<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_033-1a"/>
　欽定四庫全書<lb/>
御定淵鑑𩔖函卷二十八<lb/>
　　地部六<hi>終南山北廬山鍾山    邙山</hi>　<hi>太行山/天台山</hi>　<hi>荆山山首陽</hi>
　　　<hi>燕然山羅浮山</hi>
　　　終南山一<lb/>
　増尚書曰終南惇物至于鳥鼠　詩曰終南何有有條<lb/>
　有梅　又曰終南何有有紀有堂　左傳曰四嶽三塗<lb/>
　陽城太室荆山中南九州之險也　原五經要義曰終<lb/>
<pb n="KR3k0055_WYG_033-1b"/>
　南山長安南山也一名太乙　増又曰終南山之總名<lb/>
　太乙山之别號　漢書地理志曰扶風武功縣太乙山<lb/>
　古文以為終南山　淮南子曰孟門終隆之山不能禁<lb/>
　注云終隆終南也　原潘岳關中記曰終南一名中南<lb/>
　言在天之中居都之南故曰中南　福地記曰其山東<lb/>
　接驪山太華西連太白至于隴山北去長安城八十里<lb/>
　南入楚塞連屬東西周廻數百里名曰福地　増張衡<lb/>
　西京賦曰終南太乙隆崫崔崒　西征賦曰面終南而<lb/>
<pb n="KR3k0055_WYG_033-2a"/>
背雲陽跨平原而連嶓冢九嵕嶻櫱太乙巃嵸　一統<lb/>
志曰終南山在西安府城南即中條山也　通志曰終<lb/>
南山在西安府南五十里東西連亘藍田咸寧長安鄠<lb/>
盩厔五縣之境亦名南山<lb/>
　　終南山二<lb/>
増漢書王莽下書曰紫閣圖云太乙黄帝皆仙而上天<lb/>
張樂崑崙䖍山之上後世聖主得瑞者當張樂于秦終<lb/>
南山之上　唐書曰盧藏用初隱終南山後出仕道士<lb/>
<pb n="KR3k0055_WYG_033-2b"/>
司馬子微歸天台山羣公祖道藏用指終南山曰此中<lb/>
大有佳處何必天台子微曰以余視之此乃仕宦之㨗<lb/>
徑爾藏用有慙色　髙士傳曰四皓綺里季等共入商<lb/>
洛隱地胏山以待天下定漢髙祖徵之不至乃深自匿<lb/>
終南山　原辛氏三秦記曰其山從長安向西可二百<lb/>
里中有石室靈芝嘗有一道士不食五榖自言太乙之<lb/>
精齋潔乃得見之而所居地名曰地胏可避洪水相傳<lb/>
云山上有水神人乗船行追之不及猶見有故漆船者<lb/>
<pb n="KR3k0055_WYG_033-3a"/>
秦時四皓亦隱於此山　増開元記曰方技姜撫言終<lb/>
南山有旱藕狀𩔖葛粉餌之延年帝命采之作湯餅賜<lb/>
大臣　方輿記曰終南山多金銀鐡石玉檀樟異𩔖之<lb/>
物此百工取給萬姓所仰足也<lb/>
　　終南山三<lb/>
原玉堂　石室<hi>福地記曰終南太乙山在長安西南五十里有玉堂陽宫  三秦記曰太乙在</hi>
<hi>驪山西山之秀者也中有石室</hi>　匿綺　潛嘉<hi>上詳前二不崔鴻前秦録曰王嘉  食五榖清</hi>
<hi>虛服氣潛隱終南山獨廬菴而止</hi>　張樂　表都<hi>上詳前二據班固西都賦曰左  函谷二</hi>
<pb n="KR3k0055_WYG_033-3b"/>
<hi>崤之阻表以太華終南之山</hi>　神水　福地<hi>上詳前二山福地記曰終南太乙  左右四十</hi>
<hi>里内有福地</hi>　崔崒　巍峨<hi>上詳前一峨傅𤣥敘行賦曰終南鬱以巍  太乙凌乎昊蒼</hi>
　巃嵸　嵯峨<hi>上詳前一岡孫楚登樓賦曰青石連  終南嵯峨</hi>　巋嶻　嶙<lb/>
囷<hi>並見班固終南山賦</hi>　松上連霧　竹下來風<hi>並見宇文昶終南山詩</hi>
立壁千丈　横峰萬仞　寥廓上浮　崢嶸下鎮<hi>並見庾信</hi>
<hi>終南山義谷銘</hi>　節彼南山　奠兹中土　瞻彼南山　鎮兹<lb/>
甸服　鎮地之雄　極天之峻<hi>以上皆白帖</hi>　増靈芝　旱<lb/>
藕<hi>並詳前二</hi>　碧玉　漆船<hi>上見班固終南山賦  下詳前二</hi>　結廬　望<lb/>
<pb n="KR3k0055_WYG_033-4a"/>
闕<hi>並見胡師眈登終南山詩</hi>　金桴　玉琯<hi>並見宇文昶終南山詩</hi>　俯渭水<lb/>
　鄰華嶽<hi>上見唐太宗詩  下見裴説詩</hi>
　　終南山四<lb/>
原詩周庾信陪駕幸終南山詩曰玉山乗四載瑶池宴<lb/>
八龍黿橋浮少海鵠盖上中峰飛狐横塞路白馬當河<lb/>
衝水奠三川石山封五樹松長虹雙瀑布圓闕兩芙蓉<lb/>
戍樓鳴夕鼔山寺響晨鐘新蒲節轉促短筍籜猶重樹<lb/>
宿含櫻鳥花留醸蜜蠭迎風下列缺釃酒召昌容且欣<lb/>
<pb n="KR3k0055_WYG_033-4b"/>
陪北上方欲待東封　周宇文昶陪駕幸終南山詩曰<lb/>
堯盖臨河潁漢蹕踐華嵩日旂廻北鳯星斾轉南鴻青<lb/>
雲過宣曲先驅背射熊金桴拂泉底玉琯吹雲中古轍<lb/>
稱難極新途或易窮煙生山欲盡潭淨水恒空交松上<lb/>
連霧修竹下來風仙才道無别靈氣法能同東棗羞朝<lb/>
座西桃獻夜宫詔令王子晋出對浮丘公　隋胡師眈<lb/>
登終南山擬古詩曰結廬終南山西北望帝京煙霞亂<lb/>
鳥道俯見長安城宫雉互相映䨇闕雲間生鐘鼔沸閶<lb/>
<pb n="KR3k0055_WYG_033-5a"/>
闔笳管咽承明朱閣臨槐路紫盖飛縱横望望未極已<lb/>
甕牖秋風驚巖岫草木黄飛雁遺寒聲墜葉積幽徑繁<lb/>
露垂荒庭甕中酒初熟澗谷寒蟲鳴且對一壺酒安知<lb/>
世間名寄言市朝客同君樂太平　唐太宗望終南山<lb/>
詩曰重巒俯渭水碧嶂插遥天出紅扶嶺日入翠貯巖<lb/>
煙疊松朝若夜複岫缺疑全對此恬千慮無勞訪九仙<lb/>
　楊師道賦終南山同風字韻應詔詩曰睿言懐隱逸<lb/>
輟駕踐幽叢白雲飛夏雨碧嶺横春虹草緑長楊路花<lb/>
<pb n="KR3k0055_WYG_033-5b"/>
疎五柞宫登臨日將晩蘭桂起香風　増唐王維終南<lb/>
山詩曰太乙近天都連天到海隅白雲廻望合青靄入<lb/>
看無分野中峰變隂晴衆壑殊欲投人處宿隔水問樵<lb/>
夫　又終南别業詩曰中嵗頗好道晩家南山陲興來<lb/>
毎獨往勝事空自知行到水窮處坐看雲起時偶然值<lb/>
林叟談笑無還期　儲光羲終南幽居詩曰中嵗尚微<lb/>
道始知將谷神抗䇿還南山水木自相親深林開一道<lb/>
青嶂成四隣平明去采薇日入行刈薪雲歸萬壑暗雪<lb/>
<pb n="KR3k0055_WYG_033-6a"/>
罷千巖春始看𤣥鳥來已見瑶華新寄言搴芳者無乃<lb/>
後時人　李白望終南山寄紫閣隱者詩曰出門見南<lb/>
山引領意無限秀色難為名蒼翠日在眼有時白雲起<lb/>
天際自舒卷心中與之然託興每不淺何當造幽人滅<lb/>
跡棲絶巘　賈島晩晴見終南山詩曰秦分積多峰連<lb/>
巴勢不窮半旬藏雨裏此日到窗中團魄將升兔髙虚<lb/>
欲叫鴻故山思不見碣石泬寥東　張喬終南山詩曰<lb/>
帶雪復銜春横天占半秦勢竒看不定景變寫難真洞<lb/>
<pb n="KR3k0055_WYG_033-6b"/>
逺皆通岳川多更有神白雲幽絶處自古屬樵人　裵<lb/>
說終南山詩曰九衢南面色蒼翠絶纎塵寸步有閒處<lb/>
百年無到人禁林寒對望太華淨相鄰誰與羣峰並祥<lb/>
雲瑞露頻　宋蘇舜欽宿終南山下詩曰驅馬山前訪<lb/>
古蹤僧居瀟灑隔塵籠繞庭石鼈谷間水入户鳴鴟堆<lb/>
上風無限老松秋色裏數聲疎鐸月明中邨雞坐聼三<lb/>
號徹去去前朝氣味同　明林鴻終南積翠詩曰終南<lb/>
太古色積翠無冬春陽厓俯荆楚隂壑開函秦碧樹曉<lb/>
<pb n="KR3k0055_WYG_033-7a"/>
未分蒼蒼散參辰下蟠蟄水龍上有避世人有時浮爽<lb/>
氣拄笏可攬結安得搆精廬談經對松雪<lb/>
原賦漢班固終南山賦曰伊彼終南巋嶻嶙囷槩青宫<lb/>
觸紫宸嶔崟鬱嵂萃於霞雰曖㬣晻靄若鬼若神傍吐<lb/>
飛瀨上挺修林元泉落落宻䕃沈沈榮期綺季此焉恬<lb/>
心三春之季孟夏之初天氣肅清周覽八隅皇鸞鸑鷟<lb/>
警乃前驅爾其珍怪碧玉挺其阿宻房溜其巔翔鳯哀<lb/>
鳴集其上清水泌流注其前彭祖宅以蟬蜕安期饗以<lb/>
<pb n="KR3k0055_WYG_033-7b"/>
延年唯至徳之為美我皇應福以來臻埽神壇以告誠<lb/>
薦珍馨以祈仙嗟兹介福永鍾億年<lb/>
原銘周庾信終南山義谷銘曰周保定二年嵗次壬午<lb/>
七月己巳朔大冢宰晋國公命鑿石關之谷下南山之<lb/>
材維公匡濟彞倫𢎞敷庶績爕理餘暇披閲山經以為<lb/>
終南惇物日月虧蔽杶榦栝柏椅桐梓漆年代藴積於<lb/>
何不有乃謀山澤之官兼引衡虞之匠東出藍田則控<lb/>
灞乗滻西連子午則據涇浮渭泒别八溪流分九谷銅<lb/>
<pb n="KR3k0055_WYG_033-8a"/>
梁四柱石闕䨇聳青綺春門溝渠交暎緑槐秋市舟檝<lb/>
相通蓄之則為屯雲泄之則為行雨青牛文梓白鶴貞<lb/>
松運以寘宫崇斯雲屋千櫨抗殿龍首干雲萬頃疎苗<lb/>
蟬鳴再熟川后譲徳山靈景從豈如運石甘泉纔通櫟<lb/>
陽之殿穿渠榖水直繞金墉之城將事未勞為功實重<lb/>
國富人殷方傳千載因功立事敢勒山阿銘曰寥廓上<lb/>
浮崢嶸下鎮壁立千丈峰横萬仞桂月危懸風泉虚韻<lb/>
乗輿嶺阪舉鍤雲根八溪分注九谷通源北涵銅井南<lb/>
<pb n="KR3k0055_WYG_033-8b"/>
浮石門模象大壯規繩百堵膠葛九成徘徊千柱桂棟<lb/>
凌波柏梁乗雨疏川奠谷落實摧柯事均刋木功侔鑿<lb/>
河<lb/>
　　廬山一<lb/>
原山海經曰廬山名有二一曰天子都一曰天子鄣<lb/>
伏滔遊廬山序曰廬山者江陽之名嶽其大形也背岷<lb/>
流面彭蠡蟠根所據亘數百里重嶺桀嶂仰插雲日俯<lb/>
瞰川湖之流焉　逺法師廬山記曰東南有香爐山孤<lb/>
<pb n="KR3k0055_WYG_033-9a"/>
峰秀起游氣籠其上則氛氲若煙　張野廬山記曰廬<lb/>
山天將雨則有白雲或冠峰巖或亘中嶺俗謂之山帶<lb/>
不出三日必雨　周景式廬山記曰匡裕周威王時生<lb/>
而神靈廬於此山世稱廬君故山取號焉　又曰登廬<lb/>
山望九江以觀禹之跡其兹峰乎東南隱諸嶺不得駢<lb/>
矚自廬山人跡所暨迥望處無復出此者又甚髙峻毎<lb/>
雨其下成潦而上猶皎日峰頭有大盤石可坐數百人<lb/>
　劉遺民廬山記云常有白氣映嶺下　増湛方生神<lb/>
<pb n="KR3k0055_WYG_033-9b"/>
仙詩序曰廬山崇標峻極辰光隔輝幽澗澄深積清百<lb/>
仞阻絶重險非人跡之所遊窈窕沖融常含霞而貯氣<lb/>
真可謂神明之區域列真之苑囿矣　茅君内傳曰廬<lb/>
山洞名山靈詠真之天<lb/>
　　廬山二<lb/>
原神仙傳曰董奉還豫章廬山下居住山間了不佃作<lb/>
為人治病亦不取錢物使病愈者種杏五株　述異記<lb/>
曰呉猛登廬山過石梁見一老翁坐桂樹下以玉杯承<lb/>
<pb n="KR3k0055_WYG_033-10a"/>
甘露與猛　増又曰晋僧慧逺住東林寺毎送客不過<lb/>
虎溪一日與陶潛陸修靜相攜共語不覺踰之三人大<lb/>
笑後人於此建亭　玉堂閒話曰紫霄峰去平地七千<lb/>
仞上有古蹟云是夏禹治水之時泊船之所鑿石為竅<lb/>
以繫䌫焉磨崖為碑皆科斗文字隱隱可見　廬山記<lb/>
曰紫霄峰秦始皇曽登之與雲漢相接因名之髙處有<lb/>
禹刻大如掌背隱起焉好事者縋而上摹得百餘字皆<lb/>
不可辨　潯陽記曰廬山頂上有池池中有三石鴈霜<lb/>
<pb n="KR3k0055_WYG_033-10b"/>
落則飛山北有五老峰於廬山為最峻極世傳許旌陽<lb/>
與呉猛乗鐡船二龍挾行戒舟人瞑目勿視至紫霄峰<lb/>
茂林戛擊有聲舟人竊視之龍委去船墮於此下有艑<lb/>
底池　虞羲景法師行狀曰僧景衡陽湘鄉人永明中<lb/>
夢廬山之神云廬山惟岳峻極于天是曰三宫壁立萬<lb/>
仞欲屈真人居之又夢受請而行至香罏石門頂見銀<lb/>
闕金樓丹泉碧樹希世而有後振錫登峰宛如夢中所<lb/>
見　寰宇記曰匡裕兄弟七人皆有道術結廬此山仙<lb/>
<pb n="KR3k0055_WYG_033-11a"/>
去宫廬猶在故曰廬山山有三宫上宫在巖表人不能<lb/>
及有三石梁長十文闊盈尺其下虚懸即呉猛遇仙處<lb/>
次宫隔一谷有界城悉是平石兩邊有小圓峰呼左右<lb/>
帳立石如駝馬之形下宫在彭蠡湖際其山有紫芝田<lb/>
四十畆常有二仙童采芝人若逐之但聞呼曰猖客若<lb/>
覓芝草寂無所見　潛確𩔖書曰廬山有上霄峰䨇劔<lb/>
峰雞公山圭璧峰錦繡峰蓮花峰佛手巖香罏峰大林<lb/>
峰擲筆峰紫霄峰石門山諸勝而五老峰為最髙又有<lb/>
<pb n="KR3k0055_WYG_033-11b"/>
蓮花洞繙經臺聖燈崖虎溪天池康王谷棲賢谷文殊<lb/>
臺清源池金井玉淵無不極其髙深幽怪而瀑布尤甲<lb/>
天下至如石鴈之翔舞寳樹之扶疎乃其小者矣<lb/>
　　廬山三<lb/>
増升巖　刻石<hi>水經曰廬山山川明淨風澤清曠氣爽節和土沃民逸嘉遯之士繼響窟巖龍</hi>
<hi>潛鳯采之賢往者忘歸矣秦始皇漢武帝及太史公司馬遷咸升其巖望九江而眺鍾彭焉  又曰廬山有上</hi>
<hi>霄石上霄之南大禹刻石誌其丈尺里數今其跡猶存</hi>　石鴈　鐡船<hi>並詳前二</hi>　采<lb/>
芝　賣杏<hi>上詳前二種神仙傳曰董奉居廬山為人治病病愈使  杏數年計得十數萬株于是杏</hi>
<pb n="KR3k0055_WYG_033-12a"/>
<hi>子大熟奉乃置倉廪宣言買杏者不須來報將一器榖易一器杏多取者即有三四頭虎噬逐之人懼無敢欺</hi>
<hi>者所得榖悉以賑貧乏王維詩有云神與棗兮如瓜虎賣杏兮收穀</hi>　山帶　罏煙<hi>並詳前一</hi>
　石門　銀闕<hi>謝靈運遊名山志曰西南有石門山巖間㣲有門形故以為稱瀑布飛瀉丹翠</hi>
<hi>交曜二下詳前</hi>　金井　玉淵<hi>並詳/前二</hi>　三宫　䨇闕<hi>並詳前二</hi>
匡裕廬　慧逺居　康王谷　文殊臺<hi>並詳前二</hi>　仰插雲<lb/>
日　俯瞰川湖<hi>並詳前一</hi>
　　廬山四<lb/>
原詩晋慧逺廬山東林雜詩曰崇巖吐清氣幽岫栖神<lb/>
<pb n="KR3k0055_WYG_033-12b"/>
跡希聲奏羣籟響出山溜滴有客獨冥遊徑然忘所適<lb/>
揮手撫雲門靈山安足闢流心叩元扃感至理弗隔孰<lb/>
是騰九霄不奮沖天翮妙同趣自均一悟超三益　宋<lb/>
謝靈運登廬山絶頂望諸嶠詩曰積峽忽復啓平塗俄<lb/>
已閉巒隴有合沓往來無蹤轍晝夜蔽日月冬夏共霜<lb/>
雪　鮑照登廬山詩曰懸裝亂水區旅薄次山楹千巖<lb/>
狀岨積萬壑勢廻縈巃嵸髙昔貌紛亂襲前名洞澗窺<lb/>
地脈疎樹隱天經松磴上迷宻雲竇下縱横隂冰實夏<lb/>
<pb n="KR3k0055_WYG_033-13a"/>
結炎樹信冬榮　又登廬山望石門詩曰明發振雲冠<lb/>
升嶠逺栖趾髙峰隔半天長崖斷千里雞鳴青澗中猿<lb/>
嘯白雲裏瑶波逐穴開霞石觸峰起囘互非一形參差<lb/>
悉相似　梁江淹登廬山香罏峰詩曰此山具鸞鶴來<lb/>
往盡仙靈瑶草正翕赩玉樹信蔥青綘氣下縈薄白雲<lb/>
上杳冥中坐看蜿虹俛伏視流星日落長沙渚層隂萬<lb/>
里生藉蘭素多意臨風黙含情　増唐李白望廬山瀑<lb/>
布水詩曰西登香罏峰南見瀑布水挂流三百<hi>一作千</hi>丈<lb/>
<pb n="KR3k0055_WYG_033-13b"/>
噴壑數十里歘如飛電來隱若白虹起初驚河漢落半<lb/>
灑雲天裏仰觀勢轉雄壯哉造化功海風吹不斷江月<lb/>
照還空空中亂潨射左右洗清壁飛珠散輕霞流沬拂<lb/>
穹石而我樂名山對之心益閒無論漱瓊液還得洗塵<lb/>
顔且諧夙所好永願辭人間　又曰日照香罏生紫煙<lb/>
遥看瀑布挂長川飛流直下三千尺疑是銀河落九天<lb/>
　又廬山謡寄盧侍御虚舟曰我本楚狂人鳯歌笑孔<lb/>
丘手持綠玉杖朝别黄鶴樓五岳尋仙不辭逺一生好<lb/>
<pb n="KR3k0055_WYG_033-14a"/>
入名山遊廬山秀出南斗傍屏風九疊雲錦張影落明<lb/>
湖青黛光金闕前開二峰長銀河倒挂三石梁香罏瀑<lb/>
布遥相望廻厓沓嶂凌蒼蒼翠影紅霞映朝日鳥飛不<lb/>
到呉天長登髙壯觀天地間大江茫茫去不還黄雲萬<lb/>
里動風色白波九道流雪山好為廬山謡興因廬山發<lb/>
閒窺石鏡清我心謝公行處蒼苔沒早服還丹無世情<lb/>
琴心三疊道初成遥見仙人綵雲裏手把芙蓉朝玉京<lb/>
先期汗漫九垓上願接盧敖遊太清　張九齡湖口望<lb/>
<pb n="KR3k0055_WYG_033-14b"/>
廬山瀑布水詩曰萬丈紅泉落迢迢半紫氛奔流下雜<lb/>
樹灑落出重雲日照虹霓似天清風雨聞靈山多秀色<lb/>
空水共氤氲　劉得仁和段校書冬夕寄題廬山詩曰<lb/>
名髙身未到此恨蓄多時是夕吟因話他年必去隨當<lb/>
時廬岳頂半入楚江湄幾處懸厓上千尋瀑布垂罏峰<lb/>
松淅瀝湓浦擢參差日色連湖白鐘聲拂浪遲煙梯緣<lb/>
薜荔岳寺步欹危地本饒靈草林曽出祖師石樓霞耀<lb/>
壁寳樹鶴分枝細徑縈巖末髙窗見海涯嵌空寒更極<lb/>
<pb n="KR3k0055_WYG_033-15a"/>
寂寞夜尤思隂谷冰埋木仙田雪覆芝亂泉禪客潄異<lb/>
跡逸人知蘚室新開竈檉潭未了棊如何遂閒放長得<lb/>
任希夷空務漁樵事方無道路悲謝公臺尚在陶令栁<lb/>
旋衰塵外難相許人間貴迹遺雖懐丹桂影不忘白雲<lb/>
期仁者終攜手今朝預賦詩　呉筠遊廬山五老峰詩<lb/>
曰彭蠡隱深翠滄波照芙蓉日初金光滿景落黛色濃<lb/>
雲外聽猿鳥煙中見杉松自然符幽情瀟灑惬所從整<lb/>
䇿務探討嬉游任從容玉膏正滴瀝瑶草多丰茸羽人<lb/>
<pb n="KR3k0055_WYG_033-15b"/>
栖層崖道合乃一逢揮手欲輕舉為余叩瓊鐘空香清<lb/>
人心正氣信有宗永用謝物累吾將乗鸞龍　宋蘇軾<lb/>
遊廬山開先潄玉亭詩曰髙巖下赤日深谷來悲風擘<lb/>
開青玉峽飛出兩白龍亂沬散霜雪古潭摇青空餘流<lb/>
滑無聲快瀉䨇石谼我來不忍去月出飛橋東蕩蕩白<lb/>
銀闕沈沈水精宫願隨琴髙生腳蹋赤鯶公手持白芙<lb/>
蕖跳下清泠中　又遊廬山棲賢三峽橋詩曰吾聞泰<lb/>
山石積日穿綫溜況此百雷霆萬世與石鬭深行九地<lb/>
<pb n="KR3k0055_WYG_033-16a"/>
底險出三峽右長輸不盡溪欲滿無底竇跳波飜潛魚<lb/>
震響落飛狖清寒入山骨草木盡堅瘦空濛煙靄間澒<lb/>
洞金石奏彎彎飛橋出㶑瀲半月彀玉淵神龍近雨雹<lb/>
亂晴晝垂缾得清甘可嚥不可漱　元楊維楨廬山瀑<lb/>
布謡曰銀河忽如瓠子決瀉諸五老之峰前我疑天仙<lb/>
織素練素練脫軸垂青天便欲手把并州剪剪取一幅<lb/>
玻璃煙相逢雲石子有似捉月仙酒喉無奈夜渇甚騎<lb/>
鯨吸海枯桑田居然化作十萬丈玉虹倒挂清泠淵<lb/>
<pb n="KR3k0055_WYG_033-16b"/>
原賦宋支曇諦廬山賦曰昔哉壯麗峻極氤氲包靈奇<lb/>
以藏氣藴絶峰乎青雲景澄則巖岫開鏡風生則芳林<lb/>
流芬嶺奇故神明鱗萃路絶故人跡自分嚴清升仙於<lb/>
元崖世髙垂化於䢼亭應真陵雲以踞峰眇忽翳景而<lb/>
入冥咸豫聞其清塵妙無得之稱名也若其南面巍崫<lb/>
北背迢<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>懸溜分流以飛湍七嶺重㟽而疊勢暎以竹<lb/>
柏蔚以檉松縈以三湖帶以九江嗟四物之蕭森爽獨<lb/>
秀於元冬美二流之潺湲津百川之所衝峭門百尋峻<lb/>
<pb n="KR3k0055_WYG_033-17a"/>
闕千仞香爐吐雲以像煙甘泉涌霤而先潤<lb/>
増記唐白居易廬山草堂記曰匡廬奇秀甲天下山北<lb/>
峰曰香罏峰北寺曰遺愛寺介峰寺間其境勝絶又甲<lb/>
廬山元和十一年秋太原人白樂天見而愛之若逺行<lb/>
客過故鄉戀戀不能去因面峰腋寺作為草堂明年春<lb/>
草堂成三間兩柱二室四牖廣袤豐殺一稱心力洞北<lb/>
户來隂風防徂暑也敞南甍納陽日虞祁寒也木斲而<lb/>
已不加丹牆圬而已不加白墄階用石羃窗用紙竹<lb/>
<pb n="KR3k0055_WYG_033-17b"/>
簾紵幃率稱是焉堂中設木榻四素屏二漆琴一張儒<lb/>
道佛書各三兩卷樂天既來為主仰觀山俯聼泉傍睨<lb/>
竹樹雲石自辰及酉應接不暇俄而物誘氣隨外適内<lb/>
和一宿體寧再宿心恬三宿後頽然嗒然不知其然而<lb/>
然自問其故荅曰是居也前有平地輪廣十丈中有平<lb/>
臺半平地臺南有方池倍平臺環池多山竹野卉池中<lb/>
生白蓮白魚又南抵石澗夾澗有古松老杉大僅十人<lb/>
圍髙不知幾百尺修柯戛雲低枝拂潭如幢竪如蓋張<lb/>
<pb n="KR3k0055_WYG_033-18a"/>
如龍蛇走松下多灌叢蘿蔦葉蔓駢織承翳日月光不<lb/>
到地盛夏風氣如八九月時下鋪白石為出入道堂北<lb/>
五步據層崖積石嵌空垤塊雜木異草盖覆其上緑隂<lb/>
䝉䝉朱實離離不識其名四時一色又有飛泉植茗就<lb/>
以烹燀好事者見可以銷永日堂東有瀑布水懸三尺<lb/>
瀉階隅落石渠昏曉如練色夜中如環珮琴筑聲堂西<lb/>
倚北崖右趾以剖竹架空引崖上泉脈分線懸自檐注<lb/>
砌纍纍如貫珠霏㣲如雨露滴瀝飄灑隨風逺去其四<lb/>
<pb n="KR3k0055_WYG_033-18b"/>
傍耳目杖屨可及者春有錦繡谷花夏有石門澗雲秋<lb/>
有虎溪月冬有罏峰雪隂晴顯晦昏旦含吐千變萬狀<lb/>
不可殫紀覼縷而言故云甲廬山者噫凡人豐一屋華<lb/>
一簀而起居其間尚不免有驕矜之態今我為是物主<lb/>
物至致知各以𩔖至又安得不外適内和體寧心恬哉<lb/>
且永逺宗雷軰十八人同入此山老死不反去我千載<lb/>
我知其心以是哉矧余自思從幼迨老若白屋若朱門<lb/>
凡所止雖一日二日輒覆簣土為臺聚拳石為山環斗<lb/>
<pb n="KR3k0055_WYG_033-19a"/>
水為池其喜山水病癖如此一旦蹇剥來佐江郡郡守<lb/>
以優容而撫我廬山以靈勝待我是天與我時地與我<lb/>
所卒獲所好又何求焉尚以冗員所羈餘累未盡或往<lb/>
或來未遑寧處待予異時弟妹婚嫁畢司馬歳秩滿出<lb/>
處行止得以自遂則必左手引妻子右手抱琴書終老<lb/>
於斯以成就我平生之志清泉白石實聞此言時三月<lb/>
二十七日始居新堂四月九日與河南元集虚范陽張<lb/>
允中南陽蔡深之東西二林寺長老湊公朗滿晦堅等<lb/>
<pb n="KR3k0055_WYG_033-19b"/>
凡二十有二人具齋施茶果以落之因為草堂記<lb/>
原碑梁元帝廬山碑序曰夫日月麗天皇穹所以貞觀<lb/>
川嶽帶地后土所以維寧廬山者亦南國之徳鎮雖林<lb/>
石異勢而雲霞共色長風夜作則萬流俱響晨鼯曉吟<lb/>
則百嶺齊應東瞻洪井識曵帛之在兹西望石梁見指<lb/>
寶之可拾誠復慕𩔖易悲山中難久攀蘿結桂多見淹<lb/>
留<lb/>
　　太行山一<lb/>
<pb n="KR3k0055_WYG_033-20a"/>
原尚書曰太行恒山至于碣石　山海經曰太行山其<lb/>
首曰歸山其上有金玉下有碧玉　穆天子傳曰天子<lb/>
命駕八駿之乗赤驥之駟南征朔行逕絶翟道升于太<lb/>
行南濟于河　墨子曰墨子請耕桂嶺子曰將上太行<lb/>
駕驥與牛子將誰驅曰將驅驥以驥足貴也　尸子曰<lb/>
龍門魚之難也太行牛之難也以徳報怨人之難也<lb/>
増淮南子曰武王克殷欲築宫于五行之山<hi>今太行山</hi>周公<lb/>
曰不可夫五行之山固塞險阻之山也　原戰國䇿曰<lb/>
<pb n="KR3k0055_WYG_033-20b"/>
范睢説秦王曰舉兵攻滎陽則成臯之路不通北塹太<lb/>
行之道則上黨之兵不下一舉兵而攻滎陽則其國斷<lb/>
為三　増史記曰酈生說漢髙祖曰願足下急復進兵<lb/>
收取滎陽據敖倉之粟塞成臯之險杜太行之道距飛<lb/>
狐之口守白馬之津以示諸侯　圖緯降象云太行附<lb/>
路之精　李庾東都賦曰太行枕甸發址崇垓　栁宗<lb/>
元曰吾盪而趨不知太行之異乎九衢以敗吾車　一<lb/>
統志曰太行山在臨城縣西層巒疊嶂峻桀難踰為畿<lb/>
<pb n="KR3k0055_WYG_033-21a"/>
輔之重鎮蘇文忠集有臨城道中詩序曰予初赴中山<lb/>
連日風埃未嘗了了見太行也今將適嶺表頗以是為<lb/>
恨過臨城内丘天氣忽清澈西望太行草木可數岡巒<lb/>
北走崖谷秀傑忽悟歎曰吾南遷其速返乎退之衡山<lb/>
之祥也書以付邁使志之<lb/>
　　太行山二<lb/>
原魏志曰明帝鏨太行之石英采穀城之文石起景陽<lb/>
殿於芳林園　増唐書曰狄仁傑親在河陽仁傑登太<lb/>
<pb n="KR3k0055_WYG_033-21b"/>
行山返顧見白雲孤飛謂左右曰吾親舍其下　又曰<lb/>
武徳二年三月太行山聖人崖有聲俗謂聖聲有寇至<lb/>
　列子曰太行王屋二山方七百里髙萬仞北山愚公<lb/>
年且九十面山而居惡山北之塞出入之迂聚室而謀<lb/>
曰吾與汝畢力平之可乎雜然相許其妻曰以君之力<lb/>
曽不能損魁父之丘如太行王屋何且焉置土石雜曰<lb/>
投諸渤海之尾隱土之北遂率子孫叩石<graphic n="KR1774" url="https://raw.githubusercontent.com/kanripo/KR-Gaiji/master/images/KR1774.png" mimeType="image/png"/>壤運于渤<lb/>
海之尾河曲智叟笑而止之愚公曰我死有子子又生<lb/>
<pb n="KR3k0055_WYG_033-22a"/>
孫孫又生子子子孫孫無窮匱也而山不加増何苦而<lb/>
不平操蛇之神聞之懼其不已也告于帝帝感其誠命<lb/>
夸娥氏二子負山一厝朔東一厝雍南自是冀之南漢<lb/>
之隂無隴斷焉　神仙傳曰王烈入太行山忽聞山東<lb/>
北雷聲往視之見山上破數百丈石中有一孔徑尺有<lb/>
青泥流出烈取摶之隨手堅凝氣味如粳米飯按仙經<lb/>
曰此石髓服之夀與天地齊<lb/>
　　太行山三<lb/>
<pb n="KR3k0055_WYG_033-22b"/>
増碧玉　青泥<hi>上詳前一下詳前二</hi>　羊腸　鳥道<hi>李白詩曰五月相呼度太</hi>
<hi>行摧輪不道羊腸苦  下見唐明皇詩</hi>　驅驥　集烏<hi>上詳前一年唐書曰元和四  冬羣</hi>
<hi>鳥夜集于太行山上</hi>　運石　負山<hi>並詳/前二</hi>　馬足蹶　車輪摧<hi>李白</hi>
<hi>詩曰北上何所苦北上縁太行磴道盤且峻巉巖凌穹蒼馬足蹶側石車輪摧髙岡沙塵接幽州烽火連朔方</hi>
　　太行山四<lb/>
原詩晋袁宏從征行方山頭詩曰峨峨太行凌虚抗勢<lb/>
天嶺交氣窈然無際澄流入神元谷應契四象悟心幽<lb/>
人來憩　増唐明皇早登太行山中言志詩曰清蹕度<lb/>
<pb n="KR3k0055_WYG_033-23a"/>
河陽凝笳上太行火龍明鳥道鐡騎繞羊腸白霧埋隂<lb/>
壑丹霞動曉光澗泉含宿凍山木帶餘霜野老茅為室<lb/>
樵人薜作裳宣風問耆艾敦俗勸耕桑涼徳慚先哲徽<lb/>
猷慕昔皇不因今展義何以冒垂堂　苗晋卿奉和聖<lb/>
製早登太行山中言志詩曰金吾戒道清羽騎動天聲<lb/>
砥路方南紀重巖始北征關樓前望逺河邑下觀平喜<lb/>
氣廻輿合祥風入斾輕祝堯三老至㑹禹百神迎月令<lb/>
農先急春蒐禮後行仍親后土祭更理晋陽兵不以勞<lb/>
<pb n="KR3k0055_WYG_033-23b"/>
車轍空留八駿名　宋蘇舜欽太行道詩曰行行太行<lb/>
道一步三歎息念厥造化初夫何險此極左右無底壑<lb/>
前後盡頑石髙者欲作天朋黨深者疑斷地血脈夜中<lb/>
巖下埋斗杓日午隂壁風雪號攀縁有路到絶仞四望<lb/>
羣峰合沓如波濤忽至偪側處只尺顛墜恐莫逃嗟乎<lb/>
古昔未開時隔截往來人不思淳源一破山岳碎巧心<lb/>
遂去縁嶮巇嶮巇不窮甚可畏悼此二者亡其宜天地<lb/>
不自險險由人為之彼車摧輪馬傷足中路勿歎勿慟<lb/>
<pb n="KR3k0055_WYG_033-24a"/>
哭世上安塗故有焉孰使汝行此道驅髙軒喪墜不收<lb/>
宜爾然　元周伯琦過太行山詩曰太行蒼翠插秋旻<lb/>
疊嶺重關自昔聞戰國東西分晋趙中原南北帶河汾<lb/>
帝王都邑青青草豪傑勲名㸃㸃墳鳥道盤空頻立馬<lb/>
便從髙處望飛雲<lb/>
　　荆山一<lb/>
増尚書曰導嶓冢至于荆山　原山海經曰荆山其隂<lb/>
多鐡其陽多赤金　河圖括地象曰荆山為地雌上為<lb/>
<pb n="KR3k0055_WYG_033-24b"/>
軒轅星　韓子曰卞和得石于楚山中獻厲王王使玉<lb/>
人相之曰石也則其左足和抱其璞哭于荆山之下三<lb/>
日泣盡繼之以血<hi>詳玉</hi>　水經曰荆山在南郡臨沮縣東<lb/>
北　増一統志曰荆山在荆門州西北二百里即卞和<lb/>
得玉處<lb/>
　　荆山二<lb/>
原詩晋桓𤣥登荆山詩曰理不孤湛影比有津曽是名<lb/>
嶽明秀超鄰噐栖荒外命契響神我之懐矣巾駕飛輪<lb/>
<pb n="KR3k0055_WYG_033-25a"/>
　梁江淹望荆山詩曰奉義至江漢始知楚塞長南關<lb/>
繞桐柏西岳出魯陽寒郊無留影秋日懸清光悲風撓<lb/>
重林雲霞肅川漲歳晏君如何零淚霑衣裳　増唐胡<lb/>
曽荆山詩曰抱玉巖前桂葉稠碧溪原水至今流空山<lb/>
落日猿聲急疑是荆人哭未休<lb/>
　　鍾山一<lb/>
原沈約宋書曰蕭思話領左衛嘗從太祖登鍾山北嶺<lb/>
石上彈琴因賜以銀酒鍾<hi>詳琴</hi>　徐爰釋門略曰建康北<lb/>
<pb n="KR3k0055_WYG_033-25b"/>
十餘里有鍾山舊名金山漢末金陵尉蔣子文討賊戰<lb/>
亡靈發于山因立蔣侯祠故世名曰蔣山　庾闡揚都<lb/>
賦注曰建康宫北十里有蔣山輿地圖謂之鍾山元皇<lb/>
帝未渡江之年望氣者云蔣山上有紫雲時時晨見<lb/>
山謙之丹陽記曰京師南北並有連嶺而蔣山獨隆崫<lb/>
峻異其形象龍實揚都之鎮也孫權葬山南因山為名<lb/>
號曰蔣陵　増金陵地記曰秦始皇時有望氣者曰金<lb/>
陵有天子氣乃埋金玉雜寳于鍾山鑿秦淮以斷其脈<lb/>
<pb n="KR3k0055_WYG_033-26a"/>
因名曰秣陵　芥隱筆記曰鍾山本少林木宋時使諸<lb/>
州刺史罷歸者栽松三千株下至郡守各有差焉山之<lb/>
最髙峰有五願樹樹柞木也元嘉中百姓祈禱率有驗<lb/>
鍾山最秀者屏風嶺巧石青林幽邃如畫在明慶寺前<lb/>
山之東有八功徳水在悟真菴又寳公塔西二里有洗<lb/>
鉢池興國寺有道光泉宋熙泉近宋熙寺之側寺東山<lb/>
巔有定心石下臨峭壁四百餘步有白蓮菴又北髙峰<lb/>
絶頂有一人泉僅容一勺挹之不竭皆山之勝處　通<lb/>
<pb n="KR3k0055_WYG_033-26b"/>
志曰晋周顒隱鍾山下清貧寡欲王儉嘗問曰山中何<lb/>
所食顒曰赤米白鹽緑葵紫蓼　又曰宋玉安石相神<lb/>
宗罷歸毎日跨驢遊鍾山或不至而返自號半山居士<lb/>
後捨宅為寺居白下門卒葬鍾山　朱紫陽曰天下山<lb/>
皆發源於岷山蔣山實其脈之盡者自孫呉建都以來<lb/>
便稱佳麗名賢勝蹟兹山特富琳宫梵宇窮極華美計<lb/>
七十餘所至今傳為盛事<lb/>
　　鍾山二<lb/>
<pb n="KR3k0055_WYG_033-27a"/>
原詩梁沈約遊鍾山詩曰靈山紀地徳險峭資岳靈終<lb/>
南表秦館少室邇王城北阜何其峻林薄杳蔥青發地<lb/>
多竒嶺干雲非一狀合沓共隱天參差互相望鬱律搆<lb/>
丹巘崚嶒起青嶂即事既多美臨眺殊復竒南矚儲胥<lb/>
觀西望昆明池山中咸可恱賞逐四時移春光發隴首<lb/>
秋風生桂枝多值息心侣結架山之足八解鳴澗流四<lb/>
禪栖巖曲　虞騫登鍾山下峰望詩曰冠者五六人攜<lb/>
手巖之際散意百仞端極目千里睇疊岫乍昏眀浮雲<lb/>
<pb n="KR3k0055_WYG_033-27b"/>
時卷閉遥㸔野樹短逺望樵人細　呉均登鍾山讌集<lb/>
望西靜壇詩曰客思何以緩春郊滿初律髙車陸離至<lb/>
駿騎差池出寳椀汎蓮花珍杯食竹實才勝商山四文<lb/>
髙竹林七復望子喬壇金繩蘊玉帙風雲生屋宇芝英<lb/>
被仙室方隨鳯皇去悠然駕白日　増唐李嘉祐送韋<lb/>
邕少府歸鍾山詩曰祈門宦罷後負笈向桃源萬卷長<lb/>
開帙千峰不閉門綠楊垂野渡黄鳥傍山邨念爾能髙<lb/>
枕丹墀㑹共論　宋王安石鍾山晩步詩曰小雨輕風<lb/>
<pb n="KR3k0055_WYG_033-28a"/>
落楝花細絲如雪㸃平沙槿籬竹屋江邨路時見宣城<lb/>
賣酒家　元黄鎮成送上人遊鍾山詩曰一上鍾山萬<lb/>
慮消虚空樓閣翠岧嶢金陵鬱鬱帝王宅天塹悠悠南<lb/>
北朝月滿石城秋似水風髙淮浦夜生潮未應便作乗<lb/>
蘆去且聼仙人碧玉簫　明太祖鍾山詩曰遊山智盤<lb/>
旋俯谷仰奇巔松聲細入耳雲生水石邊敲竹猿長嘯<lb/>
臨崖視鹿眠白鶴來天翅𤣥羽衣裳鮮采芝攜桂子任<lb/>
意恣翩蹮野人溪外語黄鶯囀更便山靜鳥歸疾林深<lb/>
<pb n="KR3k0055_WYG_033-28b"/>
紫暮煙樵還漁罷釣暢飲樂吾年　張孟兼春日遊鍾<lb/>
山詩曰訪古來鍾阜尋僧問草堂千年猿鶴靜一徑石<lb/>
林荒水落春泉細梅留臘雪香鄉心憐薄暮矯首碧雲<lb/>
長<lb/>
増記元胡炳文鍾山遊記曰江以南形勝莫如昇鍾山<lb/>
又昇最勝處予至昇首過上元謁明道先生祠禮畢即<lb/>
度闗遊山夾路松隂亘八九里清風時來寒濤吼空斯<lb/>
須寂然如故路左入半山先是謝太傅園池荆公宅之<lb/>
<pb n="KR3k0055_WYG_033-29a"/>
捨為寺至今祠公與傳法沙門等出行三四里又入一<lb/>
寺𢎞麗視半山百倍龕鏤壁繪光彩奪目詭狀萬千兩<lb/>
廡級石而升四五十丈始至寳公塔塔邊有軒名木末<lb/>
履舄之下天籟徐鳴浮嵐㬉翠可俯而挹下有羲之墨<lb/>
池投以小石逺聞聲出蘆葦間徑道荒蕪遊客罕至獨<lb/>
拜墖者累累不絶長老云寳公巢生里人朱氏取而子<lb/>
之後成佛凡禱水旱疾疫如響語多不經由塔後循山<lb/>
而左過安石讀書所山石崛壘忽敞平原修篁老檜萬<lb/>
<pb n="KR3k0055_WYG_033-29b"/>
緑相扶風鳥交加猶作當時唔吚聲又行數里休于觀<lb/>
音亭其旁八功徳泉有聲鏘然汨汨至亭下則囦然以<lb/>
涵或謂病者飲此立瘳衆相飲予以無疾不飲遂囘塔<lb/>
後攀松升磴六七里至山椒鉅石人立予登石以望鳯<lb/>
臺鷺洲渺不知在何許但覺繚白縈青隱見煙霧間城<lb/>
中數萬家樓閣如畫其閒曠無人處六朝故宫也北視<lb/>
揚子江頭一舟如葉行移時不咫浪楫風帆想數十里<lb/>
遥蟠龍踞虎亘以長江其險也如此黄旗紫盖王氣固<lb/>
<pb n="KR3k0055_WYG_033-30a"/>
有時而終令人淒然久之下山至七佛菴白雲淒潤囂<lb/>
埃不來一僧嘘石爐火㸃茶鬚睂如雪一僧蓬跣岸邊<lb/>
拾松子以歸語客質木絶不與前寺僧𩔖聞其下有猛<lb/>
公菴子文廟山水稍奇麗率為事神若佛者家焉欲訪<lb/>
猿鶴山堂莫得其處遂朗吟小山招隱循故道御天風<lb/>
而下兩袂如飛亟入闗復至明道精舍少憩而歸因唶<lb/>
唶曰昇自紫䫇翁以來幾興衰矣眼前花草無復當時<lb/>
光景伯子春風千年猶將見之至若熙寜相業非不焯<lb/>
<pb n="KR3k0055_WYG_033-30b"/>
焯炫人耳目迄不如主上元簿者復祠于學何哉<lb/>
　　北邙山一<lb/>
原魏志曰明帝即位欲平北邙令登臺觀見孟津廷尉<lb/>
辛毗諌曰天地之性髙髙下下今而反之既非其理加<lb/>
以損費人功民不堪役且若九河盛溢洪水為害而丘<lb/>
陵皆夷何以禦之帝乃止　増晋書曰蘇韶卒見形于<lb/>
蘇節求改葬曰吾性愛好京洛每往來出入瞻視邙山<lb/>
樂哉萬世之基也北背孟津洋洋之河南望天邑濟濟<lb/>
<pb n="KR3k0055_WYG_033-31a"/>
之盛　唐書曰天寳中洛陽有巨蛇髙丈餘長百尺出<lb/>
邙山下僧人無畏見之曰此欲<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>水瀦洛城即以天竺<lb/>
法咒之數日蛇死　原朱超石與兄書曰登北邙逺眺<lb/>
衆美都盡光武墳邊杏甚美今當奉送核　増楊佺期<lb/>
洛城記曰北邙山連嶺修亘四百餘里實古今東洛九<lb/>
原之地　郡國志曰北邙山是隴山之尾一名平逢山<lb/>
亦名郟山<lb/>
　　北邙山二<lb/>
<pb n="KR3k0055_WYG_033-31b"/>
原詩魏劉伶北邙客舍詩曰泱漭望舒隱黮黤元夜隂<lb/>
寒雞思天曙擁翅吹長音蚉蚋歸豐草枯葉散蕭林陳<lb/>
醴發悴顔色愉暢真心縕被終不曉斯歎信難任何以<lb/>
除斯歎付之與瑟琴長笛響中夕聞此消胸襟　増唐<lb/>
鄭世翼登北邙還至京洛詩曰步登北邙阪踟蹰聊寫<lb/>
望宛洛盛皇居規模窮大壯三河分設險兩崤資巨防<lb/>
飛觀紫煙中層臺碧雲上青槐夾馳道迢迢修且曠左<lb/>
右多第宅參差居將相清晨謁帝返車馬相過訪胥徒<lb/>
<pb n="KR3k0055_WYG_033-32a"/>
各異流文物紛殊狀囂塵暗天起簫管從風颺但余忠<lb/>
且直生平獨淪喪山幽有桂叢何為坐惆悵　曹松弔<lb/>
北邙詩曰山下望山上夕陽明又曛無人醫白髪少地<lb/>
著新墳歳代殊相逺賢愚旋不分東歸聊一弔亂木倚<lb/>
寒雲　張籍北邙行詩曰洛陽北門北邙道喪車轔轔<lb/>
入秋草車前齊唱䪥露歌髙墳新起白峨峨朝朝暮暮<lb/>
人送葬洛陽城中人更多千金立碑髙百尺終作誰家<lb/>
柱下石山頭松柏半無主地下白骨多于土寒食家家<lb/>
<pb n="KR3k0055_WYG_033-32b"/>
送紙錢烏鳶作巢銜上𣗳人居朝市未解愁請君暫向<lb/>
北邙遊<lb/>
原賦晋張協登北邙山賦曰陟巒丘之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>𡊇升逶迤之<lb/>
修阪廻余車于峻嶺聊送目于四逺靈嶽鬱以造天連<lb/>
岡巖以蹇產伊洛混而東流帝居赫以崇顯山川汨其<lb/>
常分萬物化而代轉何天地之難窮悼人生之危淺歎<lb/>
白日之西頽兮哀世路之多蹇于是徘徊絶嶺踟蹰步<lb/>
趾前瞻狼山卻窺大岯東眺虎牢西睨熊耳邪亘天際<lb/>
<pb n="KR3k0055_WYG_033-33a"/>
旁極萬里莽眩眼以芒昧諒羣形之難紀臨千仞而俯<lb/>
看似遊身于雲霓撫長風以延佇想凌天而舉翮瞻冠<lb/>
盖之悠悠覩商旅之接枙爾乃地勢窊隆丘墟陂阤墳<lb/>
隴㟪疊棊布星羅松林槮暎以攢列元木捜寥而振柯<lb/>
壯漢氏之所營望五陵之嵬峨喪亂起而啓壤僮豎登<lb/>
而作歌<lb/>
　　天台山一<lb/>
原名山略記曰天台山在剡縣即是衆聖所降葛仙公<lb/>
<pb n="KR3k0055_WYG_033-33b"/>
山也　異苑曰㑹稽天台山雖非遐逺自非忽生忘形<lb/>
不能躋也　孔靈符㑹稽記曰赤城山内則有天台靈<lb/>
嶽玉室璿臺　増又曰天台山舊居五縣之餘地五縣<lb/>
餘姚鄞句章剡始寧也　又曰赤城山土色皆赤巖岫<lb/>
連沓狀似雲霞懸溜千仞謂之瀑布飛流灑散冬夏不<lb/>
竭山谷絶澗崢嶸無底長松蔓藟幽藹其上　臨海記<lb/>
曰天台山上應台星超然秀出上有八重視之如一帆<lb/>
髙一萬八千丈周廻八百里又有飛泉懸流千丈如布<lb/>
<pb n="KR3k0055_WYG_033-34a"/>
　　天台山二<lb/>
増梁書曰呉君南遊天台觀滄海與名士相娯樂　唐<lb/>
書曰司馬承禎徧遊天下結廬天台不出　啓䝉記注<lb/>
曰天台山去天不逺路經楢溪溪水清冷前有石橋闊<lb/>
不盈尺長數十丈下臨絶冥之澗惟忘其身然後能濟<lb/>
濟者梯巖壁捫蘿葛之莖度得平路見天台山蔚然綺<lb/>
秀列䨇嶺于青霄上有瓊樓玉閣天堂碧林醴泉仙物<lb/>
無不畢具晋隱士白道猷得過之獲醴泉紫芝靈藥<lb/>
<pb n="KR3k0055_WYG_033-34b"/>
原幽明録曰漢明帝永平中剡縣劉晨阮肇共入天台<lb/>
山采藥迷道入山見一杯流出有胡麻飯出一大溪溪<lb/>
邊有二女子姿容絶妙遂留半年懐土求歸既出至家<lb/>
親舊零落邑屋更變無復相識訊問得七世孫　増神<lb/>
異經曰餘姚人盧洪入山采茗遇一道士牽三青羊引<lb/>
洪至天台瀑布泉曰吾丹丘子也聞子善具飲常思見<lb/>
恵山中有天茗可以相給祈子他日有甌犧之餘不相<lb/>
遺也因與家人住山獲天茗焉<lb/>
<pb n="KR3k0055_WYG_033-35a"/>
　　天台山三<lb/>
增詩唐李白天台曉望詩曰天台鄰四明華頂髙百越<lb/>
門標赤城霞樓栖滄島月憑髙澄逺覽直下見溟渤雲<lb/>
垂大鵬飜波動巨鼇沒風潮爭洶湧神怪何翕忽觀奇<lb/>
跡無倪好道心不歇攀條摘朱實服藥錬金骨安得生<lb/>
羽毛千春卧蓬闕　賈島送僧歸天台詩曰辭秦經越<lb/>
過歸寺海西峰石澗䨇流水山門九里松曽聞清禁漏<lb/>
却憶赤城鐘妙字研磨講應齊智者蹤　楊䕫送僧遊<lb/>
<pb n="KR3k0055_WYG_033-35b"/>
天台詩曰一缾離日外行指赤城中去自重雲下來從<lb/>
積水東攀蘿躋石徑挂錫憩松風廻首雞林道唯應夢<lb/>
想通　許渾早發天台詩曰來住天台天姥間欲求真<lb/>
訣駐衰顔星河半落巖前寺雲霧初開嶺上關丹壑樹<lb/>
多風浩浩碧溪苔淺水潺潺可知劉阮逢人處行盡深<lb/>
山又是山　宋沈遘送僧象㣲歸天台山詩曰吾聞天<lb/>
台久嘗讀興公賦兹為東南鎮神靈之所據奇挺究萬<lb/>
狀嵩岱不足語頗疑説過誇特為辭之嫭象㣲乃州民<lb/>
<pb n="KR3k0055_WYG_033-36a"/>
能識山之故從容試為問聊得一二疏赤城起霞標上<lb/>
與斗牛附萬有八千丈矗若天一柱瀑布發髙源飛流<lb/>
飜四注雪霜浮虚空晦明亂朝暮巖足多丹石光華燦<lb/>
寳璐楢溪百餘仞欲濟毛骨怖九折凌峻梁五界窮幽<lb/>
路芝蘭散奇草松桂羅嘉樹祥風吹白雲飃然若可遇<lb/>
幽閟足瓌怪纎悉難畢具凡迹古不到神物隂自護傳<lb/>
聞昔人説中有洞天處是名不死墟衆真所游聚玉堂<lb/>
敞金殿碧林列瑶圃有能從而求得之廼仙去斯言寧<lb/>
<pb n="KR3k0055_WYG_033-36b"/>
可信良非吾所慕吾志本丘壑久已失厥趣誰言石渠<lb/>
客乃甚轍中鮒秋風日以髙歸心浩欲騖兹山宿所愛<lb/>
送爾緬東顧吾廬因爾卜伻來審繪素<lb/>
原賦晋孫綽遊天台山賦序曰天台山者盖山嶽之神<lb/>
秀者也涉海則有方丈蓬萊登陸則有四明天台皆元<lb/>
聖之所遊化靈仙之所窟宅夫其峻極之狀嘉祥之美<lb/>
窮山海之瓌富盡人神之壯麗矣所以不列于五嶽缺<lb/>
載于常典者豈不以其所立冥奥其路幽迥或倒景于<lb/>
<pb n="KR3k0055_WYG_033-37a"/>
重溟或匿峰于千嶺始經魑魅之塗卒踐無人之境舉<lb/>
世罕能登陟王者莫由禋祀理無隱而不彰啓二奇以<lb/>
示兆赤城霞起以建標瀑布飛流以界道<lb/>
　　首陽山一<lb/>
原詩曰采苓采苓首陽之巔　論語曰伯夷叔齊餓于<lb/>
首陽之下　史記曰伯夷叔齊孤竹君之二子讓國逃<lb/>
去隱于首陽山采薇而食之遂餓死于首陽山<hi>詳讓</hi>　馬<lb/>
融曰首陽山在河東蒲阪縣華山之北河曲之中<hi>按夷齊冢</hi>
<pb n="KR3k0055_WYG_033-37b"/>
<hi>廟在蒲之蒲坂首陽山之南馬融顏師古之説同而髙誘以為洛東南去二十里之首陽杜預阮籍咸以為然</hi>
<hi>即今二山咸有夷齊冡九域志兩從之</hi>　増十三州志曰雷首山<hi>即首陽山</hi>一<lb/>
名獨頭山夷齊所隱也山南有古冢陵柏蔚然攢茂丘<lb/>
阜俗謂之夷齊墓　地記曰山在蒲州南四十五里上<lb/>
有二賢祠<hi>即伯夷叔齊</hi>今河南亦有首陽山非二賢所隱處<lb/>
二賢祠像宋元祐中所塑其前塑一白鹿土人曰二賢<lb/>
食薇兼飲鹿乳故塑之此説不見經傳　郡國志曰首<lb/>
陽山在偃師日之方升光必先及春秋之所謂首戴也<lb/>
<pb n="KR3k0055_WYG_033-38a"/>
乃夷齊歌所<lb/>
　　首陽山二<lb/>
原詩魏阮籍詩曰步出上東門遥望首陽岑下有采薇<lb/>
士上有嘉樹林　増唐李頎謁二賢祠詩曰古人已不<lb/>
見喬木竟誰過寂寞首陽山白雲空復多蒼苔歸地骨<lb/>
皓首采薇歌畢命無怨色成仁其若何我來入遺廟時<lb/>
候㣲清和落日弔山鬼廻風吹女蘿石門正西豁引領<lb/>
望黄河千里一歸鳥孤光東逝波驅車層城路惆悵此<lb/>
<pb n="KR3k0055_WYG_033-38b"/>
巖阿<lb/>
原賦漢杜篤首陽山賦曰嗟首陽之孤嶺形勢崛其盤<lb/>
曲面河源而抗巖隴塠隈而相屬長松落落卉木䝉䝉<lb/>
青蘿落漠而上覆穴溜滴瀝而下通髙岫帶乎巖側洞<lb/>
房隱于雲中忽吾覩兮二老時采薇以從容於是乎乃<lb/>
訊其所求問其所修州域鄉黨親戚匹儔何務何樂而<lb/>
並兹遊矣其二老乃荅余曰吾殷之遺民也厥𦙍孤竹<lb/>
作蕃北湄少名叔齊長名伯夷聞西伯之善政育年艾<lb/>
<pb n="KR3k0055_WYG_033-39a"/>
于胡耉遂相攜而隨之冀寄命乎餘壽而天命之不常<lb/>
伊事變而無方昌伏事而畢命子忽遘其不祥乃興師<lb/>
于牧野遂干戈以代商乃棄之而來遊誓不步于其鄉<lb/>
余閉口而不食並卒命于山傍<lb/>
　　燕然山一<lb/>
原漢書匈奴傳曰貳師引兵還至燕然山單于知漢軍<lb/>
勞倦自將五萬騎遮擊貳師軍大亂敗貳師降單于<lb/>
漢名臣奏曰漢得隂山<hi>即燕然山</hi>匈奴長老過之未嘗不哭<lb/>
<pb n="KR3k0055_WYG_033-39b"/>
　増後漢書曰竇憲精騎萬餘北伐單于戰于稽落山<lb/>
大破之降者二十餘萬人憲遂登燕然山勒石紀功令<lb/>
班固作銘紀漢威徳　又曰燕然山去塞三千里在今<lb/>
禾木縣即燕支山也塞上曲云燕支落漢家婦女無顔<lb/>
色　涼州記曰焉支山在西郡界東西百餘里南北二<lb/>
十里有松柏五木其水草茂美宜畜牧與祁連山同<lb/>
　　燕然山二<lb/>
原銘後漢班固燕然山銘曰勒以八陣莅以威神元甲<lb/>
<pb n="KR3k0055_WYG_033-40a"/>
耀日朱旗絳天遂陵髙闕下雞鹿經磧鹵絶大漠斬温<lb/>
禺以釁鼔血尸逐以染鍔然後四校横徂星流彗埽蕭<lb/>
條萬里野無遺寇於是域滅區殫反斾而旋鑠王師兮<lb/>
征荒裔勦凶虐兮截海外夐其邈兮亘地界封神丘兮<lb/>
建隆碣熙帝載兮振萬世<lb/>
　　羅浮山一<lb/>
原茅君内傳曰大天之内有地之中洞天三十六所羅<lb/>
浮山之洞周廻五百里名曰朱明曜真之天　袁彥伯<lb/>
<pb n="KR3k0055_WYG_033-40b"/>
羅浮山疏曰遥望一石樓直上當十餘里石樓之于山<lb/>
頂十分之一耳去縣三十里便見山基至所登處當百<lb/>
里許山皆平敞極目　羅浮山記曰羅浮者盖總稱焉<lb/>
羅羅山也浮浮山也二山合體謂之羅浮髙三千丈有<lb/>
七十石室七十二長溪神湖神禽玉樹朱草　増地記<lb/>
曰浮山本蓬萊之一峰昔時洪水泛海西來傅于羅山<lb/>
崖巘皆合故曰羅浮山至今卉木不同浮山皆海中𩔖<lb/>
也袁彦伯徐履道皆曰蓬萊有三島此其一焉峰嶺秀<lb/>
<pb n="KR3k0055_WYG_033-41a"/>
拔四百餘里峰巒掩映三十二所上披雲霄下有深洞<lb/>
幽邃㫄達約數十里號曰朱明洞　孔帖曰羅浮奇石<lb/>
一峰崛起髙六百丈廣七十丈綵綺錯爛如霞錦迢迢<lb/>
獨出勢若削成謂之瑶石臺　皮日休松陵集題曰羅<lb/>
浮軒轅所居亂峰四百三十二　𩔖林曰羅浮山有璇<lb/>
房瓊室七十二所<lb/>
　　羅浮山二<lb/>
増晋中興書曰葛洪上羅浮山中錬丹在山積年忽與<lb/>
<pb n="KR3k0055_WYG_033-41b"/>
廣州刺史鄧岱書云當欲逺行岱得書狼狽而至洪已<lb/>
亡顏色如平生體輕弱如空衣時咸以為仙去　開元<lb/>
記曰天寳初詔道士申太芝祭羅浮山㝷朱明洞邑簿<lb/>
任知宣率衆尋見一洞以藤擔籠垂一人下洞約五丈<lb/>
餘却出曰下視無底日月星辰無不備焉初有白雲須<lb/>
臾散漫五色　紀異曰盧祀陷顔真卿令單車問罪于<lb/>
李希烈内外知公不還親族餞之長樂坡公謂諸姻族<lb/>
曰吾在江南曽遇道士陶八八授一刀圭碧霞丹令服<lb/>
<pb n="KR3k0055_WYG_033-42a"/>
之至今體健不衰曰七十歳有厄待我于羅浮山得非<lb/>
今日之驗乎公至汜水逢陶笑曰吉吉遂指嵩少而去<lb/>
公至汴李希烈害公于近郊及希烈敗詔得歸葬偃師<lb/>
北山後有商人至羅浮忽見兩道人樹下圍棊一謂商<lb/>
人曰子洛陽人奉寄一書逹吾家遂以一封題寄偃師<lb/>
北山顏家商人至偃師詢所居乃塋庄也守冢老蒼頭<lb/>
得書驚曰此先太師親翰固蔵于室子孫擇吉發冢視<lb/>
棺則已空矣子孫竟往羅浮覓之無跡　列仙傳曰増<lb/>
<pb n="KR3k0055_WYG_033-42b"/>
城何氏女有仙術持一石措小石樓之上逺觀如畫<lb/>
靈異記曰朱明洞常有五百花首真人遊㑹開元二十<lb/>
八年奉敕建花首臺　又曰羅浮山絕頂之上髙三百<lb/>
丈周廻二十里常有紫霞聚于峰上故名聚霞峰時有<lb/>
碧雞羣飛絕巘或獨鳴于空林可見不可取　原羅浮<lb/>
山記曰山有龜淵淵有神龜龜鼻貫銅環有人穢此淵<lb/>
即雨　増又曰鮑靚字子元上黨人博究仙道為南海<lb/>
太守晝臨民政夜來羅浮山騰空往還　又曰山中有<lb/>
<pb n="KR3k0055_WYG_033-43a"/>
石如梁在石樓之間望之可髙五十餘歩故老相傳謂<lb/>
之鐡橋　又曰第三峰有竹大徑七八圍節長丈二謂<lb/>
之龍公竹常有鸞鳯栖宿山東有溪曰羅陽永泰中暑<lb/>
雨漲有一竹葉若芭蕉隨流出須臾一竹闊一尺餘長<lb/>
丈二尺即龍公竹也<lb/>
　　羅浮山三<lb/>
原詩宋王叔之遊羅浮山詩曰晻靄靈嶽開景神封緜<lb/>
界盤趾中天舉峰孤樓側挺増岫廻重風雲秀體卉木<lb/>
<pb n="KR3k0055_WYG_033-43b"/>
媚容　増蘇軾遊羅浮山示子過詩曰人間有此白玉<lb/>
京羅浮見日雞一鳴南樓未必齊日觀鬱儀自欲朝朱<lb/>
明東坡之師抱朴老真契久已交前生玉堂金馬久流<lb/>
落寸田尺宅今誰耕道華亦常噉一棗契虚正欲仇三<lb/>
彭鐡橋石柱連空横杖藜欲趁飛猱輕雲谿夜逢瘖虎<lb/>
伏斗壇晝出銅龍吟小兒少年有竒志中宵起坐存黄<lb/>
庭近者戲作凌雲賦筆勢彷彿離騷經負書從我盍歸<lb/>
去羣仙正草新宫銘汝應奴𨽻蔡少霞我亦季孟山𤣥<lb/>
<pb n="KR3k0055_WYG_033-44a"/>
卿還須略報老同叔贏糧萬里尋初平<lb/>
原賦宋謝靈運羅浮山賦曰客夜夢見延陵茅山在京<lb/>
之東南明旦得洞經羅浮山事云茅山是洞庭口南通<lb/>
羅浮正與夢中意相㑹遂感而作羅浮山賦曰若乃茅<lb/>
公之説神化是悉數非臆度道單悒憰<hi>古允切</hi>洞四有九<lb/>
此惟其七潛夜引輝幽境朗日故曰朱明之陽宫曜真<lb/>
之隂室洞穴之寳衢海靈之雲術伊離情之易結諒沈<lb/>
念之羅浮發潛夢于永夜若溯波而乗桴越扶嶼之細<lb/>
<pb n="KR3k0055_WYG_033-44b"/>
漲上増龍之合流鼔蘭枻以水宿杖桂䇿以山遊<lb/>
増序唐于邵送鋭上人遊羅浮山序曰嘗憶浮山是蓬<lb/>
萊一島浮來與羅峰合秀璇房瑶室<hi>一作臺</hi>七十有二松<lb/>
閣玉<hi>一作石</hi>樓千百其數麻姑鳳舞之地葛仙蟬蛻之所<lb/>
將欲導殊勝廣異聞銳公此行天下莫二矣十月良月<lb/>
晴天愛景密葉彌茂繁花不寒羣山壁立而合沓百巒<lb/>
長江海連而澎湃萬里搜竒索異可駐行舟懐哉勝遊<lb/>
不媿相送迨春之冰泮待我于荆峴之間乎<lb/>
<pb n="KR3k0055_WYG_033-45a"/>
增記宋鄒師正羅浮指掌圖記略曰山髙三千六百丈<lb/>
袤直五百里周三百餘里峰巒四百三十二嶺十五石<lb/>
室七十二瀑布九百八十有大小石樓相去五里皆髙<lb/>
出雲表重檐四柱如樓登之可望滄海夜半見日初出<lb/>
樓前石門方廣可容几席梁大同中景泰禪師葺茅小<lb/>
石樓下其徒以無水難之師笑不荅因卓錫泉涌其下<lb/>
有錫杖潭水清碧見底錫杖形露光彩奪目　蘇軾題<lb/>
羅浮山曰東坡公遷于恵州艤舟泊頭鎮明晨肩輿十<lb/>
<pb n="KR3k0055_WYG_033-45b"/>
五里至羅浮山入延祥寳積寺禮天竺瑞像飲梁僧景<lb/>
泰禪師卓錫泉品其味出江水上逺甚東三里至長壽<lb/>
觀又東北三里至沖虚觀觀有葛稚川丹竈登朱仙者<lb/>
朝斗壇觀壇上所獲銅龍六魚四壇北有洞曰朱明榛<lb/>
莽不可入水出洞中鏘鳴如琴筑水中皆菖蒲生石上<lb/>
道士鄧守安字道立有道者也訪之適出坐遺履軒望<lb/>
麻姑峰方飲酒進士許毅來遊呼與飲既醉還宿寳積<lb/>
中閣夜大風曉壯甚有聲晨粥已還舟憩花光寺從遊<lb/>
<pb n="KR3k0055_WYG_033-46a"/>
　者幼子過巡檢史珏寳積長老齊徳延祥長老紹沖沖<lb/>
　虚道士陳熙明山中可遊而未暇者明福宫石樓黄龍<lb/>
　洞期以明年三月復來<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_033-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二十八<lb/>
</p>
<p>
</p>
  </div>
</body>
</text>
</TEI>
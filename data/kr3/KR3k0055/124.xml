<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_124-1a"/>
　欽定四庫全書<lb/>
御定淵鑑類函卷一百十九<lb/>
　　封爵部二<hi>功臣封後死王事子孫封封功臣</hi>　<hi>增弟封附</hi>
　　　功臣封一<lb/>
　原周官曰司勲掌六卿賞地之法以等其功王功曰勲<lb/>
　國功曰功事功曰勞治功曰力戰功曰多凡有功者銘<lb/>
　書於王之太常　增禮曰諸侯有功則益地　原史記<lb/>
　古者人臣功有五品以德立宗廟定社稷曰勲以言曰<lb/>
<pb n="KR3k0055_WYG_124-1b"/>
　勞用力曰功明其等曰伐積日曰閱　增班固諸侯王<lb/>
　表序曰漢興之初海内新定同姓寡少懲亡秦孤立之<lb/>
　敗於是剖裂疆宇立二等之爵<hi>大者王小者侯</hi>功臣侯者百餘<lb/>
　邑　山堂考索曰先王之封建選建眀德茂啓崇勲是<lb/>
　故大功莫如齊則身兼五侯之地明德莫如魯則國侈<lb/>
　百里之封曹文之昭而為伯甸徳薄者不以居尊位也<lb/>
　晉武之穆而列侯藩功大者不以殿小邦也蓋文武周<lb/>
　公封建之初心為褒表功德而設非徒曰大封同姓以<lb/>
<pb n="KR3k0055_WYG_124-2a"/>
明親親而已　葉氏曰古者卿大夫有功徳則出封為<lb/>
諸侯是在外世爵者乃内之世祿臣也諸侯有功徳亦<lb/>
入為分卿是内之世祿者或在外之世爵諸侯也　徐<lb/>
氏曰按漢世封侯皆以縣邑其後或以鄉亭皆視其所<lb/>
食之邑而名之至於功名顯著則有特加美名者西都<lb/>
信武冠軍富民博陸之類是也　文獻通考曰漢興設<lb/>
爵二等王子封為侯者謂之諸侯羣臣異姓以功封者<lb/>
謂之徹侯大者不過萬家小者五六百户　又曰按諸<lb/>
<pb n="KR3k0055_WYG_124-2b"/>
侯王與列侯皆世襲其所受之封爵自非有罪與無後<lb/>
則國不除此法漢以來未之有改也至唐則臣下之封<lb/>
公侯者始止其身而無以子襲封者　又曰唐制庶姓<lb/>
卿士功業特盛者亦封郡王其次封國公其次有郡縣<lb/>
開國公侯伯子男之號亦九等並無官土其加實封者<lb/>
則食其封分食諸郡以租調給　事文𩔖聚遺集曰宋<lb/>
朝稽漢非劉氏不王之制異姓唯后之祖父乃贈王爵<lb/>
佐命之臣獨趙普以元勲封韓王若曹彬封秦王潘美<lb/>
<pb n="KR3k0055_WYG_124-3a"/>
封鄭王雖功亞忠獻終緣女若孫為后得之而故相未<lb/>
聞有贈王者中興以後如四大将之功韓世忠封蘄王<lb/>
張俊封循王皆賞功臣之最也　續文獻通考曰明高<lb/>
皇帝無外家三尺之𦙍以故王爵廟貌雖極隆於揚徐<lb/>
而朱邸自功臣外無兩者若李隴西由尚主而擔爵然<lb/>
亦岐陽大勳所推本而成<lb/>
　　功臣封二<lb/>
原史記曰武王克紂太公之謀居多於是武王封尚父<lb/>
<pb n="KR3k0055_WYG_124-3b"/>
於齊營丘成王少時管蔡作亂淮夷叛周乃使召康公<lb/>
命太公東至海西至河南至穆陵北至無棣五侯九伯<lb/>
實得征之齊由此征伐大於諸國　又曰召公奭與周<lb/>
同姓武王之滅紂封召公於燕其在成王時自陜以西<lb/>
召公主之自陜而東周公主之　又曰鬻熊事周文王<lb/>
早卒當成王之時舉文武勤勞之嗣乃封其後熊繹於<lb/>
楚　又曰晉獻公伐霍耿魏滅之因以魏封畢萬為大<lb/>
夫卜偃曰畢萬之後必大萬盈數也魏大名也以是始<lb/>
<pb n="KR3k0055_WYG_124-4a"/>
賞天啓之也　又曰陳完奔齊懿仲欲妻之卜之吉曰<lb/>
是謂鳳皇于飛和鳴鏘鏘有媯之後将育于姜五世其<lb/>
昌並于正卿八世之後莫之與京卒妻之完卒諡為敬<lb/>
仲六世而至田常田常弑簡公立簡公弟為平公乃割<lb/>
齊安平以東為已封邑始大于齊　增史記曰韓信平<lb/>
齊使人言漢王曰齊偽詐多變不為假王以鎭之其勢<lb/>
不定漢王罵曰大丈夫定諸侯即為眞王耳何以假為<lb/>
　原漢書曰項羽曰吾聞漢購吾頭千金邑萬户吾為<lb/>
<pb n="KR3k0055_WYG_124-4b"/>
公得之乃自剄王翳取其頭楊喜吕馬童郎中吕勝楊<lb/>
武各得一體故分其地以封五人皆列侯　又曰漢五<lb/>
年尅項羽天下乃平始論功侯者百四十有三人時人<lb/>
民散亡大侯不過萬户封爵之誓曰使黄河如帶泰山<lb/>
如礪於是申以丹書之信重以白馬之盟藏之宗廟副<lb/>
在有司　又曰陳平凡六出奇計輙益封凡六益邑<lb/>
又曰高祖封項伯等四人為列侯賜姓劉氏　増漢書<lb/>
曰莽何羅與弟重合侯通謀逆時霍光金日磾<hi>音低</hi>上官<lb/>
<pb n="KR3k0055_WYG_124-5a"/>
桀等共誅之詔封金日磾為秺<hi>丁固切</hi>侯上官桀為安陽<lb/>
侯光為博陸侯　又曰霍去病以校尉伐匈奴封冠軍<lb/>
侯　原東觀漢記曰三輔豪傑入長安攻未央宫庚戌<lb/>
殺莽於漸臺東海公賔就得其首𫝊詣宛封滑侯　又<lb/>
封竇融曰融允執忠孝扶微救危率厲五郡積兵𦍑胡<lb/>
畢至兵不血刃而鹵土崩瓦解功既大矣篤意分明斷<lb/>
之不疑吾甚嘉之其以六安安豐陽泉蓼安風四縣封<lb/>
融為安豐侯　又曰上謂耿<hi>一作景</hi>丹曰今闗東故王國<lb/>
<pb n="KR3k0055_WYG_124-5b"/>
雖數縣不過櫟陽萬户邑夫富貴不歸故鄉如衣繡夜<lb/>
行故以封卿爾　增天中記曰上封功臣皆為列侯大<lb/>
國四縣餘各有差博士丁恭議曰古帝王封諸侯不過<lb/>
百里故易建侯取法於雷上曰古之亡國皆以無道未<lb/>
嘗聞功臣地多而滅也　原東觀漢記曰班超字仲升<lb/>
定西域五十餘國乃封超為定遠侯　增文獻通考曰<lb/>
建武十三年大享将士頒爵䇿勳功臣增邑更封凡三<lb/>
百六十五人　原魏志曰曹眞字子丹以功封邵陵侯<lb/>
<pb n="KR3k0055_WYG_124-6a"/>
眞少與宗人曹遵鄉人朱讚並事太祖早亡眞愍之乞<lb/>
分食邑封遵等子詔曰大司馬有叔向撫孤之仁篤晏<lb/>
平久要之分聽分賜遵等子爵闗内侯及眞薨明帝悉<lb/>
封眞五子皆列侯　又夏侯淵傳曰以功封都亭侯太<lb/>
祖與淵嘗出闗右所向無前賜淵子五人皆爵闗内侯<lb/>
　又曰太祖表封荀彧為萬嵗亭侯太祖又與彧書曰<lb/>
君之相匡弼君之相為舉人君之相與建計君之相密<lb/>
謀亦已多矣夫功未必皆野戰也十二年復增邑合二<lb/>
<pb n="KR3k0055_WYG_124-6b"/>
千户　又曰太祖表封荀攸曰前後尅敵皆攸之謀也<lb/>
於是封攸陵樹亭侯　又曰太祖自柳城還過攸舍稱<lb/>
攸前後謨謀曰昔高祖使張子房自擇齊三萬户今孤<lb/>
亦欲君自擇所封　又曰郭嘉字奉孝冀州平封洧陽<lb/>
亭侯及薨太祖表曰良策未決嘉輙成之平定天下謀<lb/>
功為高宜增邑并前千户　又曹休傳太祖曰此吾家<lb/>
千里駒也錄前後功封東陽亭侯　又曰任峻字伯逺<lb/>
為典農中郎大興屯田軍國致饒太祖以峻功高表封<lb/>
<pb n="KR3k0055_WYG_124-7a"/>
都亭侯　又曰夏侯惇字元讓文帝追思惇功欲使子<lb/>
孫畢侯分邑千户賜惇七子二孫皆闗内侯惇弟廉及<lb/>
子楙素列侯　又曰朱靈字文博封鄃侯文帝曰将軍<lb/>
佐命先帝威過方召平生所志願勿難言靈謝曰髙唐<lb/>
夙所願乃更封髙唐侯　增晉中興書曰孔愉字敬康<lb/>
以討華軼功封餘不亭侯初愉少時嘗得一龜放於餘<lb/>
不溪中流左顧者數及鑄侯印而龜左顧更鑄猶然印<lb/>
工以聞愉悟遂佩焉　晉書曰符堅南寇桓伊與冠軍<lb/>
<pb n="KR3k0055_WYG_124-7b"/>
将軍謝元輔國将軍謝琰俱破堅於淝水以功封永循<lb/>
侯　玉海曰裴寂𫝊武徳九年太宗定功臣封户自寂<lb/>
以下總四十三人　冊府元龜曰杜如晦字克明初義<lb/>
兵定闗中太宗引為王府兵曹叅軍每從征伐軍國多<lb/>
務剖斷如流及隱太子将為變太宗召如晦等共為籌<lb/>
略社稷以寧以定䇿安宗廟功居第一封蔡國公　又<lb/>
曰房𤣥齡字喬年太宗以燉煌公徇渭北𤣥齡因杖䇿<lb/>
謁於軍門太宗一見如舊識署為記室叅軍𤣥齡既遇<lb/>
<pb n="KR3k0055_WYG_124-8a"/>
知己罄竭心力拾遺補闕知無不為太宗入春宫以𤣥<lb/>
齡為右庶子既踐祚封邢國公　文獻通考曰肅宗嘗<lb/>
問於李鄴侯泌曰今郭子儀李光弼已為宰相若克兩<lb/>
京平四海則無官以賞之奈何對曰古者官以任能爵<lb/>
以酬功為今之計俟天下既平莫若疏爵土以賞功臣<lb/>
則雖大國不過二三百里比今小郡豈難制哉於人臣<lb/>
乃萬世之利也上曰善　山堂肆考曰宋太祖開寶中<lb/>
潘美以行營諸軍都部署征嶺南既平拜山南東道節<lb/>
<pb n="KR3k0055_WYG_124-8b"/>
度使復從曹彬平南唐以功拜宣徽北院使及征太原<lb/>
討范陽封代國公改忠武節度使進韓國公　玉海曰<lb/>
神宗元豐元年宰臣吳充等言唐徳宗多難之際乃賜<lb/>
奉天定難之號不應盛世猶襲陳跡於是罷功臣號紹<lb/>
興六年復賜中興後加賜者三人而已<hi>韓世忠張浚劉光世</hi>此外<lb/>
唯安南國王加功臣號　吾學編曰洪武三年冬大封<lb/>
功臣上諭諸将曰今日定封行賞非出已私皆倣古先<lb/>
帝王之典籌之二年以征討未暇故至今日思自起兵<lb/>
<pb n="KR3k0055_WYG_124-9a"/>
以來諸将從朕披堅執銳以征討四方戰勝攻取其功<lb/>
何可忘今天下既定用報以爵賞凡次第皆朕自定至<lb/>
公無私如御史大夫湯和與朕同里結髮相從然嗜酒<lb/>
妄殺不由法度趙庸從李文忠取應昌其功不細而乃<lb/>
私其奴婢廢國法廖永忠戰鄱陽奮勇忘身然而使所<lb/>
善儒士窺朕意向以邀封爵郭子興不奉主将之命不<lb/>
守紀律雖有勞未足掩過此四人止封為侯平章文忠<lb/>
總兵應昌逐前元太子遠遁沙漠此功最大御史大夫<lb/>
<pb n="KR3k0055_WYG_124-9b"/>
鄧愈自幼相從屢更任使雖經摧挫口無怨言此二人<lb/>
宜列公爵左丞相善長雖無汗馬之勞然事朕最久供<lb/>
給軍食未嘗缺乏右丞相逹與朕同鄉朕起兵時即從<lb/>
征討勞勩居多此二人宜封大國以示嘉褒餘悉據功<lb/>
定封遂班爵行賞封公六人侯二十八人　又曰中山<lb/>
徐武寧王達從上起兵征吳破其城縛士誠送建康封<lb/>
信國公定計取元都元主北走三年大封功臣進魏國<lb/>
公　又曰開平常忠武王遇春乙未來歸乞前部先鋒<lb/>
<pb n="KR3k0055_WYG_124-10a"/>
自效遂拔采石取太平漢攻南昌從上援南昌過彭蠡<lb/>
湖連舟力戰殱友諒圍士誠士誠敗縛加授平章軍國<lb/>
重事封鄂國公　又曰誠意伯劉基靑田人上定括蒼<lb/>
遣使聘遂詣金陵為上陳天命所在滅漢取吳收中原<lb/>
公密謀居多三年加𢎞文館學士封誠意伯<lb/>
　　功臣封三<lb/>
原常全闗中　永寧河右<hi>漢書蕭何傳闗内侯鄂千秋進曰陛下雖數亡山東蕭何</hi>
<hi>常全闗中以待陛下此萬世功也奈何欲以一旦之功而加萬世功哉  魏志張既傳詔曰卿踰河歴險以勞</hi>
<pb n="KR3k0055_WYG_124-10b"/>
<hi>擊逸以寡勝衆功過南仲勤踰吉甫此勳非但破鹵乃永寧河右使吾無西顧之憂矣</hi>　益封霍<lb/>
光　追思張賀<hi>漢書霍光𫝊曰光與丞相敞奏立武帝曾孫病已是為孝宣皇帝明年下詔曰</hi>
<hi>大将軍光守節秉誼以安宗廟益封光萬七千户與故所食凡二萬户  又張安世𫝊曰安世兄賀為掖庭令</hi>
<hi>而宣帝以皇曾孫收養掖庭及曾孫壮大賀敎詩書為取許妃及宣帝即位追思賀欲封其冢賀子早亡安世</hi>
<hi>小男彭祖又小與上同席研書指欲封之故安世深辭賀封上曰吾自為掖庭令非為将軍也安世乃止遂下</hi>
<hi>詔封賀弟于侍中闗内侯彭祖為陽都侯</hi>　蕭何發縱　張良決勝<hi>漢書蕭何傳曰</hi>
<hi>上以何功最盛先封為鄼侯所食邑多功臣議之上曰夫獵追殺獸者狗也而發縱指示獸處者人也今諸君</hi>
<hi>徒能走得獸耳功狗也至如蕭何發縱指示功人也曰又張良傳曰漢六年封功臣良未嘗有戰鬪功髙帝</hi>
<pb n="KR3k0055_WYG_124-11a"/>
<hi>運籌䇿帷幄中決勝千里外子房功也乃封良為留侯</hi>　水草不乏　荒戎入貢<lb/>
<hi>漢書張騫傳曰騫以校尉從大将軍擊匈奴知水草處軍得以不乏乃封騫博望侯  魏志徐邈傳曰西域流</hi>
<hi>通荒戎入貢皆邈功也封都亭侯邑三百户</hi>　介子誅樓蘭　延壽使西域<lb/>
<hi>漢書傅介子傳介子謂大將軍霍光曰樓蘭龜兹數反願往刺之遣介子齎金幣至樓蘭王隨介子入帳中屏</hi>
<hi>語壮士二人從後刺之持首詣闕封義陽侯食邑七百户  又甘延壽傳曰延壽為郎中諫大夫使西域都䕶</hi>
<hi>騎都尉與副校尉陳湯共斬郅支單于封義成侯</hi>　增封什方　食四縣<hi>漢書曰上</hi>
<hi>封功臣二十餘人其餘日夜爭功未決未得行封上在洛陽南宫從複道望見諸将往往相與坐沙中語上曰</hi>
<hi>此何語留侯曰此謀反耳曰為之奈何留侯曰今急封雍齒以示羣臣於是上置酒封雍齒為什方侯皆曰雍</hi>
<pb n="KR3k0055_WYG_124-11b"/>
<hi>齒且侯吾屬無患矣禹文獻通考曰建武二年悉封諸功臣為列侯梁侯鄧  廣平侯吳漢皆食四縣餘各有</hi>
<hi>差</hi>　得保宗廟　信重天下<hi>東觀漢記曰文帝詔曰方大臣誅諸吕迎朕朕狐疑</hi>
<hi>皆止朕唯中尉宋昌勸朕朕已得保宗廟其封昌為壮武侯  魏志曰太祖見賈詡執手曰使我信重於天下</hi>
<hi>者子也表為執金吾封都亭侯</hi>　行封定賞　旌善念功<hi>唐書劉幽求𫝊景雲二年</hi>
<hi>拜侍中璽詔曰幽求翊贊聖儲震殄元惡雖胙以土宇而賦入未廣昔西漢行封更擇多户東京定賞復增大</hi>
<hi>邑宜加賜實封二百户功會要曰武徳九年詔曰褒賢昭徳昔王令典旌善念  有國彝訓無忌等或夙叅謀</hi>
<hi>謨綢繆帷幄或早從任使契闊戎麾無忌齊元齡邢敬徳吳如晦萊君集潞邑各三千户</hi>　勸改旗<lb/>
幟　請樹城郭<hi>冊府元龜曰劉文静隋末為晉陽令察髙祖有四方之志深自結托髙祖開大</hi>
<pb n="KR3k0055_WYG_124-12a"/>
<hi>将軍府以文靜為軍司馬勸改旗幟以彰義舉髙祖從之封魯國公  續文獻通考曰韓延徽幽州人為劉守</hi>
<hi>光聘於遼述律后知其賢太祖立命叅軍事請樹城郭分市里以居漢人之降者太宗朝封魯國公</hi>　預<lb/>
計義兵　載昌大業<hi>冊府元龜曰裴寂字元眞髙祖與之有舊預計義兵京師平進爵魏</hi>
<hi>國公格又曰肅宗至徳二年詔郭子儀才光三傑功  十臣克灼皇威載昌大業進封代國公</hi>　仍加<lb/>
蟬冕　榮列貂冠<hi>冊府元龜曰後唐明宗天成四年制王晏球運子房之籌略興仲爽之源</hi>
<hi>流俾濬鳳池仍加蟬冕詳見後制詞榮又曰制趙徳鈞洞曉蕃情飽諳邊事是命寵頒鳳綍  列貂冠詳見後</hi>
<hi>詩文</hi>　顓班帝制　榮啓國封<hi>六一集</hi>　金劵玉冊　虎符<lb/>
龍節<hi>表忠觀碑</hi>　袞衣繡裳既極公台之貴　金印盭綬肇<lb/>
<pb n="KR3k0055_WYG_124-12b"/>
開王社之封　光奉制書　峻膺寵數　俄奉璽書<lb/>
驟加井賦　仍增勲秩　倍衍户封　陪敦邑采　增<lb/>
衍井腴<hi>同上</hi>
　　功臣封四<lb/>
原将率為諸侯<hi>禮樂記云武王克殷将率之士使為諸侯</hi>　破徐賜趙城<hi>史記</hi>
<hi>趙世家云初趙氏之先與秦同祖造父事周穆王攻徐破之乃賜以趙城</hi>　救周賜岐西<hi>又秦</hi>
<hi>本紀云西戎犬戎與申侯伐周殺幽王秦襄公将兵救周戰甚力有功周避犬戎難東徙雒邑襄公以兵送周</hi>
<hi>平王平王封襄公為諸侯賜之岐西之地襄公於是始國與諸侯通</hi>　入臨淄取祭器<hi>史記</hi>
<pb n="KR3k0055_WYG_124-13a"/>
<hi>樂毅傳破齊攻入臨淄盡取齊寶物祭器輸之燕燕昭王大悅親至濟上勞軍行賞享士封樂毅於昌國號為</hi>
<hi>昌國君云</hi>　增南面稱孤<hi>漢書云髙祖定天下功臣異姓王者八國咸得裂土南面稱孤</hi>
原衞青封三侯<hi>漢書衞青𫝊帝曰大将軍靑躬率戎士師大捷獲匈奴王十有餘人宜封三子</hi>
<hi>侯靑固謝曰臣幸待罪行間賴陛下神靈軍大㨗皆諸校力戰之功也陛下幸以益封臣青臣青子在襁褓中</hi>
<hi>未有勤勞上幸裂地封為三侯非臣待罪行間所以勸士力戰之意也上曰我非忘諸校功也今固且圖之</hi>
　登天山取蘭成<hi>魏志張遼𫝊曰遼為盪寇将軍太祖論諸将功曰登天山履峻險以取蘭</hi>
<hi>成盪寇功也</hi>　張遼合肥之役<hi>又張遼傳文帝詔曰合肥之役遼以歩卒八百破賊十萬</hi>
<hi>自古用兵未之有也其封遼邑百户賜子一人爵闗内侯</hi>　于禁淯水之難<hi>又于禁𫝊太祖</hi>
<pb n="KR3k0055_WYG_124-13b"/>
<hi>謂禁曰清水之難吾甚急也将軍在亂能整討暴堅壘有不可動之節雖古名将何以加之於是錄禁前後功</hi>
<hi>封益壽亭侯</hi>　孫資封本縣<hi>又曰先是孫資厯縣令以軍功封本縣也</hi>　增指河<lb/>
為誓<hi>玉海蘇安常𫝊曰唐家指河為誓非李氏不王非功臣不封</hi>　觀太宗曰非常<lb/>
人也<hi>冊府元龜云劉文静為晉陽令察髙祖有四方之志深自結托又觀太宗曰非常人也略定新安已</hi>
<hi>西之地封魯國公</hi>　不私其親<hi>唐書太宗第功班賞房元齡等功第一将軍丘師利等皆跋扈</hi>
<hi>攘袂見淮南王神通愧屈乃曰陛下不私其親</hi>　本為百姓<hi>文獻通考曰唐髙祖廣封宗室以威</hi>
<hi>天下太宗即位曰朕理天下本為百姓非勞百姓以養已之親也於是有功者王餘並封縣公</hi>　張說<lb/>
禇無量輔導有功<hi>冊府元龜曰唐元宗先天二年以中書令張說國子監祭酒褚無量輔導</hi>
<pb n="KR3k0055_WYG_124-14a"/>
<hi>有功說封燕國公無量封舒國公</hi>
　　功臣封五<lb/>
增詩唐杜甫投贈哥舒開府翰詩曰今代麒麟閣何人<lb/>
第一功君王自神武駕馭必英雄開府當朝傑論兵邁<lb/>
古風先鋒百勝在略地兩隅空靑海無𫝊箭天山早挂<lb/>
弓廉頗仍走敵魏絳已和戎每惜河湟棄新兼節制通<lb/>
知謀垂睿想出入冠諸公日月低秦樹乾坤遶漢宫彞<lb/>
人愁逐北宛馬又從東受命邊沙逺歸來御席同軒墀<lb/>
<pb n="KR3k0055_WYG_124-14b"/>
曾寵鶴畋獵舊非熊茅土加名數山河誓始終䇿行遺<lb/>
戰伐契合動昭融　陳陶投贈羅中丞詩曰三捷楷模<lb/>
光典䇿一生封爵笑丹青　韓愈聞晉公自蔡州入覲<lb/>
詩曰南伐旋師太華東天書夜到冊元功将軍舊壓三<lb/>
司貴相國新兼五等崇　王維少年行曰漢家君臣歡<lb/>
宴終髙議雲臺論戰功天子臨軒賜侯印将軍佩出明<lb/>
光宫　劉禹錫平蔡行曰九衢車馬渾渾流使臣來獻<lb/>
淮西囚四彞聞風皆失據天子受賀登髙樓妖童擢髮<lb/>
<pb n="KR3k0055_WYG_124-15a"/>
不足數血汚城西一抔土南峰無火楚澤間夜行不鏁<lb/>
穆陵闗䇿勲禮畢天下泰猛士按劒㸔恒山　明何景<lb/>
明諸將入朝詩曰闕下千官侍鳳樓苑中天子建龍斿<lb/>
豹房虎圈先班賞武帳前邊賜姓侯<lb/>
原詔後漢獻帝詔曰勅鎭東將軍領兗州牧費亭侯故<lb/>
特進顯授上將鈇鉞之任復食舊土雙金之寵董統一<lb/>
州委成之重榮曜昭示亦以優崇投節効命自首之秋<lb/>
也　又詔書拜鎭東將軍襲費亭侯曹操業履忠貞輔<lb/>
<pb n="KR3k0055_WYG_124-15b"/>
幹王室頃遭凶暴海内離析操執義討截黄巾為國出<lb/>
命夫祿以賞功罰以黜否今以操為鎭東將軍領兗州<lb/>
牧襲父費亭侯嵩爵并印綬符䇿　魏文帝冊孫權太<lb/>
子登為東中郎封侯詔曰蓋河洛寫天意符䜟述聖心<lb/>
昭晰著明與天談也故易曰河出圗洛出書聖人則之<lb/>
孫將軍歸心國朝忠亮之節同功佐命而其子當為魏<lb/>
將軍著在圖䜟猶漢光武受命李氏為輔王梁孫咸並<lb/>
見符緯也斯乃皇天啓佑大魏永令孫氏仍世為佐其<lb/>
<pb n="KR3k0055_WYG_124-16a"/>
以登為東中郎将封縣侯萬户昔周嘉公旦祚流七𦙍<lb/>
漢禮蕭何一門十侯今孫将軍亦當如斯若夫長平之<lb/>
榮安豐之寵方斯蔑如　增梁沈約封三舍人詔曰沈<lb/>
徽孚王咺之裴長穆並以素胄淸才服勤禁省契闊劬<lb/>
勞自頃多難軍國務殷内叅帷幄外濟師旅忠規欵志<lb/>
義感朕心宜錫茅社同莅賞冊可封三百户開國縣伯<lb/>
　原陳徐陵進武帝為長城公詔曰徳懋懋官功懋懋<lb/>
賞皇王盛則所謂元龜司空公南徐州刺史長城縣開<lb/>
<pb n="KR3k0055_WYG_124-16b"/>
國侯諱志懷寅亮風度𢎞逺體文經武明允篤誠曩者<lb/>
率五嶺之彊兵誅四海之讎敵固以勒功彞鼎書勳太<lb/>
常克定京師勤勞自重自鎭撫枌榆永寧豐沛東凉既<lb/>
息北蔡無歸代馬燕犀氣雄天下裹糧坐甲固敵是求<lb/>
方欲大討於秦崤敦脩於與睦叶謀上相爰納朕躬思<lb/>
所以敬答忠勲用申朝典可進爵為長城縣公　增唐<lb/>
肅宗乾元詔曰命将之選當仁實難非夫文可經邦不<lb/>
能安人和衆武可禦暴罔以克敵成功允藉宏才爰申<lb/>
<pb n="KR3k0055_WYG_124-17a"/>
錫命司徒中書令上柱國代國公子儀河嶽間氣巖廊<lb/>
重寶寛而有謀用而無滯遂能克復二京折衝千里時<lb/>
乃之功今殄寇未寧興師頗廣鎭守經制已有處分而<lb/>
籌畫指麾必資專制将軍辭第無以家為丞相憂邊思<lb/>
平國難固以訏謨之用宜申總統之威其将勘定外虞<lb/>
澄清列郡光膺藩屏之寄式崇社稷之勲對揚休命以<lb/>
永終譽可封汾陽郡王　肅宗至徳二年詔曰乘輿幸<lb/>
蜀人心且摇臣節斯見李光弼全徳挺生英才間出干<lb/>
<pb n="KR3k0055_WYG_124-17b"/>
城禦侮坐甲安邊可追封鄭國公<lb/>
増制唐李嶠封右武威衞将軍沙吒忠義郕國公制曰<lb/>
三韓舊族九種名家夙奉戎麾遂叅文衞昔臨鴈塞能<lb/>
羈縳馬之妖今拒狼河更剪奔鯨之孽勤功允著誠効<lb/>
克宣宜酬矢石之勞用廣山河之賦可封郕國公食邑<lb/>
三千户　蘇頲封郭虔瓘潞國公兼食邑實封制曰聞<lb/>
鼓鞞之聲則思夫将帥列土茅之賦則念彼勲庸郭虔<lb/>
瓘忠勇超倫智謀絶等往者鎭於荒裔獨守孤城煮弩<lb/>
<pb n="KR3k0055_WYG_124-18a"/>
而其人益堅引弓而彼衆不敵故得愛子染鍔名王解<lb/>
辮穹廬掃地而将空沙漠聞風以歸附功則茂矣朕實<lb/>
體之宜誓山河開其井邑可進封潞國公食邑三千户<lb/>
仍賜實封一百户　韓儀授王鎔常山郡王羅宏信長<lb/>
沙郡王劉仁恭彭城郡王制曰王鎔夙紹弓箕丕承堂<lb/>
構襲重侯之積慶允武允文奉先王之成規克勤克儉<lb/>
剛簡而無傲虐栗直而務溫寛羅宏信将星瑞彩卿月<lb/>
祥光常竭力於公門每推心於王室保大有九三之盛<lb/>
<pb n="KR3k0055_WYG_124-18b"/>
任重而不危守中孚六四之貞致逺而不泥劉仁恭氣<lb/>
薄雲天義形霜雪祕元符於腹笥機術無儔運黄略於<lb/>
意筌弛張有度居然侯度屹若國楨而皆道邁殷賢名<lb/>
齊漢傑洞達總戎之要翦起扶輪精通育物之源龔黄<lb/>
拜手犬牙而理人心以寧屏蔽一隅繚長城於翰海藩<lb/>
垣中夏布横落於天田疇咨協恭奮揚熙載或尊此冀<lb/>
土成阜安於大名或宅彼幽都共綏懷於有北駢闐勲<lb/>
緒照灼簡書勉竭乃誠各膺休命　代宗寶應二年制<lb/>
<pb n="KR3k0055_WYG_124-19a"/>
曰副元帥李光弼元勲濟代公輔推賢自出征移鎭距<lb/>
海負河連率百城旌旗千里東郊誓衆雅繼魯侯之功<lb/>
北伐擁旄首稱漢将之略髙牙罷設重鼎斯調尤知武<lb/>
庫之寶實在雲臺之右　後唐明宗天成四年制曰朕<lb/>
嘗披國史備閲軍功裴度之破淮西無遺廟算石雄之<lb/>
攻山北益展皇威莫不仰遺烈于祖宗委全才於将相<lb/>
而自中山逆命外域朋姦奮戎旅以鷹揚屠賊城而魚<lb/>
爛夕聞告捷明賞殊勲上柱國琅邪郡開國侯王晏球<lb/>
<pb n="KR3k0055_WYG_124-19b"/>
長劒倚天洪河帶地居萬夫之長擅三傑之名自統雄<lb/>
師往收逆壘摧曲陽之堅陣厭滱水以驚波爰築室以<lb/>
反耕攻圍雉堞果析骸而易子傾發烏巢招降之士庶<lb/>
數千撲滅之凶狂非一諒兹丕績宜降優恩乃眷汾陽<lb/>
實惟巨鎭據犬牙之内地當馬頰之要津是命酬以勲<lb/>
庸福其黎庶進國公之品秩崇藩侯之等威俾濬鳳池<lb/>
仍加蟬冕　宋王珪除文彦博守司空依前樞密使加<lb/>
食邑實封制曰朕若稽先王維御羣品左謀金鉉之老<lb/>
<pb n="KR3k0055_WYG_124-20a"/>
以經治於廟堂右屬鴻樞之良以定䇿於帷幄厥有成<lb/>
績可勿褒乎具官某風力肅明器資恢傑臨至劇有轉<lb/>
圜之易定大謀如執玉之堅逮事神文之朝已緝熙於<lb/>
鼎路追言聖考之遇又密勿於機廷肆凉昧之丕承㑹<lb/>
精神於羣慮雖兵民之異本亦文武之交修未隆贊冊<lb/>
之恩曷懋圖庸之舉　元程鉅夫丞相布琳濟達封河<lb/>
南王制曰布琳濟達智明識逺心廣氣和勲名克篤于<lb/>
前人藩翰久勤於外服昔将平於内難朕大投艱方深<lb/>
<pb n="KR3k0055_WYG_124-20b"/>
計於中途卿獨決進志存弼亮身佩安危是用命汝襲<lb/>
諸侯王以長守於富貴歸丞相印以自養於壽齡既不<lb/>
逺於京師可以時而朝覲　王構平章史弼封鄂國公<lb/>
制曰史弼器博而用周志剛而行敏早由禁籞出總戎<lb/>
行視長江如履平地居然獲跳盪之功撫疲黎猶保稚<lb/>
嬰允矣著綏懷之效始自淮襄之百戰迄於嶺海之同<lb/>
風顧宣力獨多推誠弗替終始三朝之眷賜環屢壓於<lb/>
宸班優遊六藝之文緩帶雅稱於儒将是宜賁之華綬<lb/>
<pb n="KR3k0055_WYG_124-21a"/>
衍以眞封以酬既往之勞以示維新之渥於戲功臣圖<lb/>
象秩盍冠於褒公元老壮猷忠尚資於方叔益圖報稱<lb/>
祗服訓言<lb/>
原表宋謝靈運謝封康樂侯表曰昔強臣暴虐恃僭厯<lb/>
紀既噬五都志吞六合遂陷没西河傾覆南漢陵藉紀<lb/>
郢跨越淮泗於時䇿畫惟疑地險已謝咸懼君臣同泯<lb/>
有生無餘亡祖奉國威靈董符戎重盡心所事尅黜禍<lb/>
亂功參盤鼎胙土南服逮至臣身値遭泰路日月改暉<lb/>
<pb n="KR3k0055_WYG_124-21b"/>
榮落代運輸稅唐化生幸無已不悟天道下濟鴻鈞曲<lb/>
成乃眷遐績式是興徵分虎紐龜復顯茅土鳴玉拖紱<lb/>
班景元勲澤洽往徳恩覃來𦙍永惟先蹤逺感崩結豈<lb/>
臣尫弱所當忝承臣聞至公無私甄善則一皇恩逺被<lb/>
殊代可侔是以信陵之賢簡在髙祖之心望諸之道復<lb/>
獲隆漢之封觀史歎古欽兹盛美豈謂榮渥近霑微躬<lb/>
傾宗隕元心識其會酬恩答厚罔知所由　顔延之謝<lb/>
于竣封建城侯表曰伏見䇿書降錫息竣開國建城縣<lb/>
<pb n="KR3k0055_WYG_124-22a"/>
侯爵踰三等户越兼千生邀洪禮身茂盛世闔宗革聽<lb/>
盡室改觀誠慙末品誤叅其泰臣聞子之能仕父敎之<lb/>
忠忠敎善信臣實負其前誥能仕志政峻固暗於明試<lb/>
徒以數遇會昌消憂啓聖幸與靈祚福徳共從義勲分<lb/>
賞執珪登朝析金受邑慶重慮愆恩往懼積非臣耄蔽<lb/>
所任圗報豈峻庸薄所能奉服　梁沈約謝封建昌侯<lb/>
表曰陛下投袂萬里拯厥塗炭臣雖心不吠堯而跡淪<lb/>
桀犬此則王業始基臣所不與徒荷日月之私竟無蒸<lb/>
<pb n="KR3k0055_WYG_124-22b"/>
燭之用天命元鳥非止今日受命作周其來久矣雖復<lb/>
備數樂推與同謳頌而誠微弱草效闕纎塵遂班山河<lb/>
之誓叨佐命之賞亦何以慰悅帷幄酬報爪牙<lb/>
増頌唐吕溫秦叔寶頌曰洛内之役龍戰未決秦公應<lb/>
變臨陣電拔銳氣盡來我盈彼竭成敗反掌存亡奄忽<lb/>
虎來風壯鼇轉山没遂作心膂爰從討伐崩圍陷陣火<lb/>
迸冰裂翕如鶚聳縱若鯨突功成國定萬古壯骨<lb/>
增碑周庾信柱國大将軍紇干𢎞神道碑曰太祖文皇<lb/>
<pb n="KR3k0055_WYG_124-23a"/>
帝始創霸功初勤王室秣馬蒐乘誓衆太原公仗劒轅<lb/>
門粗謀當世隨何逺至實釋漢帝之憂許攸夜來即定<lb/>
曹王之業永熙中奉迎魏武帝入闗封鶉陰縣開國子<lb/>
邑五百户保定元年授使持節都督岷州諸軍事隴頭<lb/>
流水延望秦闗川上峨眉猶通蜀道公不發私書不燃<lb/>
官燭獸則相負渡江蟲則相銜出境四年拜大将軍餘<lb/>
官如故衞青受詔未入玉門之闗竇憲當官猶在燕山<lb/>
之下公之此授差無慚徳渾王叛換梗我西疆巖𦍑首<lb/>
<pb n="KR3k0055_WYG_124-23b"/>
竄藩籬攜貳公受脤於社偏師逺襲揚旍龍涸繫馬甘<lb/>
松二十五王靡旗亂轍七十六柵鶉奔雉竄既蒙用命<lb/>
之賞乃奉旋師之樂天和二年被使南征帶甲百萬舳<lb/>
艫千里江源水起海若乗流船官之城登巢懸㸑吳兵<lb/>
習流長驅戰艦風灰箭火倐忽凌城公以白羽麾軍朱<lb/>
絲度水七十餘日始得解衣朝廷以晉尅夏陽先通滅<lb/>
虢之路秦開武遂始問吞韓之謀是以馳𫝊追公以為<lb/>
仁壽城主齊将叚孝先斛律明月出軍定隴以為宜陽<lb/>
<pb n="KR3k0055_WYG_124-24a"/>
之援公背洛水而面熊山陣中軍而疎行首乗機一戰<lb/>
宜陽銜璧增封五百户進柱國大将軍　唐徳宗西平<lb/>
王李晟東渭橋紀功碑曰粤若菲徳嗣膺大寶化乖柔<lb/>
逺明不燭幽淮右賊臣提兵犯順晟時總偏師逺戍河<lb/>
朔曾不俟召聞難駿奔鼓義勇仗順之師吞敗亡稔惡<lb/>
之寇雄威勝勢疾若飇馳設㑹軍門哭而誓衆國讎不<lb/>
滅無以身為遂發感激嗚咽流涕天地為之變色将帥<lb/>
為之動心乙未陳師於東郊如虎如豹如熊如羆兇徒<lb/>
<pb n="KR3k0055_WYG_124-24b"/>
接戰累合皆北倒戈棄甲罔敵我師乘而殪之摩壘而<lb/>
止戊戌方旭連營進攻賊衆相驚股戰魄駭登陴而不<lb/>
敢拒闔門而不敢窺晟仗鉞啓行執桴親鼓斂隍塹排<lb/>
牆垣勝氣兆於風雲威聲振於原野指顧摧靡盪無孑<lb/>
遺布朝㫖以寛脅從勵臣節以誅同惡乾軸傾而復紐<lb/>
皇維弛而更張遷梟聲為好音變妖祲為和氣是知烈<lb/>
祖積徳人懷其深賢臣佐時功濟斯美俾予從乂垂拱<lb/>
仰成乃冊拜司徒兼中書令加食封一千户　韓愈平<lb/>
<pb n="KR3k0055_WYG_124-25a"/>
淮西碑曰九年蔡将死蔡人立其子元濟以請不許遂<lb/>
燒舞陽犯葉襄城以動東都皇帝厯問於朝一二外臣<lb/>
皆曰蔡帥之不廷授於今五十年傳三姓四将其樹本<lb/>
堅兵利卒頑不與他等因撫而有順且無事大官臆決<lb/>
唱聲萬口附和并為一談牢不可破皇帝曰維天維祖<lb/>
宗所以付任予者庶其在此予何敢不力况一二臣同<lb/>
不為無助顔𦙍武合攻其北道古攻其東南文通戰其<lb/>
東愬入其西十二年八月丞相度至師都統宏責戰益<lb/>
<pb n="KR3k0055_WYG_124-25b"/>
急顔𦙍武合戰益用命十月壬申愬用所得賊将自文<lb/>
城因天大雪走百二十里用夜半到蔡破其門取元濟<lb/>
以獻盡得其屬人卒冊功宏加侍中愬為右僕射帥山<lb/>
南東道顔𦙍皆加司空公武以散騎常侍帥鄜坊丹延<lb/>
道古進大夫文通加散騎常侍丞相度朝京師進封晉<lb/>
國公以舊官相而以其副總為工部尚書領蔡任　明<lb/>
蘇伯衡岐陽王李文忠勲徳碑曰王初上謁年未三五<lb/>
帝曰朕甥鞠於内府訓之廸之允文允武乃命之将統<lb/>
<pb n="KR3k0055_WYG_124-26a"/>
兹禁旅堅城勍敵一鼓而取維時浙左立國攸恃不有<lb/>
親賢儔堪付畀乃申王命於斯總制龍節虎符内綏外<lb/>
禦徳威惟畏近徳逺企彼昏者張獨罔顧忌水陸入寇<lb/>
輙衂而去乙巳之春裒厥精銳偪我新城侮我無備邊<lb/>
吏驚告王曰何畏提兵問罪蹂以突騎鼓噪乗之聲撼<lb/>
天地譬以我輅轢彼螳臂其車凡萬幾無噍類既覆其<lb/>
軍遂奪其氣姑蘇之克由是而致姑蘇克矣浙江平矣<lb/>
溫台慶紹莫不寜矣相彼七閩廊其清矣大軍雲合取<lb/>
<pb n="KR3k0055_WYG_124-26b"/>
燕京矣帝謂王來成算陛受婉孌元君雖云出走尚聞<lb/>
假息欲圗進取汝帥汝督往扼其後王辰奉辭行不逮<lb/>
酉烝徒肅肅晏及鷄狗得地得衆易於拉朽或擒或誅<lb/>
莫匪戎首頟頟應昌逋逃淵藪不虞我師奄至左右俘<lb/>
厥孱王以及妃后豈無寶玉亦有璽綬奏凱來朝喜動<lb/>
宸極都督上公特進柱國鎔金為劵以莫不錫　明吳<lb/>
伯宗江陰侯吳公良神道碑銘曰桓桓吳公剛毅英烈<lb/>
異才間出萬人之傑天戈義旗飛渡大江爭先鼓勇敵<lb/>
<pb n="KR3k0055_WYG_124-27a"/>
莫敢當既定金陵亦下京口公俱在行厥績多有江陰<lb/>
崇墉東南要衝屹若砥柱維公之功姑蘇新附命公綏<lb/>
靖紀律嚴明大小從命炎荒僻逺命公徂征歴代羈縻<lb/>
慕義來庭功成汗馬名載竹帛兄弟二人並著開國河<lb/>
山賜誓列侯疏封慶延後嗣與國無窮　王景西平侯<lb/>
沐公英神道碑曰闔闢寰宇挺生異人依光日月下上<lb/>
星辰風雲景從發迹海邦遂荒其區遂搤其吭沈沈樞<lb/>
府我寵居之秩秩皇猷我儀圖之載敷恩澤西渉渭源<lb/>
<pb n="KR3k0055_WYG_124-27b"/>
載敭國威西上崑崙賀蘭之墟流沙之阻兵不頓刃霆<lb/>
驅星昈茫茫井絡氣交神州載清載夷投鞕斷流式遏<lb/>
王誅自爾南彞日月出矣爝火何施天兵一麾仆山摧<lb/>
壑封其鯨鯢以示大僇頟頟其城大纛髙牙萬方攸同<lb/>
六合一家皇帝曰咨予嘉乃績黄金大帶龜判琮璧<lb/>
　　死王事子孫封一<hi>増弟封附</hi>
增蜀志曰先主退軍義陽傅彤斷後拒戰兵人多死吳<lb/>
将語彤令降彤罵曰吳狗豈有漢将軍降者遂戰死拜<lb/>
<pb n="KR3k0055_WYG_124-28a"/>
其子僉為左中郎将後為闗羽都督　魏志夏侯淵虎<lb/>
歩闗右所向無前後戰死黄初太和中賜淵子五人皆<lb/>
爵闗内侯　文獻通考曰元和十五年穆宗制武徳已<lb/>
來配享及一等功臣并張巡許逺南霽雲顔眞卿杲卿<lb/>
太尉叚秀實與子孫官有差　冊府元龜曰晉髙祖天<lb/>
福二年制曰或無辜被害或狥節忘生既抱沈寃宜申<lb/>
贈典應自張從賔作亂以來諸色員僚内有死於王事<lb/>
者並與追贈有子孫者量材敘錄　又曰後周太祖廣<lb/>
<pb n="KR3k0055_WYG_124-28b"/>
順二年補故控鶴指揮使郭超長男重均充左番殿直<lb/>
次男重友充右番殿直以父殉王事故也　續文獻通<lb/>
考曰察罕特穆爾字廷瑞北廷人至正中討山東賊為<lb/>
張士誠所刺追封忠襄王封其子阿嚕威汝陽王　弇<lb/>
州集曰徐増壽雖文后介弟顧靖難宻謀殞命廷闕長<lb/>
陵<hi>成祖</hi>悼念子<hi>名景昌</hi>封定國公<lb/>
增弟封冊府元龜曰開元十五年勅二王後為賔者無<lb/>
子孫以兄弟為後曽經侍養者聽其承襲若死王事雖<lb/>
<pb n="KR3k0055_WYG_124-29a"/>
不曾侍養亦聽承襲<lb/>
　　死王事子孫封二<lb/>
增燒殺　諫死<hi>漢書曰趙王反内史王悍相建徳諌不聽遂燒殺悍等景帝封悍子乗之建徳</hi>
<hi>子横皆為侯景又曰楚王反相張尚諌不聴死  帝封尚子居為侯</hi>　短兵　流矢<hi>冊府元龜</hi>
<hi>曰王君諤為左武衞将軍從太宗征遼東與髙麗戰於駐蹕山君諤先鋒陷陣與賊短兵相接賊以斧鉞擊之</hi>
<hi>墜馬還卒於營太宗深痛惜之子及善嗣拜朝散大夫  又曰姜確為左屯衞将軍遼東之役以行軍總管督</hi>
<hi>兵攻蓋牟城中流矢而卒太宗甚哀悼之子暕嗣拜朝散大夫</hi>　誅武氏　罵世充<hi>文獻</hi>
<hi>通考曰韓王元嘉武后時坐謀舉兵誅武氏遇害訥元嘉第五子神龍初復嗣爵  冊府元龜曰唐武徳二年</hi>
<pb n="KR3k0055_WYG_124-29b"/>
<hi>伊州總管張善相為王世充兵攻陷賊執善相送於世充辭色不撓罵世充極口而死髙祖聞而歎曰吾負善</hi>
<hi>相善相不負吾也封其子為襄城郡公</hi>　第一勳　始九歲<hi>冊府元龜曰唐髙祖義師</hi>
<hi>平京師義寧二年論功行賞其登京城第一勲授光禄大夫開國郡公雖第一勲而身死者亦准此其官授子</hi>
<hi>弟歾又曰開元二年王海賔為安豐軍使先鋒與吐蕃戰  嗣初名訓年始九歳以父死王事拜朝散大夫賜</hi>
<hi>名忠嗣</hi>　歿於陣　雪其寃<hi>續文獻通考曰華善巴約歿特氏父古都斯睿宗時戰</hi>
<hi>於陣贈沇國公華善襲父職是又曰托克托出師討賊中毒死御史張冲等雪其寃於  復托克托官爵而封其子</hi>
<hi>哈喇章申國公</hi>　而父死焉　刺客害之<hi>左傳曰晉荀瑤率師伐鄭次于桐丘鄭請</hi>
<hi>救于齊齊師将興陳成子召顔涿聚之子晉曰隰之役而父死焉國之多難未汝恤也今君命汝以是邑也服</hi>
<pb n="KR3k0055_WYG_124-30a"/>
<hi>車而朝無廢前勞征文獻通考曰中郎将征𦍑侯來歙隗囂叛與祭遵等  之十一年攻公孫述破其兵遣刺</hi>
<hi>客害之帝嘉歙忠節復封歙弟由為宜西侯</hi>　殞命敵場　害於客館<hi>冊府元龜</hi>
<hi>曰代宗大厯十二年詔曰往者大盗亂華梁宋偏罹其害危城絶援析骸累月南霽雲眞心壯節殞命敵場凜</hi>
<hi>然生氣宜以其子為歙州别駕已又曰建中四年敬長皇后弟呉淑使於朱泚泚謀逆  决因害淑於客館徳</hi>
<hi>宗聞而哀悼淑嫡子與正員官</hi>　巢父宣慰　王璋叅軍<hi>冊府元龜曰建中四年李</hi>
<hi>懷光擁兵河中以給事中孔巢父充宣慰使遇害徳宗聞而驚悼授一子正員官  又曰元和五年以贈給事</hi>
<hi>王澹之子璋為左清道率府曹叅軍澹因李錡為亂遇害故錄其嗣</hi>
　　死王事子孫封三<hi>増弟封附</hi>
<pb n="KR3k0055_WYG_124-30b"/>
原周苛守滎陽死事子成為髙景侯<hi>漢書髙恵文功臣表云周苛守滎陽</hi>
<hi>詈項羽死事子成封為髙景侯</hi>　食其死事子疥為髙梁共侯<hi>又髙祖諸侯功</hi>
<hi>臣表酈食其以客從破秦以列侯入還定諸侯常使約和諸侯說齊王死事封子疥為髙梁共侯</hi>　紀<lb/>
城戰好畤死事子通為襄平侯<hi>又髙恵帝功臣侯表云紀城以将軍從擊破秦</hi>
<hi>入漢定三秦功比平定侯戰好畤死事子通封為襄平侯</hi>　孫卬擊匈奴死事子單<lb/>
為缾侯<hi>又文帝功臣表云孫卬以北地都尉匈奴入力戰死事子單封為缾侯</hi>　夷吾死<lb/>
事子周為商陵侯<hi>又景帝功臣表云趙夷吾以楚太傅諫王戊反不聽死事封子周為商陵</hi>
<hi>侯</hi>　樛樂擊南越死事子徳為龍侯<hi>又武帝功臣表云樛樂以校尉擊南</hi>
<pb n="KR3k0055_WYG_124-31a"/>
<hi>越死事封子廣徳為龍侯</hi>　増誅成已封泹陽侯<hi>漢書朝鮮𫝊云朝鮮相路人降道死</hi>
<hi>右渠之大臣成己又反路人子最告諭其民誅成己最以父死頗有功為泹陽侯</hi>　原馬賢父<lb/>
子同命封孫為侯<hi>東觀漢記順帝紀永和六年十二月詔故将軍馬賢前伐西夷克敵深入</hi>
<hi>父子三人同命其以漢中南鄭之武陽亭封賢孫承先為武陽亭侯食租稅</hi>　龎徳罵闗羽<lb/>
死封子為侯<hi>魏志曰龎徳為闗羽所獲謂曰不早降何為徳罵曰豎子何謂降也遂為羽所殺太</hi>
<hi>祖聞而悲之流涕封其二子為列侯</hi>　增弟封擊黑闥戰殁弟封淮陽<hi>冊府</hi>
<hi>元龜曰淮陽王道元髙祖從父兄子也擊劉黑闥戰殁太宗每追痛之嘗從容謂侍臣曰道元始終從朕毎陣</hi>
<hi>先登惜其㓜少力不遂心及難平後以其弟武都王道明徙封於淮陽國</hi>
<pb n="KR3k0055_WYG_124-31b"/>
　　死王事子孫封四<lb/>
增制唐元稹授田布魏博節度使制曰經曰父母之仇<lb/>
不同天雖及匹士猶寢苫枕干以期必報是以子胥不<lb/>
殉伍奢之死卒能發既藏之墓鞭不義之屍取貴春秋<lb/>
名垂萬古而况身備将壇父死人手家仇國耻并在一<lb/>
門當懐嘗膽之心豈佚絶漿之禮咨爾先臣惟國元老<lb/>
首自河朔來朝帝庭而又東取靑齊北討燕趙提挈義<lb/>
旅勤勞王家冒白刃而不疑推赤心而自信屬冀方求<lb/>
<pb n="KR3k0055_WYG_124-32a"/>
帥余所重難輙自大名付兹巨鎭而中台暗拆上将妖<lb/>
侵蟊賊濳寘於腹心豺狼勃興於肘腋人神憤痛朝野<lb/>
驚嗟深軫予懷誓擒元惡以爾布詩書并習忠孝兩全<lb/>
常用魏師克征淮孽豈無奮檄之圗為報寇讎之黨爾<lb/>
其淬礪勇夫敬恭義士一飯之飽必同於士卒一毫之<lb/>
費必用於戈矛居則席藁寒則抱冰於戲至誠可託稔<lb/>
惡難逃矧彼凶殘去将安往墨縗在體元纛在前提劒<lb/>
執金無忘哀敬　錢珝授合州刺史顔蕘禮部郎中殿<lb/>
<pb n="KR3k0055_WYG_124-32b"/>
中侍御史制曰昔太師魯公拘在寇廷渠魁有危廹之<lb/>
問對以諸侯朝覲之禮直言不屈守正而歿理命之戒<lb/>
家廟為先賢哉鉅人可謂忠而知禮矣今蕘行髙學茂<lb/>
洪緒有承以禮曹郎命爾用昭遺徳且勉令脩<lb/>
増碑唐徳宗贈太尉叚秀實紀功碑曰張掖郡王秀實<lb/>
應期降生扶翼唐祚稟陰陽之粹氣備剛柔之全徳蓄<lb/>
為淳和發為功烈朕宅帝位之五載賊臣朱泚因時多<lb/>
虞作亂於京師微公之謀吾幾蔑濟既而密結勇敢誓<lb/>
<pb n="KR3k0055_WYG_124-33a"/>
殱寇讎決䇿尅期中外發應會賊泚召公計事引入閤<lb/>
中露其姦情言及僭竊公氣塡胸臆植髮衝冠仰天大<lb/>
呼孰為臣子而忍是心語未絶音奮笏前擊兇徒敗面<lb/>
既躓而奔左右愕然初未敢動繼者不至事遂無成逆<lb/>
徒交鋒因而遇害訪彼前人稽諸昔賢全大節者不必<lb/>
成功建大功者或未立節吉甫以文武翼周室宣王中<lb/>
興絳侯以智謀安劉氏文皇紹立茂功著矣而節未可<lb/>
稱董卓協國以擅威伍孚刺之而不畏王敦擁衆以稱<lb/>
<pb n="KR3k0055_WYG_124-33b"/>
亂周顗折之而無疑竒節偉矣而功竟不就至若屈伸<lb/>
合變進退知機智以遂其謀勇以決其死中古以還無<lb/>
公儔比乃詔有司冊贈太尉諡曰忠烈賜實封五百户<lb/>
莊宅各一所嗣子授三品正員官諸子各授五品正員<lb/>
官表其閭里䕶其喪葬官立祠宇史載忠勲<lb/>
　　封功臣後一<lb/>
増文獻通考曰漢髙后二年詔差次列侯功以定朝位<lb/>
藏於髙廟世世勿絶嗣子各襲其功位　魏志曰張遼<lb/>
<pb n="KR3k0055_WYG_124-34a"/>
字文逺文帝踐阼進封晉陽侯及薨詔曰合肥之役遼<lb/>
以歩卒八百破賊十萬自古未之有也其分遼邑賜一<lb/>
子爵闗内侯　唐書曰髙宗總章元年以太原元從西<lb/>
府功臣為二等第一功後官無五品者授其子若孫一<lb/>
人第二功後官無五品者授其子若孫從六品一人<lb/>
冊府元龜曰睿宗太極元年親祀北郊詔桓彦範敬暉<lb/>
崔元暐袁恕己張柬之等其子孫並實封二百户　又<lb/>
曰開元二年制曰崔元暐張柬之等往以神龍之初保<lb/>
<pb n="KR3k0055_WYG_124-34b"/>
乂王室奸臣所忌謫居炎海流落變衰感激忠義元暐<lb/>
子璩清才雅韻謹守専直柬之孫毖祖考繼歾遺孤可<lb/>
傷髙皇封樂毅之後武帝求蕭何之裔斯不逺哉緬懷<lb/>
前烈宜加後命璩毖並可朝散大夫　會要曰元和二<lb/>
年錄配享功臣之後蘇瓌崔元暐張說狄仁傑敬暉袁<lb/>
恕己之孫相次錄用焉詔曰旌太傅之徳将擬南城之<lb/>
封紹鄼侯之裔不俟東門之感　冊府元龜曰唐文宗<lb/>
太和二年詔曰如遂良<hi>褚</hi>之委曲面諍名垂史書仁傑<lb/>
<pb n="KR3k0055_WYG_124-35a"/>
<hi>狄</hi>之恢復廟社事形先覺宋璟之文吏骨鯁功叅治平<lb/>
元紘<hi>李</hi>之守規畫一時成有裕其胄僅存不絶如髮各<lb/>
授邑吏使其自試　玉海曰慶厯三年命天章閣待制<lb/>
王洙集賢校理歐陽脩詳定國朝勲臣名次上之詔本<lb/>
家既無人食祿者錄其子孫一人自樞府使曹彬而下<lb/>
至邵華凡二百四人　又曰紹興三年詔錄用六朝勲<lb/>
臣自曹彬至藍元振三百二十人子孫先是徽猷閣待<lb/>
制宋伯友入對言功臣子孫凋喪殆盡乞訪其後量才<lb/>
<pb n="KR3k0055_WYG_124-35b"/>
錄用故有是詔其後得趙普趙安仁范質錢若水諸孫<lb/>
皆官之　續文獻通考曰蒙克呼都呼子太宗以其父<lb/>
功封為郡王　吾學編曰桑敬父世傑無為州人洪武<lb/>
二十三年封徽先伯誥曰朕當羣雄鼎沸之秋提虎旅<lb/>
東渡大江爾父世傑率舟師來歸由是披堅執銳數著<lb/>
勤勞既而歿於戰陣已贈侯爵功在國家朕不能忘俾<lb/>
蒙先業屢從征伐克底成功兹又擒除奸兇豈不彰美<lb/>
前人特封爾為龍虎将軍上䕶軍徽先伯<lb/>
<pb n="KR3k0055_WYG_124-36a"/>
　　封功臣後二<lb/>
原無廢二勲　宜宥十世<hi>祖父勲也臧武仲曰苟守先祀無廢二勲敢不致邑乃立</hi>
<hi>臧為宥賢者之後宜十世  之以勸能者</hi>　何以勸　不宜絶<hi>楚滅若敖氏子文之孫箴</hi>
<hi>尹克黄使于齊復命拘于司敗王思子文之治楚國曰子文無後何以勸善使復其所改命曰生  詔曰楚思</hi>
<hi>子文漢錄減宣鍾繇之後不宜絶</hi>　為善其懼　見墓遂褒<hi>成季之勲宣孟之忠</hi>
<hi>而無後為善者其懼矣注韓厥言趙武功後漢明帝詔曰朕出東門見蕭曹墓云云遂褒  臣後也</hi>　増<lb/>
慶幽明　起義烈<hi>冊府元龜曰開元十一年南郊大赦詔武徳以來實封功臣有身無大故</hi>
<hi>而亡官失封子孫淪屈者所司勘實具以状聞存者可酬其官榮逝者當錄其裔嗣使幽明同慶  孔帖曰李</hi>
<pb n="KR3k0055_WYG_124-36b"/>
<hi>吉甫當國褒忠臣後以起義烈</hi>　有一息　及二人<hi>孔帖曰張嘉貞卒後十餘歲韓朝宗</hi>
<hi>見帝曰陛下待宰相進退皆以禮身雖歾子孫咸在廷張嘉貞有一息名寳符獨未官帝憫然召拜左司禦率</hi>
<hi>府兵曹參軍賜名曰延賞端又曰貞元中復官張巡它子去疾許逺子峴賜帛百  自是訖僖宗求忠臣後無</hi>
<hi>不及二人者</hi>　垂裕後昆　追考故實<hi>玉海曰貞觀五年詔曰親賢作屏著在周</hi>
<hi>經支庶畢侯義存漢典無忌元齡如晦敬徳各封一子郡公君集子及叔寶知節各封一子縣公俾拜前拜後</hi>
<hi>比蹤曩烈如帶如礪垂裕後昆春弇州集曰嘉靖時下詔追考故實收錄故鄂國公遇  曹國公文忠衞國公</hi>
<hi>愈信國公和後俱為徹侯誠意伯基後仍為伯増其秩</hi>
　　封功臣後三<lb/>
<pb n="KR3k0055_WYG_124-37a"/>
原封子寢丘<hi>史孫叔敖子貧負薪優孟即為孫叔敖衣冠抵掌談語像敖莊王大驚以為敖復生</hi>
<hi>也欲以為相孟曰臣婦言愼勿為相昔孫叔敖為相楚王以霸今死其于無立錐之地莊王於是召敖子封寢</hi>
<hi>丘四百户奉其祀</hi>　封父李侯<hi>李同與敢死士三千人赴秦軍秦軍却李同死封其父為李侯</hi>
　増弓髙襄城<hi>漢書云春秋列潞子之爵許其慕諸夏也漢興至於孝文時乃有弓髙襄城諸</hi>
<hi>封雖自外來本功臣後</hi>
　　封功臣後四<lb/>
增制唐元稹授李愿檢校司空宣武軍節度使制曰昔<lb/>
我太師西平王在徳宗時能復京邑書於鼎彞每懷宗<lb/>
<pb n="KR3k0055_WYG_124-37b"/>
廟之安實念江東之永而又繼有英哲克全令人惟弟<lb/>
惟兄莫非頗牧尚想徳施於十代何憚恩積於一門李<lb/>
愿生長紈綺之中蘊鬱驍雄之器始為夏帥遂著能名<lb/>
旋領徐方㑹征淮右鄰寇陰狡将助鴟張來犯東郊冀<lb/>
延晷刻爾乃提持戈㦸淬礪卒徒一戰而蜂蠆盡殱不<lb/>
時而鴞獍就戮聿來岐下號令益明繕完甲兵為我保<lb/>
障朕以浚郊重鎭尤藉良材俾為司空以表東夏持我<lb/>
邦憲用靖爾人　又授劉士涇太僕卿制曰去嵗西戎<lb/>
<pb n="KR3k0055_WYG_124-38a"/>
　跳入涇上京師戒嚴朕慨然有思廉頗李牧之志而習<lb/>
　事者言爾父司空之在涇也築平涼等八城二堡塹保<lb/>
　定平原使涇人益樹麥禾以復后稷公劉之敎十有六<lb/>
　年犬戎不敢東顧朕聞其人思見其後果有令子與之<lb/>
　討論亦自竒士鋪陳将畧殊有父風訪其班資則曰亞<lb/>
　諸卿之間十年矣今命以太僕豈惟報爾先臣亦欲使<lb/>
　緣邊諸将顧其愛子為我竭誠<lb/>
　增批答唐白居易答劉總謝檢校工部尚書表曰卿幼<lb/>
<pb n="KR3k0055_WYG_124-38b"/>
　承義訓長有令聞能遵忠孝之風不墜弓裘之業朕所<lb/>
　以命加異等寵冠常倫特授䨇旌超等八座豈惟延賞<lb/>
　亦在任能將懋前脩勉申後効<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_400-1a"/>
　欽定四庫全書<lb/>
御定淵鑑類函卷三百九十五<lb/>
　　五榖部二<hi>粟苡豆糠麻拾麥薏          捃</hi>　<hi>米蓄稗儲</hi>
　　　粟一<lb/>
　増李時珍曰粟即粱也穂大毛長粒粗為粱穂小毛短<lb/>
　粒細為粟苗皆似茅種類凡數十有青赤黄白黒諸色<lb/>
　或因時地賦名早則有趕麥黄百日糧之類中則有八<lb/>
　月黄老軍頭之類晩則有雁頭青寒露粟之類　齊民<lb/>
<pb n="KR3k0055_WYG_400-1b"/>
　要術曰粟之成<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>有早晩苗稈有髙下收實有息耗質<lb/>
　性有强弱米味有美惡山澤有異宜順天時量地利則<lb/>
　用力少而成功多大抵早粟皮薄米實晩粟皮厚米少<lb/>
　　又曰古者以粟為黍稷粱秫之總稱而今之粟在古<lb/>
　但稱為粱後人專以粱之細者名粟故唐孟詵本草言<lb/>
　人不識粟要之黏者為秫不黏者為粟因呼粱為秈粟<lb/>
　以秫北人謂之小米也　原説文曰粟嘉榖實也粟之<lb/>
　為言續也　増書曰若苗之有莠若粟之有粃　詩曰<lb/>
<pb n="KR3k0055_WYG_400-2a"/>
交交桑扈率場啄粟　又曰握粟出卜自何能穀　周<lb/>
禮地官曰倉人掌粟入之藏　曲禮曰獻粟者執右契<lb/>
　又祭義曰父母既沒必求仁者之粟以祀之　歸藏<lb/>
曰剥銀人得其玉小人得其粟　原春秋説題辭曰粟<lb/>
五變以陽化生為苗秀為禾三變而發謂之粟四變入<lb/>
臼米出甲五變而蒸飯可食之　増又曰髙而平者為<lb/>
原平而和者故宜粟　又曰陽以一立為法故粟積一<lb/>
大分穂長一尺文以七烈精以五立故其字西米為粟<lb/>
<pb n="KR3k0055_WYG_400-2b"/>
西者金所立米者陽精故西字合米為粟　謝承後漢<lb/>
書曰烏丸國其地宜穄　原呂氏春秋曰飯之羙者不<lb/>
周之粟　又曰苗其蒻也欲孤長也欲相與居其熟也<lb/>
欲相扶是故三以為族乃多粟　墨子曰世俗之君子<lb/>
視義士不若視負粟者今有人於此負粟息於路側欲<lb/>
起而不能君子見之無長少貴賤必起之何重故也今<lb/>
為義之君子奉承先王之道以語之縱不説而行又從<lb/>
而非毁之則是世俗之君子視義士不若視負粟者<lb/>
<pb n="KR3k0055_WYG_400-3a"/>
荀卿子曰仁義禮善之於人也譬之若貨財粟米之於<lb/>
家也　商君書曰金一兩生於境内粟一十二石死於<lb/>
境外粟一十二石生於境内金一兩死於境外國好生<lb/>
金於境内則金粟兩死府庫兩虛國弱好生粟於境内<lb/>
則金粟兩生倉府兩實國强　本草曰陳粟味無毒主<lb/>
胃疽熱中渇利小便<lb/>
　　粟二<lb/>
原周書曰神農之時天雨粟神農耕而種之作陶冶斤<lb/>
<pb n="KR3k0055_WYG_400-3b"/>
斧破木為耜鉏耨以墾草芥然後五穀興以助果蓏之<lb/>
實　淮南子曰黄帝治天下力牧泰山稽輔之狗彘吐<lb/>
菽粟於道路而無分争之心　又曰昔者倉頡作書而<lb/>
天雨粟<hi>倉頡始視鳥迹之文而造書者也有書契則作僞萌生生則去本趣末棄耕作之業而務錐刀</hi>
<hi>之利天知其将饑故為雨粟</hi>　雒書說禾曰倉帝起天雨粟青雲扶<lb/>
日　六韜曰發鉅橋之粟散鹿臺之金錢以與殷民<lb/>
史記曰伯夷叔齊聞西伯善飬老往歸焉及武王東伐<lb/>
紂扣馬諫左右欲刃太公曰此義士也扶而去之武王<lb/>
<pb n="KR3k0055_WYG_400-4a"/>
平殷亂天下宗周伯夷叔齊耻之義不食周粟而餓死<lb/>
　管子曰桓公觀於野曰何物可比君子之徳隰朋曰<lb/>
粟可比君子之徳管仲曰苗始出生也眴眴<hi>音句</hi>乎似孺<lb/>
子安之則安不得則危故命之曰禾可比君子桓公曰<lb/>
善　左傳曰鄭饑而未及麥民病子皮以子展之命餼<lb/>
國人粟户一鍾　又曰冬晉薦饑乞糴於秦秦伯輸粟<lb/>
於晉自雍及絳相繼命之曰汎舟之役　又曰夏㑹於<lb/>
黄父謀王室也趙簡子令諸侯之大夫輸王粟　穀梁<lb/>
<pb n="KR3k0055_WYG_400-4b"/>
傳曰莊公曰諸侯無粟諸侯相歸粟正也　論語曰子<lb/>
華使於齊冉子為其母請粟　述異記曰闔廬伐楚五<lb/>
戰入郢燒髙府之粟　孔叢子曰季桓子以粟十鍾餼<lb/>
夫子受而班門人之無者子貢曰季孫以夫子貧故致<lb/>
粟今而施人無乃乖彼意乎子曰吾受而不辭為季孫<lb/>
之惠受不為富惠於一人豈若數百人哉　又曰子思<lb/>
居貧其友有饋之粟者受二車焉或獻尊酒束修子思<lb/>
曰為費而無當也或曰子取人粟而辭酒是辭少而受<lb/>
<pb n="KR3k0055_WYG_400-5a"/>
多也於義無名於分則不全行之何也子思曰然伋不<lb/>
幸而貧至及困乏将絶先人之祀夫所以受粟爲周之<lb/>
也酒脯則所飲讌也方乏於食而乃飲讌非義也吾豈<lb/>
以為分哉度義而行之　曽子曰曽子魯君饋之粟辭<lb/>
不受使者曰子無求於人人自致之曰與人者驕人受<lb/>
人者畏人縱子不以是驕我我能無畏乎與其富而畏<lb/>
人不若貧而無屈　莊子曰莊周往貸粟於監河侯監<lb/>
河侯曰諾我将得邑金貸子三百金可乎周忿然曰若<lb/>
<pb n="KR3k0055_WYG_400-5b"/>
乃言此不如早索我枯魚之肆　呂氏春秋曰衛嗣君<lb/>
欲重稅以聚粟民弗安以告薄疑曰民愚甚矣夫聚粟<lb/>
也将以為民也其自藏之與在於上奚擇薄疑曰不然<lb/>
其在於民而君弗知其不如在上也其在於上而民弗<lb/>
知其不如在民也凡聼必反諸已審則令無不聽矣<lb/>
風俗通曰燕太子丹仰歎天為雨粟　史記曰宣曲任<lb/>
氏之先為督道倉吏秦之敗豪傑皆争取金玉而任氏<lb/>
獨窖倉粟楚漢相拒滎陽民不得耕種米至貴己而豪<lb/>
<pb n="KR3k0055_WYG_400-6a"/>
傑金玉盡歸任氏以此起富　又曰秦将王離渉河圍<lb/>
鉅鹿章邯軍其南築甬道而輸之粟　漢書曰主父偃<lb/>
諫伐匈奴曰秦始皇使天下飛芻輓粟起於東陲琅邪<lb/>
負海之郡轉輸北河率三十鍾而致一石　漢書東方<lb/>
朔曰侏儒長三尺餘俸一囊粟錢二百四十臣朔長九<lb/>
尺餘亦一囊粟錢二百四十侏儒飽欲死臣朔飢欲死<lb/>
　又曰大将軍青遂至寘顔山趙信城得匈奴積粟倉<lb/>
軍留一月而還悉燒其城餘粟以歸　鄒子曰朱買臣<lb/>
<pb n="KR3k0055_WYG_400-6b"/>
貧賤之時孳孳修藝不知雨之流粟志在經傳也　古<lb/>
今注曰武帝建元四年天雨粟宣帝地節三年長安雨<lb/>
黒粟竟寧元年南陽山都縣雨粟色青黒味苦大者如<lb/>
小豆小者如麻子　桓階别𫝊曰階為趙郡太守路有<lb/>
遺粟一囊耕者得之舉以繋樹數日其主聞還取之<lb/>
桂陽先賢書贊曰成丁郴人能逹鳥鳴為郡主簿與衆<lb/>
人俱坐聞雀鳴而笑曰東市輦粟車覆雀相呼往食之<lb/>
衆人遣視信然　増農書曰晉末荆州久雨粟化為蟲<lb/>
<pb n="KR3k0055_WYG_400-7a"/>
蟲害民春秋曰穀之飛為蟲是也中郎王義興表曰臣<lb/>
聞堯生神禾而晉有蟲粟陛下自以聖德何如也帝有<lb/>
慙色　又曰宋髙祖之初當晉末饑饉之後既即位而<lb/>
江表二千餘里野粟生焉　汜勝之書曰神農之教雖<lb/>
有石城湯池帶甲百萬而無粟者弗能守也夫穀帛實<lb/>
天下之命衛尉前上蠶法今上農事人所忽略衞尉勤<lb/>
之可謂忠國憂民之至　後魏書曰任城王雲為冀州<lb/>
刺史雲留心政事甚得下情於是合城長吏請輸絹五<lb/>
<pb n="KR3k0055_WYG_400-7b"/>
尺粟五升以報雲恩髙祖嘉之　又曰世祖引髙允與<lb/>
論刑政言甚稱㫖因問允曰萬幾之務何者為先是時<lb/>
多禁封良田又京師遊食者衆允因言曰地方一里則<lb/>
為田三頃若勤之則畞益三升不勤則畝損三升方百<lb/>
里損益數率為粟二百一十二萬斛况以天下之廣乎<lb/>
若公私有儲雖饑年復何憂哉世祖善之遂除田禁<lb/>
又曰偉朏字尊顯少有志業年十八辟州主簿時屬歲<lb/>
儉朏以家粟造粥以飼飢人所活甚衆　大業拾遺記<lb/>
<pb n="KR3k0055_WYG_400-8a"/>
曰吏部侍郎楊恭仁欲改𦵏學士舒綽曰此所擬之處<lb/>
掘深五尺之外亦有五穀若得一穀即是福徳之地公<lb/>
侯世世不絶恭仁即将綽向京令人掘深七尺得一穴<lb/>
如五石甕大有粟七八斗此地徑為粟田蟻運粟下入<lb/>
此穴當時朝廷之士以綽為聖　唐書曰始平人宗士<lb/>
眺負粟一石委於太倉而去願少益軍國髙祖嘉之賚<lb/>
布百段　酉陽雜俎曰賈相在滑州境内大旱稼穡盡<lb/>
損賈召大将二人謂曰今嵗荒旱煩若救軍百姓也曰<lb/>
<pb n="KR3k0055_WYG_400-8b"/>
君可辱為健歩翌日當有兩騎衣縿緋所乗馬蕃歩鬛<lb/>
長經市出城君等蹤之識其所滅處則吾事諧矣二将<lb/>
乃裹糧米早行尋之一如賈言自市至野行二百里大<lb/>
塚而㓕遂壘石標表誌焉經信而反賈大喜令數百人<lb/>
具畚鍤與二将偕徃其所因發塚獲陳粟數千斛人竟<lb/>
不之測<lb/>
　　粟三<lb/>
原瓊膏　玉粒<hi>王子年拾遺記曰東極之東有瓊脂粟言質白如玉柔滑如膏食之盡壽不病</hi>
<pb n="KR3k0055_WYG_400-9a"/>
<hi>丈又曰員嶠之山名環丘上有方湖千里多大鵲髙一  羣飛於湖際銜採不周之粟於環丘之上粟生穟髙</hi>
<hi>三丈其粒皎然如玉也</hi>　千株　五變<hi>又曰東極之東有龍枝之粟言其枝屈曲若遊龍食</hi>
<hi>之善走又有鳳冠粟似鳳之冠食之令人多力有雲渠粟叢生葉似扶渠食之益顔色粟莖赤黄皆長二丈千</hi>
<hi>株叢生一下詳粟</hi>　大粒　長枝<hi>楊泉物理論曰凡種有强弱土有剛柔土宜强髙莖而疏</hi>
<hi>粟長穗而大粒無拾遺記曰有耀枝粟言其枝長而弱  風自揺食之多壽</hi>　漢腐　秦輸<lb/>
<hi>史記曰漢興七十餘年太倉之粟陳陳相因充溢露積於外至腐敗不可食  左傳晉饑秦輸之粟</hi>
原思辭　北郭受<hi>論語曰原思為之宰與之粟九百辭  晏子曰北郭騷見晏子託以飬母</hi>
<hi>晏子分倉粟府金以遺之騷辭金受粟</hi>　據敖倉　發河内<hi>酈食其說髙祖曰敖倉天</hi>
<pb n="KR3k0055_WYG_400-9b"/>
<hi>下轉輸久矣急據敖倉之粟人又汲黯傳曰河内失火上使黯徃視之還報曰河内  或父子相食臣謹𤼵河</hi>
<hi>南倉粟以賑貧乏上賢而釋之</hi>　追李峴　歌蕭倣<hi>李峴出為零陵太守時京師米騰貴</hi>
<hi>百姓乃相與謡曰欲粟賤追李峴民六帖曰蕭倣出太倉粟賤值以濟</hi>
　　粟四<lb/>
原有粃<hi>詳粟一</hi>　不食<hi>夷齊不/食周粟</hi>　増一盤<hi>李白詩雖有數斗玉不如一盤</hi>
<hi>粟</hi>　疋絹<hi>馬周疏曰真觀初率土荒歉一疋絹纔得斗粟而百姓怡然者知陛下憂憐之故人人自</hi>
<hi>安曽無謗讟自五六年来頻嵗稔一疋絹得粟十餘石而百姓皆以為陛下不憂憐之咸有怨言也</hi>　春<lb/>
種<hi>李紳詩春種一粒粟秋<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>萬顆子四海無閒田農夫猶餓死</hi>　雲鋤<hi>陸放翁雲嶼鋤畬粟</hi>
<pb n="KR3k0055_WYG_400-10a"/>
鬼粟<hi>東夷流鬼粟似莠而小</hi>　小斗受粟<hi>惠子曰齊大夫田乞及其子常以小斗受粟以</hi>
<hi>大斗貸於民民歌之</hi>　輙發儲粟<hi>蕭復改同州刺史嵗歉州有京畿觀察使儲粟復輙𤼵以貸人</hi>
<hi>有司劾治詔削階停刺史或弔之復曰茍利於人胡責之辭</hi>　拜爵入粟<hi>鼂錯說文帝曰方今</hi>
<hi>之務莫若使民務農務農在於貴粟貴粟之道在於以粟為賞罰合募天下入粟縣官得以拜爵除罪</hi>
無食粟馬<hi>左傳曰季文子無衣帛之妾無食粟之馬</hi>　治粟内使<hi>見錢穀問幾何注</hi>
　無食粟雁<hi>賈誼書曰鄒穆公有令食鳬雁者必以粃無敢以粟於是倉無粃而求易於民二石</hi>
<hi>粟得一石秕於民請曰秕食鳬雁為無費也今求粃於二石粟而易一石粃食雁則費甚矣請以粟食之穆公</hi>
<hi>曰去非爾知也夫百姓胊牛而耕暴背而芒勤而不食惰者豈為鳥獸哉粟米人上食也奈何以其食飬鳥且</hi>
<pb n="KR3k0055_WYG_400-10b"/>
<hi>汝知小計而不知大害</hi>　捜粟都尉<hi>武帝末年下詔以趙過為捜粟都尉</hi>　拜辭鄭<lb/>
粟<hi>荘子曰子列子窮容貎有飢色客有言於鄭子陽者曰列禦寇有道之士也居君之國而窮君無乃不好</hi>
<hi>士乎鄭子陽令官遺之粟子列子見使者再拜而辭使者去列子妻拊心曰妾聞有道者之妻子皆得佚樂今</hi>
<hi>有飢色君過而遺先生食先生不受豈不命耶列子笑謂之曰君非自知我也以人之言而遺我粟至其罪我</hi>
<hi>也又且以人之言吾所以不受</hi>　徃貸魏粟<hi>說苑曰髙平王遣使者從魏文侯貸粟文侯曰須吾</hi>
<hi>租收邑粟至乃得也使者曰臣初来時見瀆中有魚張口謂臣曰吾窮水魚命在呼吸可得灌乎臣謂之曰待</hi>
<hi>吾南見河伯之君<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>江淮之水灌汝口魚曰為命在須/臾乃須<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>江淮之水比至還必求吾於枯魚之肆今髙</hi>
<hi>平窮貧故遣臣詣君貸粟乃須租收粟至者大王必求臣死人之墓矣</hi>　救凶移粟<hi>梁惠王河</hi>
<pb n="KR3k0055_WYG_400-11a"/>
<hi>内凶則移民河東移粟河内河東凶亦然</hi>　醴湖嘉粟<hi>宋書文帝時醴湖生嘉粟一莖九穗</hi>
福建瑞粟<hi>唐宣宗大中二年福建進瑞粟十五莖莖有五六穗</hi>　劉殷夢粟<hi>晉劉殷夢</hi>
<hi>人曰西籬下有粟寤而掘之果得粟五十鍾銘曰七年粟以賜孝子劉殷</hi>　士謙放盜<hi>隋李士謙</hi>
<hi>望見盜割其粟者黙而避之家僮執盜粟者士謙曰貧困所致耳可放之</hi>　停飛龍粟<hi>宣宗紀大</hi>
<hi>中元年二月癸未停飛龍粟</hi>　丐養母粟<hi>劉三復母病廢丐粟以養</hi>　渭倉二百<lb/>
<hi>裵休進中書侍郎居三年粟至渭倉者二百十萬斛</hi>　凶年一鍾<hi>墨子語禽滑釐曰今凶年與子</hi>
<hi>隋侯珠又與子一鍾粟子将何擇釐曰粟可耳</hi>　十分一寸<hi>說苑曰十粟為一分十分為一寸</hi>
　　豆一<lb/>
<pb n="KR3k0055_WYG_400-11b"/>
原物理論曰菽者衆豆之總名　増春秋說題辭曰菽<lb/>
者屬也春生秋<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>理通體屬也菽赤黒隂生陽大體應<lb/>
節小變象陽色也　張楫廣雅曰大豆菽也小豆荅也<lb/>
豍豆豌豆留豆也胡豆䜶<graphic n="KR2942" url="https://raw.githubusercontent.com/kanripo/KR-Gaiji/master/images/KR2942.png" mimeType="image/png"/>也豆角謂之莢其葉謂之<lb/>
藿也巴菽巴豆也　廣志曰種小豆一歲三熟味甘白<lb/>
豆麤大可食刺豆亦可食秬豆苗似小豆紫花可為麫<lb/>
生朱提建寧胡豆有青有黄者　爾雅曰戎菽謂之荏<lb/>
菽　正字通曰豌豆今北土多有之八九月下種苗柔<lb/>
<pb n="KR3k0055_WYG_400-12a"/>
弱如蔓鬒葉似蒺藜兩兩相對三四月開小花澹紫色<lb/>
莢長寸許子圓百穀中最為先登磨作粉麫甚白膩一<lb/>
名青小豆老則斑麻故又名青斑豆名麻累　又曰豇<lb/>
豆一種蔓長丈餘一種蔓短葉皆本大末尖花紅白二<lb/>
色莢白紅紫赤斑駮色長者至二尺豆子㣲曲　元葉<lb/>
隆禮遼志曰回鶻豆髙二尺許直幹有葉無旁枝角長<lb/>
二寸每角止兩豆一根才六七角色黄味如粟　詩曰<lb/>
七月烹葵及菽　又曰采菽采菽筐之筥之　又曰藝<lb/>
<pb n="KR3k0055_WYG_400-12b"/>
之任菽任菽斾斾　又曰中原有菽庶民采之　禮曰<lb/>
啜菽飲水盡其歡斯之謂孝<hi>注熬豆而食也</hi>　春秋佐助期曰<lb/>
豆神名靈殖姓樂　山海經曰廣都之野爰有膏菽<lb/>
陳留耆舊傳曰八月雨為豆花雨　雜五行書曰常以<lb/>
正月旦日亦用月半以麻子七枚赤豆二七枚著井中<lb/>
辟温病甚神效　又曰正月七日男吞赤豆七枚女吞<lb/>
十四枚竟年無病　王子年拾遺記曰東極之東有傾<lb/>
離豆見日即傾葉食者歴年不飢豆莖皆大若指而緑<lb/>
<pb n="KR3k0055_WYG_400-13a"/>
一莖爛熳數畝　博物志曰人食豆三年則身重行止<lb/>
動難恒食小豆令人肥燥麤理　本草經曰大豆黄巻<lb/>
味甘平澤生平治温痺觔攣膝痛生大豆張騫使外國<lb/>
得胡麻胡豆或曰戎菽塗癰腫煮汁飲之殺鬼毒止痛<lb/>
赤小豆下水排癰腫血生太山　汜勝之書曰大豆保<lb/>
歳易為宜古所以備凶年也種大豆率人五畝大豆忌<lb/>
申卯三月榆莢時雨髙田可種大豆夏至後二十日尚<lb/>
可種小豆不保歲難得宜椹黒時種畝五升豆生布葉<lb/>
<pb n="KR3k0055_WYG_400-13b"/>
鋤之生五六葉又鋤之治飬美田可得十石一斗大豆<lb/>
有萬千粒　又曰夏至二十日可種豆帶甲而生不用<lb/>
深耕豆花憎見日則黄爛而根焦矣知嵗所宜以囊盛<lb/>
種等量埋隂地冬至後五十日以發取量之最多者種<lb/>
焉　嵇康飬生論曰豆令人重榆令人瞑　客退紀談<lb/>
曰用蠶豆四十九粒隂陽水浸端午日午時咒之埋室<lb/>
西地下令猫踞其上七日化為猫精<lb/>
　　豆二<lb/>
<pb n="KR3k0055_WYG_400-14a"/>
原史記曰棄為兒時好種樹麻菽麻菽美　管子曰桓<lb/>
公北伐山戎以戎菽遍布之天下　左傳曰晉周子有<lb/>
兄而無慧不能辨菽麥　史記曰張儀説韓王曰韓地<lb/>
險惡山居五穀所生非菽而麥民之食大抵飯菽藿羮<lb/>
一嵗不收民不饜糟糠　古今注曰宣帝元康四年南<lb/>
昌雨豆光武建武三年春縑一疋易一斗夏野生旅豆<lb/>
民收取之眀帝永平十八年下邳雨大豆似槐實　漢<lb/>
書曰楊惲報孫㑹宗詩曰田彼南山蕪穢不治種一頃<lb/>
<pb n="KR3k0055_WYG_400-14b"/>
豆落而為萁人生行樂耳須富貴何時　又曰汝南有<lb/>
舊鴻郄陂成帝時丞相翟方進毁之時人歌曰敗我陂<lb/>
者翟子威飯我大豆羮我芋魁<hi>方進字子威</hi>　漢名臣奏曰<lb/>
丞相薛宣曰陛下八月酧祠嘉美上昇皇天報應茂陵<lb/>
寝廟上食日𤣥鳥來至集吐所含大豆紫黒色食物之<lb/>
象也　東觀漢記曰閔仲叔太原人也與周黨相友黨<lb/>
每過仲叔共啜菽飲水無菜茹　又曰劉平嘗為餓賊<lb/>
所劫叩頭曰老母飢少氣力待平為命願得還飯食母<lb/>
<pb n="KR3k0055_WYG_400-15a"/>
馳來就死涕泣發於肝膽賊即遣去乃摭三升豆以謝<lb/>
賊恩　増又曰光武二十年寇恂為潁川郡大生旅豆<lb/>
得一萬餘斛以應給諸營　又曰鄧禹攻赤睂陽敗棄<lb/>
輜重走半載土以豆覆其上兵士飢爭取之　又曰倪<lb/>
萌字子明齊臨淄人兄為赤睂賊所得賊欲殺啖之萌<lb/>
詣賊叩頭言兄年老羸瘠不肥健愿代兄賊義而不啖<lb/>
命歸求豆來贖兄萌歸不能得豆自縛詣賊賊遂放之<lb/>
　後漢書曰世祖自薊東南至饒陽蕪蔞亭馮異獻豆<lb/>
<pb n="KR3k0055_WYG_400-15b"/>
粥　又曰馮異撃延岑時百姓飢餓人相食黄金一斤<lb/>
易豆五升道路斷隔委輸不至軍士悉以果實為糧<lb/>
又曰獻帝在長安穀貴豆一斛二十餘萬　益部耆舊<lb/>
傳曰朱倉字卿雲之蜀從處士張寧受春秋糴小豆十<lb/>
斛屑之為糧閉戸精思寧矜之歛得米二十石倉不受<lb/>
一粒　陳留耆舊傳曰小黄桓枚為都尉功曹與郎君<lb/>
共歸鄉里為赤睂所得欲殺啖之枚求先死賊義釋之<lb/>
送䝁豆一斛　孔融敎髙宻令曰志士鄧子然告困焉<lb/>
<pb n="KR3k0055_WYG_400-16a"/>
得受釡庾之間以傷烈士之心與豆三斛　魏志曰華<lb/>
佗還家太祖累書呼佗佗恃能厭事猶不上道託妻疾<lb/>
太祖大怒使徃視若妻信疾賜小豆四十斛　呉志曰<lb/>
趙達善筭使人取小豆數升播之席上立知其數　又<lb/>
曰孫權北征使陸遜與諸葛瑾攻襄陽陸遜遣親人韓<lb/>
扁賫表報遇敵於江中羅得扁瑾聞之甚懼書與遜云<lb/>
大駕以旋賊得韓扁其知我濶狹且當急去遜未荅方<lb/>
催人種豆與諸将奕棊射戲如常　世說曰魏文帝使<lb/>
<pb n="KR3k0055_WYG_400-16b"/>
東阿王七歩作詩不成當行大法王應聲曰萁在釜下<lb/>
然豆在釜中泣本是同根生相煎何太急　又曰石崇<lb/>
為客作豆粥咄嗟便辦恒冬天得韭蓱<graphic n="KR3388" url="https://raw.githubusercontent.com/kanripo/KR-Gaiji/master/images/KR3388.png" mimeType="image/png"/>　博物志曰<lb/>
左元放度荒年法擇大豆麤細調均種之必生者<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>挼<lb/>
令有光使煖氣徹豆必先一日不食以冷水頓服三升<lb/>
服訖其魚肉菜果酒醤鹹酢甘苦之物一不得服經口<lb/>
渇則飲水慎不可煖飲初少困極數十日後體力更壮<lb/>
健不復思食大較法服三升為劑亦當隨人先食多少<lb/>
<pb n="KR3k0055_WYG_400-17a"/>
増損之嵗豐欲還食者煑葵子及脂蘇肥肉羮漸漸飲<lb/>
之須豆下乃可食豆未下盡而食實物腸塞則殺人<hi>此未</hi>
<hi>試於理或可耳</hi>　葛龔薦戴昱曰兄弟同居二十餘年及為宗<lb/>
老所分昱持妻子逃舊業入虞澤捃穫野豆以自賑給<lb/>
　南史曰傅琰為山隂令有二野父争雞琰各問雞所<lb/>
食一人云粟一人云豆乃破得粟罪言豆者縣内稱神<lb/>
明　明皇雜録曰盧懐慎清貞素不營産常器宋璟及<lb/>
盧從愿見之甚喜留連永日命設食有蒸豆兩甌葉數<lb/>
<pb n="KR3k0055_WYG_400-17b"/>
爼而已此外翛然無辦　唐書曰裵諝為河東道租庸<lb/>
等使時大旱諝請入計代宗召見問𣙜酤之利一嵗幾<lb/>
何諝久而不對帝復問之對曰臣有所思帝曰何思對<lb/>
曰臣自河東來其間三百里見農夫愁歎菽粟未種誠<lb/>
為陛下憂之而乃責臣以利臣未敢即對　杜陽編曰<lb/>
大厯中日林國獻靈光豆大小類中國之菉豆其色紅<lb/>
而光芒長數尺本國人亦呼為詰多珠和石上菖蒲葉<lb/>
煮之即大如鵝卵其中純紫稱之可重一斤啖之香美<lb/>
<pb n="KR3k0055_WYG_400-18a"/>
無比而數日不復言飢渇　陸相奏議曰京兆府先奏<lb/>
蟲食豌豆全然不收且豌豆為用甚微舊例所支惟充<lb/>
畜料準數回給大豆諸司誰曰不然計價利剰微義将<lb/>
安在　唐書曰貞元中李元諒為隴右節度使開部下<lb/>
荒田數十里勸軍士樹藝嵗收菽粟數十萬斛　五行<lb/>
志曰黄巢未入京師時都人以黄米及黒豆屑蒸食之<lb/>
謂之黄賊打黒賊<lb/>
　　豆三<lb/>
<pb n="KR3k0055_WYG_400-18b"/>
原長莖<hi>呂氏春秋曰得時之菽長莖而短足其莢二七以為族多枝數節競葉蕃實</hi>　大目<lb/>
<hi>春秋佐助期曰荳神為靈趙長七尺大目通於時節</hi>　紫華<hi>詳豆/一</hi>　緑色<hi>詳豆一</hi>
半菽<hi>項籍傳嵗飢民貧卒食半菽軍無見糧</hi>　殺菽<hi>隕霜/殺菽</hi>　増煮豆<hi>魏書</hi>
兩器<hi>雜記盧懐慎日宴設食蒸豆兩器</hi>　飛藿<hi>秋風吹/飛藿</hi>　旅保<hi>野菽可食</hi>
種豆<hi>陶潜種豆南山下草盛豆苗稀</hi>　投豆<hi>性理曰古人澄治思慮於坐處置兩器每起一善念</hi>
<hi>則投白豆一粒於器中每起一惡念則投一黒豆於器中初時黒豆多白豆少後白豆多黒豆少後来遂不復</hi>
<hi>冇黒豆最後雖白豆亦無之矣</hi>　豆田<hi>杜甫相攜行豆/田秋花藹菲菲</hi>　豆萁<hi>詳豆二</hi>
泣釜<hi>詳豆二</hi>　煮瓶<hi>東坡豆粥行地碓舂秔光/似玉沙瓶煑豆軟如酥</hi>　作腐<hi>世傳</hi>
<pb n="KR3k0055_WYG_400-19a"/>
<hi>豆腐本漢淮南王術朱熹詩曰種豆豆苗稀力竭心已腐早知淮南術安坐獲帛布</hi>　上粥<hi>詳豆一</hi>
　報讐<hi>詳豆一</hi>　謝恩<hi>詳豆/一</hi>　烹菽<hi>詩七月烹/葵及菽</hi>　納菽<hi>又曰</hi>
<hi>十月納禾稼黍稷重穋禾麻菽麥</hi>　辨菽<hi>見豆/二</hi>　唅菽<hi>見豆/二</hi>　米豆<hi>思靈</hi>
<hi>島出枝葉似桞花如烏豆一種之後數年收實淮南子曰豆之美者米豆是也</hi>　貍豆<hi>一名貍沙一名</hi>
<hi>獵沙葉似葛而實大如李核可㗖食</hi>　虎豆<hi>一名虎沙似貍豆而大實如小兒拳亦可食</hi>　馬<lb/>
豆<hi>一名馬沙似虎豆而小實大如指亦可食也</hi>　旦種暮成<hi>焦贛易林曰旦種菽豆暮成藿</hi>
<hi>葉心之所愿志快意愜</hi>　蔽目塞耳<hi>鶡冠子兩葉蔽目不見太山兩豆塞耳不聞雷霆</hi>
赤土宜菽<hi>孝經援神契</hi>　河中宜菽<hi>淮南子曰河中水調而宜</hi>　麻豆著<lb/>
<pb n="KR3k0055_WYG_400-19b"/>
井<hi>龍魚河圖曰嵗暮夕四更取二十豆子二十七麻子家人頭髪少許合麻豆著井中咒敇井使其家竟年</hi>
<hi>不遭傷寒辟五温鬼</hi>　食菽與雞<hi>淮南子曰孟夏仲夏天子衣紫衣乗赤輜食菽與雞</hi>
　　豆四<lb/>
増詩宋鼂補之荳葉黄詩曰蒹葭蒼豆葉黄南邨不見<lb/>
岡北邨十頃疆東家車滿箱西家未上場豆葉黄野離<lb/>
離鼠窟之兔入畦豕母從豚兒豕啼豚咿咿銜角復銜<lb/>
萁荳葉黄榖又<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>翁媪衰餔糜粥豆葉黄葉黄不獨豆<lb/>
白黍堪作酒瓠大棗紅皺豆葉黄穰穰何膴膴腰鐮獨<lb/>
<pb n="KR3k0055_WYG_400-20a"/>
健婦大男徃何許官家教弓刀要汝殺賊去　楊萬里<lb/>
蠶豆詩曰翠莢中排淺碧珠甘欺崖蜜軟欺酥沙瓶新<lb/>
<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>西湖水漆攂分嘗曉露腴味與櫻梅三益友名因蠶<lb/>
繭一絲絇老夫稼圃方䨇學譜入詩中當稼書　明王<lb/>
穉登種豆詩曰庭下秋風草欲平年饑種豆緑隂成白<lb/>
花青蔓髙於屋夜夜寒蟲金石聲　王伯稠凉生豆花<lb/>
詩曰豆花初放晩凉淒碧葉隂中絡緯啼貪與鄰翁棚<lb/>
底語不知新月照清溪<lb/>
<pb n="KR3k0055_WYG_400-20b"/>
原賦晉張翰豆羮賦曰乃有孟秋嘉菽垂枝挺英是刈<lb/>
是穫充簞盈箧香鑠和調周疾赴急時御一杯下咽三<lb/>
歎時在下邑頗多艱難空匱之厄固不輟歡追念昔日<lb/>
啜菽永安<lb/>
増誥宋胡錡擬馬菽除駕部誥曰乗輿法駕公卿奉引<lb/>
太僕御參屬車蓋所以嚴𨗳扈也爾理明芻恱才有駿<lb/>
聲乗馬在廏摧之秣之於牧之職咸休厥功朕甚嘉之<lb/>
今将駕鑾車涖明堂擢爾司駕僕臣正厥后克正思無<lb/>
<pb n="KR3k0055_WYG_400-21a"/>
邪思馬斯臧爾其捜舉天閑之政使徒御不驚既碩孔<lb/>
安則為稱厥職其徃欽哉毋失朕命<lb/>
増表宋胡錡代菽謝表曰典廏濫員無禆仰秣司輿躐<lb/>
寵有靦分曹聞命凌兢銜恩激烈伏念臣用非穀粟材<lb/>
僅秸䆅駒谷逍遥慣飽南山之味駰原濡沃<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>嘗豳圃<lb/>
之勞荷不棄於牧芻俾進供於飼秣約軝鳴八鑾之節<lb/>
宜預均調法駕備六馬之參盍先審御騰槽有幸導扈<lb/>
何居兹蓋恭遇皇帝陛下臨下以寛馭臣以爵自强不<lb/>
<pb n="KR3k0055_WYG_400-21b"/>
息時乗六位之飛示樸為先日却千里之獻屬舉我享<lb/>
我将之禮載嚴既閑既庶之司肆使駑疲獲依騎乗臣<lb/>
敢不益鞭而後載範其馳地<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>九方幸已塵於太僕天<lb/>
低五路願長擁於屬車<lb/>
　　麻一<lb/>
原爾雅曰枲麻黂枲實<hi>黂麻子也</hi>黂字麻母<hi>直麻麻之有子也</hi>　廣<lb/>
雅曰黂麻也　増爾雅翼曰巨勝胡麻之黒者宋嘉祐<lb/>
本草有白油麻是也　又曰麻有實者别名苴而無實<lb/>
<pb n="KR3k0055_WYG_400-22a"/>
者别名枲　原飬生要集曰麻子味甘無毒主補中益<lb/>
氣服之令人肥健麻子一名麻蕡一名麻勃　抱朴子<lb/>
曰胡麻一名方莖服餌不老耐風濕其葉名青襄　増<lb/>
素問經曰麻麥稷黍豆為五穀麻即今油麻中國有四<lb/>
稜六稜者張騫從外國得八稜黒麻種故又曰胡麻一<lb/>
名䕝一名巨勝即黒脂麻也有黒白二種　詩曰丘中<lb/>
有麻　又曰麻麥幪幪　又曰不績其麻市也婆娑<lb/>
禮記曰仲秋之月天子乃以犬嘗麻先薦寝廟<hi>麻新黂也</hi>
<pb n="KR3k0055_WYG_400-22b"/>
又曰女子十年不出姆教婉娩聽從執麻枲治絲繭<lb/>
淮南子曰三秋之月天子衣白衣乗白駱食麻與犬<lb/>
又曰汾水濛濯而宜麻　呂氏春秋曰得時之麻必莖<lb/>
長疎節而危陽少本而莖堅厚枲以均後<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>多榮日夜<lb/>
分復生如此者不蝗　風俗通曰蓬生麻中不扶自直<lb/>
　漢武内傳曰鸚鵡食麻　宋荘綽雞肋編曰胡麻俗<lb/>
呼芝麻言其性有八拗謂雨暘時薄收大旱方大熟開<lb/>
花向下結子向上炒焦壓榨才得生油膏車則滑鑽鍼<lb/>
<pb n="KR3k0055_WYG_400-23a"/>
乃澁也<lb/>
　　麻二<lb/>
増荘子曰顔子曰願得郭内之田十畝以為絲麻不仕<lb/>
也　越絶書曰麻林山句踐欲伐呉種麻以為弓弦也<lb/>
　東觀漢記曰閔仲叔太原人也與周黨友嘗遺其生<lb/>
麻仲叔歎曰我欲省煩耳受而不食　華嶠後漢書曰<lb/>
崔實為五原太守地宜麻枲而民不知種植又不能緝<lb/>
織率無衣被冬月止種細草卧其中吏以草衣其身乃<lb/>
<pb n="KR3k0055_WYG_400-23b"/>
得出實至教之緝織　列女傳曰河内二義者張伯仁<lb/>
仲仁之妻也兄弟少孤共居伯仁敦厚謙苦仲仁驕戾<lb/>
不節二婦紡績得好枲麻輒别異之以為仲仁衣服<lb/>
晉令曰其上黨及平陽輸上麻二十二斤下麻三十六<lb/>
斤　沈約宋書曰孝武帝大眀中壊上所居隂室於其<lb/>
處起玉燭殿與羣臣觀之牀頭有土鄣壁上掛葛燈籠<lb/>
用麻繩拂之侍中袁顗盛稱上儉素之德故能光有天<lb/>
下　齊書曰宣帝陳皇后生髙帝髙帝年二歲乳人乏<lb/>
<pb n="KR3k0055_WYG_400-24a"/>
乳后夢人以兩甌麻粥與之覺而驚乳因此豐足　杜<lb/>
寳拾遺隋大業四年改胡麻曰交麻　朝野僉載曰滕<lb/>
王嬰蔣王惲性貪帝賜諸王綵帛各五百段敇曰滕叔<lb/>
蔣兄自觧經紀不須賜帛與麻二車為錢緡二王大慙<lb/>
　紀異録曰鄭班與李愚同為學士鄭閣下一麻生李<lb/>
曰承㫖入相矣霜降成實乃白麻也是夜制出拜相拜<lb/>
相用白麻　崑山縣志曰嘉祐中崑山海上有一船風<lb/>
飄泊岸船中三十餘人衣冠如唐人繋紅鞓角帶著短<lb/>
<pb n="KR3k0055_WYG_400-24b"/>
皂衫言語書字皆不可曉船中有麻子大如蓮的土人<lb/>
求種之初歲亦如蓮的次年漸小數年後與中國麻子<lb/>
無異<lb/>
　　麻三<lb/>
原紫色　紅苣<hi>王子年拾遺記曰東極之東有紫麻粒如粟色紫迮為油則汁如清水食之目</hi>
<hi>視鬼魅又有倒葉麻葉如倒苣色紅紫亦名紅冰麻言冰麻乃有實食之顔色潔白有通明麻食者夜行不持</hi>
<hi>燭是苣勝也</hi>　益氣　飛明<hi>上詳麻一飬生要集葉王子年拾遺記曰有飛眀麻  黒實如</hi>
<hi>玉風吹之如塵亦名明塵麻</hi>　紅冰　紫粒<hi>並詳/前注</hi>　漚水　争池<hi>左傳</hi>
<pb n="KR3k0055_WYG_400-25a"/>
<hi>拘鄫人漚菅者曰何故使吾水滋與晉中興書曰石勒昔居與李陽相近陽性剛愎每歳  争漚麻池共相打</hi>
<hi>撲</hi>　時頒　化理<hi>周禮典枲掌布緦縷紵之麻草之物以待時頒功而受齎及獻功受苦功</hi>
<hi>以賈楬而蔵之以待時頒  化理絲枲注枲麻</hi>　増黄麻　白苧<hi>杜詩黄麻似六經  李白</hi>
<hi>詩北方佳人東鄰子且吟白苧停緑水</hi>　作纎微　製袍巾<hi>春秋說題辭曰麻之為言</hi>
<hi>微也隂精寝密女作纎㣲也袍古詩曰白苧白質如輕雲製以為袍餘作巾  以光軀巾拂塵</hi>　宜五<lb/>
原　績八月<hi>上見麻二績詩八月載</hi>　藝之於畝　漚之於池<hi>又曰</hi>
<hi>藝麻如之何衡從其畝麻又曰東門之池可以漚</hi>　是刈是穫　載紡載績<lb/>
　　麻四<lb/>
<pb n="KR3k0055_WYG_400-25b"/>
原贊晉郭璞麻贊曰草皮之良莫貴於麻用無不給服<lb/>
無不加至物在邇求之好遐<lb/>
　　麥一<lb/>
原張楫廣雅曰大麥麰也小麥䅘也　說文曰麥金也<lb/>
金王而生火王而死　増又曰麥芒穀秋穜厚薶故謂<lb/>
之麥從來有穗者從久麰周所受來牟也一麥二縫象<lb/>
其芒刺之形天所來也麧堅麥也□小麥屑覈也䴾磨<lb/>
麥也□麥覈屑也十斤為三斗從麥啻聲麷煮麥也麩<lb/>
<pb n="KR3k0055_WYG_400-26a"/>
麥甘鬻也䅌麥莖也　原廣志曰□麥似大麥出凉州<lb/>
旋麥三月種八月熟出西方赤小麥而肥出鄭縣有半<lb/>
夏小麥有秀芒大麥有黒穬麥　増正字通曰蕎麥南<lb/>
北皆種苗髙一二尺赤莖開小白花結實有小角粉亞<lb/>
於麥麫一名烏麥　又曰苦蕎麥莖青多葉似蕎麥而<lb/>
尖結實味苦濟苦荒者擣為粉烝食多食傷胃發諸病<lb/>
　原詩曰爰采麥矣沫之北矣　又曰我行其野芃芃<lb/>
其麥　又曰丘中有麥　又曰貽我來牟　増禮記曰<lb/>
<pb n="KR3k0055_WYG_400-26b"/>
孟夏之月天子以彘嘗麥　春秋佐助期曰麥神名福<lb/>
習　孝經援神契曰黒墳宜黍麥　尚書大傳曰秋昏<lb/>
虚星中可以種麥　春秋說題辭曰麥之為言殖也寝<lb/>
生觸凍而不息精射刺直故麥含芒事且立也　爾雅<lb/>
翼曰麥者繼絶續乏之穀春秋於他穀不書至無麥禾<lb/>
則書之麥比他穀隔歲種故號宿麥　周書曰四月孟<lb/>
夏王初禱於岱宗乃嘗麥於廟　鄭注月令曰麥實有<lb/>
孚甲屬木黍秀舒散屬火麻實有文理屬金菽實孚甲<lb/>
<pb n="KR3k0055_WYG_400-27a"/>
堅合屬水稷五穀之長屬土　西域諸國志曰天竺以<lb/>
十一月六日為冬至則麥秀十二月十六日為臘則麥<lb/>
熟　荘子曰儒以詩禮發冢小儒口中有珠詩曰青青<lb/>
之麥生陵之陂生不布施死何含珠為　范子計然曰<lb/>
東方多麥南方多稷西方多麻北方多菽中央多禾五<lb/>
土之所宜也　淮南子曰濟水通河而宜麥　又曰三<lb/>
春之月天子衣青衣乗青龍食麥與羊　捜神記曰麥<lb/>
之為蛺蝶由乾濕也爾則萬物之變皆有也農夫止麥<lb/>
<pb n="KR3k0055_WYG_400-27b"/>
之化者區之以火聖人理萬物之化者濟之以道　譚<lb/>
子化書曰朽麥化為蝴蝶自無情而之有情也　拾遺<lb/>
記曰延精麥言延壽益氣有昆和麥調暢六腑有輕心<lb/>
麥食者體輕有淳和麥麫以釀酒一醉累月食之凌冬<lb/>
不寒有含露麥穗中有露甘如飴　博物志曰啖麥令<lb/>
人多力　汜勝之書曰凡田六道種麥為首子欲富黄<lb/>
金覆謂曵柴壅麥根也夏至後七十日寒地可種宿麥<lb/>
　又曰麥早種穗强而有節晩種穗小而少實麥種以<lb/>
<pb n="KR3k0055_WYG_400-28a"/>
酢漿無蟲冬雪止掩其雪忽然風飛去則麥耐旱　崔<lb/>
寔四民月令曰六月初伏薦麥𤓰於祖禰　食物本草<lb/>
曰凡收麥以蠶沙和之辟蠹立秋前以蒼耳剉碎日晒<lb/>
收亦不生蟲秋後則蟲已生蓋麥惡濕故久雨水溢多<lb/>
不熟　又曰江南麥花夜放故發病江北麥花晝放故<lb/>
宜人　又麥穗将熟時上有黒黴者多麥孥主觧丹石<lb/>
毒<lb/>
　　麥二<lb/>
<pb n="KR3k0055_WYG_400-28b"/>
原史記曰箕子朝周過故殷墟見禾黍箕子傷之欲哭<lb/>
則不可欲泣為其近婦人乃作麥秀之詩以歌詠之其<lb/>
詩曰麥秀漸漸弓禾黍油油　左傳曰夏四月鄭祭足<lb/>
帥師取温之麥　又曰晉侯夢大厲公覺召桑田巫巫<lb/>
曰不食新矣六月晉侯欲麥<hi>周六月今四月麥始熟</hi>使甸人獻麥<lb/>
饋人為之召桑田巫至而殺之将食張如厠陥而卒<lb/>
増又曰魯襄仲如齊拜穀之盟復曰臣聞齊人将食魯<lb/>
之麥　原家語曰宓子賤為單父宰齊人攻魯道出單<lb/>
<pb n="KR3k0055_WYG_400-29a"/>
父父老曰麥已熟矣請放民皆使出穫北郭之麥三請<lb/>
而宓子不聽俄而寇逮于麥季孫使人讓宓子宓子曰<lb/>
今兹無麥眀年可樹若使不耕得穫是民樂有寇也不<lb/>
宜季孫聞之曰地若可入吾豈忍見宓子哉　漢書曰<lb/>
武帝外事四夷而民去本董仲舒說上曰春秋他穀不<lb/>
書至於麥禾不成則書之以此見聖人五穀最重粟麥<lb/>
　東觀漢記曰髙鳳南陽人誦讀晝夜不絶妻嘗之田<lb/>
曝麥于庭以竿授鳯留意在經史忽不視麥麥隨水漂<lb/>
<pb n="KR3k0055_WYG_400-29b"/>
去　又曰張堪為漁陽太守勸民耕種以致殷富百姓<lb/>
歌曰桑無附枝麥穗兩岐張君為政樂不可支　増又<lb/>
曰第五倫免歸田躬與奴共𤼵株棘田種麥　又曰董<lb/>
宣為洛陽令卒官詔遣使視惟見布被覆屍妻子對哭<lb/>
有大麥數斛　又曰鄧禹平三輔糧乏王丹上麥二十<lb/>
斛禹髙其節義表丹領左馮翊　續漢書曰羊續為南<lb/>
陽太守妻與子秘俱徃郡舍續閉門不納妻自将秘行<lb/>
其資蔵惟布衾弊禂鹽麥數斛　後漢書曰范丹字史<lb/>
<pb n="KR3k0055_WYG_400-30a"/>
雲外黄人使兒捃麥得五斛鄉人尹臺遺之一斛囑兒<lb/>
莫道丹後知即令并送六斛言麥已雜遂誓不取　陳<lb/>
留耆舊傳曰髙順字孝雨敦厚少華子式至孝蝝蝗為<lb/>
災不食式麥　英雄記曰呂布令韓暹楊奉取劉備地<lb/>
麥以為軍資　原秦子曰孔文舉為北海相有遭父䘮<lb/>
哭泣墓側色無顦顇文舉殺之又有母病瘥思食新麥<lb/>
家無乃盜鄰熟麥而進之文舉聞之特賞曰無有來討<lb/>
勿復盗也盗而不罪者以為勤於母飢哭而殺者以為<lb/>
<pb n="KR3k0055_WYG_400-30b"/>
形慈而實否　孔融教髙密令曰髙宗侯國牋言鄭國<lb/>
増門之崇令容髙車結駟之路出麥五斛以酬執事者<lb/>
之勞　博物志曰近世有田夫至巧而不自覺也其婦<lb/>
稱之猶不自信乃削木為麥入市糶之糴者無疑歸磨<lb/>
乃覺非麥　曹瞞傳曰太祖嘗行經麥中令士卒無敗<lb/>
麥犯者死騎士皆下馬持麥以相付時太祖馬騰入麥<lb/>
中敇主簿議罪主簿對以春秋之義罰不加於尊太祖<lb/>
曰制法而自犯之何以率下然孤為軍帥不可殺請自<lb/>
<pb n="KR3k0055_WYG_400-31a"/>
刑因援劒割髮以置地　諸葛恪别傳曰孫權嘗享蜀<lb/>
使費禕禕停食䴵索筆作麥賦恪亦請筆作磨賦咸稱<lb/>
善焉　増王隱晉書曰王裒字偉元諸生有密為裒刈<lb/>
麥者裒遂棄之於是莫敢復佐　晉書載記曰京兆杜<lb/>
洪竊據長安自稱晉征北将軍雍州刺史戎夏多歸之<lb/>
符健密圖關中懼洪知之乃偽受石祗宫室於枋頭課<lb/>
所部種麥示無西意有知而不耕種者健殺之以殉<lb/>
崔鴻十六國春秋前凉録曰張駿九年雨稼穀于武威<lb/>
<pb n="KR3k0055_WYG_400-31b"/>
燉煌種之皆生因名天麥　又前秦録曰初符健聞桓<lb/>
温之來伐也芟麥以待之故温掠無所得軍人大飢<lb/>
又曰新羅王遣使貢其方物在百濟東去長安九千八<lb/>
百里其人食麥　三國典略曰李岳字祖仁官至中散<lb/>
大夫嘗為門客所說舉錢營生廣收大麥載赴晉陽候<lb/>
其寒食以求髙價清明之日其車方達又從晉陽載囬<lb/>
鄴城路逢大雨並化為泥息利既少乃至貧廹當世人<lb/>
士莫不笑之　陳書曰侯景亂時呉明徹有粟麥三千<lb/>
<pb n="KR3k0055_WYG_400-32a"/>
餘斛而鄰里飢餒乃白諸兄曰今人不圖久奈何不與<lb/>
鄉里共此於是計口平分同其豐儉羣盗聞而避焉賴<lb/>
以存者甚衆　隋書曰張文詡隐居嘗有人夜中竊刈<lb/>
其麥者見而避之盗因感悟棄麥而謝慰諭之自誓不<lb/>
言因令持去經數年盗者向鄉人論之始為逺近所悉<lb/>
鄰家築牆心有不直文詡因毁舊堵以應之　唐書曰<lb/>
開元十二年河南府壽安縣人劉懐家有大麥六畞先<lb/>
熟與衆麥殊色其中有兩岐三岐四岐六岐者　又曰<lb/>
<pb n="KR3k0055_WYG_400-32b"/>
西女國每十月令巫者齋肴諸山中散糟麥於空大咒<lb/>
呼鳥俄而鳥如雞飛入巫者之懐因剖腹而視之每有<lb/>
一穀来歲必登若有霜雪必有災異其俗信之名為鳥<lb/>
卜　又曰吐穀地氣大寒不生秔稲有青䴹<hi>還瓦切</hi>麥䝁<lb/>
<hi>音勞</hi>豆小麥蒿麥　獨孤及上疏陳政曰民不敢訴於有<lb/>
司有司不敢聞陛下茹毒飲痛窮而無告今其心顒顒<lb/>
獨恃於麥麥不登則易子齩骨矣　王方慶疏曰太隂<lb/>
干時雨雪而霜故大傷首種首種謂宿麥以秋種故謂<lb/>
<pb n="KR3k0055_WYG_400-33a"/>
之首種入收也春為寒所傷故至夏麥不成長也臣恐<lb/>
霜雪損稼夏麥不登無所收入也　金五行志曰興定<lb/>
元年陳州商水縣進瑞麥一莖四穗　元世祖本紀曰<lb/>
至元七年東平府進瑞麥一莖二穗三穗四穗各一本<lb/>
　　麥三<lb/>
原一莖　九穗<hi>晉起居注曰太康十年嘉麥生扶風郡一莖四穗收實三倍  又前凉録曰永</hi>
<hi>嘉元年嘉麥一莖九穗生姑臧</hi>　三葉　雨岐<hi>呂氏春秋曰孟夏之山百榖三葉而穫大麥</hi>
<hi>下詳麥二東觀漢記</hi>　勸種　觀成<hi>八月勸人種麥無或失時子六帖云𤣥宗種麥苑中太</hi>
<pb n="KR3k0055_WYG_400-33b"/>
<hi>瑛諸王侍帝曰是将事宗廟故親之亦欲汝等知稼穡之艱因分賜侍臣曰春秋書無麥禾古所甚重比詔使</hi>
<hi>者閱田畝所對不以實故朕自蒔以觀其成</hi>　増揺風　鋪雲<hi>劉禹錫復遊𤣥都觀惟兎</hi>
<hi>葵燕麥動揺春風耳麥陸放翁詩曰但見古河東蕎  如鋪雲</hi>　黄雲　緑浪<hi>王荆公詩曰繅</hi>
<hi>成白雪桑重緑割盡黄雲稲正青范石湖詩曰菊花開時我種麥桃李花飛麥叢碧多病經時不出門東坡已</hi>
<hi>作黄雲色桞東坡詩登城望麰麥緑浪風掀舞又  宗元詩麥芒際天揺青波</hi>　進飯　賜麨<lb/>
<hi>上詳飯百東坡詩註曰今大内當麥熟時以黄羅帕封賜  官其外題曰麨或云以蜜浸食尤佳</hi>　貢<lb/>
碧　宜青<hi>唐杜陽編曰元和八年大軫國貢碧麥形大於中華之麥粒表裏皆碧香氣如粳米食之</hi>
<hi>體輕久可以禦風青五代回鶻地宜白麥與  䴹麥</hi>　晨氣　曖風<hi>麥秋晨氣闊  曖風抽細</hi>
<pb n="KR3k0055_WYG_400-34a"/>
<hi>麥文並出  選</hi>
　　麥四<lb/>
原芃芃<hi>詩芃芃其麥</hi>　漸漸<hi>詳麥/二</hi>　増麥青<hi>韓愈詩南陽郭門外桑下麥青</hi>
<hi>青</hi>　再熟<hi>髙昌土沃/麥皆再熟</hi>　鴉種<hi>東坡詩曰霜林老鴉閒無用畦東拾麥畦西種</hi>
崆峒<hi>杜甫詩曰崆峒小麥熟且願休王師</hi>　吐蕃<hi>其稼有小麥/青䴹蕎麥</hi>　輕花<hi>細麥</hi>
<hi>落輕花</hi>　秀□<hi>□麥芒也麥秀/□兮雉朝飛</hi>　進御<hi>花木考出于西番田名番麥以其曽</hi>
<hi>進御故曰御麥幹葉類稷花類稲穗其苞如拳而長其鬚如紅絨其粒如芡實大而瑩白花開於頂實結於節</hi>
<hi>真異穀也呉郡多有種之者</hi>　麥舟<hi>夜話曰范仲淹遣堯夫至姑蘇取麥五百斛舟載次丹陽見石</hi>
<pb n="KR3k0055_WYG_400-34b"/>
<hi>曼卿云三䘮在淺土欲𦵏而北歸無可與謀者堯夫以麥舟與之到家文正曰東呉見故舊乎曰曼卿三䘮未</hi>
<hi>舉方滯丹陽時無可告者文正曰何不以麥舟與之堯夫曰已付之矣</hi>　麥隴<hi>杜甫詩山田麥無隴</hi>
　如篲<hi>李賀詩麥芒如篲黍如煙</hi>　鋪鍼<hi>張子湖詩大麥半枯自浮沉小麥刺水鋪緑鍼山邉</hi>
<hi>老農望麥熟出門見水放聲哭去年泠泠七日雨秋苗不收一粒穀只今米價貴如玉併日舉家纔食粥小児</hi>
<hi>索飯門前啼大兒雖瘦把鉏犁晴時種麥耕荒隴正好下秧無稲畦</hi>　輿穿<hi>荆公詩小輿穿麥去</hi>
鞋隨<hi>鼂無咎詩穿鞋帶履隨麥隴</hi>　兼味<hi>𤣥宴春秋曰衛倫過予言及於味稱魏故侍中劉子</hi>
<hi>陽食餅知鹽生精味之至也予曰荀勗師曠識勞薪易牙别淄澠子陽今之妙也定之何難倫因命僕取糧糗</hi>
<hi>以進予嘗之曰麥也有杏李柰三果之熟也不同子焉得兼之倫笑而不荅退告人曰士安之識過劉氏吾麥</hi>
<pb n="KR3k0055_WYG_400-35a"/>
<hi>杏時将𤼵糅以杏汁李柰時将發又糅以李柰汁故兼三味</hi>　得時<hi>吕氏春秋曰得時之麥穗長而</hi>
<hi>莖黒二以為行西服薄穗而赤色稱之重食之致香以息使人肌澤且有力如此者不蚼蛆先時者暑兩未至</hi>
<hi>胕動蚼蛆而多疾</hi>　箕子作歌　費禕作賦　不食新矣<hi>俱詳麥二</hi>
　有中毒者<hi>小說人有中麥毒者夢紅裳娘子悲歌有一丸蘆菔火吾宫之句故朱文公次秀野</hi>
<hi>刈麥韻貽牟夙昔但聲歌今見郊園樂事多且喜甌婁符善禱未須蘆菔顰妖娥霞觴正自誇眞一香鉢何須</hi>
<hi>問畢羅我欲賣刀求學稼不知還許受廛麽</hi>　三種八熟<hi>詳麥一</hi>
　　麥五<lb/>
増詩唐鄭畋麥穗兩岐詩曰聖慮憂千畝嘉苗薦兩岐<lb/>
<pb n="KR3k0055_WYG_400-35b"/>
如雲方表盛成穗忽標竒瑞露縱横滴祥風左右吹謳<lb/>
謡連上苑化日遍平陂史册書堪重丹青畫更宜願依<lb/>
連理樹俱作萬年枝　宋陸游種麥詩曰墾地播宿麥<lb/>
飯牛臨野池未能貪佛日正恐失農時矻矻鋤耰力勤<lb/>
勤祝史詞嘉年得三白吾飽豈無期　范成大刈麥行<lb/>
曰菊花開時我種麥桃李花飛麥叢碧多病經旬不出<lb/>
門東陂已作黄雲色腰鐮刈熟趁晴歸明早雨來麥帶<lb/>
泥犁田待雨插晩稲朝出移秧夜食麨　又初四日東<lb/>
<pb n="KR3k0055_WYG_400-36a"/>
郊觀麥苗詩曰去歲秋霖麥下遲臘殘一雪潤無泥相<lb/>
将飽喫滹沱飯来聼林間快活啼　楊萬里詩曰無邉<lb/>
緑錦織雲機全幅青羅作地衣此是農家眞富貴雪花<lb/>
銷盡麥苗肥<lb/>
増制宋胡錡擬隴西郡開國侯來牟進封關内侯加食<lb/>
邑實封制曰登實祈春已課兩岐之最薦名告夏爰疏<lb/>
易地之封於皇孔碩之英貽我奏膚之美穀差吉旦穡<lb/>
播猷言隴西郡開國侯來牟外叶坤黄内涵賁白載行<lb/>
<pb n="KR3k0055_WYG_400-36b"/>
於野懐大夫君子之忠斯饗我農成先公風化之業将<lb/>
其來食迄用康年滹沱對竈之時竟能濟業崆峒跨鞍<lb/>
之頃遂底休師庸進績於農書復侑忱於寝廟來咨來<lb/>
茹協在公助祭之恭實好實堅相尊祖配天之道爰易<lb/>
隴西之舊壌聿陞關内之新畬於戲雨露肥磽之不齊<lb/>
爾既勉修於人事山川土地之大啓朕其加錫於侯功<lb/>
徃服休恩勉圖後效<lb/>
増表宋胡錡代來牟謝表曰代食維好績愧乏於善收<lb/>
<pb n="KR3k0055_WYG_400-37a"/>
徃即乃封恩誤叨於登進自天錫命易地祗榮伏念臣<lb/>
桑下枯荄丘中槁茁鬖鬖黄髪老風雪之彫殘皦皦素<lb/>
心抱氷霜之潔白生樂國而無鼠苗之感歴𤣥都而有<lb/>
兔葵之思因問俗於關中輙借階於陛下爰進仲舒之<lb/>
䇿勿令後時至形武帝之憂詔其益種欲使畝畟畛麃<lb/>
之所皆有春登夏實之資地方慮於不齊意敢希於所<lb/>
報詎期削木之質遽躋沃壤之區兹蓋恭遇皇帝陛下<lb/>
德猶祥雲政如時雨五穀共衍藹永平膏沐之歡多黍<lb/>
<pb n="KR3k0055_WYG_400-37b"/>
同登播元和天錫之頌課吏奏漁陽之最談兵却新鄭<lb/>
之師以薦廟而勸相農民以問價而選掄使者肆令穉<lb/>
植亦被播耰臣敢不小大懐忠艱難陳業誦原野南都<lb/>
之盛已幸富饒歌宮室故國之虚尚祈警戒<lb/>
原奏魏黄觀曰今年麥苗雖好臨熟多雨而悉復偃壊<lb/>
小麥略盡惟穬麥大麥頗得半收耳<lb/>
　　米一<lb/>
増說文曰米穀實也　原禮記曰獻米者操量鼓　増<lb/>
<pb n="KR3k0055_WYG_400-38a"/>
周禮曰舂人掌米物祭祀供其韲盛之米賓客供其牢<lb/>
禮之米凡饗食共其食米掌凡米事　國語曰其嵗收<lb/>
田一井出稯禾秉芻缶米不是過也　地理志曰掦州<lb/>
土貢黄稑米烏節米　水經曰㑹稽有射的山逺望状<lb/>
若射侯故謂射的的之西石有空名之為射堂年登否<lb/>
常占射的以為貴賤之準的眀則米賤的闇則米貴故<lb/>
諺云射的白斛米百射的𤣥斛米千　孫卿子曰仁義<lb/>
禮智之於人也譬之若貨財米粟之於家也多有之者<lb/>
<pb n="KR3k0055_WYG_400-38b"/>
富少有之者貧至無者窮　奘傳續曰西域王舍城有<lb/>
大人米大人米粳米也大如烏豆飯香百歩惟此國有<lb/>
王及知法者豫焉<lb/>
　　米二<lb/>
原古史考曰神農時民食穀釋米加燒石上而食之<lb/>
増呂氏春秋曰孔子窮於陳蔡之間藜羮不糝七日不<lb/>
嘗粒晝寐顔囘索米得而求爨之幾熟孔子望見囘攫<lb/>
其甑中而飯之選間食熟謁孔子而進食孔子起曰今<lb/>
<pb n="KR3k0055_WYG_400-39a"/>
者夢見先君食潔欲饋囘曰不可嚮者㶼煤入甑中囘<lb/>
以為棄之則不可置之則不潔因攫而食之孔子歎曰<lb/>
人所信者目也而目猶不可信所恃者心也而心猶不<lb/>
足恃弟子記之知人故不易　說苑曰子路負重道逺<lb/>
不擇地而休家貧親老不擇禄而仕昔者由事二親之<lb/>
時常食藜藿之食而為負米百里之外親没之後南遊<lb/>
於楚從車數乗積粟萬鍾累茵而坐列鼎而食願食藜<lb/>
藿為親負米之時不可復得也枯魚銜索霜露不停賢<lb/>
<pb n="KR3k0055_WYG_400-39b"/>
者欲飬二親之壽如過隙草木欲長霜露不停賢者欲<lb/>
養二親不待故曰家貧親老不擇禄而仕也　原漢書<lb/>
曰宣曲任氏其先為督道倉吏秦敗豪傑争取金玉任<lb/>
氏獨窖倉粟楚漢相距滎陽民不得耕種米石萬錢而<lb/>
豪傑金玉盡歸任氏以此起富　又曰賈捐之云武帝<lb/>
元狩六年太倉紅粟腐不可食　又曰東方朔云臣言<lb/>
無可用罷之無令但索長安米　東觀漢記曰馬援勸<lb/>
光武伐隗嚻聚米為山川地勢上曰虜在吾目中矣<lb/>
<pb n="KR3k0055_WYG_400-40a"/>
又曰第五倫性節儉作㑹稽郡雖為二千石卧布被自<lb/>
飬馬妻炊爨受俸禄常求赤米與小吏受等財留一月<lb/>
俸餘皆賤糶與民飢羸者　後漢書曰獻帝時三輔大<lb/>
旱帝避正殿請雨遣使者洗囚徒原輕繋是時穀一斗<lb/>
五十萬豆麥一斛二十萬人相食啖白骨委積帝使御<lb/>
史侯汶出太倉米豆為飢人作糜粥經日而死者無數<lb/>
帝疑賑恤有虚乃親於御座前量試作糜乃知非實使<lb/>
侍中劉艾出讓有司於是尚書令以下皆詣省閣奏收<lb/>
<pb n="KR3k0055_WYG_400-40b"/>
侯汶考實詔曰未忍治汶於理可杖五十自是之後多<lb/>
得全濟　九州春秋曰臧洪為青州刺史為袁紹所圍<lb/>
糧食盡厨有米三升主簿啓進内稍以為糜粥洪歎曰<lb/>
吾獨食此何味命使為薄粥與衆共歠之　世說曰郗<lb/>
嘉賔餉釋道安米千斛道安荅直云損米愈覺有待之<lb/>
為煩　語林曰陳壽将為國志謂丁梁州曰若可覓千<lb/>
斛米見借當為尊公作佳傳丁不與米遂以無傳　増<lb/>
宋書曰晉平王休祐素無才能强梁自用大眀之世年<lb/>
<pb n="KR3k0055_WYG_400-41a"/>
尚少未得自專至是貪滛好財色在荆州裒刻所在多<lb/>
營財貨以短錢一百賦良民登就求白米一斛米粒皆<lb/>
令徹白若有破折者悉刪簡不受民間糴此米一升一<lb/>
百至時又不受米評米貴賤凡諸求利皆悉如此　南<lb/>
史曰徐耕晉陵人也元嘉二十一年大旱人飢耕詣縣<lb/>
陳辭以米千斛助官賑貸縣為言上當時議以耕比漢<lb/>
卜式詔書褒美酧以縣令大眀八年東土飢東海嚴城<lb/>
東莞王道益各以私穀五百餘斛助官賑恤　梁書曰<lb/>
<pb n="KR3k0055_WYG_400-41b"/>
任昉為新安太守為政清省吏民便之卒於官惟有桃<lb/>
花米二十斛無以為斂遺言不許将新安一物還都下<lb/>
　南史曰孔覬後為司徒左長史弟道存代覬為後軍<lb/>
長史江夏内史時東土大旱都邑米貴一升将百錢道<lb/>
存慮覬甚乏遣使載五百斛米餉之覬呼吏謂之曰我<lb/>
在彼三載去官之日不辦有路糧今至彼未幾那能便<lb/>
得此米耶可載還彼吏曰自古以來無有載米上水者<lb/>
都下米貴乞於此貨之不聽吏乃載米而去　後魏書<lb/>
<pb n="KR3k0055_WYG_400-42a"/>
曰安同遼東郡人也太宗時同與長孫嵩並理人訟世<lb/>
祖即位除青冀二州刺史同長子居典太倉事盜官粳<lb/>
米數石以養同大怒奏求戮居自劾不能訓子請罪太<lb/>
守嘉而恕之遂詔長給同粳米　陳書曰徐孝克所生<lb/>
母患欲粳米為粥不能常辦母後亡孝克遂常啖麥有<lb/>
遺粳米者孝克對悲泣終身不復食焉　唐書曰李峴<lb/>
為京兆尹所在皆著聲績天寳十三載連雨六十餘日<lb/>
宰臣楊國忠惡其不附己以雨災歸咎京兆尹乃為長<lb/>
<pb n="KR3k0055_WYG_400-42b"/>
沙郡太守時京師米麥踊貴百姓謡言曰欲得米粟賤<lb/>
無過李峴其為政得人心如此　又曰張萬福為泗州<lb/>
刺史魏州饑父子相賣餓死者接道福曰魏州吾鄉里<lb/>
也安可不救令其兄子将米百車徃餧於潞口求魏人<lb/>
自賣者給車牛贖而遣之　又曰陽城常約其二弟云<lb/>
吾所得月俸汝可度吾家有幾口月食米當幾何買薪<lb/>
菜鹽米凡用錢先具之其餘悉以付酒媪無留也未嘗<lb/>
有所畜積　南楚新聞曰荆南孫儒之亂斗米四十千<lb/>
<pb n="KR3k0055_WYG_400-43a"/>
持金寳換易纔得一合一撮謂之通腸米言飢人不可<lb/>
食他物惟煎飲之可以稍通腸胃　杜陽編曰元和八<lb/>
年大軫國貢紫米有類於苣蕂炊之一升飯一斗食之<lb/>
令人髭髪鬒黒顔色不老久則後天而死　貽謀録曰<lb/>
李畬官監察御史得廩米母量之三斛而贏問故對曰<lb/>
御史米不㮣也問車傭幾何對曰御史不償也母怒敕<lb/>
歸餘米償其傭<lb/>
　　米三<lb/>
<pb n="KR3k0055_WYG_400-43b"/>
増奴求　僮載<hi>陽城嘗絶糧遣奴求米奴以米易酒醉卧於路城與弟迎之奴未醒乃負以歸</hi>
<hi>及覺痛咎謝城曰寒而飲亦何害焉僮梁書曰張率嗜酒不事於家務尤忘懐在新安遣家  載米三千石還</hi>
<hi>吴宅及至耗一半率問其故荅曰雀鼠耗笑而言曰壮哉雀鼠竟不研問</hi>　白粲　紅鮮<hi>秋菰</hi>
<hi>成黒米精鑿儲白粲炊紅鮮終日有玉粒未吾慳又曰玉粒足成  紅鮮任霞散並杜詩</hi>　故人供<lb/>
　鄰僧送<hi>杜酧髙使君詩故人供禄米乞韓愈贈盧仝詩曰至今鄰僧送  米</hi>　助饙餾<lb/>
　與乞食<hi>王荆公詩曰乞米助饙餾皆梅堯臣貸米杜如晦詩曰乞米與乞食  是前人為</hi>
指囷　折腰<hi>周瑜為巢長将數百人後過魯肅求食糧肅家有囷米各三千斛乃指一囷與瑜瑜</hi>
<hi>益知其竒也遂相親結僑札之分出本傳應南史隐逸傳曰陶潛為彭澤令郡遣督郵至縣吏白  束帶見之</hi>
<pb n="KR3k0055_WYG_400-44a"/>
<hi>潛歎曰吾不能為五斗米折腰向鄉里小兒即日觧印綬去職賦歸去來以遂其志</hi>　齎米空船<lb/>
　舉家食粥<hi>吳全琮父柔為桂陽守使琮齎米數千斛至呉交易琮皆賑給士大夫空船而還柔</hi>
<hi>竒之拙顔魯公求米於魯大夫帖云  於生事舉家食粥而已</hi>　送米不須　餉米不<lb/>
煩<hi>世說曰王修齡貧乏陶胡奴為烏程令送米一船荅曰王修齡飢自就謝仁祖索食不須陶胡奴米  齊</hi>
<hi>劉懐惠為齊郡守人有餉新米一斛者懐惠出所食麥飯示之曰食有餘幸不煩此</hi>　覆米而去<lb/>
　行旅不齎<hi>梁沈約少貧干宗黨得米數百斛為宗人所侮覆米而去及貴不以為憾  唐太宗</hi>
<hi>貞觀初户不及三百萬絹一疋賜粟一斗至四年米斗三四錢人行數千里不賫糧</hi>　貸米鄰人<lb/>
　送米鄰僧<hi>陳人婁鵠妻事親至孝家貧有故人至鵠使妻貸米於鄰不與其妻觧衣易米歸奉</hi>
<pb n="KR3k0055_WYG_400-44b"/>
<hi>客後鵠舉孝廉為京兆刑曹鄰人犯事送鵠鵠欲重按之妻諫而輕其罪京師皆稱其賢  王安石送米於法</hi>
<hi>雲二老詩盧仝不出僧流俗我卜郊居避俗僧今有鄰僧來乞米我今送米乞鄰僧</hi>
　　米四<lb/>
増詩元呉師道送人貢粇米之上京詩曰后皇制任土<lb/>
職貢來四方珍異匪余求服食乃其常金華有嘉種玉<lb/>
粲㑹芬香土人昔肇端每歲賦其鄉頗聞播種初行者<lb/>
避畎疆歛收畢徵納老穉不敢嘗擾擾府中集數日何<lb/>
奔忙珠璣歴萬指錯落照九光圓好中式度緘封謹縑<lb/>
<pb n="KR3k0055_WYG_400-45a"/>
囊矧今歳旱乾彌望茅葦荒野人懼不供挈瓶越林岡<lb/>
及兹幸充數掦帆上天倉惟民秉恒性食芹猶不忘勤<lb/>
動非所辭有司貴循良賢侯重承命䕶視嚴周防行行<lb/>
不可遲去去凌風霜玉食儻見登仁恩沐汪洋願推及<lb/>
物心共樂斯時康陳風以為贈别意何悠長<lb/>
原啓齊王融謝賜米啓曰臣無王陽之術計然之智不<lb/>
能負米百里分地一[門@里]上虧温養自取飢切豈悟外恩<lb/>
横集天私妄委　梁簡文帝謝敕賫長生米啓曰堯禾<lb/>
<pb n="KR3k0055_WYG_400-45b"/>
五尺未足稱珍漢麥九穗方斯非擬如隨瑞鹿若降神<lb/>
烏暮律向遊獻春方始食乃民天之貴粒有延齡之名<lb/>
藉此資生因斯飬性　庾肩吾謝東宫賫米啓曰滍水<lb/>
鳴蟬香聞七里瓊山合穎租歸十縣肩吾人慙振藻徒<lb/>
降雲間之松職濫便繁空撤家承之俸成珠委地事重<lb/>
逢仙游玉為糧珍踰入楚雖復激水滄流不待監河之<lb/>
說春風掃地方誚文學之篇　又謝湘東王賚米啓曰<lb/>
竊以月滿則虧恩來無爽海潮雖大萬江恒注遂使連<lb/>
<pb n="KR3k0055_WYG_400-46a"/>
箱委地不殊陽翟盈倉接宇寧異海陵　周庾信謝趙<lb/>
王賚米啓曰比陋巷簞瓢櫛風沐雨剥榆皮於秋塞掘<lb/>
蟄燕於寒山仰費國租遂開塵甑非丹竈而流珠異荆<lb/>
臺而炊玉東方朔之俸米既息長飢西門豹之墾田方<lb/>
慙此賚<lb/>
増誥宋胡錡擬米秫除祭酒誥曰唐得祭酒生徒皆喜<lb/>
謂不寂寞矣蓋橋門冠帶之地必資醉經鉅賢而為之<lb/>
長以爾學殖素醇詞英早粲粤自脫頴而來詩曰或舂<lb/>
<pb n="KR3k0055_WYG_400-46b"/>
或揄或簸或蹂其所踐掦亦既熟矣頃登米廩教思董<lb/>
陶士君子已有成周既醉之行今擢表成均維其令儀<lb/>
以式我賓僎使酌道味徳者皆沈浸乎醲郁則将用汝<lb/>
作醴徃惟欽哉<lb/>
増表宋胡錡代米秫謝表曰任閭師之耕農功舉實進<lb/>
司成之長賓僎増華揆量逾涯懐榮蹐地伏念臣素無<lb/>
學殖徒有仁根后稷教藝以來芳聫南畝陶潛賦歸而<lb/>
後穎露西疇在前深媿於粃糠若作尚資於麯糵忽從<lb/>
<pb n="KR3k0055_WYG_400-47a"/>
米廩叨佩水蒼清為聖人中俾樂道涯之泳醉有君子<lb/>
行使沾德海之流自非沐漢化之鴻醇何以式周朋之<lb/>
燕湑兹蓋伏遇皇帝陛下氣薰嘉協瑞格和平當豐年<lb/>
髙廩之秋畀烝為醴闡七月公堂之教獻享稱觥将溥<lb/>
陶民俗於温温廼首觀儒風於渾渾肆令淺薄亦被涵<lb/>
濡臣敢不泆戒非彛禮嚴有㫖招諸生而浸醲郁盍明<lb/>
立館之規造三代而樂優游共適舞雩之趣<lb/>
　　稗<lb/>
<pb n="KR3k0055_WYG_400-47b"/>
増正字通曰稗苗葉似穇子有水稗旱稗二種　六書<lb/>
故曰稗葉純似稲節間無毛實似蕡害稼　汜勝之書<lb/>
曰稗既堪水旱種無不熟之時宜種之以備凶年稗中<lb/>
有米擣取米炊食之不减粟米又可釀作酒　釋典寶<lb/>
積經曰僧之無行者如麥田生稗子<lb/>
　　薏苡一<lb/>
増正字通曰薏苡生平澤田野莖髙三四尺葉似芑黍<lb/>
苗故又名芑實　救荒本草曰薏苡名囘囘米又呼西<lb/>
<pb n="KR3k0055_WYG_400-48a"/>
畨蜀秫俗名草珠　後漢書曰馬援在交阯常餌薏苡<lb/>
實用能輕身省慾以勝瘴氣南方薏苡實大援欲以為<lb/>
種軍還載之一車及卒後有譖之者以為前所載皆明<lb/>
珠文犀<lb/>
　　薏苡二<lb/>
増詩宋蘇軾詠薏苡詩曰伏波飯薏苡禦瘴傳神良能<lb/>
除五溪毒不救讒言傷讒言風雨過瘴厲乆亦亡兩俱<lb/>
不足治但愛草木長草木各有宜珍産駢南荒絳囊懸<lb/>
<pb n="KR3k0055_WYG_400-48b"/>
荔枝雪粉剖桄榔不謂蓬荻姿中有藥與糧舂為芡珠<lb/>
圓炊作菰米香子美拾橡栗黄精誑空腸今吾獨何者<lb/>
玉粒照座光　陸游薏苡詩曰初逰唐安飯薏米炊成<lb/>
不減雕胡美大如芡實白如玉滑欲流匙香滿屋腹腴<lb/>
項臠不入盤况復飱酪誇甘酸東歸思之未易得每以<lb/>
問人人不識嗚呼竒材從古棄草菅君試求之籬落間<lb/>
　　糠<lb/>
原糠粃在前　䑛糠及米<hi>世說曰王文度范榮期俱為簡文所要范年大而位小王</hi>
<pb n="KR3k0055_WYG_400-49a"/>
<hi>年小而位大将前更相推在前既移久王遂在范後王因謂曰簸之揚之糠粃在前范曰洮之汰之沙礫在後</hi>
<hi>說史記曰吴中大夫應髙  膠西王曰䑛糠及米</hi>　排糠障風　積糠成山<hi>潛夫</hi>
<hi>論云不命大将以討叛羗州郡興兵若排糠障風淘沙壅河  交州記曰合浦海口有糠頭山傳云越王㫪米</hi>
<hi>於此積糠而成</hi>　食糠而肥　然糠自照<hi>晉書云王戎子萬有美名而大肥戎令食</hi>
<hi>糠而肥愈甚業齊書云顧歡所居鄉中有學舍歡貧無以受  夕則然松節讀書或然糠自照</hi>
　　拾捃<lb/>
原並歌<hi>列子林類年百嵗底春被裘拾遺穗於故畦並歌並進</hi>　跪把<hi>晉庾衮字叔褒麥熟</hi>
<hi>穫者已畢而尚多衮引羣子退曰待間乃捃不曲行不旁掇跪而把之</hi>　自資<hi>後漢朝議以范丹為</hi>
<pb n="KR3k0055_WYG_400-49b"/>
<hi>侍御史乃遁梁沛徒行敝服賣卜於市遭黨人禁錮遂推鹿車拾捃自資</hi>　伊利<hi>詩伊寡婦之利</hi>
歛材<hi>周禮八曰臣妾聚斂疏材</hi>　穫穉<hi>詩彼有/不穫穉</hi>　拾芥<hi>俯拾地芥</hi>　斂穧<lb/>
<hi>詩彼有不斂穧</hi>　遺秉<hi>又曰彼/有遺秉</hi>　滯穗<hi>又曰此有滯穗</hi>　俯有拾仰有<lb/>
取<hi>漢書</hi>　分夷險序長㓜<hi>庾衮又與邑人之山拾橡分夷險序長㓜推易居難禮無違者</hi>
　　儲蓄<lb/>
原斂薪蒭<hi>周禮地官委人掌斂野之賦斂薪蒭凡疏材木材凡蓄聚之物注疏材草木有實者也</hi>
　蓄聚物<hi>詳蔬</hi>　九年之蓄<hi>王制國無九年之蓄曰不足無六年之蓄曰急無三年之</hi>
<hi>蓄曰國非其國也</hi>　三年之食<hi>又曰三年耕必有一年之食九年耕必有三年之食以三十年</hi>
<pb n="KR3k0055_WYG_400-50a"/>
　<hi>之通制國用雖有凶旱水溢人無菜色然後天子食日舉以樂</hi>　務蓄<hi>月令務蓄菜</hi>　務納<lb/>
　<hi>又曰無不務納</hi>　紓積聚<hi>晉饑晉侯紓積聚以貸無藴年注藴積斂不分災也</hi>　聚禾粟<lb/>
　<hi>子産曰陳其亡乎聚禾粟而不撫其民</hi>　公私之積<hi>賈誼曰漢幾三十歲公私之積猶可哀痛</hi>
　　聚歛之臣　委積<hi>地官委人掌軍旅供其委積薪芻</hi>　保聚<hi>敝邑不敢保聚</hi>
　　謹蓋蔵<hi>月令孟冬謹蓋蔵循行積聚無有不斂</hi>　實倉廩<hi>倉廩實而知禮節</hi>
　乃積乃倉　于橐于囊<lb/>
　<lb/>
　<lb/>
<pb n="KR3k0055_WYG_400-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷三百九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_367-1a"/>
　欽定四庫全書<lb/>
御定淵鑑類函卷三百六十二<lb/>
　　珍寳部二<hi>銀錢</hi>　<hi>銅</hi>
　　　銀一<lb/>
　原許慎說文曰銀白金也　増周禮夏官曰正南曰荆<lb/>
　州其利丹銀　原爾雅曰白金謂之銀其美者謂之鐐<lb/>
　　増又曰鍾山之寳有銀燭<hi>謂有精光如燭也</hi>　孝經援神契<lb/>
　曰神靈滋液有銀甕不汲自滿　山海經曰扭陽之山<lb/>
<pb n="KR3k0055_WYG_367-1b"/>
　其陽多白銀<hi>郭璞曰即銀也</hi>少陽之山其下多赤銀<hi>銀之精者</hi>　原<lb/>
　史記封禪書曰殷得金徳銀自山溢　漢書曰益州醘<lb/>
　町山出銀賁古亦出銀　又曰無雷國出銀　又曰黄<lb/>
　金一斤直錢萬朱提銀八兩為流直一千五百八十他<lb/>
　銀一流直千是為銀貨二品<hi>朱提縣名屬犍為</hi>　魏志曰濊國<lb/>
　男女繫銀廣數寸以為飾　後魏書曰銀出始興陽山<lb/>
　縣又出桂陽陽安縣驪山有銀鑛二石得銀七兩白登<lb/>
　山亦有銀鑛八石得銀七兩<hi>宣武帝詔並置銀宫每令採鑄</hi>　増唐書<lb/>
<pb n="KR3k0055_WYG_367-2a"/>
曰貞觀中御史權萬紀請採宣饒二州諸山銀坑上謂<lb/>
曰昔堯抵璧於山捐珠於谷由是崇名羙號見稱千載<lb/>
後漢桓靈二帝好利賤士為近代庸暗之主卿遂欲將<lb/>
我比桓靈耶是日放令還第　管子曰上有鉛者下有<lb/>
銀　原抱朴子曰銀但不及金玉餌可以地仙　東方<lb/>
朔神異經曰西南有銀山焉長五十餘里廣四五里髙<lb/>
百餘丈皆悉白金不雜土石不生草木　南越志曰遂<lb/>
成縣任山有銀穴銀沙　地鏡圖曰銀之氣夜正白流<lb/>
<pb n="KR3k0055_WYG_367-2b"/>
散在地撥之隨手散復合此是也山有蔥下有銀光隱<lb/>
隱正白山有磁石下有銅若金　又曰白銀見為雄雞<lb/>
　廣州記曰廣州市司用銀米　瑞應圖曰王者宴不<lb/>
及醉刑罰中人不為非則銀甕出　増桂陽記曰臨賀<lb/>
山有黑銀　王韶之始興記曰冷君西北有小首山宋<lb/>
元嘉元年夏霖雨山崩自巔及麓崩處有光若星居人<lb/>
聚觀皆是銀礫鑄得銀也　續文獻通考曰大定中定<lb/>
襄部中有銀冶衆議官𣙜爲便節度使張大節曰山澤<lb/>
<pb n="KR3k0055_WYG_367-3a"/>
之利當與民共貧而無業者雖嚴刑能禁其竊取乎宜<lb/>
眀諭民授地輸課則游手者有所資於官亦便從之<lb/>
又曰元武宗至大時尚書省臣言别都魯思謂雲南朝<lb/>
河等處産銀令往試之得銀六百五十兩詔立提舉司<lb/>
以巴圖魯斯為達嚕噶齊　又曰明萬厯中雲南土司<lb/>
貢金壺銀盤<lb/>
　　銀二<lb/>
増吴越春秋曰禹登委宛山得金簡青玉為字編以白<lb/>
<pb n="KR3k0055_WYG_367-3b"/>
銀　原列異傳曰故司隷校尉上黨鮑子都少時上計<lb/>
掾於道中遇一書生獨行無伴卒得心痛子都下車為<lb/>
按摩奄忽亡不知姓名有素書一卷銀十餅即賣一餅<lb/>
以殯殮餘金以坑之素書著生腹上哭之謂曰若子魂<lb/>
靈有知當令子家知子在此今奉使命不獲久留遂辭<lb/>
而去　増吴志曰孫皓時掘地得銀長一寸廣一分上<lb/>
刻有年月於是改年為天䇿　又曰婁圭為劉表所圍<lb/>
圭飲食健兒數百人人賜銀一斤使擊表　原後魏書<lb/>
<pb n="KR3k0055_WYG_367-4a"/>
曰後魏孝明皇帝開恒州銀山之禁與人共之　増南<lb/>
史曰梁陶季直早慧祖甚愛之嘗以四函銀列置於前<lb/>
令諸孫各取一季直時年四嵗獨不取曰若有賜當先<lb/>
父伯不應度及諸孫故不取祖益竒之　彚苑南唐耿<lb/>
先生明道術保大中召入宮自稱耿先生以雪作錠投<lb/>
火中即化為銀　東軒雜錄云張文定公齊賢為南漕<lb/>
時家宴奴竊銀器數件公熟視不問後居相位厮役輩<lb/>
多得班行此奴竟不沾祿乘間泣請公曰爾憶江南竊<lb/>
<pb n="KR3k0055_WYG_367-4b"/>
吾銀器乎吾懐之三十年不以告人爾亦不知也　合<lb/>
璧曰宋范文正公仲淹少極貧悴嘗與一術者游病篤<lb/>
告文正曰吾得煉水銀法兒幼不足以付以方授子并<lb/>
白銀一斤内文正懐中後為諫官術者之子已長呼而<lb/>
告之取其方并白金授之封識宛然　山堂肆考曰宋<lb/>
蘇軾少年在金山寺讀書治牀下土見一大甕白銀以<lb/>
土埋之語僧曰吾得官當修建寺宇後數年舉進士令<lb/>
家人掘前銀修寺命僧計數留為後騐十年東坡辭官<lb/>
<pb n="KR3k0055_WYG_367-5a"/>
歸家與僧較其數則與所得俸祿相同也　續文獻通<lb/>
考曰宋劉留臺未第時於旅舍獲白金一袋共八十斤<lb/>
盡以還其主蕭然歸家鄉里共鄙之曰得金不能取將<lb/>
復來干人也未幾登第子孫相繼貴顯　又曰王文亮<lb/>
奉化人嘗渡浙江得白金百斤留守三日竟歸其主後<lb/>
以壽終王荆公誌其墓　又曰金世宗大定五年聽人<lb/>
射買寳山縣銀冶　又曰元盩厔人董龍家貧與里人<lb/>
共祀社衆買牲牢龍撰文以祭祭畢分胙久之不平逐<lb/>
<pb n="KR3k0055_WYG_367-5b"/>
出龍龍造泥飯以祭泣於樹下将焚文有白鼠銜文入<lb/>
地穴掘之得白金一斗龍不自私率衆首官縣令賢之<lb/>
奏聞旌表其廬曰義夫　山堂肆考曰元世祖時安圖<lb/>
為丞相歸鄉里見一大蛇走入穴中令人掘之得一窖<lb/>
白銀安曰此天與我必與諸人乃召鄉里孤貧老弱者<lb/>
盡散其銀以賑之人沾其惠咸稱天公宰相　續文獻<lb/>
通考曰明陳完天台人舉鄉薦任涇縣教諭嘗與同僚<lb/>
及諸生分膳夫銀内一生多取一錢而去既而少者來<lb/>
<pb n="KR3k0055_WYG_367-6a"/>
告完曰多在此遂封一錢與之其人曰多在某人皆知<lb/>
之先生夲不多某安敢受完曰吾寔偶多汝若不受盍<lb/>
棄諸水乎遂棄諸涇<lb/>
　　銀三<lb/>
原洗礦　鑄礫<hi>酈道元水經注曰潺水山源有金銀礦洗取火合之以成金銀也  下始興記</hi>
<hi>詳前一</hi>　搆宮　為闕<hi>列子曰周穆王執化人之祛騰而上天暨化人之宮搆以金銀絡以</hi>
<hi>珠玉山史記曰蓬萊方丈瀛洲此三神  也皆以黄金白銀為宮闕</hi>　鏤盤　飾鼎<hi>魏收後魏</hi>
<hi>書曰大武皇帝和平二年詔中尚坊作黄金合盤鏤以白銀鈿以玫瑰  阮諶三禮圗曰牛鼎受一斛天子飾</hi>
<pb n="KR3k0055_WYG_367-6b"/>
<hi>以黄金錯以白銀</hi>　牓闕門　雕層閣<hi>東方朔十洲記曰東方外有東明山有宮焉左</hi>
<hi>右闕而立其髙百尺建以五色門有銀牓以青碧鏤題曰天地長男之宮  釋智猛游外國傳曰龜兹國髙樓</hi>
<hi>層閣金銀雕飾</hi>　増盂　椀<hi>元史賈文備傳曰文備屯三汊口備宋兵宋以雲梯三十餘架攻文</hi>
<hi>備率兵鏖戰却之憲宗賜以弓矢銀盂以又伯嘉努傳曰巴延以其前後戰功上聞世祖大恱  銀椀一賜之</hi>
　素霧　白衣<hi>湘州記曰曲江縣有銀山上多素霧好宋徐鉉稽神錄陳尚書言昔在鄉里</hi>
<hi>為詩俚人謂之陳舍人比樂天也性疎簡喜賓客常有二道者一黄衣一白衣詣其家求宿舍之㕔事夜聞二</hi>
<hi>客牀上鎗然有聲乆之若無人秉燭視之見白衣乃銀人也黄衣不復見家遂富</hi>　移牀　建<lb/>
寺<hi>又曰壽州大將趙璘本州有凶宅人莫敢居璘居之獨㩀中堂夜有物推牀曰我等在此已乆為君所壓</hi>
<pb n="KR3k0055_WYG_367-7a"/>
<hi>甚不快君可速去乃相與移其牀於庭下璘亦安寢明日於堂上置牀䖏掘得銀一窖宅遂安  蘇軾事詳前</hi>
<hi>二</hi>　婦成　女化<hi>玉堂閒話宜春郡民章一家以孝義聞賓客至者皆延納之忽一日晩有</hi>
<hi>一羙婦詣門求宿諸婦欣然待之夜深而罷有一子弟心恱之囑其乳母别止一室夜深潛就之其人身體如</hi>
<hi>氷生大驚命燭視之乃一銀人重可千百斤一家驚喜恐其變化即以炬炭然之乃真白金  彚苑詳注曰說</hi>
<hi>寳云唐撫州金谿葛祐二女性至孝敬祐為金谿監銀場吏時鑛盡熬鋉不成嵗額盡虧祐傾家無以償拷掠</hi>
<hi>㡬死二女痛父之拷相與囓齒發誓願以身代父死明日果同躍冶中俄有隂雲四起烈風雷雨如晦衆皆驚</hi>
<hi>異即發爐取其骨已化為白銀矣有司遂釋其父且聞於朝詔旌異官為立祠囓齒之䖏有池曰㰱血池其廟</hi>
<hi>至今尚存鄉民遇水旱疫病必往禱焉甚靈感</hi>　斫柱　賜盆<hi>稽神錄云饒州鄧公場采銀之</hi>
<pb n="KR3k0055_WYG_367-7b"/>
<hi>所山底天祐募銀夫十餘人鑿地道入數歩空闕明朗有穴如天窗柱石皆白銀也采者持斧入将斫之俄而</hi>
<hi>山摧盡壓死自是無敢下者之宋蓼花洲聞錄兵部杜尚書杜業妻張氏妬悍業憚  如事嚴親烈祖嘗命元</hi>
<hi>皇后召張至内庭誡之曰業位望通顯得置妾媵何拘忌如此豈婦道所宜耶張雪涕而言業夲狂生遭逢聖</hi>
<hi>運多壘之初陛下所藉者駑馬未竭耳而又早衰多病縱之必敗其患将誤於任使烈祖聞之大加奨歎以銀</hi>
<hi>盆綵叚賞之</hi>　交牀　坐椅<hi>元史實喇巴圖爾傳曰納新叛從諸王裕嚕往征之力戰有功</hi>
<hi>納新平帝賞以腰帶及銀交牀等物以又阿克塔齊傳征巴實伯里與敵兵累戰累㨗樞宻臣  其功聞以銀坐</hi>
<hi>椅賜之</hi>
　　銀四<lb/>
<pb n="KR3k0055_WYG_367-8a"/>
増詩唐李嶠詠銀詩曰思婦屏輝掩遊人燭影長玉壺<lb/>
初下箭桐井共安牀色帶長河色光浮滿月光靈山有<lb/>
珍甕仙闕薦君王<lb/>
原銘後魏太武帝作黄金盤鏤以白銀銘曰九州致貢<lb/>
殊域来賓乃作兹器錯用竒珍鍜以紫金鏤以燭銀<lb/>
　　銅一<lb/>
増爾雅云白銅謂之鋈赤銅謂之鉼　原尚書曰淮海<lb/>
惟揚州厥貢惟金三品<hi>金銀銅</hi>　増山海經曰昆吾之山<lb/>
<pb n="KR3k0055_WYG_367-8b"/>
其上亦多銅　原越絶書曰鄞山破而出錫若耶涸而<lb/>
出銅歐冶因為純鉤之劒　増史記曰龍門碣石多銅<lb/>
鐵　原漢書曰凡律度量衡用銅者所以同天下齊風<lb/>
俗也銅為物至精不為燥溼寒暑變其節不為風雨曝<lb/>
露改其形似於士君子之行是以用銅也用竹為引者<lb/>
事之宜也<hi>竹長十丈髙一丈唯竹篾軟而堅宜為之也</hi>　又曰吴有鄣郡銅<lb/>
山即招致天下人亡命者盜鑄錢以故土賦無而國用<lb/>
饒　世語曰太康八年凌雲臺上生銅　増通鑑曰以<lb/>
<pb n="KR3k0055_WYG_367-9a"/>
銅為鑑可正衣冠矣　唐書曰開元中許昌縣之唐祠<lb/>
掘地得古銅罇又隱起雙鯉篆書文曰宜子　唐書食<lb/>
貨志劉秘曰銅之為兵不如鐵為器不如漆禁銅則人<lb/>
無所用盗鑄者少　淮南子曰銅英青　士幃曰銅出<lb/>
於石為鈴則小鑄鐘則大　𤣥中記曰銅之精為童奴<lb/>
　荆州記曰衡陽重安縣有巖塘故老相傳云此塘中<lb/>
有銅神今猶時聞銅聲水傳變綠魚為之死　宋蘇軾<lb/>
物類相感志曰荸薺煑銅則軟甘草煮銅則硬　朝野<lb/>
<pb n="KR3k0055_WYG_367-9b"/>
雜記宋朝銅坑冶閩蜀湖廣江淮浙路皆有之祖宗時<lb/>
天下嵗産銅七百五萬斤有竒渡江後其數日減　續<lb/>
文獻通考曰金章宗明昌中監察御史李炳言頃聞有<lb/>
司奏在官銅數可支十年若復每嵗令夫匠過界逺採<lb/>
不惟多費復恐或生邊釁若支用将盡之日止可於界<lb/>
内採煉從之　明蒋一葵長安客話曰太醫院署有古<lb/>
銅人虛中注水關竅畢通古色蒼碧瑩然射目相傳海<lb/>
潮中出者<lb/>
<pb n="KR3k0055_WYG_367-10a"/>
　　銅二<lb/>
原左傳曰鄭伯朝楚楚子與之金曰無以為兵使鑄三<lb/>
鐘　増史記曰張孟談董安于之治晉陽也宫室之堂<lb/>
皆以鍊銅為柱　原又曰秦始皇鑄天下兵器為十二<lb/>
金人各重千斤　漢書曰上使善相相鄧通曰當貧餓<lb/>
死文帝於是賜通蜀東道銅山鑄錢<hi>詳錢</hi>　増又曰武帝<lb/>
即位好鬼神之事李少君以却老方見上上有故銅器<lb/>
問少君少君曰此器齊桓公十年陳于柏寢已而案其<lb/>
<pb n="KR3k0055_WYG_367-10b"/>
刻果齊桓公器　原華嶠後漢書曰靈帝時遂使鉤盾<lb/>
令宋典繕治南宫又使掖庭令畢嵐鑄銅人四列於蒼<lb/>
龍𤣥武門外又鑄四鐘皆受二千斛縣於堂及雲臺殿<lb/>
殿前又鑄天祿蝦蟇吐水渴烏施於橋西用灑南北郊<lb/>
路以省百姓灑南道之費　増後漢書曰馬援善别名<lb/>
馬於交阯得駱越銅鼓乃鑄為馬式　又曰崔烈入錢<lb/>
五百萬為司徒久之不自安從容問其子鈞曰吾居三<lb/>
公於外議何如鈞對曰論者嫌其銅臭　原魏畧曰明<lb/>
<pb n="KR3k0055_WYG_367-11a"/>
帝徙長安諸鍾簴駱駝銅人承露盤折銅人重不可致<lb/>
留於霸城又列坐於司馬門外　晉諸公贊曰司馬模<lb/>
居闗中鑄壊銅人鍾簴為金器以易榖　林邑記曰林<lb/>
邑王范文鑄銅屋　増後趙錄曰石勒徙洛陽銅馬二<lb/>
於襄國列之永鄷門　唐書曰初天寳中天下州郡皆<lb/>
鑄𤣥宗擬其形容首冠環燄足承菡萏與尊佛之像間<lb/>
列於殿堂號為貞容　孔帖髙麗地産銅周世宗時遣<lb/>
尚書市銅髙麗　續文獻通考曰金世宗大定中定襄<lb/>
<pb n="KR3k0055_WYG_367-11b"/>
退吏誣縣民匿銅者十八村節度使張大節廉得其寔<lb/>
抵吏罪民斲石頌之<lb/>
　　銅三<lb/>
原鑄鼎　探鉤<hi>黄帝采首山之銅鑄鼎荆山下時三輔漢錄記張氏先為京都功曹晨  早起</hi>
<hi>忽有鳩從内飛下投入張氏懐中探之得一銅鉤官至數郡太守後失鉤官亦絶矣案幽明錄銅作金詳金探</hi>
<hi>鳩注</hi>　鑿井得　即山鑄<hi>龎儉鑿井得銅  下吴王濞事</hi>　錢號鄧通<lb/>
臭嫌崔烈<hi>漢文帝賜鄧通銅山鑄錢布天下世號鄧通錢  下詳二</hi>　増鴨盆　龍<lb/>
形<hi>彚苑詳注門村朱家舊蓄一古銅盆中有鴨形隱然初不以為異後有農墾田獲一銅鴨農不識賤價售</hi>
<pb n="KR3k0055_WYG_367-12a"/>
<hi>於朱以合盆影不差毫釐注水盆中鴨輒自浮而浴也  史記秦使徐福入海還偽辭曰臣見海中大神曰汝</hi>
<hi>秦王之神薄得觀而不得取從臣往蓬萊山見芝城宮闕有使者銅色而龍形光上照天</hi>　水緑<lb/>
草黄<hi>上詳前一下地鏡圗曰草莖黄秀  有銅噐</hi>　石㸃　風磨<hi>潛確類書銅亦有青</hi>
<hi>白黄赤紫五色青白者為上赤銅以盧干石㸃之則為黄銅矣一云銅止有赤色一種他色皆其變也  又曰</hi>
<hi>鍮鉐黄銅似金者明皇極殿頂名是風磨銅更貴於金一云即鍮鉐也</hi>　鑿山　鑱德<hi>合璧</hi>
<hi>曰韓洄上言今商州紅崖産銅而洛源監久廢請鑿山取銅即治舊監  孔帖曰唐馬總遷安南都䕶建二銅</hi>
<hi>柱於故處鑱著唐徳以明伏波之裔</hi>　無雷出　髙麗貢<hi>漢書曰無雷國出銅  下詳二</hi>
　不可作弩　陶以為金<hi>淮南子曰銅不可以為弩得神異經曰入金山下四丈</hi>
<pb n="KR3k0055_WYG_367-12b"/>
<hi>丹陽銅張華曰此銅與金相似典術曰陶丹銅以為金</hi>
　　銅四<lb/>
原萬物為銅<hi>賈誼鵩鳥賦</hi>　増牡銅牝銅<hi>金簡記云取牡銅以為雄劒取牝銅</hi>
<hi>以為雌劒</hi>　采銅<hi>唐書食貨志元和天下嵗采銅二十六萬六千斤及宣宗嵗銅六十五萬六千斤</hi>
　銅末和酒<hi>朝野僉載定州人崔務墜馬折足醫者令取銅末和酒服之遂痊及務亡後十餘年</hi>
<hi>改𦵏視其脛骨折䖏有銅束之</hi>
　　銅五<lb/>
増詩宋歐陽修詩曰素絲悲青銅<lb/>
<pb n="KR3k0055_WYG_367-13a"/>
原贊晉郭璞赤銅贊曰昆吾之山名銅所在切玉如泥<lb/>
火炎其采尸子所歎驗之汲宰<lb/>
原表梁沈約為栁世隆上銅表曰夫幣以周務貨以賑<lb/>
民阜國康治莫尚乎此周氏致平始於圜法漢世㡬措<lb/>
資於貫朽名鑪化金良工盡藝方將盈金中藏収功上<lb/>
苑南楚陋其方府西京鄙其部内<lb/>
　　錢一<lb/>
原周禮地官曰泉府上士四人中士八人下士十有六<lb/>
<pb n="KR3k0055_WYG_367-13b"/>
人<hi>鄭𤣥注曰泉或作錢</hi>國語曰周景王二十一年将鑄大錢以振<lb/>
救人於是乎有母權子而行<hi>母重也重大倍故為母子輕也其輕小半故為子</hi>
漢書曰秦兼天下幣為二等黄金為上幣銅錢質如周<lb/>
錢文曰半兩重如其文而珠玉龜貝銀錫之屬為噐飾<lb/>
寳藏不為幣也漢髙后二年行八銖錢六年行五銖錢<lb/>
<hi>應劭曰秦作錢質如周錢文曰半兩則八銖也漢以太重更鑄莢錢今民間榆莢錢是也人患其太輕復行八</hi>
<hi>銖錢五銖者應劭所謂莢錢</hi>文帝五年除盜鑄錢令更造四銖錢<hi>四銖</hi>
<hi>錢文亦曰半兩</hi>武帝建元中行三銖錢五年罷三銖行半兩時<lb/>
<pb n="KR3k0055_WYG_367-14a"/>
郡國鑄錢多輕京師鑄官赤仄禁郡國無得鑄専令上<lb/>
林三官鑄而天下非官錢不得行王莽居攝變漢制造<lb/>
大錢徑寸二分重十二銖文曰大錢五十又造契刀錯<lb/>
刀契刀其環如大錢身形如刀長二寸文曰契刀五百<lb/>
錯刀以黄金錯其文曰一刀直五千與五銖錢凡四品<lb/>
並行莽即真以劉字有金刀乃罷錯刀契刀及五銖錢<lb/>
更作金銀龜貝錢布之品名曰寶貨小錢徑六分重一<lb/>
銖文曰小錢直一次七分三銖曰么錢一十次八分五<lb/>
<pb n="KR3k0055_WYG_367-14b"/>
銖曰幼錢二十次九分七銖曰中錢三十次一寸九銖<lb/>
曰壯錢四十因前大錢五十是為錢貨六品魏志曰黄<lb/>
初三年以榖貴罷五銖錢華陽國志曰公孫述廢銅錢<lb/>
置鐵錢百姓貨賣不行宋書曰元嘉七年六一錢署鑄<lb/>
四銖錢裴子野宋畧曰泰始中沈慶之啓通私鑄而錢<lb/>
大壊矣一貫長三寸謂之鵞眼錢減此者謂綖環錢貫<lb/>
之以縷入水不沈市井不復料數十萬不盈一掬斗米<lb/>
一萬他物稱之至是禁鵞眼綖環餘别通用也<hi>初學記</hi>
<pb n="KR3k0055_WYG_367-15a"/>
増梁有女錢稚錢對文錢豐貨錢<hi>俗謂之男錢言婦人佩之即生男也</hi>破<lb/>
嶺以東八十為陌名曰東錢江郢以上七十為陌名曰<lb/>
西錢京師以九十為陌名曰長錢大同中乃詔用足陌<lb/>
陳宣帝鑄大貨六銖以一當五銖之十後魏初鑄太和<lb/>
錢孝莊時更鑄永安錢北齊文宣受東魏禪改鑄常平<lb/>
五銖製造甚精後周建徳中鑄五行大布錢以一當十<lb/>
大成初又鑄永通萬國錢以一當千隋開皇初更鑄新<lb/>
錢背靣肉好皆有周郭唐武徳初鑄開通元寳乾封初<lb/>
<pb n="KR3k0055_WYG_367-15b"/>
改鑄乾封泉寳已而舊錢多費復行開通元寳錢肅宗<lb/>
初以國用不足乃鑄乾元重寳五代相承皆用唐錢宋<lb/>
初錢文曰宋元通寳太平興國後又鑄太平通寳錢太<lb/>
宗親書淳化元寶作真行草三體自後每改元必更鑄<lb/>
以年號元寶為文及改號寶元文當曰寶元元寶詔學<lb/>
士議請改曰豐濟元寳仁宗特命以皇宋通寳為文慶<lb/>
厯以後復冠以年號遼景宗始鑄乾亨新錢聖宗兼鑄<lb/>
太平錢道宗之世錢有四等曰咸雍太康太安壽隆天<lb/>
<pb n="KR3k0055_WYG_367-16a"/>
祚之世更鑄乾統天慶二等新錢金初用遼宋舊錢海<lb/>
陵時始鑄正隆錢字文峻整世宗時鑄錢文曰大定通<lb/>
寶章宗鑄泰和重寶錢宣宗鑄貞祐通寶錢元光初行<lb/>
興定寶錢元得天下行楮幣不用錢武宗時初行錢法<lb/>
其錢曰至大通寶者一文準至大銀一釐曰大元通寳<lb/>
者一文準至大通寶一十文已而皆廢不行明洪武初<lb/>
鑄大中通寳錢與歷代錢兼行成祖錢曰永樂通寳宣<lb/>
宗曰宣徳通寶錢孝宗曰𢎞治通寳錢世宗曰嘉靖通<lb/>
<pb n="KR3k0055_WYG_367-16b"/>
寶錢三十二年令照新式鑄洪武至正徳紀元九號錢<lb/>
穆宗錢曰隆慶通寶神宗錢曰萬厯通寶<hi>並見正續文獻通考</hi>
易歸藏曰有人將來遺我錢財日夜望之　周禮注曰<lb/>
錢泉也其藏曰泉其行曰布取名流行無不徧也　原<lb/>
史記曰漢興七十餘年之間國家無事廪庾皆滿而庫<lb/>
府餘貨財京師之錢累百巨萬貫朽而不可較　漢書<lb/>
東方朔曰侏儒長三尺餘俸一囊粟給錢百三十臣朔<lb/>
長九尺餘亦一囊粟錢二百四十　東觀漢記曰馬援<lb/>
<pb n="KR3k0055_WYG_367-17a"/>
在隴西上書曰富民之夲在於食貨宜如舊鑄五銖錢<lb/>
天下賴其便　増後唐書曰朱守殷奏於積善坊得古<lb/>
文錢四百五十六文曰得一元寳四百四十文順天元<lb/>
寳一十六文守殷進納勅曰凡窺竒異盡繫休明所獲<lb/>
錢文式昭元貺得一者佇歸於一統順天者式契於天<lb/>
心道煥一時事光千載殊休繼出信史必書宜付史館<lb/>
　韓子曰或令孺子懐錢挈一甕往沽而狗齕之酒所<lb/>
以酸　韓詩曰既阻我徳賈用不售一錢之物舉賣百<lb/>
<pb n="KR3k0055_WYG_367-17b"/>
何時當售　揚子曰手中無錢而欲往市貨貨主問錢<lb/>
何在曰無錢貨主必不與也胸中無學猶手中無錢也<lb/>
　草木子云元朝止行鈔法而不鑄錢獨至大官裏行<lb/>
至大二等錢當五以蒙古字書小錢以楷書及至正官<lb/>
裏托克托為相立寳錢提舉司鑄至正錢尋亦罷鑄　原<lb/>
地鏡圖曰銅錢之氣望之如青雲　増郭氏婚禮謁贊<lb/>
文曰金錢為質所歷長久金取和明錢用不止　唐牛<lb/>
僧孺策曰自晉以東厥錢用青金自河以北厥錢用黒<lb/>
<pb n="KR3k0055_WYG_367-18a"/>
金是殊異之禁不及矣　宋夷堅志云撲滿者以竹為<lb/>
竅為蓄錢具有入竅而無出竅滿則撲之　蘇軾物類<lb/>
相感志曰銅錢與胡桃一處嚼之錢易碎　續文獻通<lb/>
考曰遼道宗大安中禁錢出境　又曰金世宗大㝎中<lb/>
諭宰臣云今者外路見錢其數甚多聞有六千餘萬貫<lb/>
皆在僻䖏積貯不散與無等耳今中都嵗費三百萬貫<lb/>
支用不繼不若致之京師不過少有輓運之費縱所費<lb/>
多亦不過散在民耳　又元多爾濟曰法有便否不當<lb/>
<pb n="KR3k0055_WYG_367-18b"/>
視立法之人為廢置銀鈔固當廢銅錢與楮幣相權而<lb/>
用之昔之道也國無廢寳民無失利未可遽廢也言雖<lb/>
不用時論是之　明長安客話曰涿州舊有塔在桑乾<lb/>
河中名鎮河塔嘉靖元年塔崩内有古錢皆飛空如蜨<lb/>
　　錢二<lb/>
原六韜曰武王入殷散鹿臺之金錢以與殷民　漢書<lb/>
曰凡貨金錢布帛之用夏殷以前其詳靡記太公為周<lb/>
立九府圜法<hi>圜即錢也</hi>　史記曰初蘇秦之燕貸百錢為資<lb/>
<pb n="KR3k0055_WYG_367-19a"/>
及貴以百金償之徧報諸所嘗見徳者其從者一人獨<lb/>
未得報乃前自言蘇秦曰我非忘子子之與我至燕再<lb/>
三欲去我易水之上方是時我困故望子深是以後子<lb/>
子今亦得矣　又曰髙祖以吏繇咸陽吏皆送奉錢三<lb/>
蕭何獨以五<hi>或三百或五百</hi>及封鄼侯乃益封二千户以獨贏<lb/>
奉錢二也　又曰單父人呂公善沛令避仇從之客因<lb/>
家焉沛中豪傑吏聞令有客皆往賀蕭何為主吏主進<lb/>
令諸大夫曰不滿千錢坐之堂下髙祖為亭長素易諸<lb/>
<pb n="KR3k0055_WYG_367-19b"/>
吏乃紿為謁者曰賀錢萬寔不持一錢謁入呂公大驚<lb/>
起迎之門呂公者好相人見髙祖狀貌因重敬之引入<lb/>
座蕭何曰劉季固多大言者矣　又曰上使善相者相<lb/>
鄧通曰當貧饑死文帝曰能富通者在我何謂貧於是<lb/>
賜通蜀嚴道銅山得自鑄錢號鄧氏錢布天下<hi>詳寵幸篇</hi>
又曰安息國以銀為錢錢如王靣　漢書曰武帝時公<lb/>
卿請令鑄官錢赤仄<hi>如淳注曰以赤銅為其郛</hi>一當五官用非赤仄<lb/>
不得行<hi>俗所謂紫紺錢</hi>　又曰張安世以父子封侯在位太盛<lb/>
<pb n="KR3k0055_WYG_367-20a"/>
乃辭祿詔都内别藏張氏無名錢以百萬數<hi>都内主藏官</hi>
東觀漢記光祿勲杜林與馬援鄉里親厚援南方還時<lb/>
林馬適死援遣子持一匹馬遺林曰朋友有車馬之饋<lb/>
可以修之居數月林遣子奉書曰將軍内施九族外有<lb/>
賓客望恩者多林父子食禄禄出常有盈今奉錢五萬<lb/>
援受之謂兒曰當以此為法林所以勝我者也　又曰<lb/>
鄭均兄為縣游擊受禮遺均數諫止不聽即脫身出作<lb/>
嵗餘得數萬錢歸以與兄曰錢盡可復得為吏坐贓終<lb/>
<pb n="KR3k0055_WYG_367-20b"/>
身棄捐兄感其語遂有㢘潔稱　増又曰趙勤字益卿<lb/>
劉賜姊子勤童幼有志操往來賜家國租適到時勤在<lb/>
旁賜指錢示勤曰拜乞汝三十萬勤曰拜而得錢非義<lb/>
取終不肯拜　原汝南先賢傳曰平輿闞敞為郡五官<lb/>
掾太守第五常被徵以俸錢百三十萬寄敝敞埋置堂<lb/>
上後常舉家患死惟有孤孫九嵗臨死語云吾有錢三<lb/>
十萬寄掾闞敞孫長大來求敞敞見之悲喜取錢盡還<lb/>
之孫曰祖惟言三十萬爾今乃百三十萬誠不敢當敞<lb/>
<pb n="KR3k0055_WYG_367-21a"/>
曰府君疾困謬言爾郎君無疑　増蜀志曰劉類為𢎞<lb/>
農太守使人掘地求錢所在市里皆有孔穴　原郭子<lb/>
曰王衍字夷甫雅尚𤣥逺又疾其婦貪口未嘗言錢婦<lb/>
欲試之夜令婢以錢繞牀不得行夷甫晨起見錢閡之<lb/>
令婢舉阿堵物去　世說曰王武子移地近北邙於時<lb/>
人多地貴武子好馬射買地作埒編錢布地竟埒時號<lb/>
金埒　増宋書曰始興王濬嘗送錢三萬餉袁淑一宿<lb/>
復遣追取言使人謬誤欲以戲淑淑致書曰聞之前志<lb/>
<pb n="KR3k0055_WYG_367-21b"/>
一年之中一與一奪義士猶或非之況宻邇旬次何其<lb/>
裒益之亟也竊恐二三諸侯何以觀之　又曰劉凝之<lb/>
隱居荆州年饑衡陽王義季慮凝之餒斃餉錢十萬凝<lb/>
之大喜將錢至市門觀有饑色者悉分與之俄頃而盡<lb/>
　梁書曰宋季雅罷南康郡市宅居呂僧珍宅側僧珍<lb/>
問價雅曰千一百萬怪其貴季雅曰百萬買宅千萬買<lb/>
鄰及僧珍生子季雅往賀署函曰錢一千閽人少之不<lb/>
為通强之乃進僧珍疑其故親自發乃金錢　又曰江<lb/>
<pb n="KR3k0055_WYG_367-22a"/>
禄為武寧郡頗有資產積錢於壁壁為之倒迮銅物皆<lb/>
鳴人戲之曰所謂銅山西傾洛鐘東應者也　後魏書<lb/>
曰王昕為汝南王恱騎兵參軍恱數散錢於地令諸佐<lb/>
爭拾之昕獨不拾恱又散銀錢以目昕乃取其一　唐<lb/>
書曰初開元錢之文給事中歐陽詢制詞及書時稱其<lb/>
工字合八分及篆隸三體其詞先上後下次左後右讀<lb/>
之自上及左迴環讀之其義亦通俗謂之開通元寳錢<lb/>
<hi>鄭䖍會粹云詢初進蠟様日文徳皇后掐一甲文故錢上有掐文</hi>　又曰乾元中李輔<lb/>
<pb n="KR3k0055_WYG_367-22b"/>
國奏内飛龍廏鑄鐘投乾元新錢二文於鑪而祈曰如<lb/>
聖躬萬福國祚無疆凶孽殄除四方寧謐則願不銷不<lb/>
鑠一隂一陽並見於外鐘成一如所祈　又曰李希烈<lb/>
旣平淮西節度使陳仙竒進錢一文大小如開通之狀<lb/>
文曰天下太平云於希烈庭中得之命宰臣召百寮徧<lb/>
視之　晉書曰右驍衛大將軍張□始在雍州因春景<lb/>
舒和出遊近郊憇於大塚之上忽有黄雀銜一銅錢置<lb/>
之而去未㡬復於衙院晝卧見二雀相鬭畢各銜一錢<lb/>
<pb n="KR3k0055_WYG_367-23a"/>
落於□帽後所獲三錢嘗祕於巾箱識者以爲大富之<lb/>
徵　侯鯖錄曰從來錢文未有草書者淳化中太宗始<lb/>
以宸翰為之旣成以賜近臣　宋蔡絛鐵圍山叢譚曰<lb/>
狄武襄征儂智髙兵出桂林之南道旁有一大廟人謂<lb/>
其神甚靈武襄遽為駐節禱之祝曰勝負無以為據乃<lb/>
取百錢自持之且與神約果大捷則投此期盡錢靣也<lb/>
左右諫止儻不如意恐沮師武襄不聽萬衆方聳視已<lb/>
揮手倐一擲則百錢盡紅矣於是舉軍歡呼聲震林野<lb/>
<pb n="KR3k0055_WYG_367-23b"/>
武襄亦大喜顧左右取百釘來即隨錢疎宻布地而釘<lb/>
帖之加之青紗籠覆手自封焉曰俟凱旋當謝神取錢<lb/>
其後破崑崙關敗智髙平邕管師還如言取錢與幕府<lb/>
士大夫共視之乃兩字錢也　俞文豹清夜錄曰温公<lb/>
一日過獨樂園見創一厠屋問守園者何從得錢對曰<lb/>
積遊賞者所得公曰何不留以自用對曰只相公不要<lb/>
錢　續文獻通考曰宋理宗寶祐三年六月仙遊縣南<lb/>
橋溪上魁星祠前溪中湧出開元錢居民取之錢背有<lb/>
<pb n="KR3k0055_WYG_367-24a"/>
閩字或福字　又曰鄧珙湘隂人為豐城主簿夜聞庫<lb/>
丁聚哭問之曰失官錢三百貫恐獲罪珙盡以錢代為<lb/>
還官其人感恵以二女獻不納時論髙之　又曰歙人<lb/>
查道淳化中赴舉不能行親族裒三萬錢遺之道出滑<lb/>
臺過父友呂翁家翁死貧無以𦵏母兄将鬻女道傾嚢<lb/>
錢與之為其女擇壻捐財資送　又曰遼聖宗統和十<lb/>
四年鑿大安山取劉守光所藏錢　元史王都中傳武<lb/>
宗詔更鈔法行銅錢以都中為通才除江淮錢貨監凡<lb/>
<pb n="KR3k0055_WYG_367-24b"/>
天下為監者六惟江淮所鑄錢號最精　續文獻通考<lb/>
曰明太祖洪武八年庫錢飛時南臺民家屋上有錢豎<lb/>
立瓦上各貫以竹或得一二十文皆庫錢也　稗史彚<lb/>
編成化丁酉六月九日京師大雨雨中往往得錢王文<lb/>
恪公鏊有詩紀事云蒼天似閔斯人困故向雲中撒與<lb/>
錢錢若了時民又困何如只賜與豐年<lb/>
　　錢三<lb/>
原鮫文　鵞眼<hi>洞冥記曰帝升望月臺有三青鴨化為三小童皆著青綺文襦合握鮫文之大</hi>
<pb n="KR3k0055_WYG_367-25a"/>
<hi>錢三枚以置帝几前身止而影動因名曰輕影錢  下詳前一</hi>　贖罪　買官<hi>漢書曰隆慮公</hi>
<hi>主病因以金千斤錢千萬為子昭平君豫贖一死罪武帝許之  九州春秋曰靈帝賣官廷尉崔烈入錢五百</hi>
<hi>萬以買司徒烈拜之日天子臨軒顧謂左右曰恨不小靳可至千萬</hi>　青蚨　白撰<hi>干寳搜神</hi>
<hi>記曰南方有蟲其形似蟬而大其子著草葉如蠶種得子以歸則母飛来就之殺其母以血塗子以子塗母用</hi>
<hi>錢貨市旋則自還故淮南子術以之還錢名曰青蚨地漢書曰武帝更錢造銀錫為白金以為天用莫如龍</hi>
<hi>用莫如馬人用莫如龜故白金三品其一重八兩圜之其文龍名曰白撰</hi>　選一　投三<hi>華嶠</hi>
<hi>後漢書曰劉寵字祖榮拜會稽太守政不煩苛徵為將作大匠山隂有五六老叟賫百錢送寵曰鄙生未嘗識</hi>
<hi>郡朝自明府以來狗不夜吠人不見吏今聞當見棄去故自扶奉送寵每人選一大錢受之  趙岐三輔決錄</hi>
<pb n="KR3k0055_WYG_367-25b"/>
<hi>曰安陵清者項仲山飲馬渭水每投三錢而去</hi>　白金　赤仄<hi>上詳白撰注  下詳前一</hi>
體乾　效地<hi>綦母氏錢神論曰黄爲長男錫為適婦天</hi>　<hi>為父白銀為母鉛剛堅湏火終始體</hi>
<hi>圓應乾孔方效地之王隱晉書曰恵帝時魯褒錢神論曰錢  為體有乾坤之象</hi>　數甕　一<lb/>
囊<hi>王韶之始興記曰勞口東㟁有石四方髙百餘仞其狀如臺注云父老相傳此石昔有三人伐木以作橋</hi>
<hi>於石頂戯見數甕錢其取半甕還腹趙壹詩曰伊憂北堂上抗𦵏倚門前文史徒滿  不如一囊錢</hi>　三<lb/>
官鑄　九府法<hi>並詳前一</hi>　泉布　貫朽<hi>言寳貨之行如泉之布故名之  下</hi>
<hi>史記詳前一</hi>　有癖　無名<hi>晉和嶠貪財人謂之有錢癖  下詳前二</hi>　夢磨<lb/>
業鑄<hi>魏文帝問周宣曰夢磨錢文令滅乃更明何也宣曰陛下家事應之時陳思王云云  史記趙國以</hi>
<pb n="KR3k0055_WYG_367-26a"/>
<hi>冶鑄為業王數訟錢事張湯常排趙王</hi>　血塗<hi>詳初學記</hi>　肉好　買金埒<lb/>
賜銅山<hi>上詳前二下詳銅</hi>　飲馬投　鑿井得<hi>郝㢘飲馬投錢  下詳銅</hi>
□緡　磨質<hi>漢武初笇緡錢  取鋊屑也</hi>　範金　置鐵<hi>禮置公孫述  鐵錢</hi>
　採山　沉水<hi>採山鑄錢不綖環錢入水  沉</hi>　杖頭挂　河間數<hi>阮宣</hi>
<hi>子百錢挂杖頭數漢謡河間姹女工  錢</hi>　散金　藏鏹　鼓鑄　鎔範<hi>鎔範</hi>
<hi>而合法度</hi>　流行　銷漏<hi>文選云銷漏參倍言錢之銷磨缺漏</hi>　輕重相權<lb/>
大小兼利<hi>漢以秦錢重更令鑄榆莢錢有子母相權而行小大利之子母者錢之輕重也民患輕為</hi>
<hi>重是母權子患重作輕亦不廢重是子權母也</hi>　道元作論　夷甫不言<hi>魯褒字道</hi>
<pb n="KR3k0055_WYG_367-26b"/>
<hi>元作錢神論見後  下詳前二</hi>　罷以便農　鑄而斂貨<hi>貢禹請罷鑄錢官以便農</hi>
<hi>除其租銖之律注云依田畞欲其除市井銖兩之租削其律也使百姓歸農復古之道  蜀劉備收成都士衆</hi>
<hi>皆畧盡府庫財寳軍用不足備憂之劉巴子初曰鑄直百錢平物價令吏為官市備從之數月充足</hi>　豐<lb/>
國省刑　多姦爭利<hi>晉桓𤣥輔政議欲廢錢用榖帛孔琳之議巧偽之人溼榖以要利薄</hi>
<hi>絹以充資故用錢非惟豐國亦以省刑耳封後漢張材議以為宜令天下<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>以布為市買皆用之  錢勿出尚</hi>
<hi>書朱暉議布錢為租則吏多姦官自賣鹽則與下爭利</hi>　榆莢五銖既將私鑄<lb/>
竹刑三尺難逭國章　圎而函方立泉貨之法　母以<lb/>
權子制輕重之宜　増龍甃　雀銜<hi>唐段成式酉陽雜俎元和初洛陽村</hi>
<pb n="KR3k0055_WYG_367-27a"/>
<hi>百姓王清傭力得錢五繯因買田畔一枯栗樹將為薪以求利經宿為鄰人盗砍創及腹忽有黒蛇舉首如臂</hi>
<hi>語人曰我王清夲也汝勿砍其人驚懼失斤而走及明王清率子孫薪之復掘其根根下得大甕二散錢寔之</hi>
<hi>王清因是獲利而歸十餘年巨富遂甃錢為龍形號王清夲  下詳前二</hi>　父還　子敵<hi>梁書</hi>
<hi>庾丹父景休位御史中丞丹少有雋才與伏挺何子明俱為周捨所狎初景休罷巴東郡頗有資產丹負錢數</hi>
<hi>百萬責者填門景休怒不為之償既而朝賢之丹不至景休景休恱乃<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>為還之  宋書曰戴法興父碩子家</hi>
<hi>貧二兄延壽延興並修立延壽善書法興好學山隂有陳載者家富有錢三千萬鄉人或云戴碩子三兒敵陳</hi>
<hi>載三千萬錢</hi>　買水　繫枝<hi>梁書曰何逺為武昌太守武昌俗皆汲江水盛夏逺患水温每</hi>
<hi>以錢買人井寒水不受錢者則連水還之此邴原别傳曰原避地遼東嘗行得遺錢拾以繫樹枝  錢既不見</hi>
<pb n="KR3k0055_WYG_367-27b"/>
<hi>取而繫錢者多原問其故荅者謂之神樹原惡由已而成淫祀乃辨之由是里中遂斂其錢以為社</hi>　西<lb/>
邸　東園<hi>桓範世論漢靈帝置西園之邸賣爵號曰禮錢  山堂肆考東漢拜三公者輸東園禮錢</hi>
　王老　清童<hi>南部新書王元寶富厚人以錢文有元寳字因呼錢為王老  唐人小說岑文</hi>
<hi>夲山亭避暑忽有人叩門云上清童子元寶參奉冠青圎角冠衣淺青衣自言由漢得果成仙語以漢魏間事</hi>
<hi>了如目睹岑因問其冠帔荅曰僕外服圎而心方正此上清五銖服也天衣六銖尤細五銖也言訖送出門而</hi>
<hi>去行數歩至牆下忽不見文夲使人掘之乃一古墓其中惟得一古錢文本方悟上清童子者謂青銅也名元</hi>
<hi>寳者錢之文也外圎心方正錢之狀也青衣者銅衣也五銖者亦錢文也此乃漢朝所鑄也文夲自是錢帛日</hi>
<hi>盛至中書令忽失古錢岑遂亡矣</hi>　土爲　錫鑄<hi>後唐書曰劉仁恭在幽州以墐土為錢令</hi>
<pb n="KR3k0055_WYG_367-28a"/>
<hi>部人行使聚銅錢於山上為無窮之計銅唐書曰元和中王鍔奏請於當管蔚州界加置鑪鑄  錢漸廢錫錢</hi>
　質史　載名<hi>南史梁謝舉兄子僑素貴嘗一朝無食其子啓欲以班史質錢荅曰寧餓死豈</hi>
<hi>可以此充食乎載揚子法言蜀富賈人賫錢十萬願  一名子雲不聽</hi>　繫鞾　貫竹<hi>朝野</hi>
<hi>僉載鄭愔為吏部侍郎掌選贓汚狼籍引銓有選人繫百錢於鞾帶上愔問其故荅曰當今之選非錢不行愔</hi>
<hi>默而不言前下明太祖詳  二</hi>　黃榜　紫標<hi>梁書武帝弟蕭宏錢百萬一聚黄榜標之千萬</hi>
<hi>一庫挂一紫標如此三千餘間武帝見之計錢三億餘萬帝少子綬作錢愚論譏之</hi>　用銀　變<lb/>
土<hi>續文獻通考金世宗大定十八年代州立監鑄錢初鑄斑駁不可用更命工部郎中張大節吏部員外郎</hi>
<hi>麻珪監鑄其錢文曰大定通寳字文肉好丗傳其錢料微用銀云  異苑曰桂陽臨武徐孫太元中江行見岸</hi>
<pb n="KR3k0055_WYG_367-28b"/>
<hi>有錢溢出即輦著船中須㬰<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>變成土</hi>　觸籬　貼壁<hi>幽明錄曰海陵民王尋先居家單貧</hi>
<hi>嘗因大風雨散錢飛至其家來觸籬園誤落餘處拾而得之尋後巨富錢至數千萬遂擅名於江表  明李日</hi>
<hi>華篷窗夜話曰鞔村主人其先窖藏榖十餘屋傳其子一日發之<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>化為錢又復禁閉迨其孫錢栩栩飛出一</hi>
<hi>一貼壁拂之不下俄化為字令儒者辨之一一都是好文鄉里閧稱鞔村家有文章就視窮詰皆錢榖轉轉幻</hi>
<hi>化異哉</hi>　蝶飛　牛吼<hi>上詳一常孔帖五代袁正辭積錢盈室中  有聲人以為妖勸其散</hi>
<hi>積以禳之正辭曰吾聞物之有聲求其同類耳宜益以錢必止</hi>　月形　花徑<hi>又曰驃國以金</hi>
<hi>銀為錢形如半月柱開元天寳遺事王元寳以錦繡石為  以錢為甃花徑</hi>　整甕凍爐<lb/>
<hi>徐鉉稽神錄建安有村人小舟建溪往來采薪為業山上忽有數錢流下尋至山半樹下有大甕錢滿其中而</hi>
<pb n="KR3k0055_WYG_367-29a"/>
<hi>甕少欹故錢流出於是推正以石榰之取五百餘錢歸率家人往将盡取之而忘其所徘徊數日不忍去夜夢</hi>
<hi>人曰錢有主不可取也向為甕欹以五百雇爾正之耳  蘇軾物類相感志曰伏中不可鑄錢汁不清名爐凍</hi>
　萬選　三爐<hi>孔帖貟半千稱張鷟文猶青銅錢萬選萬中時號青錢學士  唐書武徳中置</hi>
<hi>錢監於洛并益等諸州今上齊王元吉賜三爐右僕射裴寂一爐</hi>　草書　潤筆<hi>宋太宗詳</hi>
<hi>前二書北史隋鄭譯自隆州徵還帝令内史李徳林立作詔  復爵國公位上柱國髙熲戲曰筆乾荅曰出為</hi>
<hi>方岳杖筞言歸何以潤筆上大笑</hi>　用陽　塞屋<hi>續文獻通考元世祖嘗以錢幣問太保劉</hi>
<hi>秉忠秉忠對曰錢用於陽楮用於隂相事文類聚宋太祖嘗與趙普議事不合上曰安得宰  如桑維翰者與</hi>
<hi>之謀乎普曰使維翰在陛下亦不用蓋維翰喜愛錢上曰茍用其長當䕶其短措大眼孔小賜與十萬貫則塞</hi>
<pb n="KR3k0055_WYG_367-29b"/>
<hi>破屋子矣</hi>　童子褁　仙公呼<hi>荆州記曰義熙中有童子羣浴南陽淯水忽涯邊有錢出</hi>
<hi>如流沙因競取之手滿放地尋復行去乃以衫衣褁縛各有所得  葛仙翁别傳曰取十錢使人一一投井中</hi>
<hi>公井上以噐呼錢人見從井中一一飛出入公器中</hi>　大郭厚輪　鱗差螭縮<hi>太平</hi>
<hi>御覽曹武為右衛将軍晩節在雍州致見錢七十萬皆厚輪大郭  山堂肆考孫權文曰有和長輿者巨萬藏</hi>
<hi>家貫朽仄磨鱗差螭縮陳陳腥澀死而有知是謂錢鬼</hi>　視如瓦石　散諸親友<lb/>
<hi>宋書山隂人孔祐至行通神隠於四明山嘗見山谷中有數百斛錢視之如瓦石不異  南史蕭恵明子珍素</hi>
<hi>梁天監中位丹陽丞初拜日帝賜錢八萬珍素一朝散之親友</hi>　滿手挼成　徧身摸<lb/>
出<hi>大中遺事軒轅先生居羅浮山宣宗召至禁中能以桐竹葉滿手挼之<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>成錢  沈玢續仙傳唐馬湘字</hi>
<pb n="KR3k0055_WYG_367-30a"/>
<hi>自然有道術嘗於江南刺史馬植坐上能徧身摸出青銅錢投井中呼之即出</hi>　尉遲給帖<lb/>
長孺與民<hi>逸史隋末太原一書生苦貧所居抵官庫因穴而見有錢數萬貫遂欲攜挈見金甲人持</hi>
<hi>戈曰汝要錢可取尉遲公帖來此尉遲公錢也書生訪至鐵冶䖏有尉遲敬徳者方袒露蓬首鍜鍊之次乃前</hi>
<hi>拜之公問何故曰乞錢五百貫以濟貧苦公怒曰打鐵人安得錢乃侮我耳生曰足下必他日富貴若能哀閔</hi>
<hi>但乞一帖公不得已令生執筆曰錢付某乙五百貫月日署名書生攜去公與其徒大笑以為妄也書生至庫</hi>
<hi>復見金甲人令繫於梁上髙處書生取錢止五百貫後敬徳佐神堯立殊功勅賜錢一庫開庫欠五百貫將罪</hi>
<hi>主者忽於梁上得帖子視之乃打鐵時書帖累日驚歎求書生具陳所見厚遣之  元史胡長孺傳至大初為</hi>
<hi>寧海主簿天徳丁未浙東大祲宣慰同知托歡徹爾議行賑荒之令歛富人錢一百五十萬給之至縣以餘錢二</hi>
<pb n="KR3k0055_WYG_367-30b"/>
<hi>十五萬屬長孺藏去乃行旁州長孺察其有乾沒意悉散與民閱月再至索其錢長孺抱成案進曰錢在是矣</hi>
<hi>脫歡察雖怒不敢問</hi>　散斂有術　輕重相權<hi>續文獻通考金宣宗貞祐中監察御</hi>
<hi>史田迥秀言錢幣欲流通必散歛有術輕重相權而後可</hi>　輕重良由於出令　歛<lb/>
散實在於得時　景王寳貨單穆立母子之譏　文帝<lb/>
四銖賈生深博換之歎<lb/>
　　錢四<lb/>
増雨錢<hi>任昉述異記周成王時咸陽雨錢終日不絶漢世潁川民家雨金五銖錢又熊衮性孝家貧遭</hi>
<hi>親䘮天雨錢於其家</hi>　原贏二<hi>蕭何事/詳前二</hi>　吴鄧錢<hi>漢文時榆莢錢輕乃更鑄四銖</hi>
<pb n="KR3k0055_WYG_367-31a"/>
<hi>令民縱自鑄故吴以即山鑄錢富埒天子鄧通財過王者吴鄧錢乃布天下</hi>　顧金錢<hi>史記曹丘</hi>
<hi>生數招權顧金錢注招求也以金錢事權貴而求得其形勢也</hi>　放鑄<hi>孝文除盜鑄錢令使人放鑄之</hi>
　督鑄<hi>長安鑄錢多姦巧乃署第五倫督鑄錢掾領長安市市無阿枉</hi>　雜<hi>賈誼曰銅錫為錢敢</hi>
<hi>雜以鉛鐵為他巧者其罪黥</hi>　小<hi>吴興沈充又鑄小錢謂之沈郎錢錢既不多由是稍貴</hi>　錢<lb/>
法<hi>漢書曰錢法不立</hi>　龜貝<hi>漢時人上書言古今以龜貝為貨今以錢易之以此貧宜改幣上問</hi>
<hi>師丹丹曰可改章下有司皆云卒難易丹老耄遂䇿免之</hi>　紫紺錢<hi>王莽造契刀錯刀赤仄所謂紫</hi>
<hi>紺錢</hi>　龍文馬文龜文<hi>漢武帝有司言今半兩錢法重四銖而姦或盜磨錢質而取鋊錢益</hi>
<hi>輕薄而物貴乃以白鹿皮方尺縁以繢為皮幣直四十萬又造銀錫白金三品其一曰重八兩圜之其文龍名</hi>
<pb n="KR3k0055_WYG_367-31b"/>
<hi>白撰直三千二曰以重差小方之其文馬直五百三曰復小橢之其文龜直三百後更用五銖錢周郭其質令</hi>
<hi>不可得磨而取鋊</hi>　馬排人排水排<hi>韓暨字公至為監冶謁者舊時冶作馬排一熟石用</hi>
<hi>百匹更作人排又費功暨乃因長流為水排計其利三倍於前</hi>　増厭勝藕心<hi>潛確類書漢有</hi>
<hi>厭勝錢十三種又有藕心錢狀如干盾長且方而不圎蓋古刀布六變也</hi>　玉錢<hi>拾遺記因墀國在西</hi>
<hi>域之北晉武帝時獻玉錢千緡其形如環環重十兩上有天壽永吉四字</hi>　原食萬<hi>何曽日食萬錢</hi>
<hi>嫌無下箸處</hi>　潤屋之資　藩身之貨　子母之錢　隂陽<lb/>
之炭　増數多留少<hi>南史謝譓為東陽内史及還五官送錢一萬止留一百荅書曰數多</hi>
<hi>留少更以為愧</hi>　光院錢<hi>孔帖唐陸扆自翰林拜相故事自三省得相有光署錢留為宴資學士院</hi>
<pb n="KR3k0055_WYG_367-32a"/>
<hi>未始有扆送光院錢五十萬以榮近司</hi>　光學錢<hi>事文類聚唐劉尤章為國子祭酒建言羣臣輸</hi>
<hi>光學錢自宰相方鎮刺史各有差</hi>　擲金錢<hi>唐逸史八月望夜師與上遊月宫還潞州城上俯視</hi>
<hi>城郭悄然而月光如晝上乃擲金錢於城中而還旬日潞州奏八月望夜獲金錢</hi>　飛錢<hi>唐食貨志</hi>
<hi>憲宗以錢少復禁用銅器時商賈至京師委錢諸道進奏院及諸軍諸使富家以輕裝趍四方合券乃取之號</hi>
<hi>飛錢</hi>　買春<hi>承平舊纂曰進士不第者諸/知供酒肉之費號買春錢</hi>　錢文<hi>吴越備史初王</hi>
<hi>氏之鎮閩城罍甓皆有錢文有曰此城終歸錢氏諸王氏惡之因命剗去而錢文愈明又謡言曰風吹楊葉鼓</hi>
<hi>城下不得錢來戈不罷</hi>　以一當十<hi>五代史閩王延義改元永隆鑄大鐵錢以一當十</hi>
鐵葉錢<hi>續文獻通考宋孝宗淳熙中謝師稷為福建提刑奏免輸鐵葉錢</hi>　荇葉錢<hi>玉海</hi>
<pb n="KR3k0055_WYG_367-32b"/>
<hi>宋有荇葉錢</hi>　百萬自飛<hi>文獻通考宋寧宗慶元二年吴縣金鵞鄉銅錢百萬自飛</hi>　得<lb/>
錢則珍藏<hi>續文獻通考金宣宗貞祐中平章髙琪請更造新券與舊劵權為子母而行之濮王守純</hi>
<hi>以下皆憚改奏曰自古軍旅之費皆取於民向朝廷以小鈔殊輕權更寳劵而復禁用錢小民淺慮謂楮幣易</hi>
<hi>壊不若錢可久於是得錢則珍藏而劵則亟用惟恐破裂而至於廢也今朝廷知支而不知収所以錢日貴而</hi>
<hi>劵日輕然則劵之輕非民輕之國家致之然也不自量其所支復歛於民出入循環則彼知為必用之物而自</hi>
<hi>愛重矣今徒患輕而即欲更造不惟信令不行且恐新劵又同於舊劵也</hi>　金銅芽<hi>元耶律楚材西</hi>
<hi>域河中十詠詩曰難穿無眼錢自注西人金銅芽錢無孔郭</hi>　無錢可貫<hi>明陸楫蒹葭堂雜抄</hi>
<hi>曰成化𢎞治間劉文靖公健丘文莊公濬同朝雅相敬愛劉北人在内閣獨秉大綱不事博洽丘南人博極羣</hi>
<pb n="KR3k0055_WYG_367-33a"/>
<hi>書為一時學士所宗一日劉對客論丘曰渠所學如一倉錢幣縱横充滿而不得貫以一䋲丘公聞之語人曰</hi>
<hi>我固然矣劉公則有䋲一條而無錢可貫獨奈何哉士林傳以為雅謔</hi>
　　錢五<lb/>
増詩唐李嶠詠錢詩曰漢日五銖建姬年九府流天龍<lb/>
帶泉寳地馬列金溝趙壹囊初乏何曽箸欲収金門應<lb/>
入論玉井冀來求　又曰九府五銖世上珍魯褒曽詠<lb/>
道通神勸君覓得須知足雖解榮人也辱人　宋沈存<lb/>
中筆談毘陵士人家女子詠破錢詩云半輪殘月掩塵<lb/>
<pb n="KR3k0055_WYG_367-33b"/>
埃依稀猶有開元字想得清光未破時買盡人間不平<lb/>
事　孔平仲鑄錢行曰三更趍役抵暮休寒呻暑吟神<lb/>
鬼愁從來鼓鑄知多少銅沙疉就城南道錢成水運入<lb/>
京師朝輸暮給苦不支海内如今半為監農持斗粟却<lb/>
空歸　元吴萊題毘陵承氏家藏古錢曰我觀泉志頗<lb/>
識錢古今錢品不一傳歷山鑄金史靡紀泉府職幣開<lb/>
其前五銖半兩日以變榆莢鵞眼争相縁重輕子母信<lb/>
有制周郭肉好俱完全吾知聖人利丗用要在百貨得<lb/>
<pb n="KR3k0055_WYG_367-34a"/>
懋遷農夫紅女寘不易尺布斗粟儲為淵嗟哉後王弊<lb/>
自此竟使匹庶握利權剪皮鑿鍱偽莫禁執籌障簏慳<lb/>
稱賢國儲何嘗調度足民食矧是虀鹽先潛交鬼神欲<lb/>
著論臭衒富貴仍開鄽冶卒銅工各鼓鞴偏爐盗鑄多<lb/>
煙烻一朝變通别改幣餘盡沈朽徒埋船承君好古此<lb/>
収拾寳玩有若編埒然大貝南金特嗇厚𤣥珪博璧同<lb/>
瑛鮮漢官受一潔簠簋晉士挂百酣桮棬白水真人笑<lb/>
有讖上清童子猜非<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>古錢勿用幸久聚古貨難賣空<lb/>
<pb n="KR3k0055_WYG_367-34b"/>
精甄時能撫摩却穢夢坐與饕濁收饞涎世間萬物褁<lb/>
可盡牀脚一甕踏欲癲試看營室鏁星處何似揚州騎<lb/>
鶴年<lb/>
原書後漢劉陶上書諫鑄錢事曰夫食者乃有國之大<lb/>
寳生民之至貴也竊見比年以來良田盡於蝗螟之口<lb/>
杼軸空於公私之求野無青草室如懸罄所急朝夕之<lb/>
餐所患靡盬之事豈謂錢之鍥薄銖兩輕重哉就使當<lb/>
令土礫化為南金瓦鹵變為和玉沙石<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>成隋珠犬羊<lb/>
<pb n="KR3k0055_WYG_367-35a"/>
盡作狐白絳繡盈堂文綺縵野使百姓渴無所飲饑無<lb/>
所食雖羲皇之純徳大禹之勤勞周文之不暇猶不能<lb/>
以保蕭牆之内也<lb/>
原啓梁簡文帝謝勅賜觧講錢啓曰無勞磁石之火金<lb/>
貨猥臻非遊玉壘之川銅山可見舒王濟之埒猶覺有<lb/>
餘假劉寔之䋲穿而不盡慧輪究竟爰降曲私福田成<lb/>
滿仰由慈被榮光獨照自均若木負恩知重竊譬蓬萊<lb/>
　又謝賜錢啓曰殊澤隆厚造次被蒙重彼八銖珍斯<lb/>
<pb n="KR3k0055_WYG_367-35b"/>
九法赤仄成采出自水衡之藏紺文委貫忽積銅扇之<lb/>
裏謹長充放生用濟含識發𢎞誓願等供無邊効彼薄<lb/>
拘均兹流水方使怖鴿獲安窮魚永樂　劉孝威婚謝<lb/>
晉安王賜錢啓曰孝威問吉已通請期有日而賢夫之<lb/>
譽多愧張耳非壻之才偶同王粲睠言前事良以自羞<lb/>
曲降隆慈俯垂珍錫便使禽贄獲舉纁幣有資佩服寵<lb/>
靈隕越非報　任孝恭謝賚錢治宅啓曰䋲樞斷續薄<lb/>
雨已傾席户穿䦨微風自卷不悟恩隆問舍降自天造<lb/>
<pb n="KR3k0055_WYG_367-36a"/>
事深更宅乃被庸微脆條可授毁垣再築遂得窗臨上<lb/>
路户望東家人恱爽塏里驚輪奐門學于公逆容駟馬<lb/>
巷均王濬豫擬幡旗　陳張正見謝賜錢啓曰豈期疲<lb/>
疴壁立猥䝉殊賜名稱榆莢非投飲馬之橋價重圜泉<lb/>
寧棄咒雞之野暫移周府纔經漢鑄始降主門忽光私<lb/>
室青蚨委質笑夷甫之不言赤仄垂緡重河間之能數<lb/>
原論晉魯褒錢神論曰有司空公子富貴不齒盛服而<lb/>
遊京邑駐駕乎市里顧見綦毋先生斑白而徒行公子<lb/>
<pb n="KR3k0055_WYG_367-36b"/>
曰嘻子年已長矣徒行空手將何之乎先生曰欲之貴<lb/>
人公子曰學詩乎曰學矣學禮乎曰學矣學易乎曰學<lb/>
矣公子曰詩不云乎幣帛筐篚以將其厚意然後忠臣<lb/>
嘉賓得盡其心禮不云乎男贄玉帛禽鳥女贄榛栗棗<lb/>
脩易不云乎隨時之義大矣哉吾視子所以觀子所由<lb/>
豈隨世哉雖曰已學吾必謂之未也先生曰吾將以清<lb/>
談為筐篚以機神為幣帛所謂禮云禮云玉帛云乎哉<lb/>
者已公子拊髀大笑曰固哉子之云也既不知古又不<lb/>
<pb n="KR3k0055_WYG_367-37a"/>
知今當今之急何用清談時易世變古今異俗富者榮<lb/>
貴貧者賤辱而子尚質而子守寔無異於遺劒刻船膠<lb/>
柱調瑟貧不離於身名譽不出乎家室固其宜也昔神<lb/>
農氏沒黄帝堯舜教民農桑以幣帛為夲上智先覺變<lb/>
通之乃掘銅山俯視仰觀鑄而為錢故使内方象地外<lb/>
圎象天錢之為體有乾有坤其積如山其流如川動静<lb/>
有時形藏有節市井便易不患耗折難朽象壽不匱象<lb/>
道故能長久為世神寳親愛如兄字曰孔方失之則貧<lb/>
<pb n="KR3k0055_WYG_367-37b"/>
弱得之則富强無翼而飛無足而走觧嚴毅之顔開難<lb/>
發之口錢多者處前錢少者居後詩云哿以富人哀此<lb/>
㷀獨豈是之謂乎錢之為言泉也百姓日用其源不匱<lb/>
無逺不往無深不至京邑衣冠疲勞講肄厭聞清談對<lb/>
之睡寐見我家兄莫不驚視錢之所祐吉無不利何必<lb/>
讀書然後富貴由是論之可謂神物無位而尊無勢而<lb/>
熱排朱門入紫闥錢之所在危可使安死可使活錢之<lb/>
所去貴可使賤生可使殺是故忿爭辯訟非錢不勝孤<lb/>
<pb n="KR3k0055_WYG_367-38a"/>
弱幽滯非錢不㧞怨仇嫌恨非錢不觧令聞笑談非錢<lb/>
不發諺云錢無耳可闇使豈虛也哉　又曰有錢可使<lb/>
鬼而况於人乎子夏云死生有命富貴在天吾以死生<lb/>
無命富貴在錢何以明之錢能轉禍為福因敗為成危<lb/>
者得安死者得生性命長短相祿貴賤皆在乎錢天何<lb/>
與焉天有所短錢有所長四時行焉百物生焉錢不如<lb/>
天達窮開塞振貧濟乏天不如錢若臧武仲之智卞莊<lb/>
子之勇冉求之藝文之以成人矣今之成人者何必然<lb/>
<pb n="KR3k0055_WYG_367-38b"/>
惟孔方而已夫錢窮者能使通達富者能使温暖弱者<lb/>
能使勇悍故曰君無財則士不来君無賞則士不往諺<lb/>
曰官無中人不如歸田雖有中人而無家兄何異無足<lb/>
而欲行無翼而欲翔使才如顔子容如子張空手掉臂<lb/>
何所希望不如早歸廣修農商舟車上下役使孔方凡<lb/>
百君子同塵和光上交下接名譽益彰<lb/>
増議唐元稹錢貨議曰古今言錢幣之輕重者熟矣或<lb/>
更大錢㦯放私鑄或龜㦯貝或皮或刀或禁埋藏或禁<lb/>
<pb n="KR3k0055_WYG_367-39a"/>
銷毁或禁器用或禁滯積皆可以救一時之弊也然而<lb/>
或損或益者盖法有行不行之謂也臣不敢逺徵古證<lb/>
竊見元和以来初有公私器用禁銅之令次有交易錢<lb/>
帛兼行之法近有積錢不得過數之限每更守尹則必<lb/>
有用錢不得加除之牓然而銅器備列於公私錢帛不<lb/>
兼於賣鬻積錢不出於牆垣欺濫偏行於市井亦未聞<lb/>
鞭一夫黜一吏賜一告訐壊一蓄藏豈法不便於時耶<lb/>
盖行之不至也　宋陳耆卿奏言錢猶母也楮猶子也<lb/>
<pb n="KR3k0055_WYG_367-39b"/>
母子所以相權不可重子而輕母也夫有錢而後有楮<lb/>
其楮益多則其壅滯益甚甚則稱提之說興焉厥今在<lb/>
朝在野日夜講畫而奉行而未嘗有言及錢者楮日多<lb/>
錢日少禁楮之折閱者日嚴而禁錢之漏洩者日寛非<lb/>
果寛也寛於大而獨嚴於小則雖謂之寛可也<lb/>
増疏金温特赫思敬論錢鈔疏曰錢之為泉也貴流通<lb/>
而不可塞積於官而不散則病民散於民而不斂則缺<lb/>
用必多寡輕重與物相權而後可大定之世民間錢多<lb/>
<pb n="KR3k0055_WYG_367-40a"/>
　而鈔少故貴而易行軍興以來在官殊少民亦無幾軍<lb/>
　旅調度悉仰於鈔日之所出動以萬計至於填委市肆<lb/>
　能無輕乎不若弛限錢之禁許民自採銅鑄錢而官鑄<lb/>
　模範薄惡不如法者令民不得用則錢必日多鈔可少<lb/>
　出少出則貴而易行矣<lb/>
　増詔元仁宗罷至大錢鈔詔曰我世祖皇帝參酌古今<lb/>
　立中統至元鈔法天下流行公私蒙利五十年於兹矣<lb/>
　比者尚書省不究利病率意變更既創至大銀鈔又鑄<lb/>
<pb n="KR3k0055_WYG_367-40b"/>
　大元至大銅錢鈔以倍數太多輕重失宜錢以鼓鑄弗<lb/>
　給新舊資用曽未再期其弊滋甚爰咨廷議允協輿言<lb/>
　皆願變通以復舊制其罷資國院及各處泉貨監提舉<lb/>
　司買賣銅器聽民自便應尚書省已發各處鈔夲及至<lb/>
　大銅錢截日封貯民間行使者赴行用庫倒換<lb/>
　<lb/>
　<lb/>
御定淵鑑類函卷三百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_429-1a"/>
　欽定四庫全書<lb/>
御定淵鑑類函巻四百二十四<lb/>
　　鳥部七<hi>雀燕</hi>
　　　雀一<lb/>
　原春秋運斗樞曰瑶光星散為雀　増說文曰雀依人<lb/>
　小鳥也　格物緫論曰雀小鳥也常依人觜頷皆黑通<lb/>
　身毛羽褐色尾長二寸許爪趾黄白色四時有子其種<lb/>
　類不一有神雀蒿雀突厥雀瓦雀瓦雀出浙東其雌雄<lb/>
<pb n="KR3k0055_WYG_429-1b"/>
　相感必一俯一仰　埤雅曰雀頭如顆蒜目如擘椒雀<lb/>
　物之滛者鼠物之貪者故詩言雀角鼠牙以譬彊暴<lb/>
　本草釋名曰雀短尾小鳥也故字從小從隹隹音錐短<lb/>
　尾也棲宿檐瓦之間馴近堦除之際如賓客然故曰瓦<lb/>
　雀賓雀俗呼老而班者為麻雀小而黄口者為黄雀<lb/>
　又曰雀以猜瞿<hi>今雀俛而啄仰而四顧所謂瞿也</hi>　易通卦騐曰立夏<lb/>
　雀子飛　原禮記曰季秋雀入大水為蛤　増續古<lb/>
　今注曰九月雀不入水則多滛佚　搜神記曰千歳之<lb/>
<pb n="KR3k0055_WYG_429-2a"/>
雉入海為蜃百年之雀入江為蛤　原禮稽命徴曰祭<lb/>
五嶽四瀆得其宜則黄雀見<hi>黄雀土精</hi>　孝經援神契曰王<lb/>
者奉已約儉臺榭不侈尊事耆老則白雀見　瑞應圖<lb/>
曰赤雀者王者動作應天時則銜書來　増孝經左契<lb/>
曰赤雀者王者孝則銜書來　原遁甲曰赤雀不見則<lb/>
國無賢白雀不見則無後嗣<hi>赤雀言銜書陽精也白雀言銜鐵券隂精也不來則</hi>
<hi>國王無後嗣也</hi>　漢武内傳西王母曰仙家次藥有昆丘神雀<lb/>
　沙洲記曰寒嶺去大陽川三十里有雀鼠同穴雀亦<lb/>
<pb n="KR3k0055_WYG_429-2b"/>
如家雀色小白鼠亦如家鼠色如黄虺無尾　南越志<lb/>
曰增城縣多白雀大如鵞素質凝映　風土記曰六月<lb/>
東南長風為黄雀風時海魚化為黄雀　廣志曰安息<lb/>
大雀舉頭髙八九尺張翅丈餘食大麥卵如甕　増本<lb/>
草釋名曰突厥雀即爾雅鵽鳩冦雉也雀從北來當有<lb/>
賊下邊人候之故名　本草集解曰突厥雀生塞北状<lb/>
如雀而身赤按郭璞云鵽鳩生北方沙漠地大如鴿形<lb/>
似雌雉鼠脚無後趾岐尾為鳥憨急羣飛張華云鵽生<lb/>
<pb n="KR3k0055_WYG_429-3a"/>
關西飛則雌前雄後隨其行止荘周云青鵽愛其子而<lb/>
忘其母　又曰蒿雀似雀青黑色在蒿間塞外彌多食<lb/>
之美於諸雀　曲禮曰前有水則載青旌<hi>鄭康成注載舉於旌首以</hi>
<hi>警衆青雀水鳥也</hi>　原吕氏春秋曰燕雀處一屋之下子母相<lb/>
哺呴呴然其相樂也自以為安矣竈突决火上棟宇將<lb/>
焚燕雀顔色不變不知禍將及也為人君免燕雀之智<lb/>
者寡矣　韓詩外傳曰夫鳳皇之初起也遥遥千里藩<lb/>
籬之雀喔咿而笑之及其升少陽一屈一伸輾轉雲間<lb/>
<pb n="KR3k0055_WYG_429-3b"/>
藩籬之雀超然自知不及逺矣　荘子曰一雀過羿羿<lb/>
必得之或曰以天下為籠則雀無所逃是故湯以庖人<lb/>
籠伊尹秦穆以五羊之皮籠百里奚　太𤣥經曰明珠<lb/>
彈雀費不當也　張顯折言曰萬雀不及一鳳皇衆星<lb/>
不如一明月　增抱朴子曰千羊不能捍獨虎萬雀不<lb/>
能抵一鷹<lb/>
　　雀二<lb/>
原春秋考異郵曰黄帝將起有黄雀赤頭立日旁帝占<lb/>
<pb n="KR3k0055_WYG_429-4a"/>
曰黄者土精赤者火熒雀者賞萌余當立　尚書中候<lb/>
曰赤雀銜丹書入酆集文王前<hi>詳帝王</hi>　又曰維天降紀<lb/>
秦伯出狩至於咸陽天震大雷有火下化為白雀銜籙<lb/>
集於公車　春秋孔演圖曰鳥化為書孔子奉以告天<lb/>
赤雀集書上化為黄玉刻曰孔提命作應法為制赤雀<lb/>
集<hi>將受命制</hi>　瑞應圖曰孔子生𤣥扈洛水之上赤雀銜丹<lb/>
書随至　晏子曰齊景公探雀鷇鷇弱故反之晏子再<lb/>
拜賀曰吾君有聖人之道矣道長幼也曾禽獸之加焉<lb/>
<pb n="KR3k0055_WYG_429-4b"/>
而况人乎　増論語疏曰公冶長辨雀語云唶唶嘖嘖<lb/>
白蓮水邊有車覆粟車脚淪泥犢牛折角收之不盡相<lb/>
呼共啄人騐之果然<hi>故宋之問詩云不如黄雀語能免冶長災</hi>　原説苑曰<lb/>
呉王欲伐荆有諫者死舍人少孺子懷丸操彈於後園<lb/>
露霑衣如是三旦王曰子來何霑衣如此對曰園有榆<lb/>
上有蟬蟬髙居悲鳴飲露不知螳蜋在其後螳蜋之知<lb/>
捕鳴蟬不知黄雀在其後臣執彈丸欲取黄雀不覺露<lb/>
霑衣　孔叢子曰邯鄲民以正月旦獻雀於趙王而綴<lb/>
<pb n="KR3k0055_WYG_429-5a"/>
以五綵王大恱申叔告子從子從曰非先王之法且又<lb/>
不令申叔曰何謂不令曰夫爵者宜受之於上不宜取<lb/>
之於下民非所得制爵也昔虢公祈神神賜之土田是<lb/>
失國而受田之祥也今以一國之王受民之爵何悅乎<lb/>
　戰國䇿曰荘辛謂楚王曰夫雀俯啄白糧仰棲茂樹<lb/>
鼓翅奮翼自以為無患與人無爭也不知夫王孫公子<lb/>
左挾彈右攝丸以其類為招晝棲乎茂樹夕調酸鹹矣<lb/>
　史記曰趙武靈王號主父廢長子章而傳國於公子<lb/>
<pb n="KR3k0055_WYG_429-5b"/>
何主父游沙丘公子章作亂與何戰敗章走趨主父主<lb/>
父開受之何遂圍主父主父饑探雀鷇而食之三月餘<lb/>
遂餓死沙丘　陳留耆舊傳曰圉人魏尚髙帝時為太<lb/>
史有罪繫詔獄有萬頭雀集獄棘樹上拊翼而鳴尚占<lb/>
曰雀者爵命之祥其鳴即復也我其復官也有頃詔還<lb/>
故官　漢書曰宣帝元康三年詔曰前年夏神雀集雍<lb/>
<hi>大如鸚雀黄喉白頷黒背腹斑文</hi>今春五色鳥以萬數飛屬縣翺翔而<lb/>
舞欲集未下其令三輔毋得以春夏摘巢探卵彈射飛<lb/>
<pb n="KR3k0055_WYG_429-6a"/>
鳥為令　古今注曰孝哀帝初元三年泰畤殿中有雀<lb/>
五色頭有冠長寸餘大似雀始到時鳥環其傍　袁山<lb/>
松後漢書曰陳弇學尚書躬自耕種常有黄雀飛來随<lb/>
弇翺翔　東觀漢記曰永安十七年公卿以神雀五色<lb/>
翔集京師奉觴上夀上令賈逵作神雀頌　又曰永和<lb/>
十三年安息王獻條枝大雀　謝承後漢書曰瑯琊董<lb/>
冲為不其令赤雀乳㕔前桑上民為作歌頌　益部耆<lb/>
舊傳曰楊宣為河内太守行縣有羣雀鳴桑樹上宣謂<lb/>
<pb n="KR3k0055_WYG_429-6b"/>
吏曰前有覆車粟此雀相随欲徃食之行數里果如其<lb/>
言　續齊諧記曰𢎞農楊寳嘗見一黄雀為鴟梟所搏<lb/>
墜於樹下又為螻蟻所困寳愍之取置巾箱中養之唯<lb/>
食黄花百餘日毛羽成放之朝去暮還後忽與羣雀俱<lb/>
來哀鳴遶室數日乃去爾夕三更寳讀書未臥有黄衣<lb/>
童子向寳再拜曰我王母使臣為鴟梟所搏蒙君拯濟<lb/>
今當使南海不得復住極以悲傷以白環四枚與寳曰<lb/>
令君子孫潔白位登三公於此遂絶寳生震震生秉秉<lb/>
<pb n="KR3k0055_WYG_429-7a"/>
生賜賜生彪四世為三公　増後漢書曰楊由字襄侯<lb/>
蜀都人少習易為文學掾時有大雀夜集庫樓上太守<lb/>
廉范以問由對曰此郡内當有兵後二十餘日廣柔縣<lb/>
蠻反殺傷長吏　原蕭廣濟孝子傳曰王祥後母病欲<lb/>
得黄雀炙祥自念卒難致須㬰忽有數十黄雀飛入其<lb/>
幕中　零陵先賢傳曰周不疑曺公欲以為議郎不就<lb/>
時有白雀瑞儒林竝已作頌授紙筆立令復作操竒異<lb/>
之　魏略曰文帝欲受禪白雀十九見　呉志曰華覈<lb/>
<pb n="KR3k0055_WYG_429-7b"/>
上孫皓表曰明珠既覿白雀繼見　呉略曰景帝永安<lb/>
六年赤雀見於豫章　異苑曰任城魏肇之初生有雀<lb/>
飛入其手占者以為封爵之祥　豫章舊志曰太守孔<lb/>
竺臨郡三月白雀出南昌太守夏侯嵩臨郡六年白雀<lb/>
見女羅　又曰晉羅含在任有白雀巢於堂宇及致仕<lb/>
還家階除忽蘭菊叢生人以為徳行之感羅含傳曰含<lb/>
在家時有一白雀集堂宇此徳行幽感所致　郭璞洞<lb/>
林曰丞相府有雛雞雀集其背驅之去復來如此再三<lb/>
<pb n="KR3k0055_WYG_429-8a"/>
令璞占之曰此晉王即祚之漸也　燕書曰愍帝時有<lb/>
異雀素質緑首集於端門東樹栖翔二旬而去夏四月<lb/>
以異雀故大赦名東園白雀　段龜龍凉州記曰吕光<lb/>
太安三年白雀巢陽川令盖敏室　増南史曰夏侯詳<lb/>
遭父喪三年廬於墓側常有三足雀來集其廬户衆皆<lb/>
異焉　北史曰潘樂初生有一雀止其母左肩占者咸<lb/>
言富貴之徴因名相貴後以為字　北齊書曰臨漳縣<lb/>
令裴鑑<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>官清苦致白雀之瑞樊遜上清徳頌十首<lb/>
<pb n="KR3k0055_WYG_429-8b"/>
隋書曰開皇中有神雀䧏於含章闥髙祖召百官宴許<lb/>
善心於座請紙筆製神雀頌奏之髙祖甚恱賜物二百<lb/>
疋　唐創業起居注曰帝定入關之䇿平旦有僧俗姓<lb/>
李氏獲白雀而獻之至日未時又有白雀來止帝牙前<lb/>
樹上左右復捕獲焉　唐書曰武徳中赤雀巢於殿門<lb/>
宴五品以上頌者千餘人極歡而罷　又云髙祖於太<lb/>
原斬王威有白雀飛入髙祖之懷　又曰髙宗時突厥<lb/>
犯塞有鳴鵽羣飛入塞邊人驚曰此鳥一名突厥雀南<lb/>
<pb n="KR3k0055_WYG_429-9a"/>
飛則突厥必入冦已而果然　又曰開元十三年兖州<lb/>
奏白雀見　又曰開元二十二年秋八月甲申幽州長<lb/>
史張守珪榆關界内虸蚄蟲食田稼蔓延入平州俄頃<lb/>
有羣雀來食此蟲一日食盡平州稼穡無有傷者　又<lb/>
曰張知謇兄弟五人門皆列㦸白雀巢其庭　又曰張<lb/>
九齡母喪白雀巢家樹　東漢劉昊傳曰周太祖少賤<lb/>
黥其頸上為飛雀世謂之郭雀兒　稽神録曰徐仲寳<lb/>
者長沙人為樂平令家人於厠厨鼠穴中得錢甚多仲<lb/>
<pb n="KR3k0055_WYG_429-9b"/>
寳即率人掘之深數尺有一白雀飛出止於庭樹其下<lb/>
獲錢至百萬錢盡白雀乃去不知所之<lb/>
　　雀三<lb/>
原巢堂　穿屋<hi>羅含事詳雀二穿詩誰謂雀無角何以  我屋</hi>　黄口　素質<lb/>
<hi>黄口乳雀凝增城白雀素質  映</hi>　解語　改年<hi>公冶長解雀語得免罪詳雀二  漢宣帝</hi>
<hi>屢有神雀之瑞乃改年號為神雀元年</hi>　生靈丘　乳空井<hi>上見曺大家賦  雀乳空</hi>
<hi>井中</hi>　班超獻　賈逵頌<hi>上見曺大家賦記下詳雀二東觀漢</hi>　如逐鷹<lb/>
鸇　焉知鴻鵠<hi>如鷹鸇之逐鳥雀燕雀焉知鴻鵠志</hi>　食以數粒　棲於<lb/>
<pb n="KR3k0055_WYG_429-10a"/>
一枝　増憑霄　候神<hi>拾遺記舜葬蒼梧之野有鳥如丹雀吐五色氣氛氲如雲名曰</hi>
<hi>憑霄雀羣飛銜土成墳一漢武故事拜公孫卿為郎持節候神自太室東來見  人長五丈自稱巨公牽黄犬</hi>
<hi>持黄雀云欲見天子因忽不見</hi>　知更　却火<hi>天寳遺事裴耀卿勤於政事夜閲案牘晝決獄</hi>
<hi>訟嘗養一雀每夕自初更有聲至漏盡則急鳴裴呼為知更雀  杜陽雜編唐順宗時拘弭國貢却火雀純黒</hi>
<hi>大似燕其聲清置於火中火自散去遂盛以水晶籠懸於寝殿夜則宫人持蠟炬燒之終不能損其毛羽</hi>
銜錢　化金<hi>石晉書右驍騎大將軍張籛始在雍州出㳺近郊憩於大塚間忽有黄雀銜一銅錢</hi>
<hi>置之而去未幾於衙院晝臥見二雀相闘畢各嗛一錢落於前籛以所獲三錢秘於巾箱識者以為大富之徴</hi>
<hi>後異苑永康王曠家井上有一浣衣石時時見有赤氣  二外域人寄居求買此石未及受財曠家人覩二黄</hi>
<pb n="KR3k0055_WYG_429-10b"/>
<hi>雀闘於石上疾往取之變成黄金</hi>　翟公門　王祥幕<hi>翟方進傳翟公為廷尉賔客填</hi>
<hi>門及廢門可羅爵蕭黄雀數十飛入其幕中詳雀二  廣濟孝子傳</hi>　兆三公　封上卿<lb/>
<hi>楊寳事詳雀二之張堅字刺渴漁陽人常畜一白雀天神劉翁每欲殺  白雀輙以報堅堅設方防之劉翁遂</hi>
<hi>下觀堅盛款之乃竊乗天翁車騎白龍振䇿登天既至𤣥宫易百官封白雀為上卿改白雀之裔不産於下土</hi>
　歴世遺環　百爐别鑄<hi>傳載𢎞農楊氏髙都東房承四太尉之後世傳黄雀所銜</hi>
<hi>玉環至天寳中為楊國忠所奪今不知所在永泉志三國典略曰西魏大統七年正月東魏有雀銜  安錢置</hi>
<hi>渤海王髙歡前歡世子澄乃令百爐别鑄此錢鄴中號令公百爐錢</hi>　浴沙　置艾<hi>釋氏書雀</hi>
<hi>却火因浴沙塵受卵燕埤雅雀爭燕巢銜艾置巢中燕不復顧白居易詩注  惡艾故雀銜艾置其巢燕即去</hi>
<pb n="KR3k0055_WYG_429-11a"/>
　　雀四<lb/>
原嘉賓<hi>崔豹古今注黄雀一名嘉賓</hi>　土精<hi>黄/雀</hi>　食黄花<hi>楊寳事詳雀二</hi>
化黄玉<hi>詳雀二孔演圖</hi>　銜書為瑞<hi>周武王時有赤雀銜書</hi>　率場啄粟<lb/>
　増斥鷃<hi>荘子斥鷃注言斥與尺同鷃雀飛不過一尺故云尺鷃又名瓦雀以依人檐溜為巢故稱</hi>
<hi>瓦雀又有蒿雀身㣲緑色俗謂草雀也</hi>　黄口<hi>家語孔子見羅雀者所得皆黄口小雀問曰大雀獨</hi>
<hi>不得何也羅者曰大雀善驚而難得黄口貪食而易得黄口從大雀則不得大雀從黄口者可得孔子顧謂弟</hi>
<hi>子曰故君子慎其所從</hi>　長生法<hi>抱朴子呉王伐石治宫室得紫文金簡之書不能讀使問仲尼</hi>
<hi>曰呉王閒居有赤雀銜書以置殿前不知其義仲尼視之曰此乃靈寳方長生之法禹所服也禹將仙化封之</hi>
<pb n="KR3k0055_WYG_429-11b"/>
<hi>名山石函之中今赤雀銜之殆天授也</hi>　午日占<hi>唐書崔信明少時重午日中異雀數頭集於庭</hi>
<hi>樹鳴聲清亮占者曰午日為火火為離離為文彩日中文之盛也崔必以文播天下崔形頗小禄位殆不髙也</hi>
<hi>及長皆如其言</hi>　賀厦<hi>淮南子大厦成/而燕雀來賀</hi>　夢客<hi>潜居録昔有人好客夜夢有佳</hi>
<hi>賔至喜甚詰旦汛掃以待果有一客至談論甚㫖已問主人平生何者最好主人曰好彈方取弓理絃客遂化</hi>
<hi>為雀飛去後人因呼雀為佳賔</hi>　祝疾<hi>唐新語成敬苛與姚崇親姻寢疾敬苛造省懷中置生雀數頭</hi>
<hi>請崇執而放祝云願令公速愈</hi>　集衡<hi>九章算術五雀六燕飛集於衡衡適平一雀一燕飛而易處則</hi>
<hi>雀重而燕輕故陸佃謝吏部尚書表云六燕相停試銓衡其輕重一鴻遼逺欲審别其飛翔</hi>　五色<lb/>
<hi>異物彚苑南海有五色雀旱見輙雨潦見則霽集惠州羅浮山有五色雀有貴人至則先翔集  東坡  海南</hi>
<pb n="KR3k0055_WYG_429-12a"/>
<hi>有五色雀俗謂之鳳皇</hi>　白翎<hi>朔漠之地無他禽鳥惟鴻雁與白翎雀鴻雁畏寒秋南春北白翎雀</hi>
<hi>雖窮冬沍寒亦不易處故元世祖作樂名曰白翎雀</hi>　紇干凍雀<hi>六帖梁太祖迫請遷都昭宗顧</hi>
<hi>瞻陵廟彷徨不忍去謂左右曰紇干山頭凍死雀何不飛去佳處樂相與泣下霑襟</hi>　寳光珠雀<lb/>
<hi>五色線天地運度經太山北有桂樹七十株天神青腰玉女三千人守之其實赤如橘人食之一年仙官迎之</hi>
<hi>常有九色飛鳳寳光珠雀鳴集於此</hi>
　　雀五<lb/>
原詩晋傅休奕詩曰鵲巢丘城側雀乳空井中居不附<lb/>
龍鳳常畏蛇與蟲依賢義不恐近暴自當窮　宋鮑照<lb/>
<pb n="KR3k0055_WYG_429-12b"/>
空城雀詩曰雀乳四鷇空城之阿朝食野粟夕飲清河<lb/>
髙飛畏鴟梟下飛畏網羅誠不及青雀逺食玉山禾猶<lb/>
勝呉宫燕無罪得焚窠賦命有厚薄長歎欲如何　梁<lb/>
沈趨詠雀詩曰肌薄少滋腴色淺非丹翠不懼越王羞<lb/>
寧懷秦后珥傍檐葺寒草循場啄餘穗且欣大厦成焉<lb/>
須鴻鵠志　増梁張率滄海雀詩曰大雀與黄口來自<lb/>
滄海區清晨啄原粒日夕依野株雖憂鷙鳥擊長懷沸<lb/>
鼎虞况復随時起翻飛不可拘寄言挾彈子莫賤隋侯<lb/>
<pb n="KR3k0055_WYG_429-13a"/>
珠　北齊蕭轂野田黄雀行曰弱軀媿<hi>一作慙</hi>彩飾輕毛<lb/>
非錦文不知鴻鵠志非是鳳皇羣作風隨濁<hi>一作濯</hi>雨入<lb/>
曲應𤣥雲空城舊侣絶滄海故交分寧死明珠彈且避<lb/>
鷹將軍　隋李孝貞詩曰聼琴旋蔡子張羅避翟公夕<lb/>
宿寒林上朝飛空井中既竝元雲曲復變海魚風一報<lb/>
黄花惠還游萬嵗宫　唐李嶠詠雀詩曰大厦初成日<lb/>
嘉賔集杏梁銜書表周瑞入幕應王祥暮宿空城裏朝<lb/>
遊漣水旁願齊鴻鵠志希逐鳳皇翔　王維青雀歌曰<lb/>
<pb n="KR3k0055_WYG_429-13b"/>
青雀翅羽短未能逺食玉山禾猶勝黄雀爭上下唧唧<lb/>
空倉復若何　又黄雀癡詩曰黄雀癡黄雀癡謂言青<lb/>
鷇是我兒一一口銜食養得成毛衣到大啁啾解游颺<lb/>
各自東西南北飛薄暮空巢上羇雌獨自歸鳳皇九雛<lb/>
亦如此莫愁思顦顇損容輝　裴廸青雀歌曰動息自<lb/>
適性不曾妄與燕雀羣幸忝鵷鷺早相識何時提擕致<lb/>
青雲　崔興宗青雀歌曰青扈繞青林翩翾陋體一㣲<lb/>
禽不應長在藩籬下他日凌雲誰見心　王縉青雀歌<lb/>
<pb n="KR3k0055_WYG_429-14a"/>
曰林間青雀兒來往翩翩繞一枝莫言不解銜環報但<lb/>
問君恩今若為　儲光羲野田黄雀行曰嘖嘖野田雀<lb/>
不知軀體㣲閑穿深叢裏<hi>一作疎蒿裏</hi>爭食復爭飛蕭條空<lb/>
倉暮相引時來歸斜路豈不㨗渚田豈不肥水長路且<lb/>
壞惻惻與心違　李白野田黄雀行曰遊莫逐炎洲翠<lb/>
棲莫近呉宫燕呉宫火起焚爾<hi>一作巢</hi>窠炎洲逐翠遭網<lb/>
羅蕭條兩翅蓬蒿下縱有鷹鸇奈若<hi>一作爾</hi>何　張籍雀<lb/>
飛多詩曰雀飛多觸網羅網羅髙樹顛汝飛蓬蒿下勿<lb/>
<pb n="KR3k0055_WYG_429-14b"/>
復投身羅網間粟積倉禾在田巢之雛望其母來還<lb/>
王建空城雀詩曰空城雀何不飛來人家住空城無人<lb/>
種禾黍土間生子草間長滿地蓬蒿幸無主近村雖有<lb/>
髙樹枝雨中無食常苦飢八月小兒挟弓箭家家畏向<lb/>
田頭飛但能不出空城裏秋時百草皆有子報言黄口<lb/>
莫啾啾長爾得成無横死　孟郊空城雀詩曰一雀入<lb/>
官倉所食寧損幾祇慮往復頻官倉終害爾魚網不在<lb/>
天鳥羅不張水飲啄要自然可以空城裏　又黄雀吟<lb/>
<pb n="KR3k0055_WYG_429-15a"/>
曰黄雀舞承塵倚恃主人仁主人忽不仁買彈彈爾身<lb/>
何不逺飛去蓬蒿正<hi>一作止</hi>繁新蒿粒無人爭食之足為<lb/>
珍莫覷翻車粟覷翻罪有因黄雀不知言贈之徒殷勤<lb/>
　賈島和朱評事義雀行曰鳦鳥雌雄俱春雷驚蟄餘<lb/>
口銜黄河泥空即翔天隅一夕皆莫歸嘵嘵遺衆雛雙<lb/>
雀抱仁義哺食忘勞劬雛既邐迤飛雲間聲相呼燕雀<lb/>
雖㣲類感媿誠不殊禽賢難自彰幸䝉<hi>一作得</hi>主人書<lb/>
荘南傑黄雀行曰穿屋穿牆不知止爭樹爭巢入營死<lb/>
<pb n="KR3k0055_WYG_429-15b"/>
林間公子挟彈弓一丸致斃花叢裏小口黄雛未有知<lb/>
青天不解髙髙飛虞人設網當要路白日啾嘲禍萬機<lb/>
　李頻黄雀行曰欲竊髙倉集御河翩翩疑渡畏秋波<lb/>
朱宫晩樹侵鶯語畫閣香簾奪燕窠疎葉暗棲寒露重<lb/>
空城飢噪暮煙多誰令不解髙飛去破宅荒庭有網羅<lb/>
　劉駕空城雀詩曰飢啄空城土莫近太倉栗一粒未<lb/>
充腸却入公子腹且弔城下客豈曾空爾族不聞荘辛<lb/>
語今日寒蕪緑　李咸用空城雀詩曰啾啾空城雀一<lb/>
<pb n="KR3k0055_WYG_429-16a"/>
啄數跳躍寧尋覆轍餘豈比巢危幕茫茫九萬鵬百雉<lb/>
且為樂　楊發檐雀詩曰弱羽怯孤飛投檐幸所依銜<lb/>
環惟報徳賀厦本知歸紅觜休爭顧丹心自識機從來<lb/>
攀鳳足生死戀光輝　南唐陳陶空城雀詩曰古城濛<lb/>
濛花覆水昔日住人今住鬼野雀荒臺遺子孫千年飲<lb/>
啄枯桑根不隨海燕柏梁去應無玉環銜報恩近村紅<lb/>
粟香壓枝嗷嗷黄口訴朝飢生來未見鳳皇語欲飛常<lb/>
怕蜘蛛絲斷腸四隅天四絶清泉緑蒿無恐疑　唐僧<lb/>
<pb n="KR3k0055_WYG_429-16b"/>
貫休野田雀詩曰髙樹風多吹爾巢落蒿深葉暖宜爾<lb/>
依泊莫近鶚類蛛網亦惡飲野田之清水食野田之黄<lb/>
粟深花中睡勃<hi>一作浮</hi>土裏浴如此即全勝啄太倉之榖<lb/>
而穿人之屋　宋余靖五色雀詩序曰羅浮有五色雀<lb/>
各被方色非時不見若士大夫將遊是山則先入羣翔<lb/>
寺僧以是為候某庚辰嵗謫官來遊將至之夕兹雀亦<lb/>
集感之成詠云五方純色儼衣冠<hi>尤可愛者朱藍正色若朝服焉</hi>應是<lb/>
山靈寄羽翰多謝相逢殊俗眼謫官猶作貴人看　蘇<lb/>
<pb n="KR3k0055_WYG_429-17a"/>
軾五色雀詩序曰海南有五色雀常以兩綘者為長進<lb/>
止必隨焉俗謂之鳳皇云久旱而見輙雨潦則反是吾<lb/>
卜居儋耳城南嘗一至庭下今日又見之吾舉酒祝之<lb/>
曰若為吾來者當再集也已而果然乃為賦詩曰粲粲<lb/>
五色羽炎方鳳之徒青黄縞黝服翼衛兩紱朱仁心知<lb/>
閔農嘗吿雨霽符我窮惟四壁破屋無瞻烏惠然此粲<lb/>
者來集竹與梧鏘鳴如玉佩意欲相嬉娯舉杯得一笑<lb/>
見此紅鸞雛髙情如飛仙未易握粟呼胡為去復來眷<lb/>
<pb n="KR3k0055_WYG_429-17b"/>
眷豈屬吾囘翔天壤間何必懷此都　朱子黄雀詩曰<lb/>
黄雀飛鳴處交交異竊脂稻梁求易足羅網去何遲味<lb/>
厚資偏嗜謀疎闕自為韓彭尚葅醢么麽爾誠宜　明<lb/>
陳憲章旌節亭瓦雀詩曰瓦雀喜亭栖丹青意自迷雨<lb/>
餘寄麗日花底啅香泥並語聲全碎追飛羽忽低悠悠<lb/>
去繒繳款款戀榱題卵育非無地兒羣或引梯慣行書<lb/>
案上漸滿井闌西不羡雕籠養真堪畫卷攜由來親白<lb/>
首那更避青藜狎久如私昵喧多類滑稽行藏非社燕<lb/>
<pb n="KR3k0055_WYG_429-18a"/>
飲啄混家雞度嶺千囘歇排風幾寸躋㝠鴻於汝輩滄<lb/>
海一涔蹄<lb/>
原賦後漢曹大家大雀賦曰大家同産兄西域都護定<lb/>
逺侯班超獻大雀詔令大家作賦曰嘉大雀之所集生<lb/>
崑崙之靈丘同小名而大異乃鳳皇之匹儔懷有徳而<lb/>
歸義故翔萬里而來遊集帝庭而止息樂和氣而優游<lb/>
上下協而相親聼雅頌之雍雍自東西與南北咸思服<lb/>
而來同<lb/>
<pb n="KR3k0055_WYG_429-18b"/>
増表周庾信為齊王進赤雀表曰光同朱鳳色類丹烏<lb/>
䧏火飛精似入公車之府流金成製若上凌雲之臺豈<lb/>
直雲中太守見赤心之奉主蓬萊童子知白環之報恩<lb/>
　　燕一<lb/>
原春秋運斗樞曰瑶光星散為燕　爾雅曰燕燕乙也<lb/>
　廣雅曰𤣥鳥燕也　増又曰燕一名鷾鴯齊曰燕梁<lb/>
曰鳦大如雀而長籋<hi>音聶</hi>口布翅岐尾巢於梁間春社來<lb/>
秋社去故謂之社燕栖於巖崖者為土燕　本草釋名<lb/>
<pb n="KR3k0055_WYG_429-19a"/>
曰燕字篆文象形乙者其鳴自呼也黝其色也鷹鷂食<lb/>
之則死能制海東青鶻故有鷙鳥之稱能興波祈雨故<lb/>
有游波之號　本草集解曰燕生髙山平谷有兩種紫<lb/>
胸輕小者是越燕有班黑而聲大者是胡燕胡燕作窠<lb/>
長能容二疋絹者令人家富也若窠户北向而尾屈色<lb/>
白者是數百嵗燕　陶隐居曰越燕多在堂室中梁上<lb/>
作巢胡燕多在檐下作巢　續酉陽雜俎曰世説蓐泥<lb/>
為窠聲多稍小者謂之漢燕　原說文曰燕布翅枝尾<lb/>
<pb n="KR3k0055_WYG_429-19b"/>
作巢避戊己　増埤雅曰戊己其日皆土故燕之往來<lb/>
避社而嗛土<hi>銜泥也</hi>避戊己日　續博物志曰燕銜泥避<lb/>
戊己日則巢固而不傾　物類相感志曰燕子戊日不<lb/>
歸家　又曰雷斆云海竭江枯投游波而立泛言江海<lb/>
乾投燕於其中水立漲　本草集解曰燕巢有艾則不<lb/>
居凡狐貉皮毛見燕則毛脫物理使然　禽經曰鳥向<lb/>
啼背栖燕背飛向宿　夏小正曰二月燕來䧏乃睇䧏<lb/>
者下也言來者何也莫能見始出也故曰來降言乃睇<lb/>
<pb n="KR3k0055_WYG_429-20a"/>
何也睇者盼也盼視可為室者也百鳥皆曰巢燕言室<lb/>
者操泥而入人之室也　原禮記曰仲春之月𤣥鳥至<lb/>
至之日以太牢祀於髙禖　増汲冡周書時訓解曰春<lb/>
分之日元鳥至不至婦人不勤白露元鳥歸不歸室家<lb/>
離散　酉陽雜俎曰或言燕蟄井底舊說燕不入室是<lb/>
井虚也取桐為男女各一投水中燕必來　文昌雜録<lb/>
曰世言燕子至秋社乃去仲春復來昔年因京東開河<lb/>
岸崩見蟄燕無数乃知燕亦蟄爾驚蟄後中氣乃出非<lb/>
<pb n="KR3k0055_WYG_429-20b"/>
渡海也　原𤣥中記曰千嵗之燕户北向　増述異記<lb/>
曰五百嵗燕生胡髯　酉陽雜爼曰妾媵有制則白燕<lb/>
來巢　易占曰山見白燕其君宜得貴女<hi>俗名燕為天女</hi>　博<lb/>
物志曰人食燕肉不可入水為蛟龍所吞　李時珍曰<lb/>
淮南子言燕入水為蜃蛤故髙誘註謂蛟龍嗜燕人食<lb/>
燕者不可入水而祈禱家用燕召龍　本草集解曰石<lb/>
燕似蝙蝠口方食石乳汁燕有三種此則土燕乳於巖<lb/>
穴者是矣　原湘中記曰零陵有石燕形似燕得雷風<lb/>
<pb n="KR3k0055_WYG_429-21a"/>
則飛頡頏如真燕　茅君傳曰句曲山上有神芝五種<lb/>
第三名燕胎芝其色紫形如葵葉上有燕像如欲飛狀<lb/>
光明洞徹食一株拜為太清仙君正一郎中　毛詩曰<lb/>
燕燕衛荘姜送歸妾也燕燕於飛差池其羽下上其音<lb/>
　又曰天命𤣥鳥䧏而生商宅殷土芒芒　楚辭曰燕<lb/>
兮亂羣　増荘子曰鳥莫智於意而目之所不宜處不<lb/>
給視雖落其實棄之而走其畏人也而襲諸人間社稷<lb/>
存焉爾<hi>注人間堂上社禝之神存焉神徳好生故託於神以免禍也襲入也言雖畏人實與人相近入</hi>
<pb n="KR3k0055_WYG_429-21b"/>
<hi>於堂室</hi>　原淮南子曰大厦成而燕雀相賀<lb/>
　　燕二<lb/>
原左傳郯子云少皥時𤣥鳥氏司分者也　田俅子曰<lb/>
少昊之時赤燕一雙而飛集少昊之户遺其丹書　吕<lb/>
氏春秋曰有娀氏有二佚女為九成之臺帝令燕往夜<lb/>
鳴二女愛而爭搏之覆以玉筐少選視之燕遺二卵北<lb/>
飛不返二女作歌始為北音　列仙傳曰簡狄帝嚳次<lb/>
妃有娀之女也姊妹浴於𤣥丘之水有𤣥鳥銜卵而墜<lb/>
<pb n="KR3k0055_WYG_429-22a"/>
五色甚好相與競取簡狄得而吞之生禼<hi>詳符命</hi>　史記<lb/>
曰秦之先顓頊之苗孫曰女脩女脩織𤣥鳥隕卵女脩<lb/>
吞之生大業　増嫏嬛記曰周穆王迎意而子居靈卑<lb/>
之宫訪以至道後欲以為司徒意而子愀然不悅奮身<lb/>
化作𤣥鳥飛入雲中故後人呼𤣥鳥為意而　原左傳<lb/>
曰呉公子札自衛如晋將宿於戚<hi>戚孫文子邑</hi>聞鐘聲曰異<lb/>
哉夫子獲罪於君以在此<hi>文子時以戚叛</hi>懼猶不足而又何樂<lb/>
夫子之在此也猶燕之巢於幕下也<hi>言至危</hi>　史記曰臨<lb/>
<pb n="KR3k0055_WYG_429-22b"/>
江閔王榮坐侵廟壖為宫上徴榮榮詣中尉府中尉郅<lb/>
都責訊王王恐自殺葬藍田燕數萬銜土置冢上百姓<lb/>
憐之　漢書名臣奏曰丞相薛宣對曰茂陵寝上食日<lb/>
𤣥鳥來集吐所含大豆紫黑色翺翔殿上此陛下永與<lb/>
天無極天下幸甚　増西京雜記曰元后在家嘗有白<lb/>
燕銜白石大如指墜后績筐中后取之石自剖為二中<lb/>
有文曰母天地后乃合之遂復還合乃寳録焉後為皇<lb/>
后并置璽笥中謂為天璽也　捜神記曰成帝綏和二<lb/>
<pb n="KR3k0055_WYG_429-23a"/>
年三月天水平襄有燕生雀哺食至大俱飛去　原漢<lb/>
書曰王莾開哀帝母丁姬冢有燕數千銜土投其窟中<lb/>
　増髙僧傳曰安清字世髙安息國太子也漢桓帝時<lb/>
人聦敏博學鳥獸之聲無不綜逹常行見羣燕忽謂伴<lb/>
曰燕云應有送食者頃之果有致焉衆咸竒之　拾遺<lb/>
記曰魏禪晋之嵗北闕下有一白燕以為神物以金為<lb/>
籠置於宫中旬日不知所在論者以晋金徳之瑞昔師<lb/>
曠時有白燕來巢撿瑞應圖果如所論白色叶於金徳<lb/>
<pb n="KR3k0055_WYG_429-23b"/>
師曠事晋古今之議相符矣　捜神記曰魏景初元年<lb/>
有燕生巨鷇於衛國李盖家形若鷹吻似燕　原晋中<lb/>
興書曰中原喪亂鄉人遂共推郗鑒為主與千餘家俱<lb/>
避難於魯國嶧山山有重險百姓饑饉野無生草時或<lb/>
掘野鼠蟄燕而食之　増載記曰慕容儁時燕來於儁<lb/>
正陽殿之西椒生三頭頭上有豎毛凡城獻異鳥五色<lb/>
成章儁謂羣僚曰是何祥也咸稱燕者燕鳥也首有毛<lb/>
冠者言大燕龍興冠通天章甫之象也巢正陽西椒者<lb/>
<pb n="KR3k0055_WYG_429-24a"/>
言至尊臨軒朝萬國之徴也三子者數應三統之騐也<lb/>
神鳥五色言聖朝將繼五行之籙以御四海者也儁覽<lb/>
之大悅　原段龜龍凉州記曰吕光太安三年白燕遊<lb/>
酒泉郡黑燕列從　王威别傳曰時有白燕來翔被令<lb/>
為賦　宋元嘉起居注曰元年七月有白燕集於齊郡<lb/>
遊翔庭宇經九月乃去衆燕翼隨恒有數千　増元嘉<lb/>
二十八年魏人破南兖徐豫青冀殺掠不可勝計所過<lb/>
郡縣赤地無餘春燕歸來巢於林木　後魏書曰李惠<lb/>
<pb n="KR3k0055_WYG_429-24b"/>
為雍州㕔事有燕爭巢鬭已累日惠令人掩獲試命綱<lb/>
紀斷之並辭惠乃使卒以弱竹彈兩燕既而一去一留<lb/>
惠笑謂吏屬曰此留者自計為巢功重彼去者既經楚<lb/>
痛理無固心羣下服其深察　原宣城記曰侍中紀昌<lb/>
睦初生有白燕一雙出屋既表素質宦途亦通　増陳<lb/>
書曰髙士馬樞目常黄能視暗中物有白燕一雙巢其<lb/>
庭樹馴狎闌廡時上几案春來秋去幾三十年　續異<lb/>
記曰孫氏妻黄見一童子當前以釵擲之躍入雲去夜<lb/>
<pb n="KR3k0055_WYG_429-25a"/>
聞户外歌曰昔填夏家塚輦泥頭欲秃今寄黄氏居非<lb/>
意傷我目及尋覓巢中得一白燕其目果傷　孔帖曰<lb/>
崔文獻居父喪廬有燕更巢共乳　瑣碎録曰俗傳燕<lb/>
巢人家户向内及長過尺者吉祥也集賢張公每嵗燕<lb/>
巢正寝其長可容匹練户悉内向數年遂登庸　澹山<lb/>
雜識曰宋錢惟演自兖守罷築室於揚亦既五年忽春<lb/>
深巢燕不歸已疑之默訪諸寺觀州宅皆不至不二年<lb/>
一城丘墟矣　中州集曰金宣撫使田琢字器之從軍<lb/>
<pb n="KR3k0055_WYG_429-25b"/>
塞外舍中有燕來巢土人不識屢欲捕之琢曲為全䕶<lb/>
一日飛止坐隅巧語移時不去琢悟明日秋社燕當歸<lb/>
此殆為留别語也因作詩贈云幾年塞外歴竒危誰謂<lb/>
烏衣亦北飛朝向蘆陂知有為暮投第舍重相依君憐<lb/>
我處頻迎語我憶君時不掩扉明日西風悲鼓角君應<lb/>
先去我何歸遂為蠟丸繫其足上又數年為潞州觀察<lb/>
判官一日坐廨舍之含翠堂忽雙燕至一飛檐户間一<lb/>
上硯屏諦視即前燕也其蠟丸尚在　驪珠雜録曰時<lb/>
<pb n="KR3k0055_WYG_429-26a"/>
大本賦白燕詩呈楊鐵厓鐵厓極稱珠簾玉翦之句袁<lb/>
景文在坐曰詩雖佳未盡體物之妙廉夫不以為然景<lb/>
文歸作詩翌日呈之鐵厓擊節歎賞連書数紙盡散坐<lb/>
客一時呼為袁白燕以此得名<hi>詩並詳後</hi>
　　燕三<lb/>
原立祠　巢幕<hi>髙辛氏之世鳦鳥遺卵有娀女簡狄吞之生契後王以為禖官嘉祥而立其祠</hi>
<hi>焉二下詳燕  左傳</hi>　留爪　隕卵<hi>呉宫燕呉宫人留爪以記更來  下詳燕二史記</hi>
于飛　相賀<hi>上見燕一毛詩子下詳燕一淮南</hi>　命官　表瑞<hi>燕春分來秋分</hi>
<pb n="KR3k0055_WYG_429-26b"/>
<hi>去命為司分之官中蕭詮詩表瑞玉筐</hi>　火焚　石化<hi>始皇時呉宫守吏以火照燕窟誤燒</hi>
<hi>呉宫湘下詳燕一  中記</hi>　宿棟　入簾<hi>桂棟本曾宿風簾入雙燕</hi>　銜花　啄<lb/>
草<hi>簡文詩銜花落北牎  辛女頌銜泥啄草</hi>　班超頷　佚女歌<hi>人相班超燕頷飛而</hi>
<hi>食肉萬里侯相也後封為定逺侯  下詳燕二吕氏春秋</hi>　禖官祠　仙人履<hi>上詳立祠</hi>
<hi>作江緫詩若  仙人履</hi>　冬藏夏見　隂匿陽顯<hi>上古詩歌下魏明帝</hi>
頡頏　啁啾<hi>上毛詩啁禮至於燕雀猶有  啾之頃焉</hi>　増怨春　向日<hi>李賀</hi>
<hi>詩勞勞胡燕怨春酣熈呉越春秋越燕向日而</hi>　分梁　迎絮<hi>方囘詩比屋燕分梁  趙</hi>
<hi>孟頫詩輕燕受風迎落絮</hi>　紫頷　紅襟<hi>時大本詩見後襟丁仙芝詩曉幕紅  燕</hi>　射<lb/>
<pb n="KR3k0055_WYG_429-27a"/>
卵　繫縷<hi>魏志諸葛原遷新興太守祖餞賓客並㑹取燕卵著器中使管輅射之輅曰含氣湏變依</hi>
<hi>於室堂雌雄以分翅未舒張此燕卵也敬南史襄陽霸城王整之姊嫁為衛敬瑜妻年十六而  瑜亡父母舅</hi>
<hi>姑咸欲嫁之截耳為誓乃止所住户有燕窠常雙飛來去後忽孤飛女感其偏栖乃以縷繫足為記後嵗此燕</hi>
<hi>果復更來猶帶前縷女復為詩曰昔年無偶去今春猶獨歸故人恩既重不忍復雙飛</hi>　服芝<lb/>
夢玉<hi>抱朴子千嵗燕户向北其色白而尾屈隂乾之末服一頭得五百嵗此肉芝也  開元遺事張說母</hi>
<hi>夢玉燕自東飛投懐中已而有孕生說果為相</hi>
　　燕四<lb/>
原啄皇孫<hi>漢成帝時謠曰燕燕尾涎涎燕飛來啄皇孫皇孫死燕啄矢涎涎光澤貎喻趙飛燕害皇</hi>
<pb n="KR3k0055_WYG_429-27b"/>
<hi>子也</hi>　食蒺藜<hi>續捜神記沛國有人生三兒不語有一人就門乞食曰君有罪可還内思其愆其人</hi>
<hi>曰昔為小兒時燕有三子試以指内巢中燕子開口乃以蒺藜食之吞之即死其母尋迴不見其子徘徊悲啼</hi>
<hi>而去今甚悔之客曰此即是也</hi>　赤燕　嬌燕　増湘中書<hi>天寳遺事長安富商</hi>
<hi>任宗為賈湘中數年不歸其妻紹蘭覩堂燕長吁語曰我聞爾從海東來往復必經湘中我壻離家數年欲憑</hi>
<hi>爾附詩任郎可乎燕即飛下紹蘭作詩一絶云我壻去重湖臨牎泣血書殷勤憑燕翼寄與薄情夫將詩繫燕</hi>
<hi>足燕遂飛鳴而去時宗在荆州忽有燕繞身而飛止於肩足有小封乃妻所書也宗感而泣下次年歸</hi>
烏衣國<hi>劉斧摭遺王謝金陵人航海遇風抵一洲其王以女妻之女曰此烏衣國也後謝思歸王命取</hi>
<hi>飛雲車送之至家見梁上雙燕呢哺乃悟所止燕子國也至秋二燕将去悲鳴庭户謝書一絶繫燕尾曰誤到</hi>
<pb n="KR3k0055_WYG_429-28a"/>
<hi>華胥夢裏來玉人終日苦憐才雲軒飄去無消息淚灑春風幾百回燕寄詩去來春復至尾有小柬乃女所寄</hi>
<hi>詩曰昔日相逢冥数合如今暌逺是生離來春縱有相思字三月天南雁不飛</hi>　玉真神<hi>程迥者伊</hi>
<hi>川之後一日有物如燕瞥然自外飛入就視乃一美婦僅長五六寸而形體皆具容服甚麗見人殊不驚小聲</hi>
<hi>嚦嚦可辨自言我玉真娘子也偶至此非為禍茍能事我亦甚善其家乃就壁為龕以香火奉之能預言休咎</hi>
<hi>皆騐好事者往求觀輸百錢乃啟龕期年忽飛去</hi>　化青衣<hi>太平廣記後魏元道康居林慮山累</hi>
<hi>徴不出齋前常有雙燕為巢嵗嵗必至一日燕曰景恬景恬樂以終身道康驚異曰爾禽而語何也燕曰我為</hi>
<hi>上帝所罪暫為禽以卿盛徳故來相依來日晝時往前溪相報道康䇿杖而往見二燕自北嶺飛來一化為青</hi>
<hi>衣童子一化為青衣女子前來謂道康曰今我便歸無以留别卿有隐志幽隂見嘉夀更四十嵗以此相報言</hi>
<pb n="KR3k0055_WYG_429-28b"/>
<hi>訖復為雙燕飛去</hi>　湖隂留題<hi>王直方詩話楊徳逄號湖隂先生丹陽陳輔每嵗清明過金陵</hi>
<hi>上塚事畢則至蒋山過湖隂先生之居清談終日嵗以為常元豐間連嵗訪之不遇題一絶於門云北山松粉</hi>
<hi>未飄花白下風輕麥脚斜身是舊時王謝燕一年一度到君家湖隂歸見其詩吟賞久之曾稱於王荆公荆公</hi>
<hi>笑曰此正戲君為尋常百姓耳湖隂亦大笑</hi>　靈鷲異瑞<hi>廣𢎞明集宋劉義隆時天竺僧求那</hi>
<hi>跋摩将詣揚州路過靈鷲寺謂寺僧曰此間尋有異瑞兼直王者登臨其年冬果有羣燕共銜繡像委之堂内</hi>
<hi>及齊主蕭道成初為始興太守游於此寺而起白塔</hi>　貞燕<hi>元元貞二年雙燕巢於燕人桞湯佐之宅</hi>
<hi>一夕家人舉燈照蝎其雄驚墮為貓所食雌徬徨悲鳴不已朝夕守巢哺諸雛成翼而去明年雌獨來復巢其</hi>
<hi>處人視巢生二卵疑其更偶徐伺之則抱雛之殼耳</hi>　妬燕<hi>玉堂閒話五代漢户部侍郎范質言嘗有</hi>
<pb n="KR3k0055_WYG_429-29a"/>
<hi>燕巢於舍下雛已哺食矣其雌者為貓所搏食雄啁啾久之方去即時又與一燕為匹而至哺雛如故不數日</hi>
<hi>雛相繼墮地宛轉而殭兒童剖腸視之則有蒺藜在嗉中盖為繼偶者所害</hi>
　　燕五<lb/>
原詩古詩曰思為雙飛燕銜泥上君屋　又曰翩翩堂<lb/>
前燕冬藏夏來見兄弟兩三人流宕在他縣　魏明帝<lb/>
短歌行曰翩翩春燕端集余堂隂匿陽顯節運自常厥<lb/>
貌淑美烏衣素裳歸仁服徳雌䧺頡頏執志精專潔行<lb/>
循良銜土繕巢有式宫房不規自圓無矩而方　宋鮑<lb/>
<pb n="KR3k0055_WYG_429-29b"/>
照詠雙燕詩曰雙燕戲雲崖羽翮始差池出入南閨裏<lb/>
經過北堂陲意欲巢君幕層楹不可窺沉吟芳嵗晩徘<lb/>
徊韶影移悲歌辭舊愛銜淚覔新知　梁簡文帝雙燕<lb/>
詩曰雙燕有雄雌照日羽差池銜花落北户逐蝶上南<lb/>
枝桂棟本曾宿虹梁早自窺願得長如此無令雙燕離<lb/>
　又詠新燕詩曰新禽應節歸俱向吹樓飛入簾驚釧<lb/>
響來牎礙舞衣　呉均詠燕詩曰一燕海上來一燕髙<lb/>
堂息一朝相逢遇依然舊相識問予來何遲山川幾紆<lb/>
<pb n="KR3k0055_WYG_429-30a"/>
直答言海路長風駛飛無力　庾肩吾詠檐燕詩曰雙<lb/>
燕集蘭閨雙飛髙復低向户疑新箔登巢識故泥依櫩<lb/>
本相賀近幕願同栖　又和晋安王詠燕詩曰可憐幕<lb/>
上燕差池弄羽衣夜夜同巢宿朝朝相背飛銜泥瞻樂<lb/>
善相賀奉英徽秋蟬行寂寞戀此未辭歸　増梁沈君<lb/>
攸雙燕離詩曰雙燕雙飛雙情相思容色已改故情不<lb/>
衰雙入幕雙出帷秋風去春風歸幕上危雙燕離銜羽<lb/>
一别涕泗垂夜夜孤飛誰相知左囘右顧還相慕翩翩<lb/>
<pb n="KR3k0055_WYG_429-30b"/>
桂水不忍渡懸目挂心思越路縈鬱摧折意不泄願作<lb/>
鏡鸞相對絶<hi>一作孤鸞鏡中絶</hi>　原陳蕭詮詠銜泥雙燕詩曰<lb/>
銜泥金屋外表瑞玉筐中學飛疑漢妾巢幕憚呉宫爪<lb/>
截還獨短巢成新尚空詎並零陵石飛舞逐春風　江<lb/>
緫詠燕燕于飛應詔詩曰二月春暉暉雙燕理毛衣銜<lb/>
花弄靃靡拂葉隠芳菲或在堂間戲多從幕上飛若作<lb/>
仙人履應往日南歸　隋虞世基賦得戲燕俱宿詩曰<lb/>
大厦初構與雲齊歸燕雙入正銜泥欲繞歌梁向舞閣<lb/>
<pb n="KR3k0055_WYG_429-31a"/>
偶為仙履往蘭閨千里爭飛會難並聊向呉宫比翼栖<lb/>
　増唐李嶠燕詩曰天女伺辰至烏衣澹碧空差池沐<lb/>
時雨頡頏舞春風相賀雕楹側雙飛翠幕中勿驚留爪<lb/>
去猶冀識呉宫　宋之問燕巢軍幕詩曰非關憐翠幕<lb/>
不是厭朱樓故來呈燕頷報道欲封侯　張九齡燕詩<lb/>
曰海燕何㣲眇乗春亦暫來豈知泥滓賤祗見玉堂開<lb/>
繡户時雙入雕梁日幾囘無心與物競鷹隼莫相猜<lb/>
張鷟燕詩曰變石身猶重銜泥力尚㣲從來赴甲第兩<lb/>
<pb n="KR3k0055_WYG_429-31b"/>
起一雙飛　李白雙燕離詩曰雙燕復雙燕雙飛令人<lb/>
羡玉樓珠閣不獨栖金牎繡户長相見柏梁失火去因<lb/>
入呉王宫呉宫又焚蕩雛盡巢亦空憔悴一身在孀雌<lb/>
憶故雄雙飛難再得傷我寸心中　杜甫雙燕詩曰旅<lb/>
食驚雙燕銜泥入此堂應同避燥濕且復過炎凉養子<lb/>
風塵際來時道路長今秋天地在吾亦離殊方　又歸<lb/>
燕詩曰不獨避霜雪其如儔侣稀四時無失序八月自<lb/>
知歸春色豈相訪衆雛還識機故巢儻未毁會傍主人<lb/>
<pb n="KR3k0055_WYG_429-32a"/>
飛　又燕子來舟中作曰湖南為客動經春燕子銜泥<lb/>
兩度新舊入故園嘗識主如今社日逺看人可憐處處<lb/>
巢君室何異飄飄託此身暫語船檣還起去穿花貼水<lb/>
益霑巾　徐璧春燕詩曰雙燕今朝至何時發海濱窺<lb/>
人向檐語如道故鄉春　顧况空梁落燕泥詩曰卷幕<lb/>
差池燕常銜濁水泥為黏朱履迹未等畫梁齊舊㸃痕<lb/>
猶淺新巢緝尚低不縁頻上落那得此飛栖　韋應物<lb/>
燕銜泥詩曰銜泥燕聲嘍嘍尾涎涎秋去何所歸春來<lb/>
<pb n="KR3k0055_WYG_429-32b"/>
復相見豈不解决絶髙飛碧雲裏何為地上銜泥滓銜<lb/>
泥雖賤意有營杏梁朝日巢欲成不見百鳥畏人林野<lb/>
宿翻遭網羅俎其肉未若銜泥入華屋燕銜泥百鳥之<lb/>
智莫與齊　錢起賦得巢燕送客詩曰能栖杏梁際不<lb/>
與黄雀羣夜影寄紅燭朝飛髙碧雲含情别故侣花月<lb/>
惜春分　皇甫冉檐燕詩曰拂水競何忙傍檐如有意<lb/>
翻風去每逺帶雨歸偏駛今君裁杏梁更欲年年去<lb/>
李益賦得早燕送别詩曰碧草縵如綫去來雙飛燕長<lb/>
<pb n="KR3k0055_WYG_429-33a"/>
門未有春先入班姬殿梁空繞復息檐寒窺欲徧今至<lb/>
隨紅萼昔還悲素扇一别無秋鴻差池詎相見　武元<lb/>
衡歸燕詩曰春色徧芳菲閒檐雙燕歸還同舊侣至來<lb/>
遶故巢飛敢望煙霄逹多慙羽翮㣲銜泥傍金砌拾蕊<lb/>
到荆扉雲海經時别雕梁長日依主人能一顧轉盼自<lb/>
光輝　劉禹錫詩曰朱雀橋邊野草花烏衣巷口夕陽<lb/>
斜舊時王謝堂前燕飛入尋常百姓家　白居易晩燕<lb/>
詩曰百鳥乳雛别秋燕獨蹉跎去社日已近銜泥意如<lb/>
<pb n="KR3k0055_WYG_429-33b"/>
何不悟時節晚徒施工用多人間事亦爾不獨燕營窠<lb/>
　王建春燕詞曰新燕新燕何不定東家緑池西家井<lb/>
飛鳴當户影悠揚一遶檐頭一遶梁黄姑説向新婦女<lb/>
去年墮子汚衣箱已能辭山復過海幸我堂前故巢在<lb/>
求食愼勿愛髙飛空中飢鳶為爾害辛勤作窠在畫梁<lb/>
願得年年主人愛　楊巨源宫燕詞曰毛衣似錦語如<lb/>
絃日暖爭髙綺陌天幾處野花留不得雙雙飛向御爐<lb/>
前　張祜洞房燕詩曰清曉洞房開佳人喜燕來乍疑<lb/>
<pb n="KR3k0055_WYG_429-34a"/>
釵上動輕似掌中迴暗語臨牕户深窺傍鏡臺妝成正<lb/>
含思莫拂畫梁埃　章孝標歸燕詞曰舊壘危巢泥已<lb/>
落今年故向社前歸連雲大厦無棲處更傍誰家門户<lb/>
飛　杜牧村舍燕詩曰漢宫一百四十五多下珠簾閉<lb/>
瑣牎何處營巢夏將半茅檐煙裏語雙雙　又歸燕詩<lb/>
曰畫堂歌舞喧喧地社去社來人不看長是江樓使君<lb/>
伴黄昏猶待倚闌干　李商隠越燕詩曰上國社方見<lb/>
此鄉秋不歸為矜皇后舞猶著羽人衣拂水斜紋亂銜<lb/>
<pb n="KR3k0055_WYG_429-34b"/>
花片影㣲盧家文杏好試近莫愁飛　又曰將泥紅蓼<lb/>
岸得草緑楊村命侣添新意安巢復舊痕去應逢阿母<lb/>
来莫害皇孫記取丹山鳳今為百鳥尊　趙嘏空梁落<lb/>
燕泥詩曰春至今朝燕花時伴獨啼飛斜珠箔隔語近<lb/>
畫梁低帷卷閑窺户林空暗落泥誰能長對此雙去復<lb/>
雙栖　李山甫燕詩曰每嵗同辛苦看人似有情亂飛<lb/>
春得意幽語夜聞聲整羽荘妻恨迴身漢后輕豪家足<lb/>
金彈不許汙雕楹　秦韜玉燕詩曰不知大厦許栖無<lb/>
<pb n="KR3k0055_WYG_429-35a"/>
頻已銜泥到座隅曾與佳人並頭語幾囘抛却繡工夫<lb/>
　司空圖燕詩曰從撲香塵拂靣飛憐渠只為解相依<lb/>
經冬好近深爐暖何必千巖萬水歸　鄭谷燕詩曰年<lb/>
去年來來去忙春寒煙暝渡瀟湘低飛緑岸和梅雨亂<lb/>
入紅樓揀杏梁閑几硯中闚水淺落花徑裏得泥香千<lb/>
言萬語無人㑹又逐流鶯過短牆　呉融燕雛詩曰掠<lb/>
水身猶重偎風力尚㣲瓦苔難定立檐雨忽喧歸未識<lb/>
重溟逺先愁一葉飛銜泥在他日兩兩占春暉　王轂<lb/>
<pb n="KR3k0055_WYG_429-35b"/>
燕詩曰海燕雙飛意若何曲梁嘔嘎語聲多茅檐不必<lb/>
嫌卑陋猶勝呉宫爇爾窠　歐陽澥燕詩曰翩翩雙燕<lb/>
畫堂開送古迎今幾萬囘長向春秋社前後為誰歸去<lb/>
為誰來　杜荀鶴春來燕詩曰我屋汝嫌低不住雕梁<lb/>
畫閣也知寛大湏穏擇安巢處莫道巢成却不安　劉<lb/>
兼春燕詩曰多時牎外語呢喃只要佳人卷繡簾大厦<lb/>
已成須慶賀髙門頻入莫憎嫌花間舞蝶和香趁江畔<lb/>
春泥帶雨銜栖息數年情已厚營巢爭肻傍他檐　南<lb/>
<pb n="KR3k0055_WYG_429-36a"/>
唐李建勲歸燕詞曰羽翼勢雖㣲雲霄亦可期飛翻自<lb/>
有路鴻鵠莫相嗤待侣臨書幌尋泥傍藻池衝人穿桞<lb/>
逕捎蝶遶花枝廣厦来應徧深宫去不疑雕梁聲上下<lb/>
煙浦影參差舊地人潜換新巢雀漫窺雙雙暮歸處疎<lb/>
雨滿江湄　成彦雄新燕詩曰纔離海島宿江濵應夢<lb/>
笙歌作近鄰減省雕梁並頭語畫堂中有未歸人　李<lb/>
中燕詩曰豪家五色泥香銜得營巢太忙喧覺佳人晝<lb/>
夢雙雙猶在雕梁　蜀韋荘燕來詩曰去嵗辭巢别近<lb/>
<pb n="KR3k0055_WYG_429-36b"/>
鄰今來空訝草堂新花間對語應相問不是村中舊主<lb/>
人　呉越羅隠燕詩曰不必嫌漂露何妨養羽毛漢妃<lb/>
金屋逺盧女杏梁髙野迥雙飛急煙晴對語勞猶勝黄<lb/>
雀在栖息是蓬蒿　閩徐夤燕詩曰從待銜泥濺客衣<lb/>
百禽靈性比他稀何嫌何恨秋須去無約無期春自歸<lb/>
鵰鶚不容因自怪棟梁堪庇願相依呉王宫女嬌相襲<lb/>
合整雙毛預奮飛　宋韓琦來鳳詩曰來鳳趨社期翩<lb/>
若天外至徘徊大厦間汲汲營巢意中心有所託自謂<lb/>
<pb n="KR3k0055_WYG_429-37a"/>
得其地銜泥兩吻瘡旦暮不少憩主人愛髙堂病爾如<lb/>
疣贅爾巢累膚寸長挺輙摧墜胡為不識嫌又續前功<lb/>
棄何處無蓬茅自足為生計不爾卵而覆其禍愈非細<lb/>
余既傷爾愚竊復探爾志孜孜不忍去欲動主人義萬<lb/>
一憐其勤庶或息我類巨棟既不撓出處安且貴其能<lb/>
無報乎惟守信無貳年年應候來馴狎如兒稚雙雙軒<lb/>
户前為君作嘉致不學君家客去就惟勢利㣲羽一知<lb/>
歸至死不他詣　梅堯臣燕詩曰前村春社畢今日燕<lb/>
<pb n="KR3k0055_WYG_429-37b"/>
來飛將補舊巢闕不嫌貧屋歸銜泥和草梗倒翅過柴<lb/>
扉豈比驚丸鳥迎人欲拂衣　又曰雙燕銜泥日深堂<lb/>
拂玉琴不教關閣户乃見主人心掠水飛殊㨗迎風去<lb/>
已禁短書猶可寄聊爾託㣲吟　宋祁燕詩曰翬檐文<lb/>
杏暖蘭橑舊巢空石冷休翻雨簾開且待風飾釵聊伴<lb/>
鳳傳信肻饒鴻欲問張公子倉琅掩漢宫　王安石燕<lb/>
詩曰處處定知秋後别年年長向社前逢行藏似欲追<lb/>
時節豈是人間不見容　又曰馬上逢歸燕知從何處<lb/>
<pb n="KR3k0055_WYG_429-38a"/>
來貪尋舊巢去不帶錦書回　范成大雙燕詩曰底處<lb/>
雙飛燕銜泥上藥欄莫教驚得去留取隔簾看　陸游<lb/>
燕詩曰春晝花明映柳纖燕歸勝事始能兼爭梁誶語<lb/>
驚幽夢掠地斜飛避畫簾雛食得蟲應自喜巢泥經雨<lb/>
更頻添去來要自知時節嘗怪人嘲作附炎　又詩曰<lb/>
初見梁間牖户新銜泥已復哺雛頻只愁去逺歸來晩<lb/>
不怕低飛打著人　元劉秉忠留燕詩曰銜泥舊燕壘<lb/>
新巢來徃如辭曲折勞蝸舍雖㣲足容爾畫梁爭得幾<lb/>
<pb n="KR3k0055_WYG_429-38b"/>
多髙　馬祖常誚燕詩曰風雨池塘闘頡頏春來秋去<lb/>
一生忙世間多少寛閑境辛苦營巢傍屋梁　納新京<lb/>
城燕詩曰三月京城寒悄悄燕子初來怯清曉河堤桞<lb/>
弱冰未消牆角杏花紅萼小主家簾幕重重垂銜芹却<lb/>
向簾間飛託巢未穏井梧墜翩翩又向南天歸君不見<lb/>
舊時王謝多樓閣青瑣無塵卷珠箔海棠花外春雨晴<lb/>
芙蓉葉上秋霜薄　謝宗可睡燕詩曰補巢銜罷落花<lb/>
泥困頓東風倦翼低金屋晝長隨蝶化雕梁春盡怕鶯<lb/>
<pb n="KR3k0055_WYG_429-39a"/>
啼魂飛漢殿人應老夢入烏衣路轉迷却怪卷簾人喚<lb/>
醒小橋深苍夕陽西　呉師道燕子行曰清江朱樓相<lb/>
對開去年燕子雙歸來東風吹髙社雨歇一日倏忽飛<lb/>
千回翻身初向煙中沒掠地復穿花底出花飛煙散江<lb/>
冥冥城郭參差滿斜日無情遊子去不還短書寄汝秋<lb/>
風前繡簾不卷春色斷空梁泥墮琵琶絃飛檣冉冉瀟<lb/>
湘浦春盡天涯路脩阻一夜相思栁色深獨上樓頭淚<lb/>
如雨　明劉基雙燕離詩曰雙燕營巢時雙飛復雙語<lb/>
<pb n="KR3k0055_WYG_429-39b"/>
輕盈栁陌風振迅芹塘雨巢成近繡幃雙宿更雙飛為<lb/>
䝉主人愛不信有暌違四月温風起榴花發紅蕊拾蟲<lb/>
還哺雛出入無停觜五月教雛飛繞巢舞烏衣側避蛛<lb/>
絲過斜縈栁線歸六月雛翼老分飛各相保脈脈傍珠<lb/>
簾依依集蘭橑世事有轉旋陵谷一朝遷昆明延劫火<lb/>
甲第化歊煙帶睡驚飛出塵沙兩相失死生不得知嬿<lb/>
婉從兹畢回看舊主人粉黛成灰塵天髙雲渺渺海闊<lb/>
波鱗鱗荏苒朝還暮惸惸向何處毛凋半夜霜淚滴三<lb/>
<pb n="KR3k0055_WYG_429-40a"/>
春露露寒霜又濃憔悴不成容同心諒難隔魂魄終相<lb/>
從　袁凱白燕詩曰故國飄零事已非舊時王謝見應<lb/>
稀月明漢水初無影雪滿梁園尚未歸栁絮池塘香入<lb/>
夢棃花庭院冷侵衣趙家姊妹多相忌莫向昭陽殿裏<lb/>
飛　又新燕詩曰乍拂芳池逺還窺繡幕重莫將花片<lb/>
蹴飛舞滿筵中　時大本白燕詩曰春社年年帶雪歸<lb/>
海棠庭院月爭輝珠簾十二中間捲玉翦一雙髙下飛<lb/>
天下公侯誇紫頷國中儔侣尚烏衣江湖多少閒鷗鷺<lb/>
<pb n="KR3k0055_WYG_429-40b"/>
宜與同盟伴釣磯　髙啟燕燕于飛詩曰燕燕何處飛<lb/>
相見江南路薲香細雨春栁色芳煙暮纔從箔外歸復<lb/>
向舟前度莫入未央宫身輕有人妬　又燕至詩曰初<lb/>
來如報社前春好宿茅檐伴客身莫入江南舊庭院杏<lb/>
花風雨緫無人　楊基雪中燕詩曰燕雪兩差池相兼<lb/>
拂繡幃玉樓迷故壘珠箔見烏衣斜訝衝花落輕疑掠<lb/>
絮飛曉寒人未起還認畫梁歸　李東陽燕詩曰繡户<lb/>
朱簾有路歧别時嫌早到嫌遲主家只解憐毛羽涴盡<lb/>
<pb n="KR3k0055_WYG_429-41a"/>
雕梁不自知　徐禎卿燕詩曰風暖池塘得意春水芹<lb/>
煙草一回新傍花掠羽差差影衝雨歸巢喣喣親眼底<lb/>
興衰王謝宅樓中恩怨綺羅人閒追往事如相話只有<lb/>
儂家似舊貧　楊慎雙燕曲曰有鳥名飛燕雄雌自相<lb/>
將飲君玉池水巢君文杏梁美人當軒坐恐涴羅衣裳<lb/>
請君驅除之君憐不忍傷雛生八九子嬌愛比鳳凰鳴<lb/>
聲何啾啾聞我庭東廂習飛還不逺墮墜雙扉旁主人<lb/>
戒廬兒毛羽無摧戕不啄五株桃不啑五畝糧秋風從<lb/>
<pb n="KR3k0055_WYG_429-41b"/>
西起翩翩向南翔昔為黄口兒今為烏衣郎辭巢謝主<lb/>
人華屋恩難忘願主夀千嵗嵗嵗巢君堂　袁袠燕詩<lb/>
曰最愛堂前燕髙飛忽復低趁風穿栁絮冒雨掠花泥<lb/>
簾影朝雙舞梁塵晩並栖緑牎離思切腸斷各東西<lb/>
原賦晋傅咸燕賦曰有言燕今年巢在此明年故復來<lb/>
者其将逝翦爪識之其後果至焉燕燕于飛差池其羽<lb/>
何詩人之是興信進止之有序秋背隂以龍潜春晞陽<lb/>
而鳳舉隨時宜以行藏似君子之出處惡焚巢之凶醜<lb/>
<pb n="KR3k0055_WYG_429-42a"/>
患林野之多阻諒鳥獸之難羣非斯人而誰與惟里仁<lb/>
之為美託君子之堂宇逮來春而復旋意眷眷而懷舊<lb/>
一委身乃無餘豈改適而更赴　盧諶燕賦曰爰集崇<lb/>
宇依於其榮布窠巢之列列孕子鷇之嚶嚶銓先後而<lb/>
均哺邁尸鳩之能爭於是族類偕長雌䧺俱逝頡頏水<lb/>
湄下上雲際嘲哳間闗倏忽<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>潎來如隼擊去若鳬跇<lb/>
斗建午而子指日在戊而後憇　夏侯湛鳦鳥賦曰觀<lb/>
羽族之羣類美鳦鳥之翔集順隂陽以出處隨寒暑而<lb/>
<pb n="KR3k0055_WYG_429-42b"/>
遊蟄擢翾翾之麗容揮連翩之黝翼挺參差之脩尾發<lb/>
緇素之鮮色及至大火西景商風吹衣遂匿形於深穴<lb/>
斂六翮而不飛含静泊以充飢噏至和之精粹澹恬心<lb/>
以去欲故保生而不匱虞衆物之為害獨棄林而憑人<lb/>
不驚畏以自疏永歸馴而附親有受祥而皇祗故遺卵<lb/>
而生殷惟帝皇之嘉美置髙禖以表神類鸞皇之知徳<lb/>
象君子之安仁爾乃銜泥構巢營居傅桷積一啄而不<lb/>
已終累泥而成屋拾柔草以自藉採懦毛以為蓐吐清<lb/>
<pb n="KR3k0055_WYG_429-43a"/>
　惠之泠音永吟鳴而自足　増唐樊晦燕巢賦曰頡頏<lb/>
　金屋差池翠宫銜泥繞棟度勢廵空憐綺牎之華影愛<lb/>
　羅幌之春風得地相賀分飛就功廣狭殊軌規模不同<lb/>
　散彩彬斑攢文潗㵫疊輕蕊而矜暖布重泥而訝濕迹<lb/>
　似連珠形如聚粒霽光分曉出虚竇以雙飛㣲隂合暝<lb/>
　舞低檐而並入　侯喜秋燕辭巢賦曰雖革屋之可戀<lb/>
　怯髙巢之夜冷得不上下其音翩翻其影乗秋而發且<lb/>
　有便於風髙養羽既成亦可知其路永<lb/>
<pb n="KR3k0055_WYG_429-43b"/>
　原頌晋傅統妻辛氏燕頌曰翩翩鳦鳥載飛載揚頡頏<lb/>
　庭宇遂集我堂銜泥啄草造作室房避彼湫隘處此髙<lb/>
　凉孕育五子靡夭靡傷羽翼既就縱心翺翔顧影逸豫<lb/>
　其樂難忘<lb/>
　<lb/>
　<lb/>
　<lb/>
御定淵鑑類函卷四百二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_080-1a"/>
　欽定四庫全書<lb/>
御定淵鑑𩔖函卷七十五<lb/>
　　設官部十五<hi>諸曹郎官尚尚書左右司郎中員外附    書都事  主事附</hi>
　　　<hi>尚書令史行臺省</hi>
　　　諸曹郎官一<lb/>
　原杜氏通典曰郎官謂之尚書郎漢置四人分掌尚書<lb/>
　事一人主匈奴單于營部一人主羌夷一人主吏民户<lb/>
　口墾田一人主財帛獻貢委輸後漢尚書侍郎三十六<lb/>
<pb n="KR3k0055_WYG_080-1b"/>
　人<hi>後漢書曰尚書六曹侍郎三十六人一曹六人又漢官儀尚書侍郎三十五人又晉志曰光武分尚書為</hi>
　<hi>六曹之後今置三十四人並未詳孰是</hi>主作文章起草取孝廉年未五十<lb/>
　先試牋奏𨕖有吏能者為之更直五日於建禮門内尚<lb/>
　書郎初從三署詣臺試初上臺稱守尚書郎中滿歲稱<lb/>
　尚書郎三歲稱侍郎五歲遷大縣其遷為縣令縣令秩<lb/>
　滿自占縣去詔書賜錢三萬與三臺祖餞餘官則否吏<lb/>
　部典劇多超遷者鄭宏為僕射以臺職任尊而賞薄人<lb/>
　無樂者諸吏郎補二千石自此始也八座受成事決於<lb/>
<pb n="KR3k0055_WYG_080-2a"/>
郎下筆為詔策出言為詔命<hi>後漢尚書陳忠上疏曰尚書出納帝命為王喉舌之</hi>
<hi>官臣等既愚闇諸郎多文俗吏鮮有雅才每為詔文宣示内外轉相求請</hi>其入直官供青縑<lb/>
白綾被或以錦緤為之<hi>緤祕列反緤繫也</hi>給帳帷茵褥通中枕<lb/>
大官供食物湯官供餅餌及五熟果實之屬五日一美<lb/>
食下天子一等給尚書郎侍史一人女侍史二人皆𨕖<lb/>
端正妖麗執香爐香囊燒薰護衣服奏事明光殿省省<lb/>
中皆以胡粉塗壁畫古賢烈士以丹朱漆地故謂之丹<lb/>
墀尚書郎口含雞舌香以其奏事荅對欲使氣息芬芳<lb/>
<pb n="KR3k0055_WYG_080-2b"/>
也奏事則與黄門侍郎對揖黄門侍郎稱已聞乃出丞<lb/>
郎月賜赤管大筆一雙隃麋墨一丸<hi>後漢王譯為尚書侍郎臺閣議奏常</hi>
<hi>依義據法為三臺之表左又三輔決錄曰陳重與其友雷義俱拜尚書郎義以  黜重見義去官亦以病免</hi>
<hi>又徐防為尚書郎職典樞機周密畏慎  隃麋今沂陽縣出墨</hi>魏自黄初改祕書為中<lb/>
書置通事郎掌詔書<hi>即今中書舍人之任</hi>而尚書郎有二十三人<lb/>
<hi>有殿中吏部駕部金部虞曹比部南主客司部度支庫部農部水部儀曹三公倉部民曹二千石中兵外兵都</hi>
<hi>兵别兵考功定課部</hi>非復漢時職任青龍三年尚書令陳矯奏置<lb/>
都官騎兵凡二十五郎每一郎缺白試諸孝廉能結文<lb/>
<pb n="KR3k0055_WYG_080-3a"/>
案者五人謹封奏其姓名以補之晉尚書郎𨕖極清美<lb/>
號為大臣之副武帝時有三十四曹<hi>加魏直事屯田起部左士右士其民</hi>
<hi>曹中兵外兵分為左右主客又分為左右南北無農部定課考功凡三十四曹</hi>後又置運曹為<lb/>
三十五曹置郎中二十三人更相統攝<hi>賈充改定律令以裵楷為定科</hi>
<hi>郎</hi>或為三十六曹<hi>晉裵秀以尚書三十六曹統事準例不明宜使諸郎任職未及奏而薨</hi>
當五王之難其都官中騎三曹郎晝出督戰夜還理事<lb/>
<hi>嵇含言於長沙王乂曰昔魏武每有軍事增置掾屬尚書令陳矯以有軍事亦奏增郎況今都官中騎三曹晝</hi>
<hi>出督戰夜還理事一人兩役内外廢乏含謂各有主帥委之大將軍不宜復令臺寮雜與其間又從之乃增郎</hi>
<pb n="KR3k0055_WYG_080-3b"/>
<hi>及令史</hi>東晉有十五曹<hi>殿中祠部吏部儀曹三公比部金部度支都官左民騎部倉部庫部</hi>
<hi>中兵外兵</hi>自過江之後官資小減<hi>王坦之字文度𨕖曹將擬為尚書郎坦之聞之曰自</hi>
<hi>過江尚書郎正用第二人何得以此見擬智又宋江智淵改尚書庫部郎時髙流官序不為臺郎  淵門孤援</hi>
<hi>寡獨有此𨕖意甚不悦固辭不拜者梁王筠除尚書殿中郎王氏過江以來未有居郎署  或勸不就筠曰陸</hi>
<hi>平原東南之秀王文度獨步江東吾得比蹤昔人何所多恨乃欣然就職</hi>桓𤣥僭位改都官<lb/>
為賊曹宋髙祖時有十九曹元嘉以後有二十曹郎三<lb/>
公比部主法制度支主笇都官主軍事刑獄其餘曹所<lb/>
掌各如其名<hi>宋武帝初加置騎兵主客起部水部四曹幷東晉舊十五曹合為十九曹元嘉十八</hi>
<pb n="KR3k0055_WYG_080-4a"/>
<hi>年增刪定曹郎即魏世之定科郎也三十年又置功論郎後又省騎兵故為二十曹</hi>齊依元嘉制<lb/>
其拜吏部郎亦有表讓之禮<hi>齊謝朓遷尚書吏部郎上表三讓中書疑朓官未及</hi>
<hi>讓以問沈約約曰宋元嘉中范蔚宗讓吏部朱循之讓黄門蔡興宗讓中書並三表詔荅其事宛然近代小官</hi>
<hi>不譲遂成常俗恐此有乖讓意王藍田劉安西並貴重初不自讓今豈可慕此不讓耶孫興公孔顗並讓記室</hi>
<hi>今豈可三署皆讓耶謝吏部今授超階讓别有意豈關官之大小</hi>梁加三曹為二十三<lb/>
曹<hi>加殿中虞曹屯田</hi>其郎中舊用員外郎正主簿正佐有才地<lb/>
者為之遷通直郎天監三年復置侍郎視通直郎郎中<lb/>
遷為之<hi>梁到洽為尚書殿中郎洽兄弟羣從逓居此職時人榮之  又殿中郎闕武帝曰此曹舊用文</hi>
<pb n="KR3k0055_WYG_080-4b"/>
<hi>學且居雁行之首宜詳擇其人乃以張緬為之</hi>陳有二十一曹<hi>省梁二曹不知何曹</hi>後魏<lb/>
三十六曹<hi>史闕其文</hi>至西魏十二年改為十二部<hi>後周既改為部遂以</hi>
<hi>柳慶為計部郎中員又柳靖為尚書度支郎遷正員郎今人或謂前代正  即即今尚書郎中按歷代所稱正</hi>
<hi>員郎者即散騎侍郎耳謂非員外通直者故謂之正員郎則非尚書之職自魏晉以後尚書省自有郎中官不</hi>
<hi>應更置正員郎</hi>北齊有二十八曹<hi>吏部考功主爵殿中儀曹三公駕部祠部主客虞曹屯田</hi>
<hi>起部左中兵右中兵左外兵右外兵都兵都官二千石比部水部膳部度支倉部左民右民金部庫部</hi>其<lb/>
吏部三公各二人餘並一人凡三十郎中<hi>後魏北齊惟置郎中</hi>隋<lb/>
初尚書有六曹二十四司凡領三十六侍郎<hi>吏部司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>主客膳部</hi>
<pb n="KR3k0055_WYG_080-5a"/>
<hi>兵部職方都官司門度支户部比部刑部等侍郎各二人主爵考功禮部祠部駕部庫部金部倉部工部屯田</hi>
<hi>虞部水部侍郎各一人</hi>分司官曹務直禁省如漢之制至開皇三<lb/>
年二十四司又各置員外郎一人以司其曹之籍帳侍<lb/>
郎闕則攝其曹事<hi>今尚書員外郎其置自此始以前厯代皆謂之尚書郎各以曹名為稱首</hi>
<hi>或謂之侍郎皆無員外之號前代史傳及職官要錄或有言員外郎者葢謂員外散騎侍郎耳非尚書之職說</hi>
<hi>在散騎篇前代所言郎官上應列宿葢謂三署郎非謂今尚書郎中也具三署郎敘篇中</hi>煬帝即位<lb/>
以尚書六曹各置侍郎一人以貳尚書之職<hi>今之侍郎其置自此</hi>
<hi>始也或有曹加二人者夫侍郎之名舊矣漢凡諸郎皆掌更直執㦸宿衞諸殿門以侍衞之故通謂之侍郎故</hi>
<pb n="KR3k0055_WYG_080-5b"/>
<hi>武帝時拜東方朔為郎當時謂之官不過侍郎位不過執㦸是也歴代尚書亦有侍郎隋初尚書諸曹二十四</hi>
<hi>司諸郎皆謂之侍郎通若今之郎官耳非今六部侍郎之任自漢以來尚書侍郎悉然</hi>改諸司侍<lb/>
郎曰郎<hi>則今郎中之職</hi>又改吏部為𨕖部郎禮部為儀曹郎兵<lb/>
部為兵曹郎刑部為憲曹郎工部為起曹郎以異六侍<lb/>
郎之名廢諸司員外郎而每司増置一曹郎各為二員<lb/>
都司置左右司郎中各一人品同諸曹郎掌都省之職<lb/>
尋又每減一郎置承務郎一人同開皇員外郎之職唐<lb/>
改隋諸司郎為郎中每曹又復置員外郎武徳六年廢<lb/>
<pb n="KR3k0055_WYG_080-6a"/>
六司侍郎貞觀二年復舊今尚書省有左右司郎中各<lb/>
一人員外郎各一人分管尚書六曹事其諸曹諸司郎<lb/>
中總三十人員外郎總三十一人通謂之郎中尤重其<lb/>
𨕖<hi>凡郎中章服並𤣥冕五旒衣無章裳制黻一章兩梁冠凡員外郎章服並爵弁𤣥纓簪導青衣纁裳一梁</hi>
<hi>冠</hi>其職任名數各列在六曹之後　初學記曰案北史<lb/>
侍郎隋煬帝置也郎中秦官也員外郎隋文帝置也初<lb/>
西漢置尚書郎四人光武分尚書為六曹每一尚書則<lb/>
領六郎凡三十六郎焉秦初置郎中令<hi>領諸郎之在中書者而為之令</hi>
<pb n="KR3k0055_WYG_080-6b"/>
<hi>長也漢武改名光禄勲</hi>其屬官有三署<hi>五官中郎將左中郎將右中郎將凡三署也</hi>署<lb/>
中有郎中侍郎無員多至千人分𨽻三署主執㦸侍宮<lb/>
殿出則充車騎漢因之<hi>郎中秩比三百石侍郎比四百石以其為郎居中故曰郎中以</hi>
<hi>其為郎内侍故曰侍郎</hi>漢官云尚書郎初從三署郎𨕖詣尚書臺<lb/>
試每一郎缺則試五人先試牋奏郎中侍郎之名猶因<lb/>
三署本號也<hi>西漢言郎者多非尚書郎惟田蚡少為諸曹郎是也其文帝時馮唐為郎中署長直</hi>
<hi>不疑盜同舍郎金武帝時顔駟為郎三世不遷成帝時揚雄為侍郎及諸言以貲為郎父任為郎皆三署郎至</hi>
<hi>東漢猶難分有尚書及曹名冠首者即尚書郎直言為郎亦三署郎魏以後即無三署郎</hi>西漢以來<lb/>
<pb n="KR3k0055_WYG_080-7a"/>
尚書諸曹郎中侍郎或不兩置<hi>或惟置郎中或惟置侍郎然此二者亦通為尚</hi>
<hi>書郎</hi>後漢兩置有郎中侍郎魏晉宋齊後魏北齊惟有郎<lb/>
中梁陳兩置有郎中侍郎<hi>五代史志云梁尚書郎初入臺稱郎中功髙者轉為侍郎</hi>
<hi>陳氏依梁制案前代郎中侍郎兩置者侍郎即今郎中之任郎中即今員外郎之任若惟置郎中亦今郎中之</hi>
<hi>任</hi>隋文帝開皇初惟置侍郎<hi>亦尚書郎也隋氏諱中不置郎中惟置侍郎為尚書</hi>
<hi>郎耳</hi>尋又每曹置一員外郎煬帝於六尚書曹置六侍郎<lb/>
増品第四諸曹别置二郎尋又每曹省一郎而加承務<lb/>
郎一人當開皇員外之職唐又改為郎中又依開皇每<lb/>
<pb n="KR3k0055_WYG_080-7b"/>
曹置一員外郎<lb/>
　　諸曹郎官二<lb/>
原應宿　覩天<hi>華嶠後漢書曰館陶公主為子求郎不許賜錢十萬明帝謂羣臣曰郎官上應</hi>
<hi>列宿出居百里非其人則民受其殃瓘王隠晉書曰樂廣為尚書郎與何晏鄧颺等談講衞  見而竒之曰常</hi>
<hi>恐微言將絶今復聞之命諸于造焉謂曰此人之水鏡也每見此人瑩然猶披雲霧而覩青天也</hi>　起<lb/>
草　題柱<hi>漢官儀曰尚書郎主作文書起草晝夜更直五日於建禮門内  三輔決錄注曰田鳳字</hi>
<hi>季宗為尚書郎容儀端直入奏事靈帝目送之因題柱曰堂堂乎張京兆田郎</hi>　趨墀　伏省<lb/>
<hi>應劭漢官儀曰尚書郎含雞舌香伏奏亊黄門郎對揖跪受故稱尚書郎懐香握蘭趨走丹墀  摯虞三輔決</hi>
<pb n="KR3k0055_WYG_080-8a"/>
<hi>錄曰馮豹字仲文為尚書郎每奏事未報常伏省闥下或自昏至明天子黙使人持被覆豹敕令勿驚也日暮</hi>
<hi>諸郎下豹每在後帝嘉之</hi>　持被　護衣<hi>上詳伏省注  下詳通典</hi>　覆錦　含<lb/>
香<hi>蔡質漢官典職曰尚書郎給緤綾被或以錦被  下詳趨墀注</hi>　無雙　第一<hi>東觀漢記</hi>
<hi>曰黄香知古今記羣書無不涉獵兼明圖讖天官星氣鍾律歴算窮極道術京師號曰天下無䨇江夏黄童京</hi>
<hi>師貴戚慕其聲名更饋衣物拜尚書郎一司馬彪續漢書曰胡廣字伯始舉孝廉試為天下第  旬月拜尚書</hi>
<hi>郎</hi>　三年　五日<hi>上詳通典注/下詳起草</hi>　哀烏位　明時郎<hi>漢官</hi>
<hi>天文志曰南宮二十五星哀烏郎位故明帝曰郎官上應列宿即此也  下詳通典</hi>　更直建禮<lb/>
　入奏明光<hi>上詳起草注  下詳通典</hi>　兼理兩曹　奏事三世<hi>續漢</hi>
<pb n="KR3k0055_WYG_080-8b"/>
<hi>書曰胡伯始旬月拜尚書郎恪勤職事所掌辦護兼理兩曹轉左丞  又曰徐昉為尚書郎性惟周密畏慎在</hi>
<hi>臺閣典職十年奏事三世未嘗有過</hi>　握蘭丹墀　珥筆華軒<hi>上詳初學記  潘岳</hi>
<hi>贈陸機詩云齊轡龍墀光贊納言優游省閣珥筆華軒</hi>　給青縑被　賜赤管筆<lb/>
<hi>上詳通典大漢官云尚書郎五時賜珥赤管  筆一雙分墨一丸</hi>　賈充定法令　劉<lb/>
頌典科律<hi>晉書賈充拜尚書郎典定科令兼度支考課辨章節度事皆施用  劉頌拜尚書三公郎</hi>
<hi>典科律申冤訟累遷中書侍郎</hi>　龔遂清儉賜衣　馮豹俯伏覆被<hi>漢書</hi>
<hi>云龔遂拜尚書郎桓帝嘉其才又見衣服不鮮左右稱其清儉賜衣及車馬等物  下詳初學記</hi>　杜<lb/>
元凱擢拜　王叔武超遷<hi>王隠晉書云杜預字元凱以婚親之恩擢拜尚書郎  晉</hi>
<pb n="KR3k0055_WYG_080-9a"/>
<hi>書王彪之字叔武從伯導謂曰𨕖官欲以汝為尚書郎汝幸可作諸王佐耶彪之曰位之多少既不足計自當</hi>
<hi>任之於時至於超遷是所不願遂為郎</hi>　列宿　山郎<hi>上見華嶠後漢書  漢楊惲為中郎</hi>
<hi>將故事令郎出錢市財用給文書廼得出名曰山郎移病盡一日輒償一沐或至歲餘不得沐其豪富日出遊</hi>
<hi>戲惲將罷山郎移長度大司農以給財用注山財用所出故名山郎長度總計也</hi>　粉署　蘭<lb/>
省<hi>仙署省仙省華</hi>　握蘭　起草　襆被　含香<hi>上魏舒事</hi>　償<lb/>
金　避杖<hi>上直不疑事  下藥崧事</hi>　集雉　哀烏<hi>蕭芝為尚書郎有雉數千恒集</hi>
<hi>芝舍當直送至洛陽及應休飛迎上其車  下詳初學記</hi>　比秩　交禮<hi>後漢和帝初令郎官</hi>
<hi>詔除者得占丞郎以比秩為真也禮晉職官志八座初拜皆沿其舊制並集都座交  遷又解交焉</hi>　分<lb/>
<pb n="KR3k0055_WYG_080-9b"/>
曹　寓直　父任　郎潛<hi>張安世以父任為郎</hi>
　　諸曹郎官三<lb/>
原𨕖孝悌為郎<hi>漢舊儀云髙后𨕖孝悌為郎宿吏二千石以上視亊滿三年得任其同産子為</hi>
<hi>郎</hi>　簡良能親職<hi>裵秀奏亊云謹案臺閣簡統萬機動為法制是以特宜精簡良能以親其</hi>
<hi>職</hi>　三朝不遇<hi>馮/唐</hi>　十年無過<hi>徐昉/事</hi>　邦之俊茂<hi>晉起居注</hi>
<hi>云臺郎御史萬邦之俊茂若出掌牧守頌聲興矣</hi>　朝之俊𨕖<hi>裵秀奏事云臺郎皆朝之俊𨕖</hi>
<hi>當區處亊宜辨正疑滯</hi>　大臣之副<hi>山濤啓亊云舊𨕖尚書郎清望號稱大臣之副州取尤者</hi>
<hi>以應州刺史久無郎副之人無先之者請以補職也</hi>　宰士之儁<hi>又云荆州宜都有郎王恒之以</hi>
<pb n="KR3k0055_WYG_080-10a"/>
<hi>病出義陽鄧𨕖有才義論者以為宰士之儁而未滿之年臣以為宜先用之也</hi>　彌綸舊章<hi>謝承</hi>
<hi>後漢書云承父嬰為尚書侍郎服事丹墀彌綸舊章策文通訓條在宮禁祕於省閣惟承臺郎升複道取得為</hi>
<hi>開覽其餘他官莫敢闚𨵦也</hi>　煩劇之任<hi>郭璞辭尚書表云今當以劣弱之質充督責之官以</hi>
<hi>無用之才管繁劇之任</hi>　主作文書<hi>續漢書百官志云尚書侍郎三十六人一曹有六人作文</hi>
<hi>書起草</hi>　受口宣詔<hi>百官表注云直郎一人主受書及受口宣詔皆書二通校侍郎一通付主</hi>
<hi>者施行</hi>　趨翔廊閤<hi>華陽國志云杜軫起家入為齊尚書郎每月趨翔廊閤之下威容可觀中</hi>
<hi>朝偉之</hi>　優游省閣<hi>詳/前</hi>　馬游卿甲科為郎<hi>漢書云馬宮字游卿治嚴</hi>
<hi>氏春秋以射策甲科為郎</hi>　阮徳猷上第拜郎<hi>阮徳猷集云策在上第即拜尚書郎毁譽</hi>
<pb n="KR3k0055_WYG_080-10b"/>
<hi>之徒或言對者因縁從託詔乃更延羣才廷對</hi>　王公仲明經為郎<hi>漢書云王嘉字公仲</hi>
<hi>平陵人以明經射策甲科為郎</hi>　陸士衡文學轉郎<hi>王隠晉書陸機為郎中令吳王晏出</hi>
<hi>鎮淮南以機有文學遷尚書中兵郎轉殿中郎</hi>　禰正平性與道合<hi>後漢禰衡傳云東海</hi>
<hi>孔融上疏薦衡曰臣竊見處士平原禰衡淑質貞亮英才卓躒幼渉藝文升堂覩奥目所一見輒誦於口耳所</hi>
<hi>暼聞不忘於心性與道合思若有神</hi>　夏侯湛理識明徹<hi>司馬攸與山巨源書云太子舍</hi>
<hi>人夏侯湛柔心居正理識明徹應可為郎也</hi>　黄香數陳得失<hi>後漢書黄香為尚書郎數</hi>
<hi>陳得失賞賚増加嘗獨止宿臺上晝夜不離省闥帝聞善之</hi>　郭璞數言便宜<hi>王隠晉書</hi>
<hi>郭璞遷尚書郎數言便宜多所匡益</hi>　龔遂處當平決口筆俱著<hi>謝承後漢書云</hi>
<pb n="KR3k0055_WYG_080-11a"/>
<hi>龔遂字巨卿拜尚書郎性敏達彌縫舊章深識典故每奏事朝廷所問應時建白桓帝嘉其才臺閣有疑事一</hi>
<hi>以委遂處當平決口筆俱著轉左丞</hi>　劉裕國家故事決扵口筆<hi>又云劉裕字伯</hi>
<hi>祖補尚書郎裕有才辨自在臺閣陳國家事故每有奏決於口筆為羣寮所服</hi>　獨直臺上<hi>後漢</hi>
<hi>鍾離意傳云藥崧河内人天性樸忠家貧為郎嘗獨直臺上無被枕食糟糠帝每夜入臺輒見崧問其故甚嘉</hi>
<hi>之自此詔大官賜尚書以下朝夕餐給帷被皁袍及侍史二人</hi>　有益臺閣<hi>山濤啓事云太子舍</hi>
<hi>人夏侯湛有盛才而不長治民有益臺閣在東宮已久今殿中郎缺宜得才學不審其可參此𨕖否也</hi>
奏議為臺閣崇信<hi>華嶠後漢書陽球為尚書郎閑達故事其所奏議常為臺閣所崇信</hi>
據法為三臺之表<hi>謝承後漢書云王譚除尚書郎服事臺閣專習國典據法為三臺之表</hi>
<pb n="KR3k0055_WYG_080-11b"/>
　三署服其慎<hi>東觀漢記云樊梵字文髙每當直事駐車待漏冠劍不解於身為郎二十歲未</hi>
<hi>嘗被奏三署服其慎也</hi>　談者詠其髙<hi>王隠晉書魏舒為尚書郎時欲沙汰郎官非其才者</hi>
<hi>罷之舒曰吾即其人也襆被逕出同寮素無清論者咸有媿色談者莫不詠其髙也</hi>　解系州里<lb/>
榮焉<hi>晉書云解系及二弟結育並清身潔已俱厯洗馬舍人尚書郎州里榮焉</hi>　王湛臺閣<lb/>
益重<hi>王湛别傳云湛為尚書郎事要機會輒中決之無所不辦臺閣益歸重也</hi>　煒煒羣龍<lb/>
吐芳蘭<hi>嵇含中臺宴會詩云殿中日煒煒羣龍吐芳蘭</hi>　謙謙君子美曾顔<hi>嵇舍</hi>
<hi>詩曰三公日謙謙君子美曾顔</hi>　不能為郎<hi>三輔決錄云丁邯舉孝廉為郎故侍郎以令史久次</hi>
<hi>補之世祖始改用孝廉邯稱病不就詔問病差為郎否對曰臣不病恥以孝廉為令史職世祖怒杖之詔問欲</hi>
<pb n="KR3k0055_WYG_080-12a"/>
<hi>為郎否邯曰能殺臣者陛下不能為郎者臣詔遣出竟不拜郎</hi>　固辭不拜<hi>晉書云王國寳少無</hi>
<hi>士操不修廉隅婦父謝安惡其傾側每抑而不用除尚書郎國寶以中興膏腴之族惟作吏部不為餘曹郎固</hi>
<hi>辭不拜</hi>　藥崧走入牀下<hi>後漢書云明帝性褊察嘗以事怒郎藥崧以杖撞之崧走入牀</hi>
<hi>下帝怒甚疾言郎出郎出崧曰天子穆穆諸侯皇皇未聞人君自起撞郎帝赦之</hi>　韓宣職事<lb/>
受罰<hi>魏略曰韓宣為尚書郎曾以職事受罰文帝輦過之問是誰縛左右以實對帝念臨淄侯遂輕車解</hi>
<hi>縛</hi>
　　諸曹郎官四<lb/>
原詩晉陸士衡贈尚書郎顧彦先詩曰朝遊遊曽城夕<lb/>
<pb n="KR3k0055_WYG_080-12b"/>
息旋直廬迅雷中宵激驚電光夜舒𤣥雲拖朱閣振風<lb/>
薄綺疏豐注溢修霤潢潦侵階除停陰結不解通衢化<lb/>
為渠沈稼湮梁潁流民泝荆徐眷言懐桑梓無乃將為<lb/>
魚　唐蘇味道在廣州聞崔馬二御史並拜臺郎詩曰<lb/>
振鷺齊飛日遷鶯逺聽聞明光共待漏清覽各披雲喜<lb/>
得廊廟舉嗟為臺閣分故林懐柏悦新握阻蘭熏冠去<lb/>
神羊影車迎瑞雉羣逺從南斗外遥仰列星文　沈佺<lb/>
期酬蘇員外味道夏晚寓直省中詩並命登仙閣分宵<lb/>
<pb n="KR3k0055_WYG_080-13a"/>
直禮闈大官供宿膳侍史護朝衣卷幔天河入披庭月<lb/>
露微小池殘暑退髙樹早涼歸冠劔無時釋軒車待漏<lb/>
飛明朝題漢柱三署有光輝　増韓昌黎天星送楊凝<lb/>
郎中賀正詩曰天星牢落雞喔咿僕夫起餐車載脂正<lb/>
當窮冬寒未巳借問君子行安之會朝元正無不至受<lb/>
命上宰須及期侍從近臣有虚位公今此去歸何時<lb/>
錢起送陸郎中詩曰事邊仍戀主舉酒復悲歌粉署含<lb/>
香别轅門載筆過鶯聲出漢苑柳色過漳河相憶情難<lb/>
<pb n="KR3k0055_WYG_080-13b"/>
盡離居春草多　又喜李侍御拜郎官入省詩曰粉署<lb/>
花驄入丹霄紫誥垂直廬驚漏近賜被覺霜移漢主前<lb/>
瑶席穰侯許鳳池應憐行後雁空羡上林枝　韋莊南<lb/>
省伴直詩曰文昌二十四仙曹盡倚紅檐種露桃一洞<lb/>
煙霞人迹少六行槐柳馬聲髙星分夜彩寒侵帳蘭惹<lb/>
春香緑映袍何事愛留詩客宿滿庭風雨竹蕭騷　白<lb/>
樂天賀楊十二新拜省郎詩曰文昌新入有光輝紫界<lb/>
宮牆白粉圍曉日雞人傳漏箭春風侍女護朝衣　岑<lb/>
<pb n="KR3k0055_WYG_080-14a"/>
參省中即事詩曰華省謬為郎蹉跎鬢已蒼到來還襆<lb/>
被隨例且含香　王介甫送致政朱郎中東歸詩曰平<lb/>
生不省問田園白首忘懐道更尊已上印書辭北闕稍<lb/>
留冠葢餞東門馮唐老有為郎戀疏廣終無任子恩今<lb/>
日榮歸人所羡兩兒腰綬擁髙軒<lb/>
　　尚書左右司郎中一<hi>員外附</hi>
原杜氏通典曰隋煬帝三年於尚書都省初置左右司<lb/>
郎二人品同諸曹郎從五品掌都省之職唐貞觀二年<lb/>
<pb n="KR3k0055_WYG_080-14b"/>
改為郎中龍朔二年改為左右丞務咸通元年復舊令<lb/>
掌副左右丞所管諸司事省署抄目勘稽失知省内宿<lb/>
直判都省事若右司不在則左并行之左司不在右亦<lb/>
如之　員外郎武后永昌九年置與郎中分掌曹務神<lb/>
龍元年省二年復置　増六典曰左右司郎中員外郎<lb/>
各掌付十有二司之事以舉正稽遲者置符目焉凡都<lb/>
省掌舉諸司之網紀與其百寮之程式以正邦理以宣<lb/>
邦敎　文獻通考曰宋制左司郎中右司郎中左司員<lb/>
<pb n="KR3k0055_WYG_080-15a"/>
外郎右司員外郎各一人掌受付六曹之事而舉正文<lb/>
書之稽失分治省事左司治吏户禮奏鈔班簿房右司<lb/>
治兵刑工案鈔房而開拆制敕御史<hi>元豐六年都司置御史房主行彈紏</hi>
<hi>御史案察失職</hi>催驅封樁印房則通治之有稽滯則以期限舉<lb/>
催初於都司置吏設案而議者謂臺郎宰掾不當自為<lb/>
官司遂隨省房分治所領之事惟置守分書奏各四人<lb/>
主行校定省吏都事以下功過及遷補之事元豐七年<lb/>
都司御史房置簿以書御史六曹官紏勘之多寡當否<lb/>
<pb n="KR3k0055_WYG_080-15b"/>
為殿最歲終取㫖陞黜紹聖元年詔諸司以歲終㸃檢<lb/>
六曹稽違最多者具郎官姓名上省取㫖二年詔御史<lb/>
臺察六曹稽緩違失者送左司籍記宣和二年左司員<lb/>
外郎王蕃奏都司以彌綸省闥為職事無不預今宰丞<lb/>
入省諸房文字填委次第呈覆自朝至於日中或昏暮<lb/>
僅絶其勢不暇一一檢閱細故而省吏徑禀宰丞請筆<lb/>
以草檢令承從官齎赴郎官㕔落日押字謂宜遵守元<lb/>
豐及崇寧舊法諸房各具簽貼先都事自㸃檢次郎官<lb/>
<pb n="KR3k0055_WYG_080-16a"/>
押訖赴宰丞請筆行下於是詔曰先帝肇正三省詔給<lb/>
令都司以贊省務今都司寢以曠官縁省吏强悍敢肆<lb/>
侵侮自今違法事其左右司官具書其事舉劾情重者<lb/>
竄責元豐寄禄為朝議大夫　事文𩔖聚曰宋朝以為<lb/>
階官元豐正名始實有職掌建炎三年以置檢正省左<lb/>
右司二員二年詔左司書擬吏户禮機速房右司書擬<lb/>
兵刑工賞功房文字後以右司掌刑房事任為劇乃置<lb/>
二員　續文獻通考曰遼南面尚書省置左右司郎中<lb/>
<pb n="KR3k0055_WYG_080-16b"/>
左右司員外郎　金尚書省左司郎中一員正五品員<lb/>
外郎一員正六品掌本司奏事總察吏户禮三部受事<lb/>
付事兼帶修起居注官廻避其間記述之事每月朔朝<lb/>
則先集是月滿者為簿名曰闕本及行止簿貼黄簿并<lb/>
官制同進呈御覽畢則受而藏之每有除拜凡尚書省<lb/>
所不敢擬注者則一闕具二三人以聽制授都事二員<lb/>
正七品掌本司受事付事檢勾稽失省置文牘兼知省<lb/>
内宿直檢校架閣等事右司郎中一員正五品員外郎<lb/>
<pb n="KR3k0055_WYG_080-17a"/>
一員正六品掌本司奏事總察兵刑工三部受事付事<lb/>
都事二員正七品所掌同左司　元尚書省與中書省<lb/>
更變不一其左右丞參議中書省事左右司郎中皆參<lb/>
贊中書省　明洪武元年設中書省左右丞各一人其<lb/>
屬左右司郎中各一人員外郎各一人都事各一人後<lb/>
革中書省置六部遂無左右司之名矣<lb/>
　　尚書左右司郎中二<hi>員外附</hi>
増隋書曰骨儀遷尚書右司郎於時政漸亂濁貨賂公<lb/>
<pb n="KR3k0055_WYG_080-17b"/>
行凡當樞要之職無問貴賤並家累金寶天下士大夫<lb/>
莫不變節而儀勵志守常介然獨立　事文𩔖聚曰隋<lb/>
煬帝始置左右司郎各一人宋因改曰郎中服章與諸<lb/>
司郎中並同𤣥冕五旒衣　章裳刺黻一章兩梁冠<lb/>
又曰天后始置左右司員外郎各一人時顧琮以侍御<lb/>
史陳元懐直以洛州司户遷其朝服與諸司員外郎並<lb/>
爵弁𤣥纓簪導青衣纁裳一梁冠　又曰白敏中字用<lb/>
晦為左司員外郎武宗惟聞白居易名欲召用之是時<lb/>
<pb n="KR3k0055_WYG_080-18a"/>
居易病足宰相李徳裕薦敏中文辭𩔖其兄而有器識<lb/>
　又曰武元衡字伯蒼遷左司郎中詳整任職時以詳<lb/>
整稱重　唐書曰許鑑為左司郎中不稱職張鷟劾之<lb/>
云位膺列宿爵綰通班總八座之繁司承萬機之要務<lb/>
鏘鏘會府掌北斗之璣衡肅肅禮闥握南管之樞奥<lb/>
長編曰元豐六年七月左司郎中范雍直龍圖閣河北<lb/>
轉運使都司出使除職自此始元祐元年范子竒范純<lb/>
夫自左右司出為河北京東轉運皆用雍例直龍圖閣<lb/>
<pb n="KR3k0055_WYG_080-18b"/>
　楊誠齋集曰張栻字敬夫除右司員外郎知閣門事<lb/>
張說除簽書栻夜草手疏極言其不可且詣宰相質責<lb/>
之宰相慚憤不堪而上獨不以為忤親札疏尾付宰相<lb/>
使諭㫖栻復奏上意感悟命得中寢<lb/>
　　尚書左右司郎中三<hi>員外附</hi>
増精簡得人　掄𨕖有序<hi>唐書曰太宗朝劉洎上疏曰尚書萬機乃為政本比者綱</hi>
<hi>維不舉並為勲戚在位品非其任功勢相傾將救兹弊且宜精簡四員左右丞左右司郎中如並得人自然綱</hi>
<hi>維一舉亦當矯正趨競豈惟息其稽滯哉官九國志曰吳王潛為左司郎中典𨕖事時䘮亂之後  失其守甲</hi>
<pb n="KR3k0055_WYG_080-19a"/>
<hi>簿湮没潛雍容款接坐客常滿隨才而接人人自以為得徐知誥相吳掄𨕖有序潛之力也</hi>　公㕔<lb/>
決事　都堂坐白<hi>劉摯傳摯遷右司郎中初宰掾每於執政分㕔時請間白事多持兩端伺</hi>
<hi>意㫖摯始請以公禮聚見共決可否堂晦菴集曰張維留為左司郎中遇事有未便輒詣都  坐白或曰𤨏𤨏</hi>
<hi>辨切非朝官體公曰都司助調鼎實幾微所關若視吏簽擬輒涉筆書不置可否安用我輩耶</hi>　沮大<lb/>
臣議　宣都司力<hi>東都事略曰倪濤遷左司員外郎方議有事燕雲大臣爭先決策濤獨曰</hi>
<hi>天下久平士不習戰軍儲又絀無輕議以貽後患宰相王黼曰左司敢沮軍耶罷之  楊誠齋集曰葉顒除右</hi>
<hi>司時孝宗初即位欲清中書之務増宰士之員公膺首𨕖遷左司一日帝召諌官曰葉顒在都司三年甚宣力</hi>
<hi>然與宰相為朋黨諫官對曰臣不識顒聞之公論不然因陳其求外補意帝黙然良久曰非卿則朕無以知此</hi>
<pb n="KR3k0055_WYG_080-19b"/>
<hi>人越翼日除吏部侍郎兼權給事中</hi>　書數曽布　面折頤浩<hi>丁未録曰陳瓘為右</hi>
<hi>司員外郎以書獻曾布曰尊私史而壓宗廟緣邊費而壊先政皆閣下之過也布讀之大怒辨論移時瓘指事</hi>
<hi>敘言辭色不撓堂吏比肩竦觀又以日錄辦國用須知繳申三省遂出知泰州  中興系年錄曰紹興三年時</hi>
<hi>方審量濫賞以左右司領之呂頤浩當國時有縱舍員外郎王岡獨持不可曰公秉國鈞於天下具瞻之地不</hi>
<hi>平謂何怨始有所歸矣頤浩矍然</hi>　自書除目　學為宰相<hi>哲宗實錄曰王震字</hi>
<hi>子發元豐四年開天章閣初用官制大除拜詔震與吳雍從輔臣執筆入記聖語面授右司員外郎直使自書</hi>
<hi>除目時論榮之曰會要曰紹興十三年三省擬進右司郎中上謂輔臣  神宗聖訓云左右司便是學為宰相</hi>
<hi>豈可不謹擇</hi>
<pb n="KR3k0055_WYG_080-20a"/>
　　尚書左右司郎中四<hi>員外附</hi>
増制唐元稹韋審規等左司戸部郎中等敕曰尚書郎<lb/>
會天下之政上可以封還制誥下可以昇負牧守居可<lb/>
以優游殿省出可以察視違尤非第一流不議兹𨕖具<lb/>
官韋審規等皆厯踐臺閣閑達憲章或滿歲當遷或擇<lb/>
才斯授皆極一時之妙足為三署之光於戲提紀綱而<lb/>
分命六聰左右司之職甚重登生齒以比董九賦人曹<lb/>
郎之任非輕勉竭彌綸之心勿虛俊茂之舉　蘇頲授<lb/>
<pb n="KR3k0055_WYG_080-20b"/>
柳渙左司員外郎敕曰具官柳渙襟情雅正藝能敏洽<lb/>
珥筆記言才光東觀張燈起草譽動南宮宜同滿歲之<lb/>
遷式副為郎之舉　又授姜昂右司員外郎等敕曰尚<lb/>
書金部員外郎姜昂殿中侍御史李常等勵節修身敏<lb/>
才通識金曹典事頗效精勤白簡繩違久聞堅正皆能<lb/>
奉職宜稱遷升昂可尚書右司員外郎常可行侍御史<lb/>
散官勲如故<lb/>
　　尚書都事<hi>主事附</hi>
<pb n="KR3k0055_WYG_080-21a"/>
原杜氏通典曰都事晉有尚書都令史八人秩二百石<lb/>
與左右丞總知都臺事宋齊八人梁五人謂之五都令<lb/>
史職與晉同舊用人常輕武帝詔曰尚書五都職參政<lb/>
要非但總領衆局亦乃方軌二丞頃雖求才未臻妙簡<lb/>
可革用士流以盡時彦乃以都令史視奉朝請<hi>其時以太學博</hi>
<hi>士劉訥兼殿中都司空法曹參軍劉顯兼吏部都太學博士孔䖍孫為金部都司空法曹參軍蕭軌兼左民都</hi>
<hi>宣毅墨曹參軍王顒兼中兵都五人並以才地兼美厯兹𨕖矣</hi>隋開皇初改都令史為<lb/>
都事置八人煬帝分𨽻六尚書置六人領六曹事唐因<lb/>
<pb n="KR3k0055_WYG_080-21b"/>
之　主事二漢有之<hi>漢光禄勲有南北庭主事三署之事於諸郎之中察茂才髙第者為</hi>
<hi>之後漢范滂字孟博自光禄四行遷光祿主事時陳蕃為光祿<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>滂執公儀詣蕃蕃亦不止滂懐恨投版棄官</hi>
<hi>而去郭泰聞之曰若范孟博者豈宜以公禮格之蕃乃謝  又胡伯蕃公沙穆並為之</hi>後魏於尚<lb/>
書諸司置主事令史隋於諸省又各置主事令史員煬<lb/>
帝三年並去令史之名但曰主事隨曹閒劇而每十令<lb/>
史置一主事不滿十者亦一人雜用士人<hi>顔懲楚者文學名流為内</hi>
<hi>史主事</hi>唐並用流外　増事文𩔖聚曰本尚書都令史之<lb/>
職葢前漢官也漢尚書臺令史秩二百石魏令史皆八<lb/>
<pb n="KR3k0055_WYG_080-22a"/>
品梁陳品第八隋正八品上唐置六人從七品上自晉<lb/>
宋齊後魏北齊隋置八者當八座之數梁陳置五者當<lb/>
五曹之數唐置六者當六曹之數宋尚書省都事正八<lb/>
品元於左右二司各置都事亦古制也　續文獻通考<lb/>
曰金尚書省左司都事二員正七品掌本司受事付事<lb/>
檢勾稽失省署文牘兼知省内宿直檢校架閣等事右<lb/>
司都事二員正七品所掌同左司　明無尚書都事官<lb/>
　　尚書令史一<lb/>
<pb n="KR3k0055_WYG_080-22b"/>
原杜氏通典曰尚書令史漢官也後漢尚書令史十二<lb/>
人曹有三人主書後増劇曹三人合二十一人皆𨕖於<lb/>
蘭臺符節簡練有吏能者為之<hi>漢官儀云能通蒼頡史籀篇補蘭臺令史滿歲</hi>
<hi>補尚書令史滿歲為尚書郎以後漢韋彪字孟達上疏曰往時楚獄大起故署令史  助郎職而𩔖多小人好</hi>
<hi>名奸利今者務簡皆可停省</hi>其尚書郎初與令史皆主文簿其職一<lb/>
也郎闕以令史久次者補之光武始革用孝廉孝廉恥<lb/>
焉<hi>時故事尚書郎缺以令史久次補之光武始改用孝廉為郎  又郎中袁著詣闕上書訟梁冀矯暴冀陰</hi>
<hi>殺之學生劉常當代名儒素善於著冀召常補令史以此辱之</hi>舊制尚書郎限滿補縣<lb/>
<pb n="KR3k0055_WYG_080-23a"/>
長令史補丞尉尚書令鄭宏奏曰職尊掌簿多無樂者<lb/>
請即補千石令史為長帝從之<hi>蜀志董厥為府令史諸葛亮稱之曰董令史良</hi>
<hi>士也後遷至尚書令史平臺事</hi>西晉令史朝晡詣都座朝江左惟早朝<lb/>
而已又賈充為尚書令以目疾表置省事吏四人尚書<lb/>
置省事自此始也其品職與諸曹令史同<hi>姚萇圍苻堅遣僕射尹緯</hi>
<hi>詣堅問事堅見其瓌傑問曰卿於朕代為何官緯荅曰尚書令史堅曰卿宰相才王景略之儔也而朕失之今</hi>
<hi>日之亡不亦宜乎</hi>晉宋蘭臺寺正書令史雖行文書皆有品秩<lb/>
朱衣執版給書僮孔顗為御史中丞坐鞭令史為有司<lb/>
<pb n="KR3k0055_WYG_080-23b"/>
所紏<hi>孔顗性素儉蘭臺令史者三吳富人輕顗故也</hi>梁陳與晉宋同後魏令史<lb/>
亦朱衣執笏然謂之流外勲品北齊尚書郎判事正令<lb/>
史側坐書令史過事令史皆平揖郎無拜自隋以來令<lb/>
史之任文案煩屑漸為卑冗不參官品<hi>開皇十五年詔州縣佐史三年</hi>
<hi>一代不得重位</hi>煬帝以四省三臺皆曰令史九寺五監諸衞府<lb/>
則皆曰府史於時令史得官者甚少年限亦賖<hi>隋牛宏嘗問於</hi>
<hi>騎尉劉炫曰案周禮士多而府史少今令史百倍於前制官減則不濟其故何也炫曰古人委任責成歲考其</hi>
<hi>殿最案不重求文不繁悉太史之任掌要目而已今之文簿恒慮覆理鍜鍊苦辛甚密萬里追證百年舊案故</hi>
<pb n="KR3k0055_WYG_080-24a"/>
<hi>諺曰老吏抱案死今古不同若此之相懸也宏又曰後魏北齊之時令史從容而已今則不遑寧舍其事何也</hi>
<hi>炫曰齊氏立州不過十三府行臺逓相統領文書行下不過十條今州二百其繁一也往者州惟置綱領郡置</hi>
<hi>守丞縣惟令而已其所具寮則長官自辟受詔赴任每州不過數十今則不然大小之官悉由吏部纖介之迹</hi>
<hi>皆屬考功其繁二也省官不如省事省事不如清心官不省而欲從容其可得乎宏甚善其言而不能用</hi>唐<lb/>
武徳中天下初定京師穀糴貴逺人不相願仕流外始<lb/>
於諸州調佐史及朝集典充𨕖不獲已而為之遂促年<lb/>
限優以敘次六七年有至本司主事及上縣尉者自此<lb/>
之後遂為官途總章中詔諸司令史考滿合𨕖者限試<lb/>
<pb n="KR3k0055_WYG_080-24b"/>
一經時人嗟異著於謡頌<hi>時閻立本為右相姜恪為左相立本無他才識特以善畫</hi>
<hi>稱之恪嘗累為將軍立功塞外是歲京師饑旱𢎞文崇賢司成三館學生並放歸本貫當時為之語曰左相宣</hi>
<hi>威沙漠右相馳譽丹青三館學生放散五臺令史明經</hi>　増文獻通考曰宋制判<lb/>
省事一人以諸司三品以上充總轄二十四司及集議<lb/>
定諡文武官封贈注甲發付𨕖人出雪投供之事令史<lb/>
三人驅使官三人散官一人　續文獻通考曰金廢帝<lb/>
正隆二年罷尚書省直省令史出為外官　明無尚書<lb/>
令史<lb/>
<pb n="KR3k0055_WYG_080-25a"/>
　　尚書令史二<lb/>
原掌錄上事<hi>百官表注云諸曹郎令史與郎並處事宜别掌錄上事立草</hi>　掌發章<lb/>
表<hi>又云直事令史掌發納章表及上事上書條牒疏奏門下注發日月其啓皆直注也</hi>　别錄判<lb/>
校<hi>又云尚書令史偕左右丞共所司别掌錄判校朝令也</hi>　别掌立草<hi>見前</hi>　義士<lb/>
二人<hi>魏志云濟陰王思與梁習俱為西曹令史思因直日白事失太祖㫖太祖大怒敎召主者將加重辟</hi>
<hi>時思近出習代往對已被收執矣思乃馳還自陳已罪罪應受死太祖歎習之不言思之識分曰何意吾軍中</hi>
<hi>有二義士乎</hi>　國士之風<hi>王隠晉書云趙孟字長舒入補尚書都官令史善於清談有國士之</hi>
<hi>風其面有疵</hi>　邊讓占對閑敘<hi>後漢書邊譲傳云大將軍何進聞譲才名欲辟命之恐不</hi>
<pb n="KR3k0055_WYG_080-25b"/>
<hi>至詭以軍事徴召既到署令史進以禮見之讓善占對閑敘如流時賓客百數皆髙慕之</hi>　黄浮奉<lb/>
公憂民<hi>汝南光賢傳云黄浮為墟里所差次當洛亭於是感激學書心遂開朗乃隨人到京師入公府</hi>
<hi>求學事嵗餘為公府令入補尚書令史奉公憂職以功除昌慮長號為神君</hi>　孫鑠遂起就<lb/>
職<hi>臧榮緒晉書云孫鑠字巨業補吏部令史歎曰郡縣不為鑠禮而天臺乃以公府掾為令史哉若陳禽□</hi>
<hi>□諸人並清列不陞卑雜而我獨屯塞不通如何遂就職遷尚書郎</hi>　髙軫處法平允<hi>魏氏</hi>
<hi>春秋云髙軫為刺姦令史處法平允夙夜匪懈至抱文書而寐太祖見而哀之徐解裘覆之而去自是辟焉</hi>
　李苾用法平整<hi>王隠晉書云李苾字升平為功曹除吏部令史用法平整</hi>
　　行臺省一<lb/>
<pb n="KR3k0055_WYG_080-26a"/>
原杜氏通典曰行臺省魏晉有之昔魏末晉文帝討諸<lb/>
葛誕散騎常侍裵秀尚書僕射陳泰黄門侍郎鍾㑹等<lb/>
以行臺從至晉永嘉四年東海王越帥衆許昌以行臺<lb/>
自隨是也<hi>越請討石勒表以行臺隨軍</hi>及後魏謂之尚書大行臺别<lb/>
置官屬<hi>後魏道武帝置中山行臺以秦王儀為尚書令以鎮之孝文永熙三年以宇文泰為大行臺以</hi>
<hi>蘇綽為行臺度支尚書</hi>北齊行臺兼統民事自辛術始焉<hi>武帝八年辛術</hi>
<hi>為東南道行臺東徐州刺史郭志殺郡守文宣聞之敕術曰江南初附百姓難向京師留卿為行臺亦欲理邊</hi>
<hi>民冤枉監理牧守自今以後所統十餘州地諸有犯法者刺史先啓聽報以下先理後表齊代行臺兼總民事</hi>
<pb n="KR3k0055_WYG_080-26b"/>
<hi>自術始也</hi>其官置令僕射其尚書丞郎皆隨時權制<hi>江左無行臺惟</hi>
<hi>梁末以侯景為河南王大行臺承制如鄧禹故事</hi>隋謂之行臺省有尚書令僕<lb/>
射<hi>左右任置</hi>各一人主事四人有考功<hi>兼吏部主/爵司勲</hi>禮部<hi>兼祠部主</hi>
<hi>客</hi>膳部兵部<hi>兼職/方</hi>駕部庫部刑部<hi>兼都官/司門</hi>度支<hi>兼倉部</hi>金<lb/>
部工部屯田<hi>兼水部虞部</hi>侍郎各一人每臺置食貨農圃武<lb/>
器百工監副各置丞<hi>食貨四人農圃一人武器二人百工四人</hi>錄事等員<hi>食貨</hi>
<hi>農圃百工等各二人武器一人</hi>葢隨其所管之道置於外州以行尚書<lb/>
事　増文獻通考曰開皇八年將伐陳則置淮南行省<lb/>
<pb n="KR3k0055_WYG_080-27a"/>
於壽春九年已平陳則廢淮南行臺省唐初亦置行臺<lb/>
武徳四年詔陜東道大行臺尚書省自令僕至郎中主<lb/>
事品秩皆與京師同而員數差少山東行臺及總管諸<lb/>
州並𨽻焉其益州襄州山東淮南河北等道令僕以下<lb/>
各降京師一等員數又減焉行臺尚書令得承制補署<lb/>
其秦王齊王府官之外各置左右六護軍府及左右親<lb/>
事帳内府貞觀以後廢其後諸道各置采訪等使每使<lb/>
有判官二人兼判尚書六行事亦行臺之遺制　致堂<lb/>
<pb n="KR3k0055_WYG_080-27b"/>
胡氏曰由朝廷制藩屏以藩屏臨州縣以州縣治百姓<lb/>
如挈裘而振其領政出於一則禀承者無二三之惑今<lb/>
唐全有四海置郵以𫝊命雖萬里之逺不逾時月而至<lb/>
矣而建一二行臺於外使大臣承制補置是政出於朝<lb/>
廷又出於行臺夫豈國無異政之體哉　按行臺省之<lb/>
名雖始於魏晉之間然西漢初興髙祖所以委蕭何世<lb/>
祖所以命鄧禹其權任葢亦𩔖此唐天寶以後以盜賊<lb/>
陷兩京吐蕃侵畿甸則或以大元帥副元帥命親王勲<lb/>
<pb n="KR3k0055_WYG_080-28a"/>
臣為之然但可任專征之責而他事則禀朝㫖則亦未<lb/>
嘗僃行臺省之事也至其末年方鎮擅地請節於是或<lb/>
以侍中中書令同平章事王爵命之如錢鏐馬殷王審<lb/>
知之徒葢名為奉正朔而實自為一朝廷矣然則行臺<lb/>
省之名茍非創造之初土宇未一以此任帷幄腹心之<lb/>
臣則必衰微之後法制已隳以此處分裂割據之輩至<lb/>
若承平之時則不宜有此名也建炎時張魏公以樞密<lb/>
使宣撫川陜趙忠簡謂之曰元樞新立大功出當川陜<lb/>
<pb n="KR3k0055_WYG_080-28b"/>
半天下之責自兵事外悉當奏禀葢大臣在外忌權太<lb/>
重也及魏公得罪謫詞言假便宜行事之制忘人臣無<lb/>
將之嫌肖内閣以招賢擬尚方而鑄印然則承制之亊<lb/>
易以惹謗忠簡之言固篤論也　事文𩔖聚曰宋無行<lb/>
臺省　續文獻通考曰行中書省即行尚書省遼不設<lb/>
金宣宗置行省於陜西元制行中書省凡十秩從一品<lb/>
掌國庶務統郡縣鎮邊鄙與都省為表裏中統至元間<lb/>
皆以省官出領其事其丞相皆以宰執行某處省事係<lb/>
<pb n="KR3k0055_WYG_080-29a"/>
銜其後嫌於外重改為某處行中書省至元二十四年<lb/>
改行尚書省㝷復如舊每省丞相一員平章二員左右<lb/>
丞二員參知政事二員郎中員外郎各二員都事二員<lb/>
　明洪武丙辰改浙江等行中書省為承宣布政司及<lb/>
設都指揮使司提刑按察使司於各省遂定官制先是<lb/>
仍元為行中書省或分中書省六部尚書往往出為參<lb/>
知政事參政入為尚書至是始改為布政使司按察司<lb/>
都司是謂三司官並治省城<lb/>
<pb n="KR3k0055_WYG_080-29b"/>
　　行臺省二<lb/>
増理邊民冤　有王佐才<hi>上見通典注郎北史蘇綽為周文帝行臺  中在官歲餘</hi>
<hi>未見知臺中咸稱其能僕射周慧達稱其有王佐才時文帝與公卿往昆明池觀魚至漢故蒼池顧問左右莫</hi>
<hi>有知者或曰蘇綽博物乃召問綽應對如流文帝嘉之乃令綽並馬至池及夜還留綽問以政道臥而聽之文</hi>
<hi>帝乃起整衣冠危坐不覺膝之前席語遂達曙詰朝謂周慧達曰蘇綽真竒士也即拜大行臺左參政典機密</hi>
<hi>自是寵遇日隆</hi>　辦槽解圍　僃艇全橋<hi>獨孤永業齊後主時為河陽道行臺僕射</hi>
<hi>洛州刺史周武帝親攻金墉永業出兵禦之曰是何達官作何行動周人曰至尊自來主人何不出看客永業</hi>
<hi>曰客行悤速是故不出乃連夜辦馬槽二千周人聞之以為大軍將至乃解圍去  北齊張亮為行臺左丞髙</hi>
<pb n="KR3k0055_WYG_080-30a"/>
　<hi>仲密之叛也與斛律金守河陽周太祖於上流放火船燒河橋亮乃僃小艇百餘艘皆載長鏁鏁頭施鉤火船</hi>
　<hi>將至即馳小艇以鉤鉤之分鏁向岸船不得及橋之獲全張亮之力也</hi>　專制河南　拜<lb/>
　鎮東都<hi>侯景為南道大行臺位司徒言於神武曰恨不得兵三萬横行天下要須濟江縛取蕭衍老翁</hi>
　<hi>以作太平寺主神武壯其言使擁兵十萬專制河南仗任若已之半體  屈突通判陜東道行臺左僕射時從</hi>
　<hi>討王世充世充平論功第一拜陜東道大行臺右僕射鎮東都</hi>
　<lb/>
　<lb/>
　<lb/>
<pb n="KR3k0055_WYG_080-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷七十五<lb/>
</p>
<p>
</p>
  </div>
</body>
</text>
</TEI>
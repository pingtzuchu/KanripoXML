<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_006-1a"/>
　欽定四庫全書<lb/>
御定淵鑑𩔖函卷一<lb/>
　　天部一<hi>天</hi>
　　　天一<lb/>
　原釋名曰天坦也坦然髙而逺也　增又曰天顯也在<lb/>
　上髙顯也　原物理論曰水土之氣升而為天　增又<lb/>
　曰天者旋也均也積陽純剛其體廻旋羣生之所大仰<lb/>
　　原廣雅曰太初氣之始也清濁未分太始形之始也<lb/>
<pb n="KR3k0055_WYG_006-1b"/>
　清者為精濁者為形太素質之始也已有素朴而未散<lb/>
　也二氣相接剖判分離輕清者為天　河圖括地象云<lb/>
　易有太極是生兩儀兩儀未分其氣混沌清濁既分伏<lb/>
　者為天偃者為地廣雅云九天之際曰九垠<hi>魚勤反堮也</hi>
　九天之外次曰九陔<hi>居孩反陔階也言其階次有九也</hi>　凡天去地二<lb/>
　億一萬六千七百八十一里半度地之厚與天髙等天<lb/>
　南北相去二億三萬三千五十七里二十五步東西短<lb/>
　減四步纂要云東西南北曰四方四方之隅曰四維天<lb/>
<pb n="KR3k0055_WYG_006-2a"/>
地四方曰六合天地曰二儀以人參之曰三才四方上<lb/>
下謂之宇往古來今謂之宙或謂天地為宇宙凡天地<lb/>
元氣之所生天謂之乾地謂之坤天圓而色𤣥地方而<lb/>
色黃日月謂之兩曜五星謂之五緯<hi>五星者東方嵗南方熒惑西方太白</hi>
<hi>北方辰中央鎮</hi>　日月星謂之三辰亦曰三光日月五星謂之<lb/>
七曜五經通義云天神之大者曰昊天上帝<hi>即曜魄寳也亦曰天</hi>
<hi>皇大帝亦曰太一</hi>　其佐曰五帝<hi>東方青帝靈威仰南方赤帝赤熛怒西方白帝白招拒北</hi>
<hi>方黒帝叶光紀中央黄帝含樞紐</hi>　周易曰大哉乾元萬物資始乃統<lb/>
<pb n="KR3k0055_WYG_006-2b"/>
天雲行雨施品物流形大明終始六位時成時乗六龍<lb/>
以御天乾道變化各正性命　增又曰天行健君子以<lb/>
自强不息　又曰天道虧盈而益謙　又曰觀乎天文<lb/>
以察時變　又曰天尊地卑乾坤定矣　又曰在天成<lb/>
象　又曰天地之道貞觀者也　原又曰立天之道曰<lb/>
陰與陽　增又曰乾為天　原尚書曰乃命羲和欽若<lb/>
昊天　增又曰皇天無親惟徳是輔　詩曰敬天之渝<lb/>
無敢馳驅　又曰謂天盖髙不敢不跼　原禮記曰天<lb/>
<pb n="KR3k0055_WYG_006-3a"/>
地之道博也厚也髙也明也悠也久也日月星辰繋焉<lb/>
萬物覆焉　增又曰天則不言而信天無私覆是天道<lb/>
也無為而物成　又曰天秉陽垂日星　又曰天不愛<lb/>
其道故天降甘露　又曰天有四時春秋冬夏風雨霜<lb/>
露無非教也　又曰著不息者天也聖人作樂以應天<lb/>
　又曰孟冬之月天氣上騰地氣下降　又曰清明象<lb/>
天　原論語曰天何言哉四時行焉百物生焉　爾雅<lb/>
曰穹蒼蒼天也春為蒼天夏為昊天秋為旻天冬為上<lb/>
<pb n="KR3k0055_WYG_006-3b"/>
天　禮統曰天地者元氣之所生萬物之祖也　白虎<lb/>
通曰天者何也天之為言鎮也居髙理下為人鎮也男<lb/>
女總名為人天地所以無總名何天圓地方不相𩔖也<lb/>
天左旋地右周猶君臣陰陽相對之義　春秋繁露曰<lb/>
天有十端天地陰陽水土金木火人凡十端天亦有喜<lb/>
怒之氣哀樂之心與人相副以𩔖合之天人一也　增<lb/>
春秋説題辭曰天羣陽之精合為太乙分為殊名　原<lb/>
春秋元命苞曰天不足西北陽極於九故天周九九八<lb/>
<pb n="KR3k0055_WYG_006-4a"/>
十一萬里　增春秋感精符曰人主與日月同明四海<lb/>
合信故父天母地兄日姊月<hi>父天于圜丘之禮也母地于方澤之祭也兄日于東</hi>
<hi>郊姊月于西郊也</hi>　春秋内事曰天有十二分以日月之所躔<lb/>
也　原太𤣥經曰有九天一為中天二為羡天三為從<lb/>
天四為更天五為晬天六為廓天七為咸天八為沈天<lb/>
九為成天　又曰天以不見為元　增蔡邕月令章句<lb/>
云天左旋出地上而西入地下而東繞北極七十度<lb/>
許氏説文曰至髙無上從一大也　尚書説曰天有五<lb/>
<pb n="KR3k0055_WYG_006-4b"/>
號尊而君之則曰皇天元氣廣大則稱昊天仁覆愍下<lb/>
則稱旻天自天監下則稱上天據逺視之蒼蒼然則稱<lb/>
蒼天　尚書考靈曜云二十八宿之外各有一萬五千<lb/>
里是謂四遊之極謂之四表　周髀經曰天有四極四<lb/>
和<hi>子午夘酉得東西南北之中謂之四極四和</hi>　酉陽雜爼玉格云天圓十<lb/>
二綱運闗三百六十轉方為一周天運凡三千六百周<lb/>
為陽孛　戰國策云鄒衍大言天事號談天衍　前漢<lb/>
書云髙祖致天巫祠八州及中央　又云惟泰元尊<hi>泰元</hi>
<pb n="KR3k0055_WYG_006-5a"/>
<hi>天也</hi>　又云天運三十嵗一小變百年中變五百年大變<lb/>
三大變一紀三紀而大備　史記云天者人之始也父<lb/>
母者人之本也人窮則反本故勞苦倦極未嘗不呼天<lb/>
也疾病慘怛未嘗不呼父母也　漢書樂志云天門開<lb/>
詄蕩蕩　晉書天文志云日景于地千里而差一寸景<lb/>
尺有五寸者南戴日下萬五千里也以此推之日當去<lb/>
其下地八萬里矣日斜射陽城則天徑之半也體圓如<lb/>
弹丸地處天之半而陽城為中則日春秋冬夏昏明晝<lb/>
<pb n="KR3k0055_WYG_006-5b"/>
夜去陽城皆等無盈縮矣故知從日斜射陽城為天徑<lb/>
之半也以句股法言之旁萬五千里句也立八極萬里<lb/>
股也從日斜射陽城弦也以句股求弦法入之得八萬<lb/>
一千三百九十四里三十步五尺三寸六分天徑之半<lb/>
而地上去天之數也　又云古言天者三家一盖天二<lb/>
宣夜三渾天　老子曰域中有四大道大天大地大王<lb/>
亦大　原莊子曰天之蒼蒼其正色耶其逺而無所至<lb/>
極耶　申子曰天道無私是以恒正天道恒正是以清<lb/>
<pb n="KR3k0055_WYG_006-6a"/>
明　文子曰髙莫髙於天下莫下於澤天髙澤下聖人<lb/>
法之　又曰天圓而無端故不能觀其形　增淮南子<lb/>
曰排閶闔淪天門<hi>注云閶闔始生天之門也天門上帝所居紫微宫門也</hi>　又曰<lb/>
四時者天之吏也日月者天之使也星辰者天之期也<lb/>
虹霓彗星者天之忌也　管子曰釜鼓滿則人概之人<lb/>
滿則天概之　尸子曰天左舒而起牽牛　揚子曰昭<lb/>
昭乎惟天為聰惟天為明夫能髙其目而下其耳者匪<lb/>
天也　管子曰天或維之莫之維天已墮矣况於人乎<lb/>
<pb n="KR3k0055_WYG_006-6b"/>
　原呂氏春秋曰天有九野何謂九野中央曰鈞天東<lb/>
方曰蒼天東北曰變天北方曰𤣥天西北曰幽天西方<lb/>
曰皓天<hi>廣雅作成天</hi>西南曰朱天南方曰炎天東南曰陽天<lb/>
　增又曰天如車輪終而復始極則復反　原張衡靈<lb/>
憲曰太素之前幽清寂寞不可為象惟虚惟無盖道之<lb/>
根也道根既建由無生有太素始萌萌而示兆斯謂龎<lb/>
洪盖道之幹也道幹既育萬物成體於是剛柔始分清<lb/>
濁異位天成於外而體陽故圓以動斯謂天元道之實<lb/>
<pb n="KR3k0055_WYG_006-7a"/>
也天有元位　增又曰天有九位自地至天一億一萬<lb/>
六千三百五十里懸天之晷薄地之儀皆千里而差一<lb/>
寸　原渾天儀曰天如雞子天大地小天表裏有水地<lb/>
各乗氣而立載水而浮二十八宿半𨼆半見天轉如車<lb/>
轂之運　增賀道養渾天記曰昔記天體者有三渾儀<lb/>
莫知其始書以齊七政盖渾體也二曰宣夜夏殷法也<lb/>
三曰周髀當周髀之所造非周家之術也近世復有四<lb/>
術一曰方天興於王充二曰昕天起於姚信三曰穹天<lb/>
<pb n="KR3k0055_WYG_006-7b"/>
由於虞喜皆以臆斷浮説不足觀也惟渾天之事徴驗<lb/>
不疑　原徐整三五厯紀曰天地混沌如雞子盤古生<lb/>
其中萬八千嵗天地開闢陽清為天陰濁為地盤古在<lb/>
其中一日九變神於天聖於地天日髙一丈地日厚一<lb/>
丈盤古日長一丈如此萬八千嵗天數極髙地數極深<lb/>
盤古極長後乃有三皇數起於一立於三成於五盛於<lb/>
七處於九故天去地九萬里　黃帝素問曰積陽為天<lb/>
故天者清陽也　增又曰天體如車有盖日月懸著何<lb/>
<pb n="KR3k0055_WYG_006-8a"/>
可上哉　原楚辭天問曰圜則九重孰營度之八柱何<lb/>
當東南何虧<hi>言天有八山為柱皆何當值東南不足誰虧缺之</hi>日月安屬列星<lb/>
安陳　增揚子法言曰或問雕刻衆形者匪天歟以其<lb/>
不雕刻也如物物刻而雕之焉得力而給諸　論衡曰<lb/>
天門在西北又日月五行随天而西移行遲於天耳<lb/>
又曰天行六十五度凡積十三萬里也其行甚疾無以<lb/>
為驗儻與陶鈞之運弩矢之流相𩔖乎　董仲舒曰天<lb/>
者羣物之祖也故徧覆包涵而無所殊建日月風雨以<lb/>
<pb n="KR3k0055_WYG_006-8b"/>
和之經陰陽寒暑以成之　韓子原道篇曰坐井而觀<lb/>
天曰天小者非天小也　栁宗元天説云上而𤣥者世<lb/>
謂之天　劉禹錫天論云天之道在生植其用在强弱<lb/>
　　天二<lb/>
原說苑曰齊桓公問管仲王者何所貴對曰貴天桓公<lb/>
仰觀天管仲曰所謂之天者非謂蒼蒼莽莽之天也君<lb/>
人者以百姓為天　增史記趙簡子疾五日不知人居<lb/>
二日半寤語大夫曰我之帝所甚樂與百神遊於鈞天<lb/>
<pb n="KR3k0055_WYG_006-9a"/>
廣樂九奏萬舞不𩔖三代之樂其聲動人心扁鵲告董<lb/>
安于曰昔秦穆公常如此七日而寤告公孫枝與子輿<lb/>
曰我之帝所甚樂所以久者適有學也　原列子曰杞<lb/>
國人有憂天崩墜身無所寄廢于寢食又有憂彼之憂<lb/>
者曉之曰天積氣耳無處無氣奈何而崩墜乎其人曰<lb/>
天果積氣日月星宿不當墜也曉之者曰日月星宿亦<lb/>
積氣中之有光曜者正復使墜亦不能有中傷　增後<lb/>
漢書曰和熹鄧皇后常夢捫天天體蕩蕩正青滑如磄<lb/>
<pb n="KR3k0055_WYG_006-9b"/>
磃有若鍾乳狀乃仰嗽飲之以訊占夢言堯夢扳天而<lb/>
上湯夢及天而䑛之此皆聖王之前占吉不可言也<lb/>
原蜀志曰呉使張温來聘温問秦宻<hi>一作宓</hi>曰天有頭乎<lb/>
宻曰有之温曰在何方宻曰詩云乃眷西顧以此推之<lb/>
頭在西方温曰天有耳乎宻曰天處髙而聽卑詩曰鶴<lb/>
鳴九臯聲聞于天若其無耳何以聽之温曰天有足乎<lb/>
宻曰詩云天步艱難若其無足何以步之温曰天有姓<lb/>
乎宻曰姓劉何以知之曰其子姓劉以此知之　增晉<lb/>
<pb n="KR3k0055_WYG_006-10a"/>
書載記北燕主馮跋常夜見天門開神光赫然燭於庭<lb/>
内　異苑曰陶侃夢飛翔冲天天門九重已入其八餘<lb/>
一門不得進以翼摶天一翅致折驚而墜下后果都督<lb/>
八州欲有闚擬之志每憶折翅之祥抑心而止　齊書<lb/>
曰王摛史學博聞永明中天忽黃色照地衆莫解摛曰<lb/>
是榮光世祖大悦用為永陽郡守　北齊書曰文宣帝<lb/>
髙洋從世宗行過遼陽山獨見天門開餘人無見者<lb/>
陳書曰髙祖夢天開數丈有一人朱衣捧日令帝張口<lb/>
<pb n="KR3k0055_WYG_006-10b"/>
納之及覺猶熱後二百日為帝　南史曰宋薛安都初<lb/>
征闗陜至臼口夢仰視天見天門開謂左右曰汝等見<lb/>
天門開不至孝武伐逆踐祚歎曰夢天門開乃中興之<lb/>
象耶　周世宗觀泗州大水記以問竇儼儼對曰天地<lb/>
五徳潤暵生成動　倦游録曰韓琦知秦州卧疾數日<lb/>
忽曰適夢以手捧天者再其後援英宗於藩邸翼神宗<lb/>
於東宮　曲洧舊聞曰龎籍帥延安日冬至中夜恍惚<lb/>
間見天象成文云龎籍後十年作相當以仁佐天下駐<lb/>
<pb n="KR3k0055_WYG_006-11a"/>
視久之方滅後十年果為相　葆光録羊襲吉少見天<lb/>
開其内雲霞澒洞樓閣參差光明下照山岳逡巡乃閉<lb/>
　王文正遺事云旦初見天門開中有己姓名<lb/>
　　天三<lb/>
原轉盖　倚杵<hi>桓譚新論曰天以為盖轉左旋日月星辰随而東西  河圖挺佐輔曰百世之</hi>
<hi>後地髙天下不風不雨不寒不暑民復食土皆知其母不知其父如此千嵗之後而天可倚杵洶洶莫知終始</hi>
　覆盆　轉轂<hi>王充論衡曰天平正與地無異若盆覆之狀  下詳天一</hi>　象蓋<lb/>
如笠<hi>劉氏正厯問曰顓頊造渾天儀黄帝為蓋天以天象蓋  虞昺穹天論曰天形穹窿如笠以冒地之</hi>
<pb n="KR3k0055_WYG_006-11b"/>
<hi>表</hi>　玉儀　銅渾<hi>尚書考靈曜曰觀玉儀之旋昏明主時  鄭注曰以玉為渾儀故曰玉儀</hi>
<hi>也名臣奏曰今史官所用候臺銅儀則渾天法    述征記長安南有靈臺上有銅渾天儀</hi>　設位<lb/>
　垂象<hi>易曰天地設位而易行乎其中矣又曰天垂象見吉凶聖人象之</hi>　髙明　貞<lb/>
觀<hi>上詳天一貞周易曰天地之道  觀者也</hi>　三體　六氣<hi>蔡邕天文志曰言天體者三一</hi>
<hi>曰周髀二曰宣夜三曰渾天氣左傳曰天有六氣以降生五味  杜預注曰六  者陰陽風雨晦明</hi>　四<lb/>
極　九野<hi>淮南子曰昔者女媧氏煉五色石以補蒼天斷鼇足以立四極按髙誘注曰鼇大龜也天</hi>
<hi>廢傾以鼇足拄之下詳天一</hi>　九重　八柱<hi>上詳天二下詳天一</hi>　折柱　絶<lb/>
維<hi>列子曰共工氏與顓頊争為帝怒觸不周山折天柱絶地維故天傾西北日月星辰就焉地缺東南百川</hi>
<pb n="KR3k0055_WYG_006-12a"/>
<hi>水潦歸焉維宋玉大言賦曰壯士歘兮絶天  北斗戾兮太山夷</hi>　雨粟　降秬<hi>周書曰神</hi>
<hi>農之時天雨粟農耕而種之天孫氏瑞應圖曰舜時后稷播植天降秬秠故詩曰  降嘉種維秬維秠</hi>
降麰　下穀<hi>漢書曰來麰麥也始自天降以和致和獲天助也  孔叢子曰魏王問子順曰寡人</hi>
<hi>聞昔者上天神異后稷而為之下嘉穀周遂以興</hi>　杞國憂　秦宓答<hi>並詳天二</hi>
命虞　啓魏<hi>史記曰叔虞母夢天謂武王曰余命汝生子名虞余與之虞及生子有文在手曰虞</hi>
<hi>遂因命之盈左傳晉侯賜畢萬魏卜偃曰畢萬之後必大萬  數也魏大名也以是始賞天啓之矣</hi>　授<lb/>
楚　錫秦<hi>左傳曰公孫歸父㑹楚子于宋宋人告急于晉晉侯欲救之伯宗曰不可天方授楚未可</hi>
<hi>與争雖晉之强能違天乎廣張衡西京賦曰昔者大帝説秦穆而覲之饗以鈞天  樂帝有醉焉乃為金冊錫</hi>
<pb n="KR3k0055_WYG_006-12b"/>
<hi>用此土而翦諸鶉首</hi>　油雲　膏雨<hi>孟子曰天油然作雲霈然下雨  左傳曰小國之仰大國</hi>
<hi>也如百穀之仰膏雨</hi>　榆星　桂月<hi>古樂府詩曰天上何所有歴歴種白榆  虞喜安天論曰</hi>
<hi>俗傳月中仙人桂樹今視其初生見仙人之足漸已成形桂樹後生</hi>　璧月　珠露<hi>尚書中候</hi>
<hi>曰天地開闢甲子冬至日月若懸璧五星若編珠李顒感興賦曰風觸波而文結兮露霑丹而珠凝</hi>　紫<lb/>
電　文虹<hi>曹毗霖雨詩曰洪霖彌旬日翳翳四區昏紫電光飛牖迅雷終天奔  傅𤣥陽春賦曰習</hi>
<hi>習谷風洋洋緑泉丹霞布景文虹竟天</hi>　繒雲　絲雨<hi>易通卦驗曰立秋濁陰雲出如赤繒</hi>
<hi>陰張協詩曰金風扇景節丹霞啓  期騰雲似漏網密雨如散絲</hi>　風駟　雲車<hi>仲長統詩</hi>
<hi>曰春雲為馬秋風為駟按之不遲勞之不疾上魏武帝古樂府詩曰願得神之人乗駕雲車驂白鹿  到天之</hi>
<pb n="KR3k0055_WYG_006-13a"/>
<hi>門來賜神之藥</hi>　錦雲　縠霧<hi>成公綏雲賦曰或繡文錦章依微要妙  宋玉神女賦曰動霧</hi>
<hi>縠以徐步拂珮聲之珊珊</hi>　文露　光風<hi>春秋佐助期曰武露布文露沈宋均注曰甘露見其</hi>
<hi>國布散者人尚武文采者則甘露凝重風楚辭曰光風轉蕙汎崇蘭王逸注曰謂雨已出日而  草木有光也</hi>
　祥風　甘雨<hi>尚書大傳曰徳及皇天則祥風起  括地圖曰谷山有叢雲甘雨</hi>　翠<lb/>
雲　紫蜺<hi>馮衍顯志賦曰駟素虯而馳騁兮垂翠雲而相羊  揚雄太𤣥經曰紫蜺圍日其疾不割</hi>
　姮娥月　少女風<hi>淮南子曰羿請不死之藥於西王母羿妻姮娥竊之奔月託身於月</hi>
<hi>是為蟾蠩而為月精言管公明别傳曰公明在清河于時大旱問何時當雨  今夜當大雨至日向暮了無雲</hi>
<hi>氣衆人並讙嗤公明公明言樹上已有少女微風樹間陰鳥和鳴若少女反風陰鳥亂翔其應至矣須臾𤣥雲</hi>
<pb n="KR3k0055_WYG_006-13b"/>
<hi>四集大雨注傾</hi>　白鵠雲　黃雀風<hi>易通卦驗曰春分正陽雲出張如白鵠  周處風土</hi>
<hi>記曰五月風發六月乃止俗號黃雀風是時海魚變為黃雀因以名之</hi>　設位　張弓<hi>易天</hi>
<hi>地設位猶老子云天道其  張弓乎</hi>　戴盆　窺牖<hi>馬遷傳戴盆何以望天  不窺牖見天道</hi>
　得一　生三<hi>老子天得一以清三道生一一生二二生三  才也</hi>　開雲霧<lb/>
行日月<hi>衞瓘每見樂彦輔曰每見此人瑩然若開雲霧而覩青天  蔡邕上書云渾天立八尺圓體具</hi>
<hi>天地之形以正黃道以行日月以步五緯其精微深妙百代不易</hi>　增碧落　青冥<hi>唐詩</hi>
<hi>碧落三乾外碧落紫落皆天也也楚辭上有青冥之長天青冥太清</hi>　紫落<hi>見/上</hi>蒼垠<hi>謂天</hi>
<hi>畔也陸士衡七命云軌出蒼垠</hi>　白瑶宮　黃金城<hi>上詳天二王詩話云宋待制  素夢</hi>
<pb n="KR3k0055_WYG_006-14a"/>
<hi>至玉京黄闕有紺服翠冠者曰吾乃東門侍郎公乃西門侍郎昔以奏牘誤謫堕人世晚嵗思玉京之夢詩曰</hi>
<hi>碧玉中藏白玉京夢魂飛入黃金城何時再歩青霞外皓齒青瞳已許成</hi>　紅雲居　白玉<lb/>
樓<hi>翼經傳云玉帝所居常有紅雲䕶之雖真仙亦不得見其面  下詳天二</hi>　十端　五號<lb/>
<hi>並詳天一</hi>　八紀　七襄<hi>天有八紀謂以八為變化之紀也又有七紀盖二十八宿為四七故</hi>
<hi>曰七紀又日月為二紀亦曰二離二詩小雅終日七襄注云襄駕也謂更其肆也天有十  次日月所止舍所</hi>
<hi>謂肆也經星一晝夜左旋一周而有餘則終日之間自卯至酉當更七次故曰七襄</hi>　蒼莽　溟<lb/>
涬<hi>上詳天二溟帝譜系曰天地初起  涬鴻濛</hi>　依形　助順<hi>邵康節曰天何依依于形</hi>
<hi>之易繋辭曰天  所助者順也</hi>　鄒衍談　屈原問<hi>上詳天一也天問者原所作  原放</hi>
<pb n="KR3k0055_WYG_006-14b"/>
<hi>逐徬徨山澤見楚有先王之廟及公卿祠堂畫天地山川神靈琦瑋僪佹及古賢聖怪物行事因書于壁向而</hi>
<hi>問之以泄憤懣也</hi>　女媧補　南正司<hi>上詳天三南史記顓頊髙陽氏命  正重司天</hi>
<hi>以屬神北正黎司地以屬民</hi>　銅柱　金階<hi>東方朔神異經云崑崙有銅柱焉其髙入天謂</hi>
<hi>之天柱徑又云東北大荒中有金闕髙千丈上有明月珠  三丈光照千里中有金階兩闕名天門</hi>　陶<lb/>
侃翼飛　韓琦手捧<hi>並詳天二</hi>　圜則九重　面方一尺<lb/>
<hi>上詳天一帝晉書咸康中有士人周謂者死而復生言天  召見引升殿仰視帝面方一尺</hi>　怒敗<lb/>
龍淵　醉錫金䇿<hi>後漢許揚傳汝南舊有鴻郤陂成帝時翟方進奏毁敗之成帝夢自上天</hi>
<hi>天帝怒曰何故敗我濯龍淵  下詳錫秦</hi>　白玉京　黃金地<hi>韻府天上白玉京十二樓</hi>
<pb n="KR3k0055_WYG_006-15a"/>
<hi>五城也佛經云善法堂在歡喜園天帝都㑹天王之正殿  其堂七寳所作四壁皆白銀以黄金為地</hi>
近南近北　為徳為刑<hi>姚信昕天論冬至極低天運近南故日去人逺斗去人近北天</hi>
<hi>氣至故冰寒也夏至極起天運近北故斗去人逺日去人近南天氣至故蒸熱也極之髙時日所行地中淺故</hi>
<hi>夜短天去地髙故晝長極之低時日所行地中深故夜長天去地下故晝短  淮南子曰天圓地方道在中央</hi>
<hi>日為徳月為刑月歸而萬物死日至而萬物生注云月歸謂十二月盡也日至謂得春夏之日至則生長之機</hi>
<hi>遂也</hi>　萬物根源　一中造化<hi>朱晦翁詩氣體蒼蒼故曰天其中有理是為乾渾然</hi>
<hi>氣理流行際萬物同根此一源起邵堯夫詩天向一中分造化人從心上  經綸</hi>
　　天四<lb/>
<pb n="KR3k0055_WYG_006-15b"/>
原在上髙顯<hi>詳天一</hi>至髙無上<hi>説文云天顛也至髙無上</hi>　輕清為天<lb/>
<hi>易乾鑿度云輕清者上為天重濁者下為地</hi>陽清為天<hi>説文曰萬物既分陽清為天</hi>　秉<lb/>
陽<hi>詳天一</hi>包地<hi>蔡邕月令章句云天有純陽積剛運轉無窮其體運行包地之外</hi>　左旋<lb/>
<hi>詳天一</hi>下濟<hi>周易曰天道下濟而光明地道卑/而上行案濟傳作際言氣下交</hi>　乾統<hi>韓康</hi>
<hi>伯周易繋辭注云乾統天首物為變化之元</hi>日浮<hi>宣夜學云天無質日月衆星自然浮生虚空之中</hi>
　運上<hi>姚信昕天論云今昕天之説地形立于下天象運于上</hi>周下<hi>太𤣥經云天穹窿而周乎</hi>
<hi>下地旁薄而向乎上人<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而處乎中天渾而㩣故其運不已地隤而静故其生不遲人馴乎天地故其施行</hi>
<hi>不窮</hi>　彈丸<hi>王蕃渾天説云天圓如彈丸/故曰渾天言其形渾渾如也</hi>鳥卵<hi>又云舊説天地之體</hi>
<pb n="KR3k0055_WYG_006-16a"/>
<hi>狀如鳥卵天包地外猶殻之裹黄</hi>　為罏<hi>賈誼鵩鳥賦云天地為罏兮造化為工陰陽為炭兮萬物</hi>
<hi>為銅</hi>依蓋<hi>姚信昕天論云然則天行/寒依于渾天夏依于蓋天</hi>　圓蓋<hi>宋玉大言賦云方地為車</hi>
<hi>圓天為蓋</hi>欹蓋<hi>天文録曰天如欹/車蓋南髙北下</hi>　管窺<hi>東方朔傳云以管窺天</hi>劒倚<lb/>
<hi>宋玉大言賦云長劒耿介倚天外</hi>　衢亨<hi>易云何天之衢亨案衢四逹道也上九處大畜之極畜極</hi>
<hi>則通大畜以至于大亨之時何辭也猶云何畜乃天之亨衢也</hi>宇駭<hi>魏都賦云天宇駭地廬驚</hi>　無<lb/>
質<hi>抱朴云宣夜説天了無質仰而瞻之髙逺無極蒼蒼然也譬逺望黄山皆青俯察千仞之谷而<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>黒</hi>同<lb/>
規<hi>王蕃渾天説云周天三百六十五度五百八十九分度之百四十五東南西北展轉同規半覆地上半在</hi>
<hi>地下</hi>　七衡<hi>孝經援神契云天有七衡六間夫天有七衡而云間者從内衡以至中衡中衡以至外衡</hi>
<pb n="KR3k0055_WYG_006-16b"/>
<hi>相去各十一萬九千里</hi>九門<hi>本草經云太一子曰天有九門中道最長日月由此行之名日國也</hi>
順動<hi>易云天地以順動故日月不過而四時不忒</hi>易知<hi>又云乾以易知坤以簡能注曰天地之道</hi>
<hi>不為而善始不勞而善成故曰易</hi>　親善<hi>太公六韜云天道/無親常與善人</hi>益謙<hi>詳天一</hi>
　觀文<hi>又云觀乎天文以察時變</hi>觀道<hi>又云觀天之神/道而四時不忒</hi>　積氣成<hi>列子</hi>
<hi>曰虹蜺也雲霧也風雨也四時也此積氣之成乎天者也</hi>乾徳象<hi>周易云夫乾其静也専其動也直案</hi>
<hi>注云専専一也直剛正也此明乾統徳象天也</hi>　知大始<hi>繋辭曰乾知大始坤作成物案乾象於天</hi>
<hi>為造物始也</hi>鬱化精<hi>太𤣥經曰天奥西北鬱化/精也地奥黄泉𨼆容魄也</hi>　雕衆形<hi>揚子</hi>
<hi>法言或問雕刻衆形者匪天與以其不雕刻也如物物刻而雕之焉得力而給諸</hi>覆萬物<hi>又云天精</hi>
<pb n="KR3k0055_WYG_006-17a"/>
<hi>天粹萬物作𩔖注天以精粹覆萬物各率其𩔖</hi>　髙無窮<hi>虞喜安天論云喜以為天髙無窮地深不</hi>
<hi>測</hi>逺不極<hi>正厯云天/逺不可極</hi>　禮蒼璧<hi>周禮大宗伯以蒼璧禮天注曰此禮天以冬至</hi>
<hi>謂天皇大帝在北極也</hi>仰青帶<hi>張衡敘行賦曰山峥嶸以嶮狹仰青天其如帶</hi>　羣生仰<lb/>
<hi>物理論云天者羣生所仰</hi>百物生<hi>詳天/一</hi>　險不可升<hi>周易云天險不可升也案注云</hi>
<hi>坎以險為象故不可升得保其威尊</hi>仰無不在<hi>太𤣥經曰天蒼蒼然東南西北仰而無不在焉及其</hi>
<hi>俛則不見也</hi>　南陽北陰<hi>物理論云自極以南天之陽自極以北天之陰</hi>中髙四下<lb/>
<hi>周髀曰天圓地方豈以寫天天青黑為表丹黄為裏故天象蓋覆中央髙而四旁下也</hi>　元氣闔<lb/>
陽<hi>河圖叶光篇云元氣闔陽為天</hi>元氣浩大<hi>物理論云元氣浩大則稱浩天</hi>　有十二<lb/>
<pb n="KR3k0055_WYG_006-17b"/>
分次<hi>春秋内事云天有十二分次日月之所望</hi>包二十八舍<hi>王蕃渾天説云天包地外半覆</hi>
<hi>地上半繞地下二十八宿半見半𨼆</hi>　恒象<hi>天事/恒象</hi>剛徳<hi>天為/剛徳</hi>　上浮<hi>為天</hi>下<lb/>
降<hi>天氣下降</hi>　髙逺<hi>窮極/髙逺</hi>清明<hi>象/天</hi>　無端<hi>文子曰天圓而無端故不可觀</hi>不<lb/>
息<hi>無私不息者天</hi>　𤣥闕<hi>天門/也</hi>玉臺<hi>漢雋云天/帝所居也</hi>　干時<hi>天猶干時</hi>垂<lb/>
象　成大<hi>今夫天昭昭之多注云昭昭小明也本生小而成大</hi>為大<hi>唯天為大</hi>　彼蒼<lb/>
<hi>者天</hi>顥穹<hi>紛/紜</hi>　父天<hi>王者父/天母地</hi>敬天<hi>詩敬天之威又敬天之怒</hi>　馮相辨<lb/>
事<hi>周禮馮相氏辨其敘事以㑹天位</hi>渾天得精<hi>晉書古今言天有三家一蓋天二宣夜三渾天</hi>
<hi>宣夜之學絶無師法周髀術數多所違失周髀即蓋天説也唯渾天近得其精今候臺銅儀即其法也</hi>
<pb n="KR3k0055_WYG_006-18a"/>
裨竈焉知<hi>傳禆竈焉知天道</hi>仲任以駮<hi>王仲任據蓋天之説以駮渾儀桓君山謂仲任</hi>
<hi>之徒曰吾待奏報曝背西廊下頃之日光出去是應渾天也</hi>　天以持滿<hi>范蠡曰天以持滿言</hi>
<hi>天道盈而不溢</hi>天不中規<hi>文子曰至大者無/形故天圓不中規</hi>　天居如倚蓋<hi>周髀</hi>
<hi>術即蓋天蓋天説天圓如張蓋地方如棊局天旁轉如推磨石而左行日月右行而随天左轉譬如蟻行磨上</hi>
<hi>天之居如倚蓋矣故極在西北是其效驗</hi>星集如合符<hi>張平子作渾天儀璇璣所加其星集皆如</hi>
<hi>合符</hi>　增天路<hi>枚乗樂府曰美人在/雲端天路隔無期</hi>天門<hi>真臘抵占城旁有西棚國望見</hi>
<hi>天有一竅極明土人稱天門一曰天際國古云女媧氏之所不至也</hi>　静專　動直<hi>易辭</hi>
天步<hi>詩天步艱難</hi>天命<hi>有/徳</hi>　天章<hi>倬彼雲漢/為章于天</hi>無言<hi>劉洎云天以無言為</hi>
<pb n="KR3k0055_WYG_006-18b"/>
<hi>尊</hi>　靈心<hi>楊炯曰靈心不/測神理難筌</hi>㓻氣<hi>道家言近/天有㓻氣</hi>　正色<hi>詳天一</hi>
靈氣<hi>天也</hi>　參寥<hi>無名/之始</hi>兜率<hi>白居易詩歸則/須歸兜率天</hi>　蒼昊<hi>古詩吾將</hi>
<hi>問蒼昊</hi>紫旻<hi>文選云駕/鴻凌紫旻</hi>　坐井<hi>觀/天</hi>守甕<hi>山谷詩云醯雞守甕天</hi>　素<lb/>
月流<hi>謝莊賦素月流天</hi>彩虹架<hi>李詩安得五彩/虹架天作長橋</hi>　諸天<hi>禅林寳鑑云三</hi>
<hi>十六天之謂</hi>六天<hi>諸史云昊天上帝天皇大帝北辰/耀魄寳及太微五帝是為六天</hi>九天<hi>謂天</hi>
<hi>有九重亦曰九靈</hi>天浮<hi>藝文云喻天/子施恩之盛</hi>　蔚藍天<hi>杜登云金華山上有蔚藍天</hi>
色界天<hi>佛經色界有十八天</hi>　泰元<hi>天/也</hi>撐犂<hi>雜記塞外稱撐犂孤塗單于其國謂天為</hi>
<hi>撐犂子為孤塗</hi>　文虹竟天<hi>傳𤣥陽春賦曰丹/霞布景文虹竟天</hi>白雲帝鄉<hi>虚無之上</hi>
<pb n="KR3k0055_WYG_006-19a"/>
<hi>已乗彼白雲至於帝鄉又曰天下無道則厭俗上仙乗彼白雲至於帝鄉莊子</hi>　原訢合　覆<lb/>
燾　上元　太清　覆物無私　臨下有赫　無聲無<lb/>
臭　或煦或吹　其髙必跼　厥𩔖惟章　浩浩元氣<lb/>
　蒼蒼正色　得一以清　吹萬以生　氣如槖龠<lb/>
物為芻狗　蒼蒼者天　恢恢其網　既升階而莫致<lb/>
　豈管測而可窺　增羣物之祖　羣陽之精　無為<lb/>
而成　不言而信　昭昭之多　蕩蕩無名　布元氣<lb/>
於浩蕩　運太虚於寥廓<lb/>
<pb n="KR3k0055_WYG_006-19b"/>
　　天五<lb/>
原詩晉傅𤣥兩儀詩曰兩儀始分元氣上清列宿垂象<lb/>
六位時成日月西邁流景東征悠悠萬物殊品齊名聖<lb/>
人憂世實念羣生　又天行篇曰天行一何健日月無<lb/>
髙蹤百川赴陽谷三辰回泰蒙　又歌曰天時泰兮昭<lb/>
以陽清風起兮景雲翔仰觀兮辰象日月兮運周俯視<lb/>
兮河海百川兮東流<lb/>
原賦晉成公綏天地賦曰天地至神難以一言定其稱<lb/>
<pb n="KR3k0055_WYG_006-20a"/>
故體而言之則曰兩儀假而言之則曰乾坤氣而言之<lb/>
則曰陰陽性而言之則曰剛柔色而言之則曰𤣥黃名<lb/>
而言之則曰天地若乃懸象成文列宿有章三辰燭曜<lb/>
五緯重光衆星廻而環極招摇運而指方白虎峙躆於<lb/>
參昴青龍垂尾於氐房𤣥武匿首於女虚朱雀奮翼於<lb/>
星張帝皇正坐於紫宮輔臣列位於文昌垣屏絡繹而<lb/>
珠連三台差池而雁行軒轅華布而曲列攝提鼎峙而<lb/>
相望　增唐劉允濟天賦曰混成發粹大道含元興於<lb/>
<pb n="KR3k0055_WYG_006-20b"/>
物祖首自胚渾分泰階而立極光耀魄以司尊懸兩明<lb/>
而必照列五緯而無言驅馭陰陽裁成風雨錯落九垓<lb/>
岧嶤八柱燦黃道而開域闢紫宮而為宇斗橫樞以旋<lb/>
運廓星漢之昭回察文明而降祥瑞觀草昧而動雲雷<lb/>
託璇樞之妙術應玉管之浮灰柔克斯髙聽卑愈廣覆<lb/>
燾千容包含萬象載光道徳聿符刑賞既霆震而霜威<lb/>
亦春生而夏長大哉其施曠乎其仁周八紘而化育籠<lb/>
四海而陶鈞非測管以能喻豈戴盆之可識欣大賚於<lb/>
<pb n="KR3k0055_WYG_006-21a"/>
天成激長歌於帝力　又天賦<hi>闕撰人姓名</hi>曰彼蒼者天成<lb/>
形物先初鴻蒙以質判漸輕清而體圓生五材以亭毒<lb/>
運六氣以陶甄故使晦明相繼寒暑逓遷觀其潛化不<lb/>
言惟徳是輔列九野而為號峙八山而為柱其為道也<lb/>
或比之以張弓其入夢也或方之於漱乳憫鄒衍則嚴<lb/>
霜下降應陳寔則繁星夜聚孔階逺而難登樂霧披而<lb/>
已覩雖覆繖之可嫓豈鍊石之能補日朝上而疑璧河<lb/>
夜橫而如帶破鏡飛乎其所長劒倚乎其外違之則風<lb/>
<pb n="KR3k0055_WYG_006-21b"/>
雨差錯順之則陰陽交泰况乎觀文察變害盈尚黙則<lb/>
大著羙於唐君慮崩見譏於杞國徒瞻蕩蕩之體孰辨<lb/>
蒼蒼之色在玉衡以齊政任銅史以司刻　又天行健<lb/>
賦<hi>闕撰人姓名</hi>曰原夫天者歴土圭以窮妙因渾儀而探理<lb/>
左出右沒不行則何以變三辰之度上騰下降不動則<lb/>
何以為萬物之始履柔兮居常配坤兮秉陽笠也誰覆<lb/>
弓也誰張四徳雖具未足以擬議十翼雖廣未足以披<lb/>
攘緜緜若存户樞不蠧較之則井火易滅當之則金柅<lb/>
<pb n="KR3k0055_WYG_006-22a"/>
難固　鍊石補天賦<hi>闕撰人姓名</hi>曰乾道甚明配彼清真𩔖<lb/>
鼓鑄而可致冀穹𤣥而是營石不能言黙助無為之化<lb/>
天將假手潛因妙用而成則知媧氏之為功也眄悠逺<lb/>
而求則象規圓而作程小大寧遺俾随形以溥博嵯峨<lb/>
不墜皆投質於輕清若乃天象又𤣥石質既堅究勤勞<lb/>
而日月逝矣成廣大而星辰繋焉暖積素之煙尚疑苔<lb/>
㸃降如絲之雨終若溜穿觀夫圓則九重功惟百煉眷<lb/>
無親而克敬當有道而可見言柔與剛崇髙是將運有<lb/>
<pb n="KR3k0055_WYG_006-22b"/>
徒於晝夜比為炭於陰陽織女停梭受支機於河漢荆<lb/>
人抱璞嗟韞玉於穹蒼　張仲素管中窺天賦曰管為<lb/>
物兮虚受天為體兮據安能因徑寸之内將窮轉轂之<lb/>
端用當其無蒼蒼之色何盡微而不大恢恢之狀則難<lb/>
於是正瞻視品清澄察九垠之際極一目之能髣髴其<lb/>
形難識翼摩之鵠依稀其狀猶如背負之鵬遥睇罔愆<lb/>
審窺不忒虚其内雖髙明之可分小其形胡廣大之能<lb/>
測故使蓋影多掩笠形半匿月既滿而猶虧日將終而<lb/>
<pb n="KR3k0055_WYG_006-23a"/>
如昃掌握之内安得容其九重咫尺之中豈能盡其五<lb/>
色<lb/>
原贊晉郭璞釋天地圖贊曰祭地賜瘞郊天致禋氣升<lb/>
太一精淪九泉至敬不文明徳惟鮮　宋何承天天贊<lb/>
曰軒轅改物以經天人容成造厯大撓創辰龍集有次<lb/>
星紀乃分<lb/>
原表宋顔延之請立渾天儀表曰張衡創物蔡邕造論<lb/>
戎夏相襲世重其術臣昔奉使入闗值大軍旋斾渾儀<lb/>
<pb n="KR3k0055_WYG_006-23b"/>
在路肆觀竒秘絶代異寳旋及王府考諸前志誠應夙<lb/>
聞尚書璇璣玉衡以齊七政崔瑗所謂數術窮天地制<lb/>
作侔造化經志所云圖憲所本故體度不渝精測尚矣<lb/>
則七晷運變無匪康時九代貞觀不絶司厯臣夙懐末<lb/>
意懼於非任今忝惟職統敢昧死以聞<lb/>
增論唐盧綽箴天論曰虧盈益謙天之道也禍淫福善<lb/>
天之察也春榮秋落天之時也晝明夜晦天之運也撃<lb/>
電鼓雷天之怒也蒸雲施雨天之澤也因斯以言則庶<lb/>
<pb n="KR3k0055_WYG_006-24a"/>
　𩔖萬物非天無以成受形育氣非天無以立大哉博哉<lb/>
　乾之化也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_006-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一<lb/>
</p>
<p>
</p>
  </div>
</body>
</text>
</TEI>
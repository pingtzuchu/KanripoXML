<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>麈史</head>
    <p>
<pb n="KR3j0090_WYG_000-1a"/>
欽定四庫全書　　　　　子部十<lb/>
　麈史　　　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案麈史三卷宋王得臣撰得臣字彦<lb/>
　　　　輔自號鳯亭子安陸人嘉祐四年進士官至<lb/>
　　　　司農少卿陳振孫書錄解題以為王銍之伯<lb/>
　　　　父案書中神受門第七條稱王樂道㓜子銍<lb/>
　　　　少而博學善持論又詩話門第十九條稱王<lb/>
<pb n="KR3j0090_WYG_000-1b"/>
　　　　銍性之嘗為予言讒謗門第三條稱王莘樂<lb/>
　　　　道奉議潁人也則與銍父子非一族陳氏誤<lb/>
　　　　也是書前有政和乙未自序稱時年八十追<lb/>
　　　　為之序書中稱予在大震忽得目疾乞宫觀<lb/>
　　　　已而掛冠年六十二以政和五年乙未逆推<lb/>
　　　　其至六十二時為紹聖四年丁丑成書當在<lb/>
　　　　其後是時紹述之説方盛而書中他人書官<lb/>
　　　　書字書諡惟王安石獨書名盖亦耿介特立<lb/>
<pb n="KR3j0090_WYG_000-2a"/>
　　　　之士考所自述初受學於鄭獬又受學於胡<lb/>
　　　　瑗其明義一條復與明道程子問答疑為洛<lb/>
　　　　黨中人然評詩論文無一字及蘇黄亦無一<lb/>
　　　　字攻蘇黄其論詩小序兩申蘇轍程子之説<lb/>
　　　　而俱不出其名蘇軾以杜甫同谷歌中黄獨<lb/>
　　　　為黄精為後山詩話所駁者得臣申軾之説<lb/>
　　　　亦不出其名知其無所偏附故元祐黨碑猶<lb/>
　　　　不登其姓氏亦可謂卓然不染者矣所紀凡<lb/>
<pb n="KR3j0090_WYG_000-2b"/>
　　　　二百八十四事分四十四門凡朝廷掌故耆<lb/>
　　　　舊遺聞耳目所及咸登編錄其間㕘稽經典<lb/>
　　　　辨别異同亦深資考證非他家説部惟載瑣<lb/>
　　　　事者比中如論唐劉存誤以交交黄鳥止於<lb/>
　　　　棘為七言不知為摯虞文章流别論之説論<lb/>
　　　　王羲之蘭亭集不知天朗氣清本張衡南都<lb/>
　　　　賦絲竹管絃本漢書張禹傳論潘岳閒居賦<lb/>
　　　　謂周文弱枝之棗房陵朱仲之李李善以周<lb/>
<pb n="KR3j0090_WYG_000-3a"/>
　　　　文房陵為未詳因引王嘉拾遺記之語以補<lb/>
　　　　之不知善註於此二條引廣志註周文弱枝<lb/>
　　　　引荆州記註房陵朱仲疏解分明得臣盖偶<lb/>
　　　　見不全之本<hi>案李匡乂資暇集李善註文選凡六七易稿世所行者不一本</hi>
　　　　其所補註亦不知拾遺記所云北極下之岐<lb/>
　　　　峰斷非岐山論王羲之書不講偏旁引韓愈<lb/>
　　　　石鼓歌為證不知小篆𨽻書各為一體其偏<lb/>
　　　　旁或同或不同不能以彼律此顔元孫干祿<lb/>
<pb n="KR3j0090_WYG_000-3b"/>
　　　　字書言之已明雖不免於小有舛誤而於當<lb/>
　　　　時制度及考究古蹟特為精核朱子語錄亦<lb/>
　　　　稱王彦輔麈史載幞頭之説甚詳云乾隆四<lb/>
　　　　十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="KR3j0090_WYG_000-4a"/>
麈史序<lb/>
予年甫成童親命從學于京師凡十閲寒暑始竊一第<lb/>
已而宦牒奔走轍還南北而逮歴三紀故自師友之餘<lb/>
論賔僚之燕談與耳目之所及茍有所得輒皆記之晚<lb/>
踰耳順自大農致為臣而歸闔扉養痾日益無事發<lb/>
取所記積稿猥多扵是重加刋定得二百八十四事其<lb/>
間自朝廷至州里有可訓可法可鑒可誡者無不載入<lb/>
病其艱於討究逐類以相從别為四十四門總成三卷<lb/>
<pb n="KR3j0090_WYG_000-4b"/>
名曰麈史葢所出夫實録以其無溢美無隱惡而已雖<lb/>
小道必有可觀者焉覽之者幸無我誚時行年八十皇<lb/>
宋政和嵗在乙未中元日追為之序鳯亭子王得臣字<lb/>
彥輔<lb/>
</p>
<p>
</p>
  </div>
</body>
</text>
</TEI>
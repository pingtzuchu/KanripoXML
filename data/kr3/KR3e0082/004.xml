<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>傷寒論條辨卷四</head> <lb/>
    <p>
<pb n="KR3e0082_WYG_004-1a"/>
欽定四庫全書<lb/>
　傷寒論條辨卷四<lb/>
　　　　　　　　　　　　明　方有執　撰<lb/>
　辨陽明病脉證并治第四<hi>凡七十七條方十</hi>
　　陽明者胃經也其法不以經病為例而例以胃家<lb/>
　　實為正不以經病為例者陽明路接太陽經病由<lb/>
　　傳從太陽過而後受多則太陽未除故須仍從太<lb/>
　　陽例如几几合病之類是也過此再入陽明胃實<lb/>
<pb n="KR3e0082_WYG_004-1b"/>
　　當之病一入胃胃為五藏六府之海而吉凶生死<lb/>
　　幾焉不復有經可言矣故經無例可出而凡胃實<lb/>
　　者不得不出例此陽明所以與餘經不同也彼以<lb/>
　　一經再經循經越經規規於數日以論證者烏足<lb/>
　　與語聖賢言外之意哉<lb/>
一陽明之為病胃家實也<lb/>
　<hi>陽明經也胃府也實者大便結為鞕滿而不得出也作於遲早不等非日數所可拘所謂二日陽明者以</hi>
　<hi>經言也經主三陽傳路之中不專病而專病在胃實故胃實反得以揭陽明之總與太陽之揭總者經病</hi>
<pb n="KR3e0082_WYG_004-2a"/>
　<hi>雖不同要之所以為揭例則一也餘經皆有總揭其例則通乎二者而同推以此觀之則非全書之言不</hi>
　<hi>出於輕視而漫易哉</hi>
二問曰病有太陽陽明有正陽陽明有少陽陽明何謂<lb/>
也答曰太陽陽明者脾約是也<lb/>
　<hi>此條三節此節三問一答通下文二節乃三答詞蓋原三陽所以入胃之殊因也太陽陽明者謂太陽受</hi>
　<hi>病徑入胃而成胃實也脾約見第六十一條此舉大意詳見後</hi>
正陽陽明者胃家實是也<lb/>
　<hi>正謂本經也以病到本經遂入胃而成胃實故指首條謂即此是也然大㮣亦只是如此</hi>
<pb n="KR3e0082_WYG_004-2b"/>
少陽陽明者發汗利小便已胃中燥煩實大便難是也<lb/>
　<hi>少陽陽明者以病到少陽方才入胃而成胃實者言也發汗已下三陽皆然乃獨於少陽發者以少陽主</hi>
　<hi>半表半裏表裏皆不可攻故也然三者之因雖少殊要亦不過互相發明耳</hi>
三問曰陽明病外證云何答曰身熱汗自出不惡寒反<lb/>
惡熱也<lb/>
　<hi>身熱汗自出起自中風也不惡寒反惡熱邪過榮衛入裏而裏熱甚也此以太陽中風傳入陽明之外證</hi>
　<hi>言</hi>
四問曰何縁得陽明病答曰太陽病發汗若下若利小<lb/>
<pb n="KR3e0082_WYG_004-3a"/>
便此亡津液胃中乾燥因轉屬陽明不更衣内實大便<lb/>
難者此名陽明也<lb/>
　<hi>亡轉皆見太陽篇人中風本自汗故發汗已下皆致傳陽明勢易也古  大便必更衣不更衣言不大便</hi>
　<hi>也此以太陽中風轉入陽明之裏證言</hi>
五問曰病有得之一日不發熱而惡寒者何也答曰雖<lb/>
得之一日惡寒將自罷即自汗出而惡熱也<lb/>
　<hi>不發熱而惡寒起自傷寒也惡寒将自罷邪過表也即自汗出邪熱鬱於陽明之肌肉腠理反開津液反</hi>
　<hi>得外泄也惡熱裏熱甚也此以太陽傷寒傳入陽明之外證言</hi>
<pb n="KR3e0082_WYG_004-3b"/>
六問曰惡寒何故自罷答曰陽明居中土也萬物所歸<lb/>
無所復傳始雖惡寒二日自止此為陽明病也<lb/>
　<hi>此承上條之答詞復設問答而以其裏證言無所復傳者胃為水榖之海五藏六府四體百骸皆資養於</hi>
　<hi>胃最宜通暢實則秘固復得通暢則生止於秘固則死死生決於此矣尚何復傳惡寒二日自止者熱入</hi>
　<hi>裏而将反惡熱以正陽陽明言也以病二日而其幾有如此則斯道之精微豈專專必於談經論日所能</hi>
　<hi>窺測哉</hi>
七傷寒發熱無汗嘔不能食而反汗出濈濈然者是轉<lb/>
屬陽明也<lb/>
<pb n="KR3e0082_WYG_004-4a"/>
　<hi>濈照吉切反發熱無汗追言太陽之時也嘔不能食熱入胃也  汗出者肌肉著熱膚腠反開也濈濈熱</hi>
　<hi>而汗出貌</hi>
八傷寒轉繫陽明者其人濈濈然微汗出也<lb/>
　<hi>此承上條復以微汗申言重致丁寧也</hi>
九本太陽初得病時發其汗汗先出不徹因轉屬陽明<lb/>
也<lb/>
　<hi>徹除也言汗發不對病不除也此言由發太陽汗不如法致病入胃之大意以為總結上文</hi>
十傷寒三日陽明脉大<lb/>
<pb n="KR3e0082_WYG_004-4b"/>
　<hi>傷寒三日該中風而大約言也凡類此者皆倣此脉大陽明氣血俱多也</hi>
十一陽明病欲解時從申至戌上<lb/>
　<hi>申酉戌陽明之王時也正氣得其王時則邪不能勝故退而自解也</hi>
十二陽明病脉遲汗出多微惡寒者表未解也可發汗宜<lb/>
桂枝湯<lb/>
　<hi>遲者緩之變汗出多微惡寒者風邪猶有在表者故曰未解也可發汗例也宜桂枝湯謂仍須解其肌則</hi>
　<hi>入胃之路自絶也  方見太陽上</hi>
十三陽明病脉浮無汗而喘者發汗則愈宜麻黃湯<lb/>
<pb n="KR3e0082_WYG_004-5a"/>
　<hi>浮者緊之轉邪外向也無汗而喘者寒邪在表未全除也故曰發汗則愈言當仍從解外也宜麻黄湯者</hi>
　<hi>言當散窮冦於境界也  方見太陽中</hi>
十四陽明病若能食者名中風不能食者名中寒<lb/>
　<hi>此以食之能否喻人驗風寒之辨蓋陽明主水榖風能食陽能化榖也寒不能食隂不殺榖也名猶言為</hi>
　<hi>也中寒即傷寒之互詞大意推原風寒傳太陽而來其辨驗有如此者非謂陽明自中而然也  玉機微</hi>
　<hi>義謂惜乎仲景不言中寒經言中寒殆不止此何甞不言彼以經為不言者其意将以為中之與傷有各</hi>
　<hi>别之分也殊不知經稱中傷二字於風寒者要亦從來之通稱經因通稱以為稱非經之稱始也想從來</hi>
　<hi>通稱之意大約不過以風寒本天之二氣中傷是以人之被之而為稱譬如稱人之中於箭傷於刀只可</hi>
<pb n="KR3e0082_WYG_004-5b"/>
　<hi>在刀箭瘡上認病豈可向中傷上模影由此言之則中風與傷寒之説必須於風寒二病上認得證候分</hi>
　<hi>曉不當在中傷上各别尋頭腦也且以經文大義考之措詞多是互相發則中傷二字亦是互相為用不</hi>
　<hi>言可知矣通篇雖無傷風一説然以傷寒復稱中寒論之則中風得稱傷風亦可推也世俗又有感冐之</hi>
　<hi>稱蓋由愚夫愚婦不知中傷與感本素靈之互文乃諱中傷為重而起趨感冐為輕以便尉問之風遂成</hi>
　<hi>弊習耳原無關輕重之義讀書貴格致窮理明道以正俗乃舍古不稽一從流俗直欲於虚文上爭差分</hi>
　<hi>不究事實而求多於徃哲可不正謂之㝠行索塗東西一聴候於呼叱哉</hi>
十五脉陽微而汗出少者為自和也汗出多者為太過<lb/>
　<hi>輕髙而上前者為陽微以中風之緩言中風本自汗故言出少為自和和對太過言謂未至太過耳非直</hi>
<pb n="KR3e0082_WYG_004-6a"/>
　<hi>謂平和太過者以其失於不治與凡治之不對致出不已者言也</hi>
陽脉實因發其汗出多者亦為太過太過為陽絶於裏<lb/>
亡津液大便因鞕也<lb/>
　<hi>實以傷寒之緊言傷寒本無汗故曰因發其汗發而出之過多則與自出過多者同一致故曰亦為太過</hi>
　<hi>自此已下乃總結上文以申其義陽絶即亡陽蓋汗者血之液血為隂隂主靜本不自出所以出者陽氣</hi>
　<hi>之動鼓之也故汗多則陽絶豈惟陽絶亡津液即亡隂也讀者最宜究識</hi>
十六太傷病三日發汗不解蒸蒸發熱者屬胃也調胃承<lb/>
氣湯主之<lb/>
<pb n="KR3e0082_WYG_004-6b"/>
　<hi>此槩言陽明發熱之大意三日舉大綱言也蒸蒸熱氣上行貌言熱自内騰逹於外猶蒸炊然故曰屬胃</hi>
　<hi>也調胃和陽明之正也  方見太陽下篇</hi>
十七陽明病本自汗出醫更重發汗病已差尚微煩不了<lb/>
了者此大便必鞕故也以亡津液胃中乾燥故令大便<lb/>
鞕當問其小便日㡬行若本小便日三四行今日再行<lb/>
故知大便不乆出今為小便數少以津液當還入胃中<lb/>
故知不乆必大便也<lb/>
　<hi>差與瘥同穿介切令平聲為去聲其差小愈也以亡津液至大便鞕是申釋上文當問  小便日幾行至</hi>
<pb n="KR3e0082_WYG_004-7a"/>
　<hi>末是詳言大便出不出之所以然蓋水榖入胃其清者為津液粗者成樝滓津液之滲而外出者則為汗</hi>
　<hi>瀦而下行者為小便故汗與小便出多皆能令人亡津液所以樝滓之為大便者乾燥結鞕而難出也然</hi>
　<hi>二便者水榖分行之道路此通則彼塞此塞則彼通小便出少則津液還停胃中胃中津液足則大便潤</hi>
　<hi>潤則輭滑此其所以必出可知也</hi>
十八陽明病自汗出若發汗小便自利者此為津液内竭<lb/>
雖鞕不可攻之當須自欲大便宜蜜煎導而通之若土<lb/>
𤓰根及與大豬膽汁皆可為導<lb/>
蜜煎導方<lb/>
<pb n="KR3e0082_WYG_004-7b"/>
　蜜七合一味内銅器中微火煎之稍凝似飴狀攪之<lb/>
　勿令焦著欲可丸併手捻作梃子令頭鋭大如指長<lb/>
　二寸許當熱時急作冷則鞕以内穀道中以手急抱<lb/>
　欲大便時乃去之<lb/>
豬膽汁方<lb/>
　大豬膽一枚㵼汁和醋少許以灌穀道中如一食項<lb/>
　當大便出<lb/>
　<hi>雖上或下當有大便二字以竭亦亡也上條以小便數少故知大便當自出此  小便自利而用導反復</hi>
<pb n="KR3e0082_WYG_004-8a"/>
　<hi>互相發也然皆不用下者以非熱也</hi>
十九陽明病脉遲雖汗出不惡寒者其身必重短氣腹滿<lb/>
而喘有潮熱者此外欲解可攻裏也手足濈然而汗出<lb/>
者此大便已鞕也大承氣湯主之若汗多微發熱惡寒<lb/>
者外未解也其熱不潮未可與承氣湯若腹大滿不通<lb/>
者可與小承氣湯微和胃氣勿令大泄下<lb/>
大承氣湯方<lb/>
　大黄<hi>四兩酒洗</hi>　　厚朴<hi>半斤炙/去皮</hi>　枳實<hi>五枚炙</hi>
<pb n="KR3e0082_WYG_004-8b"/>
　芒硝<hi>三合</hi>
右四味以水一斗先煑二物取五升去滓内大黄煑取<lb/>
二升去滓内芒硝更上火微一兩沸分温再服得下餘<lb/>
勿服<lb/>
小承氣湯方<lb/>
　大黄<hi>四兩酒洗</hi>　　厚朴<hi>二兩炙/去皮</hi>　枳實<hi>三枚炙大者</hi>
已上三味以水四升煑取一升二合去滓分温二服初<lb/>
服湯當更衣不爾者盡飲之若更衣者勿服之<lb/>
<pb n="KR3e0082_WYG_004-9a"/>
　<hi>脉遲不惡寒表罷也身必重陽明主肌肉也短氣腹滿而喘胃實也潮熱陽明王於申酉戌故熱作於此</hi>
　<hi>時如潮之有信也手足濈然汗出者脾主四支而胃為之合胃中熱甚而蒸發騰逹於四支故曰此大便</hi>
　<hi>已鞕也承氣者承上以逮下推陳以致新之謂也曰大者大實大滿非此不効也枳實泄滿也厚朴導滯</hi>
　<hi>也芒硝耎堅也大黄蕩熱也陳之推新之所以致也汗多微發熱惡寒皆表也故曰外未解也其熱不潮</hi>
　<hi>胃中未定實陽明信不立也小承氣者以滿未鞕不須耎也故去芒硝而末復致大下之戒也更衣古人</hi>
　<hi>致大便之恭也夫胃實一也以有輕重緩急之不同故承氣有大小調胃之異制湯有多服少服之異度</hi>
　<hi>蓋稱物平施由義之謂道也然則竊三一而濫稱承氣者冐也惡足與語道哉</hi>
二十陽明病潮熱大便微鞕者可與大承氣湯不鞕者不<lb/>
<pb n="KR3e0082_WYG_004-9b"/>
與之若不大便六七日恐有燥屎欲知之法少與小承<lb/>
氣湯湯入腹中轉失氣者此有燥屎乃可攻之若不轉<lb/>
失氣此但初頭鞕後必溏不可攻之攻之必脹滿不能<lb/>
食也欲飲水者與水則噦其後發熱者必大便鞕而少<lb/>
也以小承氣湯和之不轉失氣者慎不可攻也<lb/>
　<hi>黄氏曰失漢書作屎古屎矢通失傳冩誤矢上條訣人以手足汗出為當下之時此以潮熱轉  氣次弟</hi>
　<hi>而詳言亦訣人當下之二候也轉矢氣反屁出也脹滿藥寒之過也噦亦寒傷胃也鞕而少重下故也末</hi>
　<hi>句重致丁寧之意</hi>
<pb n="KR3e0082_WYG_004-10a"/>
二十一陽明病下之心中懊憹而煩胃中有燥屎者可攻腹<lb/>
微滿初頭鞕後必溏不可攻之若有燥屎者宜大承氣<lb/>
湯<lb/>
　<hi>可攻以上以轉矢氣言懊憹悔憹痛恨之意蓋藥力未足以勝病燥鞕欲行而攪作故曰可攻言當更服</hi>
　<hi>湯以促之也腹微滿已下以不轉矢氣言頭鞕後溏裏熱輕也故曰不可攻之言當止湯勿服也未二句</hi>
　<hi>乃申上節以決治意</hi>
二二陽明病讝語發潮熱脉滑而疾者小承氣湯主之因<lb/>
與承氣湯一升腹中轉失氣者更服一升若不轉失氣<lb/>
<pb n="KR3e0082_WYG_004-10b"/>
勿更與之明日不大便脉反微澀者裏虚也為難治不<lb/>
可更與承氣湯也<lb/>
　<hi>此承上文又以譫語并脉言亦訣人下候及斟酌用湯度數之意滑以候食故為大便鞕之診疾裏熱甚</hi>
　<hi>也然滑疾有不寧之意不可不知微者陽氣不充澀者隂血不足故曰裏虚也難治者氣不充則無以為</hi>
　<hi>運行血不足則無以為潤送故曰陽微不可下無血不可下此之謂也</hi>
二三夫實則讝語虚則鄭聲鄭聲重語也<lb/>
　<hi>實以邪言譫語呢喃不了之妄語也虚以正言以重語釋鄭聲者謂語聲之出由於邪實正虚濁惡而厭</hi>
　<hi>聴也</hi>
<pb n="KR3e0082_WYG_004-11a"/>
二四直視讝語喘滿者死下利者亦死<lb/>
　<hi>直視精不榮於目也譫語神不主乎心也喘則陽爭於上利則隂奪於下胃中土也隂陽爭奪於上下而</hi>
　<hi>中氣不守故無法可治而皆主死也</hi>
二五發汗多若重發汗者亡其陽讝語脉短者死脉自和<lb/>
者不死<lb/>
　<hi>汗本血之液陽亡則隂亦虧脉者血氣之道路短則其道窮矣故亦無法可治而主死也和則病雖劇而</hi>
　<hi>血氣則未竭故知生可回也  此疑太陽篇錯簡</hi>
二六陽明病發熱汗多者急下之宜大承氣湯<lb/>
<pb n="KR3e0082_WYG_004-11b"/>
　<hi>胃實本由於無津液而内燥汗多則津液益亡矣急下者竭則不可治也</hi>
二七發汗不解腹滿痛者急下之宜大承氣湯<lb/>
　<hi>發汗不解者失之過度也腹滿痛者胃不和也急下者滿去則痛止也</hi>
二八腹滿不減減不足言當下之宜大承氣湯<lb/>
　<hi>此申明上條而訣用治之意</hi>
二九傷寒吐後腹脹滿者與調胃承氣湯<lb/>
　<hi>吐亦亡津液而胃又傷腹雖滿而非熱結調胃承氣者陽明之正也  方見太陽下</hi>
三十大陽病若吐若下若發汗微煩小便數大便因鞕者<lb/>
<pb n="KR3e0082_WYG_004-12a"/>
與小承氣湯和之愈<lb/>
　<hi>此總言胃實由於亡津液而皆宜小和者通該戒大下之意也</hi>
三一陽明病其人多汗以津液外出胃中燥大便必鞕鞕<lb/>
則讝語小承氣湯主之若一服讝語止更莫復服<lb/>
　<hi>此與上條互意多汗見後</hi>
三二傷寒若吐若下後不解不大便五六日上至十餘日<lb/>
日晡所發潮熱不惡寒獨語如見鬼状苦劇者發則不<lb/>
識人循衣摸牀惕而不安微喘直視脉弦者生澀者死<lb/>
<pb n="KR3e0082_WYG_004-12b"/>
微者但發熱讝語者大承氣湯主之若一服利止後服<lb/>
　<hi>此以勢重者言獨自也與譫互意循衣摸牀陽偏甚而躁動於手也弦者隂氣强澀者隂不足陽熱劇甚</hi>
　<hi>有餘隂以濟之故生可回也隂不足而陽獨治故死可知也</hi>
三三汗出讝語者以有燥屎在胃中此為風也須下之過<lb/>
經乃可下之下之若早語言必亂以表虚裏實故也下<lb/>
之則愈宜大承氣湯<lb/>
　<hi>過經謂寧遲遲非謂待十三日後也言出於心心為胃之母子能令母虚故下早則必亂也表虚裏實謂</hi>
　<hi>外邪悉入胃也</hi>
<pb n="KR3e0082_WYG_004-13a"/>
三四得病二三日脉弱無太陽柴胡證煩燥心下鞕至四<lb/>
五日雖能食以小承氣湯少少與微和之令小安至六<lb/>
日與承氣湯一升若不大便六七日小便少者雖不能<lb/>
食但初頭鞕後必溏未定成鞕攻之必溏須小便利屎<lb/>
定鞕乃可攻之宜大承氣湯<lb/>
　<hi>令平聲證太陽不言藥以有桂枝麻黄之不同也柴胡不言  以專少陽也凡似此為文者皆互發也以</hi>
　<hi>無太少故知諸證屬陽明以脉弱故宜微和至六日已下歴叙可攻不可攻之節度</hi>
三五陽明病心下鞕滿者不可攻之攻之利遂不止者死<lb/>
<pb n="KR3e0082_WYG_004-13b"/>
利止者愈<lb/>
　<hi>上條心下鞕而用下者以屬陽明胃也此謂心下鞕滿不可攻者以邪聚陽明之膈也所以然者陽明之</hi>
　<hi>脉上至額顱其支别者從大迎前下人迎循喉嚨入缺盆下膈也攻亦下也利遂不止其人隂本虚也利</hi>
　<hi>止者其人陽氣勝也</hi>
三六陽明病不吐不下心煩者可與調胃承氣湯<lb/>
　<hi>不由吐下而心煩則發於胃實可知也用調胃承氣者無雜故也</hi>
三七傷寒六七日目中不了了睛不和無表裏證大便難<lb/>
身微熱者此為實也急下之宜大承氣湯<lb/>
<pb n="KR3e0082_WYG_004-14a"/>
　<hi>了了猶瞭瞭也素問曰陽明主肉其脉俠鼻絡於目靈樞曰足陽明之正上循咽出於口還繫目系合于</hi>
　<hi>陽明也又曰足陽明之筋其支者上頸上俠口合于頄下結於鼻上合于太陽太陽為目上綱陽明為目</hi>
　<hi>下綱所以目中不了了睛不和知胃實也急下者任脉循面入目督脉上繫兩目中央諸脉皆屬於目而</hi>
　<hi>人之精神注焉是以如是其急也</hi>
三八傷寒嘔多雖有陽明證不可攻之<lb/>
　<hi>嘔屬太陽故曰嘔多雖有陽明不可攻以多則太陽猶有未除可知也雖字當翫味</hi>
三九食榖欲嘔者屬陽明也吳茱萸湯主之得湯反劇者<lb/>
屬上焦也<lb/>
<pb n="KR3e0082_WYG_004-14b"/>
吳茱萸湯方<lb/>
　吳茱萸<hi>一升洗</hi>　人參<hi>三兩/</hi>　　生薑<hi>六兩切</hi>
　大棗<hi>十二枚擘</hi>
右四味以水七升煑取二升去滓服七合日三服<lb/>
　<hi>食榖欲嘔胃寒也故曰屬陽明言與惡寒嘔逆不同也茱萸辛温散寒下氣人參丼温固氣安中大棗益</hi>
　<hi>胃生薑止嘔四物者所以為陽明安榖之主治也上焦以膈言亦戒下之意</hi>
四十陽明病讝語有潮熱反不能食者胃中必有燥屎五<lb/>
六枚也若能食者但鞕尒宜大承氣湯<lb/>
<pb n="KR3e0082_WYG_004-15a"/>
　<hi>尒與爾同因不能食寒因也故屎燥能食  於風也故但鞕尒</hi>
四一傷寒脉浮而緩手足自温者是為繫在太隂太隂者<lb/>
身當發黄若小便自利者不能發黄至七八日大便鞕<lb/>
者為陽明病也<lb/>
　<hi>傷寒脉浮而緩見太陽下篇然緩以候脾脾主四未故手足自温為繫在太隂身當發黄者脾為濕土為</hi>
　<hi>胃之合若不能為胃以行其津液濕著不去則鬱蒸而身發黄黄為土色土主肌肉故曰小便自利津液</hi>
　<hi>行也行則濕去矣所以不能發黄胃中乾大便鞕而為陽明病也</hi>
四二陽明中風口苦咽乾腹滿微喘發熱惡寒脉浮而緊<lb/>
<pb n="KR3e0082_WYG_004-15b"/>
若下之則腹滿小便難也<lb/>
　<hi>陽明之脉俠口環脣然膽熱則口苦咽為膽之使故口苦則咽乾腹滿熱入陽明也微喘發熱惡寒脉浮</hi>
　<hi>而緊風寒俱有而太陽未除也下之腹滿者誤下則裏虚外邪未除者乘虚而盡入内䧟也小便難亡津</hi>
　<hi>液也</hi>
四三陽明病脉浮而緊咽燥口苦腹滿而喘發熱汗出不<lb/>
惡寒反惡熱身重若發汗則燥心憒憒反讝語若加燒<lb/>
鍼必怵惕煩燥不得眠若下之則胃中空虚客氣動膈<lb/>
心中懊憹舌上胎者梔子豉湯主之<lb/>
<pb n="KR3e0082_WYG_004-16a"/>
　<hi>憒匣偽切怵穿橘切惕透吉切盛燥亦乾也發熱已上與上條同惡熱陽明血氣俱  也以當太陽時惡</hi>
　<hi>寒今惡熱故曰反也身重陽明主肌肉濕土重著也汗出熱在肌肉腠理反開也已下三節言汗下燒鍼</hi>
　<hi>皆不可故著其變以示禁也憒憒心亂貌怵惕恐懼貌舌胎見太陽下篇彼以藏結故為難治此以膈熱</hi>
　<hi>故湧之以梔子豉  方見太陽中</hi>
若渴欲飲水口乾舌燥者白虎加人參湯主之<lb/>
　<hi>此又以變渇更治言  方見大陽下</hi>
若脉浮發熱渴欲飲水小便不利者豬苓湯主之豬苓<lb/>
湯方<lb/>
<pb n="KR3e0082_WYG_004-16b"/>
　豬苓<hi>一兩去皮</hi>　　茯苓<hi>一兩/</hi>　　阿膠<hi>一兩</hi>
　滑石<hi>一兩</hi>　　澤㵼<hi>一兩</hi>
右五味以水四升先煑四味取二升去滓内下阿膠烊<lb/>
消温服七合日三服<lb/>
　<hi>此又以小便不利再出豬苓茯苓從陽而淡滲阿膠滑石滑澤以滋潤澤㵼鹹寒走腎以行水水行則熱</hi>
　<hi>泄滋潤則渴除</hi>
四四陽明病汗出多而渴者不可與豬苓湯以汗多胃中<lb/>
燥豬苓湯復利其小便故也<lb/>
<pb n="KR3e0082_WYG_004-17a"/>
　<hi>此承上條復以汗多不宜豬苓湯申致戒謹之意</hi>
四五陽明病脉浮而緊者必潮熱發作有時但浮者必盗<lb/>
汗出<lb/>
　<hi>浮而緊與前同故申言必潮熱但浮則陽盛陽盛則隂虚隂虚所以汗盗出也</hi>
四六太陽病寸緩關浮尺弱其人發熱汗出復惡寒不嘔<lb/>
但心下痞者此以醫下之也如其不下者病人不惡寒<lb/>
而渴者此轉屬陽明也小便數者大便必鞕不更衣十<lb/>
日無所苦也渴欲飲水少少與之但以法救之渴者宜<lb/>
<pb n="KR3e0082_WYG_004-17b"/>
五苓散<lb/>
　<hi>數音朔作以表證與脉在故知痞為誤下之所致以表除而  渴故知轉屬陽明十日無所苦者以津液</hi>
　<hi>偏滲而致乾非熱結也以乾而渴故與水而宜五苓  方見太陽上</hi>
四七陽明中風脉弦浮大而短氣腹都滿脇下及心痛乆<lb/>
按之氣不通鼻乾不得汗嗜臥一身及面目悉黄小便<lb/>
難有潮熱時時噦耳前後腫刺之小差外不解病過十<lb/>
日脉續浮者與小柴胡湯脉但浮無餘證者與麻黄湯<lb/>
若不尿腹滿加噦者不治<lb/>
<pb n="KR3e0082_WYG_004-18a"/>
　<hi>尿與溺同泥呌切陽弦少陽浮太陽太陽明脇下痛少陽也小便難太  之膀胱不利也腹滿鼻乾嗜臥</hi>
　<hi>一身及面目悉黄潮熱陽明也時時噦三陽具見而氣逆甚也耳前後腫陽明之脉出大迎循頰車上耳</hi>
　<hi>前太陽之脉其支者從巔至耳少陽之脉下耳後其支者從耳後入耳中出走耳前也然則三陽俱見證</hi>
　<hi>而曰陽明者以陽明居多而任重也風寒俱有而曰中風者寒證輕而風脉甚也續浮謂續得浮故與小</hi>
　<hi>柴胡從和解也但浮無餘證者風雖外向終為微寒持也故發之以麻黄不尿腹滿加噦者邪盛於陽明</hi>
　<hi>而闗格所以無法可治也太小柴胡湯見太陽上麻黄湯見  陽中</hi>　<hi>尿南人心崔切</hi>
四八陽明病脉遲食難用飽飽則微煩頭眩必小便難此<lb/>
欲作穀癉雖下之腹滿如故所以然者脉遲故也<lb/>
<pb n="KR3e0082_WYG_004-18b"/>
　<hi>癉廣韻作疸鬱遲為寒不化穀故食難用飽穀不化則與熱摶濕  而蒸氣逆而不下行故微煩頭眩小</hi>
　<hi>便難也癉黄病也穀癉水穀之濕蒸發而身黄也下則徒虚胃氣外邪反乘虚䧟人所以腹滿仍舊也末</hi>
　<hi>乃申上文雖義以致不可下之意</hi>
四九陽明病若中寒不能食小便不利手足濈然汗出此<lb/>
欲作固瘕必大便初鞕後溏所以然者以胃中冷水穀<lb/>
不别故也<lb/>
　<hi>瘕匣牙切成固堅固瘕積聚以本寒因水穀不化消積聚  堅固也末亦申上文致勿下之意</hi>
五十陽明病欲食小便反不利大便自調其人骨節疼翕<lb/>
<pb n="KR3e0082_WYG_004-19a"/>
翕如有熱状奄然發狂濈然汗出而解者此水不勝穀<lb/>
氣與汗共併脉緊則愈<lb/>
　<hi>奄影檢切大欲食胃氣将回也陽明以胃實為正故小便不利  便自調為反也骨節疼如有熱餘表未</hi>
　<hi>除也奄然忽然也發狂陽明之所以作汗也水不勝以小便反不利言穀氣以欲食言蓋謂所以汗出者</hi>
　<hi>由小便不利胃回不作實故得汗得汗則表併解故曰脉緊則亦愈也</hi>
五一陽明病不能食攻其熱必噦所以然者胃中虛冷故<lb/>
也以其人本虚故攻其熱必噦<lb/>
　<hi>攻熱皆寒藥故知必噦胃中虚以不能食言此亦戒謹之意</hi>
<pb n="KR3e0082_WYG_004-19b"/>
五二傷寒四五日脉沉而喘滿沉為在裏而反發其汗津<lb/>
液越出大便為難表虚裏實乆則讝語<lb/>
　<hi>滿胃實也逆溢則喘越出謂枉道而出也表虚津液越出也裏實大便難也</hi>
五三脉浮而遲表熱裏寒下利清穀者四逆湯主之若胃<lb/>
中虛冷不能食者飲水則噦<lb/>
　<hi>此疑三隂篇錯簡</hi>
五四陽明病但頭眩不惡寒故能食而欬其人必咽痛若<lb/>
不欬者咽不痛<lb/>
<pb n="KR3e0082_WYG_004-20a"/>
　<hi>眩風旋而目運也風故不惡寒能食欬逆氣咽門胃之系也胃熱而氣逆攻咽則欬痛咽傷也</hi>
五五陽明病法多汗反無汗其身如蟲行皮中狀者此以<lb/>
乆虛故也<lb/>
　<hi>法多汗言陽明熱鬱肌肉腠理反開應當多汗故謂無汗為反也無汗則寒勝而腠理反秘密所以身如</hi>
　<hi>蟲行皮中狀也乆虚寒勝則不能食胃不實也</hi>
五六陽明病反無汗而小便利二三日嘔而欬手足厥者<lb/>
必苦頭痛若不欬不嘔手足不厥者頭不痛<lb/>
　<hi>此亦寒勝故小便利嘔手足厥手足為諸陽之本三陽皆上頭故手足厥者必苦頭痛也</hi>
<pb n="KR3e0082_WYG_004-20b"/>
五七陽明病下之其外有熱手足溫不結胷心中懊憹饑<lb/>
不能食但頭汗出者梔子䜴湯主之<lb/>
　<hi>下之外有熱外者外散也故手足溫不結胷心中懊憹者雖不結胷而膈中則鬱煩也頭汗見太陽上</hi>
　<hi>方見太陽中</hi>
五八陽明病口燥但欲潄水不欲嚥此必衂<lb/>
　<hi>潄音瘦俱口為胃竅胃熱則口燥潄水不欲嚥者陽明氣血  多雖燥不渴也衂者以氣血俱多而脉起</hi>
　<hi>於鼻故熱甚則血妄行必由鼻而出也</hi>
五九脉浮發熱口乾鼻燥能食者則衂<lb/>
<pb n="KR3e0082_WYG_004-21a"/>
　<hi>浮因於風也風為陽所以證如此也</hi>
六十脉浮而芤浮為陽芤為隂浮芤相摶胃氣生熱其陽<lb/>
則絶<lb/>
　<hi>芤俗讀丘熱浮為氣上行故曰陽芤為血内損故曰隂胃中生  者隂不足以和陽津液乾而成枯燥也</hi>
　<hi>陽絶即亡陽之互詞</hi>　<hi>此上二條疑錯簡</hi>
六一趺陽脉浮而澀浮則胃氣强澀則小便數浮澀相摶<lb/>
大便為難其脾為約麻仁丸主之<lb/>
麻仁丸方<lb/>
<pb n="KR3e0082_WYG_004-21b"/>
　麻子仁<hi>二升</hi>　芍藥<hi>半斤/</hi>　　枳實<hi>半斤</hi>
　大黄<hi>一斤去皮</hi>　　厚朴<hi>一斤/去皮</hi>　　杏仁<hi>一斤去皮尖熬研脂</hi>
右六味為末煉蜜為丸桐子大飲服十丸日三服漸加<lb/>
以和為度<lb/>
　<hi>數音朔又趺陽胃脉也其脉在足趺上動脉處去䧟谷三寸  曰衝陽一名㑹元浮為陽盛故主胃强澀</hi>
　<hi>為隂虚故小便數約約束也胃為脾之合脾主為胃以行其津液胃强則脾弱脾弱則不能為胃行其津</hi>
　<hi>液以四布使其得以偏滲於膀胱為小便數大便乾而胃實猶之反被胃家之約束而受其制故曰其脾</hi>
　<hi>為約也麻子杏仁能潤乾燥之堅枳實厚朴能導固結之滯芍藥歛液以輔潤大黄推陳以致新脾雖為</hi>
<pb n="KR3e0082_WYG_004-22a"/>
　<hi>約此之䟽矣</hi>
六二陽明病發熱汗出此為熱越不能發黄也但頭汗出<lb/>
身無汗劑頸而還小便不利渴飲水漿者此為瘀熱在<lb/>
裏身必發黄茵陳蒿湯主之<lb/>
茵陳蒿湯方<lb/>
　茵陳蒿<hi>六兩</hi>　梔子<hi>十四枚/擘</hi>　大黄<hi>二兩</hi>
右三味以水一斗先煑茵陳減六升内二味煑取三升<lb/>
去滓分溫三服小便當利尿如皂角汁状色正赤一宿<lb/>
<pb n="KR3e0082_WYG_004-22b"/>
腹減黃從小便去也<lb/>
　<hi>越㪚也頭汗瘀熱發黄皆見太陽篇茵陳逐濕鬱之黄梔子除胃家之熱大黄推壅塞之瘀三物者苦以</hi>
　<hi>泄熱熱泄則黄散也</hi>
六三陽明病面合赤色不可攻之必發熱色黄小便不利<lb/>
也<lb/>
　<hi>合應也赤熱色也陽明之脉起於鼻胃熱上行而應赤色攻則亡津液故發熱色黄小便不利</hi>
六四陽明病無汗小便不利心中懊憹者身必發黄<lb/>
　<hi>無汗小便不利則濕停懊憹濕停熱鬱也所以知黄必發也</hi>
<pb n="KR3e0082_WYG_004-23a"/>
六五陽明病被火額上微汗出小便不利者必發黄<lb/>
　<hi>陽明之脉循髪際至額顱故被火熱甚汗出額上也黄火迫土也</hi>
六六陽明病下血讝語者此為熱入血室但頭汗出者刺<lb/>
期門隨其實而㵼之濈然汗出則愈<lb/>
　<hi>血室頭汗期門皆見太陽篇陽明之脉其直者從缺盆下乳内廉下俠臍入氣街中血室之脉起於氣街</hi>
　<hi>上行至胷中而散所以婦人熱入血室則似結胷而讝語陽明熱入血室則亦讝語下血男順女逆道則</hi>
　<hi>同也故亦刺期門</hi>
六七陽明證其人喜忘者必有畜血所以然者本有乆瘀<lb/>
<pb n="KR3e0082_WYG_004-23b"/>
血故令喜忘屎雖鞕大便反易其色必黒宜抵當湯下<lb/>
之<lb/>
　<hi>喜忘好忘前言徃事也志傷則好忘然心之所之謂志志傷則心昏心昏則血滯所以知必有畜血也大</hi>
　<hi>便反易血主滑利也黒血色也  方見太陽上篇</hi>
六八病人無表裏證發熱七八日雖脉浮數者可下之假<lb/>
令已下脉數不解合熱則消穀善饑至六七日不大便<lb/>
者有瘀血宜抵當湯<lb/>
　<hi>表謂無太陽裏謂胃不實雖脉浮數可下者乆也合熱謂數獨不退熱亦應未除也善饑猶言快饑也</hi>
<pb n="KR3e0082_WYG_004-24a"/>
　<hi>大便有瘀血大意與血諦反覆畧同此疑太陽篇錯簡</hi>
若脉數不解而下不止必協熱而便膿血也<lb/>
　<hi>抵當下之數仍不退熱未除也利不止所以知協熱必便膿血也</hi>
六九陽明病發潮熱大便溏小便自可胷脇滿不去者小<lb/>
柴胡湯主之<lb/>
　<hi>潮熱少陽陽明之渉疑也大便溏小便自可胃不實也胷脇滿不去則潮熱仍屬少陽明矣故須仍從小</hi>
　<hi>柴胡陽方見太  上</hi>
七十陽明病脇下鞕滿不大便而嘔舌上白胎者可與小<lb/>
<pb n="KR3e0082_WYG_004-24b"/>
柴胡湯上焦得通津液得下胃氣因和身濈然而汗出<lb/>
解也<lb/>
　<hi>此承上條而言即使不大便而脇下鞕滿在若有嘔與舌胎則少陽為多亦當從小柴胡上焦通鞕滿開</hi>
　<hi>也津液下大便行也百體皆受氣於胃故胃和則身和汗出而病解  方見太陽上</hi>
七一二陽併病太陽證罷但發潮熱手足漐漐汗出大便<lb/>
難而讝語者下之則愈宜大承氣湯<lb/>
　<hi>此以太陽陽明言謂須陽罷方可治陽明之意</hi>
七二陽明少陽合病必下利其脉不負者順也負者失也<lb/>
<pb n="KR3e0082_WYG_004-25a"/>
互相尅賊名為負也脉滑而數者有宿食也當下之宜<lb/>
大承氣湯<lb/>
　<hi>陽明屬土其主水穀少陽屬木其主風風主飱泄故知下利可必也陽明脉大少陽脉弦不負謂大而不</hi>
　<hi>弦無相勝負而相得也失得之反也謂弦則木剋土不大則土受木賊少陽勝而陽明負為不相得猶言</hi>
　<hi>不宜也滑主食數主熱宿食可知也大承氣者陳宜推所以通因通用也</hi>
七三三陽合病腹滿身重難以轉側口不仁而面垢讝語<lb/>
遺尿發汗則讝語下之則額上生汗手足逆冷若自汗<lb/>
出者白虎湯主之<lb/>
<pb n="KR3e0082_WYG_004-25b"/>
　<hi>陽明主胃胃主肌肉而通竅於口不仁謂不正而飲食不利便無口之知覺也然則腹滿身重不仁讝語陽</hi>
　<hi>明也靈樞曰足少陽之正上肝貫心以上挾咽出頣頷中散於面故又曰是動則病口苦善太息心脇痛</hi>
　<hi>不能轉側甚則面微有塵垢亦塵也遺尿太陽膀胱不約也故曰三陽合病五合之表裏俱傷也發汗則</hi>
　<hi>偏攻太陽邪併於陽明而譫語益甚下則偏攻陽明不惟隂虚而陽亦損故手足逆冷而額上生汗生不</hi>
　<hi>流也是則汗下皆不可也自汗者邪遍三陽熱摶五合衛疎而表不固榮弱而裏不守也夫汗下既皆不</hi>
　<hi>可和之於少陽則亦偏於一而非所宜是故白虎者能解秋而徹表裏之熱所以又得為三陽通該之一</hi>
　<hi>解也然病屬三陽治又不從陽明而類陽明篇者一則陽明居多二則陽明屬土土者萬物之所歸而病</hi>
　<hi>之吉凶生死機焉所以歸重於陽明而入其類例此又叔和之深意也  方見太陽下</hi>
<pb n="KR3e0082_WYG_004-26a"/>
七四傷寒發汗已身目為黄所以然者以寒濕在裏不解<lb/>
故也以為不可下也於寒濕中求之<lb/>
　<hi>上為去聲暍此揭下文三條之總濕以汗發不對言詳見痙濕  篇中裏以黄言不可下者裏非表裏之</hi>
　<hi>裏也寒濕中求之以下文三條言也</hi>
七五傷寒瘀熱在裏身必發黄麻黄連軺赤小豆湯主之<lb/>
麻黄連軺赤小豆湯方<lb/>
　麻黄<hi>二兩</hi>　　赤小豆<hi>一升/</hi>　杏仁<hi>四十枚去皮尖</hi>
　連軺<hi>二兩連軺根也</hi>　大棗<hi>十三枚/擘</hi>　生薑<hi>二兩切</hi>
<pb n="KR3e0082_WYG_004-26b"/>
　甘草<hi>一兩炙</hi>　　生梓白皮<lb/>
已上八味以潦水一斗先煑麻黄再沸去上沬内諸藥<lb/>
煑取三升分溫三服半日則盡<lb/>
　<hi>此條互上條之文以出治併下二條乃三目也麻黄丼草杏仁利氣以散寒麻黄湯中之選要也連軺小</hi>
　<hi>豆梓皮行濕以退熱去瘀散黄之領䄂也薑棗益土為剋制潦水無力不助濕  軺本草作翹翹本鳥尾</hi>
　<hi>以草子析開其間片片相比如翹得名軺本使者小車乘馬者無義疑誤</hi>
七六傷寒七八日身黃如橘子色小便不利腹微滿者茵<lb/>
陳蒿湯主之<lb/>
<pb n="KR3e0082_WYG_004-27a"/>
　<hi>此與上畧同而較重橘子色言黄之鮮明也腹微滿濕不行也  方見前</hi>
七七傷寒身黄發熱者梔子蘖皮湯主之<lb/>
梔子蘖皮湯方<lb/>
　梔子<hi>十五枚擘</hi>　甘草<hi>一兩/炙</hi>　　黄蘖<hi>一兩</hi>
右三味以水四升煑取一升半去滓分溫再服<lb/>
　<hi>此承上三條而以發熱出然熱既發於外則裏證較輕可知故解之以梔子蘖皮而和之以甘草以為退</hi>
　<hi>之之輕劑所謂於寒濕中求之者蓋亦參酌乎上三條而近取云也  已上四條疑太陽中篇錯簡當移</hi>
　辨少陽病脉證并治第五<hi>凡九條方無</hi>
<pb n="KR3e0082_WYG_004-27b"/>
　　少陽主半表半裏半不也不表不裏者隙地也夫<lb/>
　　以表實則可汗裏實則可下上實則可吐隙無實<lb/>
　　可言故汗下吐皆無其法而其合併之病又皆以<lb/>
　　雜出於太陽陽明篇中所以本篇條目少無可攻<lb/>
　　之道也無可攻者一則界限也故表裏分先後自<lb/>
　　此而終始然則隙地反當要衝無治最有闗係謂<lb/>
　　小柴胡湯為通行套藥不擇地而可施豈不誖哉<lb/>
一少陽之病口苦咽乾目眩也<lb/>
<pb n="KR3e0082_WYG_004-28a"/>
　<hi>少去聲下皆同之下當有為字之少陽者膽經也其脉起於目鋭眥靈樞曰足少陽  正上肝貫心以上</hi>
　<hi>挾咽出頥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>中故又曰是動則病口苦苦膽之味也咽膽之使也口苦咽乾熱聚於膽也眩目旋轉而昏</hi>
　<hi>運也少陽屬木木生火而主風風火扇揺而燔灼所以然也</hi>
二少陽中風兩耳無所聞目赤胷中滿而煩者不可吐<lb/>
　下吐下則悸而驚<lb/>
　<hi>首句以攢名揭總舉大綱言三陽篇中如此云云者皆然少陽之脉上抵頭角下耳後其支者從耳後入</hi>
　<hi>耳中出走耳前其支者下胷中貫膈肝主目膽為之合風為陽而主氣耳無聞者風壅則氣塞也目赤者</hi>
　<hi>風熱則氣昏也胷滿而煩者風鬱則膈熱也少陽本無吐下法其經又多氣少血吐下復傷其經則血愈</hi>
<pb n="KR3e0082_WYG_004-28b"/>
　<hi>少而虚血虚則心虚所以神識昏亂怔忡而驚也</hi>
三傷寒脉弦細頭痛發熱者屬少陽少陽不可發汗發<lb/>
汗則讝語此屬胃胃和則愈胃不和則煩而悸<lb/>
　<hi>少陽屬木故其脉弦細則欲入裏也譫語者奪其血液而胃乾故心荒而亂也胃和以未至實言不和言</hi>
　<hi>實也然上條以風言風主氣故禁吐下此以寒言寒主血故禁汗對舉以示教也</hi>
四本太陽病不解轉入少陽者脇下鞕滿乾嘔不能食<lb/>
往來寒熱尚未吐下脉沉緊者與小柴胡湯<lb/>
　<hi>少陽之脉其支者下胷中貫膈絡肝屬膽循脇裏其直者從缺盆下腋循胷過季脇故病則鞕滿嘔不能</hi>
<pb n="KR3e0082_WYG_004-29a"/>
　<hi>食也往來寒熱見太陽上篇浮緊為弦沉緊者得之寒因也  方見太陽上</hi>
若已吐下發汗溫鍼讝語柴胡證罷此為壞病知犯何<lb/>
逆以法治之<lb/>
　<hi>此承上文復以亂治不對而致變劇者言與太陽上篇第五十二條意同以法即隨證之互詞</hi>
五三陽合病脉浮大上闗上但欲眠睡目合則汗<lb/>
　<hi>太陽脉浮陽明脉大闗上乃少陽之部位故曰三陽合病但欲眠睡者熱聚於膽也目合則汗者少陽少</hi>
　<hi>血虚則不與陽和寐屬隂故盗出也</hi>
六傷寒三日三陽為盡三隂當受邪其人反能食不嘔<lb/>
<pb n="KR3e0082_WYG_004-29b"/>
此為三隂不受邪也<lb/>
　<hi>陽以表言隂以裏言能食真陽勝而表邪散也不嘔裏氣和而胃氣回也隂不受邪可知也</hi>
七傷寒三日少陽脉小者欲己也<lb/>
　<hi>小謂不弦也已愈也</hi>
八少陽病欲解時從寅至辰上<lb/>
　<hi>寅卯辰少陽木王之時也邪雖不勝正解必在乎得其時道固如此也外道而言意豈不謬哉</hi>
九傷寒六七日無大熱其人燥煩者此為陽去入隂故<lb/>
也<lb/>
<pb n="KR3e0082_WYG_004-30a"/>
　<hi>去往也言表邪往而入於裏所以外無大熱而内則燥煩也愚按太陽中傷傳陽明轉少陽陽去入隂乃</hi>
　<hi>風寒之病人自表而漸裏通章之大義斯道之自然仲景喫緊為人之要旨也讀者最宜精思熟玩</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0082_WYG_004-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　傷寒論條辨卷四<lb/>
</p>
<p>
</p>
  </div>
</body>
</text>
</TEI>
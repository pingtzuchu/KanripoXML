<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>傷寒論條辨卷一</head> <lb/>
    <p>
<pb n="KR3e0082_WYG_001-1a"/>
欽定四庫全書<lb/>
　傷寒論條辨卷一<lb/>
　　　　　　　　　　　　明　方有執　撰<lb/>
　辨太陽病脈證幷治上篇第一<hi>凡六十六條方二十</hi>
　　太陽一經風寒所始營衞二道各自中傷風則中<lb/>
　　衞故以衞中風而病者為上篇然風之為風其義<lb/>
　　不一故其為病最為居多所謂中風者乃風寒暑<lb/>
　　濕之風也與諸家方書之所謂中風云者義不相<lb/>
<pb n="KR3e0082_WYG_001-1b"/>
　　同諸家方書之所謂中風蓋素問曰陽之氣以天<lb/>
　　地之疾風名之之風也彼但以其所謂者為中風<lb/>
　　云耳其於在此之所謂中風云者則無聞焉二義<lb/>
　　辨論精切詳悉分曉惟有此書自此以下知此義<lb/>
　　者李明之而已此義不明而欲求以言醫猶縁木<lb/>
　　求魚耳其如醫何<hi>此篇舊本第五而次辨脈傷寒例痙濕暍諸篇之下然世傳諸</hi>
　　<hi>篇皆叔和所述今案傷寒例一篇則又疑非叔和語夫以叔和編經奚恁後經而先已必後之贅附</hi>
　　<hi>遂致顛倒錯亂故條辨之以復其初云</hi>
<pb n="KR3e0082_WYG_001-2a"/>
一太陽之為病脈浮頭項強痛而惡寒<lb/>
　<hi>强羣養切惡影固切下皆倣此顛太陽者膀胱經也其脈起於目内眥上額交顛從  入絡腦還出别下</hi>
　<hi>項連風府循肩膞内俠脊抵腰中乃六經之首主皮膚而統榮衞所以為受病之始也難經曰浮脈在肉</hi>
　<hi>上行也滑氏曰脈在肉上行主表也表即皮膚榮衞麗焉故脈見尺寸俱浮知為病在太陽之診也項頸</hi>
　<hi>後也强痛者皮膚榮衛一有感受經絡隨感而應邪正爭擾也惡寒者該風而言也風寒初襲表而鬱於</hi>
　<hi>表故不勝復被風寒外迕而畏惡之及其過表而入裏則不復惡仇讎之義也此揭太陽之總病乃三篇</hi>
　<hi>之大綱已下凡首稱太陽病者皆指此而言之也</hi>
二太陽病發熱汗出惡風脈緩者名為中風<lb/>
<pb n="KR3e0082_WYG_001-2b"/>
　<hi>惡與惡寒之惡同中音衆下皆同邪太陽病上條所揭云云者是也後皆倣此發熱風  干於肌膚而鬱</hi>
　<hi>熱也汗出腠理疎糸府開而不固也惡風大意見上此以風邪鬱衞故衞逆而主於惡風緩即下文陽浮</hi>
　<hi>而隂弱之謂風性柔和所以然也中當也風謂天之八風也言旣有如上條所揭云云之太陽病加之發</hi>
　<hi>熱汗出惡風而脈緩者則其病乃是觸犯於風而當之也靈樞曰夫天之生風者非以私百姓也其行公</hi>
　<hi>平正直犯者得之避者得無殆非求人而人自犯之此之謂也然風之為風其性屬陽其中人也從衞而</hi>
　<hi>入衞氣道也風之所以從衞入者衞亦陽從其類也此承上條而又再揭太陽分病之紀一乃此篇之小</hi>
　<hi>總篇内凡首稱太陽中風者則又皆指此而言也下條乃釋此條之義以出其治餘則或申此義與凡此</hi>
　<hi>條之衆目耳中篇卞篇其為證候與此雖不同其為節目在彼則亦然乃太陽之大三辨也而各篇之中</hi>
<pb n="KR3e0082_WYG_001-3a"/>
　<hi>其條目則各自又有辨焉皆風寒之分别也學者誠能潛心涵泳體認的當則風寒之是非瞭然明白矣</hi>
　<hi>尚何獨斷之難能哉</hi>
三太陽中風陽浮而隂弱陽浮者熱自發隂弱者汗自<lb/>
出嗇嗇惡寒淅淅惡風翕翕發熱鼻鳴乾嘔者桂枝湯<lb/>
主之<lb/>
桂枝湯方<lb/>
　桂枝<hi>三兩去皮</hi>芍藥<hi>三/兩</hi>甘草<hi>二兩/切炙</hi>生薑<hi>三兩/切</hi>大棗<hi>十二枚擘</hi>
右五味㕮咀以水七升微火煮取三升去滓適寒溫服<lb/>
<pb n="KR3e0082_WYG_001-3b"/>
一升服已須臾歠熱稀粥一升餘以助藥力溫覆令一<lb/>
時許遍身漐漐微似有汗者益佳不可令如水流漓病<lb/>
必不除若一服汗出病差停後服不必盡劑若不汗更<lb/>
服依前法又不汗後服小促役其間半日許令三服盡<lb/>
若病重者一日一夜服周時觀之服一劑盡病證猶在<lb/>
者更作服若汗不出者乃服至二三劑禁生冷粘滑肉<lb/>
麪五辛酒酪臭惡等物<hi>以下制度禁忌皆倣此</hi>
　<hi>嗇審草切淅心吉切翕曉吉切去上聲滓照几切歠與啜同漐音石差與瘥同令平聲臭惡之惡如字</hi>
<pb n="KR3e0082_WYG_001-4a"/>
　<hi>此申上條而詳言之釋其義以出其治太陽中風乃掇上條所揭攅名以指稱之猶上條掇首條所揭而</hi>
　<hi>以太陽病為首稱同一意也陽浮而隂弱乃言脈状以釋緩之義也難經曰中風之脈陽浮而滑隂濡而</hi>
　<hi>弱是也陽浮者熱自發隂弱者汗自出乃承上文而言以釋發熱汗出之義言惟其脈之陽浮所以證乃</hi>
　<hi>熱自發也惟其脈之隂弱所以證乃汗自出也闗前陽外為陽衞亦陽也風邪中於衞則衛實實則太過</hi>
　<hi>太過則强然衛本行脈外又得陽邪而助之强於外則其氣愈外浮脈所以陽浮陽主氣氣鬱則蒸熱陽</hi>
　<hi>之性本熱風善行而數變所以變熱亦快捷不待閉鬱而即自蒸發故曰陽浮者熱自發也闗後隂内為</hi>
　<hi>隂榮亦隂也榮無故則榮比之衞為不及不及則不足不足則弱然榮本行脈内又無所助而但自不足</hi>
　<hi>於内則其氣愈内弱脈所以隂弱隂主血汗者血之液隂弱不能内守陽强不為外固所以致汗亦直易</hi>
<pb n="KR3e0082_WYG_001-4b"/>
　<hi>不待覆葢而卽自出泄故曰隂弱者汗自出也嗇嗇惡寒淅淅惡風乃雙闗之句葢原太陽本惡寒而明</hi>
　<hi>其所以亦惡風之情狀也嗇嗇言惡寒由於内氣餒不足以躭當其滲逼而惡之甚之意淅淅言惡風由</hi>
　<hi>於外體疎猶驚恨雨水卒然淅瀝其身而惡之切之意葢風動則寒生寒生則膚粟惡則皆惡未有惡寒</hi>
　<hi>而不惡風惡風而不惡寒者所以經皆互文而互言之不偏此偏彼而立說也翕翕發熱乃形容熱候之</hi>
　<hi>輕微翕火炙也團而合也言猶雌之伏卵翕為溫熱而不蒸蒸大熱也鼻鳴乾嘔乃詳上條之未備鼻鳴</hi>
　<hi>者氣息不利也乾嘔者氣逆不順也葢陽主氣而上升氣通息於鼻陽熱壅甚故鼻窒塞而息鳴氣上逆</hi>
　<hi>而乾嘔也然翕翕發熱難曉而鼻鳴乾嘔易見有鼻鳴乾嘔則翕翕發熱可徵矣方之為言義之所在也</hi>
　<hi>言中風之治宜在是物也主主當也言以是為主當而損益則存乎人葢脈證無有不相兼而見者所以</hi>
<pb n="KR3e0082_WYG_001-5a"/>
　<hi>經但活潑潑不欲人拘執之意也桂枝其性味雖辛甘而屬乎陽其能事則在固衞而善走隂也芍藥味</hi>
　<hi>酸寒而下氣快收隂而斂液夫衞氣實而腠理開疎矣非桂枝其孰能固之榮血虚而汗液自出矣非芍</hi>
　<hi>藥其誰能收之以芍藥臣事桂枝而治中風則榮衞無有不和諧者佐之以甘草而和其中則發熱無有</hi>
　<hi>不退除者使之以大棗而益脾使之以生薑而止嘔皆用命之士也微火者取和緩不猛而無沸溢之患</hi>
　<hi>也滓澱垽也古人藥大劑釜鐺中煮綿絞漉湯澄濾取清故曰去滓歠大飲也熱稀粥者桂枝湯却敵之</hi>
　<hi>竒兵應赤幟於必勝之陣也助藥力微旨也譬如釋氏之禪機老氏之糸闗儒家之心法也漐漐和潤而</hi>
　<hi>欲汗之貌微似二字最為要緊有影無形之謂也不可禁止之詞也如水流漓言過當也病必不除決言</hi>
　<hi>不遵節制則不効驗也小促役催速值事也禁者若物皆病之反也凡此事宜皆責之醫家耳病家安能</hi>
<pb n="KR3e0082_WYG_001-5b"/>
　<hi>料理今人之醫惟務拱黙以自崖岸至不獲効則反疑猜而多口於桂枝諸家集方何當見啜熱稀粥四</hi>
　<hi>字徒以發汗相授受微似視為羨文殊不知桂枝神算捷在出竒苟簡之弊牢不可破吁手足胼胝禹稷</hi>
　<hi>之所以聖也然則任治君子茍求至於胼胝亦何憚而不然也若曰何如此其屑屑則脫有不中其咎將</hi>
　<hi>誰歸與數變之數音速</hi>
四桂枝本為解肌若其人脈浮緊發熱汗不出者不可<lb/>
與也常須識此勿令誤也<lb/>
　<hi>為去聲識與誌同令平聲藥此原所以用桂枝之奥以求義因著其反而示禁以見  有反對勉人當精其義</hi>
　<hi>的當之意解者救䕶而釋散之之謂也肌膚肉也葢風中衛而衛不固發熱汗出而惡風衛行脈外膚肉</hi>
<pb n="KR3e0082_WYG_001-6a"/>
　<hi>之分也桂枝救䕶之熱粥釋散之病之所以解也故曰本為解肌浮病在太陽也緊寒也汗不出亦寒也</hi>
　<hi>不可與言病不對禁勿妄投也然則桂枝湯之發汗云者奥義也識記也記其政事謂之識言當常常用</hi>
　<hi>心以記其事勿忘勿怠而不可使有一忽之失誤葢有寒不得用桂枝故致戒警如此其言亦甚深切著</hi>
　<hi>明矣而人猶自誤亦獨何哉</hi>
五凡服桂枝湯吐者其後必吐膿血也<lb/>
　<hi>桂枝辛甘大熱胃家濕熱本甚者復得桂枝之大熱則兩熱相搏於中宫摶則必傷甘又令人中滿壅氣</hi>
　<hi>而上溢所以胃不司納反上湧而逆出也然胃屬土土者金之母肺屬金金者土之子母病固傳子胃家</hi>
　<hi>濕熱甚則必傳之肺肺受胃之濕熱與邪熱摶鬱而蒸久熱為火肺為金膿血者金逢火化也</hi>
<pb n="KR3e0082_WYG_001-6b"/>
六若酒客病不可與桂枝湯得湯則嘔以酒客不喜甘<lb/>
故也<lb/>
　<hi>此承上條所言復舉一端以申之欲人推此以及其餘酒客者酒性濕熱所謂胃家濕熱甚者無踰此也</hi>
　<hi>嘔亦吐也得湯則嘔以不喜甘見上然即酒客不喜甘得湯則嘔而推之則凡服桂枝湯而吐者其義皆</hi>
　<hi>可以比類而察識矣觸類而通之亦存乎其人焉耳</hi>
七發汗後水藥不得入口為逆若更發汗必吐下不止<lb/>
　<hi>已上四條皆言桂枝之不對以嚴示禁之意水藥不得入口言嘔吐之甚也夫中風服桂枝湯以發汗桂</hi>
　<hi>枝湯者甘藥也傷寒服麻黄湯以發汗麻黄湯中亦有桂枝則亦甘藥也以發汗藥皆有桂枝之甘而言</hi>
<pb n="KR3e0082_WYG_001-7a"/>
　<hi>之則此條曰發汗後水藥不得入口者乃承上二條復又通以得湯則嘔之甚者言而深寓戒警之意也</hi>
　<hi>逆者言誖於道也葢不通人之性氣而逆治則亦適足以致病而生變故曰為逆也必吐下者言水藥既</hi>
　<hi>不得入口則胃已傷若仍與前湯而重傷則必致大壞大壞則大亂夫胃中府也茍大壞亂則不惟復上</hi>
　<hi>逆而仍嘔吐必將下加走泄而増瀉利矣不止葢甚言害大以深著致戒之意也</hi>
八病有發熱惡寒者發於陽也無熱惡寒者發於隂也<lb/>
發於陽者七日愈發於隂者六日愈以陽數七隂數六<lb/>
故也<lb/>
　<hi>此原中風傷寒之所以始以要其所以終之意凡在太陽皆惡寒也發熱惡寒者中風即發熱以太陽中</hi>
<pb n="KR3e0082_WYG_001-7b"/>
　<hi>風言也發於陽之發起也言風為陽衞中之衞亦陽其病是起於陽也無熱惡寒者傷寒或未發熱故曰</hi>
　<hi>無熱以太陽傷寒言也發於隂者言寒為隂榮傷之榮亦隂其病是起於隂也七少陽之數也六老隂之</hi>
　<hi>數也陽數九為老七為少隂數老六而少八者陽道順隂道逆陽主進隂主退也愈瘳也風寒中傷人漸</hi>
　<hi>次人身六經之部位而傳進以一日一經言之中風六日經雖傳遍必七日陽進而病自愈者陽主生也</hi>
　<hi>傷寒六日經傳遍隂退極病乃愈者隂主殺也然則中風傷寒之所以為病其始也各從其類而起其既</hi>
　<hi>也各得其數而愈二氣相因天人一致道妙自然其機如此易曰知㡬其神乎又曰原始反終故知死生</hi>
　<hi>之說醫有易道至哉言也孫思邈曰不知大易不足以言醫學者不可不察茍志於道不可不勉</hi>
九太陽病頭痛至七日以上自愈者以行其經盡故也<lb/>
<pb n="KR3e0082_WYG_001-8a"/>
若欲再作經者鍼足陽明使經不傳則愈<lb/>
　<hi>傳音囀見第五問後倣此又此承上條下節之自愈者復申其已然者之義而  更著其未然者之治太</hi>
　<hi>陽頭痛首條已具言之此又獨言者舉大意也七日已上該六日而言也行亦傳也經盡謂傳遍也欲作</hi>
　<hi>再經謂病加進也鍼足陽明奪其傳路而遏之也傳與陽明篇轉互音義猶古之驛傳今之遞書所也</hi>
十太陽病欲解時從已至未上<lb/>
　<hi>太陽者盛陽也故王於巳午未經曰自得其位而起者此之謂也</hi>
十一欲自解者必當先煩乃有汗而解何以知之脈浮故<lb/>
知汗出解也<lb/>
<pb n="KR3e0082_WYG_001-8b"/>
　<hi>此承上條復曉人以病解之機煩字从火从頁說文頁頭也然則煩者熱悶而頭痛之謂也先煩邪欲出</hi>
　<hi>而與正分爭作汗之兆也乃有汗謂不如此則汗不得出也脈浮邪見還表也汗出邪出也解者邪散而</hi>
　<hi>病去也</hi>
十二燒鍼令其汗鍼處被寒核起而赤者必發奔豚氣從<lb/>
少腹上衝心者灸其核上各一壯與桂枝加桂湯更加<lb/>
桂二兩<lb/>
桂枝加桂湯方<lb/>
　於桂枝湯方内更加桂二兩成五兩餘依桂枝湯法<lb/>
<pb n="KR3e0082_WYG_001-9a"/>
　<hi>令平聲少去聲上衝之上上聲變此又承上條復著不喻者妄意攻之之變與其救  之治也燒鍼者鍼</hi>
　<hi>性寒必須先燒使之溫而後可用也被寒言寒遂從鍼穴反得又入也核謂鍼穴處肉變紅腫高起如核</hi>
　<hi>也奔豚腎之積名也氣從少腹上衝心奔豚證發作之狀也葢人之素有腎積者因鍼穴處寒得入之其</hi>
　<hi>積遂發則氣自少腹上逆而衝心狀若驚豚突前而奔走故曰奔豚也灸其核上者所以散其寒也與桂</hi>
　<hi>枝湯者解其欲自解之肌也加桂者桂走隂而能伐腎邪故用之以泄奔豚之氣也然則所加者桂也非</hi>
　<hi>枝也方出増補故有成五兩云耳成加減諸方經止云加減原無載方舊本後人増補  方類附卷末而</hi>
　<hi>多謬誤今依増補校勘移就各該法下以便用者不費尋討云</hi>
十三太陽病頭痛發熱汗出惡風者桂枝湯主之<lb/>
<pb n="KR3e0082_WYG_001-9b"/>
　<hi>此與前第二條文雖差互詳畧而證治則一前條有脈無頭痛以揭病名此有頭痛無脈以言治互有詳</hi>
　<hi>畧耳無異殊也蓋前條以為揭病名也故必言脈而後可以為得盡其詳以頭痛已見於首條之太陽病</hi>
　<hi>也故可得而畧焉此以從泛言而論治也故雖不言脈不足以為畧詳及頭痛者以前條既遺此申之所</hi>
　<hi>以為互相發明之意也  桂枝湯方見前下同</hi>
十四太陽病發熱汗出者此為榮弱衞强故使汗出欲救<lb/>
邪風者宜桂枝湯主之<lb/>
　<hi>此亦申上條而釋之與前第三條中釋第二條之意同第三條言陽浮而隂弱此言榮弱衛强衛强即陽</hi>
　<hi>浮榮弱即隂弱彼此互言而互相發明者也救者解救救護之謂不曰風邪而曰邪風者以本體言也</hi>
<pb n="KR3e0082_WYG_001-10a"/>
十五太陽病初服桂枝湯反煩不解者先刺風池風府却<lb/>
與桂枝湯則愈<lb/>
　<hi>此乃黙喻人以救服湯不如法發汗不如經因而生變者之微旨謮者當以意逆斯則得之毋徒影射可</hi>
　<hi>也葢桂枝全在服法發汗切要如經若服不如法汗不如經經曰病必不除豈惟病不除風愈得入而變</hi>
　<hi>愈劇所以反煩反轉也言轉加熱悶也先刺風池風府者預為杜塞風之門路也風池二穴在耳後陷者</hi>
　<hi>中按之引於耳中手足少陽脈之㑹刺可入同身寸之四分風府在頂上入髪際同身寸之一寸大筋内</hi>
　<hi>宛宛中督脈陽維二經之㑹刺可入同身寸之四分</hi>
十六太陽病外證未解脈浮弱者當以汗解宜桂枝湯<lb/>
<pb n="KR3e0082_WYG_001-10b"/>
　<hi>外證未解謂頭痛項强惡寒等猶在也浮弱即陽浮而隂弱此言太陽中風凡在未傳變者仍當從於解</hi>
　<hi>肌葢嚴不得下早之意故下條云</hi>
十七太陽病外證未解者不可下也下之為逆欲解外者<lb/>
宜桂枝湯主之<lb/>
　<hi>下去聲後皆倣此重此承上條當汗解之旨更併下早之禁而申言之  致丁寧之意也下通大便也亦</hi>
　<hi>謂攻裏是也夫所謂治病之道者即其病之所在從而療理之求所以去之之謂也病在東而療西欲其</hi>
　<hi>去也其可得乎葢風寒者外邪也皮膚肌肉者人之外體也外邪外入猶在外體汗之所以逐其還復外</hi>
　<hi>散則於理為順而於道為合也下而通大便通府也府内也病在外而求之内欲何求哉於理則不順故</hi>
<pb n="KR3e0082_WYG_001-11a"/>
　<hi>於道則顛倒誖戾而謂為逆也經曰從外而之内者治其外正謂此也故上下條反復深致戒謹如此</hi>
十八太陽病先發汗不解而復下之脈浮者不愈浮為在<lb/>
外而反下之故令不愈今脈浮故知在外當須解外則<lb/>
愈宜桂枝湯主之<lb/>
　<hi>反音板下倣此致復亦反也此總上二條而申釋之重  反復丁寧戒謹之意</hi>
十九風家表解而不了了者十二日愈<lb/>
　<hi>風家謂中風之病也表外證也解罷也了了猶惺惺也言中風之病外證俱罷大勢已除餘邪未盡猶未</hi>
　<hi>復初也十二日經盡之時也言至此時則餘邪當悉去而初當復也蓋曉人當靜養以待勿多事反擾之</hi>
<pb n="KR3e0082_WYG_001-11b"/>
　<hi>意素問曰食養盡之母使過之傷其正也此之謂也</hi>
二十中風發熱六七日不解而煩有表裏證渴欲飲水水<lb/>
入則吐者名曰水逆五苓散主之<lb/>
五苓散方<lb/>
　猪苓<hi>十八銖去皮</hi>茯苓<hi>十八/銖</hi>澤瀉<hi>一兩/六銖</hi>白术<hi>十八/銖</hi>桂<hi>半兩</hi>
右五味為散以白飲和服方寸匕日三多服煖水汗出<lb/>
愈<lb/>
　<hi>散上聲和去聲熱此太陽中風失於未治久而入裏之證蓋中風發  必自汗出六七日不解出為過多</hi>
<pb n="KR3e0082_WYG_001-12a"/>
　<hi>可言也煩者汗出過多亡津液而内燥也表以外證未罷言裏以煩渴屬府言欲飲水者燥甚而渴希救</hi>
　<hi>故也吐伏飲内作故外者不得入也蓋飲亦水也以水得水湧溢而為格拒所以謂之曰水逆也澤瀉長</hi>
　<hi>於行水由其鹹寒能走腎也术性最善勝濕以其苦甘而益脾也二苓淡滲利水以滋乾桂擅辛甘袪風</hi>
　<hi>而和表然术與澤瀉有苓事也桂與苓者豈非以其走隂而致師邪謂五苓散兩解表裏而得汗者裏屬</hi>
　<hi>府府者陽也表本陽所以一舉而兩得故曰汗出愈也</hi>
　<hi>术上不當有白字說在本草鈔术條下是書編始於叔和叔和有脈經脈經术上皆無白字足可徴也然</hi>
　<hi>則白為後人所加明甚嗚呼一字之加雖微自夫執方者視之為禍後世甚大所謂殺人以政無異於刃</hi>
　<hi>者此不殆有甚耶</hi>
<pb n="KR3e0082_WYG_001-12b"/>
二十一太陽病不解熱結膀胱其人如狂血自下下者愈其<lb/>
外不解者尚未可攻當先解外外解已但少腹急結者<lb/>
乃可攻之宜桃仁承氣湯<lb/>
桃仁承氣湯方<lb/>
　桃仁<hi>五十箇去皮尖</hi>桂枝<hi>二兩/去皮</hi>大黄<hi>四/兩</hi>甘草<hi>二兩炙</hi>
右五味以水七升煮取二升半去滓内芒硝更上火微<lb/>
沸下火先食溫服五合日三服當微利<lb/>
　<hi>去上皆上聲内音納更下先皆去聲合音鴿後皆倣此  熱結膀胱即下條太陽隨經瘀熱在裏之互詞</hi>
<pb n="KR3e0082_WYG_001-13a"/>
　<hi>狂心病也心主血而屬火膀胱居下焦而屬水膀胱熱結水不勝火心火無制則熱與血搏不自歸經反</hi>
　<hi>侮所不勝而走下焦下焦蓄血心雖未病以火無制而反侮所不勝故誖亂顛倒語言妄謬與病心而狂</hi>
　<hi>者無異故曰如狂也血自下則邪熱不復停故曰愈也少腹指膀胱也急結者有形之血蓄積也桃仁逐</hi>
　<hi>血也桂枝解外也硝黄耎堅而蕩熱也甘草甘平而緩急也然則五物者太陽隨經入府之輕劑也先食</hi>
　<hi>謂先服湯而飲食則續後進也</hi>
二二太陽病六七日表證仍在脈微而沈反不結胷其人<lb/>
發狂者以熱在下焦少腹當鞕滿小便自利者下血乃<lb/>
愈所以然者以太陽隨經瘀熱在裏故也抵當湯主之<lb/>
<pb n="KR3e0082_WYG_001-13b"/>
抵當湯方<lb/>
　水蛭<hi>三十箇熬</hi>蝱蟲<hi>三十箇熬/去足翅</hi>大黄<hi>三/兩</hi>桃仁<hi>二十箇去度尖</hi>
右四味為散以水五升煮取三升去滓溫服一升不下<lb/>
再服<lb/>
　<hi>少下血不下之下抵當之當皆去聲瘀影據切去上聲  此承上條而復以其較重者言詳其義變制以</hi>
　<hi>出其治上言不解此言表證仍在上言當先解外此言脈與反不結胷發狂則主血之心亦病而重於如</hi>
　<hi>狂鞕滿即急結皆上條變文之互詞小便自利見下下血言不自下者當須下之皆互相發明者也所以</hi>
　<hi>然者至末結上起下以發出治之詞裏膀胱也府也故曰隨經瘀血氣壅秘也抵至也水蛭蝱蟲攻堅而</hi>
<pb n="KR3e0082_WYG_001-14a"/>
　<hi>破瘀桃仁大黄潤滯而推熱四物者雖曰比上則為較劇之重劑然亦至當不易之正治也</hi>
二三太陽病身黄脈沈結少腹鞕小便不利者為無血也<lb/>
小便自利其人如狂者血證諦也抵當湯主之<lb/>
　<hi>此總上二條而分曉之以決言抵當為的於用之意黄瘀熱外薄也小便不利以下承上文以辨白上二</hi>
　<hi>條而分别之也諦審也言如此則為血證審實無復可疑必須抵當者乃其的對勉人勿貳之意也</hi>
二四太陽病發汗後大汗出胃中乾煩燥不得眠欲得飲<lb/>
水者少少與飲之令胃氣和則愈若脈浮小便不利微<lb/>
熱消渴者與五苓散主之<lb/>
<pb n="KR3e0082_WYG_001-14b"/>
　<hi>燥音埽乾音干令字讀平聲生傷寒宜發汗發汗則病解中風宜解肌發汗則變  然則太陽病發汗後</hi>
　<hi>大汗出者中風誤於發汗變也胃中乾者汗出過多亡津液也煩燥者乾則燥燥則熱熱則煩也不得眠</hi>
　<hi>者胃為隂乾則不足不足則不和不和所以不得眠也素問曰胃不和則臥不安此之謂也欲得飲水者</hi>
　<hi>熱思凉而燥作渴引水以自救也少少與者胃屬土土乾固燥得水則潤潤則和和則萬物生所以愈也</hi>
　<hi>不然多則澇澇則反為土所惡矣若脈浮言或不即愈而脈又轉單浮之謂浮則邪見還表可知矣小便</hi>
　<hi>不利土乾則水竭也微熱邪還表則病已減故熱亦輕也消言飲水而小便又不利則其水有似乎内自</hi>
　<hi>消也渴言能飲且能多也五苓散者導濕滋乾功兼其全也乾得滋而濕得導則熱不期退而自退病不</hi>
　<hi>言愈而愈可知此又用五苓之一義也  方見前</hi>
<pb n="KR3e0082_WYG_001-15a"/>
二五太陽病發汗汗出不解其人仍發熱心下悸頭眩身<lb/>
瞤動振振欲擗地者真武湯主之<lb/>
　<hi>悸其季切眩匣絹切瞤日倫切振平聲擗滂吉切其此舉下篇首條末後為逆之一節更互其詞以詳</hi>
　<hi>義出其治以救其逆葢太陽中風誤服大青龍而致逆之救法也發汗而病不解者其為誤汗可知也仍</hi>
　<hi>發熱言汗雖出病依舊在也悸怔忡也眩昏暈也瞤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>動也振振振作也擗拊心也言心怔而忡頭昏而</hi>
　<hi>暈肉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而動手拊心而無何可奈厥逆筋惕肉瞤變文之互詞也夫太陽中風陽浮隂弱汗出惡風例雖</hi>
　<hi>名曰發汗義則實在解肌解肌者桂枝湯也法曰遍身漐漐微似汗者益佳不可令如水流漓病必不除</hi>
　<hi>茍至流漓豈惟病不除多見亡陽而虚甚也微弱與浮弱大畧相彷彿亦互文也汗出惡風桂枝證也服</hi>
<pb n="KR3e0082_WYG_001-15b"/>
　<hi>大青龍勢必流漓可知仍發熱翕翕不除而變甚也厥逆而至於振振欲擗地嗇嗇淅淅變劇也病變劇</hi>
　<hi>矣亡陽虚甚矣大敵在前良將重選是故茯苓行水术性導濕濕導水行祖龍歸海也芍藥收隂附子回</hi>
　<hi>陽陽回隂收鐵甲當闗也生薑以醒其昏為救厥逆之劇蓋龍之為龍方其旱也固奮然升天行雨以顯</hi>
　<hi>諸仁及其澇也則又幡然蹈海潛淵以藏諸用行兩者致水也潛淵者伏水也然則水也者龍之所以神</hi>
　<hi>其變化者也而真武者則又專位乎北而為司水之神也龍既不能外水以自神水又必由真武以神其</hi>
　<hi>主大哉青龍吾知其不能不降於真武矣道之所符而自然之驗固如是夫是故誤服神湯而變劇者必</hi>
　<hi>有神湯而後救也神乎神乎聖而不可知之之謂此非細義讀者最宜致思  方見少隂篇</hi>
二六太陽病發汗遂漏不止其人惡風小便難四支微急<lb/>
<pb n="KR3e0082_WYG_001-16a"/>
難以屈伸者桂枝加附子湯主之<lb/>
桂枝加附子湯方<lb/>
　於桂枝湯方内加附子三枚餘依桂枝湯法<lb/>
　<hi>此亦太陽中風誤汗之變證發汗遂漏不止者由反治所以汗反出而勢不容已也惡風者太陽中風本</hi>
　<hi>自汗出腠理疎而惡風既漏不止則腠理愈疎而惡愈甚也小便難者汗漏不止則亡陽亡津液亡陽則</hi>
　<hi>氣不足亡津液則水道枯竭且小便者膀胱所司也膀胱本太陽經而為諸陽主氣氣不足則化不行也</hi>
　<hi>四支微急難以屈伸者脾統血而主四支胃司津液而為之合津液亡而胃不足則脾亦傷而血亦虧血</hi>
　<hi>氣虧澀筋骨所以不利也夫固表斂液無出桂枝之右矣而欲復陽益氣所以有附子之加焉然三枚蓋</hi>
<pb n="KR3e0082_WYG_001-16b"/>
　<hi>出於増補非經之本文用者宜㕘酌</hi>
二七風濕相摶骨節煩疼掣痛不得屈伸近之則痛劇汗<lb/>
出短氣小便不利惡風不欲去衣或身微腫者甘草附<lb/>
子湯主之<lb/>
甘草附子湯方<lb/>
　甘草<hi>二兩炙</hi>附子<hi>二枚炮去/皮臍破</hi>白术<hi>二/兩</hi>桂枝<hi>四兩去皮</hi>
右四味以水六升煮取三升去滓溫服一升日三服初<lb/>
服得微汗則解能食汗出復煩者服五合恐一升多者<lb/>
<pb n="KR3e0082_WYG_001-17a"/>
宜服六七合為妙<lb/>
　<hi>摶定文切劇羣吉切去溪矩切有摶掜聚也言風與濕掜合團聚共為一家之病也  本來感受天地之</hi>
　<hi>風濕而為風濕相摶者有中風汗出過多濕霑衣被致成風濕相摶者有傷寒發汗過多衣被不更變而</hi>
　<hi>為風濕相摶者三者所受之因雖殊而其為病則一故其為治亦皆大畧相同此葢以中風之風濕相摶</hi>
　<hi>而言煩風也痛濕也風淫則掣濕淫則痛風濕之邪注經絡流闗節滲骨髄四體所以煩疼掣痛而不利</hi>
　<hi>也近之則痛劇者外邪客於内迕之則逆也短氣者汗多亡陽而氣傷也惡風不欲去衣者以重傷故惡</hi>
　<hi>甚也或未定之詞身微腫濕外薄也不外薄則不腫故曰或也甘草益氣和中附子溫經散濕术能勝水</hi>
　<hi>燥脾桂枝袪風固衞此四物者所以為風濕相摶之的藥也</hi>
<pb n="KR3e0082_WYG_001-17b"/>
二八太陽病中風以火刼發汗邪風被火熱血氣流溢失<lb/>
其常度兩陽相薰灼其身發黄陽盛則欲衂隂虚則小<lb/>
便難隂陽俱虚竭身體則枯燥但頭汗出劑頸而還腹<lb/>
滿而喘口乾咽爛或不大便久則讝語甚者至噦手足<lb/>
躁擾捻衣摸牀小便利者其人可治<lb/>
　<hi>衂疑木切讝素問作譫與詹同下倣此言强奪而取之之謂刼邪風被火熱承上起下之詞  太陽中風</hi>
　<hi>不當如此治故曰失其常度著其變以致戒之意也兩陽謂風火也黄脾土之色也脾主肌肉邪熱甚則</hi>
　<hi>土燥故色顯然著見於外也陽盛陽以氣言火能助氣故盛也欲衂待衂未衂之詞隂虚隂以血言熱則</hi>
<pb n="KR3e0082_WYG_001-18a"/>
　<hi>耗血故虚也小便血液之類也血耗故難也然火能助氣過則反敗氣所以隂陽俱虚竭言血氣俱虧乏</hi>
　<hi>也身體則枯燥承上文而言虧乏之徴也劑齊分也言汗自頭出至頸自頸齊分還而不下靈樞曰諸隂</hi>
　<hi>脈皆至頸胷中而還獨諸陽脈皆上至頭耳然則是乃陽有汗而隂不汗也腹滿邪内實也微喘熱攻於</hi>
　<hi>肺肺受薰蒸而氣促急也口乾隂虚而津液不足也咽爛炎蒸而成腐壞也或不大便言津液不足有時</hi>
　<hi>或則便鞕也讝語寐中多言妄語葢言出於心火盛血衰心虚而神亂也噦火熾而氣逆也手足為四肢</hi>
　<hi>乃諸陽之本陽邪盛甚氣亂神昏所以疾動而不寧也小便利者反上文隂虚小便難而言利則隂未甚</hi>
　<hi>虚隂未甚虚則陽猶有可以回之者所以為可治也</hi>
二九太陽病以火熏之不得汗其人必躁到不解必清血<lb/>
<pb n="KR3e0082_WYG_001-18b"/>
名為火邪<lb/>
　<hi>清與圊同氣熏亦刼汗法蓋當時庸俗用之燒坑鋪陳灑水取  臥病人以熏蒸之之類是也躁手足疾</hi>
　<hi>動也到猶言反也謂徒躁擾而反不得解也清血便血也汗為血之液血得熱則行火性大熱既不得汗</hi>
　<hi>則血必横溢隂盛者所以下圊也</hi>
三十太陽病二日反躁反尉其背而大汗出大熱入胃胃<lb/>
中水竭躁煩必發讝語十餘日振慄自下利者此為欲<lb/>
解也故其汗從腰已下不得汗欲小便不得反嘔欲失<lb/>
溲足下惡風大便鞕小便當數而反不數及多大便已<lb/>
<pb n="KR3e0082_WYG_001-19a"/>
頭卓然而痛其人足心必熱穀氣下流故也<lb/>
　<hi>尉俗作熨鞕與硬同下利下流之下去聲數音朔法二日當傳之時也反躁欲傳也尉其背亦火刼汗</hi>
　<hi>也大汗出者誖道以治故出驟也大熱邪熱與火熱相摶也入胃胃屬土故火邪先之也水竭火盛則水</hi>
　<hi>涸也躁煩讝語皆内熱也十餘日過經同也振鼓戰慄悚縮作欲解之先兆也下利隂虚而津液偏於下</hi>
　<hi>走也欲解待解未解之詞故其汗從腰已下不得汗至大便鞕一節乃承上文說猶未解之意言振慄若</hi>
　<hi>是作汗則熱散而病解今自利津液又偏於下泄胃中又不足所以待解不解汗不到下體乾而不得小</hi>
　<hi>便陽氣不下通反上逆而嘔失猶言不也溲小便也足下惡風無陽以為衞䕶也大便鞕無津液以為潤</hi>
　<hi>送也小便當數而反不數至末是反上文又說要解的意葢言以人之津液偏滲而論之大便既鞕則小</hi>
<pb n="KR3e0082_WYG_001-19b"/>
　<hi>便當多而頻數故以不數為反旣反不數則津液又當回於胃中可知也及言待及津液由此而回足則</hi>
　<hi>大便得潤而當出出多者以待則久久故多也卓特也頭特然而痛隂氣上達也足心必熱陽氣下通也</hi>
　<hi>穀氣食氣也言待解未解以來為津液又不足陽不下隂不上是以猶不解今隂上達而頭獨覺痛陽下</hi>
　<hi>行而足心則熱者以胃中津液回足大便潤而得出食氣已下行也病雖不言解而解之意已隱然見於</hi>
　<hi>不言之表矣讀者當自悟可也</hi>
三十一太陽病當惡寒發熱今自汗出不惡寒發熱闗上脈<lb/>
細數者以醫吐之過也一二日吐之者腹中饑口不能<lb/>
食三四日吐之者不喜糜粥欲食冷食朝食暮吐以醫<lb/>
<pb n="KR3e0082_WYG_001-20a"/>
吐之所致此為小逆<lb/>
　<hi>此原病變由於誤治因復推其未為大過亦嚴戒警之意闗上脾胃之部位也細則為虚數則為熱所以</hi>
　<hi>知其誤於吐也一二日言病之初猶在太陽也腹中饑陽能化穀而吐後胃虚也口不能食胃受傷也三</hi>
　<hi>四日病在陽明也欲食冷食陽明惡熱也朝自寅至辰少陽之王時少陽未病故飲食如常也暮自申至</hi>
　<hi>戌陽明之王時陽明胃傷故當其時則吐也小逆言證未甚變邪未亂傳但以吐傷其胃氣致使止妨於</hi>
　<hi>飲食所以猶得為小逆也然逆雖曰小君子必求無逆而後可是故致成如此</hi>
三二太陽病吐之但太陽病當惡寒今反不惡寒不欲近<lb/>
衣此為吐之内煩也<lb/>
<pb n="KR3e0082_WYG_001-20b"/>
　<hi>此亦誤吐之變證不惡寒不欲近衣言表雖不顯熱而熱在裏也故曰内煩内煩者吐則津液亡胃中乾</hi>
　<hi>而熱悗内作也</hi>
三三太陽病小便利者以飲水多必心下悸小便少者必<lb/>
苦裏急也<lb/>
　<hi>飲水多而心下悸者心為火藏水多則受制也小便少則水停所以裏急也</hi>
三四太陽中風下利嘔逆表解者乃可攻之其人漐漐汗<lb/>
出發作有時頭痛心下痞鞕滿引脇下痛乾嘔短氣汗<lb/>
出不惡寒者此表解裏未和也十棗湯主之<lb/>
<pb n="KR3e0082_WYG_001-21a"/>
十棗湯方<lb/>
　芫花<hi>熬</hi>甘遂　大㦸　大棗<hi>十枚擘</hi>
右上三味等分各别搗為散以水一升半先煮大棗肥<lb/>
者十枚取八合去滓内藥末强人服一錢匕羸人服半<lb/>
錢溫服之平旦服若下少病不除者明日更服加半錢<lb/>
得快下利後糜粥自養<lb/>
　<hi>下利下少之下更皆去聲羸音雷養上聲短乃可攻之已上喻人勿妄下早之意漐漐汗出至  氣言證</hi>
　<hi>雖有裏猶未可下直至汗出不惡寒方是承上起下言當下以出其治然下之為下義各不同此葢邪熱</hi>
<pb n="KR3e0082_WYG_001-21b"/>
　<hi>伏飲摶滿胷膈與結胷雖涉近似與胃實則大不相同故但散之以芫花達之以甘遂瀉雖宜苦用則大</hi>
　<hi>戟勝之必甘湯斯大棗是皆蠲飲逐水之物而用情自爾殊常羸瘦劣也糜粥取糜爛過熟易化而有能</hi>
　<hi>補之意</hi>
三五太陽病外證未除而數下之遂協熱而利利下不止<lb/>
心下痞鞕表裏不解者桂枝人參湯主之<lb/>
桂枝人參湯方<lb/>
　桂枝<hi>四兩去皮</hi>甘草<hi>四兩/炙</hi>白术<hi>三/兩</hi>人參<hi>三/兩</hi>乾薑<hi>三兩</hi>
右五味以水九升先煮四味取五升内桂更煮取三升<lb/>
<pb n="KR3e0082_WYG_001-22a"/>
去滓溫服一升日再服夜一服<lb/>
　<hi>數讀遲數有命之數音速數下利下之下去聲詞數言失於急遽下之太早所以原反而為反之互  也</hi>
　<hi>協互相和同之謂言誤下則致裏虚外熱乘裏虚而入裏裏虚遂協同外熱變而為利利即俗謂泄瀉是</hi>
　<hi>也不止裏虚不守也痞鞕者正虚邪實中成滯礙否塞而不通也以表未除也故用桂枝以解之以裏下</hi>
　<hi>虚也故用理中以和之乾薑兼能散痞鞕之功甘草亦有和協熱之用是故方則從理中加桂枝而易名</hi>
　<hi>義則取表裏期兩解之必効</hi>
三六太陽病桂枝證醫反下之利遂不止脈促者表未解<lb/>
也喘而汗出者葛根黄連黄芩湯主之<lb/>
<pb n="KR3e0082_WYG_001-22b"/>
葛根黄連黄芩湯方<lb/>
　葛根<hi>半斤</hi>黄連<hi>三/兩</hi>黄芩<hi>二/兩</hi>甘草<hi>二兩炙</hi>
右四味以水八升先煮葛根減二升内諸藥煮取二升<lb/>
去滓分溫再服<lb/>
　<hi>此與上條因同而變異利遂不止已上與上條上節兩相更互發明之詞脈促已下言變殊故治異也促</hi>
　<hi>為陽邪上盛陽主表故為表未解之診喘汗者裏虚隂弱而表陽不為之固護也夫表未解而利則屬胃</hi>
　<hi>有陽明之分也故肌之當解者從葛根以解之以喘汗不獨表實而有裏虚也故但從中治而用甘草以</hi>
　<hi>和之然利與上條同而上條用理中者以痞鞕也此名用芩連者以喘汗屬熱為多也然則四物之為用其</hi>
<pb n="KR3e0082_WYG_001-23a"/>
　<hi>雖與上條殊其實兩解表裏則一耳</hi>
三七太陽病下之後其氣上衝者可與桂枝湯方用前法<lb/>
若不上衝者不可與之<lb/>
　<hi>下去聲上上聲虚氣上衝者陽主氣而上升風屬陽所以乘下後裏  入裏而上衝也但上衝而不他變</hi>
　<hi>則亦有可下之機而不足為大誤然終以不先解表故有上衝之逆故曰可與桂枝湯方用前法言以桂</hi>
　<hi>枝湯與前畨所下之湯法合湯再行表裏兩解之如桂枝加大黄之類是也若不上衝則非陽邪可知故</hi>
　<hi>曰不可與之</hi>
三八太陽病下之後脈促胷滿者桂枝去芍藥湯主之若<lb/>
<pb n="KR3e0082_WYG_001-23b"/>
微惡寒者去芍藥方中加附子湯主之<lb/>
桂枝去芍藥湯方<lb/>
　於桂枝湯方内去芍藥一味餘依桂湯法<lb/>
桂枝去芍藥加附子湯方<lb/>
　於桂枝湯方内去芍藥加附子一枚<lb/>
　<hi>下去聲去上聲而凡下而證變者皆誤下也胷滿者陽邪乘虚入裏  上摶於膈也用桂枝者散胷滿之</hi>
　<hi>陽邪也去芍藥者惡其走隂而酸收也微惡寒陽虚也加附子回陽也</hi>
三九喘家作桂枝湯加厚朴杏子佳<hi>佳一本作仁</hi>
<pb n="KR3e0082_WYG_001-24a"/>
　<hi>此揭言陽邪作喘治法之大要</hi>
四十太陽病下之微喘者表未解故也桂枝加厚朴杏仁<lb/>
湯主之<lb/>
桂枝加厚朴杏仁湯方<lb/>
　於桂枝湯方内加厚朴二兩杏仁五十箇餘依桂枝<lb/>
　湯法<lb/>
　<hi>此詳上條而重出喘者氣奪於下而上行不利故呼吸不順而聲息不續也蓋表既未罷下則裏虚表邪</hi>
　<hi>入裏而上衝裏氣適虚而下奪上爭下奪所以喘也然微者言氣但虧乏耳不似大喘之氣脫也以表尚</hi>
<pb n="KR3e0082_WYG_001-24b"/>
　<hi>在不解其表則邪轉内攻而喘不可定故用桂枝解表也加厚朴利氣也杏仁有下氣之能所以為定喘</hi>
　<hi>當加之要藥</hi>
四一太陽病醫發汗遂發熱惡寒因復下之心下痞表裏<lb/>
俱虚隂陽氣竝竭無陽則隂獨復加燒鍼因胷煩面色<lb/>
青黄膚瞤者難治今色微黄手足溫者易愈<lb/>
　<hi>復下之下去聲道此言病變由於誤治而明可愈不可愈之分以見  本自然人不可苟之意上原初誤</hi>
　<hi>痞言再誤表以誤汗言裏以誤下言故曰俱虚隂指裏陽指表無陽以俱虚言也隂獨謂痞也青黄脾受</hi>
　<hi>尅賊之色微黄土見回生之色手足溫陽氣回於四末也言既經反覆之誤又見尅賊之色肌膚瞤動而</hi>
<pb n="KR3e0082_WYG_001-25a"/>
　<hi>不寧則脾家之真隂敗而為難治今則土見回生之色四末得溫胃家之真陽復故為易愈也然則均誤</hi>
　<hi>也如彼變則難如此變則易自然而然所謂道也雖有智者豈能加毫末是故君子慎其初以求盡道不</hi>
　<hi>茍道以㒺人小人反是</hi>
四二太陽病下之其脈促不結胷者此為欲解也脈浮者<lb/>
必結胷也脈緊者必咽痛脈弦者必兩脇拘急脈細數<lb/>
者頭痛未止脈沈緊者必欲嘔脈沈滑者協熱利脈浮<lb/>
滑者必下血<lb/>
　<hi>凡在太陽皆表證也誤下則變亦有亂生而不可以一途拘者促為陽邪上盛陽盛於上而不結胷則邪</hi>
<pb n="KR3e0082_WYG_001-25b"/>
　<hi>必待散而欲愈可知浮為熱在上焦下後脈浮則邪熱上摶必結於胷可診緊則寒邪客於下焦下焦有</hi>
　<hi>少隂少隂之脈循咽夾舌本客邪為熱循經而上衝所以知必作咽痛也弦為邪摶少陽少陽之脈脇所</hi>
　<hi>以知兩脇必拘急也細數者邪氣因循而欲傳故知頭痛未止也沈緊有寒氣也故氣上逆而必欲嘔沈</hi>
　<hi>滑邪干水分也故必協熱作利浮滑氣傷血分也故知必致下血夫以病在太陽一誤下之餘而其變亂</hi>
　<hi>有如此者是故君子不可不慎也</hi>
四三太陽病脈浮而動數浮則為風數則為熱動則為痛<lb/>
數則為虚頭痛發熱微盜汗出而反惡寒者表未解也<lb/>
醫反下之動數變遲膈内拒痛胃中空虚客氣動膈短<lb/>
<pb n="KR3e0082_WYG_001-26a"/>
氣躁煩心中懊憹陽氣内陷心下因鞕則為結胷大陷<lb/>
胷湯主之若不結胷但頭汗出餘無汗劑頸而還小便<lb/>
不利身必發黄也<lb/>
大陷胷湯方<lb/>
　大黄<hi>六兩去皮</hi>芒硝<hi>一/升</hi>甘遂<hi>一錢另末</hi>
右三味以水六升先煮大黄取二升去滓内芒硝煮一<lb/>
兩沸内甘遂末溫服一升得快利止後服<lb/>
　<hi>懊影考切憹音農上太陽之脈本浮動數者欲傳也浮則為風四句承  文以釋其義頭痛至表未解也</hi>
<pb n="KR3e0082_WYG_001-26b"/>
　<hi>言前證然太陽本自汗而言微盜汗本惡寒而言反惡寒者稽久而然也醫反下之至大陷胷湯主之言</hi>
　<hi>誤治之變與救變之治膈心胷之間也拒格拒也言邪熱入膈膈氣與邪氣相格拒而為痛也空虚言真</hi>
　<hi>氣與食氣皆因下而致虧損也客氣邪氣也短氣真氣不足以息也懊憹悔恨之意心為邪亂而不寧也</hi>
　<hi>陽氣客氣之别名也以本外邪故曰客氣以邪本風故曰陽氣以裏虚也因而陷入故曰内陷陽性上浮</hi>
　<hi>故結於胷以胷有凶道而勢大也故曰大陷胷湯芒硝之醎耎其堅鞕也甘遂之甘達之飲所也然不有</hi>
　<hi>勇敢之才定亂之武不能成二物之功用故以大黄之將軍為建此太平之主將若不結胷至末以變之</hi>
　<hi>亦有輕者言葢謂邪之内陷或不結於胷則無有定聚但頭汗出者頭乃諸陽之本陽健其用故汗出也</hi>
　<hi>餘處無汗者隂脈上不過頸陽不下通隂不任事故汗不出也小便不利者陽不下通隂不任事化不行</hi>
<pb n="KR3e0082_WYG_001-27a"/>
　<hi>而濕停也濕停不行必反滲土而入胃胃土本濕得滲則盛既盛且停必鬱而蒸熱濕熱内發色必外奪</hi>
　<hi>身之肌肉胃所主也胃土之色黄所以黄發於身為可必也發黄可必而不言其治者以其有條也學者</hi>
　<hi>從其類以求之則道在矣</hi>
四四太陽病重發汗而復下之不大便五六日舌上燥而<lb/>
渴日晡所小有潮熱從心上至少腹鞕滿而痛不可近<lb/>
者大陷胷湯主之<lb/>
　<hi>脯邦孤切小此明結胷有陽明内實疑似之辨晡日加申時也  有言微覺有也葢不大便燥渴日晡潮</hi>
　<hi>熱從心上至少腹鞕滿而痛皆似陽明内實而涉疑且變因又同惟有小潮熱不似陽明之甚可以辨差</hi>
<pb n="KR3e0082_WYG_001-27b"/>
　<hi>分茍非義精見切鮮有不致誤者所以陽明必以胃家實為正而凡有一毫太陽證在皆不得入陽明例</hi>
　<hi>者亦以此也詩云戰戰兢兢如臨深淵如履薄冰司命君子臨此任而無此心者難以與言仁也</hi>
四五病發於陽而反下之熱入因作結胷病發於隂而反<lb/>
下之因作痞所以成結胷者以下之太早故也<lb/>
　<hi>反音板胷此原結胷與痞之因發於陽發於隂見第八條結  大抵以結鞕髙當於胷為名痞者否塞於</hi>
　<hi>中而以天地不交之否為名病發於隂而反下之不言熱入與末後申明上句而不及下句者皆欲人同</hi>
　<hi>推也然發於陽而下之早者未嘗無痞發於隂而下之早者亦有結胷疾病之機每多不期然而然蓋出</hi>
　<hi>於反常之變良由人之氣稟不齊事物之交不一如春傷於風夏生飱泄夏傷於暑秋必痎瘧秋傷於濕</hi>
<pb n="KR3e0082_WYG_001-28a"/>
　<hi>冬必欬𠻳冬傷於寒春必病溫此固聖人論道之常經百世不易之定論然即今之病四病者而觀之必</hi>
　<hi>各於其時而各病其病者千百一二不拘於時雜錯而亂病者嵗嵗比比然也不言四病之故則已有言</hi>
　<hi>四病之故者必不能外聖人之經而異其說也是故君子道其常而善學聖人者則曰文載道之具也六</hi>
　<hi>經聖人之糟粕必求聖人之情於言語文字之外而後聖人之道明欲學仲景不可不勉</hi>
四六結胷者項亦强如柔痓狀下之則和宜大陷胷丸<lb/>
大陷胷丸方<lb/>
　大黄<hi>半斤去皮</hi>葶藶<hi>半斤/熬</hi>芒硝<hi>半/升</hi>杏仁<hi>半升去皮尖熬黒</hi>
右四味搗篩二味内杏仁芒硝合硏如脂和散取如彈<lb/>
<pb n="KR3e0082_WYG_001-28b"/>
丸一枚别搗甘遂末一錢匕白蜜二合水二升煮取一<lb/>
升溫頓服之一宿乃下如不下更服取下為効禁如藥<lb/>
法<lb/>
　<hi>王氏曰痓當作痙羣竝切餘倣此胷此以結胷之劇者言變制以出其治夫邪結鞕於  俯則礙而不利</hi>
　<hi>勢必常昂有反張之疑似如柔痙狀之謂也葢病已至劇辨之不可不明治之不可不審是故大黄芒硝</hi>
　<hi>甘遂前有之矣葶藶有逐飲之能杏仁以下氣為用白蜜甘而潤導滯最為良名曰丸猶之散耳較之於</hi>
　<hi>湯力有加焉此誠因病制勝之良規譬則料敵添兵之妙算</hi>
四七結胷證其脈浮大者不可下下之則死<lb/>
<pb n="KR3e0082_WYG_001-29a"/>
　<hi>此示人馮脈不馮證之要旨戒人勿孟浪之意夫結胷之為陽邪内陷法固當下下必待實浮為在表大</hi>
　<hi>則為虚浮虚相摶則表猶有未盡入而裏未全實可知下則尚虚之裏氣必脫未盡之表邪皆陷禍可立</hi>
　<hi>至如此而命盡謂非醫咎何是故致戒也</hi>
四八結胷證悉具煩燥者亦死<lb/>
　<hi>悉具其候皆見煩燥津液竭也津液竭者不可下下證具矣不下不可下之不可不死而何</hi>
四九太陽病先下之而不愈因復發汗以此表裏俱虚其<lb/>
人因致冒冒家汗出自愈所以然者汗出表和故也得<lb/>
裏未和然後下之<lb/>
<pb n="KR3e0082_WYG_001-29b"/>
　<hi>冐昏蒙言邪蒙羃而外蔽也汗出則邪散故表和也得謂知則得之也裏以二便言葢邪無定聚或前或</hi>
　<hi>後難以定擬故曰得舉大意而不出方不出方者以未得則方無可出也</hi>
五十大下之後復發汗小便不利者亡津液故也勿治之<lb/>
得小便利必自愈<lb/>
　<hi>亡無通後皆倣此之復之為言反也未汗而下謂之反下已下而汗謂  反汗既反下又反汗謂之重亡</hi>
　<hi>津液津液重亡則小便少應不利非病變也故曰勿治言若治之以利其小便則小便無可利者不惟無</hi>
　<hi>益而反害害則轉増變矣亦戒慎之意</hi>
五一太陽病未解脈隂陽俱停必先振慄汗出而解但陽<lb/>
<pb n="KR3e0082_WYG_001-30a"/>
脈微者先汗出而解但隂脈微者下之而解若欲下之<lb/>
宜調胃承氣湯主之<lb/>
　<hi>先汗出脈經作先汗之而此槩舉汗下之大旨以為訣人用治之要法夫病  至於脈隂陽俱停則氣血</hi>
　<hi>轉和無相勝負可診矣然猶必先振慄乃得汗出而後始解者則其人本虚可知也但陽脈微先汗出而</hi>
　<hi>解者蓋經曰陽虚隂盛汗出而愈是也但隂脈微下之而解者難經曰陽盛隂虚下之而愈是也滑氏曰</hi>
　<hi>受病為虚不受病為盛唯其虚也是以邪湊之唯其盛也是以邪不入即外臺所謂表病裏和裏病表和</hi>
　<hi>之謂學者玩味而有得焉則於治也思過半矣</hi>
五二太陽病三日已發汗若吐若下若溫鍼仍不解者此<lb/>
<pb n="KR3e0082_WYG_001-30b"/>
為壞病桂枝不中與也觀其脈證知犯何逆隨證治之<lb/>
<hi>中去聲</hi>
　<hi>三日傳遍三陽之時也壞言厯遍諸治而猶不愈則反覆雜誤之餘血氣已<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>壞難以正名名也不中猶</hi>
　<hi>言不當也末三句言所以治之之法也葢既不可名以正名則亦難以出其正治故但示人以隨機應變</hi>
　<hi>之微旨斯道之一貫斯言盡之矣葢亦聖門傳心之要義輪扁所謂疾徐苦甘應手厭心者不可以言傳</hi>
　<hi>不猶是夫善學者必體而自得師焉則所謂三百九十七一百一十三者可以應病變萬有於無窮矣豈</hi>
　<hi>惟活中風傷寒云乎哉</hi>
五三太陽病過經十餘日反二三下之後四五日柴胡證<lb/>
<pb n="KR3e0082_WYG_001-31a"/>
仍在者先與小柴胡湯嘔不止心下急鬱鬱微煩者為<lb/>
未解也與大柴胡湯下之則愈<lb/>
大柴胡湯方<lb/>
　柴胡<hi>半斤</hi>黄芩<hi>三/兩</hi>半夏<hi>半/斤</hi>芍藥<hi>三/兩</hi>枳實<hi>四/枚</hi>大黄<hi>二兩</hi>生薑<lb/>
　<hi>五兩切</hi>大棗<hi>十二枚擘</hi>
右八味以水一斗二升煮取六升去滓再煎溫服一升<lb/>
日三服<lb/>
　<hi>過平聲下同耳過經與壞同不知何逆而二三下之適所以致逆  故曰反也柴胡證仍在者言下而又</hi>
<pb n="KR3e0082_WYG_001-31b"/>
　<hi>下陽明雖未見傷而邪在少陽者亦未見除也先與小柴胡者和之之意也嘔不止鬱鬱微煩者邪擾二</hi>
　<hi>陽故曰未解也大柴胡者有小柴胡以為少陽之主治用芍藥易甘草者以鬱煩非甘者所宜故以酸者</hi>
　<hi>收之也加枳實大黄者蕩陽明之鬱熱非苦不可也葢亦一舉而有兩解之意</hi>
五四太陽病過經十餘日心下溫溫欲吐而胷中痛大便<lb/>
反溏腹微滿鬱鬱微煩先此時自極吐下者與調胃承<lb/>
氣湯若不爾者不可與但欲嘔胷中痛微溏者此非柴<lb/>
胡證以嘔故知極吐下也<lb/>
　<hi>胷中痛邪在膈也若曽極吐則應有心下溫溫欲吐何也以胃口已被吐傷邪熱上摶於膈反欲吐而不</hi>
<pb n="KR3e0082_WYG_001-32a"/>
　<hi>得吐也腹微滿鬱鬱微煩邪在胃也若曾極下則應大便微溏何也以下則胃虚邪雖實於胃大便反不</hi>
　<hi>能結鞕也故曰先此時自極吐下者與調胃承氣湯言當蕩其熱以和其胃也不爾言未極吐下也但欲</hi>
　<hi>嘔至末申明上文調胃承氣湯方見下篇</hi>
五五太陽病項背强几几反汗出惡風者桂枝加葛根湯<lb/>
主之<lb/>
桂枝加葛根湯方<lb/>
　於桂枝湯方内加葛根三兩餘依桂枝湯法<lb/>
　<hi>几音殊頸几几鳥之短羽者動則引頸几几然形容病人之  項俱病者俛仰不能自如之貌葢太陽之</hi>
<pb n="KR3e0082_WYG_001-32b"/>
　<hi>脈下頸俠脊太陽之經其别者俠脊上項陽明之脈其支者從大迎下人迎循喉嚨入缺盆陽明之經其</hi>
　<hi>直者上腹而布至缺盆而結上頸上合於太陽故邪湊太陽則項背强加陽明則頸亦病故曰几几也反</hi>
　<hi>轉也言太陽未罷汗轉出不已而惡風猶在也以太陽尚在故用桂枝為主方以初有陽明故加葛根為</hi>
　<hi>引用葢葛根者走陽明之經者也然則桂枝加葛根之所以為湯其太陽陽明差多差少之兼解歟舊本</hi>
　<hi>以葛根湯方為増補謬甚今依經文桂枝加例補注  太陽一經分榮分衞桂枝麻黄所以同主一經陽</hi>
　<hi>明少陽經絡藏府耳葛根柴胡所以各専一經矣</hi>
五六太陽與陽明合病不下利但嘔者葛根加半夏湯主<lb/>
之<lb/>
<pb n="KR3e0082_WYG_001-33a"/>
葛根加半夏湯方<lb/>
　於葛根湯方内加半夏半升餘依葛根湯法<lb/>
　<hi>合見答切明合之為言相配偶也輕重齊多少等謂之合葢陽  切近太陽所以合也不下利乃對中篇</hi>
　<hi>必自下利而言兩相反之詞所以為彼此互相發明以見中風傷寒之分别也嘔大吐也葢太陽膀胱也</hi>
　<hi>膀胱主水陽明胃也胃主飲風邪屬陽陽主氣陽邪協氣泛溢水飲而上湧得逆則與俱出此吐之所以</hi>
　<hi>為嘔太陽陽明相合而為一家之證也桂枝葛根散風而解肌太陽陽明之的藥也半夏辛溫散氣而蠲</hi>
　<hi>飲主除熱堅而止嘔也然所謂葛根加者其葛根湯得非承上條而言指桂枝加葛根之葛根與以其無</hi>
　<hi>麻黄殊為允當也用者請更㕘詳不浮沈於謬訛何如</hi>
<pb n="KR3e0082_WYG_001-33b"/>
五七太陽與少陽併病頭項强痛或眩冒時如結胷心下<lb/>
痞鞕者當刺大椎第一間肺俞肝俞慎不可發汗發汗<lb/>
則讝語脈弦五六日讝語不止當刺期門<lb/>
　<hi>椎與槌同俞靈樞作腧音庶之併猶合也彼此相兼合而有輕重多寡之不同謂  併葢少陽間陽明去</hi>
　<hi>太陽逺故但兼併也頭項强痛見首條眩目無常主而旋轉也冒昏蒙不明也二陽之脈起於目二眥風</hi>
　<hi>能羊角旋而善偃蔽少陽屬木故得之則眩太陽屬水故受之則冒或與時互言也少陽之脈絡脇而太</hi>
　<hi>陽内陷則為結胷雖非内陷然以併入則㡬於陷矣故有時或似結胷而心下痞鞕非謂真實常如此也</hi>
　<hi>然胷乃陽明之部分太少併陽明不言而可知矣肺俞在背第三椎下兩傍肝俞在第九椎下兩傍皆俠</hi>
<pb n="KR3e0082_WYG_001-34a"/>
　<hi>脊各去同身寸之一寸五分刺可入同身寸之三分肺俞留七呼肝俞留六呼夫肝與膽合刺肝俞瀉少</hi>
　<hi>陽之太過也而肺與膀胱非合也刺肺俞其以膀胱為津液之府氣化出焉肺主氣故刺之以通太陽膀</hi>
　<hi>胱之氣化與不可發汗者以不獨太而有少少陽無發汗法也讝語者心火熾而胃土燥也木火通明故</hi>
　<hi>木盛則火熾所以弦脈偏見也期門見第六十四條</hi>
五八太陽少陽併病心下鞕頸項强而眩者當刺大椎肺<lb/>
俞肝俞慎勿下之<lb/>
　<hi>此承上條而又以勿下再出以明汗下俱不可行通下文所以為詳悉一證之意也葢太少併病則五合</hi>
　<hi>之表裏俱傷而邪無定聚汗則偏損表下則偏虚裏所以兩皆不可也頸項亦頭項之互詞上條言眩冒</hi>
<pb n="KR3e0082_WYG_001-34b"/>
　<hi>此有眩無冒差互詳畧耳</hi>
五九太陽少陽併病而反下之成結胷心下鞕下利不止<lb/>
水漿不下其人心煩<lb/>
　<hi>此又承上條出其誤下之變三條一證互發前條言慎不可發汗發汗則讝語脈弦則是讝語脈弦者誤</hi>
　<hi>汗之變也上言慎勿下之末言下之之變然則此條反下者以上條誤下之變言也結胷即下後陽邪内</hi>
　<hi>陷之結胷下利即脇熱之下利水漿不下心煩結胷下利兩虚其胃也末後疑有脫簡</hi>
六十傷寒五六日中風往來寒熱胷脇若滿黙黙不欲飲<lb/>
食心煩喜嘔或胸中煩而不嘔或渴或腹中痛或脇下<lb/>
<pb n="KR3e0082_WYG_001-35a"/>
痞鞕或心下悸小便不利或不渴身有微熱或欬者與<lb/>
小柴胡湯主之<lb/>
小柴胡湯方<lb/>
　柴胡<hi>半升</hi>黄芩<hi>三/兩</hi>人參<hi>三/兩</hi>半夏<hi>半升/洗</hi>甘草<hi>三兩/炙</hi>生薑<hi>三兩</hi>大<lb/>
　棗<hi>十二枚擘</hi>
右七味以水一斗二升煮取六升去滓再煎取三升溫<lb/>
服一升日三服<lb/>
　<hi>欬溪介切如此少陽之初證叔和以無少陽明文故猶類此凡  此者今皆從之傷寒五六日中風往來</hi>
<pb n="KR3e0082_WYG_001-35b"/>
　<hi>寒熱互文也言傷寒與中風當五六日之時皆有此往來寒熱已下之證也五六日大約言也往來寒熱</hi>
　<hi>者邪入軀殻之裏藏府之外兩夾界之隙地所謂半表半裏少陽所主之部位故入而併於隂則寒出而</hi>
　<hi>併於陽則熱出入無常所以寒熱間作也胷脇若滿者少陽之脈循胷絡脇邪湊其經伏飲摶聚也黙静</hi>
　<hi>也胷脇既滿穀不化消所以静黙不言不需飲食也心煩喜嘔者邪熱伏飲摶胷脇者湧而上溢也或為</hi>
　<hi>諸證者邪之出入不常所以變動不一也柴胡少陽之君藥也半夏辛溫主柴胡而消胷脇滿黄芩苦寒</hi>
　<hi>佐柴胡而主寒熱往來人參甘棗之甘溫者調中益胃止煩嘔之不時也此小柴胡之一湯所以為少陽</hi>
　<hi>之和劑與熱傷寒五六日中風往來寒熱脈經作中風往來寒  傷寒五六日之後心煩作煩心心下作</hi>
　<hi>心中身有作外有</hi>
<pb n="KR3e0082_WYG_001-36a"/>
後加減法<lb/>
若胷中煩而不嘔去半夏人參加栝蔞實一枚<hi>煩熱悶也去人</hi>
　<hi>參熱聚而悶不宜固氣也不嘔無伏飲以為逆也去半夏既無伏飲為逆不須辛散也栝蔞實者寒以泄</hi>
　<hi>熱苦以散滿也</hi>若渴者去半夏加人參合前成四兩半栝蔞<lb/>
　根四兩<hi>渴津液不足也半夏燥津液故去之人參生津而止渴栝蔞根徹熱而益津所以加之也</hi>
　若腹中痛去黄芩加芍藥三兩<hi>腹中痛血澀而内寒也黄芩苦堅而寒中</hi>
　<hi>故去之芍藥通宣而愈痛故加也</hi>若脇下痞鞕去大棗加牡蠣四兩<lb/>
　<hi>脇下痞鞕邪熱伏飲摶聚為實也去大棗甘能聚氣而令人中滿也加牡蠣鹹能耎堅而上除寒熱也</hi>
<pb n="KR3e0082_WYG_001-36b"/>
　若心下悸小便不利者去黄芩加茯苓四兩<hi>悸心動也水停</hi>
　<hi>心下則悸所以小便不利也腎主水黄芩堅腎腎堅則水愈蓄故去之茯苓利竅竅利則水滲泄故加之</hi>
　若不渴外有微熱者去人參加桂三兩溫覆取微似<lb/>
　汗愈<hi>不渴津液無虧也故不須人參以為潤外有微熱表未全罷也故加桂以解肌</hi>若欬者<lb/>
　去人參大棗生薑加五味子半升乾薑二兩<hi>欬氣逆而嗽也</hi>
　<hi>去人參大棗者甘能益氣也水寒窒氣則欬本方有半夏水可燥也寒宜熱散故易生薑以乾薑之熱散</hi>
　<hi>其寒也然欬屬肺肺欲收加五味子者酸以收之也  太陽一經惟榮衞之不同所以風寒分異治陽明</hi>
　<hi>一經雖屬經絡藏府最為切近太陽榮衞之道在邇風寒之辨尚嚴少陽一經越陽明去太陽逺榮衞無</hi>
<pb n="KR3e0082_WYG_001-37a"/>
　<hi>相闗經絡藏府而已經絡藏府無不同者經絡藏府間風寒無異治經以傷寒五六日中風往來寒熱交</hi>
　<hi>互為文者發明風寒至化同歸於一治也斯道之精微其在於斯乎</hi>
六一傷寒中風有柴胡證但見一證便是不必悉具<lb/>
　<hi>此承上條申言辨說少陽一經為病之大意</hi>
六二服柴胡湯已渴者屬陽明也以法治之<lb/>
　<hi>己畢也渴亦柴胡或為之一證然非津液不足水飲停逆則不渴或為之渴寒熱往來之暫渴也今服柴</hi>
　<hi>胡湯己畢而渴則非暫渴其為熱已入胃亡津液而渴可知故曰屬陽明也</hi>
六三凡柴胡湯病證而下之若柴胡證不罷者復與柴胡<lb/>
<pb n="KR3e0082_WYG_001-37b"/>
湯必蒸蒸而振却發熱汗出而解<lb/>
　<hi>柴胡病不罷言病雖不解亦不他變則宜再行和之可知也故曰復與柴胡湯蒸蒸而振作戰汗也必如</hi>
　<hi>此而後解者以下後裏虚故也此與中篇第五十五條互義</hi>
六四婦人中風發熱惡寒經水適來得之七八日熱除而<lb/>
脈遲身凉胷脇下滿如結胷狀讝語者此為熱入血室<lb/>
也當刺期門隨其實而瀉之<lb/>
　<hi>發熱惡寒即下文續得寒熱經水適來婦人血為主臨經不臨經邪熱内鬱迫血妄行多則因而適然錯</hi>
　<hi>來也七八日邪當入裏之時故外熱除而脈遲表罷而身凉也如似也言變胷脇下滿其狀有似下後陽</hi>
<pb n="KR3e0082_WYG_001-38a"/>
　<hi>邪内陷之結胷而讝語葢雖非反下而經水之不當來而來猶之反下而然也血室榮血停留之所經脈</hi>
　<hi>集會之處即衝脈所謂血海是也其脉起於氣街竝少隂之經夾臍上行至胷中而散故熱入而病作其</hi>
　<hi>證則如是也期門二穴在不容兩傍各去同身寸之一寸五分肝之募也肝納血故刺期門所以瀉血分</hi>
　<hi>之實熱也</hi>
六五婦人中風七八日續得寒熱發作有時經水適斷者<lb/>
此為熱入血室其血必結故使如瘧狀發作有時小柴<lb/>
胡湯主之<lb/>
　<hi>上條適來此言適斷反覆更互詳言也續謂續後得也寒熱以往來寒熱言與上條惡寒發熱意同適斷</hi>
<pb n="KR3e0082_WYG_001-38b"/>
　<hi>言值經水正來適然又斷止也熱入血室與上證同而義異適來者因熱入室迫使血來血出而熱遂遺</hi>
　<hi>也適斷者熱乘血來而遂入之與後血相摶俱留而不出故曰其血必結也如瘧狀申釋寒熱也上言刺</hi>
　<hi>此出小柴胡皆互相發明也</hi>
六六血弱氣盡腠理開邪氣因入與正氣相摶結於脇下<lb/>
正邪分爭往來寒熱休作有時默默不欲飲食藏府相<lb/>
連其痛必下邪高痛下故使嘔也小柴胡湯主之<lb/>
　<hi>痛當作病用此總上二條而申明之以決言小柴胡湯為的於  之意血弱氣盡以經水之適來適斷言</hi>
　<hi>也腠理開邪氣因入以中風之熱入血室言也脇下者少陽之部分也邪傅少陽熱既入於血室而不出</hi>
<pb n="KR3e0082_WYG_001-39a"/>
　<hi>則邪摶於脇下而不散明前條之如結胷狀也邪正分爭二句言正氣與邪氣併爭則寒熱交作分則退</hi>
　<hi>明上條之如瘧狀也黙黙不欲飲食者少陽經中或為之一證脾胃亦傷之故也藏府相連者以主熱入</hi>
　<hi>血室之厥隂肝與主往來寒熱之少陽膽言而明其義也夫以藏府論之心肺之配大小腸以言其居則</hi>
　<hi>有上下之逺隔腎配膀胱其相去則差别前後之分脾胃之為配合雖則皆位乎中亦是各開而不相著</hi>
　<hi>獨有肝之配膽乃得相連而不相離夫性必戀於婦所以陽邪之熱必下就而入於隂之血室隂主受故</hi>
　<hi>受其熱而通其往來所以謂之必必者定然之詞也邪高病下者言惟其邪乃陽邪陽上浮而居高惟其</hi>
　<hi>病在血室屬乎隂而低下下往上來脾胃間中雖不受病未免受傷嘔之為嘔者此也然小柴胡湯者出</hi>
　<hi>表入裏往來寒熱之主治也而熱入血室者乃下往上來之寒熱似不相同亦以之為主治何也曰出入</hi>
<pb n="KR3e0082_WYG_001-39b"/>
　<hi>上下雖不同其主往來為寒熱之少陽則一也邪屬少陽發表則無表可發攻裏則胃不可攻取之於血</hi>
　<hi>室則邪又結於脇下肝膽同歸一治婦道必從於夫故從少陽之小柴胡為解厥隂之血室乃主其夫婦</hi>
　<hi>之和而寒熱期之於必愈此熱入血室之為病所以決於用小柴胡而無貳也中篇末條與此互相發明</hi>
　<hi>下篇無岀由此其推也然則婦人風寒為病之治其所以殊於男子者止惟如此乎曰非謂止於如此也</hi>
　<hi>謂大要差在血氣之分耳循經以為治則一也觀熱入血室不外小柴胡一湯則他可知矣經之所以反</hi>
　<hi>覆詳明以示教豈非開諭後學當知致力於斯乎噫微矣哉</hi>
　<lb/>
　傷寒論條辨卷一<lb/>
</p>
<p>
</p>
  </div>
</body>
</text>
</TEI>
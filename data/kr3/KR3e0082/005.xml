<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>傷寒論條辨卷五</head> <lb/>
    <p>
<pb n="KR3e0082_WYG_005-1a"/>
欽定四庫全書<lb/>
　傷寒論條辨卷五<lb/>
　　　　　　　　　　　　明　方有執　撰<lb/>
　辨太隂病脉證並治第六<hi>凡九條方二</hi>
　　隂經皆屬藏藏病不易治雖然治之得其道則反<lb/>
　　易愈由其不似陽經之數於變也三隂惟太隂之<lb/>
　　條目少者孤藏也然以大㮣言之首尾只病三陽<lb/>
　　而病者極多蓋太陽主表先太陽而病者常也天<lb/>
<pb n="KR3e0082_WYG_005-1b"/>
　　人之自然也各經之自中鑿説也無此事理也且<lb/>
　　三陽當病之時得治則愈又况一入陽明則不復<lb/>
　　轉所以病隂證而病者絶少臨病切要仔細端詳<lb/>
　　不可苟且忽畧謠俗專以交合隂陽偶爾中傷執<lb/>
　　爲隂證下醫又快售乃習迷而同醉遂致普通大<lb/>
　　謬<hi>數音速之夫以病在三陽而謂之陽證病在三隂而謂  隂證非甚高逺難知也而狥俗者乃</hi>
　　<hi>膠固執迷而不醒道之不明有以夫</hi>
一太隂之爲病腹滿而吐食不下自利益甚時腹自痛<lb/>
<pb n="KR3e0082_WYG_005-2a"/>
若下之必胷下結鞕<lb/>
　<hi>太隂脾經也其脉起於大指之端上循膝股内廉入腹屬脾絡胃上膈挾咽連舌本靈樞曰是動則舌本</hi>
　<hi>强食則嘔胃脘痛腹脹身體皆重是主脾所生病者舌本痛體不能動搖食不下蓋脾爲胃之合自利益</hi>
　<hi>甚者脾苦濕病而不能爲胃以行其津液水穀不分也時腹自痛者靈樞曰足太隂之别名曰公孫去本</hi>
　<hi>節之後一寸别走陽明其别入絡腸胃實則腸中切痛是也胷下結鞕者足太隂之脉其支者復從胃别</hi>
　<hi>上膈注心中故誤下則邪反聚其别也</hi>
二太隂中風四肢煩疼陽微隂澀而長者爲欲愈<lb/>
　<hi>四肢四末也脾主四末素問曰風淫末疾是也陽微陽經無邪也隂澀太隂綂血血凝氣滯也長陽氣勝</hi>
<pb n="KR3e0082_WYG_005-2b"/>
　<hi>也陽主發生故邪自退而病欲愈也</hi>
三太隂病脉浮者可發汗宜桂枝湯<lb/>
　<hi>浮為在表太隂之脉尺寸俱沈細今見浮則邪見還表可知然浮為風宜桂枝湯者以太隂之中風言也</hi>
　<hi>陽方見太  上篇</hi>
四自利不渴者屬太隂以其藏有寒故也當溫之宜服<lb/>
四逆輩<lb/>
　<hi>自利不渴濕勝也太隂濕土故曰有寒四逆之輩皆能燠土以燥濕故曰溫之也</hi>
五傷寒脉浮而緩手足自溫者繫在太隂太隂當發身<lb/>
<pb n="KR3e0082_WYG_005-3a"/>
黄若小便自利者不能發黄至七八日雖暴煩下利日<lb/>
十餘行必自止以脾家實穢腐當去故也<lb/>
　<hi>此條二節自不能發黄已上與陽明篇第四十一條上節同下節相反蓋同感異變而各成一家之證也</hi>
　<hi>然彼以至七八日反大便鞕為轉陽明此以至七八日暴下利穢腐當去爲脾家實何也蓋脾主為胃以</hi>
　<hi>行其津液暴下利則脾得以為胃行其津液矣所以脾爲實而證爲猶繫太隂也彼大便鞕者由脾不能</hi>
　<hi>爲胃行其津液而反爲約所以爲轉陽明也然則一脾胃也而反覆之變不同有如此者醫之爲道豈可</hi>
　<hi>以易易言哉</hi>
六本太陽病醫反下之因而腹滿時痛者屬太隂也桂<lb/>
<pb n="KR3e0082_WYG_005-3b"/>
枝加芍藥湯主之<lb/>
桂枝加芍藥湯方<lb/>
　於桂枝湯方内更加芍藥三兩隨前共六兩餘依桂<lb/>
　枝湯法<lb/>
　<hi>腹滿時痛者脾受誤傷而失其職司故曰屬太隂也以本太陽病而反下也故仍用桂枝以解之以太隂</hi>
　<hi>之被傷而致痛也故倍芍藥以和之</hi>
七大實痛者桂枝加大黄湯主之<lb/>
桂枝加大黄湯方<lb/>
<pb n="KR3e0082_WYG_005-4a"/>
　桂枝<hi>三兩去皮</hi>　　大黄<hi>一兩/</hi>　　芍藥<hi>六兩</hi>
　甘草<hi>二兩炙</hi>　　生薑<hi>三兩/切</hi>　　大棗<hi>十二枚擘</hi>
右六味以水七升煑取三升去滓溫服一升日三服<lb/>
　<hi>此承上條而又以胃家本來實者言本來實者舊有宿食也所以實易作而痛速故不曰陽明而曰大實</hi>
　<hi>例之變也桂枝加大黄者因變以制宜也然曰桂枝加則補方者當一例如上文云云不當載成方且以</hi>
　<hi>本方加也而用芍藥六兩水七升不合數皆後人之苟用者當斟酌焉</hi>
八太隂為病脉弱其人續自便利設當行大黄芍藥者<lb/>
宜減之以其人胃氣弱易動故也<lb/>
<pb n="KR3e0082_WYG_005-4b"/>
　<hi>此承上條申致戒謹之意</hi>
九太隂病欲解時從亥至丑上<lb/>
　<hi>亥子丑太隂所王之三時也欲解者正王則邪不能勝也</hi>
　辨少隂病脉證並治第七<hi>凡四十六條方十五</hi>
　　<hi>三隂先太隂者太隂正位中宫統倉稟也少隂居下而先於厥隂者隂道逆自下而上也</hi>
一少隂之為病脉微細但欲寐也<lb/>
　<hi>少去聲下皆同小少隂腎經也脉微細者少隂居於極下其脉起於  趾之下也靈樞曰是主所生病者</hi>
　<hi>嗜卧但欲寐嗜卧也蓋人肖天地天地之氣行於陽則闢而曉行於隂則闔而夜故人之氣行於陽則動</hi>
<pb n="KR3e0082_WYG_005-5a"/>
　<hi>而寤行於隂則靜而寐然則病人但欲寐者邪客於隂故也</hi>
二少隂病始得之反發熱脉沈者麻黄附子細辛湯主<lb/>
之<lb/>
麻黄附子細辛湯方<lb/>
　麻黄<hi>二兩去節</hi>　　細辛<hi>二兩/</hi>　　附子<hi>一枚炮去皮破八片</hi>
右三味以水一斗先煑麻黄減二升去上沫内藥煮取<lb/>
三升去滓溫服一升日三服<lb/>
　<hi>發熱邪在表也脉沈少隂位北而居裏也以其居裏邪在表而發熱故曰反也以邪在表不在裏故用麻</hi>
<pb n="KR3e0082_WYG_005-5b"/>
　<hi>黄以發之以其本隂而標寒故用附子以溫之細辛辛溫通於少隂用之以佐主治者以其專經而向導</hi>
　<hi>也</hi>
三少隂病得之一二日口中和其背惡寒者當灸之附<lb/>
子湯主之<lb/>
附子湯方<lb/>
　附子<hi>二枚去皮破八片</hi>　　茯苓<hi>三兩/</hi>　　人參<hi>二兩</hi>
　白术<hi>四兩</hi>　　　　芍藥<hi>三兩</hi>
右五味以水八升煮取三升去滓溫服一升日三服<lb/>
<pb n="KR3e0082_WYG_005-6a"/>
　<hi>口中和謂不燥不渴裏無熱也少隂之脉貫脊脊背吕也背字从北从肉北天地之隂方也背肉為背人</hi>
　<hi>身偕隂之處也陽脉在背根隂之義也經傳謂背為陽者其猶謂桂枝發汗與夫厯家謂月行速之意歟</hi>
　<hi>腎居北方其行屬水生於天一故曰少隂然則隂寒湊於少隂宜乎背惡寒而他處不惡也灸之以火者</hi>
　<hi>火能助陽而隂自消也主之以附子者附子溫經而寒自散也人參甘溫補其氣以扶陽於生芍藥酸平</hi>
　<hi>收其隂而為陽之附茯苓甘淡以利竅逐水以消隂甘以入心順火以従陽术味苦甘苦以燥濕制水而</hi>
　<hi>燠土甘以益脾和中而固本也</hi>
四少隂病欲吐不吐心煩但欲寐五六日自利而渴者<lb/>
屬少隂也虛故引水自救若小便色白者少隂病形悉<lb/>
<pb n="KR3e0082_WYG_005-6b"/>
具小便白者以下焦虛有寒不能制水故令色白也<lb/>
　<hi>欲吐不吐心煩者少隂之脉循喉嚨其支者従肺出絡心注胷中故也自利者腎氣實水無制也虛故引</hi>
　<hi>水自救釋上文之渴也白寒色也病形悉具以其本病之口燥舌乾言也小便白者至末反覆申明上文</hi>
　<hi>所以曉人勿認煩渴為熱以致誤之意</hi>
五病人脉隂陽俱緊反汗出者亡陽也此屬少隂法當<lb/>
咽痛而復吐利<lb/>
　<hi>隂陽俱緊傷寒也傷寒不當有汗故謂汗為反出亡與無同古字通用無陽者汗乃血之液隂主血寒為</hi>
　<hi>隂而傷血隂邪湊於少隂隂盛矣故謂無陽以為之衞䕶而汗所以反得自出也咽痛者少隂之脉循喉</hi>
<pb n="KR3e0082_WYG_005-7a"/>
　<hi>嚨也其藏屬水所以不惟咽痛而復吐利水無制也</hi>
六少隂病脉細沈數病爲在裏不可發汗<lb/>
　<hi>細沈而數裏熱也故曰病為在裏不可發汗惡虚其表也</hi>
七少隂病脉微不可發汗亡陽故也陽已虛尺脉弱澀<lb/>
者復不可下之<lb/>
　<hi>微者氣不充故曰無陽無陽則化不行故汗不可發也尺以候隂弱澀者隂血不足也故謂復不可下蓋</hi>
　<hi>少隂藏寒其宫作强有出無入有虛無實有補無瀉所以汗下皆不可行而反覆丁寧以示禁止如此</hi>
八少隂病欬而下利譫語者被火氣劫故也小便必難<lb/>
<pb n="KR3e0082_WYG_005-7b"/>
以強責少隂汗也<lb/>
　<hi>少隂之脉従足走腹循喉嚨其支别出肺自下而上者也受火之劫火性炎上循經而蒸爍於肺肺傷則</hi>
　<hi>氣逆所以欬也下利者少隂屬水其藏虛寒劫迫則滑脱也滑脱而虛故生熱亂而譫語也強責謂過求</hi>
　<hi>也小便與汗皆血液也少隂少血劫汗奪血則小便為之涸竭故難也</hi>
九少隂病下利若利自止惡寒而踡卧手足溫者可治<lb/>
　<hi>下利隂寒盛也自止寒邪退也惡寒而踡卧其藏本虛寒也手足屬脾溫者脾土和也土和則萬物生故</hi>
　<hi>曰可治也</hi>
十少隂病惡寒而踡時自煩欲去衣被者可治<lb/>
<pb n="KR3e0082_WYG_005-8a"/>
　<hi>惡寒而踡承上條而言也時或自煩欲去衣被陽熱復也猶之手足溫故亦曰可治也</hi>
十一少隂病脉緊至七八日自下利脉暴微手足反溫脉<lb/>
緊反去者爲欲解也雖煩下利必自愈<lb/>
　<hi>緊寒邪也自下利脉暴微者隂寒内泄也故謂手足為反溫言陽囘也陽囘則隂退故謂緊反去為欲解</hi>
　<hi>也夫寒邪在隂而脉緊得自利脉暴微手足溫緊去為欲解者猶之邪在陽脉數而熱得汗出脉和身凉</hi>
　<hi>數去為欲愈之意同隂陽勝復之理也</hi>
十二少隂中風陽微隂浮者為欲愈<lb/>
　<hi>隂陽詳見二難三難陽微者風邪散而表氣和也隂浮者裏氣勝而邪外出也</hi>
<pb n="KR3e0082_WYG_005-8b"/>
十三少隂病欲解時従子至寅上<lb/>
　<hi>子丑寅陽生之時也各經皆解於其所王之時而少隂獨如此而解者陽進則隂退陽長則隂消且天一</hi>
　<hi>生水於子子者少隂生王之地故少隂之欲解必於此時歟</hi>
十四少隂病八九日一身手足盡熱者以熱在膀胱必便<lb/>
血也<lb/>
　<hi>膀胱屬太陽太陽者六經之長也為諸陽主氣與少隂腎為合隂従陽化裏熱達表故一身手足盡熱也</hi>
　<hi>熱在膀胱太陽多血腎司開闔隂主下降故熱亂則血出於二便也</hi>
十五少隂病但厥無汗而強發之必動其血未知従何道<lb/>
<pb n="KR3e0082_WYG_005-9a"/>
出或從口鼻或従目出是名下厥上竭為難治<lb/>
　<hi>必動其血者汗為血之液不得汗則得血也或従口鼻或従目出者迫則錯經而妄逆也下厥以少隂居</hi>
　<hi>下而熱深言也上竭以妄逆言也</hi>
十六少隂病吐利手足不逆冷反發熱者不死脉不至者<lb/>
灸少隂七壯<lb/>
　<hi>隂寒吐利法當厥逆者以無陽也手足不逆冷則陽自若而脾胃和故以熱為反發者婉詞也然陽自若</hi>
　<hi>則隂為有制脾胃和則五藏六府皆得以受其氣而生也灸之者以其有可生之道所以通其經以遂其</hi>
　<hi>生也</hi>
<pb n="KR3e0082_WYG_005-9b"/>
十七少隂病惡寒身踡而利手足逆冷者不治<lb/>
　<hi>隂盛無陽故曰不治</hi>
十八少隂病吐利燥煩四逆者死<lb/>
　<hi>隂寒吐利而至於燥煩津液内亡而成枯竭也加之四肢厥逆脾土敗絶也</hi>
十九少隂病下利止而頭眩時時自冒者死<lb/>
　<hi>頭眩俗謂昏暈是也諸陽在頭然則下利止而頭眩者津液内亡而隂已虛竭陽無依附浮越於外而神</hi>
　<hi>氣散亂故時時自冒也</hi>
二十少隂病四逆惡寒而身踡脉不至不煩而燥者死<lb/>
<pb n="KR3e0082_WYG_005-10a"/>
　<hi>四肢溫和為順故以厥冷為逆不順也踡不伸也隂主屈故也諸證具見而脉又不至則陽已先絶可知</hi>
　<hi>矣不煩而燥孤隂亦欲自盡也</hi>
二十一少隂病六七日息高者死<lb/>
　<hi>息呼吸氣也歎聲曰息言歎息之聲髙而散漫無接續生息之意蓋陽氣欲絶故其聲息如此</hi>
二二少隂病脉微沈細但欲卧汗出不煩自欲吐至五六<lb/>
日自利復煩燥不得卧寐者死<lb/>
　<hi>脉微沈細但欲卧少經之本病也汗出而不作煩熱無陽也欲吐經中之邪不退也自利藏病進也更復</hi>
　<hi>煩燥不得卧寐陽欲絶而擾亂不寧也</hi>
<pb n="KR3e0082_WYG_005-10b"/>
二三少隂病得之二三日麻黄附子甘草湯微發汗以二<lb/>
三日無裏證故微發汗也<lb/>
麻黄附子甘草湯方<lb/>
　麻黄<hi>二兩</hi>　　甘草<hi>二兩/炙</hi>　　附子<hi>一枚炮去皮</hi>
右三味以水七升先煮麻黄一兩沸去上沫内諸藥煮<lb/>
取三升去滓溫服一升日三服<lb/>
　<hi>無裏證謂不吐利燥煩嘔渇也以無裏證而表又不見故用附子以佐麻黄雖曰微發汗而用甘草以易</hi>
　<hi>細辛蓋亦和解之之意也</hi>
<pb n="KR3e0082_WYG_005-11a"/>
二四少隂病得之二三日以上心中煩不得卧黄連阿膠<lb/>
湯主之<lb/>
　黄連<hi>四兩</hi>　　黄芩<hi>一兩/</hi>　　芍藥<hi>二兩</hi>
　雞子黄<hi>二枚</hi>　阿膠<hi>三兩</hi>
右五味以水五升先煮三物取二升去滓内膠烊盡小<lb/>
冷内雞子黄攪令相得溫服七合日三服<lb/>
　<hi>少隂本欲寐反心中煩不得卧者風邪客於裏熱甚而裏不和也黄連黄芩清膈以除風擁之裏熱雞黄</hi>
　<hi>阿膠和血以益不足之真隂然阿膠者黑驢皮之膏液也故能逐隂經之邪風雞黄者巽木禽之誕卵也</hi>
<pb n="KR3e0082_WYG_005-11b"/>
　<hi>故能定風邪於少隂芍藥下氣以和隂所以為少隂風熱之佐使也</hi>
二五少隂病身體痛手足寒骨節痛脉沈者附子湯主之<lb/>
　<hi>少隂腎也腎主骨寒淫則痛然則身體痛手足寒骨節痛者傷寒也沈為在裏是故附子湯者溫裏以散</hi>
　<hi>寒之要附子湯方見前藥也</hi>
二六少隂病二三日至四五日腹痛小便不利下利不止<lb/>
便膿血者桃花湯主之<lb/>
桃花湯方<lb/>
　赤石脂<hi>一斤一半全用一半篩末</hi>乾薑<hi>一兩/</hi>　粳米<hi>一升</hi>
<pb n="KR3e0082_WYG_005-12a"/>
右三味以水七升煮米令熟去滓溫服七合内赤石脂<lb/>
末方寸匕日三服若一服愈餘勿服<lb/>
　<hi>腹痛寒傷胃也小便不利下利不止者胃傷而土不能制水也便膿血者下焦滑脱也石脂之澀固腸虛</hi>
　<hi>之滑脱乾薑之辛散胃虛之裏寒粳米甘平和中而益胃故三物者所以為少隂下利便膿血之主治也</hi>
二七少隂病下痢便膿血者桃花湯主之<lb/>
　<hi>古利無疒疒後人所加治此比上條差輕以便膿血同故  亦同</hi>
二八少隂病下痢便膿血者可刺<lb/>
　<hi>此承上二條而申著其輔治之意刺所以通其壅瘀也壅瘀通便膿血自愈可者僅可之詞</hi>
<pb n="KR3e0082_WYG_005-12b"/>
二九少隂病吐利手足厥冷煩躁欲死者呉茱萸湯主之<lb/>
　<hi>吐則耗陽利則損隂厥冷者隂損而逆也煩躁者陽耗而亂也茱萸辛溫散寒暖胃而止嘔人參甘溫益</hi>
　<hi>陽固本而補中大棗助胃益脾生薑嘔家聖藥故四物者為少陽扶危之所須也  方見陽明篇</hi>
三十少隂病下痢咽痛胷滿心煩者豬膚湯主之<lb/>
　豬膚<hi>一斤</hi>
右一味以水一斗煮取五升去滓加白蜜一升白粉五<lb/>
合熬香和相得溫分六服<lb/>
　<hi>下利寒甚而水無制也咽痛胷滿心煩藏病與心病具見也豬膚本草不載義不可考説者不一用者不</hi>
<pb n="KR3e0082_WYG_005-13a"/>
　<hi>同然既曰膚則當以燖豬時所起皮外毛根之薄膚為是但豬屬亥宜入少隂膚乃外薄宜能解外其性</hi>
　<hi>則凉固能退熱邪散而熱退煩滿可除也白蜜潤燥以利咽咽利而不燥痛可愈也白粉益土以勝水土</hi>
　<hi>王水制利可止也豬膚湯義意者其在於兹乎</hi>
三十一少隂病二三日咽痛者可與甘草湯不差者與桔梗<lb/>
湯<lb/>
甘草湯方<lb/>
　甘草<hi>二兩</hi>
右一味以水三升煮取一升半去滓溫服七合日二服<lb/>
<pb n="KR3e0082_WYG_005-13b"/>
桔梗湯方<lb/>
　桔梗<hi>一兩</hi>　　甘草<hi>二兩</hi>
右二味以水三升煮取一升半去滓分溫再服<lb/>
　<hi>咽痛邪熱客於少隂之咽喉也甘草甘平而和隂陽故能主除寒熱桔梗苦甘而任舟楫故能主治咽傷</hi>
　<hi>所以微則與甘草甚則加桔梗也</hi>
三二少隂病咽中痛半夏散及湯主之<lb/>
半夏散及湯方<lb/>
　半夏<hi>洗</hi>　　　桂枝<hi>去皮/</hi>　　甘草<hi>炙以上各等分</hi>
<pb n="KR3e0082_WYG_005-14a"/>
已上三味各别搗篩已合治之白飲和服方寸匕日三<lb/>
服若不能散服者以水一升煮七沸内散一兩方寸匕<lb/>
更煎三沸下火令小冷少少嚥之<lb/>
　<hi>咽痛與上同而治不同者此以風邪熱甚痰上壅而痺痛者言也是故主之以桂枝祛風也佐之以半夏</hi>
　<hi>消痰也和之以甘草除熱也三物者是又為咽痛之一治也</hi>
三三少隂病咽中傷生瘡不能語言聲不出者苦酒湯主<lb/>
之<lb/>
苦酒湯方<lb/>
<pb n="KR3e0082_WYG_005-14b"/>
　半夏<hi>洗破棗核大十四枚</hi>　雞子<hi>一枚去黄内上苦酒著雞子殻中</hi>
右二味内半夏著苦酒中以雞子殻置刀鐶中安火上<lb/>
令三沸去滓少少嚥下不差更作三劑服之<lb/>
　<hi>咽傷而生瘡則比痛為差重可知也不能語言者少隂之脉復入肺絡心心通竅於舌心熱則舌不掉也</hi>
　<hi>聲不出者肺主聲而屬金金清則鳴熱則昏而塞也半夏主咽而開痰結苦酒消腫而歛咽瘡雞子甘寒</hi>
　<hi>而除伏熱已上三條證同而治殊蓋各適其因之宜然爾</hi>
三四少隂病下利白通湯主之<lb/>
白通湯方<lb/>
<pb n="KR3e0082_WYG_005-15a"/>
　蔥白<hi>四莖</hi>　　乾薑<hi>一兩/</hi>　　附子<hi>一枚生去皮破八片</hi>
右三味以水三升煑取一升去滓分溫再服<lb/>
　<hi>少隂病而加下利者不獨在經而亦在藏寒甚而隂勝也治之以乾薑附子者勝其隂則寒自散也用蔥</hi>
　<hi>白而曰白通者通其陽則隂自消也</hi>
三五少隂病下利脉微者與白通湯利不止厥逆無脉乾<lb/>
嘔煩者白通加豬膽汁湯主之服湯脉暴出者死微續<lb/>
者生<lb/>
白通加豬膽汁湯方<lb/>
<pb n="KR3e0082_WYG_005-15b"/>
　蔥白<hi>四莖</hi>　　乾薑<hi>一兩/</hi>　　附子<hi>一枚生去皮破八片</hi>
　人尿<hi>五合</hi>　　豬膽汁<hi>一合</hi>
已上三味以水三升煑取一升去滓内膽汁人尿和令<lb/>
相得分溫再服若無膽汁亦可用<lb/>
　<hi>尿與溺同奴弔切乾此承上條復以其甚者言脉微陽虛也厥逆無脉  嘔煩者熱藥治寒寒甚者格拒</hi>
　<hi>而不入湯不為用反爭而逆亂也人尿性寒膽汁微寒以之為向導者經曰逆者従之此之謂也暴出燭</hi>
　<hi>欲燼而焱烈也微續真陽囘而漸復也然屬加減耳成方疑後人所増</hi>
三六少隂病二三日不已至四五日腹痛小便不利四肢<lb/>
<pb n="KR3e0082_WYG_005-16a"/>
沈重疼痛自下利者此為有水氣其人或欬或小便利<lb/>
或下利或嘔者眞武湯主之<lb/>
真武湯方<lb/>
　茯苓<hi>三兩</hi>　　芍藥<hi>三兩/</hi>　　生薑<hi>三兩切</hi>
　白术<hi>二兩</hi>　　附子<hi>一枚炮去皮破八片</hi>
右五味以水八升煑取三升去滓溫服七合日三服<lb/>
　<hi>腹痛小便不利隂寒内甚濕勝而水不行也四肢沈重疼痛寒濕内滲又復外薄也自下利者濕既甚而</hi>
　<hi>水不行則與穀不分清故曰此為有水氣也或為諸證大約水性泛濫無所不之之故也真武者北方隂</hi>
<pb n="KR3e0082_WYG_005-16b"/>
　<hi>精之宿職專司水之神以之名湯義取主水然隂寒甚而水泛濫由陽困弱而土不能制伏也是故术與</hi>
　<hi>茯苓燥土勝濕芍藥附子利氣助陽生薑健脾以燠土則水有制而隂寒退藥與病宜理至必愈</hi>
後加減法<hi>或為諸證之治</hi>
若欬者加五味子半升細辛乾薑各一兩<hi>水寒相摶則欬細辛乾薑</hi>
　<hi>之辛散水寒也既散矣肺主欬而欲收五味子者酸以收之也</hi>若小便利者去茯苓<lb/>
　<hi>茯苓淡滲而利竅小便既利不須滲也</hi>若下利者去芍藥加乾薑二兩<lb/>
　<hi>芍藥收隂而停液非下利者所宜故去之乾薑散寒而燠土土燠則水有制故加之</hi>若嘔者去<lb/>
　附子加生薑足成半斤<hi>嘔氣逆也去附子以其固氣也加生薑以其散氣也</hi>
<pb n="KR3e0082_WYG_005-17a"/>
三七少隂病下利清穀裏寒外熱手足厥逆脉微欲絶身<lb/>
反不惡寒其人面赤色或腹痛或乾嘔或咽痛或利止<lb/>
脉不出者通脉四逆湯主之<lb/>
通脉四逆湯方<lb/>
　甘草<hi>二兩炙</hi>　　乾薑<hi>三兩强人/可四兩</hi>附子<hi>大者一枚生去皮破八片</hi>
右三味以水三升煑取一升二合去滓分溫再服其脉<lb/>
即出者愈<lb/>
　<hi>下利清穀手足厥冷脉微欲絶而裏寒者隂甚於内也身反不惡寒面色赤而外熱者格陽於外也隂陽</hi>
<pb n="KR3e0082_WYG_005-17b"/>
　<hi>不相通所以逆亂而有或為諸多證利雖止邪欲罷也脉仍不出陽氣未復也夫脉者血氣之道路血隂</hi>
　<hi>也非陽不行薑附辛熱助陽也甘草甘平益氣也湯本四逆而分兩殊通脉則加蔥之謂</hi>
後加減法<hi>同前</hi>
面色赤者加蔥九莖<hi>面色赤陽格甚也加蔥通陽氣也</hi>腹中痛者去蔥<lb/>
　加芍藥二兩<hi>腹中痛真隂不足也去蔥惡其順陽也加芍藥收隂也</hi>嘔者加生<lb/>
　薑二兩<hi>見前</hi>咽痛者去芍藥加桔梗一兩<hi>咽痛氣結也去芍藥聚氣</hi>
　<hi>也加桔梗利咽也</hi>利止脉不出者去桔梗加人參二兩<hi>利止脉不</hi>
　<hi>出見上去桔梗者嫌其載而少暢通也加人參者生其陽而和其隂也</hi>
<pb n="KR3e0082_WYG_005-18a"/>
三八少隂負趺陽者爲順也<lb/>
　<hi>此承上文自利而言以示人通診吉凶利害之大意蓋謂少隂屬水其自利者以隂寒甚土弱而水無制</hi>
　<hi>也趺陽主胃而屬土負謂趺陽有脉土尚强土强則水有制而少隂反為輸負矣順言不以受制為拘也</hi>
　<hi>蓋水惟其有制則卒遵道不得終於泛濫而成大害且萬物資生於土而百骸藉於胃水土平成物類乂</hi>
　<hi>安非天下之至順乎古今謂趺陽有脉者不死有以哉</hi>
三九少隂病四逆其人或欬或悸或小便不利或腹中痛<lb/>
或泄利下重者四逆散主之<lb/>
四逆散方<lb/>
<pb n="KR3e0082_WYG_005-18b"/>
　甘草<hi>炙</hi>　　　枳實<hi>破水漬炙乾</hi>　柴胡<lb/>
　芍藥<lb/>
右四味各十分搗篩白飲和服方寸匕日三服<lb/>
　<hi>分去聲下同而人之四肢溫和為順故以不溫和為逆但不溫和  未至於厥冷則熱猶為未入深也故</hi>
　<hi>用柴胡解之也枳實泄之也然熱邪也邪欲解本隂也隂欲收芍藥收之也甘草和之也分今之二錢五</hi>
　<hi>分也</hi>
後加減法<hi>同前</hi>
　欬者加五味子乾薑各五分並主下痢<hi>欬見前並主下利亦散水</hi>
<pb n="KR3e0082_WYG_005-19a"/>
　<hi>寒收泄氣之意</hi>悸者加桂枝五分<hi>心主悸桂枝通心氣也</hi>小便不利者<lb/>
　加茯苓五分<hi>見前</hi>腹中痛者加附子一枚炮令折<hi>腹中痛寒</hi>
　<hi>甚也附子溫之也</hi>泄利下重者先以水五升煑薤白三升煮<lb/>
　取三升去滓以散三方寸匕内湯中煮取一升半分<lb/>
　溫再服<hi>下重氣滯也薤白䟽泄也</hi>
四十少隂病下利六七日欬而嘔渴心煩不得眠者豬苓<lb/>
湯主之<lb/>
　<hi>下利固乃隂寒甚而水無制六七日欬而嘔渴心煩不得眠者水寒相摶蓄積不行内悶而不寧也豬苓</hi>
<pb n="KR3e0082_WYG_005-19b"/>
　<hi>湯者滲利以分清其水穀之二道也二道清則利無有不止者利止則嘔渴心煩不待治而自愈矣  方</hi>
　<hi>見陽明篇</hi>
四一少隂病得之二三日口燥咽乾者急下之宜大承氣<lb/>
湯<lb/>
　<hi>口燥咽乾者少隂之脉循喉嚨挾舌本邪熱客於經而腎水為之枯竭也然水乾則土燥土燥則水愈乾</hi>
　<hi>所以急於下也同方見陽明篇下</hi>
四二少隂病自利清水色純青心下必痛口乾燥者急下<lb/>
之宜大承氣湯<lb/>
<pb n="KR3e0082_WYG_005-20a"/>
　<hi>水腎邪青肝色腎邪傳肝也心下必痛者少隂之脉其支别者従肺出絡心注胷中也口乾燥見上故治</hi>
　<hi>同</hi>
四三少隂病六七日腹脹不大便者急下之宜大承氣湯<lb/>
　<hi>腹脹不大便胃實可知急下者少隂屬水惡土實也</hi>
四四少隂病脉沈者急溫之宜四逆湯<lb/>
　<hi>脉沈寒邪深入於裏也溫之不容以不急也  方見太陽中篇下同</hi>
四五少隂病飲食入口則吐心中溫溫欲吐復不能吐始<lb/>
得之手足寒脉弦遲者此胷中實不可下也當吐之若<lb/>
<pb n="KR3e0082_WYG_005-20b"/>
膈上有寒飲乾嘔者不可吐也急溫之宜四逆湯<lb/>
　<hi>飲食入口則吐少隂主喉嚨而寒邪客之也少隂之脉絡心注胷中實謂痰壅而上塞也寒以虚言溫有</hi>
　<hi>補意</hi>
四六少隂病下利脉微澀嘔而汗出必數更衣反少者當<lb/>
溫其上灸之<lb/>
　<hi>數音朔更平聲反少之少上聲能微陽虚也澀血少也汗出陽虚不能外固隂弱不  内守也更衣見陽</hi>
　<hi>明篇反少者陽虚則氣下墜血少所以勤努責而多空坐也上謂頂百㑹是也灸升舉其陽以調養夫隂</hi>
　<hi>也</hi>
<pb n="KR3e0082_WYG_005-21a"/>
　辨厥隂病脉證並治第八<hi>凡五十四條方六</hi>
厥隂之為病消渴氣上撞心心中疼熱饑而不欲食食<lb/>
則吐蚘下之利不止<lb/>
　<hi>撞陟降切蚘音囘中厥隂肝經也其脉起於大指聚毛之上循股入隂  環隂器扺小腹消渴者飲水多</hi>
　<hi>而小便少也蓋厥隂屬木邪由少隂傳來少隂屬水木為水之子子能令母虚厥隂之邪熱甚則腎水為</hi>
　<hi>之消腎消則引水以自救故消而且渇渴不為水止也氣上撞心心中疼熱者心屬火木火通氣肝氣通</hi>
　<hi>於心也饑不能食者胃司食而屬土木邪甚土受制也吐蚘者蚘在胃中無食則靜聞食嗅則出也下之</hi>
　<hi>利不止者邪屬厥隂下則反虚陽明陽明屬土土虛則木益賊其所勝也</hi>
<pb n="KR3e0082_WYG_005-21b"/>
二厥隂中風脉微浮為欲愈不浮為未愈<lb/>
　<hi>風脉當浮以厥隂本微緩不浮故微浮則邪見還表而為欲愈可診不浮反不然</hi>
三厥隂病欲解時従丑至卯上<lb/>
　<hi>厥隂屬木王於丑寅夘之三時正氣得其王時邪退而病解在六經皆然夫以六經各解於三時而三陽</hi>
　<hi>解自寅至亥三隂解自亥至夘厥隂之解至寅夘而終少陽之解自寅卯而始何也曰寅為陽初動隂尚</hi>
　<hi>强卯為天地闢隂陽分所以二經同王其病之解由此而終始也然則三陽之王時九各不相襲三隂之</hi>
　<hi>王時五太隂與少隂同子丑少隂與厥隂同丑寅何也曰陽行健其道長故不相及隂行鈍其道促故皆</hi>
　<hi>相躡也</hi>
<pb n="KR3e0082_WYG_005-22a"/>
四厥隂病渴欲飲水者少少與之愈<lb/>
　<hi>厥隂屬木木生扵水水求生也少少與潤之也愈木得潤則生也</hi>
五諸四逆厥者不可下之虛家亦然<lb/>
　<hi>四逆見少隂篇厥見下蓋厥為四逆之極隂陽既不相順接下則必至扵脱絶故禁勿用也</hi>
六傷寒脉遲六七日而反與黄芩湯徹其熱脉遲為寒<lb/>
今與黄芩湯復除其熱腹中應冷當不能食今反能食<lb/>
此名除中必死<lb/>
　<hi>反音板應平聲也反猶左也言不順於道也黄芩湯寒藥也徹亦除  應亦當也反能食者胃欲絶引食</hi>
<pb n="KR3e0082_WYG_005-22b"/>
　<hi>以自救也中以胃言死謂萬物無土不生也</hi>
七傷寒始發熱六日厥反九日而利反厥利者當不能<lb/>
食今反能食者恐為除中食以索餅不發熱者知胃氣<lb/>
尚在必愈恐暴熱來出而復去也後三日脉之其熱續<lb/>
在者期之旦日夜半愈所以然者本發熱六日厥反九<lb/>
日復發熱三日並前六日亦為九日與厥相應故期之<lb/>
旦日夜半愈後三日脉之而脉數其熱不罷者此為熱<lb/>
氣有餘必發癰膿也<lb/>
<pb n="KR3e0082_WYG_005-23a"/>
　<hi>食以之食與飼同索當作素數音朔以食以飼之也素常也謂以素常所食之餅餌飼之  賾其情也一</hi>
　<hi>説無肉曰素謂不令犯食禁也不發熱言所食之餅化消而無患故曰知胃氣尚在也暴熱謂厥而猛然</hi>
　<hi>得熱見陽囘之意也故曰其熱續在期之旦日夜半愈也旦日明日平旦朝而陽長之時也夜半隂盡陽</hi>
　<hi>生之時也所以然者已下至夜半愈乃反覆申明上文之意數以候熱癰膿者厥隂主血血熱持久則壅</hi>
　<hi>瘀則腐化故可必也</hi>
八傷寒先厥後發熱而利者必自止見厥復利<lb/>
　<hi>先厥起於隂也後發熱陽勝也見厥謂復厥也</hi>
九傷寒先厥後發熱下利必自止而反汗出咽中病者<lb/>
<pb n="KR3e0082_WYG_005-23b"/>
其喉為痺發熱無汗而利必自止若不止必便膿血便<lb/>
膿血者其喉不痺<lb/>
　<hi>此承上條而言汗出咽中痛陽勝而熱上行也濕則痺咽中痛而曰痺者痰亦濕也厥以得熱為陽囘故</hi>
　<hi>發熱雖無汗而利亦必自止便膿血亦恊熱也</hi>
十傷寒一二日至四五日而厥者必發熱前熱者後必<lb/>
厥厥深者熱亦深厥微者熱亦微厥應下之而反發汗<lb/>
者必口傷爛赤<lb/>
　<hi>應平聲而厥者必發熱寒極而熱復也前熱者後必厥陽極  内陷也厥深熱亦深厥微熱亦微以大槩</hi>
<pb n="KR3e0082_WYG_005-24a"/>
　<hi>言也厥應下之謂邪在裏也口傷爛赤厥隂之脉上與督脉㑹於巔其支者従目系下頰裏環唇内所以</hi>
　<hi>誤汗則熱散亂而唇口傷也</hi>
十一傷寒病厥五日熱亦五日設六日當復厥不厥者自<lb/>
愈厥終不過五日以熱五日故知自愈<lb/>
　<hi>厥五日熱亦五日隂陽勝復無偏也當復厥不厥陽氣勝也陽主生故自愈可知也</hi>
十二凡厥者隂陽氣不相順接便為厥厥者手足逆冷是<lb/>
也<lb/>
　<hi>此掲厥而明其義以申其状案脉經流注手之三隂従腹走至手手之陽従手走至頭足之三陽従頭下</hi>
<pb n="KR3e0082_WYG_005-24b"/>
　<hi>走至足足之三隂従足上走入腹然則手之三隂與手之三陽相接於手足之三隂與足之三陽相接於</hi>
　<hi>足隂主寒陽主熱故陽氣内陷不與隂氣相順接則手足厥冷也然手足為四肢主之者脾也脾為隂陽</hi>
　<hi>不與隂相順接而手足逆冷又可知也</hi>
十三傷寒脉微而厥至七八日膚冷其人躁無暫安時者<lb/>
此為藏厥非爲蚘厥也蚘厥者其人當吐蚘今病者静<lb/>
而復時煩此為藏寒蚘上入膈故煩須臾復止又煩者<lb/>
蚘聞食臭出其人當自吐蚘蚘厥者烏梅圓主之又主<lb/>
久痢方<lb/>
<pb n="KR3e0082_WYG_005-25a"/>
烏梅圓方<lb/>
　烏梅<hi>三百箇</hi>　細辛<hi>六兩/</hi>　　乾薑<hi>十兩</hi>
　黄連<hi>一斤</hi>　　當歸<hi>四兩/</hi>　　附子<hi>六枚</hi>
　蜀椒<hi>四兩去汗</hi>　　桂枝<hi>六兩/</hi>　　人參<hi>六兩</hi>
　黄蘖<hi>六兩</hi>
右十味異搗篩合治之以苦酒漬烏梅一宿去核蒸之<lb/>
五升米下飯熟搗成埿和藥令相得内臼中與蜜杵二<lb/>
千下圓如梧桐子大先食飲服十圓日三稍加至二十<lb/>
<pb n="KR3e0082_WYG_005-25b"/>
圓禁生冷滑物臭食等<lb/>
　<hi>脉微而厥統言之也膚冷言不獨手足以見陽氣内陷與上文互意也躁無暫安時言熱深且極也藏厥</hi>
　<hi>言非在經皆互詞也寒言尚未變熱也桂枝薑附細辛蜀椒勝寒而退隂也人參固氣當歸和血除煩而</hi>
　<hi>止嘔也烏梅之酸連蘖之苦安蚘使之静也蓋蚘之為物類有情識聞酸則伏得苦則安利本濕熱所以</hi>
　<hi>滯下得苦則泄惟酸能收故雖曰治蚘而下利膿血可通主也</hi>
十四傷寒熱少厥微指頭寒黙黙不欲食煩躁數日小便<lb/>
利色白者此熱除也欲得食其為愈若厥而嘔胷脇煩<lb/>
滿者其後必便血<lb/>
<pb n="KR3e0082_WYG_005-26a"/>
　<hi>熱少厥微邪淺也所以手足不冷而但指頭寒黙黙謂無言也不欲食厥隂之脉挾胃也煩躁則内熱故</hi>
　<hi>以小便利白色為熱除也欲食邪退而胃囘也厥而嘔胷脇煩滿者厥隂脉挾胃貫膈布脇肋也便血肝</hi>
　<hi>不納也</hi>
十五傷寒發熱四日厥反三日復熱四日厥少熱多其病<lb/>
當愈四日至七日熱不除者其後必便膿血<lb/>
　<hi>邪在表則熱入裏則厥厥少則邪散熱多則正復故病為當愈也熱不除至末與上條末三句互相發明</hi>
十六傷寒厥四日熱反三日復厥五日其病為進寒多熱<lb/>
少陽氣退故為進也<lb/>
<pb n="KR3e0082_WYG_005-26b"/>
　<hi>此反上條而言進謂加重也</hi>
十七傷寒六七日脉微手足厥冷煩躁灸厥隂厥不還者<lb/>
死<lb/>
　<hi>灸所以通陽也陽不囘故於法主死也</hi>
十八傷寒發熱下利厥逆躁不得卧者死<lb/>
　<hi>腎主躁不得卧藏氣絶也</hi>
十九傷寒發熱下利至甚厥不止者死<lb/>
　<hi>此與上條大意同</hi>
<pb n="KR3e0082_WYG_005-27a"/>
二十發熱而厥七日下利者爲難治<lb/>
　<hi>厥七日而下利陽不復而裏虚也</hi>
二十一傷寒六七日不利便發熱而利其人汗出不止者死<lb/>
有隂無陽故也<lb/>
　<hi>發熱而利裏虚邪入也故曰有隂汗出不止表陽外絶也故曰無陽</hi>
二二病者手足厥冷言我不結胷小腹滿按之痛者此冷<lb/>
結在膀胱關元也<lb/>
　<hi>關元在臍下三寸為小腸募故小腹滿按之痛不上結扵胷陽虚也下結扵膀胱關元者隂寒勝故曰冷</hi>
<pb n="KR3e0082_WYG_005-27b"/>
　<hi>結也</hi>
二三傷寒五六日不結胷腹濡脉虛復厥者不可下此為<lb/>
亡血下之死<lb/>
　<hi>濡音輭亡與無通也腹濡邪在經而裏隂虛也脉者血之府故知無血  血亦隂下之死者重亡其隂也</hi>
二四傷寒脉促手足厥逆者可灸之<lb/>
　<hi>促謂短促陽氣内陷而脉不至故厥逆也灸通陽也</hi>
二五傷寒脉滑而厥者裏有熱也白虎湯主之<lb/>
　<hi>滑以候熱然而厥者熱本寒因故曰裏有熱也與太陽下篇第十三條文相反而意則同互相發明者也</hi>
<pb n="KR3e0082_WYG_005-28a"/>
　<hi>故治同而方見彼</hi>
二六手足厥寒脉細欲絶者當歸四逆湯主之<lb/>
當歸四逆湯方<lb/>
　當歸<hi>三兩</hi>　　桂枝<hi>三兩/去皮</hi>　　芍藥<hi>三兩</hi>
　細辛<hi>二兩</hi>　　通草<hi>二兩/</hi>　　甘草<hi>二兩炙</hi>
　大棗<hi>二十五枚擘</hi>
右七味以水八升煮取三升去滓溫服一升日三服<lb/>
　<hi>寒與逆同本陽氣内陷也細則為虚隂血不足也當歸芍藥養血而收隂通草細辛行脉而通閉桂枝辛</hi>
<pb n="KR3e0082_WYG_005-28b"/>
　<hi>甘助陽而固表甘草大棗健脾以和胃夫心主血當歸補其心而芍藥以收之肝納血甘草緩其肝而細</hi>
　<hi>辛以潤之脾統血大棗益其脾而甘草以和之然血隨氣行桂枝衞陽氣固則血和也</hi>
若其人内有久寒者宜當歸四逆加吳茱萸生薑湯主<lb/>
之<lb/>
當歸四逆加吳茱萸生薑湯方<lb/>
　於前湯方内加吳茱萸半升生薑三兩<lb/>
右九味以水六升清酒六升和煑取五升去滓分溫五<lb/>
服<hi>一本水酒各四升</hi>
<pb n="KR3e0082_WYG_005-29a"/>
　<hi>久寒謂宿昔素常藏府有沈寒也呉茱萸溫藏以散寒也生薑者佐棗以和隂陽也</hi>
二七大汗出熱不去内拘急四肢疼又下利厥逆而惡寒<lb/>
者四逆湯主之<lb/>
　<hi>大汗出陽虚而表不固也熱不去言邪不除也内拘急四肢疼者亡津液而骨屬不利也不利厥逆而惡</hi>
　<hi>寒者亡陽而隂寒内甚也四逆湯溫經以散寒囘陽而歛液者也  方見太陽下篇</hi>
二八大汗若大下利而厥冷者四逆湯主之<lb/>
　<hi>此與上同而較輕故治同</hi>
二九傷寒厥而心下悸者宜先治水當服茯苓甘草湯却<lb/>
<pb n="KR3e0082_WYG_005-29b"/>
治其厥不爾水漬入胃必作利也<lb/>
　<hi>漬資四切則金匱曰水停心下甚者則悸然則悸為水甚而厥  寒甚也寒無象而水有質水去則寒消</hi>
　<hi>入胃者水能滲土也  方見太陽中篇</hi>
三十傷寒六七日大下後寸脉沈而遲手足厥逆下部脉<lb/>
不至咽喉不利唾膿血泄利不止者為難治麻黄升麻<lb/>
湯主之<lb/>
麻黄升麻湯方<lb/>
　麻黄<hi>二兩半去節</hi>　升麻<hi>一兩/一分</hi>　　當歸<hi>一兩一分</hi>
<pb n="KR3e0082_WYG_005-30a"/>
　知母<hi>十八銖</hi>　黄芩<hi>十八銖/</hi>　萎蕤<hi>十八銖</hi>
　石膏<hi>六銖碎綿裹</hi>　白术<hi>六銖/</hi>　　乾薑<hi>六銖</hi>
　芍藥<hi>六銖</hi>　　天門冬<hi>六銖/去心</hi>　桂枝<hi>六銖</hi>
　茯苓<hi>六銖</hi>　　甘草<hi>六銖</hi>
右十四味以水一斗先煑麻黄一兩沸去上沫内諸藥<lb/>
煑取三升去滓分溫相去如炊三斗米頃令盡汗出愈<lb/>
　<hi>唾吐卧切咽下部脉不至者邪乘下後裏虚深入而陽内陷也  喉不利者厥隂之脉貫膈上注肺循喉</hi>
　<hi>嚨之後也唾膿血者肺金燥而痿也難治者表裏雜亂而不清隂陽暌而不相順接也夫邪深入而陽内</hi>
<pb n="KR3e0082_WYG_005-30b"/>
　<hi>陷寸脉沈而遲也故用麻黄升麻升舉以發之手足厥逆而下部脉不至也故用當歸薑桂溫潤以達之</hi>
　<hi>然芍藥歛津液而甘草以和之咽喉可利也萎蕤門冬以潤肺而黄芩知母以除熱膿血可止也术能燥</hi>
　<hi>土茯苓滲濕泄利可愈也石膏有徹熱之功所以為幹旋諸佐使而妙其用焉</hi>
三一傷寒四五日腹中痛若轉氣下趣少腹者此欲自利<lb/>
也<lb/>
　<hi>腹中痛厥隂之脉扺小腹挾胃也轉氣下趣者裏虚不能守而寒邪下迫也</hi>
三二下利清榖裏寒外熱汗出而厥者通脉四逆湯主之<lb/>
　<hi>下利故曰裏寒隂不守也外熱故汗出陽不固也通脉四逆救表裏通血氣而復隂陽者也</hi>
<pb n="KR3e0082_WYG_005-31a"/>
三三下利清榖不可攻表汗出必脹滿<lb/>
　<hi>此申上條而致戒此條汗出與上條汗出不同上條以自出言此以攻之則出言上言已然者此言未然</hi>
　<hi>者脹滿可必者汗出則無陽而隂獨治也</hi>
三四下利腹脹滿身體疼痛者先溫其裏乃攻其表溫裏<lb/>
四逆湯攻表桂枝湯<lb/>
　<hi>此承上而申致用治之次序腹脹滿裏虚也故溫之身體疼痛表實也故攻之惟虚也故必先之惟其實</hi>
　<hi>故可後焉桂四逆湯方見太陽下篇上皆同  枝湯方見太陽上篇</hi>
三五下利譫語者有燥屎也宜小承氣湯<lb/>
<pb n="KR3e0082_WYG_005-31b"/>
　<hi>既下利而曰有燥屎何也胃熱則屎燥若服湯不能和胃則徒利湯液其燥屎固自若所以譫語也宜小</hi>
　<hi>承氣者厥隂易於下也  方見陽明篇</hi>
三六下利後更煩按之心下濡者為虚煩也宜梔子豉湯<lb/>
　<hi>更煩言本有煩不為利除而轉甚也虚煩並方見太陽中篇</hi>
三七傷寒下利日十餘行脉反實者死<lb/>
　<hi>實言邪勝也</hi>
三八下利有微熱而渴脉弱者令自愈<lb/>
　<hi>微熱陽漸囘也渴内燥未復也弱邪退也令自愈言不須治也</hi>
<pb n="KR3e0082_WYG_005-32a"/>
三九下利脉數而渴者令自愈設不差必清膿血以有熱<lb/>
故也<lb/>
　<hi>清與圊同清脉數與上文微熱互相發明  猶言便膿血也</hi>
四十下利脉數有微熱汗出令自愈設復緊為未解<lb/>
　<hi>此與上二條互相發明汗出亦陽囘氣徹也緊寒未除也</hi>
四一下利脉沈而遲其人面少赤身有微熱下利清榖者<lb/>
必鬱冒汗出而解病人必微厥所以然者其面戴陽下<lb/>
虚故也<lb/>
<pb n="KR3e0082_WYG_005-32b"/>
　<hi>諸陽聚於面少赤亦陽囘也故曰戴陽鬱胃作汗也微厥邪正争也下虚指利而言也</hi>
四二下利手足厥冷無脉者灸之不溫若脉不還反微喘<lb/>
者死<lb/>
　<hi>喘言息短而聲不續陽氣衰絶也</hi>
四三下利後脉絶手足厥冷晬時脉還手足溫者生脉不<lb/>
還者死<lb/>
　<hi>晬音碎條晬時周時也此與上  互相發明</hi>
四四下利寸脉反浮數尺中自澀者必清膿血<lb/>
<pb n="KR3e0082_WYG_005-33a"/>
　<hi>清與圊同自寸反浮數者熱轉上逆也尺中  澀者熱壅而血瘀也</hi>
四五下利脉沈弦者下重也脉大者為未止脉微弱數者<lb/>
為欲自止雖發熱不死<lb/>
　<hi>下重謂滯下也大則病進微弱者邪氣衰也</hi>
四六熱利下重者白頭翁湯主之<lb/>
白頭翁湯方<lb/>
　白頭翁<hi>三兩</hi>　　黄連<hi>三兩/去須</hi>　　黄蘗<hi>三兩去皮</hi>
　秦皮<hi>三兩</hi>
<pb n="KR3e0082_WYG_005-33b"/>
右四味以水七升煑取二升去滓溫服一升不愈更服<lb/>
一升<lb/>
　<hi>此申上條而出其治白頭翁逐血以療癖秦皮洗肝而散熱黄連調胃而厚腸黄蘗者除熱而止泄也</hi>
四七下利欲飲水者以有熱故也白頭翁湯主之<lb/>
　<hi>有熱謂亡津液而内燥所以欲飲水也  方同上</hi>
四八乾嘔吐涎沫者吳茱萸湯主之<lb/>
　<hi>厥隂之脉挾胃屬肝上貫膈布脇肋循喉嚨之後上入頏顙連目系上出與督脉㑹於巔其支者復従肝</hi>
　<hi>别貫膈上注肺故靈樞曰是肝所生病者胷滿嘔逆然則厥隂之邪循經而上逆故其證見如此  方見</hi>
<pb n="KR3e0082_WYG_005-34a"/>
　<hi>陽明篇</hi>
四九嘔而發熱者小柴胡湯主之<lb/>
　<hi>小柴胡或為有嘔故通其治</hi>
五十嘔而脉弱小便復利身有微熱見厥者難治四逆湯<lb/>
主之<lb/>
　<hi>脉弱雖似邪衰而小便復利則是裏屬虚寒也故曰見厥者難治以身有微熱也故雖厥可以四逆湯得</hi>
　<hi>救其陽之復</hi>
五一嘔家有癰膿者不可治嘔膿盡自愈<lb/>
<pb n="KR3e0082_WYG_005-34b"/>
　<hi>肝脉其支者上注肺肝主血善嘔血熱瘀與肺痿者皆為癰而嘔膿不可治者謂膿當嘔與邪逆而嘔者</hi>
　<hi>不同也</hi>
五二傷寒本自寒下醫復吐下之寒格更逆吐下若食入<lb/>
口即吐乾薑黄連黄芩人參湯主之<lb/>
乾薑黄連黄芩人參湯方<lb/>
　乾薑<hi>三兩去皮</hi>　　黄連<hi>三兩/去須</hi>　　黄芩<hi>三兩</hi>
　人參<hi>三兩</hi>
右四味以水六升煑取二升去滓分溫再服<lb/>
<pb n="KR3e0082_WYG_005-35a"/>
　<hi>寒格謂藥寒致成格拒也乾薑人參正治以遏其吐黄連黄芩反佐以通其格</hi>
五三傷寒大吐大下之極虛復極汗出者以其人外氣怫<lb/>
鬱復與之水以發其汗因得噦所以然者胃中寒冷故<lb/>
也<lb/>
　<hi>上條以藥吐下言此以水發汗言亦互明之意</hi>
五四傷寒噦而腹滿視其前後知何部不利利之則愈<lb/>
　<hi>噦承上條而言腹滿即寒生䐜脹也前後謂二便也三條疑太陽中篇錯簡</hi>
　<lb/>
<pb n="KR3e0082_WYG_005-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　傷寒論條辨卷五<lb/>
</p>
<p>
</p>
  </div>
</body>
</text>
</TEI>
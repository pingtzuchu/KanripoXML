<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>傷寒論條辨</head>
    <p>
<pb n="KR3e0082_WYG_000-1a"/>
欽定四庫全書　　　　　子部五<lb/>
　傷寒論條辨　　　　　　醫家類<lb/>
　　提要<lb/>
　　　　<hi>臣</hi>等謹案傷寒論條辨八卷附本草鈔一卷<lb/>
　　　　或問一卷痙書一卷明方有執撰有執字中<lb/>
　　　　行歙縣人是書刻於萬厯壬辰前有己丑自<lb/>
　　　　序一篇又有辛夘後序一篇又有癸巳所作<lb/>
　　　　引一篇則刻成時所加也大㫖以後漢張機<lb/>
<pb n="KR3e0082_WYG_000-1b"/>
　　　　傷寒卒病論初編次於晉王叔和已有所改<lb/>
　　　　移及金成無已作注又多所竄亂醫者或以<lb/>
　　　　為不全之書置而不習或沿習二家之誤彌<lb/>
　　　　失其真乃竭二十餘年之力尋求端緒排比<lb/>
　　　　成編一一推作者之意為之考訂故名曰條<lb/>
　　　　辨其原本傷寒例一篇不知為何人所加者<lb/>
　　　　竟削去之而以本草鈔一卷或問一卷附綴<lb/>
　　　　於末又以醫家誤痙爲驚風多所天枉乃歴<lb/>
<pb n="KR3e0082_WYG_000-2a"/>
　　　　引素問金匱要畧傷寒卒病論諸説為痙書<lb/>
　　　　一卷併附於末有執殁後其板散佚江西喻<lb/>
　　　　嘉言遂採掇有執之説叅以已意作傷寒尚<lb/>
　　　　論篇盛行於世而有執之書遂微<lb/>
　　　國朝康熈甲寅順天林起龍得有執舊本惡嘉<lb/>
　　　　言之剽襲舊説而諱所自來乃重為評㸃刋<lb/>
　　　　板併以尚論篇附刋於末以證明其事即此<lb/>
　　　　本也起龍序文於嘉言毒詈醜詆頗乖雅道<lb/>
<pb n="KR3e0082_WYG_000-2b"/>
　　　　其所評論亦皆賛美之詞於病症方藥無所<lb/>
　　　　發明今並削而不載所附刻之尚論篇原本<lb/>
　　　　具存已别著録其異同得失可以互勘不待<lb/>
　　　　此本之複載今亦削之而附見其原目於此<lb/>
　　　　焉乾隆四十五年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3e0082_WYG_000-3a"/>
傷寒論條辨前序<lb/>
醫之為道肇始於本草經闡明於素難至傷寒論而大<lb/>
備焉本草經者神農氏之書也素難者軒岐越人之書<lb/>
也傷寒論仲景氏之遺書也然本草之作於神農氏世<lb/>
傳其說而不經見嘉祐本草序謂神農嘗百草而醫方<lb/>
興上世未有文字師學相傳謂之本草兩漢名醫仲景<lb/>
華佗諸賢始因古學附以新說通為編述本草由是始<lb/>
見於經誠如是仲景既已首事其間而乃有是論之作<lb/>
<pb n="KR3e0082_WYG_000-3b"/>
則其先後素難而股肱之其功豈不逺賢於神皇軒岐<lb/>
與越人而獨盛哉於是醫門尊之以為聖猶儒門之聖<lb/>
孔子而宗師焉然則斯道之大其所以繼往聖而開來<lb/>
學者顧不大有賴於斯文邪夫道不出自聖人不足以<lb/>
言大何謂大道道莫大於堯舜孔子之贊堯則曰巍巍<lb/>
乎惟天為大惟堯則之孔子集羣聖之大成子貢之贊<lb/>
孔子則曰夫子之不可及也猶天之不可階而升也然<lb/>
則聖人道之所以大無有不出自天者噫本草之作於<lb/>
<pb n="KR3e0082_WYG_000-4a"/>
神農氏繼天而立極者也素難之作於軒岐越人啓天<lb/>
人之秘也是論也本之風暑濕寒發之於三陽三隂風<lb/>
暑寒濕者天之四氣也三陽三隂者人之所得乎天周<lb/>
於身之六經也四氣有時或不齊六經因之而為病是<lb/>
故病綂乎經中傷合併脈證傳變標本虚實表裏寒熱<lb/>
汗吐下溫正反逆從條之以法而法三百九十七繫之<lb/>
以方而方一百一十三者天人事物錯綜之自然而然<lb/>
者也其以風為首論者即素問曰風為百病之長之意<lb/>
<pb n="KR3e0082_WYG_000-4b"/>
也其推而至於壞病不以病名名病而以壞名者壞則<lb/>
不能盡其變而舉以名之故槩之以壞曰壞者即素問<lb/>
曰萬病皆生於風寒暑濕燥火之意也自其析而言之<lb/>
誠萬殊也然既壞矣而曰知犯何逆隨證治之知犯何<lb/>
逆以法治之其所以妙於一本者豈小道者所可得同<lb/>
日而語哉讀之者皆知其為傷寒論也而不知其乃有<lb/>
所為於傷寒而立論所論不啻傷寒而已也本草素難<lb/>
之顯仁藏用者表表然無餘蘊矣所以法而世為天下<lb/>
<pb n="KR3e0082_WYG_000-5a"/>
則方而世為萬病祖乃至預有集斯道之大成而擅百<lb/>
世宗師之同歸者道不同而同出於天天者理也理在<lb/>
人心無古今方隅之異也何則乃有不同是心不宗師<lb/>
斯而鈐搥活人類證焉鈐搥活人類證者出而斯道日<lb/>
茅塞矣繼素難之往轍難乎其有人焉非天下之病是<lb/>
病者有所不幸而然邪何斯道之至於斯也嗟乎七篇<lb/>
不作楊墨之横流不息也濓洛闗閩之傳注不出堯舜<lb/>
孔子之道家殊而户異也是故義利之辯圖像性命之<lb/>
<pb n="KR3e0082_WYG_000-5b"/>
問難其所以為不得已者易地則皆然也余何人斯而<lb/>
條辨哉葢將以為後之有志仲景之堂室者級階梯之<lb/>
助云爾也時萬厯己丑春三月戊申朔新安方有執書<lb/>
<pb n="KR3e0082_WYG_000-6a"/>
傷寒論條辨後序<lb/>
傷寒論者仲景氏辨傷寒而論之之謂也傷寒何為而<lb/>
辨論也亂傷寒者中風併中風寒雜傷寒者溫病風溫<lb/>
霍亂本氣自病與凡痙濕暍皆與傷寒相涉於疑故一<lb/>
一條辨而例論之然後各皆始得分曉而不惑此傷寒<lb/>
論之所以作也然諸病之所以有待於條辨例論而後<lb/>
各皆始得分曉而不惑者以皆綂於六經也六經各一<lb/>
經絡藏府惟太陽獨多始病榮衞之兩途諸病論經論<lb/>
<pb n="KR3e0082_WYG_000-6b"/>
經者經辨而病明也傷寒與中風則於論經之中喫緊<lb/>
闗係嚴辨又在太陽之榮衞葢風則病衞寒則病榮風<lb/>
寒俱有則榮衞皆受而俱病太陽一也榮衞二而病則<lb/>
三焉此太陽所以分當嚴辨而與餘經不同也過太陽<lb/>
陽明以下辨論乃得各歸於經所以自微而著自少而<lb/>
多賸徒法而以方法具備者計之籌其條目法則迤邐<lb/>
已三百九十七方則因仍已一百一十三然而法中乃<lb/>
有一則曰知犯何逆隨證治之之條二則曰知犯何逆<lb/>
<pb n="KR3e0082_WYG_000-7a"/>
以法治之之目法言若是豈非以其絲辨縷論積多若<lb/>
是猶不足以盡風寒之所欲論之謂邪噫仲景氏所以<lb/>
作論之心如此可以想見其萬一於言語文字之外矣<lb/>
曽謂非辨非論顧可以清雜亂而正傷寒之名實乎不<lb/>
能也是故傷寒不可以作經而但可以作論者其意不<lb/>
在此歟名雖曰論實則經也說者謂醫家之有此書猶<lb/>
儒家之有語孟葢以其渾融該博曲盡精微恢恢乎足<lb/>
以股肱素難而為斯道之日星信矣然其舉綱振目經<lb/>
<pb n="KR3e0082_WYG_000-7b"/>
綸闔闢首尾條貫脈絡分明近則可以言彷彿學庸逺<lb/>
則可以議屬比春秋而法象乎易說者遺之似亦未可<lb/>
以言其全知此書之純粹也嗟惟文字去古未逺辭簡<lb/>
議奥讀而道其道者要皆不過模形範影踪跡湯丸錯<lb/>
擇名利以求鑿枘於盲瞽之餘譬之樂師習○丶勹匕<lb/>
以治鐘鼓琴瑟節奏雖工求其所謂正六律諧五音通<lb/>
八風而能與天地同和者難言也叔和類集而編次之<lb/>
各為一篇獨於太陽分而為三一一以辨標其篇目夫<lb/>
<pb n="KR3e0082_WYG_000-8a"/>
既以辨標其篇目則論歸重於辨叔和已得之矣既分<lb/>
太陽為三篇則太陽一經歸重於三辨叔和已明之矣<lb/>
自今觀之各篇之中不合於辨者厯厯可指也而太陽<lb/>
三篇尤溷溷然無辨於三也似此編次徒賴叔和之名<lb/>
存豈復叔和之實在哉必繇後之輕浮有如類證之輩<lb/>
者不諳論義不㑹辨意騁以卑陋計圖剽竊務為欺衒<lb/>
紛更錯亂顛倒變易法則斷股離肢方則裒多益寡將<lb/>
謂不如此不足以動衆惟徇私已㒺解悞人然冠履倒<lb/>
<pb n="KR3e0082_WYG_000-8b"/>
置望者必駭薰蕕同爇嗅者必憎或出重輯亦未可知<lb/>
是以匡郭縱完而體骨終失遂使晩見狐疑卒致非全<lb/>
書之謬雖専醫之門咸置之而不讀夫以此書為非仲<lb/>
景氏之全書置而不讀彼業不在醫無足怪也以業既<lb/>
在醫亦視為非全書而不讀則其為醫也可得謂之全<lb/>
醫乎何不思之甚也於是斯文湮沒至道蓁蕪民膺斯<lb/>
疾幸耶否耶不敢必也竊為此懼跋履山川冒蒙荆棘<lb/>
崎嶇南北東抵齊魯西涉川陜委志從正以趣明師期<lb/>
<pb n="KR3e0082_WYG_000-9a"/>
還叔和之故以通仲景之源風霜二十餘年顔黴鬢雪<lb/>
神其黙迪一旦豁然徴之道途足成小試倦老思休歸<lb/>
田閉閣考衆本之殊同返離異而訂正一師友之授傳<lb/>
竊僭負為此集八經寒暑藁脫七謄深慚蛙吹玷荷驥<lb/>
附雖不足以合叔和之雅調而宣仲景氏之遺音至於<lb/>
溯流窮源欲伸長○丶勹匕而擬望六律正五音諧八<lb/>
風通天地和同底民物於康阜以上際唐虞之盛之心<lb/>
所以延頸企踵於任斯道之君子者未嘗有一息之不然<lb/>
<pb n="KR3e0082_WYG_000-9b"/>
此其所以寧負僣竊而不敢逃也謹書揭簡端以告同志<lb/>
云萬厯辛夘冬日長至歙靈山方有執書于溪南無逸<lb/>
所<lb/>
<pb n="KR3e0082_WYG_000-10a"/>
傷寒論條辨引<lb/>
傳曰仲景者姓張氏名機仲景其字也南陽人<hi>張松北見曹操</hi>
<hi>以其川中醫有仲景為誇以建安言之則松亦仲景時人</hi>受業於同郡張伯祖善於<lb/>
治療尤精經方舉孝㢘官至長沙太守後在京師為名<lb/>
醫於當時為上手以宗族二百餘口建安紀年以來未<lb/>
及十稔死者三之二而傷寒居其七乃著論二十二篇<lb/>
證外合三百九十七法一百一十三方其文辭簡古奥<lb/>
雅古今治傷寒者未有能出其外者也其書為諸方之<lb/>
<pb n="KR3e0082_WYG_000-10b"/>
祖時人以為扁鵲倉公無以加之故後世稱為醫聖夫<lb/>
扁鵲倉公神醫也神尚矣人以為無以加於仲景而稱<lb/>
仲景曰聖豈非以仲景之見諸事業載諸簡篇者皆表<lb/>
章天人股肱素難達之天下通之古今易簡而易知易<lb/>
能非神竒怪異人之所不可知不可能者所可同年而<lb/>
語哉是故稱聖焉賈太傅曰吾聞古之聖人不居朝廷<lb/>
必在卜醫之中語不虚矣然醫聖也書曰論何也論也<lb/>
者仲景自道也葢謂憤傷寒之不明戚宗族之非命論<lb/>
<pb n="KR3e0082_WYG_000-11a"/>
病以辨明傷寒非謂論傷寒之一病也其文經也其事<lb/>
則論其心則以為始事於戚乃不欲忘其初其多則恵<lb/>
我後人其意則又不欲以經自居易曰謙謙君子此之<lb/>
謂也吾故曰名雖為論實則經也雖然若曰傷寒經殊<lb/>
乖矣必曰醫經稱情哉萬厯癸巳陽月之吉九山山人<lb/>
方有執識<lb/>
</p>
<p>
</p>
  </div>
</body>
</text>
</TEI>
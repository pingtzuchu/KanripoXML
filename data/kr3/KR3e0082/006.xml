<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>傷寒論條辨卷六</head> <lb/>
    <p>
<pb n="KR3e0082_WYG_006-1a"/>
欽定四庫全書<lb/>
　傷寒論條辨卷六<lb/>
　　　　　　　　　　　　明　方有執　撰<lb/>
　辨温病風温雜病脉證幷治第九<hi>凡二十條方三</hi>
　　<hi>此皆舊本錯雜亂出今分類爲篇</hi>
一太陽病發熱而渇不惡寒者為温病<lb/>
　<hi>發熱温亦陽故熱亦即發也渇熱傷血也不惡寒無隂寒之讎也温春令之氣也氣之於時或則未應至</hi>
　<hi>而至或則應至未至而不齊故冬夏雖有温要必以春為正是故必也證候顯見有如此者始可以言是</hi>
<pb n="KR3e0082_WYG_006-1b"/>
　<hi>觸犯於温而病也此掲温病之名實而不出其治者論温以辨明傷寒故不之及也説者以為有論無治</hi>
　<hi>而不自滿吁烏足與論經之大㫖哉</hi>
若發汗已身灼熱者名曰風温風溫為病脉隂陽俱浮<lb/>
自汗出身重多眠睡鼻息必鼾語言難出若被下者小<lb/>
便不利直視失溲若被火者微發黃色劇則如驚癎時<lb/>
瘈瘲若火薫之一逆尚引日再逆促命期<lb/>
　<hi>鼾音旱溲音蒐癎音間瘈音熾瘲音踨隂灼熱謂熱轉加甚也風温謂觸犯於温病有風也  陽俱浮太</hi>
　<hi>陽本浮而風温皆陽故上下皆見浮也自汗出亦衛受傷也身重多眠睡鼻息必鼾語言難出者風擁則</hi>
<pb n="KR3e0082_WYG_006-2a"/>
　<hi>氣昏熱甚則氣鬱也小便不利者太陽主膀胱而風溫皆陽下則反攻隂徒亡其津液而膀胱之氣傷也</hi>
　<hi>直視者太陽之筋支者爲目上綱故不轉睛而上竄也失溲言小便甚失其常度也火灸熨之類也微言</hi>
　<hi>攻之微則變亦㣲發黄者火熱則土燥故其色外奪也劇言攻之劇則變亦劇如驚癎時瘈瘲者火甚熱</hi>
　<hi>極而生風也熏亦火刼也一逆言乍誤也尚引日言猶可以俄延再逆言復誤也促命期言夭枉人之天</hi>
　<hi>年其致警之意深矣</hi>
二形作傷寒其脉不弦𦂳而弱弱者必渇被火者必譫<lb/>
語弱者發熱脉浮解之當汗出愈<lb/>
　<hi>形作傷寒猶曰似傷寒指上條而申言之也不弦𦂳謂非傷寒也弱即風性柔緩之謂譫語者火甚則土</hi>
<pb n="KR3e0082_WYG_006-2b"/>
　<hi>燥也弱者發熱蓋引素問諸弱發熱以明上文之必渇也解之言脉既屬浮則當以法解之訣人用治之</hi>
　<hi>大意也</hi>
三脉浮熱甚反灸之此為實實以虚治因火而動必咽<lb/>
燥唾血<lb/>
　<hi>此又承上條而申致戒警之意實謂脉浮熱甚為邪氣勝則實咽燥者腎為膀胱之合其脉之直者入肺</hi>
　<hi>中循喉嚨挾舌本也唾血者火性炎上血因之而妄逆也已上皆言温</hi>
四病如桂枝證頭不痛項不强寸脉微浮胷中痞鞕氣<lb/>
上衝咽喉不得息者此為胷有寒也當吐之宜瓜蔕散<lb/>
<pb n="KR3e0082_WYG_006-3a"/>
瓜蔕散方<lb/>
　瓜蔕<hi>一分熬黄</hi>　　赤小豆<hi>一分</hi>
右二味各别搗篩爲散已合治之取一錢匕以香豉一<lb/>
合熱湯七合煑作稀糜去滓取汁和散溫頓服之不吐<lb/>
者少少加得快吐乃止諸亡血虚家不可與瓜蔕散<lb/>
　<hi>如桂枝證言大約似中風也頭不痛項不强言太陽經中無外入之風邪以明非中風也寸候身半已上</hi>
　<hi>微浮邪自内出也胷中痞鞕痰涎塞膈也氣上衝咽喉者痰湧上逆俗謂喉中聲如曵鋸是也寒以痰言</hi>
　<hi>痰内證也内者為虚故曰寒也是病也想當先仲景時命名者蓋不過按素問陽之氣以天地之疾風名</hi>
<pb n="KR3e0082_WYG_006-3b"/>
　<hi>之而亦呼為中風豈意後世足以奪本經之中風相亂而相誤哉經革其名而以病如桂枝證掲之誠萬</hi>
　<hi>世辨明中風似是而非之至教也易吐實風寒之梔子豉而以瓜蔕散者𤓰蔕苦寒能吐頑痰而快膈小</hi>
　<hi>豆酸平善湧風涎而逐水香豉能起信而潮汐故佐二物而主治稀糜則又承載三物者之舟航此所以</hi>
　<hi>爲吐虚風虚寒之對藥也然而又曰虚家不可與何也是又一説也此風此寒雖人身之虚象而痰涎顧</hi>
　<hi>非胷中之實物邪然則虚家者不痰可言乎噫本氣自病之東垣不作難乎可與同論此也休哉</hi>
五病人有寒復發汗胃中冷必吐蚘<lb/>
　<hi>有寒承上文而言復反也言誤也誤汗則徒亡津液胃中空虚故曰冷也胃虛則蚘失其所養而誖亂故</hi>
　<hi>吐出可必此乃申致上文不可發汗以嚴戒慎之意當作一條舊本出在兩篇數拘有定今一之則目不</hi>
<pb n="KR3e0082_WYG_006-4a"/>
　<hi>合舊數故但移就相次存二以仍舊計凡如此者讀者自㑹可也</hi>
六病人手足厥冷脉乍𦂳者邪結在胷中心中滿而煩<lb/>
飢不能食者病在胷中當須吐之宜𤓰蔕散<lb/>
　<hi>手足厥冷似渉於厥隂傷寒也乍忽也言非厥隂傷寒乃虚寒之邪自内而作故曰邪結在胷中邪亦以</hi>
　<hi>痰言所以胷中滿而煩也飢不能食者痰涎湧上逆而塞膈氣窒而食不通也病在胷中乃承上起下之</hi>
　<hi>句吐宜瓜蔕散而與前條同者虚風虚寒雖殊而痰之所以為邪則一也然前條虚風生痰即俚俗所謂</hi>
　<hi>中風而此條虚寒痰證即諸家方書所謂四證類傷寒而痰居其一者是也經皆掲之而不名者想當時</hi>
　<hi>皆不過以中風傷寒為通解經以虚風之風非風寒之風也故不曰風痰而曰胷有寒以虚寒之寒與風</hi>
<pb n="KR3e0082_WYG_006-4b"/>
　<hi>寒之寒不同也故不曰寒痰而曰邪在胷中但詳其痰之狀而革其名正其義以出其治其所以為曉寤</hi>
　<hi>天下後世也亦已至矣何天下後世卒深沉昏惑而反多口於經甚者則直詆桂枝湯為偶中於漢之末</hi>
　<hi>世誣之為不可用羣然没其所謂中風之病名而懵其病於不知顚倒其傷寒之經㫖於分崩離析使故</hi>
　<hi>習之弊至今尚然噫陋俗之難化愚夫之難曉一至是邪宜乎後之人年不古若而日䧟於促也冤哉</hi>
七病人身大熱反欲得近衣者熱在皮膚寒在骨髓也<lb/>
身大寒反不欲衣者寒在皮膚熱在骨髓也<lb/>
　<hi>此揭五合表裏之為病而分曉之所以勉人當求病於的之意皮膚五合之表也骨髓五合之裏也熱在</hi>
　<hi>皮膚寒在骨髓者表實裏虚也寒在皮膚熱在骨髓者表虚裏實也然此以藏府不預而言耳合藏府而</hi>
<pb n="KR3e0082_WYG_006-5a"/>
　<hi>統言之則皆表而無裏之可稱也學者不可不究</hi>
表熱裏寒者脉雖沉而遲手足微厥下利清穀此裏寒<lb/>
也所以隂證亦有發熱者此表解也表寒裏熱者脉必<lb/>
滑身厥舌乾也所以少隂惡寒而踡此表寒也時時自<lb/>
煩不欲厚衣此裏熱也<lb/>
　<hi>此承上文而詳釋之之意所以隂證亦有發熱者之上疑有脱落</hi>
八病發熱頭痛脉反沉若不瘥身體疼痛當救其裏宜<lb/>
四逆湯<lb/>
<pb n="KR3e0082_WYG_006-5b"/>
　<hi>此馮脉不馮證之大㫖  方見太陽下</hi>
九病在陽應以汗解之反以冷水潠之若灌之其熱被<lb/>
却不得去彌更益煩肉上粟起意欲飲水反不渇者服<lb/>
文蛤散若不瘥者與五苓散寒實結胷無熱證者與三<lb/>
物小䧟胷湯白散亦可服<lb/>
文蛤散方<lb/>
　文蛤<hi>五兩</hi>
右一味爲散以沸湯和一錢匕服湯用五合<lb/>
<pb n="KR3e0082_WYG_006-6a"/>
白散方<lb/>
　桔梗<hi>三分</hi>　貝母<hi>三分/</hi>　巴豆<hi>一分去皮熬黒研如泥</hi>
右件二味爲末内巴豆更於臼中杵之以白飲和服强<lb/>
人一錢羸者減之病在膈上必吐在膈下必利不利進<lb/>
熱粥一杯利過不止進冷粥一杯身熱皮粟不解欲引<lb/>
衣自覆者若水以潠之洗之益令熱被不得出當汗而<lb/>
不汗則煩假令汗出己腹中痛與芍藥三兩如上法<lb/>
　<hi>潠心艮切蒙在陽謂表未罷熱未除也潠噴之也灌漑之也被  也言邪蒙冐於潠灌之水鬱閉而不散</hi>
<pb n="KR3e0082_WYG_006-6b"/>
　<hi>熱悗煩惱益甚也粟起言膚上粒起如粟水寒鬱留於表而然也意欲得水而不渇者邪熱雖甚反為水</hi>
　<hi>寒所制也文蛤即海蛤之有文理者鹹寒走腎而利水以之獨專任者蓋取督腎而行水也不差者水雖</hi>
　<hi>内漬猶有外被者故用五苓散内以消之外以散之而兩解也寒以飲言飲本寒也又得水寒兩寒摶結</hi>
　<hi>而實於胷中故謂無熱證也小陷胷湯固小結胷之主治然白散者桔梗貝母能消飲而開膈巴豆辛溫</hi>
　<hi>能散寒而逐水所以寒結或重而小結胷不能解者則此又可服也  小䧟胷湯方見太陽中</hi>
十病人藏無他病時發熱自汗出而不愈者此衛氣不<lb/>
和也先其時發汗則愈宜桂枝湯主之<lb/>
　<hi>藏無他病裏氣和也時以暫言謂或時則然或時不然也衛氣不和表不固也先其時言於未發熱之先</hi>
<pb n="KR3e0082_WYG_006-7a"/>
　<hi>也陽方見太  上</hi>
十一病常自汗出者此為榮氣和榮氣和者外不諧以衛<lb/>
氣不共榮氣和諧故爾以榮行脉中衛行脉外復發其<lb/>
汗榮衞和則愈宜桂枝湯<lb/>
　<hi>此與上條同上以暫言此言常者謂無時不然也上言藏藏為隂而主裏此言榮榮亦隂而主裏衛亦外</hi>
　<hi>皆變文之互詞盖上條以暫言故其詞畧此以常言故其詞詳兩相互發義不殊也然皆發汗而此不言</hi>
　<hi>先其時者以常故無先後之可言也</hi>
十二病人脉數數為熱當消穀引食而反吐者此以發汗<lb/>
<pb n="KR3e0082_WYG_006-7b"/>
令陽氣微膈氣虚脉乃數也數為客熱不能消穀以胃<lb/>
中虚冷故吐也<lb/>
　<hi>數為客熱已下乃反覆詳明上文之義客熱以邪氣言虚冷以正氣言</hi>
十三微數之脉愼不可灸因火為邪則為煩逆追虚逐實<lb/>
血散脉中火氣雖㣲内攻有力焦骨傷筋血難復也<lb/>
　<hi>微數虚熱也故戒慎不可灸逐亦追也實謂熱也血散脉中言追逐之餘必至迫血血為榮而行脉中故</hi>
　<hi>謂散於脉中也火氣雖微已下甚言追逐之害大盖骨賴血以濡既失其所濡必枯而焦筋賴血以榮既</hi>
　<hi>亡以為榮必衰而傷殘伐其本源故也以此示人而近來人之以火灸隂虚發熱者猶比比焉竊見其無</hi>
<pb n="KR3e0082_WYG_006-8a"/>
　<hi>有不焦骨傷筋而斃者吁是豈正命哉可哀也已</hi>
十四病人煩熱汗出則解又如瘧狀日晡所發熱者屬陽<lb/>
明也脉實者宜下之脉浮虚者宜發汗下之宜大承氣<lb/>
湯發汗宜桂枝湯<lb/>
　<hi>煩熱太陽也故脉浮虛而宜汗散如瘧狀謂熱之徃來猶瘧之作輟有時而不爽也晡日加申陽明之王</hi>
　<hi>時也故脉實而宜下解</hi>
十五未持脉時病人手义自冐心師因教試令欬而不欬<lb/>
者此必兩耳聾無聞也所以然者以重發汗虚故如此<lb/>
<pb n="KR3e0082_WYG_006-8b"/>
　<hi>此訣人推測病情之大法</hi>
十六病人不大便五六日繞臍痛煩燥發作有時者此有<lb/>
燥屎故使不大便也<lb/>
　<hi>病人謂凡有病之人證犯有如此者則皆當如此而治之之謂非獨以風寒之病爲言而已也此訣人辨</hi>
　<hi>凡百胃實之大㫖</hi>
十七病人小便不利大便乍難乍易時有微熱喘冒不能<lb/>
臥者有燥屎也宜大承氣湯<lb/>
　<hi>小便不利所以大便有乍難乍易也時有微熱陽明潮作也喘冒不能臥胃不和也故曰有燥屎  方見</hi>
<pb n="KR3e0082_WYG_006-9a"/>
　<hi>陽明篇下同</hi>
十八大下後六七日不大便煩不解腹滿痛者此有燥屎<lb/>
也宜大承氣湯<lb/>
　<hi>煩不解則熱未退可知腹滿痛則胃實可診故曰有燥屎已上三條皆訣人當下之大法</hi>
十九本發汗而復下之此爲逆也若先發汗治不爲逆本<lb/>
先下之而反汗之爲逆若先下之治不爲逆<lb/>
　<hi>復與覆同古字通用比復亦反也猶言誤也與下文反汗之反同意蓋兩  而互相發明以訣人汗下之</hi>
　<hi>大法</hi>
<pb n="KR3e0082_WYG_006-9b"/>
二十凡病若發汗若吐若下若亡津液隂陽自和者必自<lb/>
愈<lb/>
　<hi>隂陽以脉言而二便在其中兩者和則血氣無相勝負可知故自愈可必此訣人持診之大要</hi>
　辨霍亂病脉證幷治第十<hi>凡九條方三</hi>
一問曰病有霍亂者何答曰嘔吐而利名曰霍亂<lb/>
　<hi>霍吐也亂雜亂也靈樞曰清氣在隂濁氣在陽清濁相干亂於腸胃則爲霍亂是也</hi>
二問曰病發熱頭痛身疼惡寒吐利者此屬何病答曰<lb/>
此名霍亂自吐下又利止更復發熱也<lb/>
<pb n="KR3e0082_WYG_006-10a"/>
　<hi>發熱頭痛身疼惡寒外感也吐利内傷也上以病名求病證此以病證實病名反覆詳明之意</hi>
三傷寒其脉微澀者本是霍亂今是傷寒却四五日至<lb/>
隂經上轉入隂必利本嘔下利者不可治也欲似大便<lb/>
而反失氣仍不利者屬陽明也便必鞕十三日愈所以<lb/>
然者經盡故也<lb/>
　<hi>轉失皆見陽明篇也本根原也言根因原起自霍亂  本嘔意同</hi>
下利後便當鞕鞕則能食者愈今反不能食到後經中<lb/>
頗能食過一經能食過之一日當愈不愈者不屬陽明<lb/>
<pb n="KR3e0082_WYG_006-10b"/>
也<lb/>
　<hi>此申上文末節而言其詳</hi>
四霍亂頭痛發熱身疼痛熱多欲飲水者五苓散主之<lb/>
寒多不用水者理中丸主之<lb/>
理中丸方<lb/>
　人參<hi>三兩</hi>　　白术<hi>三兩/</hi>　　甘草<hi>三兩</hi>
　乾薑<hi>三兩</hi>
右四味搗篩爲末蜜和丸如雞黃大以沸湯數合和一<lb/>
<pb n="KR3e0082_WYG_006-11a"/>
丸硏碎温服之日三四夜二服腹中未熱益至三四丸<lb/>
然不及湯湯法以四物依兩數切用水八升煑取三升<lb/>
去滓温服一升日三服<lb/>
　<hi>此申上文而出其治熱多欲飲水者陽邪勝也寒多不用水者隂邪勝也五苓散者水行則熱洩是亦兩</hi>
　<hi>解之謂也理治也料理之謂中裏也裏隂之謂參术之甘温裏也甘草甘平和中也乾薑辛熟散寒也</hi>
　<hi>五苓散方見太陽上</hi>
加減法<lb/>
若臍上築者腎氣動也去术加桂四兩<hi>腎氣動欲作奔豚也去术腎惡</hi>
<pb n="KR3e0082_WYG_006-11b"/>
　<hi>燥也加桂以其能伐腎邪而泄奔豚然非枝也</hi>吐多者去术加生薑三兩<hi>吐氣</hi>
　<hi>逆也术能壅氣故去之薑能散氣所以為嘔吐之聖藥也</hi>　多者還用术悸者加<lb/>
　茯苓二兩<hi>下多濕勝也復用术术能燥濕濕燥則下斷也悸以飲水過度言水停之故也加茯</hi>
　<hi>苓水行則悸愈也</hi>渇欲得水者加术足前成四兩半<hi>渇脾虚也加术</hi>
　<hi>緩脾也</hi>腹中痛者加人參足前成四兩半<hi>腹中痛裏虚也加人參補</hi>
　<hi>中也</hi>寒者加乾薑足前成四兩半<hi>寒以不用水之甚者言乾薑辛熱而能散</hi>
　<hi>寒非稱權則不可也</hi>腹滿者去术加附子一枚服湯後如食頃<lb/>
　飲熱粥一升許微自溫勿發揭衣被<hi>氣滯則腹滿术甘而壅故去之</hi>
<pb n="KR3e0082_WYG_006-12a"/>
　<hi>附子辛散故加之飲熱粥亦助藥力也自溫亦取微欲似汗之意勿發揭衣被防重感也  案此用术去</hi>
　<hi>术术上皆無白字何哉蓋由文次句中上無空隙故雖有狂妄竟不能於此加毫末而經之眞原昭然猶</hi>
　<hi>存則他术之有白出於偽妄不待言而明矣然於僞妄之疎愚亦可以見也君子察微觀人於其所忽信</hi>
　<hi>哉</hi>吐利止而身痛不休者當消息和解其外宜桂枝<lb/>
　湯小和之<hi>吐利止裏和也身痛表退而新虚也消息猶言斟酌也桂枝湯固衛以和表者也小</hi>
　<hi>和言少少與服不令過度之意也</hi>
五吐利汗出發熱惡寒四肢拘急手足厥冷者四逆湯<lb/>
主之<lb/>
<pb n="KR3e0082_WYG_006-12b"/>
　<hi>吐利四肢拘急手足厥冷裏隂虚也汗出發熱惡寒表陽衰也四逆湯表裏合救之劑也  方見太陽下</hi>
　<hi>下同</hi>
六旣吐且利小便復利而大汗出下利清穀内寒外熱<lb/>
脉微欲絶者四逆湯主之<lb/>
　<hi>此與上條大同小異而義同故治亦同</hi>
七吐已下斷汗出而厥四肢拘急不解脉微欲絶者通<lb/>
脉四逆加豬膽汁湯主之<lb/>
通脉四逆加豬膽汁湯方<lb/>
<pb n="KR3e0082_WYG_006-13a"/>
　於四逆湯方内加豬膽汁半合餘依四逆湯法<lb/>
　<hi>已止也下即利也斷絶也此總上文言吐利兩皆止絕而又以其餘證之不解者更治以出也不解之證</hi>
　<hi>者陽極虚隂極甚脾氣亦衰微也然極則劇矣通脉四逆加豬膽汁者與少隂白通同一反佐以䟽劇則</hi>
　<hi>正治反格拒之意也</hi>
八惡寒脉微而復利利止亡血也四逆加人參湯主之<lb/>
四逆加人參湯方<lb/>
　於四逆湯方内加人參一兩餘依四逆湯法<lb/>
　<hi>亡血津液竭也人參能生津也</hi>
<pb n="KR3e0082_WYG_006-13b"/>
九吐利發汗脉小煩者以新虚不勝穀氣故也<lb/>
　<hi>此與下篇末條詳畧不一而義則同亦互意也</hi>
　辨隂陽易差後勞復脉證幷治第十一<hi>凡七條方四</hi>
一傷寒隂陽易之爲病其人身體重少氣少腹裏急或<lb/>
引隂中拘攣熱上衝胷頭重不欲舉眼中生花膝脛拘<lb/>
急者燒裩散主之<lb/>
燒裩散方<lb/>
　右取婦人中裩近隱處剪燒灰以水和服方寸匕日<lb/>
<pb n="KR3e0082_WYG_006-14a"/>
　三服小便即利隂頭微腫則愈婦人病取男子裩當<lb/>
　燒灰<lb/>
　<hi>少腹之少去聲新傷寒包中風而言也易猶交易變易之易言大病  差血氣未復强合隂陽則二氣交</hi>
　<hi>感互相換易而爲病也身體重少氣眞元虧竭而困倦也少腹裏急或引隂中拘攣者所易之氣内攻也</hi>
　<hi>熱上衝胷頭不欲舉眼中生花者虚陽生熱而上蒸也膝脛拘急者脉亂而筋傷也裩當近隱處隂陽二</hi>
　<hi>氣之所聚也男女易用物各歸本也</hi>
二大病差後勞復者枳實梔子豉湯主之若有宿食者<lb/>
加大黃如博碁子五六枚<lb/>
<pb n="KR3e0082_WYG_006-14b"/>
枳實梔子豉湯方<lb/>
　枳實<hi>三枚炙</hi>　　梔子<hi>十四枚/擘</hi>　豉<hi>一升綿裹</hi>
右三味以清漿水七升空煑取四升内枳實梔子煑取<lb/>
二升下豉更煑五六沸去滓溫分再服覆令微似汗<lb/>
　<hi>大病㮣言也下倣此勞强力房勞復重復作病蓋大邪初退血氣新虚作强勞傷虚而生熱猶之病復發</hi>
　<hi>非實發初病也枳實寛中破結梔子散熱除煩香豉能解虚勞之熱清漿則又梔子之監制故協三物之</hi>
　<hi>苦寒同主勞傷之復熱而與發初病之實熱不同倫也宿食陳宿之積食也食能生熱故須去之大黄者</hi>
　<hi>去陳以致新也</hi>
<pb n="KR3e0082_WYG_006-15a"/>
三傷寒差已後更發熱者小柴胡湯主之脉浮者以汗<lb/>
解之脉沉者以下解之<lb/>
　<hi>此示病後不謹調理小復之大法脉浮有所重感也脉沉飲食失節也</hi>
四大病差後從腰已下有水氣者牡蠣澤㵼散主之<lb/>
牡蠣澤㵼散方<lb/>
　牡礪<hi>熬</hi>　　　澤㵼　　　　栝蔞根<lb/>
　蜀漆<hi>洗去脚</hi>　葶藶<hi>熬</hi>　　　商陸根<lb/>
　海藻<hi>洗去鹹已上各等分</hi>
<pb n="KR3e0082_WYG_006-15b"/>
右七味異搗下篩爲散更入臼中治之白飲和服方寸<lb/>
匕小便利止後服<lb/>
　<hi>水氣肌肉腫滿而虚浮蓋差後新虚土未强而水無制也從腰已下而不及上者水性就下勢之初起故</hi>
　<hi>雖泛濫未至於横溢也牡礪澤㵼海藻鹹以走腎腎强則水行葶藶商陸根苦以利濕濕去則腫没蜀漆</hi>
　<hi>辛而能散故爲諸品之佐也栝蔞根苦能徹熱本乃蜀漆之使也</hi>
五大病差後喜唾乆不了了者胃上有寒當以丸藥温<lb/>
之宜理中丸<lb/>
　<hi>唾口液也寒以飲言不了了謂無已時也  方見前</hi>
<pb n="KR3e0082_WYG_006-16a"/>
六傷寒解後虛羸少氣氣逆欲吐者竹葉石膏湯主之<lb/>
竹葉石膏湯方<lb/>
　竹葉<hi>二把</hi>　　石膏<hi>一斤/</hi>　　半夏<hi>半升洗</hi>
　人參<hi>三兩</hi>　　甘草<hi>二兩/炙</hi>　　粳米<hi>半升</hi>
　麥門冬<hi>一升去心</hi>
右七味以水一斗煑取六升去滓内粳米煑米熟湯成<lb/>
去米溫服一升日三服<lb/>
　<hi>羸音雷飲羸病而瘦也少氣謂短氣不足以息也氣逆欲吐  作惡阻也蓋寒傷形故寒解則肌肉消削</hi>
<pb n="KR3e0082_WYG_006-16b"/>
　<hi>而羸痩熱傷氣故熱退則氣衰耗而不足病後虚羸脾胃未强飲食難化則痰易生痰湧氣逆故欲吐也</hi>
　<hi>竹葉清熱麥冬除煩人參益氣甘草生肉半夏豁痰而止吐粳米病後之補劑石膏有徹上徹下之功故</hi>
　<hi>能佐諸品而成補益也</hi>
七病人脉已解而日暮微煩以病新差人强與穀脾胃<lb/>
氣尚弱不能消穀故令微煩損穀則愈<lb/>
　<hi>脉已解邪悉去而無遺餘也日暮陽明之王時也强與穀謂壓其進食也損言當節減之也蓋飲食節則</hi>
　<hi>脾胃和脾胃和則百體安此調理病餘之要法也</hi>
　右經十一篇法三百九十七方一百一十三蓋仲景<lb/>
<pb n="KR3e0082_WYG_006-17a"/>
　氏之遺書而叔和所詮次之者也傳謂世稱仲景醫<lb/>
　聖良以仲景者集醫哲之大成而是書者正醫教之<lb/>
　大訓也初學之士舎是則無以爲入道之門而敦進<lb/>
　徳之基矣故夫篤志斯道者亦曰必由是而學焉則<lb/>
　亦庶乎其不差而於人已不致悞馴是以徃誠能至<lb/>
　於仁熟義精道久化成不但人無枉命而已亦無慚<lb/>
　徳則帝伯之堂可升有農之神可繼豈不偉哉<lb/>
　<hi>三百九十七者今移六條在第十五篇</hi>
<pb n="KR3e0082_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　傷寒論條辨卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>傷寒論條辨卷七</head> <lb/>
    <p>
<pb n="KR3e0082_WYG_007-1a"/>
欽定四庫全書<lb/>
　傷寒論條辨卷七<lb/>
　　　　　　　　　　　　明　方有執　撰<lb/>
　辨痙濕暍病證第十二<lb/>
　　此篇相傳謂爲叔和述仲景金匱之文雖逺不可<lb/>
　　考觀其掲首之辭信有之也然既曰以為與傷寒<lb/>
　　相似而致辨焉則亦述所當述者是故後人稱之<lb/>
　　爲仲景之徒云<lb/>
<pb n="KR3e0082_WYG_007-1b"/>
傷寒所致太陽痓濕暍三種宜應别論以爲與傷寒相<lb/>
似故此見之<lb/>
　<hi>痓見太陽上篇暍音謁下同兩痓見下素問諸痙項强是也濕霑潤不乾也天之  露上濕也地之水潦</hi>
　<hi>下濕也人之汗液身中之濕也凡著霑潤經久不乾皆能致病傷濕之謂也暍傷暑也史記禹扇暍淮南</hi>
　<hi>子武王䕃暍人于樾下左擁而右扇之是也叔和之意蓋謂三者皆風寒之變證既成變證則當别爲立</hi>
　<hi>論然自風寒變來本屬太陽猶有風寒渉似之疑須當倂爲辨論故掲己意而述之如左</hi>
○太陽病發熱脉沉而細名曰痓<lb/>
　<hi>此揭痙之狀發熱太陽未除也沉寒也細濕也中風傷寒病猶在太陽而脉變如此者則是重感寒濕而</hi>
<pb n="KR3e0082_WYG_007-2a"/>
　<hi>變痙不可仍以中風傷寒稱也詳見下</hi>
○太陽病發汗太多因致痓<lb/>
　<hi>此承上條復原變痙之由千金曰太陽中風重感寒濕則變痙然則發汗太多者重感寒濕而變痙之原</hi>
　<hi>因也蓋中風自汗傷寒發汗汗出過多衣被必濕濕勝寒生過時不更汗後新虚易於感受濕漬寒侵滲</hi>
　<hi>注關節所以有痙之變也不然臥太陽病而發汗安得别有所謂寒濕而可以爲重感哉</hi>
○太陽病發熱汗出不惡寒者名曰柔痓<lb/>
　<hi>此以中風而致變言汗出不惡寒風傷衛也柔風性耎緩也</hi>
○太陽病發熱無汗反惡寒者名曰剛痓<lb/>
<pb n="KR3e0082_WYG_007-2b"/>
　<hi>此以傷寒而致變言無汗反惡寒寒傷榮也剛寒性勁急也</hi>
○病身熱足寒頸項强急惡寒時頭熱面赤目脉赤獨<lb/>
頭面搖卒口噤背反張者痓病也<lb/>
　<hi>卒清勿切噤羣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>切於此以痙之具證言身熱頭熱面赤目脉赤陽邪發  陽也足寒隂邪逆於隂也獨</hi>
　<hi>頭面搖者風行陽而動於上也卒忽然也噤寒而口閉也蓋口者脾之竅胃爲脾之合而脉挾口環唇脾</hi>
　<hi>虚胃寒故忽然唇口脗合噤急而飲食不通也背反張者太陽之脉俠背故寒則筋急而拘攣熱則筋緩</hi>
　<hi>而縱弛也然剛柔二痙則各見證之一偏惟風寒俱有而致變者則具見也  痙止此</hi>　<hi>詳見痙書</hi>
○濕家之爲病一身盡疼發熱身色如似熏黃<lb/>
<pb n="KR3e0082_WYG_007-3a"/>
　<hi>一身盡疼者人身之土内則主脾胃外則主肌肉土惡濕濕自外入肌肉先傷也發熱濕鬱而蒸也熏黃</hi>
　<hi>者土本黃色濕則昏滯故黧暗而不明也</hi>
○濕家病身上疼痛發熱靣黃而喘頭痛鼻塞而煩其<lb/>
脉大自能飲食腹中和無病病在頭中寒濕故鼻塞内<lb/>
藥鼻中則愈<lb/>
　<hi>塞心勿切内音納黃此以上濕言亦風濕也身上疼痛與上條互詞靣  喘煩脉大者風爲陽而陽受之</hi>
　<hi>也能飲食者陽能化穀所以胃和而裏無病也病在頭已下申上文之意寒以濕之性言鼻氣通於天故</hi>
　<hi>邪獨甚而專主治也</hi>
<pb n="KR3e0082_WYG_007-3b"/>
○濕家其人但頭汗出背强欲得被覆向火若下之早<lb/>
則噦胷滿小便不利舌上如胎者以丹田有熱胷中有<lb/>
寒渴欲得水而不能飲則口燥煩也<lb/>
　<hi>强上聲客此以下濕言亦寒濕也但頭汗出者寒爲隂隂邪  於隂陽上越而不通於下也背强欲得被</hi>
　<hi>覆向火者太陽之脉俠背背居偝北最爲畏寒寒濕之隂邪注經絡滲骨髓所以筋脉牽急而惡寒甚也</hi>
　<hi>噦胷滿者凡在太陽下早皆然也丹田下焦也胷中上焦也熱在下而寒在上所以渇欲得水反逆而不</hi>
　<hi>能飲且又亡津液所以口乾燥而内作煩悗也</hi>
○太陽病關節疼痛而煩脉沉而細者此名濕痺之候<lb/>
<pb n="KR3e0082_WYG_007-4a"/>
其人小便不利大便反快但當利其小便<lb/>
　<hi>此以濕之入裏者言關節疼痛者寒濕之氣走注内滲所以脉沉而細也痺以疼痛言小便不利大便反</hi>
　<hi>快者濕即水甚則橫流不遵故道妄逆而暴亂也利其小便者導其遵故道而行禹之治功也</hi>
○病者一身盡疼發熱日晡所劇者此名風濕此病傷<lb/>
於汗出當風或久傷取冷所致也<lb/>
　<hi>發熱日晡所劇者陽明主胃而屬土土主濕所以熱甚於陽明之王時也然汗出當風而爲風濕則是以</hi>
　<hi>身中之濕言此其所以陽明王而熱則劇與久傷取冷與夏月傷於冷水之意同</hi>
○問曰風濕相摶一身盡疼痛法當汗出而解値天隂<lb/>
<pb n="KR3e0082_WYG_007-4b"/>
雨不止醫云此可發汗汗之病不愈者何也答曰發其<lb/>
汗汗大出者但風氣去濕氣在是故不愈也若治風濕<lb/>
者發其汗但微微似欲汗出者風濕俱去也<lb/>
　<hi>此承上條復設問答而喻治隂雨不止則濕不除所以益當發汗也然風濕本由汗出當風而得則汗之</hi>
　<hi>大出者必反濕轉加甚可知也微微似欲汗出而不見出則濕消而風散矣此固發汗之微機後之動輒</hi>
　<hi>以大汗為言者其去道奚啻㝷常而已哉</hi>
○濕家下之額上汗出微喘小便利者死若下利不止<lb/>
者亦死<lb/>
<pb n="KR3e0082_WYG_007-5a"/>
　<hi>額上汗出微喘者陽亡於上也小便利與下利不止者隂脱於下也然治濕當利其小便而以小便利主</hi>
　<hi>死何也誤治而隂陽散亡也  濕止此</hi>
○太陽中熱者暍是也其人汗出惡寒身熱而渴也<lb/>
　<hi>蒸熱謂之暑傷暑謂之暍汗出惡寒者太陽表不固也身熱者暑邪傷陽也渇者亡津液而内燥也然渇</hi>
　<hi>爲内證太陽主表而有渇何也炎暑之時陽浮外越人之津液本少渇為常事况更汗出而重亡津液乎</hi>
　<hi>且太陽溫病已有渴又况暍乎</hi>
○太陽中暍者身熱疼重而脉微弱此亦夏月傷冷水<lb/>
水行皮中所致也<lb/>
<pb n="KR3e0082_WYG_007-5b"/>
　<hi>身熱疼重而曰夏月傷冷水水行皮中所致者土主肌肉而惡濕水滲土而蒸發也脉微弱者熱則血乾</hi>
　<hi>而氣耗也然夏日則飲水古人之常事而曰傷何哉良由暑迫飲之過多或得之澡洗暑反内入也然則</hi>
　<hi>庸俗以當盛暑時濯流飲泉而得身熱疼重遽謂爲閉水傷寒者水其暑之訛而傷寒則浮謠之謬也</hi>
○太陽中暍者發熱惡寒身重而疼痛其脉弦細芤遲<lb/>
小便已灑灑然毛聳手足逆冷小有勞身卽熱口開前<lb/>
板齒燥若發汗則惡寒甚加溫鍼則發熱甚數下之則<lb/>
淋甚<lb/>
　<hi>數音速其發熱惡寒身重而疼痛總上文具證而言下乃申  詳而致戒也弦細芤遲亦詳微弱之意小</hi>
<pb n="KR3e0082_WYG_007-6a"/>
　<hi>便已灑灑然毛聳者隂虚而寒内作也手足逆冷者陽熱内陷也小有勞身即熱者陽虚氣怯不勝力任</hi>
　<hi>之甚也口開者熱甚也故反則噤是也前板齒燥者陽明熱甚而津液乾也惡寒甚者以虗其表也發熱</hi>
　<hi>甚者以擾其陽而損其隂也淋甚者損其隂而津液竭也言三法皆不可也然則治之奈何金匱治暍以</hi>
　<hi>白虎加人參湯白虎有嘯則生風之能薦凉解秋之義人參有益陽補虚之用生津止渴之功是故通寒</hi>
　<hi>暑而妙應神矣哉所謂方而世爲萬病祖者此之謂也</hi>
　辨脉法上篇第十三<lb/>
　　此篇已下皆叔和述仲景之言附己意以爲贊經<lb/>
　　之辭譬則翼焉傳類也篇目舊名平脉次第二而<lb/>
<pb n="KR3e0082_WYG_007-6b"/>
　　僭經右夫傳不可以先經論脉亦無先各脉而後<lb/>
　　平脉之理且平脉不過前數條冒事必如此耳後<lb/>
　　亦各脉安得直以平脉名篇皆非叔和之舊其爲<lb/>
　　後人之紛更明甚是故重考訂而次序如今<lb/>
問曰脉有三部隂陽相乘榮衛血氣在人體躬呼吸出<lb/>
入上下於中因息遊布津液流通隨時動作效象形容<lb/>
春弦秋浮冬沉夏洪察色觀脉大小不同一時之間變<lb/>
無經常尺寸參差或短或長上下乖錯或存或亡病輒<lb/>
<pb n="KR3e0082_WYG_007-7a"/>
改易進退低昂心迷意惑動失紀綱願爲具陳令得分<lb/>
明師曰子之所問道之根原脉有三部尺寸及關<lb/>
　<hi>參音攙差穿之切為去聲令平聲為根原者言人之五藏六府吉凶死生皆取决於脉所以  斯道之根本淵源也</hi>
　<hi>孫思邈曰從肘腕中横文至掌魚際後文却而十分之而入取九分是為尺從魚際後文却還度取十分之一則是</hi>
　<hi>寸寸十分之而入取九分之中則寸口也闗界尺寸之間古無定説朱子曰俗傳脉訣詞最鄙淺非叔和書明甚乃</hi>
　<hi>能直指髙骨為闗似得難經本㫖然則闗有定位自脉訣始滑氏曰寸為陽為上部主頭項已下至心胷之分也闗</hi>
　<hi>為隂陽之中為中部主臍腹胠脇之分也尺為隂為下部主腰足脛股之分也此寸闗尺為三部之説也</hi>
榮衛流行不失衡銓<hi>榮當作營見馬氏素問註證發微</hi>
<pb n="KR3e0082_WYG_007-7b"/>
　<hi>素問曰榮者水穀之精氣也和調於五藏洒陳於六府乃能入於脉也故循脉上下衛者水穀之悍氣也</hi>
　<hi>其氣慓疾滑利不能入於脉也故循皮膚之中分肉之間難經三十二難曰人受氣於穀穀入於胃乃傳</hi>
　<hi>於五藏六府五藏六府皆受於氣其清者為榮濁者為衛榮行脉中衛行脉外靈樞同而紀氏云素問曰</hi>
　<hi>榮者水穀之精氣則清衛者水穀之悍氣則濁精氣入於脉中則濁悍氣行於脉外則清然則三經之文</hi>
　<hi>雖少别而其旨則同清濁之分雖殊而其為氣則一夫榮衛之為榮衛如此然三十二難又曰心者血肺</hi>
　<hi>者氣血為榮氣為衛榮行脉中衛行脉外行中行外雖同而榮則又以血言言心肺而不言水穀故王氏</hi>
　<hi>曰清者體之上也陽也火也離中之一隂降故午後一隂生即心之生血也故曰清氣為榮濁者體之下</hi>
　<hi>也隂也水也坎中之一陽升故子後一陽生即腎之生氣也故曰濁氣為衛滑氏曰以用而言則清氣為</hi>
<pb n="KR3e0082_WYG_007-8a"/>
　<hi>榮者濁中之清者也濁氣為衛者清中之濁者也以體而言則清之用不離乎濁之體濁之用不離乎清</hi>
　<hi>之體故謂清氣為榮濁氣為衛亦可也謂榮濁衛清亦可也又曰綂而言之則榮衛皆水穀之氣所為故</hi>
　<hi>悉以氣言可也析而言之則血為榮氣為衛固自有分矣是故榮行脉中衛行脉外猶水澤之於川澮風</hi>
　<hi>雲之於太虚也合經傳而觀之則榮衛之在人身可以性能言而不可以色象求榮行脉中衛行脉外蓋</hi>
　<hi>亦以其分體分用之大端言也㑹其極而言之其猶氤氲在天地與衡銓稱具喻平準也</hi>
腎沉心洪肺浮肝弦此自經常不失銖分<lb/>
　<hi>銖音殊而腎為水藏水性就下故其脉循骨而沉心為火藏  合血脉故其脉洪洪猶洪水之洪大而有</hi>
　<hi>波瀾之謂也肺為金藏而合皮毛金得五行之清其脉故浮肝為木藏木性曲直其脉循筋而行故弦經</hi>
<pb n="KR3e0082_WYG_007-8b"/>
　<hi>正也常久也亦經也言平人之脉以如此合四時為正通常而可久也説文十黍之重曰銖六銖為一分</hi>
　<hi>蓋指脉之以三菽六菽約輕重而言也然言四藏而不言脾者脾之平和不可得見故其經常不可言欲</hi>
　<hi>人當自推也</hi>
出入升降漏刻周旋水下二刻一周循環<lb/>
　<hi>出而升氣之上來也入而降氣之下去也漏刻以一日一夜漏水下百刻而言也周旋以周身之流行旋</hi>
　<hi>轉而言也下二句乃申上文而詳言之也滑氏曰内經平人氣象論云人一呼脉再動一吸脉再動呼吸</hi>
　<hi>定息脉五動閏以太息命曰平人故平人一呼脉行三寸一吸脉行三寸呼吸定息脉行六寸以呼吸之</hi>
　<hi>數言之一日一夜凡一萬三千五百息毎刻一百三十五息每二刻二百七十息脉行一十六丈二尺為</hi>
<pb n="KR3e0082_WYG_007-9a"/>
　<hi>一周身也積而盈之毎時八刻計一千八十息脉行六十四丈八尺榮衛四周於身十二時九十六刻計</hi>
　<hi>一萬二千九百六十息脉行七百七十七丈六尺為四十八周身刻之餘分得五百四十息脉分行二周</hi>
　<hi>身得三十二丈四尺合一萬三千五百四十息總之為五十度周身脉得八百一十丈也此呼吸之息脉</hi>
　<hi>行之數周身之度合晝夜百刻之詳也</hi>
當復寸口虚實見焉<lb/>
　<hi>見音現之滑氏曰寸口謂氣口也居手大隂魚際却行一寸  分氣口之下曰關曰尺云者皆手大隂所</hi>
　<hi>歴之處而手太隂又為百脉流注朝會之始也此承上文而言脉行周身五十度又當復始於寸口所以</hi>
　<hi>謂之循環也虚實見下</hi>
<pb n="KR3e0082_WYG_007-9b"/>
變化相乘隂陽相干風則浮虚寒則牢堅沉潛水畜支<lb/>
飲急弦動則爲痛數則熱煩<lb/>
　<hi>凡脉言數皆音朔因此承上文而言虚實所見之目病脉之大端也乘  也干犯也言脉之變化相因而</hi>
　<hi>乘由隂陽之邪相干而犯下文乃所乘所干之目風為陽邪浮虚者陽主外也寒為隂邪牢堅者隂主内</hi>
　<hi>也水飲皆痰之異名以其聚於内故曰水畜沉潛内伏也以其薄於外故曰支飲急弦外暴也浮沉牢弦</hi>
　<hi>皆脉名虚堅潛急非脉名也乃形容惟其浮則虚弱牢則堅强沉所以潛弦所以急之謂也動隂陽相摶</hi>
　<hi>而然也摶聚不散所以痛也數急疾也陽盛則數所以熱煩也</hi>
設有不應知變所縁三部不同病各異端<lb/>
<pb n="KR3e0082_WYG_007-10a"/>
　<hi>此言虚實之見固有如上文所言者然不可執一以拘設或脉與病有不如此而相應者則又當察識其</hi>
　<hi>别有傳變之縁故況三部所屬不同則變端亦各自有異豈所言之數者可以為一定之限哉</hi>
太過可怪不及亦然邪不空見中必有姧審察表裏三<lb/>
焦别焉知其所舎消息診看料度藏府獨見若神爲子<lb/>
條記傳與賢人<lb/>
　<hi>見音現别必列切度逹各切為去聲傳如字見太過不及總虚實而言也怪非常也言二者不常  見則</hi>
　<hi>當知其為怪異也姧傷犯也難經曰上焦者在心下下膈在胃上口主内而不出其治在膻中玉堂下一</hi>
　<hi>寸六分直兩乳間陷者是中焦者在胃中脘不上不下主腐熟水穀其治在臍傍下焦者當膀胱上口主</hi>
<pb n="KR3e0082_WYG_007-10b"/>
　<hi>分别清濁主出而不內以傳道也其治在臍下一寸故名三焦舎謂病邪客止之處所也此條乃設問答</hi>
　<hi>以敷陳脉道之大槩故爲首章以發眀診家入式之始事此節乃總結上文以起下條示學者當通此以</hi>
　<hi>逹彼因畧以致詳之意也</hi>
○師曰呼吸者脉之頭也<lb/>
　<hi>呼者氣之出脉之來也吸者氣之入脉之去也頭頭緒也脉隨氣之出入而來去名狀雖多呼吸則其源</hi>
　<hi>頭也然脉有二此以尺寸之脉言若以周身言之則循環無端截不斷無頭尾之可言學者當别識  脉</hi>
　<hi>經無吸字</hi>
初持脉來疾去遲此出疾入遲名曰内虚外實也初持<lb/>
<pb n="KR3e0082_WYG_007-11a"/>
脉來遲去疾此出遲入疾名曰內實外虚也<lb/>
　<hi>劉氏曰來者自骨肉之分而出於皮膚之際氣之升而上也去者自皮膚之際而還於骨肉之分氣之降</hi>
　<hi>而下也出呼而來也入吸而去也經曰來者為陽去者為隂此之謂也疾即上條之太過亦陽也遲即上</hi>
　<hi>條之不及亦隂也然則内虚外實者隂不及陽太過也内實外虚者隂太過而陽不及也然來去出入者</hi>
　<hi>脉之大關鍵也内外虚實者病之大綱領也知内外之隂陽而明其孰為虚孰為實者診家之切要也為</hi>
　<hi>此條以次首條者示學者下手工夫之急務也</hi>
○問曰上工望而知之中工問而知之下工脉而知之<lb/>
願聞其説師曰病家人來請云病人苦發熱身體疼病<lb/>
<pb n="KR3e0082_WYG_007-11b"/>
人自臥師到診其脉沉而遲者知其差也何以知之表<lb/>
有病者脉當浮大今脉反沉遲故知愈也<lb/>
　<hi>沉遲屬隂故知表邪已解也</hi>
假令病人云腹内卒痛病人自坐師到脉之浮而大者<lb/>
知其差也何以知之若裏有病者脉當沉而細今脉浮<lb/>
大故知愈也<lb/>
　<hi>凡假令之令皆平聲卒清勿切此卒痛言倉遽作痛也浮大屬陽故知裏邪已散也  條上設三問下二</hi>
　<hi>節苦發熱身體疼腹内卒痛言問坐臥言望末決言知病於脉所以示診家三者不可闕一之意也</hi>
<pb n="KR3e0082_WYG_007-12a"/>
○問曰病家人來請云病人發熱煩極明日師到病人<lb/>
向壁臥此熱已去也設令脉不和處言已愈<lb/>
　<hi>凡設令之令與假令之令同處言之處皆上聲以眀日到則病有進退可知矣故於其向壁臥則可  擬</hi>
　<hi>其安而熱已去也脉不和言雖未至於平靜亦無躁疾之謂也此與上條大意畧同</hi>
設令向壁臥聞師到不驚起而盻視若三言三止脉之<lb/>
嚥唾者此詐病也設令脉自和處言此病大重當須服<lb/>
吐下藥鍼灸數十百處乃愈<lb/>
　<hi>盻音係勿此復喻人恐足以勝詐覺人  售欺之意盻恨視貌</hi>
<pb n="KR3e0082_WYG_007-12b"/>
○師持脉病人欠者無病也<lb/>
　<hi>張口气悟為欠然隂陽相引則欠故無病可知也</hi>
脉之呻者病也<lb/>
　<hi>呻呻吟苦聲</hi>
言遲者風也<lb/>
　<hi>舌强則言遲經絡牽急則舌强筋攣則經絡拘急肝屬木其合筋其主風</hi>
搖頭者裏痛也<lb/>
　<hi>頭屬陽裏屬隂頭搖者隂不與陽和也</hi>
<pb n="KR3e0082_WYG_007-13a"/>
行遲者表强也<lb/>
　<hi>表以經絡言强以拘急言</hi>
坐而伏者短氣也<lb/>
　<hi>短氣者裏不足也</hi>
坐而下脚者腰痛也<lb/>
　<hi>下脚欲求伸舒之意</hi>
裏實䕶腹如懷卵物者心痛也<lb/>
　<hi>懷卵物猶言自冒其心之謂此條八節皆望而知之之事</hi>
<pb n="KR3e0082_WYG_007-13b"/>
○師曰伏氣之病以意候之今月之内欲有伏氣假令<lb/>
舊有伏氣當須脉之若脉微弱者當喉中痛似傷非喉<lb/>
痺也病人云實咽中痛雖尒今復欲下利<lb/>
　<hi>伏氣者舊有外感不即發而伏藏於經中之氣也今月之内欲有伏氣疑有錯誤微弱少隂之脉也少隂</hi>
　<hi>之脉從腎上貫肝膈入肺中循喉嚨故喉中痛也然咽痛下利皆少隂證故病人雖言實痛亦當知其欲</hi>
　<hi>自下利也</hi>
○問曰人病恐怖者其脉何狀師曰脉形如循絲纍纍<lb/>
然其靣白脱色也<lb/>
<pb n="KR3e0082_WYG_007-14a"/>
　<hi>恐怖惶懼也循理治也絲言細也纍纍聯絡貌脱色猶言失色也蓋内氣餒者則外色奪所以有卒然之</hi>
　<hi>變也</hi>
○問曰人不飲其脉何類師曰脉自澀唇口乾燥也<lb/>
　<hi>血少則脉澀所以唇口乾燥然此以不飲而然非由此而不飲也</hi>
○問曰人愧者其脉何類師曰脉浮而面色乍白乍赤<lb/>
　<hi>愧慙也脉浮而面色乍白乍赤者神遊不定故血氣亂而變不一也</hi>
○問曰經説脉有三菽六菽重者何謂也師曰脉者人<lb/>
以指按之如三菽之重者肺氣也如六菽之重者心氣<lb/>
<pb n="KR3e0082_WYG_007-14b"/>
也如九菽之重者脾氣也如十二菽之重者肝氣也按<lb/>
之至骨者腎氣也<lb/>
　<hi>經難經也菽大豆也滑氏曰肺最居上主候皮毛故其脉如三菽之重心在肺下主血脉故其脉如六菽</hi>
　<hi>之重脾在心下主肌肉故其脉如九菽之重肝在脾下主筋故其脉如十二菽之重腎在肝下主骨故其</hi>
　<hi>脉按之至骨腎不言菽以類推之當如十五菽之重蓋五藏以上下之次第而居故其氣之至離皮膚有</hi>
　<hi>如此逺近之約摸乃越人教人如此用指着意候按而取診耳輕重以下指之法言故何氏曰越人云菽</hi>
　<hi>大抵是箇約摸的法見得輕重有差等非眞如菽之重也然此條言氣難經言部部者一定之部位而氣</hi>
　<hi>在其中氣者元氣穀氣之精而部位亦在不言之表也虞氏有言假令左手寸口如三菽之重得之乃知</hi>
<pb n="KR3e0082_WYG_007-15a"/>
　<hi>肺氣之至如六菽之重得之知本經之至虞氏以氣推明越人言外之意如此然則此條以氣言者豈非</hi>
　<hi>發明難經此意於虞氏未言之先歟不然既曰經説不易其部字也雖然難經有與皮毛相得者與血脉</hi>
　<hi>相得者與肌肉相得者與肝平者舉指來疾者五句在各起句重字下而此無之則是難經詳而此畧叅</hi>
　<hi>㸔則義全</hi>
○問曰脉有相乘有縱有橫有逆有順何也師曰水行<lb/>
乘火金行乘木名曰縱火行乘水木行乘金名曰橫水<lb/>
行乘金火行乘木名曰逆金行乘水木行乘火名曰順<lb/>
也<lb/>
<pb n="KR3e0082_WYG_007-15b"/>
　<hi>縱横皆平聲者乘猶乘舟車之乘縱直也橫者縱之對順從也逆  順之反水能剋火而乘火金能剋木</hi>
　<hi>而乘木乘其所勝其事易直故曰縱火受制於水而反乘水木受制於金而反乘金侮所不勝其事不直</hi>
　<hi>故曰橫水生於金而反乘金火生於木而反乘木子來犯母其勢悖故曰逆金能生水而乘水木能生火</hi>
　<hi>而乘火母之及子其勢從故曰順也上條言脉原於五藏合二五而成部位之次第乃推明脉之所以始</hi>
　<hi>也此條言脉具五行刑生制化之義乃五藏六府吉凶死生之樞機脉之大要也而其所以為斯道之根</hi>
　<hi>源可見矣</hi>
○問曰脉有殘賊何謂也師曰脉有弦𦂳浮滑沉濇此<lb/>
六者名曰殘賊能爲諸脉作病也<lb/>
<pb n="KR3e0082_WYG_007-16a"/>
　<hi>殘傷也賊害也浮滑陽盛也沉濇弦𦂳隂盛也陽盛為太過隂盛為不及皆可怪之脉能傷害血氣者也</hi>
　<hi>諸脉謂各部之脉也作起也言六者若見於各部之脉中則皆能為其部生起病端如太陽之為病脉浮</hi>
　<hi>傷寒脉隂陽俱𦂳之類所謂邪不空見者此之謂也</hi>
○問曰脉有災怪何謂也師曰假令人病脉得太陽與<lb/>
形證相應因爲作湯比還送湯如食頃病人乃大吐若<lb/>
下利腹中痛師曰我前來不見此證今乃變異是名災<lb/>
怪又問曰何縁作此吐利答曰或有舊時服藥今乃發<lb/>
作故名災怪耳<lb/>
<pb n="KR3e0082_WYG_007-16b"/>
　<hi>此勉醫家病家當兩相敬愼庶不為災怪致生疑累之意</hi>
○問曰東方肝脉其形何似師曰肝者木也名厥隂其<lb/>
脉微弦濡弱而長是肝脉也肝病自得濡弱者愈也<lb/>
　<hi>凡脉言濡皆讀輭之微非脉名蓋脉以有胃氣為吉微微之弦有胃氣  謂也難經曰春脉者肝也東方</hi>
　<hi>木也萬物之所以始生也故其氣來耎弱輕虚而滑端直以長故曰弦蓋肝主筋故其脉如此此述素難</hi>
　<hi>而成文素難詳而此畧且多錯誤</hi>
假令得純弦脉者死何以知之以其脉如弦直是肝藏<lb/>
傷故知死也<lb/>
<pb n="KR3e0082_WYG_007-17a"/>
　<hi>純弦即素難所謂真肝脉至如弦直即素難所謂中外急如循刀刃責責然如按琴瑟弦如新張弓弦是</hi>
　<hi>也</hi>
南方心脉其形何似師曰心者火也名少隂其脉洪大<lb/>
而長是心脉也心病自得洪大者愈也<lb/>
　<hi>心主血脉其王在夏故其脉洪大而長應萬物盛長之象也然素難皆言心脉鈎鈎以性情言洪大而長</hi>
　<hi>以體勢言</hi>
假令脉來微去大故名反病在裏也脉來頭小本大者<lb/>
故名覆病在表也上微頭小者則汗出下微本大者則<lb/>
<pb n="KR3e0082_WYG_007-17b"/>
為關格不通不得尿頭無汗者可治有汗者死<lb/>
　<hi>尿與溺同一反覆鈎之反覆也此條下文脱二節錯  節在前此節亦疑多錯誤</hi>
西方肺脉其形何似師曰肺者金也名太隂其脉毛浮<lb/>
也肺病自得此脉若得緩遲者皆愈若得數者則劇何<lb/>
以知之數者南方火火剋西方金法當癰膿為難治也<lb/>
　<hi>肺主皮毛上為華蓋故脉毛浮緩遲者脾土之脉也兼得緩遲為愈者肺金得土爲逢生也法當癰膿者</hi>
　<hi>金逢火化也轉此下當有如上文假令云云之  語一節疑脱落</hi>
假令下利寸口關上尺中悉不見脉然尺中時一小見<lb/>
<pb n="KR3e0082_WYG_007-18a"/>
脉再舉頭者腎氣也若見損脉來至為難治<lb/>
　<hi>下利屬少隂損脉自上下由肺而之腎為極故腎病見損脉為難治此上當有北方腎脉其形何似云云</hi>
　<hi>問答起語一節此乃其下文轉語一節也舊錯在第十一條前今移</hi>
○問曰二月得毛浮脉何以處言至秋當死師曰二月<lb/>
之時脉當濡弱反得毛浮者故知至秋死二月肝用事<lb/>
肝脉屬木應濡弱反得毛浮者是肺脉也肺屬金金來<lb/>
剋木故知至秋死他皆倣此<lb/>
　<hi>應平聲吉此承上條復以四時脉氣屬五行生剋應病以主  凶死生之理揭一以例其餘所以示人持</hi>
<pb n="KR3e0082_WYG_007-18b"/>
　<hi>診之要法也</hi>
○師曰脉肥人責浮瘦人責沉肥人當沉今反浮瘦人<lb/>
當浮今反沉故責之<lb/>
　<hi>責求也肥人當沉者肌膚厚其脉深也故求其病於浮痩人當浮者肌膚薄其脉淺也故求其病於沉褚</hi>
　<hi>氏曰肥人如沉而正沉者愈沉痩人如浮而正浮者愈浮此之謂也</hi>
○師曰寸脉下不至關爲陽絶尺脉上不至關爲隂絶<lb/>
此皆不治決死也若計其餘命死生之期期以月節剋<lb/>
之也<lb/>
<pb n="KR3e0082_WYG_007-19a"/>
　<hi>寸為陽陽生於尺而動於寸故下不至關為陽絶尺為隂隂生於寸而動於尺故上不至關為隂絶言生</hi>
　<hi>息斷絶也餘命謂未盡之天年也上期日期也下期期約也月節剋之與前條二月得毛浮脉至秋死同</hi>
　<hi>推</hi>
○師曰脉病人不病名曰行尸以無王氣卒倒眩仆不<lb/>
識人者短命死人病脉不病名曰内虚以無穀神雖困<lb/>
無苦<lb/>
　<hi>王去聲卒清勿切而周氏曰形體之中覺見憔悴精神昏憒食不忻羙  脉得四時之從無過不及之偏</hi>
　<hi>是人病脉不病也形體安和而脉息乍大乍小或至或損弦𦂳浮滑沉澀不一殘賊冲和之氣是脉息不</hi>
<pb n="KR3e0082_WYG_007-19b"/>
　<hi>與形相應乃脉病人不病也經曰形氣有餘脉氣不足者死行尸之謂也又曰人受氣於穀穀入於胃乃</hi>
　<hi>傳於五藏六府五藏六府皆受於氣然則内虚以無穀神者穀氣弗充之謂也</hi>
○問曰翕奄沉名曰滑何謂也沉爲純隂翕爲正陽隂<lb/>
陽和合故令脉滑關尺自平陽明脉微沉食飲自可少<lb/>
隂脉微滑滑者𦂳之浮名也此爲隂實其人必股内汗<lb/>
出隂下濕也<lb/>
　<hi>合音閤令平聲翕翕起而盛動於上旋復叢聚而合也與論語始作  如之翕同奄忽然覆也沉没於下</hi>
　<hi>也純隂以其没於下言也正陽以其盛於上言也和合言隂陽併集無偏勝也陽明胃也食飲自可言胃</hi>
<pb n="KR3e0082_WYG_007-20a"/>
　<hi>不病也少隂腎也微滑水沉如石之滑故謂𦂳之浮名也隂實言邪在腎也少隂之脉出膕内廉上股内</hi>
　<hi>貫脊屬腎腎主水滑為陽陽主熱陽䧟入隂熱鬱而蒸發所以股内汗出而隂下濕也</hi>
○問曰曾爲人所難𦂳脉從何而來師曰假令亡汗若<lb/>
吐以肺裏寒故令脉𦂳也假令欬者坐飲冷水故令脉<lb/>
緊也假令下利以胃中虚冷故令脉𦂳也<lb/>
　<hi>難去聲之此條一問三答以揭緊之為寒而有三因  不同以見脉非一途而可取之意</hi>
○寸口衛氣盛名曰高榮氣盛名曰章髙章相摶名曰<lb/>
綱<lb/>
<pb n="KR3e0082_WYG_007-20b"/>
　<hi>難經曰寸口者脉之大會手太隂之脉動也五藏六府之所終始故法取於寸口是也高者豊隆而有充</hi>
　<hi>滿之貌章者文采而有潤澤之貎綱言血氣俱盛則脉有綱維之意</hi>
衛氣弱名曰惵榮氣弱名曰卑惵卑相摶名曰損<lb/>
　<hi>惵音牒言惵震懼也言衛氣不足者則心常自怖卑伏下也  榮氣不足者則心常自抑損減也傷也言</hi>
　<hi>榮衛俱弱外不足以固䕶内不足以榮養則藏府為之有所減而傷損也</hi>
衛氣和名曰緩榮氣和名曰遲遲緩相摶名曰沉<lb/>
　<hi>緩縱也言榮不與衛和而衛自和則血不足以榮筋病則四肢縱弛而不能收痿類是也遲滯也言衛不</hi>
　<hi>與榮和而榮自和則氣乏神昏病則百體滯殢倦怠而嗜臥瘵類是也沉溺也言溺於所偏則病也</hi>
<pb n="KR3e0082_WYG_007-21a"/>
○寸口脉緩而遲緩則陽氣長其色鮮其顔光其聲商<lb/>
毛髮長遲則隂氣盛骨髓生血滿肌肉𦂳薄鮮鞕隂陽<lb/>
相抱榮衛俱行剛柔相摶名曰强<lb/>
　<hi>緩以候胃遲以候脾陽氣長者言胃氣有餘也顔色聲音毛髪皆陽也鮮麗也光輝也商清也長美也形</hi>
　<hi>容胃陽之有餘也隂氣盛者言脾氣充足也骨髓血肉皆隂也𦂳薄結也鮮鞕堅也形容脾隂之充足也</hi>
　<hi>相抱言和洽也俱行言周流也相摶言合一也極言二氣得其和平皆由脾胃盈餘之所致如此則其人</hi>
　<hi>健王而强壯故曰强也</hi>
○趺陽脉滑而緊滑者胃氣實𦂳者脾氣强持實擊强<lb/>
<pb n="KR3e0082_WYG_007-21b"/>
痛還自傷以手把刃坐作瘡也<lb/>
　<hi>趺陽在足跗上骨間動脉處去䧟谷三寸一名會元主脾胃也滑為食故在胃則主穀氣實𦂳為寒故在</hi>
　<hi>脾則主邪氣强持實擊强言胃實脾强兩相摶擊而為病譬則以手把刃而自傷蓋謂非由别藏府而傳</hi>
　<hi>變也</hi>
○寸口脉浮而大浮爲虚大為實在尺為關在寸爲格<lb/>
關則不得小便格則吐逆<lb/>
　<hi>素問曰精氣奪則虚邪氣勝則實尺以候隂關閉也不得小便者隂閉於下則内者不得出也格拒也吐</hi>
　<hi>逆者陽拒於上則外者不得入也</hi>
<pb n="KR3e0082_WYG_007-22a"/>
○趺陽脉伏而濇伏則吐逆水穀不化濇則食不得入<lb/>
名曰關格<lb/>
　<hi>趺陽見前主候脾胃故復言此以見與上條有相符之意</hi>
○脉浮而大浮為風虚大為氣强風氣相摶必成隱疹<lb/>
身體為癢癢者名泄風久久為痂癩<lb/>
　<hi>痂與<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>同音加汗素問曰外在腠理則為泄風又曰泄風之狀多汗  出泄衣上口中乾上漬其風不能</hi>
　<hi>勞事身體盡痛則寒癩疥也</hi>
○寸口脉弱而遲弱者衛氣微遲者榮中寒榮為血血<lb/>
<pb n="KR3e0082_WYG_007-22b"/>
寒則發熱衛為氣氣微者心内饑饑而虚滿不能食也<lb/>
　<hi>寒之為言虚也與貧之稱寒同虚寒發熱者血氣之在人身猶水火在天地水乾則火熾也饑而虚滿者</hi>
　<hi>陽主化穀衛陽衰微不化穀故虚滿而不能食也</hi>
　趺陽脉大而緊者當即下利為難治<lb/>
　<hi>大為虚𦂳為寒脾胃虚寒故主下利為難治也</hi>
○寸口脉弱而緩弱者陽氣不足緩者胃氣有餘噫而<lb/>
吞酸食卒不下氣塡於膈上也<lb/>
　<hi>塡音田胃陽氣以胃中之眞氣言不足則不能化穀胃氣以  中之穀氣言有餘言有宿實也有宿實則</hi>
<pb n="KR3e0082_WYG_007-23a"/>
　<hi>鬱而生熱故噫飽而吞酸此盖以飲食之內傷者言也</hi>
○趺陽脉𦂳而浮浮為氣𦂳為寒浮為腹滿𦂳為絞痛<lb/>
浮𦂳相摶腸鳴而轉轉即氣動膈氣乃下少隂脉不出<lb/>
其隂腫大而虚也<lb/>
　<hi>腹滿者胃氣虚而邪氣實也絞痛者脾家寒而邪壅滯也鳴者氣之鼓也轉則氣之運也下則氣之壅滯</hi>
　<hi>者極甚而反也少隂之脉循隂器而主水脉不出其隂腫大者正虚邪實水不得泄蓋趺陽之土敗而少</hi>
　<hi>隂所以無制也</hi>
○寸口脉微而濇微者衛氣不行濇者榮氣不逮榮衛<lb/>
<pb n="KR3e0082_WYG_007-23b"/>
不能相將三焦無所仰身體痺不仁榮氣不足則煩疼<lb/>
口難言衛氣虚則惡寒數欠三焦不歸其部上焦不歸<lb/>
者噫而酢吞中焦不歸者不能消穀引食下焦不歸者<lb/>
則遺溲<lb/>
　<hi>數音朔噫音隘酢與醋同能衛主氣不行言不用事也榮主血不逮不及也不  相將言榮衛不相和諧</hi>
　<hi>不能相與也仰依賴也痺頑痺也不仁言不知痛痒不省人事也難言者心虚神短舌强而聲不出也惡</hi>
　<hi>寒數欠者衛踈表不固不能禦寒所以氣乏而好為欠也不歸其部言不還足其所有之分内也酢吞吞</hi>
　<hi>酸也吞酸則受納妨矣不能消穀引食者言不司腐熟也遺溲者言不司約制也蓋上焦主受納中焦主</hi>
<pb n="KR3e0082_WYG_007-24a"/>
　<hi>腐熟下焦分清濁主出而專約制此甚言榮衛不相和諧致三焦皆失其常故各廢其所司之職事如此</hi>
○趺陽脉沉而數沉為實數消穀𦂳者病難治<lb/>
　<hi>沉以候裏故在脾胃則主實穀氣實也數為熱陽也𦂳爲寒隂也言趺陽主脾胃脾胃主穀穀氣實若脉</hi>
　<hi>見數而陽熱勝陽能化穀雖病不足為害若脉得𦂳而隂寒勝隂不化穀病為難治</hi>
○寸口脉微而濇微者衛氣衰濇者榮氣不足衛氣衰<lb/>
面色黃榮氣不足面色青榮為根衛為葉榮衛俱微則<lb/>
枝葉枯槁而寒慄欬逆唾腥吐涎沫也<lb/>
　<hi>首三句與前條差衰字然衰則不行不足亦不逮更互發明者也氣為衛色本白白屬金黃土色也金生</hi>
<pb n="KR3e0082_WYG_007-24b"/>
　<hi>於土金無氣色不顯故土之色反見也血為榮色本赤赤屬火青木色也火生於木火無氣色不明故木</hi>
　<hi>色反見也榮為根者言血榮於人身之内猶木之根本也衛為葉者言氣衛於人身之外猶木之枝葉也</hi>
　<hi>寒慄榮不足以養而衛亦不能外固也欬逆唾腥吐涎沫者氣不利而血亦不調也</hi>
○趺陽脉浮而芤浮者衛氣衰芤者榮氣傷其身體痩<lb/>
肌肉甲錯浮芤相摶宗氣衰微四屬斷絶<lb/>
　<hi>芤音摳體浮為氣虚故曰衛氣衰芤為失血故曰榮氣傷身  瘦者衛衰而形損也肌肉甲錯者榮傷而</hi>
　<hi>枯坼也宗氣三焦隧氣之一也鍼經曰宗氣積於胷中出於喉嚨以貫心脉而行呼吸是也四屬皮肉肌</hi>
　<hi>髓也蓋三焦乃氣之道路衛氣衰而榮氣傷所以宗氣亦衰微四屬不相維而斷絶也</hi>
<pb n="KR3e0082_WYG_007-25a"/>
○寸口脉微而緩微者衛氣疎踈則其膚空緩者胃氣<lb/>
實實則糓消而水化也穀入於胃脉道乃行水入於經<lb/>
其血乃成榮盛則其膚必踈三焦絶經名曰血崩<lb/>
　<hi>踈言不能固䕶衛主溫分肉肥腠理踈則分肉不溫腠理不肥故曰空也緩為胃氣有餘實猶言强也所</hi>
　<hi>以穀消而水化糓入於胃至其血乃成乃承上文而言水穀化消則胃益實而能淫精於脉以成其血而</hi>
　<hi>使榮盛榮盛則衛益衰故曰其膚必踈也三焦者氣之道路也經徑也絶經言血不歸經也崩山壊之名</hi>
　<hi>也隂血大下而曰崩者言其不能止靜與山壊之勢等也</hi>
○趺陽脉微而𦂳緊則為寒微則為虚微𦂳相摶則為<lb/>
<pb n="KR3e0082_WYG_007-25b"/>
短氣<lb/>
　<hi>脾胃虚寒則不化穀短氣者穀氣不充而神氣不足也  已上叔和皆以寸口趺陽相間而成編者寸口</hi>
　<hi>為脉之大㑹五藏六府之所終始趺陽主脾胃吉凶死生之樞機係焉二部為脉道之切要一也</hi>
○少隂脉弱而濇弱者微煩濇者厥逆<lb/>
　<hi>弱為虚損而不足隂虚生内熱所以煩然屬少隂故雖煩亦微也濇為少血而不滑不能上與陽相順接</hi>
　<hi>所以厥而逆冷也</hi>
○趺陽脉不出脾不上下身冷膚鞕<lb/>
　<hi>脾不上下言其不能淫輸水穀之精氣以榮養於周身之上下也身冷膚鞕者脾胃主肌肉胃陽不為溫</hi>
<pb n="KR3e0082_WYG_007-26a"/>
　<hi>而脾隂不為潤也</hi>
○少隂脉不至腎氣微少精血奔氣促迫上入胷膈宗<lb/>
氣反聚血結心下陽氣退下熱歸隂股與隂相動令身<lb/>
不仁此為尸厥當刺期門巨闕<lb/>
　<hi>奔氣言厥氣上奔也尸厥言厥逆若尸之不溫也蓋三焦主行呼吸反聚而呼吸不行則血結心阻遏陽</hi>
　<hi>氣不得上升反下䧟入於隂中與隂相摶而動隂寒甚所以令人身體不仁而成尸厥也期門見太陽上</hi>
　<hi>篇刺之所以散心下之血結也巨闕在上脘上一寸五分刺之所以行宗氣之反聚也</hi>
○寸口脉微尺脉緊其人虚損多汗知隂常在絶不見<lb/>
<pb n="KR3e0082_WYG_007-26b"/>
陽也<lb/>
　<hi>寸為陽微為虚陽虚則衛不固所以多汗汗多亡陽故曰絶不見陽也尺為隂緊為寒隂傷於寒則損以</hi>
　<hi>由隂損而病故曰知隂常在也</hi>
○寸口諸微亡陽諸濡亡血諸弱發熱諸緊為寒諸乘<lb/>
寒者則爲厥鬱冒不仁以胃無穀氣脾濇不通口急不<lb/>
能言戰而慄也<lb/>
　<hi>諸猶凡也微為氣虚故曰亡陽濡為隂虚故曰亡血發熱隂虚也諸乘寒者之諸指上文四句而總言之</hi>
　<hi>也鬱冒不仁已下詳厥而言也無穀氣厥則飲食不通也脾統血無血故濇也口為脾之竅言心聲也心</hi>
<pb n="KR3e0082_WYG_007-27a"/>
　<hi>主血血不榮則筋牽急而舌强故不能言也戰而慄虚寒甚也</hi>
○問曰濡弱何以反適十一頭師曰五藏六府相乘故<lb/>
令十一<lb/>
　<hi>此義未詳或曰濡弱者萬物之初始莫不皆先濡弱適徃也言五藏六府相乘而徃反初皆濡弱故濡弱</hi>
　<hi>者通該夫十一者之首事未知是否</hi>
○問曰何以知乘府何以知乘藏師曰諸陽浮數為乘<lb/>
府諸隂遲濇為乘藏也<lb/>
　<hi>浮數陽也以陽部而見陽脉故知乘府也遲濇隂也以隂部而見隂脉故知乘藏也</hi>
<pb n="KR3e0082_WYG_007-27b"/>
　辨脉法下篇第十四<lb/>
問曰脉有隂陽者何謂也答曰凡脉大浮數動滑此名<lb/>
陽也脉沉濇弱弦微此名隂也凡隂病見陽脉者生陽<lb/>
病見隂脉者死<lb/>
　<hi>隂陽者通藏府血氣表裏虚實風寒寒熱而總言之也大浮數動滑皆陽之性能故見則為陽氣至可知</hi>
　<hi>也沉濇弱弦微皆隂之體叚故見則為隂氣至可診也隂病三隂之屬也見陽脉則隂消而陽長陽主生</hi>
　<hi>故有生之兆先見可明也陽病三陽之類也見隂脉則陽退而隂進隂主殺故應死之機已著可審也夫</hi>
　<hi>道不外乎隂陽萬物生於陽氣至而死於隂令行者造化之樞機固如是也人亦化中之一物焉能外隂</hi>
<pb n="KR3e0082_WYG_007-28a"/>
　<hi>陽而逃其生死乎聖賢為道之先覺故闡明生死神道以設教衆人囿於道昩而不能察故但醉生夢死</hi>
　<hi>於形器之中而不可與言神聖工巧之妙矣學者誠能致竭心思以盡力乎此則脉道之精微雖千緒萬</hi>
　<hi>端大要此其推也</hi>
○問曰脉有陽結隂結者何以別之答曰其脉浮而數<lb/>
能食不大便者此為實名曰陽結也期十七日當劇其<lb/>
脉沉而遲不能食身體重大便反鞕名曰隂結也期十<lb/>
四日當劇<lb/>
　<hi>浮數能食皆陽也實謂胃家實陽以風言謂由中風而結為實鞕也沉遲不能食身體重隂也鞕實互文</hi>
<pb n="KR3e0082_WYG_007-28b"/>
　<hi>隂以寒言謂由傷寒而結為胃實也十七十四未詳</hi>
○問曰病有灑淅惡寒而復發熱者何答曰隂脉不足<lb/>
陽往從之陽脉不足隂往乘之曰何謂陽不足答曰假<lb/>
令寸口脉微名曰陽不足隂氣上入陽中則灑淅惡寒<lb/>
也曰何謂隂不足答曰假令尺脉弱名曰隂不足陽氣<lb/>
下䧟入隂中則發熱也<lb/>
　<hi>陽先乎隂以陷入也故曰從諱之也隂隨於陽以上入也故曰乘傷之也惡寒者陽不足以勝隂而與隂</hi>
　<hi>俱化也發熱者隂不足以勝陽而從陽之化也上條明陽明内實此明太陽發熱惡寒蓋申二脉而詳言</hi>
<pb n="KR3e0082_WYG_007-29a"/>
　<hi>之也</hi>
○陽脉浮隂脉弱者則血虚血虚則筋急也<lb/>
　<hi>筋賴血以榮血虚則筋失其所榮潤故拘攣而急也</hi>
其脉沉者榮氣微也其脉浮而汗出如流珠者衛氣衰<lb/>
也榮氣微者加燒鍼則血流不行更發熱而躁煩也<lb/>
　<hi>沉以候裏榮行脉中故衰微可知浮以候表衛行脉外汗出如流珠則表不固故衰憊可診榮氣微者已</hi>
　<hi>下申上文而言其失治之變流與從流下而亡反謂之流之流同行即循行周行之行也言榮本衰微則</hi>
　<hi>隂虚而有熱加以燒鍼則反助陽而損隂故血趨於流而不能循環陽得加助則益作熱而煩悗躁擾也</hi>
<pb n="KR3e0082_WYG_007-29b"/>
脉藹藹如車蓋者名曰陽結也脉纍纍如循長竿者名<lb/>
曰隂結也<lb/>
　<hi>藹藹團聚貌如車蓋言浮旋於上也纍纍聨絡貎如循長竿言沉直於下也</hi>
脉瞥瞥如羔上肥者陽氣微也脉縈縈如蜘蛛絲者陽<lb/>
氣衰也脉綿綿如瀉漆之絶者亡其血也<lb/>
　<hi>瞥音擊縈瞥過目暫見也羔上肥言輕浮而若有若無也縈  猶繞繞也蜘蛛絲言柔弱而極細也成氏</hi>
　<hi>曰綿綿者連綿而輭也如瀉漆之絶者前大而後細也又曰陽氣前至隂氣後至則脉前為陽氣後為隂</hi>
　<hi>氣脉來前大後細為陽氣有餘隂氣不足是知亡血也</hi>
<pb n="KR3e0082_WYG_007-30a"/>
脉來緩時一止復來者名曰結脉來數時一止復來者<lb/>
名曰促陽盛則促隂盛則結此皆病脉<lb/>
　<hi>緩者遲於平而駃於遲舒徐之謂也促催速也與短促不同陽行健故盛則促隂行鈍故盛則結病脉者</hi>
　<hi>言結促雖隂陽之劇盛猶為可治之意雖然退則吉進則主凶矣讀者不可不察</hi>
隂陽相摶名曰動陽動則汗出隂動則發熱形冷惡寒<lb/>
者此三焦傷也<lb/>
　<hi>摶圜揑而攅聚也動見下隂陽相摶之隂陽以二氣言陽動隂動之隂陽以部位言陽動則隂隨故汗出</hi>
　<hi>隂動則陽應故發熱末二句不相蒙疑有脱誤</hi>
<pb n="KR3e0082_WYG_007-30b"/>
若脉數見于關上上下無頭尾如豆大厥厥動搖者名<lb/>
曰動也<lb/>
　<hi>此言動有定位與其形狀厥厥舉發貎</hi>
陽脉浮大而濡隂脉浮大而濡隂脉與陽脉同等者名<lb/>
曰緩也<lb/>
　<hi>緩有二義此以相亷言蓋謂氣血平和與前節之緩不同</hi>
脉浮而緊者名曰弦也弦者狀如弓弦按之不移也浮<lb/>
𦂳者如轉索無常也<lb/>
<pb n="KR3e0082_WYG_007-31a"/>
　<hi>此明弦𦂳之辨按之不移言如弦之張於弓一定而不可動移也轉索無常言左右旋轉而不可拘也</hi>
脉弦而大弦則爲減大則爲芤減則爲寒芤則爲虚寒<lb/>
虚相摶此名爲革婦人則半產漏下男子則亡血失精<lb/>
　<hi>寒言陽氣減損而不足芤言隂血衰竭而空虚革言革易常度也婦人隂血充足而能化則得坤順之常</hi>
　<hi>半產漏下則不足以言坤之資生矣男子陽精充盛而能施則得乾健之常亡血失精則不足以言乾之</hi>
　<hi>資始矣天地之大徳曰生男不足以言資始女不足以言資生則人道大壊故曰革也一説革讀亟變而</hi>
　<hi>促迫也亦通</hi>
○問曰病有戰而汗出因得解者何也答曰脉浮而𦂳<lb/>
<pb n="KR3e0082_WYG_007-31b"/>
按之反芤此爲本虚故當戰而汗出也其人本虚是以<lb/>
發戰以脉浮故當汗出而解也<lb/>
　<hi>病久而脉浮者邪見還表而外向也𦂳為寒隂也戰邪爭也言邪雖還表而欲退以隂寒所持而人又本</hi>
　<hi>虚故邪得以與正爭惟爭所以戰也然脉浮矣邪外向矣故正卒勝邪卒散汗所以出而病解也</hi>
問曰病有不戰而汗出解者何也答曰若脉浮而數按<lb/>
之不芤此人本不虚若欲自解但汗出耳不發戰也<lb/>
　<hi>此與上節是反對數為熱陽也陽熱勝而人又不虚則邪不能與正爭汗出邪退也不發戰正勝也  此</hi>
　<hi>舊本皆二節而顚倒差錯各不相同今得蜀僧來本如此故從而訂之</hi>
<pb n="KR3e0082_WYG_007-32a"/>
問曰病有不戰不汗出而解者何也答曰其脉自微此<lb/>
以曾經發汗若吐若下若亡血以内無津液此隂陽自<lb/>
和必自愈故不戰不汗出而解也<lb/>
　<hi>曾經多治則邪已衰故脉微無津液言無作汗之邪也隂陽自和言血氣平復也風寒病解大率不外如</hi>
　<hi>此三者知此三者則知所以解矣</hi>
○問曰傷寒三日脉浮數而微病人身涼和者何也答<lb/>
曰此為欲解也解以夜半脉浮而解者濈然汗出也脉<lb/>
數而解者必能食也脉微而解者必大汗出也<lb/>
<pb n="KR3e0082_WYG_007-32b"/>
　<hi>三日言遍三陽也浮數不傳隂也微邪氣衰也夜半隂盡陽生之時也濈然和而汗出貎能食胃回也大</hi>
　<hi>汗者其人虚多虚多則受邪多受邪多故汗大也</hi>
○問曰脉病欲知愈未愈者何以别之答曰寸口關上<lb/>
尺中三處大小浮沉遲數同等雖有寒熱不解者此脉<lb/>
隂陽為和平雖劇當愈<lb/>
　<hi>此以大槩言不獨謂風寒也</hi>
○立夏得洪大脉是其本位其人病身體苦疼重者須<lb/>
發其汗若眀日不疼不重者不須發汗若汗濈濈自出<lb/>
<pb n="KR3e0082_WYG_007-33a"/>
者明日便解矣何以言之立夏得洪大脉是其時脉故<lb/>
使然也四時倣此<lb/>
　<hi>此言脉得應時而王則病有當解之自然舉夏以例其餘式人推倣之意</hi>
○問曰凡病欲知何時得何時愈答曰假令夜半得病<lb/>
明日日中愈日中得病夜半愈何以言之日中得病夜<lb/>
半愈者以陽得隂則解也夜半得病明日日中愈者以<lb/>
隂得陽則解也<lb/>
　<hi>凡以大槩言陽得隂隂得陽則隂陽相際血氣平復所以自然當解日中夜半以大意言餘時倣此同推</hi>
<pb n="KR3e0082_WYG_007-33b"/>
○寸口脉浮為在表沉為在裏數爲在府遲爲在藏假<lb/>
令脉遲此爲在藏也<lb/>
　<hi>此總大篇意言</hi>
○趺陽脉浮而濇少隂脉如經也其病在脾法當下利<lb/>
何以知之若脉大者氣實血虚也今趺陽脉浮而濇故<lb/>
知脾氣不足胃氣虚也以少隂脉弦而浮纔見此爲調<lb/>
脉故稱如經也若反滑而數者故知當屎膿也<lb/>
　<hi>見音現食少當作太故曰在脾經常也滑為  數為熱屎膿謂膿血利也</hi>
<pb n="KR3e0082_WYG_007-34a"/>
○寸口脉浮而𦂳浮則為風緊則爲寒風則傷衛寒則<lb/>
傷榮榮衛俱病骨節煩疼當發其汗也<lb/>
　<hi>此舉太陽下篇首條申其脉而詳明其義</hi>
○趺陽脉遲而緩胃氣如經也趺陽脉浮而數浮則傷<lb/>
胃數則動脾此非本病醫特下之所為也榮衛内䧟其<lb/>
數先微脉反但浮其人必大便鞕氣噫而除何以知之<lb/>
本以數脉動脾其數先微故知脾氣不治大便鞕氣噫<lb/>
而除今脉反浮其數改微邪氣獨留心中則饑邪熱不<lb/>
<pb n="KR3e0082_WYG_007-34b"/>
殺穀潮熱發渴數脉當遲緩脉因前後度數如法病者<lb/>
則饑數脉不時則生惡瘡也<lb/>
　<hi>前條太隂以脾言此言胃對舉而兩見貫意惡瘡與屎膿雖不同其為血熱則皆然也瘡者如素問所謂</hi>
　<hi>膏粱之變足生大丁與夫多病癰疽之類是也</hi>
○師曰病人脉微而濇者此為醫所病也大發其汗又<lb/>
數大下之其人亡血病當惡寒後乃發熱無休止時夏<lb/>
月盛熱欲著複衣冬月盛寒欲裸其身所以然者陽微<lb/>
則惡寒隂弱則發熱此醫發其汗令陽氣微又大下之<lb/>
<pb n="KR3e0082_WYG_007-35a"/>
令隂氣弱五月之時陽氣在表胃中虚冷以陽氣内微<lb/>
不能勝冷故欲著複衣十一月之時陽氣在裏胃中煩<lb/>
熱以隂氣内弱不能勝熱故欲裸其身又隂脉遲濇故<lb/>
知血亡也<lb/>
　<hi>數音速令勝皆平聲明此以誤致惡寒發熱者言所以然者已下申  上文之詞複袷衣也</hi>
○脉浮而大心下反鞕有熱屬藏者攻之不令發汗屬<lb/>
府者不令溲數溲數則大便鞕汗多則熱愈汗少則便<lb/>
難脉遲尚未可攻<lb/>
<pb n="KR3e0082_WYG_007-35b"/>
　<hi>此舉結胷痞氣胃實等之當下者槩致丁寧戒愼之意屬藏指結胷痞氣也故曰攻之不令發汗屬府指</hi>
　<hi>胃實等也故曰不令溲數謂不可利小便也</hi>
○脉浮而洪身汗如油喘而不休水漿不下體形不仁<lb/>
乍靜乍亂此為命絶也<lb/>
　<hi>此節乃此條之總下五節乃五目末節乃總結上文之詞蓋指第九篇第四條而以其不可治者詳言之</hi>
　<hi>之意也</hi>
又未知何藏先受其災若汗出髮潤喘而不休者此為<lb/>
肺先絶也<lb/>
<pb n="KR3e0082_WYG_007-36a"/>
　<hi>首句乃承上文重起設問之詞若汗出已下至此為腎絶也乃五答詞汗出髪潤即身汗如油變文之互</hi>
　<hi>詞喘而不休同然上節曰命絶此曰肺絶何也曰人以氣在則生氣絶則死肺主氣氣主命故以總一身</hi>
　<hi>而槩言之則曰命絶及以通下文拆五藏而詳言之則又曰肺先絶也</hi>
陽反獨留形體如烟熏直視搖頭者此心絶也<lb/>
　<hi>此下當有爲字氣陽反獨留乃承上接下之詞人之有生氣血焉耳  在則生氣去則死死道之常氣先</hi>
　<hi>絶也然血氣之交亦有偏勝而不可以常論者故曰陽反獨留言上節之證若不先見則是肺不先絶陽</hi>
　<hi>氣反獨遲留陽反獨留則隂先絶隂血也心主血故次言之煙熏火欲燼而昏暗先形也直視者少隂之</hi>
　<hi>脉其支者從心系上俠咽系目也搖頭者頭爲諸陽之㑹隂去則陽無所依附故不寧也</hi>
<pb n="KR3e0082_WYG_007-36b"/>
脣吻反青四肢漐習者此爲肝絶也<lb/>
　<hi>吻微衮切内口脣邊曰吻肝之脉其支者從目系下頰裏環口  青肝之色也四肢手足也槷汗出貎習</hi>
　<hi>鳥數飛也言手足顫搖如鳥之習飛奮振而不已蓋肝屬木而主風脾屬土而主四肢土受木賊土欲折</hi>
　<hi>而風不息土受傷而欲崩壊也</hi>
環口黧黑柔汗發黃者此為脾絶也<lb/>
　<hi>黧音黎謂口為脾之竅黧黑熏黃黑暗土敗之色也柔汗俗  冷汗是也蓋汗者血之液血雖隂行之者</hi>
　<hi>陽脾敗不統血則隂不守陽不固也發黃者脾屬土而主肌肉土欲敗而色外奪也</hi>
溲便遺矢狂言目反直視者此爲腎絶也<lb/>
<pb n="KR3e0082_WYG_007-37a"/>
　<hi>矢與屎同也溲便遺溺也腎司闔闢闔闢廢故二便皆無禁約  腎藏志經曰狂言者是失志矣失志者</hi>
　<hi>死腎主骨骨之精為瞳子目反直視者骨之精不上榮於瞳子瞳子偝而不能轉也</hi>
又未知何藏隂陽前絶若陽氣前絶隂氣後竭者其人<lb/>
死身色必青隂氣前絶陽氣後竭者其人死身色必赤<lb/>
腋下溫心下熱也<lb/>
　<hi>首句又承上文重起設問之詞下乃答詞也蓋五藏絶之先後不可以上文之次第為拘故復言藏氣之</hi>
　<hi>隂陽前後絶竭有以驗之於既死之後則藏有勝負絶有遲速大率可見矣腋左右肘脅之間也成氏曰</hi>
　<hi>陽主熱而色赤隂主寒而色青其人死也身色青則隂未離乎體故知隂氣後竭也身色赤腋下溫心下</hi>
<pb n="KR3e0082_WYG_007-37b"/>
　<hi>熱則陽未離乎體故知陽氣後竭也</hi>
○寸口脉浮大而醫反下之此為大逆浮則無血大則<lb/>
爲寒寒氣相摶則爲腸鳴醫乃不知而反飲冷水令汗<lb/>
大出水得寒氣冷必相摶其人即䭇<lb/>
　<hi>䭇與噎通飲去聲令平聲之浮為氣故曰無血大為虚故曰寒䭇俗謂  <graphic n="KR3101" url="https://raw.githubusercontent.com/kanripo/KR-Gaiji/master/images/KR3101.png" mimeType="image/png"/>義見下條</hi>
○趺陽脉浮浮則為虚浮虚相摶故令氣䭇言胃氣虚<lb/>
竭也脉滑則為噦此爲醫咎責虚取實守空迫血脉浮<lb/>
鼻中燥者必衄也<lb/>
<pb n="KR3e0082_WYG_007-38a"/>
　<hi>此承上條又出趺陽而以噦與衄言皆逼汗而不得汗之所致也咎過愆也責虚言求病於虚虚與上條</hi>
　<hi>寒互文取實言反以虚為實而攻取之也血屬隂而為内守故曰空迫血言劫汗也</hi>
○諸脉浮數當發熱而灑淅惡寒若有痛處飲食如常<lb/>
者畜積有膿也<lb/>
　<hi>此與第十三條互意</hi>
○脉浮而遲面熱赤而戰惕者六七日當汗出而解反<lb/>
發熱者差遲遲爲無陽不能作汗其身必癢也<lb/>
　<hi>此與太陽下篇第七條互意</hi>
<pb n="KR3e0082_WYG_007-38b"/>
○寸口脉隂陽俱緊者法當清邪中於上焦濁邪中於<lb/>
下焦清邪中上名曰潔也濁邪中下名曰渾也隂中於<lb/>
邪必内慄也表氣微虚裏氣不守故使邪中於隂也陽<lb/>
中於邪必發熱頭痛項强頸攣腰痛脛酸所謂陽中霧<lb/>
露之氣故曰清邪中上濁邪中下隂氣為慄足膝逆冷<lb/>
便溺妄出表氣微虚裏氣微急三焦相溷内外不通上<lb/>
焦拂鬱藏氣相熏口爛食齗也中焦不治胃氣上衝脾<lb/>
氣不轉胃中爲濁榮衛不通血凝不流若衛氣前通者<lb/>
<pb n="KR3e0082_WYG_007-39a"/>
小便赤黃與熱相摶因熱作使遊於經絡出入藏府熱<lb/>
氣所過則為癰膿若隂氣前通者陽氣厥微隂無所使<lb/>
客氣入内嚏而出之聲嗢咽塞寒厥相逐為熱所擁血<lb/>
凝自下狀如豚肝隂陽俱厥脾氣孤弱五液注下下焦<lb/>
不闔清便下重令便數難臍築湫痛命將難全<lb/>
　<hi>齗音銀嗢音殟清便之清讀圊令平聲數音朔中清指風濁指寒曰潔曰渾以天地之偏氣言也隂  於</hi>
　<hi>邪已下至濁邪中上一節是釋上文隂即下焦陽即上焦也隂氣為慄已下至血凝不流是言證若衛氣</hi>
　<hi>前通已下言變癰膿之故若隂氣前通已下言變膿血利之故衛氣即陽氣榮氣亦隂氣乃承上榮衛不</hi>
<pb n="KR3e0082_WYG_007-39b"/>
　<hi>通而言而清濁之所以為病在其中矣隂陽俱厥已下言證併於裏而加重故曰命難全也下重後重也</hi>
　<hi>湫以水藏言也</hi>
○脉隂陽俱𦂳者口中氣出脣口乾燥踡臥足冷鼻中<lb/>
涕出舌上胎滑勿妄治也到七日已來其人微發熱手<lb/>
足溫者此爲欲解或到八日已上反大發熱者此為難<lb/>
治設使惡寒者必欲嘔也腹内痛者必欲利也<lb/>
　<hi>此以上條同盛而異變者言微發熱邪退也大發熱邪勝也惡寒表在也腹内痛入隂也</hi>
○脉隂陽俱𦂳至於吐利其脉獨不解緊去入安此為<lb/>
<pb n="KR3e0082_WYG_007-40a"/>
欲解若脉遲至六七日不欲食此爲晚發水停故也為<lb/>
未解食自可者為欲解<lb/>
　<hi>至於吐利乃承上條欲嘔欲利而又以其變成者言獨不解言證變而脉獨在也晚發言後來更又發也</hi>
　<hi>已上三條一證而三變耳</hi>
○病六七日手足三部脉皆至大煩而口噤不能言其<lb/>
人躁擾者必欲解也<lb/>
　<hi>六指傷寒七指中風蓋詳其欲解之状而總言之也然手足三部脉皆至則是以十二經之病皆退言傷</hi>
　<hi>寒不獨傳足經明矣</hi>
<pb n="KR3e0082_WYG_007-40b"/>
若脉和其人大煩目重臉内際黃者此爲欲解也<lb/>
　<hi>上節以脉但皆至而未和故有口噤躁擾此以和也故惟大煩目重而臉内際見黃與太陽上篇第十一</hi>
　<hi>條互意但此以大㮣言耳</hi>
○脉浮而數浮爲風數爲虚風爲熱虚爲寒風虚相摶<lb/>
則灑淅惡寒也<lb/>
　<hi>此㮣出惡寒之所以然</hi>
○脉浮而滑浮為陽滑為實陽實相摶其脉數疾衛氣<lb/>
失度浮滑之脉數疾發熱汗出者此爲不治<lb/>
<pb n="KR3e0082_WYG_007-41a"/>
　<hi>滑與前第十六條洪是互文與第九篇第四條皆一意但詳畧不同耳</hi>
○傷寒欬逆上氣其脉散者死謂其形損故也<lb/>
　<hi>欬逆上氣肺衰也脉散血衰也肺主氣而衛外血為隂而榮内兩者俱衰故曰形損</hi>
　<lb/>
　<lb/>
　<lb/>
　<lb/>
　<lb/>
<pb n="KR3e0082_WYG_007-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　傷寒論條辨卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>傷寒論條辨卷九</head> <lb/>
    <p>
<pb n="KR3e0082_WYG_009-1a"/>
欽定四庫全書<lb/>
　傷寒論條辨卷九<lb/>
　　　　　　　　　　　　明　方有執　撰<lb/>
　　　本草鈔<lb/>
　神農本經藥三百六十五種效法周天三百六十五<lb/>
　度之數應三才而合四時此本草之所以權輿也厥<lb/>
　義尚矣梁陶隱居進明醫别録倍之為七百三十種<lb/>
　而義猶在焉迨夫唐本圖經蜀唐慎微證類以至宋<lb/>
<pb n="KR3e0082_WYG_009-1b"/>
　嘉佑政和重定重修義皆不論旁捜逺訪務在増多<lb/>
　凡見聞所及有闗用驗者莫不兼收並録實總一千<lb/>
　七百四十六種而藥無遺品本草稱大備疾病之需<lb/>
　衛生之具天下至今為永頼焉然一百一十三方用<lb/>
　者九十一種耳舊本皆一一注性味於各方藥下煩<lb/>
　冗無義今具鈔而附説以為初學倉卒易於檢對之<lb/>
　便餘則畧云<lb/>
桂枝　桂味甘辛大熱有小毒主温中利肝肺氣霍亂<lb/>
<pb n="KR3e0082_WYG_009-2a"/>
轉筋頭痛出汗止煩堅骨節通血脈理疎不足宣導百<lb/>
藥無所畏<hi>神農本經有牡桂菌桂辛温無毒無桂枝桂别録以下有桂上文鈔者是皆無桂枝别説</hi>
　<hi>云仲景傷寒論發汗用桂枝桂枝者枝條非身榦也取其輕薄而能發散愚按諸家本草桂雖云辛甘大</hi>
　<hi>熱本經則言辛溫皆無發散之説經於發汗曰宜麻黄湯曰宜桂枝湯云云者以例言也出汗不出汗有</hi>
　<hi>權在經深思宜之一字則有所宜者必有所不宜者在宜於此者必有不宜於彼者在此經之言外意讀</hi>
　<hi>者要當潛心察識然後可以用經之權而能神經之妙矣苟徒泥於發汗發汗云云此成無已所以鑿發</hi>
　<hi>散之謬注也後此人人遂皆自然其説而以為説殊不思人之用桂大率皆皮而無用枝者經於桂枝凡</hi>
　<hi>用皆云去皮去皮者非謂去其枝上之皮也以桂之用皆皮惟經用枝故有去皮云耳經既去皮而用枝</hi>
<pb n="KR3e0082_WYG_009-2b"/>
　<hi>則是去人之所用於不用而用人之所不用以為用用不與人同而意正與人相反可知矣豈取發散云</hi>
　<hi>乎哉不在此也然則所取何曰用不與人同而意正與人相反則是枝必桂中竒才妙用人雖皆未及知</hi>
　<hi>而經則獨知之深者以其從陽而敏於走衛也得之者惟主理踈不足宣導百藥無所畏是也</hi>
麻黄味苦温無毒主傷寒頭痛温瘧發表出汗去邪熱<lb/>
氣止欬逆上氣除寒熱通腠理疎解肌洩邪惡氣消赤<lb/>
黒斑毒不可多服令人虚<hi>陶隱居云用之折除節節止汗故也先煑一兩沸去上沫</hi>
　<hi>沫令人煩藥性論根節能止汗日華子通九竅開毛孔皮膚</hi>
葛根味甘平無毒主消渴身大熱解諸毒療傷寒中風<lb/>
<pb n="KR3e0082_WYG_009-3a"/>
頭痛解肌發表出汗開腠理<hi>陶隱居云生者搗取汁飲之解温病發熱藥性論云</hi>
　<hi>能治天行上氣嘔逆近世方書謂野葛有毒傷胎遂將姙娠婦人方中葛根改為家葛殊不思本草作於</hi>
　<hi>神農氏當此之時人尚無家葛烏家哉有野葛者自是一種大毒殺人不啻傷胎而已魏武啖至一尺者</hi>
　<hi>是也非葛也若因此物道聽塗説豈不迂哉</hi>
柴胡味苦平無毒主寒熱邪氣推陳致新除傷寒心下<lb/>
煩熱諸痰熱結實胷中邪逆五藏間遊氣<hi>藥性論云主時疾内外熱</hi>
　<hi>不解蕭炳云主痰滿胷脅中痞柴本經作茈廣韻如此</hi>
芍藥味苦酸㣲寒有小毒主邪氣腹痛寒熱癥瘕通順<lb/>
<pb n="KR3e0082_WYG_009-3b"/>
血脈緩中散惡血去水氣利膀胱大小腸時行寒熱中<lb/>
惡腹痛<hi>本經一耳别録分赤白為二用赤者利小便下氣白者止痛散血古人采自山野山野多赤後</hi>
　<hi>世好竒尚白取辨於種蒔雖得白多而肥大乃出自人為而物已失其天性矣故難責效風寒所用義是</hi>
　<hi>赤者經無明文古意本來如此若芍藥甘草湯方明書白者此用白也藥性論云能蝕膿衍義云血虚寒</hi>
　<hi>人禁此一物</hi>
甘草<hi>國老</hi>味甘平無毒主五藏六府邪氣長肌肉温中解<lb/>
百藥毒<hi>反大㦸芫花甘遂海藻陶隱居云國老即帝師之稱雖非君為君所宗故能安和草石而解諸</hi>
　<hi>毒也藥性論云忌豬肉</hi>
<pb n="KR3e0082_WYG_009-4a"/>
栝樓根味苦寒無毒主消渴身熱煩滿大熱除腸胃中<lb/>
痼熱八疸身面黄脣乾口燥<hi>反烏頭日華子云治熱狂時疾</hi>實名黄𤓰<lb/>
主胷痺<hi>圖經云療時疾發黄心狂煩熱悶不識人</hi>
　<hi>近時方書及稱呼皆無栝樓根惟有天花粉謂天花粉即栝樓根殊不知栝樓根者載在本經而天花粉</hi>
　<hi>者自本經别録以至唐蜀諸家本草皆所未有乃政和以後所收七十五種之一耳功用雖相若而物則</hi>
　<hi>殊别正爾謂彼即此亦失論矣</hi>
黄芩味苦平大寒無毒主諸熱黄疸腸澼洩利療痰熱<lb/>
胃中熱<hi>藥性論云能治熱毒骨蒸寒熱往来腸胃不利日華子云主天行熱病</hi>
<pb n="KR3e0082_WYG_009-4b"/>
黄連味苦寒無毒主明目腸澼腹痛下利五藏泠熱調<lb/>
胃厚腸<hi>日華子云止驚悸煩燥天行熱疾藥性論云忌豬肉惡泠水</hi>
半夏味辛平生微寒熟温有毒主傷寒寒熱心下堅下<lb/>
氣喉咽腫痛頭眩胷脹欬逆消心腹胷膈痰熱滿結欬<lb/>
嗽上氣時氣嘔逆<hi>邇來下俚因經有渴者去半夏之文釋者以燥津液為説遂訛燥為操謂</hi>
　<hi>半夏操藥凡用以貝母代之誇竒矜貴以自髙衒道邪誖邪誠可笑也藥性論云開胃健脾忌羊血飴餹</hi>
　<hi>反烏頭</hi>
生地黄味甘寒無毒除寒熱<hi>本經止於乾地黄下云生者尤良無生名</hi>
<pb n="KR3e0082_WYG_009-5a"/>
麥門冬味甘平微寒無毒主心腹結氣心下支滿虚勞<lb/>
客熱口乾燥渴定肺氣安五藏<hi>日華子冶時疾熱狂</hi>
人參味甘微温無毒主補五藏安精神定魂魄止驚悸<lb/>
療胷脇逆滿霍亂吐逆調中止消渴<hi>反藜蘆</hi>
术味苦甘温無毒主風寒濕痺止汗除熱消食風眩頭<lb/>
痛消痰水除心下急滿及霍亂吐下不止<hi>陶隱居云术乃有兩種白</hi>
　<hi>术葉大有毛而作椏根甜而少膏可作丸㪚用赤术葉細無椏根小苦而多膏可作煎用藥性論云忌桃</hi>
　<hi>李雀肉菘菜青魚日華子云治山嵐瘴氣衍義云古方及本經止言术未見分蒼白二種也只緣陶隱居言</hi>
<pb n="KR3e0082_WYG_009-5b"/>
　<hi>术有兩種自此人多貴白者今人但貴其難得惟用白耳往往將蒼术置而不用如古方平胃散之類蒼</hi>
　<hi>术為最要藥功効尤速殊不詳本草元無白术之名近世多用亦宜兩審謹按嘉佑本草序謂本草雖世</hi>
　<hi>傳作於神農氏葢仲景華佗諸賢之所編述也然則經文术上其曰白者無乃後之好事者之所加歟惟</hi>
　<hi>白之加則今之术皆出種蒔務白以求售醫之為道本來面目尚存幾何哉</hi>
大㦸味苦寒有小毒主十二水腹滿急痛積聚利大小<lb/>
腸<hi>反甘草日華子云泄天行黄病瘴瘧澤漆根也</hi>
澤㵼味甘鹹寒無毒除五藏痞滿逐膀胱三焦停水扁<lb/>
鵲云多服病人眼<hi>藥性論云宣通水道</hi>
<pb n="KR3e0082_WYG_009-6a"/>
知母味苦寒無毒主消渴療傷寒乆瘧煩熱<hi>陶隠居云甚療熱結</hi>
旋復花味鹹温冷利有小毒主結氣脇下滿去五藏間<lb/>
寒熱消胷上痰結唾如膠漆心脇痰水膀胱留飲<lb/>
葶藶味辛苦寒無毒主癥瘕積聚通利水道下膀胱水<lb/>
伏留熱氣皮間邪水上出面目浮腫<hi>藥性論云有小毒能利小便抽肺氣</hi>
　<hi>上喘息急止嗽衍義云用子味有甜苦兩等其形則一也經既言味辛苦即甜者不復更入藥也大槩治</hi>
　<hi>體皆以行水走泄為用故曰乆服令人虚</hi>
甘遂味苦寒有毒主大腹癥瘕腹滿面目浮腫留飲利<lb/>
<pb n="KR3e0082_WYG_009-6b"/>
水穀道下五水散膀胱留熱<hi>反甘草</hi>
五味子味酸温無毒主益氣欬逆上氣<hi>蘇恭云皮肉甘酸核中辛苦都有</hi>
　<hi>鹹味此則五味具也</hi>
茵陳蒿味苦平㣲寒無毒主風濕寒熱邪氣熱結黄疸<lb/>
通身發黄小便不利<hi>日華子云治天行時疾熱狂</hi>
蕘花味苦辛寒有毒主傷寒温瘧下十二水破積聚大<lb/>
堅癥瘕蕩滌腸胃中留癖飲食寒熱邪氣利水道療痰<lb/>
飲<hi>衍義云仲景傷寒論以蕘花治利者以其行水也水去則利止其意如此然今人用時當以意斟酌不可</hi>
<pb n="KR3e0082_WYG_009-7a"/>
　<hi>使過與不及也仍須有是證者方可用之</hi>
細辛味辛溫無毒主欬逆頭痛腦動百節拘攣風濕痺<lb/>
痛破痰利水道<hi>反藜蘆陶隱居云最能除痰明目藥性論云忌生菜日華子云忌狸肉衍義云</hi>
　<hi>今惟華州者佳柔靭極細真深紫色味極辛嚼之習習如椒治頭面風不可闕也葉如葵葉赤黒非此即</hi>
　<hi>杜蘅杜蘅葉形如馬蹄俗云馬蹄香是也近時用者皆此物人亦莫知其非别説云單用不可過半錢匕</hi>
　<hi>多即氣悶塞不通者死雖死無傷近年闗中或用此毒人者聞平涼獄中嘗治此故不可不記非本有毒</hi>
　<hi>但以不識多寡之用因以有此</hi>
連翹味苦平無毒主寒熱<hi>衍義云治心經客熱最勝翹經作軺注云連翹根也今之</hi>
<pb n="KR3e0082_WYG_009-7b"/>
　<hi>用者皆子本草無明文用者宜審</hi>
桔梗味辛苦㣲温有小毒主胷脇痛如刀刺除寒熱風<lb/>
痺療喉咽痛<hi>藥性論主氣促嗽逆衍義云治肺熱氣奔促嗽逆肺癰排膿</hi>
當歸味甘辛温無毒主欬逆上氣温瘧寒熱洗洗在皮<lb/>
膚中婦人漏下絶子諸惡瘡瘍<hi>日華子云治一切風一切血藥性論云補女子</hi>
　<hi>諸不足别説云氣血昏亂者取之立定此葢能使氣血各有所歸恐聖人立當歸之名必因此出矣</hi>
通草味辛甘平無毒除脾胃寒熱通利九竅出音聲<hi>陳士</hi>
　<hi>良云莖名木通主理風熱淋疾小便數急疼小腹虚滿</hi>
<pb n="KR3e0082_WYG_009-8a"/>
升麻味甘苦平無毒主解百毒辟瘟疫瘴氣中惡腹痛<lb/>
時氣毒癘頭痛寒熱風腫諸毒喉痛口瘡<hi>圖經云解傷寒頭痛</hi>
　<hi>本經無别録有</hi>
大黄<hi>將軍</hi>味苦寒無毒主下瘀血血閉寒熱破癥瘕積聚<lb/>
留飲宿食蕩滌腸胃推陳致新通利水穀調中化食安<lb/>
和五藏平胃下氣除痰實腸間結熱心腹脹滿女子寒<lb/>
血閉脹小腹痛諸老血留結<hi>日華子云通宣一切氣調血脈利闗節泄壅滯水氣</hi>
　<hi>四肢泠熱不調温瘴熱疾利大小便并傳一切瘡癤癰毒别説云謹按大黄收採時皆以火燒石<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>乾欲</hi>
<pb n="KR3e0082_WYG_009-8b"/>
　<hi>速貨賣更無生者用之不須更多炮炙少蒸煑之類也</hi>　<hi>將軍者言戡定禍亂建立太平止戈為武</hi>
　<hi>之謂也</hi>
萎㽔味甘平無毒主中風暴熱不能動揺<hi>陶隱居云按本經有女萎</hi>
　<hi>無萎㽔别録無女萎有萎㽔日華子云除煩悶止渴潤心肺治天行熱狂圖經云主賊風手足枯痺四肢</hi>
　<hi>拘攣</hi>　<hi>按陶云則女萎萎㽔之為物雖不殊而文字之差誤則明甚</hi>
天門冬味苦甘大寒無毒主諸暴風濕偏痺保定肺氣<lb/>
去寒熱<hi>博物志云禁食鯉魚藥性論云誤食鯉魚中毒浮萍解之衍義云治肺氣之切為多其味苦但</hi>
　<hi>專泄而不専收寒多人禁服</hi>
<pb n="KR3e0082_WYG_009-9a"/>
貝母味辛苦㣲寒無毒主傷寒煩熱療腹中結實心下<lb/>
滿洗洗惡風寒<hi>反烏頭藥性論云主胷脅逆氣療時疾黄疸與連翹同日華子云消痰潤心肺</hi>
　<hi>别説云能散心胷鬱結之氣殊有功</hi>
蜀漆味辛㣲温有毒主瘧及欬逆寒熱腹中癥堅痞結<lb/>
積聚療胷中邪結氣吐出之常山苗也<hi>藥性論云能主療鬼瘧多時不</hi>
　<hi>差去寒熱瘧治温瘧寒熱不可多進令人吐逆下肥氣積聚</hi>
商陸根味辛酸平有毒主水脹疝瘕除癰腫殺鬼精物<lb/>
療胷中邪氣水腫痿痺腹滿洪直疏五藏散水氣如人<lb/>
<pb n="KR3e0082_WYG_009-9b"/>
形者有神<hi>圖經云俗名章栁根花赤者根赤花白者根白蘇恭云白者入藥用赤者見鬼神甚有毒</hi>
　<hi>但貼腫外用若服之傷人乃至利血不已而死也日華子云得大蒜良通大小腸㵼蠱毒墮胎協腫毒傳</hi>
　<hi>惡瘡</hi>　<hi>本經無根字</hi>
海藻味苦鹹寒無毒主癭瘤氣項下核破散結氣癰腫<lb/>
癥瘕堅氣腹中上下鳴下十二水腫療皮間積聚暴㿉<lb/>
留氣熱結利小便<lb/>
厚朴味苦温無毒主中風傷寒頭痛寒熱驚悸氣血痺<lb/>
温中益氣消痰下氣療霍亂及腹痛脹滿胃中冷逆胷<lb/>
<pb n="KR3e0082_WYG_009-10a"/>
中嘔不止洩利淋露除驚去留熱心煩滿厚腸胃<hi>藥性論云</hi>
　<hi>忌豆食之者動氣味苦辛大熱能主療積年冷氣腹内雷鳴虚吼宿食不消除痰飲去結水破宿血消化</hi>
　<hi>水穀止痛大温胃氣嘔吐酸水主心腹滿病人虚而尿白日華子云健脾主反胃霍亂轉筋泠熱氣㵼膀</hi>
　<hi>胱泄五藏一切氣衍義云不以薑製則棘人喉舌平胃散中用最調中至今此藥盛行既能温脾胃氣又</hi>
　<hi>能走冷氣為世所湏也</hi>
枳實味苦酸寒無毒主大風在皮膚中如麻豆苦痒除<lb/>
寒熱結止利長肌肉利五藏除胷脇痰癖逐停水破結<lb/>
實消脹滿心下急痞痛逆氣脇風痛安胃氣止溏洩<hi>藥性</hi>
<pb n="KR3e0082_WYG_009-10b"/>
　<hi>論云解傷寒結胷入陷胷湯用主上氣喘欬腎内傷冷隂痿而有氣加而用之衍義云枳實枳殻一物也</hi>
　<hi>小則其性酷而速大則其性詳而緩故張仲景治傷寒倉卒之病承氣湯中用枳實此其意也皆取其疏</hi>
　<hi>通決泄破結實之義他方但導散風壅之氣可常服者故用枳殻其意如此</hi>
竹葉䈽竹葉味苦平大寒無毒主欬逆上氣除煩熱風<lb/>
痙喉痺嘔吐　淡竹葉味辛平大寒主胷中痰熱欬逆<lb/>
上氣　苦竹葉及瀝療口瘡目痛明目利九竅<hi>陶隱居云竹類</hi>
　<hi>甚多此前一條云是䈽竹吹用淡苦爾藥性論云淡竹燒瀝冶卒中風失音不語日華子云苦竹作瀝冶</hi>
　<hi>中風失音功用與淡竹同食療云淡竹瀝大寒主勞復茹主噎膈鼻衂</hi>
<pb n="KR3e0082_WYG_009-11a"/>
大棗味甘平無毒主心腹邪氣安中養脾助十二經平<lb/>
胃氣通九竅補少氣少津液身中不足和百藥補中益<lb/>
氣除煩悶療心下懸腸澼生者味甘辛多食令人多寒<lb/>
熱羸痩不可食<hi>陶隱居云南棗大惡孟詵云第一青州次蒲州者好諸處不堪入藥生者食之</hi>
　<hi>過多令人腹脹日華子云牙齒有病人切忌食之食療云多食動風發冷風并欬嗽衍義云先青州次晉</hi>
　<hi>州此二等可煞暴入藥益脾胃為佳餘止可充食用</hi>
杏核仁味甘苦温冷利有毒主欬逆上氣雷鳴喉痺下<lb/>
氣時行頭痛解肌消心下急<hi>解錫毒陳藏器云利喉咽潤五藏去痰嗽生熟俱得</hi>
<pb n="KR3e0082_WYG_009-11b"/>
　<hi>半生半熟殺人日華子云多食傷神損筋骨有數種皆熱小兒尤不可食多致瘡癰及上膈熱</hi>
桃核仁味苦甘平無毒主瘀血血閉癥瘕邪氣殺小蟲<lb/>
止欬逆上氣消心下堅除卒暴擊血破癥瘕通月水止<lb/>
痛<hi>衍義云桃有數種惟以山中自生者為正</hi>
梔子味苦寒無毒主五内邪氣胃中熱氣胷心大小腸<lb/>
大熱心中煩悶酒炮皶鼻<hi>藥性論云殺䗪蟲毒去熱毒風利五淋解五種黄病治時</hi>
　<hi>疾除熱衍義云仲景治發汗吐下後虚煩不得眠若劇者必反覆顛倒心中懊憹梔子豉湯治之虚故不</hi>
　<hi>用大黄有寒毒故也梔子雖寒無毒治胃中熱氣既亡血亡津液府藏無潤養内生虚熱非此物不可去</hi>
<pb n="KR3e0082_WYG_009-12a"/>
呉茱茰味辛温有小毒主温中下氣止痛欬逆寒熱除<lb/>
濕血痺逐風邪開腠理去痰冷腹内絞痛諸冷實不消<lb/>
中惡心腹痛<hi>藥性論云治霍亂轉筋胃中冷氣吐㵼腹痛不可勝忍者可愈孟詵云主心痛下氣</hi>
　<hi>除嘔逆藏冷開目者不堪食衍義云須深湯中浸去苦烈汁凡六七過始可用此物下氣最速腸虚人服</hi>
　<hi>之愈甚</hi>
梓白皮味苦寒無毒主熱去三蟲<hi>别録云主吐逆胃反</hi>
黄蘗<hi>本經蘗木</hi>味苦寒無毒主五藏腸胃中結熱黄疸腸痔<lb/>
止洩利療驚氣在皮間肌膚熱赤起目熱赤痛口瘡<hi>衍義</hi>
<pb n="KR3e0082_WYG_009-12b"/>
　<hi>云今用皮</hi>
蜀椒味辛温有毒主邪氣欬逆温中逐骨節皮膚死肌<lb/>
寒濕痺痛除六府寒冷傷寒温瘧大風汗不出心腹留<lb/>
飲宿食腸澼下利洩精開腠理通血脈堅齒髪調闗節<lb/>
耐寒暑多食令人乏氣口閉者殺人<hi>衍義云須㣲炒使出汗又須去附紅</hi>
　<hi>黄殻去殻法先㣲炒乘熱入竹筒中以梗舂之播取紅用</hi>
秦皮味苦寒無毒主風寒濕痺洗洗寒氣除熱目中青<lb/>
瞖白膜<hi>藥性論云主明日去肝中乆熱圖經云浸水便碧色書紙看之青色者真</hi>
<pb n="KR3e0082_WYG_009-13a"/>
梅實味酸平無毒主下氣除熱煩滿止下利好唾口乾<lb/>
　<hi>陶隱居云此亦是今烏梅也用當去核㣲熬治傷寒煩熱陳藏器云去痰主瘴瘧止渴調中除冷熱利止</hi>
　<hi>吐逆日華子云多啖傷骨蝕脾胃令人發熱又云除勞治骨蒸去煩悶澀腸止利衍義云食梅則津液泄</hi>
　<hi>水生木也津液泄故傷齒腎屬水外為齒故也</hi>
芫花味辛苦温有小毒主欬逆上氣喉鳴喘咽腫消胷<lb/>
中痰水喜唾水腫乆服令人虚<hi>藥性論云有大毒能治心腹脹滿去水氣利五</hi>
　<hi>藏寒痰涕唾如膠者及一切毒風四肢攣急不能行步能㵼水腫脹滿</hi>
附子味辛甘大熱有大毒主風寒欬逆邪氣温中金瘡<lb/>
<pb n="KR3e0082_WYG_009-13b"/>
破癥堅積聚血瘕寒濕踒躄拘攣膝痛脚疼冷弱不能<lb/>
行步腰脊風寒心腹冷痛霍亂轉筋下利赤白堅肌骨<lb/>
强隂墮胎為百藥長<hi>陶隠居云凡用三建皆熱灰微炮令拆勿過焦惟薑附湯生用俗方</hi>
　<hi>每用附子皆須甘草人參生薑相配者正制其毒故也衍義云烏頭烏喙天雄附子側子凡五等皆一物</hi>
　<hi>也止依大小長短似像而名之後世補虚寒則須用附子仍取其端平而圓大及半兩以上者其力全不</hi>
　<hi>僣風家即多用天雄亦取其大者以其尖角多熱性不肯就下故取卒散也此用烏頭附子之大畧餘三</hi>
　<hi>等則量其材而用之</hi>
白頭翁味苦溫無毒主温瘧狂昜寒熱癥瘕積聚癭氣<lb/>
<pb n="KR3e0082_WYG_009-14a"/>
逐血止痛<hi>蘇恭云甚療毒利</hi>
茯苓味甘平無毒主胷脇逆氣憂恚驚邪恐悸心下結<lb/>
痛口焦舌乾利小便止消渴大腹淋瀝膈中痰水水腫<lb/>
淋結開胷腑調藏氣伐腎邪<hi>藥性論云忌米醋</hi>
豬苓味甘苦平無毒主痎瘧解毒蠱疰不祥利水道<hi>藥性</hi>
　<hi>論云解傷寒温疫大熱發汗主腫脹腹滿急痛司馬彪云治渴衍義云行水之功多乆服必損腎氣昏人</hi>
　<hi>目</hi>
巴豆味辛生温熟寒有大毒主傷寒温瘧寒熱破癥瘕<lb/>
<pb n="KR3e0082_WYG_009-14b"/>
結聚堅積留飲痰癖大腹水脹蕩練五藏六腑開通閉<lb/>
塞利水穀道去惡肉爛胎不利丈夫隂殺班猫毒<hi>藥性論云</hi>
　<hi>忌蘆笋醬豉泠水中巴豆毒黄連汁大豆汁解之陶隱居云最能㵼人陳藏噐云主癥癖痃氣痞滿腹内</hi>
　<hi>積聚冷氣血塊宿食不消痰飲吐水</hi>
赤小豆味甘酸平無毒主下水排癰腫膿血寒熱熱中<lb/>
消渴止洩利小便吐逆卒澼下脹滿<hi>陶隱居云性逐津液乆服令人枯燥</hi>
　<hi>陳士良云㣲寒療水氣解小麥熱毒圖經云甚療脚氣</hi>
麻子味甘平無毒主補中益氣中風汗出逐水利小便<lb/>
<pb n="KR3e0082_WYG_009-15a"/>
破積血復血脈<hi>藥性論云治大腸風熱結澀及熱淋日華子云逐一切風氣長肌肉益毛髪去</hi>
　<hi>皮膚頑痺下水氣及下乳止消渴催生治横逆産陳士良云主肺氣潤五藏利大小便疎風氣不宜多食</hi>
　<hi>損血脈滑精氣痿陽氣婦人多食發帶疾</hi>
豉味苦寒無毒主傷寒頭痛寒熱瘴氣惡毒煩躁滿悶<lb/>
虚勞喘吸及兩脚疼冷<hi>藥性論云治時疾熱病發汗</hi>
粳米味甘苦平無毒主益氣止煩止洩<hi>陶隠居云此即人常所食米但</hi>
　<hi>有白赤小大異族四五種同一類也孟詵云常食乾飯令人熱中脣口乾不可和蒼耳食之令人卒心痛</hi>
　<hi>即急燒倉米灰和蜜漿服之不爾即死不可與馬肉同食之發痼疾衍義云白晚米為第一早熟米不及</hi>
<pb n="KR3e0082_WYG_009-15b"/>
　<hi>也平和五藏補益胃氣其功莫逮然稍生復不益脾過熟則佳</hi>
酒味苦甘辛大熱有毒主行藥勢殺百邪惡毒氣<hi>陶隠居云</hi>
　<hi>大寒凝海惟酒不氷量其性熱獨冠羣物藥家多有以行其勢人飲之使體弊神惽是其有毒故也蘇恭</hi>
　<hi>云酒有數種惟米酒入藥陳藏噐云通血脈潤皮膚散石氣消憂發怒宣言暢意又云酒後不得卧黍稷</hi>
　<hi>食豬肉令人患大風凡酒忌諸甜物酒漿照人無影不可飲酒不可合乳飲之令人氣結白酒食牛肉令</hi>
　<hi>人腹内生蟲孟詵云乆飲傷神損夀</hi>
苦酒味酸温無毒主消癰腫散水氣殺邪毒<hi>醋也陶隱居云亦謂</hi>
　<hi>之醯以有苦味俗呼苦酒不可多食損人肌藏陳藏噐云破血運除癥塊堅積消食破結氣日華子云殺</hi>
<pb n="KR3e0082_WYG_009-16a"/>
　<hi>一切魚肉菜毒多食不益男子損人顔色論語云或乞醯焉是也</hi>
膠飴味甘㣲温主補虚乏止渴去血<hi>本草飴餹圖經輭餹粳米粟米大麻</hi>
　<hi>子白术黄精枳椇子等並堪作惟以糯米作者入藥孟詵云健脾胃氣日華子云消痰止嗽并潤五藏衍</hi>
　<hi>義云多食動脾風不已上五種本經皆無或疑五種者皆人食用之常  煩采取開物之初不以流品論</hi>
　<hi>尚未收録與未知然否</hi>
乾薑味辛温主胷滿欬逆上氣温中止血出汗逐風濕<lb/>
痺腸澼下利寒冷腹痛中惡霍亂脹滿皮膚間結氣止<lb/>
唾血生者尤良主傷寒頭痛鼻塞止嘔吐乆服去臭氣<lb/>
<pb n="KR3e0082_WYG_009-16b"/>
通神明<hi>乾者大熱生者㣲温皆無毒唐本乾者乆服令人目暗藥性論乾薑主霍亂不止治嗽温中秦</hi>
　<hi>芁為使陳藏噐云生薑須熱即去皮要冷即留皮</hi>
蔥白平可作湯主傷寒寒熱出汗中風面目腫傷寒骨<lb/>
肉痛喉痺不通安胎歸目除肝邪氣安中利五藏殺百<lb/>
藥毒<hi>日華子云治天行時疾頭痛熱狂通大小腸霍亂轉筋及賁豚氣脚氣心腹痛食療云少食則得</hi>
　<hi>可作湯不得多食虚人患氣者多食發氣上衝人五藏悶絶為通利闗節出汗故也切不得與蜜相和食</hi>
　<hi>之促人氣殺人</hi>
薤味辛苦温無毒除寒熱去水氣温中散結利病人<hi>陶隠</hi>
<pb n="KR3e0082_WYG_009-17a"/>
　<hi>居云凡用蔥薤皆去青留白白冷而青熱也孟詵云不可與牛肉同食令人成瘕食療云骨骾在咽不去</hi>
　<hi>者煑食之即下衍義云葉如金燈葉差狹而更光故古人言薤露者以其光滑難竚之義千金用治肺氣</hi>
　<hi>喘急亦取其滑泄也大抵此物葉如韭根如蔥江南閩浙之間絶少淮西河南比多有之</hi>
瓜蒂味苦寒有毒主大水身面四肢浮腫下水殺蠱毒<lb/>
欬逆上氣及食諸果病胷腹中皆吐出之去鼻中息肉<lb/>
療黄疸<hi>陶隱居云甜𤓰蔕也用早青者日華子云無毒治腦塞熱齆眼昏吐痰食療云𤓰有兩鼻者殺</hi>
　<hi>人沉水者殺人食多腹脹可食鹽化成水病癥癖人不可食之</hi>
石膏味辛甘寒無毒主中風寒熱心下逆氣驚喘口乾<lb/>
<pb n="KR3e0082_WYG_009-17b"/>
舌焦不能息除時氣頭痛身熱三焦大熱解肌發汗止<lb/>
消渴煩逆腹脹暴氣喘息咽熱<hi>藥性論云能治傷寒頭痛如裂壯熱皮如火燥</hi>
　<hi>出毒汗主通胃中結煩悶心下急煩燥和蔥煎茶去頭痛日華子云治天行熱狂圖經云止頭目昏眩痛</hi>
赤石脂味甘酸辛大温無毒主養心氣明目益精療腹<lb/>
痛洩澼下利赤白<hi>大抵此物能治大腸寒滑</hi>　<hi>本經無别録有</hi>
禹餘糧味甘寒平無毒主欬逆寒熱煩滿下利赤白血<lb/>
閉癥瘕大熱療小腹痛結煩疼<hi>藥性論云主治崩中</hi>
芒硝味辛苦大寒主五藏積聚乆熱胃閉除邪氣破留<lb/>
<pb n="KR3e0082_WYG_009-18a"/>
血腹中痰實結摶通經脈利大小便及月水破五淋推<lb/>
陳致新生於朴硝<hi>衍義云以煖水淋朴硝取汁再經熬鍊減半傾入木盆中經宿遂結芒有</hi>
　<hi>㢘稜者故其性和緩今按本經止言硝石朴硝而無芒硝芒硝有自别録以後經中何得用芒硝芒疑朴</hi>
　<hi>誤</hi>
滑石味甘寒無毒主身熱洩澼女子乳難癃閉利小便<lb/>
蕩胃積聚寒熱通九竅六腑津液去留結止渇令人利<lb/>
中<hi>衍義云治暴得吐逆不下食</hi>
代赭味苦甘寒無毒主鬼疰賊風蠱毒殺精物惡鬼腹<lb/>
<pb n="KR3e0082_WYG_009-18b"/>
中毒邪氣除五藏血脈中熱血痺血瘀大人小兒驚氣<lb/>
入腹<lb/>
鉛丹味辛㣲寒主吐逆胃反驚癎瘨疾除熱生於鉛<hi>陶隱</hi>
　<hi>居云即今熬鉛所作黄丹也藥性論云主治驚悸狂走嘔逆消渴日華子云涼無毒鎮心安神療反胃止</hi>
　<hi>吐血</hi>
人溺療寒熱頭疼温氣童男者尤良<hi>日華子云療血悶熱狂撲損瘀血運</hi>
　<hi>絶及困乏衍義云氣血虚無熱者不宜多服性寒故也</hi>
婦人裩襠主隂易病當隂上割取燒末服方寸匕童女<lb/>
<pb n="KR3e0082_WYG_009-19a"/>
裩益佳若女患陽易即男子裩也隂易病者人患時行<lb/>
病起後合隂陽便相著甚於本病其候小便赤澀寒熱<lb/>
甚者是服此便通利<hi>按此與經文有同有異臨證者宜兩審</hi>　<hi>已上二種本經皆無</hi>
　<hi>别録有</hi>
白蜜味甘平無毒主心腹邪氣諸驚癎痓安五藏諸不<lb/>
足益氣補中止痛解毒除衆病和百藥養脾氣除心煩<lb/>
食飲不下止腸澼肌中疼痛口瘡明耳目色白如膏者<lb/>
良<hi>本經石蜜衍義云石乃白字</hi>
<pb n="KR3e0082_WYG_009-19b"/>
龍骨味甘平無毒主心腹鬼疰精物老魅欬逆洩利膿<lb/>
血夜卧自驚恚怒伏氣在心下不得喘息止汗縮小便<lb/>
溺血養精神定魂魄安五藏<hi>藥性論云忌魚止夢泄精夜夢鬼交圖經云此物大</hi>
　<hi>抵世所稀有衍義云諸家之説紛然不一既不能指定終是臆度西京潁陽縣民家忽崖壞得龍骨一副</hi>
　<hi>皮體頭角悉具不知其蜕也其斃也若謂其蜕斃則是有形之物而又生不可得見死方可見謂其化也</hi>
　<hi>則其形獨不能化焉嘉靖癸丑余客邳之宿遷縣時淮泗大水河無岸際霜後水落河中新吐一洲上有</hi>
　<hi>龍骨一副頭角身尾全具居民驚異競渡取之人有以角半隻相貽者其色白形即枯骨䑛之黏舌入藥</hi>
　<hi>用甚效竟莫知其所由姑録之以俟博識</hi>
<pb n="KR3e0082_WYG_009-20a"/>
阿膠味甘平微温無毒主心腹内崩勞極洒洒如瘧狀<lb/>
腰腹痛四肢酸疼女子下血安胎丈夫小腹痛虚勞羸<lb/>
痩隂氣不足脚酸不能乆立養肝氣出東阿<hi>陶隱居云出東阿故</hi>
　<hi>曰阿膠入湯㣲炙丸散須極燥陳藏噐云阿井水煎成人間用者多非真也凡膠俱能療風止洩補虚驢</hi>
　<hi>皮膠主風為最圖經云今鄆州皆能作之以阿縣城北井水作煑為真造之阿井水煎烏驢皮如常煎膠</hi>
　<hi>法其井官禁真膠極難得都下貨者甚多恐非真尋方書所説所以勝諸膠者大抵以驢皮得阿井水乃</hi>
　<hi>佳耳今屬東昌府有小土城無縣治井如故仍官禁以古蹟因名其城曰阿城膠則造時官取水至府煮</hi>
　<hi>作皮出自庫真膠民間難得如昔蔡氏書傳曰吳興沈氏言古説濟水伏流地中今歴下几發地皆是流</hi>
<pb n="KR3e0082_WYG_009-20b"/>
　<hi>水世謂濟水經過其下東阿亦濟所經取其井水煮膠謂之阿膠用擾濁水則清人服之下膈䟽痰葢其</hi>
　<hi>水性趨下清而重故也</hi>
豬膽味苦大寒主傷寒熱渴<hi>劉禹錫云通大便</hi>
　膚<hi>諸家本草無載此者</hi>
文蛤味鹹平無毒主欬逆胷痺腰痛脇急<lb/>
雞子主除熱火瘡癎痙　卵白微寒療目熱赤痛除心<lb/>
下伏熱止煩滿欬逆小兒下洩醯漬之一宿療黄疸破<lb/>
大煩熱<hi>陳藏噐云鷄子益氣多食令人有聲藥性論云液能治目赤痛黄治乆瘧日華子云雞子鎮心</hi>
<pb n="KR3e0082_WYG_009-21a"/>
　<hi>安五藏止驚安胎治懐姙天行熱疾狂走及開聲喉</hi>　<hi>忌蒜</hi>
蝱蟲味苦微寒有毒主逐瘀血破下血積堅痞癥瘕寒<lb/>
熱通利血脈及九竅女子月水積聚除賊血在胷腹五<lb/>
藏者及喉痺結塞<hi>圖經云木蝱最大而緑色幾若蜩蟬蜚蝱狀如蜜蜂黄色醫方所用蝱蟲</hi>
　<hi>即此也又有一種小蝱名鹿蝱大如蠅咂牛馬亦猛三種大抵同體俱能治血而方家相承只用蜚蝱他</hi>
　<hi>不復用淮南子蝱散積血</hi>　<hi>本經木蝱蜚蝱</hi>
水蛭味鹹苦平微寒有毒主逐惡血瘀血月閉破血瘕<lb/>
積聚無子利水道又墮胎<hi>陳藏噐云收乾蛭當展其身令長腹中有子者去之此物</hi>
<pb n="KR3e0082_WYG_009-21b"/>
　<hi>難死雖加火炙亦如魚子煙熏經年得水猶活以為楚王之病也蜀本云採得用䈽竹筒盛待乾又米泔</hi>
　<hi>浸一宿後暴乾以冬豬脂煎令焦黄然後用之勿誤日華子云畏石灰衍義云畏鹽</hi>
牡蠣味鹹平㣲寒無毒主傷寒寒熱温瘧洒洒驚恚怒<lb/>
氣除留熱在闗節榮衛去來不定煩滿止汗止渴除老<lb/>
血澀大小腸止大小便療洩精喉痺欬嗽心脇下痞熱<lb/>
　<hi>藥性論云止盜汗治温瘧</hi>
土瓜根<hi>本經王𤓰味苦寒主消渴内痺瘀血月閉寒熱别録一名土𤓰療諸邪氣熱結衍義云其根即</hi>
　<hi>土𤓰根也日華子云土𤓰根通血脈治天行熱疾酒黄病壯熱心煩悶</hi>
<pb n="KR3e0082_WYG_009-22a"/>
漿水味甘酸微温無毒主調中引氣宣和强力通闗開<lb/>
胃止渇霍亂洩利消宿食解煩去睡調理府藏粟米新<lb/>
熟白花者佳煎令醋止嘔噦<hi>本經無别録鈔</hi>
甘瀾水　潦水<hi>二種本草皆無</hi>
斗升合<hi>律吕之管十二皆徑三分有竒空圍九分而黄鍾長九寸以之審量而量多少則其容子穀秬</hi>
　<hi>黍千二百為龠十龠為合十合為升十升為斗十斗為斛</hi>
銖分兩<hi>以黄鍾之龠平衡而權輕重則其所容千二百黍其重十二銖分其半六銖為分兩龠二十四</hi>
　<hi>銖計四分為兩十六兩為斤三十斤為鈞四釣為石銖則今之四分一釐六毫有竒分則今之二錢半也</hi>
<pb n="KR3e0082_WYG_009-22b"/>
方寸匕<hi>匕匙也古用竹木今用銅其制正方一寸取抄散不落可重一分為一服寸則以一黍為一分</hi>
　<hi>黄鍾長九十分分之十也以之審度而度長短則亦以黄鍾之寸生丈尺此黄鍾所以為萬事根本</hi>
㕮咀<hi>言搗令大小適中其粒顆可以咀嚼之而有味也嘉祐本草謂凡酒湯膏藥舊方皆云㕮咀者謂稱</hi>
　<hi>畢搗之如大豆又使吹去細末此於事殊不允當藥有易碎難碎多末少末稱兩則不復均平今皆細切</hi>
　<hi>之較畧令如㕮咀者乃得無末而又調和也</hi>
　<lb/>
　<lb/>
　傷寒論條辨卷九<lb/>
</p>
<p>
</p>
  </div>
</body>
</text>
</TEI>
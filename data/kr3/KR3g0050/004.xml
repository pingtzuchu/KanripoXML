<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3g0050_WYG_004-1a"/>
　欽定四庫全書<lb/>
御定星厯考原卷四<lb/>
　　月事凶神<lb/>
　　　月建<lb/>
　天寶厯曰月建者陽建之神也所理之方戰鬭攻伐宜<lb/>
　　背之不可抵向所直之日宜封建視事不宜興造土<lb/>
　　功結親禮○厯例曰正月建寅順行十二辰○曹震<lb/>
　　圭曰月建所理之地戰鬬攻伐不宜向而宜背者葢<lb/>
<pb n="KR3g0050_WYG_004-1b"/>
　　使我乘旺氣而攻彼休囚也所直之日宜封建視事<lb/>
　　者建者健也是月内羣神之長萬神無不咸服也不<lb/>
　　可興造土功者葢彼當旺勢不可犯也其不可結親<lb/>
　　禮者是陽建獨旺隂建氣消之辰親禮之道宜隂陽<lb/>
　　相和若偏則不宜也<lb/>
　　　月破<lb/>
　月破者月建所衝之日也與歳破義同<lb/>
　　　天罡　河魁<lb/>
<pb n="KR3g0050_WYG_004-2a"/>
桑道茂曰天罡河魁者月内凶神也所直之日百事宜<lb/>
　避○厯例曰陽建之月前三辰為天罡後三辰為河<lb/>
　魁隂建之月反是○曹震圭曰魁罡者乃月建四殺<lb/>
　之辰平收之日也○洞源經云對七為衝隔三為破<lb/>
　選擇家所謂辰破丑而丑衝未亥破寅而寅衝申午<lb/>
　破卯而卯衝酉酉破子而子衝午申破已而已衝亥<lb/>
　戌破未而未衝丑是也<lb/>
　　月殺<lb/>
<pb n="KR3g0050_WYG_004-2b"/>
廣聖厯曰月殺者月内之殺神也其日忌停賔客興穿<lb/>
　掘營種植納羣畜○厯例曰月殺者正月起丑逆行<lb/>
　四季<lb/>
　按月殺與歳殺同義見第二卷<lb/>
　　月刑<lb/>
廣聖厯曰月建所刑之辰其日忌出軍攻戰養育生財<lb/>
　結婚姻營造屋舍○厯例曰月刑者正月巳二月子<lb/>
　三月辰四月申五月午六月丑七月寅八月酉九月<lb/>
<pb n="KR3g0050_WYG_004-3a"/>
　未十月亥十一月卯十二月戌○選擇家書曰寅刑<lb/>
　己巳刑申申刑寅為無恩之刑未刑丑丑刑戌戌刑<lb/>
　未為恃勢之刑子刑卯卯刑子為無禮之刑辰午酉<lb/>
　亥為自刑○曹震圭曰月刑者月建之三刑也是前<lb/>
　後三辰相尅制也因名曰三刑假如無恩刑者謂已<lb/>
　火也賴寅木而生反以長生之庚金制寅木也申金<lb/>
　也賴已火而生反以長生之壬水制已火也寅木也<lb/>
　賴申中長生之水土而生反以所生火尅申金也以<lb/>
<pb n="KR3g0050_WYG_004-3b"/>
　子反害其母為無恩故曰刑也或曰寅以生火刑己<lb/>
　中生金巳以寄土刑申中生水申以生水刑寅中生<lb/>
　火也恃勢刑者丑以墓金尅未中墓木未以隂墓之<lb/>
　水尅戌中墓火戌以墓火尅丑中墓金又云丑恃癸<lb/>
　水刑戌之墓火戌恃辛金刑未之墓木未恃丁火刑丑<lb/>
　之墓金也無禮刑者謂卯中之乙賴子為貴子中之<lb/>
　癸賴卯為貴然卯以長生之巳土刑子中之癸水子<lb/>
　以長生之辛金刑卯中之乙木傷其貴徳失其尊卑<lb/>
<pb n="KR3g0050_WYG_004-4a"/>
　故曰無禮也自刑者辰之墓土自制其墓水午中生<lb/>
　乙自制其己土酉中生丁自制其辛金亥中生木自<lb/>
　制其已土故曰自刑也<lb/>
　按月刑與歲刑同而理解各異兩存其説以備互考<lb/>
　又褚華谷曰子卯一刑也寅巳申二刑也丑戌未三<lb/>
　刑也自卯順至子子逆至卯極十數而為無禮之刑<lb/>
　寅逆至己己逆至申極十數而為無恩之刑丑順至<lb/>
　戌戌順至未極十數而為恃勢之刑故皇數中天以<lb/>
<pb n="KR3g0050_WYG_004-4b"/>
　十為殺數積數至十則悉空其數天道惡盈滿則覆<lb/>
　也此三刑之法所由起也此亦可備一說<lb/>
　　月害<lb/>
神樞經曰月害者陽建所害之辰也所直之日忌攻城<lb/>
　野戰牧養羣畜結㑹親姻請醫巫納奴婢○厯例曰<lb/>
　正月起已逆行十二辰○曹震圭曰月害者月中六<lb/>
　害也假令卯辰相害者卯以乙旺之木害辰墓之土<lb/>
　辰以墓土却害卯中癸水也寅巳相害者謂寅以旺<lb/>
<pb n="KR3g0050_WYG_004-5a"/>
　甲害己中戊土而已以生庚害寅中旺甲也丑午相<lb/>
　害者丑以癸水害午中丁火午以己土害丑中癸水<lb/>
　也子未相害者子以所生之辛金害未中墓木未以<lb/>
　旺土害子中旺水也申亥相害者亥以生木害申中<lb/>
　生土申以旺金害亥中生木又以生土害亥中旺水<lb/>
　也酉戌相害者戌以墓火害酉之旺金酉以所生丁<lb/>
　火害戌中辛金也<lb/>
　按六害者不和也凡事莫不喜合而忌衝正月建寅<lb/>
<pb n="KR3g0050_WYG_004-5b"/>
　與亥合而已衝之故寅與己害二月建卯與戌合而<lb/>
　辰衝之故卯與辰害葢月建者衆神之首衝其所合<lb/>
　是以害也<lb/>
　　獨火<lb/>
按獨火與月害同亦名遊禍又名六害<lb/>
　　月虛<lb/>
樞要厯曰月虛者月内虚神也其日忌開倉庫出財物<lb/>
　運動征行成親禮○厯例曰月虚者正月起丑逆行<lb/>
<pb n="KR3g0050_WYG_004-6a"/>
　四季○曹震圭曰月虛者月建三合五行成形之位<lb/>
　物初成形其體未實故名曰虛與月殺同位<lb/>
　　大耗<lb/>
樞要厯曰大耗者月中虛耗之神也其日忌營庫藏出<lb/>
　財物逺經求取債負○厯例曰大耗者正月起申順<lb/>
　行十二辰○曹震圭曰大耗者月建擊衝破散之辰<lb/>
　也與月破同位並見第二卷<lb/>
　　小耗<lb/>
<pb n="KR3g0050_WYG_004-6b"/>
樞要厯曰亦月内之耗神也其日忌經營種蒔納財交<lb/>
　易開市○厯例曰小耗者常居月建前五辰○曹震<lb/>
　圭曰小耗者小損也乃月建氣絶之辰大耗之從神<lb/>
　也並見第二卷<lb/>
　　大時<lb/>
神樞經曰大時者將軍之象也所直之日忌出軍攻戰<lb/>
　築室㑹親○李鼎祚曰大時者正月起卯逆行四仲<lb/>
　○淮南子曰大時者咸池也○曹震圭曰大時者乃<lb/>
<pb n="KR3g0050_WYG_004-7a"/>
　月建三合五行沐浴之辰也葢五行至此則敗絶是<lb/>
　最凶之辰也故曰大凶之時<lb/>
　　小時<lb/>
神樞經曰小時者郎將之象也其日忌結親姻開倉庫<lb/>
　○淮南子曰小時者月建也○曹震圭曰小時者是<lb/>
　當時之旺辰也忌結親姻者因陽氣獨持旺氣也忌<lb/>
　開倉庫者是旺氣發而不收也<lb/>
　　四廢<lb/>
<pb n="KR3g0050_WYG_004-7b"/>
廣聖厯曰四廢者四時衰謝之辰也其日忌出軍征伐<lb/>
　造舍迎親封建拜官納財開市○厯例曰春庚申辛<lb/>
　酉夏壬子癸亥秋甲寅乙卯冬丙午丁巳○蓬瀛經<lb/>
　曰四廢者是五行無氣福徳不臨之辰百事忌用○<lb/>
　通書云春以庚辛為廢夏以壬癸為廢秋以甲乙為<lb/>
　廢冬以丙丁為廢春庚辛者而申酉亦屬金夏壬癸<lb/>
　者而子亥亦屬水秋甲乙者而寅卯亦屬木冬丙丁<lb/>
　者而己午亦屬火謂之支干連見○曹震圭曰四廢<lb/>
<pb n="KR3g0050_WYG_004-8a"/>
　者干支俱絶也假令庚申辛酉絶於春寅卯辰也他<lb/>
　倣此<lb/>
　　四窮<lb/>
總要厯曰四窮者謂亥為隂絶之辰以四時旺干臨之<lb/>
　故曰四窮所直之日不可逺行征伐出納財物○厯<lb/>
　例曰春乙亥夏丁亥秋辛亥冬癸亥○曹震圭曰亥<lb/>
　者地支末辰極隂之位以四時隂干配之故曰四窮<lb/>
　　四耗<lb/>
<pb n="KR3g0050_WYG_004-8b"/>
總聖厯曰四耗者謂四時休干臨分至之辰也其日忌<lb/>
　㑹親姻出師開倉庫施債負○厯例曰春壬子夏乙<lb/>
　卯秋戊午冬辛酉○曹震圭曰物之將分者必散也<lb/>
　至者盡也是隂陽數盡而將分也又得休干臨之故<lb/>
　曰耗<lb/>
　按四耗日固是休干亦休支也春壬子幹枝皆水夏<lb/>
　乙卯幹枝皆木冬辛酉幹枝皆金秋戊午幹土而枝<lb/>
　火洞源經云火不尅金何旺土生金火亦生金也葢<lb/>
<pb n="KR3g0050_WYG_004-9a"/>
　春木旺則水耗夏火旺則木耗秋金旺則火土耗冬<lb/>
　水旺則金耗故曰四耗<lb/>
　　四擊<lb/>
四擊者春戌夏丑秋辰冬未<lb/>
　按四擊者四時所衝之墓辰也如正二三月建寅卯<lb/>
　辰辰與戌衝故戌為四擊也餘倣此<lb/>
　　五虚<lb/>
樞要厯曰五虛者四時絶辰也其日忌開倉庫營種蒔<lb/>
<pb n="KR3g0050_WYG_004-9b"/>
　出財寶放債負○厯例曰五虛者春己酉丑夏申子<lb/>
　辰秋亥卯未冬寅午戌也○曹震圭曰五虚者四時<lb/>
　逢絶之辰也物絶則損朽其中虛而無實也故曰虛<lb/>
　如春木旺已酉丑金絶也夏火旺申子辰水絶也秋<lb/>
　金旺亥卯未木絶也冬水旺寅午戌火絶也<lb/>
　按五虛者三合五行絶胎養之位與歲神三殺起例<lb/>
　同<lb/>
　　五墓<lb/>
<pb n="KR3g0050_WYG_004-10a"/>
廣聖厯曰五墓者四旺之墓辰也其日忌營造起土嫁<lb/>
　娶出軍○厯例曰五墓者正二月乙未四五月丙戌<lb/>
　七八月辛丑十月十一月壬辰四季月戊辰也○曹<lb/>
　震圭曰五墓者五行旺干自臨墓辰也十干者身之<lb/>
　象若營造起土似臨於無氣之位也又以干為夫之<lb/>
　象若嫁娶則夫自臨死氣之位也又以干為我若出<lb/>
　軍征伐是自臨死墓之地也故忌之假如正二月木<lb/>
　旺木墓於未加以乙未是自臨墓辰也餘倣此<lb/>
<pb n="KR3g0050_WYG_004-10b"/>
　　九坎<lb/>
廣聖厯曰九坎者月中殺神也其日忌乘船渡水修隄<lb/>
　防築垣牆苫葢屋舍○厯例曰九坎者正月在辰逆<lb/>
　行四季五月在卯逆行四仲九月在寅逆行四孟○<lb/>
　曹震圭曰坎者陷也險也不平也其忌如此義與次<lb/>
　節九焦同<lb/>
　　九焦<lb/>
廣聖厯曰九焦者月中殺神也其日忌爐冶鑄造種植<lb/>
<pb n="KR3g0050_WYG_004-11a"/>
　修築園圃○厯例曰正月在辰逆行四季五月在卯<lb/>
　逆行四仲九月在寅逆行四孟○曹震圭曰九坎九<lb/>
　焦者是月中之殺神逆天地之道者也假令正二三<lb/>
　四為歳首東方之位當用孟辰以生萬物今則以季<lb/>
　辰收殺萬物是其逆也五六七八為歳中今雖用仲<lb/>
　辰成熟萬物然歳首不與其生焉有成熟哉九十十<lb/>
　一十二月為歳之終萬物收藏之時今方欲以孟辰<lb/>
　生育萬物豈能有生育哉是逆天地之道萬物無能<lb/>
<pb n="KR3g0050_WYG_004-11b"/>
　成就也<lb/>
　　九空<lb/>
廣聖厯曰九空者月内殺神也其日忌修造倉庫出入<lb/>
　貨財○厯例曰九空者正月在辰逆行四季○曹震<lb/>
　圭曰九空者墓庫破散之神也庫破則空衝則散假<lb/>
　令寅午戌月火庫在戌辰能衝散也亥卯未月木墓<lb/>
　在未丑能衝散也申子辰月水墓在辰戌能衝散也<lb/>
　己酉丑月金墓在丑未能衝散也今厯家所𫝊與九<lb/>
<pb n="KR3g0050_WYG_004-12a"/>
　坎九焦同行者非葢所傳有誤紀歳厯亦止是逆行<lb/>
　四季<lb/>
　　大殺<lb/>
神樞經曰大殺者月中廉察也所直之日忌出軍征討<lb/>
　嫁娶納財豎柱上樑移徙置室○李鼎祚曰大殺者<lb/>
　正月在戌二月在巳三月在午四月在未五月在寅<lb/>
　六月在卯七月在辰八月在亥九月在子十月在丑<lb/>
　十一月在申十二月在酉○曹震圭曰東方之位生<lb/>
<pb n="KR3g0050_WYG_004-12b"/>
　育萬物南方之地成熟萬物西方之位殺伐萬物北<lb/>
　方之位收藏萬物大殺者月中廉察也子丑寅月厯<lb/>
　西方申酉戌者葢謂陽氣將出萬物將生故巡察西<lb/>
　方無以妄殺也卯辰巳月厯南方巳午未者謂萬物<lb/>
　生長之時故巡察南方使有成熟也午未申月厯東<lb/>
　方寅卯辰者謂萬物成熟宜在養育也酉戌亥月厯<lb/>
　北方亥子丑者謂萬物收成使有斂藏也<lb/>
　　劫殺<lb/>
<pb n="KR3g0050_WYG_004-13a"/>
神樞經曰劫殺者劫害之辰也其日忌臨官視事納禮<lb/>
　成親戰伐行軍出入興販○李鼎祚曰正月起亥逆<lb/>
　行四孟○曹震圭曰劫殺者三合五行之絶神也<lb/>
　按劫殺起於絶並見第二卷<lb/>
　　死氣<lb/>
神樞經曰死氣者無氣之辰也其日忌戰鬭征伐療病<lb/>
　求醫安置產室經營栽植○李鼎祚曰死氣者常居<lb/>
　月建前四辰○曹震圭曰死氣者以月建為臨官前<lb/>
<pb n="KR3g0050_WYG_004-13b"/>
　臨死位也假令二月建卯為臨官帝旺在辰衰在巳<lb/>
　病在午死在未也或云生氣之衝辰也謂此愛其生<lb/>
　彼愛其死我旺而彼死也故常與生氣對衝<lb/>
　　死神<lb/>
神樞經曰死神者月中凶神也其日忌請醫服藥出師<lb/>
　征討種植樹木進人納畜○李鼎祚曰常居月建前<lb/>
　三辰○曹震圭曰死神者以月建為旺辰前逢死位<lb/>
　也大抵死氣之前必有死神其義同前<lb/>
<pb n="KR3g0050_WYG_004-14a"/>
　　遊禍<lb/>
神樞經曰遊禍者月中惡神也其日忌服藥請醫祀神<lb/>
　致祭○李鼎祚曰遊禍者正月起已逆行四孟○曹<lb/>
　震圭曰遊禍者三合五行臨官之神是對衝劫殺之<lb/>
　位也<lb/>
　按遊禍者以其流行於四隅故曰遊以其過旺故曰<lb/>
　禍<lb/>
　　天獄<lb/>
<pb n="KR3g0050_WYG_004-14b"/>
神樞經曰天獄者月中禁神也其日忌獻封章興詞訟<lb/>
　赴任征討○李鼎祚曰天獄者正月在子順行四仲<lb/>
　○曹震圭曰天獄者是三合五行胎位之辰也當正<lb/>
　月起子逆行非順行也恐𫝊之者有誤<lb/>
　　天火<lb/>
玉帳經曰天火者月中凶神也其日忌苫葢築壘垣牆<lb/>
　振旅興師㑹親娶婦○厯例曰天火者正月在子順<lb/>
　行四仲○曹震圭曰天火非天之火是五行旺辰中<lb/>
<pb n="KR3g0050_WYG_004-15a"/>
　藏陽火也假令寅午戌月在子葢子中藏陽氣之火<lb/>
　其勢最弱待寅午戌月火勢興旺以顯其光故子中<lb/>
　有霹靂火也是水中之火見之於天也亥卯未月在<lb/>
　卯葢卯中有伏燄之火也火氣既生於寅至卯而木<lb/>
　旺反蔽其燄而成炭又待亥卯未月木再生之故卯<lb/>
　内有爐中火也申子辰月在午葢午中有正旺之火<lb/>
　其勢最大物莫敢侵其光反闇待申子辰月水勢將<lb/>
　興反制其光上下俱明故午中有天上火也己酉丑<lb/>
<pb n="KR3g0050_WYG_004-15b"/>
　月在酉謂酉中有長生丁火如硫黄煤炭之類故待<lb/>
　己酉丑月金石之氣而再發旺也故酉中有山下之<lb/>
　火也且子中之陽火卯中之木火午中之旺火酉中<lb/>
　長生丁火莫非天道自然故以名之<lb/>
　　地火<lb/>
神樞經曰地火者月中凶神也其日忌修築園圃栽植<lb/>
　種蒔○厯例曰地火者正月起戌逆行十二辰○曹<lb/>
　震圭曰地火者隂奪陽也是隂建之權勢也○天文<lb/>
<pb n="KR3g0050_WYG_004-16a"/>
　志曰隂行陽之政物傷而必尅終以自害也竝見月<lb/>
　厭節<lb/>
　　天狗<lb/>
樞要厯曰天狗者月中凶神也其日忌禱祀鬼神祈求<lb/>
　福願○厯例曰天狗者常居月建前二辰○曹震圭<lb/>
　曰天狗者月中禦衛之犬也去除私邪之神無使敢<lb/>
　侵故居建前二辰是禦於門首也自子建之月起於<lb/>
　寅寅者艮之陽辰也易曰艮為犬是也祈福願祠鬼<lb/>
<pb n="KR3g0050_WYG_004-16b"/>
　神皆為正道故竝忌之<lb/>
　　土符　土府　地囊<lb/>
總要厯曰土符土府地囊皆土神也其日忌破土穿井<lb/>
　開渠築牆○厯例曰土符者正月丑二月己三月酉<lb/>
　四月寅五月午六月戌七月卯八月未九月亥十月<lb/>
　辰十一月申十二月子○土府者與月建同行○地<lb/>
　囊者正月庚子庚午二月癸未癸丑三月甲子甲寅<lb/>
　四月己卯己丑五月戊辰戊午六月癸未癸巳七月<lb/>
<pb n="KR3g0050_WYG_004-17a"/>
　丙寅丙申八月丁卯丁巳九月戊辰戊子十月庚戌<lb/>
　庚子十一月辛未辛酉十二月乙未乙酉○曹震圭<lb/>
　曰土符者乃土地握符信之神使掌五土也假令春<lb/>
　木旺土受其尅故托子金以制之是春三月厯己酉<lb/>
　丑也夏火旺土休賴火為母以養之故夏三月厯寅<lb/>
　午戌也秋金旺土相不畏木制故秋三月厯亥卯未<lb/>
　也冬水旺土亦剛堅賴水以柔和之故冬三月歴申<lb/>
　子辰也○土府者是土地之府庭也土為萬物之主<lb/>
<pb n="KR3g0050_WYG_004-17b"/>
　月建為月内萬神之主各隨四時而運葢月建之體<lb/>
　本土也以其居故曰府○地囊者乃土地之庫藏也<lb/>
　其義未詳<lb/>
　　兵禁<lb/>
總要厯曰兵禁者用兵凶辰也其日忌出師振旅閲武<lb/>
　敎戰○厯例曰兵禁者正月起寅逆行六陽辰○曹<lb/>
　震圭曰兵家所利者隂道也所忌者陽道也故兵禁<lb/>
　正月起寅逆行六陽辰也○又月令曰孟春之月不<lb/>
<pb n="KR3g0050_WYG_004-18a"/>
　可稱兵稱兵必天殃兵戎不起不可從我始故正月<lb/>
　以寅為禁辰也二月子相行四殺也三月戌耗破之<lb/>
　辰也四月申四殺三刑也五月午自刑也六月辰天<lb/>
　罡四殺也七月寅破耗三刑也八月子四殺死神也<lb/>
　九月戌河魁也十月申六害也十一月午破耗也十<lb/>
　二月辰四殺天罡也其忌可知<lb/>
　　大敗<lb/>
總要厯曰大敗者兵敗忌辰也其日忌臨陣侵敵攻城<lb/>
<pb n="KR3g0050_WYG_004-18b"/>
　野戰○厯例曰正月起卯逆行四仲○曹震圭曰大<lb/>
　敗者三合五行沐浴休敗之辰也其氣敗絶無以勝<lb/>
　彼其忌可知<lb/>
　　伐日<lb/>
遁甲經曰伐日者支尅干辰也其日忌攻討征伐出軍<lb/>
　掠地○王璋曰伐日者庚午辛巳丙子戊寅己卯癸<lb/>
　未癸丑甲申乙酉丁亥壬辰壬戌也○曹震圭曰伐<lb/>
　者彼伐於我也六壬經云干為尊為我支為卑為彼<lb/>
<pb n="KR3g0050_WYG_004-19a"/>
　是卑伐於尊彼尅於我其義逆也故忌之<lb/>
　　專日<lb/>
經曰專日者謂支干五行相同也其日忌出軍○厯例<lb/>
　曰專日者甲寅乙卯丁巳丙午庚申辛酉癸亥壬子<lb/>
　戊辰戊戌己丑己未共十二日也○曹震圭曰六壬<lb/>
　經云幹為我枝為彼今幹枝同類是彼我同徳兩勢<lb/>
　相敵不分勝負故忌出軍<lb/>
　按專日亦名和日<lb/>
<pb n="KR3g0050_WYG_004-19b"/>
　　月厭<lb/>
天寶厯曰月厭者隂建之辰也所理之方可以禳災祈<lb/>
　福避病所直之日忌逺行歸家移徙婚嫁○厯例曰<lb/>
　月厭者正月在戌逆行十二辰○曹震圭曰月厭者<lb/>
　厭魅之神也其性暗昧私邪不正故各忌之葢十一<lb/>
　月建子隂陽氣争冬至前隂氣極冬至後陽氣生故<lb/>
　自建子之月陽建順厯丑寅卯一十二辰隂建逆厯<lb/>
　亥戌酉一十二辰至五月夏至二氣又同建而相争<lb/>
<pb n="KR3g0050_WYG_004-20a"/>
　也亦名曰隂建<lb/>
　按淮南子曰北斗之神有雌雄十一月起運於子月<lb/>
　徙一辰雄左行雌右行五月合於午謀刑十一月合<lb/>
　於子謀徳太隂所居辰為厭日厭日不可以舉百事<lb/>
　　厭對<lb/>
天寶厯曰厭對者月厭所衝之辰也其日忌嫁娶○厯<lb/>
　例曰厭對者正月起辰逆行十二辰<lb/>
　　往亡　氣往亡<lb/>
<pb n="KR3g0050_WYG_004-20b"/>
堪輿經曰往者去也亡者無也其日忌拜官上任逺行<lb/>
　歸家出軍征討嫁娶尋醫○厯例曰往亡者正月在<lb/>
　寅二月在巳三月在申四月在亥五月在卯六月在<lb/>
　午七月在酉八月在子九月在辰十月在未十一月<lb/>
　在戌十二月在丑○又氣往亡者立春後七日驚蟄<lb/>
　後十四日清明後二十一日立夏後八日芒種後十<lb/>
　六日小暑後二十四日立秋後九日白露後十八日<lb/>
　寒露後二十七日立冬後十日大雪後二十日小雪<lb/>
<pb n="KR3g0050_WYG_004-21a"/>
　後三十日皆自交節日數之○曹震圭曰往亡者往<lb/>
　而不反之意也孟者初也仲者中也季者末也葢歳<lb/>
　之始中終之義也正二三四月乃歳之初皆以四孟<lb/>
　辰為之乃五行初生之地是生氣之道往而亡也五<lb/>
　六七八月乃歳之中皆以四仲辰為之葢四仲者五<lb/>
　行當旺之辰是旺氣之道往而亡也九十十一十二<lb/>
　月乃歳之終皆以四季辰為之謂四季者乃五行終<lb/>
　墓之地是萬物皆歸往而亡也又氣往亡者以四立<lb/>
<pb n="KR3g0050_WYG_004-21b"/>
　月往亡之辰三合化象之成數言之也假令正月立<lb/>
　春寅為往亡寅午戌合火局火之成數七也四月立<lb/>
　夏卯為往亡亥卯未合木局木之成數八也七月立<lb/>
　秋酉為往亡己酉丑合金局金之成數九也十月立<lb/>
　冬未為徃亡土無化象便以本行土為之其成數十<lb/>
　也各倍之為次月往亡日三之為下月往亡日也獨<lb/>
　水數不用者葢四立之月往亡無申子辰日也然一<lb/>
　歳之内四季之月以辰為首辰月以申為往亡申合<lb/>
<pb n="KR3g0050_WYG_004-22a"/>
　水局水之成數六也故三月中氣後六日九月中氣<lb/>
　後十二日各得往亡六月則土旺後二六一十二日<lb/>
　十二月土旺後三六一十八日亦得往亡或節氣加<lb/>
　時早晩間有差一日者然其理大槩如此○通書云<lb/>
　唐太宗曰宋武帝以往亡起兵軍吏以為不可帝曰<lb/>
　我往彼亡果克之由此言之可廢明矣<lb/>
　　歸忌<lb/>
廣聖厯曰歸忌者月内凶神也其日忌逺行歸家移徙<lb/>
<pb n="KR3g0050_WYG_004-22b"/>
　娶婦○厯例曰孟月丑仲月寅季月子○曹震圭曰<lb/>
　子者一陽丑乃二陽寅乃三陽葢此三辰陽氣始盛<lb/>
　主動於外不可反歸於内也<lb/>
　按孟月忌丑仲月忌寅季月忌子者皆忌退後一辰<lb/>
　所謂歸忌也如子為仲丑為季寅為孟故孟月忌退<lb/>
　歸於季仲月忌退歸於孟季月忌退歸於仲也<lb/>
　　章光<lb/>
堪輿經曰章光者隂建前辰也其日忌嫁娶○厯例曰<lb/>
<pb n="KR3g0050_WYG_004-23a"/>
　常居隂建前一辰也○曹震圭曰章光者能為月厭<lb/>
　彰顯其道故曰章光<lb/>
　　無翹<lb/>
天寶厯曰無翹者翹猶尾也陽烏所主隂則無之常居<lb/>
　厭後故曰無翹其日忌嫁娶○曹震圭曰翹猶首翹<lb/>
　婦人之飾也無翹者是無其飾也故忌嫁娶<lb/>
　　咸池　招揺　八風　觸水龍<lb/>
樞要厯曰咸池招揺八風觸水龍所直之日忌乘船渡<lb/>
<pb n="KR3g0050_WYG_004-23b"/>
　水涉江河○厯例曰咸池者正月起卯逆行四仲招<lb/>
　搖者正月起辰逆行十二辰八風者春丁丑己酉夏<lb/>
　甲申甲辰秋辛未丁未冬甲戌甲寅觸水龍者丙子<lb/>
　癸丑癸未也○曹震圭曰咸池者三合五行沐浴之<lb/>
　辰是陽建之浴地也五行至此皆值沒溺其忌可知<lb/>
　招揺者動而不安隂建之衝也故與六儀同行又天<lb/>
　文志有招揺之星在梗河亢池之左角亢之次辰宫<lb/>
　也故正月起辰八風者是八節八卦之風也各以四<lb/>
<pb n="KR3g0050_WYG_004-24a"/>
　立之建後一辰為四立之風以其三合前辰為次節<lb/>
　風如立夏建巳以辰為立夏風也申為三合前辰為<lb/>
　夏至風是也假令立春建寅以建前丑為正風以丁<lb/>
　配之取溫和之意也以酉為傍風配之以已取巳土<lb/>
　長生之地也立夏建巳以辰為正風申為傍風皆以<lb/>
　甲配之者立夏之後風勢極微故配甲以生之也立<lb/>
　秋建申以未為正風而不取傍風者謂秋氣好殺而<lb/>
　無養育之性以辛配之取金風之象又以丁配之存<lb/>
<pb n="KR3g0050_WYG_004-24b"/>
　其溫和之氣也立冬建亥以戌為正風寅為傍風皆<lb/>
　以甲配之者以風鳴冬其勢極大配之以甲木以生<lb/>
　風也共為八節故曰八風觸水龍者觸犯也龍水物<lb/>
　也壬癸亥子水也能與水相勝者火土也火在上為<lb/>
　丙土居下為四季辰乃龍之正位壬水所居戌亥為<lb/>
　乾天之位有龍象焉故惟餘丙子癸未癸丑為觸水<lb/>
　龍日也<lb/>
　　血忌　血支<lb/>
<pb n="KR3g0050_WYG_004-25a"/>
樞要經曰血忌血支其日忌針刺出血○厯例曰血忌<lb/>
　者正月丑二月未三月寅四月申五月卯六月酉七<lb/>
　月辰八月戌九月巳十月亥十一月午十二月子血<lb/>
　支者正月在丑順行十二辰○曹震圭曰血支者氣<lb/>
　血之支流也故起於旺建之後生氣之前如人生之<lb/>
　後自有血脈暢於四肢若其日針刺者是去其血也<lb/>
　故忌之血忌者以人之血脈出入往來一噓一吸運<lb/>
　動不息故一厯本位一居其衝亦隂陽各相配之義<lb/>
<pb n="KR3g0050_WYG_004-25b"/>
　也故建陽之月則厯於丑寅卯辰巳午陽氣之位建<lb/>
　隂之月則厯於未申酉戌亥子隂氣之位與續世義<lb/>
　同正月與血支同起於丑者正月隂陽交泰血氣通<lb/>
　和然後流布於四肢也<lb/>
　　官符<lb/>
總要厯曰官符者其日忌拜官視事上表章陳詞訟○<lb/>
　厯例曰官符者正月起午順行十二辰○曹震圭曰<lb/>
　官符者是歳月中掌符信之官文權之職也常居三<lb/>
<pb n="KR3g0050_WYG_004-26a"/>
　合前辰大抵歳辰月建以其三合前辰為文官後辰<lb/>
　為武職是左文右武之義假令正月建寅則午上有<lb/>
　官符文權也戌上有白虎武職也併見第二卷<lb/>
　　天吏<lb/>
樞要厯曰天吏者月中凶神也其日忌臨官赴任逺行<lb/>
　詞訟○厯例曰天吏者正月起酉逆行四仲○曹震<lb/>
　圭曰天吏者三合五行死氣之位五行至此死而無<lb/>
　氣乃天之凶吏全無生意也其忌可知<lb/>
<pb n="KR3g0050_WYG_004-26b"/>
　　臨日<lb/>
樞要厯曰臨日者上臨下之義也其日忌臨民訴訟○<lb/>
　厯例曰臨日者正月午二月亥三月申四月丑五月<lb/>
　戌六月卯七月子八月巳九月寅十月未十一月辰<lb/>
　十二月酉○曹震圭曰臨者上臨於下也是陽建之<lb/>
　使臣奉上命以授百官者也建陽之月在三合前辰<lb/>
　是臨於文官官符也建隂之月在三合後辰是臨於<lb/>
　武職白虎也<lb/>
<pb n="KR3g0050_WYG_004-27a"/>
　　天賊<lb/>
神樞經曰天賊者月中盜神也其日忌逺行○李鼎祚<lb/>
　曰天賊者正月在丑逆行十二辰○曹震圭曰天賊<lb/>
　者盜神也常居天倉後辰葢倉庫之後必有盜也<lb/>
　　致死<lb/>
樞要厯曰致死者月中凶神也其日忌求醫藥○厯例<lb/>
　曰致死者正月起酉逆行四仲○曹震圭曰致死者<lb/>
　月建三合五行死敗之辰也與天吏同<lb/>
<pb n="KR3g0050_WYG_004-27b"/>
　　牢日　獄日　徒隷　死别　伏罪　不舉<lb/>
　　罪刑<lb/>
壇經曰牢日獄日徒隷死别伏罪不舉罪刑其日皆不<lb/>
　宜臨官視事登壇受職○厯例曰牢日者春辰夏未<lb/>
　秋戌冬丑也獄日者春未夏戌秋丑冬辰也徒隷者<lb/>
　春申夏亥秋寅冬巳也死别者春戌夏丑秋辰冬未<lb/>
　也伏罪者春亥夏寅秋巳冬申也不舉者春子夏卯<lb/>
　秋午冬酉也罪刑者春丑夏辰秋未冬戌也○曹震<lb/>
<pb n="KR3g0050_WYG_004-28a"/>
　圭曰牢日者四時衰謝之辰也衰在墓地故曰牢獄<lb/>
　日者四時墓辰也入於墓故曰獄徒隷者是四時五<lb/>
　行絶辰也置之於卑賤也死别者以其將死而又歸<lb/>
　於墓是四時五行死辰之墓也如春屬木死於午午<lb/>
　為火戌為火墓是也伏罪者是子見其母也葢為子<lb/>
　有罪父母責之故云伏罪也不舉者是四時五行沐<lb/>
　浴之辰似初沐浴而未冠帶之象不可舉薦於上人<lb/>
　也罪刑者四時五行相刑之墓辰也如春金尅木金<lb/>
<pb n="KR3g0050_WYG_004-28b"/>
　墓在丑也餘倣此<lb/>
　　蚩尤　飛流　天棒　隂私　土勃　雷公<lb/>
樞要經曰蚩尤飛流天棒隂私土勃雷公月内黑道也<lb/>
　其日忌開掘取土立柱上樑嫁娶出行臨官視事○<lb/>
　厯例曰蚩尤者正月起寅天棒者正月起午雷公者<lb/>
　正月起子皆順行六陽辰飛流者正月起卯隂私者<lb/>
　正月起酉土勃者正月起亥皆順行六隂辰幷解見<lb/>
　月事吉神篇<lb/>
<pb n="KR3g0050_WYG_004-29a"/>
　　天刑　朱雀　白虎　天牢　元武　勾陳<lb/>
神樞經曰天刑朱雀白虎天牢元武勾陳者月中黑道<lb/>
　也所理之方所直之日皆不可興土功營屋舍移徙<lb/>
　逺行嫁娶出軍○李鼎祚曰天刑者正月起寅白虎<lb/>
　者正月起午天牢者正月起申皆順行六陽辰朱雀<lb/>
　者正月起卯元武者正月起酉勾陳者正月起亥皆<lb/>
　順行六隂辰幷解見月事吉神篇<lb/>
　　八龍　七鳥　九虎　六蛇<lb/>
<pb n="KR3g0050_WYG_004-29b"/>
總要厯曰八龍七鳥九虎六蛇其日皆不可迎婚嫁娶<lb/>
　○厯例曰春甲子乙亥為八龍夏丙子丁亥為七鳥<lb/>
　秋庚子辛亥為九虎冬壬子癸亥為六蛇○曹震圭<lb/>
　曰亥者隂氣之極子者陽氣初生是隂陽氣絶脱謝<lb/>
　之辰也十干象夫十二支象婦今以四時旺干而配<lb/>
　亥子是夫旺而婦絶且我臨於絶地也故忌用之<lb/>
　按甲乙者東方木也為青龍其成數八丙丁者南方<lb/>
　火也為朱雀其成數七庚辛者西方金也為白虎其<lb/>
<pb n="KR3g0050_WYG_004-30a"/>
　成數九壬癸者北方水也為龜蛇其成數六故各因<lb/>
　以為名也<lb/>
　　九醜<lb/>
金櫃經曰乙者雷電始發之日戊巳者北辰位下之日<lb/>
　辛者萬物決斷之日壬者三光不照之日子午卯酉<lb/>
　四仲之辰日月之門隂陽之界五干臨此四辰其日<lb/>
　不可出軍嫁娶移徙築室○曹植曰九醜者乙卯己<lb/>
　卯辛卯乙酉己酉辛酉戊午戊子壬午壬子○曹震<lb/>
<pb n="KR3g0050_WYG_004-30b"/>
　圭曰卯酉為日月出入之門子午為隂陽交争之界<lb/>
　乙為六合辛為太陽壬為元武已為六賊戊為勾陳<lb/>
　故此五干加此四辰名曰醜又以五干四辰其共數<lb/>
　九故以名之<lb/>
　　八專<lb/>
曾門經曰八專日忌出軍嫁娶○曹植曰八專者丁未<lb/>
　己未庚申甲寅癸丑也<lb/>
　按六壬日辰課體訣曰甲寄居寅乙寄辰還將丙戊<lb/>
<pb n="KR3g0050_WYG_004-31a"/>
　己宫尋未支丁巳藏功用申地庚金作主盟辛在戌<lb/>
　宫癸寄丑壬干原寄在登明二盤四正無差錯運式<lb/>
　通靈動鬼神葢即十干祿辰除子午卯酉四正不用<lb/>
　故移於辰戌丑未而各取其干支所配之日是為八<lb/>
　專今六壬三傳起例用之如甲祿在寅卯不用故乙<lb/>
　在辰辰中亦有乙木也丙戊祿在己午不用故丁巳<lb/>
　在未也庚禄在申酉不用故辛在戌壬禄在亥子不<lb/>
　用故癸在丑相配止有五日以其干支比和故為専<lb/>
<pb n="KR3g0050_WYG_004-31b"/>
　同専日取義以十二支除四正不用餘八故為八専<lb/>
　也<lb/>
　　五離<lb/>
樞要厯曰五離者月中離神也其日忌結婚姻㑹親友<lb/>
　作交闗立契券○厯例曰五離者申酉日是也○曹<lb/>
　震圭曰五離者是隂陽重㑹之辰也再合則離義見<lb/>
　月吉神五合節<lb/>
　　重日<lb/>
<pb n="KR3g0050_WYG_004-32a"/>
天寶厯曰重日者以隂陽混合於亥陽起於甲子而順<lb/>
　隂起於甲戌而逆至己亥而同故曰重日其日忌為<lb/>
　凶事利為吉事○厯例曰重日者己亥二日也○曹<lb/>
　震圭曰亥為隂極之位坤辟在焉己為陽極之位乾<lb/>
　辟在焉是陽中陽而隂中隂也故曰重其日忌為凶<lb/>
　事者恐重犯也利為吉事者宜再見也<lb/>
　　復日<lb/>
天寶厯曰復日者為魁罡所繫之辰也其日忌為凶事<lb/>
<pb n="KR3g0050_WYG_004-32b"/>
　利為吉事○厯例曰復日者正七月甲庚二八月乙<lb/>
　辛四十月丙壬五十一月丁癸三九六十二月戊巳<lb/>
　日也○曹震圭曰復者重見也為本建之辰與所遇<lb/>
　之干同也假令正月寅即甲也而又見甲是復也又<lb/>
　如辰戌即戊也丑未即巳也而又見戊巳是復也餘<lb/>
　倣此又地理新書云正月甲七月庚二月乙八月辛<lb/>
　四月丙十月壬五月丁十一月癸三月九月戊六月<lb/>
　十二月巳<lb/>
<pb n="KR3g0050_WYG_004-33a"/>
　　四離<lb/>
玉門經曰離者隂陽分至前一辰也謂建卯之月陽氣<lb/>
　出隂氣入建子之月隂氣降陽氣升建酉之月隂氣<lb/>
　出陽氣入建午之月陽氣降隂氣升故先一日為四<lb/>
　離辰也○李鼎祚曰此日忌出行征伐○曹震圭曰<lb/>
　四離者冬至前一日水離夏至前一日火離春分前<lb/>
　一日陽體分而木亦離也秋分前一日隂體分而金<lb/>
　亦離也故名曰四離<lb/>
<pb n="KR3g0050_WYG_004-33b"/>
　　四絶<lb/>
玉門經曰四絶者四立前一辰也○李鼎祚曰此日忌<lb/>
　出軍逺行○曹震圭曰立春木旺水絶立夏火旺木<lb/>
　絶立秋金旺土絶立冬水旺金絶故先一日為絶也<lb/>
　　長短星<lb/>
厯例曰長星者正月初七二月初四三月初一四月初<lb/>
　九五月十五六月初十七月初八八月初二初五九<lb/>
　月初三初四十月初一十一月十二十二月初九是<lb/>
<pb n="KR3g0050_WYG_004-34a"/>
　也○短星者正月二十一二月十九三月十六四月<lb/>
　二十五五月二十五六月二十七月二十二八月十<lb/>
　八十九九月十六十七十月十四十一月二十二十<lb/>
　二月二十五日是也其日忌開市納財立券交易裁<lb/>
　衣○曹震圭曰長者過也短者不及也凡開市納財<lb/>
　立券交易裁衣皆貴乎中平適宜若或過或不及其<lb/>
　忌可知葢長短星者金火也謂金火之氣能毁傷萬<lb/>
　物也<lb/>
<pb n="KR3g0050_WYG_004-34b"/>
　按長星者庚辛也春夏用庚秋冬用辛陽取陽隂取<lb/>
　隂也以月建内所寄之干四季則用四時隂干依五<lb/>
　虎元遁得庚辛者自建辰向前數之春夏至庚則止<lb/>
　秋冬至辛則止其本節所當之卦則取其宫數如春<lb/>
　月則以卯為震三四月則以巳為巽四其餘辰則一<lb/>
　辰當一得數是也假如正月建寅寅中有甲以甲遁<lb/>
　得庚午自寅一震三辰一巳一午一共得七數故七<lb/>
　日為長星也二月建卯卯中有乙以乙遁得庚辰自<lb/>
<pb n="KR3g0050_WYG_004-35a"/>
　卯之震三倂辰一共四數故四日為長星也三月建<lb/>
　辰辰中無所寄就乙仍遁得庚辰止得一數故一日<lb/>
　為長星也四月建己巳中有丁以丁遁得庚戌自已<lb/>
　之巽四厯午未申酉戌共九數也午不用離九者以<lb/>
　己用巽四故也五月建午午中有丙以丙遁得庚寅<lb/>
　為丙火長生之位故向前得庚子自離九厯未申酉<lb/>
　戌亥子得一十五也六月建未就丁遁得庚戌自未<lb/>
　申厯酉之兌七至戌共得一十也用兌七者以六月<lb/>
<pb n="KR3g0050_WYG_004-35b"/>
　為金氣伏藏之時故用西方之卦也七月建申申中<lb/>
　有庚為同體又以秋冬用辛故不用遁辰而用旺辰<lb/>
　之酉自申至酉之兌七共得八數也八月建酉酉中<lb/>
　有辛故即得兌七也今為二日五日合之亦得七九<lb/>
　月建戌就辛遁得庚子辛丑自戌至子得三自戌至<lb/>
　丑得四也不用宫數者以戌尚西方之令未至於乾<lb/>
　也十月建亥亥中有癸遁得辛酉謂干支同體故用<lb/>
　壬遁得辛亥故止得一也十一月建子子中有壬遁<lb/>
<pb n="KR3g0050_WYG_004-36a"/>
　得辛亥故自子之坎一至亥得十二也十二月建丑<lb/>
　就癸遁得辛酉自丑至酉得九也不用宫數與九月<lb/>
　同○短星者丙丁也春夏用丙秋冬用丁陽取陽隂<lb/>
　取隂也各以月建内所寄之干四季則用四時隂干<lb/>
　依五子遁得丙丁者自建辰向前數之春夏至丙則<lb/>
　止秋冬至丁則止其本節所當之卦則取其宫數其<lb/>
　餘辰則一辰當一得數于朔實二十九日内減之餘<lb/>
　數是也假如正月甲遁得丙寅寅為艮八以減二十<lb/>
<pb n="KR3g0050_WYG_004-36b"/>
　九餘二十一故二十一日為短星也二月乙遁得丙<lb/>
　戌自卯之震三至戌得一十以減二十九餘一十九<lb/>
　也三月就乙遁得丙子自辰一厯巽四至子得一十<lb/>
　三以減二十九餘一十六也四月丁遁得丙午為干<lb/>
　支同體故即用旺辰之巽四以減二十九餘二十五<lb/>
　也五月丙遁得丙申自午至申之坤二共四以減二<lb/>
　十九餘二十五也六月就丁遁得丙午為干支同體<lb/>
　故即用旺辰得午之離九以減二十九餘二十也七<lb/>
<pb n="KR3g0050_WYG_004-37a"/>
　月庚遁得丁丑自申之坤二厯酉戌亥子丑得七以<lb/>
　減二十九餘二十二也八月辛遁得丙申丁酉自兑<lb/>
　七至申得一十八至酉得一十九也不以減二十九<lb/>
　者以其在一十六以上也九月就辛遁得丙申丁酉<lb/>
　故自戌至申得一十一至酉得一十二不用宫數與<lb/>
　長星同以減二十九餘十八十七也今為十六日十<lb/>
　七日者未知孰是十月建亥用癸遁得丁巳自亥之<lb/>
　乾六至巳得十二以減二十九餘一十七也今為十<lb/>
<pb n="KR3g0050_WYG_004-37b"/>
　四日者未知孰是大抵長星應在十五以前短星應<lb/>
　在十六以後恐𫝊者誤也十一月壬遁得丙午以子<lb/>
　丑之月水旺火寒又為丙胎養之位故復用也自子<lb/>
　之坎一至午得七以減二十九餘二十二也十二月<lb/>
　就癸遁得丙辰自丑至辰得四以減二十九餘二十<lb/>
　五也不用宫數與長星同○又按長星用五虎遁短<lb/>
　星用五子遁者長星金也隂也短星火也陽也隂金胎<lb/>
　於寅陽火胎於子也酉月金旺戌月火墓又為西方之<lb/>
<pb n="KR3g0050_WYG_004-38a"/>
　位既取能傷萬物之義則其各二日也宜矣<lb/>
　　反支<lb/>
厯例曰反支以月朔得戌亥日者初一日得申酉日者<lb/>
　初二日得午未日者初三日得辰巳日者初四日得<lb/>
　寅卯日者初五日得子丑日者初六日為反支也其<lb/>
　日忌上表章<lb/>
　按十二支皆以順布今自戌亥而逆之是反支也其<lb/>
　忌可知<lb/>
<pb n="KR3g0050_WYG_004-38b"/>
　　上朔<lb/>
堪輿經曰上朔日忌宴㑹嫁娶逺行上官○厯例曰陽<lb/>
　年以年干加寅順數至亥隂年以年干加丑順數至<lb/>
　巳也○曹震圭曰丑寅者艮卦之方也萬物始終之<lb/>
　所也巳者陽極之辰亥者隂極之辰故陽有生發萬<lb/>
　物之功者寅也隂有成終萬物之道者丑也以陽而<lb/>
　來㑹於極隂以隂而往㑹於極陽則非其相㑹之道<lb/>
　也其忌可知<lb/>
<pb n="KR3g0050_WYG_004-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0050_WYG_004-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定星厯考原卷四<lb/>
</p>
<p>
</p>
  </div>
</body>
</text>
</TEI>
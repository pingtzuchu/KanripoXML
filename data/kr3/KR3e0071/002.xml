<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>推求師意卷下</head> <lb/>
    <p>
<pb n="KR3e0071_WYG_002-1a"/>
欽定四庫全書<lb/>
　推求師意卷下<lb/>
　　　　　　　　　　　　　明　汪機　撰<lb/>
大風丹溪取醉仙再造以分上下用也内經曰脉風成<lb/>
　為癘風又曰風寒客於脉而不去名癘風癘風者榮<lb/>
　衛熱胕其氣不清故使鼻柱壊而色敗皮膚瘍潰又<lb/>
　謂風氣與太陽俱入行諸脉俞散諸分肉之間與衛<lb/>
　氣相干其道不利故使肌肉膹䐜而有瘍衛氣有所<lb/>
<pb n="KR3e0071_WYG_002-1b"/>
　凝而不行故其肉有不仁也<hi>刺長節論</hi>曰病大風骨節重<lb/>
　鬚眉墮刺肌肉汗出百日<hi>王注</hi>泄衛氣之怫熱刺骨髓<lb/>
　汗出百日<hi>王注</hi>以泄榮氣之怫熱凡二百日鬚眉生而<lb/>
　止靈樞曰癘風者數刺其腫上以鋒針針其處按出<lb/>
　其惡氣腫盡乃止當食方食毋食他食經論分榮衛<lb/>
　者如此古方但混泄風熱於榮衛又無先後之分惟<lb/>
　活法機要用樺皮散治其衛二聖散治其榮二聖即<lb/>
　再造也出三因方先生言再造用欝金半兩白丑六<lb/>
<pb n="KR3e0071_WYG_002-2a"/>
　錢<hi>半生半炒</hi>皂角刺<hi>經年黒大者</hi>今選二方分氣血上下先後<lb/>
　而用盖以氣為陽為衛血為隂為榮身半已上陽先<lb/>
　受之身半已下隂先受之再造治其病在隂者用皂<lb/>
　刺出風毒於榮血中肝主納血惡血留止屬於肝也<lb/>
　䖝亦生於厥隂風木所化須是治其藏氣殺䖝為主<lb/>
　以大黄引入腸胃榮血之分利下惡血䖝物醉仙散<lb/>
　治其病在陽者用鼠粘子出風毒遍身惡瘡胡麻逐<lb/>
　風補肺潤皮膚蒺藜主惡血身體風痒通鼻氣防風<lb/>
<pb n="KR3e0071_WYG_002-2b"/>
　治諸風瓜蒌根治瘀血足熱胕腫枸把消風毒熱散<lb/>
　瘡腫蔓荆子主賊風苦參治熱毒風皮肌煩躁生瘡<lb/>
　赤癩眉脫八味治風至矣然必銀粉為使乃下膈通<lb/>
　大腸要劑用其驅藥入陽經開風熱怫欝痞結逐出<lb/>
　惡氣臭穢之毒殺所生之虫隨經上行至牙齒嫩薄<lb/>
　之分出其臭毒之涎水此藥傷齒則以黄連末楷之<lb/>
　或先固濟以解銀粉之毒銀粉在醉仙散有奪旗斬<lb/>
　將之功遂成此方之妙用非他方可及餘邪未除但<lb/>
<pb n="KR3e0071_WYG_002-3a"/>
　調和榮衛藥中少加驅逐劑耳　一人面浮油光微<lb/>
　腫色變眉脫痒二世癘風死者三人與醉仙散出涎<lb/>
　水如盆而愈　一人面腫色變黒燥痒眉鬚脫落手<lb/>
　足皮燥厚折痛痒無全膚有時痒入骨髓爬至血出<lb/>
　稍止復作晝夜不眠與二藥而愈　一婦兩足脛瘡<lb/>
　潰眉落與再造散一服愈年少不能斷慾忌口一年<lb/>
　復發其前二人不復發者非能如法調攝由病得之<lb/>
　未深鼻柱未壊瘡未潰胕故耳故人抱病不可不早<lb/>
<pb n="KR3e0071_WYG_002-3b"/>
　治也<lb/>
痛風即内經風寒濕三氣雜至合而為痺也雖言寒為<lb/>
　痛痺然三者皆能作痛但寒勝者痛甚如掣濕者痛<lb/>
　著如腫風者其痛行動無常處悉因凝滯之痺與流<lb/>
　行榮衛真氣相擊摶則作痛痺若不干其流行出入<lb/>
　之道則不痛但痿痺耳隨其痺所在或陽多隂少則<lb/>
　為痺熱或隂多陽少則為痺寒或骨重或筋攣不伸<lb/>
　肌肉不仁或血脉凝而不流或在皮則寒或逢熱則<lb/>
<pb n="KR3e0071_WYG_002-4a"/>
　縱後人就中摘出為痛者分六條具數百方夫藥在<lb/>
　乎明道不在多言苟明其道雖一言一方亦可類推<lb/>
　道若不明奚適於用而取擇焉今六條中有謂由風<lb/>
　寒濕氣則血凝澁不得流通闗節諸筋無以滋養真<lb/>
　邪相摶厯節痛者有謂風百節痛者有謂風氣走注<lb/>
　痛無常處者有謂白虎風者或在骨節或走四肢晝<lb/>
　静夜發發則痛徹入骨有風腰痛者豈非悉是風寒<lb/>
　濕三氣痺而痛乎曰痺論止言寒為痛痺未聞行痺<lb/>
<pb n="KR3e0071_WYG_002-4b"/>
　亦痛曰靈樞周痺篇有衰痺有周痺即此云也又内<lb/>
　經四時刺逆從篇於六經皆云有餘不足悉為痺注<lb/>
　曰痺痛也此非人氣之邪亦作痛耶今以一條而舉<lb/>
　衆病何也盖因是集有所未備耳且人身體痛在外<lb/>
　有皮肉脉筋骨之異由病有不同之邪亦各欲正其<lb/>
　名名不正將何以施治如邪是六淫者便須治邪是<lb/>
　人氣者便須補㵼其氣病在六經四屬者各從其氣<lb/>
　故制方須宜分别藥之輕重緩急適當其所庶得經<lb/>
<pb n="KR3e0071_WYG_002-5a"/>
　意<lb/>
疝内經謂任脉為病男子内結七疝女人帶下瘕聚衝<lb/>
　脉為逆裏急<hi>云云</hi>又云少隂脉滑肺風疝太隂脉滑<lb/>
　脾風疝陽明心風疝太陽腎風疝少陽脉滑肝風疝<lb/>
　由外邪入於木木陽藏起動風也故滑脉曰風然連<lb/>
　稱疝者盖腎肝同居下焦而足厥隂佐任脉之生化<lb/>
　固肝腎之氣並逆所以腎之隂氣為疝肝之陽氣為<lb/>
　風又有莖菙者身中之機隂陽之候津液之道或飲<lb/>
<pb n="KR3e0071_WYG_002-5b"/>
　食不節喜怒不時津液内溢下流於睪血道不通血<lb/>
　道不通則俛仰趨翔不便又巢氏<hi>云云</hi>而張戴人非<lb/>
　之曰此俗工所立謬名也盖環隂器上抵少腹屬足<lb/>
　厥隂肝經部分此是受病之處或在泉寒勝木氣攣<lb/>
　縮禁於此經或司天燥勝木氣抑欝於此經或忿怒<lb/>
　悲哀憂抑頓剉或藥淋外固閉尾縮精壅於此經與<lb/>
　膀胱腎小腸了不相干也且疝者非肝木受邪則肝<lb/>
　木自甚也由是於隂疝中亦立七名曰寒疝水疝筋<lb/>
<pb n="KR3e0071_WYG_002-6a"/>
　疝血疝氣疝狐疝<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝也寒疝囊冷結縮如石隂莖<lb/>
　不舉或連控睪丸而痛得於坐卧濕地及磚石或冬<lb/>
　月涉水或值雨雪或風冷處使内過勞宜以温劑下<lb/>
　之乆而無子水疝腎囊腫痛隂汗時出囊腫如水晶<lb/>
　或囊痒搔出黄水或小腹按之作水聲得之飲水醉<lb/>
　酒使内過勞汗出而遇水寒濕氣聚於囊中故水多<lb/>
　令人為卒疝宜以逐水之劑下之筋疝隂莖腫脹或<lb/>
　潰或膿或痛而裏急筋縮或莖中痛痛極則痒或挺<lb/>
<pb n="KR3e0071_WYG_002-6b"/>
　縱不收或白物如精隨溲而下得之於房室勞傷及<lb/>
　邪術所使宜以降心火之劑下之血疝狀如黄𤓰在<lb/>
　小腹横骨兩端約中俗云便癰得於重感春夏大燠<lb/>
　勞於使内氣血流溢滲入脬囊不去結成癰腫膿少<lb/>
　血多宜以和血之劑下之氣疝其狀上連腎區下及<lb/>
　隂囊或因號泣忿怒氣欝而脹怒號罷則氣散是也<lb/>
　宜以散氣之劑下之小兒亦有此疾俗曰偏氣得於<lb/>
　父已年老或年少多病隂痿精怯強力入房因而有<lb/>
<pb n="KR3e0071_WYG_002-7a"/>
　此乃胎病也此病不治狐疝其狀如丸卧則入腹行<lb/>
　立則出小腹入囊中狐則晝出穴而溺夜則入穴不<lb/>
　溺此疝出入上下往來與狐相似亦與氣疝大同小<lb/>
　異今人帶鈎鈐是也宜以逐氣流經之藥下之<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝<lb/>
　囊腫縋如升斗不痒不痛是也得之地氣卑濕故江<lb/>
　淮湫溏之間多此宜以去濕之劑下之諸下去後可<lb/>
　調則調可補則補各量病勢勿執俗法經謂隂盛腹<lb/>
　脹不通者<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>癃疝也不可不下雖然戴人旣用内經<lb/>
<pb n="KR3e0071_WYG_002-7b"/>
　靈樞明堂之論止從足厥隂分而不及任脉盖因力<lb/>
　辨隂器屬厥隂部分受病故未暇及任脉也其治法<lb/>
　因病在下皆先下之不問虚實欠於周悉丹溪常論<lb/>
　睪丸連小腹急痛者或有形無形或有聲無聲人皆<lb/>
　為經絡得寒則收引不行而作痛不知此病始於濕<lb/>
　熱欝遏至乆又感外寒濕熱被欝而作痛也初致濕<lb/>
　熱之由盖大勞則火起於筋醉飽則火起於胃房勞<lb/>
　則火起於腎大怒則火起於肺火欝之乆濕氣便盛<lb/>
<pb n="KR3e0071_WYG_002-8a"/>
　濁液凝聚并入血隧流於厥隂肝木性急火又暴烈<lb/>
　為寒所束宜其病甚而暴也此則發明戴人之未至<lb/>
　又<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝不離三者之邪熱則縱寒則痛濕則腫須分<lb/>
　三者多少而治之兩丸俱病固然也更有偏於一者<lb/>
　腎有兩分左右左屬水水生肝木木生心火三部皆<lb/>
　司血統納左之血肝木之職也右屬火火生脾土土<lb/>
　生肺金三部皆司氣統納右之氣肺金之職也是故<lb/>
　諸寒收引則血凝所以寒血從而歸肝下注於左丸<lb/>
<pb n="KR3e0071_WYG_002-8b"/>
　諸氣膹欝則濕聚所以氣濕從而歸肺下注於右丸<lb/>
　且睪丸所絡之筋非盡由厥隂而太陽陽明之筋亦<lb/>
　入絡也往往見患偏左則痛多腫少偏右則痛少腫<lb/>
　多可驗也<lb/>
内傷東垣謂百病之源皆由喜怒飲食勞役所傷脾胃<lb/>
　而然其元氣谷氣榮氣清氣衛氣生發諸陽之氣此<lb/>
　六者皆胃氣之别稱也脾胃既傷則中氣不足中氣<lb/>
　不足則不能滋養元氣不能滋養元氣則藏府之真<lb/>
<pb n="KR3e0071_WYG_002-9a"/>
　氣皆不足惟隂火獨旺上乘陽分無形質元氣受病<lb/>
　矣繫在上焦心肺之氣絶於外心主榮肺主衛故榮<lb/>
　衛失守諸病生焉此論發熱盡由於内傷也及河間<lb/>
　所言則又不止此也曰天真者造化之元氣也在身<lb/>
　亦得執天機而行六氣分地紀而運五行巡厯周身<lb/>
　生化萬物若調攝適宜邪不能傷或憂愁思慮饑飽<lb/>
　勞逸大驚卒恐真氣耗亂血氣分離其五行六氣遂<lb/>
　有愆陽伏隂興衰之變則百病作矣於是著原病式<lb/>
<pb n="KR3e0071_WYG_002-9b"/>
　以明其道取至真大要論之病機以為提綱用五運<lb/>
　主病者以言五藏所屬木火土金水之變用六氣為<lb/>
　病者以言三隂三陽所屬風寒濕熱燥火之氣變在<lb/>
　五行則以金水易衰火木易盛在六氣則以濕熱相<lb/>
　火二氣為病獨多至於五行過極亢則害承乃制反<lb/>
　兼鬼賊之化此皆得為内傷發熱之病豈止由於脾<lb/>
　胃所始乎先生不以二家之學自至益求其未至乃<lb/>
　謂天之陽大於地之隂地之隂常不敵夫天之陽人<lb/>
<pb n="KR3e0071_WYG_002-10a"/>
　禀天之陽為氣地之隂為血所以氣常有餘血常不<lb/>
　足比年四十而隂氣已衰半矣故人不可恣慾以自<lb/>
　戕必保養天和庶幾隂無虧缺可與陽齊以終天年<lb/>
　夫天和者天真元氣也負隂抱陽元精立其體元神<lb/>
　致其用苟不揺其精則體全而用不竭不勞其神則<lb/>
　用專而體不虧然精之秘非惟奉養天真而已精秘<lb/>
　則隂實經曰隂成形隂實則形全隂虛則形敝敝則<lb/>
　出入廢升降息孤陽之氣安得不亢而飛越乎先生<lb/>
<pb n="KR3e0071_WYG_002-10b"/>
　嘗曰人因喜怒勞役色慾之火煎熬腎水枯竭精血<lb/>
　而病者十常六七夫五藏皆屬隂而藏精者也腎又<lb/>
　五藏隂氣之主故受五藏之精而藏之故諸隂精血<lb/>
　之病皆本於腎其輸納之際必詳察焉大扺效仲景<lb/>
　八味丸以五味各入五藏益其精其中桂附之辛開<lb/>
　腠理致津液通氣道輸而與之補腎之法固不越䂓<lb/>
　矩然地道之隂虛則天道之陽不降或陽亂於下而<lb/>
　少隂之氣不得收藏者或精絶辟積而不輸者或兩<lb/>
<pb n="KR3e0071_WYG_002-11a"/>
　腎隂陽自有偏者必皆揆度以治然元氣者在身有<lb/>
　根有苖在太虛非隂非陽其根也自天樞開發周流<lb/>
　上下四方隨其所至以化行者仲景所謂五藏元真<lb/>
　是也在肝則温化其氣升在心則熱化其氣浮在脾<lb/>
　則冲和之化其氣備在肺則凉化其氣降在腎則寒<lb/>
　化其氣藏猶天以一元之氣行於四時也此苖也各<lb/>
　從其本藏之元真而論治元氣所化者不足則從其<lb/>
　所化補之元真所化者太過則反其所化寫之然則<lb/>
<pb n="KR3e0071_WYG_002-11b"/>
　論元氣獨在脾胃者此重水谷以資天真也先生兼<lb/>
　之受精以全形者則又重兩腎為元精立壽命本始<lb/>
　之地也錢仲陽於腎有補無寫正此意耳二者皆從<lb/>
　根本而治也<lb/>
中風論治先生以内經正局方之非以濕熱内傷補仲<lb/>
　景之未備獨以河間戴人東垣能發明此三者河間<lb/>
　曰中風癱瘓非肝木實甚而發中之也亦非外中於<lb/>
　風由乎平日衣服飲食安處動止精魂神志性情好<lb/>
<pb n="KR3e0071_WYG_002-12a"/>
　惡五志過極不循其宜致失其常乆則氣變興衰而<lb/>
　心火暴甚腎水衰弱不能制之則隂虛陽實而熱氣<lb/>
　怫欝心神昏眊筋骨不用而卒倒無所知也戴人曰<lb/>
　暴僵暴仆皆屬厥隂肝木之無制也肝木自甚獨風<lb/>
　為然盖肺金為心火所制不能勝木故耳東垣曰凡<lb/>
　人年逾四旬氣衰之際或因憂喜忿怒傷其氣者壯<lb/>
　嵗肥盛之人形盛氣衰者皆致中風治法當和藏府<lb/>
　通經絡或曰劉張二氏猶用風藥佐輔寫火之劑以<lb/>
<pb n="KR3e0071_WYG_002-12b"/>
　開欝結散其風熱今丹溪全然不用乃從痿治何也<lb/>
　曰先生但不<hi>原闕</hi>發表傷衛之劑至若鼠粘子之散<lb/>
　支節筋骨咽嚨風熱毒起隂氣通十二經脉者也則<lb/>
　於是症嘗用之雖作痿治然於散肝木之風解欝結<lb/>
　之熱皆在其中矣其大法泄心火則肺金清而肝木<lb/>
　不實故脾不受傷補腎水則心火降而肺不受熱脾<lb/>
　肺安則陽明實陽明實則宗筋潤能束骨而利機闗<lb/>
　矣復以東垣所治黄栢與黄耆等補藥為佐輔有兼<lb/>
<pb n="KR3e0071_WYG_002-13a"/>
　痰積有熱多有濕熱相半臨病制方無一定之法善<lb/>
　於治痿者乎竊論陽明者胃脉也胃乃水谷之海經<lb/>
　曰人以胃氣為本無胃氣則死盖元精元氣元神不<lb/>
　可一日無水谷以養之其水谷藥石入胃而氣屬陽<lb/>
　味屬隂屬陽者則上輸氣海屬隂者則下輸血海二<lb/>
　海者氣血之所歸五藏六府十二經脉皆取資於此<lb/>
　故二海盈溢則一身内外氣血皆充足矣氣充則榮<lb/>
　衛流行而手足百骸之力湧出矣血充則衝脉引以<lb/>
<pb n="KR3e0071_WYG_002-13b"/>
　滲灌於谿谷而四屬九竅各為之用而帶脉得以約<lb/>
　束十二經脉不至於緩縱痿弱矣先生用是以治中<lb/>
　風癱瘓緩弱之病可為法於後矣嚴氏必先理氣為<lb/>
　說是不識氣因火而冲反用辛温助火散氣悞人多<lb/>
　哉<lb/>
暑金匱要略云太陽中暍發熱惡寒身重而痛其脉弦<lb/>
　細芤遲小便已洒然毛聳手足逆冷小勞身即熱口<lb/>
　開前板齒燥若發汗則惡寒甚加温針則發熱甚數<lb/>
<pb n="KR3e0071_WYG_002-14a"/>
　下之則淋甚其人汗出惡寒身熱而渴白虎加人參<lb/>
　湯主之其人身熱疼重而脉微弱此夏傷水水行皮<lb/>
　中所致𤓰蒂散主之東垣分暑病有二或避暑深堂<lb/>
　大厦静而得之名中暑中暑隂症也必頭疼惡寒身<lb/>
　形拘急支節疼痛而煩心肌膚火熱無汗當用大順<lb/>
　散以發散是也若行人農夫於日中勞役動而得之<lb/>
　名中熱中熱陽症也為熱傷元氣必苦頭痛發燥熱<lb/>
　惡熱捫之火熱大渴引飲汗大泄無氣以動乃天熱<lb/>
<pb n="KR3e0071_WYG_002-14b"/>
　外傷肺氣蒼术白虎湯主之是也舉此二方以為例<lb/>
　耳非令人執守之也别論有先因勞役飲食虛損脾<lb/>
　胃宿疾之人遇暑將理失宜違時伐化必困乏無力<lb/>
　精神短少氣弱氣促似喘非喘諸陽虛之症不一而<lb/>
　見甚則傳於腎肝諸痿厥之病作矣為脾主四肢故<lb/>
　也制黄耆人參湯主之在長夏濕熱之令有清暑益<lb/>
　氣湯主之隨症加减盖此勞與行人之勞何異此之<lb/>
　饑飽於人寧無飲食之虛損者哉豈非人參黄耆可<lb/>
<pb n="KR3e0071_WYG_002-15a"/>
　與白虎湯相參合一迭相為用耶雖在脾胃先損後<lb/>
　或受暑熱之勝至大渴引飲煩悶肌熱亦必於黄耆<lb/>
　人參湯中加石膏知母為佐可也經曰火淫所勝治<lb/>
　以辛寒以甘寫之石膏味甘辛寒治暑熱傷脾肌熱<lb/>
　之功他藥所不及然而清暑益氣湯治暑而無石膏<lb/>
　何也因脾胃虛損當夏令火熱而病非中其熱又胃<lb/>
　弱不耐石膏之寒降恐生發之氣不升故耳或暑熱<lb/>
　乘虛而感之又安得不用其為佐乎若中熱者雖以<lb/>
<pb n="KR3e0071_WYG_002-15b"/>
　白虎為主或元氣虛甚亦安得不用參耆為佐乎<lb/>
注夏先生謂陽有餘隂不足若恣慾泄精無度至夏必<lb/>
　陽氣輕浮有頭痛脚軟食少發熱之患即注夏也注<lb/>
　者灌也先因隂虛不勝夏令暑熱灌之其病則劇非<lb/>
　中熱也仲景謂勞之為病其脉浮大手足煩春夏劇<lb/>
　秋冬差是也東垣所謂脾胃元氣先損至夏而病作<lb/>
　用黄耆人參湯亦注夏也盖暑熱之氣不止傷隂而<lb/>
　亦損陽東垣治損陽者重在於胃以氣為要先生治<lb/>
<pb n="KR3e0071_WYG_002-16a"/>
　傷隂者重在脾腎以精血為要精藏於腎血化於脾<lb/>
　皆隂藏也注夏之名固同及分隂陽用藥則不可同<lb/>
　也治隂虛者非質重味厚屬脾胃之君藥安能固其<lb/>
　陽根而斂其輕浮之氣乎<lb/>
暑風即中暑也可用吐法其人必内先有火熱痰實因<lb/>
　避暑納凉風入襲之欝而成病或身熱或昏冒是以<lb/>
　用吐吐中有汗火欝得汗則解風得汗則散痰得湧<lb/>
　則出一舉三得此先生當時治挾痰者非通治暑風<lb/>
<pb n="KR3e0071_WYG_002-16b"/>
　之大法也無所挾者惟宜汗散<lb/>
濕有天之濕霧露雨是也天本乎氣故先生表之榮衛<lb/>
　水泥地之濕也地本乎形故先傷皮肉筋骨血脉酒<lb/>
　水乳酪飲食之濕也胃為水谷之海故先損脾胃有<lb/>
　汗液之濕亦氣也止感於外有氣之濕屬足太陽所<lb/>
　化者也治天之濕當同司天法濕上甚而熱者平以<lb/>
　苦温佐以甘辛以汗為效治地之濕當同在泉法濕<lb/>
　淫於内治以苦熱佐以酸淡以苦燥之以淡泄之飲<lb/>
<pb n="KR3e0071_WYG_002-17a"/>
　食之濕在上者吐之在中者奪之在下引而竭之汗<lb/>
　液同司天治惟人氣屬太隂脾土所化之濕者在氣<lb/>
　交之分與前四治有同有異何則土兼四氣寒熱温<lb/>
　凉升降浮沉備在其中脾胃者隂陽地位更虛更實<lb/>
　更從更逆是故陽盛則木勝合為風濕至陽勝則火<lb/>
　勝合為濕熱隂盛則金勝合為燥濕至隂勝則水勝<lb/>
　合為寒濕為兼四氣故淫泆上下中外無處不到在<lb/>
　上則嘔吐頭重胸滿在外則身重腫脹在下則足脛<lb/>
<pb n="KR3e0071_WYG_002-17b"/>
　跗腫中滿痞塞當隨其上中下外兼寒熱濕凉以為<lb/>
　佐使至若先因乘尅以致脾虛津積而成濕者則先<lb/>
　治勝尅之邪或脾胃本自虛而生濕者則用補虛為<lb/>
　主或熱欝而成濕者則以散熱為要或脾胃之濕淫<lb/>
　泆流於四藏筋骨皮肉血脉之間者大槩濕主痞塞<lb/>
　以故所受之藏氣澁不得疎通故本藏之病因而發<lb/>
　焉其筋骨皮肉血脉受之則發為痿痺緩弱痛重不<lb/>
　任為用所治之藥各有所入凡切於治便為要藥豈<lb/>
<pb n="KR3e0071_WYG_002-18a"/>
　蒼术一味盡可用哉先生寧肯語此以示人也濕淫<lb/>
　諸症治藥並在各病條下<lb/>
欝病多在中焦六欝例藥誠得其要中焦者脾胃也胃<lb/>
　為水谷之海法天地生萬物體乾坤健順備中和之<lb/>
　氣五藏六府皆禀之以為主榮衛天真皆有谷氣以<lb/>
　充大東垣謂人身之清氣榮氣運氣衛氣春升之氣<lb/>
　皆胃氣之别稱然豈盡胃氣乃因胃氣以資其生故<lb/>
　脾胃居中心肺在上腎肝在下凡有六淫七情勞役<lb/>
<pb n="KR3e0071_WYG_002-18b"/>
　妄動故上下所屬之藏氣致有虛實尅勝之變而過<lb/>
　於中者其中氣則常先四藏一有不平則中氣不得<lb/>
　其和而先欝更因飲食失節停積痰飲寒濕不通而<lb/>
　脾胃自受者所以中焦致欝多也今藥兼升降而用<lb/>
　者蒼术陽明藥也氣味雄壯辛烈強胃健脾開發水<lb/>
　谷氣其功最大香附子隂血中快氣藥也下氣最速<lb/>
　一升一降以散其欝撫芎手足厥隂藥也直達三焦<lb/>
　俾生發之氣上至頭目下抵血海疎通隂陽氣血之<lb/>
<pb n="KR3e0071_WYG_002-19a"/>
　使也然此不專開中焦而已且胃主行氣於三陽脾<lb/>
　主行氣於三隂脾胃既有水谷之氣行從是三隂三<lb/>
　陽各藏府自受其燥金之欝者亦必用胃氣可得而<lb/>
　通矣天真等氣之不達者亦可得而伸矣况蒼术尤<lb/>
　能徑入諸經疎泄陽明之濕此六欝藥之凡例升降<lb/>
　消導皆自内經變而致之殆於受病未深者設也<hi>云</hi>
　<hi>云</hi>下欝乃燥之别名屬肺金之化治欝之法有中外<lb/>
　四氣之異在表者汗之在内者下之兼風者散之熱<lb/>
<pb n="KR3e0071_WYG_002-19b"/>
　微者寒以和之熱甚者瀉陽救水養液潤燥補其已<lb/>
　衰之隂兼濕者審其温之太過不及猶土之旱澇也<lb/>
　寒濕之勝則以苦燥之以辛温之不及而燥熱者則<lb/>
　以辛温之以寒調之大抵須得仲景治法之要各守<lb/>
　其經氣而勿違<lb/>
火藏氣有實有虛若陽盛水衰而動者則從河間治法<lb/>
　瀉熱救水若陽虛不足而動者則陽愈虛當從東垣<lb/>
　必補胃氣次寫其火陽虛不安其位而火乘於隂依<lb/>
<pb n="KR3e0071_WYG_002-20a"/>
　東垣自隂升陽提而出之陽盛入於隂者遵仲景下<lb/>
　之隂虛不勝夫火動者用先生益精血壯腎水以安<lb/>
　之或藏氣盛與火齊發先寫其盛本藏氣血不足先<lb/>
　補其虛次寫其火火與氣相持欝伏不行則發藏氣<lb/>
　<hi>云云</hi>其半則散火為主藏氣欝其火<lb/>
溺血大抵溲血淋血便血三者雖前後隂竅所出不同<lb/>
　然於受病則一故治法分標本一也其散血止血之<lb/>
　藥無下數十品惟引導佐使各走其鄉者小異耳溺<lb/>
<pb n="KR3e0071_WYG_002-20b"/>
　血為熱客下焦本草何乃用兎絲子肉從容續斷鹿<lb/>
　角輩温補壯陽為主内經謂邪之所凑其氣必虛東<lb/>
　垣謂火與元氣不兩立一勝則一負火者熱也腎氣<lb/>
　因熱而走亦必用是藏真之藥始可補其虛以固衛<lb/>
　氣之散走也氣血相須為用又何疑乎<lb/>
痰飲内經有脾胃濕土太過為積飲痞膈與飲積於中<lb/>
　者數條未有痰之名也至仲景始分飲為四一曰痰<lb/>
　飲二曰懸飲三曰溢飲四曰支飲而痰之義始見河<lb/>
<pb n="KR3e0071_WYG_002-21a"/>
　間分五運六氣之病於火淫條下則云中風風癩等<lb/>
　病痰涎因水衰熱甚津液湧溢聚於胸膈熱燥以為<lb/>
　痰涎初虞世言涎者乃遍身之脂脉津液於濕土條<lb/>
　下云濕氣自甚則為積飲痞膈中滿霍亂又云喘嗽<lb/>
　之痰為因外感風寒寒化為熱熱則生痰張戴人謂<lb/>
　留飲一症不過畜水而已又謂四飲者觀病之形狀<lb/>
　而定名也其來有五有膹欝而得之者其氣抑欝不<lb/>
　伸則肝氣乘脾脾氣不濡故為留飲有勞役乘困飲<lb/>
<pb n="KR3e0071_WYG_002-21b"/>
　水脾胃力衰因時睡卧不能布散於脉亦為留飲肝<lb/>
　主慮乆慮不决則肝氣不行脾主思乆思不已則脾<lb/>
　氣結亦為留飲飲酒過多以乘燥金胞不滲泄亦為<lb/>
　留飲隆暑津液焦涸喜飲寒水過多逸而不動亦為<lb/>
　留飲又謂痰有五曰風痰曰熱曰濕曰酒曰食五者<lb/>
　先生遵張劉之說謂痰飲之初起也或飲食不謹或<lb/>
　外傷六淫或内感七情或食味過厚皆致谷氣不升<lb/>
　資發榮衛先欝滯而成膈熱故津液不行易於攅聚<lb/>
<pb n="KR3e0071_WYG_002-22a"/>
　因氣成積積氣成痰痰飲既聚展轉傳變生病不一<lb/>
　為嘔吐為反胃為喘滿為欬逆為膈噫為吞酸為嘈<lb/>
　雜為膨脹為痞為痛為泄利為不食冲上為頭痛為<lb/>
　眩運溢下為足腫為<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝散於表為寒熱為胕腫為<lb/>
　支節痛聚於心為狂為癲昏仆為不語凡人之病皆<lb/>
　痰為邪此數家叙痰為病之始末也後世論治痰飲<lb/>
　必得温乃行及有痰因火熱反見水化而覺其冷乃<lb/>
　不知其熱也先生故多不取獨稱長沙治四飲之法<lb/>
<pb n="KR3e0071_WYG_002-22b"/>
　可表者汗之可下者利之滯者導之欝者揚之熱者<lb/>
　寒之寒者温之塞者通之虛者補而養之深得内經<lb/>
　各隨攸利所治之意竊謂痰飲之先有生於脾胃有<lb/>
　生於六經所起不同若論感邪與為病之形症則一<lb/>
　也至於治之必先從其邪之所起而後及於病之所<lb/>
　止曰痰飲因太隂濕土之化生於脾胃寧不生於六<lb/>
　經乎初虞世謂涎為遍身之脂脉津液也此非六經<lb/>
　中之津液灌注於内外者歟原其在經脉之由即内<lb/>
<pb n="KR3e0071_WYG_002-23a"/>
　經所謂飲入於胃遊溢精氣散精於脾上歸於肺通<lb/>
　調水道下輸膀胱水精四布五經並行又謂水入於<lb/>
　經其血乃成謂五藏化五液心為汗肝為泣肺為涕<lb/>
　脾為涎腎為唾故經脉之津液與血者皆四布水精<lb/>
　之所化然經脉以胃氣為本則其所化亦六經中胃<lb/>
　氣土徳之冲和者以成之由是同歸乎濕滋育百體<lb/>
　者矣苟不善於化則水積不行亦如濕漂之為害故<lb/>
　其水盛與血雜混而不滋榮氣之運或不化液而不<lb/>
<pb n="KR3e0071_WYG_002-23b"/>
　從衛氣之用聚於經脉以為病冷則清如其飲熱則<lb/>
　濁如其痰設值風火之迫則湧溢而起無處不到痰<lb/>
　飲為病莫大於此<lb/>
小兒脉當以大指按三部一息六七至為平和十至為<lb/>
　發熱五至為内寒𦂳為風癎沉緩為傷食促急為虛<lb/>
　驚弦急為氣不和沉細為冷浮為風大小不勻為惡<lb/>
　候為鬼祟浮大數為風為熱伏結為物聚單細為疳<lb/>
　勞凡腹痛喘嘔而脉浮者為有䖝浮而遲潮熱者胃<lb/>
<pb n="KR3e0071_WYG_002-24a"/>
　寒也温之則愈　　歌曰　小兒脉𦂳風癎候　沉<lb/>
　緩食傷多吐嘔　弦急因知氣不和　急促虛驚神<lb/>
　不守　冷則沉細風則浮　牢實大便因秘乆　腹<lb/>
　痛之候𦂳而弦　脉亂不治安可救　變蒸之時脉<lb/>
　必變　不治自然無過謬　單細疳勞洪有䖝　大<lb/>
　小不均為惡候　脉浮而遲有潮熱　此必内寒求<lb/>
　内㓂　瀉利浮大不可醫　仔細酌量宜審究<lb/>
小兒未可辨脉者俗醫多看虎口中紋顔色與四肢冷<lb/>
<pb n="KR3e0071_WYG_002-24b"/>
　熱驗之亦有可取　歌曰　紫風紅傷寒　青驚白<lb/>
　色疳　黒時因中惡　黄則困脾端　鼻冷定知是<lb/>
　瘡疹　耳冷因知風熱症　遍身皆熱是傷寒　上<lb/>
　熱下冷傷食病　人若以此色脉參佐驗之所得亦<lb/>
　過半矣<lb/>
小兒病多是食積痰熱傷乳　大抵肝與脾病多　又<lb/>
　云小兒多肝病大人亦然肝只是有餘腎常是不足<lb/>
<graphic n="KR1699" url="https://raw.githubusercontent.com/kanripo/KR-Gaiji/master/images/KR1699.png" mimeType="image/png"/>䖝或藏府虛弱或食甘肥則䖝動動則腹中痛發作<lb/>
<pb n="KR3e0071_WYG_002-25a"/>
　腫聚往來上下痛不休止上攻心痛口喜吐涎及清<lb/>
　水貫傷心者死其脉凡腹痛法當沉弱而弦今反洪<lb/>
　大則是䖝也仲景用烏梅丸治之諸殺䖝藥皆可療<lb/>
　史君子尤良　<graphic n="KR1699" url="https://raw.githubusercontent.com/kanripo/KR-Gaiji/master/images/KR1699.png" mimeType="image/png"/>䖝東行吳茱萸根尤勝<lb/>
一人年十八自小面帶微黄五月間腹大痛醫以小建<lb/>
　中加丁香兩貼不効加嘔吐清汁又與十八味丁香<lb/>
　通膈湯兩貼食全不進痛無休止如此者五六日又<lb/>
　與阿魏丸百餘粒至夜發熱不睡口却不渴脉左二<lb/>
<pb n="KR3e0071_WYG_002-25b"/>
　部沉弦而數實痛處不可按遂與大柴胡湯四貼加<lb/>
　甘草下之痛嘔雖减食猶未進遂與小柴胡湯去黄<lb/>
　芩人參加芍藥陳皮黄連生甘草二十貼而愈<lb/>
一人年十七家貧多勞十一月病惡寒而吐血兩三日<lb/>
　六脉𦂳濇一月後食减中痞醫投温膽湯枳殻湯三<lb/>
　日後發熱口乾不渴口中有痰予曰此感寒也詢之<lb/>
　八日前曽於霜中渡水三四次心下有悲泣事腹亦<lb/>
　饑遂以小建中湯去芍藥加桔梗陳皮半夏四貼而<lb/>
<pb n="KR3e0071_WYG_002-26a"/>
　愈<lb/>
丹瘤即内經丹熛由其丹之流走故名丹瘤古方所謂<lb/>
　赤游腫因肌肉虛為風毒熱氣所乘摶於血氣則肌<lb/>
　膚赤而腫起其風隨氣行不定故名赤游腫俗謂之<lb/>
　瘤由風熱發丹流走經絡散發肌表如丹之赤如火<lb/>
　之燒也若遍身發赤曰天火丹之類三十餘條治法<lb/>
　隨其所在而鎌之泄去毒氣不爾則丹毒入腹近心<lb/>
　則死但初發心頭者不可鎌爾用藥内飲外付各有<lb/>
<pb n="KR3e0071_WYG_002-26b"/>
　方大抵散風熱和氣活血凉肌而已原病式亦曰赤<lb/>
　溜熱勝氣也火之色相火主之游腫熛赤溜一也<lb/>
脫肛脫囊肛因下痢腸虛冷兼用軀氣故也脫囊者隂<lb/>
　核腫大墜下即㿉也小兒多因啼怒軀氣<hi>云云</hi>隂氣<lb/>
　結聚不散所成也隂氣者厥氣也二氣下流納於厥<lb/>
　隂與大人之㿉治法無異大抵囊因寒則縮因熱則<lb/>
　縱因濕則重也<lb/>
木舌心氣藴熱熱氣隨脉上至於舌則血脉脹起漸腫<lb/>
<pb n="KR3e0071_WYG_002-27a"/>
　滿口塞喉若不急治便至危殆宜先砭射用紫雪朴<lb/>
　硝蒲黄之屬飲之<lb/>
解顱錢仲陽用地黄丸補其腎與此不同而實同也<lb/>
夜啼即驚啼由風邪乘心心藏精神神不定故卧不安也<lb/>
　夜啼藏冷故也夜隂氣盛與冷相摶則冷動與藏氣<lb/>
　相併或煩或痛故夜啼亦有觸犯禁忌而啼可以法<lb/>
　術斷之躽啼者胎傷風冷邪氣與正氣相摶則腹痛<lb/>
　故躽脹蹙而啼大率治驚啼則以清肝心鎮神安魂<lb/>
<pb n="KR3e0071_WYG_002-27b"/>
　之劑治夜啼則以温平和利氣血之劑治軀啼亦然<lb/>
　三因以夜啼有五曰寒曰熱曰重舌曰瘡曰客忤腹<lb/>
　痛其啼面青白口有冷氣腹亦冷曲腹而啼此寒症<lb/>
　也心燥面赤小便赤口中熱腹暖啼或有汗仰身而<lb/>
　啼此熱症也客忤見生人之氣忤犯而啼也治冷症<lb/>
　以大蒜乳香和丸服熱症以燈花散重舌以炒蒲黄<lb/>
　摻舌口瘡以牡蠣甘草摻口中客忤以竈中土蚯蚓<lb/>
　糞水和塗兒頭上及五心由此而言方不在備也<lb/>
<pb n="KR3e0071_WYG_002-28a"/>
斑疹受胎七月其形已成食母穢液入兒五藏至十月<lb/>
　滿胃脘中生時口中有不潔以手拭净則無疾病以<lb/>
　黄連汁壓之乃下臍糞及穢液也<hi>云云</hi>内一藏受穢<lb/>
　乃出瘡疹瘡疹未出五藏皆見病症初欲病時先呵<lb/>
　欠頓悶肝也時發驚悸心也乍凉乍熱手足冷脾也<lb/>
　面赤顋頰赤嗽嚏肺也惟腎在藏府下不能食穢故<lb/>
　無候也凡五藏毒若去歸一症肝則水疱肺膿泡心<lb/>
　斑脾疹惟腎無症瘡黒屬腎由不慎或内虛也用抱<lb/>
<pb n="KR3e0071_WYG_002-28b"/>
　龍丸數服愈以其别無他候故也又瘡疹因小兒真<lb/>
　氣既盛正氣既旺邪無所容故是以或因寒之傷表<lb/>
　或傷裏癍由是生焉中外皆和其斑自出至於未顯<lb/>
　時外傷者升麻湯主之内傷者枳术丸若傷冷濕神<lb/>
　應丸惡寒者宜防風蒼术湯發之表大熱者奪之通<lb/>
　言三陽陽盛則必氣上行大渴者白虎湯小渴者凉<lb/>
　膈散大便秘結桃仁承氣湯下之四順飲子柴胡飲<lb/>
　子察其在氣在血小便不通導赤散八正散之類求<lb/>
<pb n="KR3e0071_WYG_002-29a"/>
　上下二焦何經用之驚者凉驚丸重者瀉青丸泄者<lb/>
　治分寒熱寒則異攻散四君子湯熱則澤瀉茯苓湯<lb/>
　已顯癍症出皮膚時如出不快化斑湯出太多犀角<lb/>
　地黄湯地骨皮鼠粘子湯咽喉不利甘桔粘子湯煩<lb/>
　者甘桔梔子湯肺不利紫草茸甘草枳殻湯太陽出<lb/>
　不快荆芥甘草防風湯四肢出不快防風芍藥甘草<lb/>
　湯或發不透倒靨黒陷極為利害紫草木通甘草枳<lb/>
　殻黄耆等分服之斑疹遺毒或肝虛入眼或肺虛為<lb/>
<pb n="KR3e0071_WYG_002-29b"/>
　疥癬或為癰癤發在骨節腎虛也發在肌肉脾虛也<lb/>
　或在筋或在頭面或齒疳蝕咽喉腫痛各隨本經而<lb/>
　見皆毒藴積而成由其始不早治或醫者之失時也<lb/>
　斑疹膿不焦此末治失清凉也察何經而凉之或下<lb/>
　之而成大肅之氣則必不致膿而不痂矣斑疹以瘡<lb/>
　發焮腫於外屬少陽三焦相火謂之斑以靨行於皮<lb/>
　膚之中不出者屬少隂謂之疹<hi>云云</hi>東垣謂太陽寒<lb/>
　水起於右腎之下煎熬左腎足太陽膀胱寒水夾脊<lb/>
<pb n="KR3e0071_WYG_002-30a"/>
　逆流上頭下額逆手太陽丙丁火不得傳道逆於面<lb/>
　上故顯面赤諸症盖壬癸水克丙丁也斑症皆從寒<lb/>
　水逆流而作夫胞者一名赤宫一名丹田一名命門<lb/>
　主男子藏精施化女人繫胞受胎俱是化生之源非<lb/>
　五行也非水亦非火天地之異名象坤土之生萬物<lb/>
　夫人始生血海始凈一日二日精勝其血則為男子<lb/>
　三日四日血海已旺精不勝血則為女子乃二物相<lb/>
　摶常先身生謂之神又謂之精釋道以為本來面目<lb/>
<pb n="KR3e0071_WYG_002-30b"/>
　是也其子在母腹中十月之間隨母呼吸母呼亦呼<lb/>
　母吸亦吸者陽氣也而主動作滋益精氣神饑渴食<lb/>
　飲母血兒隨日長皮肉筋骨形氣血脉俱足十月降<lb/>
　生口中尚有惡穢啼聲一發隨吸而下復歸命門胞<lb/>
　中僻於一隅伏而不發直至内傷乳食濕熱之氣下<lb/>
　流合於腎中二火交戰榮氣不從逆於肉理惡血乃<lb/>
　散發諸斑瘡皆出於膀胱壬水其瘍潰後壊肉理歸<lb/>
　於陽明此皆從足太陽傳變中來當外發寒邪使令<lb/>
<pb n="KR3e0071_WYG_002-31a"/>
　消散内瀉二火不令交攻其中又令濕氣上歸復其<lb/>
　本位可一二服立巳曰消毒救苦湯又謂斑疹皆榮<lb/>
　氣逆而寒覆其表宜以四味升麻湯加歸身連翹如<lb/>
　肺成膿斑先顯喘嗽或氣髙而喘促加人參黄芩以<lb/>
　瀉伏火而補元氣如心出小紅斑先血溢驚悸加黄<lb/>
　連如命門出癮疹先必骨疼身熱其痛不敢動揺少<lb/>
　加生地黄黄栢諸疹先因乳食傷脾胃不足榮氣逆<lb/>
　行雖火勢内熾隂覆其表以四味升麻湯發之隨妥<lb/>
<pb n="KR3e0071_WYG_002-31b"/>
　皆本仲景分經絡辨氣血定表裏如傷寒而用耳戴<lb/>
　人謂瘡疹從胎毒而出者三焦少陽相火之為也症<lb/>
　發與傷寒兼行必先發熱惡寒頭項痛腰脊强從太<lb/>
　陽傳至四五日始發先從兩脇下有之次及身表漸<lb/>
　及四肢經曰少陽客勝丹熛外發諸痛瘡痒皆屬心<lb/>
　火豈有寒乎初頭痛身熱惡寒此發瘡泡之候脉皆<lb/>
　浮大有力亦與傷寒時氣驚風宿乳一槩難辨宜先<lb/>
　解之有二法亢陽炎熱之時以辛凉解之乆寒凝冽<lb/>
<pb n="KR3e0071_WYG_002-32a"/>
　之時以辛温解之辛凉凉膈通聖散之類辛温升麻<lb/>
　葛根之類二法之後次以白虎加人參冷服之勿輟<lb/>
　盖防瘡疹發喘人參止喘四時皆宜用以救肺金受<lb/>
　火邪致不足也或出不勻大小不齊以蟬殻燒灰淡<lb/>
　酒調服不半日即匀或用百祥丸柴甘飲子皆可服<lb/>
　至六七日瘡疹出全可用調胃凉膈下之每治黒陷<lb/>
　腹内喘乏死病者白虎加人參凉膈加當歸桔梗連<lb/>
　進數服使卧凉處以凉水灌其面目手足使循經而<lb/>
<pb n="KR3e0071_WYG_002-32b"/>
　入如醉而醒是亦開結散欝之端如此救活甚多宋<lb/>
　陳文中以瘡疹發遲倒陷等病用木香散異攻散大<lb/>
　熱發之豈宜例用諸說不同錢氏謂内外所傷感其<lb/>
　胎毒為當李氏謂皆因内傷者不若錢氏以先微寒<lb/>
　入而成瘡疹之一語為該内外也治是症者果二火<lb/>
　熱盛瀉之分氣血表裏辨時令寒熱禀質壯怯病狀<lb/>
　輕重隨宜用藥初無執一之說此篇所叙舉大槩耳<lb/>
　其詳非筆舌可盡<lb/>
<pb n="KR3e0071_WYG_002-33a"/>
驚急慢驚風病機以一言統之謂諸熱瞀瘈諸病驚駭<lb/>
　皆屬於火<hi>云云</hi>方論急驚為陽癎慢驚為隂癎治法<lb/>
　清心凉肝安神定魂用辰砂牛黄勾藤蘆薈全蝎天<lb/>
　麻龍齒虎睛南星膩粉腦射之類錢氏謂急驚屬府<lb/>
　受病熱客於心膈少陽相火旺熱則生風聞木音而<lb/>
　作盖風木得火而發搐火得邪風而動用利驚丸導<lb/>
　赤散瀉青丸地黄丸搐服安神丸慢驚屬藏受病盖<lb/>
　因吐瀉病乆脾胃虛損不早治而成也瘛瘲似發搐<lb/>
<pb n="KR3e0071_WYG_002-33b"/>
　不甚搐因脾胃虛損大便不聚當去脾間風先以利<lb/>
　道後用史君子丸益黄散則利自止矣若脾胃俱虛<lb/>
　被肝木所勝為慢驚用温補羌活膏五福丸治急驚<lb/>
　風生蚯蚓一條斫爛入五福化毒研如泥薄荷湯化<lb/>
　下有發搐潮熱於寅卯辰位是肝症補腎水以制心<lb/>
　火瀉肝木以止搐潮熱於巳午未者心熱也導赤散<lb/>
　瀉青丸瀉肝益黄散補脾夜發因大病後脾胃虛補<lb/>
　脾凉心傷風發搐口中熱呵欠頓悶急絶手足揺亦<lb/>
<pb n="KR3e0071_WYG_002-34a"/>
　隂陽二症有汗無汗用大青膏小續命湯之類傷食<lb/>
　發搐煎羌活防風湯化下大青膏後用白餅子下其<lb/>
　食漸已調中丸異攻散養其氣由是急慢驚風即為<lb/>
　癎也先生治痰有輕重未嘗獨用吐湧若小兒胎氣<lb/>
　弱色白骨細肉軟聲微者必用補氣血兼治其驚藏<lb/>
　府堅壯痰壅不得已而吐未嘗例施小兒少火縱盛<lb/>
　隂氣未壯不當攻擊内經謂肝腎虛者脉急為受寒<lb/>
　肝不足者皆發驚候必隨所變而治予述諸書五邪<lb/>
<pb n="KR3e0071_WYG_002-34b"/>
　補寫與先生之法而參用<lb/>
疳有五皆以肥美而得之故曰疳五藏所受不同在肝<lb/>
　為風疳在心為驚疳在脾為食疳在肺為氣疳在腎<lb/>
　為急疳五疳之外十二經氣血所受變狀不一復有<lb/>
　驚絶疳乾疳漏疳腦疳絶急疳無辜疳齒疳濁疳痢<lb/>
　疳慝疳五疳出䖝等候<hi>云云</hi>數百方中雖有攻補終<lb/>
　無先後設施與相兼分輕重而治的然之法所治五<lb/>
　疳亦未見有分五藏補瀉之藥且宜於金者不宜木<lb/>
<pb n="KR3e0071_WYG_002-35a"/>
　宜於火者不宜土五藏升降浮沉之氣寒熱温凉之<lb/>
　性不及則順而調之太過則逆而治之<lb/>
喫黄土因脾經濕熱故口失味也宜用乾黄土些少碾<lb/>
　細炒過濃煎黄連湯調服或作丸服亦妙<lb/>
小便不通灸内闗三壯立通<lb/>
　婦人門<lb/>
安胎固胎養胎必當察其由來之邪分其胎之所損在<lb/>
　氣在血何者之虛其胎與母受病孰先孰後方制君<lb/>
<pb n="KR3e0071_WYG_002-35b"/>
　臣佐使各適其宜豈可守己定之方執而不通耶<lb/>
惡阻病與胎化不成何如曰一月始形二月始膏三月<lb/>
　精血始化為胎男女分矣所謂惡阻與胎之成否皆<lb/>
　在三月相火化胎之時惡阻者由相火化精血為胎<lb/>
　而子宫穢腐因火冲逆上攻於胃有傷其味故食不<lb/>
　得入津液亦不化停積為痰為飲為嘔吐此以子宫<lb/>
　穢氣所阻其食故名惡阻前人未明相火之道故止<lb/>
　言由中氣壅實故惡聞食氣<lb/>
<pb n="KR3e0071_WYG_002-36a"/>
　若夫不成胎者有二焉一為母身之天真不足以化<lb/>
　其胎一為父精不足皆致子宫與天賦凝結之真不<lb/>
　全故在三月則化不成形也有當時即漏下者有待<lb/>
　十月如産者<lb/>
一婦年三十餘或經住或成形未具其胎必墮察其性<lb/>
　急多怒色黒氣實此相火火盛不能生氣化胎反食<lb/>
　氣傷精故也因令住經第二月用黄芩白术當歸甘<lb/>
　草服至三月盡止藥後得一子<lb/>
<pb n="KR3e0071_WYG_002-36b"/>
一婦經住三月後尺脉或濇或㣲弱其婦却無病知是<lb/>
　子宫真氣不全故陽不施隂不化精血雖凝終不成<lb/>
　形至産血塊或産血胞一婦腹漸大如懐子至十月<lb/>
　求易産藥察其神色甚困難與之藥不數日産白䖝<lb/>
　半桶盖由婦之元氣大虛精血雖凝不能成胎而為<lb/>
　穢腐藴積之乆濕化為熱濕熱生䖝理之所有亦須<lb/>
　周十月之氣發動而産終是不祥其婦不及月死濕<lb/>
　熱生䖝譬之溝渠汙濁積乆不流則諸䖝生於其中<lb/>
<pb n="KR3e0071_WYG_002-37a"/>
　矣<lb/>
産難或先漏去血而藏燥或子藏宿挾疹病或始覺腹<lb/>
　痛先驚動穢血早下致子道乾澁産婦力疲皆令産<lb/>
　難其横生逆産皆因用力太早兒轉身未竟故也若<lb/>
　穢露盡而胎横燥子不得出必死於腹下胎之方不<lb/>
　過瞿麥車前之屬潤燥者牛蘇白蜜又古方下死胎<lb/>
　而用寒熱藥盖有意焉或因漏血盡子死或攧撲内<lb/>
　傷子死或乆病胎痿子死若此類藏府氣寒胎血凝<lb/>
<pb n="KR3e0071_WYG_002-37b"/>
　聚湮於死子氣不升降所以産難宜附子湯温其内<lb/>
　仍熱熨覆臍腹腰脇於外使惡血漸動盖附子皆破<lb/>
　寒墮胎故胎必下或熱病温瘧之類胎受熱毒内外<lb/>
　攻逼因致産難宜承氣湯産難有五不治一腹底不<lb/>
　覺疼二抱着脚足垂軃無力三病未退遍身不暖四<lb/>
　藏府泄吐清涎及沫不止五項筋舒展無力皆不治<lb/>
　死胎血凝腹必脹大宜硝石水銀碙砂三藥性味不<lb/>
　惟使胎化爛輔以行血順氣必下矣<lb/>
<pb n="KR3e0071_WYG_002-38a"/>
膏粱之婦多食肥美而生内熱則腎之隂水不足以養<lb/>
　胎而胎萎弱運動不健所以隂虛陽盛而氣不降則<lb/>
　胎不下又或安逸乆坐乆卧皆傷其氣則氣衰血滯<lb/>
　因此母之氣虛不能送胎胎氣弱不能畨轉故胎亦<lb/>
　難下悲憂離情氣必欝結血隨氣行氣欝血必滯故<lb/>
　亦難也下胎之藥必分氣結與氣血弱而治余每於<lb/>
　膏粱安逸之婦將産時無他症者必用參术芎歸甘<lb/>
　草芍藥黄芩大腹皮氣虛甚者服此使子母氣健及<lb/>
<pb n="KR3e0071_WYG_002-38b"/>
　期加益母草與一二服不生餘症憂悲氣結氣欝甚<lb/>
　者加枳殻砂仁香附大抵使子母氣血健運不惟使<lb/>
　胎速下且使産後無虛損病也又有脾胃中氣不足<lb/>
　氣血二海衝任之脉不得禀水谷氣致難産者得參<lb/>
　术補氣血藥以助之則水谷榮衛之氣流行而産自<lb/>
　易矣豈獨守難産之病槩與下胎之藥而已哉<lb/>
變蒸以長血氣變者上氣蒸者體熱亦有輕重輕者體<lb/>
　熱㣲驚耳冷髖亦冷上唇有白泡如魚目珠子微汗<lb/>
<pb n="KR3e0071_WYG_002-39a"/>
　出近者五日而歇逺者八九日乃歇重者體壯熱而<lb/>
　脉亂或汗或不汗不欲食食輙吐哯無所苦也十變<lb/>
　蒸時白睛微赤黒睛微白亦無所苦蒸畢目自明矣<lb/>
　先變五日後蒸五日十日熱除變蒸之時不欲驚動<lb/>
　勿令傍邊多人變蒸有早有晩依時如法者少也初<lb/>
　變之時通日數熱甚不歇用肝黒散發熱汗不止服<lb/>
　紫霜丸少瘥便止變蒸時遇寒加之則寒熱交爭腹<lb/>
　痛嬌啼不止者熨之則愈變蒸為温狀傷寒相似若<lb/>
<pb n="KR3e0071_WYG_002-39b"/>
　身熱耳熱髖熱此乃他症非變蒸也其變蒸日數從<lb/>
　初生至三十二日一變六十四日再變比三百二十<lb/>
　日而十變五蒸為小蒸後六十四日為大蒸凡四蒸<lb/>
　總積五百七十六日而變蒸足氣血就也其變蒸運<lb/>
　動於隂陽之間者少火也少火運動遂有生新推陳<lb/>
　之功氣血之新者既生何胎毒不散之有<lb/>
　許先生論梁寛父病右脇肺部也欬而唾血舉動喘<lb/>
　逆者肺胗也發熱脉數不能食者火來刑金肺與脾<lb/>
<pb n="KR3e0071_WYG_002-40a"/>
　俱虛也肺脾俱虛而火乘之其病為逆如此者例不<lb/>
　可補瀉若補金則慮金與火持而喘欬益増瀉火則<lb/>
　慮火不退位而痃癖反盛正宜補中益氣湯先扶元<lb/>
　氣少以治病藥加之聞已用藥而未獲効必病勢苦<lb/>
　逆而藥力未到也逺期秋凉庶可復耳盖肺病惡春<lb/>
　夏火氣至秋冬火退只宜於益氣湯中隨四時升降<lb/>
　寒熱及見有症増損服之或覺氣壅間與加减枳术<lb/>
　丸或有飲間服局方枳术湯數日逆氣少囘逆氣囘<lb/>
<pb n="KR3e0071_WYG_002-40b"/>
　則治法可施但恐今日已至色青色赤及脉弦脉洪<lb/>
　則無及矣病後不見色脉不能懸料以既愈復發言<lb/>
　之惟宜依准四時用藥以扶元氣庶他日既愈不復<lb/>
　發也其病初感必深且所傷物恐當時消導尚未盡<lb/>
　停滯淹延變生他症以至於今宜少加消導藥於益<lb/>
　氣湯中庶可漸取効也<lb/>
雜合邪治法丹溪曰雜合邪者當以雜合法治之譬如<lb/>
　惡寒發熱得之感冐明是外邪脉得浮數而氣口又<lb/>
<pb n="KR3e0071_WYG_002-41a"/>
　𦂳盛明是食傷病者又倦怠重按其脉俱有豁意而<lb/>
　胸膈痞滿牽引兩脇輕取其脉又似乎弦此又平時<lb/>
　多怒肝邪所為也細取左尺又似沉弱此又平時房<lb/>
　勞之過也治法宜以感冐一節放下視其形色強弱<lb/>
　厚薄且與補中化食行滯後凉胃火而以姜辣行之<lb/>
　中氣稍囘傷氣稍行津液得和通體得汗外邪自解<lb/>
　若不審求只管表散又不推究兼見之邪脉又不窮<lb/>
　問所得之病因與性情執著及巧施雜合治法將見<lb/>
<pb n="KR3e0071_WYG_002-41b"/>
　正氣自虛邪氣自固皆拙工之過也<lb/>
藥病須要適當假如病大而湯劑小則邪氣少屈而藥<lb/>
　力已乏欲不復治其可得乎猶以一杯水救一車薪<lb/>
　火竟不得滅是謂不及若症小而湯劑大則邪氣已<lb/>
　盡而藥力有餘欲不傷正其可得乎猶火熾崐崗玉<lb/>
　石俱焚是謂太過三者之論惟中而已過與不及皆<lb/>
　為偏廢然而太過尤甚於不及盖失於姑息邪復勝<lb/>
　正者只是勞而無益猶可勉而適中或失苛暴則正<lb/>
<pb n="KR3e0071_WYG_002-42a"/>
　氣被傷因而羸瘠者有之危殆者有之此所謂尤甚<lb/>
　也可不戒哉嘗考仲景於承氣條下則曰若更衣止<lb/>
　後服於桂枝方下則曰㣲汗漐漐乃佳不可令如水<lb/>
　淋漓其旨深矣<lb/>
試姙婦男女法上圊時夫從後急呼之左囘首是男右<lb/>
　囘首是女盖男受胎於左子宫女受胎於右子宫男<lb/>
　胎在左則左重故囘首時慎䕶重處而就左也女胎<lb/>
　在右則右重故囘首時慎䕶重處而就右也推之於<lb/>
<pb n="KR3e0071_WYG_002-42b"/>
　脉其義亦然胎在左則氣血䕶胎而盛於左故脉亦<lb/>
　從之而左疾為男左大為男也胎在右則血氣䕶胎<lb/>
　而盛於右故脉亦從之而右疾為女右大為女也經<lb/>
　曰隂摶陽别謂之有子言受胎處在臍腹之下則血<lb/>
　氣䕶胎而盛於下故隂之尺脉鼓摶有力而與陽之<lb/>
　寸脉殊别也又如癰癤發上則血氣從上而寸脉盛<lb/>
　發下則血氣從下而尺脉盛發左則血氣從左而左<lb/>
　脉盛發右則血氣從右而右脉盛也<lb/>
<pb n="KR3e0071_WYG_002-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0071_WYG_002-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　推求師意卷下<lb/>
</p>
<p>
</p>
  </div>
</body>
</text>
</TEI>
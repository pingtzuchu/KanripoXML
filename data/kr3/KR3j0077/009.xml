<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷九</head>
    <p>
<pb n="KR3j0077_WYG_009-1a"/>
欽定四庫全書<lb/>
　管城碩記卷九　　　翰林院檢討徐文靖撰<lb/>
　　春秋一<lb/>
春王正月胡傳曰按左氏曰王周正月周人以建子為<lb/>
歲首則冬十有一月也建子非春亦明矣乃以夏時冠<lb/>
周月何哉以夏時冠月垂法後世以周正紀事示無其<lb/>
位不敢自專也<lb/>
　按春秋夫子尊王之書王正月者明其為周王之正<lb/>
<pb n="KR3j0077_WYG_009-1b"/>
　月也冠春於王示王者之法天也冠王於正月示天<lb/>
　下以遵王之時也胡傳謂以夏時冠周月葢夏以寅<lb/>
　月為春夫子於冬子月上加一春字春正月以下仍<lb/>
　記周子月事也殊不知周以建子為正即以建子為<lb/>
　春也桓公八年春正月己夘烝爾雅釋天冬祭曰烝<lb/>
　若周改月不改時烝安得於春正月乎僖公五年春<lb/>
　正月辛亥日南至周以建子為春為正月故冬至在<lb/>
　是月汲冢書周月解曰維一月既南至昏昴畢見日<lb/>
<pb n="KR3j0077_WYG_009-2a"/>
　短極是月斗柄建子日月俱起於牽牛之初右回而<lb/>
　行其以一月為正月即以一月為春矣昭公二十年<lb/>
　二月己丑朔日南至唐書天文志曰魯史失閏至不<lb/>
　在正葢是歲朔旦冬至時史失閏不在建子之月而<lb/>
　在建丑之月也若仍用夏正豈可謂冬至在仲春二<lb/>
　月乎前漢志曰春秋殷厯皆以殷煬公二十四年正<lb/>
　月丙申朔旦冬至殷厯以為丁酉懿公九年正月癸<lb/>
　巳朔旦冬至殷厯以為甲午魯冬至在周正月春秋<lb/>
<pb n="KR3j0077_WYG_009-2b"/>
　以前皆然春秋謂之南至者時以十一月為春則不<lb/>
　可以為冬至直謂之南至耳書泰誓惟十有三年春<lb/>
　大會于孟津惟戊午王次于河朔序曰一月戊午師<lb/>
　渡孟津孔氏曰此一月是十三年正月則序之以正<lb/>
　月為一月非即經所謂春乎僖公八年秋七月禘于<lb/>
　太廟榖梁疏曰周之七月夏之五月禮雜記孟獻子<lb/>
　曰正月日至可以有事於上帝七月日至可以有事<lb/>
　於祖魯之夏至在秋七月則魯之冬至不在春正月<lb/>
<pb n="KR3j0077_WYG_009-3a"/>
　乎春秋後傳曰惟王者改元諸侯改元自汾王以前<lb/>
　未有也竹書紀晉國起自殤叔次文侯昭侯以至曲<lb/>
　沃莊伯皆用夏正建寅之月為歲首若謂周正不改<lb/>
　時曲沃因之烏在其為改元乎左傳梓慎曰火出於<lb/>
　夏為三月於周為五月若以夏時冠周月可謂春五<lb/>
　月乎昭公四年七月日食於豕韋之末降婁之初以<lb/>
　算法推之日躔右轉夏正四月日食當在於實沈何<lb/>
　由於降婁乎三十一年十有二月辛亥朔日食在辰<lb/>
<pb n="KR3j0077_WYG_009-3b"/>
　尾於夏正則十有二月在元枵烏得在辰尾乎莊公<lb/>
　七年夏四月星隕如雨公羊傳注曰周之四月夏之<lb/>
　二月也昏參伐狼注之星當見月令仲春之月昏弧<lb/>
　中則是狼注之星當見也若以夏時冠周月何不云<lb/>
　春四月乎桓公十四年春正月無冰惟子月無冰故<lb/>
　異若夏正寅月不為異矣成公元年二月無冰惟丑<lb/>
　月無冰故異若夏正二月不為異矣使謂春正月以<lb/>
　夏時冠周月襄公二十八年春無冰此不言正月矣<lb/>
<pb n="KR3j0077_WYG_009-4a"/>
　可謂夏時之春無冰乎桓公八年冬十月雨雪於夏<lb/>
　為八月故雨雪非其時定公元年冬十月隕霜殺菽<lb/>
　榖梁傳注曰建酉之月隕霜殺菽非常之災隱公九<lb/>
　年三月癸酉大雨震雷於夏為正月故非其時若夏<lb/>
　之辰月震雷又何說乎莊公七年秋大水無麥苗自<lb/>
　以五月為秋若夏之七月安得有麥禾亦安得為苗<lb/>
　乎桓公五年秋大雩傳曰書不時也唐書天文志日<lb/>
　度議曰周禮龍見而雩周厯立夏在觜觹二度于晷<lb/>
<pb n="KR3j0077_WYG_009-4b"/>
　漏昏角一度中蒼龍畢見雩當在建巳之初禮也建<lb/>
　巳為周之季夏今乃在秋故曰不時國語辰在斗柄<lb/>
　注謂戊午後三日得周正月辛夘朔於夏為十一月<lb/>
　殷為十二月是月合辰斗前一度若夏正之春正月<lb/>
　辰又何由而合乎禮明堂位曰魯君孟春祀帝於郊<lb/>
　配以后稷季夏六月以禘禮祀於太廟鄭氏以孟春<lb/>
　為建子之月季夏為建巳之月則是春正月為周正<lb/>
　之春矣後漢書陳寵奏曰冬至陽氣始萌天以為正<lb/>
<pb n="KR3j0077_WYG_009-5a"/>
　周以為春則是十一月得言春矣魏書高堂隆曰自<lb/>
　古帝王所以神明其政變民耳目故三春稱王明三<lb/>
　統也建子建丑皆可言春矣又唐志歲星差合術曰<lb/>
　昭公八年十一月楚滅陳史趙曰歲在析木之津十<lb/>
　年春進及婺女初在元枵之維首傳曰正月有星出<lb/>
　於婺女則是以十一月為正月即以正月為春矣王<lb/>
　伯厚曰春秋以周正紀事左傳記祭足取麥榖鄧來<lb/>
　朝三事有例差兩月者是經用周正傳取國史有自<lb/>
<pb n="KR3j0077_WYG_009-5b"/>
　用夏正者失於更改也安可執經疑傳据傳疑經也<lb/>
　安可謂建子不得言春而以春正月為夏時冠周月<lb/>
　也春秋二百四十有二年其書春王正月者九十有<lb/>
　三明其為周王之正月也是時三正迭建故特書王<lb/>
　正月以别之而文中子作元經亦曰帝正月吾不知<lb/>
　其奚取巳<lb/>
公羊傳曰春王正月王者敦謂謂文王也曷謂先言王<lb/>
而後言正月王正月也何言乎王正月大一統也<lb/>
<pb n="KR3j0077_WYG_009-6a"/>
　按文王固天王之譌也傳曰曷為先言王而後言正<lb/>
　月王正月也何休注曰据下秋七月天王先言月而<lb/>
　後言王知王者受命所制月也王者受命必改正朔<lb/>
　明受之於天傳又曰何言乎王正月大一統也注曰<lb/>
　統者始也總繫之辭天王者始受命改制布政教於<lb/>
　天下莫不一一繫於正月故曰政敎之始据此則上<lb/>
　文春王正月注曰文王周始受命之王天之所命故<lb/>
　上繫天明是天王天之所命也天文字近而譌而疏<lb/>
<pb n="KR3j0077_WYG_009-6b"/>
　承譌而解曰文王者周之始受命制法之王理宜相<lb/>
　繫故見其繫春如是文王非周之餘王也据是年秋<lb/>
　七月天王使宰咺來歸賵豈有七月為天王之秋而<lb/>
　正月為文王之春乎注言始受命改制布政敎於天<lb/>
　下自公侯至於庶人總繫一統其不為文王可知是<lb/>
　文王疑為天王之譌然隱七年滕侯卒注以為春秋<lb/>
　王魯託隐公以為始受命王滕子先朝隐公春秋褒<lb/>
　之故稱侯則又承文王之譌而愈悖矣<lb/>
<pb n="KR3j0077_WYG_009-7a"/>
毛西河論春王正月曰惟帝嚳與周皆以木王則皆以<lb/>
春王夏殷之春不得稱王以夏殷非木德也<lb/>
　按薛尚功彝器欵式所載商鍾銘有三其一其二曰<lb/>
　惟正月王春吉日丁亥既望其三曰惟王夾鍾春吉<lb/>
　月是殷之春稱王矣夏建寅盛德在木又安見夏之<lb/>
　春不得稱王乎<lb/>
春秋序孔氏疏曰按經傳書日者凡六百八十一事自<lb/>
文公以上書日者二百四十九宣公以下亦俱六公書<lb/>
<pb n="KR3j0077_WYG_009-7b"/>
日者四百三十二計年數畧同而日數向倍此則久逺<lb/>
遺落不與近同且他國之告有詳有畧若告不以日魯<lb/>
史無由得其日而書之如是則當時之史亦不能使日<lb/>
月皆具仲尼從後修之安能盡得知其日月自然須舊<lb/>
有日者因而詳之舊無日者因而畧之<lb/>
　按春秋以事繫日以日繫月以月繫時以時繫年後<lb/>
　世作史者編年之體以是為祖然考之杜氏長厯而<lb/>
　春秋以書日月殊有不合如以春言之桓公十有七<lb/>
<pb n="KR3j0077_WYG_009-8a"/>
　年春丙午三月四日也經書二月成公四年春壬申<lb/>
　二月二十八日也經書三月襄公四年春三月無己<lb/>
　酉經書三月定公四年春王二月癸巳亦當為正月<lb/>
　七日以夏言之桓二年夏戊申五月十日也經書四<lb/>
　月莊二十五年六月辛未七月朔日也經書六月文<lb/>
　十四年夏乙亥四月二十九日也經書五月成二年<lb/>
　夏丙戌五月一日也經書四月襄二年夏六月庚辰<lb/>
　七月九日也三年夏六月戊寅七月十三日也經皆<lb/>
<pb n="KR3j0077_WYG_009-8b"/>
　書六月以秋言之隱二年秋庚辰七月九日也經書<lb/>
　八月僖十八年八月不應有丁亥二十有七年八月<lb/>
　不應有乙巳經皆書八月襄十五年秋八月日有食<lb/>
　之則實為七月一日以冬言之僖公三十三年冬乙<lb/>
　巳十一月二十也經書十有二月宣十二年冬戊寅<lb/>
　十一月九日也經書十有二月成十七年十一月不<lb/>
　應有壬申經書十有一月襄九年冬十二月無己亥<lb/>
　經書十有二月二十七年十有二月乙亥朔又當為<lb/>
<pb n="KR3j0077_WYG_009-9a"/>
　十一月朔昭元年十一月己酉實則十二月六日二<lb/>
　十二年十有二月癸酉朔實則癸夘朔或以為經誤<lb/>
　非也春秋為孔子刑書一字之褒榮於華衮一字之<lb/>
　貶嚴於斧鉞而至於繫月繫日多所譌舛其可信乎<lb/>
　如謂春秋凡有赴則書以告之遲速者而誤之而夫<lb/>
　子所書日月豈盡關於從赴乎如謂仍魯史之舊自<lb/>
　幽王既䘮天子不能頒朔而魯史失閏無所考證董<lb/>
　仲舒謂春秋分十二世為三等有見有聞有傳聞所<lb/>
<pb n="KR3j0077_WYG_009-9b"/>
　見六十一年所聞八十五年所傳聞九十六年若襄<lb/>
　昭定哀之時夫子所親見豈猶待於推測乎秦火以<lb/>
　後口説僅存春秋古經雖載於漢志不盡皆仲尼之<lb/>
　手録也至所書日月或因魯史之舊或從赴告之期<lb/>
　或譌以傳譌轉相授受夫子之因之正所以闕疑也<lb/>
　或明知為官失之而有所不敢改也或經未嘗誤而<lb/>
　杜氏考之而不詳也不然經譌矣而左傳所紀日月<lb/>
　仍多所譌何也隱公三年冬十二月無庚戌傳曰庚<lb/>
<pb n="KR3j0077_WYG_009-10a"/>
　戍鄭伯之車僨于濟七年秋七月庚午九月辛夘八<lb/>
　月不得有丙戍傳曰八月丙戌鄭伯以齊人朝王十<lb/>
　六年六月無戊申傳曰六月戊申公會鄭伯于老桃<lb/>
　莊八年冬十一月癸未是月六日也傳曰冬十二月<lb/>
　齊侯遊于姑棼遂田于貝丘僖二十八年經書癸丑<lb/>
　傳曰癸亥王子虎盟諸侯于王庭文六年十一月無<lb/>
　丙寅傳曰十一月丙寅晉殺續簡伯十四年七月無<lb/>
　乙夘傳曰七月乙夘夜齊商人弑舎而讓元襄元年<lb/>
<pb n="KR3j0077_WYG_009-10b"/>
　正月不得有己亥傳曰春己亥圍宋彭城二十二年<lb/>
　十二月不應有丁巳傳曰丁巳其夫攻子明殺之二<lb/>
　十八年十二月朔戊戌也傳曰十二月乙亥朔齊人<lb/>
　遷莊公殯于大寢昭元年十二月朔甲辰也晉之烝<lb/>
　當在趙孟之前傳曰晉既烝趙孟適南陽將會孟子<lb/>
　餘甲辰朔烝于温是不謂十二月晉既烝也若是者<lb/>
　何也余嘗聞之荀恱曰仲尼作經本一而巳古今文<lb/>
　不同而皆自謂真本經或學者先意有所借定後進<lb/>
<pb n="KR3j0077_WYG_009-11a"/>
　相放彌以滋蔓故一源十流天水違行而訟者紛如<lb/>
　也即如隱公元年王正月杜氏正月辛巳朔大衍正<lb/>
　月辛亥朔庚申冬至程氏公説曰以傳五月辛丑十<lb/>
　月庚申考之則正月朔非辛亥故杜預遷就以辛巳<lb/>
　為朔若從辛巳則冬至不在正月意者差閏只在今<lb/>
　年而杜氏考之不詳爾<lb/>
唐孔氏曰春秋之世置閏錯失或先或後不與常同杜<lb/>
唯勘經傳上下日月以為長厯若日月同者則數年不<lb/>
<pb n="KR3j0077_WYG_009-11b"/>
置閏若日月不同須置閏乃同者則未滿三十二月頻<lb/>
置閏所以有異於常<lb/>
　按杜氏所推隱二年閏十二月至十一年凡四閏桓<lb/>
　元年閏十二月至十八年凡四閏莊元年閏十月至<lb/>
　三十二年凡十一閏而二十八二十九三十年頻閏<lb/>
　閔二年閏五月僖元年閏十一月至三十三年凡九<lb/>
　閏而閔二僖元及僖二十四二十五年頻閏文元年<lb/>
　閏三月至十八年凡七閏而元二頻閏宣二年閏五<lb/>
<pb n="KR3j0077_WYG_009-12a"/>
　月至十八年凡五閏成元年閏三月至十八年凡六<lb/>
　閏襄二年閏四月至三十一年凡十一閏昭元年閏<lb/>
　十二月至三十二年凡十一閏定元年閏五月至十<lb/>
　五年凡五閏哀二年閏十一月至十四年凡五閏趙<lb/>
　氏汸曰長厯視大衍厯少六閏自隐二年至宣十年<lb/>
　三失閏自成末年至春秋之終復三失閏果若是四<lb/>
　時寒暑皆當反易不但以申為戍而巳恐周厯雖差<lb/>
　未必如是之謬案經傳有曠數年不書日者前後屢<lb/>
<pb n="KR3j0077_WYG_009-12b"/>
　見之長厯於此既無所據豈能無失至言頓置兩閏<lb/>
　以應天正則臆决尤甚故說者疑焉<lb/>
沈存中曰春秋日食三十六後世術家推驗精者不過<lb/>
二十六本朝衛朴得三十五獨莊十八年三月古今筭<lb/>
不入食法<lb/>
　按程敬叔春秋或問曰春秋日食三十六杜預以長<lb/>
　厯推之遇甲子有所不合妄曰經誤今術家推驗精<lb/>
　者不過二十六然以周厯考之朔日失二十五以魯<lb/>
<pb n="KR3j0077_WYG_009-13a"/>
　厯考之又失十三唐一行得二十七而朔差者半唯<lb/>
　宋衛朴謂得三十五獨莊十八年三月不入食法衛<lb/>
　朴之言有不可信者葢以厯法一百七十三日有餘<lb/>
　一交會自隱元年至哀二十七年凡三千一百五十<lb/>
　四月唯三十六食而襄二十一年九月十月二十四<lb/>
　年七月八月頻交頻食是有雖交而不食有不當交<lb/>
　而食者矣又豈可以常法推而謂之入食限乎<lb/>
春秋日食不書朔者八左氏傳曰不言朔官失之也公<lb/>
<pb n="KR3j0077_WYG_009-13b"/>
羊傳曰不言朔者二日也榖梁傳曰不言朔者食晦也<lb/>
　按元史春秋日食三十七隱公三年辛酉歲春王二<lb/>
　月己巳日有食之姜岌云是歲二月己亥朔無己巳<lb/>
　三月己巳朔去交分入食限桓公三年壬申歲七月<lb/>
　壬辰朔日有食之姜岌云是歲七月癸亥朔無壬辰<lb/>
　亦失閏其八月壬辰朔去交分入食限十七年丙戍<lb/>
　歲冬十月朔日有食之榖梁云不言朔不言日夜食<lb/>
　也左氏云不書日史官失之大衍推得在十一月交<lb/>
<pb n="KR3j0077_WYG_009-14a"/>
　分入食限失閏也莊公十八年乙巳歲春王三月日<lb/>
　有食之榖梁云不言日不言朔夜食也大衍推是歲<lb/>
　五月朔入食限三月不應食今推五月朔加時在晝<lb/>
　入食限葢五誤為三二十五年壬子歲六月辛未朔<lb/>
　日有食之大衍推之七月辛未朔交分入食限失閏<lb/>
　也二十六年癸丑歲冬十有二月癸亥朔日有食之<lb/>
　今推是月癸亥朔入食限三十年丁巳歲九月庚午<lb/>
　朔日有食之今推是十月庚午朔入食限失閏也僖<lb/>
<pb n="KR3j0077_WYG_009-14b"/>
　公十二年癸酉歲春王三月庚午朔日有食之姜岌<lb/>
　云三月朔交不應食在誤條其五月庚午朔入食限<lb/>
　葢五誤為三十五年丙子歲夏五月日有食之左氏<lb/>
　云不書朔與日史官失之也大衍推四月癸丑朔去<lb/>
　交分入食限差一閏文公元年乙未歲二月癸亥朔<lb/>
　日有食之姜岌云二月甲午朔無癸亥三月癸亥朔<lb/>
　入食限今推之失閏也十五年己酉歲六月辛丑朔<lb/>
　日有食之今推是月辛丑朔入食限宣公八年庚申<lb/>
<pb n="KR3j0077_WYG_009-15a"/>
　歲秋七月甲子日有食之杜預以七月甲子晦食姜<lb/>
　岌云十月甲子朔食葢十誤為七十年壬戌歲夏四<lb/>
　月丙辰日有食之今推是月丙辰朔入食限十七年<lb/>
　己巳歲六月癸夘月有食之姜氏云六月甲辰朔不<lb/>
　應食今推之是歲五月乙亥朔入食限成公十六年<lb/>
　丙辰歲六月丙寅朔日有食之今推是月丙寅朔入<lb/>
　食限十七年丁亥歲十有二月丁巳朔日有食之姜<lb/>
　氏云十二月戊子朔無丁巳大衍十一月丁巳朔入<lb/>
<pb n="KR3j0077_WYG_009-15b"/>
　食限襄公十四年壬寅歲二月乙未朔日有食之今<lb/>
　推是月乙未朔入食限十五年癸夘歲秋八月丁巳<lb/>
　朔日有食之姜氏云七月丁巳朔食失閏也大衍同<lb/>
　二十年戊申歲冬十月丙辰朔日有食之今推是月<lb/>
　丙辰朔入食限二十一年己酉歲秋七月庚戍朔日<lb/>
　有食之今推是月庚戌朔入食限冬十月庚辰朔日<lb/>
　有食之姜氏云比月而食宜在誤條二十三年辛亥<lb/>
　歲春王二月癸酉朔日有食之今推之是月癸酉朔<lb/>
<pb n="KR3j0077_WYG_009-16a"/>
　入食限二十四年壬子歲秋七月甲子朔日有食之<lb/>
　今推是月甲子朔日食九分六秒八月癸巳朔日有<lb/>
　食之漢志董仲舒以為比食又既大衍云不應頻食<lb/>
　在誤條二十七年乙夘歲冬十有二月乙亥朔日有<lb/>
　食之姜氏云十一月乙亥朔交分入限應食大衍同<lb/>
　昭公七年丙寅歲夏四月甲辰朔日有食之今推是<lb/>
　月甲辰朔交分入食限十五年甲戌歲六月丁巳朔<lb/>
　日有食之大衍推五月丁巳朔食失一閏十七年丙<lb/>
<pb n="KR3j0077_WYG_009-16b"/>
　子歲夏六月甲戍朔日有食之姜氏云六月乙巳朔<lb/>
　交分不叶不應食當誤大衍云當在九月朔今推九<lb/>
　月甲戍朔入食限二十一年庚辰歲七月壬午朔日<lb/>
　有食之今推是月壬午朔入食限二十二年辛巳歲<lb/>
　冬十有二月癸酉朔日有食之今推是月癸酉朔入<lb/>
　食限杜預以長厯推之當為癸夘非是二十四年癸<lb/>
　未歳夏五月乙未朔日有食之今推是月乙未朔入<lb/>
　食限三十一年庚寅歳十有二月辛亥朔日有食之<lb/>
<pb n="KR3j0077_WYG_009-17a"/>
　今推是月辛亥朔入食限定公五年丙申歳春三月<lb/>
　辛亥朔日有食之今推是月辛亥朔入食限十二年<lb/>
　癸夘歳十一月丙寅朔日有食之今推是歳十月丙<lb/>
　寅朔交分入食限葢失一閏十五年丙午嵗八月庚<lb/>
　辰朔日有食之今推是月庚辰朔入食限哀公十四<lb/>
　年庚申歳夏五月庚申朔日有食之今推是月庚申<lb/>
　朔入食限二百四十二年間日食三十七以授時推<lb/>
　之惟襄公二十一年十月庚辰朔及二十四年八月<lb/>
<pb n="KR3j0077_WYG_009-17b"/>
　癸巳朔不入食限葢自有厯以來無比月而食之理<lb/>
　其三十五食食皆在朔經或不書日不書朔左氏以<lb/>
　為史官失之者得之其間或差一日二日者葢由古<lb/>
　厯踈濶置閏失當之弊孔子作書但因時厯以書非<lb/>
　大義所關故不必致詳也<lb/>
襄十年公及晉侯會吳於柤遂滅偪陽傳曰春三月癸<lb/>
丑齊高厚相太子光以先會諸侯于鍾離不敬晉士莊<lb/>
子曰是棄社稷也夏四月戊午會於柤五月庚寅卒攻<lb/>
<pb n="KR3j0077_WYG_009-18a"/>
偪陽甲午滅之<lb/>
　按杜注柤楚地今彭城偪陽縣也五月甲午月八日<lb/>
　据唐一行以大衍推之是年閏四月丁亥小甲午在<lb/>
　閏月杜氏以長厯推之是年閏十一月葢非也又按<lb/>
　水經注京相璠曰柤宋地今偪陽縣西北有柤水溝<lb/>
　流逕偪陽縣故城東北地理志云故偪陽國也前志<lb/>
　偪陽屬楚國杜注因以為楚地今沂州嶧縣西南五<lb/>
　十里有偪陽城當宋地也<lb/>
<pb n="KR3j0077_WYG_009-18b"/>
僖公九年秋九月戊辰諸侯盟于葵丘甲子晉侯佹諸<lb/>
卒杜氏曰甲子九月十一日戊辰十五日也書在盟後<lb/>
從赴<lb/>
　按甲子公羊傳作甲戌左氏及榖梁皆作甲子不應<lb/>
　甲子在戊辰之後似當從公羊作甲戌<lb/>
桓三年秋七月壬辰朔日有食之既杜氏曰既盡也日<lb/>
有上下者行有高下日光輪存而中食者相奄密故日<lb/>
光溢出皆既者正相當而相奄間疏也<lb/>
<pb n="KR3j0077_WYG_009-19a"/>
　按後漢尚書令黄香曰日蝕皆從西月蝕皆從東無<lb/>
　上下中央者春秋魯桓三年日蝕貫中下上竟黒疑<lb/>
　者以為日月正等月何得小而見日中鄭康成曰月<lb/>
　正掩日日光從四邊出故言從中起也舊説日有五<lb/>
　蝕謂起上下左右中央者非也<lb/>
閔公二年夏五月乙酉吉禘於荘公胡𫝊引程氏曰天<lb/>
子禘諸侯祫大夫享庶人薦上下之殺也魯諸侯爾何<lb/>
以有禘成王追念周公有大勲勞於天下賜魯公以天<lb/>
<pb n="KR3j0077_WYG_009-19b"/>
子禮樂使用諸太廟以上祀周公魯於是乎有禘祭春<lb/>
秋之中所以言禘不言祫也<lb/>
　按竹書商武乙元年邠遷於岐周三年命周公亶父<lb/>
　賜以岐邑文丁四年周公季歴伐余無之戎克之命<lb/>
　為牧師周成王十三年夏六月魯大禘於周公廟二<lb/>
　十一年周文公薨於豐是時周公尚在魯大禘於周<lb/>
　公廟則所謂周公者盖即周公亶父周公季歴也四<lb/>
　時之祭有禘之名嫌其為時祭故稱大禘以别之其<lb/>
<pb n="KR3j0077_WYG_009-20a"/>
　實禮亞於天子之禘所用者六代之樂非天子之禮<lb/>
　樂也觀孔子譏三家以雍徹則魯之廟祭亦不以雍<lb/>
　徹可知又禘以六月亦不敢與天子同時也但比之<lb/>
　把宋二王之後得用郊禘與他國有不同爾孔子曰<lb/>
　魯之郊禘非禮也周公其衰矣此所謂非禮如既灌<lb/>
　而往吾不欲觀之類言周公制禮之意於是而寢衰<lb/>
　非以周公之後至是衰微也先儒皆以為魯之郊禘<lb/>
　惠公請之盖東周之僭禮也不知周公之未薨魯久<lb/>
<pb n="KR3j0077_WYG_009-20b"/>
　己行禘矣春秋吉禘于荘公不曰禘而曰吉禘漢鄭<lb/>
　氏禘祫志曰魯荘公以其三十二年秋八月薨閔二<lb/>
　年五月而吉禘此時慶父使賊殺子般之後閔公心<lb/>
　懼於難務自專成以厭其禍至二年春其間有閏<lb/>
　二十一月禫除䘮夏四月則祫又即以五月禘閔公<lb/>
　之服於禮少四月又不禫無恩是以譏之非譏其禘<lb/>
　也<lb/>
文公二年八月丁夘大事于太廟躋僖公胡𫝊曰大事<lb/>
<pb n="KR3j0077_WYG_009-21a"/>
祫也升僖於閔之上也閔僖二公親則兄弟分則君臣<lb/>
兄弟之不先君臣禮也故左氏則曰祀國之大事而逆<lb/>
之可乎子雖齊聖不先父食久矣公羊則曰其逆祀先<lb/>
禰而後祖也榖梁則曰逆祀則是無昭穆也無昭穆則<lb/>
是無祖也閔僖非祖禰而謂之祖禰者臣子一例也<lb/>
　按杜注僖是閔兄不得為父子嘗為臣位應在下令<lb/>
　居閔上故曰逆祀此説為最明也公羊謂先禰後祖<lb/>
　以世數論之閔在僖前是世數同乎祖矣今乃以禰<lb/>
<pb n="KR3j0077_WYG_009-21b"/>
　而居前是後祖也榖梁以為無祖者升僖於閔則文<lb/>
　公似以閔為禰而以禰為祖是無祖也胡氏以為閔<lb/>
　僖非祖禰而謂之祖禰者臣子一例也其解誤矣<lb/>
宣公八年夏六月辛巳有事于太廟仲遂卒于垂鄭氏<lb/>
曰説者以有事謂禘為仲遂卒張本故略之言有事耳<lb/>
魯禮三年之䘮畢則祫於太祖明年春禘於羣廟僖也<lb/>
宣也八年皆有禘祫祭則公羊傳所謂五年而再殷祭<lb/>
祫在六年明矣明堂位曰魯王禮也以相凖况可知也<lb/>
<pb n="KR3j0077_WYG_009-22a"/>
　按唐書韋縚𫝊髙宗上元三年将祫享議者以禮緯<lb/>
　三年祫五年禘公羊家五年再殷祭二家舛互諸儒<lb/>
　莫能决太學博士史元璨曰春秋僖公三十三年十<lb/>
　二月薨文公之二年八月丁夘大享公羊曰祫也則<lb/>
　三年䘮畢新君之二年當祫明年當禘羣廟又宣公<lb/>
　八年禘僖也宣也八年皆有禘則後禘距前禘五年<lb/>
　此則新君之二年祫三年禘爾後五年再殷祭則六<lb/>
　年當祫八年禘昭公十年齊歸薨十三年䘮畢當祫<lb/>
<pb n="KR3j0077_WYG_009-22b"/>
　為平丘之㑹冬公如晉至十四年祫十五年禘𫝊曰<lb/>
　有事於武宫是也至十八年祫二十年禘二十三年<lb/>
　祫二十五年禘昭公二十五年有事于襄宫是也則<lb/>
　禘後三年而祫又二年而禘合於禮議遂定此皆用<lb/>
　鄭志語也又按貴與馬氏曰禘有二名有大禘之禘<lb/>
　大𫝊所謂禮不王不禘王者禘其祖之所自出而以<lb/>
　祖配之禮運所謂魯之郊禘非禮也是也有時禘之<lb/>
　禘祭義所謂春禘秋嘗王制所謂天子祫禘諸侯禘<lb/>
<pb n="KR3j0077_WYG_009-23a"/>
　一犆一祫是也趙伯循必以禘為非時祭之名因不<lb/>
　信鄭氏而并詆禮記左傳其意盖謂禘只是大禘無<lb/>
　所謂時禘然禘之名義他不經見惟禮記詳言之耳<lb/>
　趙氏所言亦是因不王不禘之説魯郊禘非禮之説<lb/>
　見得禘為天子之大祀故不可以名時祭然大𫝊禮<lb/>
　運禮記也王制祭義亦禮記也今所本者大𫝊禮運<lb/>
　所詆者王制祭義是據禮記以攻禮記也至於烝嘗<lb/>
　禘於廟一語雖左氏所言然其所載昭公十五年禘<lb/>
<pb n="KR3j0077_WYG_009-23b"/>
　於武宫二十五年禘於襄公定公八年禘於僖公襄<lb/>
　公十六年晉人曰寡君之未禘祀則皆當時之事今<lb/>
　趙氏皆以為左氏見經中有禘於荘公一事故於當<lb/>
　時魯國及它國之祭祀皆妄以為禘則其説尤不通<lb/>
　矣安有魯國元無此祭晉人元無此言而鑿空妄説<lb/>
　乎盖魯伯禽嘗受郊禘之賜則魯國後來所行之禘<lb/>
　其或為大禘或為時禘亦未可知也至於左氏所謂<lb/>
　烝嘗禘於廟晉人所謂寡君未禘祀則時祭之通行<lb/>
<pb n="KR3j0077_WYG_009-24a"/>
　於天子諸侯者非止魯國行之而己恐難儕之郊望<lb/>
　而例以僭目之也<lb/>
僖公三十有一年夏四月四卜郊不從乃免牲猶三望<lb/>
胡𫝊曰卜而不從則不郊矣故免牲今魯不郊而望故<lb/>
特書曰猶猶者可以己之詞<lb/>
　按桓五年𫝊凡祀啟蟄而郊過則書杜注曰啟蟄夏<lb/>
　正建寅之月祀天南郊卜日有吉否過次節則書夫<lb/>
　建寅之月周之三月也今於夏四月卜郊於次節為<lb/>
<pb n="KR3j0077_WYG_009-24b"/>
　過矣夫諸侯不得郊天魯以周公故得用天子禮樂<lb/>
　郊盖魯之常祀也常祀有定期何假卜為𫝊曰禮不<lb/>
　卜常祀而卜其牲日盖言卜牲與日以知吉凶也周<lb/>
　禮太宰祀五帝前期十日帥執事而卜日是則十日<lb/>
　之前将祭而豫卜之者禮也經言四卜郊不從周正<lb/>
　夏四月夏正春二月也卜三辛不吉更卜次月上辛<lb/>
　延而間一月習卜不吉非禮孰甚焉公羊傳曰求吉<lb/>
　之道不過三三卜禮也四卜非禮也榖梁傳曰夏四<lb/>
<pb n="KR3j0077_WYG_009-25a"/>
　月不時也四卜非禮也定十五年鼷䑕食郊牛牛死<lb/>
　改卜牛夏五月辛亥郊注曰書過與夏四月四卜郊<lb/>
　皆過節次者也皆書之以譏慢也又按成七年乃免<lb/>
　牛注曰稱牛未卜日免牛可也不郊非禮也今曰乃<lb/>
　免牲則是巳得吉日矣牲既成矣牲成而卜郊慢孰<lb/>
　甚焉其非禮又孰甚焉胡𫝊以為卜而不從則不郊<lb/>
　矣故免牲猶未審於免牛免牲之别也<lb/>
桓十四年秋八月壬申御廩災乙亥嘗胡𫝊曰嘗祭時<lb/>
<pb n="KR3j0077_WYG_009-25b"/>
事之常則何以書志不時與不敬也春秋紀事用周月<lb/>
而以八月嘗則不時也御廩災於壬申而嘗以乙亥是<lb/>
不改卜而供未易災之餘是不敬也<lb/>
　按前漢五行志曰春秋桓公十四年八月壬申御廪<lb/>
　災劉向以為御廪夫人八妾所舂米之臧以奉宗廟<lb/>
　者也時夫人有滛行挾逆心天戒若曰夫人不可以<lb/>
　奉宗廟桓不寤與夫人俱㑹齊夫人譛桓公於齊侯<lb/>
　齊侯殺桓公此其應也春秋書壬申災乙亥嘗先後<lb/>
<pb n="KR3j0077_WYG_009-26a"/>
　相距惟四日用焚餘以祭宗廟其䙝甚矣公羊傳曰<lb/>
　御廪災不如勿嘗榖梁傳曰未易災之餘志不敬也<lb/>
　胡𫝊以八月嘗為不時失其㫖矣前八年春正月己<lb/>
　夘烝榖梁曰烝冬事也春興之志不時也胡𫝊以為<lb/>
　非而此又以為不時何也<lb/>
唐書啖助𫝊曰助愛公榖二家以左氏解義多謬其書<lb/>
乃出於孔氏門人且論語孔子所引率前世人老彭伯<lb/>
夷等類非同時而言左丘明耻之丘明盖如史佚遲任<lb/>
<pb n="KR3j0077_WYG_009-26b"/>
者<lb/>
　按陸淳春秋辨疑以論語左丘明前孔子而𫝊春秋<lb/>
　之左丘氏則孔子弟子之門人也後孔子左傳記韓<lb/>
　魏智伯事舉趙襄子諡則左傳作於襄子卒後自獲<lb/>
　麟至襄子卒已八十年使左丘與孔子同時不應孔<lb/>
　子沒七十有八年猶有著書也又陳氏讀書考曰春<lb/>
　秋左氏傳自昔相𫝊以為左丘明撰其好惡與聖人<lb/>
　同者也而其末記晉智伯反䘮於韓魏在獲麟二十<lb/>
<pb n="KR3j0077_WYG_009-27a"/>
　八年去孔子沒亦二十六年不應年少後亡如此又<lb/>
　其書稱虞不臘矣見於嘗酎及秦庶長皆戰國後制<lb/>
　故或疑非孔子所稱左丘明别自是一人為史官者<lb/>
　而朱子論語集𫝊引程子曰左丘明古之聞人也大<lb/>
　抵皆主於啖氏之説而啖𫝊史臣斷曰啖助在唐名<lb/>
　治春秋摭訕三家不本所承自用名學憑私臆决徒<lb/>
　令後生穿鑿詭辨詬前人捨成説而自謂紛紛助所<lb/>
　階已至宋王安石疑左氏六國時人凡十一事其説<lb/>
<pb n="KR3j0077_WYG_009-27b"/>
　盖本於此以愚考之家語及史記皆云孔子不得用<lb/>
　於衛将西見趙簡子至於河臨河而嘆趙世家注正<lb/>
　義曰左傳哀公二十年簡子死襄子嗣立以越圍吴<lb/>
　故降其父之祭饌而使楚隆慰問吴王為哀公十三<lb/>
　年簡子在黄池之役與吴王質言曰好惡同之故减<lb/>
　祭饌及問吴王也孔子與簡子同時孔子之徒獨宜<lb/>
　先簡子之子死乎魏世家魏桓子與韓康子趙襄子<lb/>
　共伐㓕智伯史遷謂左丘失明厥有國語而國語於<lb/>
<pb n="KR3j0077_WYG_009-28a"/>
　智襄子韓康子亦皆舉諡則左傳舉趙襄子諡何疑<lb/>
　也皇甫謐帝王世紀元王十一年癸未三晉㓕智伯<lb/>
　距敬王三十九年獲麟十七年爾烏在如陳氏之説<lb/>
　有二十八年乎又以秦孝公時立賞級之爵乃有不<lb/>
　更庶長之號左傳謂秦師敗績獲不更女父又云秦<lb/>
　庶長鮑庶長武帥師及晉師戰于櫟春秋時不應有<lb/>
　是据啇君列傳孝公以衛鞅為左庶長卒定變法之<lb/>
　令令有軍功者各以卒受上爵是衛鞅至秦之始而<lb/>
<pb n="KR3j0077_WYG_009-28b"/>
　秦已有是號矣所謂卒定變法之令者亦止如商子<lb/>
　書中更法墾令農戰去强諸項非謂其自立官爵而<lb/>
　後以此官之可知也漢書稱商君為法於秦戰斬一<lb/>
　首賜爵一級其爵一公士二上造三簮裊四不更五<lb/>
　大夫使如啖陸諸説公士大夫亦至鞅而始有乎况<lb/>
　周有常伯凖人晉有輿尉鄭有禇師此類皆周官所<lb/>
　無亦可謂後人所羼入乎又秦惠三十二年初臘吕<lb/>
　氏月令臘先祖今左氏云虞不臘矣是在其後也然<lb/>
<pb n="KR3j0077_WYG_009-29a"/>
　應劭風俗通曰禮𫝊曰夏曰嘉平殷曰清祀周曰臘<lb/>
　證知周原稱臘故茅濛太原謡曰繼世而往在我盈<lb/>
　帝若學之臘嘉平始皇聞之改臘曰嘉平秦前蚤已<lb/>
　有臘有嘉平之名可謂秦始稱臘乃改臘為嘉平乎<lb/>
　又以韓趙魏分晉之後堪輿十二次始有趙分曰大<lb/>
　梁之語今左氏言分星皆主堪輿疑在分晉之後然<lb/>
　左氏稱昭元年嵗在大梁到十三年嵗復在大梁未<lb/>
　嘗言趙分也又爾雅大梁昴也可謂分晉之後始有<lb/>
<pb n="KR3j0077_WYG_009-29b"/>
　爾雅乎至以齊威王時騶衍推五徳終始之運其語<lb/>
　不經今左氏引之則應為六國時人然家語以伏羲<lb/>
　配木神農配火黄帝配土少昊配金顓頊配水數聖<lb/>
　人革命改號取法五行豈必謂帝王子孫皆師承主<lb/>
　運之迂慳乎又以惟蘇秦合從始有車千乘騎萬匹<lb/>
　之語今左傳不應言左師展将以公乗馬而歸此盖<lb/>
　以曲禮前有車騎疏曰古人不騎馬經典無言騎者<lb/>
　今言騎是周末時禮故也然左傳所謂乘馬如詩陳<lb/>
<pb n="KR3j0077_WYG_009-30a"/>
　風曰駕我乘馬與周禮校人職曰凡頒良馬而養乘<lb/>
　之乘馬一師四圉又齊右職曰王乘則持馬行則倍<lb/>
　乘乘馬四馬也左氏将以公乘馬而歸言将以輕車<lb/>
　而歸豈曰以公騎馬乎又以序吕相絶秦聲子説齊<lb/>
　雄辨狙詐直游説捭闔之辭然仲尼弟子如子貢説<lb/>
　田常又説吴救魯伐齊豈獨非春秋時乎故前漢劉<lb/>
　子駿曰丘明好惡與聖人同親見夫子而公榖在七<lb/>
　十子後𫝊聞之與親見其詳略不同也後漢班彪𫝊<lb/>
<pb n="KR3j0077_WYG_009-30b"/>
　曰定哀之間魯君子左丘明論集其文作左氏傳三<lb/>
　十篇又撰異聞號曰國語二十篇沈約宋書禮志曰<lb/>
　孔子作春秋諸侯諱妒懼犯時禁是以微辭妙㫖義<lb/>
　不顯明時左丘明子夏造䣛親受無不精究孔子既<lb/>
　沒微言将絶於是丘明退撰所聞而為之𫝊又漢宣<lb/>
　帝時嚴彭祖善春秋其觀周篇曰孔子将修春秋與<lb/>
　左丘明乘如周觀書於周史歸而修春秋之經丘明<lb/>
　為𫝊劉向别錄曰左丘明授曾申申授吴起起授其<lb/>
<pb n="KR3j0077_WYG_009-31a"/>
　子期期授楚人鐸椒椒作抄撮八卷授虞卿卿作抄<lb/>
　撮九卷授荀卿荀授張蒼漢書儒林傳張蒼賈誼張<lb/>
　敞劉公子皆修左氏春秋其源流逺有端緒無可疑<lb/>
　也又丘明魯人北魏地形志東平富城縣有左丘明<lb/>
　冡丘明自孔子弟子安在别是一人哉<lb/>
　<lb/>
　<lb/>
　<lb/>
<pb n="KR3j0077_WYG_009-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管城碩記卷九<lb/>
</p>
<p>
</p>
  </div>
</body>
</text>
</TEI>
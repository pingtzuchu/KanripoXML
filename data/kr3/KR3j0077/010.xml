<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷十</head>
    <p>
<pb n="KR3j0077_WYG_010-1a"/>
欽定四庫全書<lb/>
　管城碩記卷十　　　翰林院檢討徐文靖撰<lb/>
　　春秋二<lb/>
隱元年𫝊莊公寤生驚姜氏杜注寤寐而莊公已生故<lb/>
驚而惡之<lb/>
　按十六國春秋曰西燕慕容皝其妻方娠夢日入臍<lb/>
　喜而不敢言一日晝寢而生子左右以告方寤而起<lb/>
　其夫曰此兒易生似鄭莊公長必有大德遂以徳名<lb/>
<pb n="KR3j0077_WYG_010-1b"/>
　此則以寤寐而生為寤生也若然則姜氏何由惡之<lb/>
　魏書髙句驪傳曰莫來裔孫宫生而開目能視國人<lb/>
　惡之及長凶虐國以殘破曽孫位宫亦生而視人以<lb/>
　其似曽祖宫故名為位宫魏正始中入冦遼東安平<lb/>
　為幽州刺史母丘儉所破世以生而開目能視為寤<lb/>
　生故武姜惡之<lb/>
昭公二十六年傳幽王用愆厥位攜王奸命諸侯替之<lb/>
而建王嗣杜注攜王幽王少子伯服也王嗣宜臼也<lb/>
<pb n="KR3j0077_WYG_010-2a"/>
　按竹書紀年幽王十一年申人鄫人及犬戎入宗周<lb/>
　弑王犬戎殺王子伯服執褒姒以歸申侯魯侯許男<lb/>
　鄭子立宜臼于申虢公翰立王子余臣于攜是伯服<lb/>
　久已見殺而攜王乃余臣也杜注以攜王為伯服非<lb/>
僖二十五年晉侯圍原遷原伯貫于冀杜注伯貫周守<lb/>
原大夫<lb/>
　按昭十二年周原伯絞十八年周原伯魯皆稱原伯<lb/>
　原伯貫蓋原伯名貫也不得以伯貫為二名又按周<lb/>
<pb n="KR3j0077_WYG_010-2b"/>
　本紀叔帶殺譚伯唐固據左傳讀譚為原則亦稱原<lb/>
　伯也<lb/>
莊二十八年傳小戎子生夷吾杜注小戎允姓之戎子<lb/>
女也襄十九年傳齊諸子仲子戎子杜注諸子諸妾姓<lb/>
子者二子皆宋女<lb/>
　按昭九年傳王使詹桓伯辭於晉曰允姓之姦居於<lb/>
　瓜州伯父惠公歸自秦而誘以來晉惠公夷吾之立<lb/>
　在魯僖十年距莊公二十八年之後十有六年安得<lb/>
<pb n="KR3j0077_WYG_010-3a"/>
　先為允姓之女所生乎且二戎子也一以為子姓一<lb/>
　以為子女何所據乎又按管子曰桓公外舍而不鼎<lb/>
　饋中婦諸子謂宫人君將有行公怒召中婦諸子房<lb/>
　元齡注曰中婦諸子内臣之號葢當時仲子戎子同<lb/>
　官諸子之職故繫之以其職耳杜以為諸妾姓子非<lb/>
　矣哀五年傳諸子鬻姒之子荼嬖杜又以諸子為庶<lb/>
　公子非矣觀周禮夏官之屬諸子掌國子之倅則亦<lb/>
　以諸子名官是也<lb/>
<pb n="KR3j0077_WYG_010-3b"/>
宣八年楚為衆舒叛故伐舒蓼杜注舒蓼二國名<lb/>
　按漢五行志宣八年七月甲子日有食之董仲舒劉<lb/>
　向以為楚乗弱横行六侵弱而一滅國師古曰一滅<lb/>
　國者謂八年滅舒蓼也則舒蓼不為二國明矣僖三<lb/>
　年齊人取舒至是五十六年文五年楚公子燮滅蓼<lb/>
　至是二十有一年此舒蓼葢群舒之一耳世本偃姓<lb/>
　有舒庸舒鳩舒蓼是也舒庸見成十七年舒鳩見襄<lb/>
　二十四年<lb/>
<pb n="KR3j0077_WYG_010-4a"/>
文元年天王使毛伯來錫公命杜注毛國伯爵諸侯入<lb/>
為卿士者路史國名記曰河南籍水旁有毛泉近上邽<lb/>
　按漢志上邽縣屬隴西郡應劭曰史記故邽戎邑也<lb/>
　其地為今鞏昌府秦州清水縣也河南安得近之嘗<lb/>
　見宋本水經注於榖水注中藥草翳蔽下錯以渭水<lb/>
　注中渭水又東得歴泉至即洋水也三百二十有二<lb/>
　字列於其下内有云藉水又東合毛泉谷水又東逕<lb/>
　上邽城南路史不審其誤遂謂河南毛泉近上邽謬<lb/>
<pb n="KR3j0077_WYG_010-4b"/>
　矣<lb/>
路史麋嬴姓子桓王三年楚子再敗麋師于房渚今之<lb/>
房陵荆州釋例云在當陽非當陽乃麇見文十一年及<lb/>
定五年芊姓子舊云鄖鄉非也<lb/>
　按桓王三年即魯隠六年無楚伐麋事惟頃王三年<lb/>
　成大心敗麋師于房渚又文十一年楚子伐麋字皆<lb/>
　作麇麇九倫反從鹿從禾非麋也再敗麋師者潘崇<lb/>
　非楚子在錫穴非房渚定五年呉師居麇葢麇所遷<lb/>
<pb n="KR3j0077_WYG_010-5a"/>
　之處也是時子期焚麇呉師大敗乃歸王使由于城<lb/>
　麇杜預曰於麇築城是也麇麋字近而譌穎容春秋<lb/>
　釋例曰麋當陽也郡國志漢中錫縣劉昭注引楚子<lb/>
　伐麋二書麇並作麋當是傳寫者誤耳或謂當陽有<lb/>
　麋城三國時麋芳所築然則春秋時安有麋也又錫<lb/>
　穴漢為錫縣沈約宋書曰漢錫縣晉太康五年改曰<lb/>
　鄖鄉又改漢長利縣曰錫縣据此則春秋錫穴於晉<lb/>
　時在鄖鄉也羅氏初未嘗深考而轉以舊注為非何<lb/>
<pb n="KR3j0077_WYG_010-5b"/>
　也<lb/>
路史宗即賨國芊姓子頃王四年拘執宗子圍巢者<lb/>
　按文十二年傳楚子孔執舒子及宗子遂圍巢杜注<lb/>
　宗巢二國羣舒之屬地在舒城巢縣之間路史謂頃<lb/>
　王四年即文公十二年也拘執宗子即子孔執舒子<lb/>
　及宗子者也潛夫論宗子媯姓非芊姓也水經注曰<lb/>
　宕渠古賨國寰宇記曰故賨國在江流縣東北八十<lb/>
　四里安得謂即舒城巢縣之宗乎<lb/>
<pb n="KR3j0077_WYG_010-6a"/>
唐書宰相世系表平王奪虢叔之地予鄭武公楚莊王<lb/>
起陸渾之師伐周責王滅虢於是乎王求虢叔裔孫序<lb/>
封於陽曲號曰郭公<lb/>
　按竹書晉文侯十四年鄭人滅虢其事當平王四年<lb/>
　左傳宣公三年楚子伐陸渾之戎遂至於雒觀兵於<lb/>
　周疆定王使王孫滿勞楚子事在楚莊王八年周定<lb/>
　王元年去平王東遷一百六十餘年中間尚隔桓莊<lb/>
　僖惠襄頃匡七王何從責平王封虢裔孫漢志𢎞農<lb/>
<pb n="KR3j0077_WYG_010-6b"/>
　陜縣故虢國北虢在太陽東虢在滎陽西虢在雍州<lb/>
　鄭所滅者東虢也虢亦稱郭而為晉所滅者北虢也<lb/>
　安得混之<lb/>
唐書世系表平輿之沈出那季載成八年為晉所滅沈<lb/>
子生逞奔楚為沈氏其孫尹戍生諸梁食采于葉<lb/>
　按成八年晉侵沈獲沈子揖是晉雖獲其君而沈未<lb/>
　滅也襄二十八年沈子朝於晉昭十三年楚靈王遷<lb/>
　沈于荆平王即位而復之則沈之未滅可知昭二十<lb/>
<pb n="KR3j0077_WYG_010-7a"/>
　三年呉敗頓胡蔡沈許之師于鷄父沈子逞滅杜注<lb/>
　國存君死曰滅時沈猶未滅也定四年蔡公孫姓帥<lb/>
　師滅沈以沈子嘉歸葢平輿之沈至是始滅後漢書<lb/>
　沈姫姓也通考以為姒姓非又昭元年傳金天氏裔<lb/>
　孫曰臺駘封諸汾川沈姒蓐黄實守其祀此蓋與平<lb/>
　輿之沈兩不相涉宋書沈休文自序以汾川之沈為<lb/>
　即平輿之沈非路史又以為沈在汾川成八年為晉<lb/>
　所滅沈子逞奔楚曽孫諸梁采于葉不知成八年晉<lb/>
<pb n="KR3j0077_WYG_010-7b"/>
　所獲者沈子名揖昭二十三年呉所獲者沈子名逞<lb/>
　安得一之又况逞既滅則逞死矣又安得有奔楚之<lb/>
　事乎左傳非僻書而諸家謬誤至此殊不解也至若<lb/>
　昭二十三年上距成八年凡五十年系表謂成八年<lb/>
　晉滅沈沈子生逞奔楚為沈氏當時史館皆博雅之<lb/>
　士而獨於左傳多所錯迕何也<lb/>
桓十三年楚屈瑕伐羅楚子使賴人追之不及杜注賴<lb/>
國在義陽隨縣<lb/>
<pb n="KR3j0077_WYG_010-8a"/>
　按杜以賴國在隨縣者誤也賴公榖作厲厲讀曰賴<lb/>
　僖公十五年齊師曹師伐厲杜注義陽隨縣北有厲<lb/>
　鄉是杜以賴厲二國皆在隨縣葢以厲讀為賴而誤<lb/>
　耳据司馬彪郡國志汝南褒信縣有賴亭故賴國史<lb/>
　記正義曰褒信故漢郾縣之地今賴亭在光州商城<lb/>
　縣隋志殷城縣有賴亭即今商城也何由在隨縣以<lb/>
　厲賴為一處乎<lb/>
定六年鄭游速帥師滅許以許男斯歸春秋地名考畧<lb/>
<pb n="KR3j0077_WYG_010-8b"/>
曰哀元年許男復從楚圍蔡似未嘗滅<lb/>
　按鄭滅許以許男斯歸是時許更立君是為元公成<lb/>
　春秋哀十三年書許男成卒則許之未滅可知何云<lb/>
　似未滅是年秋葬許元公明年春秋獲麟係元公成<lb/>
　子結之元年成卒已踰年矣文獻通考云元公成二<lb/>
　年獲麟亦誤<lb/>
隠十一年宋人蔡人衛人伐戴鄭人伐取之杜注今陳<lb/>
留外黄縣東南有戴城顔師古注漢書曰鄭滅戴讀者<lb/>
<pb n="KR3j0077_WYG_010-9a"/>
多誤為載故隋室置載州焉<lb/>
　按公羊榖梁二傳戴皆作載説文云<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>故國在陳留<lb/>
　字林云載故國在陳留<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>與載古今字也史記功臣<lb/>
　侯表有戴國索隠曰戴音載不得以載為誤<lb/>
哀三年傳萇𢎞事劉文公趙鞅以為討六月癸卯周人<lb/>
殺萇𢎞杜注終違天之禍<lb/>
　按漢書郊祀志曰昔周史萇𢎞欲以鬼神之術輔尊<lb/>
　靈王㑹朝諸侯而周室愈微諸侯愈叛韓非子曰叔<lb/>
<pb n="KR3j0077_WYG_010-9b"/>
　向之讒萇𢎞也為書曰子為謂晉君何不急以兵來<lb/>
　因佯遺其書周君之庭而急去周以𢎞為賣周也乃<lb/>
　殺之据此則萇子見殺當别有説春秋昭三十二年<lb/>
　諸侯城成周晉女叔以萇𢎞主城周之議為違天杜<lb/>
　注以見殺為終違天之禍子貢詩傳曰萇𢎞忠於王<lb/>
　晉趙鞅殺之周人傷之賦有免傳注皆以城周為違<lb/>
　天不亦謬乎<lb/>
隠公三年夏四月辛卯尹氏卒胡傳曰尹氏天子大夫<lb/>
<pb n="KR3j0077_WYG_010-10a"/>
世執朝權<lb/>
　按春秋三傳公榖皆曰尹氏卒左傳曰君氏卒不稱<lb/>
　夫人故不言葬不書姓為公故曰君氏杜注不書姓<lb/>
　辟正夫人也隠見為君故特書於經稱曰君氏以别<lb/>
　凡妾媵馬端臨曰三傳經文多有異同君氏卒則以<lb/>
　為聲子魯之夫人也尹氏卒則以為師尹周之卿士<lb/>
　也然則夫子所書隠三年夏四月辛卯卒者竟為何<lb/>
　人乎日知録曰君氏卒或疑君氏之名别無所見左<lb/>
<pb n="KR3j0077_WYG_010-10b"/>
　傳襄公二十六年左師見夫人之步馬者問之對曰<lb/>
　君夫人氏也葢當時有此稱然則去其夫人即為君<lb/>
　氏矣僖公元年夫人氏之喪至自齊亦是義也据左<lb/>
　氏曰君氏卒不稱夫人故不言葬是則君夫人氏也<lb/>
　以不稱夫人故曰君氏義自了然無可疑也胡傳不<lb/>
　審其義依公榖作尹氏非<lb/>
徐嘉炎日知錄曰讀春秋之文必證諸左氏之傳舍左<lb/>
氏則春秋無從考矣<lb/>
<pb n="KR3j0077_WYG_010-11a"/>
　按春秋之作㫖逺義㣲有謂其為尊諱者為親諱者<lb/>
　有謂其危行言孫以辟當時之害故㣲其文隠其義<lb/>
　者有謂其據事直書褒貶自見者其實不盡然也春<lb/>
　秋之作不有左傳以明之聖人之意或幾乎晦矣余<lb/>
　嘗見郝楚望之論春秋矣魯隠公之死仲翬弑之也<lb/>
　而書公薨桓公死于齊彭生殺之也書薨于齊昭公<lb/>
　出奔季孫意如逐之也書孫于齊文姜敬嬴穆姜之<lb/>
　滛惡亦書夫人書小君死亦書薨季友酖殺其兄叔<lb/>
<pb n="KR3j0077_WYG_010-11b"/>
　牙書公子牙卒慶父殺子般書子般卒齊桓公殺哀<lb/>
　姜以屍歸魯書夫人薨喪至自齊襄仲弑嗣君書子<lb/>
　卒逐君母書夫人姜氏歸于齊季武子弑嗣君書子<lb/>
　野卒此皆魯事之惡曲為之諱者如郝之所云不有<lb/>
　左傳以明之亦烏知隠桓之薨由于弑之殺之也又<lb/>
　如周惠王之見逐於五大夫也鄭莊公之射王中肩<lb/>
　也王子帶召戎伐王火其東門也周大夫王叔伯輿<lb/>
　爭政而晉士匃聽訟也周殺大夫萇𢎞以謝晉趙鞅<lb/>
<pb n="KR3j0077_WYG_010-12a"/>
　也晉重耳召襄王于踐土不書再召至溫書狩此皆<lb/>
　天王之醜曲為之諱者如郝之所云不有左傳以志<lb/>
　之亦烏知聖人不書之意書狩之意也又如莒僕弑<lb/>
　父不書僕而書莒晉欒書中行偃弑君不書偃而書<lb/>
　晉鄭子駟弑君髠頑書卒于鄵莒展輿弑父密州不<lb/>
　書展輿而書莒人楚子圍弑其君麇齊人弑其君陽<lb/>
　生而皆書卒鄭祭仲衞黔牟孫林父寗殖北燕大夫<lb/>
　逐君皆書君出奔此皆外事之疑而從輕者如郝之<lb/>
<pb n="KR3j0077_WYG_010-12b"/>
　所云不有左傳以著之亦烏知莒晉之弑父弑君者<lb/>
　實何人也又如春秋僭國三魯僭禮楚僭號晉僭權<lb/>
　魯用八佾郊禘大雩大蒐兩觀世室皆微舉其事而<lb/>
　不直書楚武王始稱王晉襄公徵諸侯入朝晉悼公<lb/>
　命諸侯朝貢之數齊頃公欲王晉魯鄭之君入晉稽<lb/>
　首皆不書至于伯子男稱公侯一切因之而不改不<lb/>
　有左傳以發之又烏知其不直書與不書不改者為<lb/>
　何事也他如晉趙盾鄭歸生許世子未操刃而書弑<lb/>
<pb n="KR3j0077_WYG_010-13a"/>
　君晉申生宋痤自縊死而書殺子不有左傳以證之<lb/>
　亦烏知書弑者未操刃書殺者實自經也讀春秋之<lb/>
　文必證諸左氏之傳舍左氏則春秋無從考此葢不<lb/>
　易之論也<lb/>
金華王柏曰王者之迹熄而詩亡詩亡然後春秋作解<lb/>
者謂夫子止因雅亡而作春秋則雅者自為朝㑹之樂<lb/>
春秋自為魯國之史事情濶逺而脈絡不貫且言詩風<lb/>
雅皆在其中非獨以為雅也王制天子五年一巡狩太<lb/>
<pb n="KR3j0077_WYG_010-13b"/>
師陳詩以觀民風自巡狩絶迹諸侯豈復有陳詩之事<lb/>
民風之善惡既不得知夫子因魯史以備載諸國之行<lb/>
事不待褒貶而善惡自明故詩與春秋體異而用則同<lb/>
　按朱子集傳曰詩亡謂黍離降為國風而雅亡也夫<lb/>
　所謂雅亡是也乃以黍離降為國風因謂之雅亡則<lb/>
　亦未然詩小雅六月序曰鹿鳴廢則和樂缺矣四牡<lb/>
　廢則君臣缺矣皇皇者華廢則忠信缺矣常棣廢則<lb/>
　兄弟缺矣伐木廢則朋友缺矣魚麗廢則法度缺矣<lb/>
<pb n="KR3j0077_WYG_010-14a"/>
　南陔廢則孝友缺矣白華廢則廉恥缺矣小雅盡廢<lb/>
　則四夷交侵中國㣲矣此雅亡所以為詩亡也詩與<lb/>
　春秋相表裏故公羊疏曰春秋説云春秋書有七缺<lb/>
　八缺之義七缺者惠公妃匹不正隠桓之禍生是為<lb/>
　夫之道缺也文姜滛而害夫為婦之道缺也夫人無<lb/>
　罪而致戮為君之道缺也臣而害上為臣之道缺也<lb/>
　僖五年晉侯殺其世子申生襄二十六年宋公殺其<lb/>
　世子痤殘虐枉殺其子是為父之道缺也襄三十年<lb/>
<pb n="KR3j0077_WYG_010-14b"/>
　蔡世子般弑其君固是為子之道缺也桓八年正月<lb/>
　己卯烝桓十四年八月乙亥嘗僖三十一年夏四月<lb/>
　四卜郊不從乃免牲猶三望郊祀不修周公之禮缺<lb/>
　是為七缺也矣此春秋繼詩亡而作也詩與春秋相<lb/>
　表裏豈但以黍離降為國風然後春秋乃作哉<lb/>
襄二十六年傳晉叔向曰鄭七穆罕氏其後亡者也杜<lb/>
注鄭穆公十一子子然二子孔三族已亡子羽不為卿<lb/>
故唯言七穆<lb/>
<pb n="KR3j0077_WYG_010-15a"/>
　按襄十九年傳鄭子孔之為政也專子展子西殺子<lb/>
　孔而分其室子然子孔宋子之子也鄭僖之四年子<lb/>
　然卒士子孔圭媯之子也鄭簡之元年士子孔卒故<lb/>
　云子然二子孔三族已亡成十三年傳鄭公子班殺<lb/>
　子印子羽而春秋不書故知不為卿也唐書武平一<lb/>
　傳初崔日用自言明左氏春秋諸侯官族它日學士<lb/>
　大集日用折平一曰君文章固耐久若言經則敗績<lb/>
　矣時崔湜張説素知平一該習勸令酧詰平一乃請<lb/>
<pb n="KR3j0077_WYG_010-15b"/>
　所疑日用曰魯三桓鄭七穆奈何答曰慶父叔牙季<lb/>
　友桓三子也孟孫至彘凡九世叔孫舒季孫肥凡八<lb/>
　世鄭穆公十一子子然及二子孔三族亡子羽不為<lb/>
　卿故稱七穆子駟子良子國子游子印子豐也一坐<lb/>
　驚服<lb/>
成公元年冬十月榖梁傳曰季孫行父禿晉郤克眇衛<lb/>
孫良夫跛曹公子手僂同時而聘於齊<lb/>
　按左氏經文冬十月下並無其事與傳惟公羊二年<lb/>
<pb n="KR3j0077_WYG_010-16a"/>
　傳曰前此者郤克與臧孫許同時而聘于齊齊使跛<lb/>
　者迓跛者眇者迓眇者又榖梁傳於成元年冬十月<lb/>
　下有是文范寗曰榖梁子作傳皆釋經以言義未有<lb/>
　無其文而横發傳者寗疑冬十月下云季孫行父如<lb/>
　齊脱此六字又如桓公四年七年闕秋冬二時定公<lb/>
　十四年闕冬一時昭公十年十二月無冬僖公二十<lb/>
　八年冬無月而有壬申丁丑桓公十四年有夏五而<lb/>
　無月桓公十七年冬十月有朔而無甲子桓公五年<lb/>
<pb n="KR3j0077_WYG_010-16b"/>
　春正月甲戌有日而無事公羊傳成公十年闕冬十<lb/>
　月日知録謂春秋之闕文皆後人之脱漏亦是類也<lb/>
范介儒曰紀子帛郭公夏五傳經者之脫文耳謂為夫<lb/>
子之闕疑吾不信已<lb/>
　按趙氏汸春秋屬辭曰隠二年冬紀子帛莒子盟于<lb/>
　密程子曰闕文也春秋未有外大夫在諸侯上者當<lb/>
　曰紀侯某伯莒子盟于密陳氏曰子帛裂繻字葢杜<lb/>
　氏意之學者遂以駁左氏誤矣又按子帛二傳作子<lb/>
<pb n="KR3j0077_WYG_010-17a"/>
　伯公羊傳曰紀子伯者何無聞焉爾然則公羊時巳<lb/>
　無聞矣後人烏從而知之<lb/>
文十一年傳冬敗狄于鹹獲長狄僑如初宋武公之世<lb/>
敗狄于長丘獲長狄緣斯晉之滅潞也獲僑如之弟焚<lb/>
如齊襄公之二年獲其弟榮如衛人獲其弟簡如鄋瞞<lb/>
由是遂亡注曰長狄之種絶<lb/>
　按宋武公之世在春秋之前史記宋世家宋昭公四<lb/>
　年敗翟緣斯於長丘則是當魯文公十一年也何謂<lb/>
<pb n="KR3j0077_WYG_010-17b"/>
　在春秋前魯世家云宋武公之世則庶與左傳合矣<lb/>
　傳稱晉滅潞焚如之獲在魯宣之十五年榮如之獲<lb/>
　在齊襄二年當魯桓之十六年杜注云榮如焚如之<lb/>
　弟榮如以魯桓十六年死至宣十五年一百三歳其<lb/>
　兄猶在傳言既長且壽有異於人陸氏粲曰史記魯<lb/>
　世家引此傳作齊惠公二年又齊世家曰惠公二年<lb/>
　長翟來王子城父攻殺之十二諸侯年表齊惠公二<lb/>
　年王子城父敗長翟三傳皆同蓋齊惠二年即魯宣<lb/>
<pb n="KR3j0077_WYG_010-18a"/>
　二年在晉滅潞之前十三年傳云齊襄公二年傳寫<lb/>
　之誤也唐孔氏曰長狄種類相生當有支𦙍惟獲數<lb/>
　人其種遂絶深可疑之且方以類聚不應獨立三尺<lb/>
　之君使牧八尺之民按長狄既為君長賜以漆姓自<lb/>
　是一國但或於所最長者奉為國主不必支屬臣庶<lb/>
　盡長三丈也一統志秦始皇時阮翁仲為臨洮守身<lb/>
　長二丈崔鴻前燕録苻堅以乞活夏黙為左鎮郎長<lb/>
　一丈八尺蕭方等三十國春秋申香為拂蓋郎長一<lb/>
<pb n="KR3j0077_WYG_010-18b"/>
　丈九尺大抵亦間氣所生其支屬不盡然也<lb/>
襄七年鄭伯卒于鄵杜注鄵鄭地路史曰盟㑹圖疏云<lb/>
鄵侯國在慈州<lb/>
　按世本唐叔虞居鄂宋衷曰鄂地今在大夏括地志<lb/>
　故鄂城在慈州昌寧縣東二里隠六年傳逆晉侯於<lb/>
　隨納諸鄂是為鄂侯是也鄵鄂字近而譌路史妄引<lb/>
　之今春秋地名攷畧亦引盟㑹圖疏曰鄵侯國在慈<lb/>
　州其失攷甚矣<lb/>
<pb n="KR3j0077_WYG_010-19a"/>
定四年傳武王之母弟八人五叔無官杜注五叔管叔<lb/>
鮮蔡叔度成叔武霍叔處毛叔聃也<lb/>
　按國語冉季鄭姬賈逵曰文王子聃季之國聃與冉<lb/>
　同即冉季載也又按周書克殷解毛叔鄭奉明水是<lb/>
　毛為叔鄭封國非叔聃也杜云毛叔聃誤矣史管蔡<lb/>
　世家五叔皆就國無為天子吏者索隠曰五叔管叔<lb/>
　蔡叔成叔曹叔霍叔其不數毛叔是也其數成叔與<lb/>
　杜同非也夫既云五叔無官則無有官於王朝為天<lb/>
<pb n="KR3j0077_WYG_010-19b"/>
　子吏者而文元年有毛伯昭十八年有毛伯過成十<lb/>
　三年有成肅公成子文十四年有聃啟杜注聃啟周<lb/>
　大夫葢皆聃叔成叔毛叔之後為天子吏者則當日<lb/>
　不為無官可知唐孔氏曰杜云毛叔聃或别有所見<lb/>
　不以管蔡世家為説則亦以此為疑也<lb/>
定二年夏五月壬辰雉門及兩觀災孔氏疏曰公羊稱<lb/>
子家駒云設兩觀諸侯僭天子其意以其奢僭故天災<lb/>
之左氏無此意<lb/>
<pb n="KR3j0077_WYG_010-20a"/>
　按周禮太宰正月之吉縣治象之法于象魏使萬民<lb/>
　觀治象此觀之所由名也以在雉門之兩旁故謂之<lb/>
　兩觀也竹書成王二十一年除治象昭王元年春正<lb/>
　月復設象魏象魏即兩觀天子制也禮器天子外闕<lb/>
　兩觀諸侯内闕一觀則魯之有兩觀也其僭明矣劉<lb/>
　向曰雉門天子之門而今過魯制故致天災也公羊<lb/>
　所引子家駒之説正可以補左氏之闕云<lb/>
哀十四年成子兄弟四乘如公杜注成子之兄弟昭子<lb/>
<pb n="KR3j0077_WYG_010-20b"/>
莊簡子齒宣子夷穆子安廩丘子意兹芒子盈惠子得<lb/>
凡八人二人共一乘成子兄弟四乗如公<lb/>
　按齊太公世家注服䖍曰成子兄弟八人二人共一<lb/>
　乘故曰四乗索隠曰系本陳僖子乞産陳子常簡子<lb/>
　齒宣子其夷穆子安廩丘子尚毉兹子芒盈惠子得<lb/>
　凡七人杜預又取昭子莊以充八人之數按系本昭<lb/>
　子是桓公之子成子之叔父又不名莊強相證㑹言<lb/>
　四乘有八人耳今按田敬仲系家云田常兄弟四人<lb/>
<pb n="KR3j0077_WYG_010-21a"/>
　乗如公宫與此事同知四乗謂兄弟四人乘車而入<lb/>
　非二人共乘也然其昆弟三人不見者葢時或不在<lb/>
　不同入公宫不可強以四乘為八人添叔父為兄弟<lb/>
　之數<lb/>
哀二十四年傳公如越將妻公而多與之地季孫懼使<lb/>
因太宰嚭而納賂焉乃止<lb/>
　按呉越春秋越王謂太宰嚭曰子為臣不忠無信亡<lb/>
　國滅君乃誅嚭越絶書擒夫差殺太宰嚭史記世家<lb/>
<pb n="KR3j0077_WYG_010-21b"/>
　並同据左氏則滅呉後嚭固無恙也<lb/>
莊四年夏紀侯大去其國杜注曰大去者不反之辭<lb/>
　按榖梁傳曰大去者不遺一人之辭也言民之從者<lb/>
　四年而後畢也葢自元年遷紀不取其民故民之從<lb/>
　紀者至是畢去也城冡記云鄒縣東南二十五里有<lb/>
　紀城相傳為紀侯去國居此不然大去不反矣瞻烏<lb/>
　爰止于誰之屋乎<lb/>
昭九年晉梁丙張趯率隂戎伐潁杜注隂戎陸渾之戎<lb/>
<pb n="KR3j0077_WYG_010-22a"/>
潁周邑<lb/>
　按地理風俗記曰河南平隂縣故晉隂地隂戎之所<lb/>
　居宣二年趙盾自隂地率諸侯之師以侵鄭即平隂<lb/>
　也杜注隂地晉河南山北自上雒以至陸渾則隂地<lb/>
　固無所專指矣据哀四年蠻子赤奔晉隂地楚使謂<lb/>
　隂地之命大夫士蔑則隂地不得統言河南山北而<lb/>
　無所專指矣<lb/>
桓四年夏天王使宰渠伯糾來聘杜注渠氏伯糾名<lb/>
<pb n="KR3j0077_WYG_010-22b"/>
　按昭二十六年傳劉子以王出次于渠杜注渠周地<lb/>
　水經注洛水又東合渠谷水水出宜陽縣南女几山<lb/>
　是渠伯食采于渠非渠氏也<lb/>
昭十三年楚常壽過圍固城克息舟城而居之杜注息<lb/>
舟楚邑城之堅固者<lb/>
　按水經注沔南有固城城側沔川即新野山都舊治<lb/>
　也魏收地形志汝南臨汝縣有固城是固城當為城<lb/>
　名非堅固之謂<lb/>
<pb n="KR3j0077_WYG_010-23a"/>
隠七年戎伐凡伯于楚丘以歸杜注楚丘衛地在濟隂<lb/>
成武縣西南<lb/>
　按子貢詩傳僖公城楚丘以備戎史克頌之賦楚宫<lb/>
　春秋襄三十一年夏六月辛巳公薨于楚宫杜注曰<lb/>
　公不居先君之路寢而安所樂則即楚丘之楚宫明<lb/>
　矣是時天王使凡伯來聘入曹魯之界而戎伐之楚<lb/>
　丘葢魯地也觀僖二年城楚丘與書城中丘城郎城<lb/>
　小榖之類同蓋楚丘魯地魯自城之以備戎諸侯無<lb/>
<pb n="KR3j0077_WYG_010-23b"/>
　與也竹書晉幽公二年魯季孫㑹幽公于楚丘是即<lb/>
　魯楚丘也故程敬叔春秋或問曰戎伐凡伯于楚丘<lb/>
　正義何以無責衛之詞張氏以為非衛之楚丘不得<lb/>
　而責衛也衛楚丘在隋衛南縣屬滑州故杜佑通典<lb/>
　曰衛南衛國楚丘也傳曰諸侯城楚丘而封衛焉與<lb/>
　經所書城楚丘同時故説者均疑為衛地也杜注誤<lb/>
　以成武之楚丘為衛地由此也<lb/>
禮記經解云子曰温柔敦厚詩教也絜净精㣲易教也<lb/>
<pb n="KR3j0077_WYG_010-24a"/>
比事屬辭春秋教也疏通知逺書教也<lb/>
　按春秋作於孔子世儒以經解為疑謂孔子不應自<lb/>
　稱為經殊不知孝經作於孔子亦嘗自稱曰志在春<lb/>
　秋行在孝經經曰孝者天之經其取名應始是矣周<lb/>
　禮太卜掌三易之法其經卦皆八賈公彦曰云經卦<lb/>
　皆八者謂以卦為經即周易上經下經是也周禮小<lb/>
　宗伯之職掌建國之神位故書位作立鄭司農曰立<lb/>
　讀為位古文春秋經公即位為公即立漢書藝文志<lb/>
<pb n="KR3j0077_WYG_010-24b"/>
　春秋古經十二卷隠七年左傳凡諸侯同盟薨則赴<lb/>
　以名謂之禮經預注此言凡例乃周公所制禮經也<lb/>
　易詩禮春秋周時巳稱經矣古人經止訓常未始如<lb/>
　後世之尊葢後世以經為聖人之書故尊之而不敢<lb/>
　並博物志曰太古書今見存有神農經山海經又如<lb/>
　巫咸星經甘石星經師曠禽經商周時巳有漢武置<lb/>
　五經博士必是先有五經之名矣<lb/>
馬端臨曰先公曰論春秋者言夫子感麟而作作起獲<lb/>
<pb n="KR3j0077_WYG_010-25a"/>
麟而文止於所起<lb/>
　按公羊疏曰閔因叙云昔孔子受端門之命制春秋<lb/>
　之義使子夏等十四人求周史記得百二十國寳書<lb/>
　九月經立感精符考異郵説題辭具有其文則是孔<lb/>
　子修春秋在未獲麟以前故曰志在春秋也修之九<lb/>
　月而春秋垂成適遇獲麟而絶筆蓋平日傷鳳鳥之<lb/>
　不至而嘆吾道之不行今麟出既非其時用世之心<lb/>
　於焉銷歇絶筆於獲麟蓋傷之也以為感麟而作者<lb/>
<pb n="KR3j0077_WYG_010-25b"/>
　非也<lb/>
春秋公羊疏三十卷崇文總目不著撰人名氏<lb/>
　按陳氏讀書考曰廣川藏書志云世傳徐彦撰不知<lb/>
　何代意其在貞元長慶後也又按莊五年紀季以<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
　入于齊公羊傳曰何賢乎紀季服罪也其服罪奈何<lb/>
　魯子曰請後五廟以存姑姊妹何休曰傳所以言魯<lb/>
　子者欲言孔氏之門徒受春秋非唯子夏故有他師<lb/>
　矣其隠十一年傳記子沈子者欲明子夏所傳非獨<lb/>
<pb n="KR3j0077_WYG_010-26a"/>
　公羊氏矣魯沈二子受學於聖人之徒而失其名字<lb/>
　殊可惜也今徐彦有其名姓而刻公羊者不録吾恐<lb/>
　愈久而愈沿矣<lb/>
春秋榖梁傳序曰左氏艶而富其失也巫榖梁清而婉<lb/>
其失也短公羊辯而裁其失也俗<lb/>
　按唐楊士勛疏曰艶者文辭可美之稱也其失也巫<lb/>
　者謂多叙鬼神之事預言禍福之期申生之託狐突<lb/>
　荀偃死不受含伯有之厲彭生之妖是也清而婉者<lb/>
<pb n="KR3j0077_WYG_010-26b"/>
　辭義清通若論隠公之小惠虞公之中智是也其失<lb/>
　也短者謂元年大義而無傳益師不日之惡畧而不<lb/>
　言是也辯而裁者辯謂説事分明裁謂善能裁斷若<lb/>
　斷元年五始益師三辭美惡不嫌同辭貴賤不嫌同<lb/>
　號是也今文人引用巫誤作誣劉呆齋策畧曰三傳<lb/>
　之説互有得失語其得則左氏善於理公羊善於䜟<lb/>
　榖梁善於經語其失則左氏失之誣榖梁失之短公<lb/>
　羊失之俗袁坤儀備考曰左氏艶而富其失也誣張<lb/>
<pb n="KR3j0077_WYG_010-27a"/>
　蒼賈誼皆治之後進勦襲譌舛相承幾不知巫字為<lb/>
　何義矣<lb/>
漢志曰春秋五傳鄒氏無師夾氏未有書<lb/>
　按王吉傳吉通五經能為鄒氏春秋孝經序學開五<lb/>
　傳注曰鄒氏傳十二卷夾氏傳十一卷而史記正義<lb/>
　乃謂建武中鄒夾氏皆絶不知此傳是誰作也<lb/>
左傳哀十六年四月己丑孔子卒公羊傳孔子襄二十<lb/>
一年十一月庚子生<lb/>
<pb n="KR3j0077_WYG_010-27b"/>
　按史記孔子世家生卒年月日與二傳同彭雲舉曰<lb/>
　余昔遊金陵邂逅孔子六十代孫承先者持所誌孔<lb/>
　子像授余稱至聖先師生於魯襄二十二年庚戌之<lb/>
　歳十月庚子即今之八月二十七日也卒於哀十六<lb/>
　年四月乙丑即今之二月十八日也据授時所推日<lb/>
　食襄二十年戊申二十二年庚戌則公羊二十一年<lb/>
　一當為二十一月一又當衍左傳己丑卒已當為乙<lb/>
　又按南齊書臧榮緒傳榮緒惇愛五經乃著拜五經<lb/>
<pb n="KR3j0077_WYG_010-28a"/>
　序論嘗以宣尼生庚子日陳五經拜之余竊謂當拜<lb/>
　於八月二十七榮緒乃拘於庚子則所拜之日先後<lb/>
　無定在矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0077_WYG_010-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管城碩記卷十<lb/>
</p>
<p>
</p>
  </div>
</body>
</text>
</TEI>
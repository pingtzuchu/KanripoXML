<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷六</head>
    <p>
<pb n="KR3j0077_WYG_006-1a"/>
欽定四庫全書<lb/>
　管城碩記卷六　　　翰林院檢討徐文靖撰<lb/>
　　詩一<lb/>
釋文舊説云詩序關雎后妃之德也至用之邦國焉名<lb/>
關雎序謂之小序此以下則大序也沈重云案鄭詩譜<lb/>
意大序是子夏作小序是子夏毛公合作卜商意有不<lb/>
盡毛更足成之或云小序是東海衛敬仲所作朱子曰<lb/>
近世諸儒多以序之首句為毛公所分而其下推説云<lb/>
<pb n="KR3j0077_WYG_006-1b"/>
云者為後人所益理或有之但今考其首句則已有不<lb/>
得詩人之本意而肆為妄説者矣況沿襲云云之誤哉<lb/>
又論邶柏舟序曰詩之文意事類可以思而得其時世<lb/>
名氏則不可以强而推若為小序者姑以其意推㝷探<lb/>
索依約而言不知其時者必强以為某王某公之時不<lb/>
知其人者必强以為某甲某乙之事於是傅㑹書史依<lb/>
託名謚鑿空妄語以誑後人且如柏舟不知其出於婦<lb/>
人而以為男子不知其不得於夫而以為不遇於君此<lb/>
<pb n="KR3j0077_WYG_006-2a"/>
則失矣乃斷然以為衛頃公之時則其故為欺罔以誤<lb/>
後人之罪不可揜矣凡小序之失以此推之什得八九<lb/>
矣<lb/>
　按馬端臨經籍考曰詩書之序自史傳不能明其為<lb/>
　何人所作而先儒多疑之至朱文公之解經則依古<lb/>
　經文析而二之而備論其得失而於詩國風諸篇之<lb/>
　序詆斥尤多以愚讀國風諸詩知詩之不可無序而<lb/>
　序之有功於詩也葢風之為體比興之辭多於叙述<lb/>
<pb n="KR3j0077_WYG_006-2b"/>
　諷諭之意浮於指斥葢有反覆咏嘆聯章累句而無<lb/>
　一言叙作之之意者而序者乃一言以蔽之曰為某<lb/>
　事也茍非其傳授之有源探索之無舛則孰能臆料<lb/>
　當時指意之所歸以示千載乎而文公深詆之且於<lb/>
　桑中溱洧諸篇辨析尤至以為安有刺人之惡而自<lb/>
　為彼人之辭以陷於所刺之地而不自知者哉其意<lb/>
　葢謂詩之辭如彼而序之説如此則以詩求詩可也<lb/>
　烏有捨明白可見之詩辭而必欲曲從臆度難見之<lb/>
<pb n="KR3j0077_WYG_006-3a"/>
　序説乎其説固善矣然愚以為必若此則詩之難讀<lb/>
　者多矣豈直鄭衛諸篇哉夫芣苢之序以為婦人樂<lb/>
　有子為后妃之美也而其詩語不過采掇芣苢之情<lb/>
　狀而已黍離之序以為閔周室宫廟之顛覆也而其<lb/>
　詩語不過慨歎禾黍之苗穗而已此詩之不言所作<lb/>
　之意而賴序以明者也若捨序以求之則其所以采<lb/>
　掇者為何事而慨歎者為何説乎叔于田之二詩序<lb/>
　以為刺鄭莊公也而其詩語則鄭人愛叔叚之辭耳<lb/>
<pb n="KR3j0077_WYG_006-3b"/>
　揚之水椒聊二詩序以為刺晉昭公也而其詩語則<lb/>
　晉人愛桓叔之辭耳此詩之叙其事以諷初不言刺<lb/>
　之之意而賴序以明者也若捨序以求之則知四詩<lb/>
　也非子雲美新之賦則袁宏九錫之文耳是豈可以<lb/>
　訓而夫子不删之乎鴇羽陟岵之詩見於變風序以<lb/>
　為征役者不堪命而作也四牡采薇之詩見於正雅<lb/>
　序以為勞使臣遣戍役而作也而深味四詩之旨則<lb/>
　歎行役之勞苦叙飢渴之情狀憂孝養之不遂悼歸<lb/>
<pb n="KR3j0077_WYG_006-4a"/>
　休之無期其辭語一耳此詩之辭同意異而賴序以<lb/>
　明者也若捨序以求之則文王之臣民亦怨其上而<lb/>
　四牡采薇不得為正雅矣即是數端而觀之則知序<lb/>
　之不可廢序不可廢則桑中溱洧何嫌其為刺奔乎<lb/>
　葢嘗論之均一勞苦之詞也出於叙情閔勞者之口<lb/>
　則為正雅而出於困役傷財者之口則為變風也均<lb/>
　一淫泆之詞也出於奔者之口則可删而出於刺奔<lb/>
　者之口則可錄也均一愛戴之詞也出於愛叔叚桓<lb/>
<pb n="KR3j0077_WYG_006-4b"/>
　叔者之口則可删而出於刺鄭莊晉昭者之口則可<lb/>
　錄也夫芣苢黍離之不言所謂叔于田揚之水之反<lb/>
　辭以諷四牡采薇之辭同變風文公胡不玩索詩辭<lb/>
　别自為説而卒如序者之舊説求作詩之意於詩辭<lb/>
　之外矣何獨於鄭衛諸篇而必以為奔者所自作而<lb/>
　使聖經為錄淫辭之具乎且夫子嘗删詩矣其所取<lb/>
　於關雎者謂其樂而不淫耳則夫詩之可删孰有大<lb/>
　於淫者今以文公詩傳考之其指以為男女淫佚奔<lb/>
<pb n="KR3j0077_WYG_006-5a"/>
　誘而自作詩以叙其事者凡二十有四如桑中東門<lb/>
　之墠溱洧東門之日東門之池東門之楊月出則序<lb/>
　以為刺淫而文公以為淫者所自作也如靜女木𤓰<lb/>
　采葛丘中有麻將仲子遵大路有女同車山有扶蘇<lb/>
　蘀兮狡童褰裳丰風雨子衿揚之水出其東門野有<lb/>
　蔓草則序本别指他事而文公亦以為淫者所自作<lb/>
　也夫以昏淫不檢之人發而為放蕩無恥之辭而其<lb/>
　詩篇之繁多如此夫子猶存之則不知所删何等一<lb/>
<pb n="KR3j0077_WYG_006-5b"/>
　篇也愚非敢茍同序説而妄議先儒也葢嘗以孔子<lb/>
　孟子之所以説詩者讀詩而後知序説之不繆而文<lb/>
　公之説多可疑也孔子之説曰誦詩三百一言以蔽<lb/>
　之曰思無邪孟子之説曰説詩者不以文害辭不以<lb/>
　辭害志以意逆志是為得之夫經非所以誨邪也而<lb/>
　戒其無邪辭所以達意也而戒其害意葢知詩人之<lb/>
　意者莫如孔孟慮學者讀詩而不得其意者亦莫如<lb/>
　孔孟是以有無邪之訓焉則以其辭之不能不鄰乎<lb/>
<pb n="KR3j0077_WYG_006-6a"/>
　邪也使篇篇如文王大明則奚邪之可閑乎是以有<lb/>
　害意之戒焉則以其辭之不能不害其意也使章章<lb/>
　如清廟臣工則奚意之難明乎以是觀之則知刺奔<lb/>
　果出於作詩者之本意而夫子所不删者其詩决非<lb/>
　淫泆之人所自賦也或又曰文公嘗言雅者二雅是<lb/>
　也鄭者緇衣以下二十一篇是也衛者邶鄘衛三十<lb/>
　九篇是也桑間衛之一篇桑中是也二南雅頌祭祀<lb/>
　朝聘之所用也鄭衛桑濮里巷俠邪之所作也夫子<lb/>
<pb n="KR3j0077_WYG_006-6b"/>
　於鄭衛葢深絶其聲於樂以為法而嚴立其詞於詩<lb/>
　以為戒今乃欲為之諱其鄭衛桑濮之實而文以雅<lb/>
　樂之名又欲從而奏之郊廟之中朝廷之上則未知<lb/>
　其將欲薦之於何等之鬼神用之於何等之賓客乎<lb/>
　愚又以為未然夫左傳言季札来聘請觀周樂而所<lb/>
　歌者邶鄘衛鄭皆在焉則諸詩固雅樂矣使其為里<lb/>
　巷俠邪所用則周樂安得有之而魯之樂工亦安能<lb/>
　歌異國淫邪之詩乎然愚之所論不過求其文意之<lb/>
<pb n="KR3j0077_WYG_006-7a"/>
　指歸而知其得於性情之正耳至於被之絃歌合之<lb/>
　音樂則儀禮左傳所載古人歌詩合樂之意葢有不<lb/>
　可曉者夫關雎鵲巢閨門之事后妃夫人之詩也而<lb/>
　鄉飲酒燕禮歌之采蘋采蘩夫人大夫妻能主祭之<lb/>
　詩也而射禮歌之肆夏繁遏渠宗廟配天之詩也而<lb/>
　天子享元侯歌之文王大明綿文王興周之詩也而<lb/>
　兩君相見歌之以是觀之其歌詩之用與詩人作詩<lb/>
　之本意葢有判然不相合者不可强通也則烏知鄭<lb/>
<pb n="KR3j0077_WYG_006-7b"/>
　衛諸詩不可用之於燕享之際乎左傳載列國聘享<lb/>
　賦詩固多斷章取義然其大不倫者亦以来譏誚如<lb/>
　鄭伯有賦鶉之奔奔楚令尹子圍賦大明及穆叔不<lb/>
　拜肆夏寗武子不拜彤弓之類是也然鄭伯如晉子<lb/>
　展賦將仲子鄭伯享趙孟子太叔賦野有蔓草鄭六<lb/>
　卿餞韓宣子子齹賦野有蔓草子太叔賦褰裳子游<lb/>
　賦風雨子期賦有女同車子柳賦籜兮此六詩皆文<lb/>
　公所斥以為淫奔之人所作也然所賦皆見善於叔<lb/>
<pb n="KR3j0077_WYG_006-8a"/>
　向趙武韓起不聞被譏乃知鄭衛之詩未嘗不施之<lb/>
　於燕享而此六詩之旨意訓詁當如序者之説不當<lb/>
　如文公之説也或曰文公之於詩序於其見於經傳<lb/>
　信而有證者則從之如碩人載馳清人鴟鴞之類是<lb/>
　也其可疑者則未嘗盡斷以臆説而固有引書以證<lb/>
　其謬者矣曰是則然矣然愚之所以不能不疑者則<lb/>
　以其惡序之意太過而所引援指摘似亦未能盡出<lb/>
　於公平而足以當人心也夫關雎韓詩以為衰周之<lb/>
<pb n="KR3j0077_WYG_006-8b"/>
　刺詩賓之初筵韓詩以為衛武公飲酒悔過之詩皆<lb/>
　與毛序反者也而韓詩説關雎則違夫子不淫不傷<lb/>
　之訓是决不可從者也初筵之詩夫子未有論説也<lb/>
　則詆毛而從韓夫一韓詩也初筵之序可信而關雎<lb/>
　之序獨不可信乎邶柏舟毛序以為仁人不遇而作<lb/>
　文公以為婦人之作而引列女傳為證非臆説矣然<lb/>
　列女傳出於劉向向上封事論恭顯傾陷正人引是<lb/>
　詩憂心悄悄愠于羣小之語而繼之曰小人成羣亦<lb/>
<pb n="KR3j0077_WYG_006-9a"/>
　足愠也則正毛序之意矣夫一劉向也列女傳之説<lb/>
　可信而封事之説獨不可信乎此愚所以疑文公惡<lb/>
　序之意太過而引援指摘似為未當此類是也<lb/>
唐孔氏關雎疏曰二南之風實文王之化而美后妃之<lb/>
德者以夫婦之性人倫之童非是褒賞后妃能為此行<lb/>
也<lb/>
　按關雎化始房中故遂云后妃之德非不知有文王<lb/>
　也亦有言文王而不及后妃者如漢廣之序是也朱<lb/>
<pb n="KR3j0077_WYG_006-9b"/>
　子乃云序者徒見其辭而不察其意遂壹以后妃為<lb/>
　主而不復知有文王又哀窈窕思賢才足上所云憂<lb/>
　在進賢也而無傷善之心足上所云不淫其色也朱<lb/>
　子乃曰至於傷為傷善之心則又大失其旨而全無<lb/>
　文理過矣又按子貢詩𫝊曰文王之妃姒氏思得淑<lb/>
　女以供内職賦關雎是淑女為太姒思賢以自輔而<lb/>
　忘其身之為逑若曰兹淑女是君子之好逑吾何德<lb/>
　以配君子云爾葢是詩為后妃所自作故取之以冠<lb/>
<pb n="KR3j0077_WYG_006-10a"/>
　全詩義或然也<lb/>
葛覃序云后妃在父母家則志在於女功之事<lb/>
　按朱子以在父母家一句為未安葢以為若在父母<lb/>
　之家即詩中不應以歸寧父母為言然序先言其志<lb/>
　在女功後言其服澣濯尊師傅化天下以婦道是序<lb/>
　分言之而朱子故為連讀之也<lb/>
卷耳序云后妃之志也又當輔佐君子求賢審官知臣<lb/>
下之勤勞<lb/>
<pb n="KR3j0077_WYG_006-10b"/>
　按襄十五年左傳引詩曰嗟我懐人寘彼周行能官<lb/>
　人也與詩序求賢審官意合葢后妃思君子官賢人<lb/>
　志在於輔佐於是代文王設身處地以為嗟我懷人<lb/>
　我姑酌彼金罍耳凡言我者皆指文王也朱子以為<lb/>
　后妃所自作采卷耳后妃不屑嗟我懷人非后妃口<lb/>
　吻甚至欲陟崔嵬而思乘馬思酌酒豈后妃所自為<lb/>
　乎<lb/>
螽斯序云言若螽斯不妒忌則子孫衆多也<lb/>
<pb n="KR3j0077_WYG_006-11a"/>
　按朱子以螽斯為不妒忌則子孫衆多之比序者不<lb/>
　達此詩之體故遂以不妒忌者歸之螽斯然序以言<lb/>
　若螽斯為句其所以能若此者由於不妒忌則子孫<lb/>
　衆多也加一若字則亦以為比可知<lb/>
兔罝序云關雎之化行則莫不好德賢人衆多也<lb/>
　按左傳云天下有道則公侯能為民干城申培詩説<lb/>
　云文王舉閎夭散宜生而詩人咏之墨子云文王舉<lb/>
　閎夭太顚于罝網之中西土服葢商季賢才隠遯如<lb/>
<pb n="KR3j0077_WYG_006-11b"/>
　太公隠於屠釣則閎散隠於兎罝容或有之序以為<lb/>
　關雎之詩后妃思賢媵以自輔故化行而賢人衆多<lb/>
　也但既為干城腹心則已在官使矣曰武夫者追言<lb/>
　其始進時耳朱子以為野人亦未然<lb/>
汝墳序云文王化行乎汝墳之國<lb/>
　按韓詩曰汝墳辭家也薛氏曰燬烈火也孔邇以父<lb/>
　母甚廹近飢寒也言王室政如烈火猶觸冒而仕者<lb/>
　以父母甚廹近飢寒故為祿仕東漢周磐貧薄不充<lb/>
<pb n="KR3j0077_WYG_006-12a"/>
　養嘗誦汝墳之卒章乃慨然解韋𢃄就孝廉之舉亦<lb/>
　此意也子貢詩𫝊曰受辛無道商人慕文王而歸之<lb/>
　賦汝墳朱子集傳父母指文王也與詩傳意同<lb/>
鵲巢序云夫人之德也鄭箋云夫人有均一之德如鳲<lb/>
鳩然而後可配國君<lb/>
　按集傳曰鳩性拙不能為巢或有居鵲之成巢者是<lb/>
　先將鳩説壞矣何以為夫人興乎<lb/>
草蟲序云大夫妻能以禮自防也朱子曰此恐亦是夫<lb/>
<pb n="KR3j0077_WYG_006-12b"/>
人之詩未見以禮自防之意<lb/>
　按徐幹中論曰良霄以鶉奔喪年子展以草蟲昌族<lb/>
　君子感凶德之如彼見吉德之如此故立必罄折坐<lb/>
　必抱鼓周旋中規折旋中矩亦是以禮自防之意也<lb/>
行露序云召伯聽訟也彊暴之男不能侵凌貞女也<lb/>
　按鄭志張逸問行露召伯聽訟察民之意化耳何訟<lb/>
　乎答曰民被化久矣故能有訟孔氏疏曰言彊暴者<lb/>
　謂彊行無禮而凌暴於人左傳昭元年云徐吾犯之<lb/>
<pb n="KR3j0077_WYG_006-13a"/>
　妹美公孫楚聘之矣公孫黑又使彊委禽焉是也朱<lb/>
　子集傳謂女子不為彊暴所汚自述已志作此詩以<lb/>
　絶其人無論彊暴者非一詩所能絶而所云速我訟<lb/>
　獄皆是自述己志乎劉向列女傳曰召南申女許嫁<lb/>
　于酆夫家禮不備而欲迎之女不肯徃夫家訟之女<lb/>
　終拒之而作詩葢是實有其事非但自述其志也<lb/>
殷其靁序云勸以義也<lb/>
　按詩莫敢或遑莫敢遑息正是勸以為臣之義而閔<lb/>
<pb n="KR3j0077_WYG_006-13b"/>
　其勤勞朱子謂此詩無勸以義之意何也<lb/>
邶柏舟序云言仁而不遇也朱子曰婦人不得於其夫<lb/>
故以柏舟自比<lb/>
　按孟子引詩云憂心悄悄愠于羣小孔子也朱子集<lb/>
　傳曰本言衛之仁人見怒於羣小孟子以為孔子之<lb/>
　事可以當之則仍依序説也今考其辭氣微我無酒<lb/>
　以敖以遊大不類婦人語也自當以仁人不遇為是<lb/>
日月序云衛莊姜遭州吁之難傷已不見答於先君以<lb/>
<pb n="KR3j0077_WYG_006-14a"/>
至困窮也<lb/>
　按朱子謂此當在燕燕之前葢詩言寧不我顧猶有<lb/>
　望之之意又言德音無良亦非所宜施於前人者明<lb/>
　是莊公在時所作然細按之則序説為長葢是時莊<lb/>
　公既薨莊姜追念之言日月照臨出自東方猶有復<lb/>
　明之時而莊公既逝不復故處是可傷也先君徃矣<lb/>
　不我顧矣寧不我顧葢傷之甚而轉冀之也所謂德<lb/>
　音無良者史記衛世家陳女女弟幸於莊公生子完<lb/>
<pb n="KR3j0077_WYG_006-14b"/>
　莊公令夫人齊女子之是德音也而今見弑於州吁<lb/>
　反為不善是無良也不然德音豈有無良哉序詩以<lb/>
　此在燕燕之後非錯簡也<lb/>
北門序云刺仕不得志也<lb/>
　按詩云王事適我鄭箋云國有王命役使之事此詩<lb/>
　當作於衛惠公時桓五年衛人從王伐鄭鄭伯禦之<lb/>
　為左拒以當蔡人衛人王事當指此也<lb/>
北風序云刺虐也衛國並為威虐百姓不親朱子曰衛<lb/>
<pb n="KR3j0077_WYG_006-15a"/>
以淫亂亡國未聞其有威虐之政<lb/>
　按衛詩擊鼓怨州吁用兵暴亂也雄雉刺宣公淫亂<lb/>
　不恤國事軍旅數起也況於納伋之妻而使盜殺其<lb/>
　子哉<lb/>
鄘柏舟序云衛世子共伯蚤死其妻守義父母欲奪而<lb/>
嫁之誓而弗許<lb/>
　按内則子事父母總拂髦是兩髦者乃父母在之飾<lb/>
　也鄭氏箋曰共伯僖侯之世子詩稱兩髦則是時僖<lb/>
<pb n="KR3j0077_WYG_006-15b"/>
　侯尚在可知史記世家云武公和簒共伯而立無論<lb/>
　睿聖武公不應有簒兄之事即髧彼兩髦可以證僖<lb/>
　侯尚在武公何由簒之以共伯蚤死之説叅之詩序<lb/>
　何可廢也<lb/>
桑中序云刺奔也朱子曰此淫奔者自言其與所私之<lb/>
人相期㑹迎送如此也<lb/>
　按序以為刺奔者於云誰之思决之葢以淫亂者所<lb/>
　思何人不過與某某為期約耳若以為淫奔者所自<lb/>
<pb n="KR3j0077_WYG_006-16a"/>
　作則將顯然告人曰我思誰人既淫姜姓之長女又<lb/>
　淫弋姓之長女又淫庸姓之長女而皆與我相期送<lb/>
　恐雖淫亂無恥者未必恐人不知其淫也況傳曰相<lb/>
　竊妻妾既竊矣而又何以告之哉孟姜孟弋孟庸皆<lb/>
　貴族穀梁傳定公十五年秋七月壬申弋氏卒傳曰<lb/>
　哀公之母也左傳作姒氏也詩故曰庸即鄘女亦國<lb/>
　姓也<lb/>
氓序云刺時也宣公之時男女奔誘復相棄背故序其<lb/>
<pb n="KR3j0077_WYG_006-16b"/>
事以風焉朱子曰此淫婦為人所棄而自叙其事<lb/>
　按毛傳氓民也以氓而抱布非士可知至於期約則<lb/>
　曰子笑言則曰爾原有次序非或親或鄙而忽貴之<lb/>
　為士也又三歲食貧三歲為婦非女可知老使我怨<lb/>
　老而後見棄可知然則作詩者歴叙淫婦之見棄因<lb/>
　嘆曰于嗟女兮無與士耽為凡為女者戒之所謂前<lb/>
　車之覆後車之鑒也桑落黄隕婦人以色衰見棄如<lb/>
　此女也不爽士貳其行世多有之謂可常恃其色哉<lb/>
<pb n="KR3j0077_WYG_006-17a"/>
　故作者叙其事以風焉而歸之於刺時也朱子謂此<lb/>
　非刺詩總不欲依序説耳<lb/>
芄蘭序云刺惠公也惠公驕而無禮大夫刺之朱子曰<lb/>
此詩不知所謂<lb/>
　按毛傳觹成人之佩也尚書注人君十二而冠佩為<lb/>
　成人可知君當童㓜之年所宜佩觹也詩不敢斥言<lb/>
　其君惟以其佩觹指之故云刺也閔二年左傳曰初<lb/>
　惠公之即位也少杜預云葢年十五六詩所謂童子<lb/>
<pb n="KR3j0077_WYG_006-17b"/>
　也史記世家宣公卒太子朔立是為惠公左右公子<lb/>
　不平朔之立也則大夫刺之自應有也朱子不信小<lb/>
　序故云不知所謂也<lb/>
河廣序云宋襄公母歸于衛思而不止故作是詩朱子<lb/>
集傳曰衛在河北宋在河南<lb/>
　按閔二年狄入衛之後戴公渡河而南故唐孔氏詩<lb/>
　疏曰文公之時衛已在河南自衛適宋不渡河則言<lb/>
　河廣者不過取河為喻耳嚴華谷因集傳云衛在河<lb/>
<pb n="KR3j0077_WYG_006-18a"/>
　北遂疑此詩為作於衛未遷之前而以孔疏為非不<lb/>
　知宋襄公以魯僖公十年即位二十一年卒始終當<lb/>
　衛文公時其母思之賦河廣安得不以為文公時乎<lb/>
　若以此詩為作於衛未遷前衛在汲郡朝歌縣宋在<lb/>
　梁國睢陽縣相去甚逺亦可因跂予望之而謂跂足<lb/>
　可見乎意葢以河狹地近以義不徃非謂其逺耳<lb/>
伯兮序云刺時也鄭箋曰衛宣公之時蔡人衛人陳人<lb/>
從王伐鄭伯也為王前驅久故家人思之<lb/>
<pb n="KR3j0077_WYG_006-18b"/>
　按詩自伯之東朱子曰鄭在衛西不得為此行云之<lb/>
　東也唐孔氏疏曰蔡衛陳三國從王伐鄭則兵至京<lb/>
　師乃東行伐鄭也非謂鄭在衛東桓五年傳曰王以<lb/>
　諸侯伐鄭王為中軍虢公林父將右軍蔡人衛人屬<lb/>
　焉則㑹師之鄭不自衛出可知鄭世家有云東其民<lb/>
　於洛東周在鄭東時伯之東受命西伐耳<lb/>
木𤓰序云美齊桓公也衛為狄敗出處於漕齊桓公救<lb/>
而封之衛人欲厚報之而作是詩朱子曰疑亦男女相<lb/>
<pb n="KR3j0077_WYG_006-19a"/>
贈答之辭如靜女之類<lb/>
　按子夏詩傳朋友相贈賦木𤓰孔叢子引孔子曰吾<lb/>
　於木𤓰見包苴之禮行以二説證之豈可指為男女<lb/>
　贈答之辭哉<lb/>
君子陽陽序云閔周也遭亂相招為祿仕全身逺害而<lb/>
已朱子曰此詩疑亦前篇婦人所作<lb/>
　按前篇君子于役不知其期集傳曰大夫久役於外<lb/>
　其室家思而賦之此則其夫既歸安於貧賤以自樂<lb/>
<pb n="KR3j0077_WYG_006-19b"/>
　其家人又識其意而嘆美之夫以為安於貧賤而曰<lb/>
　左執簧所云龡笙鼓簧者是也又曰右招我由房惟<lb/>
　天子諸侯得有房中之樂貧賤者何所有也且曰左<lb/>
　執翿所云植其鷺翿者是也又曰右招我由敖敖舞<lb/>
　位也相招而從於燕舞之位貧賤者何所有也序以<lb/>
　為君子遭亂相招為祿仕則此皆在位有官職者非<lb/>
　但安於貧賤以自樂而已<lb/>
兎爰序云閔周也桓王失信諸侯背叛構怨連禍王師<lb/>
<pb n="KR3j0077_WYG_006-20a"/>
傷敗君子不樂其生焉朱子曰君子不樂其生一句得<lb/>
之餘皆衍説<lb/>
　按隠三年𫝊平王崩周人將畀虢公政鄭祭足帥師<lb/>
　取温之麥秋又取成周之禾君子曰信不由中質無<lb/>
　益也是桓王失信之事也竹書桓王三年王使虢父<lb/>
　伐晉之曲沃十二年王師秦師圍魏十四年伐曲沃<lb/>
　立哀侯弟緡于翼十六年滅翼史記鄭世家莊公二<lb/>
　十七年始朝周周桓王怒其取禾弗禮也三十七年<lb/>
<pb n="KR3j0077_WYG_006-20b"/>
　莊公不朝周周桓王率陳蔡虢衛伐鄭莊公與祭仲<lb/>
　高渠彌發兵自救王師大敗序謂諸侯背叛王師傷<lb/>
　敗者此也夫兵凶器也逢此百凶構怨連禍可知矣<lb/>
　何得以序為衍説<lb/>
大車序云刺周大夫也禮義陵遲男女淫奔故陳古以<lb/>
刺今朱子曰周衰大夫猶有能治其私邑淫奔者畏而<lb/>
歌之<lb/>
　按詩明言畏子不奔則未嘗奔矣集傳猶謂淫奔者<lb/>
<pb n="KR3j0077_WYG_006-21a"/>
　畏而歌之何也吕東萊曰此詩唯能止其奔未能革<lb/>
　其心與行露之詩異矣故序以為刺周大夫也<lb/>
丘中有麻序云莊王不明賢人放逐國人思之而作是<lb/>
詩朱子曰婦人望其所與私者而不来故疑復有與之<lb/>
私而留之者<lb/>
　按詩彼留子嗟彼留子國毛傳留大夫氏子國子嗟<lb/>
　父先言其子乃言其父者當是賢人放逐止謂子嗟<lb/>
　耳作者既思其子又美其奕世有德遂及其父孔氏<lb/>
<pb n="KR3j0077_WYG_006-21b"/>
　曰毛時書籍猶多或有所據朱子何所據而易為淫<lb/>
　婦所私之人哉又按桓十一年公羊傳古者鄭國處<lb/>
　于留先鄭伯有善於鄫公者通乎夫人以取其國而<lb/>
　遷鄭焉而野留莊公死已葬祭仲將徃省于留塗出<lb/>
　于宋宋人執之然則留者鄭鄙邑子嗟者治留之大<lb/>
　夫也<lb/>
將仲子序云刺莊公也弟叔失道而公弗制祭仲諫而<lb/>
公弗聽朱子曰莆田鄭氏曰此淫奔者之辭<lb/>
<pb n="KR3j0077_WYG_006-22a"/>
　按仲子指祭仲也毋踰我里踰過也所謂都城過百<lb/>
　雉國之害也毋折我樹把仲子曰毋使滋蔓公曰姑<lb/>
　待之是也畏我父母公所謂姜氏欲之焉辟害也詩<lb/>
　人辭意婉切而莆田鄭氏臆料為淫奔之辭朱子信<lb/>
　之遂以仲子為男子之字何哉<lb/>
遵大路序云莊公失道君子去之國人思望焉朱子曰<lb/>
淫婦為人所棄於其去也而留之<lb/>
　按集傳以宋玉登徒子好色賦有遵大路兮攬子袪<lb/>
<pb n="KR3j0077_WYG_006-22b"/>
　之句遂易為淫婦為人所棄而作果如玉言彼稱詩<lb/>
　以贈遊女今以為婦人所作抑又何也且留之不於<lb/>
　所私之地而乃於大路留之恐無是情理也<lb/>
有女同車序云鄭人刺忽之不昬于齊卒以無大國之<lb/>
助至於見逐朱子曰此疑亦淫奔之詩<lb/>
　按詩有女同車𫝊曰親迎同車也彼美孟姜傳曰孟<lb/>
　姜齊之長女也史記鄭世家莊公三十八年北戎伐<lb/>
　齊齊使求救鄭遣太子忽將兵救齊齊釐公欲妻之<lb/>
<pb n="KR3j0077_WYG_006-23a"/>
　忽謝曰我小國非齊敵也四十三年莊公卒太子忽<lb/>
　立秋忽出奔衛夫齊女賢而不娶卒以無大國之助<lb/>
　至于見逐故詩人刺之朱子必疑為淫奔之詩何哉<lb/>
山有扶蘇序云刺忽也朱子曰淫女戯其所私者<lb/>
　按詩不見子都乃見狂且不見子充乃見狡童傳曰<lb/>
　狂狂人也狡童昭公也孔疏曰狂者狂愚之人下傳<lb/>
　以狡童為昭公則此亦謂昭公也然詩人之意當以<lb/>
　子都子充指鄭忽狂且狡童指鄭突春秋桓公十一<lb/>
<pb n="KR3j0077_WYG_006-23b"/>
　年九月丁亥昭公忽奔衛己亥厲公突立是鄭人思<lb/>
　忽而不得見目中止見有突也如此則詩人無訕上<lb/>
　悖理之虛惡而亦不必以意料逆揣指為淫謔之詞<lb/>
　矣或曰目君為狡童則忘君臣之分然箕子麥秀之<lb/>
　歌彼狡童兮不我好兮狡童指紂也詩人不敢斥言<lb/>
　而托之狡童故云刺也<lb/>
褰裳序云思見正也狂童恣行國人思大國之正已也<lb/>
朱子曰淫女語其所私者<lb/>
<pb n="KR3j0077_WYG_006-24a"/>
　按狡童褰裳疑皆托齊人因忽辭昏而為之刺狡童<lb/>
　曰不與我言不與我食褰裳曰子不我思豈無他人<lb/>
　疑托之齊人之口而非鄭人自刺其君也竹書平王<lb/>
　六年鄭遷于溱洧其後桓王十三年北戎伐齊鄭忽<lb/>
　帥師救齊子惠思我褰裳涉溱者謂忽有功於我涉<lb/>
　溱洧而救我也故欲以孟姜妻之子辭之而不我思<lb/>
　豈無他人與昏哉若當日與齊為昏則忽之見逐大<lb/>
　國必有以正已左傳鄭六卿餞韓宣子子太叔賦褰<lb/>
<pb n="KR3j0077_WYG_006-24b"/>
　裳亦取大國正巳之意也朱子以狡童褰裳皆為淫<lb/>
　女之詞何哉<lb/>
子衿序云刺學校廢也朱子曰此亦淫奔之詩<lb/>
　按毛傳曰青衿青領也學子之所服集傳以子為男<lb/>
　子以詩為淫奔之詩乃自作白鹿洞賦又曰廣青衿<lb/>
　之疑問則仍依序説矣<lb/>
敝笱序云齊人惡魯桓公微弱不能防閑文姜使至淫<lb/>
亂為二國患朱子曰桓當作莊<lb/>
<pb n="KR3j0077_WYG_006-25a"/>
　按文姜以桓三年歸魯十八年公與如齊齊侯通焉<lb/>
　設使桓公納申繻之諫防閑文姜不與如齊則亦不<lb/>
　至於淫亂可知葢文姜是時歸魯十有六年與如齊<lb/>
　而使至於淫亂者桓公也若莊公即位夫人固在齊<lb/>
　矣其後夫人姜氏㑹齊侯于禚享齊侯于祝丘以及<lb/>
　於㑹防㑹穀不能防閑則有之使至淫亂非桓而何<lb/>
　集傳以敝笱不能制大魚比魯莊不能防閑文姜謂<lb/>
　詩序桓當作莊非也<lb/>
<pb n="KR3j0077_WYG_006-25b"/>
汾沮洳序云其君儉以能勤刺不得禮也朱子曰崔靈<lb/>
恩集注其君作君子義雖稍通然未必序者之本意也<lb/>
　按王肅孫毓皆以言采其莫為大夫采莫不以為君<lb/>
　又陸氏釋文曰其君子一本無子字則詩序本作君<lb/>
　子可知朱子以為未必序者之本意必欲非之而後<lb/>
　快何也<lb/>
蟋蟀序云刺晉僖公也儉不中禮故作是詩以閔之欲<lb/>
其及時以禮自虞樂也<lb/>
<pb n="KR3j0077_WYG_006-26a"/>
　按史記世家厲王奔彘之二年晉僖侯司徒即位宣<lb/>
　王二年僖侯卒据詩意及序僖侯葢非能儉者有時<lb/>
　而儉不能中禮又常好自虞樂者不能依禮故時人<lb/>
　刺之欲其節之以禮耳觀下云蟋蟀在堂役車其休<lb/>
　今我不樂日月其慆則今我者詩人自我也周禮春<lb/>
　官巾車庶人乘役車農功既畢役車其休我此時何<lb/>
　至不樂否則日月易過又將始播百穀矣君之虞樂<lb/>
　自有其時無甚為太樂葢當主思於所居之職毋或<lb/>
<pb n="KR3j0077_WYG_006-26b"/>
　廢弛國政如良士瞿瞿蹶蹶可矣詩意乃刺其不儉<lb/>
　非刺儉也向使既儉矣而又戒之曰無已太康何哉<lb/>
　又爾雅瞿瞿休休儉也則詩意欲其崇儉可知<lb/>
山有樞序云刺晉昭公也政荒民散將以危亡朱子曰<lb/>
此詩葢亦答前篇之意而解其憂<lb/>
　按昭公元年封弟成師于曲沃沃盛晉衰已有將亡<lb/>
　之勢詩人葢逆料之矣故曰他人是保他人入室葢<lb/>
　謂謀取其國家而不知也集𫝊以前篇蟋蟀在堂為<lb/>
<pb n="KR3j0077_WYG_006-27a"/>
　唐民歲晚務閒乃敢相與燕飲為樂此為答前篇之<lb/>
　意而解其憂恐未必然葢有車馬有鐘鼓必非民間<lb/>
　終身勞苦者所能有也<lb/>
綢繆序云刺晉亂也國亂則昏姻不得其時朱子曰詩<lb/>
人叙其婦語夫夫語婦之辭<lb/>
　按集𫝊之可疑者有四三星在天毛傳曰三星參也<lb/>
　在天始見東方也王肅曰謂十月也三星在戸毛傳<lb/>
　曰參星正月中直戸也婦語夫之今夕在十月夫語<lb/>
<pb n="KR3j0077_WYG_006-27b"/>
　婦之今夕在正月其疑一也當昏之夕無方束薪於<lb/>
　原野及夜而歸之理其疑二也語夫而自稱子兮語<lb/>
　婦亦自稱子兮相語又共稱子兮其疑三也先述其<lb/>
　語夫次述其語婦足矣中又謂述其夫婦相語而後<lb/>
　語婦其疑四也詩葢以賢者在野束薪及夕而歸見<lb/>
　三星在天嘆昏姻不得其時若於今夕而夫婦相見<lb/>
　喜如何哉子兮子兮自他人口中而指男女義更明<lb/>
　矣<lb/>
<pb n="KR3j0077_WYG_006-28a"/>
無衣序云美晉武公也武公始并晉國其大夫為之請<lb/>
命乎天子之使而作是詩朱子曰此序顛倒順逆亂倫<lb/>
悖理當是時若非晉侯自作則是詩人著其事而隂刺<lb/>
之乃以為美之失其旨矣<lb/>
　按竹書釐王三年曲沃武公滅晉侯緡以寳獻王王<lb/>
　命武公以一軍為晉侯時武公之三十七年也序明<lb/>
　言武公大夫為之請命則所謂美者亦自其大夫美<lb/>
　之非武公有可美也主臣協謀弑君簒國向使其臣<lb/>
<pb n="KR3j0077_WYG_006-28b"/>
　猶刺之豈肯助之序以為美者是也<lb/>
采苓序云刺晉獻公也獻公好聽讒焉<lb/>
　按史記世家晉獻公為太子城曲沃士蔿曰太子不<lb/>
　得立矣不如逃之無使罪至為吳太伯不亦可乎猶<lb/>
　有令名太子不從詩人之意以為獻公信驪姬之讒<lb/>
　舎申生而立奚齊向使申生潛逃如伯夷之去采苓<lb/>
　於首陽之巔未為不可乃士蔿為之言而不信舎旃<lb/>
　舎旃則亦如或人所言可舎之而奔他國而亦無然<lb/>
<pb n="KR3j0077_WYG_006-29a"/>
　者何也申生惟知順父之為孝人之言又胡得而入<lb/>
　焉蜀書劉封傳先主以未有繼嗣養封為子孟達與<lb/>
　封書曰自立阿斗為太子已来有識之人相為寒心<lb/>
　如使申生從子輿之言必為太伯讀詩者可以觀矣<lb/>
　<lb/>
　<lb/>
　<lb/>
　<lb/>
<pb n="KR3j0077_WYG_006-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管城碩記卷六<lb/>
</p>
<p>
</p>
  </div>
</body>
</text>
</TEI>
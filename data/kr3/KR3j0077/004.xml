<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷四</head>
    <p>
<pb n="KR3j0077_WYG_004-1a"/>
欽定四庫全書<lb/>
　管城碩記卷四　　　翰林院檢討徐文靖撰<lb/>
　　書二<lb/>
逾于河蔡傳曰逾者禹自荆山而過於河也孔氏以為<lb/>
荆山之脉逾河而為壺口雷首者非是葢禹之治水隨<lb/>
山刋木其所表識諸山之名以見其施功之次第初非<lb/>
有意推其脉絡之所自如今葬法所言也<lb/>
　按考工記曰凡天下地勢兩山之間必有川焉凡溝<lb/>
<pb n="KR3j0077_WYG_004-1b"/>
　逆地阞謂之不行鄭注地阞地脉也若逆其脉理則<lb/>
　水不行又史記天官書曰中國山川東北流其維首<lb/>
　在隴蜀尾没於勃碣正義曰言中國山川東北流行<lb/>
　今岍岐皆在秦隴是為維首若山脉必不逾河則自<lb/>
　隴蜀而止何以東北流行尾没於勃碣地脉之説未<lb/>
　可廢也若謂禹自荆山逾河而書之八年於外可勝<lb/>
　書哉<lb/>
朱圉蔡傳曰地志在天水郡冀縣南今秦州大潭縣也<lb/>
<pb n="KR3j0077_WYG_004-2a"/>
俗呼為白巖山<lb/>
　按水經注子午谷水南入渭水南有長塹谷水次東<lb/>
　有安蒲溪水次東有衣谷水並南出朱圉山山在梧<lb/>
　中聚一統志朱圉山在鞏昌府伏羌縣西南二百里<lb/>
外方蔡傳曰地志潁川崈高縣有崈高山古文以為外<lb/>
方在今西京登封縣也<lb/>
　按唐志河南伊闕縣有陸渾山一名方山金仁山曰<lb/>
　舊以嵩髙為外方非是嵩髙世名中岳安得與江夏<lb/>
<pb n="KR3j0077_WYG_004-2b"/>
　内方相為内外哉據唐志陸渾山一名方山葢古外<lb/>
　方云<lb/>
熊耳外方桐柏至于陪尾孔𫝊曰四山相連東南在豫<lb/>
州界蔡傳曰地志江夏安陸縣有横尾山古文以為陪<lb/>
尾今安州安陸也<lb/>
　按水經洛水北過河南縣南注曰地記云洛水東北<lb/>
　過五零陪尾北與澗瀍合則陪尾應在河南縣之東<lb/>
　北為豫州山舊以為安陸横尾則荆州界矣<lb/>
<pb n="KR3j0077_WYG_004-3a"/>
過九江至于敷淺原蔡傳曰地志豫章厯陵縣南有傅<lb/>
易山古文以為敷淺原今江州德安縣博陽山也晁氏<lb/>
以鄱陽有博陽山又有厯陵山為應地志厯陵縣之名<lb/>
然鄱陽漢舊縣地不應又為厯陵縣山名偶同不足據<lb/>
也江州德安雖為近之然所謂敷淺原者其山甚小而<lb/>
卑亦未見其為在所表見者惟廬阜在大江彭蠡之交<lb/>
最髙且大宜所當紀志者而皆無考據過經過也與導<lb/>
岍逾于河之義同孔氏以為衡山之脉連延而為敷淺<lb/>
<pb n="KR3j0077_WYG_004-3b"/>
原者亦非是葢岷山之脉其北一支為衡山而盡於洞<lb/>
庭之西其非衡山之脉連延過九江而為敷淺原者明<lb/>
甚<lb/>
　按郡國志鄱陽有鄱水厯陵有傅陽山二縣並屬豫<lb/>
　章則厯陵山之在鄱陽者即漢以厯陵名縣者也後<lb/>
　以鄱陽屬饒州厯陵屬江州乃始覺其分耳據爾雅<lb/>
　廣平曰原惟其甚小而卑故以敷淺原目之若廬山<lb/>
　甚髙且大山圖曰四方周四百餘里叠鄣之巖萬仞<lb/>
<pb n="KR3j0077_WYG_004-4a"/>
　其與廣平曰原者豈有當耶尚書日記曰江州潯陽<lb/>
　縣蒲塘驛前有敷淺原西有傅陽山應劭曰江自尋<lb/>
　陽分為九道經言荆及衡陽惟荆州九江孔殷則九<lb/>
　江與敷淺原皆在衡山之陽皆荆州之界朱子答程<lb/>
　泰之云詳經文敷淺原是衡山東北一支盡處意即<lb/>
　今廬山雖山之髙卑大小不同而脉絡貫通則一蔡<lb/>
　傳以過九江為禹過導漾亦曰過三澨至于大别導<lb/>
　江亦曰過九江至于東陵皆可以為禹過耶否耶<lb/>
<pb n="KR3j0077_WYG_004-4b"/>
導弱水至于合黎餘波入于流沙蔡傳曰弱水見雍州<lb/>
合黎山名隋志在張掖縣西北亦名羌谷流沙杜佑云<lb/>
在沙州西八十里<lb/>
　按漢志張掖刪丹縣桑欽以為導弱水自此西至酒<lb/>
　泉合黎則弱水尚在酒泉之東明矣通鑑秦征西將<lb/>
　軍孔子討吐谷渾覔地於弱水南覔地降於秦拜弱<lb/>
　水護軍證知為禹貢弱水無疑括地志曰弱水有二<lb/>
　源俱出女國北阿耨達山東南流㑹於國北又南厯<lb/>
<pb n="KR3j0077_WYG_004-5a"/>
　國北東去一里深丈餘濶六十歩非毛舟不可濟南<lb/>
　流入海此柳州所謂不能負芥故名弱水者也蔡傳<lb/>
　混以為禹貢弱水非矣孔𫝊曰合黎水名史記正義<lb/>
　曰合黎水出臨路松山東而北流歴張掖故城下又<lb/>
　北流經張掖縣三十三里又北流經合黎山折而北<lb/>
　流經流沙磧之西入居延海此合黎當是水名故得<lb/>
　有餘波入流沙也晉書弱水出流沙流沙與水同行<lb/>
　也在西海郡北方勺曰西安州西至流沙六日沙深<lb/>
<pb n="KR3j0077_WYG_004-5b"/>
　細没馬脛無水源即乾沙耳二日至西海一統志弱<lb/>
　水在今甘州衛城西合黎山在陜西行都司城西北<lb/>
導黑水至于三危入于南海蔡傳曰地志黑水出犍為<lb/>
南廣縣汾關山水經出張掖雞山唐樊綽曰麗水即古<lb/>
之黑水程氏曰西洱河其流正趨南海武帝初開滇嶲<lb/>
時其地古有黑水舊祠<lb/>
　按穆天子傳乃封長肱于黑水之西河是惟昆侖鴻<lb/>
　鷺之上黑水之西河經所云黑水西河惟雍州也昆<lb/>
<pb n="KR3j0077_WYG_004-6a"/>
　侖鴻鷺唐志肅州酒泉縣有昆侖山山在今肅州衛<lb/>
　也韓苑洛曰黑水在今肅州衛城西十五里水南流<lb/>
　去積石㡬及三百里不與積石河相通水經黑水出<lb/>
　張掖雞山南至燉煌過三危山南流入于南海與經<lb/>
　文悉相符合其為禹貢之黑水無疑不必旁引麗水<lb/>
　汾關山西洱河為證也又按西河舊事曰三危山俗<lb/>
　亦謂昇雨山今禹貢錐指作卑羽山葢以翻本史記<lb/>
　注誤也<lb/>
<pb n="KR3j0077_WYG_004-6b"/>
導河積石至于龍門蔡傳曰按西域傳張騫所窮河源<lb/>
云河有兩源一出葱嶺一出于闐又唐長慶中薛元鼎<lb/>
使吐蕃自隴西成紀縣西南出塞二千餘里得河源於<lb/>
莫賀延磧尾曰穆穆哩山所謂昆侖也二説恐薛氏為<lb/>
是河自積石而下三千里而後至于龍門經但一書積<lb/>
石不言方向荒逺其所畧也又按李復云禹鑿龍門起<lb/>
於唐張仁愿所築東受降城之東自北而南至此山盡<lb/>
若果如此則禹未鑿時河之故道不知却在何處<lb/>
<pb n="KR3j0077_WYG_004-7a"/>
　　　按爾雅河出崑崙虚色白所渠并千七百一川色黄<lb/>
　　　百里一小曲千里一曲一直經史之言河源者其簡括莫<lb/>
　　　過於此然猶未得其詳也我<lb/>
聖祖諭閣部諸臣曰黄河之源出西寧外枯爾坤山之東沮<lb/>
　　　洳渙散望之燦若列星蒙古名鄂端他拉西番名蘇<lb/>
　　　羅木譯言皆星宿海也滙而為查靈鄂靈二湖東南<lb/>
　　　行折北復東行由歸徳堡積石闗入蘭州原原本本<lb/>
　　　朗如日照今古之言河源者悉當奉為<lb/>
<pb n="KR3j0077_WYG_004-7b"/>
　典謨矣蔡傳所引殊多譌誤據唐書契丹𫝊云長慶元年<lb/>
　　　以大理卿劉元鼎為盟㑹使踰湟水至龍泉谷得河<lb/>
　　　源於悶磨黎山東距長安五千里元鼎非薛姓也又<lb/>
　　　唐循吏𫝊有薛大鼎薛元賞俱無窮河源事則蔡傳<lb/>
　　　云薛氏誤宋易氏䟦禹貢疆理記河自積石至龍門<lb/>
　　　計四千七百二十三里蔡傳云三千誤又李復言同<lb/>
　　　州韓城北有安國嶺禹鑿龍門起於唐東受降城之<lb/>
　　　東至此山盡計河自東受降城至于龍門凡一千八<lb/>
<pb n="KR3j0077_WYG_004-8a"/>
　百七十七里豈皆為禹所開鑿者乎魏土地記曰梁山北有<lb/>
　龍門山大禹所<graphic n="KR2382" url="https://raw.githubusercontent.com/kanripo/KR-Gaiji/master/images/KR2382.png" mimeType="image/png"/>通孟津河口廣八十歩則禹之治水行<lb/>
　所無事所開鑿者大概如斯耳復之言安可據也吕<lb/>
　氏春秋曰古龍門未開吕梁未鑿河出孟門之上大<lb/>
　溢逆流名曰洪水大河故道正亦無俟他求耳<lb/>
至于大伾蔡傳曰大伾當以黎陽者為是<lb/>
　按括地志云大伾山今名黎陽東山易氏曰大伾在<lb/>
　黎陽縣南七里俗號為黎山水經注云今黎山之東<lb/>
<pb n="KR3j0077_WYG_004-8b"/>
　北故城葢黎陽縣之故城也山在城西故劉楨黎陽<lb/>
　山賦曰南䕃黄河左覆金城東西南之不同者或城<lb/>
　邑遷改有不同耳<lb/>
同為逆河入于海蔡傳曰逆河謂以海水逆潮而得名<lb/>
九河既淪于海則逆河在其下流固不復有矣河上播<lb/>
而為九下同而為一其分播合流皆水勢之自然禹特<lb/>
順而導之耳<lb/>
　按爾雅曰逆迎也如春秋如齊逆女書顧命逆子釗<lb/>
<pb n="KR3j0077_WYG_004-9a"/>
　于南門之外是也經葢言九河雖分其實同為迎逆<lb/>
　大河之水以入于海也漢許商謂自鬲津以北至徒<lb/>
　駭間相去二百餘里如必又開通大河使此二百餘<lb/>
　里之九河合為一河無論此景德滄瀛之地無處可<lb/>
　容此大河且九河之勢已將入海而必不聽其自為<lb/>
　入海乃合九河為一然後入海何禹之不憚煩也孔<lb/>
　𫝊曰同合為一大河名逆河入于渤海鄭𤣥曰下尾<lb/>
　合名為逆河皆誤解也觀孟子曰禹疏九河注之海<lb/>
<pb n="KR3j0077_WYG_004-9b"/>
　則九河自為入海可知王肅注曰同逆一大河納之<lb/>
　于海斯則不易之論矣<lb/>
嶓冢導漾東流為漢蔡傳曰水經漾水出隴西氐道嶓<lb/>
冢山常璩曰漢水有兩源此東源也其西源出隴西嶓<lb/>
冢山㑹泉始源曰沔<lb/>
　按巴漢志曰漢水二源東源出氐道縣之養山名養<lb/>
　西源出隴西嶓冢山㑹白水經葭萌入漢始源曰沔<lb/>
　故曰漢沔水經曰漾水出嶓冢山東至武都沮縣為<lb/>
<pb n="KR3j0077_WYG_004-10a"/>
　漢水又東南至廣漢白水縣西又東南至葭萌縣東<lb/>
　北此葢以西漢㑹白水而言耳故漢志白水縣注應<lb/>
　劭曰水出徼外北入漢是也蔡傳誤合白水為泉謂<lb/>
　西漢出嶓冢山㑹泉始源曰沔非矣<lb/>
東匯澤為彭蠡東為北江入于海蔡傳曰彭蠡古今記<lb/>
載皆謂之番陽然其澤在江之南去漢水入江之處已<lb/>
七百餘里既在大江之南於經則宜曰南匯彭蠡不應<lb/>
曰東匯匯既在南於經則宜曰北為北江不應曰東為<lb/>
<pb n="KR3j0077_WYG_004-10b"/>
北江今廬江之北有所謂巢湖者大江泛溢之時水淤<lb/>
入湖大江水落湖水方洩隨江以東為合東匯北匯之<lb/>
文然番陽之湖方五六百里不應記其小而遺其大意<lb/>
當時龍門九河等處勢重役煩禹親莅而身督之若江<lb/>
淮地偏或分遣官屬徃視況洞庭彭蠡之間乃三苗所<lb/>
居官屬之徃者亦未必遽敢深入是以但知彭蠡之為<lb/>
澤而不知其非漢水所匯但意如巢湖江水之淤而不<lb/>
知彭蠡之源為甚衆也以此致誤謂之為匯謂之北江<lb/>
<pb n="KR3j0077_WYG_004-11a"/>
無足怪者<lb/>
　按山海經曰廬江出三天子都入江彭澤西又曰贛<lb/>
　水又北過彭澤西北入于江是禹時已有彭澤之名<lb/>
　漢志豫章彭澤縣禹貢彭蠡澤在西則彭澤乃在彭<lb/>
　蠡之東明矣東匯澤者謂東匯彭澤為彭蠡也鄭氏<lb/>
　曰匯回也漢與江鬬轉東成澤即彭澤也不曰中江<lb/>
　而曰北江江在彭蠡之北也史淮南王傳絶豫章之<lb/>
　口張守節曰即彭蠡湖口北流出大江者是也不曰<lb/>
<pb n="KR3j0077_WYG_004-11b"/>
　北為北江而曰東為北江者漢水出隴西氐道江水<lb/>
　出蜀湔氐道西徼外江漢皆源於西故匯澤彭蠡入<lb/>
　江東下不曰北而曰東者自西而東故也且江勢正<lb/>
　北處受漢口而漢之入江又自北来因以北江名之<lb/>
　不曰漢而曰江者漢自漢口入江之後見江而不見<lb/>
　漢故也山謙之南徐州記京江禹貢北江也故曰東<lb/>
　為北江入于海蔡傳乃以為經誤妄矣至以洞庭彭<lb/>
　蠡間三苗所居官屬之徃未敢深入是以但知彭蠡<lb/>
<pb n="KR3j0077_WYG_004-12a"/>
　之為澤而不知其非漢水所匯尤屬無稽葢匯澤即<lb/>
　九江之孔殷而非為漢水之所匯也太康地記曰九<lb/>
　江劉歆以為湖漢九水入彭蠡澤也漢志豫章九水<lb/>
　皆入湖漢水湖漢水東至彭澤入江行千九百八十<lb/>
　里則匯澤為九江之匯可知矣謂之彭者南埜有彭<lb/>
　水此有彭澤彭亦江名也爰因以名之耳漢水入江<lb/>
　至此已七百餘里乃謂不知非漢水所匯當日之官<lb/>
　屬想亦愚不至此且謂洞庭彭蠡間三苗所居未必<lb/>
<pb n="KR3j0077_WYG_004-12b"/>
　遽敢深入則揚州彭蠡既豬固屬虛談而舜典之竄<lb/>
　三苗又將誰竄之耶大禹謨帝曰咨禹惟時有苗弗<lb/>
　率汝徂征夫三苗之國左洞庭而右彭蠡禹之徂征<lb/>
　亦應親至彭蠡矣豈不知彭蠡之源為甚衆乎兩漢<lb/>
　志鄱陽有鄱水彭澤有彭蠡澤蔡𫝊謂彭蠡即番陽<lb/>
　湖非矣史記秦伐楚取番置番陽縣以在番水之陽<lb/>
　也隋始以番陽名湖金仁山曰彭蠡今鄱陽湖也番<lb/>
　湖之名葢起於後代釋禹貢者何用嘵嘵於此也<lb/>
<pb n="KR3j0077_WYG_004-13a"/>
　岷山導江蔡傳曰岷山在今茂州汶山縣江水所出也<lb/>
　見梁州下<lb/>
　　按溯江紀源曰禹貢岷山導江特汜濫中國之始按<lb/>
　　其發源河自昆侖之北江亦自昆侖之南其龍脉與<lb/>
　　金沙江相並南下環滇池以達五嶺江之所以大於<lb/>
　　河也然亦祗得其梗概多略而不詳我<lb/>
聖祖諭閣部諸臣曰岷江之源出黄河西巴顔喀拉嶺察七<lb/>
　　爾哈納番名岷揑撮漢書岷山在西徼外江水所出<lb/>
<pb n="KR3j0077_WYG_004-13b"/>
　　是也禹貢導江之處在今四川黄勝關外乃楮山古<lb/>
　　人謂江源與河源相近禹貢岷山導江乃引其流斯<lb/>
　　言實有可據自黄勝關瀺灂而入至灌縣分數十道<lb/>
　　至新津縣復為一東南行至叙州金沙江自馬湖来<lb/>
　　合之金沙江之源自達賴喇嘛東北番言烏揑烏蘇<lb/>
　　譯言乳牛山也東南流喀木地槩名母魯斯烏蘇衣<lb/>
　　又東南流中甸入雲南塔城關名金沙江至麗江府<lb/>
　　亦名麗江至永寧府合打冲河東流至武定府邐迤<lb/>
<pb n="KR3j0077_WYG_004-14a"/>
　　諸土司界入蜀合岷江出三峽入楚<lb/>
天語煌煌地理河渠瞭然指掌勒之金石以貽萬世後之讀<lb/>
　　禹貢者何幸也<lb/>
　又東至于澧蔡傳曰澧宜山澤之名按下文九江澧水<lb/>
　既與其一則非水明矣<lb/>
　　按漢志武陵充縣歴山澧水所出東至下雋入沅沅<lb/>
　　誤當作江水經澧水過作唐縣北又東至長沙下雋<lb/>
　　縣西北東入于江則澧之入江明矣山海經洞庭之<lb/>
<pb n="KR3j0077_WYG_004-14b"/>
　　山帝之二女居之是常遊於江淵澧沅之交瀟湘之<lb/>
　　淵郭璞曰江湘沅水皆共㑹巴陵頭故號為三江之<lb/>
　　口澧又去之七八十里而入江焉則澧水不與九江<lb/>
　　之數而自為入江明矣蔡傳疑下文九江澧水既與<lb/>
　　其一則非水然以澧列九江者始於自為之𫝊而非<lb/>
　　先儒之説也若依漢志九江在㝷陽則澧為水名又<lb/>
　　何嘗與九江之一乎<lb/>
　過九江至于東陵蔡傳曰東陵巴陵也今岳州巴陵縣<lb/>
<pb n="KR3j0077_WYG_004-15a"/>
也地志在廬江西北者非是<lb/>
　按漢志廬江郡金蘭西北有東陵鄉晉書卞壼傳蘇<lb/>
　峻至東陵口壼與戰于陵西通鑑梁韋叡攻魏至合<lb/>
　肥諸軍進至東陵皆是東陵也史記楚世家秦㧞我<lb/>
　西陵括地志西陵在黄州黄山西二里此二陵相為<lb/>
　東西者也若岳州巴陵古未有東陵之名水經注曰<lb/>
　巴邱山在湘水右岸晉太康元年立巴陵縣於此是<lb/>
　從前並無巴陵之名何從而為東陵乎沈約宋書州<lb/>
<pb n="KR3j0077_WYG_004-15b"/>
　郡志曰夷陵漢舊縣吳改曰西陵是從前並無西陵<lb/>
　之名何從與巴陵而相為東西乎且蔡傳所據者以<lb/>
　水經曰九江地在長沙下雋西北也而水經又曰東<lb/>
　陵地在廬江蘭陵西北又曰江水逕西陵縣故城南<lb/>
　又東過蘄春縣南又東過下雉縣北刋水從東陵西<lb/>
　南注之酈氏曰下雉縣後併新陽江水口又東得蘭<lb/>
　溪水口並江浦也即水出廬江郡之東陵鄉者尚書<lb/>
　云江水過九江至東陵者也是數説皆水經也豈皆<lb/>
<pb n="KR3j0077_WYG_004-16a"/>
　不可據而九江在下雋西北者獨可據乎且安知下<lb/>
　雋西北不為東北之譌乎<lb/>
東迤北㑹于匯東為中江入于海蔡傳曰㑹匯中江見<lb/>
上<lb/>
　按爾雅江河淮濟為四瀆發源注海者也漢自大别<lb/>
　入江雖獨能注海不以漢名因其所入處在江之北<lb/>
　故曰北江觀荆州並言江漢朝宗與九江孔殷則江<lb/>
　在中漢在北九江在南可知江水至東陵之東邪迤<lb/>
<pb n="KR3j0077_WYG_004-16b"/>
　而北同㑹於所匯之處北即北江不言江者蒙上北<lb/>
　江之文也匯即匯澤不言澤者蒙上匯澤之文也江<lb/>
　與北江同㑹於所匯之處故曰子匯朱長孺謂東迤<lb/>
　句當作為匯不當云于匯非也葢㑹于匯者與㑹于<lb/>
　涇㑹于伊同一例也江漢同㑹于匯而後分東為中<lb/>
　江則中之北為北江南為南江可知國語范蠡乘扁<lb/>
　舟出三江入五湖應劭曰今廬江臨丹陽蕪湖縣是<lb/>
　也是蕪湖雖名中江而三江自此分矣北江自毗陵<lb/>
<pb n="KR3j0077_WYG_004-17a"/>
　北入海南江自吳縣南入海當禹貢之時南江由丹<lb/>
　湖趨宜興百瀆以抵於吳南越絶書有丹湖有西江<lb/>
　西江即中江以在吳西故也漢唐以前於溧陽之間<lb/>
　築分水銀林五堰以節其流故南江上流得以西决<lb/>
　於蕪湖而下流乃東趨於吳縣入海所謂三江既入<lb/>
　震澤㡳定也後之讀經者不能通經而轉疑經文為<lb/>
　誤殊可歎也<lb/>
禹錫𤣥圭告厥成功蔡傳曰錫與師錫之錫同水土既<lb/>
<pb n="KR3j0077_WYG_004-17b"/>
平禹以𤣥圭為贄而告成功於舜也<lb/>
　按竹書帝堯七十五年司空禹治河八十六年司空<lb/>
　入覲贄用𤣥圭則是當云告成功於堯蔡傳以為告<lb/>
　舜誤温公通鑑堯七十有二載命禹平水土八十載<lb/>
　禹功告成亦以為堯時也<lb/>
甘誓威侮五行怠棄三正蔡傳曰按史記啓立有扈不<lb/>
服遂滅之唐孔氏謂堯舜受禪啓獨繼父以是不服亦<lb/>
臆度之耳三正子丑寅之三正也<lb/>
<pb n="KR3j0077_WYG_004-18a"/>
　按天問曰啓代益作后卒然離蠥則啓立而有扈不<lb/>
　服者亦明證也竹書夏帝啓二年王帥師伐有扈大<lb/>
　戰于甘即此也威侮五行怠棄三正孔傳曰五行之<lb/>
　德王者相承所取法是則威虐侮慢五行怠惰廢棄<lb/>
　天地人之正道此説為得其正也韓非子曰有扈氏<lb/>
　有失度亡國之臣也其君臣威侮怠棄如此是不獨<lb/>
　以不服已而征之也<lb/>
五子之歌曰維彼陶唐有此冀方蔡傳曰堯初為唐侯<lb/>
<pb n="KR3j0077_WYG_004-18b"/>
及為天子都陶故曰陶唐<lb/>
　按孔疏曰韋昭云陶唐皆國名猶湯稱殷商也案書<lb/>
　傳皆言堯以唐侯升為天子不言封於陶唐陶唐二<lb/>
　字或共為地名未必如昭言也据竹書帝堯陶唐氏<lb/>
　元年丙子帝即位居冀八十九年作游宫於陶九十<lb/>
　年帝游居於陶一百年帝陟於陶水經河水又南逕<lb/>
　陶城西又南過蒲坂縣西注曰陶城在蒲坂城北城<lb/>
　即舜所都也帝堯倦勤游居於陶世以堯為陶唐氏<lb/>
<pb n="KR3j0077_WYG_004-19a"/>
　葢繇此也<lb/>
𦙍征乃季秋月朔辰弗集于房蔡傳曰集漢書作輯言<lb/>
日月㑹次不相和輯而掩蝕於房宿也按唐志日蝕在<lb/>
仲康即位之五年<lb/>
　按孔傳曰房所次之舍疏曰房謂室之房也或以為<lb/>
　房星九月日月㑹於大火之次房星共為大火言辰<lb/>
　在房星似矣知不然者但言不集於房星似太遲太<lb/>
　疾惟可見厯錯不得以表日食也唐天文志大衍厯<lb/>
<pb n="KR3j0077_WYG_004-19b"/>
　議云仲康五年癸巳歲九月庚戍朔日蝕在房二度<lb/>
　蔡傳謂掩蝕於房宿者葢依此也邵子皇極經世云<lb/>
　仲康元年壬戍征羲和五年丙寅與大衍歲建不合<lb/>
　据竹書仲康元年己丑帝即位居斟鄩五年秋九月<lb/>
　庚戍朔日有食之命𦙍侯帥師征羲和與大衍實相<lb/>
　符合則邵氏之説未足据也<lb/>
仲虺之誥曰成湯放桀于南巢惟有慙德蔡傳曰桀奔<lb/>
于此因以放之<lb/>
<pb n="KR3j0077_WYG_004-20a"/>
　按竹書殷帝癸三十一年商自陑征夏邑克昆吾大<lb/>
　雷雨戰于鳴條夏師敗績桀出奔三朡商師征三朡<lb/>
　戰于郕獲桀于焦門放之于南巢殷商成湯二十年<lb/>
　夏桀卒于亭山禁弦歌舞据此乃湯獲桀而放之若<lb/>
　桀自奔于此則聽之可矣何謂之放至桀卒禁弦歌<lb/>
　舞湯自謂有慙德者數十年如一日也左傳昭十八<lb/>
　年二月乙夘周毛得殺毛伯過而代之萇𢎞曰毛得<lb/>
　必亡是昆吾稔之日也杜預曰昆吾夏伯也以乙卯<lb/>
<pb n="KR3j0077_WYG_004-20b"/>
　日與桀同誅夫謂昆吾以乙卯受誅可矣乃云與桀<lb/>
　同誅何謬也<lb/>
伊訓惟元祀十有二月乙丑伊尹祠于先王奉嗣王祗<lb/>
見厥祖蔡傳曰元祀者太甲即位之元年十二月者商<lb/>
以建丑為正故以十二月為正也或曰孔氏言湯崩踰<lb/>
月太甲即位則十二月者湯崩之年建子之月也豈改<lb/>
正朔而不改月數乎曰太甲繼仲壬之後服仲壬之喪<lb/>
而孔氏曰湯崩奠殯而告固已誤矣至於改正朔而不<lb/>
<pb n="KR3j0077_WYG_004-21a"/>
改月數則於經史尤可考周建子矣而詩言四月維夏<lb/>
六月徂暑則寅月起數周未嘗改也秦建亥矣而史記<lb/>
始皇三十一年十二月更名臘月嘉平夫臘必建丑月<lb/>
也秦以亥正則臘為三月云十二月者則寅月起數秦<lb/>
未嘗改也<lb/>
　按竹書成湯在位二十九年陟外丙名勝元年乙亥<lb/>
　即位居亳命卿士伊尹二年陟仲壬名庸元年丁丑<lb/>
　王即位居亳命卿士伊尹太甲名至元年辛巳王即<lb/>
<pb n="KR3j0077_WYG_004-21b"/>
　位居亳伊尹放太甲于桐計湯陟之年歲在甲戍至<lb/>
　此凡八年矣孟子言湯崩太丁未立外丙二年仲壬<lb/>
　四年趙岐曰太丁湯之太子未立而薨外丙立二年<lb/>
　仲壬立四年皆太丁之弟也孫奭曰史記云外丙即<lb/>
　位三年不稽孟子之過也又周書無逸周公言殷王<lb/>
　中宗髙宗祖甲而後或五六年或四三年葢亦指此<lb/>
　而言耳而孔氏疑之非也至於改正朔不改月數則<lb/>
　亦有不盡然者月令孟冬之月大飲烝天子乃祈来<lb/>
<pb n="KR3j0077_WYG_004-22a"/>
　年於天宗大割祠于公社及門閭臘先祖五祀勞農<lb/>
　以休息之則是周以孟冬建亥之月為臘也郊特牲<lb/>
　天子大蜡八歲十二月而合聚萬物而索饗之鄭康<lb/>
　成曰十二月建亥之月也是周以建亥之月改為十<lb/>
　二月也但伊訓所言十二月者乃嗣王元祀之十二<lb/>
　月商正建丑即位改元以正朔舉事此為建丑之月<lb/>
　無疑也逸周書曰周公正三統之義作周月以建子<lb/>
　之月為正易民之視至於敬授民時巡狩祭享猶自<lb/>
<pb n="KR3j0077_WYG_004-22b"/>
　夏焉是謂周月以紀于政繇此推之則四月維夏諸<lb/>
　詩可無疑矣商雖建丑何必不與夏正並行也<lb/>
太甲上惟嗣王不惠於阿衡蔡傳曰阿衡商之官名言<lb/>
天下所倚平也亦曰保衡或曰伊尹之號<lb/>
　按竹書沃丁八年祠保衡説命昔先正保衡又罔俾<lb/>
　阿衡專美有商君奭在太甲時則有若保衡詩毛𫝊<lb/>
　曰阿衡伊尹也書孔傳曰伊尹為保衡他書不見有<lb/>
　是官當以伊尹之號為是<lb/>
<pb n="KR3j0077_WYG_004-23a"/>
盤庚上不常厥邑于今五邦蔡傳曰五邦漢孔氏謂湯<lb/>
遷亳仲丁遷囂河亶居相祖乙居耿并盤庚遷殷為五<lb/>
邦然以下文今不承于古文勢考之則盤庚之前當自<lb/>
有五遷史記言祖乙遷邢或祖乙兩遷也<lb/>
　按湯始為天子而都亳不當在遷數也且上文云兹<lb/>
　猶不常寧湯之都亳豈猶不寧乎葢湯之後盤庚之<lb/>
　前自有五遷也竹書仲丁元年辛丑王即位自亳遷<lb/>
　于囂于河上一也河亶甲元年庚申王即位自囂遷<lb/>
<pb n="KR3j0077_WYG_004-23b"/>
　于相二也祖乙元年己巳王即位自相遷于耿三也<lb/>
　二年圯于耿自耿遷于庇八年城庇四也南庚元年<lb/>
　丙辰王即位居庇三年遷于奄五也殷本紀祖乙遷<lb/>
　邢索隠曰邢音耿代本亦作耿非有二也竹書盤庚<lb/>
　元年丙寅王即位居奄十四年自奄遷于北蒙曰殷<lb/>
　十五年營殷邑周氏曰商人稱殷自盤庚始<lb/>
説命下台小子舊學于甘盤既乃遯于荒野蔡傳曰唐<lb/>
孔氏曰髙宗為王子時其父小乙欲其知民之艱苦故<lb/>
<pb n="KR3j0077_WYG_004-24a"/>
使居民間蘇氏謂甘盤遯于荒野非是<lb/>
　按孔疏曰君奭篇在武丁時則有若甘盤葢甘盤于<lb/>
　小乙之世受遺輔政及髙宗免喪甘盤已死傳曰髙<lb/>
　宗即位甘盤佐之後有傅説是言傅説之前有甘盤<lb/>
　也但下言既乃遯于荒野是學訖乃遯非即位之初<lb/>
　從甘盤學也据竹書小乙六年命世子武丁居于河<lb/>
　學于甘盤十年陟武丁元年丁未王即位居殷命卿<lb/>
　士甘盤三年夢求傅説得之六年命卿士傅説蓋説<lb/>
<pb n="KR3j0077_WYG_004-24b"/>
　命作于三年之後追述其舊學既遯之事不必定學<lb/>
　訖而乃遯也六年命説為卿士則六年之前猶盤為<lb/>
　卿士孔疏言髙宗免喪甘盤已死無所據也<lb/>
髙宗肜日越有雊雉蔡傳曰於肜日有雊雉之異葢祭<lb/>
禰廟也序言湯廟者非是<lb/>
　按書序髙宗祭成湯有飛雉升鼎耳而雊祖已訓諸<lb/>
　王作髙宗肜日髙宗之訓唐孔氏曰髙宗之訓所以<lb/>
　訓髙宗也葢非也髙宗武丁廟號也若是書作於武<lb/>
<pb n="KR3j0077_WYG_004-25a"/>
　丁未陟之前可謂髙宗之訓乎竹書殷武丁二十九<lb/>
　年肜祭太廟有雉来五十九年陟廟號髙宗祖庚元<lb/>
　年丙午即位居殷作髙宗之訓殷本紀帝武丁崩子<lb/>
　帝祖庚立祖巳嘉武丁之以祥雉為德立其廟為髙<lb/>
　宗遂作髙宗肜日及訓意是時祖庚繹於髙宗之廟<lb/>
　每過於豐故戒以無豐于昵而作髙宗之訓乃所以<lb/>
　訓祖庚也孔疏以為訓髙宗誤矣書序髙宗祭成湯<lb/>
　竹書武丁祭太廟並有證據而蔡傳云祭禰廟以序<lb/>
<pb n="KR3j0077_WYG_004-25b"/>
　言祭湯廟非意以豐于昵昵為近廟則不得言湯廟<lb/>
　也不審豐于昵者祖庚也祭湯廟者武丁也祖巳因<lb/>
　其豐于昵以髙宗肜日訓之故曰惟先格王正厥事<lb/>
　乃訓于王格王孔𫝊言至道之王則是以髙宗為先<lb/>
　世至道之王而乃以訓于王也何得以序為非<lb/>
西伯戡黎蔡傳曰西伯文王也或曰西伯武王也武王<lb/>
亦繼文王為西伯<lb/>
　按大全引朱子曰看来文王只是不伐紂耳其他事<lb/>
<pb n="KR3j0077_WYG_004-26a"/>
　亦是都做了如伐崇戡黎之類或問西伯戡黎惟陳<lb/>
　少南吕伯恭薛季隆以為武王吳才老亦言乘黎恐<lb/>
　是伐紂時事然史記又謂文王伐崇伐密須敗耆國<lb/>
　耆即黎也音相近二説未知孰是曰此等無證據姑<lb/>
　且闕之據竹書殷帝辛三十二年密人侵阮西伯帥<lb/>
　師伐密三十三年王錫命西伯得專征伐三十四年<lb/>
　周師取耆及邘遂伐崇四十一年春三月西伯昌薨<lb/>
　四十二年西伯發受丹書於吕尚四十四年西伯發<lb/>
<pb n="KR3j0077_WYG_004-26b"/>
　伐黎則是取耆者文王戡黎者武王耆亦非即黎也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管城碩記卷四<lb/>
</p>
<p>
</p>
  </div>
</body>
</text>
</TEI>
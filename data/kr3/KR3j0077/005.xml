<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷五</head>
    <p>
<pb n="KR3j0077_WYG_005-1a"/>
欽定四庫全書<lb/>
　管城碩記卷五　　　翰林院檢討徐文靖撰<lb/>
　　書三<lb/>
泰誓惟十有三年春大㑹于孟津蔡傳曰十三年者武<lb/>
王即位之十三年也春者孟春建寅之月也漢孔氏言<lb/>
虞芮質成為文王受命改元之年凡九年而崩武王立<lb/>
三年伐紂合為十有三年此皆惑於偽書泰誓之文而<lb/>
誤歐陽氏曰西伯即位已改元年中間不宜改元武王<lb/>
<pb n="KR3j0077_WYG_005-1b"/>
即位改元乃上冒先君之元年并其居喪稱十一年由<lb/>
是言之皆妄也歐陽之辨極明但其曰十一年者亦惑<lb/>
於書序十一年之誤也又漢孔氏以序言一月戊午而<lb/>
經又係之以春以春為建子之月則商以季冬為春周<lb/>
以仲冬為春四時反逆豈三代聖人奉天之政乎<lb/>
　按朱子曰泰誓序十有一年武王伐殷經云十有三<lb/>
　年春大㑹于孟津必差誤説者乃以十一年為觀兵<lb/>
　尤無義理舊有人引洪範十有三祀王訪于箕子則<lb/>
<pb n="KR3j0077_WYG_005-2a"/>
　十有一年之誤可知矣余嘗考之書序不誤而經文<lb/>
　十有三年三字誤也据竹書殷帝辛四十一年春三<lb/>
　月西伯昌薨四十二年西伯發受丹書於吕尚五十<lb/>
　一年十一月戊子周師渡盟津而還五十二年庚寅<lb/>
　周始伐殷秋周師次于鮮原冬十有二月周師有事<lb/>
　于上帝庸蜀羌髳微盧彭濮從周師伐殷武王十二<lb/>
　年辛卯王率西夷諸侯伐殷敗之于<graphic n="KR3374" url="https://raw.githubusercontent.com/kanripo/KR-Gaiji/master/images/KR3374.png" mimeType="image/png"/>野計帝辛四<lb/>
　十二年武王即位之元年至五十二年周始伐殷由<lb/>
<pb n="KR3j0077_WYG_005-2b"/>
　庚辰至庚寅凡十有一年書序為不誤也明年誅紂<lb/>
　歲在辛卯為武王即位之十二年是經文三字誤也<lb/>
　洪範惟十有三祀王訪于箕子孔𫝊謂箕子是年四<lb/>
　月歸周亦以釋箕子囚而知之訪問天道作洪範豈<lb/>
　必即是年事哉又書序云惟十有一年武王伐殷孔<lb/>
　傳曰周自虞芮質成諸侯並附以為受命之年初未<lb/>
　嘗言受命改元也蔡傳譏其言改元為誤非矣至於<lb/>
　以建子之月為春則春秋二百四十二年其書春王<lb/>
<pb n="KR3j0077_WYG_005-3a"/>
　正月者九十有三凡皆周正建子之月也後漢元和<lb/>
　三年陳寵奏曰夫冬至之節陽氣始萌故十一月有<lb/>
　蘭射干芸荔之應時令曰諸生蕩安形體天以為正<lb/>
　周以為春十二月陽氣上通雉雊雞乳地以為正殷<lb/>
　以為春十三月陽氣已至天地已交萬物皆出蟄蟲<lb/>
　始振人以為正夏以為春則是季冬仲冬皆可言春<lb/>
　也魏書李彪傳誠宜逺稽周典近採漢制不於三統<lb/>
　之春行斬絞之刑則是建子建丑皆可為春也孔疏<lb/>
<pb n="KR3j0077_WYG_005-3b"/>
　曰案三統厯以殷之十二月武王發師至二月甲子<lb/>
　咸劉商王紂彼十二月即周之正月建子之月也此<lb/>
　唐孔氏也蔡傳以為漢孔氏誤大抵紂未亡以前竹<lb/>
　書所紀者商正帝辛五十二年冬十有二月庸蜀羌<lb/>
　髳從周師伐殷是於周為十一月建子之月孔𫝊曰<lb/>
　周之孟春是也<lb/>
武成厥四月哉生明王来自商至于豐丁未祀于周廟<lb/>
越三日庚戌大告武成蔡傳曰史氏記武王徃伐歸獸<lb/>
<pb n="KR3j0077_WYG_005-4a"/>
祀羣神告羣后與其政事共為一書篇中有武成二字<lb/>
遂以名篇<lb/>
　按竹書武王十二年辛卯率諸侯伐殷親禽受于南<lb/>
　單之臺夏四月王歸于豐饗于太廟作大武樂則是<lb/>
　大告武成者謂大武之樂所由成也樂記夫子語賓<lb/>
　牟賈曰夫武者象成者也且夫武始而北出再成而<lb/>
　滅商三成而南四成而南國是疆五成而分周公左<lb/>
　召公右六成復綴以崇鄭注曰成猶奏也每奏武曲<lb/>
<pb n="KR3j0077_WYG_005-4b"/>
　一終為一成始奏象觀兵孟津時也再奏象克殷時<lb/>
　也三奏象克殷有餘力而反也四奏象南方荆蠻之<lb/>
　國侵畔者服也五奏象周召分職而治也六奏象兵<lb/>
　還振旅也又按周頌武篇曰勝殷遏劉耆定爾功春<lb/>
　秋傳以此為大武之首章其名篇亦止武之一字則<lb/>
　此大告武成者即告以大武之六成也向使竹書不<lb/>
　出不以夏四月王歸于豐饗于太廟作大武樂連書<lb/>
　於十有二年之下予又安從而疑之又安從而辨之<lb/>
<pb n="KR3j0077_WYG_005-5a"/>
　孔𫝊曰文王受命有此武功成於克商詩言有此武<lb/>
　功者指伐崇耳若謂文有克商之武功至此而告天<lb/>
　祭廟以著其成不㡬視聖人之心㡬同於魏武乎<lb/>
洪範天乃錫禹洪範九疇蔡傳曰按孔氏曰天與禹神<lb/>
龜負文而出列于背禹遂因而第之以成九類世𫝊戴<lb/>
九履一左三右七二四為肩六八為足即洛書之數也<lb/>
　按唐孔氏曰𫝊云禹因而第之則孔以第是禹之所<lb/>
　為初一曰等二十七字必是禹加之也其敬用農用<lb/>
<pb n="KR3j0077_WYG_005-5b"/>
　等一十八字大劉及顧氏以為龜背先有小劉以敬<lb/>
　用等字亦禹所第叙其龜文惟有二十字並無明據<lb/>
　未知孰是余讀南齊書永明八年四月長山縣王惠<lb/>
　獲六目龜一頭下有萬歡字并有卦兆九年八月獲<lb/>
　神龜一頭下有㢲兌卦車頻秦書苻堅建元十二年<lb/>
　髙陸縣民穿井得龜大三尺六寸背文負八卦古文<lb/>
　晉書堅傳亦載其事隋書王劭傳汝水得神龜腹下<lb/>
　有文曰天下楊興則禹時洛水龜書先有文字無足<lb/>
<pb n="KR3j0077_WYG_005-6a"/>
　怪也歐陽氏作葛氏鼎歌曰馬圖出河龜負疇自古<lb/>
　怪説何悠悠真荆公所云歐九不學故也<lb/>
一曰水二曰火三曰木四曰金五曰土蔡傳曰水火木<lb/>
金土者五行之生序也天一生水地二生火天三生木<lb/>
地四生金天五生土<lb/>
　按禹謨水火木金土穀蔡傳曰水克火火克金金克<lb/>
　木木克土而生五穀洪範水火木金土蔡傳曰五行<lb/>
　相生之序殊不知聖人作書偶然序列不過倒置一<lb/>
<pb n="KR3j0077_WYG_005-6b"/>
　金字而遂互生異議也凡此皆五德相勝之説以為<lb/>
　之倡而班志遂有天一生水地二生火之説据月令<lb/>
　春在木其數八夏在火其數七秋在金其數九冬在<lb/>
　水其數六初無以水屬天以火屬地之説在傳蔡墨<lb/>
　對魏獻子五行之官木正勾芒火正祝融金正蓐収<lb/>
　水正𤣥㝠土正后土與月令合又史伯言先王以土<lb/>
　與木金水火雜以成百物是以和五味以調口與洪<lb/>
　範合初何嘗以五行分屬於天地若謂禹謨主相克<lb/>
<pb n="KR3j0077_WYG_005-7a"/>
　洪範主相生五行以三者屬天二者屬地必不然矣<lb/>
　左傳子罕曰天生五材民並用之杜預曰金木水火<lb/>
　土也五行皆天之所生而謂天生者三地生者二必<lb/>
　不然矣然則生克之説將遂可廢乎曰不然据儀禮<lb/>
　昏禮有云適見于天日為之食孔疏曰左傳昭三十<lb/>
　一年十二月辛卯朔日有食之庚午之日始有謫謫<lb/>
　謂日將食之氣氣見於上所以責人君也公問於梓<lb/>
　慎禍福何為對曰二至二分日有食之不為災也日<lb/>
<pb n="KR3j0077_WYG_005-7b"/>
　月之行也分同道也其他則為災陽不克也故常為<lb/>
　水也然詩之十月則夏之八月秋分日食而為災者<lb/>
　以辛卯之日卯徃侵辛木反克金故為災昭七年夏<lb/>
　四月甲辰朔日有食之而大咎衛君上卿四月夏之<lb/>
　二月而為災者以其甲辰之日甲為木辰為土木當<lb/>
　克土今日食土反克木故為災也昭二十一年秋七<lb/>
　月壬午朔而日食壬為水午為火水應克火而日食<lb/>
　火反克水不為災者以秋七月夏之五月是壬午之<lb/>
<pb n="KR3j0077_WYG_005-8a"/>
　日故不為災然則五行之相生如火為土母水為木<lb/>
　母之類五行之相克如木當克土土反克木之類豈<lb/>
　禹謨則專主於相克洪範則專主於相生之謂哉<lb/>
五皇極皇建其有極蔡傳曰皇君也極猶北極之極中<lb/>
立而四方之所取正焉者也<lb/>
　按爾雅釋詁皇大也孔𫝊曰凡立事當用大中之道<lb/>
　孔疏曰詩云莫匪爾極周禮以為民極皆謂用大中<lb/>
　也洛書以皇極居中為九疇之本猶河圖以太極居<lb/>
<pb n="KR3j0077_WYG_005-8b"/>
　中而為八卦之本也建用皇極即所謂彜倫之攸叙<lb/>
　也自五行至六極其二十字本龜文所有禹因而第<lb/>
　之以皇極居五而箕子之陳洪範又因以明禹所受<lb/>
　於堯舜相傳之法也彜倫攸叙而亦謂之為法者即<lb/>
　所謂父子兄弟足法而后民法之也下所謂錫汝保<lb/>
　極維皇作極是也建極猶建中即堯舜之執中用中<lb/>
　也初一曰五行潤下炎上即水火金木土穀惟修也<lb/>
　次二曰敬用五事作肅作睿即慎厥身修思永也次<lb/>
<pb n="KR3j0077_WYG_005-9a"/>
　三曰農用八政食貨賓師即食哉惟時以及於懋遷<lb/>
　有無化居司空平水土司徒敷五教之類也次四曰<lb/>
　協用五紀歲月星辰即厯象日月星辰敬授人時與<lb/>
　所謂厯數在汝躬也次六曰乂用三德正直剛柔即<lb/>
　正德利用直哉惟清以及剛而塞柔而立也次七曰<lb/>
　明用稽疑擇建立卜筮人龜從筮從即官占惟先蔽志<lb/>
　詢謀僉同龜筮協從也次八曰念用庶徴省歲省月<lb/>
　即惟㡬惟康昭受上帝無曠庶官天工人其代之也<lb/>
<pb n="KR3j0077_WYG_005-9b"/>
　次九曰嚮用五福威用六極夀富康寧凶短折即惠<lb/>
　廸吉從逆凶惟影響也九疇以皇極為本皇極建而<lb/>
　九疇皆得矣故孔𫝊曰大中之道大立其有中謂行<lb/>
　九疇之義也<lb/>
無偏無陂遵王之義蔡傳曰偏不中也陂不平也<lb/>
　按孔傳曰偏不平陂不正當循先王之正義以治民<lb/>
　注引釋文曰陂音祕舊本作頗音普多反按唐紀開<lb/>
　元十四年明皇以洪範無偏無頗聲不協詔改頗為<lb/>
<pb n="KR3j0077_WYG_005-10a"/>
　陂曰朕聽政之暇每夜觀書匪徒説於微言實欲暢<lb/>
　於精理讀尚書洪範至無偏無頗遵王之義三復斯<lb/>
　文並皆協韻惟頗一字實則不倫又周易泰卦中無<lb/>
　平不陂釋文陂字亦有頗音陂之與頗訓詁無别為<lb/>
　陂則文亦㑹意為頗則聲不成文應由煨燼之餘簡<lb/>
　編墜缺𫝊授之際差舛相仍原始要終須有刋革宜<lb/>
　改頗字為陂仍宣示國學又宋史徽宗宣和六年詔<lb/>
　洪範復從舊文以陂為頗蔡𫝊成於寧宗嘉定二年<lb/>
<pb n="KR3j0077_WYG_005-10b"/>
　己巳歲則是在宣和之後不知其何以不改据易无<lb/>
　平不陂蔡傳陂不平於義為允而孔𫝊云陂不正葢<lb/>
　彼時猶是無頗故訓為不正也<lb/>
旅獒西旅厎貢厥獒蔡傳曰西旅西方蠻夷國名<lb/>
　按孟子無忘賓旅趙岐注曰賓賓客旅羈旅此葢以<lb/>
　西夷獻獒周以其地逺不臣以賓旅待之故曰西旅<lb/>
　竹書武王十三年巢伯来賓書序巢伯来朝王命芮<lb/>
　伯作旅巢命是皆以賓旅之禮待之言賓則太過言<lb/>
<pb n="KR3j0077_WYG_005-11a"/>
　旅則降於賓矣泰誓中下曰西土有衆我西土君子<lb/>
　牧誓曰逖矣西土之人故西土有貢獒者而武王意<lb/>
　不忍却太保作旅獒用訓于王旅獒旅巢義一也漢<lb/>
　孔氏旅巢傳曰陳威德以命巢於旅獒傳曰西戎逺<lb/>
　國貢大犬召公陳戒並以爾雅旅陳也為訓非矣至<lb/>
　謂西方之戎有國名旅者其誤始於唐孔氏而蔡傳<lb/>
　依之也<lb/>
金縢周公乃告二公曰我之弗辟我無以告我先王周<lb/>
<pb n="KR3j0077_WYG_005-11b"/>
公居東二年則罪人斯得蔡傳曰辟讀為避鄭氏詩傳<lb/>
言周公以管蔡流言避居東都是也漢孔氏以為致辟<lb/>
于管蔡之辟謂誅殺之以居東為東征非也<lb/>
　按竹書成王元年春正月王即位命冢宰周文公總<lb/>
　百官夏六月葬武王于畢秋武庚以殷畔周文公出<lb/>
　居于東二年秋王逆周文公于郊遂伐殷三年王師<lb/>
　滅殷据此則居東二年乃是避居于東陸氏釋文曰<lb/>
　辟馬鄭音避謂避居東都其説葢始於馬融也然以<lb/>
<pb n="KR3j0077_WYG_005-12a"/>
　為避居東都則亦非也史記魯世家曰人或譖周公<lb/>
　周公奔楚邵寳曰周公辟流言嘗居東矣魯公封也<lb/>
　不之魯而之楚乎据國䇿季歴葬於楚山之尾季婦<lb/>
　鼎銘曰王在成周王徙于楚麓括地志終南山一名<lb/>
　楚山在雍州萬年縣南五十里周公奔楚當是因流<lb/>
　言出居依於祖考之墓地必無逺適東都之理邵疑<lb/>
　奔楚為楚國失之逺矣觀下文王啓金縢執書以泣<lb/>
　曰惟朕小子其新迎王出郊天乃雨反風則居東在<lb/>
<pb n="KR3j0077_WYG_005-12b"/>
　成周之東為甚近而必非東都明矣<lb/>
大誥若兄考乃有友伐厥子民養其勸弗救蔡傳曰民養<lb/>
未詳蘇氏曰養厮養也謂人之臣僕大意言若父兄有<lb/>
友攻伐其子為之臣僕者其可勸其攻伐而不救乎父<lb/>
兄以喻武王友以喻四國子以喻百姓民養以喻邦君<lb/>
御事<lb/>
　按書序武王崩三監及淮夷叛周公相成王將黜殷<lb/>
　作大誥則受命東征者周公也武王為周公之兄成<lb/>
<pb n="KR3j0077_WYG_005-13a"/>
　王之考此言若兄考謂若兄即予考也本一體相關<lb/>
　乃有友伐厥子民友即上所謂大化誘我友邦君者<lb/>
　是也時三監淮夷共相叛亂以伐我周之子民豈可<lb/>
　以養冦害民反勸若而弗救乎觀此則周公本無誅<lb/>
　戮管蔡之心而成王之責任周公葢有不得不然者<lb/>
　也蔡傳乃以為喻言非矣<lb/>
康誥蔡傳曰按書序以康誥為成王之書今詳本篇康<lb/>
叔於成王為叔父成王不應以弟稱之説者謂周公以<lb/>
<pb n="KR3j0077_WYG_005-13b"/>
成王命誥故曰弟然既謂之王若曰則為成王之言周<lb/>
公何遽自以弟稱之也序書者不知篇首四十八字為<lb/>
洛誥脱簡遂因誤為成王之書是知書序果非孔子所<lb/>
作也<lb/>
　按衛康叔世家曰周公旦以成王命興師伐殷殺武<lb/>
　庚祿父管叔以殷餘民封康叔為衛君周公旦懼康<lb/>
　叔齒少乃申告康叔故謂之康誥蔡𫝊以為序書者<lb/>
　誤豈太史公亦誤乎据竹書武王十三年大封諸侯<lb/>
<pb n="KR3j0077_WYG_005-14a"/>
　十五年冬遷九鼎于洛十七年冬十二月王陟成王<lb/>
　元年秋武庚以殷畔三年王師滅殷殺武庚祿父遷<lb/>
　殷民于衛康誥惟三月哉生魄周之三月夏之正月<lb/>
　也計武王以丙申年十二月陟至成王三年正月相<lb/>
　距二十七月時成王冲㓜在喪服亮隂之中方二年<lb/>
　及三月耳不得遽作誥以命康叔故周公取武王時<lb/>
　告康叔者申之太史公謂周公申告康叔者是也序<lb/>
　書者因叙之於此非誤也且康叔於武王時初封于<lb/>
<pb n="KR3j0077_WYG_005-14b"/>
　康則曰康誥猶召公封召則曰召誥蔡仲封蔡則曰<lb/>
　蔡仲之命若成王三年遷殷民于衛時康叔已改封<lb/>
　于衛矣不曰衛誥而曰康誥者豈非本武王之書而<lb/>
　周公申之哉蔡傳又以序書者不知康誥篇首四十<lb/>
　八字為洛誥脱簡遂因誤為成王之書是又不然篇<lb/>
　首云周公初基作新大邑于東國洛非直指洛誥言<lb/>
　也史記周本紀武王曰粤瞻雒伊毋逺天室營周居<lb/>
　于洛邑而後去至十五年遂遷鼎于洛書序所云豈<lb/>
<pb n="KR3j0077_WYG_005-15a"/>
　即洛誥之洛哉<lb/>
洛誥王命周公後作册逸誥在十有二月惟周公誕保<lb/>
文武受命惟七年蔡傳曰逸誥者史逸誥周公治洛留<lb/>
後也在十有二月者明戊辰為十二月也吳氏曰周公<lb/>
自留洛之後凡七年而薨也<lb/>
　按上文王命作册逸祝册惟告周公其後孔傳曰尊<lb/>
　周公立其後為魯侯王為册書使史逸誥伯禽据漢<lb/>
　律厯志曰成王元年正月己巳此命伯禽俾侯于魯<lb/>
<pb n="KR3j0077_WYG_005-15b"/>
　之歲也安在於召公如洛度邑之後始尊周公之後<lb/>
　為魯侯乎据竹書成王七年春三月召康公如洛度<lb/>
　邑甲子周文公誥多士于成周遂城東都十年周文<lb/>
　公出居于豐十一年王命周平公治東都十四年洛<lb/>
　邑告成二十一年周文公薨于豐葢當時召公如洛<lb/>
　周公繼至王如東都復封公之次子君陳為周公以<lb/>
　代公後爰於十有二月烝祭日用兩騂牛于文武命<lb/>
　史逸為祝册以告之言惟告周公其後者示重也春<lb/>
<pb n="KR3j0077_WYG_005-16a"/>
　秋傳隠六年周桓公僖九年宰周公其後也前言命<lb/>
　公後廸將其後公勿替刑四方其世享葢言其世為<lb/>
　周公儀刑勿替俾四方世享其德公答曰予旦以多<lb/>
　子越御事篤前人成烈多子者公旦之諸子也言已<lb/>
　以諸子治事篤厚前人之功烈答衆望而作周孚信<lb/>
　也蔡𫝊乃以多子為衆卿大夫前人為文武非矣夫<lb/>
　以前人為文武則多子即公之諸子可知矣至以命<lb/>
　公後為命公留後治洛者則又惑於吳氏公留洛七<lb/>
<pb n="KR3j0077_WYG_005-16b"/>
　年之説而失考也公成王七年至洛十年出居于豐<lb/>
　在洛者凡三年耳經云惟七年葢以成王十四年洛<lb/>
　邑告成二十一年周公薨于豐相距凡七年公何嘗<lb/>
　七年留洛且薨于洛也書君陳序云周公既没命君<lb/>
　陳分正東郊成周葢先時册命周公後乃分尹東郊<lb/>
　耳<lb/>
多士蔡傳曰周公黜殷之後以殷民反覆難制即遷于<lb/>
洛至是建成周造廬舎定疆埸乃告命與之更始焉爾<lb/>
<pb n="KR3j0077_WYG_005-17a"/>
此多士之所以作也書序以為成周既成遷殷頑民者<lb/>
謬矣<lb/>
　按竹書成王三年遷殷民于洛邑遂營成周七年三<lb/>
　月召康公如洛度邑甲子周文公誥多士于成周即<lb/>
　是事也書序成周既城遷殷頑民周公以王命誥作<lb/>
　多士序葢以成周既成其所遷殷民之中又有頑梗<lb/>
　不率者爰作多士以誥之此特為頑民而發非謂始<lb/>
　遷其民也又竹書成王三年滅殷遷殷民于衛五年<lb/>
<pb n="KR3j0077_WYG_005-17b"/>
　營成周八年命魯侯禽父齊侯伋遷庶殷于魯則是<lb/>
　成周既成亦嘗有遷殷民之事矣又多士曰惟三月<lb/>
　周公初于新邑洛用告商王士三月即召公如洛之<lb/>
　三月也蔡傳以為成王祀洛次年之三月周公至洛<lb/>
　久矣至是始行治洛之事故謂之初也殊失考矣<lb/>
無逸周公曰嗚呼君子所其無逸蔡傳曰所猶處所也<lb/>
君子以無逸為所動靜食息無不在是焉作輟則非所<lb/>
謂所矣<lb/>
<pb n="KR3j0077_WYG_005-18a"/>
　按論語譬如北辰居其所而衆星共之朱子集注曰<lb/>
　居其所不動也葢以不動者為所而衆動以之為樞<lb/>
　紐也在天為北極在易為太極在範為皇極在聖人<lb/>
　為主靜以立極君子以無逸為所即君子以無逸為<lb/>
　極也益曰罔遊于逸臯陶曰無教逸欲有邦周公曰<lb/>
　所其無逸聖賢相傳之心法無有不以是為兢兢業<lb/>
　業者若但以處所釋之其意雖本於宋玉然以為動<lb/>
　靜食息無不在是處則亦淺之乎言無逸矣至謂先<lb/>
<pb n="KR3j0077_WYG_005-18b"/>
　知稼穡之艱難乃逸即豳風七月意也朱子詩傳曰<lb/>
　周公以成王未知稼穡之艱難故陳后稷公劉風化<lb/>
　之所由使瞽矇朝夕諷誦以教之豳風無逸不有互<lb/>
　相發明哉<lb/>
肆祖甲之享國三十有三年蔡傳曰邵子經世書高宗<lb/>
五十九年祖庚七年祖甲三十三年<lb/>
　按竹書武丁元年丁未五十九年陟祖庚元年丙午<lb/>
　十一年陟祖甲元年丁巳三十三年陟邵子云祖庚<lb/>
<pb n="KR3j0077_WYG_005-19a"/>
　七年恐未足据又竹書外壬小乙皆十年庚丁八年<lb/>
　小庚開甲皆五年南庚六年仲壬陽甲馮辛皆四年<lb/>
　小辛三年書言或十年或七八年或五六年或四三<lb/>
　年亦各有所指非泛言也<lb/>
君奭耈造德不降我則鳴鳥不聞蔡傳曰言召公去則<lb/>
耉老成人之德不下於民在郊之鳯將不得復聞其鳴<lb/>
矣是時周方隆盛鳴鳯在郊卷阿鳴于高岡者乃詠其<lb/>
實故周公云爾也<lb/>
<pb n="KR3j0077_WYG_005-19b"/>
　按竹書成王十八年鳯凰見遂有事于河是時鳯凰<lb/>
　翔庭成王援琴而歌曰鳯凰翔兮于紫庭余何德以<lb/>
　感靈賴先王兮恩澤臻于胥樂兮民以寧<lb/>
蔡仲之命乃致辟管叔于商蔡傳曰致辟云者誅戮之<lb/>
也<lb/>
　按周書作雒解曰降辟三叔管叔經而卒是時周公<lb/>
　東征既誅武庚而三叔依然無恙致辟云者辟法也<lb/>
　謂欲以國法懲之管叔經而卒前漢志中牟縣有管<lb/>
<pb n="KR3j0077_WYG_005-20a"/>
　城後漢志縣有林鄉天問曰伯林雉經維其何故是<lb/>
　管叔於伯林之地自經而死也是周公未嘗誅戮之<lb/>
　也孔傳以辟為誅殺蔡傳依之非也<lb/>
多方惟五月丁亥王來自奄至于宗周蔡傳曰成王即<lb/>
政之明年商奄又叛成王征滅之<lb/>
　按竹書成王二年奄人徐人及淮夷入于邶以叛三<lb/>
　年王師滅殷遂伐奄滅蒲姑四年王師伐淮夷遂入<lb/>
　奄五年春正月王在奄遷其君于蒲姑夏五月王至<lb/>
<pb n="KR3j0077_WYG_005-20b"/>
　自奄六年大蒐于岐陽七年周公復政于王書五月<lb/>
　丁亥王來自奄葢周公攝政五年之事書詞先言周<lb/>
　公曰而後言王若曰者此也成王即政則猶在二年<lb/>
　之後而孔傳謂周公歸政之明年蔡傳据為成王即<lb/>
　政之明年皆失考也觀下文王曰今爾奔走臣我監<lb/>
　五祀其為成王之五年不益信哉<lb/>
周官惟周王撫萬邦巡侯甸四征弗庭歸于宗周董正<lb/>
治官蔡傳曰此書之本序也成王歸于鎬京董正治事<lb/>
<pb n="KR3j0077_WYG_005-21a"/>
之官外攘之功舉而益嚴内治之修也<lb/>
　按竹書成王十九年王巡狩侯甸方岳召康公從歸<lb/>
　于宗周遂正百官黜豐侯周官之作當在是時也書<lb/>
　序成王既黜殷命滅淮夷還歸在豐作周官計滅殷<lb/>
　與伐淮夷事在三年四年至此相距十五年序以經<lb/>
　言四征弗庭而實之非謂以征是地而歸也序言豐<lb/>
　豐亦即宗周也徐廣曰鎬去豐二十五里是皆為宗<lb/>
　周也<lb/>
<pb n="KR3j0077_WYG_005-21b"/>
顧命惟四月哉生魄王不懌蔡傳曰哉生魄十六日<lb/>
　按孔𫝊曰成王崩年之四月始生魄月十六日孔疏<lb/>
　曰成王崩年經典不載漢書律厯志云成王即位三<lb/>
　十年四月庚戍朔十五日甲子哉生魄即引此顧命<lb/>
　之文以為成王即位三十年而崩此是劉歆説也孔<lb/>
　以甲子為十六日則不得與歆同矣鄭𤣥云此成王<lb/>
　二十八年傳惟言成王崩年未知成王即位㡬年崩<lb/>
　也据竹書成王元年丁酉春正月王即位三十七年<lb/>
<pb n="KR3j0077_WYG_005-22a"/>
　夏四月乙丑王陟康王元年甲戌春正月王即位命<lb/>
　冢宰召康公總百官諸侯朝于豐宫則是成王崩年<lb/>
　歲在癸酉唐時竹書既出而孔氏仍未之考是亦其<lb/>
　疎略處也<lb/>
吕刑蚩尤惟始作亂延及于平民罔不冦賊苗民弗用<lb/>
靈制以刑蔡傳曰苗民承蚩尤之暴不用善而制以刑<lb/>
　按孔傳曰蚩尤黄帝所滅三苗帝堯所誅言異世而<lb/>
　同惡据後漢書張衡傳凡䜟皆云伐蚩尤而詩䜟獨<lb/>
<pb n="KR3j0077_WYG_005-22b"/>
　云蚩尤敗然後堯受命疑蚩尤種類高辛之末尚在<lb/>
　故三苗之君得習蚩尤之惡而制以重刑如張衡傳<lb/>
　所云者又按周禮肆師疏賈公彦引三朝記曰蚩尤<lb/>
　庶人之貪者殆即經所云延及平民罔不冦賊者也<lb/>
大辟疑赦其罰百鍰閱實其罪蔡傳曰臯陶所謂罪疑惟<lb/>
輕者降一等而罪之今五刑疑赦而直罰之以金是大<lb/>
辟宫剕劓墨者皆不復降等用矣舜之贖刑官府學校<lb/>
鞭扑之刑耳而穆王之所謂贖雖大辟亦贖也舜豈有<lb/>
<pb n="KR3j0077_WYG_005-23a"/>
是制哉<lb/>
　按經文墨辟疑赦其罰百鍰閱實其罪言犯墨法者<lb/>
　事有可疑則赦之而又不徑赦之也罰之百鍰以示<lb/>
　懲若乃簡閱其情實無可疑者其罪之實與疑對罪<lb/>
　與赦對實則不疑罪則不赦也大辟之法亦然疑則<lb/>
　赦之使贖實則罪之不赦也豈謂贖之以金雖大辟<lb/>
　亦許其贖免哉蔡𫝊謂穆王巡遊無度財匱民勞乃<lb/>
　為此一切權宜之術以歛民財非也觀其言五過之<lb/>
<pb n="KR3j0077_WYG_005-23b"/>
　疵惟官惟反惟内惟貨惟来又言獄貨非寳惟府辜<lb/>
　功其兢兢以黷貨為戒者豈反借以歛民財為哉蔡<lb/>
　傳又以為夫子錄之葢亦示戒則又非也夫子作孝<lb/>
　經引甫刑云一人有慶兆民賴之又曰五刑之屬三<lb/>
　千皆吕刑文也向使以穆王為戒而又何引之以垂<lb/>
　訓哉<lb/>
　<lb/>
　管城碩記卷五<lb/>
</p>
<p>
</p>
  </div>
</body>
</text>
</TEI>
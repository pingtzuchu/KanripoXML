<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷三</head>
    <p>
<pb n="KR3j0077_WYG_003-1a"/>
欽定四庫全書<lb/>
　管城碩記卷三　　　翰林院檢討徐文靖撰<lb/>
　　書一<lb/>
尚書序云魯共王壊孔子宅於壁中得先人所藏古文<lb/>
虞夏商周之書皆科斗文字科斗書廢已乆時人無能<lb/>
知者以所聞伏生之書考論文義定其可知者為𨽻古<lb/>
文更以竹簡冩之<lb/>
　按尚書有古文者倉頡書也孔壁所藏者是也今文<lb/>
<pb n="KR3j0077_WYG_003-1b"/>
　者漢𨽻書也伏生所授者是也古文尚書孔安國為<lb/>
　之作傳定五十八篇㑹武帝末國有巫蠱事用不復<lb/>
　以聞書𫝊散失於民間終漢之世諸儒皆未之見孔<lb/>
　氏曰劉歆作三統厯論武王伐紂引今文泰誓云丙<lb/>
　午逮師又引武成越若來三月五日甲子咸劉商王<lb/>
　受並不與孔同是不見孔傳也後漢初賈逵奏尚書<lb/>
　疏云流為烏是與孔亦異也馬融書序云經傳所引<lb/>
　泰誓泰誓並無此文又云逸十六篇並無師説是融<lb/>
<pb n="KR3j0077_WYG_003-2a"/>
　亦不見也服䖍杜預注左傳亂其紀綱並云夏桀時<lb/>
　服䖍杜預皆不見也鄭<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>亦不見之故注書序舜典<lb/>
　云入麓伐木注五子之歌云避亂於洛汭注𦙍征云<lb/>
　𦙍征臣名又注禹貢引𦙍征云厥篚𤣥黄紹我周王<lb/>
　又注咸有一徳云伊陟臣扈曰又注典寳引伊訓云<lb/>
　載孚在亳又曰征是三朡又注旅獒云獒讀曰豪謂<lb/>
　是酋豪之長又古文有仲虺之誥太甲説命等見在<lb/>
　而云亡其汨作典寳之等一十三篇見亡而云已逸<lb/>
<pb n="KR3j0077_WYG_003-2b"/>
　是不見古文也至晉世王肅注書始似竊見孔傳故<lb/>
　注亂其紀綱為夏太康時又晉書皇甫謐傳云姑子<lb/>
　外弟梁柳邊得古文尚書故作帝王世紀徃徃載孔<lb/>
　傳五十八篇之書晉書又云晉太保公鄭冲以古文<lb/>
　授扶風蘇愉愉授天水梁柳柳授城陽臧曹曹授郡<lb/>
　守子汝南梅賾又為豫章内史遂於前晉奏上其書<lb/>
　而施行焉時已亡失舜典一篇晉末范甯為解時已<lb/>
　不得焉至齊蕭鸞建武四年姚方興於大航頭得而<lb/>
<pb n="KR3j0077_WYG_003-3a"/>
　獻之議者以為孔安國之所注也值方興有罪事亦<lb/>
　隨寢至隋開皇二年購募遺典乃得其篇焉<lb/>
堯典寅賓出日蔡𫝊曰賓禮接之如賓客也蓋以春分<lb/>
之旦朝方出之日而識其初出之景也<lb/>
　按寅賓寅餞孔傳曰賓導也敬導出日平均次序東<lb/>
　作之事以務農也餞送也日出言導日入言送因事<lb/>
　之宜蓋出日納日以初春初秋而言日中宵中乃以<lb/>
　二分而言也北史李業興傳天平四年使梁梁武問<lb/>
<pb n="KR3j0077_WYG_003-3b"/>
　堯時以前何月為正對曰自堯以上書所不載實所<lb/>
　不知梁武云寅賓出日是正月日中星鳥是二月此<lb/>
　出堯典何得云堯時不知用何正然則鄭𤣥注云寅<lb/>
　賓出日謂春分朝日寅餞納日謂秋分夕月其説非<lb/>
　矣蔡傳宗之而以為識其方出方納之景抑豈敬授<lb/>
　人時之實乎<lb/>
象恭滔天孔傳曰貌象恭敬而心傲狠若漫天蔡傳曰<lb/>
滔天二字未詳與下文相似疑有舛誤<lb/>
<pb n="KR3j0077_WYG_003-4a"/>
　按竹書帝堯十九年命共工治河六十一年命崇伯<lb/>
　鯀治河則鯀未命以前四十一年中治河者皆共工<lb/>
　也時帝問誰順予事而驩兜羙共工之<graphic n="KR1989" url="https://raw.githubusercontent.com/kanripo/KR-Gaiji/master/images/KR1989.png" mimeType="image/png"/>功帝謂其<lb/>
　治河外若貌承君命而洪水仍致滔天與下文浩浩<lb/>
　滔天同一義也<lb/>
朕在位七十載孔傳曰堯年十六以唐侯升為天子在<lb/>
位七十年時年八十六疏曰徧檢今之書傳無堯即位<lb/>
之年傳言年十六必當有所案據未知出何書<lb/>
<pb n="KR3j0077_WYG_003-4b"/>
　按竹書帝嚳髙辛氏四十五年帝錫唐侯命六十年<lb/>
　帝陟帝子摯立九年而廢帝堯陶唐氏即位居冀元<lb/>
　年丙子命羲和厯象計命為唐侯之年至帝即位之<lb/>
　年二十有六年矣傳言十六年誤也又按前漢地理<lb/>
　志中山國唐縣堯山在南張晏曰堯為唐侯國於此<lb/>
　堯山在唐東北望都界後漢郡國志中山唐縣劉昭<lb/>
　注引帝王世紀曰堯封唐堯山在北唐水西入河南<lb/>
　有望都山即堯母慶都所居計堯封唐之年當十有<lb/>
<pb n="KR3j0077_WYG_003-5a"/>
　餘歲安在嗣摯即位之年僅十有六乎<lb/>
舜典正月上日受終于文祖孔傳曰文祖者堯文徳之<lb/>
祖廟蔡傳曰文祖堯始祖之廟未詳所指何人也<lb/>
　按隋書牛𢎞傳曰今檢明堂必立五室者何尚書帝<lb/>
　命騐曰帝者承天立五府赤曰文祖黄曰神升白曰<lb/>
　顯祀黒曰𤣥矩蒼曰靈府康成注云五府與周之明<lb/>
　堂同矣是文祖蓋明庭之南府非謂堯始祖廟也竹<lb/>
　書帝堯七十三年春正月舜受終於文祖七十四年<lb/>
<pb n="KR3j0077_WYG_003-5b"/>
　虞舜初巡狩四岳八十七年初建十有二州舜典所<lb/>
　載大半攝位時事也舜格于文祖以後則帝舜在位<lb/>
　事耳<lb/>
五十載陟方乃死孔傳曰方道也舜即位五十年升道<lb/>
南方巡守死於蒼梧之野而𦵏焉蔡傳曰陟方猶升遐<lb/>
也陟方乃死猶言徂落而死也<lb/>
　按竹書帝舜三十二年帝命夏后總師遂陟方岳四<lb/>
　十九年帝居于鳴條五十年帝陟夫陟方在十八年<lb/>
<pb n="KR3j0077_WYG_003-6a"/>
　之前五十年乃死豈可以陟方訓為死乎吳都賦曰<lb/>
　烏聞梁岷有陟方之舘行宫之基晉庾闡揚都賦曰<lb/>
　天包龍軫地奄衡霍𤣥聖所遊陟方所托水經注曰<lb/>
　言大舜之陟方也二妃從征溺於湘江皆以陟方為<lb/>
　巡守方岳蔡氏注以為升遐謂升遐乃死可乎<lb/>
大禹謨正月朔旦受命于神宗帝曰咨禹惟時有苖弗<lb/>
率汝徂征蔡傳曰神宗堯廟也林氏曰禹征有苗蓋在<lb/>
居攝之後而禀命於舜禹不敢專也<lb/>
<pb n="KR3j0077_WYG_003-6b"/>
　按竹書帝舜三十三年春正月夏后受命於神宗三<lb/>
　十五年帝命夏后征有苗有苗氏来朝即是事也神<lb/>
　宗傳以為堯廟尚書帝命驗曰帝者立五府黄曰神<lb/>
　升蓋神宗也如明堂之太室也<lb/>
益稷云無若丹朱傲惟慢遊是好蔡傳曰漢志堯處子<lb/>
朱於丹淵為諸侯丹朱之國名也罔水行舟如奡盪舟<lb/>
之類<lb/>
　按竹書帝堯五十八年帝使后稷放帝子朱於丹水<lb/>
<pb n="KR3j0077_WYG_003-7a"/>
　世以其為帝子而尊之雖食租衣税未嘗為諸侯也<lb/>
　竹書舜二十九年帝命子義鈞封于商封之則列於<lb/>
　諸侯放之則不得為諸侯也舜即位乃始封朱於房<lb/>
　又罔水行舟蓋所謂陸地行舟而論語奡盪舟則非<lb/>
　此先儒皆誤解也奡寒浞之子春秋傳作澆竹書夏<lb/>
　帝相二十六年寒浞使其子澆帥師滅斟灌二十七<lb/>
　年澆伐斟鄩大戰于濰覆其舟滅之天問覆舟斟尋<lb/>
　何道取之謂此耳豈可以為陸地行舟乎<lb/>
<pb n="KR3j0077_WYG_003-7b"/>
夏書禹貢序云禹别九州隨山濬川任土作貢孔傳曰<lb/>
此堯時事而在夏書之首禹之王以是功蔡傳曰夏禹<lb/>
有天下之號也禹貢作於虞時而繫之夏書者禹之王<lb/>
以是功也<lb/>
　按竹書帝舜三十三年夏后受命于神宗遂復九州<lb/>
　禹制九州貢法作于虞時孔傳云堯時非也帝王世<lb/>
　紀曰禹受封為夏伯在豫州外方之南水經注曰河<lb/>
　南陽翟縣有夏亭城夏禹始封於此為夏國蓋禹貢<lb/>
<pb n="KR3j0077_WYG_003-8a"/>
　作於虞時時禹為夏伯故曰夏書何得謂夏為禹有<lb/>
　天下之號<lb/>
禹貢既修太原至于岳陽蔡傳曰岳太岳也山南曰陽<lb/>
即今岳陽縣地也蓋汾水出於太原經於太岳東入于<lb/>
河此則導汾水也<lb/>
　按朱長孺曰此岳陽謂霍山之南所包者廣蔡傳專<lb/>
　指岳陽縣言非又按山海經管涔之山汾水出焉而<lb/>
　西流注于河郭璞曰至汾隂縣北西入河漢志太原<lb/>
<pb n="KR3j0077_WYG_003-8b"/>
　汾陽縣北山汾水所出西南至汾隂入河蔡𫝊云東<lb/>
　入河非<lb/>
大陸既作蔡傳曰大陸孫炎曰鉅鹿北廣阿澤河所經<lb/>
也程氏曰鉅陸去古河絶逺河未嘗逕邢以行鉅鹿之<lb/>
廣阿非是按古河之在貝冀以及枯洚之南率皆穿西<lb/>
山踵趾以行及其已過信洚之北則西山勢斷曠然四<lb/>
平蓋以此謂之大陸乃與下文北至大陸者合故隋改<lb/>
趙之昭慶以為大陸縣唐又割鹿城置陸澤縣皆疑鉅<lb/>
<pb n="KR3j0077_WYG_003-9a"/>
鹿之大陸不與河應而亦求之向北之地杜佑李吉甫<lb/>
以為邢趙深三州為大陸者得之<lb/>
　按山海經敦與之山溹水出於其陽而東流注于泰<lb/>
　陸之水郭璞曰大陸水也名勝志敦與山在趙州臨<lb/>
　城縣南七十里吕氏春秋九藪趙之鉅鹿髙誘曰廣<lb/>
　阿澤也漢志鉅鹿縣禹貢大陸在北則大陸在趙即<lb/>
　廣阿明矣魏收地形志殷州治廣阿劉朐曰北齊改<lb/>
　為趙州隋改廣阿為大陸唐天寳二年改為昭慶以<lb/>
<pb n="KR3j0077_WYG_003-9b"/>
　有建初啓運二陵也蔡傳以為隋改昭慶為大陸謬<lb/>
　矣唐志邢州鉅鹿縣有大陸澤深州束鹿縣本鹿城<lb/>
　先天二年析鹿城置陸澤金史志深州靜安縣有大<lb/>
　陸澤是也蔡傳謂隋唐以来皆疑鉅鹿之大陸不與<lb/>
　河應則是非邢之鉅鹿非趙之大陸乃以邢趙深三<lb/>
　州為大陸者得之何也<lb/>
九河既道蔡傳曰九河爾雅一曰徒駭二曰太史三曰<lb/>
馬頰四曰覆鬴五曰胡蘇六曰簡絜七曰鉤盤八曰鬲<lb/>
<pb n="KR3j0077_WYG_003-10a"/>
津其一則河之經流也先儒不知河之經流遂分簡絜<lb/>
為二自漢以来講求九河者甚詳漢世近古止得其三<lb/>
唐人集累世積傳之語遂得其六歐陽忞輿地記又得<lb/>
其一要之皆似是而非無所依據至其顯然謬誤者班<lb/>
固以滹沱為徒駭而不知滹沱不與古河相渉樂史馬<lb/>
頰乃以漢篤馬河當之鄭氏又以為九河齊桓塞其八<lb/>
流以自廣河水可塞河道果能盡平乎惟程氏謂今滄<lb/>
州之地北與平州接境相去五百餘里禹之九河當在<lb/>
<pb n="KR3j0077_WYG_003-10b"/>
其地後為海水淪没故其迹不存又上文言夾右碣石<lb/>
則九河入海之處有碣石在其西北岸今兗冀之地既<lb/>
無此石而平州正南有山而名碣石者尚在海中去岸<lb/>
五百餘里卓立可見則是古河自今以為海處向北斜<lb/>
行始分為九其河道已淪入於海明矣<lb/>
　按郭璞注爾雅朱子注孟子陸氏釋文皆以簡絜為<lb/>
　二蔡傳以簡絜為一非也班史地理志勃海東光縣<lb/>
　有胡蘇亭又成平縣虖沱河民曰徒駭河平原鬲縣<lb/>
<pb n="KR3j0077_WYG_003-11a"/>
　平當以為鬲津又般縣師古曰爾雅説九河云鉤般<lb/>
　水經注般縣般河蓋亦九河之一也此虖沱即徒駭<lb/>
　之别名漢書溝洫志許商以為古説九河之名有徒<lb/>
　駭胡蘇鬲津今見在成平東光鬲界中自鬲以北至<lb/>
　徒駭間相去二百餘里今河雖數移徙不離此域者<lb/>
　也假令皆淪於海則所謂見在者何地也蔡傳以滹<lb/>
　沱不與古河相涉而譏班固為不知非也成帝鴻嘉<lb/>
　中孫禁以為可開通大河令入故篤馬河至海五百<lb/>
<pb n="KR3j0077_WYG_003-11b"/>
　里水道浚利假令九河淪海則此五百里亦應入海<lb/>
　所謂故篤馬河安在也哀帝初平當使領河隄奏言<lb/>
　九河窴滅王莽時徴能治河者韓牧以為可略於禹<lb/>
　貢九河處穿之縱不能為九但為四五宜有益則九<lb/>
　河之未嘗淪海可知也漢志大碣石在右北平驪城<lb/>
　縣西南若果淪海五百里所謂在縣西南者何山封<lb/>
　禪書北至碣石廵自遼西若果淪入于海所謂北至<lb/>
　者何石明一統志碣石山在永平府昌黎縣西北離<lb/>
<pb n="KR3j0077_WYG_003-12a"/>
　海三十里其為卓立可見者宜矣蔡傳以碣石在海<lb/>
　中去岸五百餘里尚卓立可見然耶否耶<lb/>
雷夏既澤蔡傳曰雷夏地志在濟隂成陽西北今濮州<lb/>
雷澤縣西北也山海經云澤中有雷神龍身而人頭鼓<lb/>
其腹則雷然則本夏澤也因其神名之曰雷夏也<lb/>
　按郡國志呉郡呉縣震澤在西劉昭注引越絶書云<lb/>
　湖周三萬六千頃又有大雷山小雷山山海經本文<lb/>
　雷澤有雷神龍身而人頭鼓其腹在呉西此葢記震<lb/>
<pb n="KR3j0077_WYG_003-12b"/>
　澤在呉西有大雷山小雷山澤亦謂之雷澤非禹貢<lb/>
　雷夏既澤在漢濟隂成陽縣西北之雷澤也蔡傳引<lb/>
　之大誤<lb/>
灉沮會同蔡傳曰許慎云汳水受陳留浚儀隂溝至蒙<lb/>
為灉水水經汳水出隂溝東至蒙為狙獾則灉水即汳<lb/>
水也<lb/>
　按蔡傳所引狙獾數百年無有辨其誤者何也據水<lb/>
　經汳水出隂溝於浚儀縣北東至梁郡蒙縣為濉水<lb/>
<pb n="KR3j0077_WYG_003-13a"/>
　獲水出汳水於梁郡蒙縣北又東至彭城縣北東入<lb/>
　于泗則狙乃沮之譌而獾乃獲之譌也<lb/>
浮于濟漯逹于河蔡傳曰按地志漯水出東郡東武陽<lb/>
至千乗入海程氏以為此乃漢河與漯殊異然亦不能<lb/>
明言漯河所在未詳其地也<lb/>
　按水經注云桑欽地理志曰漯水出髙唐余按竹書<lb/>
　穆天子傳稱丁夘天子自五鹿東征釣于漯水以祭<lb/>
　淑人是曰祭丘己巳天子東征食馬于漯水之上尋<lb/>
<pb n="KR3j0077_WYG_003-13b"/>
　其沿歴逕趣不得近出髙唐也據穆傳天子飲于漯<lb/>
　水之上官人膳鹿獻之天子郭璞注曰漯水今濟隂<lb/>
　漯隂縣音沓是漯水在濟水之隂也水經漯水逕髙<lb/>
　唐縣故城東又東北逕漯隂縣故城北故兗州貢賦<lb/>
　浮濟浮漯以逹河也<lb/>
淮沂其乂蔡傳曰沂水地志出泰山郡蓋縣艾山今沂<lb/>
州沂水縣也曾氏曰徐州水以沂名者非一酈道元謂<lb/>
水出尼丘山西北徑魯之雩門亦謂之沂水水出太山<lb/>
<pb n="KR3j0077_WYG_003-14a"/>
武陽之冠石山亦謂之沂水而沂水之大則出於泰山<lb/>
也<lb/>
　按漢志泰山蓋縣沂水南至下邳入泗蓋縣無艾山<lb/>
　也左傳隠公六年公㑹齊侯盟于艾杜預曰泰山牟<lb/>
　縣東南有艾山蔡傳以艾山在蓋縣沂水出誤矣又<lb/>
　按水經注沂水又南逕臨沂縣故城東郡國志琅邪<lb/>
　有臨沂縣有洛水注之水出泰山南武陽縣之冠石<lb/>
　山地理志曰冠石山洛水所出應劭地理風俗志曰<lb/>
<pb n="KR3j0077_WYG_003-14b"/>
　武水出焉蓋水異名也據此則出冠石者洛水曾氏<lb/>
　以為沂水誤蔡傳漫引之亦誤<lb/>
泗濱浮磬蔡傳曰泗水名濱水旁也浮磬石露水濱若<lb/>
浮於水然或曰非也泗濱非必水中泗水之旁近浮者<lb/>
石浮生土中不根著者也今下邳有石磬山或以為古<lb/>
取磬之地<lb/>
　按左傳隠八年公及莒人盟於浮來杜預曰浮來紀<lb/>
　邑東莞縣北有邳鄉邳鄉西有公來山號曰邳來間<lb/>
<pb n="KR3j0077_WYG_003-15a"/>
　後漢郡國志琅邪東莞有邳鄉有公來山或曰古浮<lb/>
　來水經注沂水又東逕浮來之山在邳鄉西故號曰<lb/>
　邳來之間也浮來之水注之據此則古以邳為浮浮<lb/>
　磬即邳磬矣蓋當時泗水之濱實有邳國産此磬石<lb/>
　邳與浮同故曰浮磬路史國名記有浮來國云即邳<lb/>
　來是也又按九域志泗州西至濠州百七十五里胡<lb/>
　三省注通鑑曰濠州東九十里有浮山山下有穴名<lb/>
　浮山洞則浮磬在泗濱者不得謂浮生土中明矣<lb/>
<pb n="KR3j0077_WYG_003-15b"/>
浮于淮泗逹于河蔡𫝊曰淮泗之可以逹河者以灉至<lb/>
于泗也泗之上源自泲亦可以通河也<lb/>
　按漢志山陽湖陵縣禹貢浮于淮泗逹于河水在南<lb/>
　陸氏釋文曰河如字説文作菏云水出山陽湖陵南<lb/>
　尚書日記曰淮入海泗入淮淮泗不與河通此班氏<lb/>
　許氏皆疑為逹于菏也據酈元注水經云禹塞滛水<lb/>
　於滎陽下引河東南以通淮泗宋河渠志云張洎曰<lb/>
　禹於滎澤下分大河為隂溝引注東南以通淮泗至<lb/>
<pb n="KR3j0077_WYG_003-16a"/>
　大梁浚儀縣西北復分為二渠一渠元經陽武縣中<lb/>
　牟臺下為官渡水一渠始皇疏鑿以灌魏郡謂之鴻<lb/>
　溝文獻通考曰官渡直黄河也故袁曹相距沮授曰<lb/>
　悠悠黄河吾其濟乎是禹時淮泗原與河通諸儒疑<lb/>
　之皆失考也又鴻溝之名不始於秦據國䇿蘇秦為<lb/>
　趙合從説魏王曰大王之地東有鴻溝陳汝南則鴻<lb/>
　溝之名自古有之可知<lb/>
三江既入蔡傳曰唐仲初呉都賦注松江下七十里分<lb/>
<pb n="KR3j0077_WYG_003-16b"/>
流東北入海者為婁江東南流者為東江併松江為三<lb/>
江其地今亦名三江口<lb/>
　按山海經岷三江首大江出㞶山北江出曼山南江<lb/>
　出髙山入海在長州南有北有南岷江為中江可知<lb/>
　故導江謂之中江漢水入江又在中江之北故導漾<lb/>
　為北江不言南者松江合東婁二江入海即南江也<lb/>
　漢志南江從㑹稽吳縣南東入海中江從丹陽蕪湖<lb/>
　東北至㑹稽陽羡東入海北江從㑹稽毗陵縣北東<lb/>
<pb n="KR3j0077_WYG_003-17a"/>
　入海此為禹貢之三江無疑蓋三江既入入海之道<lb/>
　有三非謂入震澤也蔡傳以松江婁江東江當之蘇<lb/>
　子瞻曰三吳之水瀦為太湖湖之水溢為松江歸震<lb/>
　川曰松江源本洪大故别出而為婁江東江然則三<lb/>
　江皆太湖之委又近在數十里内合為一江以入海<lb/>
　無所謂三江既入者也安得據以為禹貢三江<lb/>
九江孔殷蔡傳曰九江即今之洞庭也今沅水漸水元<lb/>
水辰水叙水酉水澧水資水湘水皆合於洞庭意以是<lb/>
<pb n="KR3j0077_WYG_003-17b"/>
名九江也<lb/>
　按漢志曰豫章郡鄱陽鄱水餘汗餘水艾縣修水新<lb/>
　淦淦水南城旴水建成蜀水宜春南水南壄彭水並<lb/>
　入湖漢湖漢水東至彭澤入江太康地記曰九江劉<lb/>
　歆以為湖漢九水入彭蠡澤也漢志又曰廬江郡尋<lb/>
　陽禹貢九江在南應劭曰江自尋陽分為九道今彭<lb/>
　蠡湖口所入之江即尋陽江也竹書康王十六年王<lb/>
　南廵狩至九江廬山太史公曰余南登廬山觀禹疏<lb/>
<pb n="KR3j0077_WYG_003-18a"/>
　九江宋支曇諦廬山賦縈以三湖帶以九江唐書地<lb/>
　理志江州尋陽縣有廬山九江可移而九江之廬山<lb/>
　不可移胡周父謂九江在洞庭蔡傳乃從而信之非<lb/>
　矣<lb/>
沱潛既道蔡傳曰爾雅水自江出為沱漢出為潛此則<lb/>
荆州江漢之出者也今按南郡枝江有沱水然其流入<lb/>
江而非出於江也華容有夏水首出江尾入沔亦謂之<lb/>
沱若潛則未有見也<lb/>
<pb n="KR3j0077_WYG_003-18b"/>
　按史夏本紀沱涔已道索隠曰涔亦作潛漢志南郡<lb/>
　枝江縣故羅國江沱出西東入江師古曰沱即江别<lb/>
　出者也胡三省注通鑑曰江水於枝江縣西别出為<lb/>
　沱而東復合於江蔡傳以為非出江誤矣漢志武都<lb/>
　東漢水受氐道水一名沔過江夏謂之夏水入江又<lb/>
　隴西氐道禹貢養水所出至武都為漢師古曰養本<lb/>
　作漾據此則夏水自漢出而入江蔡𫝊依鄭氏注以<lb/>
　為首出江誤矣蓋鄭氏之誤以氐道為蜀郡湔氐道<lb/>
<pb n="KR3j0077_WYG_003-19a"/>
　江水所出不審其為隴西氐道縣乃漾水所出也又<lb/>
　按尚書埤傳曰王氏炎曰隋志南郡松滋縣有涔水<lb/>
　涔即古潛字今松滋分為潛江矣考承天府志漢水<lb/>
　自鍾祥縣北分為蘆洑湖經潛江東南復入漢此為<lb/>
　古潛水甚明蔡傳依鄭氏注謂潛水則未有見皆失<lb/>
　考也<lb/>
滎波既豬蔡𫝊曰滎波二水名濟水自今孟州温縣入<lb/>
河南溢為滎在今鄭州滎澤縣西敖倉東南也波水周<lb/>
<pb n="KR3j0077_WYG_003-19b"/>
職方其川滎洛其浸波溠爾雅洛出為波山海經婁涿<lb/>
之山波水出于其隂二説不同未詳孰是<lb/>
　按水經濟水東逕敖山北又東合滎澤注曰瀆水受<lb/>
　河水有石門謂之為滎口石門也而地形殊卑蓋故<lb/>
　滎播所道自此始也水經洛水出上洛縣讙舉山又<lb/>
　東門水出焉注曰爾雅所謂洛出為波也洛水自上<lb/>
　洛縣東北於拒城西北分為二水枝渠東北出為門<lb/>
　水也門水又東北歴陽華之山山海經曰門水至於<lb/>
<pb n="KR3j0077_WYG_003-20a"/>
　河七百九十里入洛水鄭樵通志門水在靈寳縣西<lb/>
　南北流為𢎞農澗即禹貢之波水矣山海經婁涿之<lb/>
　波字本作陂郭璞曰世謂之百答水金史志河南新<lb/>
　安縣有陂水即此非自洛出之波也<lb/>
導菏澤蔡傳曰菏澤地志在濟隂郡定陶縣東蓋濟水<lb/>
所經<lb/>
　按宋河渠志導菏水自開封歴陳留曹濟鄆其廣五<lb/>
　丈乾徳三年京師引五丈河造水磑即此也又杜佑<lb/>
<pb n="KR3j0077_WYG_003-20b"/>
　通典濟水因王莽末渠涸不復截河過今東平濟南<lb/>
　淄川北海界中有水流入海謂之清河實菏澤汶水<lb/>
　合流亦曰濟河蓋因舊名非濟水也蔡傳以為濟水<lb/>
　所經謂滎澤濟河雖枯而濟水未嘗絶流非也<lb/>
沱潛既道蔡傳曰此江漢别流之在梁州者沱水地志<lb/>
蜀郡郫縣江沱在東汶江縣江沱在西南潛水地志巴<lb/>
郡宕渠縣潛水西南入江酈道元謂宕渠有大穴潛水<lb/>
入焉通罡山下西南潛出南入于江又地志漢中安陽<lb/>
<pb n="KR3j0077_WYG_003-21a"/>
縣灊谷水出西南入漢灊音潛<lb/>
　按爾雅疏曰郭氏音義云沱水自蜀郡都水縣湔山<lb/>
　與江别而更流所謂水出自江為沱也徐士彰禹貢<lb/>
　攷曰江漢二水源出梁州夾蜀山而行江在山之南<lb/>
　漢在山之北自梁至荆山行數千里凡山南谿谷之<lb/>
　水皆自江而出山北谿谷之水皆自漢而出其水衆<lb/>
　多不足盡錄故南總為沱北總為潛蓋當時之方言<lb/>
　猶今言谿谷云爾後之讀爾雅者誤以江漢為沱潛<lb/>
<pb n="KR3j0077_WYG_003-21b"/>
　所出之源不知其為沱潛所出之路也禹貢言岷山<lb/>
　導江東别為沱沱猶言它也蓋江之發源在岷山極<lb/>
　西處自江源而東凡别水之來㑹者皆為此江之沱<lb/>
　不得自為一水也今蜀江沿岸谿水合猶有鑑沱勾<lb/>
　流沱明月沱歸鄉沱之名當可推見當時命名之意<lb/>
　云又按庾仲雍漢水記云墊江有别江出晉夀縣即<lb/>
　潛水也其南源取巴西是西漢水也蜀都賦注云潛<lb/>
　水從犍為郡江陽縣南流至漢嘉縣入大穴中通罡<lb/>
<pb n="KR3j0077_WYG_003-22a"/>
　山下西南潛出今名復出水據此大穴在漢嘉今雅<lb/>
　州名山縣也蔡傳引酈注宕渠有大穴今順慶府渠<lb/>
　縣也又水經潛水出宕渠縣注云潛水蓋漢水枝分<lb/>
　潛出故受其稱耳今爰有大穴潛水入焉豈即謂宕<lb/>
　渠有大穴哉𫝊又引安陽縣灊谷水據漢志漢中安<lb/>
　陽鬵谷水出西南北入漢在谷水出北南入漢在谷<lb/>
　鬵谷皆谷水之名豈可以鬵谷水為即潛水哉<lb/>
蔡蒙旅平蔡傳曰蔡蒙二山名酈道元謂山上合下開<lb/>
<pb n="KR3j0077_WYG_003-22b"/>
沫水逕其間溷崖水脉漂疾歴代為患蜀郡太守李冰<lb/>
發卒鑿平溷崖則此二山在禹為用功多也<lb/>
　按一統志蔡山在今雅州城東五里一名周公山圖<lb/>
　經云諸葛亮南征夢周公於此立祠祀之因名又有<lb/>
　周公水水源自榮經縣瓦屋山流經蔡山故因同受<lb/>
　此名也名山縣在州城東北四十里蒙山在縣西一<lb/>
　十五里又有地名旅平在州城東一十里夏禹治水<lb/>
　功成旅祭於此今其地俗呼為落平禹貢蔡蒙旅平<lb/>
<pb n="KR3j0077_WYG_003-23a"/>
　是也水經注云沬水出岷山西東流過漢嘉郡南流<lb/>
　衝一髙山山上合下開沬水逕其間山即蒙山也沬<lb/>
　水自蒙山至南安而溷崖水脉漂疾破害舟船歴代<lb/>
　為患據此溷崖在南安漢志蜀郡青衣縣禹貢蒙山<lb/>
　谿大渡水東南至南安入渽者也漢南安屬犍為郡<lb/>
　蒙山在青衣屬蜀郡蔡傳移鑿開溷崖於蔡蒙二山<lb/>
　之下殊失考也又酈注謂山上合下開乃蒙山也與<lb/>
　蔡山無涉蔡傳謂於此二山用功為多亦少分别<lb/>
<pb n="KR3j0077_WYG_003-23b"/>
和夷底績蔡傳曰和夷地名嚴道以西有和川有夷道<lb/>
或其地也晁氏曰和夷二水名和水今雅州榮經縣北<lb/>
和川水夷水出巴郡魚復縣過夷道縣北入江<lb/>
　按唐志雅州盧山郡有和川城明一統志天全司南<lb/>
　有和水即其地也漢志越嶲郡蘇示縣<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>江在西北<lb/>
　師古曰示讀曰祇<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>古夷字此禹貢梁州之夷水也<lb/>
　水經注夷水導源佷山東至夷道入江佷山漢屬武<lb/>
　陵郡夷道屬南郡皆荆州地與和川為太逺恐非也<lb/>
<pb n="KR3j0077_WYG_003-24a"/>
浮于潛逾于沔入于渭亂于河蔡傳曰漢武帝時人有<lb/>
欲通褒斜道及漕事下張湯問之云褒水通沔斜水通<lb/>
渭皆可以漕從南鄭上沔入褒褒絶水至斜間百餘里<lb/>
以車轉從斜下渭如此則漢中穀可致經言沔渭而不<lb/>
言褒斜者因大以見小也褒斜之間絶水百餘里故曰<lb/>
逾然於經文則當曰逾于渭今曰逾于沔則又未可曉<lb/>
也<lb/>
　按郭璞曰白水源從臨洮之西西傾山經㳫中東流<lb/>
<pb n="KR3j0077_WYG_003-24b"/>
　通隂平至漢夀入潛是西傾貢道直與潛通故禹貢<lb/>
　因桓是来即繼以浮于潛也鄭康成曰西漢水即潛<lb/>
　水也應劭曰沔水下尾與漢合乃入江水經沔水出<lb/>
　武都沮縣孔安國曰漢上水為沔是也葢漢水不與<lb/>
　渭通所隔祇一大散闗大散闗之水北流為渭南流<lb/>
　為漢故梁州貢道多從南鄭上沔入褒逾褒至斜從<lb/>
　斜入渭渭與河通沔不與渭通若逾渭入沔則無由<lb/>
　亂于河矣蔡傳謂經文當曰逾渭非酈氏所稱不乖<lb/>
<pb n="KR3j0077_WYG_003-25a"/>
　入渭之宗復符亂河之義者矣<lb/>
漆沮既從蔡傳曰寰宇記沮水自坊州昇平縣北子午<lb/>
嶺出俗號子午水下合榆谷慈馬等川遂為沮水至耀<lb/>
州華原縣合漆水至同州朝邑縣東南入渭既從者從<lb/>
於渭也水經漆水出扶風杜陽程氏曰杜陽今岐山普<lb/>
潤縣之地其水入渭在灃水之上與經序渭水節次不<lb/>
合非禹貢之漆水也<lb/>
　按前漢書匈奴𫝊涇洛之北師古曰此洛即漆沮水<lb/>
<pb n="KR3j0077_WYG_003-25b"/>
　也史記魏世家築雒隂郃陽正義曰雒漆沮水也括<lb/>
　地志雒隂在同官西延安洛記曰洛水出慶陽環縣<lb/>
　經延安甘泉縣經鄜州宜君縣子午嶺至中部縣入<lb/>
　西安界經耀州及同官縣至富平縣合沮水歴蒲城<lb/>
　同州至朝邑縣東南入渭據此則蔡傳云漆水自同<lb/>
　官界來沮水自子午嶺出至朝邑東南入渭乃所謂<lb/>
　洛水也水經注曰昔韓使水工鄭國間秦鑿涇引水<lb/>
　謂之鄭渠渠水上承涇水於中山西瓠口所謂瓠中<lb/>
<pb n="KR3j0077_WYG_003-26a"/>
　也鄭渠故瀆又東逕嶻嶭山南又東逕南原下北屈<lb/>
　逕原東與沮水合分為二水一水東南出至白渠與<lb/>
　澤泉合俗謂之漆水又謂之為漆沮水絶白渠東逕<lb/>
　萬年縣故城北為櫟陽渠其水又南屈更名石川水<lb/>
　又西南逕郭<graphic n="KR1668" url="https://raw.githubusercontent.com/kanripo/KR-Gaiji/master/images/KR1668.png" mimeType="image/png"/>城西又南入于渭水也程氏雍錄曰<lb/>
　雍境漆水凡四惟雍州富平縣石川河當為禹貢漆<lb/>
　沮此則渭水東㑹于涇又東過漆沮其先後莫此之<lb/>
　詳悉也<lb/>
<pb n="KR3j0077_WYG_003-26b"/>
三危既宅三苖丕叙蔡傳曰三危即舜竄三苗之地或<lb/>
以為燉煌未詳其地三苗之竄在洪水未平之前及是<lb/>
三危已可居三苗於是大有功叙<lb/>
　按史夏本紀三危既度三苗大序索隠曰鄭𤣥引河<lb/>
　圖及地説云三危山在鳥鼠西南與㞶山相連後漢<lb/>
　郡國志隴西首陽縣有鳥鼠同穴山渭水出劉昭注<lb/>
　引地道記有三危山三苗所處水經注曰渭水東歴<lb/>
　大利又東南流苖谷水注之地道記云有三危三苗<lb/>
<pb n="KR3j0077_WYG_003-27a"/>
　所處故有苗谷相如大人賦直徑馳乎三危張揖曰<lb/>
　三危山在鳥鼠之西與㟭山相近此所謂三危當指<lb/>
　隴西而言若以為燉煌則在沙州厥田惟上上厥土<lb/>
　惟黄壤沙州有之乎通鑑前編堯七十六載竄三苗<lb/>
　于三危當猶是竄之隴西之地其有桀驁不悛者復<lb/>
　又竄之于燉煌故𤓰沙之地亦有三危昭九年左傳<lb/>
　先王居檮杌于四裔故允姓之姦居于𤓰州杜預曰<lb/>
　允姓之祖與三苗俱放于三危𤓰州今燉煌也後漢<lb/>
<pb n="KR3j0077_WYG_003-27b"/>
　書西羌傳注三危山在沙州燉煌縣東南是也韓非<lb/>
　子曰三苖有成駒亡國之臣也其逺竄於𤓰沙者葢<lb/>
　此軰耳<lb/>
浮于積石至于龍門西河㑹于渭汭蔡傳曰積石地志<lb/>
在金城河關縣西南羌中今鄯州龍支縣界也龍門山<lb/>
地志在馮翊夏陽縣今河中府龍門縣也西河冀之西<lb/>
河也雍之貢道東北境自積石至西河西南境則㑹於<lb/>
渭汭言渭汭不言河者蒙梁州之文也<lb/>
<pb n="KR3j0077_WYG_003-28a"/>
　按易氏袚曰河自廓州積石軍北東北流一百五十<lb/>
　里至化成縣南八十步東流一百四十里至鄯州龍<lb/>
　支縣西南六十里積石山在縣西九十八里又三百<lb/>
　九十里至河州枹罕縣南五十里積石在縣西北七<lb/>
　十里今人目龍支縣山為大積石此山名小積石明<lb/>
　一統志西寧衛境廢龍支縣南有積石山是大積石<lb/>
　也又按漢志夏陽縣今同州韓城縣也龍門山在縣<lb/>
　北八十里宋河中府龍門縣今蒲州河津縣也自龍<lb/>
<pb n="KR3j0077_WYG_003-28b"/>
　門上口至此一百八十里縣北二十五里亦為龍門<lb/>
　口故縣氏之非龍門山即此縣山也西河為冀州之<lb/>
　西史記淮隂侯傳涉西河注曰即同州之龍門河從<lb/>
　夏陽渡者經所謂龍門西河是也孔傳曰積石河所<lb/>
　經也沿河順流而北千里而東千里而南此東北謂<lb/>
　河道之所行非貢道也積石在河關西南若貢道浮<lb/>
　于積石於雍為西北安在為東北乎經明言至于龍<lb/>
　門西河㑹于渭汭蔡傳以為言渭汭不言河者蒙梁<lb/>
<pb n="KR3j0077_WYG_003-29a"/>
　州之文也豈西河獨非河乎<lb/>
織皮崐崘析支渠捜孔傳曰織皮毛布蔡傳曰三國皆<lb/>
貢皮衣故以織皮冠之崐崘即河源所出在臨羌析支<lb/>
在河闗西千餘里渠搜蓋近朔方之地<lb/>
　按爾雅氂罽也舍人曰謂毛罽也經言織皮蓋織獸<lb/>
　皮之毛為布耳晉載記云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>㲜唐地志云交梭彌牟<lb/>
　布元史云青速夫皆毛布也梁州織皮𫝊曰織金罽<lb/>
　以毛為罽故用織若皮衣何假織為崐崘在臨羌汲<lb/>
<pb n="KR3j0077_WYG_003-29b"/>
　冡書曰穆王十七年西征于崐崘丘見西王母王充<lb/>
　論衡曰漢得西王母石室因立西海郡水經注曰金<lb/>
　城郡王莽之西海也南有湟水出塞外東逕西王母<lb/>
　石室石釡後漢書竇固出燉煌擊崐崘塞注云崐崘<lb/>
　山名在今肅州酒泉縣西南經所云崐崘即此非河<lb/>
　源所出之昆侖也<lb/>
　<lb/>
　管城碩記卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷二十六</head>
    <p>
<pb n="KR3j0077_WYG_026-1a"/>
欽定四庫全書<lb/>
　管城碩記卷二十六　翰林院檢討徐文靖撰<lb/>
　　詩賦二<lb/>
歐陽永叔云牡丹初不載文字唐人如沈宋元白之流<lb/>
皆善咏花當時有一花之異者彼必形於篇什而寂寞<lb/>
無𫝊焉惟劉夢得有咏魚朝恩宅牡丹詩<lb/>
　按素問清明次五日牡丹華唐王砅注引吕氏月令<lb/>
　田䑕化鴽牡丹華叚成式酉陽雜爼謝康樂集中言<lb/>
<pb n="KR3j0077_WYG_026-1b"/>
　永嘉竹閒水際多牡丹北齊楊子華有畫牡丹極佳<lb/>
　歐謂初不載文字何也唐𤣥宗内殿賞牡丹問程修<lb/>
　已曰京師有傳唱牡丹詩者誰稱首對曰李正封詩<lb/>
　云國色朝酣酒天香夜染衣則又在夢得前矣白樂<lb/>
　天寄微之百韻詩唐昌玉蕊會崇敬牡丹期西明寺<lb/>
　牡丹花時憶元九詩詎知紅芳側春盡思悠哉元微<lb/>
　之有和白樂天題牡丹叢三韻乃謂其寂寞無𫝊何<lb/>
　也<lb/>
<pb n="KR3j0077_WYG_026-2a"/>
張子韶憶天竺月桂詩湖上北山天竺寺滿山桂子月<lb/>
中秋黄英六出非凡種肯許天香過别州白注云天竺<lb/>
桂花六出他州無本<lb/>
　按唐書五行志垂拱四年三月雨桂子於台州旬餘<lb/>
　乃止咸淳臨安志靈隱有月桂峯相𫝊月中桂子嘗<lb/>
　墜於此生成大樹其花白其實丹駱賔王詩桂子月<lb/>
　中落天香雲外飄李白送崔十二遊天竺寺詩每年<lb/>
　海樹霜桂子落秋月冷齋夜話云天竺桂花中秋特<lb/>
<pb n="KR3j0077_WYG_026-2b"/>
　盛非必種出月中地氣使然也余於康熈丁酉歳買<lb/>
　桂二株種之庭前花皆六出因命兒眘樞賦其事云<lb/>
　月中仙樹豈尋常嵗嵗秋風壓衆芳六出由來誇白<lb/>
　雪何如金粟擅天香頗能免俗命存之迨雍正丙午<lb/>
　大水桂為水浸者月餘遂並枯萎復買植之無復六<lb/>
　出矣自是種竒非地氣使然也<lb/>
宋之問詩鎬飲周文樂汾歌漢武才唐仲言云按鎬京<lb/>
武王所作此欲與漢武為對耦誤改用文耳<lb/>
<pb n="KR3j0077_WYG_026-3a"/>
　按沈約林光殿曲水宴詩宴鎬鎗玉鑾遊汾舉仙軷<lb/>
　沈佺期詩思逸横汾唱歌流宴鎬杯皆以鎬汾為對<lb/>
　又周書文傳解曰文王在鎬召太子發曰吾身老矣<lb/>
　吾語汝云云今本周書無吾身老矣句歐陽詢藝文<lb/>
　類聚有之是在鎬本文王事武王時乃稱京耳王維<lb/>
　詩欲笑周文歌宴鎬還輕漢武樂横汾亦以宴鎬為<lb/>
　文王<lb/>
黄伯思䟦四皓碑後云逸少有尚想黄綺帖陶淵明詩<lb/>
<pb n="KR3j0077_WYG_026-3b"/>
亦云黄綺之南山畢文簡讀杜詩黄綺終辭漢乃疑四<lb/>
皓之目宜曰綺里季夏曰黄公<lb/>
　按稱黄綺者魏繁欽甪里先生訓黄綺削迹南山晉<lb/>
　嵇茂齊答趙景真書儔黄綺於商岳庾闡閒居賦黄<lb/>
　綺絜其雲棲戴逵閒遊贊降及黄綺迄於臺尚髙士<lb/>
　𫝊黄綺無閒山林是也稱綺皓者江淹詩南山有綺<lb/>
　皓李白山人勸酒篇落落綺皓是也稱園綺者晉元<lb/>
　帝與賀循書園綺彈冠而臣漢阮籍詩園綺遯南岳<lb/>
<pb n="KR3j0077_WYG_026-4a"/>
　劉孝威詩園綺隨金輅陳書總有潘陸之華而無園<lb/>
　綺之實李白詩園綺復安在杜甫詩園綺未稱臣是<lb/>
　也稱綺季者班固終南山賦榮期綺季此焉恬心馮<lb/>
　衍顯志賦披綺季之麗服嵇康琴賦榮期綺季之儔<lb/>
　陳周𢎞讓山蘭賦竊逄知於綺季隋李巨山詩駕言<lb/>
　追綺季李商隱詩謀身綺季長是也稱綺甪者淵明<lb/>
　詩多謝綺與甪精爽今何如是也<lb/>
義山孔雀詩秦客被花迷朱注云未詳<lb/>
<pb n="KR3j0077_WYG_026-4b"/>
　按列仙𫝊蕭史秦穆公時善吹蕭能致白鵠孔雀於<lb/>
　庭<lb/>
王半山姑孰早梅詩大梁春費寳刀催不似湖隂有早<lb/>
梅<lb/>
　按晉地理志丹陽郡有于湖縣明帝紀太寧元年夏<lb/>
　四月王敦下屯于湖二年六月敦將舉兵内向帝宻<lb/>
　知之乗巴滇駿馬微行至于湖隂察敦營壘而出盖<lb/>
　言帝至于湖縣隂察敦之營壘也張耒于湖曲武昌<lb/>
<pb n="KR3j0077_WYG_026-5a"/>
　雲旗蔽天赤夜築于湖洗鋒鏑是也温庭筠誤逗晉<lb/>
　史作湖隂曲半山又以温誤李綱亦有湖隂曲和温<lb/>
　庭筠皆誤<lb/>
義山詩天泉水暖龍吟細朱注云齊地記齊有天齊泉漢<lb/>
書注臨淄城南有天齊水五泉並出<lb/>
　按宋書符瑞志文帝永嘉二十一年天泉池池蓮同<lb/>
　榦南史劉苞𫝊受詔咏天泉池荷下筆即成栁子厚<lb/>
　為王京兆賀嘉蓮表香激大王之風影濯天泉之水<lb/>
<pb n="KR3j0077_WYG_026-5b"/>
　義山天泉當謂此<lb/>
楊炯送劉校書從軍詩天將下三宫星門列五戎唐仲<lb/>
言注云星門無考<lb/>
　按康成注乾鑿度太一下行八卦之宫每四乃還於<lb/>
　中央謂之九宫遁甲式凡行軍皆按八門合之中宫<lb/>
　而為九八門九星坎宫天蓬星休門貪狼屬水曰白<lb/>
　居一坤宫天内星死門巨門屬土曰黑居二震宫天<lb/>
　衝星傷門禄存屬木曰碧居三㢲宫天輔星杜門文<lb/>
<pb n="KR3j0077_WYG_026-6a"/>
　曲屬木曰緑居四中宫天禽星大將居之亷貞屬土<lb/>
　曰黄居五乾宫天心星開門武曲屬金曰白居六兑<lb/>
　宫天柱星驚門破軍屬火曰赤居七艮宫天任星生<lb/>
　門左輔屬土曰白居八離宫天英星景門右弼屬火<lb/>
　曰紫居九九宫八門大將居中不動其餘八星各隨<lb/>
　六甲六已符頭所指與八門俱變易八門有九星故<lb/>
　曰星門易斗中占北斗第一星曰破軍二曰武曲三<lb/>
　曰亷貞四曰文曲五曰禄存六曰巨門七曰貪狼今<lb/>
<pb n="KR3j0077_WYG_026-6b"/>
　遁甲及堪輿家故易其名以眩衆耳八曰左輔在斗<lb/>
　第六星之左七曰右弼在斗第七星之右所謂九宫<lb/>
　九星者即北斗之九星也九宫凡七色坎水白坤土<lb/>
　黑震木碧㢲木緑中土黄乾金白兌金赤艮土白離<lb/>
　火紫今時憲書每月列於下方謂之飛九宫以八卦<lb/>
　方位合之中宫為九而九宫七色之中有三白者盖<lb/>
　以是也又後漢書髙彪傳天有太一五將三門注曰<lb/>
　太一式凡舉事皆欲發三門順五將三門者開門生<lb/>
<pb n="KR3j0077_WYG_026-7a"/>
　門休門五將者天目文昌等是也梁簡文帝從軍行<lb/>
　三門應遁甲五壘學神兵唐樂府祀九宫貴神歌樂<lb/>
　變六宫壇開八門<lb/>
山堂肆考云栁子厚酬劉禹錫詩云栁家新様元和脚<lb/>
且盡姜牙歛手徒栁家謂栁公權也公權在元和中甚<lb/>
有書名元和脚者言公權字變新様而脚則元和也<lb/>
　按禹錫寄子厚詩聞道近來諸子弟臨池尋已厭家<lb/>
　雞故子厚酬之如此馮贄雲仙雜記云字錦曰栁公<lb/>
<pb n="KR3j0077_WYG_026-7b"/>
　權以隔風紗作龍城記及入朝名品號錦様書以進<lb/>
　所謂新様者以此又唐史憲宗十五年穆宗即位以<lb/>
　公權為右拾遺明年改元長慶則是此年為元和脚<lb/>
　也東坡因栁氏二外甥求筆跡詩君家自有元和脚<lb/>
　莫厭家雞更問人盖合劉栁兩詩而用之陳後山集<lb/>
　蓬萊女官下西里王氏書效黄魯直因贈詩云肯學<lb/>
　黄家元祐脚直誤解脚字矣<lb/>
陸龜䝉二遺詩閒追金帶徒勞恨郝注云異聞集曰吕<lb/>
<pb n="KR3j0077_WYG_026-8a"/>
公經邯鄲邸中以枕授盧生曰枕此則榮遇如意<lb/>
　按李善注洛神賦云魏東阿王初求甄逸女不遂黄<lb/>
　初中入朝文帝示植甄后玉鏤金帶枕植見之不覺<lb/>
　泣下帝意尋悟以枕賚植東坡琴枕詩金帶嘗苦窘<lb/>
　亦用其事安得以黄粱夢覺解之<lb/>
蘇頲咏巡省途次上黨舊宫詩約川星䍐駐扶道日旗<lb/>
舒近光集注云周禮日月為常<lb/>
　按荆州占曰紫微宫一名天營一名長垣又曰日旗<lb/>
<pb n="KR3j0077_WYG_026-8b"/>
　非日月為常之謂<lb/>
古詩天上何所有厯厯種白榆注白榆星名<lb/>
　按説文曰榆白枌也春秋元命包曰三月榆莢落榆<lb/>
　先生葉有莢皮色白三月落英如錢白居易詩隔籬<lb/>
　榆葉撒青錢白又有荷珠賦云既羅列其青盖又昭<lb/>
　彰於白榆亦以荷錢如榆錢為譬徧撿書𫝊無有星<lb/>
　名白榆者古詩厯厯種白榆白榆指天錢星耳星𫝊<lb/>
　天錢十星在虛梁西南北落西北故詩以厯厯言之<lb/>
<pb n="KR3j0077_WYG_026-9a"/>
　杜詩種杏仙家名白榆李義山聖女祠詩行車䕃白<lb/>
　榆文靖在都門曽作喜雪詩白榆星隠夭容淡黄<lb/>
　竹風髙地籟寒到處瓊田堆玉粒同時銀海叠氷<lb/>
　紈亦用此意<lb/>
潘迪石鼔音訓云石鼓文其魚維何維鱮及鯉何以㯱<lb/>
之維楊及栁㯱从缶包褁承藉之義非謂貫之也蘇氏<lb/>
詩作何以貫之恐誤<lb/>
　按子瞻詩其魚維鱮貫之栁無何以字梅堯臣詩舫<lb/>
<pb n="KR3j0077_WYG_026-9b"/>
　舟又漁縳鱮魴何以貫之維栁楊潘誤記也<lb/>
遯齋閒覽曰莆陽通應子魚其地有通應侯廟廟前港<lb/>
中魚最美今人必求其大可容印者謂之通印子魚<lb/>
　按述異記城陽縣城南有堯母慶都墓魚頭閒有印<lb/>
　文謂之印頰魚吳都賦鮣龜鱕䱜注云鮣魚無鱗身<lb/>
　正方如印是皆為印魚也明一統志通印子魚漳浦<lb/>
　縣出王半山詩長魚爼上通三印郭祥正詩仙魚通<lb/>
　印勝鴞炙蘇子瞻詩通印子魚長帶骨皆作通印遯<lb/>
<pb n="KR3j0077_WYG_026-10a"/>
　齋大可容印之説非<lb/>
庾子山春賦艶錦安天鹿倪魯玉注云天鹿獸名<lb/>
　按十洲記聚窟洲在西海中有辟支天鹿之獸後漢<lb/>
　書西域𫝊注桃㧞一名符㧞似鹿長尾一角者或為<lb/>
　天鹿兩角者或為辟邪黄庻咏假山詩天鹿辟邪眠<lb/>
　莓苔是也<lb/>
揚雄甘泉賦列辛雉於林薄服䖍注云即辛夷夷雉聲<lb/>
相近也<lb/>
<pb n="KR3j0077_WYG_026-10b"/>
　按本草别録辛雉木味苦香温可作浴藥實如桃木<lb/>
　自有辛雉何用讀雉為夷也<lb/>
張衡西京賦芝盖九葩注偃伏有如芝也<lb/>
　按通典漢制耕根車如副車有三盖亦曰芝盖庾子<lb/>
　山賦落花與芝盖齊飛倪注闕<lb/>
潘岳閒居賦梁侯烏椑之柿纂注梁侯烏椑柿未詳<lb/>
　按西京雜記上林苑椑三青椑赤色椑烏椑地理志<lb/>
　梁侯園有烏椑八稜柿廣志梁國侯家有椑味甚美<lb/>
<pb n="KR3j0077_WYG_026-11a"/>
　庾仲容咏柿詩苑朱正䓗翠梁烏未銷鑠潘岳金谷<lb/>
　集作前庭樹沙棠後園植烏椑<lb/>
魏都賦尋靡蓱於九逵王逸注曰寧有蓱草蔓延九逵<lb/>
之道纂注以縁木求魚辟之<lb/>
　按山海經合水多鰧魚狀如鱖居逵郭璞注曰逵水<lb/>
　中之穴道交通者則九逵亦水中之穴道也天問靡<lb/>
　蓱九衢九衢猶九逵也山海經宣山有桑大五十尺<lb/>
　其枝四衢盖凡花之枝出者為衢非衢路也梁簡文<lb/>
<pb n="KR3j0077_WYG_026-11b"/>
　帝梅花賦吐衷四照之林敷榮五衢之路則直以為<lb/>
　衢路矣<lb/>
宋濓蟠桃核賦俯貼金盤巢蓮之器仰承玉露常滿之<lb/>
杯賦楷注云金盤巢蓮之器未詳<lb/>
　按春秋孔演圖文命將興龜穴蓮十洲記周穆王時<lb/>
　西域獻夜光常滿杯古學備體亦載此賦云俯貼金<lb/>
　盤巢蓮之龜藏穴仰承玉露常滿之杯弗傾義更豁<lb/>
　然<lb/>
<pb n="KR3j0077_WYG_026-12a"/>
枚乗七發蔓草芳苓王逸注云苓古蓮字也<lb/>
　按爾雅菤耳苓耳郭璞注曰廣雅云枲耳也或云苓<lb/>
　耳形似䑕耳陸璣曰白華細莖可煮為茹枚乗所謂<lb/>
　芳苓者盖指此耳張華博物志龜三千嵗遊於蓮葉<lb/>
　卷耳之上宋書符瑞志龜三百嵗遊於蓮葉之上三<lb/>
　千嵗遊於卷耳之上曹植七啓寒芳苓之巢龜丘遲<lb/>
　謝示青毛神龜啓翺翔卷耳之隂浮遊蓮葉之上苓<lb/>
　非即蓮可知矣注者但據龜筴𫝊有神龜在嘉林中<lb/>
<pb n="KR3j0077_WYG_026-12b"/>
　嘗遊於芳蓮之上曹植神龜賦赴芳蓮以巢居遂謂<lb/>
　芳苓即芳蓮殊不思蔓草芳蓮既殊水陸而芳苓之<lb/>
　巢龜實為苓耳也今字書皆承襲誤用而不知盖千<lb/>
　年矣<lb/>
相如大人賦越五河晉灼曰五河五湖取河之聲合音<lb/>
耳師古曰五河五色之河仙經説有紫碧綘青黄之河<lb/>
非五河也<lb/>
　按河圖風后對黄帝曰河凡有五皆始開於昆侖之<lb/>
<pb n="KR3j0077_WYG_026-13a"/>
　墟則五河非五湖亦非仙經之五色河也<lb/>
張衡賦左青琱以揵芝注曰揵堅也音巨偃反<lb/>
　按國語秦后子對韓宣子曰夫綘之富商韋藩木揵<lb/>
　以過於朝相如賦揵鬐擢尾正義揵音乾舉也揵鬐<lb/>
　舉鬐也木揵以木擔於肩而舉物也思𤣥賦所謂揵<lb/>
　芝以芝為芝盖故須舉也訓堅者非堅當是𥪡之譌<lb/>
　也<lb/>
東坡云子厚詩桃笙葵扇安可常偶閱方言簟謂之笙<lb/>
<pb n="KR3j0077_WYG_026-13b"/>
乃悟桃笙以桃竹為簟也<lb/>
　按方言簟宋魏之閒謂之笙左思吳都賦桃笙象簟<lb/>
　韜於筒中子厚用桃笙直用吳都賦耳<lb/>
叚成式云崔融瓦松賦不知為木與草梁簡文帝詩依<lb/>
簷映昔耶盖瓦松也<lb/>
　按融賦謂之木也訪山客而未詳謂之草也驗農皇<lb/>
　而罕記若謂其不知為木與草江淹并閭頌異木之<lb/>
　生疑竹疑草豈亦不識為椶乎又融賦慙魏宫之烏<lb/>
<pb n="KR3j0077_WYG_026-14a"/>
　韭山海經小華之山其草有萆荔狀如烏韭郭注烏<lb/>
　韭在屋者日昔耶在牆者曰垣衣本草在石曰烏韭<lb/>
　在屋曰瓦松一物數名其實一也張華詩昔耶生戶<lb/>
　牖王僧孺詩朝光照昔耶簡文之昔耶即融賦之烏<lb/>
　韭耳<lb/>
楊泉草書賦杜垂名於古昔皇著法乎今斯<lb/>
　按三輔決録先時杜伯度崔子玉以草書稱於前世<lb/>
　梁周思纂千字文杜藁鍾𨽻説文注按書傳云張竝<lb/>
<pb n="KR3j0077_WYG_026-14b"/>
　作又云齊相杜操作而衛恒四體書勢謂漢興而有<lb/>
　草書不知作者姓名意以杜特善之非作耳据史記<lb/>
　三王世家漢孝武六年四月乙巳有齊王策燕王策<lb/>
　廣陵王策禇先生日謹論次其真草詔書編於左方<lb/>
　令覽者自通其意而解説之則草書盖起於武帝以<lb/>
　前也<lb/>
何子元曰吕氏春秋楚莊王獵於雲夢射隨兕而獲之<lb/>
隨兕不見他書今人亦無有識之者<lb/>
<pb n="KR3j0077_WYG_026-15a"/>
　按韓子曰孟孫獵得麑使秦巴西持之其母隨而呼<lb/>
　則是隨兕者謂子母相隨也劉向新序曰楚王載繁<lb/>
　弱之弓忘歸之矢以射隨兕於夢也吕覧注曰隨兕<lb/>
　小牛也又虞世南獅子賦碎隨兕於斷齶握巴蛇於<lb/>
　指掌<lb/>
馬融廣成頌隸首策亂陳子籌昏注云陳子陳平善於<lb/>
籌策也<lb/>
　按周髀算經榮方問於陳子曰竊聞夫子之道知日<lb/>
<pb n="KR3j0077_WYG_026-15b"/>
　之髙下光之所照一日所行逺近之數人所望見四<lb/>
　極之窮列星之宿天地之廣袤夫子之道皆能知之<lb/>
　信有之乎陳子曰然此皆算術之所及夏至南萬六<lb/>
　千里冬至南十三萬五千里日中立竿測影此一者<lb/>
　天道之數馬季長所言陳子宜謂此也<lb/>
演繁露曰尚書大傳散宜生輩之江淮之浦取大貝如<lb/>
車渠不知車渠又何物<lb/>
　按沈括筆談曰車渠大者如箕背有渠壟如蚶殻以<lb/>
<pb n="KR3j0077_WYG_026-16a"/>
　作器緻如白玉徐衷南方記曰班貝嬴大者圍之得<lb/>
　六寸本草李時珍曰韻會云車渠海中大貝也背上<lb/>
　壟文如車輪之渠故名通典大秦國出大貝車渠此<lb/>
　又一車渠張揖廣雅曰車渠石次玉也魏文帝車渠<lb/>
　椀賦曰車渠玉屬也多纎理縟文生于西國其俗寳<lb/>
　之是也<lb/>
後魏書張淵觀象賦恒不見以周衰注云昔魯莊公七<lb/>
年夏四月恒星不見自是以後周室衰微<lb/>
<pb n="KR3j0077_WYG_026-16b"/>
　按竹書紀年殷帝癸十年五星錯行夜中星隕如雨<lb/>
　又周昭王十四年夏四月恒星不見後五年王喪六<lb/>
　師于漢遂南征不復皆非常之變故張淵賦云恒不<lb/>
　見以周衰枉虵行而秦滅而釋氏以恒星不見為釋<lb/>
　家降生之瑞故魏書釋老志曰釋迦生當周莊王九<lb/>
　年春秋魯莊公七年夏四月恒星不見夜明是也庾<lb/>
　肩吾詠同泰寺浮圖詩曰周星疑更落漢夢似今通<lb/>
　亦皆以是為釋迦之瑞又傳燈録曰周昭王二十四<lb/>
<pb n="KR3j0077_WYG_026-17a"/>
　年釋迦佛生刹利王家放大智光明照十方世界論<lb/>
　衡曰周昭王二十四年甲寅嵗四月八日恒星不見<lb/>
　五光貫於太微王問太史蘇繇對曰西方有聖人生<lb/>
　却後千年其教法來此矣佛運統紀曰周昭王二十<lb/>
　四年甲寅四月八日中天竺淨梵王妃摩耶夫人生<lb/>
　太子悉逹多盖欲附會昭王時恒星不見之異以為<lb/>
　佛生於是時据竹書紀年周昭王元年庚子則甲寅<lb/>
　是十五年烏在其為二十四年也十四年癸丑夏四<lb/>
<pb n="KR3j0077_WYG_026-17b"/>
　月恒星不見十九年伐楚喪六師于漢王陟明年己<lb/>
　未為穆王元年烏在其有二十四年也春秋莊公之<lb/>
　七年恒星不見當周莊王之十年嵗在甲午故齊王<lb/>
　巾頭陀寺碑文周魯二莊親昭夜景之鍳漢晉兩明<lb/>
　並勒丹青之飾謂此也計莊王甲午上距昭王甲寅<lb/>
　凡三百四十一嵗其佛生之年何至懸逺若此且經<lb/>
　書四月辛夘恒星不見杜預注辛夘四月五日羅泌<lb/>
　路史曰是嵗四月丁亥朔辛夘乃月之五日非八日<lb/>
<pb n="KR3j0077_WYG_026-18a"/>
　也北齊書樊遜𫝊曰末葉已來大存佛教冩經西土<lb/>
　畫像南宫昆池地黑以為燒刼之灰春秋夜明謂是<lb/>
　降神之日法王自在變化無窮置世界於微塵納須<lb/>
　彌於黍米理本虛無示諸方便而妖妄之輩棄家出<lb/>
　家藥王焚軀波斯灑血假未能然猶當克命寧有改<lb/>
　形易貌有異生人恣意放情還同俗物龍宫餘論鹿<lb/>
　野前言此而得容道風前墜盖深有慨而言也<lb/>
相如大人賦吾乃今日覩西王母暠然白首戴勝而穴<lb/>
<pb n="KR3j0077_WYG_026-18b"/>
處兮亦幸有三足烏為之使必長生若此而不死兮雖<lb/>
濟萬世不足以喜師古曰昔之談者皆以西王母為仙<lb/>
靈之最<lb/>
　按宋史外國𫝊曰元符八年悉蘭池國遣使奉表曰<lb/>
　臣伏聞西王母塜距舟所將百里又行二十晝夜度<lb/>
　羊山九星山至廣州之琵琶洲則王母之死而有塜<lb/>
　可知己穆天子𫝊西王母為天子謡曰將子無死尚<lb/>
　能復來未聞予以不死之藥信其必來也竹書穆<lb/>
<pb n="KR3j0077_WYG_026-19a"/>
　王十七年西王母來朝賔于昭宫則亦西裔諸侯之類<lb/>
　也淮南子覧㝠訓云羿請不死之藥於西王母盖妄<lb/>
　也以不死之藥予人乃自死而有塜哉故史記趙世<lb/>
　家注謂穆王會王母于瑶池譙周不信其事也北齊<lb/>
　樊遜曰天道性命聖人所不言盖以理絶涉求難為<lb/>
　稱詣伯陽道徳之論莊周逍遙之㫖遣言取意猶有<lb/>
　可尋至若玉簡金書神經秘籙三還九轉之竒綘雪<lb/>
　𤣥霜之異淮南成道犬吠雲中子喬得仙劍飛天上<lb/>
<pb n="KR3j0077_WYG_026-19b"/>
　皆是憑虛之説海棗之談求之如係風學之如捕影<lb/>
　而燕君齊后秦皇漢帝信彼方士冀遇其真徐福去<lb/>
　而不歸欒大徃而無獲猶謂升遐倒影抵掌可期祭<lb/>
　鬼求神庶或不死江璧既返還入驪山之墓龍媒已<lb/>
　至終下茂陵之墳方知劉向之信鴻寳沒有餘責王<lb/>
　充之非黄帝比為不根以是知相如大人之賦彼固<lb/>
　有不屑為也<lb/>
梅誕生云子瞻颶風賦斷霓飲海而北指赤雲夾日以<lb/>
<pb n="KR3j0077_WYG_026-20a"/>
南翔此颶之漸也<lb/>
　按颶風賦蘇過所作也過字叔黨子瞻第三子也宋<lb/>
　祝堯曰嶺南有颶風每作時雞犬為之不寧過隨父<lb/>
　過嶺故作此賦梅氏引以為子瞻誤矣<lb/>
西京賦自我髙祖之始入也五緯相汁以旅于東井纂<lb/>
注云五緯五星也漢元年十月五星聚于東井以厯考<lb/>
之從嵗星也此髙祖受命之符<lb/>
　按前漢書髙帝紀元年冬十月五星聚于東井沛公<lb/>
<pb n="KR3j0077_WYG_026-20b"/>
　至霸上秦王子嬰降枳道旁魏書髙允𫝊時崔浩集<lb/>
　諸術士考校漢元以來日月薄蝕五星行度并譏前<lb/>
　史之失别為魏厯以示允允曰漢元年冬十月五星<lb/>
　聚于東井今譏漢史而不覺此謬恐後人譏今猶今<lb/>
　之譏古浩曰所謬云何允曰案星傳金水二星常附<lb/>
　日而行冬十月日在尾箕昏沒於申南而東井方出<lb/>
　於寅北二星何因背日而行是史官欲神其事不復<lb/>
　推之於理後嵗餘浩謂允日先所論者本不注心及<lb/>
<pb n="KR3j0077_WYG_026-21a"/>
　更考究果如君語以前三月聚于東井非十日也衆<lb/>
　乃嘆服<lb/>
蜀都賦百藥灌叢寒卉冬馥異類衆夥於何不育其中<lb/>
則有青珠黄環碧砮芒消纂注曰青珠黄環皆寳也<lb/>
　按本草狼䟦子出交廣藤生花紫色子形扁扁耳今<lb/>
　京下呼黄環子陶𢎞景曰黄環子似防已亦作車輻<lb/>
　理解蜀都賦所謂黄環即此沈括補筆談曰黄環即<lb/>
　今之朱藤也其花穂懸紫色如葛花實如皂筴蜀都<lb/>
<pb n="KR3j0077_WYG_026-21b"/>
　賦所謂黄環即此藤之根也青珠無解者按顧玠海<lb/>
　槎録曰桄榔木身直如杉又如棕櫚椰子㯽榔波斯<lb/>
　棗古度諸樹而少異有節似大竹樹杪挺出數枝開<lb/>
　花成穂綠色結子如青珠每條不下百夥一樹近百<lb/>
　餘條團團懸掛若傘樹可愛賦所謂青珠宜即此也<lb/>
　纂注以青珠黄環為寳非矣如以為寳則與百藥寒<lb/>
　卉何與乎<lb/>
左太冲三都賦序相如賦上林而引盧橘夏孰則生非<lb/>
<pb n="KR3j0077_WYG_026-22a"/>
其地<lb/>
　按伊尹書曰果之美者箕山之東青馬之所有盧橘<lb/>
　夏孰相如賦盧橘夏孰本此裴淵廣州記羅浮山橘<lb/>
　實大如李李尤七嘆梁土青麗盧橘是生白花緑葉<lb/>
　扶疎冬榮當相如時武帝新開上林苑羣臣八方競<lb/>
　獻名果珍樹種之上林安必所獻者無盧橘也左太<lb/>
　沖以生非其地而譏之謬矣唐許渾詩盧橘花香拂<lb/>
　釣磯郝氏注云上林賦盧橘夏孰即枇杷也唐庚李<lb/>
<pb n="KR3j0077_WYG_026-22b"/>
　氏山園記盧橘枇杷一也今案其賦云盧橘夏孰又<lb/>
　云黄甘橙榛枇杷橪柿有盧橘又有枇杷安得謂盧<lb/>
　橘枇杷一耶常璩蜀志江陽郡有荔枝巴菽蒟醬給<lb/>
　橙史記相如傳注郭璞曰今蜀中有給客橙似橘而<lb/>
　非若柚而香冬夏花實相繼或如彈丸或如拳通嵗<lb/>
　食之即盧橘也是給橙盧橘一也以裴云實大如李<lb/>
　郭云如彈丸驗之盖即金橘耳梅聖俞詩越橘如金<lb/>
　丸黄魯直詩霜中揺落黄金彈皆謂此也<lb/>
<pb n="KR3j0077_WYG_026-23a"/>
甘泉賦翠玉樹之青葱顔注曰集衆寳為之而左思不<lb/>
曉其義以為非本土所出<lb/>
　按三輔黄圖曰甘泉宫北有槐樹今謂玉樹楊震闗<lb/>
　輔古語云耆老相𫝊咸謂此樹即揚雄甘泉賦所稱<lb/>
　玉樹青葱也又按西京雜記初脩上苑羣臣逺方各<lb/>
　獻名果異樹亦有製為美名以標竒異白銀樹十株<lb/>
　黄銀樹十株琉璃樹七株則槐樹之名玉樹從可知<lb/>
　矣曹植詩緑蘿緣玉樹江淹詩玉樹信青葱魏元忠<lb/>
<pb n="KR3j0077_WYG_026-23b"/>
　詩寒風生玉樹當即謂槐樹也王戎曰如瑶林玉樹<lb/>
　自是風塵外物劉楨清慮賦玉樹翠葉上棲金烏梁<lb/>
　何遜詩金蠶不可織玉樹何曽蕊直可云衆寳耳<lb/>
何晏景福殿賦周制白盛今也維縹纂注云言周家以<lb/>
白牆為盛今以淺碧為華<lb/>
　按考工記夏后氏世室五室九階四旁夾兩窻白盛<lb/>
　注曰白盛蜃灰也以蜃灰堊牆所以飾成宫室<lb/>
王融曲水詩序夏后兩龍載驅璿臺之上纂注云夏后<lb/>
<pb n="KR3j0077_WYG_026-24a"/>
帝啓也有馬號兩龍<lb/>
　按江淹赤虹賦曰乗傅説之一星騎夏后之兩龍括<lb/>
　地圖曰禹誅防風夏徳盛二龍降之禹使范氏御之<lb/>
　以行博物志曰夏徳之盛二龍降之禹使范承光御<lb/>
　之以行兩龍本夏禹所御啓既嗣位亦得乗之山海<lb/>
　經大樂之野夏后啓於此儛九代乗兩龍九代馬名<lb/>
　兩龍即此注以有馬號兩龍非也<lb/>
吳都賦王鮪鯸鮐吳志伊曰山海經敦薨之水其中多<lb/>
<pb n="KR3j0077_WYG_026-24b"/>
赤鮭即鯸鮐也曰華子謂之鰗魚今謂之河豚漢書貨<lb/>
殖傳鮐鮆千斤桓寛鹽鐵論萊黄之鮐皆此也<lb/>
　按貨殖𫝊鮐鮆千斤顔師古曰鮐海魚也鮐音胎又<lb/>
　音菭而説者妄讀鮐為夷非惟失於訓物亦不知音<lb/>
　矣又張協七命萊黄之鮐注曰東萊有黄縣鮐海魚<lb/>
　也音台吳氏山海經廣注以為即鯸鮐音夷能不為<lb/>
　小顔之所誚乎<lb/>
吳都賦山雞歸飛而來棲纂注云山雞如雞而黑色樹<lb/>
<pb n="KR3j0077_WYG_026-25a"/>
棲晨鳴非<graphic n="KR2599" url="https://raw.githubusercontent.com/kanripo/KR-Gaiji/master/images/KR2599.png" mimeType="image/png"/>蛦也合浦有之<lb/>
　按昭十七年𫝊郯子曰丹鳥氏司閉者也注云丹鳥<lb/>
　鷩雉也爾雅翼鷩一謂之<graphic n="KR2599" url="https://raw.githubusercontent.com/kanripo/KR-Gaiji/master/images/KR2599.png" mimeType="image/png"/>蛦又謂之鵕䴊史記漢<lb/>
　恵帝時侍中皆冠鵕䴊漢書音義曰鵕䴊鳥似鳳也<lb/>
　司馬彪曰鵕䴊山雞也博物志山鷄有美毛自愛其<lb/>
　毛終日映水南越志増城縣多鵕䴊山雞也毛色鮮<lb/>
　明五色眩耀利嘴長距世以家雞鬬之則可擒也陸<lb/>
　機與弟書天淵池養山雞甚可嬉温庭筠咏山雞詩<lb/>
<pb n="KR3j0077_WYG_026-25b"/>
　繡翎翻草去紅嘴啄花歸李義山咏鸞鳳詩錦叚落<lb/>
　山雞安得謂山雞黑色非<graphic n="KR2599" url="https://raw.githubusercontent.com/kanripo/KR-Gaiji/master/images/KR2599.png" mimeType="image/png"/>蛦也盖山雞即書所謂<lb/>
　華蟲故又以鷩雉為<graphic n="KR2599" url="https://raw.githubusercontent.com/kanripo/KR-Gaiji/master/images/KR2599.png" mimeType="image/png"/>蛦耳金史國語解山雞謂之<lb/>
　阿蒲<lb/>
子虛賦秋田乎青丘注云青丘國在海東三百里<lb/>
　按吕覽禹至鳥谷青丘之鄉服䖍曰青丘國在海東<lb/>
　三百里是也山海經青丘之山又東三百五十里曰<lb/>
　箕尾之山其尾踆于東海一統志青丘在青州府樂<lb/>
<pb n="KR3j0077_WYG_026-26a"/>
　安縣境内齊景公有馬千駟畋於青丘即此賦上言<lb/>
　觀乎成山射乎之罘則所云田乎青丘疑即此也<lb/>
楊用修曰裛書裛班固西都賦裛以藻繡<lb/>
　按説文裛纒也書囊班賦裛以藻繡乃言殿柱殿屋<lb/>
　皆以藻繡纒繞之説文所謂裛纒也是矣前漢孝成<lb/>
　帝趙后𫝊中黄門田客持詔記盛緑綈方底師古曰<lb/>
　方底盛書囊形若今算幐説文所謂裛書囊是矣裛<lb/>
　有二義而混之非也書裛又謂之書槴漢杜篤有書<lb/>
<pb n="KR3j0077_WYG_026-26b"/>
　槴賦惟書槴而麗容象君子之淑徳東觀餘論曰劉<lb/>
　燾云楊書賽過珊瑚樹一帖乃在洛中一僧房於書<lb/>
　槴上寫之是矣<lb/>
藝文類聚引山海經曰廬山名有二一曰天子都二曰<lb/>
天子障<lb/>
　按輿地記休寧縣山曰率山山海經浙江出三都山<lb/>
　在率東地志曰浙江出新安黝縣則是三天子都在<lb/>
　今休寧黝縣之間也廬山於山海經為柴桑之山非<lb/>
<pb n="KR3j0077_WYG_026-27a"/>
　天子都也黄省曽廬山吟少讀神禹經昔為天子都<lb/>
　盖又以歐陽率更誤也<lb/>
栁子厚東嶽張鍊師詩久事元君住紫微郝注云紫微<lb/>
一本作翠微京兆南山中有九天太一元君之湫<lb/>
　按老子内𫝊受元君神圖寳章變化之方又南岳魏<lb/>
　夫人傳位為紫虚元君空洞靈章經紫微煥七臺騫<lb/>
　樹秀玉霞栁詩久事元君住紫微盖謂此耳若京兆<lb/>
　南山元君之湫與東嶽無涉<lb/>
<pb n="KR3j0077_WYG_026-27b"/>
宋考功云沈佺期嶺表寒食詩馬上逄寒食春來不見<lb/>
餳嘗疑之因讀毛詩簫管備舉鄭箋曰簫編小竹管如<lb/>
今賣餳者所吹六經惟此中有餳字<lb/>
　按荆楚嵗時記曰去冬節一百五日即有疾風甚雨<lb/>
　謂之寒食禁火三日造餳大麥粥玉燭寳典曰今人<lb/>
　悉為大麥粥研杏仁為酪引餳沃之沈寒食詩押餳<lb/>
　字正用此耳豈必於六經求之又周禮小師掌鼔簫<lb/>
　管鄭注簫如今賣飴餳所吹者陸氏釋文餳夕清反<lb/>
<pb n="KR3j0077_WYG_026-28a"/>
　又音唐内則棗栗飴蜜以甘之陸氏釋文飴羊之反<lb/>
　餳也山海經峚山多丹木黄華而赤實其味如飴六<lb/>
　書故曰飴餳同一字揚雄方言餳謂之餹劉熙逸雅<lb/>
　糖之清者曰飴稠者曰餳説文飴米煎也國策方將<lb/>
　調飴膠絲楚辭粔籹蜜餌有餦餭王逸注餦餭餳也<lb/>
　廣志干蔗其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為石蜜宋書周朗答羊希書曰饜<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>
　而出望旃而入<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即餳<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>即飴也後漢顯宗紀注以<lb/>
　糖作狻猊號為猊糖江表𫝊孫亮使黄門以銀椀并<lb/>
<pb n="KR3j0077_WYG_026-28b"/>
　盖就中藏吏取交州所獻甘蔗餳餳字經史中所有<lb/>
　甚多無可疑也<lb/>
班固幽通賦栗取弔于逌吉兮王膺慶于所蹙注云逌<lb/>
古由字也<lb/>
　按史趙世家烈侯逌然正義曰逌音由古字與攸同<lb/>
　又按靈憲經正儀立度而皇極有逌建也樞運有逌<lb/>
　稽也逌盖古攸字耳<lb/>
　管城碩記卷二十六<lb/>
</p>
<p>
</p>
  </div>
</body>
</text>
</TEI>
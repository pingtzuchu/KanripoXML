<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷八</head>
    <p>
<pb n="KR3j0077_WYG_008-1a"/>
欽定四庫全書<lb/>
　管城碩記卷八　　　翰林院檢討徐文靖撰<lb/>
　　詩三<lb/>
文王序云文王受命作周也鄭箋曰受命者受天命而<lb/>
王天下集傳曰明周家所以受命而代商者皆由於此<lb/>
　按史公周本紀曰詩人道西伯葢受命之年稱王而<lb/>
　斷虞芮之訟後十年而崩帝王世紀曰文王即位四<lb/>
　十二年歲在鶉火文王於是更為受命之元年始稱<lb/>
<pb n="KR3j0077_WYG_008-1b"/>
　王矣凡此皆諸儒之妄說也尚書武成曰我文考文<lb/>
　王克成厥勲誕膺天命惟九年大統未集孔安國注<lb/>
　云言諸侯歸之九年而卒故大業未就無逸曰文王<lb/>
　受命惟中身厥享國五十年注云中身即位時年四<lb/>
　十七鄭康成云受命受殷王嗣位之命竹書注殷文<lb/>
　丁十一年王執季歴于塞庫季歴困而死明年為文<lb/>
　王元年又十年帝辛立立二十三年囚西伯于羑里<lb/>
　二十九年釋西伯三十三年王錫命西伯得專征伐<lb/>
<pb n="KR3j0077_WYG_008-2a"/>
　沈約曰按文王受命九年大統未集葢得專征伐受<lb/>
　命自此年始帝辛三十四年周師取耆及邘遂伐崇<lb/>
　三十六年春正月諸侯朝于周遂伐昆夷四十一年<lb/>
　春三月西伯昌薨計受命得專征伐之年至此凡九<lb/>
　年也帝辛四十二年西伯發元年四十四年西伯發<lb/>
　伐黎是武王於是時尚襲稱西伯未嘗稱王也况文<lb/>
　王乎即以受命為誕受天命亦自後人而言之又安<lb/>
　得有受命改元之事哉<lb/>
<pb n="KR3j0077_WYG_008-2b"/>
綿序云文王之興由太王也集傳曰追述太王始遷岐<lb/>
周以開王業而文王因之以受天命也<lb/>
　按古公亶父毛傳曰古公豳公也古言久也亶父字<lb/>
　或殷以名言質也鄭箋曰古公據文王本其祖也諸<lb/>
　侯之臣稱君曰公集傳曰古公號也亶父名也或曰<lb/>
　字按竹書武乙元年邠遷于岐周三年命周公亶父<lb/>
　賜以岐邑二十一年周公亶父薨則是公爵也亶父<lb/>
　名也古公猶言先公也詩所謂率西水滸至于岐下<lb/>
<pb n="KR3j0077_WYG_008-3a"/>
　葢此時也帝王世紀文王受命四年正月丙子混夷<lb/>
　伐周一日三至周之東門文王閉門修德而不與戰<lb/>
　竹書殷帝辛三十二年冬十二月昆夷侵周三十六<lb/>
　年春正月諸侯朝于周遂伐昆夷詩所謂混夷駾矣<lb/>
　維其喙矣葢此事也棫樸之所謂周王于邁六師及<lb/>
　之諸侯朝于周遂伐昆夷之事也<lb/>
皇矣云因心則友又云受禄無䘮奄有四方集傳曰因<lb/>
心非勉强也善兄弟曰友其德如是故能受天禄而不<lb/>
<pb n="KR3j0077_WYG_008-3b"/>
失至於文武而奄有四方<lb/>
　按因心則友當言因太王之心而致其孝是以能悌<lb/>
　而致其友友於泰伯也受禄無喪即所謂受禄不誣<lb/>
　非謂受天禄也竹書武乙二十一年周公亶父薨則<lb/>
　明年為王季嗣位之元年二十四年周師伐程戰于<lb/>
　畢克之三十年周師伐義渠乃獲其君以歸三十四<lb/>
　年周公季歴來朝王賜地三十里三十五年周公季<lb/>
　歴伐西落鬼戎文丁四年周公季歴伐余無之戎克<lb/>
<pb n="KR3j0077_WYG_008-4a"/>
　之七年周公季歴伐始呼之戎克之十一年周公季<lb/>
　歴伐翳徒之戎獲其三大夫來獻㨗王嘉季歴之功<lb/>
　錫之圭瓉秬鬯九命為伯所謂受禄無䘮奄有四方<lb/>
　者此也毛傳曰奄大也爾雅曰荒奄也孫炎曰荒大<lb/>
　之奄則是奄有四方者乃荒大其四境指王季言非<lb/>
　謂至於文武遂有四方也<lb/>
靈臺序云民始附也文王受命而民樂其有靈德以及<lb/>
鳥獸昆蟲焉朱子曰其曰有靈德者亦非命名之本意<lb/>
<pb n="KR3j0077_WYG_008-4b"/>
　按詩含神霧云文王作邑于豐起靈臺易乾鑿度云<lb/>
　伐崇作靈臺竹書殷帝辛三十五年西伯自程遷于<lb/>
　豐三十七年周作辟雍四十年周作靈臺則靈臺之<lb/>
　詩葢作于文王受命之八年也三輔故事云靈臺在<lb/>
　豐水北經臺西文王又引水為辟廱今靈臺之詩於<lb/>
　論鼔鐘於樂辟廱是辟廱靈臺為最近也莊子黄帝<lb/>
　有咸池堯有大章禹有大夏湯有大濩文王有辟廱申培<lb/>
　詩說文王遷都于豐作靈臺以齊七政奏辟雍据詩<lb/>
<pb n="KR3j0077_WYG_008-5a"/>
　以虡業賁鏞鼓鐘辟雍並言則莊子申公之說或非<lb/>
　無據要亦作樂於是地故亦以是而名其樂也至武<lb/>
　周既有天下明堂大學皆遵其式韓詩辟廱為天子<lb/>
　之學大戴禮明堂外水曰辟廱朱子曰辟廱天子之<lb/>
　學大射行禮之處也皆據後事而釋之其實詩之靈<lb/>
　臺非天子之臺詩之辟廱亦非天子之學也若文王<lb/>
　有聲鎬京辟廱乃可以為天子之學耳考卜維王宅<lb/>
　是鎬京竹書殷帝辛三十六年西伯使世子發營鎬<lb/>
<pb n="KR3j0077_WYG_008-5b"/>
　逸周書文王在鎬召世子發作文傳則此云考卜維<lb/>
　王固文王也至下云武王成之乃所謂武王之都鎬<lb/>
　耳<lb/>
下武序云繼文也武王復受天命能昭先人之功焉集<lb/>
傳曰下義未詳或曰字當作文言文王武王實造周也<lb/>
　按下武維周毛傳曰武繼也鄭箋曰下猶後也朱子<lb/>
　不依舊說而以下武之武為武王繩其祖武毛傳曰<lb/>
　武迹也朱子曰武迹也來世能繼其迹又何不以繩<lb/>
<pb n="KR3j0077_WYG_008-6a"/>
　武之武為武王夫武繼本之釋詁武迹本之釋訓皆<lb/>
　爾雅文也一從一不從何也據此詩一云成王之孚<lb/>
　再云成王之孚當是美成王而作或疑其為康王以<lb/>
　後之詩也竹書成王二十五年大會諸侯于東都四<lb/>
　夷來賓所謂四方來賀者此也書洛誥成王告周公<lb/>
　曰公其以予萬億年所謂於斯萬年者此也文王集<lb/>
　傳辨鄭譜有云正雅皆成王周公以後之詩此又何<lb/>
　獨不然也<lb/>
<pb n="KR3j0077_WYG_008-6b"/>
生民詩履帝武敏毛傳曰帝高辛氏之帝也武迹敏疾<lb/>
也從于帝而見于天將事敏疾也集傳曰帝上帝也敏<lb/>
拇也<lb/>
　按鄭箋曰帝上帝也敏拇也時則有大神之迹姜嫄<lb/>
　履其拇指之處歆歆然如有人道感巳也朱子集傳<lb/>
　葢本于此其以帝為上帝者以閟宮赫赫姜嫄其德<lb/>
　不回上帝是依是生后稷故也然郊禖之時即有巨<lb/>
　人之迹安知其為上帝之迹也据大戴禮帝系篇帝<lb/>
<pb n="KR3j0077_WYG_008-7a"/>
　嚳上妃有邰氏之女曰姜嫄而生后稷集傳以為高<lb/>
　辛氏之世妃者非也其初禋祀上帝於郊禖祓除無<lb/>
　子之疾高辛氏帝率與俱行姜嫄隨帝之後踐履帝<lb/>
　迹歆歆然如有人道感巳遂震有娠以生后稷姜嫄<lb/>
　以為不祥而棄之天問稷維元子帝何竺之投之於<lb/>
　冰上鳥何燠之生民之靈異古亦有疑之者乎而究<lb/>
　之無可疑也帝王世紀伏犧母曰華胥有巨人跡出<lb/>
　於雷澤華胥以足履之有娠生伏犧於成紀左傳宋<lb/>
<pb n="KR3j0077_WYG_008-7b"/>
　芮司徒生女子赤而毛棄諸堤下共姬之妾取以入<lb/>
　名之曰棄博物志徐君宮人娠而生卵以為不祥棄<lb/>
　於水濱亦是類也牛羊腓字之云者如䢵夫人之女<lb/>
　生子文棄諸夢中虎乳之見於左傳昆莫生棄於野<lb/>
　鳥嗛肉蜚其上狼往乳之見於大宛列傳槖離國王<lb/>
　有侍女見有大氣如鷄子從天而下故有娠産子東<lb/>
　明置之猪圏猪嘘之置之馬蘭馬嘘之見於王充論<lb/>
　衡英傑之生與衆不同類如此耳况聖人而子孫世<lb/>
<pb n="KR3j0077_WYG_008-8a"/>
　有天下者乎<lb/>
以歸肇祀毛傳曰肇始也始歸郊祀也集傳曰稷始受<lb/>
國為祭主故曰肇祀<lb/>
　按後云上帝居歆郊天之祭也稷始受國不應郊天<lb/>
　假令以髙辛之後承用郊禮又不應言肇祀也葢此<lb/>
　是武周既有天下始祭后稷以配天也竹書殷帝辛<lb/>
　五十二年冬十有二月周師有事于上帝是周人始<lb/>
　祀于上帝也始祀于上帝而配以稷所謂后稷肇祀<lb/>
<pb n="KR3j0077_WYG_008-8b"/>
　者是也月令孟春之月乃擇元日祈榖于上帝左傳<lb/>
　郊祀后稷以祈農事所謂以興嗣歲上帝居歆者是<lb/>
　也詩葢以后稷配天因述后稷之農事本於天之所<lb/>
　生以粒我蒸民云爾豈后稷始受國為祭主故曰肇<lb/>
　祀也哉<lb/>
假樂序云嘉成王也朱子曰假本嘉字然非嘉成王也<lb/>
　按詩干禄百福毛傳曰干求也求禄得百福旱麓詩<lb/>
　序云周之先祖世修后稷公劉之業太王王季申以<lb/>
<pb n="KR3j0077_WYG_008-9a"/>
　百福干禄焉百福干禄葢取假樂之句而倒用之也<lb/>
　朱子謂序説大誤其曰百福干禄尤不成文理過矣<lb/>
　至此篇之序所謂嘉成王者顯顯令德宜民宜人舎<lb/>
　成王何以當此序説正未可盡非<lb/>
公劉序云召康公戒成王也集傳曰公劉后稷之曾孫<lb/>
也事見豳風<lb/>
　按豳風譜云公劉以夏后太康時失其官守竄於此<lb/>
　地韋昭注國語以不窋當太康之時不窋乃公劉之<lb/>
<pb n="KR3j0077_WYG_008-9b"/>
　祖不應共當一世据竹書紀年夏帝少康三年復田<lb/>
　稷沈約曰后稷之後不窋失官至是而復是公劉於<lb/>
　少康之時復嗣后稷之官而居豳括地志云豳州三<lb/>
　水縣西十里有豳原周先公劉所都之地也豳城在<lb/>
　此原上因公以名鄭箋以公劉夏之始衰見廹逐而<lb/>
　遷於豳非也<lb/>
其軍三單毛傳曰三單相襲也集傳曰三單未詳<lb/>
　按孔疏曰重衣謂之襲三單相襲者謂發邰在道三<lb/>
<pb n="KR3j0077_WYG_008-10a"/>
　重為軍備禦之也觀弓矢斯張干戈戚揚爰方啓行<lb/>
　則是整治兵器方開道路以去之豳故以三單相襲<lb/>
　防鈔掠也鄭氏謂大國三軍以其餘卒為羨今公劉<lb/>
　遷豳丁夫適滿三軍之數單者無羨卒也夫周自不<lb/>
　窋失官竄居戎翟之間其孫公劉始復田稷安得遽<lb/>
　有三軍適滿其數而以無羨卒副丁因名為三單耶<lb/>
卷阿序云召康公戒成王也言求賢用吉士也集傳曰<lb/>
疑公從成王游歌於卷阿之上因王之歌而作此以為<lb/>
<pb n="KR3j0077_WYG_008-10b"/>
戒<lb/>
　按竹書成王二十三年王遊於卷阿召康公從是卷<lb/>
　阿之詩葢作于是時也豈弟君子維君子使舊云樂<lb/>
　易之君子在上位者朱子辨之曰泂酌之豈弟君子<lb/>
　方為成王而此詩遽為所求之賢人何哉然泂酌傳<lb/>
　注皆以豈弟君子為設祭有道德者惟自作集傳以<lb/>
　為指玉安可執此以議小序哉且以君子指成王則<lb/>
　通篇皆頌聖之語而又以為召康公戒成王者何哉<lb/>
<pb n="KR3j0077_WYG_008-11a"/>
　爾游爾休集傳以爾君子皆指王是將解之曰豈弟<lb/>
　之王俾王彌王之性乎王多吉士維王使媚于王乎<lb/>
　若謂既曰君子又曰天子猶曰王于出征以佐天子<lb/>
　云爾彼小雅六月傳曰王命於此而出征欲其有以<lb/>
　敵王所愾而佐天子耳豈謂王自征以佐天子哉<lb/>
民勞序云召穆公刺厲王也集傳曰以今考之乃同列<lb/>
相戒之辭耳未必專為刺王而發<lb/>
　按本紀厲王以榮夷公為卿士用事王行暴虐侈傲<lb/>
<pb n="KR3j0077_WYG_008-11b"/>
　國人謗王則是夷公者詭隨者也王昵而縱之以致<lb/>
　民謗之惛怓故曰無縱詭隨以謹惛怓也竹書厲王<lb/>
　三年淮夷侵洛十一年西戎入于犬丘故曰式遏宼<lb/>
　虐無俾民憂也厲王十二年奔彘太子静匿召公家<lb/>
　國人圍之召公曰昔吾驟諫王王不從以及此難也<lb/>
　言太子雖是少年小子而所為實廣大王雖在彘實<lb/>
　欲玉女于成也故曰戎雖小子而式𢎞大王欲玉女<lb/>
　是用大諫也禮天子未除䘮稱小子若厲王即位十<lb/>
<pb n="KR3j0077_WYG_008-12a"/>
　有二年流于彘不應尚稱小子故知召公此詩刺厲<lb/>
　王兼以戒宣王也<lb/>
板序云凡伯刺厲王也蕩序云召穆公傷周室大壞也<lb/>
　按板蕩皆稱上帝毛傳曰上帝以稱王者也序言厲<lb/>
　王無道天下蕩蕩無綱紀是也張耒明道雜志曰今<lb/>
　人作文稱亂世曰板蕩此二詩篇名也板為不治則<lb/>
　可蕩則詩云蕩蕩上帝下民之辟蕩豈亂意乎太師<lb/>
　舉篇首一字名篇耳小序言蕩蕩無綱紀文章非其<lb/>
<pb n="KR3j0077_WYG_008-12b"/>
　本意然小序言蕩蕩無綱紀乃謂厲王無道非謂上<lb/>
　帝也又後漢楊賜𫝊曰不念板蕩之作虺蜴之誡殆哉<lb/>
　之危莫過於是唐太宗賜蕭瑀詩疾風知勁草板蕩<lb/>
　識忠臣謂蕩無亂意可乎<lb/>
抑序云衛武公刺厲王亦以自警也集傳曰衛武公作<lb/>
此詩使人日誦於其側以自警<lb/>
　按楚語衛武公年九十五作懿以自儆侯包曰衛武<lb/>
　公刺王室亦以自戒行年九十有五猶使臣日誦是<lb/>
<pb n="KR3j0077_WYG_008-13a"/>
　詩而不離於其側則一本之於國語而以為刺王也<lb/>
　王朝有雅列國有風惟刺王所以列之於雅若僅為<lb/>
　武公自作列之小雅且不可况大雅哉朱子以序說<lb/>
　為刺厲王者誤女雖湛樂從則曰女武公使人誦詩<lb/>
　而命巳之辭也後凡言女言爾言小子者放此据鄭<lb/>
　箋以女為女君臣雖好樂耆酒相從不念繼女之後<lb/>
　人將效女乎此釋女字為較明豈有使近臣誦詩而<lb/>
　命之呼已為女為爾為小子者乎即命呼已為女為<lb/>
<pb n="KR3j0077_WYG_008-13b"/>
　爾為小子修爾車馬用逷蠻方周禮九服其第六服<lb/>
　者職方氏謂之蠻服大司馬謂之蠻畿武公諸侯耳<lb/>
　而使人命之逷蠻方乎竹書厲王三年淮夷侵洛王<lb/>
　命虢公長父伐之不克十四年召穆公帥師追荆蠻<lb/>
　至于洛所謂修爾車馬用逷蠻方者此耳豈武公自<lb/>
　有逷蠻方之責乎周本紀芮良夫諫厲王曰榮公若<lb/>
　用周必敗也厲王不聽卒以榮公為卿士用事所謂<lb/>
　彼童而角實虹小子者此也夫小子幼少無知或為<lb/>
<pb n="KR3j0077_WYG_008-14a"/>
　所潰亂耳今乃亦聿既髦矣亦既抱子矣而猶然為<lb/>
　無知之小子則亦竟謂之小子可乎考年表武公以<lb/>
　宣王三十六年即位其齒當四十餘厲王無道已熟<lb/>
　悉之又歴五十餘年則幽王時也武公有感於時事<lb/>
　不敢顯言王失追刺厲王以寓其意其在于今興迷<lb/>
　亂于政顛覆厥德荒湛于酒非必睿聖武公身有是<lb/>
　事當時必有所指可知天方艱難曰䘮厥國取譬不<lb/>
　逺昊天不忒豈非以厲王流彘而䘮厥國欲使後王<lb/>
<pb n="KR3j0077_WYG_008-14b"/>
　之鑒之猶所謂殷鑒不逺者哉故曰聽用我謀庶無<lb/>
　大悔<lb/>
雲漢序云仍叔羙宣王也集傳曰舊說以宣王遇烖而<lb/>
懼側身修行故仍叔作此詩以羙之<lb/>
　按竹書宣王二十五年大旱王禱于郊廟遂雨詩曰<lb/>
　旱既大甚藴隆蟲蟲不殄禋祀自郊徂宮仍叔之詩<lb/>
　正賦其事也孟子引是詩周餘黎民靡有孑遺趙岐<lb/>
　注曰志在憂旱災民無孑然遺脱不遭旱災者非無<lb/>
<pb n="KR3j0077_WYG_008-15a"/>
　民也孫奭疏曰孑單也朱子曰孑無右臂貌言民無<lb/>
　復半身之遺者据爾雅蜎蠉注云井中小蛣蟩赤蟲<lb/>
　一名孑孓廣雅孑孓蜎孑音結孓音厥孑無右臂孓<lb/>
　無左臂若謂靡有孑遺靡有右臂半身之遺者恐仍<lb/>
　叔之意未必然也<lb/>
崧高序云尹吉甫美宣王也朱子曰此為吉甫送申伯<lb/>
之詩非專為美宣王而作<lb/>
　按竹書宣王七年王錫申伯命即是事也詩云王命<lb/>
<pb n="KR3j0077_WYG_008-15b"/>
　申伯式是南邦王命召伯徹申伯土田非王之美而<lb/>
　何<lb/>
烝民序云尹吉甫美宣王也集傳曰王命仲山甫築城<lb/>
于齊而吉甫作詩送之<lb/>
　按竹書宣王七年王命樊侯仲山甫城齊即是事也<lb/>
　括地志漢樊縣城在兗州瑕丘縣西南三十五里古<lb/>
　樊國仲山甫所封也王以其近齊故命之城齊詩云<lb/>
　肅肅王命仲山甫將之王命仲山甫城彼東方則所<lb/>
<pb n="KR3j0077_WYG_008-16a"/>
　以美王者可知矣城彼東方毛傳以為去薄姑而遷<lb/>
　臨淄非也史記齊世家胡公徙都薄姑當周夷王時<lb/>
　獻公率營丘人攻殺之元年徙薄姑都治臨淄九年<lb/>
　卒葢厲王之三年也其子武公之九年厲王奔彘二<lb/>
　十四年為宣王元年又二年而武公卒子厲公立故<lb/>
　胡公之子入齊攻殺厲公國人乃立其子赤是為文<lb/>
　公齊城郭不完數遭攻殺王命仲山甫城之葢在齊<lb/>
　文公時也朱子疑徙於夷王之時至是而始備城郭<lb/>
<pb n="KR3j0077_WYG_008-16b"/>
　之守是也<lb/>
韓奕序云尹吉甫美宣王能錫命諸侯朱子曰序説淺<lb/>
陋無理既為天子錫命諸侯乃其常事春秋戰國之時<lb/>
猶有能行之者何足為美<lb/>
　按竹書宣王四年王命蹶父如韓韓侯來朝詩云韓<lb/>
　侯入覲以其介圭謂此也觀菀栁篇集傳曰王者暴<lb/>
　虐諸侯不朝而作此詩則宣王之能錫命諸侯諸侯<lb/>
　來朝為作韓奕以美之不亦宜乎竹書成王十二年<lb/>
<pb n="KR3j0077_WYG_008-17a"/>
　王師燕師城韓王錫韓侯命詩云溥彼韓城燕師所<lb/>
　完謂此也至宣王之時王錫韓侯其追其貊奄受北<lb/>
　國因以其伯則又别為北方之韓也王肅曰涿郡方<lb/>
　城縣有韓侯城日下舊聞曰今順天府固安縣有方<lb/>
　城村即方城縣也金史志曰薊州玉田縣有韓城鎮<lb/>
　北遊紀曰房山縣有韓姞砦國門近游録曰由韓姞<lb/>
　砦而西從小徑入孤山口普濟寺詩云為韓姞相攸<lb/>
　莫如韓樂此其遺址也韓城之韓乃先祖受命之地<lb/>
<pb n="KR3j0077_WYG_008-17b"/>
　故吉甫作詩首叙梁山韓望焉竹書平王十四年晉<lb/>
　人滅韓即此而北方之韓不知為誰滅也<lb/>
江漢序云尹吉甫美宣王也集傳曰宣王命召穆公平<lb/>
淮南之夷詩人美之<lb/>
　按竹書宣王六年召穆公帥師伐淮夷即是事也竹<lb/>
　書宣王元年作戎車既出我車鄭箋曰車戎車是也<lb/>
常武詩南仲太祖太師皇父毛傳曰王命南仲於太祖<lb/>
皇父為太師集傳曰宣王自將以伐淮北之夷而命卿<lb/>
<pb n="KR3j0077_WYG_008-18a"/>
士之謂南仲為太祖兼太師而字皇父者整治其從行<lb/>
之六軍必言南仲太祖者稱其世功以美大之<lb/>
　按竹書宣王二年錫太師皇父程伯休父命六年王<lb/>
　帥師伐徐戎皇父休父從王伐徐戎次于淮王歸自<lb/>
　伐徐錫召穆公命盖此事也孔疏曰言王命南仲于<lb/>
　太祖者謂於太祖之廟命南仲也南仲為卿士未知<lb/>
　於六官何卿也皇父新為太師未知於舊何官也太<lb/>
　師三公之官則尊於卿士先言王命南仲者以南仲<lb/>
<pb n="KR3j0077_WYG_008-18b"/>
　為上將皇父為監不親兵故特言命南仲王肅云皇<lb/>
　父以三公而撫軍也殊南仲于王命親兵也据竹書<lb/>
　皇父為太師在伐徐四年之前疏云新為太師者非<lb/>
　也集傳云卿士即皇父之官太師皇父之兼官非也<lb/>
　至謂南仲為太祖兼太師字皇父者豈皇父即南仲<lb/>
　之後耶其說盖本于鄭箋而亦非也竹書武王十二<lb/>
　年夏四月饗于太廟命監殷則命監軍於太祖之廟<lb/>
　固其宜也<lb/>
<pb n="KR3j0077_WYG_008-19a"/>
王謂尹氏命程伯休父集傳曰程伯休父周大夫<lb/>
　按孔疏曰楚語云重黎氏世叙天地其在周程伯休<lb/>
　父其後也當宣王失其官守而為司馬氏韋昭曰程<lb/>
　國伯爵休父名也据竹書殷武乙二十四年周師伐<lb/>
　程戰于畢克之殷文丁五年周作程邑殷帝辛二十<lb/>
　三年囚西伯于羑里二十九年釋西伯諸侯逆西伯<lb/>
　歸于程三十二年西伯帥師伐宻三十三年宻人降<lb/>
　于周師遂遷于程三十五年周大饑西伯自程遷于<lb/>
<pb n="KR3j0077_WYG_008-19b"/>
　豐宣王時以休父為司馬食采于程如春秋毛伯單<lb/>
　伯之類韋氏乃以為程國伯爵者以程為畿内之國<lb/>
　也<lb/>
清廟序云周公既成洛邑朝諸侯率以祀文王焉鄭箋<lb/>
曰成洛邑居攝五年時集傳曰實攝政之七年而此其<lb/>
升歌之辭也<lb/>
　按竹書成王五年夏五月王至自奄遷殷民于洛邑<lb/>
　遂營成周無朝諸侯事鄭説誤也竹書成王七年周<lb/>
<pb n="KR3j0077_WYG_008-20a"/>
　公復政于王三月召康公如洛度邑甲子周文公誥<lb/>
　多士于成周遂城東都王如東都諸侯來朝則率之<lb/>
　以祀文王升歌清廟當在此時然此時公已致政于<lb/>
　王無復居攝之事矣集傳以為居攝之七年非也禮<lb/>
　明堂位曰周公踐天子之位以治天下六年朝諸侯<lb/>
　於明堂是時竹書未出故所言皆不得其實也<lb/>
維清序云奏象舞也鄭箋曰象舞象用兵時刺伐之舞<lb/>
武王制焉<lb/>
<pb n="KR3j0077_WYG_008-20b"/>
　按竹書成王八年作象舞鄭以為武王制焉非也禮<lb/>
　文王世子登歌清廟下管象舞大武象與清廟對則<lb/>
　象為詩篇可知据序說維清即象文王世子注以象<lb/>
　為武王伐紂之樂記文又何以别云舞大武哉至肇<lb/>
　禋迄用有成据周禮以禋祀祀昊天上帝孝經宗祀<lb/>
　文王於明堂以配上帝此始以文王配帝故曰肇禋<lb/>
　鄭箋謂文王受命始祭天而枝伐非<lb/>
昊天有成命序云郊祀天地也朱子曰天地合祀乃凟<lb/>
<pb n="KR3j0077_WYG_008-21a"/>
亂不經之禮序説為不通<lb/>
　按尚書舜類上帝禋六宗望山川徧羣神靡不舉而<lb/>
　無地祇之文武王克商庚戍柴望亦不言地郊祭天<lb/>
　社祭地中庸郊社之禮所以事上帝不言事天地地<lb/>
　統乎天猶之母統乎父也其主分者葢以冬日至於<lb/>
　南郊祀天夏日至於北郊祀地宗伯六器以蒼璧禮<lb/>
　天黄琮禮地典瑞以四圭祀天兩圭祀地各有依據<lb/>
　然先王郊祀天地一歲之中自有分合不得泥於一<lb/>
<pb n="KR3j0077_WYG_008-21b"/>
　説也周禮王祀天歲九舉而郊為尊二至日之郊葢<lb/>
　分祀也其餘如正月郊而祈榖仲夏日大雩而祈雨<lb/>
　季秋日大饗於明堂而配以禰四至日郊而迎氣則<lb/>
　合祀焉地從天饗不别祀也所以有分有合者不合<lb/>
　不親不分不尊分合天地之大義王者父天母地之<lb/>
　道也<lb/>
時邁序云廵狩祭告柴望也集傳曰此詩乃武王之世<lb/>
周公所作也<lb/>
<pb n="KR3j0077_WYG_008-22a"/>
　按竹書武王十二年初狩方岳誥于沬邑詩懐柔百<lb/>
　神及河喬嶽葢謂此也孔疏曰國語稱周文公之頌<lb/>
　曰載戢干戈明此詩周公作也<lb/>
執競序云祀武王也集傳曰此祭武王成王康王之詩<lb/>
又曰此昭王以後之詩國語説見前篇<lb/>
　按前篇時邁傳後引國語曰金奏肆夏樊遏渠天子<lb/>
　以饗元侯也呂叔玉云肆夏時邁也樊遏執競也渠<lb/>
　思文也是執競為周禮九夏之一也夫周禮作於周<lb/>
<pb n="KR3j0077_WYG_008-22b"/>
　公不應昭王以後之詩預列於九夏故毛傳以不顯<lb/>
　成康為成大功而安之鄭箋以成康為成安祖考之<lb/>
　道不然豈不知周有成康二王而故為迂且曲乎歐<lb/>
　陽永叔曰所謂成康者成王康王也猶文王武王謂<lb/>
　之文武云耳朱子信之以此為祭武王成王康王之<lb/>
　詩然則廱詩云文武維后集傳又何以不云文武二<lb/>
　王蘇氏亦不信歐陽之說謂自彼成康奄有四方周<lb/>
　之奄有四方者非自成康始也序傳何可廢也<lb/>
<pb n="KR3j0077_WYG_008-23a"/>
思文序云后稷配天也集傳曰言后稷之德真可配天<lb/>
　按詩貽我來牟帝命率育竹書成王四年春正月初<lb/>
　朝于廟夏四月初甞麥則詩當作于是時鄭箋引書<lb/>
　說云武王渡孟津後五日火流為烏五至以榖俱來<lb/>
　此謂遺我來牟天命以是循存后稷養天下之功夫<lb/>
　榖也而謂之牟麥可乎哉<lb/>
臣工序云諸侯助祭遣於廟也朱子曰此戒農官之詩<lb/>
序說誤<lb/>
<pb n="KR3j0077_WYG_008-23b"/>
　按竹書康王三年定樂歌吉禘于先王申戒農官告<lb/>
　于廟臣工之詩當作于是時詩云於皇來牟將受厥<lb/>
　明明昭上帝迄用康年序所云遣於廟者此也易所<lb/>
　云先王以享于帝立廟者此也<lb/>
有瞽序云始作樂而合乎太祖也鄭箋曰周公攝政六<lb/>
年制禮作樂合諸樂器於太祖之廟奏之詩人述其事<lb/>
而歌焉<lb/>
　按竹書武王十二年夏四月王歸于豐饗於太廟作<lb/>
<pb n="KR3j0077_WYG_008-24a"/>
　大武樂十四年殷薦于太廟遂大封諸侯序云始作<lb/>
　樂而合乎太祖者當在是時周自武王有天下至成<lb/>
　王六年而始合樂於太祖之廟無是理矣<lb/>
廱序云禘太祖也鄭箋曰禘大祭也大於四時而小於<lb/>
祫太祖謂文王朱子曰序云禘太祖則宜為禘嚳於后<lb/>
稷之廟矣而詩辭無及於嚳稷者若以為吉禘於文王<lb/>
則與序已不恊而詩文亦無此意恐序誤也<lb/>
　按孔氏疏曰知禘小於祫者春秋文二年大事於太<lb/>
<pb n="KR3j0077_WYG_008-24b"/>
　廟公羊傳曰大事者何祫也毁廟之主陳於太祖未<lb/>
　毁廟之主皆升合食於太祖是合祭群廟之主謂之<lb/>
　大事昭十五年有事于武宮左傳曰禘於武公是禘<lb/>
　祭一廟謂之有事也据竹書成王九年春正月有事<lb/>
　于太廟二十五年冬十月歸自東都大事于太廟則<lb/>
　是大事者祫也有事者禘也廱禘太祖者謂成王以<lb/>
　文王為祖也詩云假哉皇考又云文武維后祭法祖<lb/>
　父曰王考曾祖曰皇祖則太祖皇考得通稱矣故馬<lb/>
<pb n="KR3j0077_WYG_008-25a"/>
　融曰諸言祖逺言始祖近言太祖也朱子集傳既以<lb/>
　皇考為文王復以宣哲文武為美文王之德又以吉<lb/>
　禘於文王與序不恊何也意以綏予孝子為武王則<lb/>
　文王不得為太祖矣因以既右烈考猶皇考不以烈<lb/>
　考為武王書君陳曰武王烈又洛誥曰烈考武王𢎞<lb/>
　朕㳟此何得獨以烈考為文王耶至以廱詩為徹祭<lb/>
　所歌亦名為徹不過因論語三家以雍徹而遂謂此<lb/>
　詩亦名為徹可乎<lb/>
<pb n="KR3j0077_WYG_008-25b"/>
載見序云諸侯始見乎武王廟也朱子曰序以載訓始<lb/>
故云始見恐未必然也<lb/>
　按竹書成王四年春正月初朝于廟序說謂諸侯始<lb/>
　見乎武王廟當即此也曰求厥章集傳以為先言其<lb/>
　來朝禀受法度非諸侯始見之時何以云此<lb/>
武序云奏大武也集傳曰周公象武王之功為大武之<lb/>
樂歌此詩以奏之然傳以此詩為武王所作則篇内已<lb/>
有武王之諡而其說誤矣<lb/>
<pb n="KR3j0077_WYG_008-26a"/>
　按竹書武王十四年作大武樂此詩為奏大武之樂<lb/>
　歌則作於武王時矣其稱武王者以其為有武功之<lb/>
　王也如商頌武王靡不勝武王載斾不必以武為諡<lb/>
　也<lb/>
閔予小子序云嗣王朝於廟也集傳曰成王免䘮始朝<lb/>
於先王之廟而作此詩<lb/>
　按竹書成王四年春正月初朝于廟此詩當作於是<lb/>
　時据廱詩孔氏疏曰武王以周十二月崩其明年周<lb/>
<pb n="KR3j0077_WYG_008-26b"/>
　公攝政稱元年十二月小祥二年十二月大祥三年<lb/>
　二月禫四年春禘序所謂嗣王朝於廟也朱子小序<lb/>
　辨謂序說不能究其本末何也<lb/>
訪落序云嗣王謀於廟也朱子曰序說亦不能究其本<lb/>
末<lb/>
　按竹書成王七年周公復政于王八年春正月王始<lb/>
　莅阼親政鄭箋曰成王始即政故於廟中與羣臣謀<lb/>
　我始即政之事詩訪予落止毛傳曰訪謀也集傳曰<lb/>
<pb n="KR3j0077_WYG_008-27a"/>
　成王既朝于廟因作此詩以道延訪羣臣之意言我<lb/>
　將謀之於始則仍用序說也<lb/>
小毖序云嗣王求助也集傳曰此亦訪落之意<lb/>
　按逸周書曰成王即政因甞麥而語羣臣求助作甞<lb/>
　麥解序云求助葢有所本也<lb/>
載芟序云春藉田而祈社稷也良耜序云秋報社稷也<lb/>
朱子曰兩篇未見其有祈報之異<lb/>
　按詩有實其積萬億及秭非有以祈之可乎百室盈<lb/>
<pb n="KR3j0077_WYG_008-27b"/>
　止婦子寧止不有以報之可乎此祈報所以異也朱<lb/>
　子謂載芟未詳所用何也又月令孟春天子躬耕帝<lb/>
　藉仲春元日命民社社與藉異月而詩序連及之者<lb/>
　事皆在春也王為羣姓立社曰泰社王自立社曰王<lb/>
　社王社在藉田中故載芟為春藉田而祈社稷殺時<lb/>
　犉牡續古之人謂續先祖奉祭祀此謂報賽之樂歌<lb/>
　故良耜為秋報社稷也<lb/>
絲衣序云繹賓尸也高子曰靈星之尸也朱子曰序誤<lb/>
<pb n="KR3j0077_WYG_008-28a"/>
此亦祭而飲酒之詩郝氏曰此祈蠶之尸靈星龍星東<lb/>
方蒼龍之宿蠶為龍精尸以象之蠶為絲故衣絲<lb/>
　按通典漢興八年高帝命郡國縣邑立靈星祠時或<lb/>
　言周興而邑立后稷之祀至今血祀以其有播種之<lb/>
　功也於是高帝命立靈星祠三輔故事長安城東十<lb/>
　里有靈星祠一云靈星龍左角為天田主榖龍祥晨<lb/>
　見而祭之言后稷而謂之靈星者以后稷又配食星<lb/>
　也据此則靈星之尸葢言祭靈星時而為后稷之尸<lb/>
<pb n="KR3j0077_WYG_008-28b"/>
　耳五經通義曰絲衣其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>傳言王者祭靈星公尸所<lb/>
　服之衣也又曰據傳天子諸侯祭社稷尸也今祀靈<lb/>
　星言公尸未詳所出然按淮南子主術訓曰君人之<lb/>
　道其猶靈星之尸也儼然𤣥黙而吉祥受福靈星之<lb/>
　有尸久矣郝氏以此為祈蠶之詩蠶為絲故衣絲檀<lb/>
　弓爵弁䊷衣鄭注䊷衣絲衣也賈公彦曰䊷緇皆染<lb/>
　色在布為緇在帛為䊷而乃謂蠶為絲故衣絲非也<lb/>
酌序云告成大武也集傳曰酌即勺也内則十三舞勺<lb/>
<pb n="KR3j0077_WYG_008-29a"/>
即以此詩為節而舞也<lb/>
　按孔氏疏曰言告成大武不言所告之廟有瞽始作<lb/>
　樂而合乎太祖此亦當告太祖也大司樂舞大武以<lb/>
　享先祖然則諸廟之中皆用此樂或亦徧告羣廟也<lb/>
　据竹書成王九年有事于太廟初用勺則此詩為告<lb/>
　成于太祖之廟有明徵也又按申培詩説曰勺亦頌<lb/>
　武王之詩為大武之五成<lb/>
賚序云大封于廟也集傳曰春秋傳以此為大武之三<lb/>
<pb n="KR3j0077_WYG_008-29b"/>
章而序以為大封于廟也<lb/>
　按孔氏疏曰皇甫謐云武王伐紂之年夏四月乙夘<lb/>
　祀于周廟將帥之士皆封如謐所言此大封是伐紂<lb/>
　之年事也据竹書武王十二年辛夘率西夷諸侯伐<lb/>
　殷夏四月王歸于豐饗于太廟命監殷遂狩于管作<lb/>
　大武樂十三年殷薦于太廟遂大封諸侯是大封乃<lb/>
　伐紂之次年事也<lb/>
般序云廵守而祀四嶽河海也鄭箋云般樂也集傳云<lb/>
<pb n="KR3j0077_WYG_008-30a"/>
般義未詳<lb/>
　按竹書武玉十五年初狩方岳此詩葢述其事也許<lb/>
　氏說文云般旋也眉山蘇氏云般遊也般旋般遊正<lb/>
　是狩于方嶽徧于河海之義申培詩説曰此述廵守<lb/>
　之詩為大武之四成<lb/>
魯何以有頌嚴氏曰魯頌頌之變也孔氏曰雖名為頌<lb/>
而體實國風非告神之歌朱子曰著之於篇所以見其<lb/>
僣也春秋書郊禘大雩雉門兩觀猶是意也<lb/>
<pb n="KR3j0077_WYG_008-30b"/>
　按鄭譜及孔疏魯僖公以惠王十九年即位襄王二<lb/>
　十二年薨至文公之時季孫行父請命於周而作其<lb/>
　頌夫頌以形容功德而主告神明者也國人美僖公<lb/>
　之功於既薨之後作頌以告於其神孔氏謂雖名為<lb/>
　頌而體實國風非告神之歌非也葢魯之所以有頌<lb/>
　而無風者為内諱也彼南山敝笱載驅猗嗟諸詩皆<lb/>
　刺魯桓公文姜及莊公也乃不係之魯而係之齊豈<lb/>
　非以滛亂無恥之行當為内諱而姑托之於齊風以<lb/>
<pb n="KR3j0077_WYG_008-31a"/>
　見志與或謂時王褒周公之後比於先代故廵守不<lb/>
　陳其詩是以魯宋獨無風有頌然則有頌者即不得<lb/>
　有風矣何以有周頌而又有王風有豳風而又有豳<lb/>
　頌乎要之魯頌頌禱之辭也葢頌體也頌體則頌之<lb/>
　非云僭也公羊傳曰什一而稅頌聲作史記微子過<lb/>
　殷墟而作雅聲是則雅頌之聲各自為别乎即魯頌<lb/>
　駉篇序曰史克作是頌明作者本意自定為頌體豈<lb/>
　云著之於篇以示僭故不列之風而列之於頌乎舒<lb/>
<pb n="KR3j0077_WYG_008-31b"/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰魯不合作頌故毎篇言頌以名生於不足故也<lb/>
　此則於周頌稍有㣲别者乎<lb/>
有駜序云頌僖公君臣之有道也朱子曰此但燕飲之<lb/>
詩未見君臣有道之意<lb/>
　按詩夙夜在公在公明明箋曰言時臣憂念君事早<lb/>
　起夜寐在于公所明義明德也自今以始歲其有君<lb/>
　子有榖詒孫子箋曰君臣安樂則隂陽和而有豐年<lb/>
　其善道則可以遺子孫非君臣有道而何<lb/>
<pb n="KR3j0077_WYG_008-32a"/>
泮水序云頌僖公能修泮宮也陸氏釋文曰泮半也半<lb/>
有水半無水也集傳曰其東西南方有水形如半璧<lb/>
　按通典曰魯國泗水縣泮水出焉泮魯之水名魯侯<lb/>
　建宫於其上因水以名宫僖公葢從而修之蘇氏曰<lb/>
　僖公因舊而修之是以不見於春秋左傳晉侯濟自<lb/>
　泮泮葢為水名可知鄭箋謂泮之言半陸氏謂半有<lb/>
　水半無水未必然也据明堂位頖宮周學也鄭注頖<lb/>
　班也所以班政教禮器魯人將有事于上帝必先有<lb/>
<pb n="KR3j0077_WYG_008-32b"/>
　事於頖宮則魯於泮水立學以班政教故謂之頖周<lb/>
　人尊魯因以泮宮為諸侯之學泮與頖音同故也觀<lb/>
　振鷺于彼西廱孔氏曰澤名為廱在西有此澤朱氏<lb/>
　曰辟廱在西郊故曰西廱知辟廱以水得名則泮水<lb/>
　之為水名又何疑乎<lb/>
閟宮云實維太王居岐之陽實始翦商毛傳曰翦齊也<lb/>
鄭箋曰翦斷也集傳曰翦斷也太王王迹始著葢有翦<lb/>
商之漸矣<lb/>
<pb n="KR3j0077_WYG_008-33a"/>
　按太王居邠狄人侵之事之以皮幣犬馬珠玉而皆<lb/>
　不免一旦流離播遷徙居岐陽竹書武乙元年邠遷<lb/>
　于岐邑三年命周公亶父賜以岐邑當是時始免播<lb/>
　遷適當新造遽欲斷商可乎楊用修以說文引詩作<lb/>
　戩商戬福也謂太王始受福于商而大其國也於是<lb/>
　以詩之翦字為誤其實非也爾雅釋詁曰勞來强事<lb/>
　謂翦篲勤也太王實始翦商葢謂實始勤商耳與周<lb/>
　書太王其勤王家之意正自相合何當以翦斷訓也<lb/>
<pb n="KR3j0077_WYG_008-33b"/>
𤣥鳥序云祀高禖也集傳曰<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>鳥<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>也高辛氏之妃簡<lb/>
狄祈於髙禖<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>遺卵簡狄吞之而生契事見史記<lb/>
　按毛傳曰春分𤣥鳥降有娀氏女簡狄配高辛氏帝<lb/>
　帝率與祈于郊禖生契故本其為天所命以𤣥鳥至<lb/>
　而生焉初未嘗有吞卵之說也惟史記及鄭箋謂<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>
　鳥翔水遺卵簡狄吞之歐陽修以為怪誕蘇洵以為<lb/>
　簡狄其喪心其實非也葢古無食卵之事簡狄以高<lb/>
　禖見<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>遺卵取而吞之及生契遂謂天所命而降之<lb/>
<pb n="KR3j0077_WYG_008-34a"/>
　以祥非謂無人道而生契也秦本紀曰女修織𤣥鳥<lb/>
　隕卵女修吞之生子大業則吞卵者不獨簡狄矣抱<lb/>
　樸子曰夏后時始食卵簡狄之時無食卵之事故因<lb/>
　以吞卵為異而記之耳<lb/>
殷武云奮伐荆楚孔疏曰周有天下始封熊繹為楚子<lb/>
於武丁之世不知楚君何人也<lb/>
　按方城范氏所藏曾侯鐘銘曰惟王五十有六祀徙<lb/>
　自西陽楚王韵章商曰祀周曰年銘稱祀者葢商之<lb/>
<pb n="KR3j0077_WYG_008-34b"/>
　楚也竹書殷武丁三十二年伐鬼方次于荆三十四<lb/>
　年王師克鬼方氐羌來賓尚書無逸高宗享國五十<lb/>
　有九年則此銘言五十六祀者正髙宗時楚君也<lb/>
　<lb/>
　<lb/>
　<lb/>
　<lb/>
　管城碩記卷八<lb/>
</p>
<p>
</p>
  </div>
</body>
</text>
</TEI>
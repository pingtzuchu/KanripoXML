<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷十九</head>
    <p>
<pb n="KR3j0077_WYG_019-1a"/>
欽定四庫全書<lb/>
　管城碩記卷十九　　翰林院檢討徐文靖撰<lb/>
　　史類二<lb/>
史稱漢髙祖豁達大度規模宏逺然不尚詩書禮文制<lb/>
度大抵襲秦所以漢治不能復古<lb/>
　按髙帝勅太子云吾遭亂世當秦禁學自喜謂讀書<lb/>
　無益洎踐祚以來時方省書乃使人知作者之意追<lb/>
　思昔所行多不是焦竑養正圗解云史稱漢髙帝不<lb/>
<pb n="KR3j0077_WYG_019-1b"/>
　事詩書不喜儒生因其初未見書册與真儒故耳及<lb/>
　稍稍讀書即能知作者之意乂能因書之言省已之<lb/>
　失是古今善讀書者莫如髙帝也惜子嬰降漢蕭何<lb/>
　乃入丞相府收秦圗籍而挾書之令至惠乃除遂使<lb/>
　六經無完文而帝王治天下之大法其載之於書册<lb/>
　者髙帝亦無由見良以商用處士之伊尹周用多才<lb/>
　之姬旦而漢所用者刀筆之吏所收者秦之圗籍已<lb/>
　耳治何由以復古哉<lb/>
<pb n="KR3j0077_WYG_019-2a"/>
雲煙過眼録曰骨咄犀乃蛇角也其性至毒而能解毒<lb/>
故曰蠱毒犀然唐書有骨都國必其地所産今人譌為<lb/>
骨咄耳<lb/>
　按唐書列傳西域骨咄國或曰珂咄羅開元十七年<lb/>
　王俟斤遣子骨都施來朝骨咄正西域國名或以其<lb/>
　産骨咄而名之無所為骨都國也又回紇列傳戛黠<lb/>
　斯國其獸有野馬骨咄黄羊通典俞衸國少牛馬多<lb/>
　貂䑕骨拙拙即咄也山海經廣注古都之蛇角號曰<lb/>
<pb n="KR3j0077_WYG_019-2b"/>
　碧犀骨都古都是皆骨咄之譌耳<lb/>
李義山為懐州李中丞謝上表曰蘇公舊田懐侯故邑<lb/>
注云懐侯未詳韓詩外傳武王更邢丘曰懐括地志懐<lb/>
在武陟歴考傳記未有以此為懐國之邑者<lb/>
　按寰宇記管叔廢絀封康叔為懐侯路史國名記有<lb/>
　懐國即此也其後康叔封衛懐遂為南宫氏國周南<lb/>
　宫中鼎銘曰王命太史括懐土曰中兹懐人内史錫<lb/>
　于琖王作臣今括里汝懐土括即适中即仲表所云<lb/>
<pb n="KR3j0077_WYG_019-3a"/>
　懐侯故邑葢以此也<lb/>
通鑑綱目隋文帝紀史萬嵗討南寧羌入自蜻蛉川質<lb/>
實注云蜻蛉川未詳處所<lb/>
　按隋書史萬嵗𫝊入自蜻蛉川經弄凍次小勃弄大<lb/>
　勃弄至于南中漢志越巂郡有蜻蛉縣應劭曰蜻蛉<lb/>
　水出西東入江水經注若水逕雲南郡遂久縣蜻蛉<lb/>
　水入焉水出蜻蛉縣西東逕其縣下縣以氏焉今姚<lb/>
　安府蜻蛉河至大姚縣東南入金沙江也<lb/>
<pb n="KR3j0077_WYG_019-3b"/>
輿地志曰巢縣臥牛山後有桀王城晉地理志注云桀<lb/>
死於是未詳<lb/>
　按竹書紀年夏帝癸三十一年商師征三朡戰于郕<lb/>
　獲桀于焦門放之于南巢殷成湯二十年夏桀卒于<lb/>
　亭山禁弦歌舞即是山也<lb/>
通鑑太平興國七年帝召趙普諭以昭憲太后之遺㫖<lb/>
普對曰太祖已誤陛下豈容再誤廷美遂得罪旋貶西<lb/>
京畱守趙普又以廷美居西京非便諷知開封府李符<lb/>
<pb n="KR3j0077_WYG_019-4a"/>
上言廷美怨望詔貶房州憂悸成疾卒<lb/>
　按宋袁褧楓窗小牘曰趙韓王疾夜夢甚惡使道流<lb/>
　上章禳謝道流請章㫖趙難言之從枕躍起索筆自<lb/>
　草曰情闗母子弟及自出於人謀計協臣民子賢難<lb/>
　違乎天意乃慿幽祟逞此强陽瞰臣血氣之衰肆彼<lb/>
　魘呵之厲倘合帝心誅既不誣管蔡幸原臣死事堪<lb/>
　永謝朱均<hi>云云</hi>密封令勿發向空焚之火正爇函為<lb/>
　大風所掣吹墮朱雀門為人所得𫝊誦於時竟不起<lb/>
<pb n="KR3j0077_WYG_019-4b"/>
　按南史沈約𫝊曰約病夢和帝劍斷其舌召巫視之<lb/>
　巫言如夢乃呼道士奏赤表於天稱禪代之事不由<lb/>
　已出今太宗於太祖子徳昭使之驚懼自殺普已窺<lb/>
　見其心矣於其弟廷美使之憂悸成疾則普之奸佞<lb/>
　有以致之其被㝠誅也不亦宜哉<lb/>
五代唐同光三年九月議伐蜀以魏王繼岌充西川四<lb/>
面行營都統戊申大軍西行入散闗倍道而進遂逼成<lb/>
都蜀王輿櫬出降<lb/>
<pb n="KR3j0077_WYG_019-5a"/>
　按荆溪呉氏林下偶談曰蜀王衍荒淫惑於宦人王<lb/>
　承休遂决秦州之幸詔下中外切諫母后泣而止之<lb/>
　以至絶食皆不從前秦州節度判官蒲禹卿叩馬泣<lb/>
　血上表累千五百餘言且曰望陛下以名教而自節<lb/>
　以禮樂而自防循道徳之規受師𫝊之訓知社稷之<lb/>
　不易想稼穡之最難惜髙祖之基扃似太宗之臨御<lb/>
　賢賢易色孜孜為心無稽之言勿聽弗詢之謀勿庸<lb/>
　聽五音而受諫以三鏡而照懐少止息於諸處林亭<lb/>
<pb n="KR3j0077_WYG_019-5b"/>
　多省覽於前王書史别修上徳用卜逺圖莫遣色荒<lb/>
　勿令酒惑常親政事勿恣閒遊又曰陛下與唐主方<lb/>
　申懽好信幣交馳但慮聞道聖駕親行别懐疑忌其<lb/>
　或専差使命請陛下境上㑹盟未審聖躬去與不去<lb/>
　又曰陛下纂承以來率意頻離宫闕勞心費力有何<lb/>
　所為此際依然整蹕又擬逺别宸宫昔秦王之鑾駕<lb/>
　不回煬帝之龍舟不返又曰忍教置却宗祧言将道<lb/>
　斷使蒸民以何托令慈母以何辜若不慮於危亡但<lb/>
<pb n="KR3j0077_WYG_019-6a"/>
　恐乖於仁孝又曰劉禪俄降於鄧艾李勢遽歸於桓<lb/>
　温皆為不取直言不恤政事不信王道不念生靈以<lb/>
　至國人之心無一可保山河之險無一可慿衍竟不<lb/>
　從行至緜谷唐師已入其境狼狽而歸遂降魏王繼<lb/>
　岌當五代時忠義之士落落如晨星歐公作史嘗有<lb/>
　五代無全人之嘆幸而有焉則又為之咨嗟嘆息反<lb/>
　覆不置如蒲禹卿之忠諫非特蜀之所少亦天下所<lb/>
　希有也然史中曾不少槩見但云衍幸秦州羣臣切<lb/>
<pb n="KR3j0077_WYG_019-6b"/>
　諫而已豈歐公偶失此耶予於太平廣記得此事故<lb/>
　表而出之又陳履常後山叢談曰五代史家人𫝊柴<lb/>
　后邢州龍岡人世宗紀為堯山人拓䟦思恭思敬兄<lb/>
　弟也而誤為一人此亦讀史者所不可不知也<lb/>
王陽明紀夢詩序曰正徳庚辰八月廿八夕臥小閣忽<lb/>
夢晉忠臣郭景純氏以詩示予且極言王導之奸謂世<lb/>
之人徒知王敦之逆而不知王導實隂主之其言甚長<lb/>
不能盡録覺而書其所示詩於壁其詩曰我昔明易道<lb/>
<pb n="KR3j0077_WYG_019-7a"/>
故知未來事時人不我識遂𫝊躭一技一思王導徒神<lb/>
器良久覬諸謝豈不力伯仁見其底所以敦者仇罔顧<lb/>
天經與地義不然百口未負托何忍置之於死地我於<lb/>
斯時知有分日中斬柴市我死何足悲我生良有以九<lb/>
天一人拊膺悲晉室諸公亦可耻舉目山河徒嘆非攜<lb/>
手登亭空洒淚王導真奸雄千載人未議偶感君子談<lb/>
中及重與冩真記固知倉卒不成文自今當與頻謔戲<lb/>
倘其為我一表揚萬世萬世萬萬世<lb/>
<pb n="KR3j0077_WYG_019-7b"/>
　按朱氏黼曰王敦之反王導不能無罪也晉靈公欲<lb/>
　殺趙盾盾出奔其弟趙穿遂弑靈公於桃園春秋書<lb/>
　曰趙盾弑其君夷臯客有毁郭解者解之客殺之公<lb/>
　孫𢎞曰解雖不知其罪甚於解殺之遂族解二事雖<lb/>
　不同原心定罪推其所自來盾解固有難辭其責者<lb/>
　導既當國敦其從父兄也以王氏失職致興兵犯順<lb/>
　導不能防之於始又不能止之於今雖欲辭其責可<lb/>
　乎賊既東下始闔門待罪至石頭失守位爵如昨至<lb/>
<pb n="KR3j0077_WYG_019-8a"/>
　行胸臆報恩怨不免假手於賊自我不殺伯仁伯仁<lb/>
　由我而死一語推之導雖有格天之烈葢世之功欲<lb/>
　免趙盾郭解之誅終不能也又黄東發曰王導在江<lb/>
　左為一時偷安之謀無十年生聚之計陳頵勸抑浮<lb/>
　競不能從也王敦殺周戴不肯救也卞敦不赴國難<lb/>
　不能戮也郭黙害劉𦙍不能問也庾亮召蘇峻不能<lb/>
　止也石勒冦襄陽大疫死大半病不能乗也天降淫<lb/>
　雨三月不止困不能乗也晉帝拜其妻曹氏不能辭<lb/>
<pb n="KR3j0077_WYG_019-8b"/>
　也又隂拱中立以觀王敦之成敗而胸懐異謀觀敦<lb/>
　與導書平京師日當親割温嶠之舌非素有謀約者<lb/>
　敢為此言敦已伏誅當加戮尸汚宫之罪又請以大<lb/>
　将軍禮葬之敦死後導與人言恒稱大将軍昔日為<lb/>
　桓文之舉此為漏網逆臣無疑徒以子孫貴盛史家<lb/>
　掩惡以欺萬世謂之江左夷吾管氏輿臺亦羞之矣<lb/>
　夫陽明罪導托之於夢不知其誠然否也若朱氏黄<lb/>
　氏之說導之罪真有難逭者矣<lb/>
<pb n="KR3j0077_WYG_019-9a"/>
五代唐主餌方士靈丹疽發背召齊王璟入侍疾謂璟<lb/>
曰吾餌金石始欲益夀乃更傷生汝宜戒之<lb/>
　按唐㧾章元年十月東天竺烏徒國長年婆羅門盧<lb/>
　加逸多受詔合丹上將餌之郝處俊諫曰昔貞觀末<lb/>
　先帝令婆羅門僧那羅爾婆婆寐依其本國仙方合<lb/>
　長年神藥徵求靈草秘石歴年而成先帝服之竟無<lb/>
　異效大漸之日名醫莫知所為欲歸罪於胡人將伸<lb/>
　大戮又恐取笑夷狄遂止龜鑑若是惟陛下深察又<lb/>
<pb n="KR3j0077_WYG_019-9b"/>
　按貞觀二十二年王𤣥册奉使天竺㑹天竺王尸羅<lb/>
　逸多死其國大亂假令果有長年仙方其本國之王<lb/>
　久應服之乃亦既死矣而太宗猶垂涎於彼國仙方<lb/>
　何其迷而不悟耶如南唐烈祖之輩無足論已文選<lb/>
　詩曰服食求神仙多為藥所誤殊令人發深省也<lb/>
唐子西辨陳夀蜀不置史官論曰觀後主景曜元年史<lb/>
官奏景星見於是大赦改元而曰蜀不置史官妄矣<lb/>
　按常璩劉先主志建安二十四年先主定漢中時州<lb/>
<pb n="KR3j0077_WYG_019-10a"/>
　後部司馬張裕亦知占術坐漏言言先主得蜀寅卯<lb/>
　之間當失先主惡之不立史館陳夀所志非妄也<lb/>
唐張說上大衍厯序云謹以開元十六年八月端午赤<lb/>
光照室之夜獻之端午八月五日也<lb/>
　按明皇雜録𤣥宗八月五日誕降宴宰相於花蕚樓<lb/>
　唐類表有宋璟請以八月五日為千秋節表月惟仲<lb/>
　秋日在端午則是凡月五日可稱端午也唐文宗開<lb/>
　成元年歸融為京兆尹時兩公主出降府司供帳事<lb/>
<pb n="KR3j0077_WYG_019-10b"/>
　繁又俯近上已曲江賜宴奏請改日上曰去年重陽<lb/>
　取九月十九日未失重陽之意今改取十三日可也<lb/>
　則是上已不必初三重陽不必初九也劉槙魯都賦<lb/>
　素秋二七天漢指隅人胥祓禳國子水嬉則以七月<lb/>
　十四日為脩禊也東坡在海南蓻菊九畹以十一月<lb/>
　望與客泛菊作重九又以仲冬十五日為重陽也<lb/>
華陽國志公孫述廢銅錢置鐵錢百姓貨賣不行<lb/>
　按通典梁普通中乃議盡罷銅錢更鑄鐵錢人以鐵<lb/>
<pb n="KR3j0077_WYG_019-11a"/>
　錢易得盡皆私鑄及大同以後所在鐵錢遂如丘山<lb/>
　物價騰貴任昉贈到溉詩云鐵錢兩當一百易代名<lb/>
　實葢謂此也陳鐵錢不行南唐李氏又鑄鐵錢宋太<lb/>
　祖令收民間鐵錢鑄農器給江北流民復業者黄山<lb/>
　谷詩紫薓可劚宜充貢青鐵無多莫鑄錢葢謂此也<lb/>
陳善捫蝨新話曰蘭亭序豈非佳作然天朗氣清不合<lb/>
時景絲竹管絃語又重複故不得入選<lb/>
　按晉李顒悲春日曰舒朗景之淑鮮湛方生懐春賦<lb/>
<pb n="KR3j0077_WYG_019-11b"/>
　曰何陽節之清淑陸機詩曰節運同可悲莫若春氣<lb/>
　甚和風未及燠遺凉清且凛天朗氣清何嘗不合時<lb/>
　景乎又石氏星簿讃曰器府掌固絲竹管絃漢張禹<lb/>
　𫝊曰後堂理絲竹管絃四字皆有所本語乂何嘗重<lb/>
　複乎<lb/>
荆楚嵗時記曰七月七日為牽牛織女聚㑹之夜春秋<lb/>
運斗樞云牽牛神名畧佐助期云織女神名收隂<lb/>
　按開元占經引佐助期曰牽牛主闗梁神名畧緒熾<lb/>
<pb n="KR3j0077_WYG_019-12a"/>
　今本嵗時記畧下缺緒熾二字知故書之磨滅者多<lb/>
　矣陶𢎞景刀劍録曰宋順帝以昇明元年掘得一刀<lb/>
　光照一室帝竒之二年七月帝使楊玉候織女玉候<lb/>
　女不得懼死遂用以弑帝而北史作千牛備身刀非<lb/>
　也又按大戴禮是月織女東向葢星象爾也豈其如<lb/>
　人間夫婦之㑹聚哉<lb/>
王褒講徳論宣王得白狼而夷狄賓纂注曰史記穆王<lb/>
征犬戎得四白狼以歸今云宣王未詳<lb/>
<pb n="KR3j0077_WYG_019-12b"/>
　按瑞應圖曰王者仁徳則白狼見周宣王時白狼見<lb/>
　西國滅後魏書靈徵志曰太安三年三月有白狼一<lb/>
　見於太平郡議者曰先帝本封之國而白狼見焉無<lb/>
　窮之徵也周宣王得之而犬戎服<lb/>
事物紺珠曰鵸䳜如烏九首六尾善笑自為雌雄<lb/>
　按山海經鵸䳜有二出帶山者如烏而五采赤文自<lb/>
　為牝牡出翼望山者如烏三首六尾善笑以其名同<lb/>
　而一之非是<lb/>
<pb n="KR3j0077_WYG_019-13a"/>
劉劭人物志簡暢而明砭火之徳也文寛夫曰明砭無<lb/>
意義自東晉諸公草書啓字為然疑謂簡暢而明啓<lb/>
　按人物志體别篇砭清激濁利害篇其道亷而且砭<lb/>
　接識篇故能識訶砭之明是豈盡為啓字之譌乎延<lb/>
　明注明而不砭則翳又砭去纎芥則砭為借用之事<lb/>
　無疑<lb/>
韻府冬韻五松注始皇逢疾風暴雨避五松下因封為<lb/>
大夫<lb/>
<pb n="KR3j0077_WYG_019-13b"/>
　按始皇本紀二十八年乃遂上泰山立石封祠祀下<lb/>
　風雨暴至休於樹下因封其樹為五大夫五大夫葢<lb/>
　一官之名耳本紀有丞相隗林丞相王綰卿李斯卿<lb/>
　王戊五大夫趙嬰五大夫楊樛又漢食貨志文帝用<lb/>
　晁錯言令人入粟邉六百石封上造稍増至四千石<lb/>
　為五大夫萬二千石為大庶長則五大夫為一官可<lb/>
　知非封五松為大夫也<lb/>
史記平凖書曰至孝文時更鑄四銖錢其文為半兩索<lb/>
<pb n="KR3j0077_WYG_019-14a"/>
隱曰錢譜云文為漢興也<lb/>
　按漢書食貨志周景王卒鑄大錢文曰寶貨秦銅質<lb/>
　如周錢文曰半兩重如其文皆謂所鑄之錢文未有<lb/>
　以錢為幾百幾千文者後魏書食貨志云武定六年<lb/>
　齊文襄王以錢文五銖名須稱實宜稱錢一文重五<lb/>
　銖者聽入市用又楊道穆傳時用錢稍薄道穆表曰<lb/>
　自頃以私鑄薄濫官司糾繩挂網非一在市銅價八<lb/>
　十一文得銅一斤又曰論今據古宜改鑄大錢文載<lb/>
<pb n="KR3j0077_WYG_019-14b"/>
　年號以記其始則一斤所成止七十六文又吕隆傳<lb/>
　曰河西之民不得農植榖價湧貴斗直錢五千文後<lb/>
　世因之以為幾十文百文<lb/>
晉傅𤣥彈棋賦序漢成帝好蹴踘劉向以為勞人體竭<lb/>
人力非至尊所宜御乃因其體作彈棋<lb/>
　按漢書成帝紀賛稱其臨朝淵嘿尊嚴若神而蹴踘<lb/>
　之好史皆不書僅見於彈棋傳序向既以蹴踘為非<lb/>
　則宜諫止而又為之作彈棋何也五代周世宗曰擊<lb/>
<pb n="KR3j0077_WYG_019-15a"/>
　毬蹋踘乃下流小人輕薄之事豈王者之所為讀唐<lb/>
　紀穆宗即位十二月壬午擊踘於左神䇿軍長慶元<lb/>
　年辛卯擊踘於麟徳殿二年十二月因擊毬暴得疾<lb/>
　四年正月敬宗即位二月丁未擊踘於中和殿戊申<lb/>
　擊踘於飛龍院已酉擊踘用樂四月丙申擊踘於清<lb/>
　思殿寶歴二年六月甲子觀驢踘角觝於三殿父子<lb/>
　相繼以擊踘為事至今讀之使人慨然<lb/>
貨殖傳范蠡乗扁舟浮江湖變名姓適齊為䲭夷子皮<lb/>
<pb n="KR3j0077_WYG_019-15b"/>
師古曰自號䲭夷者言若盛酒之䲭夷多所容受而可<lb/>
卷懐與時張㢮也䲭夷皮之所為故曰子皮<lb/>
　按史記列傳呉王賜子胥屬鏤之劍子胥自剄死呉<lb/>
　王乃取子胥尸盛以䲭夷革浮之江中應劭曰取馬<lb/>
　革為䲭夷榼形蠡自號為䲭夷子皮者意以子胥不<lb/>
　死則呉不亡胥死而呉亡越霸功皆已出䲭夷之盛<lb/>
　已實致之猶以長狄名子之意耳韓子曰田成子去<lb/>
　齊亡之燕䲭夷子皮負傳而從夫田常非可從者而<lb/>
<pb n="KR3j0077_WYG_019-16a"/>
　蠡從之其後居陶致長男吝財殺弟皆由蠡功利未<lb/>
　忘故致此耳小顔以多所容受而可卷懐予之未必<lb/>
　然也<lb/>
漢武五子傳張富昌為題侯孟康曰縣名晉灼曰地理<lb/>
志無<lb/>
　按漢地理志清河郡有<graphic n="KR2007" url="https://raw.githubusercontent.com/kanripo/KR-Gaiji/master/images/KR2007.png" mimeType="image/png"/>題縣顔注<graphic n="KR2007" url="https://raw.githubusercontent.com/kanripo/KR-Gaiji/master/images/KR2007.png" mimeType="image/png"/>古莎字孟氏<lb/>
　謂縣名即此帝京景物略曰房山縣西南四十里有<lb/>
　山曰白帶山生<graphic n="KR2007" url="https://raw.githubusercontent.com/kanripo/KR-Gaiji/master/images/KR2007.png" mimeType="image/png"/>題草又曰<graphic n="KR2007" url="https://raw.githubusercontent.com/kanripo/KR-Gaiji/master/images/KR2007.png" mimeType="image/png"/>題山藏石經者千年<lb/>
<pb n="KR3j0077_WYG_019-16b"/>
　矣一曰石經山姚廣孝詩峩峩石經山連峰吐金碧<lb/>
　秀氣鍾<graphic n="KR2007" url="https://raw.githubusercontent.com/kanripo/KR-Gaiji/master/images/KR2007.png" mimeType="image/png"/>題勝槩擬西域<lb/>
杜牧齊安晚秋詩可憐赤壁爭雄渡郝注赤壁屬黄州<lb/>
　按張耒續明道雜志曰周瑜破曹公於赤壁云陳於<lb/>
　江北而黄州江東西流無江北至漢陽江西北流復<lb/>
　有赤壁山疑漢陽是瑜戰處東坡賦以孟徳之困於<lb/>
　周郎為在黄州誤也又按三國志曹操與周瑜遇赤<lb/>
　壁初戰操軍不利引次江北後有烏林之敗元和志<lb/>
<pb n="KR3j0077_WYG_019-17a"/>
　赤壁山在鄂州蒲圻縣西一百二十里北岸烏林與<lb/>
　赤壁相對即周瑜焚曹操船處牧又有詩云烏林芳<lb/>
　草合赤壁健㠶開是也郝注赤壁在黄州隋黄州本<lb/>
　南齊齊安郡而牧齊安晚秋詩有赤壁爭雄渡之句<lb/>
　誤始於牧坡賦又以牧誤也<lb/>
呉地記嘉興縣南一百里有語兒亭句踐令范蠡取西<lb/>
施以獻夫差西施於路與蠡潛通三年始達於呉遂生<lb/>
一子至此亭一嵗能言遂名語兒亭<lb/>
<pb n="KR3j0077_WYG_019-17b"/>
　按越絶書曰越乃飾美女西施鄭旦使大夫種獻之<lb/>
　於呉王王大悅又曰女陽亭者句踐八官於吳夫人<lb/>
　從道産女此亭養於李鄉句踐勝呉更名女陽就李<lb/>
　為語兒鄉据此則獻西施者非蠡且越呉最近安得<lb/>
　三年始達乎記說殊謬<lb/>
黄伯思校定焦贛易林序云若房封事所謂辛酉太陽<lb/>
精明丙戍䝉氣復起之類孟康注之甚詳<lb/>
　按京房傳房上封事曰辛酉吕來太陽精明迺辛已<lb/>
<pb n="KR3j0077_WYG_019-18a"/>
　蒙氣復起至陜復上封事曰戊子到五十分蒙氣復<lb/>
　起無丙戍蒙氣復起之說<lb/>
伯思論黄庭云逸少以晉穆帝升平五年卒後哀帝興<lb/>
寧二年始降黄庭於世安得逸少預書之晉書本傳山<lb/>
隂養鵞道士云為冩道徳經當舉羣相贈初未嘗言冩<lb/>
黄庭也即黄庭非逸少書無疑太白詩山隂道士如相<lb/>
見應冩黄庭換白鵞初未嘗攷退之詩第云數紙尚可<lb/>
博白鵞而不言黄庭為覺其謬<lb/>
<pb n="KR3j0077_WYG_019-18b"/>
　按太白題右軍詩掃素冩道經筆精妙入神書罷籠<lb/>
　鵞去何曽别主人亦未嘗言黄庭也安得借韓以誚<lb/>
　李又陶隱居與梁武帝啓云逸少有名之蹟不過數<lb/>
　首黄庭勸進告誓等不審猶有存否徐季海古蹟記<lb/>
　云𤣥宗時大王正書三卷以黄庭為第一太白以黄<lb/>
　庭遠勝道徳山隂道士如若識此應要寫黄庭換鵞<lb/>
　而不要寫道徳矣豈未嘗考之謂伯思以右軍卒後<lb/>
　二年黄庭始出葢緣真誥翼真之說而未嘗考也後<lb/>
<pb n="KR3j0077_WYG_019-19a"/>
　漢書曰初許劭與從兄靖俱有髙名而真誥以靖為<lb/>
　許長史六世族祖劭為五世族祖考據殊失又安見<lb/>
　黄庭降世之年必無譌耶<lb/>
唐武后光宅四年正月毁乾元殿作明堂證聖元年火<lb/>
焚之萬嵗登封二年三月復作明堂<lb/>
　按明堂作於武后李白明堂賦一則曰天皇先天中<lb/>
　宗奉天累聖纂就鴻業克宣再則曰天后勤勞輔政<lb/>
　兮中宗以欽明克昌絶不以明堂作於武后而獨以<lb/>
<pb n="KR3j0077_WYG_019-19b"/>
　勤勞輔政歸之隱然黜武氏之號係嗣聖之年為天<lb/>
　下扶三綱立人極云何歐陽子秉筆迷至公唐經亂<lb/>
　周紀凡例孰比容宜乎其見嗤於紫陽也<lb/>
鄭瑗井觀𤨏言曰袁紹檄豫州曹操檄江東將校部曲<lb/>
皆云如律令今道家符咒類言急急如律令資暇錄謂<lb/>
令讀為零律令雷邉疾鬼其說怪誕不足信<lb/>
　按史記主父偃傳上書闕下召入見所言九事其八<lb/>
　事為律令又三王世家丞相下中二千石二千石下<lb/>
<pb n="KR3j0077_WYG_019-20a"/>
　郡太守諸侯相丞書從事下當用者如律令漢書宣<lb/>
　帝詔令甲死者不可生文頴曰蕭何承秦法所作為<lb/>
　律令侓經是也天子詔所増損不在律上者為令又<lb/>
　儒林傳叙請著功令它如律令師古曰功令篇名若<lb/>
　今選舉令此外並如舊律令唐書太宗謂侍臣曰朕<lb/>
　比來决事或不能皆如律令葢當時律例法令皆有<lb/>
　一定之規依而行之故曰如<lb/>
吕本中曰宋仁宗好儒崇學扶植斯道王堯臣及第賜<lb/>
<pb n="KR3j0077_WYG_019-20b"/>
中庸篇吕臻及第賜大學篇是已開四書之端矣<lb/>
　按神宗熈寧四年二月更定科舉法以經義取士王<lb/>
　安石請廢春秋儀禮八月帝命復以春秋三傳取士<lb/>
　而儀禮廢矣八年六月頒安石所修詩書周禮新義<lb/>
　於學官以取士而先儒傳注廢矣徽宗政和中蔡京<lb/>
　趙挺當國以詩為元祐學術諸士庶有傳習詩賦者<lb/>
　杖一百而風雅之道廢矣又禁士大夫不得讀史春<lb/>
　秋三傳俱束髙閣宣和間王楚撰博古圖中所引用<lb/>
<pb n="KR3j0077_WYG_019-21a"/>
　乃至以州吁為衛大夫髙克為衛文公故洪氏以為<lb/>
　當時書局學士亦不曽讀毛詩也而詩學與春秋俱<lb/>
　廢矣寧宗慶元二年劉徳秀奏言偽學之魁以匹夫<lb/>
　竊人主之柄鼓動天下故文風未能丕變乞將語錄<lb/>
　之煩盡行除毁是科葉翥倪思知貢舉士子文有稍<lb/>
　渉義理者悉見黜落而六經語孟中庸大學之書悉<lb/>
　為世禁矣夫經學至宋發揮殆盡亦至宋而屢遭廢<lb/>
　毁豈六經四子亦不能逃陽九百六之數耶若仁宗<lb/>
<pb n="KR3j0077_WYG_019-21b"/>
　以中庸大學賜新及第者則實與漢帝表章六經有<lb/>
　同功矣<lb/>
徐陵玉臺新詠序絳鶴晨嚴銅蠡晝靜注引趙岐注孟<lb/>
云追蠡欲絶之貌<lb/>
　按文子曰聖人法蠡蚌而閉戸後漢禮儀志殷以水<lb/>
　徳王故以螺著門戸應劭風俗通門戸鋪首謹按百<lb/>
　家書公輸班之水見蠡曰見汝形蠡適出頭班以足<lb/>
　畫圖之蠡引閉其戸終不可得開遂施之門戸云蠡<lb/>
<pb n="KR3j0077_WYG_019-22a"/>
　與螺同謂以銅為蠡形於鋪首故曰銅蠡陳檢討林<lb/>
　蕙堂集序銅蠡夜滴注引徐孝穆銅蠡晝靜又引後<lb/>
　漢張衡漏水制以銅為器皆誤解銅蠡也<lb/>
漢書律厯志治厯者二十餘人方士唐都巴郡落下閎<lb/>
與焉師古曰姓唐名都姓落下名閎<lb/>
　按史記律書注引益部耆舊傳曰閎字長公明曉天<lb/>
　文隱於落下落下葢巴郡之地名也小顔以為姓落<lb/>
　下非正字通謂姓落名下閎亦非<lb/>
<pb n="KR3j0077_WYG_019-22b"/>
筆叢曰竹書貞定王元年于越徙都瑯邪呉越春秋文<lb/>
頗與此合然非齊之瑯邪或呉越間地名有偶同者<lb/>
　按山海經瑯邪臺在渤海間瑯邪之東郭璞曰瑯邪<lb/>
　者越王句踐入霸中國之所都越絶書曰句踐徙瑯<lb/>
　邪起觀臺臺周七里以望東海何謂非齊之瑯邪<lb/>
筆叢引真誥曰洪崖先生今為青城洞真仙傳又曰洪<lb/>
崖山在豫章之西山何耶葢青城為古洪崖所理而豫<lb/>
章則唐張氲隱處也<lb/>
<pb n="KR3j0077_WYG_019-23a"/>
　按宋謝莊有遊豫章西山觀洪崖井詩梁元帝廬山<lb/>
　碑序東瞻洪井若使豫章之洪崖因唐張氲而名劉<lb/>
　宋蕭梁之人安得預知之<lb/>
王弇州曰道藏内隂符經凡數十種注釋亦如之獨趙<lb/>
文敏書最為定本他本有自然之道六十八字朱元晦<lb/>
謂其理獨妙不過以其有隂陽八卦律厯諸語而深契<lb/>
之耳不知有此正所以非隂符也<lb/>
　按唐李筌傳驪山老母曰隂符三百餘言百言演道<lb/>
<pb n="KR3j0077_WYG_019-23b"/>
　百言演法百言演術則自觀天之道執天之行至自<lb/>
　然之道靜故天地萬物生浸故隂陽勝凡三百七十<lb/>
　九字陸龜蒙讀隂符經詩清晨整冠坐朗詠三百言<lb/>
　皮日休和讀隂符經三百八十言出自伊耆氏二公<lb/>
　所讀之本只三百八十餘字去筌未逺當必無差下<lb/>
　乂有隂陽相推而生變化凡六十四字疑後人注釋<lb/>
　之語而誤入也但据明堂位伊耆氏之樂伊耆神農<lb/>
　非黄帝也而中興書目以為隂符經黄帝之書或云<lb/>
<pb n="KR3j0077_WYG_019-24a"/>
　受之廣成子或云與風后元女論隂陽六甲退而自<lb/>
　著其事隂者暗也符者合也天機暗合於事機故曰<lb/>
　隂符黄山谷謂隂符出於筌熟讀其文知非黄帝書<lb/>
　蔡西山曰此書即筌所為也<lb/>
陸天隨詩持贈敢齊青玉案醉吟偏稱紫荷筒郝天挺<lb/>
注南史劉杳著紫荷槖前漢張安世傳持槖簪筆之意<lb/>
而劉偉明乃以荷為芰荷之荷<lb/>
　按老杜又示宗武詩試吟青玉案莫羡紫羅囊陸詩<lb/>
<pb n="KR3j0077_WYG_019-24b"/>
　祖之但持槖簪筆見趙充國傳郝以安世傳誤又杳<lb/>
　傳見梁史而南史無也方岳啓儼入花磚之直聿髙<lb/>
　荷槖之班真徳秀啓柏臺彈奏之公若判白黑荷槖<lb/>
　論思之益如炳丹青皆誤為芰荷之荷非只一偉明<lb/>
　也<lb/>
大荒北經曰蚩尤作兵伐黄帝帝乃令應龍攻之郭璞<lb/>
曰黄帝亦教虎豹熊羆以與炎帝戰於阪泉見史記<lb/>
　按漢書王莽傳曰黄帝之時中黄直為將破殺蚩尤<lb/>
<pb n="KR3j0077_WYG_019-25a"/>
　黄海曰黄帝工師名蒼龍將名應龍管子曰黄帝得<lb/>
　蒼龍辨乎東方使為工師葢太昊以龍紀官帝因之<lb/>
　應龍蒼龍皆官名也郭氏以虎豹熊羆例之其㫖失<lb/>
　矣<lb/>
姚氏殘語曰温彦威使三京得偽劉詞臣馬定國云石<lb/>
鼓非周宣王時事乃後周文帝獵於岐陽所作也史大<lb/>
統十一年獵於白水遂狩岐陽<lb/>
　按史梁武帝大同元年即魏文帝寶炬大統元年也<lb/>
<pb n="KR3j0077_WYG_019-25b"/>
　大統十一年狩於岐陽時宇文泰雖為大丞相安得<lb/>
　以大統為後周也後周武帝宇文邕保定元年十一<lb/>
　月狩於岐陽非文帝也若以石鼓為魏文帝造石鼓<lb/>
　文云嗣王始古我來大統十一年安得仍稱嗣王且<lb/>
　三代以下無有天子稱王者若以為周保定造狩以<lb/>
　十一月又與石鼓文所稱霝雨淖淵若華楊柳帛魚<lb/>
　<graphic n="KR1788" url="https://raw.githubusercontent.com/kanripo/KR-Gaiji/master/images/KR1788.png" mimeType="image/png"/>
                    <graphic n="KR1788" url="https://raw.githubusercontent.com/kanripo/KR-Gaiji/master/images/KR1788.png" mimeType="image/png"/>景物殊違也昭四年左傳成有岐陽之蒐杜預<lb/>
　曰成王歸自奄大蒐於岐山之陽爾雅注春獵為蒐<lb/>
<pb n="KR3j0077_WYG_019-26a"/>
　書多方維五月丁亥王來自奄至于宗周石鼓文曰<lb/>
　唯丙申周五月夏三月也丙申丁亥之後十日也於<lb/>
　時為季春則又與石鼓所言景物侔也董逌程迴以<lb/>
　為周成王鼓者是也又馬定國字子卿仕金為翰林<lb/>
　學士姚氏云偽劉詞臣亦非<lb/>
程大昌演繁露曰古字不拘偏旁多借同聲用之漢志<lb/>
疇人疑籌人也從算厯言之比疇列之疇於義為徑<lb/>
　按汲冡周書文王將畋史編卜之曰將大獲非熊非<lb/>
<pb n="KR3j0077_WYG_019-26b"/>
　羆天遣大師以佐昌臣太祖史疇為禹卜畋得臯陶<lb/>
　其兆類此則是史疇之後世掌天官故以精於算厯<lb/>
　者為疇人子弟也程以籌疇同聲借用之非也漢書<lb/>
　如淳注世世相承為疇亦非<lb/>
通鑑魏王珪北巡至濡源史炤釋文濡水出涿郡胡身<lb/>
之謂濡水有二水經云濡水從塞外來東南過遼西令<lb/>
支縣北又東過海陽縣此又一濡水也魏王珪北巡濡<lb/>
源正此地<lb/>
<pb n="KR3j0077_WYG_019-27a"/>
　按薛收元經傳曰猗盧者匈奴種也其先分國為三<lb/>
　部一曰昭帝神元統一部居上谷之北濡源二曰桓<lb/>
　帝居代北叄合陂三曰穆帝猗盧居定襄盛樂城其<lb/>
　後猗盧強盛總攝三部葢後魏拓䟦之先然則珪所<lb/>
　巡正上谷涿郡濡源耳身之以為誤非也<lb/>
史記魯世家人或譖周公周公奔楚邵寶曰周公避流<lb/>
言嘗居東矣魯公封也不之魯而之楚乎楚夷狄之國<lb/>
公且膺之而忍一朝居耶<lb/>
<pb n="KR3j0077_WYG_019-27b"/>
　按國䇿季歴葬於楚山之尾周季婦鼎銘王在成周<lb/>
　王徙於楚麓括地志終南山一名楚山在雍州萬年<lb/>
　縣南五十里周公奔楚當即謂楚山之尾而依於祖<lb/>
　墓况是時鬻熊以文王師而封楚周公何遽膺之且<lb/>
　懲荆舒者魯僖豈周公耶<lb/>
大荒東經有神人面獸身名奢比尸惟帝俊下友郭曰<lb/>
未聞<lb/>
　按山海經帝俊生帝鴻注以帝俊為黄帝冠編黄帝<lb/>
<pb n="KR3j0077_WYG_019-28a"/>
　友奢比友地典即經所謂帝俊下友也至人面獸身<lb/>
　猶後世所謂李廣猿臂専諸熊背之類無足怪也<lb/>
字書儜音能困弱也引韓昌黎詩始知樂名教何用苦<lb/>
拘儜<lb/>
　按宋史王微報何偃書吾本儜人加疹意惛北史崔<lb/>
　浩傳儜兒情見正望固河自守免死為幸無北渡意<lb/>
　也南史宋明帝王后兄景文曰后在家為儜弱婦人<lb/>
　不知今叚遂能剛正如此則儜字以儜弱為正解韓<lb/>
<pb n="KR3j0077_WYG_019-28b"/>
　詩拘儜借用耳<lb/>
陳白沙詩秦傾武穆因張浚楊用修曰張俊附秦檜而<lb/>
傾岳忠武者張浚廣漢人嘗稱飛忠孝人也浚為都督<lb/>
俊為樞宻浚與俊豈可混為一人今士大夫例以傾岳<lb/>
為浚之短受誣千載白沙自語録擊壤集外胸中全無<lb/>
古今無怪其然<lb/>
　按宋史建炎元年張浚劾李綱以私意殺侍從不可<lb/>
　居相位且論其買馬招軍擅易詔令十數事黄潜善<lb/>
<pb n="KR3j0077_WYG_019-29a"/>
　汪伯彦等復力排綱遂罷綱提舉洞霄宫此廣漢之<lb/>
　張浚也三年苖傅劉正彦作亂張浚吕頥浩㑹師勤<lb/>
　王張俊亦引所部八千人至平江浚諭俊以將起兵<lb/>
　問罪俊泣拜夏四月以張浚知樞宻院事紹興四年<lb/>
　三月罷張浚為資政殿大學士十一月復以張浚知<lb/>
　樞宻院事視師鎮江此樞宻即廣漢之張浚非張俊<lb/>
　也五年春正月張浚還自鎮江以張俊為江東宣撫<lb/>
　使帥師次於建康二月以趙鼎張浚為尚書左右僕<lb/>
<pb n="KR3j0077_WYG_019-29b"/>
　射兼知樞宻院事此亦廣漢之張浚非張俊也三月<lb/>
　張浚視師於潭州岳飛受命討楊么席益疑飛玩㓂<lb/>
　浚曰岳飛忠孝人也兵有深機胡可易言冬十月浚<lb/>
　還六年二月張浚㑹諸將於鎮江命張俊進屯旴𣅿<lb/>
　六月岳飛進屯襄陽浚命飛以窺中原且謂飛曰此<lb/>
　君素志也冬十月劉麟劉猊分道㓂淮西浚以書戒<lb/>
　張俊楊沂中曰賊豫之兵以逆犯順若不勦除何以<lb/>
　立國及猊敗麟亦去十二月浚還七年春正月張浚<lb/>
<pb n="KR3j0077_WYG_019-30a"/>
　改兼樞宻使以秦檜為樞宻使二月以岳飛為湖北<lb/>
　京西宣撫使進拜太尉飛少事浚為裨將一旦㧞起<lb/>
　爵位與齊浚深忌之夏四月詔飛詣都督議事浚謂<lb/>
　飛曰王徳淮西軍所服浚欲以為都統命吕祉以督<lb/>
　府參謀領之如何飛曰徳與酈瓊素不相下一旦揠<lb/>
　之在上則必爭吕尚書不習軍旅恐不足服衆浚曰<lb/>
　張俊楊沂中何如飛曰張宣撫飛之舊帥也然其人<lb/>
　暴而寡謀沂中視徳等耳豈能御此軍哉浚怫然曰<lb/>
<pb n="KR3j0077_WYG_019-30b"/>
　浚固知非太尉不可也飛自知忤浚即日乞解兵柄<lb/>
　終母喪服歩歸廬山浚怒奏飛積慮在於併兵奏牘求<lb/>
　去意在要君此以樞宻兼都督亦廣漢之張浚非張<lb/>
　俊也八月浚罷都督府十月安置永州十一年四月<lb/>
　以韓世忠張俊為樞宻使此樞宻乃宣撫張俊也俊<lb/>
　與飛同如楚州以韓世忠屢抗論和議忤秦檜欲與<lb/>
　飛分背嵬軍飛議不肯㑹世忠軍史景著言二樞宻<lb/>
　若分世忠軍恐致生事檜捕著下大理將以扇揺誣<lb/>
<pb n="KR3j0077_WYG_019-31a"/>
　世忠飛馳書告以檜意世忠見帝自明俊於是大憾<lb/>
　飛十月下飛於大理寺獄俊親行鞫鍊時嵗已暮而<lb/>
　飛獄不成一日檜手書小紙付獄即報飛死矣浚與<lb/>
　俊先後並樞宻使不得以浚為都督俊為樞宻為别<lb/>
　白也又按飛既死獄卒隗順負其屍踰城至北山以<lb/>
　塟後朝廷購求葬處隗之子以告及啓棺如生乃以<lb/>
　禮服歛焉隗順史失載見陳眉公集丘瓊山曰案元<lb/>
　揭奚斯曰宋南渡不能復振者本於張浚抑李綱殺<lb/>
<pb n="KR3j0077_WYG_019-31b"/>
　曲端引秦檜殺岳飛父子而終於賈似道之専劉整<lb/>
　之叛白沙詩秦傾武穆由張浚未為無所本也<lb/>
范傳正李翰林墓碑云與賀監汝陽王崔宗之裴周南<lb/>
等八人為酒中八仙<lb/>
　按杜飲中八仙歌無所謂裴周南者惟舊唐書李白<lb/>
　傳少與魯中諸生孔巢父韓凖張叔明裴政陶沔隱<lb/>
　於徂徠山號竹溪六逸裴周南當即是裴政也<lb/>
水經潧水注云役水又北埿溝水出焉字書埿音泥通<lb/>
<pb n="KR3j0077_WYG_019-32a"/>
用泥<lb/>
　按北齊書万俟洛傳靈州刺史曹埿周書作曹泥是<lb/>
　埿與泥一也又魏書慕容寶廣寗太守劉亢埿吐谷<lb/>
　渾吐延大將紇㧞埿字皆作埿今人罕用之矣<lb/>
雙溪雜記曰正統己巳之變于謙以社稷為重光輔中<lb/>
興厥功非細豈虞殺身之禍哉程墩篁謂于公之受誣<lb/>
為主於柄臣之心和於言官之口成於法吏之手斯固<lb/>
公論也夫<lb/>
<pb n="KR3j0077_WYG_019-32b"/>
　按明史景泰八年帝病亟京師競傳王文于謙遣人<lb/>
　齎金牌勅符取襄王世子立為東宫上皇復位逮謙<lb/>
　等下詔獄据于肅愍行實曰石亨輩嗾言官劾謙等<lb/>
　下獄所司勘得金牌符勑見存禁中别無顯跡石亨<lb/>
　等揚言雖無顯跡其意則有法司承亨等風㫖乃以<lb/>
　意欲二字附㑹成獄昔秦檜陷岳飛曰飛子雲與張<lb/>
　憲書雖不明其事體莫須有莫須有三字意欲二字<lb/>
　奸險之害正何千古如一轍也然則京師之競傳取<lb/>
<pb n="KR3j0077_WYG_019-33a"/>
　襄王世子者安知非亨等隂有以教之耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0077_WYG_019-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管城碩記卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷二十七</head>
    <p>
<pb n="KR3j0077_WYG_027-1a"/>
欽定四庫全書<lb/>
　管城碩記卷二十七　翰林院檢討徐文靖撰<lb/>
　　天文考異一<lb/>
鄭康成注易乾鑿度曰太一者北辰神名也下行八卦<lb/>
之宫每四乃還於中央中央者北辰之所居故謂之九<lb/>
宫太乙下行九宫從坎宫起自此而從於坤宫而震宫<lb/>
而㢲宫所行半矣還息於中央之宫既又自此而從於<lb/>
乾宫而兊宫而艮宫而離宫行則周矣上遊息於太一<lb/>
<pb n="KR3j0077_WYG_027-1b"/>
之宫而反紫宫行起<lb/>
　按素問曰太乙日遊以冬至之日居叶蟄之宫數所<lb/>
　在日從一處至九日復返於一常如是無已終而復<lb/>
　始馬蒔注曰太一者嵗神也常以冬至之日居於坎<lb/>
　方叶蟄之宫計有四十六日至次日乃第四十七日<lb/>
　也則為立春而居於艮方之天留宫亦計四十六日<lb/>
　連前九十二日至次日乃第九十三日也則為春分<lb/>
　而居於震方之倉門宫亦計四十六日連前共計一<lb/>
<pb n="KR3j0077_WYG_027-2a"/>
　百三十八日至次日乃一百三十九日也則為立夏<lb/>
　而居於㢲方之隂洛宫亦計四十五日連前共計一<lb/>
　百八十三日至次日乃一百八十四日也則為夏至<lb/>
　而居於離方之上天宫亦計四十六日連前共計二<lb/>
　百二十九日至次日乃二百三十日也則為立秋而<lb/>
　居於坤方之𤣥委宫亦計四十六日連前共計二百<lb/>
　七十四日至次日乃二百七十五日也則為秋分而<lb/>
　居於兑方之倉果宫亦計四十六日連前共計三百<lb/>
<pb n="KR3j0077_WYG_027-2b"/>
　二十一日至次日乃三百二十二日也則為立冬而<lb/>
　居於乾方之新洛宫亦計四十五日連前共計三百<lb/>
　六十五日至次日乃來嵗之冬至又居坎方之叶蟄<lb/>
　宫矣其太乙日遊照圖數所在之日從一處至九冬<lb/>
　至為一立秋為二春分為三立夏為四中央為五立<lb/>
　冬為六秋分為七立春為八夏至為九復反於冬至<lb/>
　之一常如是輪之無已終而復始<lb/>
陶宏景㝠通記曰北斗有九星今星七見二隱不出常<lb/>
<pb n="KR3j0077_WYG_027-3a"/>
以二十七日月生二日伺之其形異餘者爾<lb/>
　按徐整長厯曰北斗九星相去九千里其二隂星不<lb/>
　見者相去八千里劉向九嘆曰訊九鬿與六神王逸<lb/>
　注曰九鬿謂北斗九星也洪興祖曰北斗第八星曰<lb/>
　招揺第九星曰𤣥戈其實北斗九星謂七星與輔弼<lb/>
　二星耳輔一星在北斗第六星左去極三十度入角<lb/>
　宿三度常見不隱弼一星在北斗第七星右常隱不<lb/>
　見宏景謂二隱不出亦非<lb/>
<pb n="KR3j0077_WYG_027-3b"/>
漢書翟方進𫝊輔湛沒火守舍萬嵗之期近在朝暮張<lb/>
晏曰輔湛沒不見則天下之兵銷<lb/>
　按天官書曰輔星明近則輔臣親强正義曰占欲其<lb/>
　小而明則臣下任職明大與斗合國兵暴起晏注輔<lb/>
　湛沒則天下之兵銷疑謂此也及閱春秋緯曰輔星<lb/>
　沒天子佐消則晏注兵銷當是佐銷之譌<lb/>
水經注曰紫微有勾陳之宿主鬬訟兵陣故遁甲攻取<lb/>
之法以所攻神與勾陳并氣下制所臨之辰則秩禽敵<lb/>
<pb n="KR3j0077_WYG_027-4a"/>
朱謀㙔箋曰秩字疑誤<lb/>
　按爾雅秩常也周禮酒正凡有秩酒者鄭司農注曰<lb/>
　秩常也則是秩禽敵者謂常禽敵非誤也<lb/>
甘氏星經曰𫝊舍九星賓客之館舍又星簿讚曰𫝊舍<lb/>
止客<lb/>
　按𫝊舍九星在紫微宫後華盖上焦延夀曰𫝊舍星<lb/>
　入紫微宫胡兵大起是傳舍為傳送文書者止宿之<lb/>
　處如今馹館非賓館也周禮太僕掌建鼓于大寢之<lb/>
<pb n="KR3j0077_WYG_027-4b"/>
　門外以待逹窮者與遽鄭司農曰遽傳也若今時馹<lb/>
　馬軍書當急聞者亦擊此鼔是𫝊舍有軍警亦得急<lb/>
　聞於禁中故傳舍入紫宫則兵起甘氏以為賓客之<lb/>
　館舍非矣<lb/>
步天歌曰後門東邊大贊府鄭樵注闕<lb/>
　按贊府一星史記漢書晉隋唐諸史並闕不載據周<lb/>
　禮御史掌贊書注曰王有命當以書致之則贊為辭<lb/>
　若今尚書作詔文故亦得稱府也<lb/>
<pb n="KR3j0077_WYG_027-5a"/>
唐會要曰九宫天蓬星太乙天内星攝提天衝星軒轅<lb/>
天輔星招揺天禽星天符天心星青龍天柱星咸池天<lb/>
任星太隂天英星天一<lb/>
　按素問刺法論岐伯曰木欲升而天柱窒抑之火欲<lb/>
　升而天蓬窒抑之土欲升而天衝窒抑之金欲升而<lb/>
　天英窒抑之水欲升而天内窒抑之注曰天柱金正<lb/>
　之宫天蓬水正之宫天衝木正之宫天英火正之宫<lb/>
　天内土神之應宫也則九星之名由來久已<lb/>
<pb n="KR3j0077_WYG_027-5b"/>
淮南子曰晏子曰吾見勾星在房星之間地其動乎髙<lb/>
誘注曰勾星客星也<lb/>
　按前漢志曰辰星出於房星間地動天官書曰免七<lb/>
　命曰小正辰星天讒安調細爽能星鈎星郗萌曰辰<lb/>
　星一名鈎星誘注云客星非也<lb/>
唐王砅素問注曰遁甲六戊為天門六巳為地戶天門<lb/>
在戌亥之間奎壁之分地戶在辰巳之間角軫之分<lb/>
　按唐天文志曰雲漢自坤抵艮為地紀北斗自乾擕<lb/>
<pb n="KR3j0077_WYG_027-6a"/>
　㢲為天綱其在乾維内者降婁也為少昊墟乾維外<lb/>
　者娵訾也為顓頊墟其在㢲維内者夀星也為太昊<lb/>
　墟㢲維外者鶉尾也為列山氏墟盖乾維内外當戌<lb/>
　亥之間奎壁之分是為天門㢲維内外當辰巳之間<lb/>
　角軫之分是為地戶軒轅居乾㢲内外之中為有熊<lb/>
　氏墟戊巳之分是唐志天綱地紀之説即遁甲之所<lb/>
　謂天門地戶也<lb/>
周髀算經曰冬至之後日右行夏至之後日左行左者<lb/>
<pb n="KR3j0077_WYG_027-6b"/>
徃右者來趙爽注曰冬至日出從辰來北故曰右行夏<lb/>
至日出從寅徃南故曰左行<lb/>
　按劉誠意曰日之行也冬行北陸斗牛等宿出辰入<lb/>
　申是行地下深也深則夜必長焉夏行南陸井鬼等<lb/>
　宿出寅入戌是行地下淺也淺則晝必長焉春行西<lb/>
　陸奎婁等宿秋行東陸角亢等宿皆出夘入酉是淺<lb/>
　深之中也中則晝夜適均焉雖為日之出入而其朝<lb/>
　東夕西則皆隨天之行也趙振芳曰元郭守敬用表<lb/>
<pb n="KR3j0077_WYG_027-7a"/>
　四丈四方參驗乃識天體天體如圓𤓰分十二次猶<lb/>
　𤓰有十二瓣周天三百六十五度餘四之一均十二<lb/>
　分一瓣為三十度四十三分七十五秒其度輻輳於<lb/>
　二極則度之形斂尖於𤓰之兩端開廣於𤓰之腰圍<lb/>
　𤓰腰名赤道其度正得一度之廣去赤道漸逺漸狹<lb/>
　每度約十之九二分斜行赤道之交赤道度廣又斜<lb/>
　行每度廣十有一惟四立度在酌中之處是也<lb/>
巫咸星經曰凡五星入月中星不見為月食星星見為<lb/>
<pb n="KR3j0077_WYG_027-7b"/>
星食月<lb/>
　按姜岌渾天答難難者云日為陽故外照月為隂精<lb/>
　應内景而復能外照何也對云月光者日曜之所生<lb/>
　是故外景如日照也難云日曜星月明乃生焉然則<lb/>
　月望之日夜半之時日在地下月在地上其間隔地<lb/>
　日光何由得照對云日在下礙地不得直照而散故<lb/>
　薄天而照則逺在地上散而直照則近星𫝊曰日夜<lb/>
　食則星亡無月以照之也難云檢先望一日日未入<lb/>
<pb n="KR3j0077_WYG_027-8a"/>
　地而月已出相去三十餘萬里日在地上散而直照<lb/>
　不應及月而使月光明者何也又云日夜食則衆星<lb/>
　亡撿月體不大於地今日在地下月在地上地體大<lb/>
　尚不能掩日使不照月月體小於地安能掩日使不<lb/>
　照星也所難最為明快而所對未免迂逥故不具述<lb/>
　梁武帝曰月體不全光星亦自有光非受明於日此<lb/>
　則不易之論也盖月光自為生死望後明死朔後明<lb/>
　生書曰哉生明旁死魄天問曰夜光何徳死則又育<lb/>
<pb n="KR3j0077_WYG_027-8b"/>
　月之自為生死可知矣觀熠燿宵行亦能自生光曜<lb/>
　豈有照之者乎<lb/>
步天歌文昌之下曰三師更有三公相西邊<lb/>
　按晉志杓南三星及斗魁第一星西皆謂之三公盖<lb/>
　古無三師之名故有兩三公也後魏官氏志曰尊師<lb/>
　傅保為三師五代史百官志曰北齊因後魏亦曰三<lb/>
　師故星𫝊改斗魁西星為三師而在斗杓第二星下<lb/>
　者仍為三公<lb/>
<pb n="KR3j0077_WYG_027-9a"/>
宋中興天文志曰天市垣一星明大者謂之帝座帝座<lb/>
東北一星為后舊誤作候西南三星為妃舊失其位妃<lb/>
北一星為帝右后北一星為帝左是為左右常侍妃南<lb/>
四星為宦寺宦寺南一星為閽人閽人南四星為内屏<lb/>
此其别也而舊乃以右常侍一星及妃三星為宦者又<lb/>
以宦寺閽人合五星為斗又以内屏四星為斛皆誤也<lb/>
　按候一星在帝座東北石氏曰候星以候隂陽伺逺<lb/>
　國周禮遺人職云三十里有市市有候館注曰候館<lb/>
<pb n="KR3j0077_WYG_027-9b"/>
　樓可以觀望者也安得以帝座東北為后舊作候誤<lb/>
　也又宦者四星在帝座西南石氏曰宦者四星常侍<lb/>
　黄門左右小臣侍從之官常侍市中帝座也安得謂<lb/>
　以右常侍一星及妃三星為宦者四星誤也斛四星<lb/>
　在斗南斗五星在宦者西南甘氏曰斗斛稱量尺寸<lb/>
　分銖郗萌曰斗星明則吉不明凶若其星仰則天下<lb/>
　斗斛不平安在以宦寺四星及閽人一星為斗又以<lb/>
　内屏四星為斛皆誤也又周禮司市職云夫人過市<lb/>
<pb n="KR3j0077_WYG_027-10a"/>
　罰一幕世婦過市罰一帷而宋中興志乃欲使后妃<lb/>
　並居市肆何也<lb/>
晉志曰太陽守西四星曰勢勢腐刑人也<lb/>
　按石氏星經勢四星助宣王命内常侍官也甘氏星<lb/>
　簿讚勢不専事相命御之注曰勢者宦也謂刑餘之<lb/>
　人凡此諸説皆誤也河圖曰河導昆侖名地首上為<lb/>
　權埶星周禮考工注曰埶音勢古勢字勢星即權埶<lb/>
　星也勢四星在斗魁下徐整長厯曰北斗當昆侖上<lb/>
<pb n="KR3j0077_WYG_027-10b"/>
　氣運注天下則其上為權勢星即勢星也權勢為王<lb/>
　者臨御之柄勢四星象之詎可以腐刑解乎<lb/>
國語單子曰辰角見而雨畢天根見而水涸本見而草<lb/>
木節解駟見而隕霜火見而清風戒寒韋昭注云夏后<lb/>
氏之令周人所因<lb/>
　按唐志日度議曰推夏后之初秋分後五日日在氐<lb/>
　十三度龍角盡見時雨可以畢矣又先寒露三日天<lb/>
　根朝覿時訓爰始收潦而月令亦云水涸後寒露十<lb/>
<pb n="KR3j0077_WYG_027-11a"/>
　日日在尾八度而本見又五日而駟見故隕霜則蟄<lb/>
　䖝墐戶鄭康成據當時所見謂天根朝見在季秋之<lb/>
　末以月令為謬韋昭以仲秋水始涸天根見乃竭皆<lb/>
　非是<lb/>
宋祖沖之曰殷厯日法九百四十而乾鑿度云殷厯以<lb/>
八十一為日法若易緯非差殷厯必妄<lb/>
　按漢章帝時虞恭宗訢等議曰夫數出於秒忽以成<lb/>
　毫釐積累以成分寸兩儀既定日月始離初行主分<lb/>
<pb n="KR3j0077_WYG_027-11b"/>
　積分成度日行一度一嵗而周故為術者各生度法<lb/>
　或以九百四十或以八十一法有細觕其歸一也沖<lb/>
　之所疑正未嘗考恭訢之説耳唐大衍以三千四十<lb/>
　分為日法元授時以萬分為日法豈有異乎<lb/>
天官書赤帝行徳天牢為之開正義曰天牢六星在北<lb/>
斗魁下主秉禁暴亦貴人之牢也<lb/>
　按史記平準書曰募民自給費因官器作煑鹽官與<lb/>
　牢盆如淳曰牢廩食也古者名廩為牢也天牢乃天<lb/>
<pb n="KR3j0077_WYG_027-12a"/>
　廩屯積之所故天牢六星在北斗魁文昌間文昌第<lb/>
　一星曰上將第二星曰次將春秋合誠圖曰天牢主<lb/>
　守將荆州占曰客星入天牢其國得邑土則是天牢<lb/>
　主守將所以環守其牢廩同列於上將次將之間故<lb/>
　曰天牢而石氏星經天牢六星貴人牢與貫索同占<lb/>
　是以天牢為狴牢之牢而史記正義因之斯其謬矣<lb/>
晉志曰北極五星第二星主日帝王也宋兩朝志曰北<lb/>
極第二星為帝而勾陳口中又為天皇大帝奈宫一而<lb/>
<pb n="KR3j0077_WYG_027-12b"/>
帝二也<lb/>
　按北極五星第二為帝者謂天下人君之象而大帝<lb/>
　為昊天上帝在勾陳口中故以天皇别之周書則有<lb/>
　若伊尹格于皇天鄭注曰皇天北極大帝周禮大宗<lb/>
　伯以禋祀祀昊天上帝鄭注曰謂冬至于圓丘所祀<lb/>
　天皇大帝星是也非一宫有二帝之謂<lb/>
天官書曰斗魁中貴人之牢曰天理<lb/>
　按春秋合誠圖曰天理四星在斗中司三公也如人<lb/>
<pb n="KR3j0077_WYG_027-13a"/>
　喉在咽以理舌語宋均注曰斗為天之喉舌主出政<lb/>
　教後漢李固曰陛下有尚書猶天有北斗為天喉舌<lb/>
　盖謂此也巫咸曰北斗天理主貴者水官也孝經援<lb/>
　神契曰天理勑修糺中情糺察也盖言糺察萬物之<lb/>
　情理主三公貴者事也甘氏曰天理執平首鞫魁頭<lb/>
　巫咸曰大理者平獄之官盖天理大理字近而訛當<lb/>
　是大理司貴人之牢遂誤以為天理也<lb/>
石氏曰女牀三星后宫御也衆妾所居宫也<lb/>
<pb n="KR3j0077_WYG_027-13b"/>
　按月令后妃齋戒躬桑禁婦女毋觀以勸蠶事注曰<lb/>
　女外内子女也周禮内女曰内宗外女曰外宗女牀<lb/>
　三星在紫微垣扶筐下是内外宗織女之機牀舊以<lb/>
　為衆妾所居宫非<lb/>
月令仲冬之月旦建星中鄭注建星在斗上<lb/>
　按巫咸星經斗建之間三光道也賈逵曰古黄夏殷<lb/>
　周魯冬至日在建星建星即今斗星也唐天文志曰<lb/>
　古厯南斗至牽牛上星二十一度入太初星距四度<lb/>
<pb n="KR3j0077_WYG_027-14a"/>
　上直西建之初故六家或以南斗命度或以建星命<lb/>
　度甄耀度及魯厯北方有建星無斗<lb/>
天官書隂徳三星<lb/>
　按漢志亦云三星而石氏星經隂徳二星主天下紀<lb/>
　綱隂徳遺周給恵賑財之事則少一星晉志尚書西<lb/>
　二星曰隂徳陽徳則又以二星分為二座<lb/>
唐天文志曰木金得天地之微氣其神治於季月水火<lb/>
得天地之章氣其神治於孟月<lb/>
<pb n="KR3j0077_WYG_027-14b"/>
　按月令立春之日盛徳在木其帝大皥則是以木徳<lb/>
　王而主東東方七宿初交於角亢其氣尚微故夀星<lb/>
　屬木而得天地之微氣立秋之日盛徳在金其帝少<lb/>
　昊則是以金徳王而主西西方七宿初交於奎婁其<lb/>
　氣尚微故降婁屬金而得天地之微氣立冬之日盛<lb/>
　徳在水其帝顓頊則是以水徳王而主北北方七宿<lb/>
　首斗牛而尾室壁其氣畢章故娵觜屬水而得天地<lb/>
　之章氣立夏之日盛徳在火其帝炎帝則是以火徳<lb/>
<pb n="KR3j0077_WYG_027-15a"/>
　王而主南南方七宿首井鬼而尾翼軫其氣畢張故<lb/>
　鶉尾屬火而得天地之章氣史記律書明庶風居東<lb/>
　方南至於亢南至於角三月也其於十二子為辰是<lb/>
　夀星之神治於季春閶闔風居西方北至於婁北至<lb/>
　於奎九月也其於十二子為戌是降婁之神治於季<lb/>
　秋東壁居不周風東至於營室十月也其於十二子<lb/>
　為亥是娵訾之神治於孟冬清明風居東南維而西<lb/>
　之軫西至於翼四月也其於十二子為已是鶉尾之<lb/>
<pb n="KR3j0077_WYG_027-15b"/>
　神治於孟夏此從無解者故備注於山河兩戒中而<lb/>
　又筆之於此<lb/>
治平策畧曰西人専精厯律自前朝始來中土其言天<lb/>
地也謂天地皆圓非猶中法所謂天圓而地方也<lb/>
　按周髀算經曰數之法出於圓方圓屬天方屬地天<lb/>
　圓地方趙爽注曰天動為圓其數竒地靜為方其數<lb/>
　偶此配隂陽之義非實天地之體也大戴記單居離<lb/>
　問於曽子曰天圓而地方者誠有之乎曽子曰如誠<lb/>
<pb n="KR3j0077_WYG_027-16a"/>
　天圓而地方則是四角之不相掩也參嘗聞之矣子<lb/>
　曰天道曰圓地道曰方道曰方圓耳非形也此豈待<lb/>
　西人而始知乎<lb/>
天官書斗魁戴筐六星曰文昌宫<lb/>
　按大唐開元占經瞿曇悉逹曰石氏星經文昌六星<lb/>
　一本作七星陸績渾天圖曰文昌中有一星在司禄<lb/>
　内名為主禄是明有七星也<lb/>
夏小正曰鞠則見鞠者何也星名也<lb/>
<pb n="KR3j0077_WYG_027-16b"/>
　按古樂府天上何所有厯厯種白榆亦以白榆為星<lb/>
　名皆未知何星也<lb/>
天官書杓攜龍角衡殷南斗魁枕參首注云杓北斗杓<lb/>
也龍角東方宿攜連也衡斗衡也殷當也直當南斗魁<lb/>
斗第一星也枕於參星之首<lb/>
　按石氏曰北斗第六七指角第三四五指南斗第一<lb/>
　二指觜章本清圖書編曰杓為斗端以冬至日躔星<lb/>
　紀牛初加戌中則斗綱之端連貫營室織女之紀指<lb/>
<pb n="KR3j0077_WYG_027-17a"/>
　牽牛之初又自牛初連貫平星角前後各九十一度<lb/>
　此謂杓攜龍角玉衡中斗南斗十二度建星臨之冬<lb/>
　至牛初加戌中則玉衡當斗艮中相距元辰左右各<lb/>
　九十一度此之謂衡殷南斗魁為斗首參星在中冬<lb/>
　至牛初加戌中則斗魁在未天綱在坤馮藉申中參<lb/>
　宿如首伏枕然此之謂魁枕參首其去元辰杓魁亦<lb/>
　各九十一度是則天綱星紀交會之本始二説較史<lb/>
　記注為甚明<lb/>
<pb n="KR3j0077_WYG_027-17b"/>
漢書天文志用昏建者杓夜半建者衡平旦建者魁孟<lb/>
康曰假令杓昏建寅衡夜半亦建寅<lb/>
　按天元厯理曰斗魁在申斗衡在午斗杓在辰天運<lb/>
　左旋晝夜循環必自子而入丑入寅厯十二舍杓昏<lb/>
　建寅衡在杓之左夜半杓入夘辰則衡退而入巳入<lb/>
　午矣焉得復指寅乎以是知天元甲子夜半冬至日<lb/>
　躔軫九之初即太陽在子宫之中也其上值斗之玉<lb/>
　衡故曰夜半建者衡自此左旋右差凡千八百八十<lb/>
<pb n="KR3j0077_WYG_027-18a"/>
　七年而斗建退一宫仲冬建子而亥而酉則孟春建<lb/>
　寅而丑而子而亥凡七千五百四十九年而厯四建<lb/>
　則斗衡將入申矣斗衡在申則斗魁在酉夜半斗魁<lb/>
　在酉則平旦斗魁又在子故曰平旦建者魁自此又<lb/>
　七千五百四十九年而厯四建則斗魁又入申矣平<lb/>
　旦斗魁入申則黄昏斗杓又當入子故曰用昏建者<lb/>
　杓<lb/>
星𫝊曰天有三垣紫微為中垣太微為上垣天市為下<lb/>
<pb n="KR3j0077_WYG_027-18b"/>
垣<lb/>
　按月令昏中旦中言恒星也天官書昏建旦建言北<lb/>
　斗也而三垣昏旦罕有及者今按清類分野曰紫微<lb/>
　垣共十五星東垣八星左區也西垣七星右區也五<lb/>
　月黄昏斗在南則左區在東右區在西若冬至斗在<lb/>
　北極之下則左區在西右區在東如兩弓相抱環合<lb/>
　為垣𦂳貼斗口之上其中為北極又按天文集驗曰<lb/>
　太微以正月昏候於夘二月昏在辰三月在巳四月<lb/>
<pb n="KR3j0077_WYG_027-19a"/>
　在午五月在未六月在申七月在酉八月旦候於夘<lb/>
　九月旦在辰十月在巳十一月在午十二月在未正<lb/>
　月在申二月在酉天市在房斗之間尾箕之上常以<lb/>
　三月昏在夘四月昏在辰五月在巳六月在午七月<lb/>
　在未八月在申九月在酉十月旦在夘十一月旦在<lb/>
　辰十二月在巳正月旦在午三月在申四月在酉<lb/>
時憲書年神方位圖云各神所臨之地惟奏書博士宜<lb/>
向之餘各有所忌<lb/>
<pb n="KR3j0077_WYG_027-19b"/>
　按天元厯理曰亥子丑奏乾博㢲寅夘辰奏艮博坤<lb/>
　巳午未奏㢲博乾申酉戍奏坤博艮盖寅夘辰與申<lb/>
　酉戍相沖艮坤相對也亥子丑與巳午未相沖乾㢲<lb/>
　相對也<lb/>
泰西利氏曰地球周九萬里厚二萬八千六百三十六<lb/>
里零三十六丈日輪大於地球百六十五倍又八分之<lb/>
三大於月輪六千五百三十八倍又五分之一而地球<lb/>
大於月者三十八倍又三分之一恒星分為六等其第<lb/>
<pb n="KR3j0077_WYG_027-20a"/>
一等大於地球一百零六倍又六分之一次者漸減<lb/>
　按張衡靈憲經曰懸象著明莫大乎日月其徑當天<lb/>
　周七百三十六分之一地廣二百四十三分之一祖<lb/>
　暅曰其率傷於周多徑少衡之疎也石氏曰日暉徑<lb/>
　千里周三千里今言日大於地百六十五倍星大者<lb/>
　大於地百零六倍是天下之至小者莫如地也坤輿<lb/>
　圖説曰至北海則半年無日氣候極寒而冰一曰冰<lb/>
　海圖説亦西儒所撰如果日大於地百六十五倍何<lb/>
<pb n="KR3j0077_WYG_027-20b"/>
　北海半年不見日耶易曰廣大配天地何以稱耶<lb/>
淮南子曰東北為報徳之維西南為背陽之維東南為<lb/>
常陽之維西北為號通之維<lb/>
　按司馬温公潛虚圖報徳居艮背陽居坤常陽居巽<lb/>
　蹏通居乾今本淮南子號通之維號當是蹏之譌<lb/>
王氏彚苑參旗注參三也旗上畫日月星也<lb/>
　按石氏星經參旗九星在參西一名天弓禮含文嘉<lb/>
　曰王者制度有科物應以宜則參旗弓行宋均注曰<lb/>
<pb n="KR3j0077_WYG_027-21a"/>
　弓行者參旗星行列紆曲似弓也注者不知强為之<lb/>
　説<lb/>
朱子曰向來人説北極便是北辰本朝人方去推得北<lb/>
極只在北辰邊頭而極星依舊動<lb/>
　按隋書天文志曰張衡蔡邕王蕃陸績皆以北極紐<lb/>
　星為樞是不動處也祖暅以儀準候不動處在紐星<lb/>
　之末猶一度有餘元郭守敬曰祖沖之造大明厯始<lb/>
　悟太陽有嵗差之數極星去不動處一度餘是從前<lb/>
<pb n="KR3j0077_WYG_027-21b"/>
　已有是説要以極本非星而云極星者指其近極之<lb/>
　星命之耳經天該曰近極小星强名極是也夢溪筆<lb/>
　談謂極星逺不動處三度有餘<lb/>
張衡思元賦觀壁壘於北落兮伐河鼓之磅硠文選注<lb/>
壁營壁也壘中壘也河鼓星名也李善曰漢書羽林天<lb/>
軍西為壘旁一大星曰北落<lb/>
　按石氏曰壁壘陣十三星為營壅巫咸曰天壘主北<lb/>
　夷丁零匈奴是壁壘亦星名也<lb/>
<pb n="KR3j0077_WYG_027-22a"/>
爾雅曰星紀斗牽牛也又曰河鼓謂之牽牛<lb/>
　按河鼔一名牽牛故有兩牽牛也星𫝊曰牽牛六星<lb/>
　在天河東河鼔三星在牽牛西本二星也魏伯陽參<lb/>
　同契曰河鼔臨星紀兮人民皆驚駭此盖以星紀為<lb/>
　斗牽牛而河鼓臨之非河鼓即牽牛也而周處風土<lb/>
　記曰七夕洒埽於庭施几筵設酒果祀河鼓織女言<lb/>
　二星神會乞富夀及子是誤以河鼓即牽牛矣古樂<lb/>
　府東飛伯勞西飛燕黄姑織女時相見荆楚嵗時記<lb/>
<pb n="KR3j0077_WYG_027-22b"/>
　曰黄姑即河鼔或以河鼓音近而訛為黄姑元象博<lb/>
　議曰黄姑乃牛宿别名李太白詩黄姑與織女相去<lb/>
　不盈尺皆誤以牽牛為黄姑也李後主詩迢迢牽牛<lb/>
　星杳在河之陽粲粲黄姑女耿耿遥相望即以織女<lb/>
　為黄姑庻幾近之<lb/>
天官書栁七星張三河開元占經曰三河河内河東河<lb/>
南是也周之將亡惟河南一郡故以之為分野其河内<lb/>
河東乃在魏次中未詳周分野三河之謂矣<lb/>
<pb n="KR3j0077_WYG_027-23a"/>
　按詩譜東都王城方六百里之地其封域在豫州太<lb/>
　華外方之間天官書於周分野不言豫州而言三河<lb/>
　依禹貢兖州濟河豫州荆河雍州西河而冀州帝都<lb/>
　不説境界但以三面距河而知是東都王城所在以<lb/>
　河洛伊為三河故不得比於列國止係之以一州也<lb/>
　考之職方豫州之滎洛荆州之頴湛兖州之河泲襟<lb/>
　帶左右而三河居天下之最中隂陽之所會風雨之<lb/>
　所和誠有見於三河者諸州之總會也況僖公二十<lb/>
<pb n="KR3j0077_WYG_027-23b"/>
　五年襄王始以河内賜晉文河内本周地乎<lb/>
劉誠意伯曰星之所屬有星在而國亦在者譬如離南<lb/>
坎北各有定位躔次相配上下同體者也經也又有星<lb/>
在此而國在彼者譬如房日鬼也而反見象於月畢月<lb/>
烏也而反見象於日又有或方或隅參差不等者譬如<lb/>
書之生數居方成數居隅二與七相近六與一為隣者<lb/>
也躔次相望上下異位者也緯也經緯錯綜天地之所<lb/>
以成造化也<lb/>
<pb n="KR3j0077_WYG_027-24a"/>
　按國語伶州鳩曰歳之所在則我有周之分野是分<lb/>
　國有分星者必因其所受封之嵗而祀之淮南子曰<lb/>
　太隂在四仲則嵗行三宿在四鈎則嵗行二宿春秋<lb/>
　緯曰太隂在亥嵗星居角亢太隂在子嵗星居氐房<lb/>
　心太隂在丑嵗星居尾箕太隂在寅嵗星居斗牽牛<lb/>
　太隂在夘嵗星居須女虚危太隂在辰嵗星居營室<lb/>
　東壁太隂在已嵗星居奎婁太隂在午嵗星居胃昴<lb/>
　畢太隂在未嵗星居觜參太隂在申嵗星居東井輿<lb/>
<pb n="KR3j0077_WYG_027-24b"/>
　鬼太隂在酉嵗星居栁七星張太隂在戌嵗星居翼<lb/>
　軫是嵗星行四面之中皆三宿故女虚危為元枵胃<lb/>
　昴畢為大梁行四隅則皆二宿故斗牛為星紀室壁<lb/>
　為娵訾當時受封之嵗或在四仲則星多或值四鈎<lb/>
　則星少國語所謂嵗之所在則我周之分野者是也<lb/>
　受封之嵗即祀其嵗星所行之宿以為分野僖三十<lb/>
　年左傳注三望分野之星國中山川孔氏曰魯祭分<lb/>
　野之星其祭奎婁之神也昭元年左傳遷閼伯于商<lb/>
<pb n="KR3j0077_WYG_027-25a"/>
　丘主辰遷實沈於大夏主參杜預曰商丘宋地主祀<lb/>
　辰星辰大火也大夏今晉陽林堯叟曰參水星也主<lb/>
　祀參星則是分國之嵗月各祀其嵗星所行之宿以<lb/>
　為之主魯居東而降婁在西齊居東而元枵在北吳<lb/>
　越居東南而星紀在東北燕在北而析木在東盖值<lb/>
　其始封之嵗嵗星或行於東南或行於西北則分野<lb/>
　有逺近之不同或星在而國不在無可怪也周禮保<lb/>
　章氏以星土辨九州之地所封封域皆有分星以觀<lb/>
<pb n="KR3j0077_WYG_027-25b"/>
　妖祥以十有二嵗之相觀天下之妖祥其占候亦以<lb/>
　嵗星為主嵗星在木則水為之相在土則火為之相<lb/>
　觀十有二嵗因以知十二國之妖祥盖皆從嵗星也<lb/>
　若秦之鶉首楚之鶉尾趙之大梁星在而國亦在則<lb/>
　又不在分星之類者何以言之當孝王邑非子於秦<lb/>
　與周初封熊繹於楚彈丸之地豈有分星又況六卿<lb/>
　分晉方始有趙何與分星之數當是秦楚趙始微終<lb/>
　大自崇其分野所值之星以為祭主故張衡西京賦<lb/>
<pb n="KR3j0077_WYG_027-26a"/>
　曰昔者天帝恱秦穆公而覲之饗以鈞天廣樂帝有<lb/>
　醉焉乃為金策錫用此土而翦諸鶉首庾信哀江南<lb/>
　賦曰以鶉首而賜秦天何為而此醉其非分國時所<lb/>
　分星可知矣楚蠶食諸夏環地六千里僣祀東皇太<lb/>
　一祀東君祀大司命其以鶉尾為所主土而祀之何<lb/>
　怪趙與韓魏分晉而趙地北踰衆山盡代郡鴈門雲<lb/>
　中西抵塞垣非晉之舊壤故韓魏無分而大梁獨為<lb/>
　趙有凡此星在國在者各是其國自所崇奉非闗躔<lb/>
<pb n="KR3j0077_WYG_027-26b"/>
　次相配上下同體而可據以為經也誠意伯錯綜經<lb/>
　緯之説然耶否耶<lb/>
賈公彦周禮疏曰二十八宿隨天左轉為經五星右行<lb/>
為緯<lb/>
　按淮南子曰嵗星日行十二分度之一嵗行三十度<lb/>
　十六分度之七十二嵗而周星備曰熒惑日行三十<lb/>
　三分度之一二嵗而周天太白日行八分度之一八<lb/>
　嵗而周天左傳孔氏疏曰土三百七十七日行星十<lb/>
<pb n="KR3j0077_WYG_027-27a"/>
　三度二十八嵗而周天開元占經曰辰星平行日一<lb/>
　度一嵗而周天舊云辰星効四仲謬矣通考曰木火<lb/>
　土三星行遲而經天金水二星行速而不經天為三<lb/>
　天兩地之道朱子詩𫝊曰金水二星附日而行三才<lb/>
　考曰木星八十三年而與日合者七十六火星七十<lb/>
　九年而與日合者三十七土星五十九年而與日合<lb/>
　者五十七金水雖隨日然金八年而合於日者五水<lb/>
　四十六年而合於日者一百四十五今西法審視太<lb/>
<pb n="KR3j0077_WYG_027-27b"/>
　白有上下弦凡三百六十五日二十三刻一周天填<lb/>
　星二十九年一百五十五日二十五刻一周天辰星<lb/>
　三百六十五日二十三刻一周天熒惑一年三百二<lb/>
　十一日九十三刻一周天嵗星十一年三百一十三<lb/>
　日一周天又云嵗星旁有四小星按周天者徧厯二<lb/>
　十八宿之謂也<lb/>
荆楚嵗時記七月七日為牽牛織女聚會之夜春秋運<lb/>
斗樞云牽牛神名畧佐助期云織女神名收隂<lb/>
<pb n="KR3j0077_WYG_027-28a"/>
　按大唐占經引春秋佐助期曰須女神名色舒虛神<lb/>
　名開陽危神名推長營室神名元耀登壁神名瞻工<lb/>
　奎神名列常婁神名及方胃神名稽覽昴神名敖金<lb/>
　畢神名扶盲參伐神名虛圖南斗神名帙瞻牽牛神<lb/>
　名略緒熾餘缺今本嵗時記牽牛神名略俱不知有<lb/>
　緒熾二字矣古今書傳之磨滅大率類此<lb/>
囘囘書西域馬哈麻之所造也其元起於隋開皇十九<lb/>
年己未嵗其法以三百五十五日為一嵗嵗有十二宫<lb/>
<pb n="KR3j0077_WYG_027-28b"/>
第一曰白羊宫二曰金牛宫三曰隂陽四曰巨蟹五曰<lb/>
獅子六曰雙女七曰天秤八曰天蝎九曰人馬十曰磨<lb/>
蝎十一曰寳瓶十二曰雙魚<lb/>
　按陸廣微吳地記當磨蝎斗牛之宫列婺女星之分<lb/>
　野盖用囘囘厯也今泰西測驗可見可狀之星凡四<lb/>
　十八像其在黄道中者十二像與囘囘書同但隂陽<lb/>
　作雙兄雙女作列女星三百四十有六其在黄道北<lb/>
　者二十一像曰小熊曰大熊曰龍曰皇帝曰守熊人<lb/>
<pb n="KR3j0077_WYG_027-29a"/>
　曰北冕旒曰熊人曰琵琶曰鴈鵞曰岳母曰大將軍<lb/>
　曰御車曰醫生曰逐蛇曰毒蛇曰箭曰日鳥曰魚將<lb/>
　軍曰駒曰飛馬曰公主曰三角形星三百六十其在<lb/>
　黄道南者十五像曰獸海曰獵戶曰天河曰天兎曰<lb/>
　天犬曰小犬曰船曰水蛇曰酒瓶曰烏鴉曰半人牛<lb/>
　星三百一十有六<lb/>
開元占經天竺每月二博叉瞿曇悉逹多譯曰博叉趐<lb/>
也<lb/>
<pb n="KR3j0077_WYG_027-29b"/>
　按西域九執書云天竺每月二博叉月初至十五曰<lb/>
　白博叉十六至月盡曰黑博叉風曰阿脩日曰羅㬋<lb/>
　辰次曰星施度曰薄伽分曰立多月明量曰博夜加<lb/>
　時曰節<lb/>
菽園記曰元人謂天曰統格落<lb/>
　按元史續通鑑元謂横天儀曰咱秃哈刺吉測驗周<lb/>
　天星曜之氣曰咱秃朔八台春秋分晷影堂曰魯哈<lb/>
　麻亦渺凹只冬夏至晷影堂曰魯哈麻亦木思塔渾<lb/>
<pb n="KR3j0077_WYG_027-30a"/>
　天圖曰苦來亦撒麻地里志曰苦來亦阿兒子晝夜<lb/>
　時刻之器曰兀速都兒刺不定其呼天為統格落元<lb/>
　史不載僅見於此<lb/>
沈括筆談曰交道每月退一度餘凡二百四十九交而<lb/>
一朞西天法交初謂之羅㬋交中謂之計都<lb/>
　按詩十月之交毛𫝊曰交日月之交㑹隋張胃元曰<lb/>
　日行黄道月行月道月道交結黄道外十三日有竒<lb/>
　而入經黄道謂之交朔望去交前後各十五度以下<lb/>
<pb n="KR3j0077_WYG_027-30b"/>
　即當食若月行内道在黄道之北食多有驗月行外<lb/>
　道在黄道之南雖遇正交無由掩映楊慎曰七政一<lb/>
　曰七曜今術家増入月孛紫炁羅㬋計都四餘為十<lb/>
　一曜盖日月行道如兩環兩環相交處一曰天首為<lb/>
　羅㬋一曰天尾為計都月行遲速有常度遲之處即<lb/>
　孛故曰月孛炁生於閏二十八年十閏而炁行一周<lb/>
　故曰紫炁炁孛皆有度數無光象故與羅計同謂之<lb/>
　四餘又宣和畫譜王齊翰有羅㬋圖計都圖武洞清<lb/>
<pb n="KR3j0077_WYG_027-31a"/>
　亦有羅㬋計都圖<lb/>
蔡邕天文志曰言天體者有三家一曰周髀二曰宣夜<lb/>
三曰渾天宣夜之學絶無師法周髀術數具存考驗天<lb/>
狀多所違失惟渾天近得其情<lb/>
　按賀道養渾天記曰宣夜夏殷之法也周髀周人志<lb/>
　周公所傳也楊泉物理論曰儒家立渾天以追天形<lb/>
　從車輪焉周髀立盖天言天氣循邊而行從磨石焉<lb/>
　桓譚新論曰北斗極天樞猶盖有保斗矣盖雖轉而<lb/>
<pb n="KR3j0077_WYG_027-31b"/>
　保斗不移虞喜曰宣明也夜幽也幽明之數其術兼<lb/>
　之故曰宣夜徐爰曰史臣案渾天廢絶故有宣盖之<lb/>
　論其術並疎後世莫述抱樸子曰宣夜之書亡而郗<lb/>
　萌記先師相𫝊宣夜説云天體無質仰而瞻之髙逺<lb/>
　無極譬逺望黄山皆青俯察千仞之谷而黝黒夫青<lb/>
　㝠色黒非體也日月星辰浮生空中行止皆積氣焉<lb/>
　故七曜或住或遊順逆伏見無常由無所根繫故也<lb/>
　故辰極常居其所北斗不與衆星西沒焉七曜皆東<lb/>
<pb n="KR3j0077_WYG_027-32a"/>
　行日行一度月行十三度遲疾任性若附綴天體不<lb/>
　得爾也春秋文耀鈎曰唐堯即位羲和立渾儀鄭注<lb/>
　尚書大𫝊曰渾儀中筩為旋璣外規為玉衡此所稱<lb/>
　三家是也<lb/>
象緯訂曰宋中興天文志曰天有客星曰老子曰國皇<lb/>
曰温星錯乎五緯之間此毋論古今史𫝊未嘗載三星<lb/>
之名即其立言誕謬姓名不詳亦有大可笑者<lb/>
　按黄帝占曰客星者周伯老子王蓬絮國皇温星凡<lb/>
<pb n="KR3j0077_WYG_027-32b"/>
　五星皆客星也又曰客星明大白淳然名曰老子所<lb/>
　出之國為饑為凶又曰客星色白而大狀如風動揺<lb/>
　名曰温星常出四隅出東南有兵出東北曝三千里<lb/>
　出西北如之出西南大水河圖曰嵗星之精流為國<lb/>
　皇巫咸曰國皇之星大而赤類南極老人星也春秋<lb/>
　合誠圖曰國皇主内冦司馬彪天文志曰孝靈光和<lb/>
　中國皇星見東南角去地一二丈如炬火狀乃謂古<lb/>
　今書𫝊未嘗載三星之名何也<lb/>
<pb n="KR3j0077_WYG_027-33a"/>
宋中興天文志曰周伯王蓬芮皆上世不仕之人王其<lb/>
姓蓬芮其名周伯其姓字也其精為星帝命之為客星<lb/>
　按荆州占曰周伯星煌煌所至之國大昌又曰蓬星<lb/>
　一名王星狀如夜火之光多即至四五少即一二何<lb/>
　法盛中興書曰晉孝武太元二十年九月有蓬星如<lb/>
　粉絮東南行厯女虛危通考曰宋真宗景徳二年四<lb/>
　月戊寅周伯星出氐南騎官西狀半月有芒角占曰<lb/>
　天下無兵國大昌張衡曰老子四星及周伯王蓬絮<lb/>
<pb n="KR3j0077_WYG_027-33b"/>
　芮各一錯乎五緯之間其見無期其行無度盖老子<lb/>
　一周伯一王蓬絮一芮一凡四也宋中興志瑞星十<lb/>
　二四曰王蓬芮以王蓬芮為一星謬矣又以其見無<lb/>
　期行無度故曰客星賈公彦周禮疏曰言用客星者<lb/>
　彗非本位奔霣而入他辰者也今乃以帝命之為客<lb/>
　星殊屬不根<lb/>
張華博物志曰神仙𫝊云説上據辰尾為宿嵗星降為<lb/>
東方朔𫝊説死後有此宿東方朔生無嵗星<lb/>
<pb n="KR3j0077_WYG_027-34a"/>
　按梁劉勰新論曰微子感牽牛星顔淵感中台星張<lb/>
　良感弧星樊噲感狼星老子感火星未聞諸賢既生<lb/>
　天上遂無此星也雖莊子有𫝊説乗東維騎箕尾而<lb/>
　比於列星之語當是星降為説而死後仍為星耳如<lb/>
　王良造父軒轅並是星名豈皆既生之後遂無此星<lb/>
　乎若謂朔生無嵗星太史公曰嵗隂左行在寅嵗星<lb/>
　右轉居丑嵗隂在夘嵗星居子嵗隂在辰星居亥嵗<lb/>
　隂在巳星居戍嵗隂在午星居酉嵗隂在未星居申<lb/>
<pb n="KR3j0077_WYG_027-34b"/>
　嵗隂在申星居未嵗隂在酉星居午嵗隂在戌星居<lb/>
　巳嵗隂在亥星居辰嵗隂在子星居夘嵗隂在丑星<lb/>
　居寅若朔生後無嵗星則司馬作史之時正值朔生<lb/>
　之候而所謂嵗星居子居亥居戌居酉盡託之空言<lb/>
　已乎如荀陳相聚太史奏五百里内有賢人星聚晉<lb/>
　史苻堅宻有迎羅什之意㑹太史奏云有星見外國<lb/>
　分野當有大智入中國如此類者皆捕風逐影之談<lb/>
　豈足信乎<lb/>
<pb n="KR3j0077_WYG_027-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0077_WYG_027-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管城碩記卷二十七<lb/>
</p>
<p>
</p>
  </div>
</body>
</text>
</TEI>
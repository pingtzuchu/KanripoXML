<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷三十</head>
    <p>
<pb n="KR3j0077_WYG_030-1a"/>
欽定四庫全書<lb/>
　管城碩記卷三十　　翰林院檢討徐文靖撰<lb/>
　　雜述<lb/>
山海經桂林八樹在番禺東西事珥曰番禺即今桂州<lb/>
番禺東在何處予讀路史桂國引伊尹四方令盖桂陽<lb/>
也然則八桂乃桂陽以桂林為八桂者誤<lb/>
　按漢書注桂林今桂州番禺今廣州考之地圖桂陽<lb/>
　在番禺西北何得云在東乎范雲詩南中有八樹繁<lb/>
<pb n="KR3j0077_WYG_030-1b"/>
　華無四時陶潛詩亭亭凌風桂八榦共成林禇禋詩<lb/>
　誰謂重三珠終焉競八桂天台賦八桂森挺以凌霜<lb/>
　盖八桂共成一林非以桂陽為桂林也<lb/>
杜詩谷神如不死仇氏詳注云谷神即丹田之説庾信<lb/>
詩虛無養谷神舊解谷為養則谷神上不當加養字<lb/>
　按老子谷神不死注云谷養也抱樸子咀吸日華谷<lb/>
　神太清庾肩吾賦得嵇叔夜詩著書惟隠士談𤣥止<lb/>
　谷神又陶華陽墓誌大徳所以長生谷神所以不死<lb/>
<pb n="KR3j0077_WYG_030-2a"/>
　自當以養字解之後漢高義方清誡智慮赫赫盡谷<lb/>
　神綿綿存梁簡文帝何徴君墓誌銘氣高瓊岳心虛<lb/>
　谷神王襃明慶寺石壁詩石生銘字長山乆谷神虛<lb/>
　温湯銘谷神不死川徳愈深則又不可以養字解矣<lb/>
　盖心體虛無如空谷之神故須養耳<lb/>
容齋隨筆曰海一而已北至於青滄則曰北海南至於<lb/>
交廣則曰南海東漸吳越則曰東海無由所謂西海者<lb/>
漢西域𫝊所云蒲昌海疑亦渟居一澤爾班超遣甘英<lb/>
<pb n="KR3j0077_WYG_030-2b"/>
徃條支臨大海盖即南海之西云<lb/>
　按山海經西北海之外有山而不合名曰不周離騷<lb/>
　經路不周以左轉兮指西海以為期前漢西域𫝊烏<lb/>
　弋山離國西與犁靬條支接行可百餘日乃至條支<lb/>
　臨西海又于闐之西水皆西流注西海范史西域論<lb/>
　臨西海以望大秦距玉門陽關四萬里隋書裴矩𫝊<lb/>
　發自燉煌至於西海凡為三道各有襟帶北道從伊<lb/>
　吾經蒲類海至拂菻國逹於西海其中道從高昌焉<lb/>
<pb n="KR3j0077_WYG_030-3a"/>
　蓍至波斯逹於西海其南道從鄯善于闐至北婆羅<lb/>
　門達於西海唐書西域𫝊有碎葉者出安西西北千<lb/>
　里所得勃達嶺由嶺北行嬴千里得細葉川川長千<lb/>
　里西屬恒邏斯城自此抵西海矣又按釋法顯記曰<lb/>
　度葱嶺已入北天竺境於此順嶺西南行十五日有<lb/>
　水名新頭河自新頭河至南天竺入於南海四五萬<lb/>
　里也安得謂甘英窮臨西海盖即南海之西耶<lb/>
朱文公曰自古無人窮至北海者想北海只挨却天殻<lb/>
<pb n="KR3j0077_WYG_030-3b"/>
邊其勢甚狹而長<lb/>
　按魏書列傳烏洛侯國在地豆于之北去代都四千<lb/>
　五百餘里其國西北二十日行有于已尼大水所謂<lb/>
　北海也杜氏通典流鬼國在北海之北北至夜叉國<lb/>
　餘三靣皆抵大海骨利幹國居迴紇北方瀚海之北<lb/>
　其北又距大海晝長夜短煮一羊胛纔熟而東方已<lb/>
　明唐書骨利幹𫝊煮羊胛熟日已出歐陽公詩邇來<lb/>
　不覺三十年嵗月纔如羊胛熟黄魯直詩數靣欣羊<lb/>
<pb n="KR3j0077_WYG_030-4a"/>
　胛論詩在雉膏正用此耳<lb/>
張衡靈憲曰㣲星之數萬一千五百二十海人之占所<lb/>
未詳也<lb/>
　按唐開元中測影使者太相元太云交州望極纔出<lb/>
　地三十餘度以八月自海中望老人星殊高老人星<lb/>
　下衆星粲然其明大者甚衆圖所不載莫辨其名大<lb/>
　率去南極二十度以上其星皆見乃自古渾天以為<lb/>
　常没地中伏而不見之所也今西洋南極星圖有火<lb/>
<pb n="KR3j0077_WYG_030-4b"/>
　馬金魚海石十字架之類即靈憲所云海人之占唐<lb/>
　志所云莫辨其名者也坤輿圖説曰天下有五大州<lb/>
　利未亞州其地南至大浪山航海過大浪山已見南<lb/>
　極出地三十五度矣<lb/>
唐天文志參伐為戎索為武政<lb/>
　按康成注尚書大傳曰參伐為武府向以為武府即<lb/>
　武政也近讀管子曰武政聽屬房喬注曰以武為政<lb/>
　者聽於屬乃知武政二字所出也<lb/>
<pb n="KR3j0077_WYG_030-5a"/>
新唐書藝文志蕭方三十國春秋容齋隨筆曰崔鴻十<lb/>
六國春秋蕭方武敏之三十國春秋<lb/>
　按内典有大方等大集經徐陵𫝊大士碑文大乘方<lb/>
　等靈藥寳珠江總大莊嚴寺碑𢎞宣方等博綜圍陀<lb/>
　皆謂此也梁尚佛敎故元帝世子以方等為名据梁<lb/>
　書徐妃生忠壯世子方等王夫人生貞惠世子方諸<lb/>
　愍懐太子方矩兄弟皆雙名也方等以母失寵内不<lb/>
　自安嘗啟曰申生不顧其死方等敢爱其生南史梁<lb/>
<pb n="KR3j0077_WYG_030-5b"/>
　太清三年七月遣世子方等討河南王譽軍敗死之<lb/>
　方等為雙名歴歴可證綱目亦書蕭方無等字非是<lb/>
孟子外丙二年仲壬四年程子曰古人謂嵗為年湯崩<lb/>
時外丙方二嵗仲壬方四嵗惟太甲差長故立之也<lb/>
　按竹書紀年成湯十八年癸亥王即位二十九年陟<lb/>
　外丙名勝元年乙亥王即位居亳二年陟仲壬名庸<lb/>
　元年丁丑王即位居亳四年陟太甲名至元年辛巳<lb/>
　王即位居亳命卿士伊尹趙岐注孟子謂外丙立二<lb/>
<pb n="KR3j0077_WYG_030-6a"/>
　年仲壬立四年皆太丁弟也太甲太丁子也時竹書<lb/>
　未出岐注先與之符必有所據也<lb/>
列女傳云紂為長夜飲而諸侯有叛者妲己曰罰輕誅<lb/>
薄威不立耳紂乃重刑辟為炮烙之法<lb/>
　按竹書帝辛元年己亥王即位居殷命九侯周侯邘<lb/>
　侯三年有雀生鸇四年大蒐于黎作炮烙之刑九年<lb/>
　王師伐有蘇獲妲己以歸列女傳之説出於漢儒而<lb/>
　牧誓書疏引之殊失考也<lb/>
<pb n="KR3j0077_WYG_030-6b"/>
曹植螢火論曰詩云熠燿宵行章句以為鬼火或謂之<lb/>
燐未為得也天隂沈數雨在於秋日螢火夜飛之時也<lb/>
故曰宵行<lb/>
　按毛𫝊熠燿燐也燐螢火也張揖廣雅曰景天螢火<lb/>
　䗲也䗲音吝為螢火毛𫝊燐螢火燐一作䗲説見解<lb/>
　詁則是作燐者字之譌也或引淮南子乆血為燐以<lb/>
　燐為鬼火因以為毛𫝊之誤非矣<lb/>
杜牧池州别孟遲先輩詩好鳥響丁丁小溪光汃汃<lb/>
<pb n="KR3j0077_WYG_030-7a"/>
　按爾雅丁丁嚶嚶求友聲也牧盖據之而誤以丁丁<lb/>
　為鳥聲當依毛𫝊云丁丁伐木聲也又劉夢得嘉話<lb/>
　曰毛詩伐木丁丁鳥鳴嚶嚶出自幽谷遷于喬木並<lb/>
　無鶯字頃嵗省試早鶯求友詩及鶯出谷詩别書固<lb/>
　無證據斯大謬也<lb/>
隋天文志云三國吳太史令陳卓始列甘氏石氏巫咸<lb/>
三家星官著於圖録<lb/>
　按晉志云班固以十二次配十二野又費直周易蔡<lb/>
<pb n="KR3j0077_WYG_030-7b"/>
　邕月令所言頗有後先魏太史令陳卓更言郡國所<lb/>
　入宿度此太史令陳卓是一人而晉志誤吳為魏又<lb/>
　按晉戴洋𫝊云元帝將登祚使洋擇日洋以為宜用<lb/>
　三月二十四日景午太史令陳卓奏用二十二日是<lb/>
　又一太史令陳卓也<lb/>
杜詩已從招提遊更宿招提境注云魏太武始光元年<lb/>
創造伽藍立招提之名<lb/>
　按杜詩兩用招提上招提指僧言下招提指寺言也<lb/>
<pb n="KR3j0077_WYG_030-8a"/>
　指寺言者如謝靈運有石壁立招提精舍詩杜他日<lb/>
　又有詩云招提慿高岡是也其指僧言者如劉孝綽<lb/>
　棲隠寺碑文莫不嚴事招提歸仰慧覺梁元帝金樓<lb/>
　子云余於諸僧重招提琰法師梁安寺刹下銘云有<lb/>
　識之所䖍仰無覺之所招提是也<lb/>
魏伯陽參同契曰鄶國鄙夫幽谷朽生朱子曰魏君實<lb/>
上虞人當作㑹稽或是魏隠語作鄶<lb/>
　按地志㑹稽郡秦置漢高帝六年為荆國十二年更<lb/>
<pb n="KR3j0077_WYG_030-8b"/>
　名吳國永建中分置㑹稽郡晉為㑹稽國至咸和三<lb/>
　年拜王舒為撫軍將軍㑹稽内史舒䟽父名㑹乞換<lb/>
　他郡朝廷乃改㑹為鄶或當時本云㑹國而注録之<lb/>
　家因改為鄶國也<lb/>
陳仁山四書考云唐志曰鶉首實沈以負西海其神主<lb/>
於華山太白位焉太白即鬼谷子授蘇秦以佐國之術<lb/>
處<lb/>
　按唐志降婁元枵以負東海其神主於岱宗嵗星位<lb/>
<pb n="KR3j0077_WYG_030-9a"/>
　焉星紀鶉尾以負南海其神主於衡山熒惑位焉鶉<lb/>
　首實沈以負西海其神主於華山太白位焉大梁析<lb/>
　木以負北海其神主於恒山辰星位焉此太白即金<lb/>
　星也仁山碩學何有是誤及閲山堂肆考亦引唐天<lb/>
　文志曰其神主於華山太白位焉太白即鬼谷子授<lb/>
　蘇秦以佐國之術處仁山採之而不考其謬可謂疎<lb/>
　矣<lb/>
李義山為懐州李中丞謝上表曰蘇公舊田懐侯故邑<lb/>
<pb n="KR3j0077_WYG_030-9b"/>
注曰懐侯未詳韓詩外𫝊武王更邢丘曰懐括地志懐<lb/>
在武陟歴考𫝊記未有以此為懐國之邑者<lb/>
　按寰宇記曰管叔廢絀封康叔為懐侯又按叔改封<lb/>
　衛此為南宫氏國周南宫仲鼎銘曰王命太史括懐<lb/>
　土王曰中兹懐人内史錫於琖王作臣今括里汝懐<lb/>
　土括地志曰故懐城周之懐邑在懐州武陟縣西十<lb/>
　一里路史國名記有懐國所謂懐侯故邑者指此中<lb/>
　讀為仲或引懐姓九宗以實之皆謬説也<lb/>
<pb n="KR3j0077_WYG_030-10a"/>
筆叢曰阿環上元名王介甫雪詩瑤池𣺌漫阿環家方<lb/>
萬里謂阿環王母名王方二子俱誤<lb/>
　按漢武内𫝊上元遣侍女答問王母云阿環再拜上<lb/>
　問起居時上元未至漢殿遣其侍女阿環來故李義<lb/>
　山曼倩辭如何漢殿穿針夜又向忩中覷阿環陳心<lb/>
　叔名疑曰阿環上元侍女也酉陽雜俎王母名囘字<lb/>
　婉妗其説雖屬不經而要以阿環為王母名則非然<lb/>
　以為上元名亦非也<lb/>
<pb n="KR3j0077_WYG_030-10b"/>
彛器欵式漢武安侯鈁<lb/>
　按許氏説文鈁方鐘也他書不見有此器又漢田蚡<lb/>
　劉㥅皆封武安侯不知是誰器也<lb/>
劉公幹贈五官中郎將詩昔我從元后整駕至南鄉文<lb/>
選注元后謂曹操也南鄉謂征劉表也<lb/>
　按史建安十二年秋七月曹操南擊劉表㑹表卒子<lb/>
　琮為嗣操至新野琮遂舉州降又曹丕為五官中郎<lb/>
　將在建安十六年楨是時謂曹操為元后操甘心於<lb/>
<pb n="KR3j0077_WYG_030-11a"/>
　簒漢者皆若輩有以逢其惡也又王仲宣從軍詩籌<lb/>
　䇿運帷幄一由我聖君恨我無時謀譬諸具官臣聖<lb/>
　君謂操也具官臣粲自謂也据魏志建安二十年三<lb/>
　月公西征張魯魯及五子降十二月至自南鄭侍中<lb/>
　王粲作五言以美其事夫操欲簒漢乆已此稱為聖<lb/>
　君彼稱為元后真名教中罪人也而昭明並録之而<lb/>
　不削抑已過矣<lb/>
謝惠連西陵遇風詩昨發浦陽汭今宿浙江湄注引晉<lb/>
<pb n="KR3j0077_WYG_030-11b"/>
灼漢書注江水至㑹稽山隂為浙江<lb/>
　按山海經浙江出三天子都與岷江江水無涉此晉<lb/>
　注之誤引之非也<lb/>
韓文公諫佛骨表自黄帝以至禹湯文武皆享夀考<lb/>
百姓安樂當是時未有佛也漢明帝時始有佛法其後亂<lb/>
亡相繼運祚不長宋齊梁陳元魏以下事佛愈謹年代<lb/>
尤促梁武帝身為寺奴事佛求福乃更得禍上怒貶潮<lb/>
州刺史<lb/>
<pb n="KR3j0077_WYG_030-12a"/>
　按唐書姚崇𫝊崇治令曰今之佛經羅什所譯姚興<lb/>
　與之對翻而興命不延國亦隨滅梁武帝身為寺奴<lb/>
　胡太后以六宫入道皆亡國殄家孝和皇帝發使贖<lb/>
　生太平公主武三思等度人造寺身嬰夷戮為天下<lb/>
　笑五帝之時父不䘮子兄不哭弟致仁夀無㓙折也<lb/>
　下逮三王國祚延乆其臣則彭祖老𣆀皆得長齡此<lb/>
　時無佛豈鈔經鑄象力耶縁死喪造經像以為追福<lb/>
　夫死者生之常古所不免彼經與像何所施為兒曹<lb/>
<pb n="KR3j0077_WYG_030-12b"/>
　慎不得為此此又昌黎公諫佛骨表之藍本也<lb/>
張衡西京賦集重陽之清瀓索隠曰言神明臺高上止<lb/>
於太陽之宇清瀓之中上為陽清又為陽故曰重陽<lb/>
　按天為陽天有九重故曰重陽楚辭云集重陽而入<lb/>
　帝宫造旬始而觀清都是重陽盖圓則九重之謂也<lb/>
范至能石榴詩玉池嚥清肥三彭迹如掃<lb/>
　按鄧元錫曰石榴子白者名水晶石榴道家謂之三<lb/>
　尸酒此范詩所由出也東坡榧子詩驅攘三彭仇已<lb/>
<pb n="KR3j0077_WYG_030-13a"/>
　我心腹疾意亦相似而不必實有所指<lb/>
阮籍登廣武嘆曰時無英雄使竪子成名史經臣曰豈<lb/>
謂沛公竪子乎東坡曰非也傷時無劉項也竪子謂晉<lb/>
魏間人耳<lb/>
　按漢紀韓信破齊且欲擊襲楚羽亦軍廣武與漢相<lb/>
　守及信死詔齊捕蒯通通曰竪子不用臣之計故令<lb/>
　自夷于此籍所謂使竪子成名者正謂淮隂竪子耳<lb/>
　籍是以遭時遇主如漢高者自屬一世之英雄何至<lb/>
<pb n="KR3j0077_WYG_030-13b"/>
　令竪子成名李白弔古戰塲詩沈酣呼竪子狂言非<lb/>
　至公盖譏其自許太過以為狂也東坡以白為誤非<lb/>
韓昌黎詩瘖蟬終不鳴有抱不列陳陶隠居本草曰瘖<lb/>
蟬不能鳴者雌蟬也<lb/>
　按揚雄方言蟬楚謂之蜩寒蜩瘖蜩也郭璞注云月<lb/>
　令亦曰寒蜩鳴知寒蜩非瘖者也然揚子以寒蜩瘖<lb/>
　蜩二者楚人通謂之蜩也豈以寒蜩為瘖哉周書時<lb/>
　訓解寒蜩不鳴人皆力爭風土記寒螿鳴於夕王粲<lb/>
<pb n="KR3j0077_WYG_030-14a"/>
　詩寒蜩在樹鳴曹子建詩寒蟬鳴我側寒蟬非瘖人<lb/>
　所知也<lb/>
黄山谷聽崇徳君鼓琴詩猶如優曇花時亦出世間<lb/>
　按法華經如優鉢曇花時一見耳東坡詩優鉢曇花<lb/>
　豈有花皆用此也梁書云波斯國中有優鉢曇花杜<lb/>
　佑通典云優鉢曇花鮮華可爱廣志云優鉢曇花似<lb/>
　枇杷不花而實實不因花而生本草綱目云優鉢曇<lb/>
　花波斯謂之阿駔又謂之底珍蘇黄二公猶未免為<lb/>
<pb n="KR3j0077_WYG_030-14b"/>
　法華所愚耳<lb/>
杜詩波漂菰米沉雲黒施愚山曰沉雲黒言黒如池水<lb/>
見菰米之繁殖<lb/>
　按周禮膳夫注苽雕胡也賈氏曰今南方見有苽米<lb/>
　一名雕胡于寳曰苽米其米色黒庾肩吾奉和山子<lb/>
　納凉詩黒米生菰葑又有詩秋菰成黒米菰蔣結實<lb/>
　至秋乃黒則黒字屬苽不屬波也<lb/>
沈約宋書云漢武帝令樂人侯暉依琴作坎侯即空侯<lb/>
<pb n="KR3j0077_WYG_030-15a"/>
也<lb/>
　按史郊祀志禱祠泰一后土始用樂舞益召歌兒作<lb/>
　二十五絃及空侯瑟自此起晉鈕滔母孫氏箜篌賦<lb/>
　考兹器之所起實侯氏之所營又楊方賦序作兹器<lb/>
　於漢代猶擬易之𤣥經應劭曰箜篌漢武帝令樂人<lb/>
　侯調依琴作宋書云侯暉恐字誤也惟劉熙釋名以<lb/>
　空侯為師延作不知何据隋書禮樂志又云箜篌出<lb/>
　自西域非華夏舊器杜氏通典謂竪箜篌胡樂也漢<lb/>
<pb n="KR3j0077_WYG_030-15b"/>
　靈帝好之體曲而長二十二絃又後魏書云烏洛侯<lb/>
　國樂有箜篌木槽革靣而施九絃隋志以為非華夏<lb/>
　舊器疑此類也<lb/>
古令通韻云客有出韻要一書謂石部有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字引羊士<lb/>
諤和蕭侍御覧鏡詩嵗晏豈磷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為證予謂此必緇譌<lb/>
客以咏鏡於緇何有後見陳子昻荆玉篇此玉有緇磷<lb/>
南巨川賦得沽美玉緇磷志不移則咏玉亦著緇字始<lb/>
知<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>譌<lb/>
<pb n="KR3j0077_WYG_030-16a"/>
　按陸賈新語琥珀珊瑚翠羽珠玉山生水藏擇地而<lb/>
　居磨而不磷湼而不緇沈約高士贊猶玉在泥湼而<lb/>
　不緇簡文帝君子行君子懐琬琰不使湼塵緇劉孝<lb/>
　威堂上行辛苦篇黄金坐銷鑠白玉遂緇磷咏玉用<lb/>
　緇字不始唐人<lb/>
張景陽七命促封豨僨馮豕選注曰淮南子曰吳為封<lb/>
豨脩蛇小雅曰封大也爾雅曰僨僵也僨或為㩌非也<lb/>
　按字彚引晉書㩌馬豕則㩌是批擊之義未始為非<lb/>
<pb n="KR3j0077_WYG_030-16b"/>
　通雅引作㩌馬家誤矣又左傳后䕫娶有仍氏女生<lb/>
　子伯封實有豕心故謂之封豕注家並以為大豕恐<lb/>
　非<lb/>
華陽國志公孫述廢銅錢置鐵錢百姓貨賣不行鐵錢<lb/>
鑄始見此<lb/>
　按史梁普通中乃議盡罷銅錢置鐵錢人以鐵錢易<lb/>
　得盡皆私鑄任昉贈到溉詩云鐵錢兩當一百易代<lb/>
　名實盖謂此也宋太祖令收民間鐵錢鑄農器給江<lb/>
<pb n="KR3j0077_WYG_030-17a"/>
　北流民復業者黄山谷詩紫薓可斸宜包貢青鐵無<lb/>
　多莫鑄錢盖謂此也<lb/>
王弇州宛委餘編云蔡倫造紙見東觀雜記<lb/>
　按盛𢎞之荆州記蔡倫漢順帝時人始以魚網造紙<lb/>
　張華博物志漢桓帝時桂陽人蔡倫始擣故魚網造<lb/>
　紙後漢書蔡倫和帝中常侍按漢紀自和帝歴殤帝<lb/>
　安帝至順帝又歴冲帝質帝至桓帝相距六七十年<lb/>
　而三書所言各異意當從范史是也<lb/>
<pb n="KR3j0077_WYG_030-17b"/>
趙徳麟曰潘安仁餉人酒云一經二經至五經乃五瓶<lb/>
也<lb/>
　按侯鯖録曰陶人為器有酒經環口脩腹可以盛酒<lb/>
　受一斗徐淵子以三雅對五經研北雜録記昔人飲<lb/>
　酒詩云登樓客在𫝊三雅問字人來揖五經是也又<lb/>
　按東觀漢記曰今日嵗首請上雅夀注云雅酒閜也<lb/>
　酒杯名雅不始於劉表之子伯雅仲雅季雅也<lb/>
元史大都八百里以内以天鵞雌䳓仙鶴鴉鶻賣者即<lb/>
<pb n="KR3j0077_WYG_030-18a"/>
以其家婦子給捕獲之人<lb/>
　按歐陽原功漁家傲詞水暖天鵞紛欲下鷹房奏獵<lb/>
　催車駕柯九思宫詞得雋歸來如奏凱天鵞馳道入<lb/>
　宫庭諷刺之意盖在言外<lb/>
淮南子墬形訓曰海外有無繼民雒常武人在西北陬<lb/>
硥魚在其南誘注硥魚如鯉有神聖者乘行九野在無<lb/>
繼民之南硥音䂜<lb/>
　按括地圖曰龍魚一名鰕魚而有神聖乘此以行九<lb/>
<pb n="KR3j0077_WYG_030-18b"/>
　野是淮南所説硥魚即龍魚也尨盖為龍之省文硥<lb/>
　當音龍注云音䂜非<lb/>
周禮龜人注東龜青西龜白左倪靈右倪若賈疏引爾<lb/>
雅曰右倪不若不若即若也<lb/>
　按墨子夏后開使飛㢘鑄鼎於昆吾使翁難雉乙灼<lb/>
　白若之龜盖即所謂西龜白右倪若也爾雅不若即<lb/>
　若又即詩所謂於乎不顯不顯即顯也<lb/>
月令鴻鴈來賔雀入大水為蛤鄭注曰來賔言其客止<lb/>
<pb n="KR3j0077_WYG_030-19a"/>
未去也<lb/>
　按魏摯笳賦賔鳥鼓翼蟋蟀悲鳴謝眺郊廟歌榆關<lb/>
　命賔鳥當即以賔鴻為賔鳥也吕氏春秋高誘注曰<lb/>
　賔雀入水化為蛤張叔皮論曰賔雀下革田䑕上騰<lb/>
　則誤以賔字屬下又古今注曰麻雀一曰家賔李嶠<lb/>
　詩大厦初成日家賔集杏梁則又因賔雀之譌以瓦<lb/>
　雀為賔雀矣<lb/>
尚書考靈曜曰冬至日月在牽牛一度求昏中者取六<lb/>
<pb n="KR3j0077_WYG_030-19b"/>
項加三旁蠡順布之鄭注曰蠡猶羅也<lb/>
　按史記黄帝順天之紀旁羅日月星辰陸倕刻漏銘<lb/>
　俯察旁羅即旁蠡也用修以為即今之羅盤非矣<lb/>
周七律記曰揆觀琴制舊惟五絃少宫少商加二為七<lb/>
琴書所載起於文武實自周始<lb/>
　按通禮纂義曰堯使無勾作琴揚雄琴清英曰舜彈<lb/>
　五弦之琴而天下治堯加二弦以合君臣之恩則七<lb/>
　弦不始周也又按魏氏春秋曰孫登好讀易鼓一弦<lb/>
<pb n="KR3j0077_WYG_030-20a"/>
　琴真誥曰周大賔善鼓一絃琴是教孫登者杜氏通<lb/>
　典曰一絃琴有十二柱柱如琵琶此一絃琴也雲山<lb/>
　雜記曰謝涓子魯人作琴名龍腰三絃琴談曰漢琴<lb/>
　客張道作琴名響泉三絃此三絃琴也琴書曰琴本<lb/>
　七絃後漢蔡邕又加二絃以象九星在人法九竅筆<lb/>
　談曰太宗令待詔蔡裔増琴為九絃此九絃琴也西<lb/>
　京雜記曰高祖初入咸陽周行府庫見有琴長六尺<lb/>
　按十三絃二十六徽此又十三絃琴也<lb/>
<pb n="KR3j0077_WYG_030-20b"/>
李義山詩錦瑟無端五十絃或曰此詩當為十五絃吕<lb/>
氏春秋朱襄氏作五絃瑟瞽叟拌為十五絃<lb/>
　按漢郊祀志泰帝使素女鼓五十絃瑟高誘注淮南<lb/>
　子覽㝠訓白雪太乙五十絃琴瑟樂名李長吉上雲<lb/>
　樂篇五十絃瑟海上聞義山與王鄭二秀才聽雨夢<lb/>
　後作雨打湘靈五十絃豈不為五十絃明証哉爾雅<lb/>
　注大瑟二十七絃周禮樂器圖雅瑟二十三絃頌瑟<lb/>
　二十五絃温庭筠詩二十三絃何太哀雅瑟也又一<lb/>
<pb n="KR3j0077_WYG_030-21a"/>
　詩二十五絃彈夜月頌瑟也世本伏羲作瑟四十五<lb/>
　絃帝王世紀云三十六絃則又所𫝊聞之不同也<lb/>
黄伯思曰按刀劍録夏少康三年商太甲四年各鑄銅<lb/>
劍一其文曰定光<lb/>
　按刀劍録啓子太康嵗在辛夘三月春鑄一銅劍又<lb/>
　曰殷太甲四年嵗次甲子鑄一銅劍長三尺文曰定<lb/>
　光今云各鑄銅劍一其文曰定光非是又竹書紀年<lb/>
　帝太康元年癸未四年陟無辛夘太甲元年辛巳四<lb/>
<pb n="KR3j0077_WYG_030-21b"/>
　年是甲申非甲子也其説都無足據<lb/>
朱子小學云孫思邈曰胆欲大而心欲小智欲圓而行<lb/>
欲方<lb/>
　按計然子曰凡人之道心欲小志欲大智欲圓行欲<lb/>
　方孫思邈曰心為之君君尚恭故欲小詩曰如臨深<lb/>
　淵如履薄氷小之謂也胆為之將以果决為務故欲<lb/>
　大詩曰赳赳武夫公侯干城大之謂也仁者静地之<lb/>
　象故欲方𫝊曰不為利囬不為義疚方之謂也智者<lb/>
<pb n="KR3j0077_WYG_030-22a"/>
　動天之象故欲圓易曰見幾而作不俟終日圓之謂<lb/>
　也以此言之盖是心欲小而胆欲大仁欲方而智欲<lb/>
　圓孫盖因季然之語而為之釋其義小學引之則又<lb/>
　誤仁欲方為行欲方也<lb/>
唐書五行志大中十年舒州吳塘堰有衆禽成巢濶七<lb/>
尺高一尺水禽山鳥無不馴狎中有如人面緑毛紺爪<lb/>
嘴者其聲曰甘人謂之甘蟲<lb/>
　按隋五行志陳后主時蔣山有衆鳥鼓翼而鳴曰奈<lb/>
<pb n="KR3j0077_WYG_030-22b"/>
　何帝唐書董昌𫝊中和時鳥見吳越四目三足其鳴<lb/>
　曰羅平天册此周禮庭氏所謂妖鳥若神者也鄭氏<lb/>
　曰神謂非鳥獸之聲或呌於宋太廟譆譆詘詘者是<lb/>
　也<lb/>
楚辭九思云思丁文兮聖明哲哀平差兮迷謬愚呂傅<lb/>
舉兮殷周興忌嚭專兮郢吳虛王逸注云丁當也文文<lb/>
王也<lb/>
　按離騷經説操築於傅巖兮武丁用而不疑呂望之<lb/>
<pb n="KR3j0077_WYG_030-23a"/>
　鼓刀兮遭周文而得舉豈非丁文之證乎今云吕傅<lb/>
　舉兮殷周興豈非武丁舉傅文王舉吕乎平楚平差<lb/>
　夫差忌嚭皆吳楚佞臣詞意甚明以丁為當盖謬也<lb/>
胡元瑞曰象戲之製載太平御覽用修似未覩也又周<lb/>
武所造象戲與今俗象戲迥不同亦無楊所謂孤虛衝<lb/>
破也<lb/>
　按御覽所載即王褒象經序也一曰天文二曰地理<lb/>
　三隂陽四時令五算數六律吕七八卦八忠孝九君<lb/>
<pb n="KR3j0077_WYG_030-23b"/>
　臣十文武十一曰禮儀以制其則十二曰觀徳以考<lb/>
　其行元瑞於十二下無所述但曰御覽缺此二字則<lb/>
　元瑞仍未覩也又庾信象戲賦曰應對坎而衝離或<lb/>
　當申而取未亦未始無孤虛衝破也又按隋書郭茂<lb/>
　𫝊周武帝為象經隋文從容謂茂曰人主之所為也<lb/>
　感天地動鬼神而象經多亂法何以致人茂竊歎曰<lb/>
　此言豈常人所及因念漢帝之彈棋唐宗之擊踘周<lb/>
　武之象戲無益於治徒以階亂人主之所為可不慎<lb/>
<pb n="KR3j0077_WYG_030-24a"/>
　乎<lb/>
顧炎武日知録曰三代以上人皆知天文七月流火農<lb/>
夫之辭也三星在天婦人之語也月離于畢戌卒之作<lb/>
也龍尾㐲晨兒童之謠也後世文人學士有問之而茫<lb/>
然不知者<lb/>
　按秦苻生時有奏太白犯東井者言東井秦分太白<lb/>
　謫見必有暴兵起於京師生曰星入井者自為渇耳<lb/>
　何足怪乎又北齊源師攝祠部謂高阿那肱曰龍見<lb/>
<pb n="KR3j0077_WYG_030-24b"/>
　當雩阿那肱驚曰何處龍見其色何如皆此類也<lb/>
茅鹿門漢書王褒𫝊以褒作中和樂為句職先布詩為<lb/>
句<lb/>
　按何武𫝊使辨士王褒頌漢徳作中和樂職先布詩<lb/>
　三篇師古曰樂職謂百官萬姓之樂得其常道也茅<lb/>
　以中和樂為樂篇之名與武𫝊云詩三篇舛矣<lb/>
山堂肆考云無為州西北有墨池宋米芾為守時所穿<lb/>
初厭池中蛙鳴取瓦書字投之自是無蛙鳴<lb/>
<pb n="KR3j0077_WYG_030-25a"/>
　按吳僧賛寜感應類從志甑瓦之契投梟自止注云<lb/>
　以故瓦書契字置墻上忽聞梟鳴取以投之即不敢<lb/>
　更鳴亦此類也周禮硩蔟氏覆妖鳥之巢以方書日<lb/>
　月星辰嵗之號懸其巢上則去之是古者已有是術<lb/>
尚書大𫝊别風淮雨<lb/>
　按隋書虞綽大鳥銘叙聖徳遐宣息别風與淮雨休<lb/>
　符潜感表重潤於夷波是别風為烈風之譌淮雨為<lb/>
　淫雨之譌也<lb/>
<pb n="KR3j0077_WYG_030-25b"/>
張揖博雅曰昌光握譽為祥氣<lb/>
　按天官書曰地維藏光見有徳者昌疑即為昌光也<lb/>
　孝經援神契曰喜則含譽射荆州占曰含譽似彗通<lb/>
　考曰大中祥符七年正月己酉含譽星見似彗有尾<lb/>
　而不長與周伯星同占疑即為握譽也<lb/>
張揖博雅曰天地闢設人皇以來至魯哀公十有四年<lb/>
積二百七十六萬嵗<lb/>
　按自周敬王四十一年壬戌孔子卒至於宋慶元三<lb/>
<pb n="KR3j0077_WYG_030-26a"/>
　年丁巳一千六百七十六年文公是年正旦書於藏<lb/>
　書閣下東楹盖文公以道統自任之意也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0077_WYG_030-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管城碩記卷三十<lb/>
</p>
<p>
</p>
  </div>
</body>
</text>
</TEI>
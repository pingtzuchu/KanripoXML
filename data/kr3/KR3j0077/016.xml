<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>管城碩記卷十六</head>
    <p>
<pb n="KR3j0077_WYG_016-1a"/>
欽定四庫全書<lb/>
　管城碩記卷十六　　翰林院檢討徐文靖撰<lb/>
　　楚辭集注三<lb/>
啓棘賓商九辯九歌集注曰棘賓商未詳竊疑棘當作<lb/>
夢商當作天以篆文相似而誤也蓋其意本謂啓夢上<lb/>
賓于天而得帝樂以歸如列子史記所言周穆王秦穆<lb/>
公趙簡子夢之帝所而聞鈞天廣樂九奏萬舞之類耳<lb/>
　按竹書紀年帝舜二十九年帝命子義鈞封于商又<lb/>
<pb n="KR3j0077_WYG_016-1b"/>
　夏后帝啓十年帝廵狩舞九韶于大穆之野蓋是時<lb/>
　商為虞賓而夏啓棘于賓商因得舜九辯九歌是為<lb/>
　九韶辯音遍變也周禮曰九徳之歌九㲈之舞於宗<lb/>
　廟奏之若樂九變則人鬼可得而禮古辨與變通坤<lb/>
　文言由辯之不早辯也五經音義曰辯或作變是也<lb/>
　山海經夏后開上三嬪于天得九辯九歌以下郭注<lb/>
　皆天帝樂名謬矣經言啓上三嬪于天者啓以黄帝<lb/>
　堯舜之後為三賓上告于天而饗之其所奏九辯九<lb/>
<pb n="KR3j0077_WYG_016-2a"/>
　歌則於虞賓商鈞而得之如周禮嬪貢故書作賓是<lb/>
　也又歸藏鄭母經曰夏后啓筮御飛龍登于天非啓<lb/>
　真上于天也以啓上于天得九辯九歌謬矣集注因<lb/>
　漢郊祀志秦穆公夢見上帝而後世皆曰上天史記<lb/>
　趙世家趙簡子夢之帝所聞鈞天廣樂九奏萬舞遂<lb/>
　斷以棘為夢商為天因篆文相似而誤今以理度之<lb/>
　賓為虞賓商為商鈞正有無煩改字者竹書少康元<lb/>
　年帝即位諸侯來朝賓虞公則啓之賓商棘可知矣<lb/>
<pb n="KR3j0077_WYG_016-2b"/>
　棘訓急音義同也洪慶善補注以商為契商則自於<lb/>
　理碍矣<lb/>
胡䠶夫河伯而妻彼雒嬪集注曰傳云河伯化為白魚<lb/>
遊於水旁羿見䠶之眇其左目羿又夢與洛水神宓妃<lb/>
交亦妄言也<lb/>
　按竹書夏帝泄十六年殷侯微以河伯之師伐有易<lb/>
　歸藏河伯筮與洛戰而枚卜昆吾占之曰不吉河伯<lb/>
　雒伯皆夏時諸侯書稱太康畋于洛表后羿因民弗<lb/>
<pb n="KR3j0077_WYG_016-3a"/>
　忍距于河所謂射河伯而妻雒嬪當在是時至河伯<lb/>
　化為白魚而羿射之羿又夢與洛神交皆謬説也<lb/>
阻窮西征巖何越焉集注曰此節似又言鯀事然羽山<lb/>
東裔而此云西征已不可曉或謂越巖墮死亦無明文<lb/>
　按帝王世紀曰帝羿有窮氏自鉏遷于窮石寒浞殺<lb/>
　羿于桃棓遂代夏立為帝寒浞襲有窮之號因羿之<lb/>
　室生奡及<graphic n="KR1830" url="https://raw.githubusercontent.com/kanripo/KR-Gaiji/master/images/KR1830.png" mimeType="image/png"/>此言阻窮者猶言阻險謂寒浞殺羿而<lb/>
　阻有窮之國也晉書地理志曰濟南平壽古寒國寒<lb/>
<pb n="KR3j0077_WYG_016-3b"/>
　浞封此一統志萊州府濰縣東北有寒亭是浞自濰<lb/>
　縣東北遷於河南之窮石為阻窮而西征也巖谷之<lb/>
　險何所踰越而不憚煩也集注謂似言鯀事以下文<lb/>
　有化為黄熊耳据上文浞娶純狐何羿之䠶革則阻<lb/>
　窮西征自應屬上文矣<lb/>
咸播秬黍莆雚是營何由并投而鯀疾脩盈集注曰莆<lb/>
疑即蒲字蒲水草可以作席雚薍也與萑同左氏傳萑<lb/>
苻之澤是也餘未詳<lb/>
<pb n="KR3j0077_WYG_016-4a"/>
　按國語曰子産曰昔者鯀違帝命殛之于羽山化為<lb/>
　黄能以入于羽淵韋昭曰能似熊上言化為黄熊者<lb/>
　此也咸播秬黍莆雚是營言是時稷方播種咸藝秬<lb/>
　黍秬黑黍蓋陸地之所種者而鯀既謫于羽淵居東<lb/>
　海之濵則惟莆雚是營耳禮緯曰鯀妻脩已吞薏苡<lb/>
　而生禹因姓姒氏帝王世紀曰鯀妻脩已見流星貫<lb/>
　昴夢接意感胸拆而生禹或當日鯀投羽山脩已従<lb/>
　之何由並投于此鯀乃疾病脩獨充盈乎莆即蒲左<lb/>
<pb n="KR3j0077_WYG_016-4b"/>
　傳澤之雚蒲舟鮫守之<lb/>
撰體脅鹿何以膺之集注曰舊説言天撰十二神鹿一<lb/>
身八足兩頭獨何膺受此形體乎此大抵荒誕無据今<lb/>
亦不論<lb/>
　按周書王會解曰區陽以鼈封若彘前後有首山海<lb/>
　經曰鏖鏖鉅山有獸左右有首名曰屏逢經又曰赤<lb/>
　水之西流沙之東有獸左右有首名曰䟣踢郭注曰<lb/>
　出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>名國又春秋運斗樞曰象八足隂敖翔注曰象<lb/>
<pb n="KR3j0077_WYG_016-5a"/>
　太隂之物八足是欲行八方之事于寳捜神記曰晉<lb/>
　大興元年武陵太守王諒牛生子一頭八足兩尾而<lb/>
　共一腹則獸之兩首八足間亦有之盛𢎞之荆州記<lb/>
　曰武陵郡西有獸如鹿前後有頭常以一頭食一頭<lb/>
　行後漢書曰雲陽郡有神鹿兩頭能食毒草華陽國<lb/>
　志曰兩頭鹿出雲陽郡南熊舎山博物志曰雲南郡<lb/>
　出荼苜机音蔡茂机是兩頭鹿名永昌亦有之据此<lb/>
　則鹿之兩首八足亦有不盡荒誕者<lb/>
<pb n="KR3j0077_WYG_016-5b"/>
鼇戴山抃何以安之釋舟陵行何以遷之集注曰舊注<lb/>
引列仙傳曰有巨靈之龜背負蓬萊之山而抃舞事亦<lb/>
見列子下二句未詳<lb/>
　按釋舟陵行王逸注曰龜所以能負山若舟船者以<lb/>
　其在水中也使龜釋水而陵行則何以能遷徙山乎<lb/>
　此説大謬故集注以為未詳論語奡盪舟魏何晏觧<lb/>
　云孔曰羿有窮之國篡夏后相之位其臣寒浞殺之<lb/>
　因其室而生奡奡多力能陸地行舟古陵陸通用此<lb/>
<pb n="KR3j0077_WYG_016-6a"/>
　問奡釋舟陸行何遂能遷移他處奡左傳作澆與下<lb/>
　文惟澆在户何求于嫂皆澆事也逸注以上文鼇戴<lb/>
　山抃解作一事宜其悖矣<lb/>
覆舟斟尋何道取之集注曰覆舟言夏后相已傾覆於<lb/>
斟尋之國今少康以何道而能復取澆乎<lb/>
　按竹書紀年夏后相二十六年寒浞使其子澆帥師<lb/>
　滅斟灌二十七年澆伐斟尋大戰于濰覆其舟取之<lb/>
　所謂覆舟斟尋者即是事也王逸注少康滅斟尋氏<lb/>
<pb n="KR3j0077_WYG_016-6b"/>
　奄若覆舟夫滅斟尋者澆也而以為少康謬矣<lb/>
桀伐䝉山何所得焉妺嬉何肆湯何殛焉集注曰桀伐<lb/>
䝉山之國而得妺嬉因此肆其情意故為湯所殛<lb/>
　按汲冢書帝癸十四年扁帥師伐岷山注曰岷山女<lb/>
　于桀二人曰琬曰琰后愛二人女無子焉斵其名于<lb/>
　苕華之玉而棄其元妃于洛曰妺喜國語史蘇曰昔<lb/>
　夏桀伐有施有施人以妺喜女焉是桀初得妺喜而<lb/>
　嬖之以為元妃後又伐岷山得琬琰而棄有施氏之<lb/>
<pb n="KR3j0077_WYG_016-7a"/>
　女于洛岷山即䝉山其音同也此問桀伐䝉山何遂<lb/>
　得二女而妺喜被棄何又肆其情欲為湯所殛乎舊<lb/>
　注以妺喜為䝉山之女非<lb/>
登立為帝孰道尚之女媧有體孰制匠之集注曰舊説<lb/>
伏羲始畫八卦脩行道徳萬民登以為帝誰開導而尊<lb/>
尚之乎傳曰女媧人頭蛇身其體如此誰所制匠而圖<lb/>
之乎上句無伏羲字不可知下句則怪甚而不足論矣<lb/>
　按三皇本紀曰炎帝神農氏姜姓母曰女登有媧氏<lb/>
<pb n="KR3j0077_WYG_016-7b"/>
　之女為少典妃感神龍而生炎帝此蓋問女登生子<lb/>
　立以為帝誰開道之登係有媧氏女世稱女媧氏人<lb/>
　首蛇身一日而七十化誰為制匠而圖其體乎四句<lb/>
　蓋一時事也又按𤣥中記伏羲龍身女媧蛇身亦如<lb/>
　世所謂文王虎肩仲尼龜背班超燕頷之類耳以此<lb/>
　求之無足怪也<lb/>
呉獲迄古南嶽是止孰期去斯得兩男子集注曰此節<lb/>
未詳舊注以兩男子為泰伯虞仲未知是否<lb/>
<pb n="KR3j0077_WYG_016-8a"/>
　按韓詩外傳曰太伯知太王賢昌而欲季為後也去<lb/>
　之呉孔子曰伯見父志季知父心此云呉獲迄古者<lb/>
　古即詩所謂古公亶父言伯仲二人之呉迄獲古公<lb/>
　之心也南嶽是止者括地志會稽山一名衡山呉都<lb/>
　賦指衡岳以鎮野周時為揚州鎮故亦稱南嶽也得<lb/>
　兩男子者呉太伯世家武王克殷求太伯仲雍之後<lb/>
　得周章時已君呉乃封其弟仲於故夏墟是為虞仲<lb/>
　所謂得兩男子者言武王求其後得此兩人也若以<lb/>
<pb n="KR3j0077_WYG_016-8b"/>
　為泰伯仲雍此兩人逃之荆蠻而又誰得之乎<lb/>
緣鵠飾玉后帝是饗集注曰后帝謂殷湯也言伊尹始<lb/>
仕因縁烹鵠之美脩玉鼎以事湯湯賢之因以為相此<lb/>
即孟子所辨割烹要湯之説<lb/>
　按竹書曰桀作傾宫飾璿臺大紀曰桀為瓊室象廊<lb/>
　瑶臺玉牀爾雅曰象謂之鵠玉謂之雕縁鵠飾玉桀<lb/>
　器以象為縁玉為飾非謂尹因縁烹鵠也彼擁嬖后<lb/>
　履帝位宴饗如是何遂有謀者起而滅之蓋由伊摯<lb/>
<pb n="KR3j0077_WYG_016-9a"/>
　躬耕於莘野而湯徃聘之立以為相乃伐桀於鳴條<lb/>
　而放之汲冢瑣語曰湯乃東至于洛觀帝堯之臺下<lb/>
　所云帝乃降觀下逢伊摯是也若伊尹先縁鵠飾玉<lb/>
　以干湯湯賢而相之則尹日在湯左右又何湯乃降<lb/>
　觀始下逢尹乎世稱負鼎俎干湯猶史記稱吕尚以<lb/>
　釣魚奸西伯云爾豈真縁鵠飾鼎以干湯乎紂作象<lb/>
　箸而箕子嘆豫知必為玉杯尹處士耕於莘野何従<lb/>
　而有玉鼎乎若謂必實有鼎鵠之烹始謂之干易曰<lb/>
<pb n="KR3j0077_WYG_016-9b"/>
　鼎折足覆公餗亦将果有折足之事乎觀荀九家易<lb/>
　震為玉為鵠為玉者主鬯之象為鵠者象謂之鵠以<lb/>
　象齒雷則文生故也亦可以玉鵠為烹鵠飾玉乎<lb/>
該秉季徳厥父是臧胡終弊于有扈牧夫牛羊集注曰<lb/>
此節未詳諸説亦異補曰言啓兼秉禹之末徳而禹善<lb/>
之授以天下有扈以堯舜與賢禹獨與子故伐啓啓伐<lb/>
滅之有扈遂為牧䜿也詳此該字恐是啓字字形相似<lb/>
也但牧夫牛羊未有据而其文勢似啓反為扈所弊不<lb/>
<pb n="KR3j0077_WYG_016-10a"/>
可考也<lb/>
　按漢書古今人表帝嚳妃簡逷生卨卨五世孫㝠㝠<lb/>
　子垓師古曰垓音該是即該也竹書帝杼十三年商<lb/>
　侯㝠死于河禮曰㝠勤其官而水死是也此承上簡<lb/>
　逷在臺𤣥鳥致貽至于該而能秉卨商之季徳以承<lb/>
　父㝠之臧善所謂厥父是臧也與啓何與洪注以該<lb/>
　為啓之譌非胡終弊于有扈弊姦欺也又與敝同蓋<lb/>
　與下有扈牧竪為一事也<lb/>
<pb n="KR3j0077_WYG_016-10b"/>
有扈牧竪云何而逢擊牀先出其命何從集注曰竪童<lb/>
僕之未冠者舊説有扈氏本牧竪之人耳因何逢遇而<lb/>
得為諸侯乎啓攻有扈時親於其牀上擊而殺之其命<lb/>
從何而出乎此亦無所据而牧竪之説又與其前相表<lb/>
裏未詳其説<lb/>
　按韓非子曰有扈氏有失度讙兠氏有孤男三苗有<lb/>
　成駒桀有侯侈紂有崇侯虎晉有優施此六人者亡<lb/>
　國之臣也上言使有扈之終敝者乃牧夫牛羊之人<lb/>
<pb n="KR3j0077_WYG_016-11a"/>
　如所謂失度者耳下言有扈牧竪者乃童僕未冠之<lb/>
　稱亦如楚所謂龍陽君耳中言干恊時舞則其弄兵<lb/>
　可知也平脅曼膚則其色美可知也彼不過牧竪之<lb/>
　人云何而遭逢至此意其時方溺愛於衽席故啓伐<lb/>
　有扈而擊牀先出耳又按太史公曰禹為姒姓其後<lb/>
　分封用國為姓有夏后氏有扈氏有男氏斟尋氏則<lb/>
　有扈之封自以同姓為諸侯逸注云有扈本牧竪之<lb/>
　人耳因何逢遇而得為諸侯此大謬矣<lb/>
<pb n="KR3j0077_WYG_016-11b"/>
恒秉季徳焉得夫樸牛何徃營班禄不但還來集注曰<lb/>
舊説樸大也言湯常持契之末徳出獵而得大牛之瑞<lb/>
其徃獵不但驅馳徃來而已還輒以所獲得禽獸徧禄<lb/>
惠於百姓也蓋本文已不可考而説者又妄解也<lb/>
　按山海經曰有困民國有人曰王亥託于有易河伯<lb/>
　僕牛有易殺王亥取僕牛河伯念有易有易潛化出<lb/>
　為國名曰揺民又按竹書紀年曰夏帝泄十二年殷<lb/>
　侯子亥賔于有易有易殺而放之十六年殷侯㣲以<lb/>
<pb n="KR3j0077_WYG_016-12a"/>
　河伯之師伐有易殺其君緜臣即是事也据此天問<lb/>
　樸牛即僕牛也音同字異耳山海經郭注河伯僕牛<lb/>
　皆人姓名微殷之賢王假師伐罪河伯不得不助既<lb/>
　而哀念有易使得潛化而出為揺民國此承前該秉<lb/>
　季徳言殷侯子亥若能恒秉季徳賔於有易而不滛<lb/>
　有易又焉得殺之而取僕牛上甲㣲假師河伯以滅<lb/>
　有易河伯哀念有易潛出之國於揺民遂徃營班禄<lb/>
　食租衣税不但使之生還也逸注以契為湯父謂湯<lb/>
<pb n="KR3j0077_WYG_016-12b"/>
　能秉持契之末徳其陋甚矣又微在夏為殷侯郭注<lb/>
　殷之賢王誤有易取僕牛僕牛地名如文八年取武<lb/>
　城昭十年取郠之例郭注人名誤<lb/>
昏㣲遵迹有狄不寧何繁鳥萃棘負子肆情集注曰舊<lb/>
説人循闇微之道為戎狄之行者不可以安其身謂晉<lb/>
大夫解居父聘呉過陳之墓門見婦人負其子欲與之<lb/>
滛佚婦人引詩刺之曰墓門有棘有鴞萃止今詳其説<lb/>
上句迂曲難解下事亦無所据補引列女傳陳辨女事<lb/>
<pb n="KR3j0077_WYG_016-13a"/>
又無負子肆情之意<lb/>
　按列女傳曰陳辨女者陳國採桑之女也晉大夫解<lb/>
　居甫使于宋道遇採桑女而戲之女乃歌墓門有棘<lb/>
　有鴞萃止大夫乃服而釋之是時居甫使宋逸注以<lb/>
　為呉誤也又按昏㣲遵迹者昏指昏姻㣲無也言昏<lb/>
　姻不遵古禮乃淫佚為夷狄行不可以寧其身矣陳<lb/>
　女歌墓門有棘有鴞萃止再四以拒之此貞女也何<lb/>
　孤負女子之貞妄肆其情欲乎古女子多稱子桓二<lb/>
<pb n="KR3j0077_WYG_016-13b"/>
　十八年左傳小戎子生夷吾杜預曰子女也詩之子<lb/>
　于歸論語以其子妻之是也逸不解負子之義遂改<lb/>
　墓門之女為婦人負子為負其子可笑也<lb/>
湯出重泉夫何辠尤不勝心伐帝誰使挑之集注曰重<lb/>
泉地名在馮翊郡史記所謂夏臺也言桀既拘湯而復<lb/>
出遂不勝衆人之心而以伐桀是誰使桀見拘湯以挑<lb/>
之乎<lb/>
　按史記夏本紀曰桀乃召湯而囚之夏臺索隐曰獄<lb/>
<pb n="KR3j0077_WYG_016-14a"/>
　名夏曰鈞臺皇甫謐曰地在陽翟是也太公金匱曰<lb/>
　桀怒湯以䛕臣趙梁計召而囚之均臺置之重泉据<lb/>
　此則重泉即在夏臺於漢志為潁川陽翟縣今開封<lb/>
　府禹州也若左馮翊重泉縣在今西安府華州蒲城<lb/>
　縣東南四十五里秦本紀秦簡公六年塹洛城重泉<lb/>
　者也安得一之不勝心伐帝言湯原未嘗有勝夏之<lb/>
　心而伐帝是誰使桀囚湯而挑之觀竹書帝癸十七<lb/>
　年商使伊尹來朝二十二年商侯履來朝命囚履于<lb/>
<pb n="KR3j0077_WYG_016-14b"/>
　夏臺是湯原未嘗有勝夏之心也<lb/>
列擊紂躬叔旦不嘉何親揆發定周之命以咨嗟集注<lb/>
曰史記言武王至紂死所射之三發以黄鉞斬其頭懸<lb/>
之太白之旗此所謂列擊紂躬也然未見周公不喜與<lb/>
其咨嗟以揆武王使定周命之事蓋當時猶有其傳而<lb/>
今失之也<lb/>
　按魯周公世家曰周公佐武王作牧誓破殷入商宫<lb/>
　已殺紂周公把大鉞召公把小鉞以夾武王所謂列<lb/>
<pb n="KR3j0077_WYG_016-15a"/>
　擊紂躬也書金縢武王既喪管叔及其羣弟乃流言<lb/>
　于國曰公将不利于孺子則是以叔旦為不嘉也定<lb/>
　四年左傳所謂管蔡啓商惎間王室也何二叔親自<lb/>
　揆發定周之命而又啓武庚與淮夷徐奄之屬以咨<lb/>
　嗟而叛周也非叔旦不喜伐商與為咨嗟之謂蓋上<lb/>
　言會鼂争盟此言管蔡流言之事也至直呼文王為<lb/>
　昌武王為發則楚之無王久矣<lb/>
授殷天下其位安施反成乃亡其罪伊何集注曰此四<lb/>
<pb n="KR3j0077_WYG_016-15b"/>
句不可曉似謂天既授殷以天下而今亡之使其位何<lb/>
所施耶蓋惟反其所以成者是以至于滅亡而其為罪<lb/>
果何事耶<lb/>
　按竹書武王十二年王帥西夷諸侯伐殷敗之于坶<lb/>
　野王親禽受于南單之臺遂分天之明立受子禄父<lb/>
　是為武庚夏四月王歸于豐饗于太廟命監殷遂狩<lb/>
　于管管蔡世家曰二人相紂子武庚治殷遺民則是<lb/>
　監殷者饗于太廟而命之以殷天下之遺民授之而<lb/>
<pb n="KR3j0077_WYG_016-16a"/>
　居是位者将安所設施以報效耶反啓武庚以作亂<lb/>
　叛于成王其罪伊于何底耶<lb/>
昭后成逰南土爰底厥利維何逢彼白雉集注曰昭王<lb/>
南逰至楚楚人鑿其船而沉之遂不還也白雉事無所<lb/>
見舊注謂周公時越裳氏嘗獻之昭王徳不能致而欲<lb/>
親徃逢迎之亦恐未必然也<lb/>
　按竹書周昭王十九年祭公辛伯従王伐楚天大曀<lb/>
　雉兎皆震喪六師于漢王陟据此當是厥利維何逢<lb/>
<pb n="KR3j0077_WYG_016-16b"/>
　彼兎雉也汲冢未出世不知有兔雉事遂譌為白雉<lb/>
　耳<lb/>
稷維元子帝何竺之投之于冰上鳥何燠之集注曰稷<lb/>
帝嚳之子棄也帝即嚳也竺義未詳或曰厚也或曰篤<lb/>
也皆未安言既是元子則帝當愛之矣何為而竺之耶<lb/>
以此言之則竺字當為天祝予之祝或為天夭是椓之<lb/>
㭬以聲近而譌耳<lb/>
　按爾雅竺厚也邢昺疏曰竺與篤同此言帝何竺之<lb/>
<pb n="KR3j0077_WYG_016-17a"/>
　者蓋天帝也是時棄之于冰上宜其斃矣天何獨厚<lb/>
　之致有鳥以覆翼之若以為帝嚳既已棄之豈能使<lb/>
　鳥翼之耶哀十四年公羊傳子曰天祝予注云祝斷<lb/>
　也小雅天夭是㭬注云㭬害㭬喪與此並無與也<lb/>
何馮弓挾矢殊能将之既驚帝切激何逢長之集注曰<lb/>
馮引弓持滿也其他文多不可曉注以為后稷補以為<lb/>
武王未知孰是今姑闕之<lb/>
　按本紀崇侯虎譖西伯于殷曰西伯積善累徳諸侯<lb/>
<pb n="KR3j0077_WYG_016-17b"/>
　皆歸之将不利于帝帝紂乃囚西伯于羑里閎夭之<lb/>
　徒求有莘美女獻之紂乃釋西伯賜之弓矢斧鉞使<lb/>
　得征伐此言秉弓挾矢有殊能而将之者蓋西伯也<lb/>
　其始也譖者切激言之而驚帝崇侯所云不利于帝<lb/>
　也何閎夭之徒卒能逢帝之意而以西長命之乎爾<lb/>
　雅曰伯長也皇甫謐曰王季於帝乙殷王之時錫九<lb/>
　命為西長文亦為西伯故稱曰長据竹書王季之卒<lb/>
　距帝乙元年已四年矣是時汲冢未出故士安亦誤<lb/>
<pb n="KR3j0077_WYG_016-18a"/>
　也<lb/>
伯昌號衰秉鞭作牧何令徹彼岐社命有殷國集注曰<lb/>
伯昌謂文王為西伯名昌也號衰號令於殷世衰微之<lb/>
際也秉鞭䇿牧者之事也言服事殷而為之執鞭以作<lb/>
六州之牧也徹通也武王既有天下遂通岐周之社於<lb/>
天下以為大社也<lb/>
　按竹書文丁四年周公季歴伐余無之戎克之命為<lb/>
　牧師既執諸塞庫而季歴以鬱戹死周勢衰微文王<lb/>
<pb n="KR3j0077_WYG_016-18b"/>
　號令於衰微之際卒能嗣父為西長秉政而作牧師<lb/>
　焉鄭康成注王制曰殷之州長曰伯虞夏及周皆曰<lb/>
　牧以天問及汲冢書證之是殷亦稱牧也何令徹彼<lb/>
　岐社命有殷國者墨子曰赤烏銜珪降周之岐社曰<lb/>
　命周文王代殷有國天問所云即指是事尚未及武<lb/>
　王也<lb/>
伯林雉經維其何故感天抑墬夫誰畏懼集注曰舊注<lb/>
以此為晉太子申生之事未知是否<lb/>
<pb n="KR3j0077_WYG_016-19a"/>
　按宣元年左傳曰諸侯伐鄭楚蒍賈救之遇于北林<lb/>
　水經注曰春秋遇于伯林京相璠曰今滎陽菀陵縣<lb/>
　有故林鄉在鄭北是伯林地名即北林也古伯與北<lb/>
　通史記相如傳厮征北僑索隐曰漢郊祀志作伯僑<lb/>
　孔明後出師表㡬敗伯山注曰他本作北山是也周<lb/>
　書作雒觧降辟三叔管叔經而卒前漢志中牟縣有<lb/>
　管城管叔邑後漢志中牟縣有林鄉是叔之雉經在<lb/>
　管城之伯林矣阮籍荘論曰竊其雉經者亡家之子<lb/>
<pb n="KR3j0077_WYG_016-19b"/>
　也此正用管叔雉經之事而注者反以此句為誤蓋<lb/>
　人但知有申生雉經而管叔雉經罕有知者王逸注<lb/>
　曰伯長也林君也謂晉太子申生雉經而自殺此大<lb/>
　謬也感天抑墬夫誰畏懼者金縢曰天大雷電以風<lb/>
　禾盡偃大木斯抜邦人大恐是也若此者誰實使然<lb/>
　蓋天之動威以表周公之徳耳<lb/>
初湯臣摯後兹丞輔何卒官湯尊食宗緒集注曰官如<lb/>
官卿之適之官言終使湯為天子尊其先人以王者禮<lb/>
<pb n="KR3j0077_WYG_016-20a"/>
樂祭祀緒業流於子孫也<lb/>
　按竹書曰沃丁八年祠保衡帝王世紀曰伊尹名摯<lb/>
　為湯相號阿衡年百嵗卒天霧三日沃丁以天子禮<lb/>
　葬之此蓋問尹官於湯為丞輔矣何其卒也一如官<lb/>
　湯之時而又尊以天子之禮樂使食報于宗緒也若<lb/>
　以使湯為天子尊其先人不待問矣<lb/>
彭鏗斟雉帝何饗受壽永多夫何長集注曰彭鏗彭祖<lb/>
也舊説鏗好和滋味進雉羮於堯堯饗之賜以壽考至<lb/>
<pb n="KR3j0077_WYG_016-20b"/>
八百嵗但此本謂上帝已為妄説而舊注以為堯又妄<lb/>
之尤也<lb/>
　按五帝本紀彭祖自堯時舉用未有分職楚世家陸<lb/>
　終生子六人三曰彭祖索隐曰系本云三曰籛鏗是<lb/>
　為彭祖据此則鏗於堯時未有分職不得為彭國也<lb/>
　其封彭當在虞夏之間古今人表老彭在仲虺之後<lb/>
　竹書紀年夏啓十五年彭伯壽帥師征西河是夏初<lb/>
　已有彭國而彭伯名壽不聞為鏗何也又竹書武丁<lb/>
<pb n="KR3j0077_WYG_016-21a"/>
　四十三年王師滅大彭鄭語曰彭姓彭祖豕韋則商<lb/>
　滅之矣似大彭即是彭祖之國至商已滅而神仙傳<lb/>
　曰彭祖諱鏗帝顓頊𤣥孫至殷末年已七百六十七<lb/>
　嵗而不衰老豈彭鏗以國予壽而自為導引之術以<lb/>
　全生耶斟雉之説雖無所考證逸注以帝為帝堯則<lb/>
　亦非無所本矣<lb/>
中央共牧爰何怒蜂蟻㣲命力何固集注曰此節之義<lb/>
未詳當闕<lb/>
<pb n="KR3j0077_WYG_016-21b"/>
　按天官書曰北斗七星是謂帝車運于中央則中央<lb/>
　謂九州之中也天生蒸民使司牧之以九州之中而<lb/>
　共一牧何至有大小强弱怒而相攻者哉無謂大者<lb/>
　强者為可慮而弱者小者為可忽也左傳臧文仲曰<lb/>
　君無謂邾小蜂蠆有毒而况國乎韓子曰千丈之堤<lb/>
　以蟻穴而壊蜂蟻㣲命力亦何嘗不固哉抱樸子曰<lb/>
　蟻有兼弱之智蜂有攻寡之計人相御役亦由是耳<lb/>
薄暮雷電歸何憂厥嚴不奉帝何求集注曰此下皆不<lb/>
<pb n="KR3j0077_WYG_016-22a"/>
可曉今闕其義<lb/>
　按竹書成王元年周公出居于東二年秋天大雷電<lb/>
　以風王迎周公于郊蓋是時周公東征已三年矣其<lb/>
　歸也雖屬遲暮而天乃以雷電表其誠歸何憂哉顧<lb/>
　後世人臣被䜛居外天即動之以威嚴而視天懵懵<lb/>
　者多忽而不奉則上帝又復何所求也今我未得歸<lb/>
　而㐲處於巖穴固何足云乃懐王十七年秦破楚師<lb/>
　于丹淅斬首八萬虜楚将屈匄二十八年秦齊韓魏<lb/>
<pb n="KR3j0077_WYG_016-22b"/>
　共攻楚殺楚将唐昧二十九年秦復破楚楚軍死者<lb/>
　二萬殺将軍景缺三十年秦復伐楚取八城襄王元<lb/>
　年秦發兵攻楚斬首五萬取析十五城而去荆楚之<lb/>
　有勲舊者類皆以身徇師矣所餘者特持禄養交之<lb/>
　臣耳楚地日削勢日微其又何以久長乎故其下曰<lb/>
　㐲匿巖穴爰何云荆勲徇師夫何長徇師者國殤所<lb/>
　謂帶長劍兮挾秦弓首雖離兮心不懲者也林希仲<lb/>
　本以徇師為作師誤<lb/>
<pb n="KR3j0077_WYG_016-23a"/>
悟過更改我又何言呉光争國久余是勝集注曰呉光<lb/>
即闔閭也<lb/>
　按史記伍子胥傳呉公子光令專諸刺殺呉王僚而<lb/>
　自立是為呉王闔閭闔閭立三年伐楚抜舒四年伐<lb/>
　楚取六與潛六年大破楚軍取居巢九年與唐蔡伐<lb/>
　楚呉王之弟夫槩擊楚将子常呉乘勝而前五戰至<lb/>
　郢所謂呉光争國久余是勝也此承上楚勲徇師焉<lb/>
　能久長若悔悟自新更置賢臣良将以庶㡬君之一<lb/>
<pb n="KR3j0077_WYG_016-23b"/>
　悟俗之一改則我亦可以無言不然吴光入郢久有<lb/>
　勝余之事矣不可以鑑前車之覆乎<lb/>
何環閭穿社以及丘陵是淫是蕩爰出子文集注曰左<lb/>
傳曰若敖娶於䢵生鬬伯比若敖卒從其母畜於䢵淫<lb/>
於䢵子之女生穀於菟實為令尹子文夫子稱其忠事<lb/>
見論語他則不可曉矣<lb/>
　按此承上文呉光勝楚而言定四年左傳呉入郢以<lb/>
　班處宫預注曰以尊卑班次處王宫室史記伍胥傳<lb/>
<pb n="KR3j0077_WYG_016-24a"/>
　呉入郢昭王走鄖伍子胥求王不得乃掘楚平王墓<lb/>
　出其尸鞭之三百所謂環閭穿社以及丘陵者此也<lb/>
　鄖即䢵伯比淫䢵子之女生令尹子文處也子文為<lb/>
　令尹自毁其家以紓國難見莊公三十年傳帥師伐<lb/>
　隨取成而還見僖公二十年傳今令尹則子蘭耳懐<lb/>
　王死于秦長子頃襄王立以弟子蘭為令尹楚人咎<lb/>
　子蘭勸懐王入秦不返以視子文之為令尹何如哉<lb/>
　今舉國無可與言庶㡬負石自沉與未成君而死者<lb/>
<pb n="KR3j0077_WYG_016-24b"/>
　如堵敖之流而告之以不長也何敢有議上自許而<lb/>
　欲使忠名之彌顯哉<lb/>
　<lb/>
　<lb/>
　<lb/>
　<lb/>
　<lb/>
　管城碩記卷十六<lb/>
</p>
<p>
</p>
  </div>
</body>
</text>
</TEI>
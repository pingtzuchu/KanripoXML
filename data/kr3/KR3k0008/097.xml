<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白孔六帖卷九十七</head>
    <p>
<pb n="KR3k0008_WYG_097-1a"/>
欽定四庫全書<lb/>
　白孔六帖卷九十七　　唐　白居易　原本<lb/>
　　　　　　　　　　　宋　孔　傳　續撰<lb/>
　　虎<hi>一</hi>　　　　　　象<hi>二</hi>
　　獅子<hi>三</hi>　　　　　犀<hi>四</hi>
　　駱駝<hi>五</hi>　　　　　熊<hi>六</hi>
　　狼<hi>七</hi>　　　　　　豹<hi>八</hi>
　　鹿<hi>九</hi>　　　　　　麋<hi>十</hi>
<pb n="KR3k0008_WYG_097-1b"/>
　　狐<hi>十一</hi>　　　　　兎<hi>十二</hi>
　　猿<hi>十三</hi>　　　　　驢<hi>十四</hi>
　　　虎<hi>一</hi>
白於<hi>音烏</hi>莵<hi>音徒楚人/謂虎於莵</hi>猛噬　從風　挐攫　哮闞<hi>火檻切</hi>
咆哮　𤓰牙<hi>鉤瓜鋸牙</hi>鮮食<hi>食鮮/肉也</hi>眈眈之視<hi>逐逐之欲</hi>不義自斃<lb/>
<hi>雖猛何為</hi>渡河<hi>劉琨為𢎞農守有異政/虎乃負子而渡河去</hi>鬪刺<hi>卞莊子刺虎管堅子止之曰兩</hi>
<hi>虎方食牛牛甘必争闘則大者傷小者亡從傷而刺一舉必有兩獲莊子然之果獲二虎</hi>鬪<hi>藺相如曰今兩</hi>
<hi>虎闘勢不俱全</hi>苛政猛於虎<hi>孔子過太山聞婦人哭子問之曰吾舅與夫及子俱死於虎子曰何</hi>
<pb n="KR3k0008_WYG_097-2a"/>
<hi>為不去曰無苛政孔子曰苛政猛於虎</hi>夢澤之乳<hi>令尹子文初生棄於夢澤虎乳之楚人謂乳為</hi>
<hi>榖奴斗反謂虎為於莵命之曰鬪榖於莵</hi>徒搏　暴虎馮河<hi>死而無悔者吾不與也</hi>蹈<lb/>
尾<hi>心之憂危若蹈虎尾</hi>編鬚<hi>莊子掩虎頭編虎/鬚幾不脫虎口</hi>履尾<hi>易曰履虎尾不咥人亨</hi>
咥人<hi>見上</hi>措爪<hi>老子曰善攝生者/虎無所措其爪</hi>傅翼　擇肉<hi>為虎傅翼將飛入邑</hi>
<hi>擇人肉而食</hi>虎兕出於柙<hi>是誰之/過與</hi>畫<hi>馬援戒兄子曰畫虎不成反類於狗也</hi>人<lb/>
化<hi>淮南子曰牛哀病七日化為虎其兄入視哀摶而殺之思𤣥賦曰牛哀病而化虎雖逢昆而必噬</hi>遺<lb/>
患<hi>張良曰所謂飬虎自遺患也謂漢不取楚</hi>委肉<hi>侯嬴曰譬如委/肉於餓虎之口</hi>狐假<hi>江乙謂楚</hi>
<hi>莊王曰狐假虎威</hi>斬<hi>周處斬南山白/額虎以除害也</hi>拉虎摧班<hi>七啟/云云</hi>感孝<hi>而存樹</hi>
<pb n="KR3k0008_WYG_097-2b"/>
呪刀<hi>黃公呪赤刀伏白虎</hi>養虎<hi>不以生物與之謂其有殺之怒不以全物與之謂其有決者也</hi>報<lb/>
恩<hi>晉郭文嘗有虎忽張口向文文視其口有横骨乃以手探去之虎至明日乃獻一鹿於堂前</hi>殺害<lb/>
人者<hi>童恢者字漢宗為太守有虎害人檻捕生得二虎恢祝曰殺人者當垂頭非者當號吼稱寃於是一</hi>
<hi>虎低頭閉目如懼即時殺之其一鳴吼自奮遂放之</hi>投譛人<hi>詩取彼譛人投畀豺虎豺虎不食投畀有</hi>
<hi>北</hi>大寒之日虎始交<hi>月/令</hi>熊虎之狀<hi>傳楚司馬子良生子越椒云云</hi>䝉皮<lb/>
<hi>傳城濮戰晉胥臣蒙馬以虎皮先犯陳蔡奔楚右師潰</hi>虎豹之鞹猶犬羊之鞹<hi>語</hi>
七月而生<hi>家三九二十七主星虎七月而生</hi>猛虎行<hi>文陸機猛虎行渴不飲盜泉水熱不</hi>
<hi>息惡木隂</hi>軒鬐<hi>靈光殿賦奔虎攫拏以梁倚/仡奮舋而軒鬐仡魚乙切</hi>女子搤<hi>異苑楊豐為虎</hi>
<pb n="KR3k0008_WYG_097-3a"/>
<hi>嚙有女年十四手無刀刃直搤虎頭免父難</hi>言市有<hi>甘茂曰今有一人言市有虎信之乎曰二人言</hi>
<hi>由疑三人言信之今讒臣豈非三人乎</hi>色白<hi>抱朴子曰鼉之為虎牛哀成虎壽千嵗五百年色白也</hi>
文炳<hi>蜀志夫虎生而文炳豈以彩自飾畫哉性自然也</hi>放虎自衛<hi>先主入蜀至巴郡嚴顔拊</hi>
<hi>心而歎曰此所謂坐空山放虎自衛</hi>隂精<hi>魏志夫虎隂精而/君子隂依木長嘯</hi>疑而注矢<hi>訝飛</hi>
<hi>將之雄</hi>大人虎變<hi>象曰其/文炳也</hi>勇者不懼<hi>人之所畏</hi>風嘷雨嘯　乳<lb/>
血<hi>飱膚</hi>皃足畏<hi>色足/憚</hi>煥乎執<hi>文執雕虎以拭虎也</hi>虎嘯而谷風生孔<lb/>
虎不為暴<hi>韋璪徙西河太守屬邑多虎前守設檻穽璪至徹之而虎不為暴</hi>虎入宣陽<lb/>
里<hi>建中三年九月己亥夜虎入宣陽里傷人二詰朝獲之五行志</hi>猛虎行草木偃<hi>宋子嵩化</hi>
<pb n="KR3k0008_WYG_097-3b"/>
<hi>書</hi>狂怒萬變不能免於柙<hi>同/上</hi>移文嶽神<hi>顧少連補登封主簿邑有虎孽</hi>
<hi>民患之少連命塞陷穽獨移文嶽神虎不為害</hi>哮躍山林<hi>裴度朱克融執賜衣使者楊文端帝怒患</hi>
<hi>之欲遣重臣臨慰度曰克融無恚而悖是將亡譬猛虎自哮躍山林憑窟穴則然勢不得離其處人亦不為懼</hi>
<hi>矣</hi>霍山<hi>李紳遷除夀二州刺史霍山多虎擷茶者病之治機穽發民跡射不能止紳至盡去虎不暴</hi>
南山白額<hi>吉温嘗曰若遇知己南山白額虎不足縳</hi>搏虎<hi>鍾傳少射獵醉遇虎與闘虎搏其肩</hi>
<hi>而傳亦持虎不置㑹人斬虎然後免既貴悔之戒諸子曰士處世尚智與謀勿效吾暴虎也乃畫摶虎狀以示</hi>
<hi>子孫</hi>盜請格虎<hi>元徳秀為魯山令㑹虎為暴盜請格虎自贖許之吏曰彼詭計且亡去無乃為累乎</hi>
<hi>徳秀曰許之矣不可負約即有累吾當坐不及餘人明日盜尸虎還舉縣嗟歎</hi>真虎<hi>裴旻以龍華軍使守</hi>
<pb n="KR3k0008_WYG_097-4a"/>
<hi>北平北平多虎旻善射一日得虎三十一休山下有老父曰此彪也稍北有真虎使將軍遇之且敗旻不信怒</hi>
<hi>馬趍之有虎出叢薄中小而猛據地大吼旻馬辟易弓矢皆墮自是不復射</hi>藜藿不採<hi>吴兢曰猛</hi>
<hi>虎在山林藜藿為之不採忠諫之有益如此</hi>擇肉於人<hi>李翰射虎圖賛云北平連山廣野地實多</hi>
<hi>虎擇肉於人有如飛翼</hi>鋸牙鈎爪雷聲電視<hi>同/上</hi>虎子<hi>五代吴越柱建徽稜子也</hi>
<hi>治軍嚴整累從征伐未嘗介甲所至輒有功軍中謂之虎子</hi>周虎子<hi>十國紀年五代吴周本少倜儻</hi>
<hi>有猛虎為暴本與二兄往視之遇於篁竹間奮躍前搤虎喉二兄同擊之虎敗死於穴由是知名初仕宣州趙</hi>
<hi>鍠常衣緋衫褌持劒出入行陣軍中壯之後與楊行密戰被執行密曰吾久聞周虎子之名恨見之晚釋縳以</hi>
<hi>為裨將</hi>虎殺人<hi>酉陽雜俎虎殺人能令/屍起自解衣方食之</hi>虎之饑下巉巗<hi>杜詩</hi>
<pb n="KR3k0008_WYG_097-4b"/>
虎連里閭<hi>隄防舊風俗同上</hi>有手莫辮猛虎鬚<hi>李白</hi>虎行風捷獵<lb/>
<hi>元稹大雲寺</hi>射虎於武徳北山<hi>太宗本紀</hi>旅次于小安山有虎知<lb/>
禁若得爪牙之利必昬黒摚突<hi>杜牧課伐木序</hi>飛虎子<hi>李克用年十五</hi>
<hi>從征摧鋒陷陣出諸將之右軍中目為飛虎子</hi>鄭家羣虎<hi>五代鄭元弼父昌士博學善屬文有子八</hi>
<hi>人皆以詞學號鄭家羣虎元弼最長尤雋爽文采遒麗下筆成篇</hi>呼號搏虎<hi>劉餗進歙州刺史野</hi>
<hi>媪將為虎噬幼女呼號搏虎俱免</hi>百獸畏<hi>段秀實曰猛虎所以百獸畏者為爪牙也若去之則犬彘</hi>
<hi>馬牛皆能為敵</hi>入元載家廟<hi>大厯四年虎入京師長壽坊宰臣元載家廟射殺之虎西方之屬威</hi>
<hi>猛吞噬刑戮之象唐五行志</hi>黒虎<hi>王以錦城兵寇命閭邱方逺建下元金籙齋於東府龍瑞宫有黑虎</hi>
<pb n="KR3k0008_WYG_097-5a"/>
<hi>一蹲宫前醮罷失之吴越備史</hi>倒石人前<hi>尋陽山上有石人髙丈餘虎至此輒倒石人前酉陽雜俎</hi>
虎威如乙字<hi>長一寸在脇兩旁皮内尾端亦有之佩之臨官佳無官人所憎嫉見上</hi>夜視<lb/>
<hi>虎夜視一目放光一目看物獵人候而射之光墜入地成白石主小兒驚</hi>假虎翼而責其搏<lb/>
人<hi>裴炎賛異乎炎之暗于幾也知中宗之不君不知武后之盜朝假虎翼而責其搏人死固宜哉</hi>虎鬚<lb/>
治齒<hi>許隠齒痛求治鄭曰唯得虎鬚及熱挿齒間即愈即為拔數莖與之因知虎鬚治齒也酉陽雜俎</hi>
寅年足虎<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>
                    <hi>白居易詩</hi>磨牙皓秋霜<hi>李白北上詩猛虎又掉尾磨牙皓秋霜</hi>虎<lb/>
鞹<hi>李賀虎鞹先蒙馬</hi>黒虎入觀<hi>天寳中河南緱氏縣仙鶴觀毎年九月二日夜有一道士得仙</hi>
<hi>其夜皆不扄户以求上昇之應後張竭忠攝令疑之至時乃令二勇者以兵器潜覘之至三更後見一黒虎入</hi>
<pb n="KR3k0008_WYG_097-5b"/>
<hi>觀湏臾衘出一道士二人射之不中棄而往竭忠申府請弓矢大獵于太子陵東石穴中格殺數虎或金簡玉</hi>
<hi>籙或冠帔人髪甚多出傳異志</hi>
　　　象<hi>二</hi>
白南山之美者<hi>有犀象焉云云</hi>象有齒以焚其軀<hi>傳/</hi>燧尾<hi>傳曰吴伐</hi>
<hi>楚王使執燧象以奔吴師注燒火以繫象尾使驚奔吴師</hi>泣子<hi>莊子象見子皮無逺近而泣</hi>身毒<lb/>
之戰<hi>大宛傳身毒國人乗象以戰</hi>昆陽之陣<hi>王莽與世祖戰/昆陽驅羣象</hi>周驅<hi>周公</hi>
<hi>驅羣象而逺天下恱之</hi>越致<hi>晉時南越致馴象令駕車黄門鼔吹數十人毎正朝㑹皆入充庭帝行則</hi>
<hi>前導引</hi>垂鼻轔囷　刻舟以秤<hi>魏太祖欲知象輕重而不可秤少子蒼舒曰置象以</hi>
<pb n="KR3k0008_WYG_097-6a"/>
<hi>舟刻其水痕而以土實則知其數也帝悦之</hi>教習<hi>外國傳扶南王少而雄傑生捕大象而取之教習乗</hi>
<hi>騎諸國聞之皆伏</hi>夢<hi>後漢張茂夢大象問萬推推曰象者獸也獸者守也君當為郡然不能善象有齒以</hi>
<hi>焚身後皆如其言</hi>孔阜<hi>孔/碩</hi>既閑<hi>既/佶</hi>馴象<hi>竒/獸</hi>拜跪<hi>成帝六年林邑王獻馴象而能</hi>
<hi>拜跪</hi>獻魏<hi>江表傳曰孫權獻馴/象二頭於魏國也</hi>揺光散而為象<hi>運斗樞曰</hi>垂鼻<lb/>
流泣<hi>晉時南越獻象作車帝行以象導引以試橋梁後象以鼻害人有司祝之而殺象垂鼻而泣不敢動</hi>
<hi>後朝議以象無益於事悉送還</hi>逸才之獸<hi>相如諫/獵云云</hi>五歳一乳<hi>説文云云</hi>日南<lb/>
<hi>地理志九真郡及日南饒之</hi>哀雌<hi>張華博物志曰南方有象各有雌雄其一雌死百有餘日泥土著身</hi>
<hi>獨不飲食長吏問其所以輙流涕若有哀之情狀</hi>行孕<hi>文白象行/孕垂鼻</hi>出骼<hi>出象骼</hi>象<lb/>
<pb n="KR3k0008_WYG_097-6b"/>
讃<hi>郭璞象讃曰象金魁梧骼巨皃詭肉兼十牛目不踰豕</hi>蛇吞<hi>楚詞曰一蛇吞象蛇大若何</hi>藏<lb/>
牙　役鼻<hi>沈懐逺南越志曰象牙長一丈餘脱其牙則藏之削木代之可得不爾則窮其主得之乃</hi>
<hi>噬也</hi>鼻為口使<hi>萬震南州異物志曰象之為獸形體特詭鼻為口使望頭如尾馴良承教聽言則詭</hi>
<hi>服重致逺行如邱徙</hi>天竺戰　蒼梧耕<hi>世紀曰舜葬蒼梧之野有羣象為之耕</hi>師子<lb/>
擊<hi>宗慤字充幹與林邑王戰泛海迷入象浦林邑王范陽邁傾國來坐以其裝象前無際慤曰吾聞外國有</hi>
<hi>師子威服百獸乃制其形相禦之象果驚奔賊衆因潰亂乃奮擊陽邁逆走遂克林邑收其珍異皆是未名之</hi>
<hi>寳也</hi>素牙玉絜孔非土性不可畜<hi>魏謨詹毗國獻象謨以為非土性不可畜請還</hi>
<hi>其獻詔可</hi>不弛鞍<hi>天竺國武徳中國大亂王尸羅逸多勒兵戰無前象不弛鞍</hi>有罪者使<lb/>
<pb n="KR3k0008_WYG_097-7a"/>
象踐之<hi>南蠻環王衛兵五千戰乗象率象千馬四百分前後不設刑有罪者使象踐之</hi>戰以百<lb/>
象為隊<hi>盤盤毎獸以百象為一隊一象百人鞍若檻四人執弓鞘在中</hi>擢象之齒<hi>舒元輿擢</hi>
<hi>象之齒見自舉門</hi>馴象<hi>真臘徳宗初即位蠻夷所獻馴象畜苑中元㑹充庭者凡三十二悉於荆山之</hi>
<hi>陽</hi>野象<hi>贍博多野/象羣行</hi>駕車<hi>南蠻環王/以象駕車</hi>如牛<hi>茫蠻象纔如牛飬以耕</hi>拜<lb/>
舞中音律<hi>明皇雜録上毎賜酺御樓引大象犀牛或拜或舞動中音律</hi>首垂四牙<hi>酉陽</hi>
<hi>雜俎咸亨二年周澄國遣使上表言訶加國有白象首垂四牙身運五足象之所在其上必豐以水洗牙飲之</hi>
<hi>愈疾請發兵迎取</hi>象性久識<hi>舊説象性久識見其子必泣一枚重千斤釋氏書言象七支柱地六</hi>
<hi>牙牙生理必因雷聲同上</hi>龍象<hi>六十歳骨方足今荆地/象色黑兩牙江猪也</hi>毛竒<hi>毛竒親象犀韓</hi>
<pb n="KR3k0008_WYG_097-7b"/>
<hi>愈同宿聯句</hi>陷陂湖<hi>吴越備史錢俶天成三年東陽有大象自南方來陷陂湖而獲之</hi>妬惡<lb/>
犬聲<hi>酉陽雜俎南人言象妬惡犬聲獵者裹糧登髙樹創熊巢伺之有羣過則為犬聲悉舉鼻吼叫循守</hi>
<hi>不復去或經五六日困倒其下因潛殺之</hi>象孕五歲始生<hi>同上</hi>山腹雨餘添象<lb/>
跡<hi>柳宗元嶺南江行詩</hi>野象埋牙劚石磯<hi>元稹送/崔侍御</hi>鳴珮剡爚<hi>杜甫太廟</hi>
<hi>賦象不敢去而鳴珮剡爚以星羅</hi>野象羣暴<hi>西域迦摩其東南多野象羣暴故戰用象軍</hi>有<lb/>
戰象五千良者飼以肉<hi>真臘</hi>鼻端有爪<hi>象鼻端有爪可拾針酉陽雜俎</hi>食<lb/>
象肉令人體重<hi>同上</hi>象一給二丁<hi>唐六典典廐</hi>象日給藁六圍<lb/>
稻菽各三斗鹽一升<hi>同上</hi>探牙象口<hi>李白大/獵賦</hi>舞象<hi>嶺表録異蠻王</hi>
<pb n="KR3k0008_WYG_097-8a"/>
<hi>設漢使於百花樓前設舞象曲動樂即倡優引入一象以金覊絡首錦襜垂身隨拍膝踏動蹄頭揺尾皆合節</hi>
<hi>奏即舞馬之類</hi>野象<hi>牙小而紅堪/為笏同上</hi>楚越之間<hi>象皆青黑惟西方拂菻國大食國多</hi>
<hi>白象同上</hi>
　　　師子<hi>三</hi>
白狻猊如虥猫<hi>食虎豹也</hi>安息<hi>漢章元年安息國獻/獅子形似麟而無角</hi>烏弋<hi>漢烏</hi>
<hi>弋國有師子似虎正黄尾端大如牛</hi>成敬則之夢<hi>齊書王敬則夢騎五色師子位至太尉也</hi>破<lb/>
林邑之軍<hi>宋書見象門注</hi>神獸<hi>竒/獸</hi>毛羣之長<hi>逸才/之獸</hi>虓<hi>呼交切説文曰師子</hi>
<hi>也</hi>狻猊<hi>爾雅曰狻猊如虥猫食虎豹/郭璞曰即師子也虥在姦反</hi>日走百里<hi>穆天子傳狻猊</hi>
<pb n="KR3k0008_WYG_097-8b"/>
<hi>云云</hi>在西海<hi>海上十洲記聚窟在西海中申未地面各三千里北接崑崙二十六里有師子辟邪鑿齒</hi>
<hi>天鹿牙銅頭鐵額獸也</hi>獻<hi>後漢孝宣帝章和元年/月支國使獻扶祓師子</hi>又<hi>孝順帝陽和四年夏䟽國</hi>
<hi>獻氂牛師子</hi>服狸　擊象<hi>張華博物志魏武伐冒頓經白狼山逢師子使格之殺傷其象見一</hi>
<hi>物從林中出如狸上帝車軌上師子將至便跳上師子頭師子伏不敢起遂殺之得師子還至四十里雞犬皆</hi>
<hi>無鳴吠又宗炳師子擊象圖序曰梁伯王記沙門釋僧吉云嘗從天竺欲向大秦其間忽聞數千里外哮哮檻</hi>
<hi>檻驚天怖地頃之但見百獸率走蹌地足絶既而四巨象俄焉而至以鼻卷泥自厚塗數尺數數噴鼻偶立有</hi>
<hi>師子三頭崩石折木輒見於山蹴之直搏四象以殪盤石血若溢泉巨樹草偃也</hi>毛淺若虥<lb/>
尾大如斗<hi>爾雅曰虥淺毛下見上注</hi>賦<hi>虞世南師子賦曰有絶域之神獸因重譯而來擾其為狀</hi>
<pb n="KR3k0008_WYG_097-9a"/>
<hi>也則筋骨糾纏殊姿異制濶臆修尾勁毫柔毳鉤爪鋸牙藏鋒蓄鋭弭耳跪足伺間借勢暨一呼而奮鬛䑛脣</hi>
<hi>倐來忽往怒目電曜發聲雷響拉虎吞貔裂犀分象碎隨兕於斷腭握巴虵於指掌踐籍則林麓惟殘哮呼則</hi>
<hi>江湖振蕩復猜心與猛氣遂感徳以依仁伺百獸之率舞共六擾以來馴斯則物無定性從化如神譬鱗羽變</hi>
<hi>質於江海金錫成器於陶鈞</hi>孔停獻<hi>姚璹大食使者獻師子璹曰是獸非肉不食自碎葉至都所費</hi>
<hi>廣矣陛下鷹犬且不畜而厚資養猛獸哉有詔大食停獻</hi>天竺<hi>濵海出/師子</hi>獻師子<hi>總章間訶</hi>
<hi>毗施王捺塞獻師子</hi>命虞世南作賦<hi>西域康者遣使獻師子獸帝珍其逺命秘書少監虞世南</hi>
<hi>作賦</hi>毛羣之特<hi>張九齡師子賛序天骨雄詭材力/傑異得金精之剛為毛羣之特</hi>怒猊<hi>徐浩</hi>
<hi>善書世狀其法曰怒猊抉石</hi>樂<hi>趙宗儒守太常卿太常有五方師子樂非大朝㑹不作帝嗜聲色宦官領</hi>
<pb n="KR3k0008_WYG_097-9b"/>
<hi>教坊者乃移書取之宗儒不敢違</hi>馴養<hi>西域師子能馴養/師子因以名國</hi>黒師子<hi>酉陽雜俎</hi>
<hi>西域有黒師子捧師子</hi>師子尾拂<hi>集賢校理張希復言舊有師子尾拂夏月蠅蚋不敢集其上同</hi>
<hi>上</hi>筋為絃鼔之衆絃皆絶<hi>釋氏書言師子筋為絃鼓之衆絃皆絶同上</hi>剪百<lb/>
花裝師子<hi>元相送遺曲江春宴録</hi>濕耳師子<hi>西明慈恩多名畫塔前壁濕耳師子時所</hi>
<hi>重也南部新書</hi>近井哮吼<hi>開元末西國獻師子至安西道中繫於驛樹近井哮吼若不自安俄頃風</hi>
<hi>雨大至有龍出井而去雞跖</hi>頃有至自南海<hi>厥繇西極獻其方物而師子在焉爾雅所謂狻</hi>
<hi>猊如虥猫食虎豹今之所見信然絶猛者也仡立不動而九牛相去眈視且噴則百獸皆伏所以肉視犀象孩</hi>
<hi>撫熊羆其餘𤨏細不置牙齒故其受羈絏伏閑皁馴而為用鋒莫可當張九齡師子賛</hi>陸探㣲畫<lb/>
<pb n="KR3k0008_WYG_097-10a"/>
師子<hi>潤州甘露寺有唐李衛公所畜陸探㣲畫師子板使工人模置師子堂中圓其目昂其鼻奮髯吐舌</hi>
<hi>威見齒舞其足前其耳左顧右擲喜見尾雖猛而和葢其戲置之髙堂䕶燕几嗚呼妙哉</hi>
　　　犀<hi>四</hi>
白梁山之美<hi>爾雅南方有梁山犀象焉</hi>駭雞之寳<hi>犀/角</hi>通天之珍<hi>亦角</hi>獻<lb/>
於紂<hi>韓詩外傳太公使南宫适至義梁得駭雞犀以獻於紂</hi>驅於周<hi>孟子曰周公驅犀象逺之</hi>
<hi>天下大恱</hi>刻石<hi>蜀記水為害蜀守李氷作石犀五枚沈於江中以厭水精</hi>馳烏弋之名摽<lb/>
黄支之美<hi>皆出犀處</hi>捩角<hi>蜀都賦曰/捩犀角</hi>尚多<hi>傳犀兕尚多棄甲則那</hi>竒獸<lb/>
　逸才之獸　豕形<hi>如豕形如水牛豬頭大腹庳脚三蹄黒色二角一在鼻一在額鼻上</hi>
<pb n="KR3k0008_WYG_097-10b"/>
<hi>食角也小而不隳食榆棘</hi>獻<hi>史漢平元始三/年黄支獻犀</hi>巴浦之犀<hi>其可/遇乎</hi>水開<hi>田球</hi>
<hi>子曰得通天一尺刻作魚衘入水水開三尺</hi>孔通天犀<hi>南蠻環王鎮龍立獻通天犀</hi>墮和<lb/>
羅<hi>墮和羅多美犀世謂墮和羅犀</hi>拔犀之角<hi>舒元輿拔犀之/角見自舉門</hi>竒犀<hi>五代占城</hi>
<hi>獸之竒犀</hi>辟寒犀<hi>開元遺事開元元年冬至交趾國進犀角一株色如金使者請以金盤置於殿中温</hi>
<hi>然暖氣襲人上問其故使者對曰此辟寒犀也</hi>文犀<hi>邱和拜交趾太守林邑西諸國數遺文犀</hi>秃角<lb/>
犀<hi>杜悰未嘗薦進幽隠佑之素風衰焉時號禿角犀</hi>卧魚犀<hi>北夢𤨏言楊收女適裴坦長子嫁資</hi>
<hi>豐厚坦尚儉聞之不樂一日與夫人至新婦院䑓上視菓楪乃卧魚犀遽拂袖出</hi>夜明犀<hi>杜陽編敬</hi>
<hi>宗寳厯元年南昌國進夜明犀其狀類通天夜則光明可照百步覆繒千重終不能掩其輝煥上令解為腰帶</hi>
<pb n="KR3k0008_WYG_097-11a"/>
<hi>毎遊獵夜則不施蠟炬有如晝日</hi>辟暑犀<hi>文宗延學士於内庭李訓講周易時方盛夏上命取辟暑</hi>
<hi>犀以賜</hi>雙龍犀<hi>大中初女蠻貢雙龍犀/有三龍鱗鬛爪角悉備</hi>蠲忿犀<hi>同昌公主帶蠲忿犀</hi>
<hi>犀株如彈入土不朽帶之令人蠲去忿怒</hi>黒暗<hi>波斯謂犀為黒暗酉陽雜俎</hi>犀之通天者<lb/>
必惡影常飲濁水<hi>同上</hi>取犀先於山路多植木如狙<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>云<lb/>
犀前脚直常倚木而息<hi>木爛折則不能起同上</hi>犀牛一名奴角<hi>有鴆</hi>
<hi>處必有犀</hi>響犀<hi>杜陽編宫人沈阿翹自言吴元濟之女進白玉方響言其槌則響犀也凡物有聲乃響</hi>
花犀班犀<hi>唐車服志諸親王朝賀宴㑹之服一品二品服玉及通犀三品服花犀班犀</hi>貞元<lb/>
之歲貢馴犀上林置圏官司養<hi>元稹馴犀詩貞元之歲貢馴犀上林置圏官司</hi>
<pb n="KR3k0008_WYG_097-11b"/>
<hi>養養玉盆金棧非不珍虎啖狴牢魚食網</hi>水犀<hi>唐太真外傳虹霓屏風以玳瑁水犀為匣</hi>張易之<lb/>
為母為犀簟<hi>五行志</hi>搜家所蓄珍犀投江中<hi>李勉嶺南節度使被召至</hi>
<hi>石門盡搜家人所蓄珍犀投江中</hi>犀角通者是其病<hi>酉陽雜俎或云犀角通者是其病然</hi>
<hi>其理有倒挿正挿腰鼔挿倒者一半已下通正者一半已上通腰鼔者中㫁不通</hi>墮角埋之<hi>劉孝</hi>
<hi>標言犀墮角埋之以假角易之同上</hi>鎮帷犀<hi>杜牧詩金/盤犀鎮帷</hi>駭雞犀為上瑞<hi>唐六</hi>
<hi>典禮部</hi>犀大約似牛而蹄脚似象<hi>二角一在額上為兕犀一在鼻上差小為胡㡌</hi>
<hi>犀鼻上者皆裙口束而花㸃小多有竒文枯犀小二甬皆謂毛犀俱有粟文堪為帶事見嶺表録異</hi>辟塵<lb/>
犀<hi>為婦簮梳塵不着髪同上</hi>辟水犀<hi>行於江海水為開置霧露經夕不濕同上</hi>脱角犀頂<lb/>
<pb n="KR3k0008_WYG_097-12a"/>
<hi>李白獵賦</hi>慮傷物性<hi>山南西道觀察使奏渠州犀牛見差官押赴闕庭既至上於便殿閲之乃於月</hi>
<hi>華門外宣示百官上慮傷物性命使中使押還本道放於渠州之野奏記</hi>
　　　駱駝<hi>五</hi>
白負千斤<hi>山海經曰號山陽光之山其獸多橐駝若流沙日行二百里負千斤</hi>任重致逺<lb/>
　孔阜<hi>阜大也</hi>旣閑<hi>閑習/也</hi>鬬<hi>東觀漢記單于於龍/祠中鬬槖駝為樂</hi>竒畜<hi>見郭</hi>
<hi>璞賛</hi>出泉渠<hi>本出/云云</hi>一封<hi>漢書大月氏本行國也出一封槖駝注脊上有一封封髙也若封土</hi>
<hi>然</hi>實外廐<hi>史蘇秦説楚成王王誠能用臣愚/計則燕代槖駝良馬必實外廐也</hi>鄯善<hi>漢鄯善多</hi>
石駝<hi>異域志西南夷國山上有石駝腹下出水飲之令人身白浄</hi>衘尾入塞　知風<lb/>
<pb n="KR3k0008_WYG_097-12b"/>
候　識泉源　知水脈<hi>郭璞橐駝賛曰駝惟竒畜肉鞌是被迅騖流沙顯功絶地潜識</hi>
<hi>泉源徴乎其智</hi>又<hi>張華博物志焞煌西渡流沙往外國步千餘里中無水時沃流處人不能知皆乗橐駝知</hi>
<hi>水脉遇其處停不肯行以足蹋地人於蹋處掘之得水</hi>量力而行孔助軍<hi>田縉拜夏綏銀</hi>
<hi>節度使王師伐蔡縉上橐駝牛馬助軍</hi>獨峯駝<hi>吐蕃賛普其獸獨峯駝日馳千里</hi>羸橐駝<lb/>
給行<hi>回紇大厯三年光親可敦卒以兵部侍郎李涵持節冊拜可敦是時財用屈税公卿羸橐駝給行</hi>
收橐駞數千<hi>張光晟勤兵盡教回紇羣胡收橐駝數千</hi>望柳橐駝<hi>朝野僉載曰天官侍</hi>
<hi>郎吉頊長大好昻頭行視髙而望逺郎中張元一目之為望柳橐駝</hi>王槖駝<hi>北夢𤨏言五代蜀龍州軍</hi>
<hi>事判官王延鎬頎然而長書扎飲博觸事不能時號王槖駝</hi>以橐駝耕<hi>五代回紇以橐駝耕而種</hi>
<pb n="KR3k0008_WYG_097-13a"/>
飛龍駝<hi>食貨志貞元初闗輔宿兵以飛龍駝負永豐倉米給禁軍</hi>載珍寳<hi>史思明賊之陷兩京</hi>
<hi>嘗以橐駝載禁府珍寳貯范陽若邱阜然</hi>鬬駝卜歳<hi>西域龜兹歲朔鬭橐駝七曰觀勝負以卜歲盈</hi>
<hi>虚</hi>白橐駝<hi>五代四夷附録晉軍擊契丹大/敗徳州䘮車騎一白橐駝而走</hi>駝牛豹<hi>南蠻室利</hi>
<hi>佛逝有橐駝豹文而犀角以耒且耕名曰駝牛豹</hi>駝性羞<hi>酉陽/雜俎</hi>廬山精<hi>三水小牘劉秉</hi>
<hi>仁為江州刺史自京將橐駝至郡放之山下野人見而大驚共射之乃以狀白州曰獲廬山精於某處劉命致</hi>
<hi>之乃所放駝耳</hi>明駝<hi>明駝千里脚鳴當作明謂駝卧屈足腹不著地而漏明者最能行逺雜俎</hi>載實<lb/>
駝鳴<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>
                    <hi>韓文聯句</hi>獻駝馬則陳于朝堂<hi>唐百/官志</hi>金駱駝<hi>五行志神龍以</hi>
<hi>後民謡曰山南烏鵲窠山北金駱駝䥥柯不鑿孔斧子不施柯山南唐也烏鵲窠者人居寡也山北羌也金駱</hi>
<pb n="KR3k0008_WYG_097-13b"/>
<hi>駝虜獲而重載也</hi>埋鼻沙中<hi>吐谷渾西北有流沙數百里夏有熱風傷行人風將發老駝引項鳴</hi>
<hi>埋鼻沙中人候之以氊蔽鼻口乃無恙</hi>風脚駝<hi>洽聞記于闐有風脚駝日行七百里其疾如風</hi>駝<lb/>
牛騾各四給一丁<hi>典廐令</hi>凡駝牛日給藁各一圍<hi>同上</hi>駝鹽<lb/>
三合<hi>同上</hi>駝之羣以七十<lb/>
　　　熊<hi>六</hi>
白帝師之兆<hi>周文王卜獵曰非熊非羆天遺帝師乃太公吕望也</hi>男子之祥<hi>詩吉夢維</hi>
<hi>何惟熊惟羆男子之祥</hi>射<hi>史記趙簡子病五日及寤曰我之帝所見一熊欲攫我帝令射之中熊熊死滅</hi>
<hi>二卿之象</hi>冬蟄<hi>説文曰熊居/山春出冬蟄</hi>如熊如羆<hi>武王/誓師</hi>夢<hi>晉侯夢黄熊入寢問子産</hi>
<pb n="KR3k0008_WYG_097-14a"/>
<hi>曰其何厲也子産曰昔堯殛鯀于羽山其神化為黄熊夏祀之</hi>得人則止<hi>漢元帝時幸虎圏有熊云</hi>
<hi>云上問昭儀昭儀曰猛獸得人則止冀不及乗輿帝歎之</hi>批熊碎掌<hi>七啓/曰</hi>食蹯<hi>楚太子以</hi>
<hi>宫甲圍成王王請食熊蹯而死不聽乃縊死注熊蹯難熟冀外救也</hi>宰夫胹<hi>晉靈公不君使宰夫胹熊</hi>
<hi>蹯不熟殺之寘諸畚遂使婦人載以過朝也</hi>孟軻所欲<hi>孟子曰魚我所欲也熊掌亦我所欲也二</hi>
<hi>者不得兼捨魚而取熊掌</hi>似子越椒<hi>傳楚司馬子越椒熊/虎之狀而豺狼之聲</hi>赤熊<hi>瑞應孝經</hi>
<hi>援神契赤熊神靈滋液百珍寳用有赤熊見也</hi>黄熊<hi>瑞獸也周文王拘於羑里散宜生得黄熊獻紂免西</hi>
<hi>伯之難</hi>又<hi>周書王㑹成時/東胡獻黄熊</hi>𤣥熊　蚺䗊<hi>上天念反下七壍反靈光殿賦𤣥熊</hi>
<hi>蚺䗊㫁齗却負戴而蹲跠齊首目以瞪眄徒脈脈而獼獼蚺䗊視皃</hi>五百歲　蟄獸<hi>熊羆之屬</hi>
<pb n="KR3k0008_WYG_097-14b"/>
<hi>周禮云云</hi>逸才之獸孔晝入揚州<hi>五行志開元三年有熊畫入揚州城</hi>熊膽丸<lb/>
<hi>柳仲郢母韓善訓子故仲郢幼嗜學嘗和熊膽丸使夜咀嚥以助勤</hi>登樹自擲<hi>文粹招北客文寒熊</hi>
<hi>孔碩登樹自擲見人則擘</hi>相<hi>王晙時謂/為熊虎相</hi>六雄將軍<hi>張瀆宣室志張鋋歸蜀次巴西有人</hi>
<hi>拜曰巴西侯奉邀既見置酒邀六雄將軍至有六人皆黑衣贔然其狀天將曉鋋悸寤見巨熊卧于前者所謂</hi>
<hi>六雄將軍也</hi>烏熊<hi>南蠻東謝蠻貞觀三年其酋元深入朝冠烏熊皮</hi>熊經謂以前足<lb/>
憑木而立<hi>吕延濟注文選笛賦</hi>
　　　狼<hi>七</hi>
白跋胡　㚄尾<hi>狼跋其胡載㚄其尾美周公也詩</hi>衘鉤<hi>湯時有白狼衘鉤入朝以為祥</hi>
<pb n="KR3k0008_WYG_097-15a"/>
<hi>瑞</hi>當路<hi>漢張綱為御史充八使之數綱埋輪於都亭曰豺狼當路安問狐狸遂劾梁冀也</hi>野心<lb/>
<hi>楚子良生子越椒子文曰豺狼之聲不殺必滅若敖氏諺曰狼子野心其可畜乎傳</hi>冬獻<hi>周禮獸人冬獻</hi>
<hi>狼注時之味也</hi>狼去膓<hi>不堪/食禮</hi>兩狼<hi>詩齊哀公好田獵並驅從兩狼兮揖我謂我臧兮</hi>白<lb/>
狼<hi>瑞應曰白狼金精也</hi>有力<hi>爾雅牝熊其/檄絶有力</hi>似犬<hi>選宣王得白狼而戎狄賔狼白狼鋭</hi>
<hi>耳頭白也</hi>逐羣羊<hi>史譬使豺狼/之逐羣羊也</hi>嚙宫人<hi>江都易王非卒子建立宫人有過縱狼嚙</hi>
<hi>殺之觀以為樂</hi>乳烏孫<hi>烏孫昆莫棄於野/狼乳之時初生也</hi>衘王懿衣<hi>宋王懿字軍徳義兵</hi>
<hi>窘迫暴雨洪潦不知津梁有一白狼至前仰天而號訖衘王懿衣因渡隨之得濟也</hi>三百歲<hi>抱朴子曰</hi>
<hi>狼壽三百歲則解暫變化為形</hi>入咸市<hi>洪範五行傳秦/時狼入咸市也</hi>知殷興<hi>白狼知殷家之</hi>
<pb n="KR3k0008_WYG_097-15b"/>
<hi>興</hi>孔馴墓<hi>程袁師母終負土築/墳常有白狼馴墓</hi>虎子狼孫<hi>舊史李寳臣王武俊王庭</hi>
<hi>奏及其子孫賛曰鵂鶹為怪必取其昬人君失政為盜啓門牙旗金鉞虎子狼孫茫茫黔首於何叫閽</hi>晝<lb/>
入軍門<hi>五行志永徽中河源軍有狼三晝入軍門射之斃</hi>白狼見<hi>調露元年十一月壬午秦</hi>
<hi>州神亭治北霧開如日初耀有白鹿白狼見</hi>滄浪君<hi>張清宣室記張鋋巴西侯置酒邀滄浪君至一人</hi>
<hi>衣蒼其質魁岸天將曉鋌悸寤見一狼卧于前葢所謂滄浪君也</hi>狼噬<hi>王鉷林甫方興大獄憾東宫誅</hi>
<hi>不附已者以鉷險刻可動以利故倚之使鷙擊狼噬</hi>羣嘷<hi>郭子儀奏洛陽井邑如墟豺狼羣嘷</hi>狼狐<lb/>
入城<hi>髙麗虜仍薦飢狼狐入城</hi>一彪一狼<hi>龍朔中楊思𤣥恃外戚典選多排斥選士為選人夏</hi>
<hi>彪訟之中丞郎餘慶彈奏免官許南陽曰故知楊吏部之敗或問之許曰一彪一狼共看一羊不敗何待南部</hi>
<pb n="KR3k0008_WYG_097-16a"/>
<hi>新書</hi>作聲諸竅皆沸<hi>酉陽雜俎</hi>狽前足絶短毎行常駕兩狼失<lb/>
狼則不能動<hi>故世言事乖稱狼狽</hi>狼糞煙烽火用之<hi>煙直上也</hi>手弛檻<lb/>
緤縱虎狼<hi>崔植賛手弛檻緤縱虎狼焉日而亡地數千里為天下笑</hi>一狼子豽孫<hi>李商</hi>
<hi>隠元結集序狼子豽孫競而跳走</hi>白狼為上瑞<hi>六典/禮部</hi>神山民妻<hi>晉州神山民黄</hi>
<hi>張妻忽夢一黄褐人腰腹甚細留淫之兩接而去遂姙娠好食生肉䑛脣咬齒而性狼戾生二狼生即走其夫</hi>
<hi>擊殺之稽神録</hi>
　　　豹<hi>八</hi>
白隱霧<hi>陶答妻曰南山有𤣥豹隠霧雨而十日不下食</hi>君子之變<hi>易曰君子豹變其文蔚也</hi>
<pb n="KR3k0008_WYG_097-16b"/>
赤豹<hi>楚辭曰乗赤豹兮從文貍</hi>為罪<hi>韓子狄人獻𤣥豹皮於秦秦文公受皮而歎之曰以皮之美自</hi>
<hi>以為罪也</hi>虎豹之鞹　文蔚<hi>爾雅西方之美/有文蔚之皮焉</hi>在檻穽<hi>莊子虎豹在檻</hi>
<hi>穽之中揺尾而求食</hi>即谷山<hi>瑞應幽都即谷/山上多𤣥豹</hi>獻<hi>宣王時錫韓侯退其豹奄受北國因</hi>
<hi>以其獻赤豹也</hi>落落<hi>吴都賦云掠虎豹/之落落居處也</hi>窺<hi>晉管中窺豹/時見一班也</hi>裘<hi>管子曰武</hi>
<hi>王侈靡命貂襜豹裘方得入廟故豹皮曰千金功臣之家糶千鍾米得一豹皮</hi>與鼷䑕同威<hi>韓子</hi>
<hi>虎豹不用爪牙與鼷䑕同威</hi>炳蔚<hi>文心虎豹以/炳蔚凝姿</hi>水豹　駭人<hi>其駭人也</hi>可<lb/>
畏<hi>呀可畏也</hi>勇者不懼孔三豹<hi>王旭時監察御史李嵩李全交皆嚴酷取名與旭埒京師</hi>
<hi>號三豹嵩為赤全交為白旭為黑里閭至相詛曰若違教值三豹</hi>韓愈守戒<hi>鹿之與豹非不巍然</hi>
<pb n="KR3k0008_WYG_097-17a"/>
<hi>大矣然而卒為之禽者爪牙之材不同猛怯之資殊也</hi>瀕海出豹<hi>南天竺瀕海出豹</hi>文豹<lb/>
<hi>吐火羅開元十五年君忽必多獻文豹</hi>赤豹<hi>骨咄多/赤豹</hi>停貢豹<hi>肅宗帝紀寳應元年建卯</hi>
<hi>月辛亥停貢豹</hi>枕<hi>五行志韋后妹嘗/為豹枕以辟邪</hi>五豹將軍<hi>出唐宣室志</hi>悉縱之<lb/>
<hi>徳宗即位放諸國所獻豹豽之類悉縱之舊史</hi>獻豹無估則鴻臚定所報輕重<lb/>
<hi>諸蕃獻應鶻狗豹無估則鴻臚定所報輕重百官志</hi>南山豹<hi>李白贈崔宣城我垂北溟翼且學南山豹</hi>
豹死留皮<hi>五代王彦章嘗謂人曰豹死留皮人死留名</hi>咆闞<hi>柳宗元囚山賦攅林麓以為叢</hi>
<hi>棘兮虎豹咆闞</hi>豹隱深愁雨<hi>杜甫</hi>
　　　鹿<hi>九</hi>
<pb n="KR3k0008_WYG_097-17b"/>
白呦呦鹿鳴食野之苹　隨車<hi>鄭𢎞為臨淮太守行春有兩白鹿馴而隨車</hi>
擇隂　走險<hi>古人言曰鹿死不擇隂挺而走險急何能擇</hi>掎角<hi>戎子駒支曰譬如捕鹿晉</hi>
<hi>人掎之諸戎角之</hi>白鹿遊上林<hi>古/詩</hi>逐中原<hi>逐鹿中原未知鹿死誰手喻爭天下</hi>游<lb/>
姑蘇<hi>子胥曰吾見鹿游姑蘇臺言吴亡也</hi>野有死鹿白茅純束　麀鹿麌<lb/>
麌　仙<hi>瑞圖黄帝時西王母使乘白鹿獻白環</hi>又<hi>蘇耽常乗鹿過絶險之地皆能超越乃龍也</hi>
生致<hi>管子告楚人曰為我致生鹿與子致百斤金也</hi>指為馬<hi>趙髙指鹿示二世曰馬二世曰丞相</hi>
<hi>誤取鹿為馬</hi>夏至之日鹿角解<hi>月/令</hi>山鹿<hi>荀陸朝事/見龍門注</hi>感孝<hi>丁茂至孝</hi>
<hi>有白鹿來馴遊於墓側</hi>充庖　居澤<hi>不以鹿/豕為禮</hi>即鹿无虞<hi>易曰</hi>不取死<lb/>
<pb n="KR3k0008_WYG_097-18a"/>
鹿<hi>晉郭文有猛獸殺大鹿於文菴側文以語人人取賣之分錢與文文曰若湏自當賣之所以相語正不爾</hi>
<hi>聞者皆歎之</hi>甡甡<hi>瞻彼中林/甡甡其鹿</hi>為幣<hi>史古者皮幣諸侯以聘享乃以白鹿皮尺縁以藻繢</hi>
<hi>為幣直四十萬王侯朝覲享聘必以為幣圭璧然後得行也</hi>千歲<hi>抱朴子鹿千歲滿五百嵗色白</hi>瑞<lb/>
<hi>王者承先聖度無所大失則白鹿見</hi>三角七星<hi>伏侯古今注曰漢明帝永平九年三角鹿出江陵兩</hi>
<hi>角間有道家七星符其祖名字鄉里年月存焉遂㫁射獵</hi>紫纈<hi>捜神記淮南朱氏於田種豆忽見二女姿</hi>
<hi>容甚美著紫纈襦衣裾天雨而衣不濡其臂先挂一銅鏡鏡中見二鹿以刀斫之</hi>高九尺<hi>古今注和</hi>
<hi>帝十二年豫章得白鹿髙九尺</hi>擾墓<hi>皇甫山逸士傳曰羅威字徳仁南海畨禺人也母没盡哀墓側白鹿</hi>
<hi>乃馴擾其墓也</hi>哺孝子<hi>蕭廣孝子傳杜牙至孝母卒傭力營墳結茅墓側牙病實嘗有一鹿衘哺之及</hi>
<pb n="KR3k0008_WYG_097-18b"/>
<hi>牙卒乃掘地埋之</hi>踞墳<hi>又五襲公世丁憂居廬有鹿毎至襲哭輒踞墳悲鳴孝子傳</hi>六月生<lb/>
<hi>家四九三十六云為律鹿至六月生</hi>養<hi>晉陶琰字處静隠士也常養一白鹿以自生</hi>有角不能<lb/>
鬬　素毳呈霜<hi>虞世南白鹿賦</hi>或騰或倚<hi>文白鹿麕鹿兮或騰或倚劉安招隠</hi>求<lb/>
友<hi>楚辭飛鳥號其羣兮鳴鹿求其友</hi>應嘉賔於雅什<hi>偶仙客/於上天</hi>麃<hi>薄交切大鹿也</hi>
跂跂<hi>詩鹿斯之奔維足跂跂</hi>致<hi>大羅氏/致鹿</hi>黄衣<hi>劉義幽明録曰陳郡謝鯤嘗在一亭中宿</hi>
<hi>此亭從來殺人四更有一人黄衣呼於門外鯤因令申臂於窓中於是鯤即極力掣之臂脱而去明日看乃鹿</hi>
<hi>膊尋血得鹿焉</hi>町疃　俟俟　儦儦　呦呦　鹿鹿　争逸<lb/>
食蒿　食芩　濯濯　騕騕孔以鹿為餉<hi>裴寛刺史韋詵沐日登樓</hi>
<pb n="KR3k0008_WYG_097-19a"/>
<hi>見人於後圃有所瘞藏訪諸吏曰参軍裴寛居也問狀荅曰寛義不以苞苴汙家適有人以鹿為餉致而去不</hi>
<hi>敢自欺故瘞之詵嗟異</hi>饋鹿<hi>裴休有饋鹿者諸生共薦之休不食曰䟽食猶不足今一啖肉後何以繼</hi>
扶餘之鹿<hi>北狄渤海俗所貴者曰扶餘之鹿</hi>至京師西市門<hi>五行志貞元四年三</hi>
<hi>月癸亥有鹿至京師西市門獲之</hi>仁鹿<hi>五代東女/直多仁鹿</hi>羣鹿飾鈴鐶<hi>龜兹自素葉水</hi>
<hi>城至千泉他羸二百里突厥可汗歲避暑其中羣鹿飾鈴鐶可狎也</hi>白鹿<hi>前蜀王建諸州皆言白鹿之瑞</hi>
夢羣鹿渡水<hi>史思明夜驚據牀叱咤優問故答曰我夢羣鹿渡水鹿死而水乾云何俄如偃優相</hi>
<hi>謂曰胡命盡乎</hi>食苔<hi>回鶻斛薛處人豢鹿若/牛馬惟食苔俗以駕車</hi>黒尾<hi>黠戛斯有鹿黒尾黒尾者</hi>
<hi>似麞尾大而黒</hi>蹄有銅鐶<hi>胡珦為虢州時獵人殺得鹿重一百八十斤蹄下貫銅鐶上有篆字博物</hi>
<pb n="KR3k0008_WYG_097-19b"/>
<hi>者不能識雜俎</hi>毛斑如畫<hi>陸紹弟為盧氏縣尉嘗觀獵忽遇鹿五六頭臨澗見人不驚毛斑如畫獵</hi>
<hi>者言此仙鹿也射之不能傷且復不利</hi>麑班始力直麚角已蒼然<hi>韋應物詩</hi>仰<lb/>
首嚼園柳俯身飲清泉<hi>同上</hi>二鹿隨騶虞<hi>五代史王建永平三年五月騶</hi>
<hi>虞見璧山有二鹿隨之</hi>由鹿<hi>野人摯鹿而至者曰此由鹿以誘致羣鹿風嘷澤而比至日掩山而西没</hi>
<hi>走駭侣於巖煙叫飢麛於澗月吕温賦</hi>角芟尾促促<hi>張籍山/頭鹿</hi>鉅鹿侯<hi>宣室志</hi>
鹿腸注酒<hi>酒中𤣥曰虢國夫人就屋梁懸鹿腸於半空筵宴使人於梁上注酒於腸中結其端欲飲</hi>
<hi>則解開流於盞中號洞天聖酒將軍</hi>羣鹿馴擾<hi>禇無量母䘮廬在墓鹿犯所植松栢無量號訴自是</hi>
<hi>羣鹿馴擾不復棖觸</hi>鹿嚼豆葉解箭毒<hi>白居易禽/蟲章注</hi>須肉為羮<hi>魏元忠武</hi>
<pb n="KR3k0008_WYG_097-20a"/>
<hi>后曰卿累負謗鑠何邪對曰臣猶鹿也須臣肉為之羹爾彼將殺臣以求進臣顧何辜</hi>鹿走山林<lb/>
命繫庖廚<hi>徐有功曰臣聞鹿走山林而命繫庖廚者勢固自然陛下以法官用臣臣守正行法必坐</hi>
<hi>此死矣后固授之</hi>鹿吾名去之沙河<hi>安祿山至鉅鹿欲止驚曰鹿吾名去之沙河或言如</hi>
<hi>漢髙祖不宿栢人以佞賊</hi>宜春苑鹿<hi>津陽門詩上嘗於芙蓉園中獲白鹿惟王山人識之曰此晉時</hi>
<hi>鹿也上異之令左右周視乃於角際雪毛中得銅牌刻之曰宜春苑中白鹿上愈愛</hi>長生鹿痩銅<lb/>
牌垂<hi>同上</hi>白鹿為上瑞<hi>唐六典</hi>
　　　麋<hi>十</hi>
白麗龜<hi>傳晉鮑癸逐楚樂伯樂伯射麋麗龜以獻癸乃止龜麋背</hi>多<hi>春秋莊八年多麋注麋多則害</hi>
<pb n="KR3k0008_WYG_097-20b"/>
<hi>五榖</hi>角解<hi>仲/冬</hi>六麋<hi>傳楚潘黨逐晉魏錡見六麋/錡射以顧獻黨黨乃不逐也</hi>介麋<hi>傳迹人來</hi>
<hi>告曰逢澤有介麋焉</hi>野麋<hi>見上/注</hi>瑞<hi>魏畧文帝將受/禪有白麋見</hi>澤中<hi>史若使澤中之麋蒙</hi>
<hi>虎皮人攻必虎也</hi>乞角<hi>北齊河間守崔謀恃弟暹勢從李繪乞麋角翎羽繪荅書曰翎有六羽飛則沖</hi>
<hi>天麋有四足走則入澤下官手足遲鈍不能追飛捉走以事佞人</hi>孔川谷曠深多麋鹿<lb/>
<hi>吕元膺拜東都留守畿西南道通鄧虢川谷曠深多麋鹿</hi>臨江麋<hi>柳宗元曰臨江之人畋得麋麑畜之</hi>
<hi>入門羣犬垂涎揚尾皆來其人怒怛之自是日抱就犬習示使勿動稍使與之戲積久犬皆如人意麋麑相犬</hi>
<hi>忘已之麋也三年麋出門見犬在道甚衆走欲與戲外犬見喜且怒共殺食之</hi>方託麋鹿羣<hi>同上</hi>
<hi>詩</hi>機心乆已忘何事驚麋鹿<hi>同上</hi>荆扉對麋鹿應共爾為<lb/>
<pb n="KR3k0008_WYG_097-21a"/>
羣<hi>杜詩</hi>負山多麋<hi>突厥頡利帝以虢州負山多麕麋有射獵之娱乃拜為刺史</hi>巨麋之<lb/>
牛<hi>文粹招北客文巨麋如牛脩角如劒</hi>
　　　狐<hi>十一</hi>
白莫赤匪狐<hi>詩</hi>狐死正丘首<hi>樂其所生正/首不忘本也</hi>　綏綏<hi>詩曰有狐</hi>
<hi>綏綏在彼淇梁又曰雄狐綏綏</hi>青丘之獸九尾之端<hi>山海經曰青丘之狐九尾仁徳至乃</hi>
<hi>來</hi>濡尾<hi>易曰小狐汔濟/濡其尾汔近也</hi>安問<hi>張綱事/具狼門</hi>詐鳴<hi>陳涉欲威衆於叢祠中篝</hi>
<hi>火作狐鳴</hi>有芃<hi>詩曰有芃者狐率/彼幽草芃小皃</hi>假威<hi>具虎/門注</hi>三徳<hi>説文曰狐妖獸三徳</hi>
<hi>者其色中和小前大後死則丘首謂之三徳</hi>尾大不掉<hi>左/傳</hi>聽冰<hi>述征記河冰合須狐聽而</hi>
<pb n="KR3k0008_WYG_097-21b"/>
<hi>行</hi>應娶<hi>禹年三十未娶曰吾娶必有應/後乃有白狐九尾而應之也</hi>一腋<hi>千羊之皮不如一狐</hi>
<hi>之腋</hi>阿紫<hi>名山記曰狐者古之/淫婦化為名之阿紫</hi>封狐<hi>楚辭曰封狐千里大狐健走千里也</hi>去<lb/>
首<hi>首不可食</hi>獲三<hi>田獲/三狐</hi>狐不蠱<hi>神獸也出於青丘山/音如嬰兒食之不蠱</hi>七尾<hi>晉録</hi>
<hi>咸寧二年有白狐七尾見汝南</hi>獻紂<hi>文王拘羑里散宜生之西海之濵取白狐獻紂以免文王</hi>黒狐<lb/>
<hi>周成王見之</hi>𤣥狐<hi>山海經武都山/有𤣥狐葺首</hi>裘<hi>史孟嘗君/有狐白裘</hi>變<hi>抱朴子狐壽八百嵗</hi>
<hi>三百嵗即解變為人</hi>又<hi>郭氏𤣥中記千嵗之狐/為淫婦百嵗狐為美女</hi>粹白<hi>吕氏春秋天下無粹白之</hi>
<hi>狐</hi>鬼乗<hi>説文妖獸/鬼所乗</hi>持火<hi>管輅傳曰夜有小物如獸手持火以口吹之書生舉刀斫斷視</hi>
<hi>之狐也自後無火也</hi>忌犬<hi>異苑曰胡道拾自云廣陵人好音樂毉術之事體有臊氣恒以名香自防惟忌</hi>
<pb n="KR3k0008_WYG_097-22a"/>
<hi>猛犬自審死日戒弟子曰氣絶勿令狗見我屍也死於山陽歛畢覺棺空即開不見其屍體時人咸謂狐也</hi>
𤣥色獻周成<hi>白容來晉武</hi>瑞周文<hi>應夏/禹</hi>風嘷雨嘯<hi>昏見晨趍</hi>赴穴<lb/>
　穴處假虎為威<hi>憑城作固</hi>赤氣　青翰　三徳　九尾<lb/>
孔狐鳴於旁<hi>李密及即位狐鳴於旁惡之</hi>雄狐<hi>𤣥宗貴妃楊氏傳韓虢毎入謁並驅道中</hi>
<hi>從監侍姆百餘騎炬密如晝靚粧盈里不施幃障時人謂為雄狐</hi>夜艾自捕狐狸<hi>劉克明傳</hi>
<hi>帝夜艾自捕狐狸為樂謂之打夜狐</hi>賦兩脚狐<hi>楊再思張昌宗坐事桓彦範劾免其官再思曰昌宗</hi>
<hi>為陛下治丹此為有功后悦昌宗還官自是天下貴彦範賤再思戴令言賦兩脚狐以譏之</hi>夜狐狸<lb/>
鳴<hi>沙陁列傳初長安自石門之奔宮殿焚圮及岐人再逆火閭里皆盡宫城昏夜狐狸鳴啼無人跡</hi>𤣥<lb/>
<pb n="KR3k0008_WYG_097-22b"/>
丘校尉<hi>張瀆宣室志張鋋巴西侯置酒邀𤣥丘校尉至一人衣黑衣天將曉鋋悸寤一狐卧于前葢所</hi>
<hi>謂𤣥丘校尉也</hi>向窟嘷<hi>哥舒翰曰諺云狐向/窟嘷不祥以忘本也</hi>狐媚飜覆<hi>髙宗后王氏及</hi>
<hi>良娣俄為武后所殺良娣罵曰武后狐媚飜覆至此</hi>㜸狐<hi>封徳彜賛妖禽㜸狐當晝則伏自如得夜乃為</hi>
<hi>不祥</hi>出勤政樓<hi>乾元二年詔百官上勤政樓觀兵赴陜州有狐出于樓上獲之五行志</hi>紫狐<lb/>
<hi>酉陽雜俎野狐名紫狐夜擊尾火出將為怪必戴髑髏拜北斗髑髏不墜則化為人矣</hi>通天狐<hi>長慶</hi>
<hi>中舉人歌曰欲入舉場先問蘇張蘇張猶可三揚殺我故輦下謂三揚為通天狐出牛羊日厯</hi>毛上坌<lb/>
灰<hi>漢平陵王墓多狐自穴出者皆毛上坌灰雜俎</hi>登木而墜<hi>晉天福甲辰嵗公安滄渚民家犬逐</hi>
<hi>一婦登木而墜為犬咬死乃老狐也尾長七八尺南部新書</hi>梟狐不神<hi>天與之昬宦者傳</hi>狐<lb/>
<pb n="KR3k0008_WYG_097-23a"/>
蹲<hi>鄭愔狐蹲貴介朝野僉載</hi>野犬<hi>蜀人號為野/犬南部新書</hi>金鑷玉壺<hi>雜俎魏末有人至狐</hi>
<hi>穴前得金刀鑷玉唾壺</hi>垂狐尾<hi>唐㑹要賛普臨陣奔北者縣狐尾於首以表其狐之性怯</hi>天狐<lb/>
<hi>術中有天狐言九尾金色役於日月宫可洞逹隂陽雜俎</hi>巨狐鳴噪于庭<hi>集異記李揆夏夜宿</hi>
<hi>堂之前軒有巨狐鳴噪于庭乃人立而跳月光逆射久逾垣而去揆甚惡及將曉入朝其日正拜</hi>有狐<lb/>
入李承嘉第<hi>五行志</hi>
　　　兎<hi>十二</hi>
白狡兎　毚兎　三窟<hi>馮諼曰狡兎三窟僅得免死云云</hi>趯趯<hi>詩趯趯毚兎遇</hi>
<hi>犬獲之</hi>爰爰<hi>詩有兎/爰爰</hi>得兎忘蹄<hi>易/</hi>守株<hi>韓子曰宋人有耕田中有株兎走觸</hi>
<pb n="KR3k0008_WYG_097-23b"/>
<hi>株折頸而死因釋耕守株冀復得之無得路人笑之</hi>明視<hi>禮兎曰/明視</hi>感孝<hi>後漢方瀦遭母䘮負</hi>
<hi>土成墳種松千株有白兎遊其下</hi>又<hi>蔡邕廬墓/亦有白兎</hi>環山<hi>戰國策韓盧者天下俊犬也東郭狻</hi>
<hi>者海内之狡兎也韓盧逐東郭狻騰山者五環山者三兎極於前犬疲於後田父無倦勞之苦而獲之也</hi>禀<lb/>
星精<hi>握斗樞玉衡星發於兎</hi>炰燔<hi>有兎斯首/炰之燔之</hi>刻毛<hi>後漢梁冀起兎苑刻毛以為識</hi>
<hi>有取者死</hi>逐上蔡<hi>李斯臨刑謂其子曰思與汝牽黄犬出上蔡東門逐狡兎豈可得乎</hi>走平岡<lb/>
<hi>沈約詩平岡走寒兎</hi>兎去尻　棲月魄<hi>月中有/𤣥兎</hi>目赤<hi>古今注漢哀帝建平元年</hi>
<hi>山陽得白兎日赤如朱</hi>依山基<hi>文秋兎/依山基</hi>㺦<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>
                    <hi>文毚兎㺦/<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>兎走兒</hi>跧伏<hi>靈先狡兎</hi>
<hi>跧伏樹側</hi>遊兎園<hi>梁王不恱/遊於兎園</hi>狡兎死良犬烹<hi>漢/</hi>馬名<hi>漢吕布所乗馬</hi>
<pb n="KR3k0008_WYG_097-24a"/>
<hi>名赤兎</hi>走深山<hi>漢夫兎走深山千/人競逐以其未定</hi>逐麋之狗<hi>非顧兎耶</hi>䑛雄豪<lb/>
<hi>論衡曰兎䑛雄豪而孕及生其子孫從口中出也</hi>擾室<hi>蔡邕廬墓兎擾其室</hi>擣藥　和丹<lb/>
<hi>枹朴子和女丹以兎而擣藥服之有神女三人來待可役使之</hi>舞鎬<hi>紀年曰宣王四十年有兎舞鎬</hi>射<lb/>
首<hi>後漢劉琨授弟子射兎首</hi>穴處<hi>凌/巒</hi>越壑<hi>穴/山</hi>東郭<hi>之/名</hi>施罝<hi>肅肅兎罝施于中逵</hi>
充庖<hi>之用</hi>背飛<hi>括地圖天池有獸如兎䑕首以其背飛名飛兎以背上毛飛也</hi>孔白兎御<lb/>
史<hi>王𢎞義始賤時求傍舍𤓰不與乃騰文言園有白兎縣為集衆捕逐畦蓏無遺内史李昭徳曰昔聞蒼鷹</hi>
<hi>獄吏今見白兎御史</hi>廬墓<hi>梁文貞廬墓/有白兎馴擾</hi>射<hi>王武俊嘗與賔客獵一日射兎九十五觀者駭</hi>
<hi>伏</hi>馮子華廬墓有白兎<hi>唐/史</hi>翦禾豆<hi>元稹詩見豆門</hi>缺口而長鬚<lb/>
<pb n="KR3k0008_WYG_097-24b"/>
八竅而趺居<hi>毛頴傳</hi>獨取其髦簡牘是資<hi>同/上</hi>逐兎苑中<hi>執失</hi>
<hi>思力帝逐兎苑中思力諫</hi>有如兎脫跡安用東西跳<hi>韓愈詩</hi>赤兎上瑞<lb/>
<hi>唐六典禮部</hi>白兎中瑞<hi>同/上</hi>姦兎<hi>五代周張可復略通儒術少習吏事唐開成初依翟宜威</hi>
<hi>於青州為從事滑稽避事彦威目為姦兎</hi>白兎<hi>安重誨宿州進白兎重誨曰兎隂且狡雖白何為遂却而</hi>
<hi>不受</hi>千萬為羣<hi>五行志永淳中嵐勝州兎害稼/千萬為羣食苗盡兎亦不復見</hi>舞<hi>吐蕃傳蕭炅為</hi>
<hi>河西留後虜絶臨洮道炅遣將追尾有白兎舞大破吐蕃</hi>獻<hi>黒水靺鞨開元天寳間入來獻白兎</hi>䜟兎<lb/>
上金床<hi>董昌傳昌曰䜟言兎上金床我生於卯明年嵗旅其次二月朔之明日皆卯也我以其時當即</hi>
<hi>位</hi>貍斑<hi>酉陽雜俎韋絢言/巴州兎作貍斑</hi>明月兎<hi>同上明月兎狀如兎前脚長數寸後脚長</hi>
<pb n="KR3k0008_WYG_097-25a"/>
<hi>尺餘尾長白而彎趫㨗善走出河西</hi>衣褐之徒<hi>今日所獲不角不牙衣褐之徒毛穎傳</hi>一鵰<lb/>
挾兩兎<hi>李林甫初三宰相就位二人磬折趨而林甫在中軒鷔無少讓觀者竊言一鵰挾雙兎</hi>驚<lb/>
麏游兎<hi>在我旁張籍</hi>隂類<hi>兎隂類也又窟居狡而伏逆象也今白其色絶其羣也韓文</hi>毛<lb/>
質全白<hi>天馴其心同上</hi>迫之不逸人立而拱<hi>同/上</hi>封於卯地<hi>毛頴其先</hi>
<hi>明視佐禹治東方生養萬物有功因封於卯地死為十二神</hi>嘗曰吾子孫神明之後<lb/>
不可與物同當吐而生<hi>已而果然同上</hi>明視八世孫䨲世傳當<lb/>
殷時居中山得神仙術能匿光使物<hi>竊嫦娥騎蟾蜍入月</hi>居東郭<lb/>
者號東郭<hi>兎</hi>狡而善走<hi>與韓盧争能盧不及同上</hi>
<pb n="KR3k0008_WYG_097-25b"/>
　　　猿<hi>十三</hi>
白置檻<hi>淮南子置猿檻中非不巧捷無所肆其能</hi>升木<hi>無教猱升木注猱猿屬</hi>巫峽三<lb/>
聲<hi>荆州記曰巴東三峽猿長鳴至三聲聞者垂淚也</hi>抱樹號<hi>養由基調弓矯矢未發而猿抱樹以</hi>
<hi>號</hi>服䑕<hi>論衡曰鹿制以/伏猿大於鼠</hi>鬬狗<hi>漢許伯入第宴樂長信少卿起作沐猿與狗鬬舞</hi>
變<hi>吴越春秋越王問劒於處女處女將見王道逢猿公公曰聞子善劒術女子曰願試也公即挽以刺女女</hi>
<hi>舉杖擊之公即上樹化為白猿</hi>王張<hi>莊子語魏王曰王獨不見騰猿乎其得柟梓豫章攬蔓其枝王張其</hi>
<hi>間</hi>造棘刺<hi>韓子燕王好㣲才衛人曰臣能於/棘刺之端造沐猴及成其術乃逃</hi>冠<hi>韓生曰人謂楚</hi>
<hi>人沐猿而冠果然</hi>亡<hi>淮南子楚莊王亡其猿而林木/為之殘害言殘林木以求之</hi>輕趫<hi>騰擲</hi>犇<lb/>
<pb n="KR3k0008_WYG_097-26a"/>
林<hi>晉書窮猿犇林豈暇擇木</hi>騰猿<hi>𤣥/猿</hi>拔箭塞瘡<hi>蜀鄧艾見𤣥猿抱子在樹上引弩射之中</hi>
<hi>猿母其子為拔箭卷樹葉塞艾歎曰吾違物性其將死矣乃投水中</hi>五月生<hi>家語五九四十五故主猿</hi>
<hi>五月生也</hi>寒猿擁條吟<hi>文/</hi>𤣥猿嘯而長吟　臨崖<hi>𤣥猿臨崖命</hi>騰<lb/>
趠　飛超<hi>爭接懸垂</hi>攀縁<hi>靈光猿狖攀/縁而相追</hi>朱木<hi>淮南猿顛蹷而朱木</hi>八百<lb/>
歲<hi>抱朴壽八百歲而變</hi>引氣<hi>繁露曰猿似猴大黒色長/臂所以夀好引其氣也</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>如豹而形似獼</hi>
<hi>猴多鬚奮迅其頭能舉石以磔人</hi>好吟<hi>能空中輪轉好吟雌為/人所得而終不復生</hi>通臂<hi>孝子</hi>
<hi>傳猿寓屬也或黄或黒通臂脛身善縁也</hi>騰虚<hi>文猿狖騰虚而競捷</hi>響山椒　擁條<lb/>
挂飲　醜儀孔猿鳥為伍<hi>吴武陵遺孟簡書曰子厚之斥十二年且程劉二韓皆已</hi>
<pb n="KR3k0008_WYG_097-26b"/>
<hi>枚拭獨子厚與猿鳥為伍誠恐霧露所嬰則柳氏無後矣</hi>嗷嗷<hi>柳宗元作懲咎賦曰聽嗷嗷之哀猿</hi>不<lb/>
踐土石超遥於萬木之間<hi>吴筠𤣥猿賦序云雨昏則無聲景霽則長嘯不踐土石超</hi>
<hi>遥於萬木之間</hi>連肱澗飲命侣煙嘯<hi>同上弄遊雲之亂飛嬉落日之横照連肱澗飲命侣</hi>
<hi>煙嘯</hi>綠楓鳴愁猿<hi>李/白</hi>徳靜以常<hi>柳宗元憎/王孫文</hi>嘯呼羣萃<hi>木實未熟</hi>
<hi>相與視之謹既熟嘯呼羣萃然後食同上</hi>山公<hi>唐異聞録王績遊嵩少選一散嵓石堂績棲止焉月夜見</hi>
<hi>一鬍鬚眉白而瘦稱山公與績談論往往有異績疑其怪取鏡光出而胡者走失化為猿而殞</hi>猿執㸑<lb/>
<hi>廣異魏元忠素強正其㣲時家貧止一婢厨中方㸑出外汲水還乃見老猿為其守火婢驚白元忠猿執㸑曰</hi>
<hi>猿恐我乏使為我㸑不亦善乎後亦無他</hi>巴西侯<hi>張瀆宣室志吴郡張鋌罷秩歸蜀行次巴西有人道</hi>
<pb n="KR3k0008_WYG_097-27a"/>
<hi>左出拜曰吾君奉邀乃巴西矦耳既見飲酒命樂夜將半鋌亦假寐將曉悸而寤見身卧石龕中有一巨猿狀</hi>
<hi>如人醉卧于地</hi>臂可為笛<hi>酉陽雜俎猿臂可為/笛吹之其聲圓於竹</hi>交臂玉猿<hi>隋内庫有</hi>
<hi>交臂玉猿二臂相貫如連環將表其轡上後嘗騎與侍臣遊惡其飾以鞭擊碎之同上</hi>清猿斷人<lb/>
腸<hi>淹留惜將晚復聽清猿哀清猿㫁人腸游子思故鄉李白詩</hi>滅琴聽霜猿<hi>答崔少府</hi>碎<lb/>
客心<hi>君莫向秋浦猿聲碎客心秋浦歌</hi>山猿飲相喚<hi>杜甫白沙渡</hi>或聚而閑<lb/>
棲或分而逈趠<hi>吴筠𤣥猿賦</hi>裊裊啼虚壁<hi>蕭蕭掛冷枝杜甫詩</hi>上陽宫<lb/>
猿<hi>廣記孫恪娶袁氏女後從南海辟挈家過端州袁欲遊峽山寺云舊老門徒既至若熟其道徑持碧玉環</hi>
<hi>獻僧及齋罷野猿數十聯臂䑓上袁氏惻然題壁不如逐伴歸山去長嘯一聲煙霧深擲筆化去猿追嘯者而</hi>
<pb n="KR3k0008_WYG_097-27b"/>
<hi>去恪驚怛詢僧僧乃言為沙彌時所養開元中力士過此憐其慧強以束帛易之歸獻天子後聞馴擾于上陽</hi>
<hi>宫内碧玉環本胡人所施亦當時隨猿者</hi>牽引條上兒<hi>飲弄山中月李白秋浦歌</hi>檻束哀<lb/>
猿叫<hi>杜詩</hi>有猿揮淚盡<hi>同/上</hi>殊方日落猿<hi>同/上</hi>報時猿<hi>商山隠士髙太</hi>
<hi>素所居曰清心亭毎一時至則有猿啼於庭下謂之報時猿天寳遺事</hi>歴千尋之喬木俯<lb/>
萬仞之危嶠<hi>吴筠賦</hi>踴躍萬變<hi>籠中之猿踴躍萬變不能出於籠宋子嵩化書</hi>使<lb/>
幽人之思清暢<hi>羇客之淚霑襟吴筠猿賦</hi>侯氏家弋陽<hi>潁川陳巖景龍初舉孝亷</hi>
<hi>於京師至渭南縣見一婦人皃甚殊衣白衣立於路隅掩袂而泣生叩之婦人對曰妾楚人也侯氏子家弋陽</hi>
<hi>先人以髙尚聞於湘楚間由是隠迹山林雖一女子亦有箕山之志</hi>
<pb n="KR3k0008_WYG_097-28a"/>
　　　驢<hi>十四</hi>
白阮籍所乗<hi>晉文帝大視阮籍籍曰願得東平太守帝大恱籍便騎驢到郡十餘日教令清肅却</hi>
<hi>乗驢而返</hi>操轡<hi>後漢靈帝於宫中駕四驢躬操轡/公卿相倣効蹇驢價遂齊良馬</hi>服駕<hi>楚辭曰驥</hi>
<hi>垂兩耳中坂蹉跎蹇驢服駕無口用多</hi>任重<hi>致/逺</hi>長鳴　子瑜面<hi>吴志諸葛恪父瑾面</hi>
<hi>長似驢孫權大㑹客使人牽驢入題其面曰此諸葛子瑜恪請筆續兩字於下曰之驢舉坐歡笑乃以賜與恪</hi>
<hi>也</hi>車<hi>張楷公超隱華隂山/乗驢車至縣賣藥</hi>輦<hi>後漢鄧訓/用驢為輦</hi>母好<hi>戴良母喜驢鳴良常</hi>
<hi>作之以樂其母</hi>詣劉兆<hi>晉劉兆字延世博學受業者數千人嘗有人著鞞騎驢至兆門云欲見劉延世</hi>
<hi>門人大怒白兆兆曰聽前進則倨床問兆經義因為兆辨難兆不能對去不知姓名也</hi>孫楚聲<hi>晉王</hi>
<pb n="KR3k0008_WYG_097-28b"/>
<hi>濟武子好驢鳴武子死孫子荆來弔之哀甚曰公平生好驢鳴乃上靈牀作驢鳴形體俱似弔客皆笑荆怒曰</hi>
<hi>諸君不死而使武子死乎</hi>送葬<hi>世説王仲宣好驢鳴將葬文帝臨其䘮顧同遊客曰王府君好驢鳴乃各</hi>
<hi>作一聲以送之客於是各作鳴</hi>胡威<hi>晉胡威志尚厲操父質為荆州威自京省父自驅驢單行至客舍自</hi>
<hi>放驢取柴</hi>薊子訓<hi>乗驢/車</hi>入市<hi>後漢向栩興甫狀若狂好被髪跣足騎驢入市乞匄後徴拜趙</hi>
<hi>相時人謂其必脫素從儉而栩更乗鮮車御良馬世疑之</hi>蹇疲<hi>郭璞云蹇/疲驢之仵</hi>漢驪<hi>何承天纂</hi>
<hi>文曰驢一名漢驪</hi>五百歲<hi>符子曰有驢仙享年五百歲負乗而不輟厯無定主大驛天下</hi>騾父<lb/>
<hi>説文騾驢父馬母駃騠馬父驢母也</hi>死<hi>後漢薊子訓與諸生詣許駕驢車道上過主人驢忽死蟲蛆流出主</hi>
<hi>人遽白訓訓乃安坐飲食畢徐以杖叩之驢遂如初</hi>運糧<hi>石勒將劉堂以驢千頭運糧祖逖追擊之於汴</hi>
<pb n="KR3k0008_WYG_097-29a"/>
<hi>遇獲之</hi>名駒　竒畜<hi>臧道弔驢文聰敏寛祥髙音逺暢真驢氏之名駒也又匈奴竒畜即驢騾</hi>
<hi>也</hi>
                    <graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>
                    <hi>爾雅曰驢子/曰<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>音蒙</hi>宋袁淑驢山公九錫文<hi>砉乃三軍陸運糧餉謀臣</hi>
<hi>停算武士吟歎爾乃長鳴山黨慷慨應官﨑嶇千里荷囊致飡因捷大勲冠古不刋斯實爾之功也音隨時興</hi>
<hi>晨夜不黙仰契𤣥象俯協漏刻應更鳴聲毫分不易雖挈壺著稱未足比徳斯又爾之智也青脊隆身長頰廣</hi>
<hi>額脩尾後垂巨耳雙磔斯又爾之形也嘉麥既熟實維精麫員磨迴衡迅若風轉恵我衆庶神祇獲薦斯又爾</hi>
<hi>之能也是用遺爾中大夫衘勒大鴻臚官亭矦封爾為中驢山公</hi>孔角觝<hi>敬宗寳厯二年六月甲子</hi>
<hi>觀驢鞠角觝于三殿</hi>駃驢入宣政紫宸<hi>蘇源明疏曰聖皇巡蜀之初都内財貨吏民財産糜</hi>
<hi>散于道路之中至有乗馬駃驢入宣政紫宸者</hi>見京兆尹跨驢不避<hi>賈島當其苦吟雖逢</hi>
<pb n="KR3k0008_WYG_097-29b"/>
<hi>公卿貴人皆不之覺也一日見京兆尹跨驢不避謼詰之久乃得釋</hi>素服乗驢歸梁<hi>五代劉鄩</hi>
<hi>生師範敗降梁從周為具齎裝送鄩歸梁鄩曰降將蒙恩不誅幸矣敢乗馬而衣裘乎乃素服乗驢歸梁</hi>道<lb/>
子畫驢<hi>盧氏雜説道子訪僧僧不加禮遂於壁畫驢而去一夜家具皆被踏破僧知道子邀到懇求塗</hi>
<hi>畫即止</hi>教女伎乗驢擊毬<hi>郭英乂拜劒南節度/使教女伎乗驢擊毬</hi>驢耳<hi>李忠臣帝</hi>
<hi>嘗謂卿耳大真貴兆對曰臣聞驢耳大龍耳小帝喜其野而誠</hi>夏侯驢子<hi>北夢𤨏言曰唐夏侯籍學</hi>
<hi>吟詩遊西川依託勲臣為幕下從事時人號為夏侯驢子言其鄙也</hi>驅驢宰相<hi>朝野僉載王及善後</hi>
<hi>為右相無甚施設惟不許令史軰將驢入堂終日驅逐號驅驢宰相</hi>黔之驢<hi>黔之驢有好事者船載以</hi>
<hi>歸放之山下虎見之尨然大物也驢一鳴虎大駭噫形之尨也類有徳聲之宏也類有能柳文</hi>乗驢自<lb/>
<pb n="KR3k0008_WYG_097-30a"/>
歸<hi>李訓下詔暴訓涯等罪賈餗匿民間羸服乘驢自歸</hi>驛驢<hi>食貨志天寳三載海内富實道路列肆具</hi>
<hi>酒食以待行人店有驛驢</hi>出軍乘驢<hi>封常/清</hi>運糧<hi>西域猒逹國有寺户以驢數頭運糧上山</hi>
<hi>無人驅逐自能往返寅發午至酉陽雜俎</hi>金驢<hi>昔有僧住金榆山及卒所乗驢上山失之時有人見乃金</hi>
<hi>驢矣樵者往往聽其鳴響上人言金驢一鳴天下太平同上</hi>東家蹇驢許借我<hi>泥滑不敢</hi>
<hi>騎朝天杜甫偪仄行</hi>跨長耳<hi>咸通中以進士車服僣差不許乗馬時場中不下千人皆跨長耳或嘲之</hi>
<hi>曰今年勅下盡騎驢短轡長鞦滿九衢清痩兒郎猶自可就中愁殺鄭昌圖相公肥偉故云詩話</hi>四足<lb/>
迅行<hi>驢走少有雙擲者但四足迅行耳雜俎</hi>號騾子軍<hi>唐史吴少誠地少馬乗騾以戰號騾</hi>
<hi>子軍尤悍鋭甲皆畫雷公星文</hi>驊騮拳跼不能食<hi>蹇驢得志鳴春風李白詩</hi>跛驢不<lb/>
<pb n="KR3k0008_WYG_097-30b"/>
出泥滓<hi>柳文白蟻騄耳之得康莊也逐奔星先飄風而跛驢不出泥滓</hi>碧驢<hi>李賀苦書歌誰使狂</hi>
<hi>公子雲中騎碧驢</hi>詩思在灞橋風雪中驢子上<hi>𤨏言鄭棨</hi>張果常乗<lb/>
一白驢日行百里<hi>夜即疊之置箱中乃紙耳雜録</hi>騎驢三十載<hi>旅食京華春杜</hi>
<hi>詩</hi>
　<lb/>
　<lb/>
　<lb/>
　白孔六帖卷九十七<lb/>
</p>
<p>
</p>
  </div>
</body>
</text>
</TEI>
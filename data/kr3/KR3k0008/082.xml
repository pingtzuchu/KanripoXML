<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白孔六帖巻八十二</head>
    <p>
<pb n="KR3k0008_WYG_082-1a"/>
欽定四庫全書<lb/>
　白孔六帖巻八十二　　唐　白居易　原本<lb/>
　　　　　　　　　　　宋　孔　傳　續撰<lb/>
　　旱<hi>一</hi>　　　　　　旱備<hi>二</hi>
　　祈禱<hi>三</hi>　　　　　水澇<hi>四</hi>
　　饑饉<hi>五</hi>　　　　　人餓<hi>六</hi>
　　荒政<hi>七</hi>　　　　　賑貸<hi>八</hi>
　　求糴<hi>九</hi>　　　　　蠶桑<hi>十</hi>
<pb n="KR3k0008_WYG_082-1b"/>
　　繭稅<hi>十一</hi>　　　　採桑<hi>十二</hi>
　　爭桑<hi>十三</hi>　　　　后妃桑蠶<hi>十四</hi>
　　異蠶<hi>十五</hi>　　　　織絍<hi>十六</hi>
　　　旱<hi>一</hi>
白旱暵　國乃大旱　天災流行　天降之災　天厲<lb/>
不戒　上天降災　山陵不收　髙田不熟　水泉咸<lb/>
竭　時雨不降<hi>百穀不成五榖不滋害於粢盛</hi>為災<hi>自十月至于五月不雨不為災</hi>野<lb/>
無青草　雲漢美宣王遇災能懼<hi>詩曰旱既大甚耗斁下土旱魃為虐赫赫</hi>
<pb n="KR3k0008_WYG_082-2a"/>
<hi>炎炎如惔如焚滌滌山川</hi>嵗旱<hi>時/災</hi>若嵗大旱<hi>用汝作/霖雨</hi>八月不雨<hi>君不舉</hi>
七年<hi>吕氏春秋曰成湯之旱七年煎沙爛石</hi>流沙鑠石<hi>湯七/年旱</hi>未覩鸛鳴<hi>詩鸛</hi>
<hi>鳴于垤將雨之候也</hi>且憂狼顧<hi>賈誼曰失時不雨人/且狼顧狼顧恐懼貎</hi>仰夫膏雨<hi>已愆</hi>
<hi>天降之期</hi>望彼畢星<hi>未及月/離之候</hi>天厲流行地財耗斁<hi>詩耗斁下土注旱害</hi>
<hi>也斁敗也</hi>東作既嗟於嵗旱<hi>南山空望/於朝躋</hi>屯西郊之雲<hi>且聞不雨</hi>廢<lb/>
南畆之稼<hi>豈望有秋</hi>一溉之功<hi>夫為稼於代編一有溉之益雖歸燋爛而一溉之旱苖必</hi>
<hi>後枯也</hi>大時不齊<hi>同年有豐凶之異也禮記</hi>懸耜　其雨其雨杲杲出<lb/>
日<hi>人専望雨而日出也</hi>愆陽<hi>陽/驕</hi>憤歎成隂歡娛為旱<hi>晉石珩問袁甫曰夀陽已</hi>
<pb n="KR3k0008_WYG_082-2b"/>
<hi>西恒旱已東恒澇何也甫曰夀陽已東吳人也夫亡國之音哀鼎足強邦一朝失職憤歎成隂隂積成水故恒</hi>
<hi>澇也夀陽已西中國新平強洖美寳盡入志滿心盈長為旱故公羊曰魯僖公甚悦故旱是以京師若抑強扶</hi>
<hi>弱則天下和平</hi>宻雲徒自西郊<hi>零雨未/沾南畆</hi>雲重積而又散<hi>雨垂下而復收</hi>
<hi>文選</hi>水旱免稅令<hi>令曰諸田有旱蟲霜處拘見營田州縣撿實且帳申省十損四已上免租稅調</hi>
<hi>七已上課役俱免若桑麥損盡各免其所輸聽折來年經二年後不在折限其應免者通計麥用為分數</hi>孔<lb/>
自三月不雨至五月<hi>張行成拜左僕射永徽四年自三月不雨至五月行成懼以老乞身</hi>
訴旱<hi>崔蕘出為陜虢觀察使不恤人疾苦或訴旱者指廷樹示之曰柯葉尚爾何旱為即榜笞之</hi>頻<lb/>
年霜旱<hi>魏徴上疏曰貞觀初頻年霜旱</hi>關西小旱耕稼是憂<hi>張説疏</hi>石然<lb/>
<pb n="KR3k0008_WYG_082-3a"/>
<hi>十三年雲陽石然自冬至五月不雨徴上疏極言</hi>旱熯之災<hi>疏又曰今旱熯之災逺被郡國</hi>詔<lb/>
求直言<hi>張廷珪𤣥宗開元初大旱闗中饑詔求直言廷珪上疏</hi>入秋亢旱<hi>辛替否疏曰入</hi>
<hi>秋亢旱草木枯黄下人咨嗟未知所濟</hi>雨不時降夏陽驕愆<hi>李中敏大和六年天旱文</hi>
<hi>宗内憂詔詢所以致雨者中敏上言雨不時降夏陽驕愆苗欲槁枯陛下憂勤降徳音俾下得盡言昔東海誤</hi>
<hi>殺一孝婦大旱三年宋申錫位宰相生平饋致一不受其道勁正姦人忌之䧟不測之辜獄不參驗銜恨而殁</hi>
<hi>天下士皆指目鄭注臣知數寃必列訴上帝天之降災殆有由然漢武帝國用空竭然卜式請烹桑𢎞羊以致</hi>
<hi>雨况申錫之枉天下知之何惜斬一注以快忠臣之魂則天且雨矣帝不省</hi>大旱責民逋賦<lb/>
<hi>李渤遷江州刺史上言臣州治田二千頃今旱死者千九百頃若徇度支所歛臣懼天下謂陛下當大旱責民</hi>
<pb n="KR3k0008_WYG_082-3b"/>
<hi>三十年逋賦</hi>以時救恤<hi>李吉甫江淮旱浙東西尤甚有司不為請吉甫曰以時救恤帝驚馳遣使</hi>
<hi>分道賑貸</hi>馬燧<hi>徙懐州時師旅後大旱田/茀不及耕燧務勤教化</hi>農告無入<hi>段秀實為營田</hi>
<hi>判官是嵗大旱農告無入涇大將焦令諶曰我知入不知旱也責之急農無以償徃訴秀實秀實書牒免之</hi>
江淮大旱<hi>李絳時江淮大旱帝下赦令有所蠲弛絳言江淮流亡所貸未廣而宫人猥積有怨鬲之</hi>
<hi>思當大出之以省經費</hi>問隂陽祲沴<hi>鮑防時比嵗旱策問隂陽祲沴質對漢故事免三公卜式</hi>
<hi>請烹𢎞羊指當時輔政者</hi>避正殿減膳<hi>張薦初貞元時京師旱帝避正殿減膳薦白限日以應古</hi>
<hi>制</hi>上疏<hi>許孟容貞元十九/年夏大旱上疏</hi>理囚繫<hi>盧商大中元年春旱詔商與御史中丞封</hi>
<hi>放理囚繫於尚書省</hi>奏析滻水溉民田<hi>崔珙遷京兆尹㑹大旱奏析滻水入禁中者取十九</hi>
<pb n="KR3k0008_WYG_082-4a"/>
<hi>溉民田</hi>劉蕡䇿曰<hi>臣前所謂救災旱在乎致精誠者臣謹按春秋魯僖公七月之中三書不雨者</hi>
<hi>以人君有恤人之志也文公三年之中一書不雨者以人君無閔人之心也故僖致精誠而旱不害物文無恤</hi>
<hi>閔而旱則成災矣陛下有恤人之志則無成災之變</hi>逋捐係路<hi>李翺為廬州時州旱遂疫逋捐係路</hi>
人情愁惴<hi>裴延齡帝罷陸贄宰相時大旱人情愁惴延齡言贄等失權怨望</hi>多出宫人<lb/>
<hi>鄭覃開成三年旱帝多出宫人李班入賀覃又推贊</hi>菽麥失時<hi>髙郢代宗為太后營章敬寺郢以白</hi>
<hi>衣上書諫曰比八月雨不潤下菽麥失時黔首狼顧憂在艱食若遂不給將何以救之</hi>上陳闕政<lb/>
<hi>權徳輿貞元十九年大旱徳輿因是上陳闕政</hi>乞盡免江淮兩賦<hi>白居易元和四年天子以</hi>
<hi>旱甚下詔有所蠲貸振除災沴居易見詔節未詳即建言乞盡免江淮兩賦</hi>嵗旱用屈<hi>崔縱貞元</hi>
<pb n="KR3k0008_WYG_082-4b"/>
<hi>元年天子郊見為大禮使嵗旱用屈縱樽裁文物儉而不陋</hi>災暵成沴<hi>盧懐慎曰今民力敝極儻</hi>
<hi>災暵成沴何以濟之</hi>乖政之氣<hi>張九齡言乖政之氣發為水旱天道雖逺其應甚邇昔東海枉殺孝</hi>
<hi>婦天旱久之一吏不明匹婦匪命則天昭其寃</hi>久旱入境輒雨<hi>裴寛出為蒲州刺史州乆旱寛</hi>
<hi>入境輙雨</hi>時暵之孽<hi>裴漼進中書舍人睿宗造金仙玉真二觀時旱甚役不止漼上言今自冬徂春</hi>
<hi>雨不時降人心憔然莫知所出而土木方興時暵之孽職為此發今東作云始丁壯就功妨多益少飢寒有漸</hi>
<hi>春秋莊公三十一年冬不雨是時歳三築臺僖公二十一年夏大旱是時作南門陛下以四方為念宜下明制</hi>
<hi>令二京營作和市木石一切停止不報</hi>隂侵於陽<hi>吴兢上疏曰自春以來亢陽不雨傳曰敬徳不</hi>
<hi>用厥災旱上下蔽隔庶位踰節隂侵於陽則旱災應</hi>煬旱<hi>楊炎為相劉文喜不奉詔時方煬旱人情騷雋</hi>
<pb n="KR3k0008_WYG_082-5a"/>
<hi>羣臣皆請赦文喜帝不聽</hi>請蠲租稅<hi>嚴郢兼御史中丞㑹/秋旱郢請蠲租稅</hi>嵗仍旱<hi>李栖</hi>
<hi>筠出為常州刺史嵗仍旱</hi>疫旱<hi>王仲舒為婺州刺史州疫旱人徙死幾空居五年里閭增完加金紫服徙</hi>
<hi>蘇州</hi>民賦不入<hi>除江西觀察使水旱民賦不入歎曰我當减燕樂他用可乎為出錢二萬代之上</hi>
流亡藉藉<hi>杜悰復鎮淮南時方旱道路流亡藉藉</hi>權徳輿<hi>十九年大旱上言十四年夏旱</hi>
<hi>吏趣常賦至縣令為民歐辱者不可不察</hi>不害有秋<hi>李實拜河南尹貞元二十年旱闗輔饑實方務</hi>
<hi>聚斂以結㤙民訴府上一不問徳宗訪外疾苦實詭曰嵗雖旱不害有秋</hi>江淮旱歉<hi>韋温㑹羣臣請</hi>
<hi>上尊號温固諫今河南水江淮旱歉京師雪積五尺此非崇飾虗名時帝順納</hi>無年<hi>髙瑀領忠武節度使</hi>
<hi>州比水旱無年見隄渠門</hi>榖價騰踊<hi>紀處訥神龍元年夏大旱榖價騰踊中宗召問所以救之者</hi>
<pb n="KR3k0008_WYG_082-5b"/>
天乙之武也焦土而爛石<hi>楊炯渾天賦</hi>旱鉢<hi>嚴司空在太原時市童因於水</hi>
<hi>際泅戯見流下一物爭取之乃一瓦瓶重帛羃之市童因就岸撲破有嬰兒長尺餘遂迅走逐之頃刻足下旋</hi>
<hi>風起已蹈數尺近岸舟子遽以篙擊殺之髪朱色目在頂上謂之旱鉢一云旱魃雜爼</hi>夏建亢旱<lb/>
<hi>韓文論天旱狀今年已來京畿諸縣夏建亢旱秋又早霜田種所收十不存一</hi>女魃<hi>五行志人痾永隆元</hi>
<hi>年長安獲女魃長尺有二寸其狀恠異詩曰旱魃為虐如炎如焚是嵗秋不雨至于明年正月</hi>旱有三<lb/>
<hi>唐文粹盛均人旱解涒灘嵗越垠曠旱塞諸陽遷市不雨祈山川庶神又不雨觴土龍舞巫覡愈不雨或言邦</hi>
<hi>有術人能捕退龍而譟之昔嵗嘗然農剩其澤及召術人至而旱色如故太守怒亟命擒之術人遁去矣其遺</hi>
<hi>囊有書一幅目曰人旱旱有三曰天旱國旱人旱曷為天旱蹇陽肆凶下土祗敬雖六七嵗黎民不饑曷為國</hi>
<pb n="KR3k0008_WYG_082-6a"/>
<hi>旱君道熾災徳涸仁枯貪風暴氣蒸為時癘曷為人旱邦燬其政吏賊其行千里人心燥不為隂</hi>京師<lb/>
孟夏以後旱則先祈嶽鎮海瀆及諸山川能興雲雨者<lb/>
皆於北郊祭<hi>又祈社稷又祈宗廟毎月七日皆一祈不雨還從嶽瀆如初旱甚則修雩秋分後雖</hi>
<hi>旱不雩雨足則報祀若州縣則祈社稷及境内山川通典</hi>里巷為土龍<hi>馬璘拜行營節度使天大</hi>
<hi>旱里巷為土龍聚巫以禱璘曰旱由政不修即令徹之明日雨是嵗大穰</hi>田不及耕<hi>馬燧徙懐州時</hi>
<hi>師旅後嵗大旱田茀不及耕燧止横調</hi>畫龍致雨<hi>盧氏雜說明皇一年亢旱内中起龍祈雨將作</hi>
<hi>少監馬紹正於屋壁畫西方龍繪事未畢覺黒雲往梁棟俄而龍拏玃穿屋飛去雨遂足</hi>分道賑贍<lb/>
<hi>劉思立在髙宗時為名御史于時河南北大旱詔遣御史中丞崔謐等分道賑贍</hi>秋苗耗半<hi>蘓源</hi>
<pb n="KR3k0008_WYG_082-6b"/>
<hi>明史思明䧟洛陽有詔幸東京將親征源明因上疏極諫曰自春大旱秋苗耗半歛穫未畢先之以清道之役</hi>
<hi>申之以供頓之苦其不可二也</hi>青天湛然旱氣轉甚<hi>韓愈賀雨表</hi>田畆少收<lb/>
<hi>是年京師旱田畆少所收上憐民無食兵賦半已休韓愈赴冮陵詩</hi>有苗盈野而天不雨<lb/>
<hi>今農既勤於稼有苗盈野而天不雨祭竹林神文</hi>龍恠潛溟波<hi>候時救災旱李白流夜郎至西</hi>
<hi>塞驛</hi>雨降不濡物良田起黄埃<hi>杜詩</hi>飛鳥苦熱死池魚涸其<lb/>
泥<hi>同上</hi>九泉焦枯<hi>而四海渗涸兮/柳宗元解崇賦</hi>天作旱災嘉榖將槁<hi>韓文</hi>
<hi>曲江祭龍大</hi>求虵醫<hi>王彦威鎮汴夏旱袁王傅李杞過汴因宴王以旱為言李醉曰可求虵醫數頭</hi>
<hi>作大瓮前後設香席選十嵗以下小兒十餘令執小青竹晝夜更互擊其瓮不令少輟王如言試之雨大注數</hi>
<pb n="KR3k0008_WYG_082-7a"/>
<hi>百里舊說龍與虵為親家南部新書</hi>皇帝親臨長安萬年二赤縣决獄膏<lb/>
雨沾足<hi>杜甫説旱</hi>冬麥黄枯春種不入<hi>上</hi>怨氣積寃氣盛亦<lb/>
能致旱<hi>同上</hi>稚老孤窮指苗然鼎將穗秀矣忍令莠死以<lb/>
絶民命<hi>杜牧祭神</hi>苗方甲而水湮之苗秀好而旱莠之<hi>同上</hi>以<lb/>
蓬子為麵<hi>懿宗時自闗中至海大旱冬蔬皆盡貧者以蓬子為麵槐葉為虀唐食貨志</hi>前年<lb/>
闗中旱閭里多死饑<hi>韓愈歸彭城</hi>大旱<hi>許孟容上疏言陛下齋居損膳具牲玉走</hi>
<hi>群望而天意未荅豈豐歉有定隂陽適然乎切惟天人交感之際繫教令順民與否今順人奉天而神弗祐嵗</hi>
<hi>弗稔未之聞也</hi>種不入土野無青草<hi>韓愈上李尚書今年以來不雨者百有餘日種不入</hi>
<pb n="KR3k0008_WYG_082-7b"/>
<hi>土野無青草</hi>若旱之望雨<hi>廬陵郡王瑗為幽州都督兵曹㕘軍王利涉說瑗曰若諸刺史召之</hi>
<hi>不至將何以全瑗曰奈何對曰山東豪傑嘗為竇建徳所用今失職與編户夷此其思亂若旱之望雨</hi>退<lb/>
蔵恨雨師健歩聞旱魃<hi>杜甫</hi>
　　　旱備<hi>二</hi>
白修城　勸分<hi>魯大旱欲焚巫尫臧文仲曰非旱備也修城郭貶食省用務嗇勸分此其務也</hi>
徙市<hi>見下祈禱門</hi>恤人之心<hi>救患/之䇿</hi>有備<hi>無患/無虞</hi>耗斁為災<hi>雖爽月離</hi>
<hi>之作</hi>流行有備<hi>則無嵗/取之虞</hi>愆陽為沴<hi>嵗不/順布</hi>布政有經<hi>衆無匡懼</hi>存<lb/>
救之術　禮曰九年耕必有三年之食以三十年之通<lb/>
<pb n="KR3k0008_WYG_082-8a"/>
雖有凶旱水溢民無菜色然後天子食日舉以樂　方<lb/>
二三千里<hi>賈誼曰不幸有方二三千里之旱胡以相恤</hi>孔置錢河隂院以虞<lb/>
水旱<hi>歸融盧周仁取羡錢進京師融劾奏詔不從置錢河隂院以虞水旱</hi>義倉<hi>薛訥為藍田令有富</hi>
<hi>商倪氏於御史臺理其私債中丞來俊臣受其貨財斷出義倉米二千石以給之訥曰義倉本備水旱以為儲</hi>
<hi>蓄安敢絶衆人之命以資一家之産竟報上不與</hi>
　　　祈禱<hi>三</hi>
白有事於山川<hi>衛大旱有事於山川不吉興師伐邢而雨</hi>龍見而雩<hi>龍見建巳之月</hi>
<hi>祭天為百榖祈甘雨</hi>桑林之禱<hi>湯克夏大旱湯乃以身禱于桑林剪爪髪自以為犧牲以祈於天雨</hi>
<pb n="KR3k0008_WYG_082-8b"/>
<hi>大至人恱之</hi>潜龍蟠於沮澤應鳴鼓以降雨<hi>蜀都賦</hi>靡神不舉<lb/>
<hi>雲漢詩曰自郊徂宫上下奠瘞靡神不舉靡受斯牲圭璧既卒寜莫我聽詩</hi>禜之<hi>鄭子産曰山川之神</hi>
<hi>則水旱厲疫之災於是乎禜之</hi>雩禜<hi>精/誠</hi>随車<hi>百里嵩為徐州境内旱嵩行部所經雨輒隨車而霔</hi>
禮崇禋祀<hi>神享精誠</hi>信天厲之可移<hi>兾地財之不害</hi>設𤣥寺　建靈<lb/>
壇<hi>並祈雨之所見文選</hi>土龍矯首而立<hi>女巫頓/足而舞</hi>嵗屬亢陽<hi>禮修禱祝</hi>念<lb/>
夫膏澤既愆天降之期<hi>感以精誠惟望月離之應</hi>祈年<hi>求豐年也</hi>望嵗曝<lb/>
身<hi>祝長字㓜卿為洛陽令時亢旱長為曝身階庭引罪自咎甘雨乃降人歌詠之</hi>積薪<hi>後漢諒輔為五</hi>
<hi>官掾時太守禱無應輒自曝身庭中自責祝曰日中不雨以身塞無状乃積薪自環日未中霔雨一郡皆沾足</hi>
<pb n="KR3k0008_WYG_082-9a"/>
又<hi>戴封為西華令大旱封欲焚軀俄而雨至</hi>春至秋禜<hi>謂雩禜水旱之神周禮</hi>俾率舞<lb/>
於小巫<hi>庶祈年於大有</hi>並走群望<hi>展禮/雩壇</hi>焚巫尫<hi>魯大旱公欲焚巫尫臧文仲曰</hi>
<hi>天欲殺之則如勿生若能為旱焚之滋甚也</hi>暴巫尫<hi>禮嵗旱穆公召縣子而問焉曰吾欲暴巫而奚</hi>
<hi>若對曰天則不雨而暴人之疾不可吾欲暴尫而奚若對曰天則不雨而望之愚婦人無乃疏乎為之徙市不</hi>
<hi>亦可乎</hi>周禮春官女巫職嵗旱暵則舞雩邦有大災則歌<lb/>
哭以請<hi>或歌或哭兾以悲哀感神明也</hi>月令孟夏大雩帝禱祠山川古<lb/>
之卿士有益於人者以祈榖實<hi>雩祭天祈雨也山川古卿士能致雲雨者皆祭</hi>
<hi>之</hi>徙市<hi>見/上</hi>用師<hi>衛大旱卜有事於山川不吉寗莊子曰昔周饑克殷而年豐今邢方無道天其</hi>
<pb n="KR3k0008_WYG_082-9b"/>
<hi>或者欲使衛討邢乎從之師興而雨傳</hi>洗兵<hi>武王伐紂/大雨洗兵</hi>閉陽門<hi>董仲舒曰以春秋災</hi>
<hi>異之變推隂陽之所錯行故求雨閉陽門雨甚欲止則反是</hi>斬山木<hi>鄭大旱使屠擊祝頴豎拊有事</hi>
<hi>於桑山斬其木不雨于産曰有事於山藝山林而斬其木其罪大矣奪之官邑</hi>秋再雩<hi>春秋昭二十五</hi>
<hi>年秋九月上辛大雩季辛又雩傳曰秋書大雩旱甚也</hi>凡天災有幣無牲祈以幣<lb/>
更<hi>以幣代牲</hi>殺孝婦枯旱<hi>東海孝婦養姑甚謹姑恐累不得嫁遂自縊死姑女告婦殺姑婦自</hi>
<hi>誣服罪其獄上府于公為縣吏明其枉竟殺此婦東海枯旱三年後太守至問其故於是殺牛祭孝婦冡即日</hi>
<hi>而注大雨</hi>上虞寡婦<hi>上虞寡婦養姑姑死夫女弟素與婦不叶誣婦鴆殺母縣竟殺之旱二年孟嘗</hi>
<hi>是時明之不得後太守殷舟至嘗具言之祭婦遂雨</hi>去姧<hi>河南春夏旱太守魯褒至屛退姦殘澍雨數降</hi>
<pb n="KR3k0008_WYG_082-10a"/>
録囚<hi>後漢和帝時旱帝行洛府寺録囚舉寃滯收洛陽令抵罪司𨽻河南尹左降未及還宫澍雨也</hi>請<lb/>
修政<hi>周舉宣光時三輔旱請雨舉書云云宜出後宫不御之女治天下寃滯之獄除大官重職之費云云</hi>
請烹大臣<hi>桑𢎞羊為御史大夫興㩁酤鹽鐡之利時天下大旱卜式曰𢎞羊為天子大臣而與小人</hi>
<hi>爭利烹𢎞羊天乃大雨</hi>掩骼<hi>周暢為河南尹時乆旱祈雨無應暢因收葬洛陽城旁客死骼骨以萬餘</hi>
<hi>人應時雨大豐稔</hi>天文推歩<hi>楊統授河洛書及天文推歩之術為彭城令時旱統推隂陽消復縣</hi>
<hi>蒙澤太守使為郡求雨亦降自是朝廷災異多訪之</hi>至誠<hi>束晳為廣陵郡累大旱晳請雨三日雨澍衆謂</hi>
<hi>晳至誠乃歌曰束先生通神明</hi>祈禱令<hi>祠令云京師四月已降旱則祈雨理寃獄賑窮乏掩骼埋胔先</hi>
<hi>祈嶽鎮海瀆及祈山川能出雲者北郊望而告之又祈社稷不雨則徙其市</hi>孔祠曲江池<hi>孔戢</hi>
<pb n="KR3k0008_WYG_082-10b"/>
<hi>授京兆尹嵗旱文宗憂甚戢躬祠曲江池一夕大澍</hi>造土龍<hi>黎幹復為京兆尹時大旱幹造土龍自與</hi>
<hi>巫覡對舞彌月不應又禱孔子廟帝笑曰丘之禱乆矣使毁土龍帝減膳節用既而霔雨</hi>由政不修<lb/>
<hi>馬璘邠寧節度使天大旱里巷為土龍聚巫以禱璘曰旱由政不修即命徹之明日雨</hi>自暴以祈<lb/>
<hi>田仁㑹為平州刺史嵗旱自暴以祈而雨大至榖遂登人歌曰父母育我兮田使君挺精誠兮上天聞中田致</hi>
<hi>雨兮山出雲倉廪實兮禮義申願君常在兮不患貧</hi>禱乾陵而雨<hi>外戚武三思明年春大旱帝遣</hi>
<hi>三思攸暨禱乾陵而雨帝恱</hi>周王徒勤于方岳商帝虚美于桑林<hi>柳宗</hi>
<hi>元丈</hi>商后徒勤於自剪<hi>周公空愧於舞雩同上</hi>瑞鳥迎舟掩商羊之<lb/>
舞仙雲覆水恊從龍之徴<hi>同上</hi>木神<hi>不空每祈曰無它軌則但設敷繡座手簸</hi>
<pb n="KR3k0008_WYG_082-11a"/>
<hi>旋數寸木神念呪擲之自立於座上伺木神吻角牙出目瞑則雨至酉陽雜俎</hi>鏡龍<hi>僧一行開元中嘗旱</hi>
<hi>𤣥宗令祈雨一行言當得一器上有龍狀者方可令於内庫中遍視之皆言不類數日後指一古鏡鼻盤龍喜</hi>
<hi>曰此有真龍矣乃持入道塲一夕而雨同上</hi>指拂雲氣<hi>從容録魏郡開成中大旱徧禱山嶽不應</hi>
<hi>或言西况山陸先生道行精明請之必驗太守已下乃携杏酒青羊以備牲醪告于山中先生受禮訖對太守</hi>
<hi>呼吸數過五指連拂之爪甲間皆出雲煙之氣惟中指氣象甚盛先生曰郡中雨得周足諸縣皆獲八分亦可</hi>
<hi>小稔已而其說不誣</hi>清風時興白日顯行<hi>若響若荅糞除天地山川清風時興白日顯行</hi>
<hi>韓愈潮州禱晴文</hi>劃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雲隂卷日月也<hi>同上</hi>雖屢舞僊僊而靈應<lb/>
未若<hi>王維京兆張公徳政碑仍嵗大旱郡祠介推雖屢舞僊僊而靈應未若公命束藴取火伐樹寘薪釃</hi>
<pb n="KR3k0008_WYG_082-11b"/>
<hi>酒而祝曰有功於人祀為明神無徳而祿禍亦覆餗自絳已來人實祀子純犧大璧不敢愛必以薦也童兒季</hi>
<hi>女不敢黷必以敬也神既靡荅人將安仰若亭午而雨則植其鷺羽執此騂毛不然者火嶛將至焮天燦地靈</hi>
<hi>衣且為煨燼豐屋將為茂草爾其圖之言未畢而雲興拜未起而雨降周於闔境</hi>無畏致雨<hi>上令</hi>
<hi>無畏求雨曰旱數當然求龍適足致暴雨爾乃盡去求雨之具以一鉢水小刀攪之作胡言須臾龍如指大入</hi>
<hi>鉢巾復攪呪之白氣自鉢中出如煙一疋練少頃大風雨震雷</hi>零雨隨車或當宵而應<lb/>
<hi>唐賛皇公禱祝論嵗或大旱必先令掾属祈請積旬無效乃自躬行未嘗不零雨隨車或當宵而應其術無他</hi>
<hi>唯至誠而已將與祭必閒居三日清心齋戒雖禮未申於泂酌而意已接於神明所以理郡八年嵗皆大稔江</hi>
<hi>左黎庶謳謡至今</hi>剪爪致詞積薪自誓<hi>古人乃有剪爪致詞積薪自誓精意上逹而雨</hi>
<pb n="KR3k0008_WYG_082-12a"/>
<hi>必滂沱此亦至誠同上</hi>玉龍<hi>明皇别録玉龍子太宗於晉陽得之開元中三輔大旱帝命宻投玉龍於</hi>
<hi>南内龍池雲雨隨作雞跖集</hi>絳幡祈雨<hi>唐文粹羅隱請追癸巳日詔䟽夏五月京畿旱癸巳日聞</hi>
<hi>詔大京兆用器水鑪香蒲蕭絳幡軰致於坊市門將用舊法而召雨也臣聞天之有雨澤猶陛下之有渥恩雨</hi>
<hi>澤可以委曲干之則陛下渥恩亦可以委曲干之矣彼蒲蕭輩何足以動天臣請追癸巳日詔</hi>敢告誅<lb/>
黒蜧抶隂蜺<hi>柳宗元祈晴文</hi>納其雲氣復我川澤<hi>禜門文同上</hi>衆靈<lb/>
受職薈蔚且躋於南山百榖仰榮滂濡遂霑於東作<hi>柳宗</hi>
<hi>元</hi>焚白檀香龍<hi>明皇又嘗詔術士羅公逺與不空同祈雨令校功力上俱召問之不空曰臣昨</hi>
<hi>焚白檀香龍上令左右掬庭水嗅之果有檀香氣</hi>段文昌<hi>徙荆南州或旱禬禱必雨或乆雨遇出遊</hi>
<pb n="KR3k0008_WYG_082-12b"/>
<hi>必霽民為語曰旱不苦禱而雨雨不愁公出遊唐史</hi>
　　　水澇<hi>四</hi>
白平原出水為大水　天作淫雨害於粢盛<hi>宋大水公使人弔之</hi>
<hi>云云</hi>天降之災　秋大水鼓用牲于社于門非常也　鄭<lb/>
大水龍鬬於時門之外洧泉　水潦將降懼不得歸<hi>荀偃</hi>
<hi>士匄請於荀罃請班師</hi>髙下有水災為大水<hi>榖梁/水</hi>訛言水至<hi>漢建始三</hi>
<hi>年秋京師相驚言大水至百姓奔走相蹂躪王鳯言太后上及後宫可御船王商曰自古無道水猶不冒城郭</hi>
<hi>今政化和平此必訛言俄而定鳯大慙</hi>先徙髙地<hi>公沙穆為𢎞農令元夀元年三輔已東漂沒穆</hi>
<pb n="KR3k0008_WYG_082-13a"/>
<hi>曉占乃預告百姓徙髙地遂得免</hi>沒溺之憂　下民昬墊　凡雨自三<lb/>
日已往為霖　救水以鼔衆<hi>榖梁</hi>雨水不時<hi>禮</hi>下水上騰<lb/>
　水潦為敗　苦雨數來　墊溺　水損免稅<hi>具旱門注</hi>水<lb/>
潦敗國　禜用赤幘<hi>晉書雨多則禜祭用赤幘朱衣閉諸隂朱紫禜社伐朱鼓</hi>孔漂<lb/>
居人六百家<hi>魏徴是嵗大雨榖洛溢毁官寺十九漂居人六百家徴陳事</hi>山東及江<lb/>
淮大水<hi>虞世南貞觀八年山東及江淮大水帝憂之問世南對恐有寃獄枉大宜省録纍囚</hi>水氣<lb/>
勃戾<hi>宋務光神龍元年大水詔九品以上官直言極諫務光上書曰切見自夏以來水氣勃戻天下多罹</hi>
<hi>其災洛水暴漲漂損百姓傳曰簡宗廟廢祠祀則水不潤下夫王者即位必郊祀天地嚴配祖宗自陛下御極</hi>
<pb n="KR3k0008_WYG_082-13b"/>
<hi>郊廟山川不時薦見又水者隂類臣妾之道氣盛則水泉溢須虹蜺紛錯暑雨滯霪隂勝之沴也後廷近習或</hi>
<hi>有離中饋之職以干外政願深思天變杜絶其萌</hi>壊廬舍<hi>權徳輿貞元八年闗東淮南浙西州縣皆</hi>
<hi>大水壊廬舍漂殺人徳輿建言宜擇群臣明識通方者持節勞徠</hi>韋巨源<hi>遷侍中武三思封户貝州</hi>
<hi>属大水刺史宋璟義免其租巨源以為蠶桑可輸繇是河朔人多流徙者</hi>秋雨害稼<hi>裴耀卿開元二</hi>
<hi>十年遷京兆尹明年秋雨害稼帝將幸東都召問所以救人者</hi>雨潦敗稼<hi>崔沔為魏州刺史雨潦敗</hi>
<hi>稼沔㢮禁便人</hi>行水魏王堤<hi>李訥為河南尹時乆雨洛暴漲訥行水魏王堤懼漂溺疾馳去水遂</hi>
<hi>大毁民廬</hi>損田<hi>韓滉以户部侍郎判度支大厯十二年秋大雨害稼什八京兆尹黎幹言狀滉恐有所蠲</hi>
<hi>貸固表不實代宗命御史行視實損田三萬餘頃始渭南令劉藻附滉言部田無害御史趙計按驗如藻言帝</hi>
<pb n="KR3k0008_WYG_082-14a"/>
<hi>又遣御史朱敖覆實害田三千頃帝怒曰縣令所以養民而田損不問豈邱隐意耶貶南浦貟外尉計亦斥為</hi>
<hi>豐州司戸員外參軍</hi>霖潦<hi>戴胄帝將修復洛陽宫胄諫曰七月以來霖潦未止濵河南北田正洿下年之</hi>
<hi>有無未可知</hi>三鴉谷水<hi>五行志景龍八年鄧州三鴉口大水塞谷或見二小兒以水相沃須臾有</hi>
<hi>蛇大十圍張口仰天人或斫射之俄而暴雷雨漂溺數百家</hi>岸有善崩流或斷堤泛<lb/>
濫疇壠坡陁圃畦<hi>柳宗元祈晴文</hi>野夫興憂官守増惕敬用瓢<lb/>
齊以展周索<hi>同上</hi>天涯歇滯雨粳稻卧不翻<hi>杜甫</hi>霖雨閉坊<lb/>
門<hi>宋務光今霖雨閉坊門豈一坊一市能感發天道㢤必不然矣故里人呼坊門為宰相謂能節宣風雨天</hi>
<hi>工人代乃為虚設</hi>六隂作潦而不就<hi>歐陽詹/徳勝頌</hi>水澇為災<hi>竇建徳方今水</hi>
<pb n="KR3k0008_WYG_082-14b"/>
<hi>澇為災民力刓敝主上不是䘏而親駕臨遼</hi>去歳東郡水生民為流屍<hi>韓愈歸彭</hi>
<hi>城</hi>
　　　饑饉<hi>五</hi>
白懸磬<hi>傳室如懸磬野無青草</hi>凶年荒政　百姓不足君孰與足<lb/>
　五榖不熟其國乃虚　嵗凶年　榖不登年雖大殺<lb/>
<hi>殺饑</hi>年不順成　天災流行<hi>國家/代有</hi>大侵<hi>榖梁五榖不熟為大侵大侵之禮君</hi>
<hi>膳不祭肺馬不食榖</hi>陽九之阨　甚虚之食　四阻防饑<hi>百姓艱食</hi>人<lb/>
困國虛　土虚人耗　不饑何為　流亡<hi>詩曰瘨我饑饉民卒流亡</hi>
<pb n="KR3k0008_WYG_082-15a"/>
<hi>瘼病也</hi>大荒<hi>凶/年</hi>年無儲蓄之嵗　祈年不應<hi>周禮祈年祈豐年也</hi>野<lb/>
荒人散<hi>周禮</hi>餒在其中　大時不齊<hi>同年有豐凶之異</hi>風雨不節<lb/>
則饑　翔踴<hi>翔貴</hi>懸耜水旱為災<hi>蒸黎孔疚</hi>軍無見糧　嵗<lb/>
惡不入　人賣爵子<hi>賣爵及子</hi>堯水<hi>湯/旱</hi>孔給米<hi>孝敬皇帝𢎞帝幸東都詔</hi>
<hi>監國時關中饑𢎞視廡下兵食有榆皮蓬實者悄然命家令寺給米</hi>饑人就食<hi>李勣破王世充宻署</hi>
<hi>東海郡公是時河南山東大水隋帝令饑人就食黎陽倉吏不時發死者日數萬</hi>百姓荐饑<hi>陳子</hi>
<hi>昻髙宗崩將遷梓宫長安於是關中無嵗子昻盛言東都勝塏可營山陵上書曰頃遭荒饉百姓荐饑薄河而</hi>
<hi>右惟有赤地循壠以北不逢青草父兄轉徙妻子流離頼天悔禍去年薄稔</hi>重繭走治下<hi>王方</hi>
<pb n="KR3k0008_WYG_082-15b"/>
<hi>翼遷肅州刺史它郡民或餒死皆重繭走方翼治下乃出私錢作水磑薄其贏以濟饑瘵創舍數十百楹居之</hi>
<hi>全活甚衆</hi>拾橡實以飯<hi>崔從嵗饑拾/橡實以飯</hi>荒饉日甚<hi>張廷珪疏曰或謂天戒不</hi>
<hi>足畏而上帝馮怒風雨迷錯荒饉日甚則無以濟下矣</hi>南方連饉<hi>敬晦歴浙西觀察使時南方連</hi>
<hi>饉有詔弛㩁酒茗官用告要晦處身儉勤貲力遂充</hi>請出米三十萬石贍貧民<hi>楊於</hi>
<hi>陵遷浙東觀察使越人饑請出米三十萬石贍貧民</hi>賜米使賑饑捐<hi>丁公著長慶中浙東災癘</hi>
<hi>拜觀察使詔賜米七萬斛使賑饑捐</hi>削木皮以食<hi>李宻淮陽嵗饑削木皮以食</hi>歛封植<lb/>
<hi>宋璟檢校貝州刺史時河北水嵗大饑三思使歛封植璟拒不與故為所擠</hi>採木實野蔬而<lb/>
食<hi>五代晉髙祖皇后李氏從帝而北出榆關行砂磧中饑不得食遣宫女從官採木實野蔬而食</hi>㪷易<lb/>
<pb n="KR3k0008_WYG_082-16a"/>
一縑<hi>陸贄奏議貞觀之初荐属霜旱自關輔綿及三河之地米價踴貴㪷易一縑道路之間餒而相藉</hi>
路有委骨<hi>文粹王維張公徳政碑野無遺糠路有委骨</hi>減䨇雞之膳<hi>同上王維張公</hi>
<hi>徳政碑饔人減䨇雞之膳圉人省五馬之秣陶不獻服汚不塓館自身以往振廪同食雖人煙不動道殣相望</hi>
見饉不驚<hi>李華中書政事堂記聞荒不救見饉不驚此堂得以殺之</hi>民漉漕渠遺米<lb/>
<hi>杜悰時方旱道路流亡藉藉民至漉漕渠遺米自給呼為聖米取陂澤茭蒲實皆盡</hi>嵗饑骨相枕<lb/>
於野<hi>劉武周為鷹掦府校尉見天下已亂隂有異計因宣言于衆曰今嵗饑死者骨相枕於野府君開倉</hi>
<hi>不恤豈憂百姓意乎以市怒其軍皆憤怨</hi>人大餒<hi>死者係路朱粲傳</hi>至有樵蘇莫爨<lb/>
糠麧靡資不暇聊生方憂轉死<hi>張廷珪請崇儉約疏</hi>
<pb n="KR3k0008_WYG_082-16b"/>
　　　人饑<hi>六</hi>
白家室相棄　道殣相望<hi>殣餓死也</hi>菜色　病莫能興　隠<lb/>
人<hi>多取食焉隠困窮也</hi>貿貿然來　嗟來之食<hi>齊大飢黔敖為食於路以待餓者而</hi>
<hi>食之有餓者蒙袂輯屨貿貿然來黔敖左奉食右執飲曰嗟來食揚其目而視之曰予惟不食嗟來之食以至</hi>
<hi>於斯也從而謝焉終不食而死曾子聞之曰微與其嗟也可去其謝也可食貿貿目不明貎</hi>在陳<hi>子在</hi>
<hi>陳絶糧</hi>首陽<hi>伯夷叔齊餓/于首陽之下</hi>相食<hi>漢河内飢父子相食汲黯開倉而賑之</hi>棄子<lb/>
<hi>文選路逢飢婦人抱子棄草間</hi>嚻然思食<hi>文/選</hi>野有餓莩<hi>孟子</hi>餒在其中<lb/>
有餒而已<hi>衛寗惠子曰吾餒而已不來食之</hi>易子而食<hi>楚人圍宋</hi>翳桑之餓<lb/>
<pb n="KR3k0008_WYG_082-17a"/>
人<hi>趙宣子初田於首山舍於翳桑見靈輙餓曰不食三日矣與之簞食後倒戈以報宣子</hi>惄如調<lb/>
饑餒而食雀鷇<hi>史主父餓探雀鷇而食之主父趙武靈王也</hi>半菽<hi>漢書今嵗饑人</hi>
<hi>团卒食半菽軍無見粮言士卒菜半以菽雜之</hi>饑色<hi>漢千里饋粮/士有饑色</hi>師不宿飽<hi>樵蘇</hi>
<hi>晚㸑云云</hi>人不能二鬴<hi>周禮廪人職/二鬴月粮也</hi>食蒲蠃<hi>吳志人飢移就食蒲蠃於東海</hi>
<hi>之濵</hi>孔絶廪<hi>徐曠世充僣號以為國子博士子士㑹奔長安世充怒絶其廩文逺餓幾死數矣</hi>仆<lb/>
于行間<hi>史思明䧟洛陽有詔幸東京將親征蘇源明因上疏極諫曰毎立殿廊見旌旗之下餓夫執殳</hi>
<hi>仆于行間日見二三市井<graphic n="KR2380" url="https://raw.githubusercontent.com/kanripo/KR-Gaiji/master/images/KR2380.png" mimeType="image/png"/>餒求食死于路旁日見四五甚不可三也</hi>人餓死墻壁間<hi>李晟</hi>
<hi>言赦懐光有五不可今河中米斗五百芻藁且罄人餓死墻壁間其大將殺戮幾盡</hi>朱克融等客<lb/>
<pb n="KR3k0008_WYG_082-17b"/>
長安餓且死不得一官<hi>蕭俛賛</hi>持男易斗粟掉臂莫肯酬<lb/>
<hi>韓文有司恤經費未免煩徴求富者既云急貧者固已流傳聞閭里間赤子棄渠溝持男易斗粟掉臂莫肯酬</hi>
<hi>我時出衢路餓者何其稠親逢道死者佇立乆吚嚘</hi>顔回忍饑面<hi>秦韜玉貴公子行云堦前莎毯</hi>
<hi>綠不捲銀龜噴香挽不斷亂花織錦柳撚線粧㸃池臺盡屏展主人功業傳國初六親聮絡馳朝車鬪雞走狗</hi>
<hi>家世事抱來皆着黄金魚却笑儒生把書卷學得顔回忍饑面</hi>使不至於凍餒<hi>人凍而後衣之</hi>
<hi>人餒而後食之惠則惠矣不若輕其徭薄其税使不至於凍餒也白居易䇿</hi>朱門酒肉臭路<lb/>
有凍死骨<hi>杜甫</hi>
　　　荒政<hi>七</hi>
<pb n="KR3k0008_WYG_082-18a"/>
白嵗凶年榖不登君膳不祭肺<hi>不殺牲也</hi>馬不食榖馳道不<lb/>
除祭祀不懸<hi>不懸徹樂也</hi>是故年雖大殺衆不匡懼　年不<lb/>
順成<hi>則天子素服乘素車食無樂君衣布搢本關梁不租山澤列而不賦土功不興大夫不得造車馬也</hi>
凶年則乘駑馬祀以下牲<hi>取易供也</hi>臧文仲曰貶食省用務<lb/>
穡勸分此其務也　嵗凶君食不兼味廷道不除百官<lb/>
布而不制鬼神禱而不祀　施舍<hi>施恩惠舍役力</hi>已責<hi>止逋責</hi>周<lb/>
禮以荒政十二聚萬人一曰散利貨<hi>粮食也</hi>二曰薄征<hi>謂輕</hi>
<hi>租稅</hi>三曰緩刑四曰弛力<hi>謂息/力役</hi>五曰舍禁<hi>公無私稅</hi>六曰去幾<lb/>
<pb n="KR3k0008_WYG_082-18b"/>
<hi>去關市之征</hi>七曰省禮<hi>謂省/吉禮</hi>八曰殺哀<hi>謂省/凶禮</hi>九曰蕃樂<hi>藏樂器不</hi>
<hi>作</hi>十曰多㛰<hi>不備禮/而㛰娶</hi>十一曰索鬼神<hi>求廢祀而脩</hi>十二曰除<lb/>
盗賊<hi>飢則多盗不可不去</hi>䘮荒之式<hi>太宰以九式均節財用二曰䘮荒之式用財之節度也荒</hi>
<hi>凶年也</hi>荒禮<hi>凶年/之禮</hi>不儉<hi>祭豐年不奢/凶年不儉</hi>移人就榖<hi>周禮廪人以嵗上下</hi>
<hi>數用凡民食上嵗人四鬴中嵗人三鬴下二鬴若食人不能二鬴則移人就榖注四鬴三鬴人一月米也</hi>輸<lb/>
粟<hi>周禮大荒令邦國移人人有守不可移者令輸粟</hi>國凶荒禮䘮則市不征而<lb/>
作布<hi>物歸市不稅民困金銅每荒年因物貴大鑄泉布饒也</hi>賙委<hi>小行人凶荒令賙委</hi>蜡不<lb/>
通<hi>年不順成八蜡不通以謹民財也順成之方其蜡乃通以移民也</hi>急疾就食<hi>漢關中饑髙祖</hi>
<pb n="KR3k0008_WYG_082-19a"/>
<hi>令人得賣子就食蜀漢</hi>煮木為酪<hi>王莽時南方枯旱穀翔踴使民煮木為酪又不可食重為煩擾</hi>
<hi>注為杏酪之属也</hi>載榖入關無用𫝊<hi>宣/語</hi>種蕪菁<hi>後漢令水傷處種蕪菁助食</hi>
掘鳬茈<hi>王莽末南方飢人掘鳬茈食之</hi>國語天災則棄責薄歛市無赤<lb/>
米<hi>赤米米之姧言饑也</hi>凶年則力政不均<hi>地亦不平計地稅也均人職云云</hi>孔仍<lb/>
嵗無年<hi>韋雲起時議討王世充雲起上言京師初平人未堅附百姓流離仍嵗無年</hi>州縣刓<lb/>
敝<hi>陸希聲為右拾遺時憸腐秉權嵗數歉梁宋尤甚希聲見州縣刓敝上言當謹視盗賊</hi>養人息<lb/>
兵<hi>張廷珪將襲回紇廷珪陳五不可天下無年當養人息兵五也</hi>衣馬牛之衣食犬彘<lb/>
之食<hi>宋務光疏曰數年以來公私乏竭戸口減耗家無接新之儲國乏俟荒之蓄陛下近觀朝市則以為</hi>
<pb n="KR3k0008_WYG_082-19b"/>
<hi>既庶且富試踐閭陌則百姓衣馬牛之衣食犬彘之食</hi>薄河而右惟有赤地循隴<lb/>
以北不逢青草<hi>陳子昻上言頃遭荒饉百姓荐饑薄河而右惟有赤地循隴以北不逢青草</hi>
山東饑關隴弊<hi>生人流亡誠陛下寜靜思和天人之時安可動甲兵興大役同上</hi>痍荒<lb/>
之餘<hi>殷侑拜義昌軍節度使於時痍荒之餘骸骨蔽野墟里生荆棘</hi>居無尺椽㸑無盛<lb/>
煙<hi>劉晏移書於宰相元載以為大抵運之利與害各有四起宜陽熊耳虎牢成臯五百里見戸纔斗餘居無</hi>
<hi>尺椽爨無盛煙獸游鬼哭而使轉車輓漕功且難就為一病</hi>雖有數斗玉不如一盤<lb/>
粟<hi>李白書懐贈南陵宫賛府</hi>富者既云急貧者固已流<hi>韓愈赴江陵</hi>持男<lb/>
易斗粟<hi>傳聞閭里間赤子棄渠溝持男易斗粟掉臂莫肯酬</hi>屬嵗無秋<hi>崔衍</hi>國儲無<lb/>
<pb n="KR3k0008_WYG_082-20a"/>
兼年<hi>張𤣥素</hi>遺糠<hi>野無遺糠路有委骨張/公徳政碑文粹王維</hi>荒歉<hi>韋蘇州始至郡詩旱</hi>
<hi>嵗屬荒歉舊逋積如坻</hi>埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>塵勃<hi>吳興不雨埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>塵勃葩拆穗結十無一二群鼠夜出囓而壃之</hi>
<hi>信宿食殆盡雖盧守板擊敺而駭之而不能勝笠澤叢書</hi>人之生産空於杼軸<hi>獨孤及上</hi>
<hi>疏師興不息十年矣人之生産空於杼軸擁兵者第館亘街陌奴婢厭酒肉而貧人羸餓就役剥膚及髓長安</hi>
<hi>城中自晝椎剽吏不敢詰官亂職廢將墮卒暴百揆隳刺如沸粥紛麻民不敢訴於有司有司不敢聞陛下茹</hi>
<hi>毒飲痛窮而無告今其心顒顒獨恃於麥麥不登則易于齩骨矣陛下不以此時厲精更始思所以救之之術</hi>
<hi>忍令宗廟有累卵之危萬姓悼心失圖臣實懼焉</hi>
　　　賑貸<hi>八</hi>　<hi>擅賑貸附</hi>
<pb n="KR3k0008_WYG_082-20b"/>
白周急不繼富<hi>君子云云</hi>救災開倉<hi>漢河内飢父子相食汲黯使至河内因矯制開</hi>
<hi>倉賑之朝廷不坐罪</hi>滯積困人<hi>傳曰晋飢悼公謀息人乃輸積聚以貸自公已下茍有積者盡出之</hi>
<hi>國無滯積亦無困人</hi>振廪<hi>椘大飢莊公乃自廬以徃振廩同食注振廩開倉同食上下無異食也</hi>竭<lb/>
粟<hi>宋公子鮑禮於國人宋飢竭其粟而貸之</hi>一鐘之餼<hi>鄭饑人未及麥人病子皮以子展之命餼</hi>
<hi>國人粟户一鐘</hi>貸而不書施而不徳<hi>宋饑司城子罕請出粟以貸司城氏貸而不書宋無</hi>
<hi>饑人叔向曰樂氏其以宋升降乎施而不徳貸而不書</hi>公粟<hi>見/上</hi>施取其厚<hi>𫝊</hi>有施<lb/>
於人釡鍾之數<hi>傳陳氏有施於人人歸之矣豆區釡鐘之數其取之公也薄其施之民也厚謂</hi>
<hi>陳氏三量皆登一焉以家量貸而以公量收之</hi>博施濟衆<hi>子貢曰如有博施於民而能濟衆何如可</hi>
<pb n="KR3k0008_WYG_082-21a"/>
<hi>謂仁乎子曰何事於仁必也聖乎堯舜其猶病諸</hi>匡乏<hi>匡/救</hi>厚施散利<hi>具荒政門</hi>野有<lb/>
餓殍而不知發<hi>發散也</hi>儲蓄<hi>虞/災</hi>振窮　振乏絶<hi>月令季春天子乃命</hi>
<hi>有司發倉廩賜貧窮振乏絶</hi>賙萬人之艱阨<hi>周禮鄉師以嵗時廵國及野而賙萬人之艱阨</hi>
<hi>以王命施惠注阨饑困也</hi>棄債<hi>晉王長文徳濬太康中蜀土荒瘽開倉賑貸長文居貧多無以償郡縣切</hi>
<hi>責送到州刺史徐幹舍之不謝而去</hi>擅賑施<hi>後漢王望為青州刺史行部見饑寒者愍之以便宜出所</hi>
<hi>在布粟賑給之上欲罪之鍾離意云云乃赦之</hi>不待奏報<hi>第五訪仲謀為張掖守嵗饑開倉賑給吏</hi>
<hi>爭欲上言訪曰若須奏報是棄人也寜以身救百姓上嘉之</hi>又<hi>韓詔仲黄為贏長開倉賑贍民主者謂不</hi>
<hi>可韶曰以此伏罪含笑入地太守知韶名徳不坐</hi>擅賑左降<hi>晉王藴叔仁為吳興守郡荒賑恤主</hi>
<pb n="KR3k0008_WYG_082-21b"/>
<hi>簿爭云朝廷以為科罪免官士庶諸闕特左降晉陵守</hi>除名<hi>劉頌子雅奉使于蜀表請賑貸不待報乃</hi>
<hi>行而除名也</hi>免官<hi>鄧攸伯道以吳郡守表/賑貸未報開倉坐免官</hi>貸䘮祭<hi>漢王莽時人欲祭祀</hi>
<hi>䘮紀而無用者錢府以所入工商之貢但賖之祭祀無過旬日䘮紀無過三月依周禮也</hi>取利<hi>晉張駿境</hi>
<hi>内饑譚詳時出倉穀貸取三倍利隂據曰是因饑要利乃止也</hi>孔發廪自劾<hi>宗室臯貶温州長史</hi>
<hi>俄攝州事州大饑發官廩數十萬石賑餓者僚吏叩庭請先以聞臯曰人日不再食則死何俟命後發哉苟殺</hi>
<hi>我而活衆其利大矣既貸乃自劾</hi>出粟賑鄉里<hi>陳子昻父元敬世髙貲嵗饑出粟萬石賑鄉里</hi>
遣使賑饑民<hi>虞世南貞觀八年隴右山崩大虵屢見山東及江淮大水帝憂之以問世南對宜省</hi>
<hi>録纍囚於是遣使賑饑民</hi>開廪賑民<hi>王珣出許州長史珣嵗旱時假刺史事開廩賑民即自劾𤣥宗</hi>
<pb n="KR3k0008_WYG_082-22a"/>
<hi>赦之</hi>璽書褒羙<hi>韓思彦廵察劒南㑹蜀大饑開倉賑民然後以聞璽書褒美</hi>下頼以濟<lb/>
<hi>員半干調武陟尉嵗旱勸令殷子良發粟賑民不從及子良謁州半千悉發之下頼以濟</hi>大旱輒開<lb/>
倉<hi>韓思復調梁府倉曹參軍㑹大旱輒開倉賑民州劾責對曰人窮則濫不如因而活之無趣為盗賊州不</hi>
<hi>能詘</hi>以時救恤<hi>李吉甫江淮旱吉甫曰以/時救恤帝遣使分道賑貸</hi>賑民無所計<hi>潘孟</hi>
<hi>陽罷為大理卿其後左司郎中鄭敬宣慰江淮帝誡曰朕宫中用尺寸物皆有籍惟賑民無所計卿是行宣諭</hi>
<hi>朕意</hi>職田賑貧民<hi>庾敬休言蜀道米價騰踴百姓流亡請以本道闕官職田賑貧民詔可</hi>李<lb/>
珏<hi>江淮旱發倉廩賑流民</hi>崔沔<hi>改虞部郎中請發太倉粟及減苑囿鳥獸所給以賑貧乏人頼其利</hi>
發倉廥<hi>盧從願開元二十年河北饑詔為宣撫處置使發倉廥賑饑民</hi>雖旱人不流捐<lb/>
<pb n="KR3k0008_WYG_082-22b"/>
<hi>崔衍嗇用度府庫充衍及穆賛代州以錢四十萬緡假民賦故雖旱人不流捐由衍蓄積有素也</hi>具<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>
鬻<hi>李蕚遷南華令大水它縣饑人至相属萼為具<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>鬻及去糗粮送之</hi>救災者勿使至賑<lb/>
給<hi>劉晏每州縣荒歉有端則計官所贏先令曰蠲某物貸某户民未及困而奏報已行矣議者或譏晏不直</hi>
<hi>賑救而多賤出以濟民者則又不然善治病者不使至危憊善救災者勿使至賑給故賑給少則不足活人活</hi>
<hi>人多則闕國用國用闕則復重歛之矣</hi>問米救旱<hi>芝田録令狐文公除守兖州州境方旱米價甚</hi>
<hi>髙迓吏至公首問米價幾何州有幾倉問訖屈指獨語曰舊價若干四倉各出米若干定價出糶則可以賑救</hi>
<hi>矣左右聽之流語逹郡中富人競出其所蓄物價頓平民心欣然得雨遂成豐年矣</hi>毎旱潦必貸<lb/>
匱蠲負<hi>里無逋家柳仲郢</hi>又賑給近僥倖<hi>劉晏既被誣而舊吏推明其陳諫以為管</hi>
<pb n="KR3k0008_WYG_082-23a"/>
<hi>蕭之亞著論紀其詳又賑給近僥倖吏下為姦強得之多弱得之少雖刀鋸在前不可禁以為二害災沴之鄉</hi>
<hi>所乏粮耳它産尚在賤以出之易其雜貨因人之力轉於豐處或官自用則國計不乏多出菽粟恣之糶運散</hi>
<hi>入村閭下户力農不能詣市轉相沾逮自免阻饑不待令驅以為二勝</hi>家得儲三十斛<hi>王起</hi>
<hi>歴河中節度使方蝗旱粟價騰踴起下令家得儲三十斛斥其餘以市否者死神策士怙勢不從寘于法由是</hi>
<hi>廥積咸出民頼以生本傳</hi>以賤直售民<hi>為信州刺史嵗大旱發倉以賤直售民故饑而不亡再期</hi>
<hi>增户五千孫成</hi>李襲譽<hi>三輔盗螘聚襲譽請以兵/據永豐倉發粟賑窮乏</hi>劉思立<hi>時遣御史</hi>
<hi>分道賑贍思立建言賑給須立簿最稽出入往返停滯</hi>
　　　求糴<hi>九</hi>
<pb n="KR3k0008_WYG_082-23b"/>
白請糴<hi>傳曰京師來告饑魯侯為請糴於宋衛齊鄭禮也</hi>乞糴　泛舟<hi>晉荐饑乞糴于</hi>
<hi>秦百里奚曰天災流行國家代有救災䘏鄰道也秦於是輸粟於晉自雍及絳相繼命之曰泛舟之役</hi>閉<lb/>
糴<hi>傳曰晉饑秦輸之粟秦饑晉閉之糴故秦伯伐晉獲晉侯</hi>告糴<hi>傳曰冬無麥禾臧孫辰告糴于齊</hi>
卿出告糴古之制也　鬯圭玉磬　敢告滯積<hi>國語魯饑臧文</hi>
<hi>仲請糴于齊公曰誰使之文仲曰卿出告糴古之制也幸備卿公使往遂以鬯圭玉磬如齊告糴曰敝邑荐饑</hi>
<hi>大懼周公太公之命祀而獲戻不腆先君之敝器敢告滯積以紓執事救敝邑使能供職</hi>榖梁傳臧<lb/>
孫辰告糴于齊國無三年之蓄曰國非其國也一年不<lb/>
升告糴諸侯不正也故舉臧孫辰以為私行也<hi>為内諱故不言</hi>
<pb n="KR3k0008_WYG_082-24a"/>
<hi>使若私行也</hi>言内無外交<hi>榖梁臧孫辰告糴于齊諸侯相歸粟正也告然後與之言内之</hi>匡<lb/>
救其災　同恤災危備救凶患　遏糴<hi>葵丘盟曰無遏糴</hi>藴年<lb/>
<hi>無藴年謂藴蓄年榖而閉糴也</hi>若虚其請　凶年補敗<hi>或闕於宿儲</hi>善鄰恤<lb/>
災<hi>方資於遏糴</hi>周急　矜無所宜　歸粟<hi>歸粟于蔡以周亟矜無資</hi>幸災<lb/>
歛怨　安可藴年<hi>見上</hi>災維代有宜酌義於泛舟<hi>仁必矜無豈忘</hi>
<hi>情於歸粟</hi>匡困　資無　孔貿易不出境<hi>崔倰遷湖南觀察使湖南舊法雖豊</hi>
<hi>年貿易不出境隣部災荒不恤也倰至謂属吏曰此豈人情乎無閉糴以重困吾民削其禁</hi>閉粟<hi>李軌</hi>
<hi>属荐饑人相食軌毁家貲賑之不能給議發倉粟曹珍亦勸之謝統師語珍曰百姓餓死皆弱不足事者壯勇</hi>
<pb n="KR3k0008_WYG_082-24b"/>
<hi>士終不肯困且儲廩以備不虞豈宜妄散惠孱小乎僕射苟附下非國計軌曰善乃閉粟下益怨多欲叛去</hi>
　　　蠶桑<hi>十</hi>
白蠶事　繭稅<hi>月令</hi>桑土既蠶<hi>書/</hi>八月載績<hi>詩</hi>無伐桑柘<lb/>
<hi>月令季春受蠶食也</hi>蠶事既登<hi>孟/夏</hi>蠶室<hi>具/下</hi>蠶則績<hi>而蟹/有筐</hi>蠶織<hi>詩曰婦無</hi>
<hi>公事休其蠶織</hi>桑于南陌<hi>蠶于/南郊</hi>禹貢厥篚檿絲<hi>桑之絲可中琴瑟絃者</hi>遵<lb/>
乃脩之文器宜合禮<hi>月令季春乃修蠶器</hi>趨既登之日事必及時<lb/>
　不衰　不帛<hi>周禮庶人不蠶者不帛不績者不衰所以恥不免</hi>女事　禁原<lb/>
蠶<hi>原再也蠶與桑馬同氣物莫能兩大禁冄蠶為傷馬也周禮</hi>孔河内千樹<hi>李襲譽嘗謂子</hi>
<pb n="KR3k0008_WYG_082-25a"/>
<hi>孫曰河内千樹桑事之可以衣</hi>以蠶折租<hi>張廷珪出為沔州刺史頻徙蘇宋魏三州景龍中宗楚客</hi>
<hi>紀處訥武延秀韋溫等封戸多在河南河北諷朝廷詔兩道蠶産所宜雖水旱得以蠶折租廷珪願依貞觀永</hi>
<hi>徽故事准令折免詔可</hi>蠶嵗四熟<hi>尹思貞為青州刺史治州有績蠶至嵗四熟</hi>蠶桑可<lb/>
輸<hi>韋巨源武三思封户在貝州属大水刺史宋璟議免其租巨源以為蠶桑可輸</hi>何易干<hi>曰方春百</hi>
<hi>姓耕且蠶見耕耘門</hi>蠶務<hi>劉思立于時河南北大旱詔遣御史中丞崔謐等分道賑贍思立建言蠶務未</hi>
<hi>畢而遣使撫廵所至不能無勞</hi>春耕夏蠶<hi>突厥序孫樵謂春/耕夏蠶以資衣食</hi>白眼蜂<hi>豐寧</hi>
<hi>傳蠶退之後多為乾腊貨之開元中春末兩市白眼蜂如山市人以此卜絲帛之豐儉</hi>吳地桑葉<lb/>
緑吳蠶已三眠<hi>李白寄東魯</hi>及此柔桑綠春蠶起中國<hi>同上</hi>若<lb/>
<pb n="KR3k0008_WYG_082-25b"/>
布與帛必蠶績而后成也<hi>韓愈圬者傳</hi>葚黒老蠶蠋<hi>城南聯句</hi>滿<lb/>
箔<hi>春蠶看滿箔堰城聯句</hi>初無桑蠶<hi>于闐初無桑蠶丐隣國不肯出其王即求婚許之將迎乃</hi>
<hi>告曰國無帛可持蠶自為衣女聞置蠶㡌絮中關守不敢驗自是始有蠶女約刻石無殺蠶蛾飛盡得治繭</hi>
秦地羅敷女採桑綠水邉<hi>素手青條上紅粧白日鮮蠶饑妾欲去五馬莫留連李白</hi>
<hi>詩</hi>蠶經三卧行欲老<hi>元稹織婦詞織婦何太忙蠶經三卧行欲老蠶神女聖早成絲今年</hi>
<hi>絲稅抽徴早</hi>越婦未織作<hi>吳蠶始蠕蠕/李賀感諷</hi>長畛徘徊桑柘重<hi>新夏</hi>
野蠶成繭<hi>太宗本紀貞觀十三年是嵗滁州野蠶成繭</hi>蠶婦一人供自身<hi>林藴</hi>
田間樹之以桑凡樹桑人百之所沐者謂之功<hi>桑太寡則乏于</hi>
<pb n="KR3k0008_WYG_082-26a"/>
<hi>帛桑太多則暴于田是故十畆之田植桑五功一功之蠺取不宜嵗度之雖不能盡其功者功不下一疋帛平</hi>
<hi>賦書</hi>繭厚絲美<hi>陸龜䝉蠶賦逮蠶之生繭厚絲美機杼經緯龍鸞葩卉</hi>蠶凋桑柘空<lb/>
<hi>李白五月東魯行</hi>蠶老客未歸白田已繰絲<hi>李/白</hi>桑者不絲身<hi>韓愈</hi>
<hi>三器論</hi>
　　　繭稅<hi>十一</hi>
白孟夏蠶事既登后妃獻繭乃收繭稅以桑為均貴賤<lb/>
長㓜如一以給郊廟之服<hi>繭稅十取一也以桑為均者隨桑多少而稅貴賤長㓜如</hi>
<hi>一各以桑為平不以貴賤為差</hi>蠶事懋而既登<hi>繭稅收/而先定</hi>絲入<hi>周禮典絲掌絲入絲</hi>
<pb n="KR3k0008_WYG_082-26b"/>
<hi>入收而稅之</hi>頒絲<hi>謂出/之也</hi>孔蠶絲盡輸<hi>蠶絲盡輸稅機杼空倚壁栁田家詩</hi>半天<lb/>
下<hi>西界制河東奄左海其間繭稅魚鹽衣食半天下李訥制社牧</hi>不逋<hi>繭稅不逋於鄉井謝絲表</hi>盡<lb/>
取後已<hi>陸龜蒙蠶賦官誕益嚵盡取後已</hi>織絹未成疋<hi>繰絲未成斤里胥迫我納不許</hi>
<hi>蹔逡巡白居易秦中吟</hi>
　　　採桑<hi>十二</hi>
白十畆之間桑柘閑閑　女執懿筐遵彼微行爰求柔<lb/>
桑<hi>微行墻下徑也</hi>蠶月條桑取彼斧戕以伐逺揚猗彼女桑<hi>詩</hi>
秦氏之女<hi>羅敷</hi>秋胡之妻<hi>並採/桑者</hi>城南<hi>古詩羅敷善採桑採桑城南隅青絲為籠</hi>
<pb n="KR3k0008_WYG_082-27a"/>
<hi>䋲桂枝為籠鉤</hi>桑之未落其葉沃若　帝女之桑　蠶妾<hi>公子重耳</hi>
<hi>與從者謀於桑下蠺妾在其上</hi>工女　奉種于川且宜合禮<hi>執筐於陌無或失時</hi>
南陌<hi>桑也</hi>無伐我樹桑　翳桑　翟車採桑<hi>祝明欽曰禮家說后以翟</hi>
<hi>車採桑</hi>綠條映素手<hi>妾本秦羅敷玉顔艶名都綠條映素手採桑向城隅李白陌上桑</hi>採<lb/>
桑綠水邉<hi>同上</hi>
　　　争桑<hi>十三</hi>
白楚邊邑名卑梁其處女與吳邊邑處女争桑而傷卑<lb/>
梁女卑梁人讓吳人吳人應不恭怒而殺之吳往盡屠<lb/>
<pb n="KR3k0008_WYG_082-27b"/>
其家於是吳楚大爭<hi>吕氏春秋</hi>環廬樹桑<hi>周/禮</hi>維桑與梓<hi>必㳟敬止</hi>
桑椹<hi>翩彼飛鴞集于泮林食我桑椹懐我好音</hi>孔據黨人桑<hi>顔翊季父非理據黨人桑牙詣</hi>
<hi>邑求治時令尹下翊因私評之私出已緡償之其訟遂息然使終身不之知江南野史</hi>
　　　后妃桑蠶<hi>十四</hi>
白月令季春后妃齋戒享先蠶而躬桑以勸蠶事<hi>先蠶天駟</hi>
<hi>星也后妃躬桑率先天下也</hi>后妃獻繭<hi>孟夏蠶事既登后妃獻繭乃收繭稅月令</hi>古者天<lb/>
下諸侯必有公桑蠶室近川而為之築宫仞有三尺棘<lb/>
墻而外閉之及大昕之朝<hi>季春朝日之朝</hi>君皮弁素幘卜三宫<lb/>
<pb n="KR3k0008_WYG_082-28a"/>
夫人世婦之吉者使入蠶于蠶室奉種浴于川桑于公<lb/>
桑風戾以食之<hi>風戾者恐露濕葉傷蠶風之使燥而後食之</hi>嵗既單矣<hi>謂三日盡</hi>
<hi>之事</hi>世婦卒蠶奉繭以示君遂獻繭于夫人夫人曰此所<lb/>
以為君服與遂副褘而受之因少牢以禮之古之獻繭<lb/>
者其率用此歟及良日夫人繰三盆手遂布于三宫夫<lb/>
人世婦之吉者使繰遂朱綠之元黄之以為黼黻文章<lb/>
君服以祀先王先公敬之至也<hi>三盆手三淹也凡繰每淹大緫而手振之以出</hi>
<hi>絲緒</hi>王后親蠶於北郊以供緇服夫人蠶於北郊以供冕<lb/>
<pb n="KR3k0008_WYG_082-28b"/>
服王后夫人非莫蠶也身致其誠信也　蠶宫　桑壇<lb/>
<hi>晉元康議皇后採桑桑壇於蠶宫之西南</hi>繭館<hi>漢孝元皇后/採桑繭館</hi>織室<hi>東觀漢紀明帝馬皇</hi>
<hi>后數來往視之</hi>三灑<hi>古今事曰蠶始生蠶/后食之三灑而已</hi>宿瘤<hi>齊王后也王遇其採桑可之遂</hi>
<hi>娶為后</hi>採帝女之桑<hi>爰求/十畆</hi>獻后妃之繭<hi>遂布三宫</hi>周禮仲春詔<lb/>
后率外宗内命婦始蠶於圵郊以為祭服　昕朝<hi>良日</hi>苟<lb/>
三宫夫人<hi>時展北郊之禮</hi>則十畆桑柘<hi>盡趍南/陌之功</hi>漢儀<hi>晉禮志漢儀皇后親</hi>
<hi>蠺桑東郊苑中蠶室祭蠶神曰苑窳婦人寓氏公主祠用少牢侍中成粲草定其儀取列侯妻六人為蠶毋擇</hi>
<hi>吉日皇后著十二笄步揺衣青乘油畫雲母安車駕六醜馬女尚書陪載筐鉤外命婦皆步揺青衣各載鉤筐</hi>
<pb n="KR3k0008_WYG_082-29a"/>
<hi>先桑二日蠺室生蠺著薄上桑日皇后未到太祝質明以太牢祀之祠畢班餘胙於從桑后東面躬桑採三條</hi>
<hi>諸妃公主採五條郡縣已下九條以桑受蠶毋也</hi>一條<hi>皇后儀曰皇后躬桑始將一條執筐受葉</hi>三<lb/>
灑<hi>見上</hi>孔后採桑<hi>祝欽明曰禮家説文/言后以翟車採桑</hi>上桑條歌<hi>中宗庶人韋氏</hi>
<hi>太史迦葉志忠表上桑條歌十二篇葢后妃之徳専蠶桑共宗廟事也</hi>享先蠶<hi>唐禮志皇后嵗祀一</hi>
<hi>季春吉已享先蠺遂以親桑散齋三日后服鈿釵禮衣結佩乗輿出自西房華蓋警蹕后即御座尚儀妾姓言</hi>
<hi>請就齋室尚儀版奏外辨后服鞠衣乘輿以出華盖侍衞警蹕尚儀妾姓言請降車皇后降車乘輿之大次尚</hi>
<hi>宫曰有司謹具備行事尚儀跪取幣於篚皇后受幣進北向跪奠於神座少退再拜皇后已奠幣乃奉血毛入</hi>
<hi>尚儀持版進於神座之右東面跪讀祝文皇后再拜尚宫曰禮畢尚功奉金鉤皇后受鉤採桑典製以筐受之</hi>
<pb n="KR3k0008_WYG_082-29b"/>
<hi>皇后採三條止各以鉤受内外命婦司賓客引内外命婦採桑者以從至蠶室尚功以桑受蠶母母切之以受</hi>
<hi>媫妤食蠺一<graphic n="KR2170" url="https://raw.githubusercontent.com/kanripo/KR-Gaiji/master/images/KR2170.png" mimeType="image/png"/>止尚儀曰禮畢皇后還大次車駕還宫</hi>后親於郊桑<hi>李白</hi>貞觀元年<lb/>
三月癸巳皇后親蠶<hi>太宗本紀</hi>親蠶苑中羣命婦相禮<hi>肅宗廢后</hi>
<hi>張氏親蠶苑中羣命婦相禮儀物甚盛</hi>
　　　異蠶<hi>十五</hi>
白八蠶<hi>吳都賦郷貢八蠺之緜六測記曰一嵗八蠺出日南</hi>氷蠶之繭<hi>拾遺録東海圓嶠山</hi>
<hi>有氷蠺長七寸有鱗角以霜雪覆之則為繭五色絲織為文錦入水不濡</hi>園客之絲<hi>列仙傳有園客</hi>
<hi>種五色香草上有蛾上草客收養之生桑蠺得繭大如盆有女稱客妻繰訖俱去</hi>歐絲<hi>山海經諸天之</hi>
<pb n="KR3k0008_WYG_082-30a"/>
<hi>野有女子跪樹歐絲注蠶類也</hi>孔南詔<hi>自曲靖州至滇池人水耕食蠶以柘蠶生閱二旬而蠒織錦縑</hi>
<hi>精緻</hi>于闐<hi>初無桑蠶丐隣國不肯出其王即求婚許之將迎乃告曰國無帛可持蠶自為衣女聞置蠶㡌</hi>
<hi>絮中守不敢驗自是始有蠶女刻石約無殺蠶蛾飛盡得治蠒</hi>四熟<hi>尹思貞治州有績蠶嵗至四熟黜降</hi>
<hi>使路敬潜至部嘆曰是非善政致祥于表言之</hi>正月蠶<hi>南蠻莊蹻之裔正月蠶生二月熟</hi>扶桑<lb/>
蠶<hi>白公丁記扶桑蠶長七尺卵大如燕</hi>宫北田塍曉氣酣<hi>黄桑飲露窣宫簾長腰健歩偷</hi>
<hi>攀折將餧吳王八繭蠶李賀南園</hi>色金<hi>杜陽編彌羅國有桑連延十數頃其上有蠺長四寸其色金其</hi>
<hi>絲碧</hi>飼池中<hi>大軫國以五色石甃池塘採大柘葉飼蠶于池中始生如蚊睫及老可長五六寸池中有</hi>
<hi>挺荷大者可闊四五尺蠶經十五日即入荷中成繭形如斗同上</hi>
<pb n="KR3k0008_WYG_082-30b"/>
　　　織絍<hi>十六</hi>
白詩婦無公事休其蠶職<hi>休者刺其廢職事也</hi>女功恤緯<hi>傳曰婺不恤緯</hi>
<hi>注緯少寡婦之所宜憂</hi>報章<hi>詩曰跂彼織女終日七/襄雖則七襄不成報章</hi>迴文<hi>竇滔妻蘇氏織</hi>
<hi>錦廻文字</hi>織素<hi>新人工織縑故人工織素織縑日一匹織素日五文</hi>精麤中數　廣狹<lb/>
中量　龍梭<hi>女手</hi>金梭　焚機<hi>公儀休焚機去織婦曰欲使女工織婦安所售其利</hi>
<hi>哉</hi>機杼<hi>王丹持縑一匹與友人/曰如丹此縑出自機杼</hi>投杼<hi>曽參母方織人告參殺人始言不信</hi>
<hi>乃三告而投杼驚疑</hi>淵室之人雖聞潜織<hi>淵室潜織以巻綃淵室鮫人之所居</hi>河漢<lb/>
之女不見報章<hi>古詩皎皎河漢女札札弄機杼終日不成章泣涕漣如雨</hi>札札<hi>弄機杼之</hi>
<pb n="KR3k0008_WYG_082-31a"/>
<hi>聲</hi>霜降<hi>季秋霜始降/則百工休</hi>化理絲枲<hi>周禮太宰以九織任萬民七曰嬪婦化理絲枲</hi>
<hi>嬪亦婦人之稱</hi>化材<hi>絲枲/周禮</hi>展其功織<hi>婦功也/周禮</hi>女事<hi>周禮任婦以女事貢布帛</hi>
<hi>也</hi>理其絲麻<hi>以為/布帛</hi>執麻理絲<hi>禮女子十年不出母教以婉娩執麻枲理絲繭織絍</hi>
<hi>組紃學女事以供衣服</hi>稽其女工<hi>周/禮</hi>婦工<hi>周禮絲枲以成之謂之婦工注謂成布帛</hi>一<lb/>
婦不織<hi>賈誼曰一婦不織有受其寒者</hi>斷織<hi>樂羊子學未就而歸其妻執刀欲斷織曰此織未畢</hi>
<hi>而斷之則不成功學未就而歸猶婦斷織</hi>三盆既繰<hi>八月/載績</hi>載元載黄<hi>無衣無褐</hi>勸<lb/>
課<hi>後漢崔寔子真為五原守土宜麻枲而俗不知織績實為作紡績織絍練緼以教之得免其寒苦</hi>孔<lb/>
嫂為績織<hi>張志和常欲以大布製裘嫂為躬績織</hi>勤織絍<hi>列女饒娥饒州樂平人生小家</hi>
<pb n="KR3k0008_WYG_082-31b"/>
<hi>勤織絍</hi>絍戎衣給戰士<hi>鄭畋為鳯翔隴節度使㑹黄巢䧟東都妻自絍戎衣給戰士</hi>蚤<lb/>
織而縷<hi>柳宗元種樹郭槖駞𫝊蚤繰而緒蚤織而縷</hi>經而不緯<hi>文粹陸龜蒙論文書譬猶</hi>
<hi>織也經而不緯可成幅乎</hi>蠶婦凍而織<hi>陸贄蠶婦凍而織殫力忍死以供十倍之賦</hi>竭力<lb/>
蠶織<hi>陸相奏議論邊守狀使傷耗遺甿竭力蠺織西輸賄幣北償馬資尚不足塞其煩言</hi>繰絲鳴<lb/>
機杼<hi>李白贈清漳明府繰絲鳴機杼百里聲相聞</hi>越婦拜縣官桑牙今尚小<lb/>
<hi>㑹待春日晏絲車方擲掉李賀</hi>婦不知織<hi>韓文</hi>杼軸和鳴機罕嚬蛾之女<lb/>
<hi>李白任城㕔記</hi>美人懶態燕脂愁<hi>春梭抛擲鳴髙樓李賀染絲</hi>
　白孔六帖卷八十二<lb/>
</p>
<p>
</p>
  </div>
</body>
</text>
</TEI>
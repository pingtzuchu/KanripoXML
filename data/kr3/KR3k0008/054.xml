<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白孔六帖卷五十四</head>
    <p>
<pb n="KR3k0008_WYG_054-1a"/>
欽定四庫全書<lb/>
　白孔六帖卷五十四　　唐　白居易　原本<lb/>
　　　　　　　　　　　宋　孔　傳　續撰<lb/>
　　水戰<hi>一</hi>　　　　　致師<hi>二</hi>
　　持重<hi>三</hi>　　　　　陣<hi>四</hi>
　　戰傷<hi>五</hi>　　　　　軍門幕府<hi>六</hi>
　　召募<hi>七</hi>　　　　　願從征伐<hi>八</hi>
　　背軍<hi>九</hi>　　　　　乞師<hi>十</hi>
<pb n="KR3k0008_WYG_054-1b"/>
　　救援<hi>十一</hi>　　　　將交惡<hi>十二</hi>
　　軍詐<hi>十三</hi>　　　　軍矯命<hi>十四</hi>
　　專命<hi>十五</hi>　　　　專殺<hi>十六</hi>
　　　水戰<hi>一</hi>
白争舟楫之利　我得上流何故不克<hi>楚司馬子魚曰</hi>燒浮橋<lb/>
<hi>後漢公孫述遣任蒲田戎據荆州横江作浮橋闘樓上攅柱絶水道岑彭募人攻浮橋曽竒應募鼔舡逆流而</hi>
<hi>上直衝浮橋而攅柱鈎舩不得進竒乘勢因飛炬焚之橋樓崩燒舩順風並進蜀兵大敗</hi>周瑜赤壁<lb/>
戰燒曹公舟船<hi>具火攻門注</hi>大司馬不習水戰荆門之事取<lb/>
<pb n="KR3k0008_WYG_054-2a"/>
決於征南<hi>後漢光武詔征南將軍岑彭司馬吳漢</hi>樓船蒙衝<hi>孫權討黄祖祖横兩蒙衝</hi>
<hi>夾守沔口以栟櫚大枻繫石為矴上有千人以弩交射軍不得前董襲乘大舸突入蒙衝襲身以刀斷兩紲蒙</hi>
<hi>衝乃横流大兵遂進追而斬之孫權舉觴屬襲曰今日之㑹斷紲之功</hi>穿昆明池習水戰<lb/>
<hi>漢武將攻昆明夷</hi>以運船為戰<hi>晉陶侃士行為江夏太守禦賊陳敏敏時冦揚州引兵西上侃</hi>
<hi>乃以運舡為戰艦或言不可侃曰用官舩討官賊但須聞上爾</hi>以舟師伐楚<hi>傳</hi>晉王濬<lb/>
<hi>拜益州修艦作大舩連舫方一百二十歩受二千人木為城起樓櫓四門其上皆得馳馬往来又畫鷁首怪獸</hi>
<hi>於舩首以懼江神舟楫之盛自古未有造舩舟於蜀秭蔽江而下吳以鉄鎻横截之又作鉄錐丈餘闇置江中</hi>
<hi>羊祜獲諜知情濬乃作筏數十縛草為人令先行錐輙著筏去又作炬長十餘圍灌以麻油在舩前過鎻燃炬</hi>
<pb n="KR3k0008_WYG_054-2b"/>
<hi>燒之須㬰融液斷絶舩行無礙也</hi>水戰則章邯已亡其城<hi>髙祖圍章邯以水灌之</hi>
舟戰於江<hi>國語云越伐吳</hi>樓船將軍<hi>楊僕</hi>孔乘潮而上舳艫衘尾<lb/>
<hi>蘇烈為神立道大緫管率師討百濟自城山濟海至熊耳口賊瀕江屯兵定方出左涯乘山而陣與之戰賊敗</hi>
<hi>死者數千王師乘潮而上舳艫衘尾進鼓而譟定方將歩騎夾引直趨真都城賊傾國来酣戰破之</hi>縱戰<lb/>
艦於江中<hi>河間元王孝恭蕭銑據江陵俄進荆湖道摠管統水陸十二軍發夷陵破銑二鎮縱戰艦</hi>
<hi>於江中諸將曰得舟當濟吾用棄之反資賊奈何孝㳟曰銑之境南際嶺左薄洞庭地險士衆若城未拔而援</hi>
<hi>至我且有内外憂舟雖多何所用之今銑瀕江鎮戍見艦舫蔽江下必謂銑已敗不即進兵覘候往返以引救</hi>
<hi>湖則吾既拔江陵矣已而救兵到巴陵見舩疑不進銑内外阻絶遂降</hi>渒水<hi>楊行宻葛從周渉淮圍壽</hi>
<pb n="KR3k0008_WYG_054-3a"/>
<hi>州行宻出車西門由北門去以鋭士萬二千齕雪馳迫清口不進壅淮上流灌師古軍張訓自連水来行宻使</hi>
<hi>將羸兵一千人為前鋒師古易之方圍碁軍中不顧朱瓉以百騎持汴旌幟直入師古壘舞槊而馳訓亦登㟁</hi>
<hi>超其柵汴軍大囂即斬師古士死十八全忠聞之與從周皆遁走追及壽陽大破之叩渒水方渉為瑾所乘溺</hi>
<hi>死萬餘</hi>乗輕船<hi>田頵攻趙鍠於宣州鍠出東漢乘暴流以逸阻水解甲謂追騎不能及頵乘輕船追</hi>
<hi>之鍠驚遂見禽</hi>反舟順流<hi>始頵將王壇等以舟師躡神福後至吉陽磯不戰㑹日暮壇掩神福軍半</hi>
<hi>濟神福反舟順流急擊大破之</hi>擇善游者㳂汴渠夜入<hi>栢良器李希烈圍寧陵遏水灌</hi>
<hi>之親令軍中明日拔城良器以救兵至擇弩手善游者㳂汴渠夜入及旦伏弩發賊乘城者皆死</hi>造齊<lb/>
雲船數百艘<hi>南唐李景初周師南征無水戰之具已而屢敗景兵獲水戰卒乃造戰艦數百艘使</hi>
<pb n="KR3k0008_WYG_054-3b"/>
<hi>降卒敎之水戰命王環將以下淮景之水軍多敗長淮之舟皆為周師所得又造齊雲舡數百艘世宗至楚州</hi>
<hi>北神堰齊雲舟大不能過乃開老鵲河以通之遂至大江</hi>竹笮維戰艦于河<hi>事見火攻門</hi>
載灰豆江砂<hi>五年春三月命王率水師大小戰艦凡五百餘艘皆龍形自東州来趨淮甸夏四月</hi>
<hi>乙巳大戰淮人于狼山江將戰之日召指揮使張元實計之曰彼若徑當避其初仍令軍中宿理㠶檣載石灰</hi>
<hi>黒豆江砂以隨焉翌日昧爽淮舩果乘風自西北而下危檣巨艦勢若雲合我師皆避之而賊舟既髙且巨不</hi>
<hi>能復上我師反乘風以逐之復用小舟圍其上右賊迴舟而闘因颺石灰賊不視乃撤豆于賊我則砂焉戰血</hi>
<hi>既漬踐豆者靡不顛蹉因縱火油焚之吳越備史</hi>
　　　致師<hi>二</hi>
<pb n="KR3k0008_WYG_054-4a"/>
白環人掌致師<hi>致師者致其必死之志古者將戰先使勇力之士犯敵</hi>環四方之<lb/>
故<hi>郤其以事謀来侵伐者所謂折衝禦侮</hi>訟敵國<hi>敵國兵来則往之與訟曲直若齊國佐如師並</hi>
<hi>周禮</hi>楚許伯御樂伯攝叔為右以致晉師許伯曰吾聞致<lb/>
師者御靡旌摩壘而還樂伯曰致師者右入壘折馘執<lb/>
俘而還<hi>傳</hi>席於軍門之外<hi>晉趙旃掉戰夜至楚軍席於軍門之外使其徒入之示無</hi>
<hi>畏</hi>踞轉而鼓琴<hi>轉衣囊也張骼/輔躒致楚師</hi>甞寇而速去之<hi>甞試也</hi>蹈<lb/>
師　掉戰　魏氏春秋曰<hi>諸葛亮屯渭南糧少欲速戰魏勑司馬宣王堅壁挫其鋒</hi>
<hi>亮慮遣書又致巾幗以怒宣王宣王將戰辛毗仗節奉詔勑乃止巾幗婦人喪巾遺之巾幗言其無勇以悼之</hi>
<pb n="KR3k0008_WYG_054-4b"/>
<hi>幗音馘</hi>孔唐太宗圍王世充<hi>於東都竇建德自河朔率兵來救太宗自率騎趣武牢建</hi>
<hi>德自滎陽西上策壘于板渚太宗以五百騎出武牢將挑戰先伏李勣程齩金秦叔寶令尉遲敬德執矟造建</hi>
<hi>德壘大呼致師賊衆大驚撓出兵數千騎太宗逡巡漸却遂引賊以入伏内李勣奮擊大破之獲其大將殷秋</hi>
<hi>石瓉斬首數百級通典引退設伏取之</hi>大呼致師<hi>尉遲敬德竇建德營板渚王命李勣等為伏親</hi>
<hi>挾弓令敬德執矟畧其壘大呼致師建德兵出乃稍引却殺數十人衆益進伏發大破之</hi>致人者且<lb/>
令其自来<hi>賛皇一品集牛僧孺等兵法云用兵者致人之師不可自致所謂致人者且令其自来况</hi>
<hi>虜騎倐忽往来疾如風雷不可將兵逺襲今可以計攻者縁其有家口輜重不離漢境三二百里来去未得既</hi>
<hi>有定所便可為謀魏武破烏桓李靖擒頡利皆用此計</hi>糧少戰利速<hi>馬燧田悦敗走魏州李抱</hi>
<pb n="KR3k0008_WYG_054-5a"/>
<hi>真問曰糧少而深入何也燧曰糧少戰利速兵善於致人今悦與淄青常三軍為首尾欲不戰而老我師若分</hi>
<hi>擊左右未必破悦且来助是腹心支敵也法有攻其必救故趨魏以破之皆曰善</hi>公孫上哲戰<lb/>
鹽城覆其軍<hi>杜伏威傳</hi>
　　　持重<hi>三</hi>
白堅卧不起<hi>漢周亞夫擊吳楚吳楚饑數挑戰終不出夜軍中驚内相攻擊至帳下亞夫堅卧不</hi>
<hi>起頃之復定</hi>梁王使韓安國扞吳楚<hi>安國持重吳不得過</hi>李廣下馬解<lb/>
鞌<hi>李廣望匈奴千騎上山陣廣騎皆恐唯廣曰皆下馬解鞌示不去匈奴必以我為大軍誘之遂縱馬卧胡</hi>
<hi>引兵去</hi>吳漢<hi>後漢吳漢軍事激怒人倍其勇賊率五千人攻漢營軍中驚亂漢堅卧不動有頃自定突</hi>
<pb n="KR3k0008_WYG_054-5b"/>
<hi>擊大破之漢字子顔</hi>射酒樽<hi>王霸為後漢將賊挑戰霸不出享士倍樂賊射城中中霸前酒樽安坐不</hi>
<hi>動</hi>帷中講論<hi>張奐為匈奴中郎將烏桓叛燒度遼將軍門煙火相望奐坐帳中與弟講論若無事</hi>
<hi>稍安隂使斬渠帥諸胡悉降</hi>蘇秦曰任大功不輕敵　據胡牀指麾<lb/>
<hi>晉謝艾討麻秋軺車冠幘秋怒少年冠服如此輕我也命馳擊之艾左右大擾勸艾乗馬艾乃下車據胡牀指</hi>
<hi>麾賊以為有伏兵不敢進也</hi>射雉<hi>賊杜曽勇冠三軍周訪惡之自於後射雉以安衆心也</hi>骨鯁<lb/>
<hi>諸葛亮數挑戰宣王欲與戰帝欲令持重乃令骨鯁臣衛尉辛毗仗節制之乃止</hi>孔坐城門指<lb/>
縱部分意氣閑舒<hi>吕元膺拜東都留守始都有李師道留邸邸兵與山棚謀竊發事覺元膺</hi>
<hi>擒破之始盗發都人震恐守兵弱不足持元膺坐城門指縱部分意氣閑舒人賴以安</hi>子儀堅壁<lb/>
<pb n="KR3k0008_WYG_054-6a"/>
<hi>子儀賊㓂邠州先驅至奉天諸將請擊之子儀曰客深入利速戰彼下素德我吾緩之當自攜貳因下令敢言</hi>
<hi>戰者斬堅璧待之賊果遁</hi>將務持重<hi>李晟每與賊戰必錦裘繡帽自表指顧陣前李懷光望見惡之</hi>
<hi>戒曰將務持重豈宜自表暴為賊餌哉晟曰昔在涇原士頗相畏伏欲令見之奪其心耳懷光不悦</hi>持重<lb/>
安邊不生事<hi>王忠嗣本負勇敢及為將乃能持重安邊不生事嘗曰平世為將撫衆而已吾不欲</hi>
<hi>竭中國力以幸功名</hi>疲人版築不如按甲持重<hi>哥舒曜討李希烈希烈退保許州詔</hi>
<hi>城襄城曜以疲人版築不如按甲持重以挫之帝不許</hi>據城<hi>李光弼救常山次真定常山團結子弟執</hi>
<hi>賊將安思義降時賊將史思明李立節蔡希德攻饒陽光弼得思義不殺問其計答曰今軍行疲勞逢敵不可</hi>
<hi>支不如按軍入守料勝而出賊兵焱鋭弗能持重圖之萬全光弼曰善據城待</hi>舉動安重<hi>來瑱賊圍</hi>
<pb n="KR3k0008_WYG_054-6b"/>
<hi>南陽急瑱與魏仲犀合兵救之不勝人情恼懼瑱能撫訓士舉動安重賊不得侵</hi>馭軍持重<hi>魏元</hi>
<hi>忠為隴右諸軍大使以討吐蕃又為靈武道行軍大揔管禦突厥元忠馭軍持重雖無赫然功而亦未甞敗</hi>
士死麻葦<hi>房琯請自平賊詔琯持節招討李光進將比軍琯將中軍先鋒中軍北軍遇賊陳濤斜戰</hi>
<hi>不利琯欲持重有所伺中人邢延恩促戰故敗士死麻葦</hi>常務持重以挫人之鋒<hi>周德</hi>
<hi>威老將常務持重以挫人之鋒故其用兵常伺敵之隙以取勝五代史</hi>請持重以敝之<hi>哥舒</hi>
<hi>翰奏言禄山雖據河朔不得人心請持重以敝之待其離隙可不血刃而擒賊將崔乾祐守陜郡仆旗鼓羸師</hi>
<hi>以誘戰覘者曰賊無備可圖也帝信之詔翰進討翰執曰禄山習用兵今始為逆不能無備是隂計誘我賊逺</hi>
<hi>来利在速戰王師堅守無輕出闗計之上也國忠計迫謬説帝趣翰出潼闗</hi>宜持重以養威<lb/>
<pb n="KR3k0008_WYG_054-7a"/>
<hi>五代梁臣敬翔太祖已破趙匡凝取荆襄遂攻淮南翔切諫以謂新勝之兵宜持重以養威太祖不聽兵出光</hi>
<hi>州遭大雨幾不得進進攻壽州不克而多所亡失太祖始大悔恨</hi>按軍不動<hi>符存審晉軍屯朝邑</hi>
<hi>諸將皆欲速戰存審曰不若緩師示弱伺隙出竒可以取勝乃按軍不動居旬日望氣者言有黒氣狀如闘雞</hi>
<hi>存審曰可以一戰矣乃進軍擊鄩大敗之存審為將有機畧大小百餘戰未甞敗衂與德威齊名</hi>
　　　陣<hi>四</hi>
白楚以甲午晦晨厭晉軍而陣郤至云陣不違晦<hi>晦隂盡日</hi>
<hi>兵家所忌</hi>魚麗<hi>鄭御王師為魚麗之陣先偏後伍伍承彌縫注二十五人為偏以居前伍人為伍次之伍</hi>
<hi>承偏之陣而彌縫補闕也此盖魚麗陣法</hi>晉敗羣狄于太原將戰魏舒曰彼<lb/>
<pb n="KR3k0008_WYG_054-7b"/>
徒我車所遇又阨<hi>阨險也不使車</hi>以什供車必克<hi>更増十人當一車之用而</hi>
<hi>舍車</hi>請更卒<hi>去/車</hi>乃毁車以為行<hi>歩/陣</hi>五乗為三伍<hi>兵車車三人今以五</hi>
<hi>乗之人合十五人更以五人為伍為三伍</hi>為五陣以相離兩於前伍於後專<lb/>
為左角參為右角偏為前拒<hi>皆臨時處置之名</hi>狄人笑之大敗<lb/>
之<hi>笑其失常</hi>皆陣曰戰　范匄曰塞井夷竈陣於軍中而䟽<lb/>
行首　䟽陣<hi>晉侯使斥山澤之險雖所不至必斾而䟽陣之示衆也平隂之役也</hi>楚武王<lb/>
荆尸授師孑焉以伐隨<hi>孑㦸也尸陳也楚始於此參用㦸</hi>竒陣<hi>李牧為竒陣張</hi>
<hi>左右翼也史</hi>死地<hi>謂背水陣也</hi>兵灋曰右背山陵前左水澤易左<lb/>
<pb n="KR3k0008_WYG_054-8a"/>
次<hi>行次師之法欲右背髙故兵法也</hi>右牝左牡<hi>國語范蠡曰凡陣之道設右為牝左為牡又曰</hi>
<hi>凡陣早晏無失必順天時</hi>魏田預討烏桓虜伏騎擊之預因地形迴<lb/>
軍結固陣複陣圓陣　陣圖<hi>晉書諸葛亮造八陣圖於平沙上壘石八行行相去</hi>
<hi>二丈桓温見之曰此常山蛇勢文帝莫能識也</hi>營衛<hi>魏祖於官渡使運糧賊數絶之乃使十乗為一道十</hi>
<hi>道方行以營衛之也</hi>鵝鸛<hi>鄭翩願為鸛其御/願為鵝皆陣名</hi>越鴈<hi>吳越春/秋陣名</hi>鶴烈<hi>莊子</hi>
<hi>徐無鬼曰鶴烈麗譙之間</hi>左角右牝<hi>並見/上注</hi>衛為支離之卒<hi>陣/名</hi>立成<hi>耿秉</hi>
<hi>行止不正不結營部逺斥候有警軍陣立成也</hi>無行陣　衛靈公問陣於孔子<lb/>
孔子對曰軍旅之事未之學也<hi>軍陣行列之法也</hi>孔善布陣<hi>郝廷</hi>
<pb n="KR3k0008_WYG_054-8b"/>
<hi>玉吐蕃犯京畿與馬璘屯中渭橋它日魚朝恩聞其善布陣請觀之廷玉申號令鳴鼓角部伍坐作進退若一</hi>
<hi>朝恩嘆曰吾處兵間久今始識訓練法廷玉惻然曰此臨淮王遺法也王善御軍賞當功罰適過每校旗不如</hi>
<hi>令者輙斬由是人皆自効而赴蹈馳突心破膽裂自臨淮殁無復校旗事此安足賞哉</hi>未陣即犇<lb/>
<hi>康承嗣寵勛軍皆市人囂而强未陣即犇相蹈藉死者四萬勛釋甲服垢襦脫收夷痕士三千以歸</hi>分㦸<lb/>
為陣<hi>常山愍王承乾好突厥言及所服選貌類胡者被以羊裘辮髮五人建一落張氊舍造五狼頭纛分</hi>
<hi>㦸為陣繫幡旗設穹廬自居</hi>自板渚出為陣<hi>竇建德自板渚出為陣秦王麾軍先登騎怒塵</hi>
<hi>大漲乃率史大奈秦叔寶纏麾幟馳出賊陣後建德軍顧而驚遂大潰</hi>兵家三陣<hi>貟半千髙宗御</hi>
<hi>武成殿問兵家有三陣何謂邪衆未對半干進曰臣聞古者星宿孤虚天陣也山川向背地陣也偏伍彌縫人</hi>
<pb n="KR3k0008_WYG_054-9a"/>
<hi>陣也臣謂不然夫師以義出沛若時雨得天之時為天陣足食約費且耕且戰得地之宜為地陣舉三軍士如</hi>
<hi>子弟從父兄得人之和為人陣捨是則何以戰帝曰善</hi>陣纔列執長矛馳入<hi>羅士信隋</hi>
<hi>大業時長白山賊王薄左才相孟讓攻齊郡通守張須陀率兵擊賊士信以執衣年十四短而悍請自效擊賊</hi>
<hi>濰水上陣纔列執長矛馳入賊營刺殺數人取一級擲之承以矛戴而行賊皆眙懼無敢抗須陀乘之大破賊</hi>
為兩方陣夾之<hi>劉鄩以兵萬人攻魏城東莊宗自貝州返趨擊之鄩忽見晉軍驚曰晉王在此</hi>
<hi>邪兵稍却追至故元城莊宗與符存審為兩方陣夾之鄩為圓陣以禦晉人兵再合鄩大敗</hi>八陣圖<lb/>
<hi>嘉話録䕫州西市府臨江岸有諸葛亮八陣圖箕張翼舒鵝形鶴勢聚石分布宛然若有岐水之態三蜀消傾</hi>
<hi>湧滉大樹十圍枯槎百丈破磑巨石墮波塞川而下及水落川平萬物皆失故態惟陣圖小石之漂聚行列依</hi>
<pb n="KR3k0008_WYG_054-9b"/>
<hi>然如是今不動</hi>圖陣法上内史<hi>煬帝遣使圖須陀/士信陣法上内史</hi>提刀略陣<hi>王忠</hi>
<hi>嗣請精鋭數百襲虜㑹賛普大酋閱武鬱標川其下欲還忠嗣提刀略陣斬數千人獲牛馬萬計</hi>問賊<lb/>
陣<hi>李光弼賊帥周摯取兵復振與安太清合衆三萬攻北城光弼歛軍入登陴望曰彼軍雖銳然方陣而囂</hi>
<hi>不足虞也日中當破乃出戰及期未决召諸將曰彼彊而可破者亂也今以亂擊亂宜無功因問賊陣何所最</hi>
<hi>堅曰西北隅召郝廷玉曰為我以麾下破之曰廷玉所將歩卒請騎五百與之復問其次曰東南隅召諭惟貞</hi>
<hi>辭曰蕃將也不知歩戰請鐵騎三百與之二百乃出賜馬四十分給廷玉等</hi>請陣諸原<hi>僕固懷恩</hi>
<hi>
                        <graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>光弼功餘見占候門三十二</hi>祥雲列曉陣<hi>殺氣赫長虹李白登廣武戰塲</hi>周成之熊<lb/>
羆<hi>獨孤及八陣圖記魏之鶴列鄭之魚麗周成之熊羆昆陽之虎豹出匪以律我異於是</hi>陣解星<lb/>
<pb n="KR3k0008_WYG_054-10a"/>
芒盡<hi>李白塞下曲陣解星芒盡營空海霧銷</hi>將帥簡軍士<hi>除地為場北上中間二百歩立</hi>
<hi>五表表間五十歩為二軍進止之節遂聲鼓有司舉旗士衆皆起行及表擊鉦乃止又擊三鼓有司偃旗士衆</hi>
<hi>皆跪又擊鼓有司舉旗士衆皆起驟及表乃止東軍一鼓舉青旗為直陣西軍亦鼓舉白旗為方陣以應次西</hi>
<hi>軍鼔舉赤旗為鋭陣東軍亦鼓舉黒旗為曲陣以應次東軍鼓舉黄旗為圓陣西軍亦鼓舉青旗為直陣以應</hi>
<hi>次西軍鼓舉白旗為方陣東軍亦鼓舉赤旗為鋭陣以應次東軍鼓舉黒旗為曲陣西軍亦鼓舉黄旗為圓陣</hi>
<hi>以應凡陣先舉者為客後舉者為主每變陣二軍各選刀楯五十人挑戰第一第二挑戰迭為勇怯之狀第三</hi>
<hi>挑戰為敵均之勢第四第五挑戰為勝負之形每將變陣先鼔而直陣然後變從餘陣之法既已兩軍俱為直</hi>
<hi>陣又擊三鼓有司偃旗士衆皆跪又聲鼓舉旗士衆皆起騎馳徒走左右軍俱至中表相擬擊而還每日至一</hi>
<pb n="KR3k0008_WYG_054-10b"/>
<hi>行表跪進如前遂復其初唐志</hi>雲鳥陣<hi>杜甫謾説揔/戎雲鳥陣</hi>風前略横陣<hi>紫髯分兩</hi>
<hi>旁杜牧獨酌</hi>四十六訣<hi>裴行儉為營陣部伍勝負别器能等四十六訣</hi>
　　　戰傷<hi>五</hi>
白矢貫予肘及手予折以御左輪朱殷<hi>張侯</hi>無絶筋<hi>無折骨無</hi>
<hi>靣傷</hi>刮骨<hi>蜀闗侯中箭刮臂/骨血流離盈盤器</hi>佩刀截矢<hi>後漢耿弇擊張歩飛矢中股以佩刀</hi>
<hi>截之左右無知者</hi>被創　夷傷<hi>察夷傷夷亦傷</hi>李陵居延北與單于戰<lb/>
<hi>令軍中傷三創者載兩創者將居一創者持兵而已</hi>不任干戈<hi>李陵書曰死傷積野餘不滿百而皆</hi>
<hi>扶病不任干戈然陵振臂一呼創痛皆起</hi>孔中流矢酣鬬不解<hi>史憲忠田洪正討齊蔡嘗</hi>
<pb n="KR3k0008_WYG_054-11a"/>
<hi>為先鋒閱三十戰中流矢酣闘不解由是著名</hi>飛矢著身如蝟<hi>深陽壯王道𤣥討王世充每赴</hi>
<hi>敵飛矢著身如蝟氣益厲</hi>中流矢忍不言突擊自如<hi>段志𤣥從劉文静拒屈突通于</hi>
<hi>潼闗文静為桑顯和所襲軍且潰志𤣥率壯騎馳賊殺十餘人中流矢忍不言突擊自如</hi>對熱海苦<lb/>
戰狀<hi>王方翼引見奉天宫賜食帝前帝見衣有汗濯處問其故具對熱海苦戰狀視其創帝咨嗟久之</hi>
剟膚敗靣<hi>剟膚浹瘡痍敗靣碎剠頡韓愈征蜀聯句</hi>每度出兵傷夷不少<hi>賛皇</hi>
<hi>一品集賜王宰詔意</hi>感勵士心<hi>同上其傷夷校重妨使役者亦任擇人充替其傷夷者仍不停糧非</hi>
<hi>惟感勵士心必冀漸完兵力</hi>言念忠誠豈忘收奬<hi>張曲江集鋒鏑之下各致捐傷言念</hi>
<hi>忠誠豈忘收奬勑張守信書</hi>擇將非良傷人已甚<hi>同上近者率爾無謀輕敵馳突不顧</hi>
<pb n="KR3k0008_WYG_054-11b"/>
<hi>遂損師徒擇將非良傷人已甚</hi>慰邊將傷痍詔<hi>封敖武宗使作詔書慰邊將傷痍詔曰傷居爾</hi>
<hi>體痛在朕躬帝善其如意</hi>重傷殘廢之卒<hi>陸贄諫大難始平而百役疲瘵之甿重傷殘廢之卒</hi>
<hi>皆忍死扶疾想聞德音</hi>百戰傷痍<hi>被邊長鎮之兵皆百戰傷痍同上</hi>歩鬬傷靣身<lb/>
被數瘡<hi>五代梁臣葛從周從太祖攻蔡州太祖墮馬從周扶太祖復騎與敵歩闘傷靣身被數瘡</hi>體<lb/>
被十餘箭<hi>張歸厚鄆兵大至歸厚度不能支以數十騎衛太祖先還歸厚馬中矢僵乃持槊歩闘太</hi>
<hi>祖還軍中遣張筠馳騎第取之以為必死矣歸厚體被十餘箭得筠馬乃歸太祖見之泣曰爾在喪軍何足計</hi>
<hi>乎使舁歸宣武遷右神武統軍同上梁臣傳</hi>軍士負之而還<hi>王重師取濮州重師身被八九</hi>
<hi>瘡軍士負之而還太祖聞之驚曰奈何使我得濮州而失重師乎使醫理之逾月乃愈</hi>金創被體<lb/>
<pb n="KR3k0008_WYG_054-12a"/>
戰必克㨗<hi>徐懷玉從太祖東攻兖鄆破徐宿懷玉金創被體戰必克㨗為梁名將</hi>戰罷閱<lb/>
創在背者殺之<hi>杜伏威每戰輙先登戰罷閲創在背者殺之</hi>血衊靣不已<hi>王難</hi>
<hi>得方戰麾下士失馬難得馳救矢著目披膚鄣目乃拔箭斷膚殊死前闘血衊靣不已帝嘉之</hi>在陣傷<lb/>
足<hi>江夏郡王道宗在陣傷足帝親加砭治賜御膳</hi>中創墮馬<hi>契苾何力貞觀九年與李大亮薛萬</hi>
<hi>徹萬均討谷渾于赤水川萬均率騎先進為賊所包兄弟皆中創墮馬歩鬪士死十七八何力馳壯騎冐圍奮</hi>
<hi>擊賊披劘去</hi>殺傷太甚<hi>隱太子建成劉黒闥敗洛水建成問徴曰山東其定乎對曰黒闥雖敢殺</hi>
<hi>傷太甚其魁黨皆縣名處死妻子係囚欲降無繇</hi>臨終戒其子曰<hi>吾少提一劒去鄉里四十</hi>
<hi>年間取將相然履鋒冐刃出死入生而得至此也因出其平生身所中矢鏃百餘而示之曰爾其勉哉五代符</hi>
<pb n="KR3k0008_WYG_054-12b"/>
<hi>存審</hi>張廷藴<hi>常從莊宗征伐先登力戰金瘡滿體莊宗壯之以為帳前黄甲二十指揮歩軍都虞候魏</hi>
<hi>博三城巡檢使同上</hi>
　　　軍門幕府<hi>六</hi>
白轅門<hi>以車轅為門</hi>牙門<hi>建牙也</hi>胥甲趙穿當軍門而呼曰薄<lb/>
人於險非勇也<hi>傳</hi>竇憲征匈奴<hi>以班孟堅傅武仲置幕與論文章傳毅字武仲</hi>
運籌帷幄　入幕之賔<hi>晉謝安王坦之詣桓温令郤超坐帷帳中風動帳口開安笑曰</hi>
<hi>郤生可謂入幕之賔</hi>孔參帷幄機秘<hi>杜如晦秦王表留幕府從征伐常參帷幄機秘</hi>上謁<lb/>
轅門<hi>任瓌髙祖討捕於汾晉瓌上謁轅門承制署河東縣户曹</hi>氣凌山河<hi>援桴軍門氣凌山河</hi>
<pb n="KR3k0008_WYG_054-13a"/>
<hi>韓雲卿平淮碑</hi>二龍<hi>烏承泚與兄承恩皆為平盧先鋒沈勇而決戰轅門號二龍</hi>闢於大荒<lb/>
<hi>孫逖伯樂川記闢轅門於大荒</hi>轅門照白袍<hi>杜甫喜聞官軍臨賊詩</hi>風動將軍幕<lb/>
<hi>同上西山詩</hi>
　　　召募<hi>七</hi>
白漢宣時西羌反募佽飛射士魯竒應募冝受上賞<hi>漢岑</hi>
<hi>彭燒橋事見上注</hi>耶揄<hi>王郎反世祖令王霸於市募人霸至市人皆舉手耶揄笑之霸慙而反</hi>募<lb/>
敢死之士　乞於鄱陽召募<hi>吳志周祗乞於鄱陽召募事下陸遜曰此郡人易動</hi>
<hi>難安祗固陳可取之民吳遽等果殺祗遜討破</hi>豬突豨勇<hi>王莽時匈奴為㓂甚莽大募天下囚徒人</hi>
<pb n="KR3k0008_WYG_054-13b"/>
<hi>奴名曰豬突豨勇也</hi>晉馬隆<hi>字孝興涼州有虜隆請募士三千無問所從来鼓行擊之公卿僉曰六軍</hi>
<hi>既衆州郡兵多俱當用之不宜横設賞募帝不許隆</hi>孔戴紅抹額應詔<hi>婁師德後募猛士討</hi>
<hi>吐蕃乃自奮戴紅抹額来應詔髙宗假朝散大夫使從軍</hi>彍騎<hi>張説時衛兵貧弱畨休者亡命略盡説建</hi>
<hi>請一切募勇彊士優其科條簡色役不旬日得勝兵十三萬分補諸衛以彊京師後所謂彍騎也</hi>山河<lb/>
子弟<hi>呂元膺拜東都留守東畿西南通鄧虢川谷曠深多麋鹿人業射獵而不事農遷徙無常皆趫悍善</hi>
<hi>闘號曰山棚權德輿居守將覊縻之未克至是元膺募為山河子弟使衛宫城詔可</hi>募羣盜貸死<lb/>
<hi>曹華進棣州刺史州與鄆比時賊略定商河華遽逐賊斬二千級復其縣又募羣盜可用者貸死補屯卒使據</hi>
<hi>孔道賊至輙擊郤之不敢北</hi>募者内應<hi>闗播李希烈叛帝以汝州據賊衝刺史疲軟不勝任播盛</hi>
<pb n="KR3k0008_WYG_054-14a"/>
<hi>稱李元平帝召見拜左補闕不數日檢校吏部郎中兼汝州别駕知州事元平既至希烈隂使亡命應募凡内</hi>
<hi>數百人元平不寤賊遣將李克誠以精騎薄城募者内應縛元平馳見希烈</hi>益募兵號後樓<lb/>
都<hi>周寳以京師䧟賊將赴難益募兵號後樓都</hi>募萬死一生者<hi>南霽雲張巡始被圍築臺</hi>
<hi>募萬死一生者數日無敢應俄有喑嗚而來者乃霽雲也廵對泣下</hi>得衆二十萬<hi>劉仁恭天祐三</hi>
<hi>年朱全忠自將攻滄州壁長蘆仁恭悉發男子十五以上為兵涅其靣曰定霸都士人則涅于臂曰一心事主</hi>
<hi>盧龍塞閭里為空得衆二十萬</hi>出金帛募兵<hi>康承訓傳龐勛出金帛募兵游民多從之</hi>募卒<lb/>
二萬為左右鏌邪軍<hi>髙駢以軍事屬吕用之募卒二萬為左右鏌邪軍又與守一分緫置</hi>
<hi>官屬如駢府</hi>夜飛將<hi>劉從諫妻弟裴問守邢州有募兵五百號夜飛將多豪姓本傳</hi>徴兵滿<lb/>
<pb n="KR3k0008_WYG_054-14b"/>
萬不如召募數千<hi>韓文若召募土人必得豪勇與賊相熟知其氣力所極無望風之驚愛䕶</hi>
<hi>鄉里勇於自戰徴兵滿萬不如召募數千</hi>募勇士為宸衛都<hi>閩王昶弟繼嚴判六軍諸衛事</hi>
<hi>昶疑而罷之代以季弟繼鏞而募勇士為宸衛都以自衛其賜予給賞獨厚於他軍五代史</hi>募牧兒<lb/>
三千人<hi>哥舒翰安禄山反楊國忠大駭入見帝曰兵法安不忘危大兵在潼闗而無後殿萬有一不利</hi>
<hi>京師危矣即募牧兒三千人日夜訓練以劒南列將分統之又募萬人屯霸上使腹心杜乾運為帥翰疑圖已</hi>
<hi>表請乾運兵𨽻節下因詭召乾運計事者至軍即斬首梟牙門并其軍本傳</hi>募兵得六萬人<lb/>
<hi>封常清安禄山反募兵得六萬人然皆市井庸保乃部分旗幟斷河陽橋以守賊</hi>募勇士於市<lb/>
<hi>狄仁傑曰北匈奴犯邊陛下使梁王三思募勇士於市踰月不及千人廬陵王代之不浹日輒五萬</hi>募重<lb/>
<pb n="KR3k0008_WYG_054-15a"/>
而約嚴<hi>蘇頲諫若夫擇良將募重而約嚴違律必誅殺敵必賞</hi>所募皆儜劣寒憊<lb/>
<hi>劉仁軌破百濟平壤有功者皆不甄叙州縣募不願行身壯家富者以財參逐率得避免所募皆儜劣寒憊無</hi>
<hi>鬪志仁軌具論其弊</hi>人賈其勇<hi>韓琬上言往者召募人賈其勇今差勒闔宗逃亡</hi>
　　　願從征伐<hi>八</hi>
白從軍行<hi>徇國難</hi>奮身<hi>卜式上書聞南越反願父子與齊習戰舩往死之下詔曰齊相卜式</hi>
<hi>願奮身國難賜爵闗内侯</hi>願奮擊匈奴以贖罪<hi>竇/憲</hi>年少從軍<hi>吳吕蒙年十五</hi>
<hi>六竊隨姊夫鄧當擊賊當顧見呵叱不能禁止歸白母母怒欲罰之蒙曰貧賤難可居設有功當富貴可致不</hi>
<hi>探虎穴安得虎子也</hi>又<hi>張昭弟子奮年未二十造作攻城火攻車歩隲薦之昭不願曰汝年尚少對曰童汪</hi>
<pb n="KR3k0008_WYG_054-15b"/>
<hi>死難子竒治阿奮不才年不為少也領兵連有功</hi>孔鼓三軍而進之<hi>韓愈與栁公綽中丞</hi>
<hi>書閣下去文就武鼓三軍而進之陳師鞠旅親與為辛苦豈常習於威暴之事而樂其戰鬪之危也</hi>挾策<lb/>
從安西節度府<hi>馬璘年二十讀漢馬援傳至丈夫當死邊野以馬革裹尸而歸慨然曰使吾祖</hi>
<hi>勲業墜于地乎開元末挾策從安西節度府</hi>更學兵書戰策<hi>馬燧與諸兄學士策嘆曰方天</hi>
<hi>下有事丈夫當以功濟四海詎老一儒哉更學兵書戰策</hi>
　　　背軍<hi>九</hi>
白考竟其妻<hi>魏髙柔宇文惠為丞相理曹掾宋全逃亡舊法軍征士亡考竟其妻太祖更重其刑</hi>
<hi>全有母及二弟主者奏殺之柔曰士卒亡誠可疾然聞有悔者宜貸其妻子一使賊中不信一使誘其還心太</hi>
<pb n="KR3k0008_WYG_054-16a"/>
<hi>祖善之</hi>竇禮<hi>近出不還營以為亡/沒其妻子見察獄門</hi>盧毓<hi>見議/刑門</hi>殺逃士<hi>吳志孫策</hi>
<hi>伯策初從袁術䇿騎士有罪逃入術營隱於内廐策使人斬之訖詣術曰兵人好叛當共疾何為謝耶</hi>孔<lb/>
以兵自拔<hi>李懷光隂通朱泚反迹寢露駱元光以華州之衆守潼闗尚可孤以神策兵保七盤皆受</hi>
<hi>李晟節度懷光懼下益攜落畏為晟襲乃奔河中其將孟渉段威勇以兵數千自拔歸晟皆表以要官</hi>身<lb/>
卒奔亡<hi>李翰三臣論樂毅一為燕將纔勝齊師剉衂於二城之間狼狽於兩國之際軍不振旅身卒奔</hi>
<hi>亡</hi>蔡士多亡去<hi>朱全忠殺賢洪懼驅民趨申州遂奔行宻麾鼓亘百餘里武昌杜洪邀之弗及</hi>
<hi>蔡士多亡去趙德諲傳</hi>赦亡命背軍<hi>梁本紀開平元年十一月壬寅赦亡命背軍髠黥刑徒</hi>
　　　乞師<hi>十</hi>
<pb n="KR3k0008_WYG_054-16b"/>
白楚子囊乞旅于秦<hi>傳</hi>重辭<hi>榖梁曰公子遂如楚乞師重辭也師出不必反戰不</hi>
<hi>必勝也</hi>哭秦庭<hi>左傳吳入楚楚申包胥詣秦乞師立依庭墻而哭日夜不絶音水漿不入口七日而</hi>
<hi>得兵</hi>漢陳餘從田横籍兵<hi>籍借/也</hi>告急<hi>晉伐鄭鄭子駟如秦乞師曰大國在敝邑</hi>
<hi>之宇下是以告急</hi>同恤社稷之難　犯圍求救　犯師而出<hi>宋圍</hi>
<hi>華氏華登如楚乞師華貙以車十五乘犯師而出送之</hi>一宿之行<hi>史趙魏攻韓韓使陳筮如秦乞</hi>
<hi>師曰事急矣公雖病為一宿之行見穰侯穰侯曰急乎筮曰未急穰侯怒曰冠盖相望告敝邑言未急何筮曰</hi>
<hi>急將變</hi>孔清河太守乞師<hi>顔真卿為平原太守安禄山反清河太守使郡人李蕚来乞師</hi>
<hi>蕚曰聞公首奮𥚑唱大順河朔恃公為金城清河西鄰也有江淮租布備北軍號天下北庫計其積足以三平</hi>
<pb n="KR3k0008_WYG_054-17a"/>
<hi>原之有士卒可以一平原之衆公因而撫有以為腹心他城運之如臂使指耳真卿為出兵二千</hi>請乞<lb/>
兵淮南<hi>辛讜龎勛反攻杜惂於泗州圍三月救兵外敗城益危讜復請乞兵淮南與壯士徐珍千人夜</hi>
<hi>斬賊柵出見節度使令狐綯復詣浙西見審權</hi>平巢<hi>王重榮巢復振憂之與楊復光計復光曰我世與李</hi>
<hi>克用共憂患其人忠不顧難死義如己若乞師焉事蔑不濟乃遣使者約連和克用使陳景斯緫兵自嵐石赴</hi>
<hi>河中親帥師從之遂平巢</hi>往救必俱亡<hi>王珂朱全忠謂張存敬曰珂恃太原侮慢我爾持一繩縳</hi>
<hi>之存敬以兵數萬渡河進攻珂全忠率師繼進即劾珂交結克用為方鎮生事不可赦珂乞師太原為何絪所</hi>
<hi>迮不能進珂急使妻遺克用書曰賊攻我朝夕見俘乞食大梁矣克用荅曰道且斷往救必俱亡不如歸朝廷</hi>
<hi>同上傳</hi>乞師李克用<hi>劉仁恭敗退壁瓦橋卑辭歸窮於克用求救全忠環滄築而溝之内外援</hi>
<pb n="KR3k0008_WYG_054-17b"/>
<hi>絶人相食仁恭復從克用乞師使百輩往乃許本傳</hi>遣使乞兵契丹<hi>漢劉旻為折德扆所敗周</hi>
<hi>太祖崩旻聞之喜遣使乞兵契丹契丹遣楊衮將鐵馬萬騎及奚諸部兵五六萬人號稱十萬以助旻</hi>諸<lb/>
將疑鎔詐<hi>梁遣王景仁攻趙趙王王鎔来乞師諸將疑鎔詐未可出兵王不聽乃救趙敗梁軍</hi>
　　　救援<hi>十一</hi>
白掎角<hi>戎子駒支曰晋禦其上戎亢其下譬如捕鹿晉人犄之諸戎角之</hi>諸侯相滅亡齊<lb/>
不相救則桓公恥之<hi>榖梁</hi>匡救其災<hi>大國之於小國</hi>周禮宗伯以<lb/>
禬禮哀圍敗<hi>同盟者㑹財以救若宋災也</hi>矯命救人<hi>史魏信陵君無忌矯命令如姬</hi>
<hi>竊軍符於魏王卧内矯發晉鄙軍以救趙</hi>奉漏罋沃焦釡<hi>秦攻趙趙無食請粟於齊不與周子</hi>
<pb n="KR3k0008_WYG_054-18a"/>
<hi>曰趙齊楚之扞敵邑救趙之急若奉漏罋沃焦釡也</hi>患力不能救德不能覆<hi>漢閩越圍</hi>
<hi>東甌田蚡以不足煩中國嚴助曰患力不能救德不能覆蠻夷告急天子不救欲令安歸上曰太尉不足與計</hi>
輔車相依示不相援<hi>後漢馬武王霸攻周建武敗奔霸堅壁示不相援賊乘時輕進襲背</hi>
<hi>破之</hi>劉備求救於吕布<hi>布至謂諸軍曰𤣥德布弟也故相救布好解闘今植㦸營門射小支</hi>
<hi>中則諸軍皆罷一發中之諸軍皆伏遂罷兵此亦宜僚弄丸之類</hi>夜不相救<hi>世祖擊赤眉耿純伯</hi>
<hi>山營在前去衆營數里賊夜攻純純選敢死士出戰後敗之世祖明旦與諸將至營勞純曰昨夜困乎大軍不</hi>
<hi>可夜動故不相救也</hi>違詔不相救<hi>吳楚反攻梁梁急曰使使請救於周亞夫亞夫堅壁不出梁請</hi>
<hi>於帝帝詔亞夫救梁亞夫不奉詔但絶吳粮道吳食盡而退擊大敗之</hi>孔遣神策將援<hi>哥舒</hi>
<pb n="KR3k0008_WYG_054-18b"/>
<hi>曜拜東都汝洲行營節度使討李希烈屯襄城希烈遣衆萬人縱火攻柵殪人于壍以薄壘曜苦戰破之居數</hi>
<hi>月希烈自率兵三萬圍曜築甬道屬城矢集如雨帝遣神策將劉德信以兵三千援之又詔河南都統李勉出</hi>
<hi>兵相掎角勉以希烈在外許守兵少乘虚襲之希烈自解</hi>觀望莫肯救<hi>張巡傳賀蘭進明代巨節</hi>
<hi>度屯臨淮許叔冀尚衡次彭城皆觀望莫肯救巡復遣南霽雲如臨淮告急引進騎三十冒圍出賊萬衆遮之</hi>
<hi>霽雲左右射皆披靡既見進明進明曰睢陽存亡已决兵出何益霽雲曰城或未下如已亡請以死謝大夫叔</hi>
<hi>冀者進明麾下也房琯本以牽制進明亦兼御史大夫勢相埒而兵精進明懼師出且見襲又思巡威聲恐成</hi>
<hi>功初無出師意又愛霽雲壯士欲留之為大饗樂作霽雲泣曰昨出睢陽時將士不粒食已彌月今大夫兵不</hi>
<hi>出而廣設聲樂義不忍獨饗雖食弗下咽今主將之命不逹霽雲請置一指以示信歸報中丞也因拔佩刀斷</hi>
<pb n="KR3k0008_WYG_054-19a"/>
<hi>指一座大驚為出涕卒不食去指矢回射佛寺浮圖矢著甎曰吾破賊還必滅賀蘭此矢所以志也</hi>援矛<lb/>
刺賊<hi>李光弼有禆將援矛刺賊洞馬腹中數人又有迎賊不戰而郤者光弼召援矛者賜絹五百疋不戰</hi>
<hi>者斬</hi>詔入援<hi>北邙之敗朝恩羞其策繆故深忌光弼切骨而程元振尤疾之二人用事日謀有以中傷</hi>
<hi>者及来瑱為元振讒死光弼愈恐吐蕃㓂京師代宗詔入援光弼畏禍遷延不敢行及帝幸陜猶倚以為重數</hi>
<hi>存問其母以解嫌疑</hi>梁求救于晉<hi>劉處讓少為張萬進親吏萬進叛梁附晉梁遣劉鄩討之萬進</hi>
<hi>遣處讓求救于晉晉王方與梁相拒未能出兵處讓乃於軍門截耳而訴曰萬進所以見圍者以附晉也奈何</hi>
<hi>不顧其急茍不出兵願請死晉王壯之曰義士也為之發兵五代史</hi>俱受朝委共防患害<lb/>
<hi>張曲江邊鎮統軍詔俱受朝委共防患害何異一家况在絶域尤宜相援</hi>赴援<hi>梁太祖紀秦宗權聞盧瑭</hi>
<pb n="KR3k0008_WYG_054-19b"/>
<hi>等敗乃自將精兵數千柵北郊五月兖州朱瑾鄆州朱瑄來赴援</hi>敬瑭求援契丹<hi>敬瑭徙鎮</hi>
<hi>天平不受命曰太原地險而粟多吾當内檄諸鎮外求援契丹可乎梁紀</hi>卑辭歸窮<hi>劉仁恭敗退壁</hi>
<hi>瓦橋卑辭歸窮於李克用求救克用為侵邢治本傳</hi>
　　　將交惡<hi>十二</hi>
白廉藺<hi>史記㢘頗曰藺相如徒以口舌為勞我羞為之下見必辱之相如聞之不與争望則引車避曰</hi>
<hi>兩虎闘勢不俱生吾先國家之急後私讎頗聞之肉祖負荆謝罪史遷曰智勇兼之也</hi>兩虎私鬭<lb/>
<hi>後漢寇恂在潁川賈復部將犯法恂斬之復怒欲手刃恂恂每避後於帝坐相遇曰天下未定兩虎安得私闘</hi>
<hi>今日朕為解之遂交歡</hi>易諸將<hi>魏志帝欲假賈逵節曹休曰逵性剛侮易諸將不可以為督魏略曰</hi>
<pb n="KR3k0008_WYG_054-20a"/>
<hi>休怨逵遲呵使勑豫州拾棄仗逵曰為國作豫州不為拾棄仗與休更相表魏書云休欲罪逵逵絶無言</hi>吕<lb/>
蒙曰老母待卿食<hi>吳甘寧厨下小兒有過失投吕蒙蒙恐殺之不即還後寧齎酒禮與蒙母</hi>
<hi>蒙與升堂乃出厨下兒寧許不殺斯須還舩縳於桑樹自挽弓射殺之畢勑舩人増䌫解衣臥蒙大怒㑹鼓兵</hi>
<hi>欲攻寧蒙母徒跣曰至尊待汝如骨肉何以私怒甘寜蒙聞母言即自至寧舩笑曰老母待卿食寧嘘<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>曰負</hi>
<hi>卿即與蒙俱見母歡宴永日</hi>左傳郤至曰楚有六間其二卿相惡<hi>二卿</hi>
<hi>子重子反也此六間之一</hi>不可以私憾忘義<hi>魏張遼屯合肥孫權圍之李典曰不可以私憾</hi>
<hi>忘義率衆與遼破權</hi>陳武備相見<hi>晉王濬等伐吳濬不受渾節度濬先平吳後論功先後因不平</hi>
<hi>渾子濟亦數毁濬濬常疑渾渾詣濬濬陳武備然後相見其相疑如此</hi>孔私忿不成大功<lb/>
<pb n="KR3k0008_WYG_054-20b"/>
<hi>馬燧田昻降燧請以洺州𨽻抱真而用昭義副使盧𤣥卿為刺史兼魏博招討副使李晟兵前獨𨽻抱真抱真</hi>
<hi>亦請兼𨽻於燧以示協一然議者咎燧私忿交惡卒不成大功</hi>不協<hi>五代朱珍梁兵攻掠四方李唐賔常</hi>
<hi>與珍俱與珍威名畧等而驍勇過之珍嘗私迎其家置軍中太祖疑珍有異志遣唐賔伺察之珍與唐賔不協</hi>
<hi>唐賔不能忍夜走還宣武珍單騎追之交訴太祖前太祖兩惜其材為和解之</hi>大將不協<hi>郭虔瓘陜</hi>
<hi>王為安西都䕶詔䖍瓘為副䖍瓘與安撫招慰十姓可汗使那獻數持異交訴諸朝𤣥宗齎詔書諭解曰大將</hi>
<hi>不協小人以逞何功可圖</hi>互防飛謗<hi>陸贄奏議李建徽楊惠元兵馬狀四軍按壘羣帥異心論勢力</hi>
<hi>則懸絶髙卑據職名則不相統屬懷光輕晟等兵㣲位下而忿其制不從心晟等疑懷光養宼蓄姦而忿其事</hi>
<hi>多凌已端居則宜防飛謗欲戰則遞怒分功齟齬不和嫌釁遂起</hi>
<pb n="KR3k0008_WYG_054-21a"/>
　　　軍詐<hi>十三</hi>　<hi>取詐偽門事附</hi>
白雄傑之士因勢輔時作為權詐<hi>謂孫武事刑法志</hi>變詐　白<lb/>
起詐坑趙降卒四十萬　衛鞅請樂飲<hi>史記衛鞅遺魏公子卬書曰往</hi>
<hi>與公子驩今為兩國將不忍相攻可與公子靣相見㑹盟樂飲而罷以安秦魏卬以為然㑹飲伏甲兵攻卬敗</hi>
<hi>其軍</hi>豈尚詐謀哉　左實右偽<hi>偽以衣物為人形</hi>韓信擊魏益為<lb/>
疑兵<hi>陳舩欲渡臨晉而伏兵夏陽以木罌渡軍襲安邑</hi>晉將征南尚無掩襲之<lb/>
計<hi>羊祜尅日戰</hi>天兵逐北寧多變詐之謀　不待期而薄人<lb/>
於險無勇也　茍求詐勝<hi>匪念德功</hi>擊東南備西北<hi>周亞夫擊吳吳</hi>
<pb n="KR3k0008_WYG_054-21b"/>
<hi>奔壁東南亞夫備西北已而吳精兵果奔西北不得入也</hi>貿易衣服<hi>後漢虞詡字升卿為武都守不</hi>
<hi>滿三千兵土羌衆萬餘圍之詡陳兵令從東郭出北郭入貿易衣服迴轉數周羌恐而退設伏邀之大敗</hi>反<lb/>
間敵師<hi>太祖與韓遂書多所㸃竄如遂改定者遂將示馬超超果疑遂與太祖有應</hi>孔曵柴<lb/>
揚塵望者謂大軍至<hi>顔杲卿兼御史中丞傳檄河北言王師二十萬入土門遣郭仲邕領</hi>
<hi>百騎為先鋒馳而南曵柴揚塵望者謂大軍至日中傳數百里賊張獻誠方圖饒陽棄甲走</hi>張疑幟<lb/>
<hi>王雄誕與李子通戰蘇州却之子通以精兵保獨松嶺雄誕遣將陳當率千兵出不意乘髙蔽崦張疑幟夜縛</hi>
<hi>炬於樹徧山澤子通懼燒營遁保餘杭遂追擒之</hi>使牽類密者過陣<hi>李密王世充軍江淮</hi>
<hi>士出入若飛密兵心動世充督衆疾戰使牽類密者過陣譟曰獲密矣士皆呼萬歲密軍亂遂潰</hi>兵詭<lb/>
<pb n="KR3k0008_WYG_054-22a"/>
道<hi>盛彦師與史萬寶鎮宣陽李密叛謀出山南萬寶懼謂彦師曰密驍賊也以王伯當輔之挾思東歸之士</hi>
<hi>非計出萬全不為也殆不可當彦師笑曰請以數千兵為公梟其首萬寶問計答曰兵詭道也難豫言</hi>張<lb/>
疑屯虛幟<hi>楊恭仁為涼州揔管突厥頡利率衆數萬獵其境恭仁應機設拒張疑屯虛幟示之頡利</hi>
<hi>懼而走</hi>詐為糧車<hi>裴行儉突厥反蕭嗣業討賊不克詔行儉為定襄道行軍大揔管先是嗣業饋</hi>
<hi>糧數為虜鈔軍餒死行儉曰以謀制敵可也因詐為糧車三百乘車伏壮士五輩齎陌刀勁弩以羸兵挽進</hi>
紿降<hi>常逹拜隴州刺史時薛舉方彊逹敗其子仁杲斬首干級舉遣將仵士政紿降逹不疑厚加撫接士</hi>
<hi>政伺隙劫之并其衆二千歸賊</hi>陽約降<hi>李光弼入太原至德二載思明希德率髙秀巖牛廷珍將兵十</hi>
<hi>萬攻光弼光弼又潜溝營地將沉其軍乃陽約降至期以甲士守陴遣禆校出若送欵者思明大悦俄而賊數</hi>
<pb n="KR3k0008_WYG_054-22b"/>
<hi>千沒于塹城上鼓譟突騎出乘之俘斬萬計思明畏敗乃去</hi>紿賊曰吾糧盡明日當<lb/>
降<hi>初光弼謂李抱玉曰將軍能為我守南城二日乎抱玉曰過期何若曰棄之抱玉許諾即紿賊曰吾糧盡</hi>
<hi>明日當降賊喜歛兵待期抱玉已繕完即請戰賊忿欺急攻之抱玉出竒兵夾擊俘獲過當</hi>刻木作<lb/>
婦人衣絳披髮<hi>康承訓傳龎勛反引兵救豐刻木作婦人衣絳披髮兵過斫而火之</hi>夜叢<lb/>
萬炬疑賊<hi>郭子儀吐蕃犯武功乃遣知節為前鋒擊鼓讙山張旗幟夜叢萬炬疑賊初光禄卿殷仲</hi>
<hi>卿募兵藍田以勁騎先官軍為游奕直度滻民紿虜曰郭令公来㑹故將軍王甫結俠少夜鼓朱雀街呼曰王</hi>
<hi>師至吐蕃夜潰</hi>兵屯八百里<hi>黄巢攻臨安戍將董昌兵寡不敢戰伏數十騎莽中賊至伏弩射殺</hi>
<hi>賊將下皆走昌進屯八百里見舍媪曰有追至告以臨安兵屯八百里矣賊駭曰向數騎能困我况軍八百里</hi>
<pb n="KR3k0008_WYG_054-23a"/>
<hi>乎乃還</hi>多設疑兵<hi>李賛皇賜王宰詔意廣立虚塞多設疑兵盖為自防豈暇侵軼且欲偷安歲月</hi>
<hi>以老王師</hi>夜半食先雞鳴時鳴鼓角<hi>馬燧田悦知燧食乏深壁不戰燧令士齎十日</hi>
<hi>糧進營倉口與悦夾洹而軍造三橋逾洹日挑戰悦不出隂伏萬人將以掩燧燧令諸軍夜半食先雞鳴時鳴</hi>
<hi>鼓角而潜師並洹趨魏州令曰聞賊至止為陣留百騎持火待軍畢發匿其旁須悦衆渡即焚橋燧行十餘里</hi>
<hi>悦兵踰橋乘風縱火譟而前燧乃令士無動命除榛莽廣百歩為場募勇士五千人陣而待比悦至火止氣少</hi>
<hi>衰燧縱兵擊之田悦敗走橋已焚衆赴水死者不可計斬二萬級</hi>作機橋<hi>康承訓屯海州度賊至作</hi>
<hi>機橋維以長絙賊半度絙絶士溺死度者不得戰殱之</hi>縛藁為人<hi>張巡城中矢盡廵縛藁為人千</hi>
<hi>餘披黒衣夜縋城下潮兵争射之久乃藁人還得箭數十萬其後復夜縋人賊笑不設備乃以死士五百斫潮</hi>
<pb n="KR3k0008_WYG_054-23b"/>
<hi>營軍大亂焚壘幕追奔十餘里賊慙益兵圍之</hi>閉壘示怯<hi>五代王景仁初名茂章少從楊行宻梁遣</hi>
<hi>于友寧攻王師範師範乞兵於行宻遂斬友寧太祖聞友寧死以兵二十萬倍道而至景仁閉壘示怯伺梁兵</hi>
<hi>怠毁柵而出驅馳疾戰酣退坐召諸將飲酒已而復戰太祖登髙望見之得青州降人問飲酒者為誰曰王茂</hi>
<hi>章也太祖嘆曰使吾得此人為將天下不足平也梁兵又敗</hi>結草為人執以旗幟以<lb/>
驢負之<hi>同上劉鄩謂晉兵悉從莊宗赴魏而太原可襲乃結草為人執以旗幟以驢負之往来城上而</hi>
<hi>潜軍出黄澤闗襲太原晉兵望梁壘旗幟往来不知其去也以故不追</hi>詐為降書<hi>梁臣朱珍朱裕</hi>
<hi>奔于鄆州太祖乃還汴留珍攻鄆州珍去鄆二十里遣精兵挑之鄆人不出朱裕詐為降書隂使人召珍約開</hi>
<hi>門為内應珍信之夜率其兵叩鄆城門朱裕登陴開門内珍軍珍軍已入甕城而垂門發鄆人從城上磔石以</hi>
<pb n="KR3k0008_WYG_054-24a"/>
<hi>投之珍軍皆死甕城中珍僅以身免太祖不之責也</hi>賊疑救至<hi>黒齒常之垂拱中突厥復犯塞常之</hi>
<hi>率兵追擊至兩井忽與賊遇賊騎三千方擐甲常之見其囂以二百騎突之賊皆棄甲去其暮賊人至常之潜</hi>
<hi>使人伐木列炬營中若烽燧然㑹風起賊疑救至遂夜遁</hi>大舉九節度討慶緒<hi>將戰子儀</hi>
<hi>選善射三千士伏壁内誡曰須吾却賊必乘壘若等譟而射既戰偽遁賊薄營伏發注射如雨賊震駭王師整</hi>
<hi>而奮郭子儀傳</hi>許言救兵至<hi>葛從周太祖攻朱瑾于兖州未下留從周圍之瑾閉壁不出從周詐</hi>
<hi>言救兵至陽避之髙吳夜半潜還城下瑾以為從周已去乃出兵収外濠從周掩擊之</hi>
　　　軍矯命<hi>十四</hi>
白擅發<hi>漢書段㑹宗擅發戊巳校尉兵有詔許贖之</hi>陳湯矯命誅郅支<hi>朝廷以矯</hi>
<pb n="KR3k0008_WYG_054-24b"/>
<hi>制収繫按驗耿育言陳湯討絶域不覊之君係萬里難制之虜云云谷永訟陳湯策虜奮發報十年逋誅雪邊</hi>
<hi>吏宿恥執憲之吏致之大辟云云</hi>馮奉世<hi>字子明持節送大宛客因設其兵擊莎車王莎車王自殺</hi>
<hi>議封蕭望之以奉使有指而矯制違命雖有功不可為後法不宜封上善之</hi>矯制拜官<hi>魏鄧艾伐</hi>
<hi>蜀劉禪降輙依鄧禹故事承制拜禪驃騎送於京師司馬宣王使監軍衛瓘喻艾事當須報艾曰承制拜假以</hi>
<hi>安初附謂合權宜也</hi>漢魏春秋詔曰<hi>司馬法曰賞不踰日欲人速覩為善之利昔鄧禹入闗承</hi>
<hi>制拜季艾為河東守来歙承制拜髙峻為通路將軍皆非先請臨時刻印</hi>觀釁而動　以信<lb/>
事君<hi>節當慎守</hi>用權制敵<hi>利在/從宜</hi>在師律而貴貞<hi>豈綸言之可贖</hi>且不<lb/>
禀命<hi>其何議功</hi>士師雖許專征<hi>君命誠/難擅發</hi>禀命則不威<hi>專命則不孝</hi>
<pb n="KR3k0008_WYG_054-25a"/>
宜准灋論<hi>無從公贖</hi>請雖切於利便<hi>各自貽於矯誣</hi>大夫出境有可<lb/>
以安國家定社稷則專之可也<hi>傳</hi>茍利便宜<hi>則非專違</hi>使者<lb/>
以茍利國家專之可也　所司以未有君命何其速歟<lb/>
　上將誠為擇利<hi>監軍未可與權</hi>宜承破竹安可守株　師律<lb/>
尚貞<hi>兵符示信</hi>示不敢專　是謂臧凶<hi>豈宜刑放</hi>矯制取馬益軍<lb/>
<hi>後漢臧宫擊公孫述衆多食少轉輸不至時帝遣謁者詣岑彭有馬七百匹宫矯制取以自益晨乃進兵</hi>矯<lb/>
制赦罪人<hi>廣漢羣盜起拜孫寶子嚴為益州刺史親入山谷告諭羣盜非起意渠魁皆得悔過歸田</hi>
<hi>自劾矯制</hi>矯制受降<hi>馬援討五溪蠻宋均監軍援卒均以道逺士病乃矯制令吕仲奉制書入虜營</hi>
<pb n="KR3k0008_WYG_054-25b"/>
<hi>告以恩信而勒兵隨之蠻夷震怖斬大帥而降均為置吏而還自劾矯制世祖嘉之</hi>孔徙屯<hi>李晟㑹吐</hi>
<hi>蕃欲徃北帝議幸咸陽督戰懷光大駭疑帝奪其軍圖反益急晟與李建徽陽惠元皆聮屯適有使者到晟軍</hi>
<hi>晟乃令曰有詔徙屯即結陣趨東渭橋後數日懷光并建徽惠元兵惠元死之</hi>
　　　專命<hi>十五</hi>
白師在制命而已禀命則不威專命則不孝<hi>傳謂太子帥師</hi>魏<lb/>
絳戮楊干之僕公怒曰必殺魏絳絳曰軍事有死無犯<lb/>
為敬<hi>云云</hi>公跣而出<hi>謝之/也</hi>擅誅羌<hi>任延為武威太守坐擅誅羌左轉邵陵令</hi>討<lb/>
旁郡賊<hi>後漢李章為琅邪太守比海夏侯思反囚太守而據營陵章即發兵千人馳往擊之掾吏上章</hi>
<pb n="KR3k0008_WYG_054-26a"/>
<hi>曰二千石行不出界兵不擅發章按劒曰逆虜無狀此何可忍若坐討賊而死吾無恨遂引兵斬獲三百餘級</hi>
<hi>上狀帝嘉之</hi>不拘科制<hi>太守表鍾由守司𨽻持節督闗中諸軍委以事持節不拘科制</hi>專之<lb/>
可也<hi>大夫出云云見上注</hi>黄鬚兒<hi>魏鄢陵侯彰乘勝北至乘乾長史以上馬疲又授節度不得過</hi>
<hi>代違命輕敵彰曰帥師專行唯利所在縱敵非良將遂斬獲鮮卑太祖持彰鬚曰黄鬚兒意何大也</hi>將在<lb/>
軍君命有所不受<hi>諸葛亮數挑戰魏使辛毗仗節制兵司馬宣王固表請戰亮曰彼本無戰</hi>
<hi>心請戰者示武爾將在軍君命有所不受若能制吾豈千里而請戰耶</hi>擅紀功<hi>後漢馬緄鴻卿擊武</hi>
<hi>陵蠻有監軍張敞承宦官意表緄擅於江陵刻石紀功也</hi>違制受降<hi>朱祜仲先圍秦豐降檻車送洛</hi>
<hi>陽吳漢劾祜違制受降違將帥之任世祖不罪</hi>孔將得顓制<hi>裴度為淮西宣慰招討處置使是時</hi>
<pb n="KR3k0008_WYG_054-26b"/>
<hi>諸道兵悉中官統監自處進退度奏罷之使將得顓制號令一戰氣倍</hi>不從中治<hi>李靖五代孫彦</hi>
<hi>芳家故藏高祖太宗賜靖詔書數函上之一曰兵事節度皆付公吾不從中治也</hi>兵多則難用<lb/>
將衆則不一<hi>白居易河朔復亂深州圍益急居易上言兵多則難用將衆則不一宜詔魏博澤潞</hi>
<hi>定滄四節度令各守境以省度支</hi>安於專行病於羈制<hi>陸宣公奏議凡在執干戈而衛</hi>
<hi>社稷者皆自謂勲業由已義烈發心安於專行病於羈制陛下宜俯徇斯意因而委之遂其所安獲其所病敦</hi>
<hi>以付授之義固以親信之恩假以便宜之權</hi>制得自專權得自縱<hi>李觀上宰相安邊書</hi>
<hi>擇一虎臣練萬虎賁使制得自專權得自縱</hi>將無分權則成功<hi>同上夫兵有專制則畢力</hi>
<hi>將無分權則成功</hi>凡臨軍對冦士卒不用命竝得專行其罰<hi>唐六</hi>
<pb n="KR3k0008_WYG_054-27a"/>
<hi>典兵部</hi>下多專命<hi>吳世家撫州危金諷叛彭彦章彭玕危伃倡皆叛隆演問嚴可求誰可用者可</hi>
<hi>求薦周本時本方敗可求彊起之本曰蘇州之敗非怯也乃上將權輕而下多專命爾若必見任願無用偏禆</hi>
<hi>乃請兵戰於象牙潭執金諷彦章</hi>葛從周<hi>太祖遣攻劉守文以蔣暉監其軍暉語諸將曰吾王以我</hi>
<hi>監諸將今燕兵来不可迎戰從周怒曰兵在上將豈監軍所得言</hi>
　　　專殺<hi>十六</hi>
白穰苴斬莊賈<hi>見軍政令門注</hi>斬監軍御史穿軍壘<hi>漢胡建字子孟守君</hi>
<hi>政丞監軍御史穿北軍壘垣為賈區注小菴屋坐買賣也胡建斬御史出城奏於懷中曰穿窬不由路是謂姦</hi>
<hi>臣按軍法正無屬將軍有罪以聞二千石以下行法焉制曰國容不入軍軍容不入國建何疑</hi>將在别<lb/>
<pb n="KR3k0008_WYG_054-27b"/>
屯殺人<hi>秦彭事見偏将門注</hi>孫策斬逃騎士<hi>孫䇿事見背軍門注</hi>晉<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>官志<lb/>
云<hi>使持節為上持節次之假節為下使持節得殺二千石以下持節得殺無官位人若軍事得與使持節同</hi>
<hi>假節唯軍事得殺犯令者江左以來都督中外尤重唯王導乃居之</hi>孔殺偏禆<hi>李元諒李懷光反與</hi>
<hi>馬燧渾瑊討之其將徐廷光素易元諒元諒見韓游瓌曰彼詬吾祖今日斬之子助我乎許諾既而遇諸道即</hi>
<hi>數其罪叱左右斬之詣燧謝燧大怒將殺元諒游瓌見曰殺一偏禆尚爾即殺一節度法宜如何燧黙然元諒</hi>
<hi>請輸錢百萬勞軍自贖瑊亦為請燧赦之帝以專殺恐有司劾治前詔勿論</hi>麾下為股慄<hi>哥舒</hi>
<hi>翰事王忠嗣署衙將翰能讀左氏春秋漢書通大義䟽財多施予故士歸心為大斗軍副使佐安思順不相下</hi>
<hi>忠嗣更使討吐蕃副將倨見翰怒立殺之麾下為股慄</hi>斬陴者披闔内軍<hi>郭子儀至德二</hi>
<pb n="KR3k0008_WYG_054-28a"/>
<hi>載攻賊崔乾祐於潼闗乾祐敗退保蒲津㑹永樂尉趙復河東司户參軍韓旻司士徐景及宗室子鋒在城中</hi>
<hi>謀為内應子儀攻蒲復等斬陴者披闔内軍乾祐走安邑安邑偽納之兵半入縣門發乾祐得脱身走</hi>殺<lb/>
大將<hi>路嗣恭後為郭子儀朔方節度留後大將孫守亮擁重兵驕蹇不受制嗣恭因稱疾守亮至即殺之</hi>
<hi>一軍大震</hi>乘馬不避者即時榜殺<hi>栁公綽拜京兆尹方起府有神策校乘馬不避者即</hi>
<hi>時榜殺帝怒其專殺公綽曰此非獨試臣乃輕陛下法帝曰既死不以聞可乎曰臣不當奏在市死職金吾在</hi>
<hi>坊死職左右巡使帝乃解</hi>非用髙瑀不能安<hi>李長至乃曰為我白宰相徐州專殺李聽親吏</hi>
<hi>非用髙瑀不能安因瞑目</hi>斫父墓射殺<hi>栁仲郢遷侍御史有禁卒誣里人斫父墓栢射殺之吏以</hi>
<hi>專殺論而中尉䕶免其死仲郢監罰執曰賊不死是亂典刑遂獨詔京兆杖之不監朝廷嘉其守本傳</hi>
<pb n="KR3k0008_WYG_054-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白孔六帖卷五十四<lb/>
</p>
<p>
</p>
  </div>
</body>
</text>
</TEI>
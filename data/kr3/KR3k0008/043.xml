<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白孔六帖卷四十三</head>
    <p>
<pb n="KR3k0008_WYG_043-1a"/>
欽定四庫全書<lb/>
　白孔六帖卷四十三　　唐　白居易　原本<lb/>
　　　　　　　　　　　宋　孔　傳　續撰<lb/>
　　官闕惡<hi>一</hi>　　　　休假<hi>二</hi>
　　舉薦<hi>三</hi>　　　　　舉選<hi>四</hi>
　　知人<hi>五</hi>　　　　　藻鑒<hi>六</hi>
　　失所舉<hi>七</hi>
　　　官闕惡<hi>一</hi>
<pb n="KR3k0008_WYG_043-1b"/>
白毁舊府<hi>晉羊祜督荆州時長吏䘮官人多毁舊府祜以死生有命下征鎮禁之</hi>請替惡<lb/>
闕<hi>范甯求補豫章帝曰不宜令守無以身試死甯臨行上䟽云云公亮於幽顯可以經夷險而不變</hi>不<lb/>
敢居官舎<hi>晉樂廣為河南尹官舎多怪前尹不敢居廣居之</hi>孔菑除其署<hi>李吉甫改</hi>
<hi>郴饒二州㑹前刺史繼死咸言牙城有物怪不敢居吉甫命菑除其署以視事云</hi>以栁易播<hi>中山</hi>
<hi>劉夢得亦在遣中當詣播州子厚泣曰播州非人所居而夢得親在堂吾不忍夢得之窮無辭願以栁易播遇</hi>
<hi>有以夢得事白上者於是改連州韓文</hi>五谿不毛處<hi>劉禹錫傳叙張九齡為宰相建言放臣悉</hi>
<hi>徙五谿不毛處然九齡自内職出始安有瘴癘之歎罷政事守荆州有拘囚之思身出荒陬一失意不能堪矧</hi>
<hi>華人士族必致醜地然後快意哉</hi>天荒闕<hi>忻州刺史是天荒闕盖厯任多死時有金吾郎將任此官</hi>
<pb n="KR3k0008_WYG_043-2a"/>
<hi>舎果有蛇怪後亦絶之饒州餘干令宅亦如此南部新書</hi>勸易署寢<hi>李珏治淮南三節度皆卒於鎮</hi>
<hi>人勸易署寢珏曰上命我守揚州是實正寢若何去之</hi>戸部為凶官<hi>畢搆進戸部尚書乆之移</hi>
<hi>疾帝手䟽醫方賜之當時以户部為凶官遽改太子詹事冀其愈㑹卒</hi>邠署相傳刺史視<lb/>
其壞莫敢葺<hi>李聽拜邠寧節度使邠署相傳不利治垣舎前刺史視其壞莫敢葺聽曰將出鑿凶</hi>
<hi>則何避治署亟使新之卒無畏</hi>
　　　休假<hi>二</hi>
白休謁　休請　從吉　休沐　歸休　請給長假<hi>並假</hi>
<hi>名也</hi>予告賜告<hi>漢律令二千石有予告有賜告予告者在官有功最法所當得者也賜告者病滿三</hi>
<pb n="KR3k0008_WYG_043-2b"/>
<hi>月當免天子優賜其告帶印綬將官屬歸家治疾至成帝時賜告不得歸家自馮野王始杜欽言於王鳳曰竊</hi>
<hi>見令云吏二千石告過長安謁不分別賜予今有司以為予告得歸賜告不得是一律兩科失省刑之意夫三</hi>
<hi>最予告也注在官連有三最則得予告也或病滿賜告詔恩也今告則不得失輕重之意鳳不聽竟坐野王後</hi>
<hi>遂為常也</hi>過長安謁<hi>漢令曰吏二千石過長安謁注云謁者自謁得告也律吏二千石已上告歸歸</hi>
<hi>寧道不過行在所者便道之官無辭</hi>漢律五日一沐<hi>漢律吏得五日下言休息以洗沐也</hi>晉<lb/>
令一月五給<hi>晉令給假者一月五給一年之戸六十日為限里内者病疾中延二十日及道政觧</hi>
<hi>故九十五日也</hi>解職<hi>晉起居注武帝詔大臣/疾假滿三月不差解職</hi>弔死問疾<hi>後漢祝晧字子</hi>
<hi>春篤於仁義為吏休歸先周旋鄉里弔死問疾畢乃還家</hi>恤䘮拜老<hi>後漢呉馮字子髙為郡吏毎休</hi>
<pb n="KR3k0008_WYG_043-3a"/>
<hi>假先存恤行䘮孝子次瞻疾病畢拜覲耆老然後還家</hi>定省<hi>宋書王敬則子恢之為秘書郎恢之常請</hi>
<hi>假東還定省</hi>遊集<hi>世說車武子為侍中與東亭/諸人期共遊集乃早請給</hi>荷擔<hi>後漢許荆字子</hi>
<hi>張家貧為吏休假嘗單歩荷擔清節稱於鄉黨</hi>䇿杖<hi>後漢范丹字史雲為郡功曹每休假常單歩䇿杖</hi>
山郎<hi>漢書故事郎出錢市財用給文書乃得出名曰山郎注云山財所出故曰山郎移病盡一日輒償一</hi>
<hi>休注云出財者能休常在外貧者實病皆以休假償之其豪富郎日出遊戯或行錢得善部貨賂流行傳相放</hi>
<hi>效楊惲為中郎將罷山郎移長度大司農以給財用其疾病休謁洗沐皆以法令從事郎皆化之莫不自勵</hi>
不肯休<hi>薛宣為馮翊賊曹掾張扶至日獨不肯休坐曹治事宣出教曰盖禮貴和人道尚日至吏以令</hi>
<hi>休所繇來久曹雖有公事家亦望私恩掾宜從衆歸對妻子設酒肴請鄰里一笑相樂亦可矣扶大慙</hi>不<lb/>
<pb n="KR3k0008_WYG_043-3b"/>
與休<hi>魏志劉類為宏農守使不與休假專使為不急也</hi>退食自公　休沐未嘗<lb/>
出門<hi>張安世精力於職</hi>多病賜告<hi>汲黯多病疾且滿三月上嘗賜告者數焉終不愈</hi>不<lb/>
欲出<hi>文帝幸鄧通通亦愿謹不外交雖賜洗沐不欲出也</hi>又<hi>董賢聖卿便僻善媚毎賜沐浴不省出歸</hi>
<hi>常留中視醫藥哀帝乃詔賢妻得通籍入殿中</hi>違假<hi>史李園求事春申君為舎人謁歸故失期還謁春申</hi>
<hi>問之對曰齊王使求臣女弟與使者飲故失期也</hi>又<hi>賈逵梁道為豫州刺史兵曹從事受前刺史假逵到</hi>
<hi>數月乃還逵考竟免之</hi>不限日拜墓假<hi>晉陸煜仕錄尚書求歸鄉里拜墳墓有司奏舊制假</hi>
<hi>六十日顔含馮懐以為煜居台司受託付大臣之義夲在忘忌既蒙詔許省墳墓豈容有期愚謂宜還自還不</hi>
<hi>湏制日詔從之</hi>葬妻<hi>魏舒元陽為尚書三娶妻皆亡是年自表乞假葬妻詔賜地及錢</hi>孔休沐<lb/>
<pb n="KR3k0008_WYG_043-4a"/>
如令<hi>李德裕元和後數用兵宰相不休沐或繼火乃得罷德裕在位雖遽書警奏皆從容裁决率午漏下</hi>
<hi>還第休沐如令沛然若無事時</hi>得告還鄉里<hi>高智周為侍讀得告還鄉里嘆曰進不知退取禍之</hi>
<hi>道也即移病去</hi>太學生謁急<hi>狄仁傑太學生謁急后亦報可仁傑曰人君惟生殺柄不可假人至</hi>
<hi>簿書期㑹宜責有司學徒取告丞簿職耳若為報可則胄子數千凡幾詔邪為定令示之而已后納其言</hi>遇<lb/>
休日使至第召<hi>王琚毎見閤中視日簿乃得出遇休日使至第召之</hi>謁告上冢<hi>魏元</hi>
<hi>忠謁告上冢詔宰相諸司長官祖道上東門賜錦袍給千騎四人侍賜銀千兩</hi>許休澣<hi>張薦顔真卿為</hi>
<hi>李希烈所拘遣兄子峴及家僕奏事五輩皆留内客省不得出薦上䟽望許休澣告以安否䟽奏盧杞持之不</hi>
<hi>報</hi>休沐遂兹日<hi>韋應物休沐東還貴胄里詩休沐遂兹日一來還故墟</hi>休沐去人<lb/>
<pb n="KR3k0008_WYG_043-4b"/>
逺<hi>髙齊出林杪答李博士上</hi>公門懸甲令澣濯遂其私<hi>授衣日還田里詩上</hi>
　　　舉薦<hi>三</hi>　<hi>不薦士附</hi>
白禹稱善人不善人逺矣<hi>稱舉也</hi>舉不失德　出淹滯<hi>趙宣</hi>
<hi>子為政</hi>振廢滯　祁奚舉善<hi>舉讎舉子君子曰能舉善矣</hi>利其翹楚<lb/>
務在擇人　選於衆<hi>舜有天下選於衆舉臯陶不仁者遠矣湯有天下選於衆舉伊尹不</hi>
<hi>仁者遠矣</hi>烝我髦士<hi>烝進也</hi>夫舉無他唯善所在　選於衆<lb/>
所試<hi>如有所譽者其有所試矣</hi>無求備於一人　或以事舉或以德<lb/>
進或以言揚　待舉待取<hi>儒有席上之珍以待聘忠信以待舉力行以待取</hi>推<lb/>
<pb n="KR3k0008_WYG_043-5a"/>
賢而進<hi>儒有推賢而進達之不望其報其舉賢援能有如此者援引也</hi>善不可失　取<lb/>
節於葑菲　考其德藝<hi>周禮</hi>舉以賢良<hi>漢令諸侯舉賢良方正直言極諫之</hi>
<hi>士秀才茂才輒以名聞</hi>引薦白屋<hi>韓/子</hi>對揚紫殿<hi>劉/琨</hi>非常之才<hi>不次之用</hi>
進賢推士<hi>鄭當時好進賢推士</hi>推擇<hi>捜/揚</hi>濟濟多士　舉類<hi>傳惟其善故能</hi>
<hi>舉其類</hi>顯忠遂良　旁求　上薦　登庸羣材<hi>允釐庶政</hi>人代<lb/>
天工雍熈可致<hi>賢為國寶側陋必揚</hi>當側席之求<hi>膺及門之選</hi>道既日<lb/>
彰<hi>賢亦歲貢</hi>稽諸虞典審九德而擇賢考彼漢章懸四科而<lb/>
取士<hi>漢三公辟召以四科取士一曰德行高妙二曰通經學三曰饒法令四曰剛毅多略也漢書</hi>進<lb/>
<pb n="KR3k0008_WYG_043-5b"/>
賢達吏<hi>周禮太宰以八統御萬人三曰進賢四曰使能七曰達吏謂一舉勤勞之小吏也</hi>賢能<lb/>
之書<hi>周禮卿大夫獻賢能之書于王王再拜受之登于天府注書書賢者名也王拜受之重得賢也</hi>及<lb/>
門<hi>進士之門</hi>同升諸公　君子于時實惟難進<hi>主司取士亦不易知</hi>俊<lb/>
造<hi>俊士造士也</hi>士之秀者　始以名稱<hi>終因/事舉</hi>舉賢使能<hi>禮</hi>既<lb/>
升歌於鹿鳴<hi>將接武於鴻漸</hi>請效禹稱善人<hi>庶使衛多君子</hi>推轂　坐<lb/>
舉人<hi>漢華陰守丞嘉上封事言朱雲可試守御史大夫坐之</hi>拔茅<hi>易拔茅茹以其彚征吉言賢人</hi>
<hi>能進拔同類也</hi>無行<hi>韓信家貧無行/不得推擇為吏</hi>薦武士<hi>叔孫通專言群盗壯士進之弟子百</hi>
<hi>餘人怨通通曰漢王方蒙矢石諸生寧能鬬邪</hi>狐裘反衣<hi>漢楊興言於史髙曰將軍所舉不過門下</hi>
<pb n="KR3k0008_WYG_043-6a"/>
<hi>賔客富貴在身烈士不舉是有狐白裘而反衣之平原匡衡材智有餘隨牒逺方髙乃辟衡爲儀曹吏</hi>提<lb/>
衡<hi>張湯杜周相爲提衡</hi>引重<hi>竇嬰灌夫二人相爲/引重引重相稱舉也</hi>處士薦人<hi>符融公府</hi>
<hi>連辟皆不應太宗薦代有名稱到官請融相見融徃薦逹郡士范甯韓卓孔伷三人因辭自絶</hi>抗孤士<lb/>
<hi>朱穆曰韓安國之操不能抗一孤士況其下乎</hi>爲將用儒士<hi>後漢祭遵爲將軍取士皆用儒術</hi>
有私<hi>或問第五倫公有私乎對曰人有與吾千里馬者雖不受毎三公有所與送心不能忘亦終不用豈</hi>
<hi>能謂無私</hi>賔薦士不薦士<hi>後漢杜宻爲北海相去官居潁川毎謁郡守多所陳託同郡劉勝字</hi>
<hi>季陵亦自蜀郡告歸閉門掃軌無所干及太守王昱謂宻曰劉季陵清髙士宻知昱激已對曰勝位爲大夫是</hi>
<hi>禮上賔而知善不薦聞惡無言隱情惜已同於寒蟬此罪人也令宻達力行之士不亦萬分之一乎昱慙而服</hi>
<pb n="KR3k0008_WYG_043-6b"/>
<hi>其言</hi>恥舉主<hi>張儉元節舉茂才以刺/史非其人謝病不起</hi>兄弟頻舉<hi>呉劉繇字正禮兄岱</hi>
<hi>字公山平原陶丘洪薦劉岱後欲舉正禮刺史曰前年已舉公山洪曰若明公用公山於前擢正禮於後所謂</hi>
<hi>御二龍於長途騁騏驥於千里也</hi>卧龍<hi>蜀先主屯新野徐庻曰諸葛孔明卧龍也不可屈致將軍宜枉</hi>
<hi>駕</hi>管庫<hi>趙文子爲政舉管庫之士/七十有餘家死不屬其子</hi>薦盜<hi>管仲於群盜中拔二人用之曰</hi>
<hi>可人也其所與游僻也</hi>察舉揚厯<hi>魏王基舉管寧曰優賢揚厯注揚其所能而厯試</hi>出自<lb/>
幽谷遷于喬木<hi>詩</hi>伐木丁丁鳥鳴嚶嚶<hi>喻朋友相引薦</hi>薦延年<lb/>
舉自代<hi>丙吉病上問誰可代君對曰杜延年明法度于定國執憲議詳平也陳萬年篤厚於行後皆稱</hi>
<hi>職上以爲有知人之鑒</hi>又<hi>呉周瑜病於鎮/舉魯肅自代</hi>又<hi>鍾皓爲功曹太守問誰可代曰西門亭長</hi>
<pb n="KR3k0008_WYG_043-7a"/>
<hi>陳寔寔曰鍾君似不察人何獨我知</hi>不薦士<hi>詔舉武猛士賀良無所薦上問之曰平生未常交士衛鞅</hi>
<hi>因景監見人知其不約今士得臣舉亦非榮故不敢薦之也</hi>不舉雜學<hi>山簡季倫領吏部上䟽請</hi>
<hi>公卿各舉所知廣得才之路毎聽政曰令公卿先議選舉各言所見鄉邑尤異者皆以名奏主者隨缺先叙是</hi>
<hi>爵人於朝與衆共之義朝廷從之</hi>邑宰舉<hi>魯恭爲中牟令薦名士方帝即徵方與公卿所舉同</hi>有<lb/>
瘡不舉<hi>張輔孟侯爲東郡守郡吏王青祖父與翟義同起兵攻王莽莽燒殺之父隆爲都尉功曹青爲</hi>
<hi>小吏與父俱從都尉遇賊隆以身衛全都尉死於難青亦被矢前太守以青有金瘡不舉輔歎其一門忠義遂</hi>
<hi>薦青三世死節宜蒙顯異</hi>辭舉<hi>鄧攸伯道祖父殷有賜官勅攸受之後太守勸攸官欲舉爲孝廉攸曰先</hi>
<hi>人所賜不可改之</hi>孔奬薦後進<hi>李百藥好/奬薦後進</hi>宰相職當進賢<hi>李吉甫始</hi>
<pb n="KR3k0008_WYG_043-7b"/>
<hi>執政以情謂裴垍曰吾落魄逺裔更十年始相天子此日人物吾懵不及知且宰相職當進賢任能君精鑒爲</hi>
<hi>我言之垍即崖略䟽三十許人吉甫籍以薦于朝天下翕然稱得人</hi>推轂士<hi>于休烈樂賢下善推轂士</hi>
<hi>甚衆</hi>刺舉不阿<hi>王播知雜事刺/舉不阿有能稱</hi>所取多才寔士<hi>王鐸爲禮部侍郎所</hi>
<hi>取多才寔士爲世稱誦</hi>時時進賢才偉望<hi>李訓時時進賢才偉望以恱士心人皆感之</hi>
或自寒冗躐進至侍從<hi>太平公主有所論薦或自寒冗躐進至侍從旋踵將相</hi>所<lb/>
薦贏四十人<hi>杜淹檢校吏部尚書參豫朝政所薦贏四十人後皆知名</hi>樂引後進<hi>于志</hi>
<hi>寧愛賔客樂引後進然多嫌畏不能有所薦逹也</hi>互相推引<hi>薛登爲左補闕時選舉溢甚乃上䟽</hi>
<hi>曰比觀舉薦類不以才馳聲假譽互相推引非所謂報國求賢者也</hi>閻立本薦狄仁傑<hi>授并</hi>
<pb n="KR3k0008_WYG_043-8a"/>
<hi>州法曹</hi>薦使君美於朝<hi>郭翰者嘗爲御史廵察隴右多所按劾至寧州狄仁傑爲刺史民争</hi>
<hi>言有異政翰就館以筆紙置于案謂僚屬曰入其境其政可知願薦使君美于朝毋久留即命駕去</hi>三品<lb/>
至九品並得薦士<hi>魏元同上䟽制書三品至九品並得薦士此誠仄席旁求意也但褒貶不</hi>
<hi>明故上不憂黜責下不盡捜揚</hi>薦于朝<hi>李滋客荆郢間起學廬講授建中初黜陟使趙賛薦于朝起處</hi>
<hi>士授試校書郎</hi>奬士類拔孤仄<hi>李景譲性奬士類拔孤仄李蔚楊知退皆所推引</hi>舉引<lb/>
寒俊<hi>鄭薰再知禮部舉引寒俊士類多之</hi>請臺閣長官得自薦其屬<hi>陸贄秉政</hi>
<hi>始請臺閣長官得自薦其屬有不職坐舉者</hi>用人之長<hi>張說善用人之長多引天下知名士以佐</hi>
<hi>佑王化粉澤典章成一王法</hi>以恩終始<hi>張嘉貞有嗜進者汲引之能以恩終始所薦中書舍人苖</hi>
<pb n="KR3k0008_WYG_043-8b"/>
<hi>延嗣等皆位清要日與議政事故當時語曰令君四俊苗呂崔貟</hi>愛善無遺<hi>李吉甫引薦賢士大</hi>
<hi>夫愛善無遺</hi>并表其書<hi>竇群傳啖助春秋學著書數十篇蘇州刺史韋夏卿薦之朝并表其書報</hi>
<hi>闕不召</hi>選德進賢初不計私<hi>韋表微翰林學士缺人人争薦丞相所善者表微獨薦韋</hi>
<hi>處厚人服其公進知制誥後與韋處厚議増選學士復薦路隋處厚以諸父得表微因曰隋位崇入且翁右奈</hi>
<hi>何答曰選德進賢初不計私也</hi>不因介紹<hi>張行成補殿中侍御史糾劾嚴正太宗以爲能謂房元齡</hi>
<hi>曰古今用人未嘗不因介紹若行成者朕自舉之無先容也</hi>每以用人爲先<hi>朱敬則及執政</hi>
<hi>毎以用人爲先細務不省也嶺表蠻叛以裴懐古有文武才用爲桂州都督蠻服其威惠相率降薦魏知古爲</hi>
<hi>鳯閣舍人張思敬爲右史皆稱職</hi>大才當大用<hi>韋安石蘇良嗣當國謂安石曰大才當大用</hi>
<pb n="KR3k0008_WYG_043-9a"/>
薦書參同<hi>薛珏左遷峽州刺史建中初德宗命使者分諸道察官吏升黜焉而李承狀珏之簡趙賛</hi>
<hi>言其廉盧翰稱其肅薦書參同於是拜中散大夫賜金紫</hi>舉智謀果決才堪統衆者<lb/>
<hi>來瑱累遷殿中侍御史伊西北廷行軍司馬詔舉智謀果決才堪統衆者拾遺張鎬薦瑱能斷大事有禦侮才</hi>
<hi>擢潁川太守充招討使</hi>中人尉薦<hi>呂諲哥舒翰敗潼關諲西趨靈武由中人尉薦肅宗才之拜御</hi>
<hi>史中丞</hi>取材者數十人揔牙兵<hi>及爲尹奏取材者數十人揔牙兵故威惠兩行</hi>求<lb/>
才者貴廣<hi>陸贄</hi>蕭昕<hi>始薦張鎬來瑱在禮部擢杜黄裳高郢裴垍其後鎬興布衣不數年位將</hi>
<hi>相瑱爲將有威名黄裳等繼輔政並爲名宰</hi>登崇俊良<hi>韓愈進學解曰方今聖賢相逢治具畢張</hi>
<hi>抜去兇邪登崇俊良占小善者率以錄名一藝者無不庸</hi>薦進才髦<hi>李季卿在朝薦進才髦</hi>文<lb/>
<pb n="KR3k0008_WYG_043-9b"/>
享氣方直才任諫諍<hi>李邕特進李嶠與監察御史張廷珪薦邕文享氣方直才任諫諍乃</hi>
<hi>召拜左拾遺</hi>知賢而舉仁也<hi>邕下獄當死孔章上書天子曰明主舉能而捨過又曰知賢而</hi>
<hi>舉仁也</hi>言於𤣥宗召見金鑾殿<hi>李白賀知章見其文歎曰子謫仙人也言於𤣥宗召</hi>
<hi>見金鑾殿</hi>愛奬士類<hi>李華愛奬士類名隨以重若獨孤及韓雲卿韓㑹李紓柳識崔祐甫皇甫冉謝</hi>
<hi>良弼朱巨川後至執政顯官</hi>可使尺澤之鯢奮鱗而震海宻網之鳥<lb/>
舉羽而翔霄<hi>子之一名何足就矣柳宗元上權補闕</hi>不叩而響不介而合<lb/>
<hi>則其舉而至而其感亦甚同上</hi>舉賢本無私<hi>劉竒長壽中爲天官侍郎薦張鷟司馬鍠爲監察御</hi>
<hi>史二人因申屠瑒以謝竒正色曰舉賢本無私何見謝聞者皆竦</hi>玉不韜輝<hi>唐呂温房元齡賛網</hi>
<pb n="KR3k0008_WYG_043-10a"/>
<hi>羅遺賢推轂群英玉不韜輝蘭無沈馨文粹</hi>藏用守道有歲年<hi>崔顥薦樊衡書雖白面書</hi>
<hi>生有雄膽大略藏用守道有歲年</hi>無蔽賢之咎<hi>一品集舉自代所冀虞丘無蔽賢之咎臧孫無</hi>
<hi>竊位之譏</hi>好提掖士大夫<hi>許孟容好提掖士大夫天下清議上之</hi>有所薦進劾<lb/>
爲朋黨<hi>李安期帝屢責侍臣以不能進賢安期進曰十室之邑且有忠信天下至廣不爲無賢比見公</hi>
<hi>卿有所薦進劾爲朋黨若陛下忘其親讎惟才是用塞讒毁路其誰敢不竭忠以聞上乎帝嘉納</hi>帝譲<lb/>
不推賢進善<hi>權萬紀言治銀帝譲不推賢進善</hi>鮮有簡拔<hi>蕭俛居位頗介謹持法重</hi>
<hi>名器狹於用人毎除吏常憂不稱鮮有簡拔</hi>非文詞者擯而不用<hi>常衮懲元載敗窒賣</hi>
<hi>官之路然一切以公議格之非文詞者擯而不用故世謂之濌伯以其濌濌無賢不肖之辨云</hi>進退士<lb/>
<pb n="KR3k0008_WYG_043-10b"/>
大夫<hi>鄭注進退士大夫撓骫朝法賢不肖淆亂以爲弛張當然</hi>未踰年除吏八百貟<lb/>
<hi>崔祐甫改中書侍郎未踰年除吏幾八百貟莫不諧允</hi>請自代<hi>令狐彰方疾甚表吏部尚書劉晏工</hi>
<hi>部尚書李勉堪大事請以自代代宗得表咨悼</hi>妄進者少衰<hi>周墀同平章事河東節度使王宰重</hi>
<hi>賂權倖求同平章事領宣武墀言天下大鎮如并汴者纔幾宰之求何不厭宣宗納之駙馬都尉韋譲求爲京</hi>
<hi>兆持不與繇是妄進者少衰</hi>
　　　舉選<hi>四</hi>
白觀國之光利用賔于王<hi>易</hi>我有好爵　鴻漸于陸<hi>于陸</hi>
<hi>于磐漸進之義</hi>遷喬　烝我髦士<hi>烝進/也</hi>翹翹錯薪言刈其楚<hi>詩</hi>
<pb n="KR3k0008_WYG_043-11a"/>
獻賢能之書<hi>周禮鄉老及鄉大夫群吏獻賢能之書于王王再拜受之登于天府</hi>禮凡語<lb/>
郊者必取賢斂才焉<hi>或以德進或以事舉或以言揚</hi>樂正論造士之秀<lb/>
者升於司馬曰進士論辨然後使之司馬辨論官材論<lb/>
進士之賢者以告于王而定其論<hi>各署其所長也</hi>舉不失選<hi>傳</hi>
署行議年<hi>髙詔中丞執法郡守舉有明德者遣詣相府署行議年年幾也行狀也</hi>計偕<hi>武詔</hi>
<hi>吏人有明當世之務習先儒之術者縣次續食令與計偕縣次給之食</hi>仲舒發之<hi>武帝隆儒術及</hi>
<hi>仲舒對䇿明孔氏抑百家立興學校州郡舉孝廉茂才皆仲舒發之</hi>三適<hi>武帝時公卿議曰古者諸侯貢</hi>
<hi>士一適謂之好德再適謂之賢三適謂之有功乃加九錫以弓矢車馬也不貢士一則黜爵再則黜地三而削</hi>
<pb n="KR3k0008_WYG_043-11b"/>
<hi>地畢矣不舉孝不奉詔以不敬論不察廉不勝任當免奏可也</hi>本仁祖義褒德録賢五<lb/>
帝三王所由昌也<hi>武詔</hi>得真<hi>宣帝詔舉廉吏誠欲得真也吏六百石位左右有罪自今</hi>
<hi>以來毋得注云不復舉爲廉吏也</hi>内惡未發<hi>平帝詔諸有贓及内惡未發而薦舉者勿案驗也</hi>
四科<hi>漢制見上薦舉門</hi>三互<hi>後漢以州郡相黨人情比周乃制婚姻家及兩州人士不傳對相監</hi>
<hi>臨後有三互法禁忌轉宻選用艱難蔡邕上䟽宜去三互法帝不省言竟不用</hi>限口舉人<hi>後漢丁鴻</hi>
<hi>與司空劉萬上言自今郡國率二十萬歲貢孝廉四十萬二人六十萬三人八十萬四人以此爲增減不滿二</hi>
<hi>十萬二歲一人不滿十萬口三歲一人蠻夷錯雜不爲數魏令十萬户察孝廉一人府秀不拘戸口</hi>限年<lb/>
<hi>又尚書令左雄議改察舉之制限年四十儒者試經學文吏試章奏胡廣駮之曰選用材無拘定制六竒之䇿</hi>
<pb n="KR3k0008_WYG_043-12a"/>
<hi>不出經學鄭阿之政非章奏甘竒入用年乘彊仕終軍揚聲亦在弱冠帝不從遂班下郡國唯茂才異行者不</hi>
<hi>拘年</hi>清儉<hi>太祖爲丞相司空毛玠爲東曹掾與崔琰並典選舉所用皆清心之士雖於時有盛名而行不</hi>
<hi>由夲者終莫能進務以儉率人由是天下莫不以亷節自勵雖貴寵之家車服不敢過度和治字士陽議儉非</hi>
<hi>中道云云</hi>守文<hi>衛臻典選舉蔣濟與書曰漢以亡虜爲將周拔漁父爲太師何必守文答曰古人遺智惠</hi>
<hi>而任度量湏考績而加黜陟今予開拔竒之律使天下馳騁也</hi>畫地作餅<hi>魏盧毓爲吏部尚書諸葛</hi>
<hi>誕鄧颺騁名譽有四䆫八違之謠帝疾之時舉中書侍郎詔曰莫取有名以名如畫地作餅言不可啖也毓曰</hi>
<hi>名不足以得異人可以得常士常士畏教慕善然後有名臣以循名責實無官績但常有以驗其後古者敷奏</hi>
<hi>以言明試以功考績法廢故真僞相蒙帝詔作考績法</hi>不抑寒素<hi>王藴爲吏部郎不抑寒素毎一</hi>
<pb n="KR3k0008_WYG_043-12b"/>
<hi>官缺求者十輩無所是非連狀白之某人有地某人有才各隨其方不得者不怨之也</hi>山濤啓事<lb/>
<hi>山濤爲僕射典選吏部並得其才再居十餘年一官缺輒啓數人甄拔人物各爲題目時稱曰山濤啓事也</hi>
甲午制<hi>王戎爲吏部爲甲午制凡選舉先治百姓然後授仕也</hi>門調戸選<hi>司𨽻傅咸奏戎</hi>
<hi>曰書稱三載考績今内外群官職未朞而奏遷未知優劣且送故迎新宜免戎戎與賈郭通親得不坐戎自典</hi>
<hi>選舉未嘗進寒素退虛名與時沉浮門調户選而已</hi>後漢四科<hi>黄瓊以左雄孝廉之選專用儒學文</hi>
<hi>吏猶有所遺乃増孝悌及能從政爲四科</hi>少牢鹿鳴<hi>選舉令諸貢人上州三人中州二人下州一人</hi>
<hi>必有才堪者不限其人數具申送之日行鄉飲酒禮牲用少牢歌鹿鳴之詩</hi>賔薦　鄉賦<hi>國光</hi>
進士秀才<hi>考課令進士試時務䇿五條帖大經通四其䇿文辭順序義理愜當并帖經文過者爲通</hi>
<pb n="KR3k0008_WYG_043-13a"/>
<hi>帖策全通爲甲第諸秀才試方䇿五條文理俱髙者爲上上文髙理平理高文平爲上中云云</hi>未成分<lb/>
數<hi>考功式諸州及國子監貢舉人試官湏對長官判官共加考試至省及第不成分數者其罪以長官爲從</hi>
<hi>雖未成分落第人内有帖試俱不通一者亦依不成分例</hi>冒貢　薦延　病朋<hi>漢何武問</hi>
<hi>文吏於儒者問儒者於文吏以相參驗除吏先爲科條以防請托</hi>以貌以言宣父尚云<lb/>
有失<hi>孔子曰吾以言取人失之宰予以貌取人失之子羽</hi>則惠則哲帝堯亦曰其<lb/>
難　充賦<hi>晁錯策曰乃以臣錯充賦</hi>夫十室之邑必有忠信三人同<lb/>
行厥有我師今闔郡不薦一人是化不下究而積行之<lb/>
君子壅於上聞也<hi>武詔</hi>州叛廢舉<hi>孔坦君平帝手策問曰吳興徐馥爲賊殺群將</hi>
<pb n="KR3k0008_WYG_043-13b"/>
<hi>今應舉孝廉可否坦曰罪不相及今徐馥爲逆何妨一郡之賢</hi>孔凡四舉皆知名者<hi>王起</hi>
<hi>判太常少卿帝患選士不得才時命起典貢舉凡四舉皆知名者人伏其鑒</hi>敵數百人<hi>杜顗舉進</hi>
<hi>士禮部侍郎賈竦語國曰得杜顗足敵數百人</hi>選舉以私<hi>宋務光上書長吏貪冒選舉以私</hi>宜<lb/>
以簡練爲急<hi>魏元同上䟽言選舉法弊曰國之用人如人用財貧者止糟糠富有餘粱肉故當衰</hi>
<hi>弊之乏則磨䇿朽鈍以取之太平多士則遴東髦俊而使之今選者猥多宜以簡練爲急</hi>爲時嘉仰<lb/>
<hi>岑羲勁亷爲時嘉仰餘見吏部門</hi>官無滯人<hi>劉林甫建官四時聴選隨到輒擬於是官無滯人</hi>
選者就案閱簿<hi>婁師德在夏官注選者就案閱簿師德曰容我擇之可乎選者不去乃灑筆曰</hi>
<hi>墨汚爾</hi>輕地寒<hi>李揆苖晉卿數薦元載揆輕地寒謂晉卿曰龍章鳯姿士不見用麞頭鼠目子乃求</hi>
<pb n="KR3k0008_WYG_043-14a"/>
<hi>官邪載聞衘之</hi>調者丐留<hi>張薦爲吏部侍郎選牒精允調者丐留</hi>其奬用皆一時<lb/>
茂秀<hi>王邱遷吏部侍郎典選復號平允其奬用皆一時茂秀</hi>以進士選無受惡官<lb/>
者<hi>柳仲郢知吏部銓德裕頗抑進士科仲郢無所徇是時以進士選無受惡官者又當調者持闕簿令自閱</hi>
<hi>即擬唱吏無能爲姦</hi>升沈在牙頰間<hi>楊虞卿善諧麗權倖倚爲姦利歲畢選者皆走門下署第</hi>
<hi>注貟無不得所欲升沈在牙頰間當時有蘇景𦙍楊元夫而虞卿兄弟汝士漢公爲人所犇向故語曰欲趨舉</hi>
<hi>場問蘇張蘇張猶可三楊殺我</hi>吏道多端本乎選用失當<hi>劉蕡䇿</hi>類得優<lb/>
調<hi>於時被選者二十有三人所言皆冗齪常務類得優調</hi>先収寒素<hi>李固言爲吏部侍郎既領</hi>
<hi>選案籍自擬先収寒素柅吏姦</hi>爲循資格<hi>裴光庭兼吏部尚書初吏部求人不以資考爲限光庭懲</hi>
<pb n="KR3k0008_WYG_043-14b"/>
<hi>之因行儉長名榜乃爲循資格無賢不肖一據資考配擬云</hi>魏元同上䟽言<hi>選舉法弊曰自</hi>
<hi>魏晉以後始歸吏部以迄于今以刀筆量才簿書察行法與世弊其來久矣又尸厥任者間非其選至爲人擇</hi>
<hi>官爲身擇利下筆繫親䟽措情觀勢要悠悠風塵此焉犇競使百行折之一面九能斷之數言不亦難乎</hi>官<lb/>
有丏求輒下意聽納<hi>韋見素遷吏部侍郎官有丏求輒下意聽納人多德之</hi>歲選<lb/>
萬計<hi>張九齡建言今歲選乃萬計京師米物爲耗盖冒濫祗此爾</hi>視選舉衆寡以稽<lb/>
風化<hi>陸贄入計曰視選舉衆寡以稽風化</hi>兄弟並以書判超等<hi>顔杲卿開元中與兄</hi>
<hi>春卿弟曜卿並以書判超等吏部侍郎席豫咨嗟推伏</hi>以選事委令吏<hi>蕭儒長壽中厯天官</hi>
<hi>侍郎以選事委令吏句直日偃卧不下筆</hi>抑文雅進黠吏<hi>楊纂爲吏部侍郎有俗才抑文雅進</hi>
<pb n="KR3k0008_WYG_043-15a"/>
<hi>黠吏</hi>隨才銓録<hi>劉林甫厯吏部侍郎吏部調至萬貟林甫隨才銓録咸以爲宜</hi>最殿分明<lb/>
<hi>劉晏知吏部三銓事推處最殿分明下皆慴伏</hi>寒逺無留才<hi>崔郾遷吏部貟外郎擬吏親挾格褒</hi>
<hi>黜必當寒逺無留才</hi>退觀其治家進察其臨節<hi>劉迺方調因進書曰今文部始掄材</hi>
<hi>終授任是知人官人兩任其責昔禹稷臯陶之聖猶曰載采有九德考績以九載今有司獨委三二小宰察言</hi>
<hi>於一幅之判觀行於一揖之内何其易哉夫干霄蔽日巨樹也求尺寸之材必後於椽栰龍吟虎嘯希聲也尚</hi>
<hi>頰舌之感必下於蛙黽豈不悲乎執事誠能先政事次文學退觀其治家進察其臨節則厖鴻深沉之士亦可</hi>
<hi>窺其門閾矣</hi>士有一藝者得詣闕就選<hi>李林甫時帝詔天下士有一藝者得詣闕</hi>
<hi>就選林甫恐士對詔或斥已即建言士皆草茅未知禁忌徒以狂言亂聖聽請悉委尚書省長官試問使御史</hi>
<pb n="KR3k0008_WYG_043-15b"/>
<hi>中丞監揔而無一中程者林甫因賀上以爲野無留才</hi>資格紛謬無復綱序<hi>楊國忠既</hi>
<hi>以宰相領選始建罷長名於銓日即定留放故事歲揭版南院爲選式選者自通一辭不如式輒不得調故有</hi>
<hi>十年不官者國忠創押例無賢不肖用選深者先補官牒文謬缺得再通衆議翕然美之先天以前諸司官知</hi>
<hi>政事者兵吏部尚書侍郎分按注擬開元末宰相員少任益尊不復視本司事吏部銓故常三注三唱自春止</hi>
<hi>夏乃訖而國忠隂使吏到第預定其貟集百官尚書省注唱一日畢以夸神明駭天下耳目者自是資格紛謬</hi>
<hi>無復綱序</hi>就第唱補<hi>明年大選因就第唱補帷女兄弟觀之士之醜野蹇傴者呼其名輒笑于堂聲</hi>
<hi>徹諸外士大夫詬耻之</hi>一名爲鼠輩所賣<hi>子暄舉明經不中禮部侍郎達奚珣遣子撫徃</hi>
<hi>見國忠國忠方朝見撫喜已而□暄當黜詬曰生子不富貴耶豈以一名爲鼠輩所賣珣大驚即致暄高第</hi>
<pb n="KR3k0008_WYG_043-16a"/>
請置五經秀才科<hi>楊綰以進士不鄉舉但試辭賦浮文非取士之實請置五經秀才科詔群</hi>
<hi>臣議李栖筠與賈至李廙以綰言爲是</hi>選士第務得才<hi>李揆取士必考實乃之陳書廷中進</hi>
<hi>諸儒約曰上選士第務得才可盡所欲言由是人人稱美</hi>舒元輿<hi>古貢士未有輕於此者且宰相公卿</hi>
<hi>繇此出夫宰相公卿非賢不在選而有司以𨽻人待之誠非所以下賢意羅棘遮截疑其姦又非所以求忠直</hi>
<hi>也詩賦微藝㫁離經傳非所以觀人文化成也臣恐賢者逺辱自引去而不肖者爲陛下用也今貢珠貝金玉</hi>
<hi>有司承以篚笥皮幣何輕賢者重金玉邪</hi>所得士相繼爲公卿宰相<hi>權德輿知貢舉</hi>
<hi>所得士相繼爲公卿宰相</hi>薛登䟽曰<hi>煬帝始置進士等科後生復相馳競赴速趨時緝綴小文名曰</hi>
<hi>䇿學不指實爲本而以浮虛爲貴方今舉士尤乖其本明詔方下固已驅馳府寺之廷出入公王之第陳篇希</hi>
<pb n="KR3k0008_WYG_043-16b"/>
<hi>恩奏記誓報故俗號舉人皆稱覔舉</hi>就禮部試吏唱名乃入耻之<hi>李戡年三十明</hi>
<hi>六經舉進士就禮部試吏唱名乃入耻之</hi>楊家三喜<hi>楊敬之爲祭酒兼太常少卿是日二子戎戴登</hi>
<hi>科時號楊家三喜</hi>糊名較覆<hi>張說永昌中武后䇿賢良方正詔吏部尚書李景諶糊名較覆說所</hi>
<hi>對第一后署乙等</hi>覆試<hi>崔沔擢賢良高第不中者誦訾之武后勅有司覆試對益工遂爲第一</hi>文<lb/>
宗自以題畀有司<hi>高鍇遷中書舍人開成元年權知貢舉文宗自以題畀有司鍇以籍上帝</hi>
<hi>語侍臣曰比年文章卑弱今所上差勝於前鄭覃曰陛下矯革近制以正頽俗而鍇乃能爲陛下得人</hi>抑<lb/>
浮華先行實<hi>韋貫之所取士抑浮華先行實</hi>累公舉<hi>沈傳師時給事中許孟容禮部侍郎</hi>
<hi>權德輿樂挽轂士號權許德輿稱之於孟容孟容曰我故人子盍不過我傳師徃見謝曰聞之文人脫中第則</hi>
<pb n="KR3k0008_WYG_043-17a"/>
<hi>累公舉矣故不敢進孟容曰如子可使我急賢詣子不可使子因舊見我遂擢第</hi>曳白<hi>苖晉卿進吏部</hi>
<hi>侍郎天寳二載判入等者凡六十四人分甲乙丙三科以張奭爲第一奭御史中丞倚之子倚新得幸晉卿欲</hi>
<hi>附之奭本無學故議者囂然不平安祿山因間言之帝爲御花蕚樓覆實中裁十一二奭持紙終日筆不下人</hi>
<hi>謂之曵白帝大怒貶倚及晉卿</hi>取人以一日之長爲高下<hi>韋陟遷禮部侍郎陟於鑒</hi>
<hi>裁尤長故事取人以一日之長試爲高下陟許自通所工</hi>世謂之玉筍<hi>李宗閔復爲中書舍人典</hi>
<hi>貢舉所取多知名士若唐沖薛彦袁都等世謂之玉筍</hi>建請依古制縣令舉孝廉<lb/>
<hi>賈至楊綰建請依古制縣令舉孝廉于刺史升于天子禮部詔有司參議多是綰言至議以爲自晉後衣冠遷</hi>
<hi>徙人多僑處因縁官族所在占籍今鄉舉取人未盡</hi>古柳復榮令貢士賦<hi>呂渭遷禮部侍</hi>
<pb n="KR3k0008_WYG_043-17b"/>
<hi>郎古柳復榮令貢士賦餘見禮部門</hi>廣明後州縣不鄉貢<hi>鍾傳廣明後州縣不鄉貢惟傳</hi>
<hi>歲薦士</hi>爲諸生貢舉<hi>韋景駿遷房州刺史州窮險無學校景駿爲諸生貢舉</hi>一第慁<lb/>
子<hi>元結天寳十二載舉進士禮部侍郎楊浚見其文曰一第慁子耳有司得子是賴果擢上第</hi>氊筆<lb/>
淡書<hi>進士榜頭粘黄紙四張以氊筆淡書禮部貢院四字或曰天皇頃以飛帛書之或云象隂注陽授之</hi>
<hi>狀</hi>千佛名經<hi>張倬東之孫舉進士不第嘗捧登科記頂戴之曰此千佛名經</hi>多取大臣<lb/>
貴近子弟<hi>劉太真遷禮部掌貢士多取大臣貴近子弟坐貶信州刺史卒</hi>舉博學宏辭<lb/>
<hi>于邵獨孤授舉博學宏辭吏部考當乙邵覆之置甲科人咨其公</hi>柳公綽取士皆知名<lb/>
顯貴<hi>柳公綽取士如許康佐鄭朗盧簡辭崔璵夏侯孜李拭韋長皆知名顯貴</hi>取士不宜限<lb/>
<pb n="KR3k0008_WYG_043-18a"/>
數<hi>舒元輿又言取士不宜限數今有司多者三十少止二十假令歲有才德纔數人而曰必取二十謬進者</hi>
<hi>乃過半謂之合格可乎</hi>第其文異等<hi>孫逖舉手筆俊拔哲人竒士隱淪屠釣及文藻宏麗等科</hi>
<hi>開元十年又舉賢良方正𤣥宗御洛城門引見命戸部郎中蘇晉等第其文異等</hi>皆海内有名<lb/>
士<hi>孫逖取顔真卿李華蕭頴士趙驊等皆海内有名士</hi>入第二等<hi>劉憲武后時敕吏部糊名考判</hi>
<hi>求高才惟憲與王適司馬鍠梁載言入第二等</hi>龍虎榜<hi>歐陽詹舉進士與韓愈李觀李絳崔群王涯馮</hi>
<hi>宿庾承宣聨第皆天下選時稱龍虎榜閩人第進士自詹始</hi>臨問試賢良<hi>趙宗儒改吏部尚書</hi>
<hi>穆宗立詔先朝所召賢良方正委有司試宗儒建言應制而來者當天子臨問試有司非國舊典請罷之詔可</hi>
甄幽獨抑浮華<hi>高郢進禮部侍郎司貢部凡三歲甄幽獨抑浮華流競之俗爲衰</hi>得士<lb/>
<pb n="KR3k0008_WYG_043-18b"/>
七十五人多名卿宰相<hi>賈餗凡三典貢舉得士七十五人多名卿宰相</hi>試進士<lb/>
東都<hi>呉武陵入爲太學博士太和初禮部侍郎崔郾試進士東都公卿咸祖道長樂武陵最後至謂郾曰</hi>
<hi>君方爲天子求竒才敢獻所益因出䄂中書搢笏爲郾讀之乃杜牧所賦阿房宫辭既警拔而武陵音吐鴻暢</hi>
<hi>坐客大驚武陵請曰牧方試有司請以第一人處之郾謝已得其人至第五郾未對武陵勃然曰不爾宜以賦</hi>
<hi>見還郾曰如教牧果異等</hi>所取皆一時之秀<hi>和凝知貢舉是時進士多浮薄喜爲諠譁以動</hi>
<hi>主司毎放榜則圍之以棘閉省門絶人出入以爲常凝徹棘開門而士皆肅然所取皆一時之秀稱爲得人五</hi>
<hi>代史</hi>
　　　知人<hi>五</hi>
<pb n="KR3k0008_WYG_043-19a"/>
白知人則哲唯帝其難之<hi>書</hi>知人者智<hi>老子</hi>子桑之忠也<lb/>
其知人也能舉善也<hi>子桑公孫枝舉孟明者</hi>舉爾所知<hi>仲弓曰焉知賢才而</hi>
<hi>舉之子曰舉爾所知爾所不知人其舍諸</hi>子桑之舉孟明鮑叔之知管仲<hi>史齊</hi>
<hi>桓霸者管仲之謀天下不知管仲之賢而多鮑叔能知人也</hi>人不易知　患己不知<lb/>
人也　始以智知<hi>終因德進</hi>叔向之知鬷蔑　申於知己<hi>越石</hi>
<hi>父賢在縲紲中晏子遇之解左驂贖之載與歸不謝入久之石父請絶晏子懼攝衣冠以謝之石父曰君子屈</hi>
<hi>於不知己而申於知己者也</hi>趙貢知薛宣<hi>琅邪太守趙貢行縣見不其丞薛宣還府令妻子與</hi>
<hi>相見戒曰君至丞相我兩子亦中丞相史</hi>第五倫<hi>所舉吏多至二千石世以爲知人字伯英</hi>法真<lb/>
<pb n="KR3k0008_WYG_043-19b"/>
指胡廣<hi>後漢胡廣爲南郡散吏太守法雄子真知人歲終雄勅真助求才雄命諸吏真自牖間占之乃</hi>
<hi>指廣白雄遂舉孝廉京師試章奏爲天下第一</hi>王諶舉种暠<hi>种暠爲縣門下吏河南尹田歆外生</hi>
<hi>王諶知人歆曰今當舉六孝廉多得貴戚書以五應之欲自用一人清善者以報國爾助我求之諶送客至洛</hi>
<hi>陽郭遥見暠曰得孝廉矣歆曰當山澤隱滯此近洛陽門下吏耶諶曰山澤不必有異士異士不必出山澤歆</hi>
<hi>召暠於廷辨詰職事辭對有據遂舉孝廉暠官至司徒</hi>外静内銛<hi>魏曹爽秉政用何晏爲吏部尚</hi>
<hi>書傳嘏謂爽弟義曰何平政外静内銛恐惑我兄弟</hi>賔饌託子<hi>魏張既德容兒童馮翊功曹殷游設</hi>
<hi>賔饌請之妻笑曰童昏小兒殷曰方伯之器以子楚託之後既薦楚吳興太守</hi>勸令兄弟別族<lb/>
<hi>呉楊笁少獲聲名陸遜謂笁終敗勸笁兄穆別族</hi>南州冠冕<hi>龐統少朴鈍司馬德操有知人鑒統</hi>
<pb n="KR3k0008_WYG_043-20a"/>
<hi>徃見操操採桑樹上統坐樹下自晝達夜稱之爲南州冠冕也</hi>小吏結交<hi>後漢呉祐字季英舉孝廉</hi>
<hi>將行郡中爲祖道祐越壇共小吏雍丘黄真歡語移時與結交而別功曹以爲倨請黜之太守曰呉季英有知</hi>
<hi>人之明卿且勿言真後亦舉孝廉</hi>取張遼徐晃於亡敵<hi>魏太祖拔于禁樂進於行陣取</hi>
<hi>張遼徐晃於亡敵</hi>許郭之鑒<hi>後漢郭泰字林宗許劭字子將咸有知人之鑒故天下言拔士者咸</hi>
<hi>稱具許郭之鑒</hi>知無實行<hi>漢中晉文經梁國黄子艾並恃才智炫燿上京三公毎見辟召輒詢訪之</hi>
<hi>隨其臧否以爲與奪符融謂李膺曰二子行業無聞恐小道破大義公宜察焉膺然之後果輕薄並以罪廢弃</hi>
<hi>也</hi>衆中識<hi>晉孟嘉方年㓜知名庾亮大㑹州府吏士嘉坐甚逺禇褒問亮聞江州孟嘉其人何在亮</hi>
<hi>曰在座卿但自覔褒厯觀指嘉曰此君小異得無是乎亮大笑得嘉</hi>知子<hi>石苞臨終分財與諸子不及崇</hi>
<pb n="KR3k0008_WYG_043-20b"/>
<hi>崇母爲言苞曰此兒雖小後自能得</hi>賞御人<hi>石苞仲容爲縣吏㑹謁者郭元信奉使求人爲御以苞及</hi>
<hi>鄧艾給之行十餘里元信謂二人曰子後並當至卿相苞曰御𨽻也何卿相乎</hi>拔<hi>杜宻周甫爲太山守行春</hi>
<hi>見鄭𤣥爲鄉佐知其異器遂召署郡職遣就學</hi>顯拔<hi>第五倫伯魚爲宕渠令顯拔鄉校元賀賀後爲二郡</hi>
<hi>守以清絜稱</hi>嗇夫<hi>鄭宏巨君爲鄉嗇夫太守第五倫行春見而深竒之署督郵</hi>一日千里<lb/>
<hi>袁崧漢書曰王允字子師世仕州郡爲冠盖郭林宗見而竒之曰王生一日千里王佐才也遂與之友後王允</hi>
<hi>至司徒</hi>孔選任精明<hi>裴垍爲學士時引李絳崔群與同列及相又推韋貫之裴度知制誥李夷</hi>
<hi>簡爲御史中丞皆踵躡爲輔相號名臣自他選任罔不精明</hi>有子必爲宰相<hi>楊嗣復父於陵</hi>
<hi>韓滉妻以其女謂妻曰吾閱人多矣後貴且夀無若生者有子必爲宰相既而生嗣復</hi>王珪母<hi>王珪</hi>
<pb n="KR3k0008_WYG_043-21a"/>
<hi>少孤且貧始隐居時與房元齡杜如晦善母李嘗曰兒必貴然未知所與游者何如人而試與偕來㑹房元齡</hi>
<hi>等過其家李闚大驚勅具酒食歡盡日喜曰二客公輔才汝貴不疑本傳</hi>禄山有逆相<hi>張九齡安</hi>
<hi>禄山初以范陽偏校入奏氣驕蹇九齡謂裴光庭曰亂幽州者必此胡雛也及討奚契丹敗張守珪執如京師</hi>
<hi>九齡曰禄山狼子野心有逆相宜即事誅之以絶後患帝曰卿無以王衍知石勒而害忠良卒不用</hi>李白<lb/>
<hi>永王璘辟爲府僚璘敗當誅初白游并州見郭子儀竒之子儀嘗犯法白爲救免至是子儀請觧官以贖流夜</hi>
<hi>郎</hi>今黄叔度<hi>劉迅陳郡殷寅名知人見迅嘆曰今黄叔度也劉晏毎聞其論曰皇王之道盡矣</hi>
封倫<hi>倫年方少舅盧思道曰是兒識略過人當自致卿相</hi>不能知人害霸也<hi>魏徵齊桓</hi>
<hi>公問管仲曰何如而害霸曰不能知人害霸也知而不能用害霸也</hi>時號知人<hi>呉武陵始李愬節度</hi>
<pb n="KR3k0008_WYG_043-21b"/>
<hi>唐鄧武陵薦李景儉王湘健智沈敏可表以自副時號知人</hi>李光顔義而勇<hi>裴度帝問諸將</hi>
<hi>才否度對曰李光顔義而勇當有成功不三日光顔破時典兵帝嘆度知言</hi>擇僚吏後皆爲<lb/>
通顯巨人<hi>盧齊卿武后詔長史薛季昶擇僚吏堪御史者季昶訪於齊卿齊卿曰長安尉盧懐慎李</hi>
<hi>休光萬年尉李乂崔湜咸陽丞倪若水盩厔尉田崇璧新豐尉崔日用季昶用其言後皆爲通顯巨人</hi>士<lb/>
之致逺先器識<hi>裴行儉善知人在吏部時見蘇味道王勮謂曰二君後皆掌銓衡李敬元盛稱</hi>
<hi>王勃楊炯盧照隣駱賔王之才引示行儉行儉曰士之致逺先器識後文藝如勃等雖有才而浮躁衒露豈享</hi>
<hi>爵祿者哉烱頗沉黙可至令長餘皆不得其死本傳</hi>問知人<hi>武后問狄仁傑曰婁師德賢乎對曰臣嘗</hi>
<hi>同僚未聞其知人后曰朕用卿師德薦也誠知人矣出其奏仁傑慙</hi>所薦進皆中興名臣<lb/>
<pb n="KR3k0008_WYG_043-22a"/>
<hi>狄仁傑所薦進若張柬之桓彦範敬暉姚崇等皆爲中興名臣本傳</hi>賞知人<hi>是時李楷固駱務整討契</hi>
<hi>丹克之獻俘含樞殿二人者本契丹李盡忠部將盡忠入冦楷固等數挫王師後降有司請論如法仁傑稱其</hi>
<hi>驍勇可任若貸死必感恩納節可以責功至是凱旋后舉酒屬仁傑賞其知人</hi>識唐公負王霸<lb/>
資<hi>姜謩隋大業末高祖在太原謩前識之謂所親曰隋政亂將亡必有聖人受之唐公負王霸資度其必撥</hi>
<hi>亂得天下乃深自結</hi>卒以正直稱<hi>宗室臯扶風馬彛未知名臯識之卒以正直稱</hi>李勣知<lb/>
人<hi>李勣初勣拔黎陽倉高季輔杜正倫徃客焉及平虎牢獲戴胄咸引見卧内推禮之後皆爲名臣世以勣</hi>
<hi>知人</hi>當爲國器<hi>房𤣥齡校讎秘書省吏部侍郎高孝基名知人謂裴矩曰僕觀人多矣未有如此郎</hi>
<hi>者當爲國器但恨不見其聳壑昻霄云</hi>爲棟梁用<hi>杜如晦大業中預吏部選侍郎高孝基異之曰</hi>
<pb n="KR3k0008_WYG_043-22b"/>
<hi>君當爲棟梁用願保令德</hi>以子孫相諉<hi>婁師德盧承業異之曰子台輔器也當以子孫相諉詎論</hi>
<hi>僚吏哉</hi>王佐才<hi>杜如晦秦王引爲府兵曹參軍時府屬多外遷王患之房𤣥齡曰去者雖多不足吝</hi>
<hi>如晦王佐才也</hi>待以公輔<hi>宗室從晦少與崔龜從李景譲裴休善奬目後進名知人楊収方布衣進</hi>
<hi>謁從晦一見如雅識即待以公輔後果至宰相</hi>稱其逺到<hi>蕭嵩擢中書舍人時崔琳王邱齊澣皆有</hi>
<hi>名以嵩少學術不以輩行許也獨姚崇稱其逺到</hi>使其子拜<hi>韓滉初判度支李晟以禆將白軍事</hi>
<hi>滉待之加禮使其子拜厚遺器幣鞍馬後晟終立大功</hi>與議事正出其上<hi>張嘉正始爲中</hi>
<hi>書舍人崔湜輕之後與議事正出其上湜驚曰此終其坐後十年而爲中書令</hi>顧聽事曰此公<lb/>
坐也<hi>蘇珦調鄠尉義琰爲雍州長史鄠多訟日至長史府裁决明辨自是無訴者義琰異之顧聽事曰此</hi>
<pb n="KR3k0008_WYG_043-23a"/>
<hi>公坐也恨吾齒晚不及見</hi>才當自光大<hi>桓彦範以䕃遷司衛主簿狄仁傑曰君之才當自光大毋</hi>
<hi>恤于初厚爲禮</hi>識於後生數稱譽之<hi>鄭從讜識陸扆於後生數稱譽之扆後爲宰相</hi>爲<lb/>
國重將<hi>張守珪再遷幽州良杜府果毅時盧齊卿爲刺史器之引與共榻坐謂曰不十年子當節度是</hi>
<hi>州爲國重將願以子孫託可僚屬相期邪</hi>捉刀立堂下<hi>劉沔少孤客振武節度使范希朝署牙將</hi>
<hi>軍中大㑹沔捉刀立堂下希朝竒之謂曰後日必處吾坐</hi>天下推知人稱蕭功曹<hi>蕭頴</hi>
<hi>士以推引後進爲己任如李陽李㓜卿皇甫冉吕渭等數十人曰奬目皆爲名士天下推知人稱蕭功曹</hi>當<lb/>
時推知人號席公<hi>席豫典選六年拔寒逺士多至臺閣當時推知人號席公云</hi>李穀<lb/>
能知人<hi>扈載樞宻使王朴尤重其才薦於宰相李穀久而不用朴以問穀曰扈載不爲舍人何也穀曰</hi>
<pb n="KR3k0008_WYG_043-23b"/>
<hi>非不知其才然載命薄恐不能勝朴曰公爲宰相以進賢退不肖爲職何言命邪已而召拜知制誥及爲學士</hi>
<hi>居歲中病卒年三十六議者以榖能知人而朴能薦士五代史</hi>貌厚而小心<hi>高行周隷明宗帳下</hi>
<hi>初爲禆將趙德鈞識之謂明宗曰此子貌厚而小心他日必大貴宜善待之同上</hi>夫牛角之歌<lb/>
<hi>辭鄙而義拙堂下之言不書於傳記齊桓舉以相國叔向攜手以上然則非言之難爲聽而識之者難遇也韓</hi>
<hi>文</hi>今之言曰某子長者可以爲大官<hi>類非古之所謂長者也然則土木而</hi>
<hi>已矣夫捧土掲木而致之巖廊之上蒙以紱冕翼以侍隷而趨走其左右豈有補於萬民之勞苦哉故曰知之</hi>
<hi>難栁宗元與楊京兆書</hi>
　　　藻鑑<hi>六</hi>　<hi>商㩁附</hi>
<pb n="KR3k0008_WYG_043-24a"/>
白月旦評<hi>後漢許劭與兄靖俱有高名共覈論鄉黨人物每月更品題由是汝南俗有月旦評也</hi>
道廣<hi>許劭到潁川不詣陳蕃或問其故劭曰太丘道廣廣則難周仲舉性峻峻則少通</hi>角立傑<lb/>
出<hi>桓帝徵徐稺等不至因問陳蕃徐稺袁閎韋著先後蕃曰閎王公之族聞道訓著生三輔仁義之俗不扶</hi>
<hi>自直稺爰自江南卑薄之域角立傑出宜爲先也</hi>萬頃之波<hi>郭林宗至汝南見袁閎不宿而去從</hi>
<hi>黄憲三日薛勤問曰奉高之噐清而易挹叔度汪若萬頃之波澄之不清撓之不濁</hi>蒹葭倚玉樹<lb/>
<hi>魏明帝使后弟毛繒與夏侯泰初共坐時人謂之蒹葭倚玉樹泰初如朗月入懐</hi>玉人<hi>晉王敦以衛玠</hi>
<hi>爲玉人稱王夷甫處衆中如珠玉在瓦礫間也</hi>璞玉渾金<hi>王戎曰山濤如璞玉渾金人知其寶莫知</hi>
<hi>其器</hi>趙魏老<hi>子曰孟公綽爲趙魏老則/優不可以爲滕薛大夫</hi>無皂白<hi>鍾皓兄子覲李膺姑</hi>
<pb n="KR3k0008_WYG_043-24b"/>
<hi>之子也覲與膺年齊並有令名覲有退譲之風膺謂覲曰孟軻以人無是非之心非人也公何太無皂白覲以</hi>
<hi>白皓皓曰元禮祖在位諸父並盛韓公之甥故得然國武子招人過以致怨本今豈其時汝道是也</hi>王肅<lb/>
三反<hi>魏劉寔以王肅忠於事上好下佞已一反也性嗜榮貴不求茍合二反也吝惜財物而理身不穢三</hi>
<hi>反也</hi>吳主聦明仁智<hi>呉使趙咨於魏魏帝問吳主何等主對曰聦明仁智雄略之主納魯肅於</hi>
<hi>凡器是其聦拔吕蒙於行陣是其明獲于禁而不害是其仁取荆州不血刃是其智據三州虎視天下是其雄</hi>
<hi>屈身於陛下是其略也</hi>擬人必於其倫<hi>禮/</hi>銓度<hi>國/語</hi>稱述多過<hi>蜀龎統字</hi>
<hi>士元爲郡功曹性好人倫毎稱述多過其才人問之統曰亂世善人少惡人多不美其言則聲名不足慕而爲</hi>
<hi>善者少矣拔十得五猶得其半使有志者自勵不亦可乎</hi>商㩁人物<hi>龎統至吳多聞其名及西還並</hi>
<pb n="KR3k0008_WYG_043-25a"/>
<hi>會昌門陸績顧劭全悰皆徃統曰陸子可謂駑馬有逸足之力顧子可謂駑牛能負重致逺謂全悰曰卿好施</hi>
<hi>慕名有似汝南樊子昭雖智力不多亦一時之佳也</hi>題目<hi>龎德公自謂諸葛孔明爲卧龍龎統士元爲鳳</hi>
<hi>雛司馬德操爲水鏡</hi>又<hi>裴楷目夏侯𤣥云肅肅如入宗廟但見禮樂噐鍾㑹如觀武庫森森但見矛㦸在前</hi>
<hi>瑕玷靡所不見山濤若登山臨下幽然深逺矣</hi>問用人<hi>吏部郎闕文帝問其人於鍾會會曰裴楷清通</hi>
<hi>王戎簡要皆其選也於是以楷爲之</hi>問人物<hi>蜀關侯雲長督荆州聞馬超來降舊非故人與諸葛亮書</hi>
<hi>問超人才誰比亮知羽當與並驅争先乃答曰孟超兼資文武雄猛過人一世之烈黥彭之徒當與翼德並驅</hi>
<hi>争先猶未若髯之絶倫逸群也侯美髯故亮謂之髯侯大悦</hi>有白起風<hi>世說嵇中散語趙景真卿</hi>
<hi>童子黑白分明有白起風恨童子狹景曰尺表能審權衡之度寸管能測徃復之晷何必在大但問識見如何</hi>
<pb n="KR3k0008_WYG_043-25b"/>
<hi>也</hi>又<hi>世說諸葛瑾弟及從弟誕有盛名各在/一國于時以爲蜀得龍呉得虎魏得狗</hi>又<hi>世稱庾文康爲</hi>
<hi>豐年玉稚恭爲荒年穀也</hi>如干將莫邪<hi>盧藏用嘗謂李邕如干將莫邪難與争鋒但虞傷缺耳</hi>
孔卿相才<hi>温大雅與弟彦博大有皆知名薛道衡見曰皆卿相才也</hi>善銓叙人物<hi>高慿</hi>
<hi>爲吏部侍郎善銓叙人物帝賜金背鑑一况其清鑑焉</hi>鑒裁尤長<hi>韋陟於鑒裁尤長故事取人以</hi>
<hi>一日試爲高下陟許自通所工先就其能試之由是無遺材</hi>雅負裁鑒<hi>髙儉爲吏部尚書雅負裁</hi>
<hi>鑒用人無不當</hi>子孫當依<hi>韋宙弟岫宙在嶺南以從女妻小校劉謙或諫止之岫曰吾子孫或當依</hi>
<hi>之謙後以功爲封州刺史</hi>喜鑒拔後進<hi>獨孤/也</hi>李至逺<hi>見桓彦範力言其賢盧從愿尚</hi>
<hi>少高以評目許弟從逺且貴豫言其位以驗所至</hi>王佐才<hi>李靖吏部尚書牛宏見之曰王佐才也</hi>
<pb n="KR3k0008_WYG_043-26a"/>
惟稱好鬚<hi>房元齡李緯爲民部尚書㑹有自京師來者帝曰元齡聞緯爲尚書謂何曰惟稱緯好鬚</hi>
<hi>無它語</hi>摽鑒通晤<hi>王珪帝以珪善人物且知言因謂曰卿摽鑒通晤爲朕言𤣥齡等材且自謂孰</hi>
<hi>與諸子賢對曰孜孜奉國知無不爲臣不如𤣥齡兼資文武出將入相臣不如靖敷奏詳明出納惟允臣不如</hi>
<hi>彦博濟繁治劇衆務必舉臣不如胄以諌諍爲心耻君不及堯舜臣不如徵至激濁揚清疾惡好善臣於數子</hi>
<hi>有一日之長帝稱善而𤣥齡等亦以爲盡己所長謂之確論</hi>體局方正廊廟才也<hi>張行</hi>
<hi>成少師事劉炫炫謂門人曰行成體局方正廊廟才也</hi>諸將材否<hi>賈曽帝問諸將材否對曰李勣</hi>
<hi>舊臣陛下所自悉龎同善雖非鬬將而持軍嚴薛仁貴摽勇冠軍髙偘忠果而謀契苾何力性沈毅雖忌前後</hi>
<hi>有御才然夙夜小心忘身憂國莫逮於勣者帝然所許衆亦以爲知言</hi>以王佐期之<hi>張柬之補</hi>
<pb n="KR3k0008_WYG_043-26b"/>
<hi>太學生令狐德棻異其才便以王佐期之</hi>問優劣於長史<hi>裴子餘補鄠尉同舍李朝隱程行諶</hi>
<hi>以文法稱而子餘以儒顯或問優劣於長史陳崇業答曰蘭菊異芬胡有廢者</hi>人物清整<hi>李藩沈静</hi>
<hi>藩才能不及韋貫之裴垍然人物清整是其流亞</hi>清廟之器<hi>李珏爲殿中侍御史宰相韋處厚曰</hi>
<hi>清廟之器豈擊摶才乎除禮部員外郎</hi>有鑒裁<hi>王珪季父頗通儒/有鑒裁尤所噐許</hi>鑒拔<hi>李敬</hi>
<hi>元杭州叅軍徐太元哀其僚張惠以贓抵死而惠母老乃詣獄自言與惠偕受薄其罪惠得不死太元坐免官</hi>
<hi>十年敬元廉知之擢爲鄭州司功參軍後至祕書少監申王師以德行聞其鑒拔率若此</hi>將相材<hi>于劭</hi>
<hi>樊澤始舉賢良劭望見曰將相材也</hi>霜鷹凍蠅<hi>蘇味道髙爽王方慶魯鈍同爲鳳閣侍郎或問張元</hi>
<hi>素二子孰賢答曰蘇如九月得霜鷹王如十月被凍蠅朝野僉載</hi>鶴鳴雞樹<hi>鳳閣侍郎杜景佺文</hi>
<pb n="KR3k0008_WYG_043-27a"/>
<hi>章知識並髙逺時號爲鶴鳴雞樹張儉同上</hi>題目人<hi>魏光乗好題目人姚元之長大行且速謂之趂</hi>
<hi>蛇鸛雀王旭短而黑醜謂之煙熏木根楊仲嗣躁急謂之熱𨫼上胡孫同上</hi>李華作三賢<hi>元德</hi>
<hi>秀李華兄弟德秀而友蕭頴士劉迅或問所長華曰德秀志當以道紀天下迅當以六經諧人心頴士當以中</hi>
<hi>古易今世德秀欲齊愚智迅感一物不得其正穎士呼吸折節而獲重祿不易一刻之安及於孔子之門皆達</hi>
<hi>者與使德秀據師保之位瞻形容乃見其仁迅被卿佐服居賔友謀治亂根源參乎元精乃見其妙穎士若百</hi>
<hi>鍊之剛不可屈使當廢興去就一生一死間而後見其節</hi>鳩集鳳池<hi>王及善才行猥冗爲内史</hi>
　　　失所舉<hi>七</hi>
白蔿賈曰子玉之敗子文之舉也舉以敗國將何賀焉<lb/>
<pb n="KR3k0008_WYG_043-27b"/>
<hi>傳</hi>叔孫穆子好善而不能擇人<hi>謂用豎牛</hi>不慎所舉　君子<lb/>
不以言舉人　以言取人失之宰予以貌取人失之子<lb/>
羽<hi>宰予言語之科而不仁澹臺滅明字子羽貎寢而賢</hi>徒多推士之名<hi>終乏知人之鑒</hi>受<lb/>
面欺之罪<hi>孔融薦禰衡表云人不易知受面欺之罪</hi>舉能其官惟爾之能稱<lb/>
匪其人惟爾不任<hi>周書言所舉得人惟爾之能也若稱匪其人則是爾不稱其任矣</hi>公<lb/>
議得失<hi>魏諸葛誕爲吏部郎人有所屬輒顯其言用之後有得失則公議舉者百僚由是慎其所舉也</hi>
擇善得人必聞有賞<hi>非才而舉安可無辜</hi>聽言觀行<hi>子曰始吾於人也聽其言</hi>
<hi>而信其行今吾於人也聽其言而觀其行</hi>茍於人而聽言<hi>則舉事而失德</hi>始聽言而<lb/>
<pb n="KR3k0008_WYG_043-28a"/>
信行<hi>汝得人焉</hi>及論事而稽功<hi>予所/否者</hi>既貌取而失人<hi>何面欺而逃責</hi>
雖入貢於鹿鳴<hi>宜奉身於鷁退</hi>謝失舉<hi>宋宏薦桓譚君山爲議郎世祖令君山鼓琴如</hi>
<hi>其繁聲宏聞召譚責之譚後於帝前鼓琴見宏失其常度帝怪問之宏免冠謝曰臣本舉譚望以忠正導主而</hi>
<hi>今朝廷欣恱鄭聲臣之罪也帝乃改容謝宏</hi>席藁<hi>史應侯范睢任鄭安平爲將擊趙爲趙所困遂以二</hi>
<hi>萬人降趙睢席藁請罪又舉王稽爲河東守三年不上計坐誅睢日不懌</hi>受失舉之謗<hi>陳寔仲弓</hi>
<hi>爲郡功曹時中常侍侯覧託太守高倫用吏倫教署爲文學掾寔知非其人白太守此人不宜用侯常侍不可</hi>
<hi>違乞從外署免塵明德從之人怪寔失舉寔終不言</hi>漢張勃舉陳湯<hi>湯父死不犇䘮坐勃失舉</hi>
<hi>削戸尋卒因謚曰繆</hi>孔請降考校<hi>趙璟考功歲終請如至德故事陳殿最璟自言薦韋証以貪敗</hi>
<pb n="KR3k0008_WYG_043-28b"/>
<hi>請降考校</hi>奪俸贖金<hi>陸宣公奏議失/實則奪俸贖金</hi>亟失則黜免<hi>同上</hi>皆有情<lb/>
故兼受賄賂<hi>同上諸司所舉皆有情故兼受賄賂不得寔才臣請陛下當使所言之人詳陳所犯</hi>
<hi>之狀某人受賄某舉有情陛下然後以事質於臣臣復以事質於舉主若便首伏則據罪抵刑如或有詞則付</hi>
<hi>法閱實</hi>失實當闇謬之責<hi>同上</hi>惟賢知賢聖人篤論身茍濫<lb/>
進庸及知人<hi>不擇舉者之賢而責所舉之濫不可得已願少遵周漢之規以分吏部選即所用詳</hi>
<hi>所失鮮矣魏元同</hi>李石用韓益判度支案以贓敗<hi>石曰臣本以益知財利不</hi>
<hi>保其貪帝曰宰相用人知則用過則棄此謂之至公他宰相所用彊蔽其過此其私也李石傳</hi>
　白孔六帖卷四十三<lb/>
</p>
<p>
</p>
  </div>
</body>
</text>
</TEI>
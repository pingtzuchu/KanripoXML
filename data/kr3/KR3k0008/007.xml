<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白孔六帖卷七</head>
    <p>
<pb n="KR3k0008_WYG_007-1a"/>
欽定四庫全書<lb/>
　白孔六帖卷七　　　　唐　白居易　原本<lb/>
　　　　　　　　　　　宋　孔　傳　續撰<lb/>
　　江<hi>一</hi>　　　　　　淮<hi>二</hi>
　　濟<hi>三</hi>　　　　　　漢<hi>四</hi>
　　湖<hi>五</hi>　　　　　　陂<hi>六</hi>
　　洛<hi>七</hi>　　　　　　渭<hi>八</hi>
　　涇<hi>九</hi>　　　　　　昆明池<hi>十</hi>
<pb n="KR3k0008_WYG_007-1b"/>
　　温湯<hi>十一</hi>　　　　濤<hi>十二</hi>
　　泉源<hi>十三</hi>　　　　池<hi>十四</hi>
　　浦<hi>十五</hi>　　　　　珠<hi>十六</hi>
　　玉<hi>十七</hi>　　　　　珪璋<hi>十八</hi>
　　　江<hi>一</hi>
白大江<hi>長江中江</hi>九江<hi>書過九江注/江分為九道</hi>三江<hi>周禮揚州/其川三江</hi>荆池<hi>淮南</hi>
<hi>子曰荆楚以江漢為池</hi>楚望<hi>傳曰江漢濉/漳楚之望也</hi>南國之紀<hi>詩云滔滔江漢南國之紀</hi>
導岷山<hi>夏書岷山導江</hi>濫觴<hi>家語江水始出岷/山其源可以濫觴</hi>九𣲖<hi>江至潯陽分為九道</hi>
<pb n="KR3k0008_WYG_007-2a"/>
朝宗<hi>書曰江漢朝宗于海</hi>安流<hi>楚辭曰今沅湘兮無/波使江水兮安流</hi>滄波<hi>白波洪波</hi>永<lb/>
矣<hi>江之永矣不可方思</hi>四瀆之首<hi>江河/淮濟</hi>百谷之王<hi>老子曰江海所以能為百谷之</hi>
<hi>王者以其能善下</hi>浮天之浪<hi>浴日/之波</hi>如練<hi>澄江静/如練</hi>大溢<hi>文子曰江河之大溢</hi>
<hi>不過三日</hi>流而為江海　積水<hi>水之積/也不厚</hi>雙流<hi>蜀/江</hi>滔滔<hi>見上</hi>沔彼<lb/>
江水<hi>導於岷山</hi>魚相忘於江湖　池魚<hi>有江湖/之思</hi>誓<hi>祖/逖</hi>字度<hi>楚王</hi>
鮫人搆館於懸流<hi>泉客築室於巖底江賦云</hi>渉<hi>渉江採芙蓉</hi>二江灌錦城<lb/>
<hi>史記河渠書曰蜀守李氷鑿離堆山辟暴水之害穿二江灌成都中此渠皆可行舟有餘用漑浸百姓又享其</hi>
<hi>利至於所過往往引其水益用溉田疇渠以億計莫之數也</hi>孔彰泄有宜<hi>李渤桂有灕水出海</hi>
<pb n="KR3k0008_WYG_007-2b"/>
<hi>陽山世言秦命史禄伐粤鑿為漕馬援討徴側復置以通餉後為江水瀆毁渠遂廞淺毎轉餉役數千户濟一</hi>
<hi>艘渤灑浚舊導彰泄有宜舟楫利焉</hi>湘流<hi>栁宗元懲咎賦泝湘流之沄沄飄風擊以揚波兮舟摧抑而廻</hi>
<hi>邅日霾曀以昧幽黝雲涌而上屯</hi>泝淩天之騰波<hi>同上却驚棹以横江泝淩天之騰波</hi>楓<lb/>
落呉江冷<hi>崔信明鄭世翼者遇信明江中謂曰聞公有楓落吴江冷願見其餘信明欣然多出衆篇</hi>
<hi>世翼覽未終曰所見不逮所聞投諸水引舟去</hi>乗艫江中<hi>楊元琰初張柬之代為荆共乗艫江中私</hi>
<hi>語外家革命元琰悲涕慷慨志在王室柬之執政引為羽林將軍謂曰江上之言君毋忘之</hi>嚴程迫<lb/>
風帆劈箭入髙浪<hi>追思南渡時魚腹甘所𦵏韓愈引竇司直詩</hi>驚波<hi>凌大江之驚波</hi>
<hi>同上復志賦</hi>銀屋<hi>江中白浪如/銀屋李白詩</hi>緑净<hi>不可唾/韓文</hi>江流悍急<hi>送區冊序</hi>
<pb n="KR3k0008_WYG_007-3a"/>
支流合輸<hi>大江澒洞支流合輸夢得楚望</hi>横坤<hi>大江吞呉去一練横坤抺杜牧送孟遲</hi>江<lb/>
共蒹葭逺<hi>韓文</hi>欺岸<hi>江濤欺岸黄沙/走杜甫復隂</hi>雷騰雲<hi>百里一瞬既會既逺淡為</hi>
<hi>安流栁宗元興州江運記</hi>鑿岸泄犇湍<hi>稱古神禹跡夜喧山門端獨宿不安席韋應物</hi>江水<lb/>
出火<hi>九國志吴楊渭十二年冬十月濬東塘之楊林江水出火可以燃物</hi>江流思夏后<hi>杜甫</hi>
<hi>登白帝城</hi>寒江觸石喧<hi>同/上</hi>禹鑿寒江正穩流<hi>同上</hi>天逺暮江遲<lb/>
<hi>同上</hi>大聲吹地轉髙浪蹴天浮<hi>江漲/同上</hi>澄江平少岸<hi>水檻</hi>孤石<lb/>
隱如馬<hi>長江</hi>泓澄湛凝緑<hi>韓愈岳陽樓詩泓澄湛凝緑物影巧相向江豚時出戯驚波忽</hi>
<hi>蕩漾</hi>封江瀆廣源王<hi>五代楊溥二年正月封江瀆廣源王</hi>
<pb n="KR3k0008_WYG_007-3b"/>
　　　淮<hi>二</hi>
白長淮<hi>清淮</hi>導自桐柏<hi>書導淮自桐/柏入于海</hi>其乂<hi>書淮沂其乂乂治也</hi>淮夷<lb/>
<hi>書淮夷蠙珠暨魚</hi>淮泗<hi>周禮青州/其川淮泗</hi>沔彼淮水　積水<hi>見/上</hi>安流<hi>見上</hi>
及淮<hi>書曰海岱及淮惟徐州</hi>竭<hi>淮水竭/王氏滅</hi>孔無波平如席<hi>韓愈送僧詩清淮無</hi>
<hi>波平如席</hi>具舠艫遣將度淮<hi>杜佑徐州節度使張建封卒軍亂立其子愔請于朝帝不許乃</hi>
<hi>召佑節度淮泗討定之佑具舠艫遣將度淮</hi>封淮瀆長源王<hi>五代楊漙二年正月封淮瀆長</hi>
<hi>源王</hi>山<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>桐柏發谼歕湧<hi>唐文粹吕周任泗州大水記山/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>桐柏發谼歕湧下注淮濆</hi>
鐡鎻絶淮流<hi>杜慆咸通中為泗州刺史㑹龎勛反圍城淮南節度使令狐綯遣牙將李湘屯淮口</hi>
<pb n="KR3k0008_WYG_007-4a"/>
<hi>與郭厚本合為所敗湘等竝没於是援絶賊乃以鐡鎻絶淮流梯衝乗城</hi>壅淮上流<hi>楊行宻以銳士</hi>
<hi>萬二千冒雪馳迫清口不進壅淮上流灌龎師古軍</hi>淮神<hi>唐李肇國史補楚州有漁人忽于淮中得古鎻</hi>
<hi>不絶以告官刺史李陽大集人力引之鎻窮有獮猴躍出復沒後有驗山海經云火獸好為害禹鎻之名無支</hi>
<hi>神</hi>淮之水舒舒<hi>韓贈/張籍</hi>水鬭<hi>中和三年汴水入於淮水鬬壞船數艘唐史五行志</hi>淮<lb/>
水出桐栢<hi>韓愈董生行淮水出桐栢山東馳遥遥千里不能休淝水出其側不能千里百里入淮流</hi>
戍夜踰淮<hi>忠義傳辛讜賊將李圎焚淮口讜曰事亟矣獨出可以求援乃與楊文播李行實戍夜踰</hi>
<hi>淮坎岸登馳三十里至洪澤見戍將郭厚本告急厚本許出兵</hi>
　　　濟<hi>三</hi>
<pb n="KR3k0008_WYG_007-4b"/>
白清濟<hi>清源</hi>導沇東流<hi>書導沇水東流為濟注/泉源為沇流去為濟</hi>截黄<hi>濟水截河</hi>
<hi>而流水不混其清</hi>有瀰<hi>詩有瀰/濟盈</hi>濟瀆宜麥<hi>周禮兖州/其川河濟</hi>車僨<hi>傳曰鄭伯</hi>
<hi>之車僨于濟</hi>沔彼<hi>濟/水</hi>鸜鵒不踰濟<hi>周/禮</hi>四瀆<hi>視諸侯</hi>孔潜流屢絶<lb/>
状雖微細獨而尊也<hi>許敬宗帝曰書稱浮于濟漯今濟與源㫁不相屬何故而然對曰夏</hi>
<hi>禹導沇水東流為濟入于河今自源至温而入河水自北洑地過河而南出為滎又洑而西至曹濮散出於地</hi>
<hi>合而東汶水自南入之所謂溢為滎東出于陶邱北又東㑹於汶是也古者五行皆有官水官不失職則能辨</hi>
<hi>味與色潜而出合而更分皆能識之帝曰天下洪流巨谷不載祀典濟甚細而在四瀆何哉對曰瀆之言獨也</hi>
<hi>不因餘水獨能赴海者也且天有五星運而為四時地有五岳流而為四瀆人有五事用而為四支五陽數也</hi>
<pb n="KR3k0008_WYG_007-5a"/>
<hi>四隂數也有竒偶隂陽為陽者光耀隂者晦昧故辰隠而難見濟者潜流屢絶状雖微細獨而尊也帝曰善</hi>
與河同靈等秩<hi>唐李甘濟為瀆問今盡濟水之力載數石之舟廣不能横深不能浮而曰與河</hi>
<hi>同靈等秩吾不知先王班祀之意也</hi>濁河終不沔清濟<hi>狄公執政在末年濁河終不沔清濟</hi>
<hi>杜甫</hi>濟上没蓬蒿<hi>苦雨/同上</hi>河濟異宜<hi>栁宗元上中書状河濟異宜海岱殊服</hi>臨<lb/>
濟水<hi>五代梁臣龐師古梁兵攻鄆州臨濟水師古徹木為橋夜以中軍先濟朱宣走中都</hi>惟神泉<lb/>
源清㓗浸彼遐逺<hi>播通四氣作紀一方𤣥冬肇節聿脩典物通典祭濟文</hi>清濟<hi>濁河</hi>
<hi>清濟曽無溝洫之虞栁文</hi>
　　　漢<hi>四</hi>
<pb n="KR3k0008_WYG_007-5b"/>
白沱濳為漢<hi>尚書</hi>池<hi>傳楚國漢/水以為池</hi>楚望<hi>江漢濉漳/楚之望也</hi>漾水<hi>書曰嶓塚</hi>
<hi>導漾東流為漢又東為滄浪之水注泉源為漾水流為漢水</hi>東流<hi>見/上</hi>南紀<hi>滔滔江漢南國之紀</hi>
廣矣<hi>漢之廣矣不可泳思</hi>游女<hi>詩漢有游女/不可求思</hi>弄珠<hi>游女弄珠於漢臯之曲</hi>沉<lb/>
玉<hi>蔡昭侯如楚三年止之昭侯歸及漢執玉而沉曰予所有濟漢而南者有若大川</hi>大川<hi>見上</hi>朝<lb/>
宗<hi>見江門</hi>士軍没<hi>魏志曰漢水溢征/南等士軍皆沒</hi>廣漢孔築隄<hi>盧鈞會昌中漢</hi>
<hi>水害襄陽拜鈞山南東道節度使築隄六十歩以障漢</hi>漲齧城郭<hi>張柬之授襄州刺史會漢水漲</hi>
<hi>齧城郭柬之因壘為隄以遏湍怒</hi>其隄莫量<hi>唐文粹李善夷責漢水辭漢之深矣其隄莫量</hi>遥<lb/>
看漢水鴨頭緑<hi>遥看漢水鴨頭緑恰似蒲萄初撥醅李白襄陽歌</hi>昨来漢水頭<lb/>
<pb n="KR3k0008_WYG_007-6a"/>
<hi>始得完孤羈韓愈寄顧立之詩</hi>往復江漢津<hi>杜甫子豈無扁舟往復江漢津</hi>蕭索漢水<lb/>
清<hi>送樊侍御同上</hi>漢水饒巨石<hi>送李校/書同上</hi>漢水波浪逺<hi>李白詩</hi>眼前<lb/>
今古意江漢一歸舟<hi>杜甫懷㶚上逰</hi>江海雖云廣乗舟度無艱<lb/>
<hi>韓愈詩</hi>漢水既殊流楚山亦此分<hi>李白擬古</hi>
　　　湖<hi>五</hi>
白五湖　洞庭<hi>一名太湖</hi>彭蠡<hi>並湖/名</hi>其浸五湖<hi>周禮揚州其浸五湖注云</hi>
<hi>太湖方五百里故曰五湖</hi>范蠡<hi>句踐既滅吴雪㑹稽之恥於是范蠡乃乗扁舟泛五湖而不反</hi>捐珠<lb/>
<hi>新語曰舜捐珠扵五湖之泉</hi>積水安流　浮天浴日　乗舟<hi>范蠡</hi>賣藥<lb/>
<pb n="KR3k0008_WYG_007-6b"/>
<hi>列仙傳東方朔漢武時為郎後有人見於㑹稽賣藥而泛五湖</hi>魚相<hi>忘於/江湖</hi>池魚<hi>有江湖之思</hi>
始波<hi>洞庭始波木葉微脫文選云</hi>孔賜鏡湖剡川一曲<hi>賀知章請為道士還鄉里</hi>
<hi>詔許之又求周宫湖數頃為放生池有詔賜鑑湖剡川一曲</hi>龍出<hi>禇無量家瀕臨平湖有龍出人皆走</hi>
<hi>無量尚㓜讀書若不聞衆異之</hi>凌洞庭之洋洋<hi>栁宗元/懲咎賦</hi>飲馬<hi>楚世家馬殷荘宗滅</hi>
<hi>梁殷遣其子希範脩貢京師荘宗問洞庭廣狭希範對曰車駕南廵才堪飲馬爾荘宗嘉之五代史</hi>南維<lb/>
羣崖水<hi>洞庭九州間厥大誰與譲南維羣崖水北往何犇放瀦為七百里吞納各殊状韓文登岳陽樓</hi>
<hi>詩</hi>又<hi>聲音一何宏/轟磕車百兩</hi>漭蕩<hi>漭蕩見五湖李白送王屋山人詩</hi>明湖落天鏡<lb/>
<hi>登巴陵開元寺同上</hi>徹底見秋色<hi>明湖映天光徹底見/秋色望洞庭同上</hi>連天<hi>洞庭連天</hi>
<pb n="KR3k0008_WYG_007-7a"/>
<hi>九疑髙蛟龍出没猩鼯號韓愈贈張二曹語</hi>漫漫<hi>復志賦過洞庭之漫漫同上</hi>自古澄不<lb/>
清環混無歸向<hi>岳陽樓詩</hi>軒然大波起<hi>宇宙隘而妨同上</hi>水月如練<lb/>
清光可掇<hi>郎官湖序故人尚書郎張謂出使夏口沔州牧杜公漢陽宰王公觴於江城之南湖方夜</hi>
<hi>水月如練清光可掇張公殊有勝槩四望超然乃顧白曰此湖古来賢豪逰者非一而枉踐佳景寂寞無聞夫</hi>
<hi>子可為我標之以嘉名傳不朽白因舉酒酌水號之曰郎官湖亦鄭圃之有僕射陂也李白</hi>開帆入<lb/>
天鏡直向彭湖東<hi>李白詩</hi>半陽湖<hi>酉陽雜俎句容縣吴瀆塘有半陽湖湖水半冷</hi>
<hi>半熱可以㵸鷄若有魚誤入輒死</hi>
　　　陂<hi>六</hi>
<pb n="KR3k0008_WYG_007-7b"/>
白鴻隙<hi>漢汝南郡鴻隙陂以為饒翟方進為丞相以數溢為害奏罷之王莽時枯旱郡中追怨乃作童</hi>
<hi>謡曰壞陂誰翟子威飰我豆食羮芋魁言不生稻粱唯生豆芋及覆陂當復誰言兩鴻鵠託神告之也</hi>貰<lb/>
貸<hi>寗成曰仕不至二千石賈不至千萬安可比人乃貰貸陂田千餘頃假貧人保使數千家</hi>引灌<hi>張禹</hi>
<hi>為下邳相引灌蒲陽陂率吏人假與糧種鄰郡貧者歸之</hi>汪汪萬頃<hi>續漢書曰郭林宗言黄憲汪汪</hi>
<hi>若萬頃之陂</hi>斷水為陂<hi>魏志夏侯惇為濟陽守㫁大水作陂自負土率将士種稻人頼其利</hi>穿<lb/>
渠築陂<hi>晉青龍元年穿城固渠臨陂溉田數千餘頃</hi>投竹杖<hi>費長房投竹杖於葛陂化為龍</hi>
卧<hi>抱朴子葛仙公陂水中卧竟日方起</hi>脩復<hi>後漢鄧晨為汝南守欲脩復翟方進所壞鴻隙陂聞許陽</hi>
<hi>曉水署為都水椽陽因髙下形勢起塘四百里數年乃成</hi>方梁石洫<hi>汝南多陂池年年决壞年費常</hi>
<pb n="KR3k0008_WYG_007-8a"/>
<hi>三千餘萬鮑昱文淵為太守作方梁石洫水常饒足溉田倍也</hi>仲春無漉陂池<hi>月令</hi>孔閼<lb/>
河灌通靈陂<hi>姜師度徙同州刺史又𣲖洛灌朝邑河西二縣閼河以灌通靈陂収棄地二千頃為</hi>
<hi>上田</hi>古天子陂沱臺榭皆深宫複禁<hi>韋宏機營宫所謂上陽者左僕射劉仁軌</hi>
<hi>謂御史狄仁傑曰古天子陂沱臺榭皆深宫複禁不欲百姓見之恐傷其心而今列岸謻廊亘王域之外豈愛</hi>
<hi>君哉</hi>脩復隄閼<hi>于頔為湖州刺史有湖陂異時漑田三千頃久廞廢頔至縣命脩復隄閼嵗獲秔稻</hi>
<hi>蒲魚無慮萬計</hi>為陂塘五百九十八所<hi>韋丹徙為江南西道觀察使凡為陂塘五百九</hi>
<hi>十八所灌田萬千頃</hi>漾波<hi>敬宗寳厯二年七月癸未以漾波𨽻尚食禁民漁</hi>沈竿續蔓深<lb/>
莫測菱葉荷花静如拭<hi>杜甫渼陂行</hi>波濤萬頃堆琉璃<hi>同上</hi>陂<lb/>
<pb n="KR3k0008_WYG_007-8b"/>
水寒更緑<hi>蓼花被隄岸陂水寒更緑栁宗元詩</hi>飛陂<hi>永昌中秦州敷水店南西陂白日飛陂四</hi>
<hi>五里一直塞赤水陂上桑畦麥隴依然不動朝野僉載</hi>臭陂<hi>韓愈宜城驛記驛前水傳是白起堰西山</hi>
<hi>下澗灌此城壞楚人多死流城東陂臭聞逺近因號其陂曰臭陂有蛟害人漁者避之</hi>馬首迷荒<lb/>
陂<hi>失道蒼耳城壕失往路馬首迷荒陂李白</hi>魚龍動陂水處處生波瀾<hi>李白逰秋</hi>
<hi>浦白苛陂詩</hi>陂影<hi>墜晴蜺/杜牧詩</hi>月陂<hi>見李適之注</hi>
　　　洛<hi>七</hi>　<hi>符瑞附</hi>
白豫州川<hi>周禮豫州其川洛</hi>導熊耳之源<hi>書導洛自熊耳東北㑹于瀍澗又東北入</hi>
<hi>于河</hi>宓妃<hi>洛水之神/名曰宓妃</hi>宜禾<hi>淮南子洛水/輕利宜禾</hi>禊<hi>王濟解/禊于洛</hi>竭<hi>史昔伊洛</hi>
<pb n="KR3k0008_WYG_007-9a"/>
<hi>竭而夏亡</hi>鬬<hi>國語周靈王時穀洛二水鬬將/毁王宫王乃壅之後王室大亂</hi>泱泱<hi>小雅瞻彼洛矣維水</hi>
<hi>泱泱</hi>仙舟<hi>李膺字元禮與郭林宗泛舟/洛水人望者以為仙舟也</hi>洛神<hi>陳思王曹子建有洛神賦</hi>
三川<hi>伊洛瀍</hi>禹導<hi>禹貢導洛/自熊耳</hi>周卜<hi>洛/陽</hi>鳳笙<hi>列仙傳曰王子晉好吹笙作鳳</hi>
<hi>鳴常游伊洛間遂得仙</hi>清洛<hi>曲/洛</hi>四水合流<hi>伊洛/瀍澗</hi>震<hi>史記周幽王時三川皆震伯陽</hi>
<hi>甫曰周將亡矣三川涇渭洛</hi>沔彼洛水　出書<hi>孔安國曰九疇是也</hi>　符瑞開<lb/>
奥<hi>東都賦曰河洛開奥符命用出</hi>圖書之泉<hi>文/選</hi>𤣥龜<hi>宋書𤣥龜洛書者天符也王者有徳</hi>
<hi>至川泉則洛出圖書也</hi>青鯉<hi>河圖曰黄帝游於洛水有鯉魚長三丈身青無鱗赤文成字</hi>鳳集<lb/>
<hi>宋書曰黄帝坐於𤣥扈洛水之上有鳳皇集衘圖置帝前圖以黄玉為匣</hi>龍見<hi>易乾曰帝王始興河洛龍</hi>
<pb n="KR3k0008_WYG_007-9b"/>
<hi>見</hi>龜負九疇<hi>書曰天乃錫禹洪範九疇注云天與禹洛出書也神龜負文而出列於背有數至于</hi>
<hi>九</hi>丹書<hi>淮南子曰至徳/之運洛出丹書</hi>大魚<hi>帝王記黄帝時大霧三日帝㳺洛水之上見大魚殺</hi>
<hi>三牲以醮之天乃甚雨七日魚流而得圖書</hi>沉璧　黑玉<hi>帝王世紀湯沉璧於洛乃獲黄魚黒</hi>
<hi>玉之瑞始受命稱王</hi>赤光<hi>尚書中候曰堯沉璧扵洛赤光/起有靈龜負書出赤文成字</hi>温寒<hi>易乾</hi>
<hi>曰帝徳盛之應洛水先温九日乃寒五日變為五色𤣥黄也</hi>鳳䘖圖以授軒<hi>見鳳集注</hi>龜<lb/>
負書以畀姒<hi>見龜負九疇注</hi>鷄衘珠而王漢<hi>帝王世紀昭靈后名含始㳺於洛池</hi>
<hi>有玉鷄䘖赤珠刻曰吞此者王含始吞之而生漢髙祖</hi>五子徯太康於洛汭　青<lb/>
雲<hi>尚書中候曰武王沉璧而榮光塞河青雲浮洛</hi>孔作三大防<hi>李適之𤣥宗患榖洛嵗暴耗徭</hi>
<pb n="KR3k0008_WYG_007-10a"/>
<hi>力詔適之以禁錢作三大防曰上陽積翠月陂自是水不能患</hi>永昌水<hi>則天臨朝武承嗣偽𣢾洛水右</hi>
<hi>導使為帝遣雍人唐同秦獻之改號洛水曰永昌水</hi>拜洛受圖<hi>則天太后拜洛受圖天子率太子羣</hi>
<hi>臣蠻夷以次列大陳珍禽竒獸貢物鹵簿壇下禮成去</hi>别神拂洛水<hi>征車轉淆陵韓愈送矦叅</hi>
<hi>謀</hi>去来伊洛上<hi>相待安罛箄同/上寄崔二十六</hi>清洛<hi>狄犬吠清洛天津成塞垣李白贈武</hi>
<hi>十七</hi>交洛赴洪河<hi>及闗豈信宿杜/甫三川觀水詩</hi>上官儀詠詩<hi>髙宗時天下無事上</hi>
<hi>官儀獨持國政常凌晨赴朝廵洛水隄歩月緩轡詠詩曰脉脉廣川流驅馬歴長洲鵲飛山月曙蟬噪野風秋</hi>
<hi>音韻清亮望之若仙劉禹錫嘉話</hi>水花翻照樹隄蘭倒挿波<hi>唐太宗臨洛水詩</hi>
青壇俯洛濵<hi>緑綺膺河檢青壇俯洛濵蘇味道詩</hi>嵩山東頭伊洛岸<hi>勝事不暇</hi>
<pb n="KR3k0008_WYG_007-10b"/>
<hi>須穿裁韓愈</hi>持竿洛水側<hi>孤坐屢/窮辰上</hi>洛有二橋<hi>李昭徳洛有二橋司農卿韋宏</hi>
<hi>機徙其一直長夏門民利之其一橋廢省巨萬計然洛水嵗淙齧之繕者告勞昭徳始累石代柱銳其前厮殺</hi>
<hi>暴濤水不能怒自是無患也</hi>清洛水光鋪碧簟<hi>劉禹錫詩清洛水光鋪碧簟上陽宫葉剪</hi>
<hi>紅綃</hi>
　　　渭<hi>八</hi>
白導鳥鼠之源<hi>書導渭自鳥鼠同穴東㑹于澧又東會于涇又東入于河</hi>為雍州之<lb/>
浸<hi>周禮雍州其浸渭洛</hi>貫都象河<hi>三輔記秦都咸陽渭水貫都以象天河浮橋南渡以法牽牛</hi>
龍飲<hi>三秦記昔有黒龍從南山出飲渭水其行道為能首山</hi>星見<hi>漢武時有女子浴於渭水中乳</hi>
<pb n="KR3k0008_WYG_007-11a"/>
<hi>長七尺上怪其異遣問之曰第七車者知我所来時蜀人張寛為侍中寬對曰天星主祭祀也齋戒不㓗則女</hi>
<hi>人星見</hi>垂釣<hi>吕望垂釣扵渭水/得玉璜遂為帝師</hi>造舟<hi>詩文王在渭/造舟為梁</hi>祀<hi>宋書曰秦</hi>
<hi>漢都西京渭雖不在祀典以其近咸陽故得比大川之祀</hi>貫甸服　浸神臯　送舅<lb/>
<hi>詩我送舅氏曰至渭陽</hi>震<hi>史記周幽王二年三川皆震/周亡之兆也三川涇渭洛也</hi>殊流<hi>涇渭殊流</hi>
<hi>清濁不雜</hi>沔彼渭水<hi>浸夫/雍州</hi>親迎<hi>詩曰文定厥祥親迎于渭言迎大姒也</hi>涇以渭<lb/>
濁<hi>湜湜其沚</hi>孔分渭水入金光門<hi>韓朝宗為京兆尹分渭水入金光門匯為潭以通西</hi>
<hi>市林木</hi>清渭<hi>郭子儀奏雍州背/負清渭濁河之固</hi>祓除<hi>李適傳天子春幸梨園並渭水祓除</hi>馬<lb/>
化龍<hi>栁宗元龍馬賛明皇帝在位靈昌郡得異馬於河其状龍鱗虺尾拳毛環目肉鬛居帝闕二十年遇</hi>
<pb n="KR3k0008_WYG_007-11b"/>
<hi>禍亂帝西幸馬至咸陽西入渭水化為龍㳺泳去不知所終</hi>渭流漲膩<hi>唐文粹杜牧阿房宫賦渭</hi>
<hi>流漲膩棄脂水也</hi>陽春澌<hi>還歸非有指㶚渭陽春澌韓愈寄崔十六</hi>清渭東流劒閣<lb/>
深<hi>杜甫哀江頭</hi>泛泛渭水上有舟㳂兮泝兮<hi>愛此百里之清流白居易泛渭</hi>
<hi>水賦</hi>井通渭河<hi>景公寺前街中舊有巨井俗呼為八角井元和初有公主夏中過見百姓方汲令從</hi>
<hi>婢以銀稜椀就井承水誤墜椀經月餘出於渭河酉陽雜俎</hi>三百里内漁釣者五坊<lb/>
捕治之<hi>渭河三百里内漁釣者五坊捕治之唐史百官志河渠令</hi>璜溪<hi>徐彦伯臨渭行</hi>清渭<lb/>
無情極愁時獨向東<hi>秦州詩</hi>旅泊窮清渭<hi>同上</hi>渭城已逺波<lb/>
聲小<hi>李賀</hi>抱馬鬛以逸<hi>僕固懷恩安禄山反王師敗績懷恩至渭水無舟抱馬鬛以逸</hi>蛙<lb/>
<pb n="KR3k0008_WYG_007-12a"/>
大如鼎<hi>唐志神龍中渭水有蝦蟇大如鼎里人聚觀數日而失</hi>渭水逶迤白日净<lb/>
<hi>杜甫詩</hi>葉墜清渭朗<hi>上</hi>
　　　涇<hi>九</hi>
白雍州之川<hi>周禮雍州其川涇汭</hi>鄭國之渠<hi>見隄渠/門注</hi>白渠<hi>漢書趙中大夫</hi>
<hi>白公穿引涇水二百餘里漑田四十餘頃因名曰白渠人得其饒歌曰田於何處池陽谷口鄭國起前白公起</hi>
<hi>後舉鍤為雲決渠為雨涇水一石其泥數斗</hi>秦祟<hi>史記秦二世夢虎囓其左驂卜曰涇水為祟二世祀</hi>
<hi>之沉四白馬於涇水</hi>漢祠<hi>漢書涇渭雖不在祀典以/近咸陽皆比大川之祀</hi>毒流<hi>晉侯伐秦秦人</hi>
<hi>毒涇上流師人多死</hi>殊流<hi>三秦記涇渭合流/三百里清濁不雜</hi>震<hi>見/上</hi>壅<hi>漢武河平四年長陵臨涇</hi>
<pb n="KR3k0008_WYG_007-12b"/>
<hi>岸穨壅涇流</hi>湜湜之流<hi>詩涇以渭濁/湜湜其止</hi>控清<hi>引/濁</hi>沔彼涇水<hi>決為鄭渠</hi>
引湜湜之流<hi>泥惟數斗</hi>收芃芃之稼<hi>畒乃一鍾</hi>渒彼涇舟烝徒楫<lb/>
之<hi>渒舟行貌涇水之中舟行者乃衆徒船人以楫櫂之</hi>孔擁隔<hi>黎幹戎州人大厯十三年涇水擁隔</hi>
<hi>請開鄭白支渠復秦漢故道以漑民田廢碾磑八十餘所</hi>掎汨泥淖撓混沙礫<hi>栁宗元愚</hi>
<hi>谿對秦有水掎汨泥淖撓混沙礫視之分寸𣅿若晲璧淺深險易昧昧不覿乃合清渭自彰穢跡故名曰濁涇</hi>
冨流<hi>唐文粹李庾西都賦其地勢也帶涇渭之富流</hi>蕩潏<hi>邠郊入地底涇水中蕩潏杜甫北征詩</hi>
比歲多次<hi>文粹王維張公徳政碑惟涇有防比嵗多决近縣疲於輸役他山遺於度材公命刮朽壞</hi>
<hi>填巨石</hi>涇水浩浩揚湍波<hi>李白豳/歌詩</hi>涇川三百里<hi>若耶羞見之上有琴</hi>
<pb n="KR3k0008_WYG_007-13a"/>
<hi>髙水下有陵陽祠同上涇川送族弟錞詩</hi>未聞細栁散金甲腸㫁秦州流濁<lb/>
涇<hi>杜甫即事</hi>
　　　昆明池<hi>十</hi>
白神池　靈沼<hi>闗中記昆明池曰神池靈沼</hi>象滇河習水戰<hi>漢書昆明池武</hi>
<hi>帝所穿也初漢欲征昆明夷昆明國有滇河乃使謫戍伐棘上林象滇河作昆明池以習水戰中有戈船樓船</hi>
<hi>數百艘石鯨石皷</hi>刼灰<hi>見灰/門注</hi>堯舟<hi>闗中記昆明池云堯治水訖停船此池盖堯時已有池漢</hi>
<hi>代因而深廣之</hi>漢宇<hi>漢書武帝大脩昆明/池列舘宇以環之</hi>金隄<hi>西京賦曰昆明靈池黒水𤣥沚</hi>
<hi>周以金隄樹以栁杞</hi>牛女石鯨<hi>漢武帝於池中置二石人相對以象牽牛織女又刻石為鯨魚毎雷</hi>
<pb n="KR3k0008_WYG_007-13b"/>
<hi>雨魚常鳴吼鬐尾皆動漢時祭祈雨亦有驗</hi>魚珠<hi>闗中記有人釣魚綸絶而去入夢於武帝帝明日於</hi>
<hi>池中見魚銜索取而放之後三日帝復逰池濵得珠曰豈非池中魚之報</hi>舘<hi>昆明池有豫章舘西京賦曰豫</hi>
<hi>章珍舘掲焉中峙</hi>似漢之波<hi>西京賦曰似/雲漢之無涯</hi>儀星之石<hi>西征賦乃有昆明池</hi>
<hi>其中湯湯汗汗滉瀁瀰漫浩如河漢昔豫章之名宇披𤣥流而特起儀景星於天漢列牛女以雙峙</hi>𤣥流<lb/>
<hi>見上</hi>肇穿<hi>文選曰伊兹池之肇/穿肄水戰於荒服</hi>積水安流孔請為私沼<hi>安樂</hi>
<hi>公主嘗請昆明池帝曰先帝未有以與人者主不恱自鑿定昆池延袤數里定言可抗訂之也</hi>肄戰<hi>許敬</hi>
<hi>宗帝復問漢武開昆明池實何年日對元狩三年將伐昆明實為此池以肄戰</hi>習水戰<hi>唐髙祖武徳九</hi>
<hi>年三月庚寅幸昆明池習水戰</hi>治昆明作紫雲樓綵霞亭<hi>鄭注帝嘗詠杜甫曲江辭</hi>
<pb n="KR3k0008_WYG_007-14a"/>
<hi>有宫殿千門語意天寳時環江有觀榭宫室聞注言即詔兩神䇿治曲江治昆明作紫雲樓綵霞亭</hi>獻獲<lb/>
于大安宫<hi>太宗貞觀五年獵於昆明池獻獲于大安宫</hi>石鯨分玉溜<hi>刼燼引平池唐</hi>
<hi>太宗詩</hi>石鯨吼<hi>朝野僉載開元初/石鯨吼嵗大熟</hi>神池望不極<hi>滄波接逺天李百藥</hi>
　　　温湯<hi>十一</hi>
白温泉　湯泉　湯液　温谷<hi>東京賦</hi>靈液神泉<hi>並文選據神泉</hi>
<hi>而吐溜</hi>華清　盪邪<hi>魏都賦温泉毖涌而白/浪華清盪邪而難老</hi>愈疾流惡<hi>惡穢</hi>
<hi>也</hi>蠲痾<hi>痾/疾</hi>温源<hi>水經曰温/湯即温源</hi>神井<hi>張衡温泉賦曰余適驪山觀温泉浴神井</hi>暄<lb/>
波　炎液<hi>文選</hi>如沸<hi>廬山記主簿山有温/泉冬夏常如熱沸</hi>若湯<hi>梁州記漢水南温冬</hi>
<pb n="KR3k0008_WYG_007-14b"/>
<hi>夏常熱若湯其熱可熟鷄子</hi>毖彼温泉<hi>湧于/地脉</hi>合水火之徳<hi>澤浸萬人</hi>倍藥<lb/>
石之功<hi>蠲除六疾</hi>潔華清之流<hi>豈同/禊洛</hi>救痾癢之疾<hi>寧比浴沂</hi>浮天<lb/>
　浴日<hi>天子用之可也</hi>温源愈出<hi>靈液/徐清</hi>孔賜浴<hi>安禄山入朝楊國忠兄弟姊妹</hi>
<hi>延之新豐給玉食至湯將校皆賜浴</hi>别治一湯<hi>帝賜書曰為卿别治一湯可會十月朕待卿華清宫</hi>
給香粉蘭澤<hi>李適賜浴湯池給香粉蘭澤</hi>治湯井為池<hi>地理志天寳六載更温泉</hi>
<hi>曰華清宫治湯井為池環山列宫室</hi>鳯泉<hi>𤣥宗開元十一年十/二月甲午如鳳泉湯</hi>廣成<hi>十四年十</hi>
<hi>月甲寅廣成湯池</hi>石蓮花<hi>唐明皇雜録上於華清宫新廣一湯制度宏麗禄山於范陽以玉魚龍鳬</hi>
<hi>鴈石梁石蓮花獻雕鐫尤妙上大恱命陳于湯中仍以石梁横于其上而蓮花纔出於水際上因幸解衣將入</hi>
<pb n="KR3k0008_WYG_007-15a"/>
<hi>而魚龍鳬鴈皆奮鱗舉翼状若飛動上因恐却之蓮花石至今在</hi>夢浴<hi>孫賛明守福州賛明武肅王時</hi>
<hi>為吴江尉嘗夢浴於温泉至是將及福州途次見飛泉洶湧因問從者答曰此温泉也方悟前夢之應及使汲</hi>
<hi>之將浴從者曰此非佳者至州有之頗佳賛明既及郡齋亟取其泉而浴之出吴越備史</hi>隂火煑玉<lb/>
泉<hi>杜甫詩</hi>沉香山<hi>明皇雜録華清池中/疊沉香為山效瀛洲</hi>長湯十六所<hi>開元遺事</hi>
<hi>華清宫中除供奉兩湯外别有長湯十六所嬪御之類浴焉</hi>䟽巖剔藪為天子逰觀<lb/>
<hi>房琯𤣥宗有逸志數廵幸廣温泉為華清宫環宫所置百司區以琯資機筭詔緫經度驪山䟽巖剔藪為天子</hi>
<hi>逰觀未幾斥為宜春太守</hi>葺殿宇於驪山<hi>置官曺於昭應元禎兩省供奉官諫幸温湯状</hi>賜<lb/>
浴皆長纓與宴非短褐<hi>杜甫詩</hi>幸温湯<hi>髙祖紀武徳六年三月庚戌幸温湯</hi>
<pb n="KR3k0008_WYG_007-15b"/>
湯成召浴果不至潼闗已濫漁陽師<hi>鄭思津陽門詩</hi>温泉御湯<lb/>
中<hi>有玉蓮湯從蓮中涌出毎浴以錦繡為鳬鴈浮入鈒鏤小舟以為戲玩開元遺事</hi>
　　　濤<hi>十二</hi>
白陽侯<hi>廣雅曰陽侯濤大波神也</hi>靈胥<hi>濤神也伍子胥死沉屍/於江其精魄為濤神</hi>又<hi>論衡</hi>
<hi>曰儒書言吴王夫差殺伍子胥煑之於鑊盛以囊投之於江子胥恚恨臨水為濤以溺殺人夫言吴王殺子胥</hi>
<hi>投之於江實也言其恚恨臨水為濤虛也且衞葅子路而漢烹彭越子胥之勇不過子路彭越然二人尚不能</hi>
<hi>發怒於鼎鑊之中胥亦自先入鼎鑊後乃入江在鑊之時其神豈怯而勇於江水哉何其怒氣前後之不相副</hi>
朝夕之池<hi>潮有朝夕之期故吴郡有朝夕之池</hi>白露之濤　海鰌入穴<hi>見海</hi>
<pb n="KR3k0008_WYG_007-16a"/>
<hi>門</hi>牛魚起毛<hi>博物志曰東海有牛魚其形如牛引其皮懸之潮水至則毛起潮退則毛伏</hi>沸<lb/>
騰百川　廻復萬里<hi>吴都賦曰潮波汨起廻復萬里</hi>八月之觀<hi>文選八月觀濤</hi>
滄波<hi>白波洪波奔波</hi>洪漣<hi>蹙/縮</hi>帷盖<hi>潮有似帷/盖之状</hi>孔濤霧蒸湧<hi>王義方道</hi>
<hi>南海酌水誓是時盛夏濤霧蒸湧既祭天雲開露人壮其誠</hi>風濤驚壯<hi>陸元方使嶺外陟海風濤</hi>
<hi>驚壮</hi>憤悱皷怒<hi>文粹陸元輔胥山銘序曰䲭夷盛屍投于水濵憤悱皷怒配濤作神</hi>洗滌南<lb/>
北簸蕩東西<hi>抉眼不入投于河上自統波濤晝夜兩至懷沙歎騷洗滌南北簸蕩東西同上</hi>奮<lb/>
于呉夕于楚<hi>其神迄今一日再至来也海䲭羣飛陽侯夾從奮于吴怫于越夕于楚乃退仲秋闕</hi>
<hi>望杭人以旗皷逆之笳簫和之百城聚觀同上</hi>數丸<hi>唐酉陽雜俎數丸生江岸如蟛蜞取土作丸數至三</hi>
<pb n="KR3k0008_WYG_007-16b"/>
<hi>百則潮至舟人以為候因名曰數丸也</hi>屹起<hi>廻臨浙江濤屹起髙峨岷韓愈送惠師</hi>蒼濤欝<lb/>
飛翻<hi>杜甫客居下壍萬尋岸蒼濤欝飛翻</hi>乗濤簸扶胥<hi>近岸指一髪韓愈贈元協律</hi>洪<lb/>
濤舂天<hi>禹穴幽同上劉生詩</hi>江湖天濶足風濤<hi>寄杜員外詩</hi>湖水定可<lb/>
信<hi>李白</hi>濤波之旋滔山觸天<hi>栁宗元晉問濤波之旋滔山觸天旣停既平彌望悠焉良</hi>
<hi>久乃始昻屹涌溢挺㧞而出</hi>濤瀬漲惡<hi>李靖武徳四年八月大閱兵夔州時秋潦濤漲惡銑以靖</hi>
<hi>未能下不設備</hi>
　　　泉源<hi>十三</hi>
白山下出<hi>易</hi>井冽<hi>寒泉/易</hi>泉水<hi>衞女思歸也毖彼泉水亦流于淇詩云</hi>浸苞<lb/>
<pb n="KR3k0008_WYG_007-17a"/>
稂<hi>病也浸苞蕭稂蓍毛</hi>莫浚<hi>匪泉浚/深也</hi>氿泉<hi>有冽氿泉/無浸穫薪</hi>載清<hi>相彼泉水載清</hi>
<hi>載濁</hi>觱沸<hi>沸出/濫</hi>檻泉<hi>正泉/出貌</hi>動<hi>禮冬至後五/日水泉動</hi>藏珠<hi>於/泉</hi>濫觴<hi>家江</hi>
<hi>出岷山其源可以濫觴</hi>白泉<hi>瑞應曰泉色白自出山澤得禮制則澤谷之白泉出飲之使人長壽</hi>醴<lb/>
泉<hi>美泉也水之精也崐崘山有醴泉華池君乗土而王其政太平則醴泉出湧乗水而王其政和平則醴泉</hi>
<hi>瀌神靈滋液百珍實用則醴泉出黄帝時以醴泉為漿堯之世徳茂清平則醴泉出夏后之時俊乂在官醴泉</hi>
<hi>出漢宣帝三年醴泉流滂枯槁榮茂禮天不愛其道地不愛其寳則醴泉出也</hi>刀刺而湧<hi>漢書貳師</hi>
<hi>将軍李廣利行無水㧞刀刺山飛泉湧出</hi>拜而遂出<hi>後漢耿恭/拜井泉出</hi>又醴泉<hi>後漢世祖</hi>
<hi>中元元年夏醴泉出飲之者疾病皆愈唯眇蹇不瘳又有赤草生於水涯</hi>泠泠<hi>文選山溜何泠泠飛泉漱</hi>
<pb n="KR3k0008_WYG_007-17b"/>
<hi>鳴玉</hi>吐溜<hi>泉㳙㳙而/吐溜文</hi>冽清<hi>𤣥泉冽/清文</hi>蜧躍<hi>文黒蜧躍重泉</hi>灌注　傷<lb/>
玉趾<hi>寒泉傷玉趾文</hi>湧溜<hi>石泉湧溜於隂/渠天台山賦</hi>湧湍<hi>於石澗文選</hi>跋石挹<lb/>
飛泉<hi>靈運</hi>山人飲<hi>楚辭山中人兮飲/石泉兮䕃松栢</hi>吸微液<hi>吸飛泉之微液</hi>張騫<lb/>
窮<hi>漢張騫奉使窮河源</hi>穿石<hi>太山之/溜穿石</hi>貪泉<hi>晉廣州石/門有貪泉</hi>玉漿泉<hi>隋書在盧</hi>
<hi>數引丹陽公鳥鼠山俗呼髙武隴其下渭所出絶壁千仞本之諸羗苦之勛之馬足所踐忽飛泉湧出人為之</hi>
<hi>謡云云因號也</hi>水木<hi>之本/源</hi>㧞本<hi>塞/源</hi>孔見貪泉極飲去<hi>馮立受廣州都督嘗</hi>
<hi>見貪泉曰此吴隠之所酌邪吾雖日汲庸易吾性哉遂極飲去</hi>湧流<hi>安金藏京兆萬年人神龍初母䘮𦵏</hi>
<hi>南闕口營石墳晝夜不息地本枯燥泉忽湧流</hi>茂松清泉<hi>潘師正居逍遥谷髙宗幸東都召見問所</hi>
<pb n="KR3k0008_WYG_007-18a"/>
<hi>須對曰茂松清泉臣所須也既不乏矣</hi>宋思禮禱<hi>孝友宋思禮蕭縣簿會大旱井池涸毋羸疾非</hi>
<hi>泉水不適口思禮憂懼具禱忽有泉出諸廷味甘寒日不乏汲縣人異之</hi>思<hi>蘇頲李嶠曰舍人思若泉湧吾</hi>
<hi>所不及</hi>書法<hi>徐浩書世状其/法曰渴驥犇泉</hi>股泉<hi>杜佑朱坡樊/川鑿山股泉</hi>應聖<hi>楊朝晟師</hi>
<hi>次方渠水乏有青蛇降下走視其跡水從而流使築防環之遂為停淵士飲仰足有詔置祠命泉曰應聖</hi>引<lb/>
泉激霤<hi>王鉷以寳鈿為井榦引泉激霤號自雨亭</hi>玉琴<hi>老杜詩泉/聲帶玉琴</hi>膏肓<hi>田㳺巖帝</hi>
<hi>謂曰先生此佳否答曰臣所謂泉石膏肓</hi>流泉<hi>王涯别墅有/佳木流泉</hi>幽泉怪石<hi>栁文西山</hi>
<hi>宴㳺記</hi>蘆葭泉<hi>唐酉陽雜俎玉門軍有蘆葭泉周二丈深一尺駞馬千頭飲之不竭</hi>交旋如<lb/>
盤龍<hi>元街縣有泉眼中水交旋如盤龍或試撓破之尋手成龍状驢馬飲之皆驚走出酉陽雜俎</hi>潺<lb/>
<pb n="KR3k0008_WYG_007-18b"/>
湲瀉幽磴繚繞帶嘉樹<hi>韋應物香山泉潺湲瀉幽磴繚繞帶嘉樹激轉忽殊流歸泓又</hi>
<hi>同注</hi>泄隂壁<hi>韋應物遊琅琊山/寺新泉泄隂壁</hi>石罅<hi>同上石罅寒泉潔</hi>清德之鑑<lb/>
<hi>張曲江龍池頌沉精降液下為靈泉清徳之鑑柔道之體</hi>瀑泉<hi>司空圖舊三峯泉石之美冠於一山北巖</hi>
<hi>之上有瀑泉流注谷中灌良田數十頃至今子孫猶為司空在南部新書</hi>泉音玉淙琤<hi>韓愈城南</hi>
<hi>聮句</hi>巖花覆谷泉<hi>李/白</hi>犇泉濺水珠<hi>杜甫/詩</hi>石泉流暗壁<hi>日暮</hi>凍<lb/>
泉依細石<hi>謁真諦詩</hi>天澤之泉<hi>韓愈宴喜亭記泉之源曰天澤之泉出髙而施下也</hi>上<lb/>
善泉<hi>唐地理志坊州州郭無水東北七里有上善泉開成二年刺史張怡架水入城以紓逺汲四年刺史</hi>
<hi>崔駢復増脩之民獲其利後思之為立祠</hi>盗泉飛溢亷夫不飲<hi>𤣥宗皇后武氏傳潘好禮</hi>
<pb n="KR3k0008_WYG_007-19a"/>
<hi>䟽盗泉飛溢亷夫不飲</hi>
　　　池<hi>十四</hi>
白東門<hi>之池可以漚麻詩</hi>靈沼<hi>又曰王在靈沼於/牣魚躍沼亦池也</hi>酒<hi>六韜曰殷君好為酒</hi>
<hi>池廻舟</hi>奏廣樂<hi>穆天子傳天子西征至于𤣥池三日休于𤣥池之上乃奏廣樂而歸是曰樂池</hi>贈<lb/>
雲謡<hi>又曰穆天子觴西王母于瑶池之西王母為天子歌白雲之謡</hi>照華<hi>韓詩外傳曰齊白公出弋</hi>
<hi>照華之池</hi>孔作觀池樂游原<hi>太平公主始作觀池樂游原以為盛集既敗賜寧申岐薛四王</hi>
<hi>都人嵗祓禊其池</hi>築山浚池<hi>長寧公主築山浚池帝及后數臨幸</hi>䟽龍首池為沼<lb/>
<hi>岐陽荘淑公主開第昌化里䟽龍首池為沼</hi>穿築池觀<hi>尉遲勝穿築池觀厚賔客士大夫多從之</hi>
<pb n="KR3k0008_WYG_007-19b"/>
<hi>㳺</hi>蓬萊池<hi>李絳帝嘗畋苑中至蓬莱池謂左右曰絳書以諌我今可返也其見禮憚如此</hi>馬璘<lb/>
山池<hi>馬璘卒其後賜羣臣宴多在璘山池</hi>䟽池<hi>白居易東都所居履道里䟽沼</hi>注水銀為<lb/>
沼<hi>李尉咸通十四年春詔迎佛骨京師髙貲相與集大懼注水銀為池</hi>以金為隄<hi>南蠻驃國有二</hi>
<hi>池以金為隄</hi>地變為池<hi>樂志帝初賜第隆慶坊坊南之地變為池中宗常泛舟以厭其祥帝即位</hi>
<hi>作龍舟樂</hi>臨碧池<hi>敬宗帝紀寳厯二年六/月辛酉觀魚于臨碧池</hi>鑿深池<hi>五代雷蒲據朗州常</hi>
<hi>鑿深池於府中客有過者召宴池上指其水曰蛟龍水怪皆屈於此盖水府也酒酣取座上器擲池中因裸而</hi>
<hi>入取其器嬉水上久之乃出治衣服坐意氣自若</hi>積翠池<hi>魏徴帝宴羣臣積翠池酣樂賦詩徴賦西</hi>
<hi>漢</hi>良金池<hi>唐杜陽編滄州有良金池可/方數里水石沙泥皆如金色</hi>水底盤筵<hi>白氏東都</hi>
<pb n="KR3k0008_WYG_007-20a"/>
<hi>所居履道里宅有池水可泛舟樂天毎命賔客繞舷以百十油囊懸炙沈水中隨舷而行一物盡則左右又取</hi>
<hi>之藏盤筵於水底也出窮幽記</hi>池之勝<hi>池方九里邱陵林麓距其涯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>島渚洲交其中岸之突而出者</hi>
<hi>水縈之若玦焉池之勝於是為最桞宗元東池記</hi>樹之松栢楮被之菱芡芙蕖<lb/>
<hi>鬰然而隂粲然而榮同上</hi>環斗水為池<hi>白公廬/山記</hi>池園潔脩<hi>韓文</hi>落妃池<lb/>
<hi>貴妃生於蜀嘗誤落池中後人呼為落妃池出貴妃外傳</hi>樂天池舘<hi>樂天得楊馮宅竹木池舘有林</hi>
<hi>泉之致因為池上篇曰都門風水土木之勝在東南東南之勝在履道里雞跖集</hi>凝碧池<hi>祿山犯闕</hi>
<hi>王維等數人為賊執一日逆黨㑹飲於凝碧池以梨園數百人奏樂維聞賦詩一絶萬户傷心生野煙書于壁賊</hi>
<hi>平維以此詩得免明皇雜録</hi>若連艦縻檻<hi>為堂而今居之堂成而勝益竒望之若連艦縻檻與</hi>
<pb n="KR3k0008_WYG_007-20b"/>
<hi>波上下栁宗元東池</hi>洄為清池<hi>寥廓泓渟同/上萬石亭記</hi>君子之池<hi>韓愈宴喜亭記池曰</hi>
<hi>君子之池虚以鍾其美盈以出其惡也</hi>詔賜永穆公主池觀<hi>安禄山入朝詔賜永穆公</hi>
<hi>主池觀為㳺燕地</hi>觀詔勝爽<hi>魚朝恩有賜墅觀/詔勝爽表為佛祠</hi>文石砌岸<hi>元載芸暉</hi>
<hi>閣前有池悉以文石砌岸中有蘋陽花亦類於白蘋其花紅而且大有如牡丹更有碧芙蓉杜陽編</hi>瀦沼<lb/>
三百畆<hi>唐史長寧公主魏王泰故地東西盡一方瀦沼三百畆泰薨以與民至是主丐得之</hi>
　　　浦<hi>十五</hi>
白浦<hi>說文浦水濵也</hi>小口<hi>風土記曰大水有小口别通曰浦也</hi>出溆浦而邅廻望<lb/>
美人兮南浦<hi>並楚辭</hi>與浦<hi>述征記曰與舊魏步導吴掲水灌之絶道為浦</hi>程谿浦<lb/>
<pb n="KR3k0008_WYG_007-21a"/>
<hi>顧微廣州記曰程谿浦口有蒲母養龍列㫁其尾因呼掘龍時人見之則上境大豐而利渉之</hi>屠兒浦<lb/>
<hi>劉禎京口</hi>合浦<hi>見珠/門注</hi>孔對青崖<hi>唐文粹楊炯少姨廟碑曰浦對青崖獨有金臺之異</hi>翻<lb/>
翻<hi>翻翻江浦荷韓愈詩</hi>弭棹<hi>皮日休九諷允遂篇/云弭吾棹兮澧之浦</hi>又<hi>同上憫邪篇云浦上蘆花</hi>
<hi>兮秋復秋</hi>朝夕潮至<hi>文粹陸龜蒙門外有溝通浦溆而朝夕之潮至焉</hi>曠若天地通<lb/>
<hi>文粹李華寄趙侍御凌灘出極浦曠若天地通</hi>浦沙静如洗<hi>李白江上</hi>欲歸瀼西宅<lb/>
阻此江浦深<hi>杜甫阻雨</hi>蕭條别浦清<hi>同/上</hi>江浦向来澄<hi>江邉星月</hi>村<lb/>
烟對浦沙<hi>東山野亭</hi>暫留魚復浦<hi>寄李秘書</hi>
　　　珠<hi>十六</hi>　<hi>環附</hi>
<pb n="KR3k0008_WYG_007-21b"/>
白夜光　徑寸　明月之珠<hi>不能無纇</hi>握靈蛇之珠　九品<lb/>
<hi>南越志珠九品言大小之次</hi>千金<hi>荘子曰河上有人家貧其/子投川得千金之珠也</hi>度寸<hi>韓詩</hi>
<hi>曰良珠度寸雖有百仞之水不能掩其輝</hi>無脛而走　火齊<hi>珠名</hi>秋露如珠<lb/>
五星若連珠　暗投　掌上　難得之貨<hi>希世之寳</hi>是吾寳<lb/>
也<hi>不汝容焉</hi>蛇報恩<hi>隨侯見傷蛇以藥封之蛇銜明珠徑寸純白夜光燭室以報隨侯</hi>魚報<lb/>
恩<hi>見昆明池注</hi>貫<hi>禮曰纍纍乎/端如貫珠</hi>鷄銜<hi>見洛/門注</hi>捐<hi>文選沉珠於泉新語曰舜捐珠</hi>
<hi>於五湖之泉以塞滛邪之路</hi>生蚌<hi>三輔决録曰孔融見韋元將與其父書曰不意雙珠生於老蚌</hi>感<lb/>
<hi>後漢孟嘗為合浦太守先時二千石貪穢珠悉徙去合浦無珠及孟嘗行化一年其去珠乃復還</hi>水<hi>尸子</hi>
<pb n="KR3k0008_WYG_007-22a"/>
<hi>曰水圓折者有珠</hi>水懷珠而川媚<hi>文/選</hi>贓不拜<hi>東觀漢記曰交趾太守坐贓詔以班</hi>
<hi>賜羣臣鍾離意得珠璣悉委地而不拜曰此贓穢之物誠不足拜帝乃别賜錢二十萬</hi>賣<hi>漢董偃與母賣</hi>
<hi>珠為事又合浦人採珠以易米而食時二千石貪檅珠徙去而餓死者盈路</hi>瑞<hi>禮斗威儀曰德至淵泉則</hi>
<hi>江海出明珠</hi>鳳銜<hi>拾遺記鳳皇銜珠於/庭少昊拾而懷之</hi>遺<hi>荘子云黄帝遺𤣥珠於赤水</hi>照<lb/>
乗<hi>魏王曰寡人有徑寸珠照車前後十二乗者十枚</hi>拾<hi>抱朴子曰識珍者必拾濁水之明珠</hi>採龍<lb/>
頷<hi>河上之子於驪龍頷下採珠候驪龍之睡</hi>剖蚌胎<hi>文選曰蚌蛤珠胎與月虧全又曰馮夷剖蚌列</hi>
<hi>明珠</hi>生鯨目<hi>廣州記鯨鯢目即明月/珠也魚死而目皆無精</hi>飾犢<hi>韓子曰楚人有賣珠於鄭者為</hi>
<hi>挂之犢飾以珠玉</hi>鈿盤<hi>後魏武帝廣作黄/金盤鈿之以珠玉</hi>弄<hi>㳺女弄珠於漢臯之曲</hi>崖不<lb/>
<pb n="KR3k0008_WYG_007-22b"/>
枯<hi>荀子曰淵生珠而崖不枯</hi>泣<hi>鮫人寄宿人家臨去泣而出珠盈盤以與主人故曰泉客慷慨以泣珠</hi>
彈雀<hi>吕氏春秋曰隨侯之珠彈千仞之雀世必笑之以其所用重而所要輕也</hi>藏<hi>荘子曰藏珠於川</hi>
飾劒<hi>西京雜記髙祖斬白蛇劒上有七彩珠為飾</hi>七彩<hi>見/上</hi>龍銜<hi>燭龍銜珠以為耀</hi>蠙<lb/>
珠<hi>禹貢徐州蠙珠暨魚</hi>薏苡<hi>馬援載薏苡一船人/有譛之為文犀明珠</hi>遺<hi>蜀宗預聘呉孫權泣别曰</hi>
<hi>君毎銜命結二國之好今孤衰老恐不復見遺珠一斛</hi>無足自致<hi>新序曰舩人對晉平公曰珠出</hi>
<hi>江漢玉出崐崘山無足而致也</hi>不執<hi>晉崔洪良伯手不執珠玉汝南王亮燕公卿以琉璃杯行酒酒至洪</hi>
<hi>洪不執</hi>夜光<hi>東夷有明珠稱夜光/致之平地終日不停</hi>採珠<hi>晉陶璜為交州百姓無農唯以採珠</hi>
<hi>為業以珠易米吴時慮百姓私散好珠絶商旅人飢上請乃制自十月至二月非採上珠時聽往来</hi>上幣<lb/>
<pb n="KR3k0008_WYG_007-23a"/>
<hi>管子曰先王以珠玉為上幣</hi>木難<hi>文選云/碧珠也</hi>解佩<hi>鄭交甫將南適楚至漢臯臺下遇二女佩</hi>
<hi>二珠大如荆鷄之卵交甫與言曰欲子之佩二女遂解與交甫而去不見二女其佩亦失</hi>璀璨<hi>珠光彩貌</hi>
詭暉<hi>别色</hi>熠熠熒熒<hi>並/光</hi>含幽育明　碕岸<hi>碕長岸也珠生則草木不枯</hi>
　環<hi>韓宣子有玉環其一在鄭商宣子請諸子産子産不與注同工共璞自共為雙也</hi>夫環<hi>宣子</hi>
<hi>謂子産曰起請夫環</hi>盧重環<hi>以環/帶犬</hi>重鋂<hi>貫三/環</hi>盧令令<hi>環/聲</hi>　探環<hi>晉羊</hi>
<hi>祜叔子五嵗於鄰家李氏樹中探取金環云先藏時人以為前身</hi>環中<hi>喻道也/荘子</hi>象環<hi>孔子</hi>
<hi>去魯佩象環五寸象牙有文理言以己有文章也五寸法五行環者取其循環似己徳之無窮</hi>黄雀<hi>後漢</hi>
<hi>楊寳年七嵗行於華山見一黄雀被傷為螻蟻所摶寳見之而憐因將歸置箱中採黄蘂飼之經旬瘡愈旦来</hi>
<pb n="KR3k0008_WYG_007-23b"/>
<hi>暮去忽一朝變為黄衣少年持玉環一雙来報寳曰好掌此環子孫累代三公果如其言</hi>白環<hi>帝王世紀</hi>
<hi>西王母慕舜之徳来獻白環及益地圖</hi>孔西域大珠<hi>魏徴帝遣使市馬徴曰魏文帝欲求市西</hi>
<hi>域大珠蘇則以為恵及四海則不求自至求而得之不足貴也陛下可不思蘇則言乎</hi>瑟瑟璣琲<lb/>
狼藉于道<hi>貴妃楊氏十月帝幸華清宫五家車騎皆從瑟瑟璣琲狼藉于道</hi>滄海遺珠<lb/>
<hi>狄仁傑閻立本異其才謝曰君可謂滄海遺珠矣</hi>銀榼<hi>曺確進中書侍郎帝薄於徳昵寵優人李可及</hi>
<hi>家嘗取婦帝曰苐去吾當賜酒俄而賜者負二銀榼與之皆珍珠也</hi>一斗<hi>李義府請廢后立昭儀帝恱召</hi>
<hi>見與語賜珠一斗</hi>獻<hi>西域獅子天寳初王尸/羅迷迦再遣使獻大珠</hi>賣珠<hi>屈突通傳初桂州都督李</hi>
<hi>宏節亦以清謹顯既沒其家賣珠太宗疑宏節實貪欲追坐舉者魏徴曰陛下過矣今世號清白死不變者屈</hi>
<pb n="KR3k0008_WYG_007-24a"/>
<hi>突通張道源</hi>火珠<hi>南蠻多利火珠大者如鷄卵圎白照數尺日中以艾藉珠輒火出</hi>蕩心酖<lb/>
毒<hi>太宗賢妃徐恵言珠玉為蕩心酖毒</hi>無取<hi>韋正貫擢嶺南節度使南海舶賈至大帥必取象犀明珠</hi>
<hi>上珍而售以下直正貫既至無所取</hi>易馬<hi>五代吐蕃婦人戴瑟瑟珠云珠之好者一珠易一良馬</hi>五<lb/>
色珠<hi>室韋富人以五色珠垂領</hi>明月珠<hi>西域拂菻/多明月珠</hi>堂飾明珠<hi>南蠻驃堂飾明</hi>
<hi>珠</hi>如意寳珠<hi>楚州獻寳十三二曰/如意寳珠大如鷄卵</hi>琅玕珠<hi>琅玕珠形如玉環</hi>服<lb/>
珠<hi>泥婆羅其君服珠</hi>珠殿<hi>南漢劉龑聚南海/珍寳以為珠殿</hi>廢池珠玉<hi>馬植為安南都</hi>
<hi>䕶州部廢池珠玉復生五代</hi>馬吐珠<hi>唐五行志大和九年易定馬飲水因吐珠一以獻</hi>珠琲<lb/>
<hi>韋堅鑿潭成以小斛舟署其郡以所産暴陳其上若南海則珠琲</hi>覆地<hi>曺確時帝昵優人李可及教舞</hi>
<pb n="KR3k0008_WYG_007-24b"/>
<hi>者數百舞珠寳覆地</hi>上清珠<hi>唐杜陽編代宗為兒時𤣥宗毎坐於玉案前因命取上清珠以絳紗囊之</hi>
<hi>繫於頸上上清珠即開元初罽賔國所貢其珠光明㓗白可照一室視之則有仙人玉女雲鶴絳節之象揺動</hi>
<hi>於其中及上即位寳庫中往往有神光異氣</hi>履水珠<hi>順宗即位拘弭國貢履水珠色黒類鉄大如鷄</hi>
<hi>卵其上鱗皺其中有竅云持入江海中可行於洪波之上上始不為之寳遂命善浮者以五色絲貫之繫於左</hi>
<hi>臂遣入龍池其人則歩驟於波上若在平地亦潜於水中良久復出而遍身畧無沾濕上竒之因以御饌賜使</hi>
<hi>人焉至長慶中嬪御試弄於海池遂化為黒龍入于池内俄而雲煙暴起不復追討</hi>照夜珠<hi>楚馬希振</hi>
<hi>天祐初殷為娶洪川鍾傳女資從甚厚有玉椀照夜珠希振以非人臣所玩皆納之於殷九國志</hi>真珠<lb/>
畦<hi>陳繼善拜少傳致仕富於資産自荷一鉏以理小圃成畦以真珠千餘顆若種蔬状土壤之間記顆俯拾</hi>
<pb n="KR3k0008_WYG_007-25a"/>
<hi>出南唐近事</hi>清水珠<hi>馮翊嚴生家於漢南逰峴山得一珠如彈丸色黒而有光視之瑩澈如水焉以</hi>
<hi>示西國胡人曰此清水珠也即命注水濁缶以珠投之俄而淡然清澈矣胡人以三十萬貨之出宣室志</hi>清<lb/>
輝照海月<hi>越客採明珠提携出南隅清輝照海月美價傾鴻都李白古風</hi>記事珠<hi>開元中張</hi>
<hi>說為相有人惠一珠紺色有光名記事珠或有遺忘即玩此珠心神頓悟出開元遺事</hi>自平宫中<lb/>
吕大一<hi>杜甫自平詩自平宫中吕大一収珠南海千餘日</hi>越俗以珠為上寳<hi>生女</hi>
<hi>名珠娘生男名珠兒緑珠之字由此稱緑珠傳</hi>班螺酌真珠<hi>粧樓記曰洛陽有妓樂者四時則散</hi>
<hi>珠厚盈數寸以班螺令妓女酌之仍各具數得雙者為吉妓乃作雙珠宴以勞主人</hi>客從南溟来<lb/>
遺我泉客珠<hi>杜甫詩客從南溟来遺我泉客珠珠中有隱字欲辨不成書</hi>掌中貪見<lb/>
<pb n="KR3k0008_WYG_007-25b"/>
一珠新<hi>上漢中王</hi>同昌公主以紅琉璃盤盛夜光珠立堂中<lb/>
光如晝<hi>杜陽編</hi>誥多珠<hi>大厯中林國獻靈珠五色紅而光又名誥多珠同菖蒲煮食即大如</hi>
<hi>鷄卵可數日不飢</hi>雙珠出海底<hi>俱是連城珍李白詩</hi>
　　　玉<hi>十七</hi>　<hi>璧附</hi>
白美玉吾寳<hi>傳曰是吾寳也</hi>上幣<hi>見珠/門注</hi>瑾瑜<hi>匿瑕</hi>韞櫝而藏諸<lb/>
連城之價　被褐<hi>懷玉</hi>碌碌如玉　堅白<hi>不曰堅乎磨而不磷不曰白乎</hi>
<hi>涅而不緇</hi>白虹之氣盈尺<hi>聖人不貴/盈尺之璧</hi>五德<hi>五經通義曰玉有五德</hi>十仞<lb/>
<hi>韓詩良玉度尺雖有十仞之土不能掩其光</hi>度尺<hi>見/上</hi>磨玷<hi>白珪之玷/尚可磨也</hi>指瑕<hi>藺相</hi>
<pb n="KR3k0008_WYG_007-26a"/>
<hi>如</hi>掲而璽之<hi>周禮職金掌凡金玉錫石丹青之戒令受其入征者辨其物之美惡與其數量掲而</hi>
<hi>璽之</hi>龍輔<hi>玉名也左傳公使公/衍獻龍輔於齊侯</hi>玉石<hi>周有砭阨宋有結緑梁有懸黎楚有和璞</hi>
<hi>晉有垂棘</hi>玉色<hi>有山𤣥文有水蒼文白如截肪/黒如㸃漆赤若鷄冠黄如蒸栗</hi>天地之精<hi>淮南</hi>
<hi>子鍾山之玉灼以爐炭三日三夜色澤不變得天地之精也</hi>片玉<hi>郄詵自謂荆山之片玉</hi>磨礱<lb/>
　追琢　滿堂<hi>金玉滿堂</hi>希世<hi>之/寳</hi>玉德<hi>子貢問於孔子曰敢問君子貴玉而賤䃉</hi>
<hi>者何也為玉之寡而䃉之多與孔子曰非為䃉之多故賤之也玉之寡故貴之也夫昔者君子比徳於玉焉温</hi>
<hi>潤而澤仁也縝宻以栗智也亷而不劌義也垂之如墜禮也叩之其聲清越以長其終詘然樂也瑕不揜瑜瑜</hi>
<hi>不揜瑕忠也孚尹旁達信也氣如白虹天也精神見于山川地也圭璋特達徳也天下莫不貴者道也故君子</hi>
<pb n="KR3k0008_WYG_007-26b"/>
<hi>貴之也</hi>比德<hi>言念君子温其如玉/有女如玉其人如玉</hi>琢<hi>如琢如磨玉不琢不成器</hi>他山之<lb/>
石<hi>可以攻玉</hi>價<hi>子貢曰有美玉於斯韞櫝而藏諸求善價而沽諸子曰沽之哉沽之哉我待價者也</hi>賣<lb/>
化為石<hi>見河門注</hi>假道<hi>晉荀息請以垂棘之/璧假道於虞以伐虢</hi>毁<hi>子曰龜玉毁於櫝中是誰</hi>
<hi>之過與文選曰碎結緑之鴻輝殘𤣥黎之夜色</hi>獻<hi>宋人得玉以獻子罕子罕曰我以不貪為寳爾以玉為寳</hi>
<hi>若以與我皆䘮寳不若人有其寳</hi>玉璜<hi>尚書中候曰吕尚釣於渭濵魚腹中得玉璜刻曰姬受命佐之</hi>敬<lb/>
重<hi>執玉不趨受玉以掬飲玉爵不揮皆敬重</hi>玉燭<hi>爾雅四時調/謂之玉燭</hi>玉山<hi>嵇康</hi>玉箸<lb/>
<hi>王昭君之涙如玉箸</hi>玉堂<hi>漢堂/名</hi>玉樽　玉酒玉食　玉牀<hi>西京雜記漢武</hi>
<hi>趙昭儀寢昭陽殿玉為牀象牙為簟</hi>佩<hi>古之君子必佩玉君子無故玉不去身比徳也</hi>三獻不遇<lb/>
<pb n="KR3k0008_WYG_007-27a"/>
<hi>楚人卞和以玉璞三獻不遇楚王遂再刖其足</hi>不識無價<hi>尹文子魏之田父耕於野得玉徑尺鄰人</hi>
<hi>曰怪石歸致于廡下光明照室田父怖棄之鄰人盗之以獻魏王王召玉工相之工望見再拜却立曰敢賀大</hi>
<hi>王得天下之寳問其價曰此無價五城之都僅可一覩賜獻玉者千金長食大夫禄</hi>抵鵲<hi>荆山之下以王</hi>
<hi>璞抵鵲</hi>潜隱<hi>尸子曰水方折者有玉大戴禮曰玉/在山而木澤文選曰石韞玉而山輝</hi>瑞<hi>王者不藏</hi>
<hi>金玉則紫玉見深山</hi>隱<hi>抱朴子荆山之玉潜光荆石之/中雖有千仞之土不能掩其光</hi>種<hi>陽雍伯種石而</hi>
<hi>生玉</hi>切<hi>寳劒切/玉如泥</hi>攻玉禁採<hi>景帝詔吏發民若庸采黄金珠玉者坐贓二千石有聽者同坐</hi>
雪融掘得<hi>晉新蔡王虅字元邁次貞定大雪平地數尺營門前方數丈雪融不積掘之得玉馬髙尺</hi>
<hi>餘来獻之</hi>滅瘢<hi>王莽就國南陽守選掾孔休守新都相休候莽疾瘢莽遺休玉休不受莽曰君面有瘢美</hi>
<pb n="KR3k0008_WYG_007-27b"/>
<hi>玉可以滅瘢休猶不受莽曰君嫌其價邪遂椎碎自裹進休休乃受</hi>玉玦<hi>魏鍾繇元常有玉玦太子欲得</hi>
<hi>之而難公索使臨菑侯因人說之繇送太子報繇書云云</hi>碎<hi>亞父撞碎漢/王所獻玉斗</hi>錯<hi>他山之石可以</hi>
<hi>為錯注錯石可以磨玉</hi>　璧植璧秉圭<hi>書/</hi>當璧而拜　抵璧<hi>於谷</hi>和<lb/>
難<hi>周禮榖璧以和難以聘女</hi>拱璧　仲舒璧<hi>後漢鍾離意為魯相省視孔子受經堂男子張</hi>
<hi>伯剗草得璧七枚懷藏其一以六白意意曰甕中素書文曰後世脩吾書者董仲舒發吾笥者鍾離意璧有七</hi>
<hi>張伯取其一意召問伯伯叩頭出之</hi>求<hi>虞叔有玉虞公求旃不與既而悔之曰匹夫無罪懷璧其罪吾焉用</hi>
<hi>此以賈害</hi>碎<hi>藺相如見秦王無償趙城之意乃持璧睨柱曰大王必欲殺臣臣頭與璧俱碎於柱秦王恐其</hi>
<hi>碎璧乃謝之遂衣褐秉璧歸趙</hi>奪璧<hi>朱掾名暉詐取隂就璧奉東平王以朝</hi>覲禮曰以繅<lb/>
<pb n="KR3k0008_WYG_007-28a"/>
籍玉<hi>以韋衣木廣袤各如玉之大小為𤣥色</hi>不鬻<hi>珪璧金璋/不鬻於市</hi>孔指環<hi>安定公主</hi>
<hi>下嫁回鶻會昌三年来歸以黠戞斯所獻白貂皮玉指環皆賜</hi>河<hi>西域于闐城有玉珂國人夜視月光盛必</hi>
<hi>得美玉</hi>求<hi>初徳宗即位遣内給事朱如玉之安西求玉於于闐得圭一珂珮五環一帶胯三百簮四十奩</hi>
<hi>三十釧十杵三瑟瑟百斤并它寳等及還詐言假道回紇為所奪久之事泄得所求流死恩州</hi>于闐國<lb/>
玉池<hi>于闐國有玉池毎以端午日王親徑取玉自王已下至庶人皆取之毎取一團玉以一團石投之出</hi>
<hi>西域記</hi>賜<hi>髙昌太宗即位獻公狐裘帝賜妻/宇文華鈿一具宇文亦上玉盤</hi>刻玉<hi>扶南出剛金可</hi>
<hi>以刻玉見金門</hi>石國<hi>髙仙芝討石國/獲寳玉甚衆</hi>楚州獻寳<hi>五符志上元二年楚州獻寳玉</hi>
<hi>十三曰𤣥黄天符形如笏長八寸有孔云辟兵疫曰玉鷄毛白玉也曰榖璧亦白玉也粟粒自然無雕鐫迹曰</hi>
<pb n="KR3k0008_WYG_007-28b"/>
<hi>西王母白環二曰如意寳珠大如雞卵曰紅靺鞨大如巨栗曰琅玡珠二形如玉環四分缺一曰玉印大如半</hi>
<hi>手理如鹿陷入印中曰皇后採桑鈎如箸屈其末曰雷公石斧無孔其一闕凡十三寘之日中白並連天</hi>玉<lb/>
界尺<hi>五代梁丞相趙光逢在唐以文行知名時人稱其方直温潤謂之玉界尺</hi>玉馬<hi>五代回鶻唐荘</hi>
<hi>宗時王仁美遣使者来貢玉馬</hi>撈玉<hi>于闐其南千三百里曰玉州山多玉者此山也其河源所出至于闐</hi>
<hi>分為三東曰白玉河西曰緑玉河又西曰烏玉河三河皆有玉而色異毎嵗秋水涸國王撈玉于河然後國人</hi>
<hi>撈玉</hi>獻玉千斤<hi>同上遣都督劉再昇獻玉/千斤及玉印降魔杵等</hi>夜光璧<hi>西域拂菻多夜</hi>
<hi>光璧</hi>美玉<hi>張説曰宋之問/之文如美玉</hi>玉斧<hi>五代王建立徙/昭義賜以玉斧</hi>名玉<hi>尉遲勝求</hi>
<hi>玉于闐國天寳中入朝獻名玉</hi>暖玉鞍<hi>天寳遺事寧/王有暖玉鞍</hi>賜玉器<hi>王珂李克用在河中</hi>
<pb n="KR3k0008_WYG_007-29a"/>
<hi>未出也帝懼茂貞之逼復使嗣延王戒不以御服玉器賜之</hi>龍虎玉<hi>唐杜陽編順宗西域有進美玉</hi>
<hi>者二一圎一方徑各五寸光彩凝冷可鑑毛髪時伊祈𤣥解方坐於上前熟視之曰此一龍玉一虎玉圎者龍</hi>
<hi>也生於水中為龍所寳若投之水必有虹霓出焉方者虎也生於岩谷為虎所寳若以虎毛拂之即紫光迸逸</hi>
<hi>而百獸攝伏上異其言</hi>玉辟邪<hi>肅宗賜李輔國玉辟邪二各長一尺五寸竒巧殆非人間所有其玉</hi>
<hi>之香可聞於數百步雖鏁於金函鉄櫃終不能掩其氣或以衣裙誤拂則芬馥經年縱澣濯數四亦不消歇</hi>
火玉<hi>武宗㑹昌九年夫余國貢火玉三斗色赤長半寸上尖下圎光照十數歩積之可以燃鼎寘之室内</hi>
<hi>則不復抉纊</hi>清越而瑕不自揜㓗白而物莫能汚<hi>内堅剛而外温潤有</hi>
<hi>似乎君子者玉乎故用乎諸侯劉禹錫論</hi>紅玉環<hi>杜陽編元載紫龍髯拂刻紅玉以為環紐</hi>瑉中<lb/>
<pb n="KR3k0008_WYG_007-29b"/>
而玉表<hi>賈耽等賛以大節責之盖瑉中而玉表歟</hi>符彩照滄溟清輝凌白虹<lb/>
<hi>李白</hi>獲玉真人像二十七<hi>唐地理志寧州真寧本羅川天寳元年獲玉真人像二十七因</hi>
<hi>更名也</hi>如意玉<hi>同昌公主下降寳貨之/異有如意玉杜陽編</hi>軟玉<hi>天寳中興國獻軟玉鞭屈</hi>
<hi>之則首尾相就舒之則勁直如繩同上</hi>碧玉檞葉<hi>異聞集李章武與王倡往来死後李經所居見</hi>
<hi>王来司寢將曙取一物紺碧似玉而冷状如檞葉贈曰西岳玉京夫人所遺靺鞨寳也</hi>玉簫之約<lb/>
<hi>唐宋遺史韋臯未仕時寓於姜使君門舘姜子曰荆寳待臯甚厚有小青衣曰玉簫美而艶絶即以贈臯歸覲</hi>
<hi>與玉簫約七年復来因以玉指環贈之臯踰期不至玉簫歎曰韋家郎不来矣絶食而死後臯鎮蜀荆寳往見</hi>
<hi>問玉簫知其已死甚憐之臯誕日東川盧尚書獻歌妓為壽名玉簫遽眎之宛然舊人中指有玉環隱起</hi>玉<lb/>
<pb n="KR3k0008_WYG_007-30a"/>
精盌<hi>馬侍中嘗寳一玉精盌夏蝇不近盛水經月不腐不耗或目痛含之立愈酉陽雜俎</hi>未試囊<lb/>
中餐玉法明朝且入藍田山<hi>杜甫去矣行</hi>玉婆羅門<hi>雞跖集唐修行</hi>
<hi>楊相公毎朝常弄一小玉婆羅門子髙數寸瑩徹精巧可愛云是于闐王内庫之物</hi>誇作天下珍<lb/>
<hi>李白古風宋國梧臺東野人得燕石誇作天下珍知哂趙王璧</hi>璧玉儲精以稠疊<hi>杜甫大禮</hi>
<hi>賦</hi>蒼璧黄琮歸乎正色<hi>南郊賦</hi>
　　　珪璋<hi>十八</hi>
白輯五瑞<hi>輯歛也歛五等諸侯之珪璋而朝覲也</hi>班瑞于羣后<hi>班還也朝覲禮畢還</hi>
<hi>瑞於諸侯</hi>禹錫𤣥圭<hi>禹治水畢堯賜之/𤣥圭以章其成功</hi>爾寳<hi>詩曰錫爾介圭以作爾寳注周</hi>
<pb n="KR3k0008_WYG_007-30b"/>
<hi>王錫申伯介圭以為瑞</hi>瑟彼珪璋<hi>瑟㓗白/貎詩</hi>剪桐<hi>成王剪桐葉為圭戯封唐叔周公曰</hi>
<hi>天子無戯言遂命封之</hi>特達之徳<hi>禮曰珪璋特達徳特達/謂以朝聘不有須而成</hi>鞠躬<hi>語曰</hi>
<hi>執圭鞠躬如也如不勝</hi>銳方之象以法隂陽<hi>白虎通圭以為信也上銳陽也下方隂也</hi>
長短之制以辨上下<hi>别貴周禮</hi>賤昭度<hi>昭其/度也</hi>器以藏禮<hi>物有其容</hi>
可磨<hi>白圭之玷尚可磨也</hi>載弄<hi>之/璋</hi>不琢<hi>禮曰大/圭不琢</hi>為石<hi>傳曰王子朝用成周寳圭</hi>
<hi>沉于河人得于河上將賣之則為石</hi>奉璋<hi>峩峩/詩</hi>六瑞<hi>周禮以玉作六瑞</hi>植璧秉圭<lb/>
<hi>屏璧與圭書</hi>治徳結好<hi>周禮琬圭以/治德結好</hi>易行除惡<hi>琰圭以易行除惡</hi>南<lb/>
容三復　剥圭璋為鏚柲<hi>剥破也鏚斧也柲柄也楚靈王</hi>繅藉<hi>周禮公執桓圭</hi>
<pb n="KR3k0008_WYG_007-31a"/>
<hi>繅三采三就注繅木為中幹用韋衣而畫成之一市為一就</hi>又<hi>覲禮以繅藉玉注以韋衣木廣袤以玉大</hi>
<hi>小為𤣥色</hi>王執鎮圭<hi>鎮安也以四鎮之山為象飾所以安鎮四方長尺有二寸</hi>公執桓圭<lb/>
<hi>桓宫室之象可以安上也長九寸</hi>侯執信圭伯執躬圭<hi>信身也身圭躬圭皆象人形為</hi>
<hi>飾欲其慎行以保身也圭皆長七寸信音身</hi>子執糓璧男執蒲璧<hi>榖所以養人蒲為席</hi>
<hi>所以安人璧皆徑五寸不執圭者未成國也</hi>享頫有章<hi>卿為君使執圭璋也傳云</hi>孔薦珪<lb/>
璧於房闥<hi>陳子昻賛武后竊威柄誅戮大臣宗室脅逼長君而奪之權子昻乃以王者之術勉之卒</hi>
<hi>為婦人試武不用可謂薦珪璧於房闥以脂澤汗漫之也</hi>玉圭<hi>初德宗即位遣内給事宋如玉之安西求</hi>
<hi>玉于于闐得圭一</hi>獻𤣥珪<hi>寳建徳宗城人獻𤣥圭一景城丞孔徳紹曰昔天以是授禹今瑞與之侔</hi>
<pb n="KR3k0008_WYG_007-31b"/>
<hi>國宜稱夏建德然之</hi>特達珪璋之表<hi>崔羣制/韓愈文</hi>聯累<hi>森然炳然若開羣玉之府指揮</hi>
<hi>聯累圭璋琛璜之状各有列位栁宗元文</hi>圭璋交映<hi>送苑論</hi>
　<lb/>
　<lb/>
　<lb/>
　<lb/>
　<lb/>
　白孔六帖卷七<lb/>
</p>
<p>
</p>
  </div>
</body>
</text>
</TEI>
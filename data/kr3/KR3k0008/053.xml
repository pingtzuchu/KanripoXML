<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白孔六帖卷五十三</head>
    <p>
<pb n="KR3k0008_WYG_053-1a"/>
欽定四庫全書<lb/>
　白孔六帖卷五十三　　唐　白居易　原本<lb/>
　　　　　　　　　　　宋　孔　傳　續撰<lb/>
　　警備<hi>一</hi>　　　　　　無備<hi>二</hi>
　　攻守<hi>三</hi>　　　　　　火攻<hi>四</hi>
　　追犇<hi>五</hi>　　　　　　軍師<hi>六</hi>
　　神助征伐<hi>七</hi>　　　　軍勝祥應八<lb/>
　　占候九　　　　　　軍行險道十<lb/>
<pb n="KR3k0008_WYG_053-1b"/>
　　緩伐<hi>十一</hi>　　　　　軍期<hi>十二</hi>
　　禁軍藥兵<hi>十三</hi>
　　　警備<hi>一</hi>　<hi>警急附</hi>
白預備不虞　古之善政防其侵軼　罔有敵於我師<lb/>
聊以自固　軍行右轅左追蓐前茅慮無軍政不戒而備<lb/>
　師無成命多備何為<hi>先縠彘子云云</hi>儆而師徒有嚴險其走集<lb/>
<hi>走集壘壁</hi>明其伍候<hi>部伍相/候望也</hi>軍旅思險<hi>險阻出其覆緩之處當思念以度人</hi>隠情<lb/>
以虞<hi>言私度己情所能以度彼之能否</hi>斥候　用戒不虞且無外懼<hi>是資中權</hi>
<pb n="KR3k0008_WYG_053-2a"/>
完其守備荒谷申儆　虞蜂蠆之毒　楚君之戒　分為<lb/>
二廣<hi>廣千乗乗隊也</hi>右廣初駕數及日中左則受之以至于昬呉<lb/>
國雖羸<hi>完修可息</hi>莒都恃漏<hi>失守/用亡</hi>夜事<hi>請夜事守/之事周禮</hi>糺守<hi>周禮以軍刑糺</hi>
<hi>守守謂部伍也</hi>申嚴　設伏料敵　軍尚嚴終<hi>事資/謀始</hi>握兵之要<hi>束甲</hi>
<hi>之虞</hi>能軍　賈怠　刀劒不離身<hi>孫權曰昔雋不疑當安平之世刀劒不離身君子武</hi>
<hi>備不可無之</hi>勇夫重閉况國乎<hi>莒子恃陋申公巫臣謂之云云</hi>雖有文事必有<lb/>
武備<hi>公羊非呉子遏之自輕行于臯卒</hi>兵事以嚴終<hi>穀梁曰</hi>古者大國過小<lb/>
邑必飾城而請罪禮也<hi>飾城修守備也</hi>庀武守<hi>宋災子罕使西鉏吾庀武守</hi>鄭<lb/>
<pb n="KR3k0008_WYG_053-2b"/>
災子産受兵登陴<hi>登陴守備也</hi>守闗者備他盜<hi>漢王/曰</hi>不設備<hi>小秦</hi>
<hi>師</hi>左公徒釋甲執氷而踞<hi>踞㳺也言/無戰志</hi>赤白囊<hi>邴吉馭吏習邊事織赤白</hi>
<hi>囊書刺取探候也</hi>魯擊柝聞於邾邊遽乃止<hi>呉言/上聞</hi>遽告于鄭<hi>商人弦髙</hi>
<hi>遇秦師</hi>乗馹　正營部<hi>程不識正營部行伍營陣擊刁斗至明軍不得休息未嘗遇害李廣不然</hi>
<hi>軍士樂從廣而苦不識</hi>孔嚴備常若有敵<hi>李芃授河陽三城鎮遏使達練事宜嚴備常若有敵</hi>
　衆不敢入冦<hi>張獻甫為邠寧節度使築鹽夏二城邊衆畏不敢入冦</hi>以江淮甲給<lb/>
太原增馬千疋<hi>李吉甫寳應間廢宥州以軍遥𨽻靈武道里曠逺故党項孤弱虜數擾之吉甫始奏</hi>
<hi>復宥州乃治經畧軍以𨽻綏銀道取鄜城神䇿屯兵九千實之以江淮甲三十萬給太原澤潞軍增太原馬千疋由</hi>
<pb n="KR3k0008_WYG_053-3a"/>
<hi>是戎備全輯</hi>發義兵堅壁<hi>劉晏領江淮租庸事晏至吳郡而襄陽丞王璘反乃與採訪使李希</hi>
<hi>言謀拒之希言假晏守餘杭㑹戰不利走依晏晏為陳可守計因發義兵堅壁㑹王敗欲轉畧州縣聞晏有備</hi>
<hi>遂自晉陵西走</hi>陸贄曰<hi>修封疆守要害蹊塹隧列屯營謹禁防明斥堠務農足食非萬全不謀非百克</hi>
<hi>不鬭</hi>阨害之地俾置屯禦<hi>獨孤及曰假令居安畏危以備不虞自可阨害之地俾置屯禦</hi>
武備張設<hi>王鐸為侍中封晉國公綏納流冗益募軍緝器鎧武備張設</hi>豫飭戰備<hi>顔真</hi>
<hi>卿拜西節度使劉展將反真卿豫飭戰備都統李峘以為生事非短真卿因召為刑部侍郎</hi>繕甲兵<lb/>
治陴隍<hi>李晟進中書門下平章事晟受命拜且泣曰京師天下本若皆執羈靮誰將復之乃繕甲兵治</hi>
<hi>陴隍以圖收復</hi>陸贄上書曰<hi>邊陲之戍以保封疆禁衞之旅以備巡警邦之大防也陛下悉而東</hi>
<pb n="KR3k0008_WYG_053-3b"/>
<hi>征邊備空屈</hi>占勁兵三千<hi>杜兼為濠州刺史徳宗既厭兵大抵刺史重代易至厯年不徙兼探</hi>
<hi>帝意謀自固即修武備募占勁兵三千帝以為才</hi>選親兵晝夜警<hi>郭晞從征伐有功河中軍</hi>
<hi>亂子儀召首惡誅之其支黨猶反側晞選親兵晝夜警以備非常姦人不得發</hi>備邊<hi>韋倫謂吐蕃豺虎野</hi>
<hi>心不可事信約宜謹備邊帝喜其言</hi>閱鄉兵嚴守禦<hi>張鎰出為濠州刺史李靈耀反于汴鎰團</hi>
<hi>閱鄉兵嚴守禦有詔褒美</hi>吳少誠叛獨東畿有備<hi>王翃徙東都留守既至開田二十餘</hi>
<hi>屯修器械皆良金夀革練士卒號令精明俄而吳少誠叛獨東畿為有備闗東賴之</hi>增陴濬隍<hi>顔真</hi>
<hi>卿為平原守安禄山逆狀牙孽真卿陽託霖雨增陴濬隍料材壯儲廥廪日與賔客泛舟飲酒以紓禄山之疑</hi>
<hi>果以為書生不虞也</hi>其可弛柝<hi>崇墉言言其可弛柝亦宜鎮以元老受降城碑</hi>分兵防守<lb/>
<pb n="KR3k0008_WYG_053-4a"/>
<hi>贊皇一品集賜王宰詔意當卿腹背受敵之處即須分兵防守以備寇虞</hi>列置府兵分𨽻禁<lb/>
衞<hi>陸宣公奏議太宗萬方底乂猶務戎備列置府兵分𨽻禁衞</hi>總戎備彊敵<hi>杜甫詩</hi>請<lb/>
五原靈武置舟師於河<hi>帝㑹羣臣問所以備邊者將作大匠于筠請五原靈武置舟師</hi>
<hi>於河扼其入中書侍郎温彦博曰魏為長壍遏匈奴今司用帝使桑顯和壍邊大道召江南船工大發卒治戰</hi>
<hi>艦頡利遣使來願欵北樓闗請互市帝不能拒突厥頡利傳</hi>
　　　無備<hi>二</hi>
白不備不虞　不可以師　請先者去備薄威　無備<lb/>
雖衆不可恃也<hi>臧文仲曰</hi>諸侯相見軍衞不徹警也莫敖伐<lb/>
<pb n="KR3k0008_WYG_053-4b"/>
羅<hi>不設備而敗縊于荒谷</hi>恃陋<hi>莒子恃陋不修城郭浹辰之間楚克其二都</hi>疆埸無主<lb/>
以啓戎心　卑邾<hi>魯及邾戰公卑邾不設備臧文仲曰國無小不可易也蜂蠆有毒況於國</hi>
<hi>乎</hi>易晉<hi>卜偃曰虢必亡矣下陽不懼而又有/功必易晉而不撫其民不可以五稔</hi>納斥候<hi>示不</hi>
<hi>相備</hi>以藩為軍<hi>示不/相疑</hi>狎敵<hi>榖梁遂之因氏飲戍者酒而殺之齊人殱焉此之謂狎敵</hi>罷<lb/>
屯<hi>漢韓安國史漁陽得生口言匈奴逺即上言田作時請罷屯罷屯月餘匈奴大至上谷漁陽安國嘔血而</hi>
<hi>死也</hi>國雖大好戰必亡天下雖安忘戰必危<hi>主父偃</hi>雖曰薄<lb/>
威<hi>且乖重閉</hi>不整營伍<hi>李廣行無部伍行陣就善水草屯舍人人自便不擊刁斗自衞幕府省文</hi>
<hi>書然逺斥候未嘗遇害</hi>軍陣立成<hi>耿秉行止不結營部逺斥候有警急而軍陣立成</hi>讀孝<lb/>
<pb n="KR3k0008_WYG_053-5a"/>
經<hi>涼州刺史宋邊患多寇令多冩孝經令家家習之庶使知義盖勲時為漢陽長史諌曰崔杼弑君慶父簒</hi>
<hi>位齊魯非無文學今不急静難之備云云邊不從奏行之果被詔責之</hi>輕裘緩帶<hi>羊祜在軍常輕</hi>
<hi>裘緩帶身不被甲鈴閣之下侍衞不過數十人也</hi>孔不料天下安危事<hi>崔植與杜元頴</hi>
<hi>不知兵謂藩鎮且平不復料天下安危事不數月朱克融亂復失河朔</hi>以精兵掩不備<hi>侯君</hi>
<hi>集李靖討吐谷渾以君集為磧石道行軍總管師次鄯州議所向君集曰王師已至而賊不走險天贊我也若</hi>
<hi>以精兵掩不備彼不我虞必有大利若遁峘山谷克之實難靖然其計簡鋭士約齎深入及其衆於庫山大戰</hi>
<hi>破之</hi>毁垣而出<hi>王世充隋大業十年齊賊有孟讓者轉寇諸郡至于盱眙世充拒之世充數戰陽不</hi>
<hi>利走壁讓益驕數日稍分其下南畧裁留兵足圍壁世充知賊懈夜夷竈撤幕為方陣外向毁垣旦而出奮擊</hi>
<pb n="KR3k0008_WYG_053-5b"/>
<hi>大破之</hi>賊不虞來<hi>楊恭仁𤓰州刺史賀拔行威叛朝廷未即討恭仁募趫盪倍道進賊不虞其來</hi>
<hi>遂克二城</hi>乗無備擊不意<hi>劉仁軌時蘇定方伐髙麗不克髙宗詔仁軌拔軍就新羅與金法敏</hi>
<hi>議去留計將士咸欲還仁軌曰今天子欲滅髙麗未誅百濟留兵鎮守制其心腹雖孽豎跳梁士力未完宜厲</hi>
<hi>兵粟馬乗無備擊不意百下百全戰勝之日開張形勢騰撽濟聲援接虜亡矣</hi>敕去盾鄣<hi>崔義𤣥陳</hi>
<hi>碩真反義𤣥發兵自統衆繼之詰朝奮擊左右有以盾鄣者義𤣥曰刺史而有避耶敕去之由是衆為用</hi>直<lb/>
𢷬其牙<hi>契苾何力吐谷渾主伏允在突淪川何力欲襲之薛萬均懲前敗以為不可何力曰賊無城郭</hi>
<hi>逐薦草美水以為生不乗共不虞正恐鳥驚魚駭後無以窺其巢穴乃閱精騎千餘直𢷬其牙斬首數千級</hi>
髙仙芝討勃律<hi>李嗣業髙仙芝討勃律署嗣業及中將田畛為左右陌刀將吐蕃兵十萬屯婆</hi>
<pb n="KR3k0008_WYG_053-6a"/>
<hi>勒城據山瀕水聯木作郛以扼王師仙芝潜軍夜濟信圖河令曰及午破賊不者皆死嗣業提步士升山頽石</hi>
<hi>四面以擊賊又樹大旗先走險諸將從之虜不虞軍至因大潰投崖谷死者十八鼔而驅至勃律擒其主平之</hi>
握節登陴<hi>李絳為山南西道節度使四年南蠻寇蜀道詔絳募兵千人往赴不半道蠻已去兵還監</hi>
<hi>軍使楊叔元者素疾絳遣人迎説軍曰將收募直而還為民士皆怒乃譟而入刼庫兵絳方宴不設備遂握節</hi>
<hi>登陴或言縋城可以免絳不從牙將王景延力戰歿絳遂遇害</hi>開門<hi>朱延夀昭宗在鳳翔詔延夀圍蔡以</hi>
<hi>披全忠勢擢奉國軍節度使全忠兵每至延夀開門不設備而不敢逼也</hi>𢷬虛<hi>南蠻傳蔡京貶死崖州以</hi>
<hi>桂管觀察使鄭愚代節度南詔攻交州進畧安南蔡襲請救發湖荆桂兵五千屯邕州嶺南韋宙奏南詔必襲</hi>
<hi>邕管不先防近而圖逺恐𢷬虚絶糧道且深入乃詔襲按軍海門詔鄭愚分兵禦之</hi>候其無備<hi>屈突</hi>
<pb n="KR3k0008_WYG_053-6b"/>
<hi>通劉迦論反通發闗中兵擊之次安定初不與戰軍中意其怯通陽言旋師而濳入上郡賊未之覺引而南去</hi>
<hi>通七十里舍分兵徇地通候其無備夜簡精兵甲襲破之</hi>𢷬不備<hi>徐申進嶺南節度使劉闢反表請發</hi>
<hi>卒五千循馬援故道繇㸑蠻抵蜀𢷬闢不備詔可</hi>乗虚𢷬賊<hi>張道源守趙州為竇建徳所執㑹建</hi>
<hi>徳寇河南間遣人詣朝請乗虛𢷬賊心脅即詔諸將率兵影接俄而賊平</hi>出其不意<hi>五代髙行周梁</hi>
<hi>晉軍河上莊宗遣明宗東襲鄆州行周將前軍夜遇雨軍中皆欲止不進行周曰此天贊我也鄆人恃雨不備</hi>
<hi>吾來宜出其不意即夜馳涉濟入其城鄆人方覺遂取之</hi>乗人之未備者莫若急攻<lb/>
<hi>范廷光明宗行韋汴州至滎陽朱守殷反廷光曰守殷反迹始見若緩之使得為計則城堅而難近故乗人之</hi>
<hi>未備者莫若急攻臣請騎兵五百馳至城下以神速駭之乃以騎兵五百自暮疾馳至汴半夜行二百里戰于</hi>
<pb n="KR3k0008_WYG_053-7a"/>
<hi>城下遲明明宗亦馳至汴兵望見天子乗輿乃開門而廷光先入猶巷戰殺傷甚衆守殷死汴州平五代史</hi>
𢷬其空虛<hi>康延孝莊宗初聞延孝言梁必亡喜及聞其大舉也懼曰其將何以禦之延孝曰梁兵雖</hi>
<hi>衆分則無餘臣請待其既分以鐵騎五千自鄆趨汴出其不意𢷬其空虚不旬日天下定矣莊宗甚壯其言後</hi>
<hi>董璋等雖不出兵而梁兵悉屬段凝于河上京師無備莊宗卒用延孝䇿自鄆入汴凡八日而滅梁以功拜鄭</hi>
<hi>州防禦使賜姓曰李</hi>不知兵所從來<hi>馬嗣勲天祐二年羅紹威將誅牙軍乞兵於梁梁女嫁魏</hi>
<hi>適死太祖乃遣嗣勲以長直千人為綵輿入魏致兵器於輿中聲言助葬嗣勲館銅臺夜與魏新鄉鎮兵攻石</hi>
<hi>柱門入迎紹威家屬衞之乃益取魏甲兵攻牙軍牙軍不知兵所從來莫能為備殺其八千餘人遲明皆盡五</hi>
<hi>代史</hi>敵心解弛<hi>贊皇一品集賜王宰詔意韓信襲厯下之軍李靖翦陰山之冦皆因敵心解弛故得</hi>
<pb n="KR3k0008_WYG_053-7b"/>
<hi>機計不遺</hi>宜選精兵掩其無備<hi>使吕嘉懐貳而授首孟獲雖縱而必擒特立竒勲永光千</hi>
<hi>古賜仲武詔</hi>掩其無備<hi>適見度支報狀王宰已似納其情欵發使之時不先聞奏使受章表欲自</hi>
<hi>擅招撫之功昔韓信破田榮李靖擒頡利皆是納降之後潜兵掩襲只令王宰失信豈得損朝廷武威建立竒</hi>
<hi>功伏望降供奉官今日便赴行營自看進兵掩其無備兼許三軍重賞儻立殊功比類諸軍倍加賞賜贊皇一</hi>
<hi>品集論劉稹狀</hi>濳移兵取黄澤路<hi>任畹李丕與臣狀兩道魏城路陣後被賊掘坑壍至深恐</hi>
<hi>進兵不得古人云戰不勝則易城而處伏望詔義忠朝請潛移兵取黄澤路掩其不備贊皇一品制集</hi>披<lb/>
闔不設備羌恠之不敢進<hi>崔知温遷蘭州刺史党項羌三萬人寇州兵寡衆懼莫知</hi>
<hi>所出披闔不設備羌怪之不敢進俄㑹將軍權善才兵至破其衆</hi>視其陣無法指觀嗤<lb/>
<pb n="KR3k0008_WYG_053-8a"/>
笑<hi>哥舒翰賊將崔乾祐為陣十十五五或却或進以陌刀五千列陣後王師視其陣無法指觀嗤笑曰擒賊</hi>
<hi>乃㑹食及戰乾祐旗少偃如欲遯者王師懈不為備伏忽起薄戰王師大潰</hi>兵機事以速為<lb/>
神<hi>李靖事見謀畧門</hi>休祠房趨之<hi>崔光逺為京兆尹遣到渭北募僑民㑹賊黨剽涇陽休祠</hi>
<hi>房椎牛呼飲光逺刺知之率兵夜趨其所使百騎彀滿阻其前命驍士合噪賊醉不能師斬其徒二千得馬千</hi>
<hi>噭</hi>過期何若曰棄之<hi>李光弼判官韋損曰東都乃帝宅公當守之光弼曰氾水崿嶺盡為</hi>
<hi>賊磎子能盡守乎遂檄河南縱官吏避賊閉無留人謂李抱玉曰將軍能為我守南城二日乎抱玉曰過期何</hi>
<hi>若曰棄之即紿賊曰吾糧盡明日當降賊喜斂兵待期抱玉已繕完即請戰賊忿欺急攻之抱玉出竒兵夾擊</hi>
<hi>賊帥周摯引却</hi>技雖窮於九攻志益専於三板偪陽懸布之巧<lb/>
<pb n="KR3k0008_WYG_053-8b"/>
汧城鑿穴之竒<hi>無傳燮之歎息有周苛之慷慨烈士抗詞痛臧洪之同日直臣致憤惜蔡恭於</hi>
<hi>累旬栁宗元南睢陽碑</hi>塞其飛走<hi>元稹代諭淮西書若聖天子推含垢之化圖不戰之功使環而</hi>
<hi>守之塞其飛走則男不得耕女不得織鹽茗之路絶倉廩之積空不三數月求諸公於枯魚之肆矣</hi>城中<lb/>
糧盡以筒容米<hi>陳敬瑄傳王建為西州行營招討使圍凡三歳城中糧盡以筒容米率寸鬻錢</hi>
<hi>二百</hi>梯衝外舞<hi>缶穴中偵鈴馬非/艱㭊骸猶競栁文</hi>李晟收長安<hi>李晟自東渭橋栘壁</hi>
<hi>光泰門以薄都城連溝柵而賊將張庭芝李希倩求戰晟顧曰賊不出是吾憂也今乃冐死來天誘之矣勒吳</hi>
<hi>詵等縱兵鏖擊賊攻華師急晟以精騎馳救中軍譟而從大破之乗勝入光泰門再戰敗卻僵尸相藉餘衆走</hi>
<hi>白華賊大哭終夜不息翌日將復戰或請待西師晟曰賊既敗當乗機撲殄茍俟西軍是容其為計豈吾利邪</hi>
<pb n="KR3k0008_WYG_053-9a"/>
<hi>乃悉軍軍光泰門使王佖李廣將騎史萬頃將步抵苑北晟先後隤苑垣為道二百步比兵至賊已伐木塞以</hi>
<hi>拒戰晟叱諸將曰安得縱賊今先斬公矣萬頃先登拔柵以入佖督騎繼之賊崩潰執其將段誠諌大兵分道</hi>
<hi>進雷噪震地殊死鬭晟令唐良臣等步騎犇突賊陣成輒北十餘遇皆不勝䠞入白華賊㐲千餘出官軍背晟</hi>
<hi>以麾下百騎自馳之左右呼曰相公來賊驚潰擒馘畧盡泚率殘卒萬人西走田子竒追之餘黨悉降令分慰</hi>
<hi>居人絲毫無所擾别將髙明曜取賊妓一司馬伷取賊馬二即斬以徇坊人之逺者宿昔乃知王師之入也</hi>
憚燧威拜城上<hi>馬燧度長春不下則懐光固守久攻所傷必衆乃挺身至城下見廷光廷光憚</hi>
<hi>燧威拜城上燧顧其心已屈徐曰我自朝廷來可西嚮受命廷光再拜燧曰公等朔方士自禄山以來功髙天</hi>
<hi>下奈何棄之為族滅計若從吾言非止免禍富貴可遂也未對燧曰爾以吾為欺邪今不逺數步可射我披而</hi>
<pb n="KR3k0008_WYG_053-9b"/>
<hi>示之心廷光感泣一軍皆流涕即率衆降燧以數騎入其城衆大呼曰吾等更為王人矣</hi>環汴為三<lb/>
十六柵<hi>梁本紀秦宗權稱帝陷陜洛懐孟唐許汝鄭州遣其將秦賢盧瑭張晊攻汴賢軍板橋晊軍陜</hi>
<hi>瑭軍萬勝環汴為三十六柵王顧兵少不敢出乃遣朱珍募兵於東都而求救於鄆兖三年春珍得兵萬人馬</hi>
<hi>數百匹乃擊賢板橋拔其四柵又擊瑭萬勝瑭敗投水死宗權聞瑭等敗乃自將精兵數千柵北郊五代史</hi>
雲梯飛礮<hi>五代張敬達石敬瑭反即以敬達為太原四面詔討使六月兵圍太原敬達為長城連柵</hi>
<hi>雲梯飛礮以攻之所為城柵將成輒有大風雨水暴至以壊之</hi>堅守百餘日<hi>五代王環初孟昶遣</hi>
<hi>其秦州節度使髙處儔代以兵援環未至聞堂倉兵敗亦潰歸處儔判官趙玼閉城不納處儔遂犇成都玼乃</hi>
<hi>以城降成階二州相繼亦降獨環堅守百餘日然後克之</hi>城有不可守者<hi>大而人少小而衆多</hi>
<pb n="KR3k0008_WYG_053-10a"/>
<hi>糧多而柴水不供壘薄而攻其不足土踈地下溉灌可潰邑闕人疲修緝未就凡若此類速徙之通典守拒法</hi>
閉壁清野<hi>大梁都統李勉將大兵於大梁閉壁清野將誘其入境覆而取之朱泚賊衆集傅於城下</hi>
<hi>築七山堞道以臨城又為層棚上以乾牛革為屋則居内雨射城中城中長兵勁弩皆所不及衆遂乗城而入</hi>
<hi>勉不能抗擁衆宋州大梁遂陷幸奉天記</hi>太祖遣葛從周畧地山東<hi>下洛州斬其刺</hi>
<hi>史邢善益又下邢州走其刺史馬師素又下礠州殺其刺史袁奉陷五日而下三州五代</hi>
　　　攻守<hi>三</hi>　<hi>圍附</hi>
白攻必取<hi>漢髙祖曰連百萬之衆戰必勝攻必取吾不如韓信</hi>破堅<hi>摧剛</hi>攻無堅城<lb/>
　以此攻城何城不克深溝髙壘褁糧坐甲　躬擐甲<lb/>
<pb n="KR3k0008_WYG_053-10b"/>
胄<hi>親受矢石</hi>必取之術堅守之心城若振槁　晉釋宋圍<lb/>
能以徳攻　金湯之守<hi>金城湯池</hi>楚國方城以為城漢水以<lb/>
為池雖君之衆無所用之<hi>楚屈完謂齊桓公云云</hi>合圍十則戰<hi>漢書</hi>
<hi>引兵法</hi>楚圍宋國易子而食析骸而㸑雖然城下之盟有<lb/>
以國敝不能從<hi>華元却子反謂之曰</hi>魯連作書<hi>繫書射城中燕將得書自殺</hi>完<lb/>
守<hi>入保</hi>拜井泉湧<hi>耿恭守/踈勒</hi>寇戎來攻　武守<hi>戎昭</hi>重圍　同<lb/>
得原於重耳<hi>信由是明</hi>比剋敵於荀吳<hi>義然後取</hi>易曰乗其墉弗<lb/>
克攻吉<hi>同人卦</hi>凌城<hi>齊侯親鼓士凌城</hi>男女乗城而戰以爾鉤援<lb/>
<pb n="KR3k0008_WYG_053-11a"/>
與爾臨衝以伐崇墉<hi>臨衝車鉤援引丄城者木</hi>攻國之兵短守國之<lb/>
兵長<hi>周禮</hi>因壘而降<hi>文王脩徳伐崇因壘而降</hi>晏弱圍萊甲寅堙之環<lb/>
城傅於堞<hi>堙土山堞女墻</hi>先登　倍則攻敵則戰<hi>榖梁曰</hi>袁紹以<lb/>
土山地道襲魏太祖太祖以長壍拒之雲梯衝車<hi>諸葛亮攻</hi>
<hi>郝昭於陳倉以雲梯衝車臨城中照以火箭射之乃燒之</hi>梁麗<hi>莊子曰梁麗可以衝城不可以窒穴</hi>孫<lb/>
子曰善攻者敵不知所守　陷堅　摧剛　楚子圍蔡<lb/>
里而裁<hi>城一里設版築也</hi>宋皇瑗圍鄭師每日遷舍<hi>作壘壍成輒徙合其</hi>
<hi>圍也壘合鄭師哭遂取鄭也</hi>開一面<hi>吳志孫權征合肥久不拔張紘進計曰古之圍開一面以疑衆</hi>
<pb n="KR3k0008_WYG_053-11b"/>
<hi>心今圍之宻誠懼倂命死戰也</hi>九攻九拒<hi>史墨翟宋大夫善守禦公輸般為雲梯之械將攻宋墨子</hi>
<hi>見之乃解帶為城以堞為械九設攻城之機墨子九拒之公輸般攻械盡墨子守有餘公輸出曰吾知所以拒</hi>
<hi>我者吾不言楚王問之墨子曰公輸意過欲殺臣然臣弟子禽猾等三百人在宋楚乃不攻宋也</hi>龍韜<lb/>
潛運<hi>定拔幟之竒謀</hi>鳥陣臨髙<hi>起沈砂/之妙筭</hi>縱敵生患<hi>違天不祥</hi>功振七<lb/>
畧<hi>勇冠三軍</hi>孔乗城固守<hi>張孝忠為定滄觀察使朱滔遣説復啖以金帛皆不受易定介二鎮</hi>
<hi>間乃浚溝壘修器械感厲將士乗城固守滔悉兵攻之帝詔李晟率師援滔乃解去遂全其軍</hi>城固士<lb/>
和<hi>康日知擢左武衞大將軍少事李惟岳惟岳叛日知與别駕及步將百人啐牲血共盟固州自歸惟岳使</hi>
<hi>王武俊攻之日知曰城固士和雖引歳未可下且賊所恃田悦耳悦兵血衊邢壕可浮不能殘半堞況吾城之</hi>
<pb n="KR3k0008_WYG_053-12a"/>
<hi>完乎又給為臺檢示曰使者齎詔喻中丞中丞奈何負天子從小兒跳梁哉武俊引兵還斬惟岳以獻</hi>非<lb/>
議事不下城<hi>陳利正李希烈叛詔哥舒翰討利正為前鋒希烈攻曜襄城利正登陴捍守七十日</hi>
<hi>未嘗櫛沐非議事不下城</hi>以數隊出賊攻城設百機巡柵城上束芻<lb/>
灌膏以焚<hi>張巡令狐潮以四萬薄城人大恐巡諭諸將曰賊知城中虚實有輕我心今出不意可驚</hi>
<hi>而潰也乗之勢必折乃分千人乗城以數隊出身前驅直薄潮軍軍却明日賊攻城設百機巡柵城上束芻灌</hi>
<hi>膏以焚焉賊不敢向</hi>畫攻守勢<hi>魯炅安禄山反拜上洛太守速行於帝前畫攻守勢遷南陽太守</hi>
突圍<hi>同上賊將武令珣等擊之城中食盡米斗五十千一鼠四百餓者相枕藉炅被圍凡一年晝夜戰人</hi>
<hi>至相食卒無救至徳二載乃率衆突圍走襄陽</hi>李翰張巡功狀表上之曰<hi>賊盜神器</hi>
<pb n="KR3k0008_WYG_053-12b"/>
<hi>鴟視二京南臨漢江西逼岐雍羣師列城望風出犇巡守孤城不為却賊欲繞出巡後以擾江淮巡退軍睢陽</hi>
<hi>阨咽領殺賊凡十餘萬賊不敢越睢陽城孤糧盡外救不至猶奮羸起病摧鋒陷堅三軍噉膚而食知死不叛</hi>
<hi>城陷見執卒無撓詞罵叱兇徒精貫白日</hi>環壘刳壍灌以流潦<hi>吳武陵吳元濟叛武陵遺</hi>
<hi>以書昏迷不返諸侯之師集城下環壘刳壍灌以流潦主將怨攜士卒崩離元濟不悟</hi>嚴兵締壘<lb/>
<hi>薛收王世充據東京竇建徳來援收曰建徳身總衆以來必飛轂轉糧更相資哺兩賊連固則伊洛之勝負未</hi>
<hi>可歳月定也不若勒諸將嚴兵締壘浚其溝防戒毋出兵二賊可縛致麾下矣</hi>為地道<hi>崔寧為漢州刺</hi>
<hi>史吐蕃破柘静等州有詔收復嚴武遣寧將而西既薄賊城城皆累石不得攻惟東南不合者丈許諜知之乃</hi>
<hi>為地道再宿而拔拓地數百里虜衆驚相謂曰寧神兵也</hi>齊攻四面<hi>儻或神筭風驅天威電擊使齊</hi>
<pb n="KR3k0008_WYG_053-13a"/>
<hi>攻四面各裂一隅彼若聚而待之則自窮分而應之則不足東抗則西入南備則北侵腹背受攻首尾皆畏赤</hi>
<hi>族之刑既迫輿觀之計方施則固難期於曩之宥免矣</hi>撞車機石<hi>竇建徳引兵討化及連戰破之</hi>
<hi>化及保聊城乃縱撞車機石四面乗城拔之</hi>固守二年<hi>李襲志仕隋始安郡丞大業末盜賊起襲</hi>
<hi>志傾私産募士得三千人乗城拒盜肅銑林士𢎞屢攻之不下遂固守凡二年</hi>侯君集<hi>討髙昌拔其城</hi>
<hi>見兵車門</hi>驅民保城<hi>狄仁傑為魏州刺史前刺史懼賊至驅民保城修守具仁傑至曰賊在逺何自</hi>
<hi>疲民萬一虜來吾自辦之何預若輩悉縱就田虜聞亦引去</hi>首鼠莫前<hi>陸贄李希烈寇襄城詔問</hi>
<hi>䇿安出贄言李勉文吏也而當汴必争地哥舒翰之衆烏合也扞襄城萬鋭之賊本非素習首鼠莫前則守禦</hi>
<hi>失於不足也</hi>完濬城隍<hi>杜慆咸通中為泗州刺史㑹龎勛反圍城處士辛讜自廣陵來見慆勸出</hi>
<pb n="KR3k0008_WYG_053-13b"/>
<hi>家屬獨以身守慆曰吾出百口求生衆心揺矣不如與將士生死共之衆聞皆泣下慆之聞難完濬城隍閱器</hi>
<hi>械無不具</hi>圍凡十月<hi>勛累攻不得志㑹招討使馬舉率兵至遂解去圍凡十月</hi>飛棚聨柵<lb/>
<hi>劉昌裔曲環方攻濮州表為判官環領軍許州又從府遷累進營田副使環卒上官涚知後務吳少誠引兵薄</hi>
<hi>城涚欲遁去昌裔止曰受詔而守死其職也況士馬完奮足支賊若堅壁不戰七日賊衆必衰我以全制之可</hi>
<hi>也涚許諾賊攻堞壊不得修昌裔宻造飛棚聨柵即募突將千人鑿城以出擊賊走之比還柵已立守陴遂安</hi>
掘壍以遏地道<hi>劉昌李希烈取汴江淮大震昌以兵三千守寧陵希烈衆五萬攻之昌掘壍以</hi>
<hi>遏地道相拒凡四十餘日賊數敗乃解圍去</hi>引漳水灌城<hi>郭子儀連營進圍相州引漳水灌城</hi>
<hi>漫一時不能破賊中糧盡人相食</hi>全十五城<hi>元結史思明亂因命發宛葉軍挫賊南鋒結屯泌陽</hi>
<pb n="KR3k0008_WYG_053-14a"/>
<hi>守險全十五城</hi>帝狩奉天<hi>渾瑊帝狩奉天瑊率家人子弟以從授行在都虞候京畿渭北節度使朱</hi>
<hi>泚兵薄城戰譙門晨至日中不解或以芻車至瑊曵車塞門焚以戰賊乃解泚治攻具矢石四集如雨晝夜不</hi>
<hi>息凡浹日鑿壍圜城城中死者可藉人心危惴或夜縋出掇蔬本供御帝與瑊相泣朱泚方據乾陵造雲梁廣</hi>
<hi>數十丈施火輪濡氊及革冐之周布水囊為障指城東北創木廬蒙革周置之運薪土其下將塞隍帝詔瑊授</hi>
<hi>以詔書千餘自御史大夫實封五百户瑊俯伏嗚咽帝撫而遣之</hi>以死拒守<hi>趙隠祖植當徳宗出</hi>
<hi>狩變倉卒羽衞單寡朱泚攻城急植率家人奴客以死拒守</hi>固壘二歳樵蘇皆盡<hi>張瓌</hi>
<hi>固壘二歳樵蘇皆盡米斗錢四十千計杯而食號為通腸疫死者争㗖其尸縣首于戸以備饌軍中甲鼓無遺</hi>
<hi>夜擊門為警秦宗權不能守乃解去</hi>嬰城自守<hi>王重榮黄巢陷長安分兵畧蒲節度使李都不能支</hi>
<pb n="KR3k0008_WYG_053-14b"/>
<hi>乃臣賊然内憚重榮表以自副地邇京師賊調取横數使者至重輩坐傳舍益發兵吏不堪命重榮脅説都曰</hi>
<hi>我所詭謀紓難以外援未至今賊攻掠日急又收吾兵以困我則亡無日矣請絶橋嬰城自守不然變生何以</hi>
<hi>制之都曰吾兵寡謀不足絶之禍且至願以節假公遂犇行在</hi>收殘卒嬰城<hi>朱宣中和初魏博韓</hi>
<hi>簡東窺曹鄆引兵濟河曹存實迎戰死于陣宣收殘卒嬰城簡圍之六月不能拔引去僖宗嘉其守拜宣天平</hi>
<hi>節度使</hi>增堞深溝<hi>全忠之攻宣凡十興師四敗績宣才將皆盡益内沮度不能與全忠确則固守</hi>
<hi>增堞深溝為不可逼</hi>繚長壕五周百道攻之<hi>趙犨黄巢入長安所在盜興陳人詣節度</hi>
<hi>府請犨為刺史表于朝授之既視事㑹屬計曰巢若不死長安必東出闗陳其衝也乃培城疏壍實倉庫峙藁</hi>
<hi>薪為守計民有貲者悉内之繕甲兵募悍勇悉補子弟領兵巢敗果東犇賊將孟楷以萬人寇項犨擊擒之僖</hi>
<pb n="KR3k0008_WYG_053-15a"/>
<hi>宗嘉其功遷檢校司空巢聞楷死驚且怒悉軍據溵水與秦宗權合兵數十萬繚長壕五周百道攻之犨引鋭</hi>
<hi>士出戰屢破賊巢怒將必屠之宗權輸鎧仗軍須賊益張犨小大數百戰勝負相當故人心固乃間道乞師於</hi>
<hi>朱全忠未㡬汴軍至壁西北陳人思奮犨引兵急擊賊破之圍凡三百日而解</hi>雉堞崩剝<hi>吕子臧武</hi>
<hi>徳初朱粲新衂子臧率兵與馬元規并力元規軍不進子臧曰乗賊新敗上下惶沮一戰可擒若遷延其衆稍</hi>
<hi>集吾食盡致死於我不可當也不納子臧請以所部兵獨進又不許俄而粲得衆復張元規嬰城子臧振腕曰</hi>
<hi>謀不見用坐公死矣賊圍固㑹霖雨雉堞崩剝或勸其降子臧曰我天子方伯且降賊乎乃率麾下數百人赴</hi>
<hi>敵死城亦陷</hi>手板畫地陳攻守計<hi>賈循從子隠林徳宗引至卧内以手板畫地陳攻守</hi>
<hi>計</hi>雲衝傅堞<hi>張巡安禄山反嗣吳王祗受詔合河南兵拒禄山乃舉兖以東委巡經畧賊還七月</hi>
<pb n="KR3k0008_WYG_053-15b"/>
<hi>復圍城以雲衝傅堞巡出鈎于枉之使不得進篝火焚梯賊以鈎車木馬進巡輒破碎之賊服其機不復攻穿</hi>
<hi>壕立柵以守</hi>増備固守<hi>程千里遷上黨長吏賊將蔡希徳圍上黨為賊執仰首敕諸騎使還曰為</hi>
<hi>我報諸將可失師不可失城軍中皆為泣下增備固守賊不能下乃還</hi>傅城百里樹木皆<lb/>
刋<hi>龎堅安禄山反南陽節度使魯炅表堅為長史兼防禦副使以薛愿為潁川太守共守潁川時陳留滎陽</hi>
<hi>已陷賊南陽被圍而潁川當往來衝賊將何史那承慶悉鋭攻之傅城百里樹木皆刋城中士單寡糧少而愿</hi>
<hi>堅晝夜戰諸郡兵無援者自正月盡十一月賊設木鵝衝車飛梯薄城矢如雨賊皆雷噪夜半踰城入</hi>悉<lb/>
完一州<hi>辛讜龎勛反攻杜慆於泗州讜合淮南兵入城上讙呌慆與下迎泣表其功于朝授監察御史</hi>
<hi>圍凡十月乃解悉完一州</hi>徹民鄣落為蓬籠<hi>南蠻傳盧耽部將李自孝者與刺史喻士珍善</hi>
<pb n="KR3k0008_WYG_053-16a"/>
<hi>士珍臣蠻自孝陰與賊通蠻攻城自孝守陴樹麾以自表麾所指蠻輒攻之為下所覺耽殺自孝以徇城左有</hi>
<hi>民樓肆蠻俯射城中耽募勇士燒之器械俱盡二月蠻以雲梁鵝車四面攻上呌謼鵝車未至陴者以巨索鈎</hi>
<hi>繫投膏炬車焚箱間蠻卒盡死耽遣李璹張察率突將戰城下俘斬二千級蠻徹民鄣落為蓬籠如車轝下設</hi>
<hi>枕木推而前不及城文匿蠻其内以穴墉楊忞以罌貯糞瀋沃蠻蠻不能處注以鐵液蓬籠皆火然南詔負衆</hi>
<hi>益治器械斧兵晝夜有聲將擊錦樓衆失色耽遣將出三面皆戰蠻引卻蠻利夜晦輒薄城聞呼嘯衆齊奮城</hi>
<hi>上施鐵籠千炬賊來不得隠屯夫終夜哄蠻不能侵</hi>為攂石車<hi>李光弼入太原至徳二載思明希徳</hi>
<hi>率髙秀巖牛廷玠將兵十萬攻光弼時鋭兵悉赴朔方而麾下卒不滿萬衆議培城以守光弼曰城環四十里</hi>
<hi>賊至治之徒疲吾人乃徹民屋為攂石車車二百人挽之石所及輒數十人死賊傷十一</hi>植小旗城<lb/>
<pb n="KR3k0008_WYG_053-16b"/>
東北隅望周摯軍<hi>荔非元禮李光弼使元禮守羊馬城植小旗城東北隅望周摯軍摯持衆</hi>
<hi>直逼城以車千乗載木鵝撞車麾兵填壍數八道並進光弼諭元禮曰中丞視賊過兵不顧何也報曰公欲守</hi>
<hi>邪戰歟光弼曰戰曰方戰賊為我實壍復何怪光弼曰吾慮不及此公勉之元禮遂出戰</hi>造雲旝三<lb/>
百具<hi>李宻造雲旝三百具以機發石為攻城械號將軍礮進逼東都</hi>坎墉先登<hi>李愬至懸瓠城</hi>
<hi>賊恃吳房朗山戍晏然無知者李祐等坎墉先登衆從之</hi>以羸兵守危堞<hi>張巡令狐潮語巡曰</hi>
<hi>足下以羸兵守危堁忠無所立見忠義門</hi>守睢陽<hi>巡亡議者或謂巡始守睢陽衆六萬既糧盡不持滿</hi>
<hi>按隊出再生之路與夫食人寧若全人</hi>飛鳥不敢過<hi>辛讜龎勛反攻杜慆於泗州讜聞之挐舟</hi>
<hi>趨泗口貫賊柵以入慆喜曰圍急飛鳥不敢過君乃冐白刃入危城古人所不能乃勸解白衣被甲</hi>南蠻<lb/>
<pb n="KR3k0008_WYG_053-17a"/>
傳<hi>黎州陷人走匿山谷蠻掠金帛不勝負入自卭峽闗圍雅州遂擊卭州是冬竇滂棄州壁導江儲貲峙械</hi>
<hi>皆亡矣</hi>按甲不出<hi>蕭頴士走山南節度使源洧辟掌書記賊别校攻南陽洧懼欲退保江陵頴士</hi>
<hi>説曰官兵守潼闗財用急必待江淮轉餉乃足餉道由漢沔則襄陽乃今天下喉襟一日不守則大事去矣且</hi>
<hi>列郡數千人百萬訓兵衰寇社稷之功也賊方専崤陜公何以遽輕土地欲取笑天下乎洧乃按甲不出亦㑹</hi>
<hi>禄山死賊解去</hi>攻之百端<hi>王彦章世宗攻夀州圍之數重以方舟載礮自淝河中流擊其城又束巨</hi>
<hi>竹數十萬竿上施版屋號為竹龍載甲士以攻之又決其水砦入于淝河攻之百端自正月至于四月不能下</hi>
踰年不可下<hi>張源徳守貝州晉軍壍而圍之已而劉鄩大敗于故元城南走黎陽晉軍攻破洛州</hi>
<hi>而衞州刺史來昭邢州節度使閻寶皆以城降晉磁州刺史靳昭相州張筠滄州戴思逺皆棄城走當此時晉</hi>
<pb n="KR3k0008_WYG_053-17b"/>
<hi>已先下全燕而鎮定皆附于晉自河以北山以東四面千里六鎮數十州之地皆歸晉獨貝一州圍之踰年不</hi>
<hi>可下五代史</hi>穹廬連屬如崗阜<hi>張敬逵契丹兵圍敬逵也自晉安寨南長百餘里濶五十</hi>
<hi>里敬逵軍中望之但見穹廬連屬如崗阜四面亘以毛索掛鈴為警縱犬往來敬逵軍中有夜出者輒為契丹</hi>
<hi>所得由是閉壁不敢復出延夀等皆有二心無救敬逵意敬逵猶有兵五萬人馬萬匹久之食盡削木篩糞以</hi>
<hi>飼其馬馬死者食之已而馬盡副招討使楊光逺勸敬逵降晉敬逵自以不忍背唐五代史</hi>當其圍<lb/>
守時<hi>外無蚍蜉蟻子之援所欲忠者國與主耳韓文</hi>掩其不虞<hi>賀魯敗降步真蘇定方命嗣業</hi>
<hi>追之㑹大雪軍中請須霽定方曰今雰晦風烈彼謂我不能師掩其不虞可也緩則逺矣省日兼功上䇿也於</hi>
<hi>是晝夜進收所過人畜至雙河與彌射步真㑹軍飽氣張距賀魯牙二百里陣而行抵金牙山賀魯衆適獵定</hi>
<pb n="KR3k0008_WYG_053-18a"/>
<hi>方兵縱破其牙俘數萬人</hi>裴行儉<hi>擢累安西都䕶詔行儉送波斯王旦為安撫大食使至西州諸蕃郊</hi>
<hi>迎行儉召豪傑千餘人自隨揚言大熱未可以進宜駐軍須秋都支覘知之不設備行儉徐召四鎮酋長偽約</hi>
<hi>畋謂曰吾念此樂未始忘孰能從吾獵者於是子弟願從者萬人乃陰勒部伍數日倍道而進去都支帳十餘</hi>
<hi>里先遣其所親問安否外若閑暇非討襲者又使人趣召都支都支本與遮匐計及秋拒使者已而聞至倉卒</hi>
<hi>不知所出率子弟五百餘人詣營謁遂擒之是日𫝊契箭召諸部酋長悉來請命並執送碎葉城簡精騎約齎</hi>
<hi>襲遮匐道獲遮匐使者釋之俾前往諭其王并言都支已擒狀遮匐乃降悉俘至京師將吏為刻石碎葉城以</hi>
<hi>紀功</hi>不意兵之至<hi>梁本紀秦宗權柵北郊王置酒軍中中席王陽起如厠以輕兵出北門襲張晊</hi>
<hi>晊不意兵之至也兖鄆之兵又從而合擊遂大敗之</hi>不為備<hi>梁臣朱珍太祖遣珍以兵趨滑州道遇大</hi>
<pb n="KR3k0008_WYG_053-18b"/>
<hi>雪珍趨兵疾馳一夕至城下遂乗其城義成軍以為方雪不意梁兵來不為備遂下之</hi>掩其不備<lb/>
<hi>丁㑹梁軍在魏乃遣㑹及葛從周等將萬人救之㑹等行至河陰謀曰罕之料吾不敢渡九鼎以吾兵少而來</hi>
<hi>逺且不虞吾之速至也出其不意掩其不備者兵家之勝䇿也乃渡九鼎直趨河陽戰于沇水罕之大敗河陽</hi>
<hi>圍解</hi>逆風而戰<hi>張彦澤天大風契丹揚塵奮擊甚鋭軍中大懼彦澤以問諸將諸將皆曰契丹乗上</hi>
<hi>風而吾居其下宜待風回乃可戰彦澤以為然諸將皆去偏將藥元福獨留謂彦澤曰今軍中饑渴已甚若待</hi>
<hi>風回吾屬為擒矣且逆風而戰敵人謂我必不能所謂出其不意彦澤即拔拒馬力戰契丹犇北二十餘里追</hi>
<hi>至衞村又大敗之契丹遯去</hi>至青崗峽遇雪<hi>康福登山望見川谷中煙火有吐蕃數千帳不</hi>
<hi>覺福之至福分其兵為三道出其不意襲之吐蕃大駭棄車帳而走殺之殆盡獲其玉璞綾錦羊馬甚衆由是</hi>
<pb n="KR3k0008_WYG_053-19a"/>
<hi>威聲大振</hi>貞觀中<hi>突厥諸部離叛朝廷將圖進取以李靖率驍騎三千自馬邑出其不意突利不虞於</hi>
<hi>靖見官軍掩至曰唐兵若不傾國而來靖豈孤軍而至一日數驚四年靖進擊破之通典</hi>賊醉不能<lb/>
師<hi>崔光逺拜御史大夫復為京兆尹遣到渭北募僑民㑹賊黨剽涇陽休祠房椎牛呼飲光逺刺知之率兵</hi>
<hi>夜趨其所使百騎彀滿狙其前命驍士合噪賊醉不能師斬其徒二千得馬千噭俘一酋長以獻自是賊常避</hi>
<hi>其鋒</hi>拜西川節度使<hi>建中中西山兵馬使張朏襲成都為亂延賞犇鹿頭戍朏酣亂不設備延</hi>
<hi>賞諜知之遣將叱千遂捕斬朏復成都張延賞傳</hi>貞觀中吐谷渾寇邊以李靖<lb/>
侯君集任城王宗道五總管征之<hi>軍次伏埃城吐谷渾燒去野草以餒我師</hi>
<hi>退保大非川諸將咸言春草未生馬已羸痩不可赴敵唯靖決計而進深入敵境遂踰積石山前後戰數合殺</hi>
<pb n="KR3k0008_WYG_053-19b"/>
<hi>傷甚衆大破其國通典兵八出不意</hi>
　　　火攻<hi>四</hi>
白公羊焚咸丘火攻也疾始火攻<hi>征伐之道不過用兵水火之威疾其暴而</hi>
<hi>不仁也</hi>縱火救火<hi>漢李陵循龍城于四五日抵大澤葭葦中虜上風縱火陵澤中亦縱火自救注</hi>
<hi>自燒營旁草令虜火不及也</hi>析松為炬<hi>孫權攻合肥新城滿寵募壯士數十人析松為炬灌麻油</hi>
<hi>從上風放火燒賊攻具殺權子弟權遂退兵</hi>燒舟船<hi>吳志周瑜救劉備與曹公遇赤壁瑜部將黄盖</hi>
<hi>曰操軍方連船舟首尾相接可燒而走乃取蒙衝鬭艦數十艘實以薪草膏灌其中裹以帷幄欺以欲降豫備</hi>
<hi>走舸各繫火船吏士延頸盡放火諸船同時火發風猛延燒岸上營人馬燒溺軍遂退敗也</hi>執燧象<lb/>
<pb n="KR3k0008_WYG_053-20a"/>
以犇吳師<hi>楚昭王也繫火燧於象尾火發象犇觸吳師</hi>燒浮橋<hi>岑彭伐公孫述事見水戰</hi>
<hi>門</hi>攻即墨<hi>田單燒/牛事</hi>孔推火車焚柵自晨訖晡<hi>馬燧遷兵部尚書初</hi>
<hi>田悦新有魏博悦反圍邢州使火將楊朝光以兵萬人據雙崗築東西二柵以禦燧燧率軍營二壘間是夜東</hi>
<hi>壘遁燧令大將李自良等以騎兵守雙崗戒曰令悦得過者斬燧乃推火車焚朝光柵自晨訖晡争擊大破斬</hi>
<hi>朝光</hi>焚賊<hi>渾瑊朱泚方據乾陵造雲梁廣數十丈施大輪濡氊及革冐之周布水囊為障指城東北創木</hi>
<hi>廬蒙革周置之運薪土其下將塞隍帝召瑊授以詔書千餘自御史大夫實封五百戸瑊俯伏嗚咽帝撫而遣</hi>
<hi>之瑊前與防城使侯仲莊揣雲梁所道掘大隧積馬矢及薪燃之賊乗風推梁以進雲梁及隧而䧟風返悉焚</hi>
<hi>賊皆死舉城讙譟</hi>火棚皆燼<hi>韓游瓌進邠寧節度留後朱泚大治戰棚雲橋士皆懼游瓌曰賊取</hi>
<pb n="KR3k0008_WYG_053-20b"/>
<hi>佛祠乾木為攻具可以火之既而賊大譟攻南雉游瓌曰是分吾力也趨北雉遣郭詢以鋭士三百持滿直出</hi>
<hi>火其棚投薪于中風返皆燼賊氣沮故諸將推游瓌赴難功第一</hi>乗風縱火<hi>伊謹路嗣恭討哥舒</hi>
<hi>晃以謹為先鋒下詔州戰把江口水湍駃乃為桴寘薪焉乗風縱火賊焚且溺不可計與諸將追斬晃</hi>縛<lb/>
炬于樹徧山澤<hi>王雄誕與李子通戰蘇州却之子通以精兵保獨松嶺雄誕遣將陳當率千兵</hi>
<hi>出不意乗髙蔽崦張疑幟縛炬于樹徧山澤子通懼燒營遁追擒之</hi>風順荻乾<hi>李敬業反武后遣大</hi>
<hi>將李孝逸兵三十萬往擊之屯髙郵監軍魏真宰曰賊其敗乎風順荻乾火攻之利也固請戰遂渡谿擊之敬</hi>
<hi>業置陣久士疲皆顧望不正列孝逸乗風縱火逼其軍軍稍却敬業乃敗</hi>焚其攻具<hi>李宻宇文</hi>
<hi>化及擁兵十餘萬至黎陽宻與隔水陣化及瞑目為鄙語辱宻宻顧左右曰此庸人圖為帝吾當折箠驅之乃</hi>
<pb n="KR3k0008_WYG_053-21a"/>
<hi>以輕騎五百焚其攻具火終夜不滅</hi>縱火焚三十餘屯<hi>秦叔寶從通守張須陀擊賊盧明月</hi>
<hi>須陀委營遁明月悉兵追躡叔寶等馳叩賊營門閉不得入乃升樓拔賊旗旘殺數十人營中亂即斬闗納外</hi>
<hi>兵縱火焚三十餘屯</hi>乗風火之<hi>王雄誕輔公祏擊李子通以雄誕稜為副戰漂水子通敗公祏乗勝</hi>
<hi>追之反為所擠士皆走壁雄誕曰子通狃于勝無營壘今急擊之必克公祐不從雄誕獨提私卒數百䘖枚夜</hi>
<hi>往乗風火之子通大敗走渡太湖</hi>杜咸<hi>䍧柯反咸監軍出討賊保壘自固道荒漫師不能進咸乃息士</hi>
<hi>示不欲戰陰伺之時旱暑風熾咸縱火譟而前賊眩怖相失自騰踐死擒其酋遂平之</hi>焚四百艘<lb/>
<hi>劉仁軌孫仁師帥陸軍以進仁軌與杜爽扶餘隆繇熊津白江㑹之遇倭人白江口四戰焚四百艘海水為丹</hi>
焚橋<hi>馬燧田悦反燧進營倉與戰悦走洹而軍造三橋逾洹日挑戰悦不出陰伏萬人將以掩燧燧令諸</hi>
<pb n="KR3k0008_WYG_053-21b"/>
<hi>軍夜半食先鷄鳴時鳴鼓角而潛師並洹趨魏州令曰聞賊至止為陣留百騎持火待軍畢發匿其旁須悦衆</hi>
<hi>度即焚橋燧行十餘里悦率李納等兵踰橋乗風縱火譟而前燧乃令士無動命除榛莽廣百步為場募勇士</hi>
<hi>五千人陣而待比悦至火止氣少衰燧縱兵擊之悦敗走橋已焚衆赴水死者不可計斬首三萬級殺賊將孫</hi>
<hi>晉卿安墨啜虜三千人尸相駘藉三十里淄青兵㡬殱悦夜走魏州</hi>熛薰漲天<hi>朱宣全忠遣龎師古</hi>
<hi>攻齊州宣瑾皆戍以兵久不下乾寧元年全忠身往薄情河結壘宣瑾三分其兵出擊之全忠迎戰東阿南風</hi>
<hi>急汴軍居下甚懼俄而風返全忠得縱火焚其旁熛薰漲天宣等大北</hi>焚營<hi>張孝忠田承嗣見其軍整</hi>
<hi>嚴焚營去</hi>縱火大呼<hi>史建瑭梁軍已破棗彊存審扼下博橋建瑭分其麾下五百騎為五隊一之衡</hi>
<hi>水一之南宫一之信都一之阜城而自將其一各取梁蒭牧者十人㑹下博至暮擒梁兵數十皆殺之各留其</hi>
<pb n="KR3k0008_WYG_053-22a"/>
<hi>一人縱使逸走告之曰晉王軍且大至明日建瑭率百騎為梁旗旘雜其蒭牧者夜叩梁營斬其守門卒縱火</hi>
<hi>大呼斬擊數十百人梁太祖夜拔營去五代史</hi>縱火焚梁艦<hi>王建及梁將賀瓌攻南城以竹笮維</hi>
<hi>戰艦于河晉兵不得渡南城危甚莊宗積金帛於軍門募能破梁戰艦者至於吐火焚況莫不皆有建及重鎧</hi>
<hi>執梢呼曰晉梁一水間耳何必巧為吾今破之矣即以大甕積薪自上流縱火焚梁艦建及以二舟載甲士隨</hi>
<hi>之斧其竹笮梁兵皆走晉軍乃得渡救南城瓌解圍去</hi>凡火攻皆因天時燥旱<hi>營舍</hi>
<hi>茅竹積芻穂粮軍營於秸草宿莽之中因風而焚之通典注</hi>
　　　追犇<hi>五</hi>
白宣子曰逐寇如追犇軍之善政　彼竭我盈　晉敗<lb/>
<pb n="KR3k0008_WYG_053-22b"/>
齊師于案逐之三周華不注<hi>華不注山名也</hi>援再衰之斾<hi>晉人</hi>
<hi>犇以廣重不能進楚人惎之脱扃拔斾投衡顧曰吾不如大國之數犇也惎教也</hi>前徒倒戈攻<lb/>
于後以北　斬將搴旗<hi>追犇逐北</hi>逐倒戈之徒<hi>乗破竹之勢</hi>勿佚<lb/>
　佚獲　逐利<hi>追犇</hi>困獸猶鬭窮寇勿逐　緩追逸賊<lb/>
窮寇緩之則走急則致死<hi>趙充國引兵至先零先零望見大軍棄輜重渡湟水道進</hi>
<hi>充國徐行驅之或曰逐利行大遲充國曰窮寇緩之則走急則致死</hi>戰不逐犇<hi>穀梁曰</hi>孔乗<lb/>
勝入光泰門<hi>李晟為招討使賊將張庭芝求戰晟顧曰賊不出是吾憂也今乃冐死來天誘之矣</hi>
<hi>勒吳詵等縱兵鏖擊賊攻華師急晟以精騎馳救中軍譟而從大破之乗勝入光泰門再戰敗卻僵尸相藉餘</hi>
<pb n="KR3k0008_WYG_053-23a"/>
<hi>衆走白華賊大哭終夜不息</hi>古善戰弗逆犇<hi>崔知温遷蘭州刺史党項羌入寇㑹將軍權善</hi>
<hi>才率兵至大破復其衆善才欲窮追取之知温曰古善戰弗逆犇且谿谷深草木荒延萬分一有變不可悔善</hi>
<hi>才曰善</hi>追敗<hi>李光弼賊别將攻好畤/破大横闗光弼追敗之</hi>李靖兵法曰<hi>諸戰鋭等隊打</hi>
<hi>賊敗其駐隊隊别量抽驍健二十人逐北其輜重隊遥呌作聲援不得輒動跳盪隊竒兵隊趁賊退不得過百</hi>
<hi>步如審知賊徒敗散仍須取機追逐通典敵退追犇</hi>契丹自中國多故<hi>强於北方中國遭契</hi>
<hi>丹者未嘗少得志自晏球擊敗秃餒又走惕隠其餘衆耳遺投村落村落之人以鋤耰白挺所在擊殺之無復</hi>
<hi>遺類王晏球</hi>
　　　軍師<hi>六</hi>
<pb n="KR3k0008_WYG_053-23b"/>
白荀攸<hi>魏太祖聞荀攸名與語大悦曰公達非常人吾得之計事以為軍師也</hi>諸葛亮<hi>為中</hi>
<hi>郎將成都軍師</hi>辛毗<hi>魏典諸葛亮僑軍利在急戰每令持重遣骨鯾臣辛毗仗節為軍師以制之</hi>當<lb/>
塗得志有軍師祭酒<hi>晉書輿服志</hi>田忌<hi>孫臏為軍師居輜重車中</hi>孔李敬<lb/>
業以魏思温為軍師<hi>李敬業開三府自稱匡復府上將領揚州大都督以前盩厔尉魏思</hi>
<hi>温為軍師</hi>取為謀主<hi>張璿劉季述亂璿徒步入洛泣喻張全義并致書諸藩請謀王室之難王師範</hi>
<hi>起兵州欲取璿為謀主不克</hi>
　　　神助征伐<hi>七</hi>　<hi>祈禱附</hi>
白假言神助<hi>史記燕圍即墨田單令城中必祭先祖於廷蜚鳥下食燕軍恠之單宣言神來助今</hi>
<pb n="KR3k0008_WYG_053-24a"/>
<hi>日當有神人為我師有卒入曰臣可為師乎單東向師事之卒曰臣欺君誠無能單曰勿言出入必稱神</hi>祠<lb/>
子産<hi>劉聰討李矩矩詐降夜襲之矩兵有懼色矩令祠子産揚言神兵助掩賊營大獲鎧馬</hi>祈鍾<lb/>
山神<hi>晉符堅載記曰堅入寇望見王師部陣齊整又八公山上草木皆類人形憮然有懼色初㑹稽王道</hi>
<hi>子聞堅入寇以威儀鼔吹求助於鍾山神奉以相國之號及望所見若有力焉</hi>秦伯以璧祈戰<lb/>
于河<hi>傳</hi>奉太一旗<hi>見旌旗門/太一注</hi>求神不設備<hi>王氏世事張氏五斗米道</hi>
<hi>凝之尤甚為㑹稽内史孫恩攻郡凝之不設備入浄室請禱詔諸將佐曰大道許鬼兵相助遂為恩所害</hi>渡<lb/>
河氷合<hi>後漢王霸元伯從世祖南馳聞王郎兵在後從者皆恐至呼沱河候吏還白河水流澌無船可</hi>
<hi>濟衆大懼使霸視之霸欲且安衆令至遂跪曰氷堅可渡遂前比至河氷果合遂獲渡世祖悦霸謝曰神靈之</hi>
<pb n="KR3k0008_WYG_053-24b"/>
<hi>祐也</hi>孔妄言有神呼野中<hi>康承訓詔黔中觀察使秦正謀討賊下招義鍾離定逺龎勛遣</hi>
<hi>吳逈屯北津援濠士舉鋭兵渡淮盡碎其營初勛之遁懼衆不軍妄言有神呼野中曰天符下國兵休勛使下</hi>
<hi>相語符未降故敗北津</hi>方渠青蛇<hi>楊朝晟為邠寧節度使次方渠水乏有青蛇降險下走視其跡</hi>
<hi>水從而流朝晟使築防環之遂為停淵士飲仰足圖其事以聞有詔置祠命泉曰應聖</hi>遇雪誓神<lb/>
俄而和霽<hi>王晙進并州都督長史突厥黙啜叛勑晙將并州兵濟河以討晙倍行卷甲捨幕趨山谷</hi>
<hi>夜遇雪恐失期誓於神曰晙事君不以忠不討有罪天所殛者當自蒙罰士衆無罪心誠忠而天鑒之則止雪</hi>
<hi>反風以奬成功俄而和霽時叛胡分二道走晙自東追道及之獲級三千</hi>殺牲祭川<hi>髙仙芝吐蕃自</hi>
<hi>仁琬以來三討之皆無功天寶六載詔仙芝以步騎一萬出討仙芝乃分軍為三使疏勒趙崇毗自北谷道撥</hi>
<pb n="KR3k0008_WYG_053-25a"/>
<hi>換賈崇瓘自赤佛道仙芝與監軍邊令誠自䕶宻俱入約㑹連雲堡堡有兵千餘城南因山為柵兵九十守之</hi>
<hi>城下據婆勒川㑹川漲不得度仙芝殺牲祭川命士人齎三日糒集水涯士不甚信既涉旗不霑韀不濡兵已</hi>
<hi>成列仙芝喜告令誠曰嚮吾方涉賊擊我我無類矣今既濟而陣天以賊賜我也遂登山挑戰日未中破之拔</hi>
<hi>其城</hi>聞廟廷甲馬號令之聲<hi>壬午命統軍使張筠趙承泰等率水陸三萬人以救無諸</hi>
<hi>是行也宿衣錦軍武肅王廟廷有聞甲馬號令之聲凡數夕而止及接戰于閩淮人視我師周遍郊野皆丈餘</hi>
<hi>盖陰兵之助也出吳越備史</hi>黒風忽起<hi>張曲江賀昭陵狀妖賊張志誠見昭陵山上黒風忽起直</hi>
<hi>衝行首莫不昏迷及至慓橋之際並即散走又父老云往年權梁山之徒將逞不軌當時亦有烈風暴雨發自</hi>
<hi>昭陵彼至京城賊還破滅</hi>風礫晝㝠導者迷<hi>裴行儉為安撫大食使徑莫賀延磧風礫晝㝠</hi>
<pb n="KR3k0008_WYG_053-25b"/>
<hi>導者迷將士饑乏行儉止營致祭令曰水泉非逺衆少安俄而雲徹風恬行數百步水草豐美後來者莫識其</hi>
<hi>處衆皆驚以方漢貳師將軍</hi>明日母大郎死<hi>唐神堯拜河東節度使九月領大使擊龍門賊</hi>
<hi>母端兒夜過寒津口時明月方出白露初澄於小橋下有二人語言明日母大郎死我輩勤亦不少矣神堯因</hi>
<hi>駐馬問二人再拜起泣言某二人漢兵也昨奉東嶽命兵神管押七十人付龍門助將軍討賊某二人埋骨在</hi>
<hi>此因少憇亦自感傷亦欲先報於將軍耳神堯訝其言深切詢其姓氏俱笑言將軍貴人某僕卒之賤分不當</hi>
<hi>逾言訖蒼惶去云大隊至矣倐忽不見頃疾風如過矢風煙蔽天而過神堯黙喜明日破賊發七十三矢皆中</hi>
<hi>而復得其矢信乎聖王所向至靈亦先為佐佑焉栁宗元龍城録</hi>信安王禕討奚於幽<lb/>
州<hi>告捷且言戰時士咸見晙與部將髙昭麾兵赴敵天子嗟異陽伯成上疏請卦晙墓表異之乃遣致祭晙</hi>
<pb n="KR3k0008_WYG_053-26a"/>
<hi>王晙傳</hi>
　　　軍勝祥應<hi>八</hi>
白牙中梟鳴<hi>晉謝艾討麻秋梟鳴牙中艾曰梟激也六博得梟者勝果破麻秋</hi>梁上鷹<lb/>
集<hi>王敦反虞譚於本縣得宋人大姓數萬赴國難有野鷹集屋梁衆大懼譚曰起大義而鷹鷙之鳥來集破</hi>
<hi>賊必矣</hi>晉伐齊師曠曰烏鳥之聲樂齊師其遁矣此鳥得<lb/>
空城故樂<hi>傳</hi>孔烏噪營<hi>李敬業反武后遣大將軍李孝逸兵三十萬往擊之屯髙郵孝</hi>
<hi>逸後軍蘇孝祥率竒兵夜度擊敬業孝祥死孝逸退守石梁有烏羣噪敬業營上監軍御史魏真宰曰賊其敗</hi>
<hi>乎風順荻乾火攻之利也固請戰遂度溪擊之敬業置陣久士疲皆顧望不正列孝逸乗風縱火逼其軍軍稍</hi>
<pb n="KR3k0008_WYG_053-26b"/>
<hi>却敬業乃敗</hi>雲出軍上白兔舞<hi>吐蕃列傳蕭炅為河西節度留後明年吐蕃攻白草安人</hi>
<hi>軍詔臨洮朔方分援冦絶臨洮道白水軍使髙東于拒守冦引去炅遣將追尾有雲出軍上白兔舞大破吐蕃</hi>
黒氣狀如鬭雞<hi>符存審劉鄩攻同州存審與李嗣昭救之居旬日望氣者言有黒氣狀如鬭雞</hi>
<hi>存審曰可以一戰矣乃進軍擊鄩大敗之五代史</hi>王方翼次葛水暴漲沈祭以<lb/>
禱<hi>師涉而濟又次葉河無舟而氷一昔合時以為祥王方翼傳</hi>
　　　占候<hi>九</hi>　<hi>避忌附</hi>
白周禮太師執同律以聽軍聲而詔吉凶<hi>王者出軍太師吹律合音</hi>
師曠曰吾驟歌北風又歌南風南風不競多死聲楚必<lb/>
<pb n="KR3k0008_WYG_053-27a"/>
無功<hi>歌者吹律以詠八風南風音微故曰不競</hi>占夢搏<hi>晉楚戰城濮晉文夢與楚子搏楚子伏已</hi>
<hi>而盬其腦子犯曰吉我得天楚伏其罪吾且柔之矣注晉侯面向上故得天腦所以柔物也</hi>陳天時<lb/>
<hi>蜀先主東征秦宻陳天時必無利坐下獄後貰出之</hi>知有走氣<hi>吳志吳範治厯知風氣孫權襲闗侯</hi>
<hi>侯請降範曰有走氣言降詐也候者白侯去範曰雖去不免期明日之中權立表下漏待之有風動範撫手曰</hi>
<hi>侯至矣皆如言也</hi>傳曰楚師陣不違晦<hi>陰盡之日/兵家所忌</hi>六甲窮日<hi>鄧禹</hi>
<hi>仲華為王匡所敗明日癸亥匡以六甲窮日不出禹因得更治兵大破之</hi>孤虛<hi>後漢趙彦少有術朝廷令</hi>
<hi>宗資討太山殘賊彦為資陳孤虛之法以賊屯在莒莒五陽之地宜發五陽郡兵從孤擊虛一戰破之</hi>又<lb/>
<hi>段潁為羌所圍樊志張亦在圍中夜謂潁曰東南角無復羌宜乗虚引出住百里還攻之可勝從之果破之</hi>
<pb n="KR3k0008_WYG_053-27b"/>
孔熒惑守歳<hi>李晟始晟屯渭橋也熒惑守歳久乃退府中皆賀曰熒惑退國家之利用兵者昌晟</hi>
<hi>曰天子暴露人臣當力死勤難安知天道邪至是乃曰前士大夫勸晟出兵非敢拒也且人可用而不可使之</hi>
<hi>知也夫惟五緯盈縮不常晟懼復守歳則我軍不戰自屈矣皆曰非所及也</hi>雲狀如樹<hi>馮智戴帝</hi>
<hi>聞其善用兵指雲問曰下有賊今可擊乎對曰雲狀如樹方辰在金金利木柔擊之勝帝竒其對</hi>黄氣<lb/>
出西北<hi>吳武陵吳元濟未破數月武陵自硤石望東南氣如旗鼓矛盾皆顛倒横斜少選黄氣出西北</hi>
<hi>盤蜿相交武陵告司馬韓愈曰今西北王師所在氣黄白喜象也敗氣為賊日值木舉其盈數不閱六十日賊</hi>
<hi>必亡夫天見其祥宜修事應之</hi>兵可憂矣<hi>梁臣王景仁開平四年為北面招討使伐趙進營於柏鄉</hi>
<hi>乾化五年正月庚寅日有食之崇政使敬翔白太祖曰兵可憂矣太祖為之旰食是日景仁及晉人戰大敗於</hi>
<pb n="KR3k0008_WYG_053-28a"/>
<hi>柏鄉景仁歸</hi>望雲物<hi>李元諒貞元三年吐蕃請盟詔以軍從渾瑊㑹平凉元諒軍潘原游瓌軍洛口</hi>
<hi>以為援既㑹元諒望雲物曰不祥彼必有變傳令約部伍出陣俄而果刼盟瑊犇還元諒兵成列出</hi>氣若<lb/>
城<hi>王世充十四年世充引軍與宻戰洛南有氣若城壓其營世充大敗衆㡬盡</hi>李靖贊<hi>世言靖精</hi>
<hi>風角鳥占雲祲孤虚之説為善用兵是大不然特以臨機果料敵明根于忠智而已</hi>星墜賊營<hi>崔義</hi>
<hi>𤣥睦州女子陳碩真反義𤣥發兵而自統衆繼之有星墜賊營義𤣥曰賊必亡</hi>沒唐石<hi>王重榮傳帝幸</hi>
<hi>定州次莎城百官繼至士民從者亦數萬帝欲入谷中自固以谷有沒唐石惡之徙石門</hi>考蓍龜責<lb/>
將帥<hi>牛徽帝召徽曰今伐茂貞彼衆烏合取必萬全卿計何日有㨗對曰臣職諫争所言者軍國大體如</hi>
<hi>索賊平之期願陛下考蓍龜責將帥非臣職也既而師果敗</hi>每用征伐問無不中<hi>馬重</hi>
<pb n="KR3k0008_WYG_053-28b"/>
<hi>績少學數術明太一五紀八象三統大厯居于太原唐莊宗鎮太原每用征伐必以問之重績所言無不中拜</hi>
<hi>大理司直</hi>歳不利用兵<hi>郭崇韜因問司天司天言歳不利用兵崇韜曰古者命將鑿凶門而出況</hi>
<hi>成筭已決區區常談豈足信也五代</hi>福星煥耀正臨天駟<hi>贊皇一品集賜王宰詔意卿宜</hi>
<hi>忠憤必在梟夷況自去年以來月頻奄畢今又福星煥耀正臨天駟東漢書云畢為天網網羅不善之人房為</hi>
<hi>明堂方集重華之慶懸象昭晰前史所書今朕奉天道以行誅</hi>鼉集城門<hi>見妖怪門</hi>城中氣<lb/>
死鼓不能聲破亡兆也<hi>薛萬均討梁師都也圍師都諸將以城險未可下萬均曰城中</hi>
<hi>氣死鼓不能聲破亡兆也</hi>
　　　軍行險道<hi>十</hi>　<hi>軍道附</hi>
<pb n="KR3k0008_WYG_053-29a"/>
白穀梁齊桓越千里之險北伐山戎束馬懸車越太行<lb/>
<hi>齊桓公</hi>推石布土<hi>後漢王霸治飛狐道推石布土築亭障自代至平城三百里</hi>鑿山開<lb/>
道<hi>魏鄧艾自陰平道行無人之地七百餘里鑿山通道造作橋閣山髙谷深粮運將匱頓於危險艾以氈自</hi>
<hi>裹推轉而下將士皆攀木緣崖魚貫而進先登至江油</hi>古之為軍不以阻隘　薄<lb/>
人於險　斥山澤之險　失道<hi>李廣引兵與大將軍出東道亡失道後大將軍</hi>
<hi>使持糒醪問失道將廣自殺</hi>五將失道<hi>李陵獨/遇戰</hi>導軍<hi>張騫以嘗使大夏留匈奴中久</hi>
<hi>從大將軍征導軍知善水草處得無饑渴</hi>壼頭之近<hi>馬援討五溪蠻有兩道從充則塗夷而逺從壼</hi>
<hi>頭路近而水險援以充道棄日費糧不如進壼頭搤其喉充賊自破遂進壼頭賊乗髙守隘船不得進</hi>道<lb/>
<pb n="KR3k0008_WYG_053-29b"/>
惡<hi>武帝責楊僕曰失期内顧以道惡為解</hi>孔扼衝<hi>魯炅拜襄鄧十州節度初賊欲剽亂江湖賴炅</hi>
<hi>適扼其衝故南夏以存䇿勲封岐國公</hi>迫險非便<hi>李光弼僕固懐恩<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>光弼功陰佐朝恩陳掃除</hi>
<hi>計使者來督戰光弼使傳山陣懐恩曰我用騎今迫險非便地請陣諸原光弼曰有險可以勝可以敗陣于原</hi>
<hi>敗斯殲矣且賊致死于我不如阻險懐恩不從賊據髙原以長㦸七百壯士執刀隨之委物偽遁懐恩軍争獲</hi>
<hi>伏兵發官軍大潰</hi>南塞要衝<hi>鳳翔節度使李楚琳殺張鎰得位雖數貢奉議者頗言其挾兩端有</hi>
<hi>所狙伺贄諌曰勤王之師在畿内者急宣亟告景刻不可差商嶺既回逺而駱谷又為賊所扼通王命者惟襃</hi>
<hi>邪爾若復阻則諸鎮之向背者我勝則來賊勝遂往此焉㡬㑹不容差跌使楚琳逞憾敢為猖狂南塞要衝東</hi>
<hi>與賊合則我咽喉梗而心膂分矣豈不病哉今顧望兩端是乃天誘其𠂻通歸塗濟大業也帝釋然優詔勞安</hi>
<pb n="KR3k0008_WYG_053-30a"/>
<hi>之陸贄</hi>路隘步騎魚貫而前<hi>李嗣業髙仙芝討勃律署為左右陌刀將從平石國馳守</hi>
<hi>白石路既隘步騎魚貫而入</hi>
　　　緩伐<hi>十一</hi>
白書曰天惟五年須暇之子孫<hi>冀改悔也</hi>詩曰於鑠王師<lb/>
遵養時晦<hi>晦昧也言養之待昏昧而伐之</hi>觀釁而動　見可而進　持<lb/>
重縱之<hi>使盈其罪</hi>逗遛不進　逗撓<hi>逗遛而致撓敗也</hi>孔待其氣衰<lb/>
乃取<hi>李靖蕭銑將文士𢎞屯清江孝恭欲擊之靖曰不可士𢎞健將下皆勇士今新失荆門悉鋭拒我此</hi>
<hi>救敗之師不可當宜駐南岸待其氣衰乃取之孝恭不聽</hi>食盡氣老可不戰禽<hi>江夏郡王</hi>
<pb n="KR3k0008_WYG_053-30b"/>
<hi>道宗年十七從秦王討賊王登玉璧城以望謂道宗曰賊怙衆欲戰爾計謂何對曰武周席勝剡然鋒未可當</hi>
<hi>正宜以計摧之且烏合之衆憚持久若堅壁以頓其鋭須食盡氣老可不戰禽也王曰而意與我合既而賊糧</hi>
<hi>匱夜引去追戰滅之</hi>願徐制之<hi>牛徽楊復恭叛李茂貞請假招討節伐之帝乃以招討使授茂貞果</hi>
<hi>有功然益偃蹇帝使宰相杜讓能將兵誅討徽諌曰岐國西門茂貞憑其衆而暴若令萬分一不利屈威重奈</hi>
<hi>何願徐制之不聽</hi>逗留其兵<hi>天下兵馬副元帥李光弼以河東騎五百馳東都夜入其軍且謂賊</hi>
<hi>方闚洛當扼虎牢帥師東出河上檄召兵馬使張用濟用濟憚光弼嚴教諸將逗留其兵用濟單騎入謁光弼</hi>
<hi>斬之</hi>
　　　軍期<hi>十二</hi>
<pb n="KR3k0008_WYG_053-31a"/>
白莊賈後期穰苴斬之<hi>史具軍政令門</hi>失期内顧<hi>内顧謂思妻子也見上注</hi>
王恢逗遛當斬之　失道後期<hi>李廣事見上注</hi>不至質<hi>田廣明子都擊</hi>
<hi>匈奴不至質引軍空還下太僕杜延年薄責廣明自殺注質所期處</hi>誤令失期<hi>後漢祭肜次孫與南</hi>
<hi>單于左賢王信擊北匃奴期至涿耶山信初有嫌於彤行出髙門塞九百里得小山乃妄以為涿耶山肜到不</hi>
<hi>見虜而還坐逗遛畏懦而下獄免</hi>孔告師期<hi>李愬李光顔戰數勝元濟悉鋭卒屯洄曲以抗光顔</hi>
<hi>愬知其隙可乗乃遣從事鄭澥見裴度告師期于時元和十一年十月己夘師夜起</hi>未得其時<hi>一品</hi>
<hi>集賜沿邊諸鎮宻詔古人云聖人無巧時變是守盖惜其時也昔漢武命將出師輕齎深入耗蠧中國三十餘</hi>
<hi>年竟不能臣伏匃奴蕩定沙漠此未得其時也至宣帝值匈奴百年之運因壊亂㡬亡之厄單于稽首三代稱</hi>
<pb n="KR3k0008_WYG_053-31b"/>
<hi>藩烽燧不設邊城晏如此遭遇其時也</hi>
　　　禁軍藥兵<hi>十三</hi>
白秦人毒涇上流師人多死<hi>傳</hi>毒藥傅矢<hi>後漢耿恭伯宗以毒藥傅</hi>
<hi>矢曰漢軍箭神矢瘡皆沸虜乃解去</hi>禁兵刃<hi>吳志賀齊字公苖擊黝歙諸賊中有善禁者交戰官軍刀</hi>
<hi>劒不得拔弓弩射皆還自向齊長情有思曰吾聞金有刀蟲有毒者皆可禁無刃者不可禁彼必能禁吾兵者</hi>
<hi>也乃多作勁木白棓以精卒五千先登賊恃有禁彼必不備以棓擊之禁果不得大敗賊也</hi>羊祜遺<lb/>
藥陸抗不疑<hi>見示信門</hi>投藥水中<hi>公羊齊人殲于遂注殲潰也齊强戍之遂人共投藥</hi>
<hi>水中人多死古者有分土無分人戍之非也</hi>孔寘鴆于酒于井<hi>楊行宻壁黄鄂間杜洪寘</hi>
<pb n="KR3k0008_WYG_053-32a"/>
<hi>鴆于酒于井棄城去行宻知不入</hi>命受建牙遇敵飲藥<hi>白居易判</hi>同饋醪而<lb/>
無他推誠猶可<hi>向毒流而不察雖悔寧追同上</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0008_WYG_053-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白孔六帖卷五十三<lb/>
</p>
<p>
</p>
  </div>
</body>
</text>
</TEI>
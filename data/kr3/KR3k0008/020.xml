<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白孔六帖卷二十</head>
    <p>
<pb n="KR3k0008_WYG_020-1a"/>
欽定四庫全書<lb/>
　白孔六帖卷二十　　　唐　白居易　原本<lb/>
　　　　　　　　　　　宋　孔　傳　續撰<lb/>
　　女<hi>一</hi>　　　　　　女壻<hi>二</hi>
　　娣姒<hi>三</hi>　　　　　子婦<hi>四</hi>
　　舅姑<hi>五</hi>　　　　　出婦<hi>六</hi>
　　親屬<hi>七</hi>　　　　　宗族<hi>八</hi>
　　奴婢<hi>九</hi>　　　　　僕𨽻<hi>十</hi>
<pb n="KR3k0008_WYG_020-1b"/>
　　乳母<hi>十一</hi>　　　　㓜敏<hi>十二</hi>
　　　女<hi>一</hi>
白賢女<hi>淑女</hi>處女<hi>處子處/室也</hi>如玉<hi>有女/如玉</hi>懐春<hi>有女/懐春</hi>聞琴<hi>蔡琰字文</hi>
<hi>姬邕之女也邕夜鼓琴絃絶琰年六歲曰第二絃邕曰偶中耳琰曰呉季札觀風知興亡之國師曠吹律識南</hi>
<hi>風不競由此言之何足不知也</hi>詠雪<hi>見姪女門/謝道韞事</hi>贖父罪<hi>史記太倉令淳于公有罪當刑</hi>
<hi>無男有女五人公罵其女曰生女不生男緩急非有益其女緹縈自傷泣乃上書曰妾父爲吏齊中皆稱廉平</hi>
<hi>今坐法當刑願沒入官爲婢贖父刑罪使得改過自新書奏文帝哀憐其意乃下詔曰夫斷支體剋肌膚楚痛</hi>
<hi>者其除肉刑</hi>憂國危<hi>魯漆室邑之女過時未適人倚柱而嘯鄰婦曰子欲嫁乎曰非也予憂者魯君</hi>
<pb n="KR3k0008_WYG_020-2a"/>
<hi>老太子㓜鄰婦曰此丈夫之憂也女曰不然昔有客過繫馬園中馬逸踐予葵使予終歲不飽葵鄰女奔使予</hi>
<hi>兄追之逢水溺死使予終身無兄予聞河潤九里漸洳三百歩今魯國有患君臣父子被其辱婦人獨安所避</hi>
<hi>乎</hi>知肉味<hi>後漢孔融被誅女年七歳男年九歳寄他舍主人有遺肉汁男渴而飲之女曰今日之禍</hi>
<hi>豈得乆活何顔知肉味乎</hi>女工<hi>詩序曰后妃在父母之家則志在女工之事尊敬師傅可以歸寕父母</hi>
晚嫁<hi>黄公有女至美其父常謙曰醜人謂實然故過時無聘者</hi>笄年<hi>禮女子十有五而笄二十而嫁</hi>
從人<hi>禮婦人從人者㓜從父兄嫁從夫</hi>設帨<hi>禮女子生設帨於/門右帨佩巾也</hi>鞶絲<hi>禮女</hi>
<hi>子生能言教之鞶絲女工</hi>十年不出<hi>禮女子十年不/出漸長可居内</hi>姆教<hi>女/師</hi>歸寧<hi>詩歸</hi>
<hi>寧父母傳曰杞伯姬來歸寧問父母安否</hi>女中王<hi>魏文帝郭皇后少而父永竒之曰此乃吾女中王遂</hi>
<pb n="KR3k0008_WYG_020-2b"/>
<hi>以女王爲字</hi>愛女<hi>張禹病帝臨問因言臣四男一女愛女甚於男逺嫁張掖太守蕭咸不勝父子私恩</hi>
<hi>願與相近帝即日徙咸爲𢎞農太守</hi>沉江<hi>叔先雄沉水求父/屍事具孝感門</hi>喜書<hi>魏文帝甄后九</hi>
<hi>歳喜書視字輙識數字用諸兄弟筆硯兄謂曰汝當習女工用筆爲學當作女博士耶后曰古者賢女未有不</hi>
<hi>覧前世成敗不知書何以見之</hi>供賔客<hi>周顗母李氏字絡秀顗父浚爲將軍出獵遇兩止李氏㑹其父</hi>
<hi>兄不在絡秀聞浚至與婢於内宰豬羊具饌甚辦不聞人聲浚恠使人窺之見一女甚美因求爲妾父兄不許</hi>
<hi>秀曰門户殄瘁何惜一女遂許之</hi>邦之媛也<hi>美女/爲媛</hi>彤管有煒<hi>恱懌女美</hi>孔歸<lb/>
寧<hi>李晟正歳崔氏女歸寧責曰爾有家而姑在堂婦當治酒食具以待賔客即郤之不得進逹禮敦教類</hi>
<hi>如此</hi>願備後庭<hi>王世充啓帝江淮良家女願備/後庭無由進帝喜令閲端麗者</hi>美而才<hi>魏徴</hi>
<pb n="KR3k0008_WYG_020-3a"/>
<hi>鄭仁基息女美而才皇后建請爲充華典冊具或言許聘矣徴諫曰陛下處臺榭則欲民有棟字食膏梁則欲</hi>
<hi>民有飽適顧嬪御則欲民有室家今鄭已約婚陛下取之豈爲人父母意</hi>子女是求<hi>魏徵曰隋帝子</hi>
<hi>女是求</hi>續曹大家女訓<hi>韋温一女歸薛家女工屬文續曹大家女訓行于世</hi>嫁爲民<lb/>
妻<hi>李白元和末宣歙觀察使范傳正採訪後裔惟二孫女嫁爲民妻進止仍有風範因泣曰先祖志在青山</hi>
<hi>頃葬東麓非本意傳正爲改葬立二碑焉告二女將改妻士族辭以孤窮失身命也不願更嫁傳正嘉歎</hi>獻<lb/>
二女<hi>柳公權開成三年召問得失因言郭旼領邠寕而議者頗有臧否帝曰旼尚父從子太皇太后季父</hi>
<hi>官無玷缺自大金吾位方鎮何所更議答曰旼誠勲舊然人謂獻二女乃有是除信乎帝曰女自㕘承太后豈</hi>
<hi>獻哉公權曰疑嫌間不可户曉因引王珪諫廬江王妃事是日帝命中官自南内送女還郭旼家</hi>聞家<lb/>
<pb n="KR3k0008_WYG_020-3b"/>
令姓<hi>列女序</hi>婦訓姆則<hi>同/上</hi>幽閨婦女<hi>李渤/傳</hi>幽閒之德<hi>其子女聞</hi>
<hi>教訓有幽閒之德韓墓誌</hi>作門楣<hi>楊妃外傳楊妃寵幸時有謡曰男不封侯女作妃君看女却作門楣</hi>
桃紋不嫁<hi>元正織女詩東家頭白䨇女兒爲解桃紋嫁不得注余掾荆時目擊貢綾户有終老不嫁</hi>
<hi>之女</hi>生女灸破其面<hi>樂史緑珠傳昭君村生女灸破其面故樂天詩云不取徃者戒恐貽來者</hi>
<hi>寃至今村女面燒灼成瘢痕</hi>女子之行於親也孝婦也節母也義而<lb/>
慈止矣<hi>列女傳</hi>自古女禍大者亡天下<hi>其次亡家其次亡身身茍免矣猶及</hi>
<hi>其子孫雖遲速不同未有無禍者也五代史</hi>嗚呼女子之禍於人者甚矣自<lb/>
高祖至於中宗數十年間再罹女禍<hi>唐祚旣絶而復續中宗不免其身韋</hi>
<pb n="KR3k0008_WYG_020-4a"/>
<hi>氏遂以滅族賛</hi>𤣥宗又敗以女子<hi>𤣥宗親平其亂可以鑒矣而又敗以女子</hi>
　　　女壻<hi>二</hi>　<hi>孫壻附</hi>
白玉潤<hi>晉樂廣字彦輔人謂之水鏡女壻衛玠字叔寶時號玉人故時語曰婦翁氷清女壻玉潤</hi>玉<lb/>
鏡臺<hi>世說温嶠字太真姑劉氏有女甚麗姑囑嶠曰佳壻難得曰但如嶠比如何曰何敢希汝比數日白</hi>
<hi>姑已得壻身盡不滅嶠因下玉鏡臺一枚姑大悦旣婚交禮女以手披紗扇撫掌大笑曰吾固疑是老奴果如</hi>
<hi>所卜</hi>愛壻　子壻　以子妻之<hi>子謂公冶長可妻也雖在縲紲之中非其罪也</hi>
<hi>以其子妻之</hi>佳壻　從服<hi>禮從服者有從重而/輕夫爲妻之父母也</hi>承子授壻<hi>禮婚</hi>
<hi>禮壻親見於舅姑舅姑承子以授壻恐事之違也注舅姑妻父母也以女授壻而戒之無令違於婦道</hi>親<lb/>
<pb n="KR3k0008_WYG_020-4b"/>
受<hi>禮壻揖譲而升堂盖親受之於父母</hi>甘公之遇㳟祖<hi>後漢陶謙字㳟祖同縣甘公出遇之</hi>
<hi>見其容貎駐車與語甚悦因許與女夫人怒甘公曰彼有竒表長必大成遂與之</hi>太守之器伯<lb/>
珪<hi>魏志公孫瓉字伯珪爲郡門下書佐有恣儀音聲太守器之以女妻之</hi>又<hi>張華字茂先少孤貧牧羊</hi>
<hi>鄉人劉放竒其才以女妻之</hi>又<hi>呉志吕範子衡少爲縣吏有姿容邑人劉氏家冨女美範求之母嫌欲勿</hi>
<hi>與劉氏曰觀吕子衡寧乆貧賤耶遂與婚之</hi>妻以孫女<hi>漢陳平貧以席爲門冨人張負見其門多</hi>
<hi>長者車曰豈有如陳平而乆貧賤者乎遂以孫女妻之</hi>再嫁<hi>漢張耳亡命游外黄外黄婦人女甚美庸</hi>
<hi>奴其夫夫亡投父客父客素知張耳而遂嫁之</hi>絶婚<hi>魏志袁術公路爲子索吕布女後布怨術女已在途</hi>
<hi>追還絶婚</hi>出贅<hi>漢賈誼曰商君遺禮義棄仁思并心於進取行之二歳俗日敗故秦人家冨丁壯則分出</hi>
<pb n="KR3k0008_WYG_020-5a"/>
<hi>贅注分音扶問反不當出在妻家猶體有贅一曰贅質也以身爲質</hi>友壻<hi>嚴助侍宴上問所欲對曰家貧</hi>
<hi>爲友壻所辱願爲㑹稽太守</hi>撾婦翁<hi>後漢帝戱第五倫曰聞卿爲吏撾婦翁不過從兄飯有諸對曰</hi>
<hi>臣之三娶妻皆云無父</hi>請倩<hi>史記黄氏請倩注倩女/壻東齊間謂壻爲倩</hi>吾兒誤我<hi>魏略</hi>
<hi>太祖以丁儀令士未見欲妻之問五官將五官將不可及辟儀到嘉其才曰丁掾即兩目盲亦當與女况但眇</hi>
<hi>吾兒誤我五官將即文帝也</hi>禁臠<hi>晉武爲晉陵公主求壻謂王珣曰如真長子敬便足珣曰謝渾不及</hi>
<hi>真長不減子敬未幾帝崩袁崧欲以女妻之珣曰卿莫近禁臠</hi>東牀坦腹<hi>太尉郄鑒使門生求女壻</hi>
<hi>於王導導命東廂徧觀子弟歸謂鑒曰王氐諸子弟咸自矜持唯一人東牀坦腹食若不聞訪問乃羲之遂妻</hi>
<hi>之</hi>孫壻<hi>李膺祖脩以鍾瑾好學/似我家以膺妹妻之</hi>孔蔣繒<hi>蔣子謹子繒徃見高智周智周</hi>
<pb n="KR3k0008_WYG_020-5b"/>
<hi>方貴以女妻之</hi>齊映<hi>滑亳節度使令狐彰署掌書記彰疾甚引映託後事因說彰納節歸諸子京師彰從</hi>
<hi>之即以女妻映</hi>有子必位宰相<hi>楊嗣復父於陵始見識於浙西觀察使韓滉妻以其女歸謂妻</hi>
<hi>曰吾閲人多矣後貴且夀無若生者有子必位宰相旣而生嗣復</hi>高選世族<hi>獨孤郁最爲權德輿</hi>
<hi>所稱以女妻之德輿輔政以嫌去内職憲宗嘆德輿乃有佳壻詔宰相高選世族故杜悰尚岐陽公主然帝猶</hi>
<hi>謂不如德輿之得郁也</hi>張延賞<hi>雖蚤孤而博渉經史通吏治苗晉卿尤噐許以女妻之</hi>佳壻<lb/>
<hi>楊於陵節度使韓滉剛嚴少許可獨竒於陵謂妻桞曰吾求佳壻無如於陵賢因以妻之</hi>以嫌自白<lb/>
<hi>杜悰權德輿爲相其壻翰林學士獨孤郁以嫌自白憲宗見郁文雅歎曰德輿有壻乃爾時岐陽公主始召擇</hi>
<hi>大臣子唯悰以選召見授駙馬都尉</hi>貴顯朝廷<hi>郭子儀七壻/皆貴顯朝廷</hi>蘇頲<hi>李至逺蘇頲其</hi>
<pb n="KR3k0008_WYG_020-6a"/>
<hi>出也少失母至逺愛視甚謹以女妻之</hi>桞談<hi>頴士愛其才/以女妻之</hi>李頻<hi>給事中姚合名爲詩</hi>
<hi>士多歸重頻走千里丐其品合大加奬挹以女妻之</hi>愛重<hi>宗室漢少事韓愈愛重以女妻之</hi>識非<lb/>
庸人<hi>王琚謀刺武三思事洩亡命自傭於楊州冨商家識非庸人以女嫁之</hi>吕諲<hi>里人程氏財雄</hi>
<hi>于鄉以女妻諲</hi>不禮<hi>杜黄棠初不爲執誼所禮及敗/悉力營救旣死表還其柩葬焉</hi>崔謙之<hi>崔行</hi>
<hi>功祖謙之在北齊終鉅鹿太守少好學唐儉愛其才妻以女因倩作文奏</hi>書報未嘗輙開<hi>潘炎</hi>
<hi>方劉晏任權炎乃其壻雖書疏報答未嘗輙開時稱有古人節</hi>撫座<hi>封德彛即楊素之壻素爲僕射嘗撫</hi>
<hi>其座曰封郎必居此座後果如其言南部新書</hi>張延賞李彦允<hi>韋臯見辱於張延賞崔圓受薄</hi>
<hi>於李彦允皆丈人子壻後韋爲張西川交代崔救李娣死同上</hi>碧鸛雀<hi>裴寛事見擇夫門</hi>婦翁<lb/>
<pb n="KR3k0008_WYG_020-6b"/>
與壻<hi>張垍尚主在翰林獨以珍玩常誇於同列張淑曰此婦翁與壻非天子賜學士者也李肇國史補</hi>
壻半子<hi>回紇明年可汗遣宰相<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌都督等衆千餘幷遣其妹骨咄禄毗伽公主率大酋之妻五十人</hi>
<hi>迎主且納聘<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌至振武爲室韋所抄戰死有下七百皆聽入朝舎鴻臚帝御延喜門見使者是時可汗上書</hi>
<hi>㳟甚言昔爲兄弟今壻半子也陛下若患西戎予請以兵除之</hi>一見以爲竒<hi>姚覬少憃不修容止</hi>
<hi>時人莫之知中條山處士司空圖一見以爲竒以其女妻之五代史</hi>
　　　娣姒<hi>三</hi>
白姒婦　娣婦<hi>爾雅曰長婦謂稚婦爲娣婦娣婦謂長婦爲姒婦</hi>不以妾爲姒<lb/>
<hi>傳聲伯之母不聘穆姜曰吾不以妾爲姒注兄弟之妻相謂爲姒</hi>鍾郝之禮灋<hi>晉王渾妻鍾氏</hi>
<pb n="KR3k0008_WYG_020-7a"/>
<hi>字琰弟湛妻郝氏皆有德行琰雖門髙與郝氏相親重郝不以賤下琰琰不以貴陵郝時人稱鍾夫人郝夫人</hi>
<hi>之禮灋</hi>孔命主家事<hi>李光進弟光顔先娶而母委以家事及光進娶母已亡弟婦籍貲貯納管</hi>
<hi>鑰於姒光進命反之曰娣逮事姑且嘗命主家事不可改因相持泣乃如初</hi>順和<hi>李翺楊烈婦傳婦人</hi>
<hi>女子順和於娣姒則賢矣</hi>諸娣姒皆畏莫敢侍<hi>髙祖太穆順聖皇后竇氏太后羸老有疾</hi>
<hi>而性素嚴諸娣姒皆畏莫敢侍后事之獨怡謹盡孝</hi>使吾姒至此<hi>梁太祖皇后張氏太祖已破朱</hi>
<hi>瑾納其妻以歸后迎太祖於封丘太祖告之后遽見瑾妻瑾妻再拜后亦拜悽然泣下曰兖鄆與司空同姓之</hi>
<hi>國昆仲之間以小故興干戈而使吾姒至此若不幸汴州失守妾亦如此矣言已又泣太祖爲之感動乃送瑾</hi>
<hi>妻爲尼五代史</hi>
<pb n="KR3k0008_WYG_020-7b"/>
　　　子婦<hi>四</hi>
白特豚<hi>禮曰婦以特豚饋明婦順</hi>雙鯉<hi>姜詩字士游母好生魚及江水其妻取水不及時乃棄妻</hi>
<hi>寄鄰舎常作膾請鄰母送詩母母感之呼還舎傍輙有泉脉如江水兼躣雙鯉以供母膳</hi>爲婦<hi>三歳爲婦</hi>
<hi>靡室勞矣</hi>執婦道<hi>婦/禮</hi>四德<hi>婦德婦言/婦容婦功</hi>婦順<hi>家/肥</hi>廟見<hi>家和</hi>姑慈婦<lb/>
婉<hi>傳曰姑慈而從婦聽而婉禮之善物也注從專也婉順也</hi>授室<hi>禮舅姑降自西階婦降自阼階授之</hi>
<hi>室也</hi>宜家<hi>宜爾/室家</hi>雞鳴盥潄<hi>禮曰婦事舅姑如事父母雞初鳴咸盥潄也</hi>婉娩聽<lb/>
從<hi>婉言語娩容貎</hi>叱狗<hi>東觀漢記鮑永妻嘗於/母前叱狗永即去之</hi>肅雍之德<hi>柔正之道</hi>
恭承舅姑<hi>和協娣姒</hi>父戒母戒　爾舅爾姑<hi>穀梁曰送女父不下堂母不出</hi>
<pb n="KR3k0008_WYG_020-8a"/>
<hi>祭門父戒之曰謹慎從爾舅之言母戒之曰謹慎從爾姑之言</hi>夫夫婦婦<hi>所謂/順也</hi>取婦<hi>之家</hi>
<hi>三日不舉樂思嗣親也</hi>成婦之義<hi>禮三月而廟見稱來婦也擇日而祭於禰成婦之義也謂舅姑</hi>
<hi>没也</hi>内和<hi>禮曰婦順備而后内和内/和理然後家可長乆也</hi>婦式<hi>婦人模/式周禮</hi>姑喪<hi>南宫</hi>
<hi>縚妻姑之喪夫子訓其髽</hi>親饋<hi>禮婦旣嫁婦盥親饋舅姑卒/食婦餕餘私之也私猶恩也</hi>私貨<hi>子婦</hi>
<hi>無私貨無私蓄無私器不敢私假不敢私與</hi>藏以待乏<hi>禮婦或賜之飲食衣服布帛佩帨茝蘭則</hi>
<hi>受而獻諸舅姑舅姑受之則喜如親受賜若反賜之則辭不得命如更受賜藏以待乏注或賜之謂婦之兄弟</hi>
<hi>待舅姑之乏以進之</hi>請其故賜<hi>婦若有私親兄弟將與之則必復請其故賜而後與之注故賜謂前</hi>
<hi>舅姑所反賜之物者明禮譲於賜也</hi>婉容<hi>禮/</hi>不至<hi>禮曰以此防人婦猶有不至者謂不親夫事舅</hi>
<pb n="KR3k0008_WYG_020-8b"/>
<hi>姑之側也</hi>婦本於孝<hi>家綂/於尊</hi>女旣辭家<hi>婦將/授室</hi>孔唐休璟<hi>始老已踰八十</hi>
<hi>猶託倚權近求復用於是賀婁尚宫方用事附者輙榮赫休璟乃爲子娶其義女故復起宰相頗爲時譏訾</hi>
乳姑<hi>崔琯諸崔自咸通後有名厯臺閣藩鎮者數十人天下推士族之冠始其曾王母長孫春秋高無齒</hi>
<hi>祖母唐事姑孝毎旦乳姑一日病召長㓜言吾無以報婦願後子孫皆若爾孝世謂崔氏昌大有所本云</hi>珍<lb/>
美非經獻不先嘗<hi>楚王靈龜妃上官者舅姑在妃朝夕侍奉謹甚凡珍美非經獻不先嘗</hi>
嚴奉舅姑夙夜勤事<hi>太中二年以起居郎鄭影尚公主詔曰女人之德雅合謹修嚴奉舅</hi>
<hi>姑夙夜勤事此婦人之節也南部新書</hi>
　　　舅姑<hi>五</hi>
<pb n="KR3k0008_WYG_020-9a"/>
白如事父母<hi>内則婦事舅姑如事父母雞初鳴咸盥潄櫛縰縰謂束髪</hi>筓緫<hi>首飾</hi>衣紳<lb/>
<hi>紳帶</hi>左佩紛帨<hi>帨拭/巾也</hi>右佩箴管線纊施縏袠大觽木燧<hi>備尊</hi>
<hi>者之所用</hi>衿纓<hi>衿結也衿/音其朕反</hi>綦屨<hi>綦繫也綦音忌</hi>以適父母舅姑之所<lb/>
及所下氣怡聲問衣燠寒疾痛苛癢而敬抑搔之<hi>待舅姑之禮也</hi>不<lb/>
傳<hi>舅姑之衣衾簟席枕几不傳傳移也</hi>杖履<hi>祇敬之/勿敢近</hi>佐餕<hi>凡朝夕恒食子婦佐餕</hi>應<lb/>
唯敬對<hi>在舅姑之所有命應唯敬對也</hi>進退周旋慎齋升降出入揖遊<lb/>
不敢噦噫嚏咳欠伸跛倚睇視不敢唾洟寒不敢襲癢<lb/>
不敢搔勿逆勿怠<hi>子婦孝者敬者舅姑之命勿逆勿怠</hi>必嘗而待必服而<lb/>
<pb n="KR3k0008_WYG_020-9b"/>
待<hi>若飲食之雖不嗜必嘗而待加之衣服雖不欲必服而待</hi>是善事我<hi>子不宜其妻事父母曰是善</hi>
<hi>我子行夫婦之道沒身敬之不衰也</hi>舅没而姑老<hi>傳家事/於子婦</hi>必請於姑<hi>冡婦所祭</hi>
<hi>祀賔客毎事必請於姑不敢專擅也</hi>介婦請<hi>於冢/婦也</hi>命適私室<hi>凡婦不命適私室不敢退</hi>
<hi>待之以誨也</hi>大小必請<hi>婦將有事大小/必請於舅姑也</hi>勿庸疾怨<hi>子婦未孝未敬勿庸</hi>
<hi>疾怨姑數之若不可教而後怒之</hi>先舅先姑<hi>没則曰先/舅先姑</hi>不幸<hi>子夏曰嫁不及舅姑</hi>
<hi>謂之不幸</hi>柔色<hi>以溫/之</hi>孔以禮聞<hi>莊淑公主事/舅姑以禮聞</hi>姑疾<hi>姑寢疾不解衣藥糜</hi>
<hi>不嘗不進</hi>行見舅姑禮<hi>王珪子敬直尚南平公主是時諸主下嫁以帝女貴未嘗行見舅姑禮珪</hi>
<hi>曰主上循法度吾當受公主謁見豈爲身榮將以成國家之美於是與夫人坐堂上主執筓盥饋乃退其後公</hi>
<pb n="KR3k0008_WYG_020-10a"/>
<hi>主降有舅姑者備婦禮本於珪</hi>鞭婦<hi>桞公綽爲刑部尚書京兆獄有姑鞭婦至死者府欲殺之公綽曰尊</hi>
<hi>歐卑非闘也且子在以妻而戮其母不順遂減論</hi>事如父母<hi>襄城公主下嫁有司告營别第辭曰</hi>
<hi>婦事舅姑如事父母異宫則定省闕</hi>
　　　出婦<hi>六</hi>　<hi>事具夫妻離門中</hi>
白疾怨<hi>子婦未孝未敬勿庸疾怨</hi>表禮<hi>若不可怒子放婦出而不表禮焉注雖當出猶爲之隱表</hi>
<hi>禮謂不明其過犯也</hi>甚冝不恱<hi>禮曰子甚冝其妻父母不恱則出之</hi>婦當喪而出則<lb/>
除之<hi>當舅姑之喪也</hi>爲父母喪<hi>爲父母喪未練而出則三年旣練而出則止未練而反則朞旣</hi>
<hi>練而反則逐之禮女嫁爲父母朞若出者却服三年</hi>不宜其妻<hi>見/上</hi>束藴<hi>蒯通曰臣之里有婦</hi>
<pb n="KR3k0008_WYG_020-10b"/>
<hi>姑使守肉夜亡其肉姑以爲婦盗逐之嘗有里婦束藴請火曰昨暮犬得肉姑慚追其婦還</hi>水遲<hi>姜詩</hi>
<hi>母好江水妻常取之一日來遲母渴詩遂遣其妻</hi>孔凡四五娶<hi>崔顥娶妻惟擇美者俄又棄之</hi>
<hi>凡四五娶</hi>旣啓飛鳳之兆遂操别鶴之音<hi>白居易出妻判</hi>姜詩出妻<lb/>
蓋爲小瑕鮑永去妻亦非大過<hi>同上</hi>不待白頭<hi>春天百草秋始衰棄</hi>
<hi>我不待白頭時張籍白頭吟</hi>歲華逐霜霰<hi>賤妾何能乆/李白去婦詞</hi>溺姬侍<hi>李元素其</hi>
<hi>妻石泉公王方慶之孫前妻子皆不肖而元素溺姬侍王不見答元素乆疾益昬惑遂出之王訴諸朝免元素</hi>
<hi>官且令畀王貲五百萬</hi>門内斗粟尺布無所私<hi>劉君良四世同居族兄弟猶同産也</hi>
<hi>門内斗粟尺帛無所私大業末荒饉妻勸其異居因易置庭樹鳥雛合鬪且鳴家人怪之妻曰天下亂禽鳥不</hi>
<pb n="KR3k0008_WYG_020-11a"/>
<hi>相容况人邪君良即與兄弟别處月餘宻知其計因白去其妻曰爾破吾家召兄弟流涕以告更復同居</hi>李<lb/>
逈秀<hi>母少賤妻嘗罵媵婢母聞不樂逈秀即出其妻或問之答曰娶婦要欲事姑茍違顔色何可留本傳</hi>
　　　親屬<hi>七</hi>
白六親<hi>老子曰六親不知有孝慈</hi>九族<hi>以親九族/九族旣睦</hi>内睦外侮<hi>傳周之有懿徳</hi>
<hi>猶懼有外侮捍禦侮者莫如親也</hi>敦敘<hi>協/和</hi>貴親<hi>綏/族</hi>旣睦<hi>不咸和同</hi>德惟暱近<lb/>
<hi>仁不遺親</hi>厚骨肉之愛<hi>廣枝葉/之庇</hi>親親之殺　長長<hi>尊/尊</hi>立愛<hi>惟親</hi>
立敬<hi>惟長</hi>葛藟<hi>刺桓王也周室/道䘮棄其九族</hi>骨肉將離<hi>無親宗族</hi>枝葉先落<lb/>
<hi>不庇本根</hi>義惟立愛<hi>仁貴/篤親</hi>逺間親<hi>六逆</hi>血屬　周親　棣華之<lb/>
<pb n="KR3k0008_WYG_020-11b"/>
詩<hi>葛藟之刺</hi>不睦之刑<hi>周禮以八刑紏萬/民三曰不睦之刑</hi>不獨親其親<hi>大道之行</hi>
各親其親<hi>大道旣隱</hi>旁殺<hi>謂親屬之䘮服/以親踈爲殺也</hi>從服<hi>禮曰從服謂夫爲妻之父</hi>
<hi>母妻爲夫之黨也</hi>見親踈之殺焉<hi>禮/</hi>三族失其和<hi>禮</hi>協比其鄰<lb/>
<hi>婚姻孔云</hi>𤨏𤨏姻婭<hi>兩壻相謂爲婭/𤨏𤨏細小貎</hi>掩義<hi>禮門内之理以恩掩義</hi>親叛<lb/>
<hi>傳楚公子比族盡親叛可謂無主也</hi>分親<hi>傳庻人工商各有分親皆有等衰分扶問反親去聲</hi>無絶<lb/>
其愛<hi>情雖不同無絶其愛親之道也</hi>展親<hi>書時庸/展親</hi>棄親用羇<hi>周鞏簡公</hi>衆叛<lb/>
親離<hi>州吁</hi>枤杜<hi>晉人刺其君/不親宗族</hi>縱斧<hi>宋昭公欲去羣公子樂豫曰公室之枝葉也不</hi>
<hi>可縱尋斧焉</hi>孔周䘏親戚<hi>宇文士及好/周䘏親戚</hi>合䟽屬以居<hi>裴贄韓偓門内</hi>
<pb n="KR3k0008_WYG_020-12a"/>
<hi>雍友合疏屬以居餘見滛亂門</hi>求宗屬<hi>顔杲卿被殺真卿方爲蒲州刺史令泉明到河北求宗屬始一</hi>
<hi>女及姑女並流離賊中及是並得之悉錢三萬贖姑女還取貲復徃則己女復失之</hi>託外祖母<hi>呂向</hi>
<hi>少孤託外祖母</hi>蒙擯<hi>高季輔以爲今尚書八座人主所責成者也冝擇温厚脩潔者任之使不昵者蒙擯</hi>
<hi>於親</hi>無所賑施<hi>魏元忠爲僕射謁告上冢/到家於親戚無所賑施</hi>友壻<hi>蔣係宰相李德裕惡</hi>
<hi>李漢以係友壻出爲桂管觀察使</hi>依外家<hi>孫逖少孤依外家</hi>
　　　宗族<hi>八</hi>　<hi>不親宗族附</hi>
白父黨<hi>爾雅父黨爲宗族也</hi>稱孝<hi>宗族稱/孝焉</hi>吾宗<hi>傳曰晉吾宗也豈害我哉</hi>糾合<lb/>
<hi>宗族</hi>本支<hi>百/世</hi>宗族旣睦<hi>道雖/無頗</hi>親踈本恩<hi>禮則/有殺</hi>先親<hi>後踈</hi>枤杜<lb/>
<pb n="KR3k0008_WYG_020-12b"/>
<hi>見上</hi>宗族不親　本根無庇<hi>傳叔向曰肹聞之公族將卑其宗族枝葉先落根本從而</hi>
<hi>亡也</hi>無縱斧於葛藟<hi>宜解網/於竹刑</hi>道乖綏族<hi>義爽/篤親</hi>小忿<hi>雖有小忿不廢</hi>
<hi>懿親</hi>散金<hi>史記蘇秦旣/歸散金宗族</hi>散財<hi>史記范勝字無忌散財五百萬以施宗族也</hi>宗人<lb/>
　族子　宗易於下<hi>禮祖遷於上宗易於下故敬宗所以尊祖也易踈也</hi>親屬竭<lb/>
矣<hi>禮四世緦服之窮也五世袒免殺同姓也六世則親屬竭矣</hi>戚單於下　婚姻不<lb/>
通<hi>禮曰庻别姓於上戚單於下婚姻可以通乎子曰繫之以姓而弗别綴之以食而不殊雖百世而婚姻不</hi>
<hi>通周道然也言雖踈逺不可通婚也繫之謂宗籍也戚單言親盡漸踈也</hi>父母之黨<hi>禮睦於父母之</hi>
<hi>黨可謂孝</hi>敦叙<hi>九/族</hi>親以飲食之禮<hi>周禮大宗伯以飲食之禮親宗族兄弟注人君有食</hi>
<pb n="KR3k0008_WYG_020-13a"/>
<hi>宗族之禮以親之文王世子曰族食世降一等大傳曰繼之以姓而不别繼之以食而不殊</hi>三族不<lb/>
虞<hi>儀禮士婚禮請期曰唯是三族之不虞注三族父昆弟已昆弟子昆弟</hi>宜吊不吊宜免<lb/>
不免<hi>禮族之相爲也宜吊不吊宜免不免有司罰之</hi>至于賵賻承含皆有正焉<lb/>
<hi>謂宗族之相爲也承讀爲贈</hi>宗子雖七十無主婦<hi>諸婦不可/無綂也</hi>合族<hi>君子</hi>
<hi>因睦以合族合族謂與宗人燕也</hi>亢宗<hi>子太叔曰吾不能亢身安能亢宗</hi>奪宗　奪適<lb/>
<hi>漢書梅福曰諸侯奪宗聖庻奪適注奪宗始封之君尊爲諸侯則奪其舊爲宗子之事也奪適謂文王舍伯邑</hi>
<hi>考而立武王也</hi>老而納正室<hi>見壻姻/注門</hi>宗子<hi>禮適子庻子祇事宗子不敢以冨貴加於</hi>
<hi>宗子之門以寡約入必獻其上而服其次若非所獻則不敢入宗子之門宗子正宗敬宗者也</hi>族類<hi>傳曰</hi>
<pb n="KR3k0008_WYG_020-13b"/>
<hi>非我族類其心必異</hi>聚族　保族其家　宗羞　展親<hi>分寳玉於伯叔之國</hi>
<hi>時庸展親</hi>棄親用羇<hi>周鞏簡公棄親/用羇用卿士也</hi>縱斧<hi>見/上</hi>衆叛親離<hi>州吁</hi>孔<lb/>
周䘏<hi>王珪宗族匱乏周䘏之</hi>田宅盡分宗族<hi>蕭瑀初瑀關内田宅悉賜勲家至是還給</hi>
<hi>之瑀盡以分宗族</hi>撫養宗屬<hi>韋䋲撫養宗屬/孤㓜無異情</hi>宗人欲籍高䕃<hi>李懐</hi>
<hi>逺少孤宗人欲以藉高䕃懐逺退而曰因人之勢高士耻之假䕃而官吾志邪</hi>護乏<hi>畢諴旣貴所得禄奉</hi>
<hi>養護宗族之乏無間</hi>世爲名族<hi>裴皥裴氏自晉魏以來世爲名族居燕者號東眷居京者號西眷居</hi>
<hi>河東者號中眷</hi>族清胄貴<hi>杜牧鄭/處晦制</hi>望閥高華<hi>蕭/復</hi>三世不異居<hi>崔元</hi>
<hi>暐三世不異居家人怡怡如也貧寓郊墅羣從皆自逺㑹食無他㸑</hi>族人孤貧者<hi>撫養教勵同上</hi>
<pb n="KR3k0008_WYG_020-14a"/>
奉廪推散<hi>蘇頲性亷儉奉廪悉推散親族儲無長貲</hi>九世同居<hi>張公藝九世同居高宗有</hi>
<hi>事泰山臨幸其居問本末書忍字以對天子流涕出孝友傳</hi>各爲大家<hi>裴爲顯姓入唐尤盛支分</hi>
<hi>族離各爲大家韓文河南少尹裴君墓誌</hi>
　　　奴婢<hi>九</hi>
白贓獲<hi>風俗通古制無奴婢即犯事者也贓者被贓罪没入爲官奴婢獲者逃亡獲得爲奴婢者也</hi>
丹書<hi>傳裴豹𨽻也著於丹書欒氏之力臣曰督戎國人懼之裴豹曰茍焚丹書我殺督戎宣子喜曰所不</hi>
<hi>焚丹書者有如皎日遂殺督戎注豹犯罪没入官奴以丹書其罪</hi>家僮<hi>僮/僕</hi>應門<hi>李令伯表曰内</hi>
<hi>無應門五尺之僮</hi>蒼頭<hi>後漢彭寵蒼頭子/宻等三人殺寵</hi>封矦相<hi>衛青與諸羣奴居有一鉗</hi>
<pb n="KR3k0008_WYG_020-14b"/>
<hi>徒相青曰汝當封矦青曰爲人奴虜免笞罵足矣敢望封侯</hi>鉗徒<hi>見上/注</hi>略賣<hi>欒布爲人所略</hi>
<hi>賣</hi>得翁<hi>風俗通龎儉少失父不知所在後穿井得錢行求蒼頭乃父也時人語曰鑿井得銅買奴得翁</hi>
遺陸賈<hi>史記陳平結歡太尉勃陸賈之力於是乃遺陸賈以奴婢百人也</hi>賜霍光<hi>漢宣帝詔</hi>
<hi>大將軍霍光賞奴婢七十人</hi>同席<hi>史記任安爲衛將軍舎人過平陽主家主令與騎奴同席而食乃援</hi>
<hi>刀而斷席别坐也</hi>八百<hi>卓氏冨家/僮八百人</hi>入于罪𨽻<hi>周禮其奴男子入于罪𨽻女子入于</hi>
<hi>㫪藁注云謂坐盗賊則没入官爲奴即今之奴婢古之罪人也</hi>不爲奴<hi>又曰凡人有爵者與七十者與</hi>
<hi>未齓者皆不爲奴注有爵者謂命士已上齓七八歲初毀齒者是也</hi>奴僕<hi>衛青奮於奴僕</hi>囚奴正<lb/>
士<hi>尚書箕子爲之奴</hi>奴虜黠奴<hi>齊俗賤奴虜而刁問愛貴之桀黠奴人之所患唯刁間收使之</hi>
<pb n="KR3k0008_WYG_020-15a"/>
<hi>逐魚鹽商賈之利終各得其力起冨數千萬也</hi>殺奴<hi>田儋陽爲縛其奴從少年之逞欲得殺其奴注古者</hi>
<hi>殺奴婢皆告官如不告者罪之</hi>限數<hi>哀詔諸侯王已下及豪冨人多畜奴婢有司條奏諸侯王奴婢二百</hi>
<hi>人列侯公主百人關内侯吏人四十人年六十已上七十已下不在此數犯者以律論過節則沒縣官</hi>指<lb/>
千<hi>漢僮手指千比千乗之家</hi>奴誤殺子<hi>宋/則</hi>逃而舎之<hi>是無/陪臺</hi>私屬<hi>王莽曰秦</hi>
<hi>置奴婢之市與牛馬同簡今改奴婢曰私屬禁不得買賣也</hi>賣良人<hi>鬻/良</hi>賢行奴<hi>李善字次</hi>
<hi>孫本李元蒼頭也建武中元家疾疫相繼死沒唯孤子續始生數旬諸奴婢欲殺續分産善傷不能止負續逃</hi>
<hi>亡瑕丘界中親自奉養乳爲生汁推燥居濕雖在孩時奉之如長君毎事長跪請白而後行閭里感之續年十</hi>
<hi>歲然後與善歸本縣理舊業告奴婢於長吏悉收殺之鍾離意上書言狀世祖詔拜善及續並爲太子舍人後</hi>
<pb n="KR3k0008_WYG_020-15b"/>
<hi>爲本郡太守路經元墓躬自除草洒道自執爨脩饌祭祀拜辭涕泣而去</hi>班氏奴<hi>初班孟堅在竇憲幕</hi>
<hi>府有奴干洛陽令种兢車騎吏呵之奴醉罵兢兢大怒時畏憲不敢發及憲敗賔客皆逮栲兢捕繫固固遂死</hi>
<hi>於獄中</hi>有士風<hi>雄翹嘗爲石崇蒼頭性亷直有士風潘岳見而稱異勸崇免之乃還鄉里</hi>禁殺<lb/>
<hi>光武詔天地之性人爲貴殺奴婢者不得減其罪</hi>灸灼<hi>光武詔敢灸灼奴婢論如律免所灸灼者爲庻</hi>
<hi>人</hi>射傷人<hi>光武又除奴婢/射傷人棄市律</hi>長命奴<hi>世說云并州刺史畢軌送故漢渡遼將軍</hi>
<hi>范明友鮮卑奴年二百五十歳言語飲食如常人</hi>知文章<hi>郄愔字方回有蒼頭善知文章王羲之愛</hi>
<hi>之毎稱奴于劉惔惔問何如方回羲之曰小人耳何得比郄公惔曰不如方回故常奴耳</hi>煩辱<hi>執煩辱之</hi>
<hi>事</hi>先掠<hi>光武詔吏人遭亂爲青徐賊所掠賣爲/奴婢欲恣聽之敢拘制以掠人論也</hi>報讎<hi>欒布</hi>
<pb n="KR3k0008_WYG_020-16a"/>
<hi>爲奴於燕爲家主報讎也</hi>家僕<hi>史記與家僕/雜居齊齒也</hi>乏使<hi>謂無/使也</hi>怒頑<hi>左傳</hi>忿嫉<lb/>
于頑<hi>書</hi>庸奴其夫　封不義侯<hi>後漢詔討彭寵者封矦寵蒼頭奴子宻殺寵朝</hi>
<hi>廷以奴殺主不義復不可不封乃封爲不義侯</hi>平頭奴子提履箱<hi>古/詩</hi>婢贓獲<hi>見上</hi>
<hi>注</hi>奚人<hi>周禮奚三百人/注云今官婢也</hi>官婢<hi>史記太倉令淳于公將刑少女緹縈上書請沒身爲</hi>
<hi>婢贖父罪</hi>女奴侍婢　遺陸賈　賜霍光<hi>見上/注</hi>汚朝衣<hi>東觀漢記</hi>
<hi>劉寛簡略夫人欲試寛伺當朝裝訖使婢奉羹翻汚朝衣婢遽收之寛徐徐曰羮爛汝手</hi>覆毒酒<hi>列女</hi>
<hi>傳主父妻滛於鄰主父還爲毒酒使媵婢進之婢欲言恐逐主母不言害主父於是佯僵覆酒主父怒笞之妻</hi>
<hi>恐婢言欲殺婢婢就杖將死不言主父弟告主父乃去妻納其婢爲妻</hi>青衣　微賤<hi>裴秀母婢</hi>
<pb n="KR3k0008_WYG_020-16b"/>
<hi>也秀年十八有令望而嫡母猶妬令秀母親下食衆賔皆起拜之母曰微賤如此應爲此兒</hi>必貴<hi>史記</hi>
<hi>姑布子卿見無恤曰此真將軍也簡子曰此母賤翟婢也曰天之所授母雖賤子必貴也</hi>泥中之怒<lb/>
<hi>劉義慶世說曰鄭𤣥家奴婢皆讀書嘗怒一婢拽於泥中一婢問曰胡爲乎泥中答曰薄言徃訴逢彼之怒</hi>
代死<hi>列女傳曰翟素者翟氏之女也遭賊欲犯之臨以白刃素婢名青乞代賊遂殺素欲犯青青曰我代</hi>
<hi>素者恐其被耻獲害耳今素尚死何以生爲又殺之</hi>乃生無恤<hi>終因/子貴</hi>作殯王父<hi>未爽</hi>
<hi>失賢</hi>茍古今之可徵<hi>雖微賤/而何害</hi>侍婢殺主<hi>漢大司空扶平侯王崇就國歲餘為侍婢</hi>
<hi>所殺也</hi>認孫守藏<hi>後漢梁冀認孫奮母以/爲守藏婢盗白珠紫金</hi>限數<hi>見奴門</hi>逃而<lb/>
舎之<hi>其無陪臺</hi>私屬<hi>見奴/門</hi>誦賦<hi>蜀人劉琰侍婢十人皆能爲聲樂又悉讀書誦魯靈光殿</hi>
<pb n="KR3k0008_WYG_020-17a"/>
<hi>賦</hi>緑珠<hi>石崇有妓曰緑珠美而豔善吹笛孫秀使人求之崇盡出婢妾示之使曰美矣然奉命求緑珠</hi>
<hi>曰吾所愛不可得也秀竟誅崇</hi>累騎<hi>阮咸素幸姑婢婢從姑去時方有客咸借客馬追姑家婢旣及與婢</hi>
<hi>累騎而還客非之</hi>團扇歌<hi>晉樂志團扇歌者中書令王珉與嫂婢有情愛甚篤嫂箠婢過苦其婢素</hi>
<hi>善歌而珉好把團扇故制此歌</hi>奴價倍婢價<hi>祖訥字士言貧常自炊爨養母北下將軍王敦聞之</hi>
<hi>遺其一婢辟爲從事中郎人戲曰奴價倍婢價詞曰百里奚何必輕於五羖羊皮耶</hi>作灋買婢<hi>郭璞</hi>
<hi>愛主人婢無由得乃取小豆三斗繞主人舍散之主人晨起見赤衣人數十圍其家就視即減主人詣璞璞曰</hi>
<hi>君家不宜畜此婢可於東南二十里賣之勿爭價妖可滅主人從之璞隂使人賤買此婢復爲符投井中赤人</hi>
<hi>一一皆反縛自投井中主人悦璞乃携婢而去</hi>周禮<hi>女酒女漿女籩女醯女鹽女冪已下皆免其事在者</hi>
<pb n="KR3k0008_WYG_020-17b"/>
<hi>從坐男女沒入縣官爲奴今之侍史官婢也以巾覆物曰冪</hi>女祝<hi>女婢曉/祝之事</hi>女史<hi>曉書</hi>女<lb/>
工<hi>曉裁縫</hi>豈唯炊爨之勞<hi>抑亦巾/箱之寵</hi>丸藥<hi>陳夀居䘮使婢丸藥客見之況累數</hi>
<hi>年</hi>隨軍<hi>馮緄字鴻卿時荆州監軍張敞承宰官日而奉緄將侍婢二人戎服自隨</hi>孔給諸子<lb/>
<hi>劉洪基始病給諸子奴婢各十五人謂所親曰使賢固不籍多財即不賢守此可以脫飢凁</hi>奴伯嫗<lb/>
監<hi>太平公主奴伯嫗監千人</hi>厮臺掠民子女<hi>安樂公主與長寜定安三家厮臺掠民子女爲</hi>
<hi>奴婢左臺御史袁從一縛送獄主入訴帝爲手詔喻免從一曰陛下納主訴縱奴騶掠平民何以治天下臣知</hi>
<hi>放奴則免罪刻奴則罪於主然不忍屈陛下法以偷生也不納</hi>乘驢不肉食<hi>岐陽公主所賜奴婢</hi>
<hi>偃蹇皆上還丐直自市悰爲澧州刺史主與偕從者不二十婢乗驢不肉食</hi>賜奴婢<hi>李大亮初破公</hi>
<pb n="KR3k0008_WYG_020-18a"/>
<hi>祏以功賜奴婢百口謂曰而曹皆衣冠子女不幸破亡吾何忍録而爲𨽻乎縱遣之高祖閒咨美更賜奴婢二</hi>
<hi>十後破吐谷渾復賜奴婢百五十口悉以遺親戚</hi>奴婢爭財<hi>唐扶卒奴婢爭財有司按其貲至十</hi>
<hi>餘萬</hi>視疾大老嫗<hi>李靖五世孫彦芳家故藏高祖太宗賜靖詔書數函上之一日有詔夜視公疾</hi>
<hi>大老嫗遣來吾欲熟知公起居狀</hi>賜七十人<hi>姜譽子確平高昌還賜奴婢七十人</hi>奴訴主<lb/>
<hi>魏謩大理卿馬曙有犀鎧數十首懼而瘞之奴王慶以怨告曙藏甲有異謀按之無它狀投曙嶺外慶免議者</hi>
<hi>謂奴訴主法不聼謩引律固爭卒論慶死</hi>貫率錢<hi>崔從授淮南節度副大使揚州凡交易貲産奴婢有</hi>
<hi>貫率錢從皆蠲除之</hi>詔市荆益奴婢<hi>張廷珪㑹詔市荆益奴婢廷珪上書曰荆益奴婢多國家</hi>
<hi>户口姦豪掠買一入於官永無脫期南北異宜必至生疾此有損無益也</hi>訪親戚原縱<hi>宗室復改</hi>
<pb n="KR3k0008_WYG_020-18b"/>
<hi>容州刺史先是西原亂吏獲反者沒爲奴婢長役之復至使訪親戚一皆原縱</hi>童獲猶儒先生<lb/>
家<hi>趙憬位台宰而第室童獲猶儒先生家也</hi>奴告<hi>張鎰郭子儀壻趙縱爲奴告下御史劾鎰奏言貞觀</hi>
<hi>時有奴告某主謀反者太宗曰謀反理不獨成尚有它人論之豈籍奴告邪乃著令奴婢告主者斬由是賤不</hi>
<hi>得干貴下不得凌上教本旣修悖亂不萌項者長安令李濟以奴得罪萬年令霍晏因婢坐譴輿臺下類主反</hi>
<hi>畏之侼慢成風漸不可長</hi>持兵呵衛<hi>武元衡被害公卿朝/以家奴持兵呵衛</hi>殺主<hi>竇建德滑</hi>
<hi>州刺史王軌爲奴所殺奴以首奔建德建德曰奴殺主大逆納之不可不賞賞逆則廢教將焉用爲命斬奴而</hi>
<hi>返軌首</hi>厭酒肉<hi>獨孤及上疏曰人之生産空於杼軸擁兵者第管亘街奴厭酒肉而貧人羸餓就役</hi>
名姝異技<hi>元載名姝異技雖禁中不逮</hi>爲倡優䙝戯<hi>載諸子牟賊聚歛蓄妓妾爲倡</hi>
<pb n="KR3k0008_WYG_020-19a"/>
<hi>優䙝戯親族環觀不媿也</hi>奴私侍兒<hi>沈詢爲昭義節度使奴私侍兒詢將戮之奴懼結牙將爲亂夜</hi>
<hi>攻詢滅其家本傳</hi>春草<hi>楊岑謹矜父冡草木皆流血懼問所善胡人史敬忠使身桎梏祼而坐林中厭</hi>
<hi>之會婢春草有罪將殺之敬忠曰勿殺賣之可市十牛歳耕田十頃謹矜從之婢入貴妃姊家因得見帝帝愛</hi>
<hi>其辨慧留宫中寢侍左右帝問所從來婢奏爲謹矜家所賣具言敬忠夜過謹矜坐庭中歩星變夜分乃去帝</hi>
<hi>怒而婢漏言于楊國忠國忠與王珙隂相語未有發也乃與李林甫作飛牒告謹矜遂有詔賜死</hi>黄芩<lb/>
<hi>高固生微賤爲家所賣轉爲渾瑊童奴字黄芩性敏慧</hi>掠爲奴婢<hi>孔戣拜嶺南節度使南方鬻口</hi>
<hi>爲貨掠人爲奴婢戣峻爲之禁親吏得嬰兒于道收育之戣論以死由是閭里相約不敢犯</hi>青衣<hi>栁玭</hi>
<hi>永寜王相國涯居位竇氏女歸請曰玉工貨釵直七十萬錢王曰七十萬錢豈於女惜但釵直若此乃妖物也</hi>
<pb n="KR3k0008_WYG_020-19b"/>
<hi>禍必隨之女不復敢言後釵爲馮球外郎妻首飾馮爲賈相國餗門人賈有奴頍横馮愛賈召奴責之奴乃泣</hi>
<hi>罪未幾馮晨謁賈賈未出有二青衣齎銀罌出曰公恐君寒奉地黄酒三杯馮悦盡舉之俄病渴且咽因暴卒</hi>
<hi>本傳</hi>主藏奴<hi>桞公權凡公卿以書貺遺盖鉅萬而主藏奴或盗用常貯盃盂一笥縢識如故而噐皆亡</hi>
<hi>奴妄言叵測者公權曰銀杯羽化矣不復詰</hi>以奴主務<hi>桞子華爲昭應令宰相元載有别墅以奴</hi>
<hi>主務自稱郎將怙勢縱暴租賦未嘗入官子華囚奴入謁收付獄劾發宿罪杖殺之一邑震伏載不敢怨</hi>買<lb/>
婢遷約<hi>張又新嘗買婢遷約爲牙儈搜索凌突御史劾舉逢吉庇之事不窮治</hi>譖<hi>栢耆李同捷反</hi>
<hi>授計㑹使宦人馬國亮譖耆受同捷先所得王稷女及奴婢珍貲</hi>都兒<hi>陽城歲飢屏跡不過隣里屑榆</hi>
<hi>爲粥講論不輟有奴都兒化其德亦方介自約或哀其餒與之食不納後致糠覈數杯乃受</hi>願爲奴<lb/>
<pb n="KR3k0008_WYG_020-20a"/>
以償徳<hi>山東節度府聞城義者發使遺五百縑戒使者不令反城固辭使者委而去城置之未嘗發㑹</hi>
<hi>里人鄭俶欲葬親貸於人無得城知其然舉縑與之俶既𦵏還曰蒙君子之施願為奴以償徳城曰非也能與</hi>
<hi>我為學乎俶泣謝即教以書云云</hi>數人<hi>王績有奴/婢數人</hi>漁童樵青<hi>張志和帝嘗賜奴婢</hi>
<hi>各一志和配為夫婦號漁童樵青</hi>田宅財貲分給奴婢<hi>崔覲老無子乃以田宅財貲分</hi>
<hi>給奴婢各為業</hi>皆為官所賣<hi>羅讓或以婢遺讓者問所從答曰女兄九人皆為官所賣留者獨老</hi>
<hi>母耳讓慘然為焚券召母歸之</hi>愛才<hi>蕭穎士有奴事頴士十年笞楚嚴慘或勸其去答曰非不能愛其才</hi>
<hi>耳</hi>奪取<hi>武承嗣聞左司郎中喬知之婢窈娘美且善歌奪取之知之作緑珠篇諷婢婢得詩恨死承嗣</hi>
<hi>怒告酷吏殺之殘其家</hi>没為官奴<hi>王毛仲父坐事没為官奴生毛仲故長事臨淄王王出潞州有</hi>
<pb n="KR3k0008_WYG_020-20b"/>
<hi>李守徳者為人奴善騎射王市得之竝侍左右</hi>擾民<hi>李絳出為華州刺史承璀田多在部中主奴擾民絳捕繫</hi>
<hi>之</hi>家僮上變<hi>干頔同中書門下平章事時宦者梁守謙幸於帝頗用事有梁正言者與頔子敏善敏因</hi>
<hi>正言厚賂守謙求頔出鎮久不報敏怒其紿責所饋誘正言家奴支解之棄溷中家僮上變詔捕頔吏沉璧及</hi>
<hi>他奴送御史獄</hi>轉側民間<hi>李源家覆俘為奴轉側民間及史朝義敗故吏識源於洛陽者贖出之歸</hi>
<hi>其家屬</hi>細過輒殺<hi>張直方奴婢/細過輒殺</hi>禄賜僮婢盗有<hi>王起治生無檢所得</hi>
<hi>禄賜為僮婢盗有</hi>男女質錢<hi>桞宗元徙桞州刺史栁人以男女質錢過期不贖子本均則没為奴</hi>
<hi>婢宗元設方計悉贖歸之</hi>㑹兒<hi>五代朱守殷少事唐/荘宗為奴名曰㑹兒</hi>姑息僮僕<hi>史洪肇李</hi>
<hi>崧坐奴告變族誅洪肇取其幼女以為婢於是前資故將失職之家姑息僮僕而厮養之輩往往脅制其主同</hi>
<pb n="KR3k0008_WYG_020-21a"/>
<hi>上</hi>金鳯<hi>閩王鏻妻早卒繼室金氏賢而不見答審知婢金鳯姓陳氏鏻嬖之遂立以爲后</hi>衣羅<lb/>
紈鳴珥環<hi>房魯上節度使書侍妾姢然衣羅紈鳴珥環出聲態者累百</hi>免爲官婢<hi>嚴武</hi>
<hi>卒母哭且曰而今而後吾知免爲官婢矣</hi>市寒賤可制指者<hi>始與尚書合諌曰上所賜奴婢</hi>
<hi>卒不肯窮屈奏請納之上嘉歎許可因錫其直悉自市寒賤可制指者杜牧岐陽公主碑</hi>淚爛犀簾<lb/>
<hi>蜀普録曰閬州叅軍黃渉婢曰笑春紅死渉念之洒淚至爛犀損簾</hi>愛姬<hi>江陵有士子遊交廣間而愛姬</hi>
<hi>爲太守所放高麗坡底及歸因寄詩曰惆悵高麗坡底宅春光無復下山來太守見詩遂遣還南部新書</hi>借<lb/>
頭以明灋<hi>竇軌戒家奴無出外忽遣奴取漿公厨旣而悔焉曰要當借汝頭以明灋命斬之</hi>謫<lb/>
仙奴<hi>酉陽雜俎權同休友人雇得僕遇疾貧窘禠垢衣令辦酒食曰予將㑹村老丐道里資僕曰此固不</hi>
<pb n="KR3k0008_WYG_020-21b"/>
<hi>足辦某當營乃斫桑札噀成牛肉復汲數瓶水頃之廼㫖酒也且曰某固異人</hi>
　　　僕𨽻<hi>十</hi>　<hi>事類備傭賃門</hi>
白得僮僕貞易僕臣臺<hi>傳曰人有十等</hi>厮輿之卒<hi>漢書淮南王書厮輿之卒</hi>
<hi>有一不備而歸注厮析薪輿主駕</hi>僕賃<hi>傳申鮮虞僕賃於野以䘮莊公賃身爲僕也</hi>我僕痡<lb/>
矣　從者病　僕人<hi>役人</hi>賤𨽻　僕使孔多僮僕<hi>李勣客衛南家</hi>
<hi>冨僮僕</hi>厮竪<hi>崔蕘爲陜虢觀察使是時王仙芝亂漢上河南羣盗興蕘簡悦不曉事以器韻自高委政</hi>
<hi>厮竪</hi>待以誠信<hi>曹華至厮竪皆待/以誠信人以爲難</hi>僮千人<hi>王處存侈靡自奉家僮千人五</hi>
<hi>代史</hi>家僮至數千<hi>李謹行家僮至/數千以賄自雄</hi>恨不得爲騶虞<hi>倪若水爲汴州</hi>
<pb n="KR3k0008_WYG_020-22a"/>
<hi>刺史班景倩入爲大理少卿過州若水顧左右曰班公是行若登仙吾恨不得爲騶虞</hi>我僕或歌<lb/>
愕<hi>韓愈晚秋郾城聨句</hi>兼之僕𨽻小人縁此得親左右<hi>亦旣奉承顔色能不</hi>
<hi>恃託恩光作福作威莫不由此時太子與戸奴欵狎韋承慶上書諌舊史</hi>饑寒奴僕賤<hi>杜甫贈畢</hi>
<hi>四詩</hi>未嘗有十歲之僮<hi>元德/秀</hi>侈僕妾<hi>鄭餘慶常語人曰禄不及親友而侈僕妾</hi>
<hi>者吾鄙之</hi>
　　　乳母<hi>十一</hi>　<hi>孩㓜附童非/狡童</hi>　<hi>㓜敏</hi>
白慈母<hi>昔者魯昭公少䘮其母有慈母良及其死也欲䘮之有司以聞曰古之慈母無服今君爲之服</hi>
<hi>是逆古典公不忍爲之練冠自昭公始也</hi>君命所使教子也<hi>禮外有師傅内有慈母君命所</hi>
<pb n="KR3k0008_WYG_020-22b"/>
<hi>使教子也何服之有</hi>徙邉<hi>史記漢武少時東武乳母常養帝詔令乘車馳送乳母子孫奴婢横暴不忍致</hi>
<hi>法有司請徙於邉郭舍人謂乳母曰入辭去勿疾行而數廻顧乳母如其言舍人叱之曰何不疾行陛下壯矣</hi>
<hi>寕湏汝乳帝悟乃不令乳母徙邉</hi>抱子<hi>桓𤣥初生魁偉奶母抱詣温易人而後至重兼常兒也</hi>令<lb/>
取玉環<hi>羊祜五歳時令乳母取所弄玉環即詣鄰人李氏東垣桑樹中探得人以李氏子祜前生也</hi>
葬以卿禮<hi>列女傳曰魏節乳母者魏公子乳母也秦破魏皆誅諸公子乳母與公子俱亡秦軍追見</hi>
<hi>争射之乳母身蔽公子公子與乳母俱亡秦王義之葬之以卿禮</hi>食我之恩<hi>推燥就濕</hi>　孩<lb/>
子實覃　實訏　厥聲載路　誕實匍匐　克岐克嶷<lb/>
以就口食<hi>路大也覃始能坐訐張口也嶷識人岐知人意</hi>五<hi>月/</hi>能言<hi>莊子老𣆀曰舜之治</hi>
<pb n="KR3k0008_WYG_020-23a"/>
<hi>天下使民心競民孕婦十月生子子生五月能言注教人之速不至乎孩㓜而始誰别人之意未孩而已擇人</hi>
<hi>言競教之速成矣</hi>嬰兒<hi>老子云嬰兒之未/孩終日號而不嗄</hi>重兼常兒<hi>是上注</hi>襁褓<lb/>
三<hi>月</hi>　童丱雉齒<hi>十/歲</hi>兒戯　竹馬之戯　三赦<hi>周禮三赦一赦</hi>
<hi>曰㓜弱</hi>隅坐<hi>童子隅坐而執燭隅/坐者不與成人竝禮</hi>晏起<hi>禮孺子早寢晏起唯所欲食無時注</hi>
<hi>孺子㓜子也</hi>居喪<hi>禮童子哭不哀不踴不杖/不非不廬注不備禮也</hi>竹馬是乗<hi>期郭伋以</hi>
<hi>敦信</hi>雉雛不捕<hi>感魯㳟/以懐仁</hi>不衣裘裳<hi>禮童子不衣裘/裳言太温也</hi>童心<hi>魯昭</hi>
<hi>公年十九猶有童心</hi>奉雉<hi>竪牛母曰予子長矣能/奉雉以從我盖五六歲</hi>常視無誑<hi>禮云㓜子</hi>
<hi>常視無誑</hi>童子何知<hi>傳/</hi>齠齔　綺紈<hi>之/歲</hi>佩觽<hi>詩云童子佩觽佩韘</hi>㓜儀<lb/>
<pb n="KR3k0008_WYG_020-23b"/>
<hi>禮生六年學㓜儀</hi>成童<hi>舞象/學禮</hi>舞勺<hi>十三學樂/誦詩舞勺</hi>七年曰悼<hi>禮七年曰悼雖</hi>
<hi>有罪不加刑焉</hi>㓜冲　侗愿<hi>子曰侗而不愿/吾不知之矣</hi>無知<hi>詩樂子之無知</hi>互鄉<lb/>
難言猶能潔已<hi>論語互鄉難與言童子見門人惑子曰人㓗已以進與其㓗也不保其徃也</hi>
闕黨童子何欲成人<hi>闕黨童子將命或問之曰益者與子曰吾見其居於位也見其</hi>
<hi>與先生竝行非求益者欲速成者也</hi>㓜學<hi>禮十年/曰㓜學</hi>揔角丱兮　孩提<hi>負劒辟咡</hi>
<hi>詔之則掩口而對謂若負劒抱之也</hi>扶牀羈貫<hi>穀梁云子孫羈貫成童不就師父之罪也羈貫謂交</hi>
<hi>午翦髪也</hi>　㓜敏對日<hi>後漢黄琬字子琰年七歲詔問日蝕多少對曰日蝕之餘如月之初京師</hi>
<hi>知名後乃拜童子郎</hi>參元<hi>楊子法言曰吾家童/烏九歲預吾元文也</hi>家禽<hi>郭子曰楊氏子九歲聦慧</hi>
<pb n="KR3k0008_WYG_020-24a"/>
<hi>孔君平指楊梅謂之曰此君家果答曰未聞孔雀是夫子家禽</hi>辨鬬<hi>孔子見二小兒辨鬬一兒曰日初出</hi>
<hi>大如車盖及中則小是上下遠東西近也小兒曰日初出則陽微及中則熱是上下近東西遠也孔子竟不能</hi>
<hi>决</hi>甘羅<hi>十二爲/秦相</hi>克岐克嶷<hi>謂㓜有/知識</hi>遜悌<hi>㓜而不遜悌</hi>長安逺<lb/>
於日<hi>晉明帝年五六歳元帝坐之膝上適有人從長安來帝問之曰長安何如日逺明帝曰只聞人從長</hi>
<hi>安來不聞人從日邊來以此可知帝竒之後集羣臣言其對因復問之明帝曰日近元帝問何以異昨日之對</hi>
<hi>對曰舉首即見日不見長安</hi>禀生知之性<hi>有老成/之風</hi>弱不好弄<hi>傳夷吾弱不好</hi>
<hi>弄弄戱也弱㓜也</hi>竒骨<hi>晉桓温桓彛之子未朞温嶠見之曰此兒有竒骨可試使啼曰真英物也彛以</hi>
<hi>嶠賞遂名之曰温</hi>成人<hi>之/風</hi>竒童　九歲屬文<hi>班孟堅九歲善屬文</hi>不治屋<lb/>
<pb n="KR3k0008_WYG_020-24b"/>
宇<hi>陳蕃字仲舉年十五居室不治人曰孺子何不掃除曰當掃除天下</hi>諫父<hi>呉祐字季英父恢爲南海</hi>
<hi>太守欲殺青簡寫書祐年十二諌父曰南方素多珍怪此書成載之兼兩昔馬援以薏苡興謗</hi>無雙<hi>黄香</hi>
<hi>㓜歧嶷人語曰天下無雙江夏黄香</hi>造謁<hi>孔融字文舉九歲詣李膺門謂門者曰與府君有親門者爲通</hi>
<hi>膺見曰與僕何親融曰先君孔子與老𣆀有師資之道僕與公亦累世通家膺大竒</hi>任氏童<hi>魏任嘏先</hi>
<hi>世皆早成人人語曰蔣氏翁任氏童</hi>遺客書<hi>虞翻字仲翔年十二有客候其兄不遇翻追與之書曰僕</hi>
<hi>聞琥珀不取腐芥礠石不受曲針客竒之</hi>苦李<hi>當路有李羣兒競取王戎年七歲獨不取曰李當路而繁</hi>
<hi>必苦李也果然</hi>不惜環<hi>傅暢小時父友戱解/其金環都不言惜</hi>見故吏<hi>桓𤣥七歲服終州府</hi>
<hi>文武辭其叔冲冲撫𤣥曰此汝家故吏𤣥流涕被面</hi>鼠嚙衣<hi>魏鄧王蒼舒操子也操馬鞍爲鼠所嚙庫</hi>
<pb n="KR3k0008_WYG_020-25a"/>
<hi>吏懼死冲乃以刀穿破衣而憂曰俗以鼠嚙衣不吉操曰無害俄而庫吏白鞍事操曰小兒衣裾尚被嚙况鞍</hi>
<hi>乎不罪吏也</hi>賈誼年十八<hi>名稱郡中河南/尹呉公舉之</hi>終童<hi>終君年十八歲時號終童</hi>
<hi>西征賦曰終童山東之英妙</hi>英妙<hi>見上/注</hi>懐橘<hi>呉陸績字公紀六歲見袁術術出橘食之績懐</hi>
<hi>三枚去拜辭墮地術曰陸郎作賔客而懐橘乎績跪答之曰欲以遺母術大竒之</hi>劾鼠<hi>張湯爲兒守舎</hi>
<hi>䑕盗肉父笞湯湯乃掘得鼠及餘肉劾鼠掠治訊鞫論報具獄磔于堂下父視其文辭如老獄吏</hi>稱象<lb/>
<hi>孫權獻象於魏魏祖欲秤之不可得子蒼舒曰載於舟刻其木入多少以他物校之即知輕重乃從之</hi>觀<lb/>
師<hi>秦師伐滑過周王孫滿尚㓜觀之曰秦師輕而無禮必敗果敗於殽</hi>聖童<hi>任延長孫年十二學於長</hi>
<hi>安明詩易春秋號曰任聖童</hi>小器速成<hi>朱勃字叔陽年十二詣馬援兄侃侃方飲言辭閑雅援見</hi>
<pb n="KR3k0008_WYG_020-25b"/>
<hi>之自失侃乃酌酒慰援曰朱勃小器速成終當從汝稟學勿畏</hi>慢人者<hi>魏司馬朗九歲有人道其父字</hi>
<hi>者朗曰慢人者不敬其親</hi>怒字父<hi>魏常林字伯槐年七歲父黨造門問之曰伯先在否何不拜林曰臨</hi>
<hi>子字父何拜之有客大嘉之</hi>從軍<hi>呂蒙年十五六竊隨姊夫鄧當戰當見驚呵叱不能止歸告蒙母母</hi>
<hi>怒之蒙曰貧賤難可居設有功當冨貴</hi>又<hi>張昭弟子奮年未二十造打城具歩隲薦之以其年少不顧奮</hi>
<hi>曰昔童汪錡赴義不為少也遂領兵</hi>又<hi>孫䇿年少領父/舊兵號孫郎</hi>殺父侍兒<hi>見母子門</hi>
狡童狡童<hi>刺忽也昭公有狂狡之志不與大臣圖國而使祭仲專于鄭</hi>狂童<hi>恣行謂突與忽</hi>
<hi>爭國</hi>不見子充乃見狡童孔竇懐貞<hi>納韋后/乳媪</hi>乳保之母<hi>宋務</hi>
<hi>光上言願乳保之母妃主之家以時接見無令媟瀆䟽奏不省</hi>解衣以褓<hi>安樂公主帝遷房陵而主</hi>
<pb n="KR3k0008_WYG_020-26a"/>
<hi>生解衣以褓之名曰裹兒</hi>六歲間關江左<hi>楊於陵父清倦宦客河朔死禄山之亂於陵始六歲</hi>
<hi>間關至江左</hi>重遲不好戱<hi>劉昌裔㓜重遲不好戯常若有所思度</hi>與羣兒戯常<lb/>
爲旗幟戰陣狀<hi>楊行宻少孤與羣兒戱常爲旗幟戰陣狀</hi>指顧羣兒<hi>趙犫兒弄時好</hi>
<hi>爲營陣行列自號令指顧羣兒無敢亂父叔文見之曰是當大吾門</hi>不喜兒弄<hi>王潜㓜莊重不喜兒</hi>
<hi>弄</hi>土城竹馬<hi>童兒樂也/龜兹傳</hi>同隊魚<hi>少長聚嬉戱不殊同隊魚韓愈符讀書</hi>萬<lb/>
金産<hi>薄暮歸見君迎我笑而莞指渠相賀言此是萬金産同上贈張籍</hi>視保<hi>李氏入韓氏家乳其</hi>
<hi>兒愈孤失怙恃李氏憐不忍棄去視保益謹</hi>姢好静秀<hi>㓜子姢好静秀瑶環瑜珥蘭茁其芽稱其</hi>
<hi>家兒也馬君誌上</hi>攤書解滿床<hi>杜甫示宗武覔句新知律攤書解滿床試吟青玉案莫羡紫羅</hi>
<pb n="KR3k0008_WYG_020-26b"/>
<hi>嚢</hi>褓負皆補清官<hi>李義甫諸子雖/褓負皆補清官</hi>孺褓授上柱國<hi>契苾子明</hi>
<hi>孺褓授上柱國本傳</hi>
　　　㓜敏<hi>十二</hi>
孔七歲誦經<hi>呂才子方毅七歲能誦經</hi>舉神童<hi>呉通立舉神童補祕書正字</hi>國瑞<lb/>
<hi>劉晏𤣥宗封泰山晏始八歲獻頌行在帝竒其㓜命宰相張說試之國瑞也</hi>屬文<hi>李百藥七歲能屬文</hi>
又<hi>子安期亦七歲屬文</hi>夙敏<hi>章懐太子賢甫數歲讀書一覽輙不忘至論語賢賢易色一再誦之帝問</hi>
<hi>故答曰性實愛此帝語李世勣稱其夙敏</hi>㓜警敏<hi>房𤣥齡/㓜警敏</hi>竒童<hi>李百藥父友陸義等共讀</hi>
<hi>徐陸文有刈琅邪之稲之語嘆不得其事百藥進曰春秋鄅子藉稲杜預謂在琅邪客大驚號竒童</hi>對詔<lb/>
<pb n="KR3k0008_WYG_020-27a"/>
髙第<hi>貟半千覊丱通書史客晉州州舉童子房𤣥齡異之對詔髙第已能講易老子</hi>爲文<hi>徐彦伯七</hi>
<hi>歲能爲文結廬太行山下薛元超表其賢對䇿髙第本傳</hi>生七月能展書<hi>白居易其始生七月</hi>
<hi>能展書姆指之無兩字雖試百數不差九歲暗識聲律其篤於才章盖天禀然</hi>在㓜丱已不凡<lb/>
<hi>盧懐謹</hi>屬文<hi>張九齡七/歲知屬文</hi>五月能言<hi>太宗賢妃徐惠生五月能言</hi>圖史一<lb/>
經目輙誌于心<hi>禇亮少警敏傳見圖史一經目輒誌于心</hi>屬文<hi>楊嗣復八歲知屬文</hi>讀<lb/>
孝經<hi>獨孤及爲兒時讀孝經父母試之曰兒志何語對曰立身行道揚名於後世宗黨竒之</hi>一覽<lb/>
千言覆誦<hi>蘇廷碩弱敏悟一覽至千言覆誦</hi>擢童子舉<hi>裴耀卿數歲能屬文擢童子舉</hi>
作八卦論<hi>蘇晉數歲知爲文作八卦論</hi>擢童子科獨屬文<hi>王丘十一歲擢童子</hi>
<pb n="KR3k0008_WYG_020-27b"/>
<hi>科它童皆專經而獨屬文由是知名</hi>共師學<hi>劉鄴六七歲能屬辭李德裕憐之使與其子共師學</hi>擢<lb/>
明經<hi>元正九歲工屬文十五擢明經判入等</hi>羈丱屬文<hi>韋表微羈/丱能屬文</hi>髙定<hi>辯惠</hi>
<hi>七歲讀尚書至湯誓跪問郢曰奈何以臣伐君郢曰應天順人何云伐邪對曰用命賞于祖不用命戮于社是</hi>
<hi>順乎人郢異之小字董二世重其早慧</hi>四歲能賦<hi>權德輿生三歲知變四聲四歲能賦詩</hi>能<lb/>
爲辭章<hi>令狐楚生五歲能爲辭章</hi>二郄<hi>郄士美年十二通五經史記漢書皆能成誦父友蕭頴士</hi>
<hi>顔真卿與相論繹嘗曰吾曹異日當友二郄之間矣</hi>李泌<hi>開元十六年悉召能言佛道孔子者相答禁中</hi>
<hi>有貟俶者九歲升座詞辯注射坐人皆屈帝異之曰半千孫固當然因問童子豈有類若者俶跪奏臣舅子李</hi>
<hi>泌帝即馳召之泌旣至帝方與張說觀弈因使說試其能說請賦方圎動静泌逡廵曰願聞其略説因曰方若</hi>
<pb n="KR3k0008_WYG_020-28a"/>
<hi>棋局圓若棋子動若棋生靜若棋死泌即答曰方若行義圓若用智動若騁材静若得意說因賀帝得竒童帝</hi>
<hi>大悦曰是子精神要大於身賜束帛勑其家曰善視養之張九齡尤所奬愛嘗引至卧内九齡與嚴挺之蕭誠</hi>
<hi>善挺之惡誠佞勸九齡謝絶之九齡忽獨念曰嚴太苦勁然蕭軟美可喜方命左右召蕭泌在旁率爾曰公起</hi>
<hi>布衣以直道至宰相而喜軟美者乎九齡驚改容謝之因呼小友</hi>有海内名<hi>李乂年十二工屬文</hi>
<hi>中書令薛元超曰是子且有海内名</hi>所賦輒就<hi>楊收七歳而孤母長孫親授經十三通大義善屬文</hi>
<hi>所賦輒就</hi>闇記三禮義宗<hi>孔穎逹八歳就學誦記日千餘言闇記三禮義宗本傳</hi>召試<lb/>
<hi>徐齊𣆀八歳能文太宗召試賜所佩金削刀</hi>授紙爲賦<hi>徐堅㓜有敏性沛王聞其名召見授紙爲</hi>
<hi>賦異之</hi>指擿<hi>王勃六歳善文辭九歳得顔師古注漢書讀之作指瑕以擿其失</hi>授校書郎<lb/>
<pb n="KR3k0008_WYG_020-28b"/>
<hi>楊烱舉神童授校書郎</hi>賦詩<hi>駱賔王七/歳能賦詩</hi>賦土火爐<hi>孫逖㓜有文屬思警敏年十五</hi>
<hi>見雍州長吏崔日用令賦土火爐援筆成篇理趣不凡日用駭嘆遂與定交</hi>通詩書<hi>李白十歳通詩</hi>
<hi>書</hi>屬辭<hi>王維九歳/知屬辭</hi>十歳補太學生<hi>蕭穎士四歳能屬文十歳補太學生觀書</hi>
<hi>一覽即誦通百家譜繫書籀學</hi>善詩<hi>皇甫冉十歳便能屬文張九齡歎異之與弟曾皆善詩</hi>賦髙<lb/>
軒過<hi>李賀七歳能辭章韓愈皇甫湜始聞未信過其家使賀賦詩援筆輙就如素思自目曰髙軒過二人</hi>
<hi>大驚自是有名</hi>工辭賦<hi>桞公權年十/二工辭賦</hi>著語黙賦<hi>髙郢九歳通春秋工屬文著語</hi>
<hi>黙賦諸儒稱之</hi>器大<hi>孫思邈通百家説善言老子莊周洛州揔管獨孤信見其少異之曰聖童也顧器大</hi>
<hi>難爲用爾</hi>治尚書左氏春秋<hi>李至逺少秀悟能治尚書左氏春秋</hi>絶乳即能詩<lb/>
<pb n="KR3k0008_WYG_020-29a"/>
<hi>李甘始河南人楊牢有至行甘以書薦于尹曰牢絶乳即能詩洛陽兒曹壯于牢者皆出其下</hi>竒名<hi>劉禹</hi>
<hi>錫桞宗元文集桞子厚始以童子有竒名於貞元初</hi>神仙童子<hi>唐元正聦敏年少號神仙童子朝野</hi>
<hi>僉載</hi>耳目明逹神器以靈<hi>韓愈送/張童子</hi>十過誦萬言<hi>封氏見聞集開元初</hi>
<hi>常敬忠十五歳上書言能一過誦千言張燕公召問曰能十過誦萬言乎曰能以萬言試之七過已通熟矣</hi>
甘露頂<hi>裴敬彛七歳能文章性謹敏宗族重之號甘露頂</hi>自七歳屬辭<hi>杜甫上賦頌自</hi>
<hi>稱臣頼緒業自七歳屬辭且四十年</hi>安陵蓋夫子十歳與天通<hi>李白詩安陵蓋夫子</hi>
<hi>十歳與天通懸河與微言談論安可窮能令二千石撫背驚神聦揮毫贈新詩髙價掩山東</hi>自然生<lb/>
知<hi>公神秀穎發自然生知五歳便措意於文毎坐卧吟諷未嘗蹔輟至于八九歳則有若大成焉一覽誦千</hi>
<pb n="KR3k0008_WYG_020-29b"/>
<hi>言有若素習十七遊太學對䇿甲科韓休蘇頲集序</hi>十三弄文史<hi>揮筆如振綺李白送魏萬</hi>誦<lb/>
憶略徧<hi>韋述𢎞機曾孫家儲書二千卷述爲兒時誦憶略徧元行冲常載書數車自隨述入其室觀書</hi>
<hi>不知寢食行冲異之曰外家之寳也</hi>再讀輙誦<hi>蔣乂性銳敏七歳時見庾信哀江南賦再讀輙誦㓜</hi>
<hi>從外祖家學得其書博覽強記本傳</hi>授以屬辭之要<hi>梁肅李泌集序七歳見丞相張九齡九齡</hi>
<hi>駭其聦異授以屬辭之要</hi>治孝經論語<hi>蘇世長十歳上書帝異其㓜問讀何書對治孝經論語帝</hi>
<hi>曰何言可道曰爲國者不敢侮於鰥寡爲政以德帝善之</hi>此兒器不可量<hi>父友監察御史韓思</hi>
<hi>彦歎曰此兒器不可量盧懐謹傳</hi>五歳誦六甲十歳觀百家<hi>李白上裴長史書</hi>
七歲能誦數經<hi>李華蕭頴士文集序七歲能誦數經十歲以文章知名</hi>尚宫有品<lb/>
<pb n="KR3k0008_WYG_020-30a"/>
當拜<hi>舒王元名髙祖之在大安宫太宗晨夕使尚宫問起居元名纔十歲保媪言尚宫有品當拜元名曰</hi>
<hi>此帝侍婢耳何拜爲太宗壯之曰真吾弟也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0008_WYG_020-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白孔六帖卷二十<lb/>
</p>
<p>
</p>
  </div>
</body>
</text>
</TEI>
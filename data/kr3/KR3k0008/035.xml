<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白孔六帖卷三十五</head>
    <p>
<pb n="KR3k0008_WYG_035-1a"/>
欽定四庫全書<lb/>
　白孔六帖卷三十五　　唐　白居易　原本<lb/>
　　　　　　　　　　　宋　孔　傳　續撰<lb/>
　　推薦<hi>一</hi>　　　　　患難<hi>二</hi>
　　怨棄<hi>三</hi>　　　　　贈貺<hi>四</hi>
　　死哭<hi>五</hi>　　　　　飲食<hi>六</hi>
　　父友<hi>七</hi>　　　　　書信<hi>八</hi>
　　施惠<hi>九</hi>　　　　　施饋<hi>十</hi>
<pb n="KR3k0008_WYG_035-1b"/>
　　慶遺<hi>十一</hi>　　　　慶賀<hi>十二</hi>
　　薦獻<hi>十三</hi>　　　　奉使<hi>十四</hi>
　　専命<hi>十五</hi>　　　　採風謡<hi>十六</hi>
　　按姦慝<hi>十七</hi>　　　殺使<hi>十八</hi>
　　遇讎<hi>十九</hi>　　　　使絶域<hi>二十</hi>
　　　推薦<hi>一</hi>　<hi>事具舉舊門</hi>
白遷喬求友　不遺其友<hi>隨武子謀其身不遺其友</hi>儒有爵位相先<lb/>
近相待逺相致<hi>待致皆謂薦舉也</hi>其任舉有如此者　佯狂<hi>漢雷</hi>
<pb n="KR3k0008_WYG_035-2a"/>
<hi>義舉茂才譲陳重刺史不聽義佯狂不應人語曰膠漆不如陳雷</hi>蕭朱結綬<hi>蕭育與朱博為友著</hi>
<hi>聞當世故語曰蕭朱結綬</hi>王貢彈冠<hi>漢貢禹王陽為友世稱王陽在位貢禹彈冠言取捨同也</hi>伐<lb/>
木出谷　拔茅連茹<hi>彚征吉言以類相從也</hi>樂則思之<hi>白虎通</hi>行修<lb/>
而名不章友之罪也<hi>行不修身之罪也家語</hi>義之與比<hi>徳必不孤</hi>伸於<lb/>
知己<hi>越石父曰君子伸於知己屈於不知己</hi>人惟求舊<hi>官貴/知賢</hi>類聚<hi>彚征</hi>管仲<lb/>
囚於堂阜<hi>鮑叔薦於桓公</hi>引重<hi>魏其矦灌夫一人以友善相引重引重猶善薦也</hi>自叶<lb/>
彚征之吉<hi>寜爽鶴鳴之義</hi>舉不失職<hi>義在/存私</hi>能舉善也<hi>唯其似之</hi>舉不<lb/>
失徳<hi>人所具瞻</hi>舉善惟㣲<hi>知人/則哲</hi>文舉之升一鶚<hi>陶洪之抜二龍</hi>薦思<lb/>
<pb n="KR3k0008_WYG_035-2b"/>
能之士<hi>採非常之徳</hi>國著進賢之賞<hi>人思類/能之用</hi>毛玠當仁<hi>克遵徐邈</hi>
孔融明敏<hi>無棄匡衡</hi>任官惟良<hi>底禄/以徳</hi>建一官而三物克成<hi>舉十</hi>
<hi>望而四方知勸</hi>因雲灑潤則芬澤易流<hi>文選</hi>晏嬰舉穰苴　田忌<lb/>
進孫臏　李克貢呉起　蕭何獻韓信　愛善無遺<hi>李吉</hi>
<hi>甫當國引薦賢士大夫愛善無遺</hi>秃角犀<hi>杜悰出入將相而厚自奉養未嘗薦進幽隱佑之素風衰</hi>
<hi>焉故時號秃角犀</hi>奉牒丐舉選<hi>關播帝問朕比下詔求賢才又遣使黙陟捜逮所遺須能者用</hi>
<hi>之若何播曰陛下湏求賢又使舉薦然止得求名文辭士焉有道賢人肯奉牒丐舉選耶</hi>推引<hi>張九齡所</hi>
<hi>推引皆正人</hi>力薦<hi>呉保安李蒙爲姚州都督宰相郭元振以弟之子仲翔記蒙蒙表為判官時保安罷</hi>
<pb n="KR3k0008_WYG_035-3a"/>
<hi>義安尉未得調以仲翔里人也不介而見曰願因子得事李將軍可乎仲翔雖無雅故哀其窮力薦之</hi>首<lb/>
薦極論<hi>韓愈與陸員外書凢比四子皆可以當執事首薦而極論者主司疑焉則以辯之問焉則以告</hi>
<hi>之未知焉則殷勤而論之期乎有成而後止可也</hi>推挽<hi>韓文既退又無相知有氣力得位者為之推挽</hi>
　　　患難<hi>二</hi>
白患難相死<hi>禮</hi>患則死之<hi>白虎/通</hi>士為知己死<hi>鮑叔有疾管仲為之</hi>
<hi>不食曰士為知己死雖為之死亦何傷哉</hi>偕死<hi>呉範與魏騰相善騰當死罪呉王責好諌者死範謂騰曰</hi>
<hi>與汝偕死竝免</hi>終始<hi>生/死</hi>乆要不忘平生之言孝友任恤<hi>注任信於友道</hi>
<hi>恤憂患也周禮</hi>不恤之刑<hi>周禮八刑六/曰不恤之刑</hi>不許友以死<hi>禮父母在</hi>白首<lb/>
<pb n="KR3k0008_WYG_035-3b"/>
同歸<hi>潘岳與石崇</hi>繋獄不為言<hi>申屠蟠友人馮雍繫獄豫州黄琬欲殺之或勸蟠救之蟠</hi>
<hi>不行曰黄子琰為吾耶未必合罪如不用雖言何益琬聞釋雍罪也</hi>將恐將懼惟予與汝<lb/>
<hi>我爾身也</hi>交態　奔走之友<hi>袁紹與何顒</hi>孔栁宗元欲以栁州授<lb/>
禹錫而自往播<hi>栁宗元元和十年徙栁州刺史時劉禹錫得播州宗元曰播非人所居而禹錫</hi>
<hi>親在堂吾不忍其窮無辭以白其大人且萬無母子俱往理即具奏欲以栁州授禹錫而自往播會大臣亦為</hi>
<hi>禹錫請因改連州</hi>呉保安<hi>郭仲翔被執蠻之俘華人必厚責財乃肯贖聞仲翔貴胄也求千縑會元</hi>
<hi>振物故保安留嶲州營贖仲翔苦無貲乃力居貨十年得縑七百妻子客遂州間關求保安所在困姚州不能</hi>
<hi>進都督楊安居知状異其故資以行求保安得之引與語曰子棄家急朋友之患至是乎吾請貸官貨昉子之</hi>
<pb n="KR3k0008_WYG_035-4a"/>
<hi>義保安大喜即委縑于蠻得仲翔以歸</hi>直其寃<hi>韓文王仲舒碑友人得罪斥逐後其家親知過門縮</hi>
<hi>頸不敢視公獨自問為計度論直其寃</hi>憂患而不拯其危<hi>朋友之際本以善合貴盛則望</hi>
<hi>以力憂患而不拯其危自保榮華坐觀顛覆可不痛哉昔衛青之衰也故人多事冠軍而任安不去呉章之敗</hi>
<hi>也門人皆更名他師而㓜孺自劾此所以可貴也窮愁志</hi>姻友憚累<hi>徐晦楊慿得罪貶臨賀姻友憚</hi>
<hi>累無徃候者獨晦至藍田慰餞宰相權徳輿謂曰君送臨賀誠厚無乃累乎晦曰方布衣時臨賀知我今忍遽</hi>
<hi>棄邪有如公異時為姦邪譛斥又可爾乎徳與嘆其直稱之朝李夷簡遽表為監察御史晦請問所以舉之之</hi>
<hi>由夷簡曰君不負楊臨賀肯負國乎</hi>
　　　怨棄<hi>三</hi>
<pb n="KR3k0008_WYG_035-4b"/>
白相謗<hi>傳樂轡與華弱少相狎長相優又相謗</hi>棄子如遺　忘我大徳<lb/>
思我小怨　不棄故舊　朋友無大故不相棄　流言<lb/>
<hi>乆不相見聞流言而不信</hi>甘醴之壊<hi>小人之交甘以壊禮</hi>乆要不忘平生　冨<lb/>
貴易交<hi>亦人情耳漢書</hi>一貴一賤<hi>翟公署門/事見上注</hi>餘耳之隙<hi>張耳陳餘為刎</hi>
<hi>頸之交後有隙耳斬餘泜水上賛曰張耳陳餘始居約時相然信死豈顧問哉據國争權卒相滅亡何向者相</hi>
<hi>慕用之誠後相背之戻也勢利之交古人羞之盖謂是矣</hi>友而不心面友也<hi>揚子法言</hi>噂<lb/>
沓背憎有小怨而不棄　又相謗也<hi>不自辱焉</hi>棄予<hi>子臯曰朋友不</hi>
<hi>以是棄子</hi>不遺其友<hi>隨武子謀其身云云</hi>王丹曰交友之難未易言也<lb/>
<pb n="KR3k0008_WYG_035-5a"/>
<hi>張陳隙其末故知全之者少也</hi>不我遐棄<hi>詩/</hi>賣友<hi>酈寄與吕禄善周勃等令刼其父商使寄</hi>
<hi>說禄令歸相印勃等遂滅吕氏人以酈寄賣友</hi>蕭朱結綬王貢彈冠<hi>言相薦逹也後有隙</hi>
<hi>故世以交為難也</hi>谷風<hi>刺朋友道絶也詩</hi>朋友數斯䟽矣　匿怨而友<lb/>
其人　東北喪朋　伐木廢則朋友缺矣<hi>詩</hi>朱穆絶交<lb/>
論<hi>穆字公叔疾時交遊不篤輕為棄絶故作絶交論</hi>嵇康絶交書<hi>山濤為三公舉嵇康自代</hi>
<hi>康聞與書絶之也</hi>怨及朋友　忘我實多　孔僖曾祖父子建<lb/>
對崔篆曰<hi>吾有布裘之心子有衮冕之志各從所好也</hi>　離别離羣<hi>子夏拜曾子曰</hi>
<hi>吾離羣而索居亦已久矣</hi>乆不相見　嵇吕命駕<hi>見相/思門</hi>贈言<hi>老子送孔子見</hi>
<pb n="KR3k0008_WYG_035-5b"/>
<hi>上注</hi>河梁别<hi>李陵/詩</hi>孔頼寵爭功<hi>李訓始鄭注先顯訓藉以進及勢相埒頼寵争功不</hi>
<hi>兩立然方事未集乃出注使鎮鳯翔外為助援内實猜克待誅宦官且殺之</hi>劾非宰相器<hi>齊映</hi>
<hi>始映㣲時張延賞遇之善及映相而延賞為左僕射數為映畫事又為所親求官映不答延賞恚既復用即劾</hi>
<hi>映非宰相器貶䕫州刺史</hi>爭權不協<hi>李適之嘗與李林甫爭權不協林甫隂賊即好謂適之曰華山</hi>
<hi>生金采之可以冨國顧上未之知適之性䟽信其言他日從容為帝道之帝喜以問林甫對曰臣知之舊矣顧</hi>
<hi>華山陛下本命王氣之舍不可以穿治故不敢聞帝以林甫為愛己而薄適之不親</hi>故友不過門<lb/>
<hi>秋草日上階李白書懐贈常賛府</hi>不相恤<hi>故友不相恤新交/寜見矜贈新平</hi>反眼<hi>士窮乃見</hi>
<hi>節義今夫平居里巷相慕恱酒食游戯相徴逐詡詡强笑語以相取下握手出肺腑相示指天日涕泣誓生死</hi>
<pb n="KR3k0008_WYG_035-6a"/>
<hi>不相背負真若可信一旦臨小利害僅如毛髪比反眼若不相識落䧟穽不一引手救反擠之又下石焉者皆</hi>
<hi>是也此宜禽獸夷狄所不忍為韓文柳子厚誌</hi>翻手雲覆手雨<hi>杜詩</hi>谷風刺輕薄<lb/>
<hi>李白古風谷風刺輕薄交道方險<graphic n="KR2404" url="https://raw.githubusercontent.com/kanripo/KR-Gaiji/master/images/KR2404.png" mimeType="image/png"/>斗酒强然諾寸心終自疑張陳竟火滅蕭朱亦星離嗟嗟失懽容勤問何</hi>
<hi>所規</hi>賔友日踈散玉樽亦已空<hi>李白東武吟</hi>
　　　贈貺<hi>四</hi>
白呉季札<hi>見鄭子産如舊相識與之縞𢃄子産獻紵衣</hi>子路曰<hi>願車馬衣輕裘與朋友共</hi>
<hi>敝之而無憾</hi>朋友之饋<hi>雖車馬非祭肉不拜/謂其有通財之義</hi>束帛<hi>孔子遇程子於路傾</hi>
<hi>盖贈之以束帛</hi>君子不盡人之歡不竭人之忠<hi>忠謂衣服歡謂飲食</hi>不以<lb/>
<pb n="KR3k0008_WYG_035-6b"/>
為貪<hi>管仲與鮑叔分財管仲毎多取之管仲曰鮑子不以為貪知我家貧也</hi>晏子脫驂<hi>贖越</hi>
<hi>石父罪</hi>何以贈之　通財孔佩刀玉帶<hi>張文瓘為李勣長史勣入朝文瓘與</hi>
<hi>屬僚二人皆餞勣贈二人以佩刀玉帶而不及文瓘又以瓘疑請勣曰子無嫌若某沈豫少决故贈以刀欲其</hi>
<hi>果於斷某放誕少撿故贈以帶俾其守約束若子才無施不可焉用贈</hi>厚以装使入關<hi>馬周</hi>
<hi>客宻州趙仁本高其才厚以裝使入關</hi>解玉帶贈<hi>封敖李徳裕進太尉敖草其制徳裕解所賜玉</hi>
<hi>帶贈之</hi>魯縞如白煙<hi>五縑不成束臨行贈貧交一尺重山岳李白送劉長史詩</hi>贈粟囷<lb/>
應指<hi>杜甫水宿</hi>錢財不足以賄左右之匱急<hi>韓愈</hi>各拔五色毛<lb/>
意重太山輕<hi>李白</hi>賄微所費廣斗水澆長鯨<hi>同上</hi>
<pb n="KR3k0008_WYG_035-7a"/>
　　　死哭<hi>五</hi>
白我殯<hi>朋友死無所歸曰於我殯</hi>宿草<hi>曾子曰朋友之墓有宿草而不哭焉宿草陳根也謂朞年</hi>
寢門<hi>子曰父之友吾哭諸廟門之外師吾哭之寢朋友吾哭之寢門之外所知吾哭之野</hi>䘮明<hi>曾子</hi>
<hi>曰吾聞之也朋友喪明則哭之</hi>范張白馬<hi>范式字巨卿張紹字元伯少為友紹死式夢乃服朋友之</hi>
<hi>喪而赴焉紹葬日紹母望見素車白馬號哭而來母曰必巨卿也式乃修墓種樹而去</hi>乆要不忘<lb/>
平生之言　絶絃<hi>鍾子期死伯牙遂絶絃</hi>贈劒<hi>延陵季子返留劒于徐君墓樹而去</hi>
吾已<hi>傳鄭子皮卒子産哭曰吾已無為為善矣唯夫子知我注云無人知己之善故曰吾已</hi>出涕<lb/>
<hi>子産卒仲尼聞之出涕曰古之遺愛也</hi>舊館<hi>孔子之衛遇舊館人之喪命脫驂而贈之曰子入而哭之</hi>
<pb n="KR3k0008_WYG_035-7b"/>
<hi>遇於一哀而出涕吾惡夫涕之無從也言主人以禮待已我故岀涕有贈</hi>哭朋友於寢門外<lb/>
之右南面　哭所識於野張帷　越界迎喪<hi>皇甫規友人喪還規</hi>
<hi>縞素越界迎䘮客以規擅違營并州刺史胡方不坐</hi>山濤與嵇康為忘年之友<hi>康臨</hi>
<hi>終謂子紹曰山公尚在汝不孤矣</hi>東北喪朋　顔淵死子哭之慟<hi>曰有慟乎</hi>
<hi>非夫人之為慟而誰為</hi>驢鳴<hi>孫楚字子荆與王濟為友濟死子荆哭曰夫子好驢鳴乃作一聲聲體俱</hi>
<hi>似坐客皆笑之</hi>韋泓為應詹服<hi>泓喪亂之際親屬遇飢疫應詹營䕶之詹後為江州刺史卒泓</hi>
<hi>為製服</hi>王戎經黄公酒壚<hi>歎曰昔與嵇叔夜阮嗣宗酣暢此竹林之遊亦預其末嵇阮亡</hi>
<hi>吾為時羈絏今視此近邈若山河也</hi>朋友死而歌<hi>莊子子桑扈孟子反琴張三人相謂曰孰能相</hi>
<pb n="KR3k0008_WYG_035-8a"/>
<hi>與於無相與相為於無相為三人相視而笑莫逆於心遂相為友俄而子桑死孔子使子貢徃弔或編曲或鼓</hi>
<hi>琴相和歌曰嗟來桑扈乎而已反其真而我猶為人子貢趨問曰臨屍而歌禮乎二人相視而笑曰是惡知禮</hi>
<hi>意</hi>棟梁折<hi>晉衛玠卒謝琨哭之/慟曰棟梁折不覺哀</hi>死友<hi>趙岐逃難河間變姓名詣北海市中</hi>
<hi>販胡餅孫賔石見曰處士非賣餅者乃開車後戸扶岐上歸白母曰得死友矣</hi>託妻子<hi>朱暉字文季同</hi>
<hi>縣張堪有名於太學見暉甚重之接以友道乃把暉臂以妻子相託暉以堪先逹未敢對後復見及堪卒自候</hi>
<hi>視妻子賑給之</hi>狀皃似友人<hi>孔融與蔡邕友善邕卒後有虎賁士皃類邕融毎酒酣引與坐曰雖</hi>
<hi>無老成且有典刑</hi>送喪歸<hi>後漢任末字叔本遊京師教授友人董奉徳於洛陽病亡末躬推車載奉</hi>
<hi>徳致於墓所由是知名也</hi>未申連璧之遊<hi>忽軫絶絃之泣</hi>明月臨階空有思<lb/>
<pb n="KR3k0008_WYG_035-8b"/>
於𤣥度<hi>流波入曲終絶賞於鍾期</hi>死而弔者既切子荆之問<hi>生乎愛矣還悲</hi>
<hi>王粲之聲</hi>儀禮主喪禮朋友在他國袒免歸則已<hi>注謂無主䘮者當為</hi>
<hi>之主毎至袒時則去冠代之以免舊說免象冠廣一寸以上歸有主則止也如㓜弱則衣止也</hi>記曰主<lb/>
人三年喪則為之再祭朋友虞祔而已　朋友麻<hi>朋友雖無</hi>
<hi>親有同道之恩相與服縗絰帶檀弓羣居則絰出則否不吊服也朋友有恩相為緦服即士之疑服素冠也</hi>
孔毎至生平故處輒流涕<hi>戴胄房𤣥齡魏徴與胄善毎至生平故處輒流涕</hi>徃<lb/>
哭其尸<hi>王方翼其友趙持蒲誅死尸諸道親戚莫敢視方翼曰欒布哭彭越義也周文王掩骼仁也絶</hi>
<hi>友義蔽主仁何以事君遂徃哭其尸具禮収葬</hi>宴飲設虚位沃饋<hi>李勉常引李廵張參在幕</hi>
<pb n="KR3k0008_WYG_035-9a"/>
<hi>府後二人卒至宴飲仍設虛位沃饋之</hi>青春之逰白首相失<hi>韓愈祭薛中丞文青春之</hi>
<hi>遊白首相失</hi>慟諸野<hi>羅道琮徙嶺表有同斥者死荆襄間臨終泣曰人生有死獨委骨異壌道琮曰</hi>
<hi>終不使君獨留此瘞路左去嵗餘遇赦歸方霖潦積水失其殯處道琮慟諸野波中忽若溢沸者道琮曰若屍</hi>
<hi>在可再沸之復湧乃得屍還鄉</hi>歸於所次而哭<hi>文粹永泰中於穆鄂州寜㑹客席與故湖南觀</hi>
<hi>察韋大夫之晉同宴適值有發逺書者知鄭林州炅之龎歙州濬或以疾而殁或遇戎於盗韋氏出涕沱若有</hi>
<hi>言曰二刺史之晉之友交也於是歛匕箸離筵席因歸於所次而哭三日人來弔之者韋則盡哀長號不徒慼</hi>
<hi>容而已廣喪朋友義崔祐甫</hi>天其喪予<hi>文粹盧藏用陳子昻集序昔嘗與子有忘形之契四海之</hi>
<hi>内一人而已良友殁矣天其喪予</hi>琴筆兩絶<hi>樂天祭微之始以詩交終以詩訣琴筆兩絶</hi>再<lb/>
<pb n="KR3k0008_WYG_035-9b"/>
哭經過罷離魂去住銷<hi>杜甫哭王掄</hi>
　　　飲食<hi>六</hi>
白不盡人之歡以全交也<hi>歡謂飲食也</hi>班荆<hi>伍舉與聲子祖善班荆相與食</hi>
<hi>而言復故也</hi>殺雞為黍<hi>范式張紹千里/相期見上注</hi>投轄<hi>陳遵留客飲</hi>共飲<lb/>
盍簪<hi>易勿疑朋盍簪盍合也簪疾也</hi>伐木<hi>燕朋友故舊也詩</hi>孔伺相過食飲状<lb/>
<hi>韋執誼補闕張正一以上書召所善王仲舒韋成季劉伯芻裴茝常仲孺呂洞徃賀之或謂執誼曰彼將論君</hi>
<hi>與叔文鈎黨事執誼即白成季等朋比有所窺望帝詔金吾伺得相過食飲状悉逐出之</hi>酒食接新<lb/>
奉<hi>詩書誇舊知韓愈詩</hi>聚香團<hi>揚州事迹太守仲端畏妻不敢延客謝皓謁之坐久飢甚端入内袖</hi>
<pb n="KR3k0008_WYG_035-10a"/>
<hi>聚香團食之</hi>盤殽饋禽殻<hi>韓文聨句</hi>
　　　父友<hi>七</hi>
白見父之執不謂之進不敢進<hi>禮</hi>父之執可以乗其車<lb/>
不可以衣其衣父之齒隨行　家君投分<hi>侯霸事見拒交門注</hi>馬<lb/>
援不禮梁松<hi>援疾松候之拜牀下援不為禮子孫曰梁松尊貴大人何不為禮援曰我乃父之友</hi>
<hi>也</hi>嵇紹不孤<hi>見上/注</hi>不避粱肉<hi>記曰既葬君食之則食之矣大夫父之友食之則食</hi>
<hi>之矣不避粱肉若有酒醴則辭注變顔色則不可</hi>不拜<hi>魏常林伯槐年七嵗父黨造之問伯槐曰伯先</hi>
<hi>在否何不拜林曰臨子字父何拜之有</hi>不受父友<hi>解系少連荀勗諸子謂曰與卿為友應向我公</hi>
<pb n="KR3k0008_WYG_035-10b"/>
<hi>拜勗又曰我與尊先君親厚系曰不奉遺教若先君相厚徃日哀頓當垂書問親厚之誨非所敢承勗父子大</hi>
<hi>慙而壯之也</hi>阿戎<hi>阮籍與王渾友渾子戎少籍二十嵗毎見戎盡日而去謂渾曰與卿語不如阿戎談</hi>
孔見父執必感泗滂沱<hi>劉審禮父喪見父執必感泗滂沱</hi>五君詠<hi>張說既失</hi>
<hi>執政意内自懼邪與蘇瓌善時瓌子頲為相因作五君詠獻頲其一紀瓌也候瓌忌日致之頲覽詩嗚咽未幾</hi>
<hi>見帝陳說忠蹇有勲不宜棄外遂遷荆州長史</hi>振起<hi>張仲方生岐秀父友高郢見異之曰是兒必為國器</hi>
<hi>使吾得位將振起之</hi>先君之所友天下善士<hi>先君之所與友凡天下之善士與集焉信</hi>
<hi>譲而大顯道博而無雜今之世言交者以為端敢悉書所尤厚者附兹石柳宗元先友記</hi>丈人吾父<lb/>
之友<hi>文粹崔祐甫穆氏四子講藝記祐甫不腆幸與使君有郎省之舊考盤在阿嵗聿云暮既覿邦君又</hi>
<pb n="KR3k0008_WYG_035-11a"/>
<hi>適諸子之館使君第三子因見謂曰丈人吾父之友也從事於游夏之門久矣</hi>遺之梨栗<hi>𢎞農楊公</hi>
<hi>㓜失所怙年六嵗時學歸悮入人家乃父執友也二丈人彈棊次見楊氏子戲之曰爾能爲丈人詠此局否楊</hi>
<hi>即詠詩丈人驚撫其背遺之梨栗曰爾後必有文後十八一舉中春官選芝田録</hi>在方鎮者交<lb/>
辟之<hi>路巖㓜慧敏過人及進士第父故人在方鎮者交辟之久乃答</hi>
　　　書信<hi>八</hi>
白八行之書<hi>馬融書曰書雖兩紙八行云云</hi>三嵗之字<hi>古詩客從逺方來遺我一書札</hi>
<hi>置之懐袖中三嵗字不滅</hi>鯉魚腹中<hi>古詩客從逺方來遺我雙鯉魚呼兒烹鯉魚中有尺素書長跪</hi>
<hi>讀素書素書意何如上言加餐飯下言長相思</hi>鴻鴈足下<hi>蘇武裂帛為書繫鴈足下天子射鴈於上</hi>
<pb n="KR3k0008_WYG_035-11b"/>
<hi>林得書云云</hi>李陵之答蘇武<hi>用嗣/徳音</hi>嵇康之逹山濤<hi>以絶交道</hi>愈風<lb/>
之檄<hi>陳琳為太祖作檄書太祖方卧讀之起曰愈我頭風</hi>飛箭之書<hi>魯連繫書於箭射入城中</hi>
<hi>將得書而自殺</hi>書不盡言<hi>言不/盡意</hi>幣帛<hi>見/上</hi>迴紋<hi>竇滔妻蘇氏織錦為廻紋詩以寄滔</hi>
叔夜懶而不作洪喬傳而是棄<hi>見上投水門</hi>鄭子家使執訊<lb/>
而與之書告趙宣子<hi>執訊通訊問之官</hi>寓書<hi>子産寓書於子西使告范宣子</hi>貽<lb/>
書<hi>鄭鑄刑書叔向移書子産</hi>咫尺之書<hi>廣武君謂韓信曰君若使一介奉咫尺之書注簡牘或長</hi>
<hi>咫尺者也</hi>秦二世使遺趙王書<hi>不封欲使/君臣相疑</hi>待詔公車<hi>公車今屬衛尉</hi>
<hi>上書者所詣</hi>口占<hi>陳遵孟公善書與人尺牘藏以為榮為河南太守召善書吏十人於前治私書謝京</hi>
<pb n="KR3k0008_WYG_035-12a"/>
<hi>師故人遵慿几口占數百封親踈各如其意河南大驚</hi>不發私書<hi>郅都公廉</hi>後漢杜安<lb/>
字伯夷<hi>年十三入太學號竒童貴戚慕其名或遺之書安不發悉壁藏之後收捕貴戚安開壁出其書</hi>
<hi>示之不罹其患也</hi>心存尺書<hi>劉琨上書曰南北逈/邈同契弃致云云</hi>袁安<hi>初為縣功曹奉</hi>
<hi>檄詣從事從事因安致書於令安曰事有郵驛私請即非功曹所持辭不肯受從事矍然而止</hi>篋封<hi>呉志</hi>
<hi>曹公聞太史慈名遺慈書篋封之發省無所道但佇當歸</hi>通草書<hi>魏文帝命劉廙通草書廙答曰初以</hi>
<hi>尊卑有踰禮之分是以守區區之節不敢脩草書</hi>陳㤗挂書于壁<hi>泰為并州京邑貴人寄寳</hi>
<hi>貝因泰市奴婢泰皆挂之於壁不發其封</hi>得劉公一紙書賢於十部從事<hi>劉𢎞</hi>
<hi>為荆州毎有興發手書丁寜欵密人皆感争赴之曰云云</hi>手答<hi>陶侃為荆州閫外多事千端萬緒罔有遺</hi>
<pb n="KR3k0008_WYG_035-12b"/>
<hi>漏逺近書疏莫不手答筆翰如流未嘗留滯</hi>投水<hi>殷羡洪喬為豫章太守都下士人因其致書者百餘</hi>
<hi>函行次石頭皆投水中曰沈者自沉浮者自浮殷羡不為致書郵也</hi>開閉數十<hi>桓温將以殷浩為尚</hi>
<hi>書令遺書告之浩欣然答書慮有謬誤開閉者數十竟逹空函温大怒之</hi>陸機犬<hi>陸機在京乆無呉中</hi>
<hi>家信犬名黄耳能為我取家信乎犬揺尾而去卒逹家信</hi>搜得書<hi>蜀郡太守因計吏脩敬於曹騰益州</hi>
<hi>刺史种嵩於函谷搜得箋奏騰中臣外交請免官治罪帝曰箋自外來騰書不出非其罪也</hi>㸃竄<hi>曹公</hi>
<hi>與韓遂書多為㸃竄如遂改定之者馬超愈疑</hi>孔工為尺牘<hi>殷嶠以字行渉書工為尺牘</hi>以<lb/>
雉兎遍遺幕府人為書<hi>段成式侍父于蜀以雉兎遍遺幕府人為書因所獲儷前世事</hi>
<hi>無複用者衆大驚</hi>封一笥書<hi>吉頊傳初太原温彬茂死高宗持封一笥書諉妻曰吾死後須年及</hi>
<pb n="KR3k0008_WYG_035-13a"/>
<hi>垂拱獻之垂拱初妻上其書言武后革命事</hi>不作草字<hi>席豫與子弟屬吏書不作草字</hi>不發<lb/>
<hi>蘇瓌厯明歙二州刺史時來俊臣貶州參軍人懼復用多致書請瓌瓌叱其使曰吾忝州牧髙下自有體能過</hi>
<hi>待小人乎遂不發書俊臣未至追還恨之由是連外徙不得入</hi>與諸子書<hi>顔真卿李希烈䧟汝州真</hi>
<hi>卿往諭真卿毎與諸子書但戒嚴奉家廟恤諸孤訖無它語</hi>簡繒<hi>寄書惟在頃無吝簡與繒韓愈詩</hi>
數幅<hi>遺我數幅書繼以藥物珍贈元十八</hi>書勸養形神<hi>同上</hi>翫而復之不能<lb/>
自休<hi>得足下陜州所留書翫而復之不能自休韓答侯繼</hi>且寄一札書<hi>令余解愁顔李白自</hi>
<hi>梁園見㑹公</hi>寄書問三川<hi>不知家在/否杜述懐</hi>反畏消息來<hi>寸心亦何有上</hi>但<lb/>
蒙寒温問<hi>乆客多枉友朋書素書一月凢一束虚名但蒙寒温問乏愛不敕溝壑辱道州手札適復</hi>
<pb n="KR3k0008_WYG_035-13b"/>
<hi>至紙長要自三過讀杜詩枉裴道州手札</hi>不接而喻<hi>山川匪遐事使之逺形不接而喻者莫賢乎書</hi>
<hi>夢得</hi>古人為書多書於絹<hi>呂向文選中/有尺素書注</hi>光啓别紙<hi>唐盧光啓受知</hi>
<hi>於租庸張濟毎致書上䟽允一事别爲一紙</hi>風塵荏苒音書絶<hi>杜甫宿府</hi>一聲何<lb/>
處送書鴈<hi>杜甫詩</hi>縉在鳯翔<hi>作書與别又遺親故書數幅停筆而化王維傳</hi>自謂<lb/>
主盟遣將軍張仁則致書於帝<hi>帝覧書笑曰宻陸梁不可折簡致之見本傳</hi>
晉主數困欲與梁和使李襲吉為書<hi>諭梁辭甚辨麗太祖使人讀之至於</hi>
<hi>毒手尊拳交相於暮夜金戈鐵馬蹂踐於明時嘆曰李公僻處一隅有士如此使吾得之傅虎以翼也顧其從</hi>
<hi>事敬翔曰善為我荅之及翔所答書辭不工而襲吉之書多傳於世五代李襲吉</hi>前後緘書報<lb/>
<pb n="KR3k0008_WYG_035-14a"/>
<hi>杜奉漢中王手札</hi>鄰舍煩書札<hi>杜詩王十五前閣㑹</hi>折書放床頭涕與淚<lb/>
垂泗<hi>韓愈寄皇甫湜</hi>飛書<hi>飛書白帝營斗/粟杜甫錦樹行</hi>音書從此稀<hi>杜甫贈韋賛善</hi>
<hi>别江漢故人少音書從此稀</hi>
　　　施惠<hi>九</hi>　<hi>施食附</hi>
白春頒秋斂<hi>用粟</hi>賙賜<hi>周/禮</hi>請粟<hi>子華使於齊冉子為其母請粟</hi>積而能散<lb/>
　年雖大殺衆不恇懼<hi>恇恐也謂上以法惠救之</hi>恵必及下<hi>禮</hi>小人<lb/>
懐惠　惠下之道<hi>禮</hi>周人尚施分散者仁之施　財聚<lb/>
則民散<hi>民散則財聚</hi>仁者以財發身<hi>義濟物也</hi>不仁者以身發財<lb/>
<pb n="KR3k0008_WYG_035-14b"/>
　豐凶不時<hi>聚斂有典</hi>適時以權<hi>救物/惟道</hi>匪頒<hi>匪非也頒分也又讀為分頒</hi>
時頒<hi>竝周禮</hi>博施濟衆<hi>見下賑/貸門注</hi>貸而不書<hi>司城氏</hi>施而不徳<lb/>
<hi>竝賑貸門</hi>餼粟<hi>子皮事/見上注</hi>隱人多取食焉<hi>子家謂季孫云隱人謂窮困人</hi>為粥<lb/>
<hi>衛國凶飢公叔文子為粥與國之餓者</hi>簞食<hi>靈輙餓趙宣子/為簞食以與之</hi>義由獨斷<hi>恵必</hi>
<hi>同沾</hi>惠以救災<hi>義而/濟物</hi>好施惠<hi>孟嘗君與客語屏風後嘗有侍史主記所與客語問親戚</hi>
<hi>居處客去已使人存謝獻遺其親戚</hi>父任散施<hi>郤愔字方回好聚斂積財雖千萬嘗開庫任其子超</hi>
<hi>字景興一字嘉賔好施一日散與親戚悉盡也</hi>俸錢贍貧<hi>第五倫事見俸禄門</hi>後漢劉翊<lb/>
<hi>字子相旅有張季禮奔師䘮遇寒毁頓滯道路翊以車與之不告姓名䇿馬而去季禮意是翊也後詣還車翊</hi>
<pb n="KR3k0008_WYG_035-15a"/>
<hi>閉門辭行不與相見</hi>　不合施家施不及國<hi>傳</hi>大夫不收公利不<lb/>
敢作福臣無有作福作威<hi>書</hi>免官<hi>晉鄧攸為郡時擅開倉賑貧桓彛劾之</hi>
矯制<hi>漢河内傷水旱父子相食汲黯以便宜持節發河内倉以救之及歸汰免官罪武帝賢而釋之</hi>博<lb/>
施之人<hi>専逹之責</hi>積而能散<hi>誠謂/發身</hi>私不及公<hi>豈宜作福</hi>嵗凶諒可<lb/>
恤人<hi>家施不應及國</hi>散以家貯<hi>収其/公利</hi>毁家紓難猶謂盡心<hi>賑窮救災</hi>
<hi>豈宜獲戾</hi>情且渉私<hi>美將/歸下</hi>茍徇便宜<hi>則非專逹</hi>所司以未有君命<lb/>
<hi>何其速與</hi>使者以茍利國家<hi>専之/可也</hi>示不敢專<hi>禮</hi>嗇則濟物<lb/>
宜哀菜色<hi>無肆莠言</hi>命未及於匪頒<hi>罪寜逃/於擅發</hi>掠美<hi>鬻/恩</hi>恤貧<hi>振廪</hi>
<pb n="KR3k0008_WYG_035-15b"/>
<hi>鄧攸雖見免官</hi>矯制<hi>開倉汲黯/猶聞釋罪</hi>王望<hi>宇慈卿行部見飢者祼形草食以便宜輙出其所在</hi>
<hi>粟布為糧作衣将議罪鍾離意不罪之也</hi>劉頌字子雅<hi>奉使見飢人上表請振貸不待報貸之而</hi>
<hi>行除名</hi>孔輕財好施<hi>陳子昂輕/財好施</hi>分給親故洎麾下<hi>裴行儉帝賜都</hi>
<hi>支資産四金三千餘物橐駞馬牛稱是行儉分給親故洎麾下數日輒盡</hi>賙急<hi>令狐峘貶衢州别駕刺史</hi>
<hi>田敦峘門生也與峘昧生平至是迎拜分俸半以賙給之</hi>家無餘貲<hi>蘇頲性廉儉奉廪悉推散諸弟</hi>
<hi>親族家無餘貲</hi>所得俸物賙急親族<hi>李元紘所得俸/物賙急親族</hi>問餉<hi>沈傳師問</hi>
<hi>餉姻家故人</hi>賑姻舊乏<hi>盧邁所得廪賜/皆賑姻舊之乏</hi>散施妻子告不給<hi>樊宗</hi>
<hi>師家饒于財悉散施姻舊賔客妻子告不給宗師笑而不荅</hi>周急<hi>崔郾不藏貲有輙周急親舊</hi>益<lb/>
<pb n="KR3k0008_WYG_035-16a"/>
務施與<hi>李藩居父喪家本饒財姻屬來弔有持去者未嘗問益務施與居數年略盡</hi>喜施貸<lb/>
<hi>李勣與其父盖皆喜施貸所周給無親踈之問</hi>散金三千餘萬有落魄公子悉<lb/>
皆濟之<hi>李白上裴長史</hi>散金敷惠<hi>唐舊史魏元忠請歸鄉拜掃特賜錦袍及銀千兩給十騎</hi>
<hi>四人手勑曰衣錦晝游在乎兹日散金敷惠諒屬斯辰元忠至鄉里竟自藏其銀無所賑施</hi>
　　　施饋<hi>十</hi>　<hi>賑施附</hi>
白君子以施禄及下<hi>易</hi>稱物平施　用敷錫厥庻民<hi>敷分</hi>
<hi>也書</hi>先王子惠困窮　惠鮮<hi>鰥/寡</hi>周禮遺人<hi>掌其委積以待施惠</hi>懐子<lb/>
好施<hi>士多歸之欒盈也傳</hi>在禮家施不及國　歌舞<hi>陳氏之施人歌舞之</hi>博<lb/>
<pb n="KR3k0008_WYG_035-16b"/>
施<hi>子貢曰如有博施於民而能濟衆何如可謂仁乎子曰何事於仁必也聖乎</hi>魏成食禄千<lb/>
鐘<hi>什九在外什一在内</hi>馬援散財<hi>馬援田牧有牛馬羊數千榖萬斛歎曰殖財貴能散施否則守</hi>
<hi>錢虜耳乃盡頒故舊</hi>王丹務周給<hi>後/漢</hi>寇恂字翼<hi>所得禄賜施朋友故人曰吾因士大</hi>
<hi>夫致此豈可獨受耶</hi>君子以振民育徳<hi>易/</hi>散鹿臺之財<hi>發鉅橋之粟周書</hi>
陳錫<hi>哉周能施</hi>出公粟<hi>傳宋飢司城子罕請於公出公粟使大夫皆貸司城氏貸而不書不作記</hi>
<hi>籍</hi>施而不徳　陳氏以家量貸而以公量收之<hi>陳氏家量比公</hi>
<hi>皆加之也</hi>施取其厚　宋公子鮑禮於國人<hi>年自七十已上無不饋貽也</hi>
與爾鄰里鄉黨乎<hi>夫子謂原憲</hi>惠而不費　漂母哀王孫饋<lb/>
<pb n="KR3k0008_WYG_035-17a"/>
食<hi>韓信</hi>成詔入榖<hi>賑貧者/賜直</hi>義穀<hi>後漢黄香為魏郡年飢分俸禄贍貧人豐冨之家各</hi>
<hi>出義榖</hi>樊重假貸數百萬<hi>遺令焚/削文契</hi>載殽糧<hi>竇武得兩宫賞賜悉與親族及</hi>
<hi>載殽糧於路以施民也</hi>梁高字伯夏<hi>載穀於城門與貧/餒者不宣己惠</hi>散軍糧<hi>舒仲</hi>
<hi>應以袁術軍糧散給飢人術曰足下欲獨受天下重名乎</hi>餼國人粟<hi>鄭子罕卒子展以子罕之命餼</hi>
<hi>國人粟一鐘在喪故假父命也</hi>與人者不曰來取<hi>禮/</hi>妄施<hi>莊子屠羊說從楚昭王出</hi>
<hi>奔不受賞曰豈使吾君有妄施之名</hi>指囷<hi>魯肅子敬不治家事以散財賑窮結士為務周瑜為居巢長過</hi>
<hi>肅并求資糧肅時有兩囷米各三千斛肅乃指一囷與瑜瑜益知竒遂定僑札之交也</hi>姊助分施<lb/>
<hi>駱統君緒事嫡母謹時人多困乏統為飲食與之衰少其姊仁愛問知之曰何不告我乃以私粟與統并告母</hi>
<pb n="KR3k0008_WYG_035-17b"/>
<hi>使分施也</hi>散父米<hi>呉全琮子撗父柔使齎米數千斛到呉有所市琮皆散施空舩還父怒之琮曰所市</hi>
<hi>非急而士大夫有倒懸之患不及啓報父竒之</hi>孔卻州縣饋遺<hi>廣徳公主下嫁于琮從琮貶韶</hi>
<hi>州卻州縣饋遺</hi>不受<hi>莊淑公主下嫁杜悰出為澧州/刺史主與偕州縣供具拒不受</hi>饋鹿<hi>裴休有饋</hi>
<hi>鹿者諸生共薦之休不食曰䟽食猶不足今一啖肉後何以繼</hi>饋十羊<hi>楊晟王建使王宗裕率騎五萬</hi>
<hi>圍晟遂約降建饋十羊晟曰以我為机上肉乎不出</hi>虀葛<hi>周寶奔牛埭高騎饋以虀葛諷其且亡也寶抵</hi>
<hi>于地曰公有吕用之難方作無誚我即奔常州</hi>多饋金帛<hi>鄭餘慶自至徳後方鎮除拜必遣内使持</hi>
<hi>幢節就第至則多饋金帛且以媚天子唯恐不厚故一使者納至數百萬緡憲宗毎命餘慶必誡使曰是家貧</hi>
<hi>不可妄求取議者或詆其沽激餘慶不屑也</hi>韓信所以感推食之恩申戰勝<lb/>
<pb n="KR3k0008_WYG_035-18a"/>
之威<hi>文粹栁冕論文武書</hi>
　　　慶遺<hi>十一</hi>
白詒我佩玖　雜珮以贈之　不敢稅<hi>記曰未仕者不敢稅人如稅人</hi>
<hi>則以父兄之命</hi>與人者不曰來取<hi>禮/</hi>凡遺人弓者<hi>張弓尚筋弛弓尚角</hi>凡<lb/>
以弓劒苞苴簞笥問人者操以受命如使之容<hi>問猶遺也禮</hi>
狄滅衛衛人廬于曹齊桓公<hi>歸以乗馬祭服五稱歸夫人魚軒</hi>宋公子<lb/>
鮑<hi>見上</hi>晉重耳及曹僖負羈饋盤飱寘璧焉<hi>注云寘飱中恐人見也云</hi>
<hi>無境外之交故也</hi>晉人誘士會將行繞朝贈之以䇿　饋孔子<lb/>
<pb n="KR3k0008_WYG_035-18b"/>
豚<hi>陽貨欲見孔子使孔子來拜之</hi>君子於有饋者不能見則不視其所<lb/>
饋<hi>注謂有疾不見則不納</hi>厚徃而薄來　不過具食器<hi>漢鄭莊性廉不治産</hi>
<hi>然饋遺不過食噐注謂一盤食也</hi>江都王建遺越繇閩侯錦帛<hi>閩侯亦遺荃葛</hi>
<hi>荃葛今之布或曰細葛也</hi>朱邑<hi>為大司農無/束脩之饋</hi>尹翁歸<hi>為市吏不受饋遺百賈畏之</hi>
人訟亭長受米肉<hi>䇂茂為宻令不坐</hi>問所由<hi>晉陶侃為荆州有奉遺者皆問所由</hi>
<hi>若力所致雖微必喜慰賜三倍若非禮得之即厲聲呵辱還其所饋人於是勤於農</hi>恐以財貨汚<lb/>
君<hi>朱暉文季太守阮況欲市其牛暉不從況卒暉乃厚贈曰前者恐以財貨汚君</hi>魚相煦以濕<lb/>
相濡以沬不如相忘於江湖<hi>莊</hi>小惠未徧　受饋不謝<lb/>
<pb n="KR3k0008_WYG_035-19a"/>
<hi>劉殷時人嘉其志行競以榖帛遺之受而不謝云待後貴當相酬也</hi>楚王老有嘉惠<hi>恤老也</hi>
不受<hi>太祖徴華歆賔客故人送行贈遺數百歆不拒宻題識臨去謂曰恐懐璧為害願諸君為之計衆乃</hi>
<hi>知之各留其贈</hi>又<hi>羅含君章父宰新塗後含到縣縣人以含舊宰之子咸致賂遺不拒及歸悉封留而去</hi>
又<hi>于寶與翟陽船賣之買絹寄還本為惠反煩之益愧歎也</hi>旦發暮還<hi>晉茍晞道將在兖州見朝</hi>
<hi>政亂懼害毎得珍物貽都下親貴去五百里恐不鮮美求得千里牛旦發暮還</hi>漂母饋飯<hi>僖妻饋飱</hi>
孔奉賜悉遺親黨<hi>李勉位將相所得奉賜悉遺親黨</hi>賂遺得權幸心<hi>李聽</hi>
<hi>罷為太子少傅聽素以賂遺得權幸心故多為助力</hi>歌兒狗馬金貝踵疊其門<hi>楊國</hi>
<hi>忠逺近饋問閹稚歌兒狗馬金貝踵疊其門</hi>幃頭紗<hi>元和大和已來左右中尉或宻以幃頭紗贈清</hi>
<pb n="KR3k0008_WYG_035-19b"/>
<hi>望者則明晨必有爰立之制出南部新書</hi>四方賂遺嵗積鉅萬<hi>五代晉臣桑維翰權勢既</hi>
<hi>盛四方賂遺嵗積鉅萬</hi>贈遺藩渥<hi>㐮武郡王琛初與太常卿鄭元璹持女伎聘突厥始畢可汗約</hi>
<hi>和親始畢禮之贈遺藩渥</hi>自弱冠誓不通親友獻遺<hi>杜暹自弱冠誓不通親友獻遺</hi>
<hi>以此終身</hi>
　　　慶賀<hi>十二</hi>
白不知所賀<hi>子玉治兵于蒍鞭七人貫三人耳國老皆賀子文蒍賈後至不賀曰不知所賀子玉</hi>
<hi>過三百乗不能以入茍入而賀何後之有傳</hi>婚禮不賀<hi>人之/序也</hi>賀取妻者<hi>曰聞子有</hi>
<hi>客使某脩</hi>慶弔相隨　里舍賀生男<hi>盧綰父與太上皇同里善髙祖與綰同日生里</hi>
<pb n="KR3k0008_WYG_035-20a"/>
<hi>中持牛酒相賀兩家子長相愛里中喜兩家相善子同日生又相愛復賀兩家也</hi>賀錢萬<hi>吕公善沛</hi>
<hi>令從人避仇豪傑聞令有重客皆往賀不滿千錢坐堂下髙祖紿謁者曰賀錢萬</hi>馬援軍還<hi>故人</hi>
<hi>多迎勞平陵人孟兾名有謀於座賀援援曰吾望子有善言反同衆人也</hi>相慶孔受弔不受<lb/>
賀<hi>岑文本為中書令有憂色母問之荅曰非勲非舊責重位髙所以憂也有來慶者輒曰今日受弔不受賀</hi>
三慶<hi>酷吏郭𢎞霸時大旱𢎞霸死而雨又洛陽橋乆壊至是成都人喜后問羣臣外有佳事邪司勲郎中</hi>
<hi>張元一曰比有三慶旱而雨洛橋成𢎞霸死</hi>背著牀瞑<hi>來俊臣斬于西市人皆相慶曰今得背著</hi>
<hi>牀瞑矣</hi>賀聲盈耳<hi>栁宗元送/蕭鍊序</hi>拜慶寜覲光耀族屬<hi>送班孝廉序</hi>
髙堂稱慶里閈更賀<hi>方將髙堂稱慶里閈更賀曵𥚑峩冠榮南諸侯之邦送苑論</hi>朝<lb/>
<pb n="KR3k0008_WYG_035-20b"/>
野相賀<hi>李義府流朝野相賀</hi>泥金帖子<hi>新進士毎及第以泥金書帖子附於家書中鄉曲親</hi>
<hi>戚例以聲樂相慶謂之喜信也天寶遺事</hi>制下士相賀於朝<hi>楊綰遷吏部元載秉政忌綰望</hi>
<hi>髙䟽薄之載得罪綰同平章事制下士相賀於朝</hi>宗戚詣慶<hi>鄭肇既視事宗戚詣慶搔首曰歇後</hi>
<hi>鄭五作宰相事可知矣</hi>歸與妻子相慶<hi>裴諗為翰林承㫖適㑹帝幸其院諗即稱謝帝曰可</hi>
<hi>歸與妻子相慶取御奩果以賜諗舉衣跽受帝顧宫人取巾裹賜之</hi>洒然相賀<hi>徐有功起為左肅政</hi>
<hi>臺侍御史天下聞有功復進皆洒然相賀</hi>清朝燕人<hi>杜甫賀陽城郡王太夫人加恩</hi>
　　　薦獻<hi>十三</hi>
白水潦降不獻魚鼈<hi>禮</hi>獻鳥者佛其首<hi>為其喙害人也佛戾也</hi>獻<lb/>
<pb n="KR3k0008_WYG_035-21a"/>
車馬者執䇿綏獻甲者執胄獻杖者執末獻民虜者操<lb/>
右𬒮獻粟者執右契獻米者操量鼓獻熟食者操醬齊<lb/>
獻田宅者操書致　獻人禽加於一雙則執一雙以將<lb/>
命委其餘<hi>加猶也</hi>犬則執緤左牽之　守犬田犬擯者既<lb/>
受乃問犬名　牛則執靷馬則執靮<hi>皆右牽之</hi>甲若有以前<lb/>
之則執以將命無以前之則袒櫜奉胄器則執蓋弓則<lb/>
左手屈䪅執拊<hi>韣弓衣也</hi>劒則啓櫝加夫襓與劒焉<hi>注櫝劒函夫襓</hi>
<hi>劒衣也</hi>父母在饋獻不及車馬　潢汙行潦之水<hi>可羞於王公傳</hi>
<pb n="KR3k0008_WYG_035-21b"/>
楚樂伯使攝叔<hi>奉麋獻焉獻叔也</hi>士有獻<hi>他日君問之曰安取彼再拜稽首而後對</hi>
獻金玉<hi>曰致馬資於有司</hi>居山不以魚鼈為禮<hi>居澤不以豕鹿為禮</hi>天不<lb/>
生地不養<hi>君子不以為禮</hi>獻禽之未至<hi>言未至獻/禽之時也</hi>問物所由<hi>陶侃</hi>
<hi>事見上注</hi>西旅獻獒<hi>書/</hi>頴考叔有獻於莊公而諌之<hi>傳</hi>孔獻<lb/>
女伎<hi>齊國昭懿公主憲宗即位獻女伎帝曰太上皇不受獻朕何敢違還之</hi>饋獻精腆<hi>邱和</hi>
<hi>拜代州刺史煬帝北廵和饋獻精腆</hi>獻繒錦<hi>崔寜反代宗詔宰相杜鴻漸為劒南西川節度徃平其亂</hi>
<hi>㑹寜遣使至獻繒錦數萬辭卑甚約鴻漸貪其利遂入成都</hi>四方獻饋不及門<hi>劉瞻四方</hi>
<hi>獻饋不及門</hi>門無饋餉<hi>李/珏</hi>獨無所獻<hi>李峴呉王恪孫也𤣥宗幸温湯甸内巧供億以</hi>
<pb n="KR3k0008_WYG_035-22a"/>
<hi>媚上峴獨無所獻帝異之</hi>漢文罷獻<hi>詔還騄駬鑾輅徐驅焉用千里翟裘既焚筒布則毁文粹李徳</hi>
<hi>裕罷獻箴</hi>天子誕日諸道爭以侈麗奉獻<hi>不則為老子浮屠解禱事衮以謂漢</hi>
<hi>文帝還千里馬不用晉武帝焚雉頭裘宋髙祖碎琥珀枕是三主者非冇聦明大聖以致治安謹身率下而已</hi>
<hi>今諸道饋獻皆靡侈不急而節度使非能男耕而女織者類出于民是斂怨以媚上也請皆還之上嘉納常衮</hi>
<hi>傳</hi>幽燕使者<hi>幽燕通使者杜甫送路使君</hi>
　　　奉使<hi>十四</hi>
白衘君命而使　祗役勤王　臣能承命為信　死而<lb/>
成命<hi>臣之禄也</hi>下臣獲考　解揚成命<hi>死又/何求</hi>使乎使乎<hi>善之道也</hi>
<pb n="KR3k0008_WYG_035-22b"/>
指使<hi>六十曰耆指使</hi>時使　皇皇者華君遣使臣也送之以禮<lb/>
樂言逺而有光華也　皇皇者華<hi>于彼原隰詩</hi>四牡勞使臣<lb/>
之來也有功而見知則說矣　四牡騑騑<hi>周道逶遲</hi>怵惕奉<lb/>
公<hi>咨諏問政</hi>載馳載驅　使四方<hi>子曰使於四方不辱君命可謂士矣</hi>使適四<lb/>
方<hi>周官曰</hi>擇任而往奉爾君事<hi>敬無/廢命</hi>傳遽之臣<hi>以車馬給使也</hi>七<lb/>
十者適四方<hi>乗安車自稱曰老夫行役以婦人</hi>二星入蜀<hi>李郃占知之</hi>千里<lb/>
程<hi>漢舊儀奉璽書使者乗馳傳日夜千里為程也</hi>周官行人<hi>漢儀/使者</hi>不制以辭<hi>說苑</hi>
<hi>曰明君之使臣也任以事而不制以辭</hi>奉辭復命　朝受命而夕飲冰<lb/>
<pb n="KR3k0008_WYG_035-23a"/>
執圭<hi>禮大夫執圭而使者以申信</hi>張旌<hi>儀禮使者及境張旌謁門人謁告也</hi>軺車　驛<lb/>
騎　星駕<hi>皆使車也</hi>周禮逹八節使四方<hi>山國用虎節土國用人節澤國用龍</hi>
<hi>節皆以金飾之</hi>齊國莊子來聘<hi>自郊勞至於贈賄禮成而加之以敏敏審於事</hi>輕幣敬<lb/>
使<hi>傳子叔齊子為季武子介以㑹目是晉人輕魯幣而益敬其使齊子相季武子以禮故也</hi>承君命<lb/>
不忘敏<hi>叔向曰薳罷有後於楚宜哉承君命不忘敏</hi>任賢使能<hi>周禮云</hi>凡為使<lb/>
者<hi>已受命君言不宿於家急君使也</hi>肅肅宵征<hi>夙夜在/公詩</hi>豈不懐歸<hi>王事靡盬</hi>
遇疾<hi>公羊傳曰公子遂如齊至黄有疾而還大夫以君命出聞父母䘮徐行而不反况病乎注聞父母喪</hi>
<hi>不忍疾行君使人追之也</hi>又<hi>穀梁曰公子遂如齊至黄乃復乃者亡乎人之辭也注大夫受命而出雖死以</hi>
<pb n="KR3k0008_WYG_035-23b"/>
<hi>尸將命今遂以疾而還失禮違命故曰亡乎</hi>尸造于朝<hi>大夫聘未至而卒則既殯而造于朝介將</hi>
<hi>事也</hi>使者旁午<hi>旁午謂一縱一横也/盖使者縱横也漢書</hi>牛軒之使　鳯舉<hi>班固</hi>
君子于役　星言夙駕<hi>詩</hi>周禮夷使<hi>四夷之使</hi>有徴事奉使<lb/>
四方<hi>徴師役也</hi>使縱横之流蓋出行人之官<hi>受命不受辭不辱君命此其所</hi>
<hi>長也及邪人為之則尚諼而棄信也</hi>人事之患隂陽之患<hi>葉公諸梁使齊問孔子曰王使</hi>
<hi>諸梁甚重齊待使者甚敬事不成當有人事之患事成必有隂陽之患注云人患雖去喜懼戰于心固以結冰</hi>
<hi>炭於五藏矣吾㸑無欲清之人今吾朝受命而夕飲冰我其内熱乎</hi>宜重選<hi>温嶠字子真上疏曰選使</hi>
<hi>宜重不可減二千石見居三品</hi>請治行<hi>鄭莊事見/行旅門</hi>朝冐霧露<hi>晝被塵埃</hi>夏為<lb/>
<pb n="KR3k0008_WYG_035-24a"/>
大暑暴炙<hi>冬為風寒偃薄</hi>朝受命<hi>夕引/道</hi>蘇武丁年奉使<hi>皓首而歸</hi>
廢命弃事不忠<hi>廢命非敬</hi>弃君之命　子曰誦詩三百<hi>授之以政</hi>
<hi>不逹使於四方不能専對雖多亦奚以為</hi>樂祈以君命越疆而使<hi>宋致使而私飲酒不</hi>
<hi>敬二君不可不討乃執之晉執之也</hi>廢職<hi>弃/命</hi>臣節無失<hi>寜念解楊之忠</hi>君命不恭<lb/>
<hi>宜及樂祈之責</hi>既辱君命<hi>是速/爾尤</hi>後漢李郃<hi>為漢中戸曹吏時竇憲納妻郡國有禮事</hi>
<hi>錢郃諌太守憲危亡可勿與交通不聼遂自請行許之所在停留以觀變至扶風憲就國自殺友黨悉誅與交</hi>
<hi>通者免官唯漢中不預</hi>行人失辭　使而失命　召而不來<hi>是稱姧也</hi>
獻空籠<hi>齊使淳于髠獻鵠于楚出郭門飛其鵠揭空籠徃曰臣過上水不忍鵠之渴飲之遂飛去欲買</hi>
<pb n="KR3k0008_WYG_035-24b"/>
<hi>代之是欺吾王也云云楚王曰善哉得子言倍於鵠矣</hi>後漢鄭興<hi>奉使私買奴婢左遷蓮芍令</hi>
墯慢孔神情爽拔可使捕<hi>李義琛文成公主貢金遇盗於歧州主名不立太宗召羣</hi>
<hi>御史至日義琛曰是人神情爽抜可使推捕義琛徃數日獲賊帝喜為加七階</hi>子昻三事<hi>陳子昻對</hi>
<hi>三事一言九道出大使廵按天下申黜陟求人瘼臣謂計有未盡也且陛下發使必欲使百姓知天子夙夜憂</hi>
<hi>勤之也羣臣知考績而任之也姦暴不逞知將除之也則莫如擇仁可以恤孤明可以振滯剛不避彊禦智足</hi>
<hi>以照姦者然後為使故輶軒未動而天下翹然待之矣今使且未出道路之人皆已指笑欲望進賢下不肖豈</hi>
<hi>可得邪有遣使之名無遣使之實使愈出天下愈弊徒令百姓道路送往迎來不見其益也</hi>檄取庫<lb/>
錢<hi>蘇頲檢校益州大都督長史前司馬皇甫恂使蜀檄取庫錢市錦半臂琵琶捍撥玲瓏鞭頲不肯予因上</hi>
<pb n="KR3k0008_WYG_035-25a"/>
<hi>言遣使御命先取不急非陛下以山澤贍軍費意或謂頲公在逺回得忤上意頲曰不然明主不以私愛奪至</hi>
<hi>公吾可以逺近廢忠臣節邪</hi>處決平恕<hi>馬懐素以十道使黜陟江西處决平恕</hi>幽鎮宣<lb/>
諭<hi>温造為幽鎮宣諭使賜緋衣至范陽總櫜鞬迎造為開示禍福劉總懼矍然若兵在頸時劉總比年上書</hi>
<hi>請覲使問行期乃不報穆宗曰卿為我行諭意</hi>奉使稱㫖<hi>盧羣淮西呉少誠擅决司洧水溉田使者</hi>
<hi>止之不奉詔命羣臨詰少誠曰是於人有利羣曰臣道貴順恭恪所以為順也專命廢順雖利何有為陳古今</hi>
<hi>成敗事逆順禍福皆有効所以感動之少誠竦然奉使稱㫖</hi>宣布天子徳意<hi>李靖授嶺南撫</hi>
<hi>慰大使以嶺海陋逺乆不見徳非震威武示禮義則無以變風即率兵南廵所過問疾苦延見長老宣布天子</hi>
<hi>徳意逺近懽服</hi>寜朔大使<hi>竇静改夏州都督詔曰北方之務悉以相委以卿為寜朔大使朕無北顧</hi>
<pb n="KR3k0008_WYG_035-25b"/>
<hi>憂矣</hi>多振寃滯<hi>劉祥道詔廵察關/内道多振寃滯</hi>毬場宣詔<hi>崔從遷右丞王承宗請割</hi>
<hi>徳棣而遣子入侍也憲宗選堪使者以命從議者謂承宗狠譎非單使可屈次魏田𢎞正請以五百騎從辭之</hi>
<hi>惟童騎十數疾趍鎮集軍士毬場宣詔為陳逆順大節禍福之効音辭暢厲士感動承宗自失貌愈恭至泣下</hi>
<hi>即按二州户口符印上之</hi>動揺山岳震慴州縣<hi>韋思謙曰御史出使不能動揺山岳震慴</hi>
<hi>州縣為不任職</hi>復十道使<hi>張廷珪請復十道使廵視州縣帝然然納之因詔陸象先等分使十道</hi>
至震畏<hi>韋見素天寶五載為江西山南黔中嶺南道黜陟使繩糾吏治所至震畏</hi>單使弄頰<lb/>
<hi>李軌㑹安脩仁兄與貴本在長安自表詣涼州招軌帝曰軌據河西連吐谷渾突厥今興兵討擊尚為難單使</hi>
<hi>弄頰可下邪與貴曰軌盛彊誠然若曉以逆順禍福宜聽如慿固不受臣世涼州豪望多識其士民而脩仁為</hi>
<pb n="KR3k0008_WYG_035-26a"/>
<hi>軌信任典事樞者數十人若候隙圖之無不濟帝許之</hi>請　傳行天下<hi>宇文融自請馳傳行</hi>
<hi>天下事無巨細先上勸農使而後上臺省須其意乃行下融所過見髙年宣天子恩㫖百姓至有感涕者</hi>魏<lb/>
博宣慰<hi>孔巢父為魏博宣慰使巢父辨而才及見田悦與言君臣大義利害逆順開曉其衆是時恱久</hi>
<hi>不臣下皆厭亂雜然喜曰不圖今日還為王人酒中恱起自陳騎射工曰陛下見用何敵不摧巢父曰若爾不</hi>
<hi>蚤自歸乃一劇賊耳恱曰能為劇賊豈不能為功臣乎巢父曰國方多虞待子而息恱謝焉數日田緒殺恱遂</hi>
<hi>與大將刑曹俊等聽命巢父即以緒權知軍務紓其難</hi>勞問循慰<hi>奚陟貞元八年遷中書舍人於</hi>
<hi>是江南淮西皆大水詔陟勞問循慰所至人人便安</hi>使者趣戰<hi>哥舒翰帝趍翰出潼闗復陜洛從國</hi>
<hi>忠之言使者趣戰項背相望</hi>持節直入其軍<hi>李鄘徐州張建封卒兵亂囚監軍迫建封子愔</hi>
<pb n="KR3k0008_WYG_035-26b"/>
<hi>主軍務帝以鄘剛敢拜宣慰使持節直入其軍大會士喻以禍福出監軍獄中脫桎梏使復位衆不敢動愔即</hi>
<hi>上表謝罪稱留後鄘曰非詔命安得輒稱之削去乃受即還稱㫖遷郎中</hi>賜金紫持節<hi>袁滋韋臯</hi>
<hi>始招來西夷異牟尋内屬徳宗選郎吏可撫循者皆憚行至滋不辭帝嘉之擢祠部員外郎兼御史中丞賜金</hi>
<hi>紫持節往踰年還使有指</hi>願得天子一節<hi>柏耆王承宗以常山叛朝廷厭兵耆杖策詣淮西行</hi>
<hi>營謁裴度且言願得天子一節馳入鎮可掉舌下之度為言乃以左拾遺往既至以大誼動承宗至泣下乃請</hi>
<hi>獻二州以二子入質真擢耆左拾遺由是聲震一時</hi>敕使<hi>柳公綽奏比舘遞匱乏驛置多闕敕使衣緋紫</hi>
<hi>者所乗至三四十驛黄緑者不下十數</hi>有専對才<hi>于頔為吐蕃計/㑹使有専對才</hi>巡邊<hi>程异</hi>
<hi>同平章事明年西北軍政不治儀置巡邊使憲宗問孰可者乃自請行</hi>固辭<hi>元行冲出為岐州刺史兼</hi>
<pb n="KR3k0008_WYG_035-27a"/>
<hi>關内按察使自以書生非彈治才固辭</hi>分道賑贍<hi>劉憲父思立在髙宗時為名御史于時河南大</hi>
<hi>旱詔遣御史中丞崔謐等分道賑贍思立建言蠶務未畢而遣使撫廵所至不能無勞餞</hi>花鳥使<hi>吕向</hi>
<hi>帝遣使来擇天下姝好納之後宫號花鳥使向因奏美人賦以諷</hi>遂使乗驛視吾饑人<lb/>
<hi>杜牧作權審制</hi>慰撫流散宣導恩澤<hi>同/上</hi>行營宣慰<hi>元和中憲宗縁淮西乆未</hi>
<hi>成功遣尚書左丞許孟容行營宣慰令面詰責光顔重𦙍一月内平賊賛皇一品集</hi>布宣天子徳<lb/>
澤魏人歡服<hi>裴度元和六年以司封員外郎知制誥田洪正效魏博六州于朝憲宗遣度宣諭洪</hi>
<hi>正知度為帝髙選故郊迎趨跽受命且請徧至屬州布宣天子徳澤魏人由是歡服還拜中書舍人</hi>傳聲<lb/>
看驛使送節向河源<hi>杜甫東樓詩</hi>孱僮單騎<hi>張薦顔真卿為李希烈所拘遣</hi>
<pb n="KR3k0008_WYG_035-27b"/>
<hi>兄子峴及家僕奏事皆留内侍省不得出薦上疏曰去正月中奉使淮西期不先戒行無素備受命之出不宿</hi>
<hi>於家親黨不遑告别介副不及陳請孱僮單騎即日載馳</hi>出使者冠蓋相望<hi>李嶠上疏朝廷</hi>
<hi>萬機非無事而機事之動常在四方故出使者冠盖相望今已置使則外州之事悉得専之傳驛减矣請率十</hi>
<hi>州置一御史</hi>李素立<hi>見名字門</hi>
　　　専命<hi>十五</hi>
白卿非君命不越竟<hi>傳</hi>大夫出疆有可以安國家定社<lb/>
稷專之可也　不制以辭<hi>說苑曰明君之使人也任以事不制以辭</hi>專對<lb/>
茍叶盡忠之節<hi>難科專逹之辜</hi>違命折劵尚不論辜<hi>馮驩</hi>矯制發<lb/>
<pb n="KR3k0008_WYG_035-28a"/>
倉猶聞釋罪<hi>汲黯</hi>使者誠為擇利<hi>或人未可與權</hi>行人將欲敗謀<lb/>
<hi>難從膠柱</hi>鄧攸免官<hi>見/上</hi>遂事<hi>公羊公子結媵陳人之婦遂及齊侯宋公盟遂事也使者受命</hi>
<hi>不受辭</hi>馮奉世陳湯矯制<hi>見軍矯/制門</hi>汲黯發倉<hi>見不合施門</hi>徐偃<lb/>
鼓鑄<hi>博士徐偃行風俗矯制使膠東魯國鼓鑄鹽鐵還奏張湯劾至死偃以春秋之義有可以安國家定</hi>
<hi>社稷專之可也詔終軍問罪詰曰古者諸侯國異俗百里不通故有不受辭專可之冝今萬國為一天下同風</hi>
<hi>偃廵封域之中稱以出疆何也且鹽鐵在國家不足為利害而以安社稷為辭何也矯作威福以干名譽罪重</hi>
<hi>而所就小偃即死</hi>不至而反<hi>汲黯字長孺上使視東越相攻不至呉而反曰越人相攻不足辱天</hi>
<hi>子之使</hi>受賂<hi>范睢從須賈使齊齊王賜金須賈以告魏齊齊以睢告國隂事得金擊睢折脅拉齒</hi>又<lb/>
<pb n="KR3k0008_WYG_035-28b"/>
<hi>南越王賜陸賈櫜中装直千金</hi>又<hi>司馬相如使蜀/時受金失官</hi>作徒衣<hi>鍾離意子阿部送徒詣河</hi>
<hi>内時寒徒病不能行意移牒屬縣使作徒衣縣上狀意亦具聞帝善之</hi>施惠<hi>孟常使魏子収邑三萬不</hi>
<hi>致曰有賢者轉假與之矣後受施者自刎明孟常不反也</hi>雖有君命<hi>何其速也</hi>茍利國家<lb/>
<hi>專之可也</hi>示不敢專<hi>禮/</hi>義有隨時<hi>恭無專命</hi>士匄侵齊及榖聞齊<lb/>
侯卒乃還禮也<hi>嫌其不待君命為失禮故明言其禮也又善不伐䘮也傳</hi>孔矯詔<hi>則天</hi>
<hi>皇后武氏有上封事言嶺南流人謀反者大后遣攝右臺監察御史萬國俊就按得實即論决國俊至廣州盡</hi>
<hi>召流人矯詔賜自盡皆號哭不服</hi>臣道貴順<hi>盧/羣</hi>衘命北闕撫寧南方<hi>茍利</hi>
<hi>國家專之可也李陽冰上李大夫書</hi>
<pb n="KR3k0008_WYG_035-29a"/>
　　　採風謡<hi>十六</hi>
白奉兹星使<hi>採彼風謡</hi>後漢和帝<hi>分遣使者各至諸郡觀採其風謡</hi>勤宣帝<lb/>
命<hi>敷求人瘼</hi>使從俗<hi>從所/宜也</hi>風俗通曰<hi>周秦帝以嵗八月遣輶軒之使採異方言還奏</hi>
<hi>之藏於私室</hi>周適四方廵行風俗<hi>漢分八使觀採方言</hi>省問國風圖寫<lb/>
山川<hi>後溪李恂拜侍御史持節使幽州慰撫北狄所過皆圖畫山川屯田聚落百餘卷悉奏之</hi>漢遣<lb/>
八使廵行風俗<hi>皆選素有盛名周舉杜喬欒巴張綱等分天下刺使二千石有贓罪顯明者驛</hi>
<hi>馬上之墨綬已下使輒収舉號八俊</hi>舉賢<hi>史鄭安平操范睢亡匿奉使謁者王稽至魏安平詐為卒侍王</hi>
<hi>稽稽問曰魏有賢人可與俱西游者乎安平曰臣里中有張禄先生欲見君其人有仇不敢晝見乃夜見之稽</hi>
<pb n="KR3k0008_WYG_035-29b"/>
<hi>遂載入秦卒為秦相</hi>又<hi>暴勝之為直指使至勃海聞雋不疑賢遣使請不疑相見薦詣公車拜青州刺史</hi>
舉賢使<hi>漢武使博士循行天下舉獨行君子士有特招使者之任也注士有異行湏特招也</hi>觀風<lb/>
孔五術察風俗<hi>陸贄補渭南尉徳宗立遣黜陟使十一人行天下贄說使者請以五術察風俗</hi>
<hi>曰聽謡誦審其哀樂納市賈觀其好惡訊簿書考其争訟覽車服等其儉奢省作業察其趣舍</hi>遣御史<lb/>
察風俗<hi>則天光宅元年十二月戊子遣御史察風俗</hi>發輶軒<hi>文粹皮日休霍山賦序所至州</hi>
<hi>縣山川未嘗不求其風謡以訟其文幸上發輶軒使得採以聞</hi>或忿形謗讟或醜肆謳<lb/>
謡<hi>陸宣公奏議諸道貢珍遽私别庫試詢候舘之吏兼採道路之言果如所虞積憾已甚或忿形謗讟或醜</hi>
<hi>肆謳謡</hi>容其身到屬縣<hi>李嶠請率十州置一御史容其身到屬縣閭里督察姦訛采風俗然</hi>
<pb n="KR3k0008_WYG_035-30a"/>
<hi>後可課其成功</hi>
　　　按姦慝<hi>十七</hi>
白儆于有位　提舉國章<hi>糾逖王慝</hi>奉辭問罪　暴勝之持<lb/>
斧以懲姦<hi>漢武帝末盗賊羣起拜暴勝之為直指使者衣繡衣持斧逐捕盗賊</hi>張綱埋輪<lb/>
京師振悚<hi>張綱在八使廵行中年少官卑受命埋輪洛陽都亭曰豺狼當路安問狐狸遂劾奏梁冀</hi>
<hi>京師振恐</hi>范滂攬轡天下澄清<hi>滂請為詔使案察冀州滂登車攬轡慨然有澄清天下之</hi>
<hi>志後漢</hi>提振綱紀<hi>案察/姧宄</hi>晉王導使八部<hi>從事之部顧和君孝在數中還同時</hi>
<hi>見諸從事各言二千石得失和獨無言導問之和曰明公為政寜有漏網何縁有所察也</hi>孔智足以<lb/>
<pb n="KR3k0008_WYG_035-30b"/>
照姦<hi>陳子昻三事姦暴不逞知將除之也則莫若擇智足以照姦者然後以為使</hi>繩糾吏治<lb/>
<hi>韋見素天寶五年為江西山南黔中嶺南道黜陟使繩糾吏治</hi>
　　　殺使<hi>十八</hi>
白<hi>不廢命附</hi>樂祈不敬雖聞可討之辭<hi>宋樂祈聘晉未致君命而飲酒范獻子曰</hi>
<hi>不敬二君不可不討遂執之</hi>伯蠲無辜終貽非禮之誚<hi>晉伐鄭鄭人使伯蠲行成</hi>
<hi>晉人殺之非禮也古者兵交使在其間可也</hi>虐執使臣將以釁鼓<hi>楚伐呉使弟蹶由犒師楚</hi>
<hi>靈王執之將以釁鼔</hi>楚子使申舟聘于齊不假道于宋舟曰我則<lb/>
必死王曰殺汝我伐之見犀而行<hi>犀舟之子託其子而行示必死傳</hi>及<lb/>
<pb n="KR3k0008_WYG_035-31a"/>
宋華元殺之　不廢命晉使解揚如宋<hi>曰晉師悉起將至矣楚子執之</hi>
<hi>使反其言解揚許之乃見宋人遂致其君命楚子問之對曰云云遂赦之</hi>又<hi>魏閻温伯儉時馬超圍冀城急</hi>
<hi>州遣温宻出告救於夏侯淵為超所獲超使言於冀城云東方無救温偽許之乃將至城下曰淵軍三日至勉</hi>
<hi>之勉之遂殺之</hi>又<hi>劉整鄭為諸葛恪所/獲事與上閻温相類</hi>又<hi>後漢冦恂子翼擊髙峻峻遣軍師皇甫文</hi>
<hi>出謁辭禮不屈恂怒欲斬諸將以為不可恂不聽斬之峻即日降諸将問之恂曰文峻之腹心殺之則峻亡其</hi>
<hi>膽所以降耳諸將曰非所及也</hi>孔孔巢父<hi>李懐光據河中帝復令巢父宣慰罷其兵以太子太保授</hi>
<hi>之懐光素服待命巢父不止衆忿曰太尉無官矣方宣詔乃譟而合害巢父并殺中人啖守盈</hi>劉悟斬<lb/>
使者<hi>藩鎮劉悟李師道被討使將兵屯曹法一而信士卒樂為用悟徙營潭趙魏師壁阿井或言悟且亂</hi>
<pb n="KR3k0008_WYG_035-31b"/>
<hi>不如速去師道遣使兩軰來責戰宻語其副張暹使斬悟使者與暹屏語移時悟疑之暹以情告悟乃斬使者</hi>
李希烈害顔真卿<hi>希烈拘送真卿蔡州希烈弟希倩坐朱泚誅希烈因發怒使閹奴等害真</hi>
<hi>卿曰有詔真卿再拜奴曰宜賜卿死曰老臣無状罪當死然使人何日長安來奴曰大梁來罵曰乃逆賊耳遂</hi>
<hi>縊殺</hi>呉溆被害<hi>朱泚反溆齎詔見泚具道帝不疑而泚業僣逆留溆客省不遣卒被害</hi>縱使<lb/>
者戕之<hi>統葉䕶可汗明年射匱使使來以葛薩邦有世憾請殺之帝不許羣臣曰存一人失一國後且</hi>
<hi>為患秦王曰不然人來歸我我殺之不祥帝又不聽宴禁中酒酣至中書省縱使者戕之不宣也</hi>吾行<lb/>
必不免<hi>周世宗征淮李景懼遣王知郎求和又遣鍾謨稱臣不荅乃遣王崇質副孫晟奉表謨與晟皆</hi>
<hi>言景願割六州之城世宗已取滁揚諸州因留使者不遣初晟之奉使也語崇質曰吾行必不免及崇質還而</hi>
<pb n="KR3k0008_WYG_035-32a"/>
<hi>周兵數敗盡失所得諸州世宗召晟問江南事晟不對世宗怒㑹重進以景蠟書來多斥周過惡由是發怒曰</hi>
<hi>安得此指斥之言乎亟召収晟下獄及其從者二百餘人皆殺之晟臨死神色怡然</hi>
　　　遇讐<hi>十九</hi>
白子夏曰居昆弟之仇如之何子曰仕不與共國衘君<lb/>
命而使雖遇之不鬬<hi>禮</hi>以私害公非忠也<hi>傳</hi>奉辭成命<lb/>
<hi>必念解揚之忠</hi>損怨避仇<hi>宜寡趙/喜之怒</hi>虐我則讎<hi>誠謂一之已甚</hi>衘君之命<lb/>
<hi>且宜兩不相傷</hi>未復命於飲冰<hi>寜報仇/於劘刃</hi>皇華奉命<hi>白刃相讎</hi>魯使敬<lb/>
叔弔滕伯<hi>惠伯為介及郊懿伯之忌不入惠伯曰政也不可以叔父之私不將公事遂入注懿伯惠</hi>
<pb n="KR3k0008_WYG_035-32b"/>
<hi>伯叔父也忌怨也惠伯不以私害公故遂入</hi>捨則崇讎<hi>報為/廢命</hi>與夫失節<hi>寜其斷恩</hi>
居兄之仇<hi>避為不弟</hi>私讎不及公<hi>傳</hi>見讎不殺雖類寛身受<lb/>
命而行亦宜獲考<hi>傳不可以見讎而不殺又曰下臣獲考獲考謂事得成</hi>孔使者<lb/>
屢覘休璟<hi>唐休璟吐蕃來請和既宴使者屢覘休璟后問焉對曰洪原之戰是將軍多殺臣士卒其</hi>
<hi>勇無比今願識之后嗟異擢右武威金吾二衛大將軍</hi>
　　　使絶域<hi>二十</hi>
白蘇武<hi>漢使匈奴十九年不失節歸為典屬國</hi>傅介子以馬監求使大宛<lb/>
<hi>因詔責樓蘭龜兹遂帥吏斬之還封義陽侯</hi>張騫<hi>使外國窮河/源封博望侯</hi>請使絶域<hi>路温</hi>
<pb n="KR3k0008_WYG_035-33a"/>
<hi>舒請使絶域暴骨方外盡臣下節太僕杜延年問狀罷歸故官以言無可取</hi>請長纓以覊虜<lb/>
<hi>終軍請使拜諫議大夫使南越而云云</hi>定逺侯<hi>班超見/志節門</hi>陸賈<hi>使南越南越王尉佗内屬</hi>
<hi>賜賈櫜中装直千金</hi>使於四方<hi>不辱/君命</hi>丁年奉使白首而歸<hi>李陵與蘇武書</hi>
單車之使<hi>漢詔求才可使絶域</hi>落蕃田令<hi>因王事落蕃未還有親屬同居者其身分之地</hi>
<hi>六年乃追身還之曰隨便充給即身死王事者子孫雖未成丁亦不追戰場人篤疾亦不追咸聽終身也</hi>没<lb/>
蕃人還戸貫令<hi>没蕃得還及化外歸朝者所在州鎮給衣食具狀送省奏聞化外人於寛郷附</hi>
<hi>貫安置落蕃人依舊貫無舊貫任於近親附貫也</hi>出禮義之鄉入無知之俗<hi>李陵</hi>
<hi>書</hi>漢使王烏<hi>窺匈奴匈奴請漢使不去節不黯面不入穹廬烏習胡事乃去節黯面單于愛之遣</hi>
<pb n="KR3k0008_WYG_035-33b"/>
<hi>子入侍後使楊信不去節坐穹廬之外</hi>求還<hi>班超仲叔乆在絶域思土上疏願生入玉門關帝從之</hi>
千里有不歸之魂<hi>殊鄉有哀苦之事</hi>隨絶域之聘人<hi>領天隅之歸客</hi>孔<lb/>
入蕃㑹盟<hi>李揆為盧杞所惡用為入蕃㑹盟使揆辭老恐死道路不能逹明命帝惻然杞曰和戎者</hi>
<hi>當練朝廷事非揆不可異時年少揆者不敢辭至蕃酋長曰聞唐有第一人李揆公是否揆畏留因紿之曰彼</hi>
<hi>李揆安肯來耶</hi>董晉<hi>李涵持節送公主於回紇署晉判官回紇恃有功見使者倨因問嵗市馬而唐歸我</hi>
<hi>賄不足何也晉曰我非無馬而與爾為市為爾賜者不已多乎衆皆南面拜不敢有言</hi>食鐵石人<lb/>
<hi>和逢堯突厥嘿啜請尚公主逢堯以御史中丞報可嘿啜遣貴近頡利來曰詔送金鏤具鞍乃塗金非天子意</hi>
<hi>使者不可信雖得公主猶非實請罷和親欲馳去左右色動逢堯呼曰我大國使不受辭我可輙去乃牽持其</hi>
<pb n="KR3k0008_WYG_035-34a"/>
<hi>人謂曰漢法重女壻而送鞍具欲安且久不以金為貴可汗乃貪金而不貴信邪嘿啜聞曰漢使至吾國衆矣</hi>
<hi>斯食鐵石人不可易因備禮以見可汗為斂髪南面再拜</hi>諭罷可汗兵<hi>鄭元璹劉武周將宋金剛</hi>
<hi>與突厥處羅可汗掎角冦汾晉詔元璹諭罷可汗兵不聽乃進為武周援㑹暴疾其下意元璹寘毒囚之處羅</hi>
<hi>死頡利圍留帳中數年既許可汗婚元璹始得還帝勞曰卿不辱於虜可輩蘇武張騫矣</hi>突厥<hi>崔敦禮回</hi>
<hi>紇吐迷度為下所殺詔往綏定立其嗣而還敦禮通知四夷情偽其少慕蘇武為人故屢使突厥前後建明允</hi>
<hi>㑹事機</hi>諭天子威徳賛普順說<hi>韋倫徳宗嗣位選使絶域者擢倫太常少卿充和吐</hi>
<hi>蕃使倫至諭天子威徳賛普順說乃入獻還進太常卿</hi>使回鶻<hi>柳晟為將作監使回鶻奉冊立可汗</hi>
<hi>逆謂曰屬聞可汗無禮自大去信自彊夫禮信不能為何足奉中國乎可汗諸貴人愕然駭皆跪伏</hi>留不<lb/>
<pb n="KR3k0008_WYG_035-34b"/>
遣<hi>吕温與韋執誼厚因善王叔文再遷為左拾遺以侍御史副張薦使吐蕃㑹順宗立薦卒于虜虜以中國</hi>
<hi>有喪留温不遣時叔文秉權與游者皆貴顯温在絶域不得遷常自悲元和元年乃還而柳宗元等皆坐叔文</hi>
<hi>貶温獨免</hi>不辱命<hi>胡証太和公主降回鶻以檢校工部尚書為和親使次漠南虜人欲屈脅之且言使</hi>
<hi>者必易胡服又欲主便道疾驅者証固不從以唐官儀自將訖不辱命</hi>具陳虜情偽山川<lb/>
險易<hi>崔倫應二年以右庻子使吐蕃虜背約留二嵗執倫至涇州逼為書約城中降倫不從更囚邏娑城</hi>
<hi>閱六嵗終不屈乃還代宗見之為感動嗚咽即具陳虜情偽山川險易指畫帝前人服其詳</hi>天子使<lb/>
可當小國之君<hi>李義琰使髙麗其主據榻召見義琰不拜曰吾天子使可當小國之君柰何倨</hi>
<hi>見我主詞屈為加禮</hi>屈使者拜<hi>商侑使回鶻可汗驕甚盛陳兵甲欲臣使者侑不為屈己傳命虜責</hi>
<pb n="KR3k0008_WYG_035-35a"/>
<hi>其倨宣言欲留不遣衆色怖侑徐曰可汗唐壻欲坐屈使者拜乃可汗無禮非使臣倨也虜憚其言不敢逼</hi>
虜以金遺隂埋帳下<hi>杜暹以監察御史覆屯磧西㑹安西副都䕶郭虔瓘與西突厥可汗</hi>
<hi>阿史那獻鎮守使劉遐慶更相訟詔暹即按入突騎施帳䆒索左驗虜以金遺暹固辭左右曰公使絶域不可</hi>
<hi>失戎心乃受隂埋帳下已出境乃移文俾取之突厥大驚度磧追不及去</hi>為西征記<hi>韋洪機使西突</hi>
<hi>厥冊拜同俄設為可汗㑹石國叛道梗三年不得歸裂裾録所過諸國風俗物産西征記比還太宗問外國事</hi>
<hi>即上其書</hi>三使絶域<hi>張薦吐蕃賛普死為弔祭使占對詳辯三使絶域</hi>持節弔回紇<lb/>
<hi>蕭昕大厯中持節弔回紇回紇恃功廷譲昕曰乃中國亂非我無以平奈何市馬不時歸我直昕徐曰國家龕</hi>
<hi>定冦難功雖絲毫不遺賞况鄰國乎僕固懐恩我之叛臣爾與連禍又引吐蕃暴我郊甸天舍其哀吐蕃敗北</hi>
<pb n="KR3k0008_WYG_035-35b"/>
<hi>回紇悔懼叩顙乞和非天子恤舊功則隻輪不得出塞下孰為失信者回紇大慙回紇禮昕遣使者約和</hi>喻<lb/>
國威信<hi>婁師徳上元初為監察御史㑹吐蕃盗邊師徳奉使収敗亡於洮河因使吐蕃其首領論賛婆</hi>
<hi>等自赤嶺操牛酒迎勞師徳喻國威信開陳利害虜為畏恱</hi>兄弟優劣<hi>李義琰使髙麗不拜及義</hi>
<hi>琛再使亦坐召之義琛匍匐拜伏時人由是見兄弟優劣</hi>口伐<hi>鄭元璹口伐可汗</hi>有專對材<lb/>
<hi>犬戎請和上問能使絶域者君以竒表有專對材膺選劉禹錫吕温集序</hi>
　<lb/>
　<lb/>
　白孔六帖卷三十五<lb/>
</p>
<p>
</p>
  </div>
</body>
</text>
</TEI>
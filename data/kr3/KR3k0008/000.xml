<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白孔六帖</head>
    <p>
<pb n="KR3k0008_WYG_000-1a"/>
欽定四庫全書　　　　　子部十一<lb/>
　白孔六帖　　　　　　　類書類<lb/>
　　提要<lb/>
　　　　<hi>臣</hi>等謹案白孔六帖一百卷文獻通考載六<lb/>
　　　　帖三十卷唐白居易撰後六帖三十卷宋知<lb/>
　　　　撫州孔𫝊撰合兩書計之總為六十卷此本<lb/>
　　　　編兩書為一書不知何人之所合又作一百<lb/>
　　　　卷亦不知何人之所分考胡仔苕溪漁隠叢<lb/>
<pb n="KR3k0008_WYG_000-1b"/>
　　　　話稱六帖新書出於東魯兵燹之後南北隔<lb/>
　　　　絶其本不傳於江左使學者弗獲增益聞見<lb/>
　　　　則南渡之初尚無傳本王應麟玉海始稱孔<lb/>
　　　　𫝊亦有六帖今合為一書則併於南宋之末<lb/>
　　　　矣黄朝英靖康緗素雜記載白氏六帖有元<lb/>
　　　　祐五年博平王安世序此本佚之卷首所冠<lb/>
　　　　韓駒序則専為孔傳續書作者也楊億談苑<lb/>
　　　　曰白居易作六帖以陶家缾數十各題門目<lb/>
<pb n="KR3k0008_WYG_000-2a"/>
　　　　作七層架列齋中命諸生采集其事類投缾<lb/>
　　　　中倒取抄録成書故所記時代多無次序唐<lb/>
　　　　志稱其書為白氏經史事類六帖葢其别名<lb/>
　　　　程大昌演繁露稱唐開元中舉行科試之法<lb/>
　　　　帖經者以所習經掩其兩端中間惟開一行<lb/>
　　　　裁紙為帖凡帖三字視時增損可否不一或<lb/>
　　　　得四得五得六者為通六帖之名所由起取<lb/>
　　　　中帖多者名其書也然此書雜採成語故實<lb/>
<pb n="KR3k0008_WYG_000-2b"/>
　　　　備詞藻之用與進士帖經絶不相涉莫詳其<lb/>
　　　　取義之所在大昌所説殆亦以意附㑹歟其<lb/>
　　　　體例與北堂書鈔同而割裂餖飣又出其下<lb/>
　　　　資暇集摘其誤引朱博烏集事南部新書摘<lb/>
　　　　其誤引陶潛五桞事東臯雜録摘其誤引鳥<lb/>
　　　　鳴嚶嚶事學林就正摘其誤引毛寳放龜事<lb/>
　　　　然所徵引究皆唐以前書墜簡遺文往往而<lb/>
　　　　在要未為無裨考證也容齋隨筆又稱俗𫝊<lb/>
<pb n="KR3k0008_WYG_000-3a"/>
　　　　淺妄書如雲仙散録之外皆絶可笑孔𫝊續<lb/>
　　　　六帖悉載其中事自穢其書然復齋漫録<hi>案復</hi>
　　　　<hi>齋漫録今已佚此條見胡仔苕溪漁隠叢話所引</hi>稱東魯孔𫝊字聖<lb/>
　　　　𫝊先聖之裔而中丞道輔之孫也為人博學<lb/>
　　　　多聞取唐以來至於吾宋詩頌銘賛竒編奥<lb/>
　　　　録窮力討論纖介不遺撮其樞要區分彚聚<lb/>
　　　　有益於世者續唐白居易六帖謂之六帖新<lb/>
　　　　書韓子蒼為篇引以為孔侯之書如富家之<lb/>
<pb n="KR3k0008_WYG_000-3b"/>
　　　　儲材榱棟枅栱雲委山積匠者得之應手不<lb/>
　　　　窮其用豈小云云則宋人亦頗重其書矣玉<lb/>
　　　　海引中興書目稱居易採經𫝊百家之語摘<lb/>
　　　　其英華以類分門悉注所出卷帙名氏於其<lb/>
　　　　下晁公武讀書志則稱居易原本不載所出<lb/>
　　　　書曽祖父秘閣公為之注行於世其說不同<lb/>
　　　　然公武述其家事當必不誤且玉海又引中<lb/>
　　　　興書目稱白居易以天地事分門類為聲偶<lb/>
<pb n="KR3k0008_WYG_000-4a"/>
　　　　而不載所吐其說亦自相矛盾葢當代所行<lb/>
　　　　原有已註出處之本又有未註出處之本應<lb/>
　　　　麟各隨所見書之耳此本註頗簡畧亦不題<lb/>
　　　　註者姓名其即晁氏所註與否已不可復考<lb/>
　　　　今亦仍原本録之不更增題名氏焉居易始<lb/>
　　　　末具唐書本𫝊𫝊有東家雜記已著録乾隆<lb/>
　　　　四十五年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3k0008_WYG_000-4b"/>
　　　　　　　　總　校　官　<hi>臣</hi>　陸　費　墀<lb/>
<pb n="KR3k0008_WYG_000-5a"/>
白孔六帖原序<lb/>
唐白居易攟摭諸書事提其要區分彚聚有益於世或<lb/>
謂白公文采道徳自足以托不朽顧為此何歟古之君<lb/>
子學則與人共之未有獨善其身者也且其大者尚将<lb/>
發明以示後世况其細乎使學者不執業不佔畢而有<lb/>
博聞之益此仁人之心也由唐至吾宋㡬四百年故事<lb/>
畔散不屬東魯孔侯宣聖之裔中丞公之孫也數試藝<lb/>
于有司輙不售退為新書以倣白公之意方侯著書時<lb/>
<pb n="KR3k0008_WYG_000-5b"/>
士皆挾一經不治他技而侯獨奮不顧自詩頌銘賛竒<lb/>
編秘録窮探厯討纎芥不遺斯亦勤矣書成而當建炎<lb/>
紹興之際主上復古救弊士知博學孔侯之書如富家<lb/>
之儲材棟椽枅栱雲委山積匠者得之應手不窮功用<lb/>
豈小哉若夫貪多務得晦而不出幸人之不知以成己<lb/>
之名者此侯之所恥也余見侯臨川閱其書而善之侯<lb/>
之言曰古之學者必世其家吾惟宣聖之後而子思中<lb/>
庸雜於大戴氏禮及子髙子國始立訓𫝊闕然至今吾<lb/>
<pb n="KR3k0008_WYG_000-6a"/>
甚懼焉於是綴緝使無墜厥緒則侯之意非獨倣白公<lb/>
而已也故余樂為之序陵陽韓駒子蒼<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寶真齋法書贊卷五</head> <lb/>
    <p>
<pb n="KR3h0032_WYG_005-1a"/>
欽定四庫全書<lb/>
　寶真齋法書贊卷五<lb/>
　　　　　　　　　　　　　宋　岳珂　撰<lb/>
　唐名人真蹟<lb/>
　　歐陽詢陰符經帖<hi>楷書二十七行</hi>
經曰觀天之道執天之行盡矣故天有五賊見之者昌<lb/>
五賊在心施行于天宇宙在乎手萬化生乎身天性人<lb/>
也人心機也立天之道以定人也天發殺機移星易宿<lb/>
<pb n="KR3h0032_WYG_005-1b"/>
地發殺機龍蛇起陸人發殺機天地反覆天人合發萬<lb/>
變定基性有巧拙可以伏藏九竅之邪在乎三要可以<lb/>
動靜火生于木禍發必剋姧生于國時動必潰知之修<lb/>
練謂之聖人天生天殺道之理也天地萬物之盗也萬<lb/>
物人之盗也三盗既宜三才既安故曰食其時百骸理<lb/>
動其機萬化安人知其神之神而不知不神之所以神<lb/>
也日月有數大小有定聖功生焉神明出焉其盗機也<lb/>
天下莫不見莫能知也君子得之固窮小人得之輕命<lb/>
<pb n="KR3h0032_WYG_005-2a"/>
瞽者善聽聾者善視絶利一源用師十倍三反晝夜用<lb/>
師萬倍心生于物死于物機在目天之無恩而大恩生<lb/>
迅雷烈風莫不蠢然至樂性餘至靜則亷天之至私用<lb/>
之至公禽之制在氣生者死之根死者生之根恩生于<lb/>
害害生于恩愚人以天地文理聖我以時物文理哲自<lb/>
然之道静故天地萬物生天地之道浸故陰陽勝陰陽<lb/>
相推而變化順矣至靜之道律吕所不能契爰有竒器<lb/>
是生萬象八卦甲子神機鬼藏陰陽相勝之術昭昭乎<lb/>
<pb n="KR3h0032_WYG_005-2b"/>
進乎象矣<lb/>
黄帝陰符經貞觀十一年丁酉嵗九月□□日書與善<lb/>
奴<lb/>
上清大洞三景弟子内供奉道士張平叔題<hi>此題係隷書</hi>
　右唐太子率更令歐陽詢字信本陰符經真蹟一巻<lb/>
　楷莊而勁嚴而有法紙古以香態嶮而絶真歐筆也<lb/>
　書與善奴又與右軍寫樂毅論賜大令者同一體製<lb/>
　按率更之子曰通字通師官至内史號小歐陽亦以<lb/>
<pb n="KR3h0032_WYG_005-3a"/>
　能書稱淳化閣帖中有所授筆訣亦云付善奴即其<lb/>
　人也予壻陳天澤以寶慶乙酉五月見之中都知予<lb/>
　篤好傾行槖購之以遺予有小璽在卷後<lb/>
　贊曰内史書如率令善奴秀比官奴千古會稽楷則<lb/>
　于今重見陰符<lb/>
　　陳子昂無端帖<hi>草書六行</hi>
道既不行復不能知命樂天又不能深隱于山藪乃亦<lb/>
時出于人間自覺是無端之人况漸近無聞不免自惜<lb/>
<pb n="KR3h0032_WYG_005-3b"/>
如何<lb/>
　右唐武后朝右拾遺清邊道行軍總管府軍曹陳子<lb/>
　昂字伯玉無端帖真蹟一卷有小璽在卷端并米芾<lb/>
　審定真蹟半印一古半印四書無始末因筆陳志而<lb/>
　已得之與昭陵册文同時<lb/>
　贊曰麟臺正字垂拱臣手持鴻筆扶金輪喔咿自擬<lb/>
　教牝晨尚欲圭璧全其身筆精墨妙雖有神千載乃<lb/>
　作無端人以人廢言古所聞尚可展卷書吾紳<lb/>
<pb n="KR3h0032_WYG_005-4a"/>
　　裴行儉衛公帖<hi>草書四行</hi>
因檢文字見衛公論定襄用兵之勢歎服不能已行儉<lb/>
　右唐金牙總管幽州都督裴獻公行儉字守約衛公<lb/>
　帖真蹟一卷唐世名將公在甲乙選而以草隸名家<lb/>
　嘗自歎曰褚遂良非精筆佳墨未嘗輒書不擇筆墨<lb/>
　而妍捷者余與虞世南耳所撰選譜草字雜體至數<lb/>
　萬言後為武后詔武承嗣就第取去不復行于世此<lb/>
　帖葢追寫李衛公兵事也不特妍捷之態信其所言<lb/>
<pb n="KR3h0032_WYG_005-4b"/>
　而用兵節度心融神契葢與衛公同一軌轍高宗謂<lb/>
　文武兼備非公孰能當之張懐瓘書斷第公書法入<lb/>
　能品信不誣矣幅紙之藏千載如對書入紹興御府<lb/>
　拊髀之意寓焉嘉定戊辰嵗二月與懐素千文同得<lb/>
　之官鬻者<lb/>
　贊曰營陣部伍妙盡四十訣而不能忘情于前輩之<lb/>
　遺轍草字雜體多至數萬言而僅能傳信于後世之<lb/>
　一編古人用心豈徒自賢精思以求全隨所寓則然<lb/>
<pb n="KR3h0032_WYG_005-5a"/>
　使用心皆如是則字法之妍何患乎不如其言今世<lb/>
　之愚自謂兼善䕶前以矜名欲獨擅豈知公心靡恃<lb/>
　靡夸我藏此書以愧坎蛙<lb/>
　　崔融荷華帖<hi>草書十行内長者字平起</hi>
荷華想已殘處此過四夏到彼亦屢而獨不見其盛則<lb/>
是亦可訝豈亦有縁耶敝宇今嵗植得千葉者數盆亦<lb/>
便發花相繼不絶今已開□□□□頗有可觀恨不與<lb/>
□□□□□望雖不逺披對邈未可期伏紙可勝悵惘<lb/>
<pb n="KR3h0032_WYG_005-5b"/>
耶<lb/>
　右唐中書舍人崔融字安成荷華帖真蹟一卷筆勢<lb/>
　洞精紙素古雅鳯鶱騠驟寔為竒蹟融本文士筆法<lb/>
　不多見開元中張説常與韋堅論近世文章謂李嶠<lb/>
　薛稷宋之問與融之文如良金美玉無施不可固篤<lb/>
　論矣攷之此帖豈翰墨之妙其得于天者亦與之相<lb/>
　表裹耶寳章之序武成之觀積千古之見聞攷一時<lb/>
　之期屬固已知深于書矣印以小璽并古半印二不<lb/>
<pb n="KR3h0032_WYG_005-6a"/>
　可辨嘉定癸未嵗十二月得之嘉禾王希吕尚書家<lb/>
　贊曰六郎之風姿秀于清池初日之華㽔流景發暉<lb/>
　種玩之誰宜有美人兮掞胸中之竒筆下其似之<lb/>
　　賀知章事宜帖<hi>草書三行</hi>
以諸人不至今日自當得□事宜諸人何為不報也<lb/>
國老題<lb/>
　右唐秘書監贈禮部尚書賀知章字委真事宜帖真<lb/>
　蹟一卷鏡湖老監以能書名固已見于李白之詩竇<lb/>
<pb n="KR3h0032_WYG_005-6b"/>
　<graphic n="KR2116" url="https://raw.githubusercontent.com/kanripo/KR-Gaiji/master/images/KR2116.png" mimeType="image/png"/>之賦今觀其帖高逸豁逹乃爾精絶益信開元盛<lb/>
　時文館十八學士俱足以追貞觀之遺風歐褚清塵<lb/>
　尚可及也帖有小璽葢蘇耆家舊藏有國老題字開<lb/>
　禧乙丑嵗三月予在京口得之故簮紳家不欲名<lb/>
　贊曰讀騎馬之歌而知其人之曠逹觀換鵞之詩而<lb/>
　見其時之尊慕閲集賢之畫而識其像于後世拜千<lb/>
　秋之祠而想其高于前古稽山之雲方霽鏡湖之月<lb/>
　初吐一曲浩蕩千一呈露是不惟足以忘世間之塵<lb/>
<pb n="KR3h0032_WYG_005-7a"/>
　紛而亦可因以攷筆端之風度也<lb/>
　　顔真卿朝迴帖<hi>行書六行</hi>
不審所苦何如奉計已痊復真卿縁馬病朝迴已乏未<lb/>
遂馳謁謹勒參候不次真卿狀上李太保大夫公閣下<lb/>
　右唐太子太師贈司徒魯郡顔文忠公真卿字清臣<lb/>
　朝迴帖真蹟一卷文與秘閣帖相似而小大不同公<lb/>
　忠節貫穹壤筆法冠古今胷中所存凜凜不屈筆下<lb/>
　是以言言如生百世而下尚可拜而仰也帖本家藏<lb/>
<pb n="KR3h0032_WYG_005-7b"/>
　無得書嵗月<lb/>
　贊曰公之素守日烈霜嚴公之大節斗揭巖瞻筆勢<lb/>
　所存心畫可占八法具體匪柔匪銛庶彚流形如鶱<lb/>
　如潜坱圠是似端倪孰覘人以藝進公以徳兼凛其<lb/>
　高風氣壓萬籖公神在天公書在奩繫贊以藏震于<lb/>
　壬憸<lb/>
　　徐浩謝賜書帖<hi>楷書七行尾批一行</hi>
臣言伏奉詔書賜臣漢故南陽郡太平鄧恢素書一十<lb/>
<pb n="KR3h0032_WYG_005-8a"/>
五行竒跡逺至臣孤見寡聞所未遇臣當臨倣兾日進<lb/>
益不任欣戴謹奉表以聞臣誠惶誠恐頓首死罪<lb/>
惠于必省之<hi>案此五字即所謂尾批一行然文義不可解當有脱誤</hi>
昌朝觀于許昌郡齋癸巳五月<hi>楷書兩行</hi>
陳表自揚携此書并魯公帖來見過時在白沙溫陵明<lb/>
父<hi>行書三行温陵明父字元係分注</hi>
字圓熟而行筆工巧其人存心未可知也元祐三年十<lb/>
一月十四日熟中題<hi>楷書四行</hi>
<pb n="KR3h0032_WYG_005-8b"/>
明年寒食元章倦游閣觀<hi>行書兩行</hi>
晏元圭張彦通張敦叔同觀于禪居寺元符庚辰<hi>楷書一行</hi>
<hi>元符庚辰字元係分注</hi>
沈括存中觀于百花堆元祐五年季春十九日書<hi>行書兩行</hi>
元符二年八月二十四日髙郵道中觀濓溪周壽元翁<lb/>
<hi>小楷一行</hi>
阜嘗就觀己巳秋八月題<hi>楷書一行</hi>
崇寧壬午孟夏李秉文章君邃同觀于泗上通守公宇<lb/>
<pb n="KR3h0032_WYG_005-9a"/>
中獨秀峯前<hi>小楷兩行</hi>
　右唐中書舍人尚書右丞集賢學士副知院事國子<lb/>
　祭酒㑹稽郡公徐浩字季海謝書帖真蹟一卷有御<lb/>
　府印一古半印二本朝賈曾二相光元章沈存中諸<lb/>
　公皆書其後按史傳浩以八體名天寶至徳兩充訪<lb/>
　圖書使能精而見博固後世之所莫及而浩之祖九<lb/>
　隴縣尉師道父洺州刺史嶠之真行草皆名冠古今<lb/>
　無與為比源長流浚又非淺學得以易窺信帖傳至<lb/>
<pb n="KR3h0032_WYG_005-9b"/>
　今為可寶也嘉定庚辰嵗二月得之郿塢<lb/>
　贊曰南陽素書浩之所珍而本朝觀浩之書又皆以<lb/>
　為絶倫今視諸賢之跋凡十有三人嵗月幾何又不<lb/>
　能髣髴其清塵書意日新而迹日陳白首之攻庶幾<lb/>
　信今<lb/>
　　張長史春草三帖<hi>六行凡三本</hi>
春草青青千里餘邊城落日見離居情知海上三年别<lb/>
不寄雲間一雁書　旭書　隱之<lb/>
<pb n="KR3h0032_WYG_005-10a"/>
昇元□年十一月□日重題印<lb/>
文房檢㸃銀青光祿大夫兼監察御史臣陳遵鄴文房<lb/>
押司官銀青光祿大夫兼御史中丞臣楊徳綸文房副<lb/>
使銀青光禄大夫兼殿中侍御史臣周承望文房副使<lb/>
銀青光禄大夫兼御史中丞臣邵周崇英殿副使知崇<lb/>
英院兼文房官檢校工部尚書臣王紹顔<hi>又二帖同前</hi>
唐張顛春草詩<hi>一外籖古經紙上御書墨字一内籖青絹上御書金字</hi>
　右唐左率府長史張旭字伯髙春草詩三帖真蹟各<lb/>
<pb n="KR3h0032_WYG_005-10b"/>
　一卷其一得之中都本江南李氏故藏有建業文房<lb/>
　三印并古印二文房官職銜鴈行于左刻在御府帖<lb/>
　中其二得之京口鍾氏卷左亦有文房印識二古印<lb/>
　一并續卷後縫有小璽七其三得之忠訓郎苟夢玉<lb/>
　苟使䝉古還至雲中以香荈易得之祐陵金字宸奎<lb/>
　在焉首尾著政和宣和八璽亦有内府圖書璽予按<lb/>
　長史以草聖得名葢其天真爛漫妙入神品而非榘<lb/>
　矱步武者比前後所見大體如是然一詩三帖豈伯<lb/>
<pb n="KR3h0032_WYG_005-11a"/>
　髙平生于此篇毎切寄意正猶大令作洛神賦人間<lb/>
　合常有數本之比耶一以神雋稱一以法度著又何<lb/>
　其不同也最後一軸則類後人所模倣者睿思外庫<lb/>
　如儲宏輩固不可以賞鑒期所以例霑壁跗之寵殆<lb/>
　以此故雖然既列天鑒矣詎復可以淺識汰彼其嶄<lb/>
　然露頭角者亦自不可掩也因存鼎峙以俟知音<lb/>
　贊曰䕫作八音莖韺咸雲婁辨五色朱紫𤣥纁偉絶<lb/>
　藝之天成隨所施而冠羣既運斤而薦巧亦端委而<lb/>
<pb n="KR3h0032_WYG_005-11b"/>
　長身或有若而闕里或蔡邕而虎賁是其同者體而<lb/>
　不同者神藻繪既後素笙鏞無奪倫夫是之謂寳真<lb/>
　　張長史秋深帖<hi>十行帖首秋深至復字行書氣力字平起</hi>
秋深不審氣力復如何也藏弊何知可論河南送物人<lb/>
近來得京中消息承彼數年不熟憂懸不復可論不委<lb/>
諸小大如何為活計幾日有京中信使知之當數報委<lb/>
曲耳<lb/>
　右唐張伯髙秋深帖真蹟一卷按寳晉書史云真蹟<lb/>
<pb n="KR3h0032_WYG_005-12a"/>
　四帖在杭州陸氏大姓家舊有五帖第一秋深第二<lb/>
　前發第三汝官第四昨日第五承湏今所存四帖汝<lb/>
　官後有一古印文訛不可辨昨日承湏二帖小襞紙<lb/>
　也陸氏子素從闗景仁學闗因借摹三大帖余昔見<lb/>
　石本于闗中宋氏及官桂林闗杞為使者語及始知<lb/>
　石在闗氏又五年官潭闗把通判邵州以石本見寄<lb/>
　又三年官杭而闗景仁為錢塘令因陸氏子登第者<lb/>
　來謁與謝而閲之獨失秋深第一帖詰之顰蹙而言<lb/>
<pb n="KR3h0032_WYG_005-12b"/>
　嘉祐中為太守沈文通借閲拆留余遣工摹餘帖即<lb/>
　歸詰文通弟遫時為郡從事乃云在其姪延嗣處遂<lb/>
　得閲徐購得之即是書也慶元辛酉嵗八月有鄂州<lb/>
　姚氏嘗以西班仕孝宗朝乗軺按刑酷好帖字其家<lb/>
　不能保故余因試漕臺介僧徳荗得之有古縫印及<lb/>
　印迹可見者四并小璽在卷尾<lb/>
　贊曰煒五帖兮迨今信第一兮秋深彼伯髙兮書滛<lb/>
　人爭取兮千金攷步武兮可尋付纖穠兮何心嫓闗<lb/>
<pb n="KR3h0032_WYG_005-13a"/>
　沈兮鳴琴尚海岳兮知音<lb/>
　　懐素千文帖<hi>一百八十五行内稱鳴毁彩明給又蓻素要任陋十二字並楷注内彩字</hi>
　　<hi>又□草注</hi>
千字文　敕員外散騎侍郎周興嗣次韻<lb/>
天地𤣥黄<hi>至</hi>焉哉乎也<hi>文/全</hi>　國老題<hi>行書</hi>
　右唐僧懐素字藏真草書千文真蹟一卷予嘗得内<lb/>
　府舊帖此書在首卷中筆勁墨妙傳付甚真嘗動天<lb/>
　鑒襄陽米芾元章著寶章待訪録其間第三十五事<lb/>
<pb n="KR3h0032_WYG_005-13b"/>
　特載此書係絹本藏蘇液家有沈文通刻板本行于<lb/>
　世後入章丞相子厚家又見于書史液葢太簡參政<lb/>
　曾孫而耆國老之孫藏書精鑒為本朝第一今卷尾<lb/>
　有國老題字及有武功印十九半印四皆蘇氏遺蹟<lb/>
　又曾入山谷家後自御府賜貴臣有山谷與貴臣家<lb/>
　二印并一小璽在焉按朱長文續書斷素長沙人自<lb/>
　云嘗觀夏雲隨風變化頓有所悟遂至妙絶如壯士<lb/>
　拔劒神彩動人顔魯公嘗有書云昔張長史之作也<lb/>
<pb n="KR3h0032_WYG_005-14a"/>
　時人謂之張顛今懐素之為也僕寔謂之狂僧以狂<lb/>
　繼顛孰謂不可耶其定著入妙品今視信然又按羣<lb/>
　玉堂帖别有千文一卷亦稱素書與此敻異豈游戲<lb/>
　翰墨隨寓輒寫其所出不一耶王大令之洛神賦張<lb/>
　伯髙之春草詩筆塚用工之深殆不應出其下層見<lb/>
　疊出固應爾耳嘉定戊辰嵗二月予既多得官鬻帖<lb/>
　將歸有界南貨繒絲孫氏者射請囊帛得此書于故<lb/>
　衣袽中予以二萬錢取之雖絹素塵暗而神裁軒翥<lb/>
<pb n="KR3h0032_WYG_005-14b"/>
　如非烟卿雲輝煥九霄宿霧晨靄益助妍態真可寶<lb/>
　也<lb/>
　贊曰鵾鵬徙海龍蛇起陸思妙天隨神鍾鬼哭垂露<lb/>
　在手非烟眩目錦紱瓊機光我韞櫝<lb/>
　　懐素秋風帖<hi>十二行</hi>
此相遇極慰積心人情逼深江事來甫爾遂不果欵悉<lb/>
海<hi>案帖首及江字上下海字上下俱有闕文</hi>我有數行淚不落十餘年今日<lb/>
為君盡併灑秋風前<lb/>
<pb n="KR3h0032_WYG_005-15a"/>
　右唐僧懐素秋風帖真蹟一卷草法入聖精藝無敵<lb/>
　紙素亦蠧朽不可觸絶匪後人所能逕庭者著以御<lb/>
　府印慶元庚申十月予來建康得之士人張琨家後<lb/>
　二十四年卷軸經屢閲皆畟畟碎斷始以癸未嵗十<lb/>
　一月重裝于維揚因取而贊之<lb/>
　贊曰憭慄之秋騷人所悲彼僧何為乃寫以辭絶藝<lb/>
　出塵亦寄焉耳雲烟蒼茫在此幅紙<lb/>
　　懐素律公帖<hi>九行</hi>
<pb n="KR3h0032_WYG_005-15b"/>
貧道頻患腳氣異常憂悶也常服三黄湯諸風疾兼心<lb/>
中常如刀刺乃可處方數日服不然客舍非常之憂耳<lb/>
律公能枉步求貧道顛草斯乃好事也奉凂不盡垂悉<lb/>
沙門懐素白<lb/>
右懐素書律公帖臣米友仁鑒定真蹟恭跋<lb/>
　右唐僧懐素律公帖絹本真蹟一卷凡帖非有意于<lb/>
　傳也遇事而作合乎天真過是弗復可得矣兹帖也<lb/>
　以問疾為酬答託諸好事寓以縑素固非無意于傳<lb/>
<pb n="KR3h0032_WYG_005-16a"/>
　也天真之合雜草而行隨用無别則其所造非逢原<lb/>
　自得者疇克爾哉按寶晉書史安師文家懐素絹帖<lb/>
　三本此為第三元祐戊辰嵗安君㩗至留米家月餘<lb/>
　臨為乃還後有呂汲公大防已下題今歸章子厚即<lb/>
　此本也紹興間嘗入九禁遂命米友仁鑒定雖言其<lb/>
　真而不及寶晉篤好之詳豈不之攷耶吕跋不復見<lb/>
　矣小璽繫識于後又刻在御府帖中繼賜貴戚因遂<lb/>
　流傳人間淳熙丁酉得之中都先君手裝<lb/>
<pb n="KR3h0032_WYG_005-16b"/>
　贊曰噫懐素善草書雜真行世所無妙之臻理不殊<lb/>
　盍反觀同其初<lb/>
　　叚文昌秋氣帖<hi>草書六行</hi>
總不得書何為如此秋氣稍冷不知當如何也有華陽<lb/>
消息可報委曲十四日報<lb/>
　右唐御史大夫叚文昌字墨卿秋氣帖真蹟一卷按<lb/>
　唐世搢紳家以上逹下其制相承名之曰委曲葢今<lb/>
　之批示也迄于國初猶多用之史傳所書如髙駢輩<lb/>
<pb n="KR3h0032_WYG_005-17a"/>
　類不止一見此帖葢當時授其家隸者前有古印不<lb/>
　可辨小璽并一小印在卷首尾得之嵗嘉定庚午月<lb/>
　黄鍾日中澣售者江陰王氏<lb/>
　贊曰唐世士大夫委曲之逹下多矣而曰此獨存其<lb/>
　用情則通而真其下問則仁而温其字體之竒縱入<lb/>
　神猶在所未論也於虖辨分有倫待人以身風俗其<lb/>
　淳我思古人<lb/>
　　裴素明日帖<hi>草書八行</hi>
<pb n="KR3h0032_WYG_005-17b"/>
裴素制誥書寶厯元年楊嗣復相公下及第更不知聞<lb/>
是何薄情也明日為吾人請假一日具空繪袛望候捨<lb/>
却他事早見訪也更無人惟有崔十學士此走狀不宣<lb/>
素再拜二十一官郎中使君閣下二日<lb/>
　右唐知制誥裴素字□□明日帖真蹟一卷唐固多<lb/>
　竒蹟如素亦未以能稱而可見者如此亦足以知其<lb/>
　習俗之不凡也嘉定辛未嵗九月予因上澣過壽星<lb/>
　山與客訪古有僧録壽者逮事髙廟多蓄名帖購得<lb/>
<pb n="KR3h0032_WYG_005-18a"/>
　數紙以歸始末著五印按宰相世系表素系出東眷<lb/>
　冕之姪冔之子云<lb/>
　贊曰有王茂宏之筆勢予非取其麗從容而大肆巧<lb/>
　者以愧尚庶古意<lb/>
　　唐史惟則篆千文帖<hi>一百一十八行尾記一行帖首五行絹素斷裂有字不全</hi>
　　<hi>處内民淵基旦治幾機機字並□當是避唐諱云</hi>
果珍李柰<hi>至</hi>焉哉乎也<lb/>
河南府陽翟縣丞史惟則書<hi>八分書一行</hi>
<pb n="KR3h0032_WYG_005-18b"/>
　右唐殿中侍御史史惟則字□□篆千字文絹本真<lb/>
　蹟一卷上有九古印髣髴可識者曰清河徳異圖書<lb/>
　縫著内殿袐書等印六經賜李氏嘉㤗甲子十二月<lb/>
　李保大孝純餞予之官京口以為贐按惟則在法書<lb/>
　家以能篆名竇<graphic n="KR2116" url="https://raw.githubusercontent.com/kanripo/KR-Gaiji/master/images/KR2116.png" mimeType="image/png"/>述書賦有曰心復世業階乎籕篆<lb/>
　古今由中大小應變如因髙而瞩逺俯川陸而畢見<lb/>
　朱長文續書斷又稱其與韓擇木蔡有鄰李潮四人<lb/>
　皆能八分擇木為妙惟則亞之而有鴈印平沙魚躍<lb/>
<pb n="KR3h0032_WYG_005-19a"/>
　深淵之評今此書前以篆後以八分葢兼有之矣集<lb/>
　賢注記謂是開元時人嘗以二十年三月自吏部常<lb/>
　選入院待制仍校理述書賦續書斷又謂嘗為伊闕<lb/>
　尉後至殿中是帖結銜乃云河南府陽翟縣丞不著<lb/>
　嵗月其在入院之先後皆莫可攷然觀其書法竒妙<lb/>
　得雅趣所謂待制殆以善書備諮訪耶昔唐懐素草<lb/>
　聖自序藏蘇泌家亡其卷首一幅其文集賢校理舜<lb/>
　欽補之今在淳熙袐閣續帖中字態如出一手幾不<lb/>
<pb n="KR3h0032_WYG_005-19b"/>
　可辨今此帖亦不存前幅安得如滄浪之書者為我<lb/>
　成之斷珪瑕璧虹氣猶在顧亦可寶也已<lb/>
　贊曰籀學在唐陽冰一䕫彼秩八音各有工師斯帖<lb/>
　之竒體微而具何以譬之磬襄鼗武<lb/>
　<lb/>
　<lb/>
　<lb/>
　寶真齋法書贊卷五<lb/>
</p>
<p>
</p>
  </div>
</body>
</text>
</TEI>
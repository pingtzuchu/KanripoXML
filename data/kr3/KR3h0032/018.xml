<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寳真齋法書贊卷十八</head> <lb/>
    <p>
<pb n="KR3h0032_WYG_018-1a"/>
欽定四庫全書<lb/>
　寳真齋法書贊卷十八<lb/>
　　　　　　　　　　　　　宋　岳珂　撰<lb/>
　宋名人真蹟<lb/>
　　李伯時醉卧圖詩帖<hi>行書四行</hi>
有道難行不如醉有口難言不如睡先生醉卧在石間<lb/>
萬古無人知此意<lb/>
　右紹聖御史臺檢法官李公公麟字伯時醉卧圖詩<lb/>
<pb n="KR3h0032_WYG_018-1b"/>
　帖真蹟一卷圖陳于前葢神筆也有墨戯一印極大<lb/>
　又一印曰神品上上而下著藏書家一印焉寳慶乙<lb/>
　酉十月得之京口<lb/>
　贊曰猗龍眠本書仙工而妍畫亦然醉之趣醒不傳<lb/>
　題此詩比逃禪<lb/>
　　文周翰盛暑帖<hi>行書十行尾批一行</hi>
及啟前日承垂訪冗迫未遑再詣攀仰攀仰辱教欣承<lb/>
盛暑動止萬福以徃故相府莫酹不即奉謝至悚至悚<lb/>
<pb n="KR3h0032_WYG_018-2a"/>
給假指揮旦夕必下來日當為督之奉納次哲人云亡<lb/>
同深殄瘁之歎況出陶冶均増哀疚也朝夕奉見區區<lb/>
靣叙不宣及再拜居易少卿兄<lb/>
令妹起居朝夕歸拜見也<lb/>
　右紹聖集賢殿修撰文公及甫字周翰盛暑帖真蹟<lb/>
　一卷喬木世臣鼎鼐遺烈固已具是惜也其不稱也<lb/>
　帖中所述葢王文恭珪薨以元豐八載之五月時宣<lb/>
　仁御朝避魯王諱止稱及云<lb/>
<pb n="KR3h0032_WYG_018-2b"/>
　贊曰同文之獄諸賢非一族殄瘁之悲獨及于禹玉<lb/>
　豈一人之言自為之反覆傷哉利禄<lb/>
　　鄒忠公同安帖<hi>行書四行尾批一行</hi>
親家太夫人伏想萬福令弟以次奉侍同安浩上<lb/>
三妹不别啟老母致意家人同此<lb/>
　右建中靖國吏部侍郎鄒忠公浩上字志完同安帖<lb/>
　真蹟一卷嘉定甲申予攝維揚郡有公之孫自毗陵<lb/>
　來訟于府擕公綸告手澤來直于有司因是得據案<lb/>
<pb n="KR3h0032_WYG_018-3a"/>
　拭目字勁以端迹清而厲意公之心與筆法脗合是<lb/>
　歳十月有靳君雩者攜他帖數十售于京口皆予篋<lb/>
　中已具獨得公一紙以備其闕<lb/>
　贊曰公書法本于薛少保稷建中天子嘗以是御奎<lb/>
　畫矣公于初政實濡諫墨而迄不遇合以僨于䜛慝<lb/>
　徒使孽京輩得以投時好而襲其迹是抵掌可以肖<lb/>
　叔敖之貌而正心豈能得公權之筆此忠義之士所<lb/>
　憤薰蕕之雜糅而繼之以憤激也<lb/>
<pb n="KR3h0032_WYG_018-3b"/>
　　曽文昭時寒帖<hi>行數原闕</hi>
肇頓首再拜官使大觀文相公台坐時寒伏惟台候動<lb/>
止萬福久違門下向苦道里之逺無繇望見今兹相望<lb/>
數舎而官守拘制又未獲造前嚮徃下風不忘旦暮更<lb/>
祈順令頤養以副人望謹奉手啟不宣肇頓首再拜宫<lb/>
使大觀文相公台坐<lb/>
　右建中靖國翰林學士侍讀曽文昭公肇字子開時<lb/>
　寒帖真蹟一卷四曽名震天下然徳與位稱嶢然獨<lb/>
<pb n="KR3h0032_WYG_018-4a"/>
　全莫公若者是帖蓋當時與故相去位者相徃來意<lb/>
　其在為守時所以有官守拘制之語然公嘗歴陳穎<lb/>
　宋昇瀛徐滁泰海并揚定和岳凡十四部壤地既莫<lb/>
　可攷亦莫知其指誰也嘉定己巳歳十二月過雙鍾<lb/>
　得之公諸孫邑丞宋父<lb/>
　贊曰祖孫百年兄弟一世歸乎其全抑有公議遺墨<lb/>
　散軼得自名裔人其監兹豈必名位<lb/>
　　朱君敗乞舟榮翰寢餗三帖<hi>並行書第一帖十一行第二帖十行第三</hi>
<pb n="KR3h0032_WYG_018-4b"/>
　<hi>帖五行</hi>
紱悚息輒再叩覆誠出迫切不覺言之喋喋也所乞一<lb/>
舟若候歸船使司方行差撥竊慮稽緩恐不可待奈何<lb/>
前月提倉查公差一舟與蘇州持服楊承議夙見艤岸<lb/>
下楊君尚未終三祥聞至七八月間方服闋入京紱今<lb/>
所乘舟到得揚澗間足矣不議暫就查公輟那一徃郤<lb/>
即遣還可否紱于查公不甚熟無因而至又似徃圖然<lb/>
亦計迫遽爾凂聴殊自恧也紱悚息<lb/>
<pb n="KR3h0032_WYG_018-5a"/>
紱叩首拜覆紱比當上狀仰瀆嚴視滅裂僭易方懼獲<lb/>
譴迺蒙屈賜榮翰勤款累幅若侍誨座秪佩謙眷銘刻<lb/>
敢忘匆遽具書復不及悉仰惟寛度曲以情諒紱叩首<lb/>
拜覆<lb/>
紱再拜上得比日不審寢餗何如紱憂患餘生哀慕如<lb/>
昔日月之速旦暮即吉尚阻叙訴臨紙不勝殞咽之深<lb/>
紱再拜上覆<lb/>
　右建中靖國給事中朱公紱字君貺乞舟榮翰寢餗<lb/>
<pb n="KR3h0032_WYG_018-5b"/>
　三帖真蹟一卷黨論再起公首預名籍中雖以攀鱗<lb/>
　之舊猶不得貰也紹興之旌襃有以也哉帖亦先君<lb/>
　舊藏不識歳月<lb/>
　贊曰殿門之刻未毁于彗星彼朱諤者猶不願與公<lb/>
　同名孰知夫百年之餘忠邪之聲跡反頓異于沈升<lb/>
　植與分朋送什迭興殆不啻高岸之為谷深谷之為<lb/>
　陵然而利不與義羣勢不與理争帖藏予家覽者目<lb/>
　明所謂片牘幅楮藏之為榮亦何算乎𤨏瑣者之羞<lb/>
<pb n="KR3h0032_WYG_018-6a"/>
　為慕藺之稱也<lb/>
　　晁无咎金山詩帖<hi>行書七行</hi>
倍口中叔父發運右司口口山次韻高唱口中補之再<lb/>
拜<lb/>
　口身無用還山計可成煙霞異塵世江海口高情幸<lb/>
　阮咸集恐慙疏受聲清詩逢口口未覺負平生<lb/>
　右建中靖國太史禮部郎中晁公補之字无咎金山<lb/>
　詩帖真蹟一卷予在潤十年紫金之游屢矣覽唐人<lb/>
<pb n="KR3h0032_WYG_018-6b"/>
　之遺蹟以及于本朝雲濤月波豪思傑語慨然在目<lb/>
　口口公詩什獨未前知嘉定甲申六月口口淮海歸<lb/>
　小憩吞海而駛足適自口口所託訪求之士友以尺<lb/>
　函至口口數帖皆凡品帷有此詩東塗西口口淳秀<lb/>
　隱然有蘇門四君子口口語殆是自瑞錦窠出後所<lb/>
　作竄口口皆彷彿可攷云<lb/>
　贊曰我登吞海而帖適至事雖偶然不啻有意彼江<lb/>
　山者秀無古今邱壑市朝則二其必阿大中郎煌煌<lb/>
<pb n="KR3h0032_WYG_018-7a"/>
　虎節金閨卷懷亦既殊轍同此登覽而趣不同雲霄<lb/>
　並翔翬翟宴鴻矢詞胸襟浩蕩萬里比興所存二疏<lb/>
　是企清詩勝景何地無之不縶不維景則我隨征塵<lb/>
　障天我亦倦翼遺墨未渝微躬奚息南零之波上派<lb/>
　于湓詩其警予以論候門<lb/>
　　陳忠肅書簡帖<hi>七帖並行書第一第五帖各八行第二帖五行第三第四帖各四行</hi>
　　<hi>第六帖十二行第七帖十三行内第六第七帖尾批各二行</hi>
瓘啟渴聞誨益辱訪乃不獲見馳向可知春寒不審起<lb/>
<pb n="KR3h0032_WYG_018-7b"/>
居如何謹啟畧道下意餘遲靣盡不宣瓘再拜天成秘<lb/>
校賢友<lb/>
瓘辱問甚勤豈勝慰荷看經次修答草草幸悉令嗣洎<lb/>
令姪朝夕榜出可賀也瓘又上<lb/>
前日承訪及更得簡示併以為荷令嗣貢元安勝瓘再<lb/>
上<lb/>
羊毛筆果愈于彼否欲得一管試寫經也瓘上<lb/>
承老濟明書自可付毘陵還僕不必託少明也樂成屈<lb/>
<pb n="KR3h0032_WYG_018-8a"/>
顧正彦極見勤厚不敢使迎見必察此意適已令徃拜<lb/>
辱如見更煩道意瓘上<lb/>
承上晩幸見過蕭理等至得來書審侍奉進學安勝良<lb/>
慰逺懷方冦就擒閩中想亦寧靜十二郎要歸今遣里<lb/>
慶等取之兵冦之餘道路不能無梗令與老人熟議然<lb/>
後可動山陽去此不逺但得有水開閘便可離南康矣<lb/>
諸意與他書可以互見不更及閏月晦瓘啟<lb/>
十七妹太君　八一甥知與二兄講學不輟安居罕出<lb/>
<pb n="KR3h0032_WYG_018-8b"/>
積念必優想見永嘉黙喜<lb/>
得書嘉與諸甥安樂七四罷任亦是小事他前程逺大<lb/>
勿以此動念也知汝心懵或吐此是脾虚只服理中丸<lb/>
及厚朴湯之類勿服涼藥戒之戒之嫂嫂郤未成遷居<lb/>
相去既逺亦難為管勾彼中也八十一郎得書寫字謹<lb/>
楷讀書為人必長進也<lb/>
十九郎十二郎各謝姑姑問及汝婆安健<lb/>
　右建中靖國右司員外郎贈右諌議大夫了齋先生<lb/>
<pb n="KR3h0032_WYG_018-9a"/>
　陳忠肅公瓘字瑩中書簡帖七幅真蹟一卷嘉定丁<lb/>
　丑歳十月珂自大農丞假守喜興先生子孫蓋居是<lb/>
　拜暇日頗訪求藏帖以見尊賢尚徳之意而邦人知<lb/>
　寳敬絶無遺墨流落至己卯春蒙恩召還郎舎始得<lb/>
　數帖于市鬻家其餘則前後萃拾偶雜寘書簏歳月<lb/>
　已軼不復可追記<lb/>
　贊曰士有直躬夷險靡易事君以堯距詖如墨筆力<lb/>
　勁挺徳聲昭植不倚不流是謂心畫<lb/>
<pb n="KR3h0032_WYG_018-9b"/>
　　陳忠肅通鑑帖十五冊之一<hi>並行書今掇光武明帝二紀共九板凡二</hi>
　　<hi>十二行繫贊餘文多不録</hi>
昭陽協洽更始元年<lb/>
當避祭遵吾舍中兒犯法尚殺必之不私諸卿也<lb/>
拔邯戰斬王郎秀收郎文書得吏民與郎交闗謗毁者<lb/>
數千章秀不省㑹諸將燒之曰令反側子自安<lb/>
馮異謙退不伐<lb/>
耿弇請歸上谷益兵乃貳更始<lb/>
<pb n="KR3h0032_WYG_018-10a"/>
鄧禹薦恂守河内<lb/>
建武元年蜀郡公孫述即帝位號成帝<lb/>
蕭王即皇帝位于鄗南<lb/>
光武以卓茂為太傅封襃徳侯臣光曰宜其光復舊物<lb/>
享國久長蓋由知所先務而得其本原故也<lb/>
班彪馬援之徒歸隗囂<lb/>
馮勤典諸侯封事<hi>至</hi>郎不厭服<lb/>
始用孝亷為尚書郎<lb/>
<pb n="KR3h0032_WYG_018-10b"/>
鮑永謂馮衍曰昔高祖賞季布之罪誅丁固之功今遭<lb/>
明主亦何憂哉衍曰有挑其鄰人之妻者長者罵而少<lb/>
者報之<hi>至</hi>夫天道難知人道易守守道之臣何患死亡<lb/>
<hi>臣事更始不能令全誠慙以其衆幸富貴故悉罷之</hi>
宋𢎞責桓譚<hi>琴</hi>貴易交富易妻人情乎<lb/>
天下未定兩虎安得私鬬今日朕分之<hi>賈復冦恂</hi>
鄧禹自馮愔叛後威名稍損<hi>馮愔宗歆守栒邑争權相攻殺歆帝問愔所親信為</hi>
<hi>誰曰䕶軍黄防曰縛馮歆者必黄防也</hi>又乏糧食數戰不利歸附者日益<lb/>
<pb n="KR3h0032_WYG_018-11a"/>
離散赤眉延岑暴亂三輔郡縣大姓各擁兵衆禹不能<lb/>
制帝乃遣偏將軍馮異代禹討之車駕送至河南敕異<lb/>
曰三輔遭王莽更始之亂重以赤眉延岑之酷元元塗<lb/>
炭無所依訴將軍今奉辭討諸不軌營堡降者遣其渠<lb/>
率俾詣京師散其小民令就農桑壞其璧壘無使復聚<lb/>
征伐非必畧地屠城要在平定安集之耳諸將非不健<lb/>
鬬然好虜掠卿本能御吏士念自修敕無為縣郡所苦<lb/>
異頓首受命引而西所至布威信羣盜皆降臣光曰昔<lb/>
<pb n="KR3h0032_WYG_018-11b"/>
周人頌武王之詩曰敷時繹思我徂惟求定言王者之<lb/>
兵志在布陳威徳安民而已觀光武之所以取闗中者<lb/>
用此道也豈不美哉<lb/>
又詔召鄧禹還曰慎無與窮冦爭鋒赤眉無榖自當來<lb/>
降吾以飽待飢以逸待勞折箠笞之非諸將憂也無得<lb/>
復妄進兵建武三年璽書勞異曰始雖垂翅回谿終能<lb/>
奮翼澠池可謂失之東隅收之桑榆方論功賞以答大<lb/>
勲赤眉向宜陽忽遇大軍驚震乃遣劉恭乞降曰盆子<lb/>
<pb n="KR3h0032_WYG_018-12a"/>
將百萬衆降陛下何以待之曰待汝以不死耳祭遵擒<lb/>
張豐于琢郡<lb/>
隗囂使馬援親述還曰子陽井底蛙耳不如専意東方<lb/>
至洛陽帝岸幘坐迎笑曰至曰當今之世非但君擇臣<lb/>
臣亦擇君<hi>至</hi>帝王自有真也囂問何如高帝曰不如也<lb/>
高帝無可無不可今上好吏事動如節度又不喜飲酒<lb/>
囂意不懌曰如卿言反復勝耳<lb/>
蒼頭子密斬彭寵降祭遵帝封子密為不義侯權徳輿<lb/>
<pb n="KR3h0032_WYG_018-12b"/>
曰<hi>云云</hi>
囂不用彪言彪避地河西為融畫䇿使專意事漢授融<lb/>
涼州牧璽書至河西河西皆驚以為天子明見萬里之<lb/>
外<lb/>
耿弇平齊地<hi>張歩</hi>弇為將平郡四十六屠城三百未嘗挫<lb/>
折囂不用申屠剛言遊士長者稍稍去之王元説囂請<lb/>
以一丸泥東封函谷闗嶺南華風始于二守<hi>交阯錫光九真任延</hi>
太原周黨㑹稽嚴光至京師黨伏而不謁博士范升言<lb/>
<pb n="KR3h0032_WYG_018-13a"/>
私竊虚名夸上求高呉漢等拔朐斬董憲龎萌江淮山<lb/>
東悉平上曰且當置此兩子于度外耳<hi>囂述</hi>
詔田租三十税一如舊制<lb/>
七年述立囂為朔寧王<lb/>
三月晦日有食之詔上封事及上書不得言聖鄭興言<lb/>
多舉漁陽太守郭伋可大司空者<hi>至</hi>功臣用則人位繆<lb/>
矣<hi>至</hi>先時而合月行疾也君亢急則臣下促迫故月行<lb/>
疾江馮言宜令司𨽻督察三公<hi>司空掾陳元云云</hi>
<pb n="KR3h0032_WYG_018-13b"/>
上親征囂郭憲諫曰天下初定車駕未可逺征乃當車<lb/>
拔佩刀㫁車靷帝不從問馬拔援聚米<hi>至</hi>來歙班坐絶<lb/>
席在諸將之右<lb/>
潁川盜起京師騷動帝曰吾悔不用郭子横之言自上<lb/>
邽晨夜東馳賜岑彭等書曰兩城若下便將兵南擊蜀<lb/>
虜人苦不知足既平隴復望蜀每一發兵頭須為白謂<lb/>
執金吾冦恂曰潁川獨卿能平之耳從九卿復出以憂<lb/>
國可也<hi>至</hi>願復借寇君一年<hi>平/隴</hi>張歩欲入海<hi>齊王</hi>陳俊斬<lb/>
<pb n="KR3h0032_WYG_018-14a"/>
之<lb/>
帝每歎曰安得憂國奉公如祭征虜者乎衛尉銚期曰<lb/>
羣臣各懷慚懼帝乃止<lb/>
所在吏民不知有軍取士皆用儒術對酒設樂必雅歌<lb/>
投壼<lb/>
述遣刺客刺來歙歙召蓋延語<lb/>
王元降述曰豈有降天子哉<lb/>
述又使刺客詐為兦奴刺岑彭<lb/>
<pb n="KR3h0032_WYG_018-14b"/>
郭伋為并州牧過京師帝問以得失伋曰選補衆職當<lb/>
簡天下賢俊不宜専用南陽人<lb/>
建武十二年公孫述戰死延岑以城降呉漢放兵大掠<lb/>
帝怒譴漢又讓劉向<hi>至</hi>良失斬將弔民之義也<lb/>
任延曰善事上官不敢奉詔<lb/>
賞上東門侯郅憚貶東侯文王不敢盤于游田以萬民<lb/>
惟正之供今陛下逺獵山林夜以繼畫<lb/>
詔長沙王等皆降爵為侯朱祐言曰者人臣受封不加<lb/>
<pb n="KR3h0032_WYG_018-15a"/>
王爵皆保其福禄無誅譴者<lb/>
呉漢自蜀還至京師于是大饗増邑更封已歿者益封<lb/>
其子孫或更封支庶帝厭武事自蜀隴平後非警急未<lb/>
嘗復言軍旅太子問攻戰帝曰孔子不對非汝所及欲<lb/>
完功臣爵土不令以吏職為過遂罷左右將軍官耿弇<lb/>
等印綬皆列侯就第加位特進奉朝請朱祜等薦復宜<lb/>
為宰相帝方以吏事責三公故功臣並不用惟高密固<lb/>
始膠東三侯<hi>鄧禹李通賈復</hi>與公卿參議國家大事帝雖制御<lb/>
<pb n="KR3h0032_WYG_018-15b"/>
功臣而每能回容宥其小失韓歆及子嬰皆自殺死非<lb/>
其罪衆多不厭追賜錢榖以成禮葬臣光曰以光武之<lb/>
世而韓歆用直諫死豈不為仁明之累哉<lb/>
潁川𢎞農可問河南南陽不可問時東海公陽年十二<lb/>
在幄後<hi>改名莊</hi>
十六年交阯麊泠縣雒將女子徴側徴貳反<lb/>
十七年帝大笑曰吾治天下亦欲以柔道行之<lb/>
十九年馬援斬側貳<lb/>
<pb n="KR3h0032_WYG_018-16a"/>
桓榮授太子經榮每以禮讓相厭不以辭長勝人儒者<lb/>
莫之及<lb/>
董宣疆項令<hi>湖陽公主</hi>帝笑曰天子不與白衣同<lb/>
後南頓田租一歳父老前叩頭言願賜復十年帝曰天<lb/>
下重器常恐不任日復一日安敢逺期十歳乎吏民言<lb/>
陛下實惜之何言謙也帝大笑復増一歳<lb/>
諸將或失常度帝遣人觀大司馬何為曰方修戰攻之<lb/>
具帝歎曰呉公差强人意隱若一敵國矣<lb/>
<pb n="KR3h0032_WYG_018-16b"/>
馬援謂梁松竇固曰凡人富貴當使可復賤也<lb/>
劉昆長者之言<hi>江陵反風滅火𢎞農虎北渡河至偶然耳</hi>
西域思漢威徳咸樂内屬數遣使置質于漢願請都䕶<lb/>
聖上逺覽古今因時之宜辭而未許雖大禹之叙西戎<lb/>
周公之讓白雉太宗之郤走馬義兼之矣<lb/>
二十三年朱祜薨<hi>軍人樂放縱多怨之</hi>
二十四年馬援征武陵蠻矍鑠哉是翁<lb/>
二十五年常勝之家難與慮敵<hi>南單于稱臣臧宫欲得五千騎立功</hi>
<pb n="KR3h0032_WYG_018-17a"/>
我梁松父友也效龍伯高刻鵠不成尚類鶩效杜季良<lb/>
畫虎不成反類狗<hi>述敦厚周慎保遭父喪致客數郡</hi>
朱勃詣闕上書<lb/>
臧宫馬武曰如此匈奴之滅不過數年詔報曰有其有<lb/>
者安貪人有者殘貪殘之政雖成必敗自是諸將莫敢<lb/>
復言兵事者<lb/>
拜張佚為太子太傅桓榮為少傅佚正色曰為陰氏乎<lb/>
為天下乎<lb/>
<pb n="KR3h0032_WYG_018-17b"/>
三十年羣臣上言即位三十年宜封禪太山詔曰即位<lb/>
三十年百姓怨氣滿腹吾誰欺欺天乎<hi>至</hi>若郡縣逺遣<lb/>
吏上壽盛稱虚美必髠令屯田于是羣臣不敢復言<lb/>
中元元年拜第五倫㑹稽太守每讀詔書常歎息日此<lb/>
聖主也一見決矣<lb/>
羣臣奏言靈物仍降宜令太史撰集以傳來世帝不納<lb/>
常自謙無徳每郡國所上輒抑而不賞故史官罕得記<lb/>
焉起明堂靈臺辟雍宣圖讖于天下<hi>貶桓譚</hi>范蔚宗論曰<lb/>
<pb n="KR3h0032_WYG_018-18a"/>
桓譚以不善讖流亡鄭興以遜辭僅免賈逵能附㑹貴<lb/>
顯世主以此論學悲哉<lb/>
顯宗永平二年宗祀光武于明堂登靈臺望雲物臨辟<lb/>
雍初行大射禮十月又幸辟雍初行養老禮以李躬為<lb/>
三老桓榮為五更<lb/>
三年立貴人馬氏為望后<hi>援女</hi>
圖畫二十八將于南宫雲臺以鄧禹為首又益以王常<lb/>
李通竇融卓茂合三十二人馬援不與大起北宫時天<lb/>
<pb n="KR3h0032_WYG_018-18b"/>
旱鍾離意上疏<lb/>
永平四年欲校獵河内東平王蒼上書諫帝覽奏即還<lb/>
宫<lb/>
梁松下獄死鄭衆不染于辭<hi>興子也</hi>初上因松以縑帛請<lb/>
之辭曰儲君無外交之義不徃<lb/>
宋均為尚書令謂人曰國家喜文法亷吏以為足止姧<lb/>
也然文吏喜為欺謾而亷吏清在一已無益百姓均欲<lb/>
爭之時未可改久將自苦之乃可言耳<lb/>
<pb n="KR3h0032_WYG_018-19a"/>
自期門羽林之士皆令通孝經章句匈奴亦遣子入學<lb/>
丁鴻為侍中<lb/>
楚王英自殺<hi>寒即袁安</hi>
馬后曰諸子食數縣不已儉乎帝曰我子豈宜與先帝<lb/>
子等<lb/>
西域與漢絶六十五載至是復通班超曰不入虎穴安<lb/>
得虎子<hi>鄯善</hi>巫自來取騧馬<hi>于闐</hi>
北海敬王睦薨中大夫曰大王忠孝慈仁敬賢樂士敢<lb/>
<pb n="KR3h0032_WYG_018-19b"/>
不以實對曰子危我哉此乃孤幼時進趣之行也大夫<lb/>
具對以孤襲爵以來志意衰惰聲色是娯犬馬是好乃<lb/>
為相愛爾其智慮畏慎如此<lb/>
館陶宫主為子求郎不許賜錢千萬曰郎官上應列宿<lb/>
出宰百里苟非其人則民受其殃是以難之公車以反<lb/>
支日不受章奏帝聞而怪曰民廢農桑逺來詣闋而復<lb/>
拘以禁忌豈為政之意乎遂蠲其制尚書閻章尚遷以<lb/>
二妹為貴人竟不用是以吏得其人民樂其業逺近畏<lb/>
<pb n="KR3h0032_WYG_018-20a"/>
服户口滋殖<lb/>
章帝即位年十八<lb/>
　右陳忠肅公手編通鑑節要真蹟十有五冊先生親<lb/>
　接温國見聞之近日潛孔聖筆削之傳爰即成書聿<lb/>
　提綱目閲歳積日親繫其凡偉矣哉百代之宏規三<lb/>
　長之絶識也是書始更始元年迄于唐敬宗其間錯<lb/>
　雜尚匪全本嘉定乙亥七月珂在中都以錢三十萬<lb/>
　得之先生之孫某若夫先漢而上太和以次長編散<lb/>
<pb n="KR3h0032_WYG_018-20b"/>
　軼未得以覩其大全劔合龍歸期以他日<lb/>
　贊曰魯麟獲而編年之法廢歴二千歳有司馬氏硏<lb/>
　精覃思爰作通志而後鉛槧之士即所見之仁智擷<lb/>
　長取粹皆有以自託于世況乎先生道醇學備炯焉<lb/>
　其心不約而契則夫大篇焜煌流俗披靡貫穿馳騁<lb/>
　出類拔萃其所以壽斯文之脉而續聖人之意者又<lb/>
　豈可以淺近計哉彼陵藉者本無所至讀未終卷欠<lb/>
　伸思睡是蓋王子淵所謂荷旃被毳者難與道純緜<lb/>
<pb n="KR3h0032_WYG_018-21a"/>
　之麗密羮藜含糗者不足論太牢之滋味何啻如聖<lb/>
　門之未足與議者也<lb/>
　　許文定萬里帖<hi>行書十三行尾批兩行</hi>
將頓首比累奉書郵然值改藩不審一一道否比日冬<lb/>
凛伏惟開府已久即辰台候萬福日月易久徳清嫂嫂<lb/>
<hi>闕</hi>
<pb n="KR3h0032_WYG_018-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
竒頓首士憲吏部朝散<lb/>
<pb n="KR3h0032_WYG_018-22b"/>
之竒再啟辱書承比來所履清豫良慰良慰之竒近蒙<lb/>
恩有天府之除衰晩何以堪此已匄辭免矣餘需面究<lb/>
之竒頓首<lb/>
　右建中靖國樞密使蔣公之竒字頴叔錢塘天府二<lb/>
　帖真蹟一卷予徃來于常與諸蔣游蓋世家文獻㡬<lb/>
　二百年矣是帖以嘉定壬辰歳二月得之西湖羽士<lb/>
　劉元綱劉得之蔣之孫騰雲起予亦識之自以選詩<lb/>
　名亦雲仍之秀者<lb/>
<pb n="KR3h0032_WYG_018-23a"/>
　贊曰尺瑜寸瑕工所不棄如公平生抑有清議雖翰<lb/>
　墨之僅存亦世俗之共毖予獨區區于别白是亦或<lb/>
　出于有意昔鄒忠公以言得罪士皆縮頸以避去公<lb/>
　乃折簡以自麗由是而去蓋已無懟然則操觚刻槧<lb/>
　片言幅紙其知所以行已也必矣以字達識以識行<lb/>
　字舉一知二兹帖之所以可貴<lb/>
　　佛印清勝帖<hi>行書八行</hi>
了元信咨澄維那人來辱手翰喜法用清勝如在華藏<lb/>
<pb n="KR3h0032_WYG_018-23b"/>
甚終始周旋真行腳高士以贊佐為心也月初相見具<lb/>
此不宣了元信咨澄維那<lb/>
　右佛印師了元清勝帖真蹟一卷予在京口登紫金<lb/>
　山妙高臺見城翁與師遣像淵乎似道晬然其容意<lb/>
　其非偶從游者嘉定甲申十一月始得此帖于其徒<lb/>
　褾而藏之以附甄濟牽連得書之義<lb/>
　贊曰欲溯其洄先渉其流欲觀其人先眎其與游東<lb/>
　坡之名在昌黎武威之間而師之能亦文暢祕演之<lb/>
<pb n="KR3h0032_WYG_018-24a"/>
　儔徳必有鄰而人焉庾世于是可以察予之去留<lb/>
　　參寥新秋帖<hi>行書十五行</hi>
道潛頓首違濶滋久豈勝馳企邇來新秋氣凉緬維山<lb/>
中住持法體清勝不肖昨以患禍羈囚呉門而聞詢師<lb/>
逺來而老文亦未嘗揮金見助益認風義之督感激尤<lb/>
深不肖自至東魯日欲具書上問動止蓋道逺無行李<lb/>
住還之便故不能如願想高明有以諒之也未縁占對<lb/>
希以時重不宣道潛頓首再拜幾聖寺主老丈八月五<lb/>
<pb n="KR3h0032_WYG_018-24b"/>
日<lb/>
　右參寥子道潛新秋帖真蹟一卷眉山之門無虚士<lb/>
　頡頏張秦表裏元辨惟參寥為然㡬邑有西菩提寺<lb/>
　蓋師所居予屢過之是帖以慶元己未歳八月受之<lb/>
　僧惟月蓋師之的孫<lb/>
　贊曰帖中書督字法當為篤世間豈有不識字參寥<lb/>
　子耶應世以文特師之粗于此乎何拘維以觀其書<lb/>
　寳真齋法書贊卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寶真齋法書贊卷四</head> <lb/>
    <p>
<pb n="KR3h0032_WYG_004-1a"/>
欽定四庫全書<lb/>
　寶真齋法書贊卷四<lb/>
　　　　　　　　　　　　　宋　岳珂　撰<lb/>
　晉名人真蹟<lb/>
　　王獻之洛神賦帖<hi>小楷九行</hi>
嬉左倚采旄右蔭桂旗攘皓腕于神滸兮採湍瀨之𤣥<lb/>
芝余情悦其淑美兮心振蕩而不怡無良媒以接歡兮<lb/>
託微波以通辭願誠素之先逹兮解玉珮以要之嗟佳<lb/>
<pb n="KR3h0032_WYG_004-1b"/>
人之信修兮羌習禮而明詩抗瓊珶以和予兮指潜淵<lb/>
而為期執拳拳之欵實兮懼斯靈之我欺感交甫之棄<lb/>
言悵猶豫而狐疑収和顔以静志兮申禮防以自持于<lb/>
是洛靈感焉徙倚彷徨神光離合乍陰乍陽擢輕軀以<lb/>
鸐立若將飛而未翔踐椒塗之郁烈兮步蘅薄而流芳<lb/>
超長吟以慕逺兮<hi>案珂書體例毎帖皆有跋冇贊此帖無跋凝係脱去</hi>
　贊曰慶雲絢彩河漢縈之列星垂天日月明之先民<lb/>
　授能維聖成之英英後先疇其勝之有晉大令父而<lb/>
<pb n="KR3h0032_WYG_004-2a"/>
　兄之一門擅竒世共稱之小楷之傳抑更精之芝靈<lb/>
　葩竒杳莫名之賜書官奴既凖䋲之洛神出藍而復<lb/>
　青之閲幾何去劫火經之鬼神護持莫慿陵之煌煌<lb/>
　炎圖帝中興之嚴除清廂又南榮之翰權墨衡千古<lb/>
　程之神覽睿藻二難并之一真既藏大訓形之流秘<lb/>
　下方萬目驚之或軼而傳式經營之十閲嵗華迄克<lb/>
　膺之竭槖以醻尚或矜之恍然舊觀緘且縢之有煒<lb/>
　廟瑟天球鳴之鄙俚混淆敢曰聲之金籥玉箋謹毖<lb/>
<pb n="KR3h0032_WYG_004-2b"/>
　扄之咨爾子孫思拱承之<lb/>
　　王獻之蘇氏寶帖<hi>草書五行米䟦小楷十一行</hi>
十二月割玉不中秋不復不得想未復還慟理為即甚<lb/>
省如何然勝人何慶等大軍<lb/>
右蘇氏寶帖故連右軍快雪時晴帖元豐甲子獲于子<lb/>
美子志東探𤣥子國老也印二分在快雪帖合縫四角<lb/>
亦有褚氏印崇寧元年五月十五日易跋時甘露下吾<lb/>
家寶晉齋碧梧甘本<lb/>
<pb n="KR3h0032_WYG_004-3a"/>
猗太宰秀當代靈襟疎冲韻邁一筆落兩行帶雲龍廷<lb/>
走百怪驚電掣㫁兕快盤偃蹇意無在藐百川會北海<lb/>
人那知冠千載襄陽米芾審定真跡手裝秘玩時以芾<lb/>
字行適一䋲<lb/>
米元章示及二王寶墨世所罕見與予家藏十四帖筆<lb/>
跡深相類也嘆服嘆服元祐丁夘孟秋二十二日李瑋<lb/>
題<hi>楷書五行</hi>
　右蘇氏所寶王獻之十二月帖真蹟一卷寶晉米芾<lb/>
<pb n="KR3h0032_WYG_004-3b"/>
　以贊識其後副車李瑋跋具焉所謂二王者葢與右<lb/>
　軍快雪時晴帖同此書也晉代遺帖今存無幾大令<lb/>
　襲芳名父得法自心書品人神天真造妙為法書家<lb/>
　傳付之祖筆竒墨古不可殫述按寶晉書史有曰余<lb/>
　家最上品書畫用姓名字印審定真跡印神品字印<lb/>
　平生真賞印米芾秘篋印寶晉書印米姓翰墨之印<lb/>
　鑑定法書之印米姓秘玩之印玉印六枚辛夘米芾<lb/>
　米芾之印米芾氏印米芾印米芾元章印米芾氏以<lb/>
<pb n="KR3h0032_WYG_004-4a"/>
　上六枚白字有此印者皆絶品玉印惟著于書帖其<lb/>
　他用米姓清玩之印皆次品也無下品者今此帖凡<lb/>
　著二十一印凡所載印文大概畢具又印以承平禮<lb/>
　部名表之印葢方在瑞錦窠因以官識帖首有古半<lb/>
　印七唐褚河南家褚氏印在焉末有兩古印又半印<lb/>
　二下題君倩字印文不能别白隱約國老二字可見<lb/>
　芾謂之蘇氏寶帖葢出太簡參政家耆之故藏也方<lb/>
　芾無恙嘗刻寶晉齋帖于無為此帖葢首出又有河<lb/>
<pb n="KR3h0032_WYG_004-4b"/>
　南書標題小紙今不存其後轉入中都貴游家珂嘉<lb/>
　定庚午歲叨官故府已聞此帖名嘗宛轉得拭目繼<lb/>
　聞貴游死其子舉書畫以售人又流落他處冥搜厯<lb/>
　嵗託士友以十數僅而得之葢癸未八月暌初見時<lb/>
　已十四年矣帖三十二字以世系先後故繫于晉三<lb/>
　帖之次<lb/>
　贊曰世未始無帖有眼如月真贗以别帖不可無傳<lb/>
　有筆如椽舂容大篇猗歟寶晉萬古一瞬厥鑑以心<lb/>
<pb n="KR3h0032_WYG_004-5a"/>
　嬙嫫奚遁晉帖之存今幾何人有右軍之跡以竝其<lb/>
　秀有太簡之識以揚其芬竒氣干霄丹霞紫雲宜乎<lb/>
　南宮之仙下睨海嶽發金章寶篆之信振玉佩瓊琚<lb/>
　之作葢不如是則不足以表㤗山之䋲檢而合洞庭<lb/>
　之拊摶也<lb/>
　　王操之舊京帖<hi>行書四行</hi>
十月十七日州民王操之頓首頓首舊京先墓毁動聞<lb/>
問傷惻痛不可言未得陳慰白牋不備操之再拜<lb/>
<pb n="KR3h0032_WYG_004-5b"/>
天成二年三川搜訪圖書使尚書都官郎中庾傳美西<lb/>
川訪到<lb/>
　右晉王操之舊京帖真蹟一卷思陵臨本即此帖也<lb/>
　按右軍諸子操之次長筆法之妙放當與大令相似<lb/>
　而慰問帖率多以操之名傳淳化秘閣帖比比皆是<lb/>
　此帖舊藏天上嘗見之帖石刻中禁後經賜奉寧節<lb/>
　度李孝友奉寧祖雍王道嘗起先王麾下故羣從入<lb/>
　都其家率致問因得見之慶元己未歲六月燕酌席<lb/>
<pb n="KR3h0032_WYG_004-6a"/>
　間舉以見昇卷末有後唐天成訪搜故迹并著前朝<lb/>
　印藏書家印識及半印通十有五筆法大與淳熙閣<lb/>
　帖第一卷所載門左帖相類白牋等字風骨如出一<lb/>
　手信家學之有傳也自癸亥定和八陵不祀主議者<lb/>
　畫伊嵩而棄之高皇每晨夕北望未始不流涕也辛<lb/>
　巳哀痛之詔首以坏土之悲告天下於虖人誰無君<lb/>
　彼州民者事郡將尚如是曾謂䇿名委質迺有愧于<lb/>
　斯耶考心蔽罪固已上通于天矣<lb/>
<pb n="KR3h0032_WYG_004-6b"/>
　贊曰永嘉戎馬摇乾坤渡江一馬黄屋奔中原文獻<lb/>
　無復存僅有筆陣興王門猗歟大令趾右軍幾年埓<lb/>
　美名金昆片紙斷爛如瑤琨鸞蛟蛇蚓置勿論為問<lb/>
　此帖當何人豺狼父子蟻君臣綱常肇自清濁分孰<lb/>
　能自植無君恩是時咸洛塵霾昏阡原變徙陵谷翻<lb/>
　家人丘隴何足言痛裂乃爾摧心肝義熙九土封函<lb/>
　闗遺氓遮道挽息真矢口止誦公家墳人心大義端<lb/>
　不泯誰其主議畫淮濆伊瀍王氣空膏屯悠悠千載<lb/>
<pb n="KR3h0032_WYG_004-7a"/>
　有此臣委質無乃慚州民感嘆遺墨氣涌山我欲請<lb/>
　劒同朱雲収亭楸檟方成阡大呼為呌天九閽<lb/>
　　王洽永嘉帖<hi>草書七行後兩行半紙糜爛字不可辨</hi>
永嘉路逺難遂歸計國士旦晚得至<lb/>
　右晉領軍中書令王洽字敬和永嘉帖真蹟一卷按<lb/>
　晉史洽葢始興文獻公導之子典午復興導為宗臣<lb/>
　洽親承過庭之傳門地人物風流典型為晉世第一<lb/>
　是時書法高古王謝子弟無不以書名家而王門為<lb/>
<pb n="KR3h0032_WYG_004-7b"/>
　最盛葢中原氣脉之近卓然自為一𣲖扶摇峻極如<lb/>
　洽所書又為渡江第一晉之去今乆矣世之先後何<lb/>
　止數千嵗翰墨流傳豈復多存于人間此書紙素斷<lb/>
　朽幾不可觸而神氣嚴慗體勢具在若親見佩玉珥<lb/>
　貂之風度古雅瓌特又為今代第一右軍嘗謂弟書<lb/>
　不減于吾信不誣也庾肩吾書品列之中下李嗣真<lb/>
　後品升之上下張懐瓘書詁著之第二又以入妙品<lb/>
　古今之議咸推宗馬珂閲書半生既真且逸莫此軸<lb/>
<pb n="KR3h0032_WYG_004-8a"/>
　若者嘉定戊辰嵗二月得之中都官鬻者凡十七年<lb/>
　不敢議裝褫甲申三月在維揚且受代躬命工指授<lb/>
　汎治一室覆托潔蠲為蠟池以導水浸熨累旬始就<lb/>
　祓飾而蟫怠悠颺已覺加損葢自是不復可容手矣<lb/>
　紙首有古印二不可識尾著小璽實在御府亦為第<lb/>
　一帖繫之以詩次于寶帖之後以侈存古之盛焉<lb/>
　贊曰瑞牛出谷既秉金籙短轅逐犢池鳯是續棲梧<lb/>
　食竹葩竒韻馥在此寶軸手不可觸神觀立玉宛若<lb/>
<pb n="KR3h0032_WYG_004-8b"/>
　在目恍其展讀烏衣之曲<lb/>
　梁陳名人真蹟<lb/>
　　梁阮研宰相帖<hi>草書五行</hi>
為異事計此事自當徹宰相汝宜秘之惟可輕心處粗<lb/>
言之耳吾初來本欲乞暫還拜掃除詹事意令侍臨還<lb/>
今直被代否不知當時<lb/>
　右梁交州刺史阮研字文機宰相帖真蹟一卷舊嘗<lb/>
　入承平中興御府有宣和半印紹興全印在焉卷首<lb/>
<pb n="KR3h0032_WYG_004-9a"/>
　標小帖著姓名并古半印七不可辨按淳化秘閣帖<lb/>
　研有書跡在羊諮蕭確之間庾肩吾嘗評其書在上<lb/>
　之下李嗣真書品則以為在中之上竇泉述書賦有<lb/>
　軟媚横流姿容美好之襃袁昂論法有貴胄失次不<lb/>
　能排突英賢之議取予雖不同要是以書名家者今<lb/>
　觀字法與帖大類益足以驗其真嘉定辛巳八月得<lb/>
　之建康檜家<lb/>
　贊曰巨濟取帖斷于李唐而予何人波及于梁然而<lb/>
<pb n="KR3h0032_WYG_004-9b"/>
　攷硬黄之流别辨緗素之古香並之以淳化秘閣之<lb/>
　蹟印之以紹興御府之章於戲斯文不忝厥藏<lb/>
　　梁羊諮期聚帖<hi>草書三行</hi>
羊諮期聚帖<hi>御書題籖</hi>
期聚欵聚同嵗功翔言囊昔絶因厯三私仰　懐充<lb/>
　右梁羊諮期聚帖真蹟一卷宸翰題其首開元小璽<lb/>
　永存珍祕印具焉噫唐以前法書印識之可證者惟<lb/>
　開元與貞觀在遂良則有審定在王涯則曰永存太<lb/>
<pb n="KR3h0032_WYG_004-10a"/>
　平則有三藐母䭾范陽則有審定游藝或著龜益竇<lb/>
　泉之號或分陶安東海之名知章以劒閣稱金繹以<lb/>
　彭城别懐瓘載永寶之字周顗紀東翰之書貴襲亭<lb/>
　侯類分翰□概其所見大畧可觀偉矣哉此帖既上<lb/>
　于帝宸復登于相第隱然遺蹟二媺並得繼入紹興<lb/>
　復標清賞彼辨才答蕭翼以付受之緒寶晉對林希<lb/>
　以上下之標方古以今夫豈多遜帖出檜家得以嘉<lb/>
　定庚辰三月<lb/>
<pb n="KR3h0032_WYG_004-10b"/>
　贊曰色秀而古湛然銀何之垂露瞭其非近世之楮<lb/>
　態婉而新瑩然玉壼之無塵䆒其似六朝之人迹澹<lb/>
　于屢褾隱其印識之可攷維唐世之寶帖出于尚方<lb/>
　冠之題壘之一行維雲漢之章厯數百年之乆詒彼<lb/>
　遺醜莫之能守予得而售或指而歎曰是為開元之<lb/>
　秘儲固非王涯之所當有<lb/>
　　陳僧智永歸田賦帖<hi>四十二行真草間列</hi>
歸田賦　張平子<lb/>
<pb n="KR3h0032_WYG_004-11a"/>
遊都邑以永乆無明略以佐時徒臨川以羨魚俟河清<lb/>
乎未期感蔡子之慷慨從唐生而決疑諒天道之微昧<lb/>
追漁父而同嬉超埃塵而遐逝與世事乎長辭于是仲<lb/>
春令月時和氣清江隰鬱茂百草滋榮王睢鼓翼商鶊<lb/>
哀鳴交頸頡頏闗闗嚶嚶于焉逍遙聊以娛情爾乃龍<lb/>
吟方澤虎嘯山丘仰飛纖繳俯釣長流觸矢而斃貪餌<lb/>
吞鈎落雲間之逸禽懸沈淵之鯊鰡于時曜靈俄景繼<lb/>
以望舒極盤遊之至樂雖日夕而忘劬感老氏之遺誡<lb/>
<pb n="KR3h0032_WYG_004-11b"/>
乃迴駕乎蓬廬彈五絃之妙指詠周孔之圖書揮翰墨<lb/>
以奮藻陳三皇之軌模苟縱心于域外焉知榮辱之所<lb/>
如<lb/>
　右陳僧智永真草歸田賦真蹟一卷按張懐瓘書斷<lb/>
　永書在妙品中真如佩玉瑞委之立朝草如繋壤謳<lb/>
　歌之樂聖體雖不同其致則一書故藏襄陽魏㤗家<lb/>
　有故南昌人裝題曰虞世南有古跋曰開成五年白<lb/>
　馬寺臨一過潭記今不存葢即是書也源委存于米<lb/>
<pb n="KR3h0032_WYG_004-12a"/>
　芾書史中興而後書入九禁憲聖慈烈皇后嘗以暇<lb/>
　日躬御翰墨臨摹今在秘省羣玉堂帖第一卷中體<lb/>
　製奪真故無少異璽刻表于思陵之錄縫有蘇太簡<lb/>
　家國老印四代相印武功圖書審定真跡印并半印<lb/>
　凡十三又出于淳化所賜信而可稽九代流傳兩朝<lb/>
　著定聖鑒賢紀餘無述焉嘉定乙亥十月得之吳韜<lb/>
　仲綱<lb/>
　贊曰平子作賦六一著錄前乎一千年既傳于草堂<lb/>
<pb n="KR3h0032_WYG_004-12b"/>
　之手後乎四百載仍託以稗官之目衡製永述修題<lb/>
　珂續<lb/>
　<lb/>
　<lb/>
　<lb/>
　<lb/>
　<lb/>
　寶真齋法書贊卷四<lb/>
</p>
<p>
</p>
  </div>
</body>
</text>
</TEI>
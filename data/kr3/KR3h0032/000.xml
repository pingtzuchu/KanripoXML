<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寳真齋法書贊</head>
    <p>
<pb n="KR3h0032_WYG_000-1a"/>
欽定四庫全書　　　　　子部八<lb/>
　寳真齋法書贊　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案寳真齋法書贊宋岳珂撰珂字肅<lb/>
　　　　之號亦齋又號倦翁鄂國忠武王飛之孫敷<lb/>
　　　　文閣待制霖之子歴官户部侍郎淮東總領<lb/>
　　　　是書以其家所藏前人墨蹟自晉唐迄於南<lb/>
　　　　宋各繫以跋而為之贊其祖父手蹟則别為<lb/>
<pb n="KR3h0032_WYG_000-1b"/>
　　　　鄂國傳家帖附之於末珂處南渡積弱之餘<lb/>
　　　　又當家難流離之後故其間闗涉時事者多<lb/>
　　　　發憤激烈情見乎詞至於諸家古帖尤徵人<lb/>
　　　　論世攷核精密其文亦能兼備衆體新穎百<lb/>
　　　　變層出不窮可謂以賞鑒而兼文章者矣珂<lb/>
　　　　所著九經三傳例桯史金陀粹編媿郯録諸<lb/>
　　　　書世多傳本獨是編諸家皆未論及惟米芾<lb/>
　　　　外紀所引英光堂帖載其一條即珂所刻米<lb/>
<pb n="KR3h0032_WYG_000-2a"/>
　　　　芾墨蹟其文視此稍略葢彼為帖後跋尾此<lb/>
　　　　則編輯以成書猶歐陽修集古録有真蹟集<lb/>
　　　　本之異也原本為永樂大典割裂分繫其卷<lb/>
　　　　目已不可攷今就其僅存者排比推求大抵<lb/>
　　　　以類分編首以歴代帝王次晉及梁陳真蹟<lb/>
　　　　次唐五代至宋真蹟而唐摹又自分二王及<lb/>
　　　　雜蹟五代又先以吳越三王宋則終以鄂國<lb/>
　　　　傳家每類之首有總標如吳越王判牘鄂國<lb/>
<pb n="KR3h0032_WYG_000-2b"/>
　　　　傳家帖可以攷也總標之下先繫以總贊如<lb/>
　　　　唐摹二王之貞觀煟興云云無名氏帖之非<lb/>
　　　　紀録不概云云可以攷也其總贊無可專屬<lb/>
　　　　永樂大典皆棄不録惟此二首連前後帖尾<lb/>
　　　　幸而得存猶可尋當日體例耳所類諸帖晉<lb/>
　　　　唐以前簡幅省少帖各為贊南北宋人篇翰<lb/>
　　　　繁多則連類為贊而每帖之或真或草幾幅<lb/>
　　　　幾行題記乙塗又附注於分標之下約略編<lb/>
<pb n="KR3h0032_WYG_000-3a"/>
　　　　次尚可二十八卷其間遺聞佚事可訂史傳<lb/>
　　　　之是非短什長篇可補文集之訛缺如朱子<lb/>
　　　　儲議一帖辨論幾及萬言許渾鳥闌百篇文<lb/>
　　　　異殆逾千字攷證頗為有功且所載諸帖石<lb/>
　　　　刻流傳者十僅二三墨蹟僅存者百尠一二<lb/>
　　　　皆因珂之彚集以傳其書泯沒零落逾數百<lb/>
　　　　年遭逢<lb/>
　　聖代右文得邀裒輯復見於世可謂珂之大幸亦<lb/>
<pb n="KR3h0032_WYG_000-3b"/>
　　　　可謂歴代書家之大幸矣至於前賢法帖釋<lb/>
　　　　者聚訟珂所載亦間有異詞其已經<lb/>
　　欽定重刻閣帖釐訂者並敬遵駁正間有參差歧<lb/>
　　　　出數說皆通者亦並用參存不沒其實焉乾<lb/>
　　　　隆四十九年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
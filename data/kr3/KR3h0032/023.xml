<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寶真齋法書贊卷二十三</head> <lb/>
    <p>
<pb n="KR3h0032_WYG_023-1a"/>
欽定四庫全書<lb/>
　寶真齋法書贊卷二十三<lb/>
　　　　　　　　　　　　　宋　岳珂　撰<lb/>
　宋名人真蹟<lb/>
　　劉季髙書簡帖<hi>六帖並行書第一第二帖各十七行第三帖十一行第四帖七行第</hi>
　　<hi>五帖九行第六帖六行</hi>
岑再拜東觀自昔必擇名流往嵗范淳夫為夕郎呂于<lb/>
晉為詞臣張文潛為右史近年楊中立亦自是為大諌<lb/>
<pb n="KR3h0032_WYG_023-1b"/>
晁以道為少蓬間出補外雖如劉無言以罪黜亦得建<lb/>
昌軍岑也不才誠曰濫處然自元豐改官制後著作郎<lb/>
無罪出待二年闕為興國通判者必自岑始也伏惟通<lb/>
前古事實熟本朝典故誰出執事右者岑今不敢覬望<lb/>
如前輩得進用且引當家惡例求一壘牧民可乎筠州<lb/>
本是舍人提封儻出一言岑可以飽願哀其窮力賜推<lb/>
轂不敢忘異時廟堂雍容則所覬望不但爾也岑再拜<lb/>
岑再拜岑孤逺辱被知遇所從來久拔茅連茹豈所敢<lb/>
<pb n="KR3h0032_WYG_023-2a"/>
覬自惟居閒衣食不足今筠州未有人如得續貂何幸<lb/>
似之然不知誰能動心出力也岑昨再出割河東郡縣<lb/>
以資敵國者使指也岑受命而不受辭違詔留地矯制<lb/>
督兵原岑初心出于忠憤無所坐罪適怨家當國入熟<lb/>
而遣之有識之士多為不平而蹤跡孤外曾無熟何之<lb/>
者今朝廷以至公徠士念失職于一夫適公入朝顧所<lb/>
存憐誰若門下或稍借重筆端膚寸膏潤枯槁一明賞<lb/>
罰以勸在位何獨岑之志也岑本書生無長才具足副<lb/>
<pb n="KR3h0032_WYG_023-2b"/>
時須方兹艱難試加使令直前犯患義不顧身或有寸<lb/>
長伏惟加憐察焉岑再拜<lb/>
岑惶恐百拜伏奉墨帖之賜拜受欣然如造師席幸甚<lb/>
幸甚䝉鑴喻曲折更荷門下睠記不忘之意岑疾病支<lb/>
離無復餘念志在醫藥而已得左揆答書未及他語岑<lb/>
不可但已須著再請岑得如志最上䇿也設左揆不以<lb/>
為然願借一言之重但易得一有醫藥處投老殘年生<lb/>
理可得敢忘大賜心之精㣲筆墨難見更惟垂察岑惶<lb/>
<pb n="KR3h0032_WYG_023-3a"/>
恐百拜<lb/>
岑悚息岑親妹之子葉熊為大府法曹掾願教之誨之<lb/>
仍求一改官狀成就他所深望也又有聓之子陶植為<lb/>
吉水令亦望青矚幸甚淮上有可教無小大下諭所願<lb/>
奉承也岑再拜<lb/>
岑惶恐岑輒有小懇冐凂台聴家弟嶸得備吏屬且自<lb/>
往嵗䝉顧遇厚甚相見此時芘賴不淺矣然去替甚近<lb/>
尚少闗陞一章岑與江西諸使者皆無雅素門下少留<lb/>
<pb n="KR3h0032_WYG_023-3b"/>
念似不難辦者不審可遂調䕶否言之僣易不恃深睠<lb/>
敢爾耶岑惶恐<lb/>
岑再拜見南山齋石刻似聞嘗見之敢以塵冐但居間<lb/>
無使令匆匆裝褾不辦因不復事此惟深察敝邑或有<lb/>
可教岑願聞願聞岑再拜<lb/>
　右紹興徽猷閣直學士劉公岑字季髙書簡帖六幅<lb/>
　真蹟一卷予讀洪文敏容齋隨筆曰真宗時并州謀<lb/>
　帥上謂輔臣曰如張齊賢温仲舒皆可任但以其嘗<lb/>
<pb n="KR3h0032_WYG_023-4a"/>
　厯樞近或有固辭宜召至中書詢問願往則授之及<lb/>
　召二人至齊賢辭以恐為人所讒仲舒曰非敢有辭<lb/>
　但在尚書班已十年若得改官端撥賜都部署添給<lb/>
　敢不承命輔臣以聞上曰是皆不欲往也勿彊之王<lb/>
　元之自翰林學士以本官刑部即中知黄州遣其子<lb/>
　嘉祐獻書於中書門下以為朝廷設官進退以禮一<lb/>
　失措置咎在廊廟某一在翰林學士三任制誥舍人<lb/>
　以國朝舊事言之或得給事中或得侍郎或為諫議<lb/>
<pb n="KR3h0032_WYG_023-4b"/>
　大夫某獨異于斯斥去不轉一級與錢榖俗吏混然<lb/>
　無别執政不言人將安仰予謂仲舒嘗為二府至於<lb/>
　自求遷轉及增請給元之一代剛正名臣至於公移<lb/>
　牋書引例乞轉惟其至誠不矯偽故也後之人外為<lb/>
　大言避寵辭禄而隂有營求失其本真者多矣風俗<lb/>
　使然也今觀公首二帖葢亦有前輩用情之風焉帖<lb/>
　併他帖六開禧丁卯七月得之霅上<lb/>
　贊曰用情之真視古庶㡬他帖雖不能盡知筆法皆<lb/>
<pb n="KR3h0032_WYG_023-5a"/>
　清而竒我標淳風以戒言詭<lb/>
　　劉行簡前日帖<hi>行書十行</hi>
一止頓首再拜前日幸獲一再瞻望屬懐抱茹痛不能<lb/>
甚欵違奉以來豈勝傾嚮伏計已拜綸綍即戒旌麾涓<lb/>
辰上道一止還邑微苦故疾尚圖趨拜併叙辭違之意<lb/>
兹不覼縷仰冀幸察一止頓首再拜<lb/>
　右紹興敷文閣直學士劉公一止字行簡前日帖真<lb/>
　蹟一卷開禧丁卯十月得之親安士人汪氏家<lb/>
<pb n="KR3h0032_WYG_023-5b"/>
　贊曰情叶事之宜筆力亦稱之雖得於歙水之湄然<lb/>
　望而識其為苕溪也<lb/>
　　劉武忠書簡帖<hi>十九帖並行書第一第五第十三第十八帖各八行第二第三帖各</hi>
　　<hi>十一行第四帖十行尾批二行第六第十四帖各九行第七帖五行第八帖九行第九帖四行第十</hi>
　　<hi>第十一第十二帖各六行第十五第十九帖各四行第十六第十七帖各七行</hi>
錡再拜上啟間違賢範不勝馳向之劇信後未識興居<lb/>
復何如仰惟吉徳君子罄無不宜錡承乏如昨不煩展<lb/>
念相望未有瞻見之日伏紙但切傾繫引領之至錡再<lb/>
<pb n="KR3h0032_WYG_023-6a"/>
拜上啟<lb/>
錡頓首啟辱書荷不忌之意且審别久起居萬福甚慰<lb/>
甚慰聞有鼓盆之戚不易排遣人之處世不如意者十<lb/>
常八九凡百更須以道自處無傷生也且居沙市否他<lb/>
日所之何地況味近如何錡凡百過分所居若村落人<lb/>
事幾絶亦自省事耳郎娘有㡬人湘中或有所需勿外<lb/>
相㑹未卜願言加愛不宣錡頓首啟元英運屬秉義侍<lb/>
史<lb/>
<pb n="KR3h0032_WYG_023-6b"/>
錡頓首再拜昨日承訪及下情至感兩日緣與汝隂戰<lb/>
殁將士飯僧未果延欵誨益益増愧怍朝來伏惟孝履<lb/>
支持十一日解未已定否十小笏聊表區區少助僕馬<lb/>
之費幸望笑留迺荷近晩請謁併得面賦陳丈書已寫<lb/>
當面納有委不外謹上狀錡頓首再拜仲恭圍練至孝<lb/>
錡咨目再拜上啟仲恭制司宣贊即日春和不審孝履<lb/>
何如衮衮逼行未果上狀迺辱誨示尤用慚怍承聞便<lb/>
辦𦵏事想不易營集輒以五十縑少助費用輕凂深愧<lb/>
<pb n="KR3h0032_WYG_023-7a"/>
千萬客留旦夕專人奉狀次第無由面别謹上狀布左<lb/>
右不宣錡咨目頓首再拜仲恭制司宣贊<lb/>
友偶迫行了無須臾睱用是不果子細上狀他須後信<lb/>
也<lb/>
錡頓首午刻起居何如堂名欲易之以清美事出顧憲<lb/>
之傳公清儉彊力視古誠無愧焉所書額幷八陣圖臺<lb/>
太平寺八字納去餘遲面言不宣錡再拜揚中知縣奉<lb/>
議侍史<lb/>
<pb n="KR3h0032_WYG_023-7b"/>
錡頓首上啟適沐訪逮至感至感移刻伏惟動止輕安<lb/>
承令預鄉飲酒此盛禮也敢不趨赴獲陪耆俊之㑹豫<lb/>
以為慰姑此奉復不宣錡頓首上啟揚中知縣奉議侍<lb/>
史<lb/>
周叔八哥大夫仰之保義子宜監塲萬福未及奉書彼<lb/>
無事幸過我也錡再拜<lb/>
徳瞻解元安休堂上泊仙集均休水路迂澀想勞神用<lb/>
安下處已有俟公到修治也少頃送飯食去次錡再拜<lb/>
<pb n="KR3h0032_WYG_023-8a"/>
錡頓首拜誨墨之賜審車馬還自鄂渚即遂披承豫增<lb/>
欣快他容面賦兹不宣錡頓首再拜德瞻先生友照<lb/>
閣中郎娘一一均休令弟同來否家人輩拜問有委豫<lb/>
冀示諭上問<lb/>
錡辱字至感堂上别無他否所諭備悉人馬已差去有<lb/>
委無外錡再拜徳瞻宣教友<lb/>
錡啟早遣扈青奉手削矣辱誨示審信宿文履休暢既<lb/>
感且慰諸子荷鈐束十七日定歸復此致謝不宣錡再<lb/>
<pb n="KR3h0032_WYG_023-8b"/>
拜德瞻秘校友<lb/>
錡頓首啟意謂可出元日相聚也辱字乃審體中未甚<lb/>
平和獻嵗發春賢者履之倍迎景貺隨分衮衮未得奉<lb/>
謁幸照不宣錡再拜徳瞻秘校友<lb/>
錡辱誨示至感至感竊聞苦臟府豈非脾胃弱耶李忠<lb/>
遣去藥不須自贖幸批示當遣人去取也今日極熱千<lb/>
萬加愛有所需勿外錡再拜徳瞻賢友秘省<lb/>
家人拜意堂上輒以衣三件浼瀆幸恕而留之錡再拜<lb/>
<pb n="KR3h0032_WYG_023-9a"/>
豚犬軰豈非椎鈍不足教也復辱示字果肯嚴督功課<lb/>
幸甚幸甚錡與徳瞻相與之厚日甚一日區區之情當<lb/>
有以照而諒之也錡再拜<lb/>
錡頓首啟午刻伏惟文履休勝錡生朝荷惠長牋佩服<lb/>
愛玩不敢忘也然奬借過實有所未安區區之懐更俟<lb/>
面賦匆匆不宣徳瞻秘校賢友<lb/>
錡頓首啟晚刻緬惟動止安勝竊承誕日無以為意香<lb/>
酒微物祝千百之夀輕觸是愧冀容留也奉狀不宣錡<lb/>
<pb n="KR3h0032_WYG_023-9b"/>
頓首啟徳瞻秘省足下<lb/>
舍姪深今遣去軍中已干王都統收留若肯留之緩急<lb/>
之間煩為周庇干煩為愧錡再拜<lb/>
　右紹興開府劉武忠公錡字信叔書簡帖十九幅真<lb/>
　蹟一卷世謂長鎗大劍與毛錐子為二今觀公字蹟<lb/>
　其本固非不同也嘉定甲申三月始得此于維揚<lb/>
　贊曰以勁筆力作往來帖婉有餘妍莊不可狎古者<lb/>
　文武初非二流繫於卿士予其從周<lb/>
<pb n="KR3h0032_WYG_023-10a"/>
　　劉武忠五詩帖<hi>五帖並行書</hi>
門外蹄輪任迹疎一[門@里]深稱水雲居平生事業將何用<lb/>
歎括空能讀父書　用前韻呈徳瞻<lb/>
一逕縈紆山更深滿川烟靄夕沉沉從來不問榮華事<lb/>
自有沙鷗信此心<lb/>
二月陽和花正繁軟風輕扇筍斑斑揚鞭江路心無事<lb/>
問舍求田過淺山　題村舍錡呈徳瞻友<lb/>
偶得一絶<lb/>
<pb n="KR3h0032_WYG_023-10b"/>
清風葉葉映黄鸝緑暗紅稀半掩扉我以忘言靜思慮<lb/>
子規猶道不如歸<lb/>
午寢<lb/>
寓跡唐興寺幽牕得盡眠西風縈破夢落日亂殘蟬嵗<lb/>
月俄如此功名豈偶然五湖秋欲好誰在釣魚船　抛<lb/>
塼欲引玉也錡<lb/>
　右劉武忠公五詩帖真蹟一巻予于名將帖未嘗得<lb/>
　也繫之卿士帖足矣而復出葢有意焉於虖詩以寓<lb/>
<pb n="KR3h0032_WYG_023-11a"/>
　志筆以掞竒觀公此帖謂公徒武固不可如先王者<lb/>
　同被秦忌豈大將固不得以説禮樂敦詩書稱耶古<lb/>
　今異宜予得此帖猶信紹定元載二月乙丑<lb/>
　贊曰予表此詩葢欲天下知將帥未嘗無人夫豈必<lb/>
　弧矢之棄而筆硯之親合之一岐之分噫嚱斯蔵何<lb/>
　忝于文<lb/>
　　楊文靖早間帖<hi>行書八行</hi>
時惶恐早間就時官借水皆以送憲車迓亷訪為辭以<lb/>
<pb n="KR3h0032_WYG_023-11b"/>
故未能造謁第深愧悚素荷愛念必能見諒也使舟未<lb/>
行當卜參侯區區非面承不究時惶恐再拜<lb/>
　右紹興龍圖閣直學士龜山先生楊文靖公時字中<lb/>
　立早間帖真蹟一卷洛道既南先生實為中興諸儒<lb/>
　之倡延平之風洋洋乎其逮今也珂少讀語錄竊欽<lb/>
　傳緒寶慶乙酉六月始得是帖于京江處已接物之<lb/>
　要尚可以想見云<lb/>
　贊曰道之在人日用皆其事也待物必誠所以逹乎<lb/>
<pb n="KR3h0032_WYG_023-12a"/>
　義也延平之津伊洛之涯涘也筆端波瀾亦可想見<lb/>
　似也<lb/>
　　呉傳朋書簡帖<hi>四帖並行書第一帖十七行第二帖十三行尾記三行第三帖六行</hi>
　　<hi>第四帖四行</hi>
説咨目頓首再拜上啟澤民知府中大契兄台座寒律<lb/>
初嚴不審興居何似伏惟神所休相台侯動止萬福去<lb/>
違賢誼忽復許久區區懐仰與日俱深自承過豫章難<lb/>
值端便以故闕于承問記室負歉何已末繇瞻叙惟冀<lb/>
<pb n="KR3h0032_WYG_023-12b"/>
惠時嗇養沖氣前需節召禱頌真切不宣説咨目頓首<lb/>
再拜上啟澤民知府中大契兄台座<lb/>
説咨目頓首上記元俊學士賢友侍史説比幸披豁匆<lb/>
匆告歸為歉即日侍膳之餘尊履申福譚命牧童還自<lb/>
廣徳已面諭之今往請見可詳叩丞相行年也昆季意<lb/>
不殊前更不一一致問比獨不得一面元忠為不滿惟<lb/>
冀為親夀重遽中代傳言理無報教謹啟四月晦説頓<lb/>
首上記<lb/>
<pb n="KR3h0032_WYG_023-13a"/>
淮陰娑羅碑近得之納寄一本懇借古碑中有帶行草<lb/>
者告乗間檢尋更數日專介叩請<lb/>
説再拜上啟説數竒之迹分甘置㪚比閲邸報忽有盱<lb/>
眙之除繼報代人已有改命恐遂促行自兹瞻望愈逺<lb/>
情深邑邑匆遽聊此上詗良愧率畧説再拜上啟<lb/>
説外弟梁校正克鞏占籍府下往干典謁幸垂顧盻聞<lb/>
舊嘗登門相不待鄙言之祝也説悚息<lb/>
　右紹興主管崇道觀呉公説字傳朋書簡四帖真蹟<lb/>
<pb n="KR3h0032_WYG_023-13b"/>
　一卷行都九里松本公題扁思陵嘗自歎以為不及<lb/>
　筆法可睹矣今帖葢小楷尤清偉可觀者紹定戊子<lb/>
　三月得之京口<lb/>
　贊曰小書楷則本晉人降而唐世體益真妙趨要識<lb/>
　筆有神行行清妍雜竒偉竒為精神楷為體呉君筆<lb/>
　力備諸此<lb/>
　　呉傳朋游絲書飲中八仙歌帖<hi>四十八行</hi>
知章騎馬似乗船眼花落井水底眠汝陽三斗始朝天<lb/>
<pb n="KR3h0032_WYG_023-14a"/>
道逢麴車口流涎恨不移封向酒泉左相日興廢萬錢<lb/>
飲如長鯨吸百川銜盃樂聖避世賢宗之瀟灑美少年<lb/>
舉觴白眼望青天皎如玉樹臨風前蘇晉長齋繡佛前<lb/>
醉中往往愛逃禪李白一斗詩百篇長安市上酒家眠<lb/>
天子呼來不上船自穪臣是酒中仙張旭三杯草聖傳<lb/>
脱㡌露頂王公前揮毫落紙如雲烟焦遂五斗方卓然<lb/>
髙談雄辯驚四筵　飲中八仙歌　傳朋<lb/>
　右呉傳朋游絲書杜甫飲中八仙歌真蹟一巻紹熙<lb/>
<pb n="KR3h0032_WYG_023-14b"/>
　壬子嵗二月先君以帥事如五羊道過太和之快閣<lb/>
　外婣張子禮彦和輅於境上慿欄縱語偶及書法發<lb/>
　奩共視古名蹟因歎近世鮮能書者張翌日攜數帖<lb/>
　來乃中興以後諸賢詩簡因遂留此為儘是時置篷<lb/>
　牕几上珂侍旁亦得日閱無算兄筍餘至南安舍舟<lb/>
　而陸乃巻畀囊中按是體説自名游絲書云古所無<lb/>
　有屏山劉子翬作詩曰清圓無瑕二三月時見游絲<lb/>
　轉空闊誰人寫此一段竒著紙春風吹不脱葢謂此<lb/>
<pb n="KR3h0032_WYG_023-15a"/>
　也攷之唐書呂向能一筆環寫百字若縈髪然也號<lb/>
　連錦書則此書亦有所本特不系所繇名屏山之詩<lb/>
　又曰定知苗裔出飛白古人妙處君潛得亦不系連<lb/>
　錦豈忘之耶出竒衒巧牽合不斷匀勁媚直凡工書<lb/>
　者例難之侯筆力之進退每以是為要法雖若纎巧<lb/>
　不可廢也蔵之以備書體之一焉<lb/>
　贊曰天絲兮舞空春光兮怡融杲麗日兮柔風想八<lb/>
　仙兮飲中倒景兮騎紅落紙兮游龍俱下上兮西東<lb/>
<pb n="KR3h0032_WYG_023-15b"/>
　笑春歸兮無蹤墨皇兮化工留玩兮何窮<lb/>
　　呉傳朋四體書帖<lb/>
珠樹玲瓏振好音别來難歩國門尋平<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>萬象青天闊<lb/>
冷閉三山碧海深玉柙夜蔵横月劍錦囊春貯倚花琴<lb/>
碧雲才子應相問依舊釣魚烟水心<hi>行書十二行</hi>
得道真僧不易逢㡬時歸去願相從自言家住連滄海<lb/>
别有蓬萊第一峯<hi>楷書五行</hi>
莫厭追歡語笑頻尋思離亂可傷神間來屈指從頭數<lb/>
<pb n="KR3h0032_WYG_023-16a"/>
得見清平有㡬人<hi>游絲書六行</hi>
故人昔隠東䝉峯已佩含景蒼精龍故人今居子午谷<lb/>
獨在陰崖結茅屋屋前太古𤣥都壇青石漠常風寒漠<lb/>
子規夜啼山竹裂王母晝下雲旗翻知君此計成長往<lb/>
芝草琅玕日應長鐡鏁髙垂不可攀致身福地何蕭爽<lb/>
<hi>草書二十一行</hi>
嘉禾道正鄒淵明一鄉羽客之好事者余過郡頻日見<lb/>
臨䄂軸紙索書未暇作洎解行復出祖郊闗之外意非<lb/>
<pb n="KR3h0032_WYG_023-16b"/>
苟然經呉江值便風發逺興乃為書之紹興丁卯初夏<lb/>
呉傳朋<hi>行書六行</hi>
常時任顯晦秋至轉分明縱被微雲掩終能永夜清含<lb/>
星動雙闕伴月落邊城牛女年年渡河會風浪生<hi>草書八行</hi>
紹興甲子重陽前一日書於新市海㑹禪寺傳朋<hi>草書四行</hi>
誰將石黛淬春潮復撚黄金作栁條西崦東溝從此好<lb/>
筍輿追我莫辭遥<hi>草書六行</hi>
日出籬東水雲生舍北泥竹髙鳴翡翠沙僻舞鵾鷄<hi>游絲</hi>
<pb n="KR3h0032_WYG_023-17a"/>
<hi>書四行</hi>
了知身心畢竟<hi>原闕</hi>與法同生體無異知是空花同即無<lb/>
輪轉亦無身心被受生死<hi>游絲書八行</hi>
説頓首再拜澤民提宗宮丞賢友比辱教墨久稽裁報<lb/>
愧甚比日尊履動止何似需惡札納上卷軸紙數太多<lb/>
恨不能精也説適過鄉里展掃過郡託蔣丞致逺不遑<lb/>
疊幅餘冀順序寶鍊以承休命不宣説頓首再拜澤民<lb/>
提宫宗丞賢友<hi>行書十一行</hi>
<pb n="KR3h0032_WYG_023-17b"/>
　右呉傳朋四體書雜詩頌真蹟二巻其一末有跋語<lb/>
　凡四篇首篇以行次以楷次以游絲次以草通著一<lb/>
　印其二末有手帖亦四篇半以草半以游絲通著一<lb/>
　印是書皆以應人之求皆寓興而作隨體輒竒皆入<lb/>
　能品信乎近世之名蹟也前帖得于嘉禾後帖得于<lb/>
　京口相去凡六嵗其體也雜雖有草法不可以析故<lb/>
　俱繫之能書用質所聞以代書斷<lb/>
　贊曰先君嘗評近書世有曰公行書如漢武仙臺侍<lb/>
<pb n="KR3h0032_WYG_023-18a"/>
　女飄居長袖清<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>姣麗特患無出世間熊小楷如京<lb/>
　師大酺少年縱觀毬馬韶秀時出闤闠氣象草聖如<lb/>
　駿馬注城以其居天閑之久終不失規矩惟游絲得<lb/>
　弄翰遺意輕雲纎月自成一家易評難工不可輕置<lb/>
　喙噫嚱其庶㡬知言也哉不然則簡貴安徐玉斚瓊<lb/>
　琚其亦深於書者矣<lb/>
　　趙忠簡送春詩帖<hi>行書七行</hi>
次韻送春<lb/>
<pb n="KR3h0032_WYG_023-18b"/>
坐嘆空山落景催幾時江上葉舟迴初無妙術留春住<lb/>
强覓餘懽並酒來體力寒多思故絮齒牙衰甚怯新梅<lb/>
秦川洛水紛華地白首天邉共此杯<lb/>
　右紹興宰相太傅豐國趙忠簡公鼎字元鎮次范元<lb/>
　長韻送春詩帖真蹟一巻公剛方之操正大之學經<lb/>
　綸之用啟沃之忠所謂抗之萬乗而不懾寘之九死<lb/>
　而不顧言論英烈夏日秋霜近古社稷臣自漢蕭太<lb/>
　傅而下惟公足以當此公以儲議之異為偃月所傾<lb/>
<pb n="KR3h0032_WYG_023-19a"/>
　投荒累年卒死竒禍詩葢海上所作因元長所寄而<lb/>
　賡之者秦川洛水猶不能揜北望之悲亦重可哀也<lb/>
　已予舊從公孫廬州君綸識公帖筆力勁甚此詩字<lb/>
　體嚴穏平重葢末年所書紹定戊子二月得之霅上<lb/>
　故家感慨之餘竊迹楚辭大招之義以寫踟躕不見<lb/>
　之心庶因巻舒以慰忠憤<lb/>
　贊曰陶陶孟春草木莽只白日昭昭照下土只瘴烟<lb/>
　浩滛雜海霧只憔悴行吟闃島嶼只公乎歸徠無嫪<lb/>
<pb n="KR3h0032_WYG_023-19b"/>
　此詩句只黎母之居家炎陬只崒嵂盤鬱蔽雲浮只<lb/>
　蝮虺鰅鱅蜒僻幽只人跡闃絶魑魅仇只公乎歸徠<lb/>
　空山不可以久游只鳴鳶跕跕墮滄溟只蛟蜃噀雨<lb/>
　晝冥冥只折肱見沬瞻斗星只夕照黄濁波濤腥只<lb/>
　公乎歸徠落景不可以久停只茅葦叢薄桃李囚只<lb/>
　韶容駘蕩異中州只陽龢弗舒金石流只短狐秘蜮<lb/>
　起蟄环只乎公歸徠春不可留只卉服椎髻駢蜓艕<lb/>
　只咿嚘啁哳言莫諒只烹蛇茹蠱食且恙只眇其愁<lb/>
<pb n="KR3h0032_WYG_023-20a"/>
　予雖迥曠只公乎歸徠歡不可並只毒洳下濕既沮<lb/>
　疫只煩蒸焚惔交戰迫只中鬱鬲痞悼憭慄只層冰<lb/>
　肅霜接朝夕只公乎歸徠寒兮無與乎體力只長鯨<lb/>
　層浪隔帝家只鳥春蠱秋年華只星河八月記送流<lb/>
　槎只杳杳萬里誰還沙只公乎歸徠衰兮不關乎齒<lb/>
　牙只公乎歸徠尋川之衍夷公所生只解梁風鹹民<lb/>
　萃營只土厚水深衎易平只洪河大川坎不盈只居<lb/>
　之而安樂不可名只公乎歸徠洛水之繁庶公所寓<lb/>
<pb n="KR3h0032_WYG_023-20b"/>
　只龍門伊闕風氣聚只葩竒俗淳康汰阜只圖淵書<lb/>
　囿今古慕只資之而深適不可喻只公乎歸徠無歎<lb/>
　乎江上只紫葢黄旗天所王只浮埃蔽䝉騁逺望只<lb/>
　聖主如天既殛放只聊以永懐無沮喪只公乎歸徠<lb/>
　無悼乎天邊只資善大議同諸賢只復讎正義維萬<lb/>
　年只質乎人心靡或偏只守此正中無遷延只噫嚱<lb/>
　詩乎公以寫我心只彼蒼者天杳難諶只吁嗟時乎<lb/>
　天以畁我公只彼亡者秦曷克終只樂只韶只舜之<lb/>
<pb n="KR3h0032_WYG_023-21a"/>
　昭只無議其將聖維堯只讒慝煽兇同盛朝只公乎<lb/>
　歸徠尚予家之招只<lb/>
　　范元長觀梅詩帖<hi>行書七行</hi>
久陰初晴奉陪宮使樞密觀梅　沖<lb/>
掃盡陰氛儘見春荒山風物一時新謫仙自是和羮手<lb/>
聊與梅花作主人<lb/>
　右紹興翰林侍讀學士資善堂翊善范公沖字元長<lb/>
　觀梅詩帖真蹟一卷公以元祐故家克紹聲烈徳履<lb/>
<pb n="KR3h0032_WYG_023-21b"/>
　望實昭於搢紳所謂文獻接於中原典型盛於喬木<lb/>
　南渡而後莫公先者詩葢遺趙忠簡以建炎四載十<lb/>
　月自右府歸奉祠故謂之宫使樞密云忠簡以三詩<lb/>
　賡之其一曰曳杖山間自探春雨餘梅意已情新兵<lb/>
　戎草草傷淪落一醉花前有幾人其二曰種栁栽花<lb/>
　舊惜春不知春色為誰新年年青眼樽前客只有寒<lb/>
　梅是故人其三曰歸來醉極一枝春照影凉蟾過雨<lb/>
　新不似霸陵愁醉尉穿雲渡水寂無人今見忠正徳<lb/>
<pb n="KR3h0032_WYG_023-22a"/>
　文集中紹定戊子四月得之京口餉所<lb/>
　贊曰范本蜀望世仍忠嘉南渡而來人門莫加帝咨<lb/>
　典型詔起幽遐翊媺銅龍執經金華筆取端重而兼<lb/>
　竒葩儒先所推奚待詡夸有偉豐公如壁不瑕卷懐<lb/>
　樞庭寓賞梅花公從北方共之天涯均徳此誼而兼<lb/>
　莩葭寒谷將春輕陰不遮潔樽斯從寄驛匪賖倡汝<lb/>
　和予屏滛斥哇託彼陰晴以寫正邪愛君之心對越<lb/>
　靡差一瞬百年遺墨驚鴉臭兮同蘭好兮投𤓰二公<lb/>
<pb n="KR3h0032_WYG_023-22b"/>
　其仙星箕漢槎如此帖者可復得耶清並玉雪秀同<lb/>
　綺霞矢辭以蔵庸識名家<lb/>
　　陳參政簡易帖<hi>行書六行</hi>
台眷伏惟均被新祉城中有委願聞之䝉眷照之厚儻<lb/>
有所諭片紙貺之以從簡易不識可乎與義再拜<lb/>
　右紹興參政資學士政簡齋先生陳公與義字去非<lb/>
　簡易帖真蹟一巻士以詩翰宗於一時而致位丞弼<lb/>
　直躬事上終始無闕如公者亦可以為名臣矣嘉泰<lb/>
<pb n="KR3h0032_WYG_023-23a"/>
　甲子予來行都遇公之孫某於湖上從容幾月而得<lb/>
　此帖又二十載乃褾而贊之<lb/>
　贊曰眼底中興日月手中建筆虹霓造化功成秋兔<lb/>
　先生原有新詩<lb/>
　　陳參政陰雨詩帖<hi>草書七行</hi>
陰風三日吹南極二月已晴寒裂石長林巨木受軒輕<lb/>
洞庭倒流瀟湘黒君不見古廬竹扉聲䇿䇿中有竛竮<lb/>
落南客㑹經破膽向炎官敢不修容待風伯<lb/>
<pb n="KR3h0032_WYG_023-23b"/>
　右簡齋先生陰雨詩帖真蹟一卷按先生集題篇為<lb/>
　陰雨今書則無之葢惟以寓草聖也舊與帖同卷既<lb/>
　别詩文亦别而彚之<lb/>
　贊曰世謂北客惟暑之畏亦何至是先生之詩殆他<lb/>
　有所謂新亭之泣如王導輩亦何嘗暍死於呉地葢<lb/>
　惟以其舉目有山河之異耳予侍先君子毎見言及<lb/>
　河朔舊事未嘗不澘然隕涕嗚呼先生之作此詩其<lb/>
　亦以是耶予家江南者三世矣嵗月易易後生者當<lb/>
<pb n="KR3h0032_WYG_023-24a"/>
　不復記傳此帖以示庶毋忘斯意<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0032_WYG_023-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶真齋法書贊卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寳真齋法書贊卷十四</head> <lb/>
    <p>
<pb n="KR3h0032_WYG_014-1a"/>
欽定四庫全書<lb/>
　寳真齋法書贊卷十四<lb/>
　　　　　　　　　　　　　宋　岳珂　撰<lb/>
　宋名人真蹟<lb/>
　　黄魯直書簡帖上<hi>三卷二十四帖並行書第一第三第九帖各十一行第二第八</hi>
　　<hi>第十九帖各八行第四第十五第二十三帖各九行第五第二十帖各五行第六帖十六行第七帖</hi>
　　<hi>七行第十第二十二帖各十七行第十一帖十行第十二帖十九行第十三第十四第二十一帖各</hi>
　　<hi>十二行第十六帖十八行第十七帖十四行第十八帖十五行第二十四帖六行内第一第二第三</hi>
<pb n="KR3h0032_WYG_014-1b"/>
　　<hi>第五帖各有外封</hi>
庭堅再拜啓欽想風流有日邂逅獲奉緒餘少慰嚮徃<lb/>
不肖放浪林泉間已成寒灰槁木尚蒙長者過當愛獲<lb/>
使立於無悔之地敬佩嘉意無以為喻重辱於敎存問<lb/>
勤懇感激區區來日遂行無縁瞻望惟冀惟冀為國自<lb/>
夀以須升用庭堅再拜上補之安撫團練老兄閣下<lb/>
手書上瀘州安撫團練責授涪州别駕黄庭堅謹外封<lb/>
庭堅再拜庭堅昨於魚洞僦得大舟至戎舟行不甚覺<lb/>
<pb n="KR3h0032_WYG_014-2a"/>
暑氣至此無可以累左右者所幹止於薪菜魚肉舟中<lb/>
人可自辦也但欲就一閒寂僧舍中沐浴并治二三種<lb/>
湯藥備小兒輩乍致僰道或不能其水土耳此開雷州<lb/>
行遺雖不深知其故要當相與淡淡於義乃安庭堅再<lb/>
拜手狀上安撫團練閣下<lb/>
庭堅謹封手狀上安撫團練閣下庭堅謹外封<lb/>
庭堅再拜啓春末被㫖移戎州謂計日可參候故不復<lb/>
拜狀而多病就醫藥所至淹留凡三易舟乃得及此比<lb/>
<pb n="KR3h0032_WYG_014-2b"/>
來不審尊候如何暵旱得雨想少慰憂民之意庭堅損<lb/>
棄漂沒衰疾慵惰久在林麓已無衣冠但有服巾直裰<lb/>
野人之服恐不可以造公門謹勒手状承動静庭堅再<lb/>
拜上補之安撫團練老兄閣下<lb/>
庭堅再拜損奉餘出於至意不敢有所擇然公長者賙<lb/>
給中外用處博矣復以見及秪增愧耳子舎諸郎皆有<lb/>
英氣他日老夫或有託焉恨不款曲相語也小子相騃<lb/>
未有知不敢令參待迺蒙齒記感愧感愧庭堅再拜<lb/>
<pb n="KR3h0032_WYG_014-3a"/>
庭堅再拜比相氣體益康彊尚能劇飲否願動衞生之<lb/>
經以須不次之用庭堅再拜<lb/>
手状上安撫團練閣下庭堅謹封<lb/>
庭堅再拜不聞嗣音忽逾月區區惟有懐仰即日天氣<lb/>
亦小寒不審尊候何如伏惟慈惠浹于民上下愛敬府<lb/>
中無訟齋閣但文史歌舞之樂家庭詩禮雍雍肅肅神<lb/>
之聽之百福所會庭堅衰疾不損杜門有味而萬事随<lb/>
緣亦忘衣食之豐約小兒輩稍知讀書有兩道人於此<lb/>
<pb n="KR3h0032_WYG_014-3b"/>
同齋粥耳有鄉人鄒好先者以鬼谷五命游兩州舊矣<lb/>
云有縁事至治下故輒附手状承動静十一月六日庭<lb/>
堅再拜上補之安撫團綀閣下<lb/>
庭堅頓首扈縣想常得安問子飛兄弟講學當有日新<lb/>
之功舍弟云十月初一日王庭秀才船泝流西來殊不<lb/>
得近育若至治部幸爲趣其行李也庭堅再拜<lb/>
餘甘乃有一種大者如李其質味甘脆與常見者絶下<lb/>
類恨今歳亦歇枝所得絶少或云深蠻中有之冬至後<lb/>
<pb n="KR3h0032_WYG_014-4a"/>
乃來常恨餘甘入口苦澁難堪久之乃得味逺不及橄<lb/>
㰖若此一種者乃此一種矣西域傳云餘甘二種大者<lb/>
生青熟黄小者始終青色蓋信然矣庭堅頓首<lb/>
庭堅再拜奉别再見秋署懐仰何日不勤夏中兩上状<lb/>
不審皆得徹几下否不雨四十餘日歳事幾失望時雨<lb/>
三日甚慰人意想貴部亦沾足秋成有望憂民者可以<lb/>
加飡矣蕭彥和解官去新通判為誰相歡否庭堅寓居<lb/>
蒙免未縁瞻望臨書馳情伏祈為國自重謹奉上七月<lb/>
<pb n="KR3h0032_WYG_014-4b"/>
十一日庭堅再拜上子正使君大夫閣下<lb/>
庭堅頓首再拜元仲使君大夫閣下間者徃來道出治<lb/>
部過蒙地主之禮勤重千萬别來懐想何日不勤頃至<lb/>
武昌郎留居完葺民屋久之乃小完以是欲修記亦不<lb/>
暇即日春寒不審尊候何如伏惟宴息暇豫千里按堵<lb/>
寝食之味神所相勞庭堅以范德儒法當遷居輙欲就<lb/>
貴部自謀一舍不敢煩公家但不知有責降宮觀人在<lb/>
貴州否庭堅已具人船聽悔諭乃發耳此行似有親依<lb/>
<pb n="KR3h0032_WYG_014-5a"/>
之便望路欣欣謹勒手状承動靜二月初七日庭堅再<lb/>
拜上元仲使君大夫閣下<lb/>
白淨飯想寝食清健阿難難陀輩各安否祝有道性亦<lb/>
踈逸然常以作佛事為念亦是宿有少香火緣耳亦隨<lb/>
事令歡喜而行知命得過䕫州書後不復有一字記以<lb/>
小婢又産子於荆南復留滯耳方廣欲更來相見已發<lb/>
書止渠恐荒寺耡耘未淨不可數棄之來耳兒軰比在<lb/>
戎州得書甚安庭堅頓首<lb/>
<pb n="KR3h0032_WYG_014-5b"/>
湘隂盞甘隻漫助太倉之一粒<lb/>
庭堅頓首伏奉手誨審瓶錫已到六祖聞開堂日道俗<lb/>
震動不勝欽仰但猶未有人傳語録來耳計入院今半<lb/>
月餘想人事稍稍就緒矣開堂疏出於牵強乃承推奨<lb/>
過當若不同林臥爭知被裏破只是奉酬說耶霜露果<lb/>
熟諸聖推出想化縁必齟齬但恐不能得人事清簡耳<lb/>
知命計數相見聞出入無間頗招當路口語得所事幹<lb/>
了早還亦佳庭堅城南僦舎既安便凡百不復與公家<lb/>
<pb n="KR3h0032_WYG_014-6a"/>
相關衣食薄厚隨緣時時扶杖到人家倦時或經月不<lb/>
出亦自有味恨未得從容耳前令羅富送舒州术及舊<lb/>
雙井到彼不壌否今因江南河客更分新雙井去計院<lb/>
中或有佳嵦也乍寒千萬珍重十月十五日庭堅頓首<lb/>
六袓襌師範公道友几下<lb/>
庭堅頓首以衰朽怯人事不能一到成都甚負佳處登<lb/>
覽然亦是老年漸不喜此曹狡獪耳乃煩輟為人天談<lb/>
道之光隂飜然一來掃地焚香奉待已數日不知不為<lb/>
<pb n="KR3h0032_WYG_014-6b"/>
世綠所奪否元監院相隨許時經藏記亦未就但亂寫<lb/>
得十數軸字歸耳其人曉事幹辦他日若得渠相輔佐<lb/>
甚善廣之景年及房君所須字各寫得一兩軸并書囊<lb/>
在戎州不携來須到家乃可遣餘事元能道之又相見<lb/>
有期不復覼縷八月二十六日庭堅頓首六祖襌師大<lb/>
知識方丈<lb/>
庭堅再拜昨在郡中既承使節在逺不敢遣人承問太<lb/>
夫人然聞耆年耳目聰明飲食如壮者奉助歡喜也今<lb/>
<pb n="KR3h0032_WYG_014-7a"/>
者到城即當參省雙井今年第一舍弟才遣馳送一片<lb/>
許數分上數兩恐可為老兒一煎也庭堅江州之役般<lb/>
挈亡弟一房同行勢須得十五來人邑中亦辦數人至<lb/>
二百里矣恐郡中有買公用人可道江州得三兩人幸<lb/>
甚或難得亦不固求自可雇人行耳庭堅再拜<lb/>
庭堅辱敎審侍奉萬福為慰竹萌佳會謹以奉旨甘以<lb/>
成公之德施缺然不得面懐想良勤眞老萬福庭堅頓<lb/>
首上僊民通直仁親<lb/>
<pb n="KR3h0032_WYG_014-7b"/>
庭堅啓前因三學山化主回奉手状并漫寄一扇不審<lb/>
得轍襌几否頃人自當義來再奉手誨喜承燕居多福<lb/>
比密師自富義來報成都虚六祖奉侍又壽寕僧宗喬<lb/>
自成都來云公已受六祖疏計不虚傳輙作短疏助佛<lb/>
事然老懶不成言語也庭堅寓居處漸完葺内外終不<lb/>
會省費然厚薄亦隨縁知命欲到成都看藥市此一行<lb/>
費亦不小亦無處減省耳前所寄諸書甚助荒癈欲隨<lb/>
事記數句尚未暇惟悅老語錄常在几案間一日縁會<lb/>
<pb n="KR3h0032_WYG_014-8a"/>
便下筆矣别作一篇竹軒頌似可觀已付密師去可種<lb/>
竹於六祖即用之或須别寫即寄本來可也所要文字<lb/>
多寫在密師處不知化緣道路悉存得否秋熱懶倦奉<lb/>
状不如禮八月十日庭堅再頓首範公襌師方丈<lb/>
庭堅頓首昨如化主遣荘夫廻奉書當已徹書几即日<lb/>
秋候微凉想日用輕安道衆雍肅堂頭賓客不至喧閧<lb/>
否家兄約八月間自長沙來至零陵度今已到相見否<lb/>
何子玉來時碾建溪妙銙□□□□度遂否成歸淮得<lb/>
<pb n="KR3h0032_WYG_014-8b"/>
安居處否院中嚴奉新恩更有所興作否如於此時相<lb/>
見化道頗行也未卜瞻對千萬珍重八月十六日庭堅<lb/>
拜手崇寕長老平公几前<lb/>
庭堅叩頭别來不復能通書孤苦憔悴之状不言可喻<lb/>
能中間每見邠老龜父兄弟詩卷中有佳句未嘗不咏<lb/>
歎也辱書累紙恩意勤懇但增感塞參前堂佳句甚高<lb/>
秀欽歎欽參前堂但前對溪山脩竹古木森然而頗助<lb/>
觀已其後夏日皆緑隂不見日耳土木之功則極草草<lb/>
<pb n="KR3h0032_WYG_014-9a"/>
又堂中之人衰悴廢學甚不稱佳句也太和詩似不必<lb/>
作有㣲意已具駒父書幸取觀之未縁㑹集惟强學自<lb/>
重謹奉狀不次庭堅叩頭上何君足下<lb/>
庭堅頓首兩三望車來臨何其寂寂耶雨作遂至極凉<lb/>
伏想安勝欲煩指揮尋雇兩夫能負擔者徃融州因送<lb/>
王公濟去便得之乃佳去亦不留滯也庭堅頓首成之<lb/>
祕校<lb/>
庭堅適蒙誨諭来日會食以李壻女子初一日欲觧船<lb/>
<pb n="KR3h0032_WYG_014-9b"/>
且欲家中相聚願裁照絶早欲徃禀所遣至太平州人<lb/>
也庭堅再拜<lb/>
庭堅再拜逺餉厨醖十器仰荷不忘惑戢感戢王君丐<lb/>
舟既蒙有開納之意卽當以書喻之所以未至前者此<lb/>
自重之士不敢輕發耳輙復有一事溷左右舍第筠州<lb/>
判官公鎮欲蹔至雙井遂給事叔父大葬恐左右有驅<lb/>
使處幸沿檄一歸如可速得檄下即及事爾率易恐悚<lb/>
恐悚庭堅再拜<lb/>
<pb n="KR3h0032_WYG_014-10a"/>
庭堅叩頭今歲鄉中冬雪大寒三白不異北方不審湖<lb/>
外何如二十六娣縣君侍奉家母太君萬福毎蒙垂誨<lb/>
感戢承車從至潭府議役法已定議否聞李守長者必<lb/>
允物情役法因令小吏錄示大槩幸甚庭傑又徃納婦<lb/>
得無數為翁費橐中金耳四十五弟比性行稍柔矣亦<lb/>
得給事院諸孝友弟恂恂薰陶使然爾惠貓兒頸笋甚<lb/>
宜湯餅但數承來賜無以為報耳荔子一囊漫助夀樽<lb/>
古田紙四軸同之輕瀆愧悚庭堅叩頭　女睦兒相並<lb/>
<pb n="KR3h0032_WYG_014-10b"/>
附起居<lb/>
庭堅再拜風寒未解不審尊候何如来日欲到承天沭<lb/>
浴每到城常苦人事敗短晷遂不得沭頭欲清旦參候<lb/>
煩為具一飯熱簽羮包子三刀羮淡菜羮飯午前飯畢<lb/>
幸甚或遇方召客卽具已謹状咨禀率易率易庭堅再<lb/>
拜中玉十三兄金部閣下<lb/>
庭堅頓首承惠雙梨魁梧長者感刻感刻筆三雙分上<lb/>
不知可手否金波一器納上何必言貸但為糴得白米<lb/>
<pb n="KR3h0032_WYG_014-11a"/>
則是惠矣庭堅頓首成之祕書<lb/>
　　黄魯直書簡帖下<hi>二巻二十二帖並行書第一第五第十帖各十二行第二第八</hi>
　　<hi>第十一帖各十五行第三第十二第十三第十四第十八帖各五行第四第七第九第二十帖各十</hi>
　　<hi>行第六帖七行第十五帖九行外封一行第十六第十七帖各六行第十九帖十三行第二十一第</hi>
　　<hi>二十二帖各十一行第二十三帖四行</hi>
庭堅頓首前承惠書恩意曲折良恨逾年之别不得一<lb/>
靣而兩辱致助之意曲篤義當受賜而公客宦萬里又<lb/>
除累月俸以償雇傭想至今未贍故輙歸納幸不肖治<lb/>
<pb n="KR3h0032_WYG_014-11b"/>
行粗足辦事耳若甚不足相資助亦人情之常非敢為<lb/>
獨清也願深照此意更希勤官強學以致光大三月八<lb/>
日庭堅再拜上升之主薄仁親<lb/>
庭堅再拜啓沙夏來黔中大暑幾不可堪又得骨肉到<lb/>
眼前跛跛挈挈但用過日以是久不通書左右卽日秋<lb/>
熱未艾不審台候何如伏惟懐道宴安閉閣清靜而鱞<lb/>
寡得其理神明所相寝膳安宜庭堅待罪黔中逾一年<lb/>
與此方人物皆相安亦粗治生理可衣食千口矣弟姪<lb/>
<pb n="KR3h0032_WYG_014-12a"/>
輩到此百用具足也初到絶無書册今又稍稍集矣亦<lb/>
是於此故紙夙有業緣爾呵呵惟是無階修敬不勝馳<lb/>
情謹附承動靜七月二十三日庭堅再拜啓君孚知府<lb/>
舍人閣下<lb/>
黔守曹供備于此相顧亦勤勤冬中當代去有俸餘五<lb/>
百千不審貴州能應副否託不肖咨承如蒙垂許方敢<lb/>
作移文也庭堅再拜<lb/>
風塵表物凡所以發於用者皆足以妙天下也此書雖<lb/>
<pb n="KR3h0032_WYG_014-12b"/>
元祐間而筆勢已有三昧觀涪翁之言自謂黔中時字<lb/>
意到筆不到則此書固當不自取也余頗得太平州書<lb/>
體質老健而豪放韻益竒蓋舟中所見盪漿撥棹悞入<lb/>
之後也此書政足以傳百世尚何安石碎金之足比乎<lb/>
涪翁蓋抑損云爾李怤<lb/>
徐甽胡元亮同觀崇寕二年正月二十六日<lb/>
庭堅再拜啓自惇夫下世毎欲作書則氣塞以是絶不<lb/>
通記左右然聞動靜則密亦以此為慰爾老兄博學信<lb/>
<pb n="KR3h0032_WYG_014-13a"/>
道甚篤泡幻起伏亦可識矣比想漸能愈痛濟理諸人<lb/>
具知公存心所向計不能久補外行當國門曕望騎氣<lb/>
謹上状庭堅再拜上和叔知府舍人同年兄<lb/>
庭堅頓首辱手誨喜承體力勝健所雇人甚醇實可喜<lb/>
但公濟來云卻已雇得兩融人又得高左藏一人來今<lb/>
遣廻甚愧空勞煩也糴粟米少加意庭堅頓首成之祕<lb/>
校<lb/>
外甥鴻父得託貴門相與遂有瓜葛良以為慰諸令弟<lb/>
<pb n="KR3h0032_WYG_014-13b"/>
想講學不倦哀悴昏塞不記貴字欲奉字曰斯舉不知<lb/>
可用否取論語所謂色斯舉矣者但恐或犯諱字爾因<lb/>
來示諭陳季常所刻蘇尚書詩集煩為以厚紙印一本<lb/>
見寄只封在鴻父處亦可爾庭堅上<lb/>
庭堅叩頭頃有三縣量給雇船錢已具太守牋中承禀<lb/>
不審以為何如若旦指揮三縣依例施行則未有遭喪<lb/>
扶䕶水行朝旨應副葬事者恐須明於指揮爾聞漕臺<lb/>
亦有意除破無䕶吝之心也頃蒙差到兵級三十人極<lb/>
<pb n="KR3h0032_WYG_014-14a"/>
濟泝流行李比欲得葬事畢遣回又以卜日在來年正<lb/>
月恐不得久占在公之人試煩頤指諭所司檢會舊例<lb/>
或不可則當盡遣廻亦禀可否於太守牋中矣伏幸裁<lb/>
之私事凂溷非一恐仄恐仄庭堅叩頭上<lb/>
庭堅再拜弟姪經過貴部過蒙恩䘏甚厚感激不勝情<lb/>
也庭堅今夏得伯氏元明及小姪樸各到官女子亦從<lb/>
其舅官明州惟高卧對摩圍耳孫子實得兩書并割俸<lb/>
來聞與其僚亦稍睦矣子進有音問否幾時當來寄耦<lb/>
<pb n="KR3h0032_WYG_014-14b"/>
之想數海陵老人具道之人生行年六十萬事可忘也<lb/>
願遂意衞生而已庭堅再拜<lb/>
庭堅頓首五月初三日桂州見陸海問知侍郎台候甚<lb/>
康健開慰無量奉别忽復改月懐想何日不勤卽日當<lb/>
入學舍不以游戯費日税姪殊有意相依學問願蒙琢<lb/>
磨之葢惟以日新惟念毎旬可大半終日想亦蒙益也<lb/>
冐暑今日方至桂府一二日卽行他日可時通書耳千<lb/>
萬為親自重庭堅再拜德久佳士九兄<lb/>
<pb n="KR3h0032_WYG_014-15a"/>
庭堅頓首辱書勸懇審侍奉太夫人吉慶韶州常得安<lb/>
問為慰子舍得男六十老人初見孫實以自慰逺承致<lb/>
慶感刻感刻見所惠書字畫詞意皆増于徃當是安閒<lb/>
便靜垂意文字之功想學行皆日新如此不惟交游之<lb/>
慶韶州聞之寂寥中亦一破顔矣兩小兒日相從蒙益<lb/>
當不淺未有會面之期臨書懐想千萬自重七月二十<lb/>
一日庭堅頓首德久賢俊<lb/>
旦來伏想侍奉萬福浯溪銘篆字計篋中乃未有故分<lb/>
<pb n="KR3h0032_WYG_014-15b"/>
一本去中興頌郤乞一本庭堅頓首徳乆足下<lb/>
庭堅頓首風日暄喛伏惟體候増勝早承諭須小史方<lb/>
令幹少俗事纔來今遣上庭堅頓首子澤判局宣義閣<lb/>
下<lb/>
庭堅頓首適屈車駕臨顧甚惠晚刻伏惟體力佳健新<lb/>
賜茶分上龍鳯各一餅碾試皆不與例賜者同也庭堅<lb/>
頓首子澤宣閣下<lb/>
啓上景道十七使君庭堅手封<lb/>
<pb n="KR3h0032_WYG_014-16a"/>
庭堅頓首辱敎并惠酒以助旨甘感佩眷憐之意三紙<lb/>
早來檢文字方見數日間寫得卽遣上諸院要題字者<lb/>
當為致妙香卽便作佳跋尾幸諭之也庭堅頓首景道<lb/>
十七使君<lb/>
庭堅頓首適自智海浴回已燒燭得所惠敎并送酃淥<lb/>
珍荷珍荷紙甚好來日寫得遣上庭堅頓首景道太博<lb/>
宗英<lb/>
庭堅頓首屢屈車騎以多故未果出城一參候辱敎并<lb/>
<pb n="KR3h0032_WYG_014-16b"/>
貺羊酒感愧百冗上謝草率庭堅頓首君夀朝奉仁兄<lb/>
糟薑石耳薄物聊以将逺意輕瀆甚愧從道書信已逹<lb/>
適為渠女子病未取得答幸照詧庭堅頓首<lb/>
庭堅頓首比得七月半間元明在荆南平安書訐今已<lb/>
過葉縣矣女子六月初已歸李德素家家弟知命欲将<lb/>
小子及乳母附一蘇堅宣義船至荆南卽謀泝峽以來<lb/>
但未得近音耳公代者為誰有音問否黄甘可食未書<lb/>
後三百顆甚引領也到蜀中來嘗製錦否有嘉錦欲得<lb/>
<pb n="KR3h0032_WYG_014-17a"/>
數尺作一豹皮半臂無不固求也彼有木工為作一抽<lb/>
替藥羅長尺一濶六寸許便可此邦僻陋欲作一藥匱<lb/>
半年不能成也寄錢五千告指揮盡數買綿早得一人<lb/>
送來幸甚須此而寒具周旋也庭堅再拜<lb/>
錫花青布澷寄一畨可寄陸安一笑耳雙井二品并以<lb/>
黔中都濡銙數恐十尊前或須也二荘客自此搭船至<lb/>
貴部告勿久留便令附船至䕫䕫自託舟椽遣行爾庭<lb/>
堅再拜<lb/>
<pb n="KR3h0032_WYG_014-17b"/>
有好棊盤乞一面若只是摺疊者亦佳但要金漆面明<lb/>
快耳棕籠隨宜為買一檐細事不當數溷長者煩李郎<lb/>
指畫令一幹吏辦之<lb/>
庭堅頓首今日欲作記井咒氣法以賓客自晨逹莫遂<lb/>
不得試筆然念不忘也辱手誨審侍奉吉慶為慰所須<lb/>
咒氣法今遣上幸為逹侍郎丈几下大要昨日所道以<lb/>
神守氣最妙其次用咒令氣常運轉若情念未銷惟誦<lb/>
白繖葢心一百遍意自調伏白繖葢心若持之久常令<lb/>
<pb n="KR3h0032_WYG_014-18a"/>
人對鏡亦不動也燭下不能多書未能作侍郎啓為致<lb/>
問無量庭堅頓首監税承務執事<lb/>
庭堅頓首昨日辱手誨勤懇并煩錄惠明略樂府感刻<lb/>
感刻適在郡中食不果卽上答今旦又不得一面適方<lb/>
懐耿耿重承存問荷蒙眷眷之意夾紙絑佳但寫未不<lb/>
欲久留來人度郡中來人至使臺甚易得寫了即送潘<lb/>
大夫逹矣庭堅再頓首承務足下<lb/>
庭堅頓首旅次無佐書吏不能作牋亦同舍能略此瑣<lb/>
<pb n="KR3h0032_WYG_014-18b"/>
𤨏也來日蹔借數人當謁稍安集自可杜門并令還直<lb/>
也庭堅再拜<lb/>
　右元祐太史山谷先生黄公庭堅字魯直書簡眞蹟<lb/>
　四十七帖分五卷紹興乙卯歲予從師九江有同舍<lb/>
　吳興沈鏜聲甫毎好習黄氏字體設太史眞像于書<lb/>
　室有手贊在其上贊之辭曰以僧有髪似俗無塵作<lb/>
　夢中夢見身外身蓋太史手澤也予於是始知好尚<lb/>
　家有藏帖一旦彚得七八幅時展玩之嘉定戊辰予<lb/>
<pb n="KR3h0032_WYG_014-19a"/>
　來中都下第後索寞天街中時貴璫有得罪簿錄者<lb/>
　官第甲乙為次揭囊以鬻而不名其物予外婣姚舜<lb/>
　民者以六萬錢得二嚢他物不可悉記中有十九帖<lb/>
　在焉撫然不樂予視之内府圖書表識其上蓋皆紹<lb/>
　興間寳儲而墨妙飄舞神態欲活澷從旁觧釋就卑<lb/>
　元直取之又将餘物使自售姚大喜過望羽客劉元<lb/>
　綱時偕行戯語予曰唐崔綽嘗謂䕶見汝南帖何減<lb/>
　於升第正恨世遺李廌君乃得黄庭堅以歸何憾乎<lb/>
<pb n="KR3h0032_WYG_014-19b"/>
　相與大笑外二十八帖散得之江西諸君子家今皆<lb/>
　以紙素髙下相從雜褾之通有天及藏書等家全印<lb/>
　半印四十有一予聞東坡先生過李公擇濟南始得<lb/>
　先生之詩文以為超逸絶塵獨立萬物之表者由是<lb/>
　名始振嗟乎豈特詩哉其書法亦由是矣惜乎其清<lb/>
　其峭足以表百世而其膏其澤不足以被一時先生<lb/>
　蓋於是乎有歉<lb/>
　贊曰詩至江西始别宗泒字豈無袓人其有待鶴瘠<lb/>
<pb n="KR3h0032_WYG_014-20a"/>
　鸞鎩松寒石怪彼有髪僧尚聞謦欬<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0032_WYG_014-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶真齋法書贊卷十四<lb/>
</p>
<p>
</p>
  </div>
</body>
</text>
</TEI>
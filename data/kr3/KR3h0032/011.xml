<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寳真齋法書贊卷十一</head> <lb/>
    <p>
<pb n="KR3h0032_WYG_011-1a"/>
欽定四庫全書<lb/>
　寳真齋法書贊卷十一<lb/>
　　　　　　　　　　　　　宋　岳珂　撰<lb/>
　宋名人真蹟<lb/>
　　王文公赴官修學二帖<hi>苐三帖行書七行第二帖行書十一行</hi>
安石啟承誨累幅豈勝感慰初謂優游園宅足慰新懷<lb/>
乃知營從赴官不乆煩暑尚在冀倍自調嗇令兄想侍<lb/>
奉佳幅安石啟推官足下<lb/>
<pb n="KR3h0032_WYG_011-1b"/>
吾在此粗如常得弟書喜安佳歳莫豈勝憂想不知行<lb/>
李何時至此日以企佇切好將息累得十姪書切有便<lb/>
更寄書來也十四十六念一等孫安佳思億思憶十五<lb/>
切修學有便寄書來也六第日夕往來七八姪十一姪<lb/>
常相見諸不一一思憶思憶押送七弟<lb/>
　右熙寜宰相維師荆國王文公安石字介甫赴官修<lb/>
　學二帖真蹟一卷士所患無學問無氣節無望實無<lb/>
　力量以達其志以得乎君以澤乎天下以被乎後世<lb/>
<pb n="KR3h0032_WYG_011-2a"/>
　公盖兼而有之而又遇有為之主伸可為之願顧其<lb/>
　效獨反是予每竊慨歎嘉定乙卯之十月言登鍾山<lb/>
　其麓有隱君子焉卒然問公之為人答曰如其字札<lb/>
　退而訪遺墨又一年而得之僅致數帖熟復有感因<lb/>
　重歎曰是隱者其知言歟<lb/>
　贊曰態騰踔而多疎意軒昂而多趣倐焉如薾電之<lb/>
　駒沛然如縱壑之魚使之為山澤之癭抱自道以自<lb/>
　娛聞清風而興起望膏澤之沾濡膚寸所形粃糠金<lb/>
<pb n="KR3h0032_WYG_011-2b"/>
　朱豈不毅然大丈夫然而律之以芝繇之法度攷之<lb/>
　以羲獻之範模嫓行楷而已變質𨽻草而多拘顧欲<lb/>
　以之擅八體教六書合天下同軌之車而不容有一<lb/>
　轍之殊兹其所以僨于康莊之衢吁<lb/>
　　吕參政示諭帖<hi>行書三行</hi>
示諭云云良紉厚意孤生乃今知所芘賴矣逺書不復<lb/>
覼縷也惠卿上<lb/>
　右熙寜參政觀文殿學士吕惠卿字吉甫示諭帖真<lb/>
<pb n="KR3h0032_WYG_011-3a"/>
　蹟一卷嘉泰甲子四月得之霅上<lb/>
　贊曰發知己之私書謂其自隱于齊年彼云云者使<lb/>
　或人亦指以詭祕之跡夫熟曰不然事君有義本無<lb/>
　黨偏當熙寜側席以求質惜公之所芘頼求諸人而<lb/>
　不求諸天也<lb/>
　　韓獻肅詞垣陛對二帖<hi>並楷書第一帖八行第二帖七行</hi>
綘再拜久别瞻渴向在京師以待罪不敢通問比來穎<lb/>
尾亦以省咎之餘京師交親亦不敢致書雖聞進陟詞<lb/>
<pb n="KR3h0032_WYG_011-3b"/>
垣但深慰抃春韓尊候萬福末由展晤㐲望為國自重<lb/>
不宣絳啓上提舉修注舍人閣下九日辰刻<lb/>
絳啓前辱臨貺未陛對尚稽謁悟重有餉饋但增悚刻<lb/>
餘留面悉不宣絳啓上知軍内園仁弟<lb/>
　右熙寜宰相司空康國韓獻肅公絳字子華詞垣陛<lb/>
　對二帖真蹟一卷有藏書家四印先君舊藏云得之<lb/>
　南澗韓元吉家維桐隂之韓氏族鼎盛與相之畫錦<lb/>
　對公又以材輔神祖光于芝蘭蓋天相耆徳之門而<lb/>
<pb n="KR3h0032_WYG_011-4a"/>
　以世業名稱亢其宗者<lb/>
　贊曰東坡先生嘗贊王仲儀歴叙家世起晉城魏而<lb/>
　以其佩玉劒履而當與窶人子齒尚攷此言則是狐<lb/>
　貉足以起縕袍之羡輕肥足以致簞瓢之恥子意未<lb/>
　必爾也觀獻肅書清婉遒美雍容自喜同而不倚流<lb/>
　而不靡以筆勢而格風議即字法而沂源委蓋當其<lb/>
　家廷詩禮之間已具此廊廟大臣之體然則即真觀<lb/>
　似以彼視此其有㫖哉其有㫖哉維桐之隂中條旎<lb/>
<pb n="KR3h0032_WYG_011-4b"/>
　旎寳是幅紙與鸞鵠峙<lb/>
　　韓獻肅古法書詩帖<hi>楷書五行</hi>
高賢忠義古今同手筆遺篇法甚工寳軸得家當不朽<lb/>
追懷予思凛生風　潁川韓絳題<lb/>
　右韓獻肅古法書詩帖真蹟一卷韓氏文獻之盛甲<lb/>
　于本朝寳軸之藏象籖錦繰意其矜富耾奇落落珠<lb/>
　璧俱不在乙品惜乎徒見其詩而不知其所傳家者<lb/>
　為何等書也予生平有好古癖嘉定乙丑五月在蕭<lb/>
<pb n="KR3h0032_WYG_011-5a"/>
　寺偶得此帖撫而歎曰酸鹹土炭固有嗜好愈于予<lb/>
　者耶是不可不贊<lb/>
　贊曰韓氏之寳軸文獻相續蔚其君屋曷知夫高賢<lb/>
　之何以見取忠義之孰為並録遺篇之若禇若柳手<lb/>
　筆之或顧或陸想其錦繡在篚璵璠韞櫝名蹟爭麗<lb/>
　榮光相屬既追懷古今之不朽見嗜好酸鹹之可卜<lb/>
　是故詩者題品之攸寓贊者歌詠之不足即此帖之<lb/>
　藏于寳真殆所謂同工而異曲者矣<lb/>
<pb n="KR3h0032_WYG_011-5b"/>
　　吳參政炎溽帖<hi>律書五行</hi>
奎啟炎溽未遑祇謁悚仄悚仄人至辱手韓兼惠鹽鼓<lb/>
海物已收感激感激拜聞不宣奎拜啟君玉修注學士<lb/>
　右熙寜參政資政殿大學士呉文肅公奎士長文炎<lb/>
　溽帖真蹟一卷公以政君經國之學絶世知人之識<lb/>
　歴輔三聖翊參萬微風績照宣具記史牒遺墨所在<lb/>
　宜乎流傳百年共識傳寳君玉者氏王名琪仕至密<lb/>
　學歴東南名鎮有聞于時其視公蓋君子朋也紹熙<lb/>
<pb n="KR3h0032_WYG_011-6a"/>
　庚戌先君在從班見此帖于羅春伯點家云其家尚<lb/>
　有子孫居于江右故得之因輟以遺<lb/>
　贊曰公以四<hi>闕</hi>近事三朝絶識岩嶢心畫以昭帖出于<lb/>
　近世撫臣之家又得以記先友于嘗僚也<lb/>
　　沈壑達書簡帖<hi>七帖並行書第一帖十一行尾批四行第二帖十三行尾批四行第</hi>
　　<hi>三帖十四行第四帖十一行第五帖五行尾批二行第六帖三行第七帖六行</hi>
十郎得示問承酷暑佳勝閣中安裕甚為慰也二弟皆<lb/>
在成均治家事想亦不易親舊上下不能無勞來恩意<lb/>
<pb n="KR3h0032_WYG_011-6b"/>
也何時調官一亦不久思毎煩埀䘏今幸得代而薦者<lb/>
足以為令雖出于尊府亦頼推轂也甚喜甚喜老夫山<lb/>
間粗如常待盡其餘日爾不足道也人還匆匆不一不<lb/>
一遼書寄齋郎五月二十八日<lb/>
文叔必不輟有書秀叔聞已解臨渙今在何許第二䖏<lb/>
有訊託申意未及别書也今歳大扺多發瘡疹永仲兒<lb/>
女皆病兹亦見安矣<lb/>
遼啟比奉書相各徹侍史前辱賜教及二山詩若見顔<lb/>
<pb n="KR3h0032_WYG_011-7a"/>
色所道昔遊甚詳已如坐吾庵中矣誦玩無斁尢深感<lb/>
愜也即日動止何似十四縣君安勝新婦煩舅姑愛恤<lb/>
不見其尤甚幸甚幸遼于此如故來春得張郎成婚了<lb/>
便無復累胷中者人生正為業來夙息能修證必不及<lb/>
此正當一念不動如枯木如死灰當來初有分爾咄咄<lb/>
無益也歳方終氣候凝凛千萬為國加愛加愛不宣遼<lb/>
上穎叔閣下十月二十八日<lb/>
示諭倉使者已許諾至感獻父更冀終之得一職則尤<lb/>
<pb n="KR3h0032_WYG_011-7b"/>
佳復爾忘想忘想近得巴陵一格知書子公已善過彼<lb/>
乆矣今想已至舂陵也<lb/>
遼啟京師區區人事日繁不奉書遂五十日感節懷思<lb/>
但有悁結即日不審履此夏暑動止何似太夫人萬福<lb/>
門中眷愛安勝遼即此粗遣愛間多病官局亦無事乗<lb/>
興即往不然杜門數日亦無吏責卜居城西地名桃源<lb/>
小有園林亭榭之樂足以養妻子度歳時進無所營退<lb/>
有所得而庭闈不逺其餘尚復何求哉但未聞召命日<lb/>
<pb n="KR3h0032_WYG_011-8a"/>
以遲俟爾未卜相見千萬善愛善愛不宣遼再拜頴叔<lb/>
閣下五月五日<lb/>
小兒為吏無狀所以庇于大廈者不止逃謗也又蒙其<lb/>
上官薦寵之衰門弱植豈其所宜當此穎叔之惠為不<lb/>
淺矣感刻感刻十四縣君安勝齋郎以下諸眷計無恙<lb/>
安行南出遂成姻事否駢蕃託于慶門尤為所幸素道<lb/>
有兒女在其外氏甚無聊此雖攻苦食淡為不足度亦<lb/>
可養其一二今有書託安行與𢃄來更煩穎叔為一言<lb/>
<pb n="KR3h0032_WYG_011-8b"/>
女子荷慈顧舉家銜感銜感遼上<lb/>
大鏡方鏡二匣籹合先送去照臺并枕近晚可得般必<lb/>
未行有定日希示及遼送十甥<lb/>
拜依元約兩數昨日當面上<lb/>
十郎十一郎安勝諸眷無恙修婦安否前謝十一哥書<lb/>
不知何時西上也企渴企渴遼<lb/>
十四縣君安勝不别書也知盡室遂至都下胃暑渉秋<lb/>
佳否十郎調何處官十一千郎必各已試歸聞在南廟<lb/>
<pb n="KR3h0032_WYG_011-9a"/>
必遂高輟行聽喜報也廿娘安否此中粗遣山間殊無<lb/>
京塵但朝夕不忘思想耳向冷千萬多愛未及專作千<lb/>
郎書老懶不訝不訝<lb/>
　右熙寜審官西院主簿沈公遼字叡達書簡帖七幅<lb/>
　真蹟一卷公以善書稱王文公㑹文肅公師其筆法<lb/>
　王得其清會傳其楷再世三秀厥惟聞家不幸以罪<lb/>
　廢其事見于王明清揮塵銀卜居池陽名與齊山俱<lb/>
　高遺帖固可寳也淳熙壬寅予兄大用守池得之以<lb/>
<pb n="KR3h0032_WYG_011-9b"/>
　遺先君有藏書家印十有二<lb/>
　贊曰夢溪筆談載公之論書曰書之神韻雖得于心<lb/>
　書之法度必資于學分制有法均停相若三四合體<lb/>
　上下齊腳多寡不牽乃異世作今視其帖信乎其嗜<lb/>
　之專而見之卓也雖然藝在當家習亦有源存中瞻<lb/>
　前文通比肩顧翰墨文章之不殊而俱未若公之知<lb/>
　言知言伊何以神合天古人之良意在筆前<lb/>
　　沈叡逹昭君詩帖<hi>銀硃界行紙冩楷書二十四行尾記三行</hi>
<pb n="KR3h0032_WYG_011-10a"/>
圓明師為余鼓琴作昭君操因感其意辭以贈之<lb/>
王昭君漢宫女生如桃李華皖皖託朝露不向春風荣<lb/>
摧折在泥土耻將黄金市顔色空得君王一廻顧黄門<lb/>
扶我上車去遙望漢宫隔烟霧十年簾下學畫眉不知<lb/>
還為蛾眉誤中間悲怨或易忘如今覊愁那可諭夢中<lb/>
時復作歌舞滿目異類誰與語胡風日夜驚吹沙不知<lb/>
春來復秋去一生此恨終難言獨自援琴傳作譜傳作<lb/>
譜一曲未終淚如雨我來都城下黄塵厭覊旅道人為<lb/>
<pb n="KR3h0032_WYG_011-10b"/>
我試一彈使我超然為懐古<lb/>
熙寜八年五月二十七日在普淨僧舍冩錢塘沈遼叡<lb/>
達<lb/>
譙國曹誦貫通嘗觀叡達書元豐辛酉上巳日題<hi>楷書二行</hi>
　右沈叡達昭君詩帖真蹟一卷昭君之詩出于文人<lb/>
　才士之手葢不可勝數而公獨託琴以弔古即古以<lb/>
　寓情是有足稱者曹誦本濟陽王佾諸孫戚里家子<lb/>
　紹聖間仕至摳宻副都承㫖與公歳月僅相後先而<lb/>
<pb n="KR3h0032_WYG_011-11a"/>
　已知敬慕如此則公之書名葢已乆矣帖與寳晉四<lb/>
　詩同得之京口<lb/>
　贊曰玉微十三維以寓聲支郎何心寫脂粉情漢塚<lb/>
　春青塞霜曉白千年之悲表此遺墨<lb/>
　　唐林夫經由還家二帖<hi>並行書第一帖十行第二帖七行</hi>
坰拜啟坰比者經由屢承埀訪意愛之厚戴荷何言敝<lb/>
舟當侯别親賔相餞送至連日解繂此心瞻望清風不<lb/>
勝戀戀春氣漸和惟千萬保重以副頌慕謹奉狀少代<lb/>
<pb n="KR3h0032_WYG_011-11b"/>
面違不宣坰拜啟僧監吉祥上人座前謹空二十五日<lb/>
坰啟昨夕還家遂四鼓矣其荷延寵之厚固可知也經<lb/>
夕尊體想佳已而聞辰刻東亭傋早饌上邀車馭望枉<lb/>
臨幸甚坰再拜彦逺尊兄事早刻<lb/>
　右熙寜同知諫院唐公坰字林夫經由還家二帖真<lb/>
　蹟一卷公初以新法進賜第奉常階清顯矣既乃以<lb/>
　人心之未合者廷斥大臣至叩殿陛甘貶黜而不之<lb/>
　顧元祐間僅厯鄂湖臬三郡而不迄用豈以其悔之<lb/>
<pb n="KR3h0032_WYG_011-12a"/>
　晚耶公葢知制誥彦猷之子父子有能書名東坡有<lb/>
　詩曰二妙凋零筆法空忽驚雲海戲羣鴻清詩不敢<lb/>
　私囊篋人道黄門有父風葢以公比晉衛桓也嘻斯<lb/>
　亦足珍矣前帖得之僧元明次帖得之吳越錢氏皆<lb/>
　在京口時<lb/>
　贊曰國朝之士夫子書鮮留意而况乎父子之懿如<lb/>
　公亦可謂善繼者矣東坡謹許可比之晉二衛質之<lb/>
　斯帖其有風致雖子亦將謂之無愧也<lb/>
<pb n="KR3h0032_WYG_011-12b"/>
　　張子野詩藁帖<hi>行書藁木第一帖六行第二帖七行</hi>
韻和上先頓首<hi>前題一行紙捐不存</hi>
池上飛橋亭外山野禽偷静上鈎欄晚花露重香偏細<lb/>
春女衣輕體尚寒曲水略殊今日事南湖曽奉昔人歡<lb/>
郡圖可許増新致幾處模傳畫様㸔<hi>此地舊南湖是越王弟嘗分主茲土</hi>
<hi>南湖即有弟賞尚有當時亭觀材存焉案此注湖字舊字賞亭字下俱有閧文</hi>
射<hi>前題紙損惟存一射字</hi>
射藝功多暮未疲欲將庭火繼西暉弦聲應手破竹響<lb/>
<pb n="KR3h0032_WYG_011-13a"/>
旗影翻風戲鳥飛竟日中支矜互勝傍人如堵見終稀<lb/>
不知雙燭沙河上誰得牛心一割歸<hi>師望有雙燭沙河引騎歸之句昔王</hi>
<hi>凱音牛名八百里駮與王濟對射賭之一發中的遂探牛心一割而去</hi>
張子野在熙寕間致政來徃杭霅兩郡是時東坡先生<lb/>
楊元素李公擇為守倅陳令舉栁子玉皆在葢一時文<lb/>
章鉅公也子野年八十餘視諸公為文人行東坡次韻<lb/>
春畫一篇推抑之意至矣此卷有池上飛橋亭外山野<lb/>
禽偷静上鈎欄又射弓詩云弦聲應手裂竹響旗影翻<lb/>
<pb n="KR3h0032_WYG_011-13b"/>
風戲鳥飛絶類張文昌也毎展卷想見其多才潦倒良<lb/>
可秘護耳庚戌十二月吉雪溪老人門演子長<hi>行書十一行</hi>
東坡祭張郎中文云微詞宛轉葢世之裔謂其精于詩<lb/>
詞也此書風流藴藉又詩詞之餘波云建炎四年十二<lb/>
月初七日㑹㮷關注書<hi>行書四行</hi>
　右熙寜郎官張公光字子野手書詩二篇真蹟一卷<lb/>
　公詞名滿天下三影之作膾炙迨今方熙寜時垂車<lb/>
　自怡往來浙右霅上六客公葢預其一壽俊耆耋風<lb/>
<pb n="KR3h0032_WYG_011-14a"/>
　流藴藉葢尉然承平典型也帖以粉牋字跡已半磨<lb/>
　落二關子長子東跂語具焉紹定戊子三月得之高<lb/>
　平范氏<lb/>
　贊曰觀水以心本于知者之樂取射以藝譬諸巧者<lb/>
　之中時雖後先之不同意或迭取而互用句葩體莊<lb/>
　字謹心縱是曰仁祖太平之詞人遺帖之存固宣後<lb/>
　世之知所重也<lb/>
　　王文恭易漕帖<hi>楷書六行尾批二行</hi>
<pb n="KR3h0032_WYG_011-14b"/>
十五姨縣君玉履萬福聞所苦猶未平嘗記揚州法雲<lb/>
寺有一居院有素傳膏藥傳瘡腫無不愈試一用之郡<lb/>
君再三申懇不及别書謝惠𤓰姜今附酥一桶子珪上<lb/>
閒郡無所施當且易要路一漕也<lb/>
　右元豐宰相維師岐國王文恭公珪字禹玉易漕帖<lb/>
　真蹟一卷舊藏京師士人司馬若谷家有蔵書家二<lb/>
　即慶元己未嵗六月偕諸帖見㫒自官制之行公為<lb/>
　首相終始事神宗實膺睿簡文鳴三朝位冠百辟書<lb/>
<pb n="KR3h0032_WYG_011-15a"/>
　固不可無傳也<lb/>
　贊曰以文致身以恭奉上錙銖筆態矩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>心匠論其<lb/>
　鈎格則得紆餘曲致之體攷其縱逸則妙雍容不迫<lb/>
　之狀儼佩玉之度肇官儀之創百辟班見大廷宏敞<lb/>
　方觚穎之發揮葢已具此氣象曰誰之書元豐首相<lb/>
　　吴正憲嵗端帖<hi>楷書八行</hi>
充啟嵗端之履福茨來集未遑修染先枉書縢感懌之<lb/>
深何可勝道未諧欵晤更冀為時自壽以迓裒擢不宣<lb/>
<pb n="KR3h0032_WYG_011-15b"/>
充頓首知府司勲左右<lb/>
　右元豐宰相觀文殿大學士太一宫使侍中呉正憲<lb/>
　公充字冲卿嵗端帖真蹟一卷神宗勵精政事公以<lb/>
　元臣握輔㩞雖屢造排濟而君臣之際獨無間然始<lb/>
　必有得乎帝心者慶元己未嵗六月中都士人司馬<lb/>
　若谷以數帖授于是書在焉亦有藏書家印二<lb/>
　贊曰濃如夏木森葱蒨淡若秋波横組練端方亭亭<lb/>
　復妡婉有肉不俗骨不軟情真字楷意蕭散如在竹<lb/>
<pb n="KR3h0032_WYG_011-16a"/>
　宫樂閒燕九光玉藉觀文殿字曰沖卿謚正憲<lb/>
　　司馬文正集序帖<hi>楷書九行</hi>
集序前日已白景仁更請一簡咨之光非敢憚煩但以<lb/>
荒惡冠于相公文筆之前太為不知量故也惶悚惶悚<lb/>
曏承示論以相公作御史時曽乞台還孔范其草在否<lb/>
得所資也光再拜太傳十九日<lb/>
　右元祐相國維師温國司馬文正公光字君實集序<lb/>
　帖真蹟一卷公以道自任以致君以拯民積之于身<lb/>
<pb n="KR3h0032_WYG_011-16b"/>
　達之天下如洪河大川由源迄流初匪二木故其在<lb/>
　伊洛則宻雪屯膏而四海望其澤在廟朝則九鼎作<lb/>
　鎮而神姦不能窺至矣哉合内外貫天人感通混融<lb/>
　一誠而已予彚羣帖乆未得公書日夕以為恨紹定<lb/>
　戌子三月容有持以示予者亟取羣玉帖較之筆勢<lb/>
　毫髪無小差再拜驚喜遂贖以傋祕笈詳考帖語恐<lb/>
　是答宋莒公家子孫之求集序者孔范以言事去位<lb/>
　在明道末莒公時為諫官目為御史或記憶之訛<lb/>
<pb n="KR3h0032_WYG_011-17a"/>
　贊曰道本于身真蹟乃全貫以一誠雖人實天元祐<lb/>
　之初帝賚良弼匪康其躬為民而出龍起于洛雲興<lb/>
　于嵩有澤其膏四海之豐方其未驤一念下土九闗<lb/>
　雖扃編此守虎及其既用草偃惟風羣賢鱗差滃然<lb/>
　而從天以誠開民以誠格混融流通何索何獲有崇<lb/>
　南山太平之基巖巖具瞻維公宜之平生不欺涵泳<lb/>
　浹洽心畫之作為天下法取人以直持已以謙豈徒<lb/>
　幅箋二徳之兼榮光屬天公書在櫝有徳有言温其<lb/>
<pb n="KR3h0032_WYG_011-17b"/>
　如玉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶真齋法書贊卷十一<lb/>
</p>
<p>
</p>
  </div>
</body>
</text>
</TEI>
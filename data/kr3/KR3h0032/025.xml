<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寶真齋法書贊卷二十五</head> <lb/>
    <p>
<pb n="KR3h0032_WYG_025-1a"/>
欽定四庫全書<lb/>
　寶真齋法書贊卷二十五<lb/>
　　　　　　　　　　　　　宋　岳珂　撰<lb/>
　宋名人真蹟<lb/>
　　潘子賤改月帖<hi>行書九行</hi>
良貴叩頭上啟改月伏惟尊候萬福引嚮引嚮良貴即<lb/>
今過南山作少緑事中秋後方歸恐左右旦夕須差考<lb/>
校無由候别不勝悚仰謹布此區區秋暑方熾千萬珍<lb/>
<pb n="KR3h0032_WYG_025-1b"/>
愛不次良貴叩頭上啟文伯教授學士賢友侍史初三<lb/>
日<lb/>
　右紹興徽猷閣待制潘公良貴字子賤改月帖真蹟<lb/>
　一卷公勁正之操聞于一時字畫之存雖近猶可敬<lb/>
　也嘉泰癸亥十月得之臨江之彭氏<lb/>
　贊曰公立柱下直聲凛如氣則不餒而况于書待人<lb/>
　以情眞意浹洽于嗟前修動則可法<lb/>
　　胡已茂鶚章帖<hi>行書十二行</hi>
<pb n="KR3h0032_WYG_025-2a"/>
交修惶恐再拜上啟少懇輙塵嚴聽從姪㠓備員徳清<lb/>
丞吏事明敏公勤潔㢘胥吏畏戢甚得民譽頃左右剖<lb/>
符之初嘗令謁見于臨安已蒙清顧方此薦士之初輙<lb/>
敢求玷鶚章之末逮此終更獲遂改秩皆出門下之賜<lb/>
載徳豈淺淺耶敢恃眷舊之私特加留念幸甚干冐愧<lb/>
悚殆不勝云交修惶恐再拜上啟<lb/>
　右紹興端明殿學士胡公交修字巳茂鶚章帖眞蹟<lb/>
　一卷自薦舉之失初意晉之祁奚本朝之曹呂盖世<lb/>
<pb n="KR3h0032_WYG_025-2b"/>
　以藉其口而售其私者以古自信庶幾于中興之人<lb/>
　物見之帖得之京師寶慶元酉之八月<lb/>
　贊曰矰繳之冥鴻人心所同是内舉者何足以害其<lb/>
　公世道之趨或汙其隆此帖之存所以愧今日之憧<lb/>
　憧<lb/>
　　向伯恭旁午帖<hi>行書十行</hi>
子諲惶恐再拜請違鈞席倐爾兩月不勝瞻仰之情乍<lb/>
到官所賓客旁午應酬不暇念欲上狀少謝前延遇之<lb/>
<pb n="KR3h0032_WYG_025-3a"/>
意執筆輒已屢矣洊蒙寵賜手教仰服眷厚且愧不敏<lb/>
耳大參虚位側聞環召復歸廟堂以福四海子諲惶恐<lb/>
再拜<lb/>
　右紹興户部侍郎徽猷閣直學士薌林向公子諲字<lb/>
　伯恭旁午帖眞蹟一卷予少侍先君帥東廣道出清<lb/>
　江嘗登薌林之麓後十五年與公之孫公起公謹游<lb/>
　屢見手墨又十四年寶慶乙酉六月始得此帖于京<lb/>
　江<lb/>
<pb n="KR3h0032_WYG_025-3b"/>
　贊曰塗水漣漪未改薌林風月如新一紙重觀遺蹟<lb/>
　百年無復斯人<lb/>
　　劉彦修江岸帖<hi>楷書十五行</hi>
子羽頓首再拜上啟侍講内翰台座江岸請違載更嵗<lb/>
籥景仰徳誼與時俱積謁歸故棲繼之行役擾擾多事<lb/>
疎奉起居春寒伏惟論思餘閒神明協相台候動止萬<lb/>
福子羽嵗暮抵漫陵交郡事海邦僻逺民淳訟稀竊禄<lb/>
養親誠為安便正阻清覿願言加愼䄄鼎益隆眷注謹<lb/>
<pb n="KR3h0032_WYG_025-4a"/>
拜手狀不宣子羽頓首再拜上啟侍講内翰正月七日<lb/>
謹空<lb/>
　右紹興徽猷閣待制劉公子羽字彦修江岸帖眞蹟<lb/>
　一卷公自徽猷閣待制守泉在紹興丙辰嵗是時翰<lb/>
　苑盖朱公震陳公與義朱方勸讀則公所與書陳其<lb/>
　人也嘉泰壬戌嵗七月得之都城士人錢萬<lb/>
　贊曰其忠足以繼忠顯其教足以傳西樞其略足以<lb/>
　佐魏公其識足以知二吳於虖斯亦足以列寶眞之<lb/>
<pb n="KR3h0032_WYG_025-4b"/>
　儲矣<lb/>
　　梁仲謀去月帖<hi>草書卜九行</hi>
汝嘉惶恐去月二十八日以辰子得竒疾不幸二十九<lb/>
日劉丈見過告以廟堂呼召分委職事方知淮甸已擾<lb/>
次日得㫖促出自此不復更得少暇修人事亦不得略<lb/>
為亡兒取日作佛事一切付之牙校輩相繼報益急遂<lb/>
議挈家三數日來孥累既行府事逺交與章丈方少通<lb/>
氣得親書問耳不審得見量否即日伏惟開府之初神<lb/>
<pb n="KR3h0032_WYG_025-5a"/>
相起居台候萬福不勝瞻仰惓惓之至汝嘉初得指揮<lb/>
獨以本部事從行繼得與劉丈同行指揮今又獨行矣<lb/>
終當率劉丈同行也啟行未有定日聞已擬二十三日<lb/>
又聞二十九日相君云有警即動不許擇日也餘已具<lb/>
劉文書中更不縷縷向寒乞相時珍重以俟寵數不宣<lb/>
汝嘉頓首再拜知府徽猷侍郎鄉兄台座<lb/>
　右紹興寳文閣學士梁公汝嘉字仲謀去月帖眞蹟<lb/>
　一卷予開禧甲子冬初筮仕南徐公之子季珌實以<lb/>
<pb n="KR3h0032_WYG_025-5b"/>
　九卿總餉尚及見典型帖得之其門人鄭子夀盖或<lb/>
　持以獻者<lb/>
　贊曰當邊境之多虞士君子出而備馳驅見于盈咫<lb/>
　之書觀其六鑾之行雖擇日亦不可以少須其時為<lb/>
　何如燀燀出車投袂以趨母寜以家而忘此匈奴豈<lb/>
　其私是圖此敵愾之士必即是以察忠臣之區區也<lb/>
　　魏邦逹聖訓帖<hi>行書十四行</hi>
矼惶恐再拜知府侍郎徽學台座拜違未一月馳仰已<lb/>
<pb n="KR3h0032_WYG_025-6a"/>
窮即日恭惟下車布政台候萬福矼以面奉聖訓略至<lb/>
劉候軍前取道治境拘文故不敢拜謁又事頗亟不欲<lb/>
少駐告借一知路人問徑道或云須由四安廣徳而往<lb/>
或云自長興有水路尤便聞劉在太平或在建康惟欲<lb/>
取疾耳矼所乗舫子稍大遂至崇徳易一小舟而來然<lb/>
復太小欠伸不能使府或有可至四安或長興者小舫<lb/>
子欲易以往無之即已不敢必也咫尺不獲少承誨益<lb/>
愧悚之劇舟次姑布執事不宜矼惶恐再拜知府侍郎<lb/>
<pb n="KR3h0032_WYG_025-6b"/>
徽學台座<lb/>
　右紹興吏部侍郎集英殿修撰魏公矼字邦逹聖訓<lb/>
　帖真蹟一卷事讎之議初起公獨以綱常折其鋒竟<lb/>
　以坎壈去國名節嶤然嚴霜皜日猶可想也勾黨浸<lb/>
　淫異軌同轍覽卷追慨為之憮然寶慶乙酉六月得<lb/>
　于京口<lb/>
　贊曰意有不可東帶之立弗與也事所當盡杭葦之<lb/>
　急弗顧也詩不云乎駪駪征夫每懷靡及覽此遺墨<lb/>
<pb n="KR3h0032_WYG_025-7a"/>
　斯足以觀君子之于役而攷古義于原隰矣再拜什<lb/>
　襲噫吾何執<lb/>
　　汪彦章譽望求賢薦書三帖<hi>並行書第一第三帖各六行第二帖五行</hi>
藻頓首啟承聞譽望固非一日衰遲宦遊莫遑瞻對第<lb/>
馳欽詠昨者劉君汝一能言執事嘗及姓名即欲寓書<lb/>
因循至今負媿深矣藻方負讉屏迹丘園趣舍殊途未<lb/>
有馳謁之日臨紙為之太息藻再拜<lb/>
藻頓首啟下車今已幾時政譽藹然良用欽歎求賢如<lb/>
<pb n="KR3h0032_WYG_025-7b"/>
此雖公不薄淮陽士論謂何佇聽詔除庶幾善類知所<lb/>
激厲焉藻再拜<lb/>
藻頓首啟小兒快負丞獲預奔走之列天予之幸也昨<lb/>
朱守嘗許其剡章未幾罷去聞當補發輙欲預薦書之<lb/>
末雖未果少接色辭所以冒聞者臭味同焉惶恐藻再<lb/>
拜<lb/>
　右紹興翰林學士龍溪先生汪公藻字彦章譽望求<lb/>
　賢薦書三帖真蹟一卷中興嗣命之臣公為稱首翰<lb/>
<pb n="KR3h0032_WYG_025-8a"/>
　墨所傳與文章稱其可尚也已予家九江道如行京<lb/>
　屢出黟歙間知公故家所在訪求公帖慶元己未嵗<lb/>
　八月得之文溪士人汪氏<lb/>
　贊曰納交以道不殊乎丘園觀政以人歎息于求賢<lb/>
　言情以真無事乎脅肩此前輩之流風今不復見者<lb/>
　幾百年矣使覽者跫然曰古道之存存乎尺箋盍思<lb/>
　乎免旃則如寶真者亦將預有榮焉<lb/>
　　朱文靖報稱帖<hi>行書十四行</hi>
<pb n="KR3h0032_WYG_025-8b"/>
倬久不聆動静殊用思企奉手翰之辱從審霜寒台候<lb/>
萬福感慰感慰倬叨預機政日思報稱未職故人有以<lb/>
垂教否因風幸冀不外令嗣已庸新命想深慶慰迫冗<lb/>
草畧奉復悚仄悚仄合并未期更冀順時調獲以需晉<lb/>
寵奉頌之至十二月日倬劄子<lb/>
　右紹興宰相朱文靖公倬字漢章報稱帖真蹟一卷<lb/>
　近世字法宰傳如公以鼎鉉之貴兼翰墨之妙片紙<lb/>
　之存皆可祕襲帖得之金沙士人陳元頴實嘉定壬<lb/>
<pb n="KR3h0032_WYG_025-9a"/>
　午六月<lb/>
　贊曰勁而柔端而遒奔八驥囘九牛功玉鉉名金甌<lb/>
　藏此書識前修<lb/>
　　劉無言餉茶帖<hi>行書五行</hi>
餉茶畧一閲皆精緻不俟㸃試可見也花子并通應佳<lb/>
味併煩分惠尤用感怍區區面謝坐客草草燾頓首<lb/>
　右紹興祕閣修撰劉公燾字無言餉茶帖真蹟一卷<lb/>
　建中靖國初祐陵手賜緍錢十五萬刊袐閣續帖彚<lb/>
<pb n="KR3h0032_WYG_025-9b"/>
　輯名跡以踵元祐右文之規以紹淳化詒謀之列公<lb/>
　是嵗為宣徳即正字班在館閣之末獨被㫖專董斯<lb/>
　刻且書標目及事因于後盖書名已動九重之聽久<lb/>
　矣然而官獨連蹇不大進至宣和末猶止寓直中祕<lb/>
　而已豈抱至藝者不肯輕售耶山谷謂使公春秋髙<lb/>
　江東又當出一羊欣薄紹之斯言猶信嘉定甲戌八<lb/>
　月得此帖于蘓門僧顯時<lb/>
　贊曰筆勢之偉筆意之詣筆法之粹是三者固足以<lb/>
<pb n="KR3h0032_WYG_025-10a"/>
　名家而無愧矣於虖祐陵天縱八體公蒙識㧞獨在<lb/>
　初嵗亦宜其有此具美也寶此幅紙以見太平之游<lb/>
　藝惟袐閣是視<lb/>
　　劉無言輞川詩帖<hi>二十題共四十首有序並行書一百行後四題大字標詩八首</hi>
　　<hi>分八行小字注又劉尾記草書三行</hi>
尚書右丞贈袐書少監王維摩詣<lb/>
余别業在輞川山谷其游止有孟城坳華子岡文杳館<lb/>
斤竹嶺鹿柴木蘭柴茱萸沜宫槐陌臨湖亭南垞欹湖<lb/>
<pb n="KR3h0032_WYG_025-10b"/>
栁浪欒家瀬金屑泉白石灘北垞竹里館辛夷塢漆園<lb/>
椒園等與裴廸閒暇各賦絶句云<lb/>
孟城<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
新家孟城口古木餘衰栁來者復為誰空悲昔人有<lb/>
結廬古城下時登古城上古城非疇昔今人自來往<hi>裴廸</hi>
華子岡<lb/>
飛鳥去不窮連山復秋色上下華子岡惆悵情何極<lb/>
落月松風起還家草露晞雲光侵履跡山翠佛人衣<hi>裴</hi>
<pb n="KR3h0032_WYG_025-11a"/>
文杏館<lb/>
文杏裁為梁香茅結為宇不知棟裏雲去作人間雨<lb/>
迢迢文杏館躋攀日已屢南嶺與北湖前看復廻顧<hi>裴</hi>
斤竹嶺<lb/>
檀欒映空曲青翠漾漣漪暗入商山路樵人不可知<lb/>
明流紆且直緑篠宻復深一逕通山路行歌望舊岑<hi>裴</hi>
鹿柴<lb/>
空山不見人但聞人語響返景入深林復照青苔上<lb/>
<pb n="KR3h0032_WYG_025-11b"/>
日夕見寒山便為獨往客不知深林事但有麏䴥跡<hi>裴</hi>
木蘭柴<lb/>
秋山斂餘照飛鳥逐前侶彩翠時分明夕嵐無處所<lb/>
蒼蒼落日時鳥聲亂溪水縁溪路轉深幽興何時已<hi>裴</hi>
茱萸沜<lb/>
結實紅且緑復如花更開山中儻留客置此芙蓉盃<lb/>
飄香亂椒桂布葉間檀欒雲日雖迴照森沈猶自寒<hi>裴</hi>
宮槐陌<lb/>
<pb n="KR3h0032_WYG_025-12a"/>
仄逕䕃宮槐幽隂多緑苔應門但迎掃畏有山僧來<lb/>
門前宫槐陌是向欹湖道秋來山雨多落葉無人掃<hi>裴</hi>
臨湖亭<lb/>
輕舸迎上客悠悠湖上來當軒對尊酒四面芙蓉開<lb/>
當軒彌滉漾孤月正徘徊谷口猿聲發風傳入户來<hi>裴</hi>
南垞<lb/>
輕舟南垞去北垞淼難即隔浦望人家遥遥不相識<lb/>
孤舟信所泊南垞湖水岸落日下崦嵫清波殊淼漫<hi>裴</hi>
<pb n="KR3h0032_WYG_025-12b"/>
欹湖<lb/>
吹簫凌極浦日暮送夫君湖上一廻首青山卷白雲<lb/>
空闊湖水廣青雲天色同艤舟一長嘯四面來清風<hi>裴</hi>
栁浪<lb/>
分行接綺樹倒影入清漪不學御溝上春風傷别離<lb/>
映池同一色逐吹散如絲結隂既得地何謝陶家時<hi>裴</hi>
欒家瀨<lb/>
颯颯秋雨中淺淺石溜瀉跳波自相濺白鷺驚復下<lb/>
<pb n="KR3h0032_WYG_025-13a"/>
瀨聲喧極浦沿渉向南津汎汎鳬鷗渡時時欲近人<hi>裴</hi>
金屑泉<lb/>
日飲金屑東少當千餘嵗翠鳯翊文螭羽節朝玉帝<lb/>
濚渟澹不流金碧如可拾迎晨含素華獨往事朝汲<hi>裴</hi>
白石灘<lb/>
清淺白石灘緑蒲向堪把家住水東西浣沙明月下<lb/>
跂石復臨水弄波情未極日下川上寒浮雲澹無色<hi>裴</hi>
北垞<lb/>
<pb n="KR3h0032_WYG_025-13b"/>
北垞湖水北雜樹映朱欄逶迤南川水明滅青林端<lb/>
南山北垞下結宇臨欹湖每欲採樵去扁舟出菰蒲<hi>裴</hi>
竹里館<lb/>
獨坐幽篁裏彈琴復長嘯深林人不知明月來相照<lb/>
來過竹里館日與道相親出入為山鳥幽深無世人<hi>裴</hi>
辛夷塢<lb/>
木末芙蓉花山中發紅萼澗户寂無人紛紛開且落<lb/>
緑堤春草合王孫自留翫況有辛夷花色與芙蓉亂<hi>裴</hi>
<pb n="KR3h0032_WYG_025-14a"/>
漆園<lb/>
古人非傲吏自闕經世務偶寄一微官婆娑數株樹<lb/>
好閒早成性果此諧宿諾今日漆園游還同莊叟樂<hi>裴</hi>
椒園<lb/>
桂尊迎帝子杜若贈佳人椒漿奠瑤席欲下雲中君<lb/>
丹刺罥人衣芳香留過客幸堪調鼎用願君垂採摘<hi>裴</hi>
予毎見右相輞川圖想見其處復于其集得此詩尤想<lb/>
見其人風度髙絶非復世人也裴廸在唐無聞而其詩<lb/>
<pb n="KR3h0032_WYG_025-14b"/>
如此抗衡摩詰則其人亦可知矣偶有繭紙一軸大小<lb/>
字書之僅足以見余景慕不忘之意　無言<lb/>
　右劉無言輞川詩帖真蹟一卷輞川竒勝甲唐世名<lb/>
　墅槩觀諸詩亦可想已予舊藏唐人所繪圖每暇日<lb/>
　一縱覽飄飄然若身在華岡北垞間今見此蹟筆力<lb/>
　清勁與詩頡頏是可與圖並甲袐笈矣得帖之日寶<lb/>
　慶乙酉十月售者錢氏<lb/>
　贊曰輞川之勝新詩之詠所以適性也繭紙之瑩筆<lb/>
<pb n="KR3h0032_WYG_025-15a"/>
　力之勁所以寫興也維詩與筆景物交映也並于唐<lb/>
　圖于是為稱也<lb/>
　　呂居仁瞻仰收召二帖<hi>並行書第一帖十四行第二帖十一行</hi>
本中再拜比稍不聞動静瞻仰之至即日伏惟尊候萬<lb/>
福本中久留閩中比已治北去計復被召命顧自春多<lb/>
病日頗増劇須俟旬日稍閒乃行衰羸如此亦復何用<lb/>
前路當懇求官祠再任期必得請或見諸公敢乞先致<lb/>
一言張本至幸尚阻侍見倍乞為時䕶重不備本中再<lb/>
<pb n="KR3h0032_WYG_025-15b"/>
拜徽猷侍講姑夫淑人四十七姑座前四月二十八日<lb/>
本中拜覆收召雖出推奬然本中衰病不堪若冐昧求<lb/>
進必致顛隮將來自陳尚乞垂意不能者止聖人明戒<lb/>
亦或不辱題品萬分之一矣其他覼縷當俟後狀曽壻<lb/>
到行朝請見敢乞矜憐六哥十哥續别作書大同包上<lb/>
起居本中拜覆<lb/>
　右紹興中書舍人直學士院呂公本中字居仁瞻仰<lb/>
　收召二帖真蹟一卷中原文獻之傳如呂氏一門道<lb/>
<pb n="KR3h0032_WYG_025-16a"/>
　徳文章世載厥媺固難乎析薪之責也公在南渡後<lb/>
　巋然靈光尊王賤霸之一語著于王言天下凜然始<lb/>
　知有大義其正人心扶世教功不淺矣所謂負荷復<lb/>
　何議哉嘗攷史録見史臣秦熺之言曰紹興四年三<lb/>
　月秦檜拜右相議和之計決矣而左相趙鼎抑沮甚<lb/>
　力因修史加恩宻諭直學士院呂本中為制詞葢豫<lb/>
　為後日姧圖鼎為首相不復留意國事用兵則徒擅<lb/>
　都督之名略無措畫議和則隂懷首䑕于進對之際<lb/>
<pb n="KR3h0032_WYG_025-16b"/>
　未嘗有可否隂結黨與肆為詆欺其負眷意如此於<lb/>
　虖天下有公是非如公之不匿厥指顧可以為誣乎<lb/>
　帖得之髙平范氏難進之風溢于盈咫之幅計其嵗<lb/>
　月當在公賜科第還行都時百年聲猷槩可覘矣紹<lb/>
　定之元上已日予修禊研山而帖適至<lb/>
　贊曰呂氏一門我朝韋平衣冠既南孰為典刑猗歟<lb/>
　北扉翰墨騰英難進之風藹于心聲其進維何風雷<lb/>
　隠砰賤霸尊王萬古作程天將開之以豁瞶盲孰遏<lb/>
<pb n="KR3h0032_WYG_025-17a"/>
　其萌維盜實憎觀公初心何止懲羮親朋斯升方喜<lb/>
　彚征私書之詒猶欲卻行豈願空言與乳臭争道之<lb/>
　將宏非人所能俛首事讎衆方若醒詎知禍胎自漢<lb/>
　公卿淪胥一談大呂為輕綸音一頒四海竦聆臧宮<lb/>
　鳴劒賈誼請纓書下奉天已識中興曲筆誰歟反肆<lb/>
　譏評隂險何知雲收霧明公帖初獲我心未寜謂彼<lb/>
　噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>臆度以情是或䑕腐猶疑鴻冥既見公書懇懇<lb/>
　至誠視彼儻來雖寵若驚肯以王言屈于姧朋公義<lb/>
<pb n="KR3h0032_WYG_025-17b"/>
　既昭公論既明迨今百年猶歉混井時歟數歟迄莫<lb/>
　我聽公帖雲煙公心日星彼犬之狺何吠非形天澄<lb/>
　氣清脩竹蘭亭閲此帖焉對于汗青<lb/>
　　李商老酬答詩帖<hi>行書十二行</hi>
謹次髙韻奉酬禹功司録博士彭再拜<lb/>
煙霞痼疾自藏身刮膜頻窺佳句新學博還同杜候庫<lb/>
才慳深愧庾郎珍倚風終日掃松徑披霧何時對玉人<lb/>
西掖鑾坡須妙手如公那復困無津<lb/>
<pb n="KR3h0032_WYG_025-18a"/>
　右江西詩派日渉居士李公彭字啇老酬答詩帖真<lb/>
　蹟一卷詩𣲖詩蹟未登于寶真丙戌八月始致此帖<lb/>
　于賜山盖託士友搜訪而得之者有藏書家七印贊<lb/>
　之以備詩體之一焉<lb/>
　贊曰九𣲖之沕潏注于溟渤寓此詩筆烟霞之痼疾<lb/>
　園渉以日紓寫盤欎予于西江搜抉遺軼備體之一<lb/>
　　陳文正黄庭帖<hi>楷書十行</hi>
康伯惶恐頓首再拜上覆康伯輒有少意于禀近搜訪<lb/>
<pb n="KR3h0032_WYG_025-18b"/>
得禇河南小字黄庭經一卷雖未辦真贗要似非近時<lb/>
墨蹟仰恃眷私率爾持納為書府之玩儻賜指留不勝<lb/>
萬幸郡中馬氏有唐盧稄迦髙僧畫像乃禁中舊物印<lb/>
記頗多上亦有唐寶今已依近降指揮收買專人申納<lb/>
太師公相府亦乞鈞照康伯惶恐頓首再拜上覆<lb/>
　右兩朝相國維師魯國陳之正公康伯字長卿黄庭<lb/>
　帖真蹟一卷海陵煽凶九垠沸騰封豕長蛇薦食上<lb/>
　國瞰然有投鞭必渡之志維時元臣鎮物如謝安効<lb/>
<pb n="KR3h0032_WYG_025-19a"/>
　忠如陸贄輔聖斷如裴度佩安危如郭子儀在公一<lb/>
　身吾國九鼎然則楊休玉色正笏垂紳之氣象固可<lb/>
　即遺墨以占之也是帖盖與秦熺者當是知漢川時<lb/>
　孽㷔滔天雖如公者猶不免于避礙致曲此則重可<lb/>
　歎也嘉定辛巳四月得之建鄴秦氏致之者亦市買<lb/>
　卒顧姓云<lb/>
　贊曰隆興聖主臨盛朝元臣堂堂冠蝉貂鎮撫百度<lb/>
　服天驕九鼎安固屹莫搖凛然遺墨松後凋美錦不<lb/>
<pb n="KR3h0032_WYG_025-19b"/>
　□璞不雕百年攸熺均童妖惜我喬木屈艾蕭圍棊<lb/>
　賭墅意自消後來偉蹟可岧嶢我來郿塢鳥焚巢乃<lb/>
　見拱璧汚脂膋卷藏再拜刻琰瑤百花藩溷隨飄飄<lb/>
　願續洛譜從午橋不問處所知春饒<lb/>
　　史忠定蚤作帖<hi>草書六行</hi>
浩再拜上覆辱教伏審蚤作尊候萬福示諭若詢之在<lb/>
渠想無不可者萬一求之不得無如之何不可不問也<lb/>
是亦一機㑹幸裁之紙札不精望恕之浩再拜上覆周<lb/>
<pb n="KR3h0032_WYG_025-20a"/>
丈祕省賢友座前<lb/>
　右興隆相國太師越國史忠定王浩字直翁蚤作帖<lb/>
　真蹟一卷三代而下帝王之學不講久矣堯疇舜咨<lb/>
　指為迂譚無逸易圖金華倚席格心之效曠不復見<lb/>
　根枿失養因世治亂眡其天姿培溉一源民澤所繫<lb/>
　徳修罔覺基于斆半其孰能顧舊興想如啇宗之于<lb/>
　甘盤者乎寥寥數千年發精一之藴紹下風之問惟<lb/>
　公之遇孝宗皇帝實維有之盛徳光明前隆後淳大<lb/>
<pb n="KR3h0032_WYG_025-20b"/>
　倫用章大誼用伸大原用傳大業用昌華重文敷道<lb/>
　統勃興緝熈之功盖非一日珂齠齔侍先君子行都<lb/>
　尚及見賜几杖時生四十有三年寶慶乙酉嵗二月<lb/>
　始得遺帖于京口竊覩墨妙淳勁嚴重儼如佩玉端<lb/>
　委于廟堂之上其學力功用之所充尚可即此以占<lb/>
　之也留候掉三寸桓榮陳五經方斯以稱抑多恧焉<lb/>
　贊曰危微精一傳之在心二典勲華光于有臨大原<lb/>
　自天端倪孰㝷豈無疇咨培髙浚深寖明以昌舉元<lb/>
<pb n="KR3h0032_WYG_025-21a"/>
　難壬烝哉明良嗣此徳音匪鑑而諷匪扆而箴啟廸<lb/>
　在初有開宸襟巖廊南風袗衣鼓琴淵躍籋雲匣鉶<lb/>
　發鐔逹其已充澤彼蒼黔王度之恢如玉如金進而<lb/>
　虞淵賓晹發䨧坱圠璣衡開闔陽隂九韶其楷萬奏<lb/>
　皆瘖退而卷懷蓻圃書林出入歐顔而加㪺斟湛湛<lb/>
　秋江岧岧春岑如彼德人危冠整簪不伐不矜森嚴<lb/>
　深沈我考問學惟心靡諶端本自我何用弗欽重抵<lb/>
　九鼎價踰萬琛維帖可觀為世之砭鍼尚信我言匪今<lb/>
<pb n="KR3h0032_WYG_025-21b"/>
　斯今<lb/>
　　洪文惠盍簪帖<hi>楷書五行</hi>
适再拜非才猥叨誤擢遂有盍簪之便忻惬可知所幸<lb/>
餘潤可借得苟免大譴百懷俟面兹不繁及适再拜<lb/>
　右隆興丞相魏國洪文惠公适字景伯盍簪帖真蹟<lb/>
　一卷公相孝宗僅累月而歸自嵇隂徘徊緑埜者十<lb/>
　有餘載澤雖不下䆒而難進之操凛然有可觀者珂<lb/>
　雖屢識公𨽻古而真蹟之見則昉于兹盖寶慶乙酉<lb/>
<pb n="KR3h0032_WYG_025-22a"/>
　之正月得之中都馮氏<lb/>
　贊曰公作𨽻古與先漢侔發為書翰順塗挾輈公相<lb/>
　孝宗曽不少留歸安一丘終始休休我䕶淮餉祖公<lb/>
　前修登華信亭歩得江樓摩挲石題瞻睇銀鉤風静<lb/>
　鵲巢月明沙鷗意公其來偕造物游蹟則不磨心兮<lb/>
　焉求<lb/>
　　蔣丞相得男帖<hi>草書八行</hi>
芾再拜上問尊嫂安人恭惟懿候萬福姐姐致意新婦<lb/>
<pb n="KR3h0032_WYG_025-22b"/>
都拜起居諸令嗣承務以次各計侍奉休吉芾屯孤多<lb/>
難舉無與比娶後十八年方得一男甚慰牢落半年之<lb/>
間百病迭至竟以不起哀惱無聊上狀崖畧併幸照恕<lb/>
也芾再拜上問<lb/>
　右乾道宰相資政大學士蔣公芾字子禮得男帖真<lb/>
　蹟一卷公家于常予以嘉泰壬戌十一月道由錫山<lb/>
　得之士人蔣深盖公族云<lb/>
　贊曰仕遭時相真主材之充澤斯普以端逸御妍嫵<lb/>
<pb n="KR3h0032_WYG_025-23a"/>
　諒予言法當取<lb/>
　　虞忠肅萬里帖<hi>行書十四行</hi>
允文自建鄴分携相去萬里不奉一行書君子之思勤<lb/>
甚扶病逺來次鄂渚竊知易節江西清議以久外為淹<lb/>
允文不敢以賀也如病身骨立豈當復出況懇辭之章<lb/>
六七上必有報可者即西湖為投老計矣不果一一親<lb/>
作報書亦久病有未能勉者千萬深諒之也行止稍定<lb/>
别上狀右謹具呈正月允文劄子<lb/>
<pb n="KR3h0032_WYG_025-23b"/>
　右乾道相國維師雍國虞忠肅公允文字彬甫萬里<lb/>
　帖眞蹟一巷公以任重之噐邁往之識濟時之才基<lb/>
　殊勲位元宰表表為世名臣當其自西掖出掃邊氛<lb/>
　遂戡大憝江上之人至今能誦其遺烈是時沈憲敏<lb/>
　以樞曹隨軍此帖盖與公西湖後往還書尺金石交<lb/>
　情藹然尚可覿也紹定戊子二月予在京口得之憲<lb/>
　敏之孫鏜聲甫<lb/>
　贊曰方長鯨之干誅駭百川之騰浪撼坤軸其欲裂<lb/>
<pb n="KR3h0032_WYG_025-24a"/>
　有雍公之思壯策數船之竒勲射天狼于北向既旄<lb/>
　頭之夜殞窘紛披而投仗歎微管其左衽曽垂褒于<lb/>
　素王凛百年而若存耿英氣于江上攬遺帖以在手<lb/>
　並風雲而獻壯歛胸中之崛竒為筆下之豪放念舊<lb/>
　交于漕輓寓執訊之還往慨寶傳之至今猶足慰夫<lb/>
　馳想予嘗攷史牒之終始論餘功于翼亮觀其位上<lb/>
　宰以秉成猶未忘大義之獨唱謂取秦而下燕可拊<lb/>
　背而扼吭軒墀靡慕于金鉉節斧乃攽于玉帳當王<lb/>
<pb n="KR3h0032_WYG_025-24b"/>
　業溺于積安之久而人心頓有振起之望迨時數之<lb/>
　未偶墜妖星于五丈故議者不見于異時之所就而<lb/>
　得以寘疑于當日之自將何鴧毒之難瘳本亡秦之<lb/>
　蠱喪嗟羣情習見于苟且宜隻手莫支于締創予所<lb/>
　以抱遺槧于五紀悼成心于一相既什襲以致其尊<lb/>
　慕又三歎而繼之惆悵也<lb/>
　　曾丞相臨平帖<hi>行書十一行</hi>
懷悚息匆匆片札叙違方愧率略舟至臨平逺勤誨翰<lb/>
<pb n="KR3h0032_WYG_025-25a"/>
所以慰藉甚寵顧懷危蹤得以善去心匪木石寜不知<lb/>
歸更冀涵覆以終大惠引睇光儀第劇依戀之至右謹<lb/>
具呈觀察節度太尉宗丈六月日觀文殿大學士宣奉<lb/>
大夫提舉江州太平興國官曽懷劄子<lb/>
　右乾道宰相觀文殿大學士曽公懷字欽道臨平帖<lb/>
　真蹟一卷宣請故家再秉相軸實自公而復此帖乃<lb/>
　公去位時予當時近臣之同姓者嘉泰辛酉嵗八月<lb/>
　得之鄂渚曽氏孫監征家忘其名<lb/>
<pb n="KR3h0032_WYG_025-25b"/>
　贊曰書尺之作趨簡便情之所託斯可見志雖少貶<lb/>
　言猶婉體雖少詘敬猶簡堂堂相國緇衣彥明哲自<lb/>
　將亦通願竦然述贊覽遺卷我欲以之參世變<lb/>
　<lb/>
　<lb/>
　<lb/>
　<lb/>
　寶真齋法書贊卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寳真齋法書贊巻二十二</head> <lb/>
    <p>
<pb n="KR3h0032_WYG_022-1a"/>
欽定四庫全書<lb/>
　寳真齋法書贊巻二十二<lb/>
　　　　　　　　　　　　　宋　岳珂　撰<lb/>
　宋名人真蹟<lb/>
　　汪忠定栗冽帖<hi>楷書十行</hi>
伯彦頓首拜啟大參政鈞席即日𤣥英正序寒氣栗冽<lb/>
恭惟恊贊政機内脩外攘神明相勞鈞候萬福謹奉啟<lb/>
起居不宣十一月二十一日伯彥頓首再拜啟大參政<lb/>
<pb n="KR3h0032_WYG_022-1b"/>
鈞席<lb/>
　右建炎宰相保信節度使開府汪忠定公伯彥字廷<lb/>
　俊栗冽帖真蹟一卷睢陽受莢公有翊載之勲首登<lb/>
　台衡以穆天縡而卒以覆餗聞一跌不復猶能以聲<lb/>
　烈被炎海問珂侍先君牧五羊遺愛之傳尚可接也<lb/>
　帖蓋舊藏先君子其孫徳輸所獲之嵗月不識<lb/>
　贊曰黃霸為相功名減于治郡尺或不足而有餘于<lb/>
　寸文翰聲跡百年一瞬遺帖得于其家殆亦足以傳<lb/>
<pb n="KR3h0032_WYG_022-2a"/>
　信<lb/>
　　朱忠靖按巡郡寄邸報三帖<hi>並行書第一帖五行第二帖六行第三帖</hi>
　　<hi>三行</hi>
勝非頓首上啟運使少卿直閣臺座春有餘寒伏惟按<lb/>
巡涉履臺候萬福勝非謹奉狀承問執事區區不宣勝<lb/>
非再拜上啟通使小卿直閣臺座初二日<lb/>
勝非頓首勝非叨冒郡寄兹踰半年實恃暉蔭未以罪<lb/>
去而衰疾日增不勝疲曵正初即匄外祠此日累上三<lb/>
<pb n="KR3h0032_WYG_022-2b"/>
章祇俟命下復還吴中儻遂善去悉自覆䕶之賜也豫<lb/>
以感激幸察勝非再拜<lb/>
眷集必偕行伏惟鈞福見邸報令弟中丞逺朝已有禮<lb/>
書之命必已知之勝非上問<lb/>
　右建炎宰相魯國朱忠靖公勝非字藏一按巡郡寄<lb/>
　邸報三帖真蹟一卷初帖之藏傳于先君其二得于<lb/>
　慶元之丁巳其三得于嘉定之戊寅或出自閩中之<lb/>
　李或軼諸溧水之秦付受有緒皆獲其真於虖翠華<lb/>
<pb n="KR3h0032_WYG_022-3a"/>
　南巡𤾉谷未暾妖雺煽昏雲雷其屯晦䝉難之明夷<lb/>
　迄再安于重輸如公之材己不愧于古人矣然而九<lb/>
　河方暉龍馳虎奔挾義馭以不驚兆淵謀之經綸彼<lb/>
　其胸中之竒顧不大于所就之勲耶更後六嵗予餉<lb/>
　淮左之軍嘗以公軍之言及公二孫念景行之不忘<lb/>
　撫遺墨而猶存庸贊一辭奉敭英芬<lb/>
　贊曰士孰不排難貴乎安以徐士孰不立節貴乎平<lb/>
　以舒既家國之兼全亦身名之裕如是興夫激切奮<lb/>
<pb n="KR3h0032_WYG_022-3b"/>
　跲纓冠曼胡者蓋已同功而殊塗我思其人猶及屋<lb/>
　烏而况乎遺書<lb/>
　　勝資政山中帖<hi>行書十三行第一行闕第二行六字闕</hi>
親家兄臺座冬序淒凛伏惟燕坐山中盛徳有相臺候<lb/>
萬福康竊禄無補幸與諸累粗遺不足勤念䘏未知見<lb/>
日臨書增情天寒嵗晩敢冀上為本朝加䕶饔寢以俟<lb/>
追召謹啟不宣康頓首再拜上啟參議待制親家兄臺<lb/>
座閏月三日<lb/>
<pb n="KR3h0032_WYG_022-4a"/>
　右建炎資政學士權知三省樞密院勝公康字子濟<lb/>
　山中帖真蹟一巻公自江右扈從既以失職謫朞年<lb/>
　而奉明道之祠此帖當在是時嘉定戊辰八月予得<lb/>
　之彭澤<lb/>
　贊曰沮徒民于中原廣好生于帝堯亦既三已歸而<lb/>
　漁樵而書尺之間造次不忘乎本朝此所以為中興<lb/>
　之大僚也<lb/>
　　趙伯山寳鍊帖<hi>行書七行</hi>
<pb n="KR3h0032_WYG_022-4b"/>
子崧再拜比潦草上狀人至持辱還教累幅勤渠豈衰<lb/>
廢所宜得者以愧以感不可以況嶺外氣候不常下車<lb/>
既久頗能諳否惟以道對時寶鍊生理乃佳子崧再拜<lb/>
　右建炎延康殿學士鑑堂居士趙公子崧字伯山寶<lb/>
　鍊帖真蹟一卷近臣之貴宗姓之英翰墨文字足以<lb/>
　垂世如公者亦足以稱矣嘉泰辛酉嵗三月得之潭<lb/>
　州漕司吏施大源<lb/>
　贊曰以公姓之麟定執登壇之牛耳即信厚以為俊<lb/>
<pb n="KR3h0032_WYG_022-5a"/>
　竒蓋一家之自為體以道對時居夷何愧此鑑堂之<lb/>
　所以處已而予察之于此<lb/>
　　劉資政符寶帖<hi>行書四行</hi>
珏泣血叩頭再啟豚犬具狀拜屈從者初九日素飯望<lb/>
賜肯臨幸甚别無他客止符寶祝卿諸丈耳珏泣血叩<lb/>
頭再啟<lb/>
　右建炎資政學士權同知三省樞密院劉公珏字希<lb/>
　范符寶帖真蹟一卷公居湖之長興予以嘉泰壬戌<lb/>
<pb n="KR3h0032_WYG_022-5b"/>
　七月得此帖于邑人宋介<lb/>
　贊曰公兩登西掖前後抗論數十疏可謂剛且勁而<lb/>
　扈衛江右遭時不競斯亦可以言命矣夫遺學所傳<lb/>
　雖未足以盡乎平生而亦足以見其行已之簡敬也<lb/>
　　葉左丞同升遂意二帖<hi>並行書第一帖十二行第二帖四行</hi>
夢得頓首上啟先用知府舍人台座馳響高誼之素茲<lb/>
幸同升不意乃復蹉跌豈勝帳惘久欲脩謁適舊苦肺<lb/>
病復作扶持造朝之外不復能辨外事昨日必先來乃<lb/>
<pb n="KR3h0032_WYG_022-6a"/>
䝉寵賜教誨不敏重增愧悚朝來伏惟台候萬福謹啟<lb/>
布下情不宣夢得頓首再拜元用知府舍人台座<lb/>
眷聚伏想均休叔問聞亦請宫祠甚力徑欲還三衢不<lb/>
知得遂此意否也夢得上問<lb/>
　右建炎尚書左丞崇慶節度使石林先生葉公夢得<lb/>
　字少藴同升遂意二帖真蹟一卷國朝將相以翰墨<lb/>
　文章著名當世在中興後士夫每稱石林片楮流落<lb/>
　蓋皆可寶玩寶慶乙酉三月得近世十餘帖于行都<lb/>
<pb n="KR3h0032_WYG_022-6b"/>
　以公為首<lb/>
　贊曰早登金扉踏仙鰲晚陪夫政歸擁旄石林風月<lb/>
　出處高清心妙寄同揮毫麗如雲錦披宫袍横走健<lb/>
　態霜鶻捎萬里筆陣誰能鏖摧鋒今識真孟勞<lb/>
　　沈忠敏勞軍帖<hi>行書十四行</hi>
與求頓首去非知府侍郎老兄台座昨日具報書并度<lb/>
牒文字度已在途奉告伏審秋晴臺候萬福為慰二劄<lb/>
已施行然敵之求謂必避爾今車駕欲至江上勞軍因<lb/>
<pb n="KR3h0032_WYG_022-7a"/>
以督諸將用命要使他時視為成熟不作難也其他由<lb/>
折審如台諭當即以聞人遽草此幸察不宣與求頓首<lb/>
上去非知府侍郎老兄台座<lb/>
度牒已趣辨可以速求取也<lb/>
　右建炎知樞密院沈忠敏公與求字必先勞軍帖真<lb/>
　蹟一巻此帖蓋公紹興甲寅嵗與簡齋陳先生者簡<lb/>
　齋時以徽猷直閣學士知湖州前輩風節之相似心<lb/>
　志之相孚禮文之簡而情義之真皆非後世比藏其<lb/>
<pb n="KR3h0032_WYG_022-7b"/>
　書者亦可以攷其時矣得以寶慶乙酉與石林帖同<lb/>
　出<lb/>
　贊曰仕同時也志同歸也相與以心無町畦也職位<lb/>
　接蹱亦相齊也噫嚱此帖比傳衣也<lb/>
　　宗忠簡留守司二劄家書吾友三帖<hi>二劄並楷書各十行三帖</hi>
　　<hi>並草書第一第二帖各二十二行第三帖八行</hi>
今差迪功郎幹辨京城留守機宜文字提振京城四壁<lb/>
一行事務等宗頴朝奉郎親賢宅講書兼權太常寺丞<lb/>
<pb n="KR3h0032_WYG_022-8a"/>
呼延次升同捧表詣行在投進迎請聖駕還闕應合行<lb/>
事件及速施行右劄付幹辨機宜文字宗迪功準此建<lb/>
炎二年三月六日<hi>押</hi>
承節郎劉晟齎到皇弟信王蠟封奏狀並與留守諮目<lb/>
遣差宗機宜齎蠟封奏恭詣行在投進須至指揮右劄<lb/>
付宗機宣照㑹齎赴行在投進施行準此建炎二年三<lb/>
月初十日<hi>押</hi>
五三機冝得汝三月二十九日邵伯書知在路一向平<lb/>
<pb n="KR3h0032_WYG_022-8b"/>
善尤慰逺懷今天氣正難將息而汝在路不勝思憶四<lb/>
月初必逺行在兩遣人專寄書必不一<hi>案不一及何日下俱有闕文今</hi>
<hi>並仍原本</hi>諸表不知何日後來㑹有旨許上殿否曾有六書<lb/>
與當塗諸公功為一一投之後曾指麾囘鑾未馬廣去<lb/>
料須見之滑州番衆盡遁橋亦斷之見措畫過河收復<lb/>
河西州軍若得萬乗歸即天下太平可必致矣亦不知<lb/>
諸公自為如是勞攘何也宋生者既背後為賊要與人<lb/>
出錢當時不欲收下禁何故尚在船中可怪可怪十一<lb/>
<pb n="KR3h0032_WYG_022-9a"/>
日葉荗見人説五三親婦已般入汴此月二十前後可<lb/>
到京遂得見□孫子與七二一房矣汝若從駕回尤幸<lb/>
尤幸未相見間切好將息不一一<hi>押</hi>送五三機宜收四<lb/>
月十二日<lb/>
㑹呼延郎中為致意以事多且懶不果作書澤批<lb/>
宋生即遺之此人必作過恐累汝祝祝<lb/>
叔澤書寄民師四一姪承務暑熟計時奉姨姨太孺人<lb/>
安佳偕十六娘四一親婦七二秀才以次一一平書老<lb/>
<pb n="KR3h0032_WYG_022-9b"/>
叔自十二月十二日奔走將兵無毫髪補俯仰天地尤<lb/>
可差媿也今誤蒙朝廷録用皆翁翁婆婆與三哥積善<lb/>
所芘但增慚媿而已七五名目已奏上并樓三六走到<lb/>
南京得鄉中消息亦補與一承信郎吾姪但願老叔活<lb/>
得三五年次第亦可霑及骨肉但願有功有徳有以仰<lb/>
報國恩耳婆婆墳頭柴山與田地亦買些所有價錢老<lb/>
叔自還翁翁墳已託觀民為買四面山種松也投老了<lb/>
得這些事死亦瞑目五三已差二十兵士并兩使臣去<lb/>
<pb n="KR3h0032_WYG_022-10a"/>
取之矣七五纔得敕便遺歸拜嫂嫂也洪都行畧此報<lb/>
安不一不一叔澤書寄民師四一姪承務<lb/>
七二姪五一哥更不别書好看孩兒澤批<lb/>
澤悚息來人備知不肖之冗也撥忙遺囘亦不暇一物<lb/>
為左右問可羞可羞李法言之姪前任信州今在何處<lb/>
後來吾友曾有郎娘否自此後有書告只用幅紙書不<lb/>
必傚俗為累番圓書也戴元質今尚未赴任應亦窘矣<lb/>
澤再拜<lb/>
<pb n="KR3h0032_WYG_022-10b"/>
　右建炎觀文殿學士東京留守宗忠簡公澤字汝霖<lb/>
　家書吾友三帖真蹟一卷留司迎請及齎信王蠟表<lb/>
　劄子繫焉方霸府開河朔公實副元帥事首議奪李<lb/>
　固渡以邀敵歸路次復請屯澶淵以解敵圍雖為黃<lb/>
　汪輩排抵不復與府中謀議不䘏也脽壇既啟公居<lb/>
　留于京義旅百萬響應雲合又議迎清蹕歸正京闕<lb/>
　汎掃龍徳改脩寶籙宫以俟二聖之還以神孝悌之<lb/>
　義次復請躬自渡河乘人心未定奪敵之氣必期殄<lb/>
<pb n="KR3h0032_WYG_022-11a"/>
　滅及信王榛起兵河北遣馬廣至行在又申前請凡<lb/>
　二十餘上最後言丁進有衆數十萬願為陛下守京<lb/>
　城李成願扈從還闕即渡河勦絶敵寇沒角牛楊進<lb/>
　等領衆百萬亦願渡河兹三頭項人皆同寅協恭共<lb/>
　濟國事願陛下速歸九重盜賊戎寇皆無足畏矣繼<lb/>
　又言今不忠不義之臣但知身謀謂祖宗基業不足<lb/>
　䘏謂宗廟社稷不足顧謂二聖后妃親王不足救謂<lb/>
　山陵園寢不足䕶謂周室中興不足效謂晉惠覆轍<lb/>
<pb n="KR3h0032_WYG_022-11b"/>
　不足羞效巡狩之名守偏伯之地儲金帛以為敵資<lb/>
　樁器械以為㓂用慮勇敢之殘敵則禁守禦之招募<lb/>
　慮流移之安業則掊保甲以助軍凡誤國之事靡不<lb/>
　為之顧陛下以此章揭之朝堂今朝臣指摘如臣言<lb/>
　涉狂妄乞明正典刑不然乞明告回鑾之期以安天<lb/>
　下之聽蓋建炎二年之四月正公遣子頴及呼延次<lb/>
　升時也既而黃汪輩益不合公自度無與成功憂憤<lb/>
　疽發背七月癸未朔遂薨相去無三月遺表猶贊上<lb/>
<pb n="KR3h0032_WYG_022-12a"/>
　還京先言已涓日渡河而得疾其末曰屬臣之子記<lb/>
　臣之言力請鑾輿亟還京闕大震雷霆之怒出民水<lb/>
　火之中夙荷君恩敢忘尸諫於虖公之心其與天通<lb/>
　乎使天不憗遺卒公之志吾知黍離之痛不復至于<lb/>
　今日矣雖然建炎距今㡬百年三尺童子稱忠者莫<lb/>
　先乎公而或者猶以曰後之成敗疑公雖盡力于宗<lb/>
　社猶有幸而不盡用之議予不可以不辨按李固之<lb/>
　謀黃汪則曰此不量力也還京之請則又曰此不達<lb/>
<pb n="KR3h0032_WYG_022-12b"/>
　時也龍徳寶籙之建河外元帥之授則又曰有後慮<lb/>
　也丁進李成楊進等之用則曰不可恃也其後卒皆<lb/>
　如言故苟安者幸得以僐其説合為牢不可破之談<lb/>
　以迄成紹興分裂之勢予則曰是皆不然劉備挾輜<lb/>
　重以南曹操固輕騎覆其軍矣何患乎力弱京索之<lb/>
　戰劉項不肯失一寸土而後大業卒定于一進一退<lb/>
　之頃何慮乎難守肅宗羣臣之表固無害于趣還之<lb/>
　誥晉鄭焉依之忠抑何歉于過厯之永殆非所當憂<lb/>
<pb n="KR3h0032_WYG_022-13a"/>
　也大業之羣盜用之太宗則為功臣五代之藩鎮用<lb/>
　之藝祖則為良吏固未嘗不足恃也彼誤國者顧以<lb/>
　此行其欺耳公其能伈伈俔俔以從之乎公之死在<lb/>
　公則無憾而于中興之機則可惜也嘉定辛巳予漕<lb/>
　江東嘗從公之孫有文見公遺墨跋而刻之籌思堂<lb/>
　後八載予在京口始得此帖于其兄有徳嗟乎力扶<lb/>
　大義識洞大機事擊大節有如斯帖者雖欲勿傳其<lb/>
　可也哉<lb/>
<pb n="KR3h0032_WYG_022-13b"/>
　贊曰人心大義不作不奮楚漢之間較者尺寸翼翼<lb/>
　京邑九聖所都時方多艱天下之樞勢進則張狙許<lb/>
　作使聚而遺毒不人則已一退則衂彼莫我宗子敵<lb/>
　弗施各逞其鋒天方授吾狼貪如罕使乘其弊隻輪<lb/>
　不返機夫于昨何捄匪今方憤之人未弱之心京國<lb/>
　有君河外有統如彼見開孰不鼓勇犖犖忠簡蓍數<lb/>
　龜陳瞭其胸中七十之身黃汪何知愛以姑息捐之<lb/>
　中原俾自為敵謂不可敵公方渡河連壁百萬馬騰<lb/>
<pb n="KR3h0032_WYG_022-14a"/>
　士歌公心何憂憤至于死紐不在上雖締易弛榮陽<lb/>
　勿守漢業豈高屠狗攷儈何吠不嘈公之皇皇意固<lb/>
　有謂究觀後來公則知至人謂公跡如祖豫州河南<lb/>
　晉土未終其謀人謂公身如葛丞相祁山屢出竟沮<lb/>
　凋喪惟我謂公特知所先用公之言必也萬全三光<lb/>
　其分五岳其裂天乎奈何誰實為孽精衛往矣所填<lb/>
　者波呌于九閽公心不磨<lb/>
　　宗忠簡贈陳秀才詩帖<hi>行書十一行</hi>
<pb n="KR3h0032_WYG_022-14b"/>
詩贈雞山陳七四秀才澤叩首上<lb/>
渥洼生駿駒丹山生鳯雛家有寧馨子慶自積善餘粹<lb/>
然秀眉宇瑩徹真璠璵高聲誦論語健腕學大書頭頭<lb/>
欲第一<hi>李揆文學職業為天下第一</hi>氣已凌穹虚想其顧復意何止<lb/>
掌上珠更明速騰踏爾祖立以須<lb/>
幸視之以覆醬瓿<lb/>
　石宗忠簡贈陳秀才詩帖真蹟一卷公忠誼根于天<lb/>
　性篤實不華樸素自處惟思以立身揚名為尚毫楮<lb/>
<pb n="KR3h0032_WYG_022-15a"/>
　之簡率字法之清勁詩句之淳質皆于是帖乎可攷<lb/>
　予是以終信夫建功業垂名聲者之果無事乎外也<lb/>
　帖亦得之孫有徳與家書帖同至<lb/>
　贊曰赫號之紙幅不盈咫字雜衆體詩具二美不軼<lb/>
　不毁相維天只意質功倖有志視此<lb/>
　　孫仲益和議帖<hi>行書九行</hi>
覿咨台候動止萬福如聞和議報使來還一門百五十<lb/>
口遂可偷安卒此嵗矣大抵諸公不量力所及而輕信<lb/>
<pb n="KR3h0032_WYG_022-15b"/>
忘言無行之輩淮南數州又躁踐一空可難息也不宣<lb/>
覿咨頓首再拜知府宗丞台座<lb/>
　右建炎户部尚書敷文閣待制孫公覿字仲益和議<lb/>
　帖真蹟一卷帖故得之毗陵人胡世臣家時嘉定甲<lb/>
　申之四月簡中詞語端欲為亡秦右袒云<lb/>
　贊曰事君有大義彼國家之不計而惟顧乎妻子之<lb/>
　避地則執筆䑛痔惟苟活是視岸然不愧固其素志<lb/>
　于予乎何議<lb/>
<pb n="KR3h0032_WYG_022-16a"/>
　　蘇養直書簡帖<hi>六帖並行書第一帖十一行第二帖十六行第三帖十三行第四第</hi>
　　<hi>六帖各十行第五帖四行</hi>
庠頓首啟前曰䝉左顧甚寵但時已大醉了不記省未<lb/>
以縱誕見黜否恐悚無量奉手帖喜聞寒沍起居佳勝<lb/>
盛製連荷不鄙發藥多矣至感至感旦夕專詣謝次元<lb/>
遇必已全愈寒甚更珍䕶為望不宣庠再拜季華先生<lb/>
座下<lb/>
庠頓首啟近獲瞻奉已慰人闊之懐復從容池館之勝<lb/>
<pb n="KR3h0032_WYG_022-16b"/>
觴酌流行間聞警䇿許時塵土一掃無餘矣乍違已深<lb/>
馳仰比日伏想燕居萬福庠還山壁觀如昨山中雨餘<lb/>
草木清潤亦復可樂況麥曨連雲齋鉢遂爾有望想發<lb/>
函至此當亦絶倒也許遊馬跡日畧賜紆趾萬母渝斯<lb/>
盟也未聞萬祈珍䕶不宜庠再拜彥清居士几下<lb/>
庠頓首啟前邑中得連日承譚誨大慰間闊又辱擊鮮<lb/>
治具佩厚意無窮已也到家未果上狀令嗣至出所惠<lb/>
教伏審初寒起居萬福感慰無量庠曩晩一出歸輙病<lb/>
<pb n="KR3h0032_WYG_022-17a"/>
卧數日當且杜門曕見未期萬萬珍䕶謹勒參候不宣<lb/>
庠再拜彦清居士几下<lb/>
庠頓首曩病爾來尤甚公乃過形善禱施及未亡人慙<lb/>
荷可知又䝉專介恵字禮意尤厚感悚不可言庠抱病<lb/>
度病長夏若經千百大火聚涼秋再得見公蓋天爾非<lb/>
人也力疾作此不暇覶縷公八月間能結屨過我乎胷<lb/>
臆約結非面不能盡庠再拜彦清觀察<lb/>
因書煩致區區聞爾來香篋富甚能以一瓣見分乎松<lb/>
<pb n="KR3h0032_WYG_022-17b"/>
間林下一炷似差勝朱門華屋間耳如何如何庠頓首<lb/>
庠頓首再拜便中奉誨墨恭審訊後尊體萬福下清感<lb/>
刻東海非日見王仲玉者自彦正處歸所説但云與孟<lb/>
有不合其勢須去也回書遲遲亦請耳<hi>案亦請耳三字上下疑有脱誤</hi>
庠俟醫者至即用藥垂老將與草木共盡又多此一叚<lb/>
亦可難爾車從何日定至大港拜見末期萬萬加愛不<lb/>
宣庠再拜徳祖兄座前<lb/>
　右中興時人後湖居士蘓公庠字養直書簡帖六幅<lb/>
<pb n="KR3h0032_WYG_022-18a"/>
　真蹟一巻予來京江顧瞻丹陽維公之居訪其後無<lb/>
　顯者嘉定壬午正月而後陸續得此帖于好事家藏<lb/>
　之以見慨慕焉<lb/>
　贊曰其作字得東坡之骨而加以平實得山谷之體<lb/>
　而去其越軼其應世接物得馬少游之善而持以卑<lb/>
　詘故先生者施之長上居士者待其儔匹兄之又所<lb/>
　以示其親且密意厚詞悉情真制質列之籖帙神采<lb/>
　坌溢雖不識者亦將曰此隱君子之筆也<lb/>
<pb n="KR3h0032_WYG_022-18b"/>
　　蘇養直與四僧書簡帖<hi>七帖並行書第一帖十一行第二第三第四帖各十</hi>
　　<hi>行第五帖十一行第六帖十二行第七帖六行</hi>
庠啟使至辱手帖伏審即辰秋涼法候輕安庠賤生特<lb/>
䝉齒記及送夀香經疏至感至感來日千萬過此少欵<lb/>
已草草為具奉待也得乘早涼來甚佳匆匆不宣庠啟<lb/>
上山主先公几下<lb/>
來日更不須託故過此相聚半日為切望約南兄同來<lb/>
最佳庠上<lb/>
<pb n="KR3h0032_WYG_022-19a"/>
庠啟前者河上畧得邂逅次日甚欲一詣問訊應接紛<lb/>
然遂爾中輟豈勝悵仰比日諠濁不審法體何若見彦<lb/>
清云吾師確求一晝者作平逺欲以見與益見勤厚然<lb/>
不必如此得暇能拄䇿見過為閒齋數刻之欵乃佳耳<lb/>
匆匆不宣庠頓首觀音山主懐公几下初七日<lb/>
庠啟近得欵聞軟語為慰無量作别又已旬日懐向已<lb/>
深暑雨微涼想安禪無惱庠還山日幸粗遣南畝雖屢<lb/>
得雨尚未霑足然人心少安愈于前日無雨時耳乳泉<lb/>
<pb n="KR3h0032_WYG_022-19b"/>
必已復故近一想識惠建谿頗勝何時得再至泉上與<lb/>
公然鼎一瀹乎未閒珍䕶為祝不宣庠頓首觀音山主<lb/>
懐公几下十六日<lb/>
庠啟人至䝉示字具審即辰法體佳勝為慰無量乳香<lb/>
藏冰併荷走寄感怍何已極暑遂得飲冰一快何喜如<lb/>
之因出能畧垂訪幸甚不宣庠頓首觀音山主懐公几<lb/>
下<lb/>
乳泉南有土氣以憤怒之氣未平也一笑一笑壜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>回<lb/>
<pb n="KR3h0032_WYG_022-20a"/>
庠啟適奉問訊隨辱手帖區區感慰無已且審雨餘法<lb/>
體佳健竹萌銀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>頓爾叨貺珍佩何量豈獨琅玕滿腹<lb/>
殊覺光映七筯也如何得公過此同枯淡興味耶乳泉<lb/>
䝉諭乃如此豈泉上老人亦有步兵青白眼乎他日澄<lb/>
澈幸㩦一缶同試北焙早春也不宣庠頓首觀音山主<lb/>
懐公几下　二籃同納<lb/>
芝山主曾否相見院中如此寛潔乃不肯來前日䝉委<lb/>
曲及之益見慈悲也稍涼能乗興見過試新茶乎因㩦<lb/>
<pb n="KR3h0032_WYG_022-20b"/>
泉來尤佳耳前者勞公有逺公之作實以熱甚竹輿觸<lb/>
熱而歸老病恐不禁湯水也必蒙垂察庠頓首<lb/>
見鄭助教且頓致意許見訪何日可來也<lb/>
庠頓首庠少懇芝山主昨日忽見訪適得渠院中報不<lb/>
戒于火一夕而燼可謂不幸其師孫已遭縲繋吾師能<lb/>
于何居士處方便一言觧此困厄亦納子慈悲之一端<lb/>
也率易悚灼悚灼庠頓首<lb/>
　右蘇養真四僧書簡帖七幅真蹟一卷隱君子之與<lb/>
<pb n="KR3h0032_WYG_022-21a"/>
　游游方之外宜也若夫跡似而名弗聞予意四僧之<lb/>
　未足乎此也而帖得之丹陽數刹彼其嗣者知存而<lb/>
　寶之以信于我予之意其薰芝染蘭猶有不泯者足<lb/>
　以遺其嗣也輯而贊之以旌其所遇焉<lb/>
　贊曰彼黃四娘詩于杜陵先南懐芝果何等僧視其<lb/>
　與游尚或可喜于帖之存以識驥尾<lb/>
　　蘇養真留客詩帖<hi>行書六行</hi>
戲成小詩留子靜兄庠上<lb/>
<pb n="KR3h0032_WYG_022-21b"/>
秋霜一夜到帖荷奈此南江秋色何蘄君未作一成去<lb/>
同聽竹牕鴻鴈過<lb/>
　右蘇後湖留客詩帖真蹟一卷寶慶丙戌七月得之<lb/>
　吳門僧惟永<lb/>
　贊曰予在京江蓋慣識江南之秋一成之去而虚作<lb/>
　十年之留也<lb/>
　　朱熹真書簡帖<hi>五帖並行書第一第四帖各十行第二帖九行第三帖三行第五帖</hi>
　　<hi>四行尾批三行</hi>
<pb n="KR3h0032_WYG_022-22a"/>
敦儒頓首再拜未遑繼請政爾懐仰辱手帖欣審甚熱<lb/>
尊履萬福承餉緑龜紫菓感佩珍貺副以回文鏡銘佛<lb/>
僊摹像投衴輟扇併得清暑區區皆需靣謝使還草草<lb/>
不宣敦儒頓首再拜序臣提幹奉議賢友座前　合盌<lb/>
附還<lb/>
敦需再拜去嵗疾痛相仍春來方稍向平久曠音問惟<lb/>
增馳情敦儒居秀粗遣遂謀居于此相去不逺他日有<lb/>
從遊之便矣憂居想惟每事裝懐向熱千萬強飯為門<lb/>
<pb n="KR3h0032_WYG_022-22b"/>
戸自愛撥冗乘便草草布此敦儒再拜<lb/>
一姐孺人意不殊前二十六日晩幸相過也敦儒上<lb/>
敦儒再拜中問承惠書殊荷厚意公私衮衮不得即奉<lb/>
答甚媿也日來想已外除莫便赴行朝否佇聽新除也<lb/>
偶被旨往四明逼出百冗布此殊媿草草敦儒再拜<lb/>
一姐孺人久别喜聞安佳向寒更希將愛家中人都致<lb/>
問敦儒上<lb/>
承惠常筆何必及此不敢不愛極媿<lb/>
<pb n="KR3h0032_WYG_022-23a"/>
　右紹興鴻臚少卿朱公敦儒字希真書簡帖五幅真<lb/>
　蹟一卷中州遺老百年一人梅花清癯風流蓋與孤<lb/>
　山相似幡然一出林宗之中墊矣帖尚足以見其意<lb/>
　象之傳也<lb/>
　贊曰洛陽耆英淪于朔塵三十年有人典型之存炙<lb/>
　手絶倫一日之伸梅花兮繽紛孤山兮片雲<lb/>
　　葛常之犀表帖<hi>行書十行</hi>
立方叩頭再拜又覆立方不望犀表忽已數年名徳之<lb/>
<pb n="KR3h0032_WYG_022-23b"/>
重不忘瞻仰竊惟知府朝議以文學政事受知廟堂不<lb/>
逺治封曰聞嘉績諒惟不待報政即有鋒車之召雖在<lb/>
哀疚不無徯望也立方叩首拜覆<lb/>
　右紹興吏部侍郎葛公立方字常之犀表帖真蹟一<lb/>
　巻予于葛氏帖所藏者三世此又嘉定己卯七月過<lb/>
　舟吳門而得之者其無譌矣<lb/>
　贊曰文康之學導其源文定之學濬其流三世之帖<lb/>
　俱傳于予家其亦足以見植槐之志而占良冶之裘<lb/>
<pb n="KR3h0032_WYG_022-24a"/>
　也歟<lb/>
　　蔣宣卿書簡帖<hi>五帖並行書第一帖八行第二帖二行尾批二行第三帖十二行第</hi>
　　<hi>四帖十七行第五帖十五行</hi>
伯愚知縣朝奉仁妷為别頻年不勝思渴冬寒惟所履<lb/>
佳勝比辱書并附陳提舉書已具報矣思今杜門鄉落<lb/>
無足言者但半生出仕歸無屋宇不免結廬以安老稚<lb/>
衰晩勞費可厭也聞甲第雄麗恨未得一拭目耳正寒<lb/>
萬萬加愛不悉二十三日璨手啟<lb/>
<pb n="KR3h0032_WYG_022-24b"/>
閤中孺人郎娘以次一一安佳道服甚煩惡念也維揚<lb/>
常得安問骨肉謝念問附伸意也璨上<lb/>
衣著二匹酒四斗希知到<lb/>
伯愚提宫朝奉仁妷即日惟所履佳勝思渴思渴顯親<lb/>
大蘆行兩地附問當無不達少意乗此乍涼決欲至府<lb/>
得㑹見以慰問别偶一二處假舟值出專走此介擬借<lb/>
仙舟一求庶幾途中得寛穩之適不識可否或辱應允<lb/>
仍借駕船人即得頤指就路尤幸但煩聞為媿他皆面<lb/>
<pb n="KR3h0032_WYG_022-25a"/>
言尚冀愛衛不悉十九日望手啟<lb/>
璨再拜啟昨日水衡出為江西常平宫靖康之初併罷<lb/>
是時初遭變故逺方恐駭二年間軍旅洊興身履危難<lb/>
既解秩便欲挂冠養病偶有召命遂至廣陵初差湖北<lb/>
漕繼改江西未到間寓居高安敵騎奄至竄伏山谷㡬<lb/>
年貧不能給有肇慶之除且還毘陵及錢塘忽差臨川<lb/>
到官半年大軍經行逋寇侵迫㡬不能保州邑既幸苟<lb/>
免目前無苦重事即丐宫以歸寄食親舍去秋被召賜<lb/>
<pb n="KR3h0032_WYG_022-25b"/>
對叨冒郎省未閲月得天台已而報罷雖祠廟不敢請<lb/>
忽䝉收用分符于此自惟衰頓退黜無複出仕意而朝<lb/>
廷已行之命不敢辭到此殆半年矣兵火之餘廢法病<lb/>
民之政上下一律故于整革寛猛之際尤為費力老矣<lb/>
不能堪事但民社所寄不敢不勉耳通問故人自當縷<lb/>
縷亦恐要知也璨再拜啟<lb/>
璨再拜啟承居里社極安穩真是第一等福人璨從仕<lb/>
三十年無一梨之地一椽之居世故如此不比平日一<lb/>
<pb n="KR3h0032_WYG_022-26a"/>
旦緩急叩人之門猶有應者今但可為三篾束腰忍饑<lb/>
計耳自謀之拙如此故人聞之應發一笑村居堂有五<lb/>
字句云翻燕巢泥急喧蜂密蘂忙飛嗚俱有役時節豈<lb/>
相忘餒也思儲粟衣兮欲樹桑謀生吾若拙已矣鬢毛<lb/>
蒼又云掃軒容榻穩洗竹進風清樹繞扶疎夏山開錦<lb/>
繡晴屢空無足食多壘未休兵酒薄從深酌憂端或暫<lb/>
平可見懐況也專此馳問繼是别上狀庶不輟往來之<lb/>
信為慰耳璨再拜<lb/>
<pb n="KR3h0032_WYG_022-26b"/>
　右紹興户部侍郎敷文閣侍制蔣公璨字宣卿書簡<lb/>
　帖五幅真蹟一卷中興而來簡札曰趨于文降而不<lb/>
　返真隨以亡思古之君子于是亦可以觀百年之流<lb/>
　風矣帖得之義興吳氏寶慶乙酉之二月<lb/>
　贊曰盧山之下仙佛之廬多公題扁予熟其體矣而<lb/>
　今見其帖大抵小則遒而大則婉豈所施有異而筆<lb/>
　法亦隨以變遒而不流于介婉而不失其健予猶愧<lb/>
　乎知書之淺<lb/>
<pb n="KR3h0032_WYG_022-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0032_WYG_022-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶真齋法書贊卷二十二<lb/>
</p>
<p>
</p>
  </div>
</body>
</text>
</TEI>
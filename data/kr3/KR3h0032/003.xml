<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寶真齋法書贊卷三</head> <lb/>
    <p>
<pb n="KR3h0032_WYG_003-1a"/>
欽定四庫全書<lb/>
　寶真齋法書贊卷三<lb/>
　　　　　　　　　　　　　宋　岳珂　撰<lb/>
　厯代帝王帖<lb/>
　　高宗皇帝諸門手札御書<hi>行書兩行外封半行</hi>
自來日諸門可依舊更不搜檢<hi>御押</hi>
　右高宗皇帝御書諸門手札真蹟一卷以何内侍邵<lb/>
　某葢當時職内省者寶慶乙酉歲五月于行都得之<lb/>
<pb n="KR3h0032_WYG_003-1b"/>
　贊曰臣嘗于親隨帖妄陳蠡測謂推心置人腹本帝<lb/>
　盛徳而檜實乗間肆其䜛慝今是帖之得其見于宫<lb/>
　掖且如此益以知臣之説非出于胷臆也<lb/>
　　高宗皇帝蹙龍手札御書<hi>草書三紙第一紙三行第二紙六行第三紙三</hi>
　　<hi>行</hi>
聖人蹙龍貴妃蹙芙蓉紅大領造玉小娘子繫頭舌兒<lb/>
十副翠像生花頭兒艾虎寳堦穿珠子五十條紅粉紗<lb/>
半領末利素馨含笑荷花造一條雲月勤頭兒要配早<lb/>
<pb n="KR3h0032_WYG_003-2a"/>
來冠兒娘子底<hi>案前標題注三紙各有行數此牽連接書兼有脱誤遂不復可分今仍舊</hi>
　右高宗皇帝御書蹙龍手札三幅真蹟一卷臣將指<lb/>
　江東與帳属臣趙崇豆為僚趙故濮邸近親其先臣<lb/>
　諸王所藏天上遺蹟頗富是葢一嚬笑舉動之微而<lb/>
　不失其正蟬蜎蠖濩之中聖徳其益可攷也得以嘉<lb/>
　定庚辰十二月<lb/>
　贊曰辛伯有言並后亂本惟聖齊家知益知損臣得<lb/>
　此書反其三隅一卷之藏于昭宸謨<lb/>
<pb n="KR3h0032_WYG_003-2b"/>
　　高宗皇帝問命手札御書<hi>行書三行後一行草書</hi>
陽丙戌丁酉戊子甲寅令和尚看子細寫來<lb/>
　右高宗皇帝御書問命手札真蹟一卷紹興間有僧<lb/>
　某以談命稱詔舘近璫家此幅葢宸札所問也臣得<lb/>
　是帖與蹙龍帖同時崇豆謂臣曰是葢宗藩之從北<lb/>
　狩者上心所念頻以諮詢帖藏趙氏宫邸所付受葢<lb/>
　有源流云<lb/>
　贊曰造命本不言命既拳拳于温凊復馳念于宗姓<lb/>
<pb n="KR3h0032_WYG_003-3a"/>
　此葢起白雲之思而負羈靮者亦得以預于攷訂也<lb/>
　　高宗皇帝索藥手札御書<hi>草書二行</hi>
今日出爐藥要二三錢不湏圓只今便要<lb/>
　右高宗皇帝御書索藥手札真蹟一卷臣舊聞御醫<lb/>
　曾良器為臣言帝以建炎御龍舟衝海氛因垂意藥<lb/>
　石事侍醫效方技者率㫁以淵裁徃徃高盧華之上<lb/>
　在北宫砂乙丹經品配節度尤妙得古意故能躬備<lb/>
　五福壽軼三宗是帖以嘉定戊辰五月得之良器乃<lb/>
<pb n="KR3h0032_WYG_003-3b"/>
　其家世所被受者<lb/>
　贊曰道之真以治身帝其知之矣此治身之餘事也<lb/>
　而垂意若此高五帝之壽開八荒之域有以也哉<lb/>
　　高宗皇帝御筆臨吳皇象如鷹帖<hi>草書六行</hi>
文武將隊乃俾後臣慗我皇綱董此不䖍古君子即戎<lb/>
忘身昭其果毅尚其桓桓師尚七十氣冠三軍詩人作<lb/>
歌如鷹如鸇天有㤗一五將三門地<lb/>
　右高宗皇帝御筆臨呉侍中青州刺史皇象字休明<lb/>
<pb n="KR3h0032_WYG_003-4a"/>
　如鷹帖真蹟一卷有徳壽一印紹熙辛亥歲吳琚以<lb/>
　敷文閣待制帥襄陽還以徳壽臨帖六遺先臣葢北<lb/>
　宫燕閒以書法為事故左畹均得之<lb/>
　贊曰書法淳古遡晉而上于上品中則有皇象漢歌<lb/>
　大風思士之壯帝臨此書獵渭懐望于昭詒謀倚重<lb/>
　惟將豈象之臨亦意之尚<lb/>
　　高宗皇帝御筆臨晉劉超如命帖<hi>行書三行</hi>
超死罪白如命皆令有本末保任然後受隨宜分處謹<lb/>
<pb n="KR3h0032_WYG_003-4b"/>
白<lb/>
　右高宗皇帝御筆臨晉衛尉零陵忠侯劉超字世瑜<lb/>
　如命帖真蹟一卷帖出秘閣今書與閣本殆不别葢<lb/>
　益以見天筆之妙本出吳琚家與皇象帖同得有徳<lb/>
　壽一印<lb/>
　贊曰臨字與宸筆平時者皆不同筆以倣而工手追<lb/>
　遺蹤是謂天通<lb/>
　　高宗皇帝御筆臨晉劉惔思慕帖<hi>草書五行</hi>
<pb n="KR3h0032_WYG_003-5a"/>
近不成面苦後今日思慕兼摧信不自勝奈何奈何旦<lb/>
便寒知足下昨大頓耿耿吾其悴力重何悉<lb/>
　右高宗皇帝御筆臨晉丹陽尹劉惔字真長思慕帖<lb/>
　真蹟一卷唐檢校刑部員外郎竇泉述書賦之稱惔<lb/>
　有曰輕浮森峭穠媚藻媷落衆木于秋杪狎羣鷗于<lb/>
　水曲又注其下曰今見具姓名行書及草各一帖六<lb/>
　行葢詳且實矣今所臨及草書五行豈又别一帖出<lb/>
　于泉之所未見耶帖之得與衛恒帖同時<lb/>
<pb n="KR3h0032_WYG_003-5b"/>
　贊曰惔對桓論人物嘗自稱為第一大流其筆法故<lb/>
　應有可求者矣然帖傳于至徳而所覩甚鮮刻彙于<lb/>
　淳化而復不見収今觀天筆之所臨然後知江海之<lb/>
　合衆流也<lb/>
　　高宗皇帝御筆臨晉衛恒徃來帖<hi>草書三行</hi>
徳壽臨衛恒徃來帖<hi>御筆題籖</hi>
往來者傳卿氣力故佳甚以慰思無但有信示問<lb/>
　右高宗皇帝御書臨晉長水校尉衛恒字臣山徃來<lb/>
<pb n="KR3h0032_WYG_003-6a"/>
　帖真蹟一卷按張懐瓘書㫁恒草書入妙隸入能衛<lb/>
　夫人乃其從女固宜其不凡也臣從向氏得唐摹此<lb/>
　帖葢徽猷閣直學士臣子諲䝉上賜者既贊之矣後<lb/>
　十二年乙酉嵗六月得此于中都太府寺丞韓松家<lb/>
　有奎筆標其首又有二印<lb/>
　贊曰臣得此帖與舊京帖皆備其二或贊其字或贊<lb/>
　其意俱為寶真之秘<lb/>
　　高宗皇帝御臨王羲之鄉里帖<hi>草書五行</hi>
<pb n="KR3h0032_WYG_003-6b"/>
晉王羲之鄉里帖<hi>御筆題籖</hi>
近因鄉里人書想憂知故靣惟耿耿今差否吾以日食<lb/>
意如差而髀中故不差以此為憂患憂不可以方力數<lb/>
字令弟如聞耳<lb/>
唐太宗評羲之書如蛇蠖若此䓁者皆是葢羲之為悟<lb/>
法書鵝頸之間故轉折與蛇蠖相似縈紆委曲不止筆<lb/>
法抑有腕法存焉<hi>楷書五行</hi>
　右高宗皇帝御筆臨晉王羲之鄉里帖真蹟一卷御<lb/>
<pb n="KR3h0032_WYG_003-7a"/>
　書筆法于後有龍印三前有奎標初賜敷文閣直學<lb/>
　士米友仁後流落人間嘉㤗甲子十二月臣如中都<lb/>
　就試南宫道士劉元綱以遺臣云得之米氏之甥某<lb/>
　贊曰昔鍾繇少隨劉勝入抱犢山學書後與曹操耶<lb/>
　鄲淳韋誕孫子荆等議用筆繇乃求蔡邕筆法于韋<lb/>
　誕誕靳固不與乃坐自搥胸嘔血操以五靈丹救之<lb/>
　得活乃誕死繇知有人掘其墓遂得之由此繇筆法<lb/>
　更妙嗟乎繇知有筆法耳安知天縱之悟又有進于<lb/>
<pb n="KR3h0032_WYG_003-7b"/>
　是耶以死求之而不悔又安知人文之機必待聖人<lb/>
　而闈其秘耶使繇復生于今臣知其必不徒死者矣<lb/>
　　高宗皇帝御筆臨王羲之小差帖<hi>草書三行</hi>
王羲之小差帖<lb/>
大都食小差數便自痢政由不消化故<lb/>
　右高宗皇帝御筆臨王羲之小差帖真蹟一卷有御<lb/>
　書題籖思陵臨帖多識以龍印此亦吳琚遺先臣者<lb/>
　贊曰臨帖出于游藝必有以觀筆意應龍之驤兮聊<lb/>
<pb n="KR3h0032_WYG_003-8a"/>
　以為識<lb/>
　　高宗皇帝御筆臨王羲之嘉興帖<hi>草書四行青陵本</hi>
逺得嘉興書計今日必渡喜慰可言足下憂慰今有書<lb/>
想足下有百信别告具之<lb/>
　右高宗皇帝御筆臨晉王羲之嘉興帖真蹟一卷臣<lb/>
　嘉定戊寅歲待罪右扶風得此帖與陳逵帖同時<lb/>
　贊曰十章之在天意似而神全臣剖嘉興之符而乃<lb/>
　得此書信非偶意<hi>原本然</hi>
<pb n="KR3h0032_WYG_003-8b"/>
　　高宗皇帝御筆臨王操之舊京帖<hi>行書四行</hi>
王操之書<hi>御書題籖</hi>
十月十七日州民王操之頓首頓首舊京先墓毁動聞<lb/>
問傷惻痛不可言未得疎慰白牋不備操之再拜<lb/>
　右高宗皇帝御筆臨晉侍中尚書豫章太守王操之<lb/>
　字子重舊京帖真蹟一卷有御書題籖臣嘗于贊此<lb/>
　帖繫于三王法書門葢以八陵北望之拳拳具寫聖<lb/>
　意是時葢俄度爾紹定改元正月客有知臣好帖者<lb/>
<pb n="KR3h0032_WYG_003-9a"/>
　得此札于中都貴璫家以遺臣問知故璫葢給事北<lb/>
　宫者頤神大庭兼忘天下而未能忘此于宸藻游戲<lb/>
　之間臣以是知俄度之不誣而天地大義古今盛心<lb/>
　降衷秉彛若聖與愚俱無二本卷尾有徳壽小璽申<lb/>
　繹窺管以對在天<lb/>
　贊曰建炎之初國步方傾維先臣飛實從閭勍勍之<lb/>
　使葢以保䕶陵寢名後紹興中北人來盟首命先臣<lb/>
　袛謁八陵權臣沮之託于撫循抗疏再請卒尼于行<lb/>
<pb n="KR3h0032_WYG_003-9b"/>
　觀君臣之用心未嘗一日忘北望而畫地者則指以<lb/>
　為鴻毛之輕迨天臨于北宮澹百慮其弗攖雖四海<lb/>
　之坐忘友無懐與大庭獨是拳拳猶託斯帖以寄情<lb/>
　臣是以知臣之俄度足以對在天之靈參繹遺志瞻<lb/>
　懐舊京如連璧竭忠于宗澤據山齎恨于翟興迨先<lb/>
　臣之秉鉞始得以快孟邦傑一戰之復而廪廪乎間<lb/>
　穟投機之成既主議之堅決悵遂隔于薦馨猶不卹<lb/>
　掁觸之害事力出睿㫁而命巫伋祈請以抗旌于昭<lb/>
<pb n="KR3h0032_WYG_003-10a"/>
　此心葢望乎九世而下或繼乎遹駿之聲臣是以覽<lb/>
　斯卷而重之以涕泗之零也<lb/>
　　高宗皇帝御筆臨陳逵十二月帖<hi>草書三行青綾本</hi>
十二月廿五日逵白嵗終感慘寒切足下何如遣不悉<lb/>
陳逵<lb/>
　右高宗皇帝御筆臨陳逵十二月帖綾本真蹟一卷<lb/>
　上著一印臣得之與嘉興帖同時<lb/>
　贊曰陳逵書法見淳化閣帖肆筆所及彼固安能窺<lb/>
<pb n="KR3h0032_WYG_003-10b"/>
　造化之工心摹手追意者或同雲章煒煌識者固知<lb/>
　其出于淳熙之北宮也<lb/>
　　高宗皇帝御筆臨古法帖鶻等帖<hi>草書三行絹本</hi>
鶻等不佳都令人弊見此輩吾衰老不復堪此<lb/>
　右高宗皇帝御筆臨古法帖鶻等帖真蹟一卷帖故<lb/>
　絹書有一印與嘉興帖同得而其書則攷之帖家皆<lb/>
　未之見故歸之古帖云<lb/>
　贊曰唐太宗収貞觀法書大王之草至三千紙率以<lb/>
<pb n="KR3h0032_WYG_003-11a"/>
　一丈二尺為卷其富如此今帖所臨豈其一耶雖不<lb/>
　録于秘閣而其為晉神品昭昭矣孰攷真蹟謹俟博<lb/>
　識<lb/>
　　高宗皇帝御筆臨古法帖四皓帖<hi>草書四行</hi>
往事不可迢足下道高意逺獨步當時此乃南山四皓<lb/>
之儔也<lb/>
賜王思恭<lb/>
　右高宗皇帝御筆臨古法帖四皓帖真蹟一卷帖後<lb/>
<pb n="KR3h0032_WYG_003-11b"/>
　書賜王思恭有一印不知其為何人嘉定丙子三月<lb/>
　臣在農寺以三萬錢得之<lb/>
　贊曰肆筆染楮惟四皓是取觀帝之心豈嘗一日忘<lb/>
　萬世慮耶此付託之聖獨㫁所以開帝堯而窺伺之<lb/>
　姧天下所以咎林甫也<lb/>
　　高宗皇帝御批樞密院綱馬奏劄<hi>劄子吏書七行趙鼎等書名後</hi>
　　<hi>有御批兩行</hi>
都大提舉茶馬司差使臣任敞管押第十四綱馬五十<lb/>
<pb n="KR3h0032_WYG_003-12a"/>
匹除沿路寄留倒斃外見在三十匹右謹具進入取進<lb/>
止十二月十三日臣檜臣鼎劄子<lb/>
馬皆不堪披帶付張俊<lb/>
　右高宗皇帝御批樞密院綱馬奏劄真蹟一卷劄内<lb/>
　著臣檜臣鼎名葢同時在西府嘉定丙子十一月得<lb/>
　之中都葢忠簡被檜禍因散落人間云<lb/>
　贊曰駔駿之用繫于國微必親也輔弼之用本乎兵<lb/>
　有此二臣也傳亦有言十年之臭蕕勝薰也聖明如<lb/>
<pb n="KR3h0032_WYG_003-12b"/>
　天所以終察乎君子之與小人也<lb/>
　　高宗皇帝御批鄭仲熊奏劄帖<hi>劄子一十四行御批三行</hi>
臣近嘗累具劄子并靣奏陳乞解罷本職事差臣一在<lb/>
外宫觀再三之瀆方俯伏俟罪廼䝉聖恩特降詔㫖跪<lb/>
讀以還感極涕零伏念臣疏逺小吏誤被選掄驟登華<lb/>
要遂贊樞庭非常之遇捐驅曷報而臣坐縻厚廪禍過<lb/>
災生雖覆載函容之賜未即誅戮然自惟么麽疾戾寖<lb/>
加豈容貪啚伏望<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>慈早賜處分上以全君父之恩下<lb/>
<pb n="KR3h0032_WYG_003-13a"/>
以安愚臣之分取進止六月日端明殿學士左朝奉即<lb/>
簽書樞密院事兼權參知政事臣鄭仲熊<lb/>
鄭仲熊除提舉在外宫觀任便居住職名仍舊放謝辭<lb/>
　右高宗皇帝御批鄭仲熊奏劄真蹟一卷建康有市<lb/>
　買卒顧某者故為秦氏門隸目不别書偶臣卧疾市<lb/>
　藥輒以廢紙裹藥材至即此劄也臣見而驚之函介<lb/>
　而求之如他所得諸帖多其所致嗚呼神毫雲藻軼<lb/>
　于棄擲臣不得而見者可勝詫哉<lb/>
<pb n="KR3h0032_WYG_003-13b"/>
　贊曰奎文在天河洛之祥彼稔惡者乃不能謹其藏<lb/>
　如大臣之奏章市卒得以持藥石而代頃筐蠢彼膏<lb/>
　粱固不當責之以敬王也<lb/>
　　孝宗皇帝杜甫夜宴左氏莊詩御書<hi>絹本草書九行</hi>
風林纖月落衣露淨琴張暗水流花逕春星帶草堂檢<lb/>
書燒燭短看劍引杯長詩罷聞吳詠扁舟意不忘<lb/>
　右孝宗哲文皇帝御書杜甫夜宴左氏莊詩真蹟一<lb/>
　卷惟紹興淳熙天葩<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>藻敷瑞慶霄帝王羲獻萬古<lb/>
<pb n="KR3h0032_WYG_003-14a"/>
　一遇方選得清閒之燕從容游藝超妙入神所以絜<lb/>
　媺縑緗垂情風雅實與復古奎章相為表裏雙龍驤<lb/>
　動璽識俱存肆筆所形盤拏交峙煜煜詩星于耒之<lb/>
　陽昭回餘光于焉增耀芒寒色正迨今猶可覩也臣<lb/>
　生雖晚在紹熙庚戌嵗侍先臣來輦下尚及望步輦<lb/>
　之塵感慨鴻恩未知美報嘉定甲申王正之月始獲<lb/>
　是蹟于前揚州錄事臣趙師雩顧懐隕涕敢怠毖嚴<lb/>
　宸章之藏豈獨私寳尚欲俾子孫世世知持䕶敬仰<lb/>
<pb n="KR3h0032_WYG_003-14b"/>
　以無忘阜陵之思兹惟下臣之志爰繫斯贊用旌厥<lb/>
　衷<lb/>
　贊曰帝淳熙兮重華燦璧跗兮秀荂根六藝兮正以<lb/>
　葩蔽一言兮思無邪噫後人兮誰耶有臣甫兮不浮<lb/>
　以夸窮不詘兮之死靡他志不忘君兮于天之涯九<lb/>
　淵兮鯨牙洶怒兮奔拏閲三百年兮鼓吹羣蛙皦如<lb/>
　英韶兮屏滛斥哇搴月兔兮汎靈槎登鈞天兮㤗皇<lb/>
　家御墨兮驚鴉十行兮整斜紫電兮丹霞因風兮塵<lb/>
<pb n="KR3h0032_WYG_003-15a"/>
　沙臣有扁舟兮狀筆竈茶願託寶墨兮水雲蒹葭光<lb/>
　清夢兮隨鑾車臣身江湖兮臣心不遐<lb/>
　　孝宗皇帝杜甫萬丈潭詩御書<hi>朱界行紙楷書十三行</hi>
青溪合冥寞神物有顯晦龍依積水蟠窟壓萬丈内跼<lb/>
步凌垠堮側身下煙靄前臨洪濤寛卻立蒼石大山危<lb/>
一徑盡岸絶兩壁對削成根虚無倒影垂澹瀩墨如灣<lb/>
環底清見光彩碎孤雲倒來深飛鳥不在外高蘿成帷<lb/>
幄寒木疊旌斾逺川曲通流嵌竇潜洩瀬造幽無人境<lb/>
<pb n="KR3h0032_WYG_003-15b"/>
發興自我輩告歸遺恨多將老斯遊最閉藏修鱗蟄出<lb/>
入巨石礙何當炎天過快意風雨會<lb/>
　右孝宗皇帝御書杜甫萬丈潭詩真蹟一卷詩史之<lb/>
　名乆簡帝心臣固贊之矣今帖又出宸筆益見蜵蜎<lb/>
　燕閒葢無日而不惟甫是嗜洩字下脱一瀨字實肆<lb/>
　筆之誤尾有御書寳章二寳嘉定乙酉嵗十月得之<lb/>
　中都<lb/>
　贊曰于戲中興駐蹕東南江沱之安匪帝所堪飈起<lb/>
<pb n="KR3h0032_WYG_003-16a"/>
　霆驅沛澤以甘慰于望霓意則可探念昔臣甫賦萬<lb/>
　丈潭謂彼應龍潜雺隱嵐豈嵌竇是即豈泉石是耽<lb/>
　救民一心大造實參方陽初驕民憂未惔彼界此疆<lb/>
　飲瓢粟甔遵養必時畢毓畢涵亦既太甚炎威孔燂<lb/>
　播奏之艱口口孰餤必其來蘇以溉以覃帝惟明習<lb/>
　詎不我諳升自天衢時乗其驂視此沸鑪而忍弗戡<lb/>
　維寧親是先匪樂之酣維復讎是懐匪垢之含鬰鬱<lb/>
　久居若古有談毋功之幸成而徳之或慙臣謂此心<lb/>
<pb n="KR3h0032_WYG_003-16b"/>
　久居若古有談毋功之幸成而徳之或慙臣謂此心<lb/>
　與天地三龍變難諶龍髯已毿心畫之昭賁于寶函<lb/>
　　孝宗皇帝御製春詞御書<hi>草書題一行詞五行尾記一行</hi>
和志忠阮郎歸<lb/>
留連春意晚花稠雲疎雨未収新荷池靣葉齊抽凉天<lb/>
醉碧樓　能逹理有何愁心寛萬事休人生還似水中<lb/>
漚金樽盡更酬<lb/>
選徳殿作<lb/>
<pb n="KR3h0032_WYG_003-17a"/>
　右孝宗皇帝御書御製春詞真蹟一卷賜近檔趙志忠在<lb/>
　乾道間趙氏之孫不能保臣以嘉定乙亥八月得之都下<lb/>
　贊曰春賦之作八荒是同掞詞寄情則其餘功徳異<lb/>
　玩人理存觀妙臣藏其真以見電笑<lb/>
　　孝宗皇帝古體詩二篇御書<hi>行書十四行後批一行</hi>
職事煩填委文墨分消散馳翰未暇食日昃不知晏沈<lb/>
迷簿書領囘囘自昏亂釋此出西城登高且遊觀方塘<lb/>
含白水中有鳬與鴈安得肅肅羽從爾游波瀾<lb/>
<pb n="KR3h0032_WYG_003-17b"/>
志士惜日短愁人知夜長攝衣步前庭仰觀南鴈翔<lb/>
景隨形運流響歸空房清風何飄飄微月出西方繁星<lb/>
依青天列宿自成行蝉鳴高樹間野鳥號東廂纖雲時<lb/>
髣髴渥露沾我裳良時無停景北斗忽低昂常恐寒節<lb/>
至凝氣結為霜落葉隨風摧一絶如流光<lb/>
賜志忠<lb/>
　右孝宗皇帝御書古體詩二篇真蹟一卷上著御書<lb/>
　一印詩闕一字葢避廟諱所以尊祖也肆筆適情不<lb/>
<pb n="KR3h0032_WYG_003-18a"/>
　敢暇逸所以檢身也璫輩從容禁籞使之咸識書法<lb/>
　所以示好也因書以賜用奬勤恪所以馭幸也書法<lb/>
　賜趙志忠得之與春詞同時<lb/>
　贊曰閔勞序情三百篇之所由作是雖後世之詩聖<lb/>
　意亦于此乎有託肅羽波瀾霑裳露渥臣方有志于<lb/>
　昔日又嘆簿書之如昨攝衣前庭猶得以望奎星于<lb/>
　碧落也<lb/>
　　孝宗皇帝李廣事御書<hi>楷書十行</hi>
<pb n="KR3h0032_WYG_003-18b"/>
李廣與望氣王朔語曰自漢征匈奴廣未嘗不在其中<lb/>
而諸將校尉已下材能不及中人以軍功取侯者數十<lb/>
人廣不為後人然終無尺寸功以得封邑者何也豈吾<lb/>
相不當侯耶朔曰將軍自念豈嘗有恨者乎廣曰吾為<lb/>
隴西守羗嘗反吾誘降者八百餘人詐而同日殺之至<lb/>
今恨獨此耳朔曰禍莫大于殺已降此乃將軍所以不<lb/>
得侯者也<lb/>
　右孝宗皇帝御書李廣事真蹟一卷帝以世讎未復<lb/>
<pb n="KR3h0032_WYG_003-19a"/>
　垂意中原肆筆所形多及將帥事是書之作葢神武<lb/>
　不殺之本心而舞干格苖之大略示已然之戒圖方<lb/>
　來之功固非苟然而作也臣以嘉定丙戌十月託士<lb/>
　友得之中都貴璫家<lb/>
　贊曰臣側聞昌陵之御宇也嘗幸武成王廟指白起<lb/>
　像慨然謂殺降為不武以杖畫去後二百載神孫纂<lb/>
　緒肆筆之書乃及于李廣王朔之語以侯封不可以<lb/>
　忘取其所好惡葢脗合乎皇祖然則論帝王之蹟固<lb/>
<pb n="KR3h0032_WYG_003-19b"/>
　若有守文創業之異而其<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>知不殺之仁則未始不<lb/>
　重規而疊矩也<lb/>
　　孝宗皇帝柑橘詩扇靣御書<hi>楷書四行</hi>
碧玉枝柯柑橘林開花結子未成金何當爛熟經霜露<lb/>
更約提壼一訪尋<lb/>
　右孝宗皇帝御書柑橘詩扇靣真蹟一卷上有壽皇<lb/>
　書寶葢北宮肆筆也寶慶丁亥嵗十一月得之京口<lb/>
　贊曰寓興而書託物而吟是豈惟有感乎嵗時培植<lb/>
<pb n="KR3h0032_WYG_003-20a"/>
　之難葢亦可見乎天地生成之心也<lb/>
　　孝宗皇帝古詩聫御書<hi>楷書兩行</hi>
風回蕙帳爐烟裊日到松牕硯水清<lb/>
　右孝宗皇帝御書古詩聫真蹟一卷淳熙間先臣在<lb/>
　朝列得于璽識之流傳者不復知所付受<lb/>
　贊曰昔世宗之雄材大畧而招申公以加璧光武之<lb/>
　廟謨雄斷而得嚴光于潄流豈羣賢彚征之盛朝而<lb/>
　猶必加意于隱逸之求惟帝盛心並蓄兼収故當雲<lb/>
<pb n="KR3h0032_WYG_003-20b"/>
　起龍驤之秋雖一肆筆之間未嘗忘夫裹蒲輪而訪<lb/>
　羊裘也<lb/>
　　光宗皇帝夏竦雙頭牡丹賦御書<hi>楷書二十二行</hi>
雙頭牡丹賦<lb/>
維五行之嘉秀鍾百卉以流形伊牡丹之淑豔寔造化<lb/>
之鴻英雜五色以交麗間千葉以敷榮結紫心而函實<lb/>
散黄蘂以傳馨幹扶疎而四擢枝綽約以相承乆潜芳<lb/>
于藥錄肆闕載于幽經首春華而擅美冠花品以騰名<lb/>
<pb n="KR3h0032_WYG_003-21a"/>
何分叢于帝圃遂得地于殊庭蔭琪株之璀璨藉瑶草<lb/>
之葱青潤五雲之滋液對六羽之威靈吐雙葩而並發<lb/>
效神貺以潜呈紅粉敷而接蕚翠香裊以聫莖較穠纖<lb/>
而不異等高下以無傾若霞裳之對舉類鳯羽之偕升<lb/>
表兩宫之<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>聖共一徳以隆興實詒謀之燕翼固道䕃<lb/>
之彰明願書芳于信史永傳美于千齡<lb/>
　右光宗温文皇帝御書夏竦雙頭牡丹賦真蹟一卷<lb/>
　臣嘗逮事紹熙聞之長老言癸丑之春三月金輿黄<lb/>
<pb n="KR3h0032_WYG_003-21b"/>
　繖聫幸天籞于時五殿均驩層闈曼祉重暉逮于四<lb/>
　世累洽同乎萬方一豫一游載色載笑綵衣龍衮輝<lb/>
　動玉巵傳聞是日聚景上池以雙頭瑞牡丹進上捧<lb/>
　觴再拜上千萬嵗壽三宫歡愉俯為一釂孝治光華<lb/>
　之盛冠軼史牒民到于今稱之臣以嘉㤗壬戌冬再<lb/>
　入都偶閲帖于奉寧節度臣李孝友家恭睹是賦問<lb/>
　知源委葢當時因有斯瑞肆筆擇前代之作而有是<lb/>
　書拜手敬觀求而襲藏以侈下國賦幷題凡二百二<lb/>
<pb n="KR3h0032_WYG_003-22a"/>
　十一字<lb/>
　贊曰聖孝動天瑞則應之帝開紹熙天實命之三宫<lb/>
　燕娛爱且敬之禁籞翠華時聫幸之萬葩其春綵服<lb/>
　映之玉色怡愉霞巵醟之豈樂行都民物盛之乾坤<lb/>
　同歡康衢咏之于牣靈沼魚鳥泳之天光下臨邦家<lb/>
　慶之煌煌牡丹竒産並之帝王稱觴親捧迎之巍巍<lb/>
　太皇萬壽稱之一徳隆興聖益聖之維太平臣嘗比<lb/>
　興之國英竦名夏則姓之穠纖艷殊美則評之仁皇<lb/>
<pb n="KR3h0032_WYG_003-22b"/>
　之祥今亦訂之堯父舜子本天性之寵樓鷄鳴乆温<lb/>
　凊之晦明節宣臣或諍之瑜瑕未昭事則鏡之宸毫<lb/>
　所傳神具聼之後三十年臣則勝之金匱名山尚克<lb/>
　證之<lb/>
　　光宗皇帝杜甫詩聫御書<hi>草書兩行</hi>
鵝兒黄似酒對酒愛新鵝<lb/>
　右光宗皇帝御書杜甫詩聫真蹟一卷卷上著御書<lb/>
　印臣㓜嘗望睟容于清蹕間天威凛然如嚴霜晶明<lb/>
<pb n="KR3h0032_WYG_003-23a"/>
　萬彚澂肅今竊窺筆法神心中運發為奎畫殆近之<lb/>
　矣是帖得之朝議大夫直秘閣韓松嘉定甲戌十月<lb/>
　時簿正外府云<lb/>
　贊曰法書家作字以戈發為先唐太宗嘗病其難工<lb/>
　使虞世南足而全之矣淳化刊秘閣帖凡二王之書<lb/>
　皆雜見戈體而其中鵝字獨翩翩其欲仙今葢可騐<lb/>
　于舊帖之傳臣按此詩雖止一聫首尾凡兩鵝字肆<lb/>
　筆之妙其亦兼取乎正與權耶先以示宸藻之自然<lb/>
<pb n="KR3h0032_WYG_003-23b"/>
　後之倣法書之已然草不失聖行不失妍臣故曰帝<lb/>
　之書純乎天<lb/>
　　光宗皇帝待月詩御書<hi>草書兩行</hi>
入夜跏趺多待月移時箕踞為看山苔生晚片應知靜<lb/>
雪動秋根會見閒瘦鶴獨隨行藥後高僧相對試茶間<lb/>
疏篁百本松千尺莫怪頻頻此往還<lb/>
　右光宗皇帝御書待月詩一篇真蹟一卷嘉定戊辰<lb/>
　五月臣在九江得于太守韓松松故慈懿后家姻聫<lb/>
<pb n="KR3h0032_WYG_003-24a"/>
　故多藏帝翰卷末有御璽一<lb/>
　贊曰疏篁陰陰長松矯矯苔靜雲閒山清月皎樂以<lb/>
　心㑹興因天隨以詩觀詩是謂管窺<lb/>
　　寧宗皇帝詩卷耳篇御書<hi>楷書十三行</hi>
卷耳后妃之志也又當輔佐君子求賢審官知臣下之<lb/>
勤勞内有進賢之志而無險詖私謁之心朝夕思念至<lb/>
于憂勤也<lb/>
采采卷耳不盈頃筐嗟我懐人窴彼周行陟彼崔嵬我<lb/>
<pb n="KR3h0032_WYG_003-24b"/>
馬虺隤我姑酌彼金罍惟以不永懐陟彼高岡我馬𤣥<lb/>
黄我姑酌彼兕觥維以不永傷陟彼砠矣我馬瘏矣我<lb/>
僕痡矣云何吁矣<lb/>
卷耳四章章四句<lb/>
　右寜宗仁文皇帝御書毛詩卷耳篇真蹟一卷臣概<lb/>
　彚羣帖冠以列聖宸章竊伏維念自嘉定初綴名拱<lb/>
　著出入玉墀下踰十有五年幸獲備九卿將明指鼎<lb/>
　成之嵗奔走原隰獨不得旅臣民以望白雲有遺痛<lb/>
<pb n="KR3h0032_WYG_003-25a"/>
　焉攀髯之餘竊欲訪遺珠以慰赤水之思爰從神都<lb/>
　肇獲宸筆側聞在宥天下時萬幾之暇留心翰墨侍<lb/>
　臣正講隨輒自課六藝數萬言並入宸藻表以歳陽<lb/>
　之璽申以御墨之篆以紀次序流傳人間隨寓寶毖<lb/>
　今他篇不復見矣驪淵既探明月獨抱荆山下盼虹<lb/>
　氣騰空雋永天府一臠之珍率舞充庭九奏之盛是<lb/>
　雖未窮王府之大觀而亦足以儷昭回而想餘光也<lb/>
　況臣逮事敢忘葵傾敬陳刻槧之微以寓烏號之慕<lb/>
<pb n="KR3h0032_WYG_003-25b"/>
　號紀寶慶時登仲秋寶函東來贖之陳氏<lb/>
　贊曰偉王人之典學本天縱之多能續六藝之絶業<lb/>
　環諸儒而講明璧跗蔚其流芳瓊字煥其騰英居蠖<lb/>
　濩而儲精炳龜龍而效靈嵗嘉定之辛巳厯九閏而<lb/>
　時乗旦孜孜而忘倦志兢兢而靡矜詩三百有五篇<lb/>
　沃帝心而日聆儼露門之未竟已雲章之滿贏繄是<lb/>
　詩之四章首二南而儀刑凡家齊而國治本大學之<lb/>
　為經自求賢而審官見濟濟之以寧越染翰之雖同<lb/>
<pb n="KR3h0032_WYG_003-26a"/>
　兹注意之實形昔徳壽之在御嘗史漢之留情傳復<lb/>
　古之竒蹟亦流輝于古荆有詞臣曰萬里亟再拜而<lb/>
　震驚謂縫掖之所難而帝王之躬行今寳章之誕賁<lb/>
　知祖武之克䋲殆家法之相似聫自檢于宫庭𦕈周<lb/>
　行之下走方虺隤而于征竦昭回之景光愧抱槧之<lb/>
　餘生覽盈咫之昭華想繹純于九成得猗那而藏焉<lb/>
　尚廟瑟之遺聲<lb/>
　<lb/>
<pb n="KR3h0032_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶真齋法書贊卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0062_WYG_008-1a"/>
欽定四庫全書<lb/>
秘殿珠林卷二<lb/>
　　貯<lb/>
　乾清宫二<lb/>
　　　名人書<lb/>
　　釋氏經册<lb/>
　　　唐白居易書楞嚴經一册<hi>上等天一</hi>
　　　唐箋本楷書欵云香山白居易書無印音譯八<lb/>
<pb n="KR3h0062_WYG_008-1b"/>
　　　字後有寳慶改元花朝後三日重裝于寳易樓<lb/>
　　　遜志題十八字前後俱有紹興璽波羅蜜室印<lb/>
　　　首幅上角半印不可識又半印存室印二字末<lb/>
　　　幅上角半印存御府二字又半印不可識每頁<lb/>
　　　前幅邊有半印存珍藏二字後幅邊有半印存<lb/>
　　　含印二字册共一百幅三百九十七行幅髙八<lb/>
　　　寸三分廣四寸查對經文係第九卷後半卷經<lb/>
　　　文遺失者二處裝潢顛倒者三處趙明誠跋云<lb/>
<pb n="KR3h0062_WYG_008-2a"/>
　　　淄川邢口氏之邨邱地平濔水林晶淯牆麓确<lb/>
　　　确布錯疑有隱君子居焉問之兹一村皆邢姓<lb/>
　　　而邢君有嘉故潭長好禮遂造其廬院中繁花<lb/>
　　　正發主人出接不厭余爲兹州守而重余有素<lb/>
　　　心之馨也夏首復相經過遂出樂天所書楞嚴<lb/>
　　　相示因上馬疾驅歸與細君共賞時已二鼓下<lb/>
　　　矣酒渴甚烹小龍團相對展玩狂喜不支兩見<lb/>
　　　燭跋猶不欲寐便下筆爲之記趙明誠又李維<lb/>
<pb n="KR3h0062_WYG_008-2b"/>
　　　禎記語云萬厯庚戌仲夏二十日江陵蘇惟霖<lb/>
　　　夏邑彭端吾金谿謝廷瓉京山李維禎同觀于<lb/>
　　　䢴溝舟中維禎識後有梅氏秘玩印一<lb/>
　御筆題籖籖上有乾隆御覽之寳小璽<lb/>
　　　按此卷雖殘闕然的是樂天真蹟筆意圓勁飄<lb/>
　　　逸雅稱其詩<lb/>
　　　元趙孟頫書心經一册<hi>上等天一</hi>
　　　宋箋本行楷書欵識云至大元年十月廿三日<lb/>
<pb n="KR3h0062_WYG_008-3a"/>
　　　三寳弟子趙孟頫書下有趙孟頫印趙氏子昻<lb/>
　　　趙氏書印三印經前有神品天籟閣項墨林鑒<lb/>
　　　賞章諸印又二半印存元汴山人四字掛角有<lb/>
　　　牒字小號經後有墨林子子京父印項元汴印<lb/>
　　　子孫世昌寄傲墨林秘玩項子京家珍藏檇李<lb/>
　　　項氏世家寳玩項氏子京浄因庵桃里諸印後<lb/>
　　　有元僧明本跋云一心貫萬法乃其同也萬法<lb/>
　　　歸一心是謂真然此經乃般若心之要旨也有<lb/>
<pb n="KR3h0062_WYG_008-3b"/>
　　　集賢大學士趙公手書以畱松江府同真庵永<lb/>
　　　以爲珍藏建是庵者<hi>缺一字</hi>信士鳯道祥同妻沈<lb/>
　　　氏妙真也命真庵之名者乃西天目山幻住沙<lb/>
　　　門明本也當知一心不動此庵亦與之不動萬<lb/>
　　　法不移此庵亦與之不移即其不動同般若體<lb/>
　　　即其不移真般若用體用無盡俾居是庵者咸<lb/>
　　　證般若由是用記其歲月云時至大戊申仲冬<lb/>
　　　圓日明本謹題又項元汴記云明萬厯元年仲<lb/>
<pb n="KR3h0062_WYG_008-4a"/>
　　　秋望前九日大乗弟子墨林項元汴熏沐奉持<lb/>
　　　跋後有浄因庵主退密子京所藏虛朗齋項墨<lb/>
　　　林父秘笈之印項叔子項墨林鑑賞章世外法<lb/>
　　　寶蒼巖蕉林居士諸印又角邊三印缺其半存<lb/>
　　　墨林項元汴氏宫保諸字押縫有平生真賞印<lb/>
　　　一計三頁頁髙九十二分廣八寸三分<lb/>
　御筆題籖籖上有乾隆宸翰小璽<lb/>
　　　元趙孟頫書心經一册<hi>上等地二</hi>
<pb n="KR3h0062_WYG_008-4b"/>
　　　磁青箋本泥金行書欵云松雪道人書下有趙<lb/>
　　　孟頫印一前有仇英畫大士出山像欵識云嘉<lb/>
　　　靖丙辰四月八日弟子仇英盥沐拜寫下有十<lb/>
　　　洲仇英實父二印後有仇英畫韋䭾像欵署實<lb/>
　　　父下有十洲印一計八幅幅髙六寸七分廣三<lb/>
　　　寸八分<lb/>
　御筆題籖籖上有乾隆宸翰小璽<lb/>
　　　元趙孟頫書心經一册<hi>上等地三</hi>
<pb n="KR3h0062_WYG_008-5a"/>
　　　磁青箋本泥金行楷書欵云松雪道人書下有<lb/>
　　　趙孟頫印一前有周荃補繪大士像欵識云順<lb/>
　　　治甲午四月八日周荃沐手敬繪有周荃花溪<lb/>
　　　老人三印後有周荃畫䕶法像欵署荃下有周<lb/>
　　　荃印一俱宋箋本白描畫計八幅幅髙六寸七<lb/>
　　　分廣三寸八分<lb/>
　御筆題籖籖上有乾隆宸翰小璽<lb/>
　　　元趙孟頫書四十二章經一册<hi>上等地四</hi>
<pb n="KR3h0062_WYG_008-5b"/>
　　　宋箋本行楷書欵識云佛法自東漢始入中國<lb/>
　　　此經爲第一要其極始于戒終于空而已一大<lb/>
　　　藏教五千餘卷未嘗出于此也集賢侍讀學士<lb/>
　　　正奉大夫吳興趙孟頫書後有趙氏子昻松雪<lb/>
　　　齋二印經文前有趙孟頫印印一首尾俱有成<lb/>
　　　化之寶前有如來像後有韋䭾像俱着色畫計<lb/>
　　　四十九幅幅髙七寸八分廣三寸九分前副頁<lb/>
　御題轉大法輪四大字前有乾隆宸翰璽一<lb/>
<pb n="KR3h0062_WYG_008-6a"/>
　　　明文徴明書金剛經一套二册<hi>上等元一</hi>
　　　宣徳箋本小楷書欵識云嘉靖改元壬午秋九<lb/>
　　　月既望衡山居士書下有徴明印一後有文彭<lb/>
　　　跋云右金剛經小楷一帙先内翰爲存菊王君<lb/>
　　　書也存菊名聞字達卿禄之吏部從兄以醫鳴<lb/>
　　　吳中善談名理洒落不羈有晉人風與先君最<lb/>
　　　契故所爲作書畫必極精此經書時先君甫五<lb/>
　　　十三歲政工力精到時結體行筆非他書可及<lb/>
<pb n="KR3h0062_WYG_008-6b"/>
　　　知書者宜珍秘之壬戌仲冬十有七日男彭謹<lb/>
　　　識又彭年跋云嘉靖癸亥春王正月十日過酉<lb/>
　　　室吏部堅白齋觀此金剛小楷蓋衡翁最經意<lb/>
　　　筆也寶之當重于連城哉後學彭年謹題上册<lb/>
　　　計十七頁下册計九頁頁髙六寸八分廣六寸<lb/>
　　　有奇<lb/>
　御筆題籖籖上有乾隆宸翰小璽<lb/>
　　　明文徴明書金剛經一册<hi>上等元二</hi>
<pb n="KR3h0062_WYG_008-7a"/>
　　　宣徳箋本小楷書欵識云嘉靖十年歲次辛卯<lb/>
　　　夏四月廿又五日書于玉蘭堂衡山文徴明下<lb/>
　　　有文徴明印徴仲二印又自識云友人王仲翰<lb/>
　　　以菩薩相現宰官身奉佛至謹晩年搆一精舍<lb/>
　　　竹床蒲椅朝梵暮磬寂如老禪每過余齋頭即<lb/>
　　　索子書金剛般若余辭以非朝夕能竟浴佛曰<lb/>
　　　復齋戒跽請至再即不獲辭因憶蘇文忠書四<lb/>
　　　十二章經趙文敏書度人經及諸品蓮經古人<lb/>
<pb n="KR3h0062_WYG_008-7b"/>
　　　寫經大有功徳遂屏居静室薰沐楷書以塞中<lb/>
　　　翰之請且與如來結緣也丙申秋七月朔徴明<lb/>
　　　再識下有徴明聯印經文前有玉蘭堂印吳磐<lb/>
　　　之印大雍氏大雍諸印經文後有吳磐之印沂<lb/>
　　　公枕流潄石李氏長白鑒藏李之粹印志在春<lb/>
　　　秋桐江道人王氏沂公珍藏書畫王紹曾印唐<lb/>
　　　瀧之印靈水諸印又大雍氏吳映奎印各二經<lb/>
　　　前素箋有錢穀畫如來古相欵云後學錢穀拜<lb/>
<pb n="KR3h0062_WYG_008-8a"/>
　　　寫下有錢氏叔寶印一又吳磐印大雍吳映奎<lb/>
　　　印三印經後金粟箋有王穀祥跋云衡山先生<lb/>
　　　小楷世不多得而是帙金剛經端楷工藝用筆<lb/>
　　　時若有神力所䕶先生云王中翰請之已乆三<lb/>
　　　易寒暄方始書就想亦籠鵞之好信有是哉宜<lb/>
　　　寶之嘉靖甲寅上己酉室王榖祥識後有大雍<lb/>
　　　氏印一又陸師道跋云衡山先生小楷愈小愈<lb/>
　　　妙大書愈大愈奇可謂能兼蔡君謨石延年之<lb/>
<pb n="KR3h0062_WYG_008-8b"/>
　　　所不能兼者也况此金剛經凡數千百言而以<lb/>
　　　垂白之年端坐精楷出規入矩無一筆茍簡則<lb/>
　　　松雪翁之書靈寶經不是過矣孰謂古今人不<lb/>
　　　相及哉五湖居士陸師道後有吳磐印大雍桐<lb/>
　　　江道人三印計三十四幅幅髙七寸八分廣三<lb/>
　　　寸七分<lb/>
　御筆題籖籖上有乾隆宸翰小璽<lb/>
　　　明文徴明書藥師經一册<hi>上等元三</hi>
<pb n="KR3h0062_WYG_008-9a"/>
　　　宣徳箋本小楷書欵識云正徳辛巳夏六月薰<lb/>
　　　沐敬書于停雲館中長洲文徴明下有徴明聯<lb/>
　　　印經前仇英著色畫藥師佛像欵云仇英謹製<lb/>
　　　下有仇英印一經後墨畫天王像下有十洲仙<lb/>
　　　史印一後有文彭隸書跋云先君手書藥師經<lb/>
　　　一卷乃正徳辛巳在薦福寺書奉古泉大師者<lb/>
　　　于時摹倣歐陽率更筆力心神超入聖品耳學<lb/>
　　　之徒未曾望見王氏藩籬妄置喙于羲獻父子<lb/>
<pb n="KR3h0062_WYG_008-9b"/>
　　　間如矮人觀場隨人咤説此大令所以有外人<lb/>
　　　那得知之言也男彭敬題又陸師道跋云本願<lb/>
　　　功徳不可思議衡山先生書以精楷遒勁整肅<lb/>
　　　力逼率更九成宫碑卷首慈容爲仇君之筆相<lb/>
　　　好端嚴允稱合作宜世之奉如聯璧也惜未得<lb/>
　　　石刻流傳使學者朝持夕誦則其福勝彼更不<lb/>
　　　可思議矣嘉靖二年二月廿二日五湖陸師道<lb/>
　　　謹書又許初錢貢記云甲子春日弟子髙陽許<lb/>
<pb n="KR3h0062_WYG_008-10a"/>
　　　初錢貢同合十拜觀又戒僧道澄敬諷一過八<lb/>
　　　字又彭年跋云甲子春仲予養疴九龍山中日<lb/>
　　　與衲流談空頗有會處因得見文太史所書藥<lb/>
　　　師尊經澄心閲之真毘盧心印大願共深能與<lb/>
　　　有情冰消寃業者持之浹旬頓覺身心霍然我<lb/>
　　　佛妙諦自當信受世世生生永不退轉兹四月<lb/>
　　　八日隨喜浴佛將欲入城敬誌卷末以歸常住<lb/>
　　　云隆池山樵彭年通計二十八頁頁髙五寸三<lb/>
<pb n="KR3h0062_WYG_008-10b"/>
　　　分廣四寸六分<lb/>
　御筆題籖籖上有乾隆宸翰小璽<lb/>
　　　按此册蠅頭小書絶似率更九成宮醴泉銘史<lb/>
　　　稱文徴明書鷄林烏弋航海梯山而來丐其豪<lb/>
　　　翰良有以也<lb/>
　　　明董其昌書金剛經一册<hi>上等黄一</hi>
　　　金粟箋本楷書前有欵云明禮部尚書董其昌<lb/>
　　　書後有髙士奇跋云唐時最重此經徐季海栁<lb/>
<pb n="KR3h0062_WYG_008-11a"/>
　　　誠懸皆書之今不可得董尚書用宋經紙書此<lb/>
　　　筆法規摹顔平原令人見之莊肅生敬又聞有<lb/>
　　　一卷分章書者在塘西人家余内直時曾奉<lb/>
勅寫二部今家居又自寫五部筆法未有長益惟于夢<lb/>
　　　幻泡影句似有感觸覺嗜慮之心日淡耳康熙<lb/>
　　　三十二年癸酉二月十六日詹事髙士奇敬跋<lb/>
　　　經前有佛像後有韋䭾像俱磁青箋本泥金畫<lb/>
　　　經前有髙士奇圖書記教忠堂藏二印後有髙<lb/>
<pb n="KR3h0062_WYG_008-11b"/>
　　　士奇澹人二印計三十七頁頁髙八寸三分廣<lb/>
　　　八寸五分<lb/>
　　　明董其昌書金剛經四册<hi>上等黄二</hi>
　　　朝鮮鏡光箋本楷書第一册前有欵云明禮部<lb/>
　　　尚書董其昌書第四册後有宋之繩記云辛夘<lb/>
　　　十二月二十日後學宋之繩觀十四字每册前<lb/>
　　　有如來像後有韋䭾像俱磁青箋本泥金畫第<lb/>
　　　一册計三十七幅第二十幅第三行下有十月<lb/>
<pb n="KR3h0062_WYG_008-12a"/>
　　　初一書五小字第二册計二十三幅第三册計<lb/>
　　　二十五幅第四册計二十八幅末行經名下有<lb/>
　　　十月十五四小字幅髙七寸九分廣四寸一分<lb/>
　　　明董其昌書金剛經上下二册<hi>上等黄三</hi>
　　　宣徳鏡光箋本楷書上册前有欵云明禮部尚<lb/>
　　　書董其昌書下册後自跋云丙寅年十月書此<lb/>
　　　經朔日起望日竟壬申二月應宫詹宗伯之召<lb/>
　　　道出淮陽長兒祖和從行至清河命之歸侍母<lb/>
<pb n="KR3h0062_WYG_008-12b"/>
　　　龔淑人念淑人奉三寶䖍甚而余寫金剛經薦<lb/>
　　　資父母𡨕福凡三本其一壬辰春書藏于雲栖<lb/>
　　　蓮池大師禪院之庫中每有追薦大師出余手<lb/>
　　　書令僧持誦其一即此册相去四十年目力腕<lb/>
　　　力不甚遠豈般若種子微有贊助耶以付祖和<lb/>
　　　永爲世守耳二月朔思翁識上册計三十頁第<lb/>
　　　十頁第八行有丙寅十月初一書七小字下册<lb/>
　　　計二十八頁第二十七頁第三行經名下有十<lb/>
<pb n="KR3h0062_WYG_008-13a"/>
　　　月十五四小字頁髙七寸九分廣八寸四分<lb/>
　　　明董其昌書白衣大悲陀羅尼經一册<hi>上等黄四</hi>
　　　朝鮮鏡光箋本行書欵識云華亭董其昌書施<lb/>
　　　求嗣者轉誦以神咒功徳生福徳智慧之男紹<lb/>
　　　隆佛法無有窮盡戊午嘉平月之朔册首有董<lb/>
　　　氏家藏印一計七頁頁髙七寸九分廣八寸四<lb/>
　　　分<lb/>
　　　明董其昌書白衣大悲陀羅尼經一册<hi>上等黄五</hi>
<pb n="KR3h0062_WYG_008-13b"/>
　　　宋箋本楷書欵識云香光居士董其昌敬書壬<lb/>
　　　申八月廿六日下有宗伯學士董氏元宰二印<lb/>
　　　計四頁頁髙八寸二分廣七寸四分<lb/>
　　　明董其昌書心經一册<hi>上等黄六</hi>
　　　朝鮮箋本楷書欵識云丁夘六月朔書其昌下<lb/>
　　　有大宗伯章董其昌印二印前後俱有退道人<lb/>
　　　孫承澤印二印計六頁頁髙六寸六分廣同<lb/>
　　　明董其昌書心經一册<hi>上等黄七</hi>
<pb n="KR3h0062_WYG_008-14a"/>
　　　朝鮮鏡光箋本楷書欵識云天啓七年歲在丁<lb/>
　　　夘元旦書其昌又自跋云寫經俱用正書以歐<lb/>
　　　顔爲法欲觀者起莊敬想無印計十二幅幅髙<lb/>
　　　四寸一分廣二寸三分<lb/>
　御筆題籖籖上有乾隆宸翰小璽<lb/>
　　　明董其昌書白居易諸偈一册<hi>上等黄八</hi>
　　　金粟箋本行楷書前書八漸偈識云白香山得<lb/>
　　　法于鳥窠禪師其生平宦路升沈皆以禪悦消<lb/>
<pb n="KR3h0062_WYG_008-14b"/>
　　　融入不思議三昧此八偈名爲漸偈實頓宗也<lb/>
　　　蘇端明亦是樂天輩人筆鋩更峻利不知受用<lb/>
　　　處似香山何如耳乙丑九月朔書于采芹堂次<lb/>
　　　書六偈識云右六偈亦香山太傅作乙丑九月<lb/>
　　　二十日爲孫庭生日書以付之後有思翁印一<lb/>
　　　末附逍遙詠識云此亦白文公詩亦可爲禪偈<lb/>
　　　公所得法于鳥窠和尚者如此欵署其昌下有<lb/>
　　　董其昌印一計十六幅幅髙六寸八分廣四寸<lb/>
<pb n="KR3h0062_WYG_008-15a"/>
　　　八分<lb/>
　　　明胡廣書真實名經一册<hi>上等宇一</hi>
　　　磁青箋本泥金楷書欵云臣胡廣奉勅敬書經<lb/>
　　　中有貝葉文前畫佛像後畫韋䭾像通計三十<lb/>
　　　六頁頁髙八寸七分有奇廣七寸六分有奇<lb/>
　　　按胡廣書流傳者少雖未定其真贋顧楷法精<lb/>
　　　詳筆意淳美實爲名跡<lb/>
　　　明黃輝等合書法華經七册<hi>上等宙一</hi>
<pb n="KR3h0062_WYG_008-15b"/>
　　　磁青箋本泥金書行楷各體第一册黃輝書欵<lb/>
　　　識云萬厯己亥秋八月佛弟子幻如居士黃輝<lb/>
　　　齋沐稽首敬書第二册范允臨書欵識云萬厯<lb/>
　　　己亥九月十六日賜進士出身南京兵部車駕<lb/>
　　　司主事范允臨薰沐敬書後有長倩范允臨印<lb/>
　　　二印第三册嚴澂書欵識云萬厯己亥歲八月<lb/>
　　　望弟子嚴澂薰沐和南書願佛慈恩攝度父嚴<lb/>
　　　訥母呉氏頓證真如法性漸消曠刼無明澂與<lb/>
<pb n="KR3h0062_WYG_008-16a"/>
　　　法界衆生共泛慈航均登彼岸第四册周祖書<lb/>
　　　欵識云萬厯戊戌八月二十又六日佛弟子交<lb/>
　　　蘆居士周祖謹書第五册周叔宗書欵識云明<lb/>
　　　萬厯己亥九月十日交蘆居士周叔宗齋沐書<lb/>
　　　第六册范允臨書欵識云萬厯己亥八月廿八<lb/>
　　　日駕部郎范允臨薰沐拜手書後有長倩范允<lb/>
　　　臨印二印第七册黃輝書欵識云萬厯己亥秋<lb/>
　　　九月佛弟子幻如居士黃輝齋沐稽首敬書首<lb/>
<pb n="KR3h0062_WYG_008-16b"/>
　　　册經前有如來像末册經後有韋䭾像俱泥金<lb/>
　　　畫第一册通計八十四頁第二册計七十七頁<lb/>
　　　第三册計七十五頁第四册計八十七頁第五<lb/>
　　　册計八十五頁第六册計七十九頁第七册計<lb/>
　　　六十四頁頁髙一尺一寸有奇廣七寸五分有<lb/>
　　　奇<lb/>
　　　明林大有書三十二體金剛經四册<hi>上等洪一</hi>
　　　素箋本毎分一體各體俱有楷字釋文册首經<lb/>
<pb n="KR3h0062_WYG_008-17a"/>
　　　名下隸書宋靈隱寺僧莫庵道肯集篆奉佛弟<lb/>
　　　子楚黃梅洪度重臨崇禎己巳三山林大有復<lb/>
　　　臨第一册前序云余往自河上言歸取人所棄<lb/>
　　　地于黃蓮之洲堤而耕之創丈室以比澗槃因<lb/>
　　　自號黄蓮居士戊申夏五月十六日洪水潰堤<lb/>
　　　而入田廬没焉余僅以身免入城居又十日余<lb/>
　　　當知非之辰以長齋謝客獨掩一室禮佛求懴<lb/>
　　　悔二十七日午出一蒼頭進曰頃鼓棹頽垣之<lb/>
<pb n="KR3h0062_WYG_008-17b"/>
　　　下有篋浮來觸舟取視之中藏故紙似已浥爛<lb/>
　　　夜若有鬼物守此者大驚夢寐不知其何物也<lb/>
　　　余命男道春展暴日中㸃畫如新始知爲古刻<lb/>
　　　集篆金剛經蓋宋僧道肯因五代僧夢英所集<lb/>
　　　十八體增成三十二體者也計得經在余求懴<lb/>
　　　之時又素經行觀息處余以是因縁大驚喜報<lb/>
　　　家大人逸齋翁集親朋同觀咸驚喜以爲得未<lb/>
　　　曾有往徒聞水螺䕶經之異而今身親見之矣<lb/>
<pb n="KR3h0062_WYG_008-18a"/>
　　　客有能以符咒致鬼神者問之得絶句詩二其<lb/>
　　　一曰何處經文翻貝葉洪濤千丈擁毫光龍宫<lb/>
　　　瀉出非凡手海藏輸來獻法王其二曰維摩丈<lb/>
　　　室已隨波䕶法諸天幾度過爲示原頭真脉絡<lb/>
　　　金剛一部本無多其然豈其然乎余遍訪緇流<lb/>
　　　罕有見是全本者會詔起田間疏辭不獲奉與<lb/>
　　　俱行偶過白下出示友人段諫議諫議謂宜擇<lb/>
　　　善手摹之梓以流布余欣然付焉諫議久求善<lb/>
<pb n="KR3h0062_WYG_008-18b"/>
　　　手不得而會世相方熾人我封事互爲干戈以<lb/>
　　　庚戌之夏發憤歸里余亦以遷秩歸相值于白<lb/>
　　　蓮峯下故是本復歸于余得奉之以入雲中余<lb/>
　　　有門人洪度相從不舍嚮但知其篤志禪理不<lb/>
　　　知其善諸體篆也一日度披誦是經再拜請曰<lb/>
　　　是有白下不了之緣緣或在兹惟願示我般若<lb/>
　　　實義則可余曰是本垂洪濤而來莫知來處置<lb/>
　　　之白下亦無去處是經義也理事不思議之境<lb/>
<pb n="KR3h0062_WYG_008-19a"/>
　　　余安能言今强爲子言之須菩提首□如來二<lb/>
　　　善固已該一經大旨矣此直指如來無我相也<lb/>
　　　夫如來智慧徳相不以生生不以滅滅實蠢動<lb/>
　　　含靈之所皆有也七識妄執我相于性爲依他<lb/>
　　　于量爲非實胎卵濕化之所本無也凡見有佛<lb/>
　　　有衆生者皆屬我相故世尊成道之日一成即<lb/>
　　　見一切皆成夫是之謂令入無餘湼槃夫是之<lb/>
　　　謂善䕶念付囑空生己見及此而猶别求住心<lb/>
<pb n="KR3h0062_WYG_008-19b"/>
　　　降伏心法者爲衆生設問耳佛言更無别法與<lb/>
　　　爾即如爾所説善䕶念付囑者爲汝説之夫寜<lb/>
　　　獨如來爲然諸菩薩摩訶薩皆應如是矣乃至<lb/>
　　　重申問答謂寜獨菩薩爲然即善男子善女人<lb/>
　　　初發菩提心者皆應如是矣何謂發心心即如<lb/>
　　　如也發即般若也非如外有智也而如體發光<lb/>
　　　還自照如乃所謂作如是觀也觀則大智與大<lb/>
　　　悲無二法自度與度衆爲一時也洪生曰是心<lb/>
<pb n="KR3h0062_WYG_008-20a"/>
　　　飄動如野馬故應求住住之則躁急若羈猿故<lb/>
　　　應求降伏寧無漸次方便而頓以初心等如來<lb/>
　　　乎余曰試觀心之輪轉不住躁難降伏者其相<lb/>
　　　非我耶三相者我之粗執伏而微執見也莫非<lb/>
　　　我也故凡心之苦于不住者非以不住故不住<lb/>
　　　以住故不住也住即藴結之暗相無住即普照<lb/>
　　　之慧光故經以般若爲名而義以無住爲實無<lb/>
　　　住之住則不降伏之降伏也彼與生滅心爲敵<lb/>
<pb n="KR3h0062_WYG_008-20b"/>
　　　者降鮮不叛矣是故菩薩發心正在初發時發<lb/>
　　　其不生不滅無我無人之心如來謂之發大乗<lb/>
　　　者謂之發最上乗者豈其發後以度生自降而<lb/>
　　　曰無能度所度乎是以攀縁心爲因以湼槃心<lb/>
　　　爲果則蒸砂之飯曠刼所不能熟也夫大覺如<lb/>
　　　海想聚成沬沫性本空我見爲病病在藴結故<lb/>
　　　藥之以通達無我而病幻藥亦幻故即度生之<lb/>
　　　謂無我别無所爲無我即無我之謂度生别無<lb/>
<pb n="KR3h0062_WYG_008-21a"/>
　　　所爲度生即無我無人之謂般若終不立般若<lb/>
　　　以破相但以破相顯般若耳或者以度生對執<lb/>
　　　我之症而馳求生功徳之想是藥我者轉以增<lb/>
　　　長我也如來深有憫焉故以有施破外執之相<lb/>
　　　以有得破内執之相不覺其再三言之何也以<lb/>
　　　實施滿三千大千世界又至施滿恒河沙數三<lb/>
　　　千大千世界又至施滿無量阿僧祗世界見謂<lb/>
　　　功徳愈多愈長皆我所也是煩惱之根也以命<lb/>
<pb n="KR3h0062_WYG_008-21b"/>
　　　施如恒河沙又至施滿初終後日又至施及無<lb/>
　　　量百千萬億刼見謂功徳愈多愈長其舍我也<lb/>
　　　其取亦我也是煩惱之根也清静慧發煩惱相<lb/>
　　　除識陰未空所知成障人知知之者得之而不<lb/>
　　　知得之者失之蓋聞有未得謂得未聞有實得<lb/>
　　　謂得者惟未得故謂得惟謂得故未得也是故<lb/>
　　　須陁含不謂我得須陁含果斯陀含不謂我得<lb/>
　　　斯陀含果阿那含不謂我得阿那含果阿羅漢<lb/>
<pb n="KR3h0062_WYG_008-22a"/>
　　　不謂我得阿羅漢道如來不謂我得阿耨多羅<lb/>
　　　三藐三菩提無我故無得也若見第一波羅蜜<lb/>
　　　是第一波羅蜜則第一波羅蜜爲我相矣若見<lb/>
　　　忍辱波羅蜜是忍辱波羅蜜則忍辱波羅蜜爲<lb/>
　　　我相矣若我相是我相我見是我見則如來安<lb/>
　　　得無其所本有而强伏成漂流彼岸縂茫茫矣<lb/>
　　　故曰如來説有我者則非有我而凡夫之人以<lb/>
　　　爲有我以爲有我者亦是名我相之謂也此可<lb/>
<pb n="KR3h0062_WYG_008-22b"/>
　　　例凡言即非與是名者非對是非而分遮表之<lb/>
　　　謂也諸法如義有説即非凡我相與波羅蜜之<lb/>
　　　説但是名耳名依我有我以名熾相見名説互<lb/>
　　　相爲縁縁起性空惟一真我故隨語生解禪宗<lb/>
　　　所斥以真我無少法可得也心相不可得是謂<lb/>
　　　以衆生爲心而心心悉知眼相不可得是謂以<lb/>
　　　衆生爲眼而眼眼皆有䕶念付囑以此稱善蓋<lb/>
　　　心自䕶心心自付心而已識大悲之本體者自<lb/>
<pb n="KR3h0062_WYG_008-23a"/>
　　　他總攝乎一心孰是自而孰是他識同體之大<lb/>
　　　悲者福慧雙修于一念孰非慧而孰非福諸相<lb/>
　　　之非相不可以意言執也非相之實相不可以<lb/>
　　　意言窮也故曰菩薩于法應無所住行于布施<lb/>
　　　此般若之理不礙事也虛空之色相也又曰菩<lb/>
　　　薩應如是布施不住于相此般若之事不礙理<lb/>
　　　也色相之虛空也般若即以本空爲法身故隨<lb/>
　　　願起報化而化無不入報終不壞也般若即以<lb/>
<pb n="KR3h0062_WYG_008-23b"/>
　　　本空爲解脱故能入一切煩惱所知而一切煩<lb/>
　　　惱所知不能爲之纒縛也般若卽以本空爲湼<lb/>
　　　槃故能入一切生死而一切生死不能怖也般<lb/>
　　　若卽以本空爲六凡故能入一切天人修羅鬼<lb/>
　　　畜獄道而一切苦樂諸境不能爲之損壞也般<lb/>
　　　若卽以本空爲四聖故能入一切佛界菩薩界<lb/>
　　　而一切聖界不能爲之增益也般若即以本空<lb/>
　　　爲三千大千界以本空爲百千萬億阿僧祗刼<lb/>
<pb n="KR3h0062_WYG_008-24a"/>
　　　故能徧入一切時一切處而一切時處不能爲<lb/>
　　　之移易也般若卽以一切本空爲般若故能入<lb/>
　　　于四大五藴六入十二處十八界縂發阿耨多<lb/>
　　　羅三藐三菩提心而種種形貎種種情識不能<lb/>
　　　為之間斷遮翳也惟天下之至虚至靈寔天下<lb/>
　　　之至堅至利也故强而名之曰金剛般若最後<lb/>
　　　不言般若而言作觀何也般若本無應作而照<lb/>
　　　用切忌昏散故體則無分别之分别為妙智用<lb/>
<pb n="KR3h0062_WYG_008-24b"/>
　　　則分别之無分别為正觀觀即般若也亦非有<lb/>
　　　般若但無昏散耳有能觀我之如夢幻泡影如<lb/>
　　　露亦如電者即我即空即我即假即我即中是<lb/>
　　　觀法也洪生再拜曰如是則請為釋迦書之矣<lb/>
　　　乃觀心蒲團靜遊太古挾彼作者竝歸混沌忽<lb/>
　　　若兆幾于結繩漸似呈形于鳥跡至㸃畫形象<lb/>
　　　迫意而來輒落筆成書不作描摹凑合之態日<lb/>
　　　得一分或半分或數字而還蒲團乗其所㑹而<lb/>
<pb n="KR3h0062_WYG_008-25a"/>
　　　已越九旬而書成余展視大驚喜曰經為汝來<lb/>
　　　乎急問梓人于雲中守守曰有白下三人者在<lb/>
　　　此久矣試可皆以不思議得之大明萬厯三十<lb/>
　　　九年辛亥八月望日賜進士第嘉議大夫奉勅<lb/>
　　　巡撫大同地方贊理軍務都察院右副都御史<lb/>
　　　黄梅汪可受書于雲中公署第四册後跋云度<lb/>
　　　性嗜書見夫子而嗜禪當其有書之嗜則不知<lb/>
　　　禪當其有禪之嗜則不知書一日觀于水浮篆<lb/>
<pb n="KR3h0062_WYG_008-25b"/>
　　　經而若有㑹焉不知其是書也禪也夫子命以<lb/>
　　　重書付梓而度口斯應之手斯從之乃知曩之<lb/>
　　　嗜書者其有習氣所使以為禪用耶書成自取<lb/>
　　　曩書之最得意者竝置案頭乃知曩者見笑于<lb/>
　　　倉公多矣則今之嗜禪亦未始不為書用夫子<lb/>
　　　謂是可以報龍宫矣于度南還付一經函與祝<lb/>
　　　詞而命投之江度唯唯而已亦安所置吾思議<lb/>
　　　哉特記祝詞于此以識希有云詞曰惟此法輪<lb/>
<pb n="KR3h0062_WYG_008-26a"/>
　　　轉自波中問誰致者神曰龍宫䕶念付囑相彼<lb/>
　　　大雄千載不溺英公肯公受也不敏夙慕宗風<lb/>
　　　有弟子度手筆斯工重書付梓庶廣流通善縁<lb/>
　　　聿就敢昧所從敬具一緘以報前功金剛不壞<lb/>
　　　去與來同虚空有盡我願無窮在處䕶持普告<lb/>
　　　天龍奉佛弟子洪度敬書第一册四十八頁二<lb/>
　　　册四十五頁三册四十八頁四册四十五頁髙<lb/>
　　　一尺廣九寸册首有黄簽記五代時僧夢英集<lb/>
<pb n="KR3h0062_WYG_008-26b"/>
　　　金剛經十八體宋僧道肯增成三十二體相傳<lb/>
　　　久逺僧家亦鮮藏其本萬厯年間巡撫汪可受<lb/>
　　　于大水中得浮篋開視之乃三十二體金剛經<lb/>
　　　一時驚為神異後屬洪度摹寫以刋是經此其<lb/>
　　　寫本也可受黄梅人萬厯庚辰進士歴官巡撫<lb/>
　　　至兵部侍郎<lb/>
　　　按此經向記為洪度臨道肯書今考册中有崇<lb/>
　　　禎己巳三山林大有重臨字跡則是林大有臨<lb/>
<pb n="KR3h0062_WYG_008-27a"/>
　　　洪度本也楷書序文釋文雖未工而篆法髙渾<lb/>
　　　筆力迥出尋常自是上等<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0062_WYG_008-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
秘殿珠林卷二<lb/>
</p>
<p>
</p>
  </div>
</body>
</text>
</TEI>
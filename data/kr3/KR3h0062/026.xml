<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0062_WYG_026-1a"/>
欽定四庫全書<lb/>
秘殿珠林卷十一<lb/>
　　貯<lb/>
　乾清宫十一<lb/>
　　　無名氏畫<lb/>
　　釋氏圖卷<lb/>
　　　唐人筆意阿羅漢一卷<hi>上等天一</hi>
　　　素絹本著色畫前有汝陽真逸印一又蘭溪周<lb/>
<pb n="KR3h0062_WYG_026-1b"/>
　　　氏恭肅之裔二印微缺後有趙氏子昻御史中<lb/>
　　　丞印汝陽道人諸印又一印缺其半存聰四二<lb/>
　　　字拖尾趙孟頫跋云右阿羅漢一卷雖未敢定<lb/>
　　　畫人姓字然唐人真蹟無疑一覩其相使人皆<lb/>
　　　證無漏果可不寳諸子昻題又錢良右渡海羅<lb/>
　　　漢贊云稽首十六士住世愍衆生衆生常没溺<lb/>
　　　現諸濟渡形非渡非不渡深淺同厲揭非到非<lb/>
　　　不到到岸即真際隨機而應化宣暢佛道聲昔<lb/>
<pb n="KR3h0062_WYG_026-2a"/>
　　　緣及今記本跡不可名聲聞義浩然昧者類彈<lb/>
　　　斥仰面唾青天天高唾無跡不知自口唾還落<lb/>
　　　自口中聞此不自釋雖乾垢非空我今觀此圖<lb/>
　　　贊者皆了義偉哉全室翁其說最超詣滑塵附<lb/>
　　　山海我亦贊微詞謂言樂善者是義如是持延<lb/>
　　　祐五年四月二十四日謹書彭城錢良右又沈<lb/>
　　　度跋云嘗謂羅漢留身住世神通自在隠顯不<lb/>
　　　測故世之工畫者以意推求描寫非一或為渡<lb/>
<pb n="KR3h0062_WYG_026-2b"/>
　　　海或為居山種種形容各極態度今趙松雪此<lb/>
　　　圖乃為渡海羅漢用筆精工設色閒雅至夫龍<lb/>
　　　宫水部無不盡臻妙境豈當時庸工凡史所能<lb/>
　　　彷彿者耶珍玩珍玩雲間沈度絹高六寸四分<lb/>
　　　廣六尺六寸六分<lb/>
聖祖仁皇帝御筆題籖籖上有康熙宸翰小璽<lb/>
　　　按趙松雪評此圖為唐人畫而沈度竟跋為趙<lb/>
　　　松雪不得其解疑跋中趙松雪此圖句有脫字<lb/>
<pb n="KR3h0062_WYG_026-3a"/>
　　　也<lb/>
　　　唐人畫十六應真圖一卷<hi>上等地一</hi>
　　　素絹本白描畫拖尾姜夔題偈云釋之敎也方<lb/>
　　　便隨順斷障除魔捨惡樂善諸佛菩薩至阿羅<lb/>
　　　漢十六尊者慈悲應現住世云何為衆生故有<lb/>
　　　比邱僧摩挐羅聞諸尊者聴佛所說悟本成佛<lb/>
　　　正法而返虔懇作禮而求正果時諾矩羅傳授<lb/>
　　　聞說作者為因報者為果識心為悟見性為了<lb/>
<pb n="KR3h0062_WYG_026-3b"/>
　　　須知因果識見等幻而無從起亦無從滅爾時<lb/>
　　　十六大阿羅漢各各㑹念重為敷演百十二頌<lb/>
　　　一時信聞悉得證果徧於十方成等正覺由是<lb/>
　　　尊者拈一莖草于一刹那究諸寂滅况於爾時<lb/>
　　　放大神通游諸國土渡諸苦海令諸衆生咸登<lb/>
　　　彼岸白石道人隨喜信緣而說偈曰十六大士<lb/>
　　　現通靈攬衣渡海如漚輕黑風巨浪不敢興百<lb/>
　　　怪呫囁俱収聲水神拱佑山祗迎飛仙引導諸<lb/>
<pb n="KR3h0062_WYG_026-4a"/>
　　　天擎衆生見聞毋得驚同登彼岸稱普明後掛<lb/>
　　　角上有半印不可識下有文安郡侯印一絹高<lb/>
　　　　一尺六寸廣四尺八寸二分<lb/>
　　　唐人畫維摩不二圖一卷<hi>上等元一</hi>
　　　素絹本著色畫前隔水有蕉林印一押縫有醒<lb/>
　　　齋真鑑白石山房書畫之記二印後隔水有梁<lb/>
　　　清標印家在古棠村二印押縫有雲中印一絹<lb/>
　　　高一尺一寸二分有奇廣五尺六寸六分<lb/>
<pb n="KR3h0062_WYG_026-4b"/>
　　　五代人畫揭鉢圖一卷<hi>上等黄一</hi>
　　　素絹本著色畫前一印存定字餘漫漶不可識<lb/>
　　　後有子孫永保朱文石史子子孫孫億世家傳<lb/>
　　　之寳諸印拖尾趙肅跋云渴仰揭鉢圖筆意精<lb/>
　　　妙兹因邂逅得一覩真如貧者得寳饑者得食<lb/>
　　　爽目快心頓超凡俗尤恨不得仿彿萬一奚敢<lb/>
　　　視之為等閒耶至正廿四年夏四月趙肅識又<lb/>
　　　趙孟頫跋云香積經所載大智慧佛能收賓迦<lb/>
<pb n="KR3h0062_WYG_026-5a"/>
　　　羅鬼子母使之受持五戒始於一鉢之力雖驅<lb/>
　　　山而可以幻之為雲雖驅海而可以吁之為霧<lb/>
　　　八臂之弩化為蓮花千鈞之石無所施用反狂<lb/>
　　　烈之風迴威熾之火虎豹兕象失其猛虺毒龍<lb/>
　　　蛇阻其噬架木神兵而不得以為雄窮搆七日<lb/>
　　　而不足以為困羣陰陽之變竭鬼神之精而佛<lb/>
　　　與弟子靜坐談經遍天下之羣力皆屈矣葢佛<lb/>
　　　以自然勝用智力者以勉强求設此以見静勝<lb/>
<pb n="KR3h0062_WYG_026-5b"/>
　　　作為自然勝矯强以之覺世抑亦見佛道之精<lb/>
　　　不獨有功於名敎焉此圖起於五代隋梁間家<lb/>
　　　傳而人誦之凡蕭寺必以五綵繪之於廊廡曾<lb/>
　　　有一至人但持筆札大言能助蕭寺工力鉅萬<lb/>
　　　衆皆驚愕工匠或嘲之乃閉寺一精舍經月不<lb/>
　　　出繪成是圖國中傳言觀者必投一金佛即助<lb/>
　　　福果驗於是投金者如市不半載而施舍盈萬<lb/>
　　　後世遂以為寳繪云大徳五年歲在辛丑十一<lb/>
<pb n="KR3h0062_WYG_026-6a"/>
　　　月乙丑翰林集賢直學士呉興趙孟頫書又呉<lb/>
　　　寛跋云右五代人所繪賓迦羅故事細窮毫髪<lb/>
　　　極其變態殆人間罕見省心動目至矣盡矣上<lb/>
　　　有趙文敏題語今為余同年趙貞肅家藏世濟<lb/>
　　　其美尤見善寳展玩乆之遂題卷末𢎞治十六<lb/>
　　　年正月上日呉寛書又沈周跋云匏庵公嘗道<lb/>
　　　揭鉢圖精巧絶倫余每弗得一覩為歉暇日訪<lb/>
　　　宜興呉大本家同過遊張公洞時有沈時晹者<lb/>
<pb n="KR3h0062_WYG_026-6b"/>
　　　邀余宿出示此卷觀之極其竒異變態萬狀筆<lb/>
　　　意著色能盡其纖巧微細不可以言語形容非<lb/>
　　　庸史所能及也余展卷數四不忍去手豈易得<lb/>
　　　哉非賞鑒者亦不可輕與之觀宜珍藏之宜珍<lb/>
　　　藏之正徳己巳夏日八十三翁長洲沈周題絹<lb/>
　　　高八寸六分廣三尺三寸有奇<lb/>
聖祖仁皇帝御筆題籖<lb/>
　　　五代人畫布髪掩泥行道圖一卷<hi>上等宇一</hi>
<pb n="KR3h0062_WYG_026-7a"/>
　　　素絹本著色畫卷首有宣和中秘璽一又梁清<lb/>
　　　標印河北棠村二印又半印漫漶不可識卷尾<lb/>
　　　有北平孫氏印一前隔水有蕉林居士印一後<lb/>
　　　隔水有蕉林梁清標印二印拖尾有蒼巖棠村<lb/>
　　　審定二印絹高九寸廣二尺一寸四分<lb/>
　　　宋人畫羅漢圖一卷<hi>上等宙一</hi>
　　　宋箋本白描畫前有樹滋堂頤齋珍賞英山雋<lb/>
　　　客諸印箋高一尺四寸廣四丈四尺六寸八分<lb/>
<pb n="KR3h0062_WYG_026-7b"/>
　　　宋人畫應真圖一卷<hi>上等洪一</hi>
　　　素箋本墨畫卷末有耿昭忠信公氏一字在良<lb/>
　　　别號長白山長收藏書畫印記印一押縫有信<lb/>
　　　公鑒定珍藏印凡六半古軒書畫印一又葫蘆<lb/>
　　　半印不可識後隔水有珍秘宜爾子孫二印箋<lb/>
　　　高一尺有竒廣一丈五尺<lb/>
　　　宋人畫西方應真圖一卷<hi>上等荒一</hi>
　　　素箋本墨畫前隔水有蕉林收藏印一卷前有<lb/>
<pb n="KR3h0062_WYG_026-8a"/>
　　　蕉林居士印一後有就言益之蒼巖子梁清標<lb/>
　　　玉立氏印章諸印押縫有蕉林秘玩蕉林書屋<lb/>
　　　二印拖尾王沂題云應真西方來游戲山水間<lb/>
　　　龎眉深目意自閒横經杖錫相追攀山精木魅<lb/>
　　　衣斕斑龍女擁衛揚風鬟狻猊妥尾威見齒於<lb/>
　　　菟滿載貝葉安芭蕉葉大樹僵立約束蛟鱷清<lb/>
　　　濤瀾畫工何從得此境滿卷颯颯江風寒回頭<lb/>
　　　笑殺達摩老九年面壁嵩高山王沂後有秋碧<lb/>
<pb n="KR3h0062_WYG_026-8b"/>
　　　堂梁清標印二印箋高一尺四寸有竒廣三丈<lb/>
　　　四尺二寸<lb/>
　　　宋人畫渡水羅漢圖一卷<hi>上等日一</hi>
　　　素絹本著色畫前隔水有蕉林書屋印一卷前<lb/>
　　　有濟之印一末一印漫漶不可識後押縫有蒼<lb/>
　　　巖冶溪漁隠二印引首有蔣廷暉大書渡水羅<lb/>
　　　漢圖五字欵署廷暉拖尾僧心泰十六羅漢畫<lb/>
　　　像記云予坐不動軒有謐庵靖上人持羅漢畫<lb/>
<pb n="KR3h0062_WYG_026-9a"/>
　　　像卷示予乃披卷觀之其像凡十有六人是皆<lb/>
　　　内秘外現般若湼槃受人間供為良福田者也<lb/>
　　　卷首有裸膝石坐杖靠胷前似困以物觸鼻而<lb/>
　　　嚏者一人次有袒肩裸膝執杖坐盤陀石上者<lb/>
　　　一人有揭而卓立者一人有露左臂右執杖丱<lb/>
　　　童扶之兩足垂而探水者一人有褰衣執杖回<lb/>
　　　首若示以淺深者一人一人手杖而涉一人挈<lb/>
　　　履掖其旁巾而囊者輔其後二人能負所負巾<lb/>
<pb n="KR3h0062_WYG_026-9b"/>
　　　而髯者佐之有已涉而立於坡杖以引涉者二<lb/>
　　　人或傴背杖而矯首者一人一人左手杖右手<lb/>
　　　輪數珠而石坐仰而觀樹者一人或口銜衣以<lb/>
　　　左右手束腰䙀而立欲行者一人或有袒而杖<lb/>
　　　目視雲漢者一人或搔背樹下者一人吁其神<lb/>
　　　通妙用殊骸異態變化罔測畫工其可以盡之<lb/>
　　　哉又奚可以文字形容之哉然珍藏畫像而乞<lb/>
　　　記者錢塘梁大舉氏也大舉昔嘗出仕為州判<lb/>
<pb n="KR3h0062_WYG_026-10a"/>
　　　今致仕在家也記之者誰徑山六十一代八十<lb/>
　　　三歲佛幻老人上虞沙門心泰岱宗也時永樂<lb/>
　　　六年四月廿有三日也又顧蕃甫題云折蘆可<lb/>
　　　渡杯可浮如何揭厲事長流須知古佛神通現<lb/>
　　　盡在空山面壁求有髪道者樂安顧蕃甫又僧<lb/>
　　　壹如題云塵㸃刼前曾下種調停節節至於今<lb/>
　　　靈山親受法身記大地同聞佛道音土淨十方<lb/>
　　　緣已熟位超四果本應深只因透脱無明網游<lb/>
<pb n="KR3h0062_WYG_026-10b"/>
　　　戲神通自不禁上天竺前住山比邱壹如又僧<lb/>
　　　智達題云佛性由來總一同化凡各自現神通<lb/>
　　　褰衣渡水忘危險倚樹看雲祗解空杖錫豈愁<lb/>
　　　探虎穴赴齋隨意入龍宫已知漏盡無形相何<lb/>
　　　必寫留圖畫中古天竺前住山智達又僧如蘭<lb/>
　　　題云無學無疑得自由十方刹土任遨遊觀空<lb/>
　　　想巳明心竟過水還應濕脚不曾向靈山承佛<lb/>
　　　記要為苦海渡人舟天台鴈宕宜真隠龍伯齋<lb/>
<pb n="KR3h0062_WYG_026-11a"/>
　　　宫莫乆留上天竺前住山沙門如蘭又僧惟實<lb/>
　　　題云神通變現本無蹤水渉山行踏雪鴻履險<lb/>
　　　不驚情已冺臨深似畏伎還窮疎林滴翠團晴<lb/>
　　　靄細浪生寒帶晩風冥化元工人莫致詭形誰<lb/>
　　　寫畫圖中古竺住山釋惟實又僧子謨題云應<lb/>
　　　真顯跡果奇哉異狀殊形入畫來靈鷲峰頭蒙<lb/>
　　　記後龍王宫裏赴齋迴超生脱死了無礙帶水<lb/>
　　　拖泥不用猜游戲人間利羣品福田須趂此時<lb/>
<pb n="KR3h0062_WYG_026-11b"/>
　　　裁古竺住山比丘子謨拜書又僧妙偘題云山<lb/>
　　　深鴈宕路遙遙直接天台過石橋變現有身周<lb/>
　　　化境去來無迹住中流軍持汲水孤蟾夜拄杖<lb/>
　　　挑雲一衲秋應供人間猶未了獻珠龍伯又相<lb/>
　　　招<hi>右一</hi>弄盡神通十六人天台鴈蕩往來頻盡<lb/>
　　　離慾漏承懸記濟渡沉迷出要津菩薩大心應<lb/>
　　　内秘比丘應供現全身畫圖又入丹青妙金屑<lb/>
　　　紛紛翳眼塵<hi>右二</hi>古竺住山比丘妙偘拜書又<lb/>
<pb n="KR3h0062_WYG_026-12a"/>
　　　僧守行題云共證阿羅漢調心事不同靈山親受<lb/>
　　　記塵世弄神通遮日温涼㡌探源屈曲笻湼槃<lb/>
　　　雖不入黄蘖棒難空慧雲前住山守行書跋中<lb/>
　　　押縫有河北棠邨印凡五後有蒼巖子蕉林居<lb/>
　　　士印二絹高八寸八分廣七尺二寸六分<lb/>
　　　明人畫羅漢圖一卷<hi>上等月一</hi>
　　　素絹本著色畫絹高一尺四寸五分廣二丈四<lb/>
　　　尺二寸四分<lb/>
<pb n="KR3h0062_WYG_026-12b"/>
　　　明人畫羅漢渡水圖一卷<hi>上等盈一</hi>
　　　素箋本著色畫卷後有二半印不可識箋高八<lb/>
　　　寸有奇廣三尺八寸二分<lb/>
　　　無名氏畫<lb/>
　　釋氏圖卷<lb/>
　　　五代人畫揭鉢圖一卷<hi>次等天一</hi>
　　　素絹本著色畫拖尾磁青箋有薩天錫金書寳<lb/>
　　　積經欵云信士薩天錫薫沐拜書又趙孟頫姚<lb/>
<pb n="KR3h0062_WYG_026-13a"/>
　　　公綬呉寛陳繼儒薛岡諸跋<lb/>
　　　五代人畫揭鉢圖一卷<hi>次等地一</hi>
　　　素絹本著色畫拖尾有柯九思呉寛沈周三跋<lb/>
　　　宋人畫石勒禮澄圖一卷<hi>次等元一</hi>
　　　素箋本著色畫拖尾呉寛王鏊二跋<lb/>
　　　宋人畫揭鉢圖一卷<hi>次等黄一</hi>
　　　素絹本著色畫畫前有佛力平魔寳繪六字引<lb/>
　　　首有夏㫤篆書逐魔勝騖四大字拖尾有來復<lb/>
<pb n="KR3h0062_WYG_026-13b"/>
　　　呉寛王肯堂于玉立于文熙僧洪恩文震孟瞿<lb/>
　　　汝稷諸跋又馮時可康時萬二題句<lb/>
　　　元人畫揭鉢圖一卷<hi>次等宇一</hi>
　　　素絹本著色畫拖尾僧明本磁青箋金書寳積<lb/>
　　　經又趙孟頫姚公綬呉寛沈周諸跋<lb/>
　　　元人畫揭鉢圖一卷<hi>次等宙一</hi>
　　　素絹本著色畫後隔水有姚翼聖記語二十四<lb/>
　　　字拖尾趙孟頫磁青箋泥金書寳積經又仇遠<lb/>
<pb n="KR3h0062_WYG_026-14a"/>
　　　姚公綬呉寛沈周諸跋<lb/>
　　　元人畫揭鉢圖一卷<hi>次等洪一</hi>
　　　素絹本著色畫引首有李東陽大篆書平魔寳<lb/>
　　　繪四字拖尾趙孟頫書寳積經又薩都剌題句<lb/>
　　　一呉寛王肯堂文震孟三跋<lb/>
　　　明人畫羅漢圖一卷<hi>次等荒一</hi>
　　　素絹本墨畫<lb/>
　　　明人畫羅漢圖一卷<hi>次等日一</hi>
<pb n="KR3h0062_WYG_026-14b"/>
　　　素箋本白描畫填藍<lb/>
　　　明人畫五百羅漢圖一卷<hi>次等月一</hi>
　　　素絹本墨畫拖尾呉寛跋一文徴明記語十五<lb/>
　　　字<lb/>
　　　明人畫維摩説法圖一卷<hi>次等盈一</hi>
　　　素箋本白描畫<lb/>
　<lb/>
秘殿珠林卷十一<lb/>
</p>
<p>
</p>
  </div>
</body>
</text>
</TEI>
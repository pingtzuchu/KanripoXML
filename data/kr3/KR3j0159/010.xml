<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六研齋三筆卷二</head>
    <p>
<pb n="KR3j0159_WYG_010-1a"/>
欽定四庫全書<lb/>
　六研齋三筆卷二　　　　明　李日華　撰<lb/>
石劵　天啓乙丑余與許同生先生同宦京師先生孤<lb/>
　介高朗廷評俸薄破扇羸馬踉蹌長安中有時微服<lb/>
　步行與故人相過一日於馬上見余問旁人曰此何<lb/>
　人曰李君實璽丞先生曰我固聞之抑何風神灑落<lb/>
　若是乃挾一鴟酒過余出心指示自憾遇晚也丙寅<lb/>
　余既歸里先生出為淮陽守處脂不潤益簡傲自得<lb/>
<pb n="KR3j0159_WYG_010-1b"/>
　中涓至欲屈之庭僅五月拂衣去槖裝如水以一石<lb/>
　見餉葢靈壁之嘉者曰泗淮唯此物堪與相對近且<lb/>
　辭家入華陽尋先長史故居以老無容復着是長物<lb/>
　謹以奉若余置松下毎勺酒酣酹如對先生今崇禎<lb/>
　壬申先生蜕去已二年而余受上清養氣訣不敢過<lb/>
　飲蕉葉灑淅不足以沃先生之石門人石夢飛馴謹<lb/>
　好修而酒腸獨寛又素慕先生高尚以不及盤桓為<lb/>
　憾余因撤此石復遣一松作媵以付石郎永司典守<lb/>
<pb n="KR3j0159_WYG_010-2a"/>
　庶千載之下亦不没我兩人氣誼吾子孫不得援平<lb/>
　泉例有言也古人劵馬余劵石遂作石劵<lb/>
懐素魚肉帖草率數行不甚奇詭而古淡有味可與律<lb/>
　公諸帖並行其詞云老僧在長沙食魚及來長安城<lb/>
　中多食肉又為常流所笑深為不便故久病不能多<lb/>
　書異聞以報諸君欲興善㑹當得扶羸也晦日懐素<lb/>
　藏真白<lb/>
　藏真書多見四五十幅亦皆唐僧所臨罕有真蹟一<lb/>
<pb n="KR3j0159_WYG_010-2b"/>
　二知書者謂此幅最爛熳因錦襲秘藏之延祐元年<lb/>
　十二月集賢大學士榮祿大夫張晏珍玩<lb/>
　懐素書所以妙者雖率意顛逸千變萬化終不離晉<lb/>
　魏法度故也後作草皆隨俗繳繞不合古法不識者<lb/>
　以為奇不滿識者一笑此卷是素師腑中流出尋常<lb/>
　所見皆不能及之也延祐五年十月廿三日為彦清<lb/>
　書呉郡沈右<lb/>
金王庭筠號黃華老人善寫梅書法沉頓雄快與南宋<lb/>
<pb n="KR3j0159_WYG_010-3a"/>
　諸老各行南北元初䕫子山諸人不及也余見其行<lb/>
　草一卷大如當三錢書杜子五言律四首乃宛馬蟋<lb/>
　蟀螢火林猿詩既雄奥筆亦奇縱老目眵昏為之開<lb/>
　滌<lb/>
趙松雪墨羊二一作勻描形段白質赭文一作批毳滿<lb/>
　體如亂麻宛頸俯嗅地極有生韻公行書自題云余<lb/>
　甞畫馬未甞畫羊因仲信求畫余故戲為寫生雖不<lb/>
　能逼近古人頗於氣韻有得<lb/>
<pb n="KR3j0159_WYG_010-3b"/>
　余甞讀杜工部畫馬讚云良工惆悵落筆雄才未甞<lb/>
　不歎世之畫者鮮其人也晉唐而下姑未暇論至如<lb/>
　近代趙文敏公書畫俱造神妙今觀此圖後復題曰<lb/>
　雖未能逼近古人氣韻有得非公誇言真妙品也好<lb/>
　事者其慎保諸呉龍門山樵良琦寓玉峰逺緑軒題<lb/>
　時為洪武十有七年秋七月十九日也<lb/>
　趙文敏公為仲信寫二羊展卷間如行河湟道中與<lb/>
　旃裘索帶之牧羝奴逐水草而棲止昔稱廊廟才器<lb/>
<pb n="KR3j0159_WYG_010-4a"/>
　稽古入妙者信矣汝陽袁華書於鼇峯寓舎<lb/>
　昔李伯時好畫馬遇大比丘戒墮馬胎乃畫一切佛<lb/>
　得三昧松雪翁亦善畫馬今披此圖又善畫羊觀龍<lb/>
　門所題想亦含此意又惜其丹青之筆不寫蘇武執<lb/>
　節之容青海牧羝之景也為之三嘆東郭牧者張大<lb/>
　本寓崑山客舘與琦龍門同觀書此<lb/>
　王孫長憶使烏桓因念蘇卿牧雪寒落盡節旄無復<lb/>
　見寫生傳得兩羝看　義陽偶武孟<lb/>
<pb n="KR3j0159_WYG_010-4b"/>
　水晶宫中松雪翁玉堂歸來金葢峯樓船如屋載珍<lb/>
　繪四壁展玩青芙蓉江都之馬滕王蝶彩筆臨摹最<lb/>
　親切如何此紙意更新不寫驊騮寫羝羯昔余遊宦<lb/>
　灤河東大羣濈濈晴沙中長髯巨尾悦人意幾囘立<lb/>
　馬當春風只今撫卷頭如雪復為王孫畫愁絶也知<lb/>
　臨筆感先朝不寫中郎持漢節　戒得人<lb/>
　呉興毫素妙如神暫寫柔毛便逼真沙漠已空人去<lb/>
　逺春風塞草幾囘新　東竺山人至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR3j0159_WYG_010-5a"/>
　居延嵗晚朔風寒荒草茫茫木葉乾山羜自肥羝自<lb/>
　老也知曾屈子卿看　昆丘遺老<lb/>
　松雪翁胸中妙奪造化故戲筆寫羊即得其真宛如<lb/>
　勅勒川上風吹草低而見之也　石城居士為友橘<lb/>
　金先生題<lb/>
蜃市氣所結成不獨海中有之山東東阿縣東南有桃<lb/>
　城舖舖旁一丘高可數仞每隂雨後烟霧中隠隠有<lb/>
　市井車馬之形土人以為蜃市膠州翟中丞甞謂余<lb/>
<pb n="KR3j0159_WYG_010-5b"/>
　曰吾鄉雨後諸山麓堆阜間徃徃有之不獨一處也<lb/>
文與可以集賢校理出守呉興至宛丘驛忽留不行沐<lb/>
　浴衣冠端坐而逝是與可未甞至湖州也向令一至<lb/>
　則墨竹縱橫必滿苕霅間矣豈俟坡翁息齋擅此技<lb/>
　耶<lb/>
檀敦禮好事毎以精器古物茶茗香酒貽涪翁博其法<lb/>
　書又時以所収蘇米手蹟李伯時畫求鑒定着語涪<lb/>
　翁剖駁真贋不遺餘力曰龍眠畫如呉生以其有筆<lb/>
<pb n="KR3j0159_WYG_010-6a"/>
　此無筆是以知其偽又曰東坡畫竹成棘是其所短<lb/>
　無一㸃俗氣是其所長山谷不善畫而持論屹屹如<lb/>
　此所以能主張此道<lb/>
宋馬逺畫水十二幅　宋楊妹子題字　賜大兩府各<lb/>
　幅同<lb/>
　雲生滄海　　層波叠浪　　湖光瀲灧<lb/>
　長江萬頃　　寒塘清淺　　晚日烘山<lb/>
　雲舒浪卷　　波蹙金風　　洞庭風細<lb/>
<pb n="KR3j0159_WYG_010-6b"/>
　秋水迴波　　細浪漂漂　　黃河逆流<lb/>
　右馬逺畫十二幅狀態各不同而江水尤奇絶出筆<lb/>
　墨蹊逕之外真活水也予不識畫格直以書法㫁之<lb/>
　　長沙李東陽<lb/>
　馬逺不以畫水名觀此十二幅曲盡水態可謂多能<lb/>
　者矣全卿家江湖間葢真知水者宜其有取於此戊<lb/>
　申十月晦日呉寛在海月庵題<lb/>
　山林樓觀人物花木鳥獸蟲魚皆有定形獨水之變<lb/>
<pb n="KR3j0159_WYG_010-7a"/>
　不一畫者毎難之故東坡以為盡水之變蜀兩孫兩<lb/>
　孫死其法中絶今觀逺所畫水紆餘平逺盤迴澄深<lb/>
　洶湧激撞輸瀉跳躍風之漣漪月之瀲灔日之<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞<lb/>
　皆超然有咫尺千里之勢所謂盡水之變豈獨兩孫<lb/>
　哉戊申嵗長至後十日王鏊題<lb/>
　又有陳玉東沂題語　羅浮山人梁敬借觀　俞允<lb/>
　文畫水記一篇<lb/>
　馬逺水十二幅楊妹子所題徃時陳道復甞誇予謂<lb/>
<pb n="KR3j0159_WYG_010-7b"/>
　是世間奇物今四十餘年矣始得一見豈勝快哉<lb/>
　馬畫盡水之變俞記窮水之態元美世居海上其於<lb/>
　水之變態當自得之予近寄寓包山風帆徃來亦甞<lb/>
　領略今觀此卷頗㑹於中元美方出為世用既有得<lb/>
　於水之變態尤宜觀水之體以自致瞽言狂妄不知<lb/>
　以為然否同在坐者錢叔寳榖顧季狂聖之尤子求<lb/>
　求隆慶戊辰六月十八日五峯山人文伯仁<lb/>
　上帝兩帶垂長江黃河流崑崙觸天漏下貯海一坏<lb/>
<pb n="KR3j0159_WYG_010-8a"/>
　震澤與洞庭滙作東南漚風雲出千變日月浴雙輈<lb/>
　泓渟寫列星蕭瑟競素秋木落清淺出石壓琮琤抽<lb/>
　其細抹貫珠巨者膏九洲誰能傳此神母乃宋馬侯<lb/>
　解衣盤礴初已動馮夷愁天一臆間吐𣲖九筆底収<lb/>
　生綃十二幅幅幅窮雕鎪憶昔進御時陡豁神龍眸<lb/>
　遂令大同殿濤聲撼牀頭六宫攝其魄所以不敢留<lb/>
　楊妹即大家女史司校讐朱填六玉筯墨宛四銀鈎<lb/>
　錦縹賜兩府青箱潤千秋晴牕下開閲如練沾衣褠<lb/>
<pb n="KR3j0159_WYG_010-8b"/>
　恍作銀漢翻浸我白玉樓當其鬱怒筆楣表騰蛟虯<lb/>
　及乎汩舒徐遥頸延鶩鷗動則開智樂淵然與心謀<lb/>
　老思鑑湖曲興盡剡溪舟左壁桑氏經右圖供臥逰<lb/>
　那能學神禹胼胝終荒丘隆慶庚午春日呉郡王世<lb/>
　貞詠此圖得二十五韻二百五十字<lb/>
　右馬河中逺畫水馬不以水名而所畫曲盡其情狀<lb/>
　吾不知於呉道子李思訓孫知微若何能自崑崙西<lb/>
　來至弱水之沼中間變態非一無復遺致矣畫凡十<lb/>
<pb n="KR3j0159_WYG_010-9a"/>
　二幅幅幅各有題字如雲生蒼海層波叠浪之類雖<lb/>
　極柔媚而有韻下書賜兩府三字其印章有楊娃語<lb/>
　長軰云楊娃者皇后妹也以藝文供奉内庭凡逺畫<lb/>
　進御及頒賜貴戚皆命娃題署云然不能舉其代及<lb/>
　徧考畫記稗文俱無之獨徃徃於他蹟見楊迹如一<lb/>
　按逺在光寧朝後先待詔藝院最後寧宗后楊氏承<lb/>
　恩執内政所謂楊娃者豈即其妹耶又兄石谷俱以<lb/>
　節鉞領宫觀位至太師時稱大兩府二兩府則所謂<lb/>
<pb n="KR3j0159_WYG_010-9b"/>
　賜大兩府者疑即石也此卷初藏陸太宰全卿家李<lb/>
　文正呉文定王文恪諸公俱有跋而不能詳其事聊<lb/>
　記以俟再考世貞又識<lb/>
　竹懶曰凡狀物者得其形不若得其勢得其勢不若<lb/>
　得其韻得其韻不若得其性形者方圓平匾之類可<lb/>
　以筆取者也勢者轉折趨向之態可以筆取不可以<lb/>
　筆盡取參以意象必有筆所不到者焉韻者生動之<lb/>
　趣可以神游意㑹陡然得之不可以駐思而得也性<lb/>
<pb n="KR3j0159_WYG_010-10a"/>
　者物自然之天技藝之熟照極而自呈不容措意者<lb/>
　也馬公十二水惟得其性故瓢分蠡勺一匊而湖海<lb/>
　溪沼之天具在不徒如孫知微崩灘碎石鼓怒炫奇<lb/>
　以取勢而已此可與靜者細觀之<lb/>
壬申八九月學使者駐我郡最久試院前擺攤舖棼集<lb/>
　見有珠蜈蚣一條生蜯壳上長僅寸餘首尾鬚足纖<lb/>
　悉皆具又石片如玉者一方高二寸濶一寸五分厚<lb/>
　四分白質黒緑雜色文一面峯巒起伏數層一面烟<lb/>
<pb n="KR3j0159_WYG_010-10b"/>
　霧滃濛中下露坡脚坡縫水紋瀉下湍急紆迴有跳<lb/>
　珠濺沫之勢一髹匣題云千巖競秀萬壑爭流亦奇<lb/>
　品也<lb/>
李後主於黃羅扇上書一詩賜宫人慶奴云風情漸老<lb/>
　見春羞到處銷魂感舊游多謝長條似相識强隨烟<lb/>
　態拂人頭扇宋時猶傳玩貴人家今亡矣<lb/>
陳後主沈后供智者大師物有赤松澗米五石黃屑二<lb/>
　斗黃屑不知何物十道志以為沉香末亦未確隋煬<lb/>
<pb n="KR3j0159_WYG_010-11a"/>
　帝為晉王時供智者物有貓牛酥三瓶又不知貓牛<lb/>
　是何等牛<lb/>
鍾隠天台人少清悟不嬰俗事卜居閒曠結茅屋以養<lb/>
　恬和之氣好畫花竹禽鳥以自娯凡舉筆寫象必致<lb/>
　精絶尤喜畫鷂子白頭翁鶡鳥班鳩皆有生態又長<lb/>
　於草棘樹木其畫在江南者悉為李煜所有親筆題<lb/>
　署及以偽璽印之米元章海岳畫史乃云鍾峰白蓮<lb/>
　居士又稱鍾隠居又稱鍾峯隠者皆李重光自號何<lb/>
<pb n="KR3j0159_WYG_010-11b"/>
　其不之考也<lb/>
杜雲林綰石譜有品石建康府有石三塊頗雄偉有巖<lb/>
　洞險恠色稍蒼翠遍産竹木茂鬱可觀石罅中有六<lb/>
　朝唐宋諸公刻字謂之品石<lb/>
呉孫皓天紀中建康有鬼目菜生黃狗家又有蕒菜生<lb/>
　呉平家按圖以為瑞封狗侍芝郎平為平慮郎皆銀<lb/>
　印青綬<lb/>
無字碑除泰山外尚有其二一為始興文獻公謝安墓<lb/>
<pb n="KR3j0159_WYG_010-12a"/>
　碑以公勲徳之盛不敢輕為敘述一為秦㑹之墓碑<lb/>
　其家樹石徴文而士大夫鄙憾之不肯著筆<lb/>
始安王賜沈約茯苓一枚重十二觔八兩約有謝啓<lb/>
杜古狂堇為徐髯仙寫天神一幅長尺餘形貌怪詭有<lb/>
　持巨斧者有執火炬者有握霹靂砧者葢雷部鬼神<lb/>
　也髯仙毎遇端午日七月十五日中堂設之詫人曰<lb/>
　此古狂輞川圖也余亦有古狂陶靖節白樂天二像<lb/>
　靖節曵枝五栁之下樂天逍遥步履似對永豐坊垂<lb/>
<pb n="KR3j0159_WYG_010-12b"/>
　栁皆衣冠雍雅神韻靜深望而知其為有道名公較<lb/>
　之髯仙余所得多矣<lb/>
昔有客過茅君時當大暑茅君於手巾内解茶葉人與<lb/>
　一片客食之五内清凉茅君曰此蓬萊山穆陀樹葉<lb/>
　衆仙食之以當飲<lb/>
李白詩集序云荆州玉泉寺近清谿諸山山洞徃徃有<lb/>
　乳窟窟中多玉泉交流其水邊處處有茗草羅生枝<lb/>
　葉如碧玉拳然重疊其狀如手號為仙人掌葢曠古<lb/>
<pb n="KR3j0159_WYG_010-13a"/>
　未覿也唯玉泉真公常采而飲之年八十餘顔色如<lb/>
　桃花此茗清滑異於他茗所以能還童振枯扶人夀<lb/>
　也<lb/>
六安茶名小峴春<lb/>
春秋緯酒為天乳王者法酒旗以布政施天乳以哺人<lb/>
高昌國以洿林無半蔔萄置八風谷凍成酒味甚美凡<lb/>
　食物有須凍而成者不獨酒也余常於僧堂食吾地<lb/>
　半邏凍米糕於臘月用四舂白糯米置大缸中注水<lb/>
<pb n="KR3j0159_WYG_010-13b"/>
　結氷凍之至春暖氷泮取出磨粉炊糕異常鬆美<lb/>
山谷清醇酒頌云清如秋江寒月風吹波靜而無雲醇<lb/>
　如春江永日落花遊絲之困人借之以涪翁清閒鑑<lb/>
　此杯面淥本之以李叟孝友成此甕頭春<lb/>
品物類聚記云呉興米炊之甑香白馬豆食之齒醉虢<lb/>
　國夫人厨吏鄧連以此米𢷬為透花糍以豆洗皮作<lb/>
　靈砂臛以供翠鴛堂<lb/>
晉書王羲之制秃千兎之翰聚無一毫之筋窮萬榖之<lb/>
<pb n="KR3j0159_WYG_010-14a"/>
　皮斂無半分之骨葢言俗書之綿鈍也<lb/>
葛無奇家姬李因者妙於寫生無奇以牡丹折枝貽余<lb/>
　余酬一絶云珠箔銀鈎獨坐春抛將繡譜領花神脂<lb/>
　輕粉薄重重暈恰似崔徽自寫真<lb/>
神仙傳漢武帝上嵩山見仙人長二丈耳出頷下垂肩<lb/>
　帝禮而問之仙人曰吾九疑人也聞中岳有石上菖<lb/>
　蒲一寸九節食之可以長生故來采之忽然不見帝<lb/>
　顧侍臣曰彼非欲服食者必中岳之神以喻朕耳時<lb/>
<pb n="KR3j0159_WYG_010-14b"/>
　從官多服然莫能持久有王興者城陽凡民也服之<lb/>
　不息遂得長生太白詩神仙多古貌雙耳下垂肩嵩<lb/>
　岳逢漢武云是九疑仙我來采菖蒲服食可延年言<lb/>
　終忽不見滅影入雲烟喻帝竟莫悟終歸茂陵田余<lb/>
　自弱冠讀書養蒲一盎以清目經今幾四十年嵗月<lb/>
　滋長竟成七盎凡三開花雖未得服餌而灸其清寒<lb/>
　森蒨之氣良亦不少余别號九疑山人雖出無心顧<lb/>
　典故班班若為余設也因暇筆之<lb/>
<pb n="KR3j0159_WYG_010-15a"/>
嘉禾八景圖<lb/>
　勝景者獨瀟湘八景得其名廣其傳唯洞庭秋月瀟<lb/>
　湘夜雨餘六景皆出於瀟湘之接境信乎其真為八<lb/>
　景者矣嘉禾吾鄉也豈獨無可攬可采之景與閒閲<lb/>
　圖經得勝景八亦足以梯瀟湘之趣筆而成之圖拾<lb/>
　俚語倚錢塘潘閬仙酒泉子曲子寓題云至正四年<lb/>
　嵗甲申冬十一月陽生日書於橡林舊隠梅花道人<lb/>
　鎮頓首<lb/>
<pb n="KR3j0159_WYG_010-15b"/>
　空翠風烟　在縣西二十七里檇李亭後三過堂之<lb/>
　北空翠亭四圍竹可十餘畆本覺僧刹也<lb/>
　萬夀山前屹立一亭名檇李堂隂數畝竹涓涓空翠<lb/>
　鎖風烟騷人隠士留題詠紅塵不到蒼苔逕子瞻三<lb/>
　過見文師壁上有題詩<lb/>
　空翠亭　三過堂　本覺禪寺　檇李亭　萬夀山<lb/>
　龍潭暮雲　在縣西通越門外三里三塔寺前龍王<lb/>
　祠下水急而深遇旱則祈於此時有風濤可畏<lb/>
<pb n="KR3j0159_WYG_010-16a"/>
　三塔龍潭古龍祠下千年跡幾番殘毁喜猶存靜勝<lb/>
　獨歸僧隂森一逕松杉夜樓閣層層耀金碧祈豐禱<lb/>
　旱最通靈祠下暮雲生<lb/>
　白龍潭　三塔灣　龍王祠　景徳禪寺<lb/>
　鴛湖春曉　在縣西南三里真如寺北城南澄海門<lb/>
　外<lb/>
　湖合鴛鴦一道長虹橫跨水涵波塔影見中流終日<lb/>
　射漁舟彩雲依傍真如墓長水塔前有奇樹雪峰古<lb/>
<pb n="KR3j0159_WYG_010-16b"/>
　甃冷於秋䇿杖幾經遊<lb/>
　長水法師塔前有仁杏葉上生果實<lb/>
　真如塔　長水法師塔　彩雲墓　雪峯井<lb/>
　五龍廟　鴦湖　雙湖橋　鴛湖　金明寺<lb/>
　春波烟雨　在嘉禾東春波門外舊日高氏圃中烟<lb/>
　雨樓<lb/>
　一掌春波矗矗鹺帆閙如市昔年烟雨最高樓幾度<lb/>
　暮雲収三賢古跡通岐路窣堵玲瓏挿濠罟荷花裊<lb/>
<pb n="KR3j0159_WYG_010-17a"/>
　裊間菰蒲依約小西湖<lb/>
　三賢者陸宣公陳賢良朱買臣<lb/>
　濠罟　三賢堂　放生橋　梓潼祠　馬塲湖<lb/>
　鹽倉　烟雨樓　陸贄祠　宣公橋　秦駐山<lb/>
　乍浦<lb/>
　月波秋霽　在縣西城堞上下嵌金魚池昔李氏廢<lb/>
　圃也<lb/>
　粉堞危樓櫩下波光揺月色金魚池畔草蒙茸荒圃<lb/>
<pb n="KR3j0159_WYG_010-17b"/>
　瞰樓東亭亭遥峙梁朝檜屈曲槎牙接蒼翠獨憐天<lb/>
　際欠青山却喜水迴環<lb/>
　月波樓　金魚池　水西寺　爽溪　祥符寺<lb/>
　仁夀寺　天福寺　梁朝檜　楞嚴塔院　九品觀<lb/>
　三閘奔湍　在嘉禾北望呉門外端平橋之北杉青<lb/>
　閘<lb/>
　三閘奔湍一塘逺接呉淞水兩行垂栁緑如雲今古<lb/>
　送行人買臣妻醮藏羞墓秋茂郵亭逓書處路逢<lb/>
<pb n="KR3j0159_WYG_010-18a"/>
　樵子莫呼名驚起墓中靈<lb/>
　華光樓　端平橋　施侯祠　上閘　杉青閘<lb/>
　下閘　秋茂舖　呉江塔　震澤　洞庭山<lb/>
　胥山松濤　在縣東南十八里徳化鄉山約百畆餘<lb/>
　荷鍤翁墓其下子胥古跡也<lb/>
　百畆胥峯道是子胥磨劍處嶙峋白石幾番童時有<lb/>
　兎狐蹤山前萬箇長身樹下有高人琴劍墓週迴蒼<lb/>
　蔚四時青終日戰濤聲<lb/>
<pb n="KR3j0159_WYG_010-18b"/>
　石田　子胥試劍石　荷鍤亭　胥山　存吾堂<lb/>
　白石祠　石龜　聽雪亭<lb/>
　武水幽瀾　在縣東三十六里武水北景徳教寺西<lb/>
　廊幽瀾井泉品第七也<lb/>
　一甃幽瀾景徳廊西苔蘚合茶經第七品其泉清洌<lb/>
　有靈源亭間梁棟書題滿翠竹蕭森映池舘門前一<lb/>
　水接華亭魏武兩其名<lb/>
　武水　幽瀾泉　景徳教寺　吉祥大聖寺　魏塘<lb/>
<pb n="KR3j0159_WYG_010-19a"/>
　雲間九峯<lb/>
　幽瀾泉乃嘉禾八景之一而亭將摧在山師欲改作<lb/>
　而力不暇給惟展圖者思有以助之亦清事也　梅<lb/>
　華道人鎮勸縁<lb/>
　竹懶曰仲圭此製全學范寛長江萬里圖以㸃簇作<lb/>
　小樹借樹作圍遶其間㫁續逺近層數稠密一以樹<lb/>
　為眉目而城堞樓臺特標幟之所以生發秀潤真有<lb/>
　百里見纖毫之意古今作圖法也然寫近景如輞川<lb/>
<pb n="KR3j0159_WYG_010-19b"/>
　草堂獨樂園等圖則又須作樹石真態不同此法矣<lb/>
華以愚號東湖叟為華景彰寫卧雲圖祖法巨然而奄<lb/>
　有勝國雲西幼文之趣葢一能手也而遺蹟不多見<lb/>
　其自題句云白鸞不掃翠蘿深靜宿簷端伴獨吟寂<lb/>
　寂枕書聊適興英英出岫信無心長年自悦便清夢<lb/>
　萬里遥瞻識舊林只恐内江歸覲後也從龍去作甘<lb/>
　霖<lb/>
　景彰元之遺老隠梁溪其子約洪武中任成都主簿<lb/>
<pb n="KR3j0159_WYG_010-20a"/>
　故叟及之<lb/>
　王亨題云巖阿有一士考槃逺囂氛衡門鎮常扄門<lb/>
　外多白雲頽然卧其間夢逰湘江濆寒生紾絺綌影<lb/>
　落羲皇墳無風自卷舒帶雨常氤氲収之歸肺腑吐<lb/>
　出五色文埜心同盟久一笑忘憂勤醉呼扶揺子稽<lb/>
　首雲中君<lb/>
　朱昇題云高人愛向山中住野服悠然忘俗慮門連<lb/>
　翠巘成比隣席對長松作賔主石梁苔合少行踪落<lb/>
<pb n="KR3j0159_WYG_010-20b"/>
　花滿地扄幽戸萬竿修竹森如束一道流泉漱寒玉<lb/>
　白雲來徃本無心却就君家簷下宿君家有軒堪偃<lb/>
　仰夜深雲臥衣裳冷滿牕雲影夢初迴政值山頭明<lb/>
　月上榻前雲山中月與君高興皆清絶從今只合在<lb/>
　山中一室閒眠自怡悦<lb/>
　呉彛題云幽人高臥白雲窩聞説分明似華陀嵐氣<lb/>
　濕衣山住近苔痕上榻雨來多身疑太華峯頭宿神<lb/>
　向南柯郡裏過况復傅巖人望久為霖未卜意如何<lb/>
<pb n="KR3j0159_WYG_010-21a"/>
　竹懶曰元之入主腥我宇宙士大夫高朗者咸不樂<lb/>
　仕以耕漁自業以圖詠自娯蕭然遁世而無悶如景<lb/>
　彰東湖叟其人者在在而是迨我聖祖崛興極意搜<lb/>
　訪巖穴思得才俊與之共理而諸君猶復躇蹰而未<lb/>
　肯遽出故呉詩以從龍為霖隠然為景彰勸駕此亦<lb/>
　可想見一時俊乂鼓躍思奮之意有關運數不若今<lb/>
　日弄筆諸子為自適之具已也錢逵篆臥雲二字亦<lb/>
　雅奥不凡<lb/>
<pb n="KR3j0159_WYG_010-21b"/>
漢時八珍猩唇豹胎之外有酥酪蟬者注云以羊脂為<lb/>
　之乃今之抱螺酥也其形與螺初不肖而酷似蟬腹<lb/>
　乃知名物之妙今不逮古多矣<lb/>
山谷與王直方柬云子瞻明日必來當設硯席於清凉<lb/>
　處多堆佳紙俟之張武筆其所喜也想見古流相聚<lb/>
　全以翰墨為戲具切磋鼔舞安得不日造勝地今日<lb/>
　酒肉徴逐不唯聲氣寂寥即求一善縳筆如武者亦<lb/>
　不可得矣毎一揮運輒為三嘆<lb/>
<pb n="KR3j0159_WYG_010-22a"/>
歙友王子玉携温日觀葡萄一卷來看較余前所収無<lb/>
　異而老温草書更淋漓神旺諸跋詞翰亦勝録之<lb/>
　舉世只知嗟逝水何人微解悟空花此大唐貫休禪<lb/>
　師佳句皇宋温日觀為書之為後人策勵之端仍為<lb/>
　寫龍鬚於後癸巳年三月三十日扁舟至天佛院晴<lb/>
　牕晚興有兄副寺寳之<lb/>
　後又書云紙長宜書好詩為後之名勝笑攬詩云明<lb/>
　月清風宗炳社夕陽秋色庾公樓修心未到無心地<lb/>
<pb n="KR3j0159_WYG_010-22b"/>
　萬種千般逐水流<lb/>
　濃淡絫絫半幅披却疑月架影參差憑君問取乘槎<lb/>
　使還似宛西舊折枝　蜀益川張夢應敬題至元壬<lb/>
　辰維夏書於雲間寓舎<lb/>
　㑹稽王斗祥敬觀於武川呉氏明逺樓<lb/>
　呉綃蜀繭筆底墨雲飛一片㸃㸃秋腴収得驪龍頷<lb/>
　下珠興來一掃暗處有時揑似寳霧葉烟條幾陣西<lb/>
　風吹不凋　减字木蘭花山隂曾寅孫奉題<lb/>
<pb n="KR3j0159_WYG_010-23a"/>
　昔年添竹延秋蔓露葉離披馬乳寒今日天涯忽開<lb/>
　卷還如月架夜凉看　一片秋雲江上影老禪収拾<lb/>
　入蒲萄小牕剰着詩為伴不博凉州意自高　鄱陽<lb/>
　仲輿葉衡題<lb/>
　就借日觀韻奉題　老僧妙墨遍中州好事携將萬<lb/>
　里逰要識色空同不朽龍鬚馬乳等浮漚上饒程鳯<lb/>
　飛<lb/>
　墨浪黏天潑潑枝纍纍數顆綴雲衣南風吹到燕山<lb/>
<pb n="KR3j0159_WYG_010-23b"/>
　外帶得幽薌巢底歸　敬題日觀手卷後明瑞頓首<lb/>
　温日觀華亭人寓西湖瑪瑙寺寫蒲萄如破袈娑松<lb/>
　雪翁極重之書法楊凝式晚年專修淨土道行高卓<lb/>
　不獨書畫勝也崇禎壬申五月眉公陳繼儒題於佘<lb/>
　山頑仙廬同觀者王景暉<lb/>
大徳四年七月廿八日子昻畫人馬圖<lb/>
　曲江洗刷墨身雲雄姿逸態何超羣眼中但覺肉勝<lb/>
　骨幹也合讓曹將軍嗟哉今人畫唐馬藝精亦出曹<lb/>
<pb n="KR3j0159_WYG_010-24a"/>
　韓下玉堂學士重名譽一紙千金不當價山牕擁雪<lb/>
　觀畫圖據鞍便欲擒於莵天廐真龍有時有杜老歌<lb/>
　行絶代無<lb/>
　松雪趙承㫖用生紙畫人馬圖居然生動之態使龍<lb/>
　眠無恙當與並驅也因賦一詩時泰定二年七月廿<lb/>
　二日書於維揚寓室　海粟<lb/>
　平生我亦有馬癖曾向畫圖求象龍曹韓已化伯時<lb/>
　逺昻翁筆底寫追風　郭畀題<lb/>
<pb n="KR3j0159_WYG_010-24b"/>
　趙文敏公人馬圖徐遜敏甫觀于毗陵寓舍之靜學<lb/>
　齋<lb/>
松下清齋折露葵古今以為妙句然以松下二字悞認<lb/>
　緑葵為露葵緑葵即今之蒲扇芥也亦非松下所有<lb/>
　顔氏家訓曰昔有蔡郎其父名純因呼蓴為露葵有<lb/>
　士人聘齊主客郎李恕問曰江南有露葵否士人曰<lb/>
　露葵是蓴水鄉所有今所食者乃緑葵耳然則關中<lb/>
　人素以緑葵為露葵摩詰愛其名以入詠謂長齋松<lb/>
<pb n="KR3j0159_WYG_010-25a"/>
　下之人折露葵而食之耳非謂松下有葵而掩露以<lb/>
　折之也<lb/>
贊寧採笋法曰避露日出後就土取之投密竹器中勿<lb/>
　見風風觸則本堅浸水則肉硬脱壳煑則失味生着<lb/>
　刃則失柔采而停久非鮮也盛而苦風非藏也脱壳<lb/>
　非治也淨之入水非洗也蒸煑不久非熟也知此可<lb/>
　與語食笋矣余記十年前在武林山中寓旬月時積<lb/>
　雪甚盛與數衲子地爐團坐老僧雲山就圃拔菜十<lb/>
<pb n="KR3j0159_WYG_010-25b"/>
　餘本選根肥甲茂者乾手淨之不入水又手㫁之不<lb/>
　齒刀勑童行潔釡注水燀薪沸之躬自投菜略入鹽<lb/>
　醯作羮進客美不可言雲山曰凡物皆有至味烹㸃<lb/>
　擇治非其器水火節候違其宜則至味失而所啖者<lb/>
　渣滓耳又手自操杓橫菜一莖釡中挹水碗餘曰如<lb/>
　此恰好若减此必不能爛菜若加此又為水奪味沸<lb/>
　止少停即起方美沸不及則生而帶苦過沸則成糜<lb/>
　不可食余曰妙哉子之以菜説法大都世出世間何<lb/>
<pb n="KR3j0159_WYG_010-26a"/>
　事不如此審察精諦方得天真受用也與贊寧采笋<lb/>
　同一關捩子可録出作伊蒲典刑<lb/>
倪雲林水竹居圖卷兩樹夾坡有平屋二間上方低巒<lb/>
　餘皆細竹碎石筆極蕭散後有俞焯作記以贈仲和<lb/>
　處士者倪題句云呉下人多水竹居俞公染翰笑談<lb/>
　餘記文固已瀾翻甚嘯詠應當雨霽初篇什謾勞陳<lb/>
　組繡園池無復有禽魚只今瀟灑南湖上種玉疏流<lb/>
　孰侮予<lb/>
<pb n="KR3j0159_WYG_010-26b"/>
　又題云仲和兄呉城宅中有水竹居聞甚清邃兵後<lb/>
　以其地處軍伍因遷居松陵南湖之上亦種竹疏流<lb/>
　婆娑其間比之城中尤清曠也俞君作記瀾翻浩汗<lb/>
　雖白首暮年猶不除少年舉子習氣耳題燕適之所<lb/>
　曰水竹居呉人多用之類皆鑿池種竹以誇深靜也<lb/>
　余至呉中士人家毎見如此故篇中悉及之至正廿<lb/>
　二年嵗壬寅九月廿六日倪瓚<lb/>
　後又題云俞焯作記發揮水竹之義引洪範五行與<lb/>
<pb n="KR3j0159_WYG_010-27a"/>
　易乾兑又隂用楞嚴金火曜光生水之説故迂翁又<lb/>
　評之曰此一篇金水講義雖不脱科舉習套亦自老<lb/>
　成<lb/>
　竹懶曰雲林子孱然山澤癯耳其畫端着語取辦倉<lb/>
　猝備一時疎逸之興耳乃其評量人所作居然作登<lb/>
　壇語無所遜避乃知勝國之季士流所尚不獨多聞<lb/>
　又崇直諒可貴也<lb/>
桑寄生與蠶沙入酒極佳原酒之始實本於桑按晉江<lb/>
<pb n="KR3j0159_WYG_010-27b"/>
　綂作酒誥曰酒之所興肇自上皇或云儀狄一曰杜<lb/>
　康有飯不盡委餘空桑鬱積生味久蓄氣芳本出於<lb/>
　此不繇奇方朱翼中著北山酒經三卷曰古語有之<lb/>
　空桑穢飯醖以稷麥以成醇醪酒之始也又道書載<lb/>
　中國極東瀕海有扶桑樹大數千里掩蔽日月毎旦<lb/>
　日從東南出地上經過此樹謂之扶桑洲樹汁淪液<lb/>
　入地其土極美産百穀蔬菓皆桑之精髓所化也古<lb/>
　仙人留大丹訣刋函谷關石上有云采於蠶食之先<lb/>
<pb n="KR3j0159_WYG_010-28a"/>
　煉於火化之後葢以桑為丹基耳凡桑上生蕈與桑<lb/>
　椹皆為上藥<lb/>
五加皮名金鹽又名文章草譙周巴蜀異物志文章草<lb/>
　贊曰文章作酒能成其味以金買草不言其貴<lb/>
宋艮岳八芳草曰金蛾曰玉蟬曰虎耳曰鳯尾曰素馨<lb/>
　曰茉莉曰渠那曰含笑<lb/>
大慈寺壁畫明皇按樂十眉圖地生瑞草謂之錦地張<lb/>
　乖崖常剗平之封其門後五日開復生如故<lb/>
<pb n="KR3j0159_WYG_010-28b"/>
王雲浦有漁莊倪雲林寫漁莊秋色贈之下層作五樹<lb/>
　叅差疎宻相暎極有態一亭在其隈上層平巒逺渚<lb/>
　望而知其為銅官離墨間也<lb/>
　自題云江城風雨歇筆硯晚生凉囊楮未埋沒悲歌<lb/>
　何慨慷秋山翠冉冉湖水玉汪汪珍重張高士閒披<lb/>
　對石牀此圖余乙未嵗戲寫於王雲浦漁莊忽已十<lb/>
　八年矣不意子宜友契藏而不忍棄捐感懐疇昔因<lb/>
　成五言壬子七月廿日瓚<lb/>
<pb n="KR3j0159_WYG_010-29a"/>
徐幼文作繪清潤恬雅所題楷筆亦秀整端慎不為㳫<lb/>
　拖自恣今得覩其草書泰山紀遊三詩雄𦂳跌宕出<lb/>
　入旭素無不淋漓快健乃知古人之不可測也詩云<lb/>
　萬仞峯頭上帝居紫宸絳節接清虚崑崙尚想周王<lb/>
　制贔屭猶傳秦相書盤礴三齊橫地軸孤根西北接<lb/>
　天樞自是仙人真窟宅願得安期一起予其二曰山<lb/>
　下更衣路漸難巖巖高上歴巉岏天關遥控三千里<lb/>
　烟磴斜懸十八盤複殿尚留元狩碣老松仍挂祖龍<lb/>
<pb n="KR3j0159_WYG_010-29b"/>
　官怪來爽氣清人骨玉峽流雲瀑布寒其三曰翠削<lb/>
　芙蓉倚碧霄盤空霞磴度飛軺絶壁金銀雙闕逈澄<lb/>
　空鐘磬萬山岧天門過雨嵐光合日觀標霞海色遥<lb/>
　穹碑讀罷占遺跡欲共𤣥暉問泬㵳欵云余幼觀宋<lb/>
　室趙伯駒摹唐將軍李思訓泰山圖便思一登眺若<lb/>
　弗克見今謁孔林遂迂道登泰山得覩巨麗併書紀<lb/>
　逰三詩始知李趙之筆超出於尋常萬萬也北郭居<lb/>
　士徐賁題<lb/>
<pb n="KR3j0159_WYG_010-30a"/>
倪元鎮秋林山色圖倣巨然筆意上有懸壁旁帶逺嶺<lb/>
　逶迤出沒下方作平陸高低四五層各作叢樹參差<lb/>
　㸃綴以分層數亭屋居其隈葢大入意匠者非寂寥<lb/>
　散筆也題句云寓舘風雨秋閉門草苔翳懐人思奮<lb/>
　飛携書此留滯玉琴和幽吟竹牖聊靜憇西山日在<lb/>
　望白雲澹生媚寂寞棲徳園清虚捐世味石竈有餘<lb/>
　烟未収煑茶器八月二日寫秋林山色并詩以遺伯<lb/>
　循文學瓚<lb/>
<pb n="KR3j0159_WYG_010-30b"/>
　雲林此圖不甚類平居筆清潤之致似全法巨然洪<lb/>
　谷之意葢其天資遒逸隨其步武無不妙絶雖簡略<lb/>
　冲逺而濃淡高下似弱而老似淺而深是得意之筆<lb/>
　也寳之毋斁　高陽仇逺<lb/>
　倪元鎮秋林山色圖迺吾郡程篁墩得之於唐伯虎<lb/>
　者也幼時一見之寤寐數十載忽程山人携贈仲淹<lb/>
　二弟三傳而至吾家故非易得信有夙因什襲藏之<lb/>
　願子孫世守毋斁萬歴戊子仲秋汪伯玉識<lb/>
<pb n="KR3j0159_WYG_010-31a"/>
王叔明聽雨樓圖為盧山甫之子士恒作欵云至正二<lb/>
　十五年四月廿七日黃鶴山中人在盧生聽雨樓寫<lb/>
　此盧生名恒字士恒時東海雲林生亦在樓中<lb/>
　倪雲林詩云河濶樓低雨如洗祇疑身宿蓬櫳底清<lb/>
　晨倚檻看新晴依舊山光青滿几聽雨憐君隠市中<lb/>
　我憂徭役苦為農田間那得風波險朝朝愁雨又愁<lb/>
　風　荆蠻民倪瓚<lb/>
　張伯雨詩云雨中市井迷烟霧樓底雨聲無着處不<lb/>
<pb n="KR3j0159_WYG_010-31b"/>
　知雨到耳邉來還是耳根隨雨去如將此語問風幡<lb/>
　聞見何時得蹔閒鐘動雞鳴雨還作依然布被擁春<lb/>
　寒　樵人張雨為盧山甫題至正八年二月十一日<lb/>
　倪雲林又題云虚牖濛濛含宿霧瀑流澗響來何處<lb/>
　江潮近向枕邉鳴林風又送簷前去峽水隨之自徃<lb/>
　還根塵不染自安閒多情一種嬌兒女淚滴天明翠<lb/>
　被寒　至正二十五年嵗在乙巳盧士恒携至緑綺<lb/>
　軒見示輒走筆次貞居外史之韻以寄意云陶蓬寄<lb/>
<pb n="KR3j0159_WYG_010-32a"/>
　亭中人暨諸名勝當不黙然也後十又八年四月九<lb/>
　日瓚記<lb/>
玉山雅集圖元淮海張渥為顧仲瑛寫㑹稽楊維禎作<lb/>
　記云右玉山雅集圖一卷淮海張渥用李龍眠法所<lb/>
　作也玉山主者為崑丘顧阿瑛氏其人青年好學通<lb/>
　文史及聲律鐘鼎古器法書名畫品格之辨性尤輕<lb/>
　財喜客海内文士未甞不造玉山所其風流文采出<lb/>
　乎輩流者尤為傾倒故至正戊子二月十又九日之<lb/>
<pb n="KR3j0159_WYG_010-32b"/>
　㑹為諸集之冠鹿皮衣紫綺坐據案而申卷者鐵笛<lb/>
　道人㑹稽楊維禎也執笛而侍者姬翡翠屏也岸香<lb/>
　几而雄辯者野航道人姚文奐也沉吟而癡坐搜句<lb/>
　於景象之外者苕溪漁者郯韶也琴書左右捉玉麈<lb/>
　而從容談笑者即玉山主人也姬之侍為天香秀也<lb/>
　展卷而作畫者為呉門李立傍視而指畫者即張渥<lb/>
　也席臯比曲肱而枕石者玉山之仲晉也冠黃冠坐<lb/>
　蟠根之上者匡廬山人于立也美衣巾束冠帶而立<lb/>
<pb n="KR3j0159_WYG_010-33a"/>
　頤指僕從治酒肴者玉山之子元臣也奉肴核者丁<lb/>
　香秀也持觴而聽令者小瓊英也一時人品疎通俊<lb/>
　朗侍姬執伎皆妍整奔走童𨽻亦皆馴雅安於矩矱<lb/>
　之内觴政流行樂部諧暢碧梧翠竹與清揚爭秀落<lb/>
　花芳草與才情俱飛登口成句落毫成文花月不妖<lb/>
　湖山清發是宜斯圖一出一時名流所慕尚也時期<lb/>
　而不至者句曲外史張雨永嘉徴君李孝光東海倪<lb/>
　瓚天台陳基也夫主客交并文酒賞㑹代有之矣而<lb/>
<pb n="KR3j0159_WYG_010-33b"/>
　稱美於世者僅山隂之蘭亭洛陽之西園耳金谷龍<lb/>
　山而次弗論也然而蘭亭過於清則隘西園過於華<lb/>
　則靡清而不隘也華而不靡也若今玉山之集者非<lb/>
　歟故余為撰述綴圖尾使覽者有考焉是嵗三月初<lb/>
　吉客維禎記<lb/>
　是日以愛汝玉山草堂靜分韻賦詩詩成者五人<lb/>
　于立得愛字　青陽在林野雲物殊變態繫船石蘿<lb/>
　隂把鈎挑水菜羣英延清酌攬芳結幽佩歡期豈再<lb/>
<pb n="KR3j0159_WYG_010-34a"/>
　必於焉寄所愛<lb/>
　姚文奐得汝字　仲春㑹桃源青年暎霞舉道人吹<lb/>
　鐵笛主者捉玉麈野航晨不渡溪漁來何許欹坐蟠<lb/>
　根隂匡廬故仙侣衆賔各雅興辭適忘爾汝懐哉張<lb/>
　李軰明月在空渚復念東海迂雲林夜來雨<lb/>
　郯韶得玉字　逶迤玉山阿窈窕桃花谷野芳綴丹<lb/>
　葩霞彩散晨旭溪迴濯新錦洞幽答鳴玉樂哉君子<lb/>
　游於以寄高躅<lb/>
<pb n="KR3j0159_WYG_010-34b"/>
　顧晉得草字　客從桃源遊愛此玉山好清文引佳<lb/>
　酌𤣥覽窮幽討流鶯答新謌飛花落纖縞分坐有襍<lb/>
　英醉眠無芳草<lb/>
　顧瑛得靜字　蘭風蕩叢薄高宇日色靜林迴泛春<lb/>
　聲疎簾散清影褰裳石蘿右濯纓水花冷於焉奉華<lb/>
　觴聊以娯晝永<lb/>
　詩不成者二人各罰酒二觥<lb/>
　山隂王<graphic n="KR2560" url="https://raw.githubusercontent.com/kanripo/KR-Gaiji/master/images/KR2560.png" mimeType="image/png"/>之徳輔　雅道久寥落馳騁爭相先襟期<lb/>
<pb n="KR3j0159_WYG_010-35a"/>
　屬幽曠邱園樂無邊披圖得良玩燕集羣才賢春風<lb/>
　拂蘿逕碧澗縈芳筵忘形襟佩散班坐花竹妍瑶觴<lb/>
　亂飛月翠䄂寒籠烟徘徊玲瓏曲蕭灑琳琅篇屢舞<lb/>
　眷餘景顛倒山公鞭主人三絶儁晉胄今猶傳勝事<lb/>
　有如此妙寫呼龍眠高風振庸俗清輝照林泉衰遲<lb/>
　亦何幸拭目塵相遷<lb/>
　呉龍門山釋良琦元璞　至正戊子二月十九日楊<lb/>
　侯鐵崖宴於顧君玉山賦詠疊筆淮海張渥為圖傳<lb/>
<pb n="KR3j0159_WYG_010-35b"/>
　者無不歎美余後半月與呉興郯九復至玉山顧君<lb/>
　張樂置酒清歌雅論人言不减楊侯雅集時既醉顧<lb/>
　君徴余詩然予於聲樂詩詠何有哉適其所寓而不<lb/>
　違者烏乎寓烏乎非寓故作詩以道其事卒反乎正<lb/>
　云耳　玉山窈窕集瓊筵手撥鵾鷄十二絃巢樹老<lb/>
　僧狂破戒散華天女醉談禪鵞兒色重酴醿酒桂葉<lb/>
　香深翡翠烟最愛碧桃歌扇靜長瓶自煑白雲泉<lb/>
　雲林生倪瓚元鎮　至正九年八月十六日計籌山<lb/>
<pb n="KR3j0159_WYG_010-36a"/>
　吕尊師訪余蕭閒舘為余言顧仲瑛徴君玉山隠居<lb/>
　之勝輒想象賦長句以寄他日尚同袁南宫携琴嘯<lb/>
　詠竹間也　解道玉山佳絶處山中惟有吕尊師已<lb/>
　招一鶴來庭樹更養羣鵞戲墨池松風自奏無絃曲<lb/>
　桐葉新題寄逺詩若許王猷性狂癖徑來看竹到堦<lb/>
　墀時南宫同在蕭閒舘中就致意焉<lb/>
　河東李元珪廷璧　荆山明月秋水清山間之璞千<lb/>
　古名誰為隠君慰幽獨我欲携酒相與傾堦前拾翠<lb/>
<pb n="KR3j0159_WYG_010-36b"/>
　驚春夢石上看泉更晚晴何日同舟載仙侣紫荆花<lb/>
　下聴吹笙<lb/>
　崑山郭翼羲仲　愛汝西莊給事家繞屋山石何谽<lb/>
　谺截江秀色發林壑平地玉氣貫虹霞佳處如居子<lb/>
　午谷望中開遍冬春華夜深酒醒月在海應有仙人<lb/>
　來繫槎<lb/>
　㑹稽楊維楨廉夫　玉山丈人美無度前度虎頭金<lb/>
　粟身未試囊中飡玉法時有座上索華人銀魚學士<lb/>
<pb n="KR3j0159_WYG_010-37a"/>
　真成隠錦里先生許卜隣自是君家時節好桃源風<lb/>
　日洞庭春<lb/>
　丈人家住筆峯下玉氣有似藍田山椰酒熟時春瀲<lb/>
　灔山香舞處花斕斑伶官石作鐘磬響少女潮帶魚<lb/>
　龍還險穴已平滄海角仙家不啻白雲間<lb/>
　再題　我甞被酒玉山堂風物於人引興長銀絲蓴<lb/>
　薦野鴨段金粟𤓰取西楊莊山頭雲氣或成虎溪上<lb/>
　仙人多訝羊何處行春柘枝鼓閬州竹枝歌女郎<lb/>
<pb n="KR3j0159_WYG_010-37b"/>
　婁江姚文奐子章　玉山之堂湖水東朝來佳氣鬱<lb/>
　葱蘢鶴飛瓊圃三株樹鼇戴崑崙小朶峯雨裡賣魚<lb/>
　溪友過華間吹笛野人逢朝簪儻擲歸相候一箇桃<lb/>
　枝瘦竹笻<lb/>
　呉龍門山釋良琦元璞　鐵笛倒吹江上去聞在玉<lb/>
　山仙子家自喜酒船逢賀監定知𤣥易授侯巴露凉<lb/>
　磁椀金莖凍月滿湘簾玉樹花人生歡樂何可暮遲<lb/>
　爾龍門望太霞<lb/>
<pb n="KR3j0159_WYG_010-38a"/>
　㑹稽楊維楨廉夫次前韻　山迴古縣六七里潮到<lb/>
　唯亭第一家翡翠明珠通百粤竹枝銅鼔出三巴山<lb/>
　公酒醉童將馬禪客詩成女散花須信西園圖雅集<lb/>
　佛中脱縳有丹霞<lb/>
　荆山道人曾有約約過虎頭金粟家江上降龍重見<lb/>
　朗酒邊吹雨或成巴春歸駟馬橋頭栁月滿蕃禧觀<lb/>
　裡花鐵笛東歸還小住仙源不隔赤城霞<lb/>
搜神記曰扶南王范尋常養鰐魚十頭犯罪者投之池<lb/>
<pb n="KR3j0159_WYG_010-38b"/>
　中無罪則魚不食乃赦之月山叢談曰占城國人有<lb/>
　訟事不决者則使乘水牛過鰐魚潭理曲者魚食之<lb/>
　直者雖十徃返不食果爾則與觸邪神羊指佞靈草<lb/>
　同為瑞物昌黎何必為文逐之耶<lb/>
濟上多清泉釀酒瀹茗俱妙杜康泉在舜祠廡下即舜<lb/>
　泉也水一升重二十三銖攷古二十四銖為一兩則<lb/>
　不及兩許輕之極矣<lb/>
陸務觀老學庵筆記云盧鴻草堂圖舊藏中貴人劉有<lb/>
<pb n="KR3j0159_WYG_010-39a"/>
　方家余徃有慶歴中摹本亦名手精妙猶記後載唐<lb/>
　人題跋云相國鄒平段公家藏圖書並用所歴方鎮<lb/>
　印記咸通初余為荆州從事與柯古同在蘭陵公幕<lb/>
　下閲此軸今所歴嵗祀忽踰二紀薦罹多難編軸尚<lb/>
　存物在時遷所宜興嘆丁未年駕在岐山涿郡子謩<lb/>
　記又書己酉嵗重九日專謁太儀遂載覽閲累經多<lb/>
　難頓釋愁襟子謩再題鄒平公<hi>□</hi>文公也柯古其子<lb/>
　成式字也成式終太常少卿故稱太儀段公鄒平人<lb/>
<pb n="KR3j0159_WYG_010-39b"/>
　竹懶曰余於項氏亦見二卷皆摹本然不載此跋<lb/>
皇覽冢墓記曰孔子冡塋百畆本無祠堂塋中樹以百<lb/>
　數皆異種魯人世世無能名其樹者傳言孔子弟子<lb/>
　異國人各持其方樹來種之塋中不生荆棘及刺人<lb/>
　草今惟有柞樹成林而已余有閒情常思得高手畫<lb/>
　士用丹彩雜色寫孔林圖以自玩而未遇其人也<lb/>
余過滕於察院庭中見石刻李太白書壯觀二大字今<lb/>
　閲金鄉縣碑目亦云儒學有此二字其碑隂刻云賀<lb/>
<pb n="KR3j0159_WYG_010-40a"/>
　知章為任城令與白友善過城鎮有所觀覽書此二<lb/>
　字葢元新豐里人得此於沛中置諸堂元末兵亂仆<lb/>
　於草萊國朝徙置今所豈又一石耶大都名賢之<lb/>
　筆傳摹轉徙不一而足者多矣<lb/>
唐時顧渚山有明月峽金沙泉出紫筍茶毗陵呉興二<lb/>
　太守就泉上造茶大張宴㑹泉不常出太守具儀致<lb/>
　祭始流溢造供御者畢即微減供堂者畢又大減太<lb/>
　守旋斾涸矣或淹期多造則有風雷毒蛇之變白樂<lb/>
<pb n="KR3j0159_WYG_010-40b"/>
　天聞賈常州崔湖州茶山宴㑹詩云遥聞境㑹茶山<lb/>
　夜珠翠歌鐘俱繞身盤上中分兩州界燈前今作一<lb/>
　家春青娥對舞應爭妙紫筍齊甞各鬭新自笑花時<lb/>
　客牕下蒲黄酒對病眼人按陸鴻漸茶經造茶之法<lb/>
　摘芽擇其精者水漂之團揉入竹圏中就火烘之成<lb/>
　餅臨烹㸃則入臼研末潑以蟹眼沸湯至宋蔡君謨<lb/>
　以其法造建溪之茶而加精焉胡元挏馬潼茶無所<lb/>
　聞入昭代唯貴葉茶餅製遂絶洪武中顧渚貢額<lb/>
<pb n="KR3j0159_WYG_010-41a"/>
　止五十餘斤耳余友王毗翁攝霍山令親治茗修貢<lb/>
　事因著六茶紀事一編毎事詠一絶余最愛其焙茶<lb/>
　一絶云露蕊纖纖纔吐碧即防葉老采須忙家家篝<lb/>
　火山忩下毎到春來一縣香<lb/>
温州乳柑冬時味酸經春暖則甘美溢出太和山騫林<lb/>
　茗葉初泡再泡猶濁澁螫口經四五泡則清香撲鼻<lb/>
　矣<lb/>
顧仲瑛秋華亭書扁係鮮于太常𨽻筆欵云檇李鮮于<lb/>
<pb n="KR3j0159_WYG_010-41b"/>
　伯機書乃知漁陽公流寓我郡頗久故以自署也<lb/>
東坡書快哉亭石云昨日與數客飲至醉今日病酒書<lb/>
　以醉軾時元祐四年三月四日也又一手帖云昨日<lb/>
　快哉亭與數客飲至醉才歸辱簡不逮即答為媿春<lb/>
　生雪盡計尊候起居佳勝新詩甚清冽病酒不敢率<lb/>
　意趂韻幸少寛限否因書見過如何如何不一軾再<lb/>
　拜書忠玉提刑執事顧仲瑛得此石作壇立之名拜<lb/>
　石壇又併得此帖作壇記與帖考云瑛素有嗜石之<lb/>
<pb n="KR3j0159_WYG_010-42a"/>
　癖毎遇故家遺宅見有奇峰怪石輙徘徊顧戀不忍<lb/>
　舍去或百計求之不得者圖寫其形似標諸草堂壁<lb/>
　間以為几格供後至元戊寅四月下澣訪尼僧巖叟<lb/>
　於東城之庵庵即故宋周太尉宅㫁垣之外燕麥中<lb/>
　有假山在焉遂披榛約棘褁衣而登其上羅立諸峯<lb/>
　已為好事者挽載而去獨有一石似壁而失其左股<lb/>
　欹臥於高梧之下上有老坡題識觴詠之語易之以<lb/>
　粟歸而立之中庭左暎右帶無非松竹芭蕉枇杷之<lb/>
<pb n="KR3j0159_WYG_010-42b"/>
　屬多者書帶草耳石之挺挺拔拔如老坡獨立於山<lb/>
　林丘壑間愈見其孤標雅致也瑛加之拂拭永為子<lb/>
　孫寳玩明年奎章閣鑒書博士柯丹丘敬仲下訪見<lb/>
　而奇之再拜題名而去丹丘辭翰鑒博有元之元章<lb/>
　也於是甃石為壇字曰拜石後三日而御史白野達<lb/>
　兼善來觀嘉柯之逸為作古篆拜石二字於壇又𨽻<lb/>
　寒翠以美其所此石之名於是愈重然皆未知所紀<lb/>
　之詳至正乙未冬周履道秀才自梁鴻山携贈老坡<lb/>
<pb n="KR3j0159_WYG_010-43a"/>
　手帖讀之乃是答忠玉提刑快哉亭飲移者上有賈<lb/>
　秋壑私印其辭與紀石甚肖甞記大全集中有次王<lb/>
　忠玉提刑遊虎丘詩有連日與王忠玉諸公逰西湖<lb/>
　次韻詩有次劉景文答馬忠玉詩葢當時有兩忠玉<lb/>
　焉然莫知其孰是及考宋史元祐四年坡為翰林學<lb/>
　士兼知禮部以論事積當軸者恨故請外拜龍圖閣<lb/>
　學士知杭州以避朝謗也瑛想老坡風流曠邁行千<lb/>
　里間有名山勝水豈不與友醉酒賦詩以快其意又<lb/>
<pb n="KR3j0159_WYG_010-43b"/>
　考諸雜錄忠玉乃王規父侄孫先坡在維揚後坡渡<lb/>
　江坡答其詩有及君未渡江過我勤秉燭之句是則<lb/>
　書所記者王忠玉無疑矣然後知石乃維揚故物帖<lb/>
　則王忠玉家寳也吁石之在山不知其幾千萬年因<lb/>
　坡之題鑿而出山者又不知其幾百年帖之夀又非<lb/>
　石比兵殘火燬展轉流落人手者亦不知其幾百年<lb/>
　今一旦二美併來抑神物有所㑹合耶吾玉山有所<lb/>
　際遇耶又思丹丘白野不二十年皆仙去坡仙有靈<lb/>
<pb n="KR3j0159_WYG_010-44a"/>
　豈不能於風清月白之夜挾二公同逍遥於此壇乎<lb/>
　瑛亦豈不能鼔阮酹一尊於此壇乎不因此石烏能<lb/>
　永傳敬書此記俾伯盛朱茂材刻於他石使後之覽<lb/>
　者知石與帖併拜石之壇有所自云至正丙申正月<lb/>
　五日金粟道人顧瑛書於玉山草堂<lb/>
沈存中内翰自號夢溪縁少時夢至一處小山幽嶼花<lb/>
　覆如錦山麓下有一溪紺碧澄寒有喬木濃䕃靜蒨<lb/>
　可樂毎夢如此迨覺求之則未遇也及謫潤州得之<lb/>
<pb n="KR3j0159_WYG_010-44b"/>
　宛然夢境因名其溪曰夢溪而著筆談焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六研齋三筆卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六研齋三筆卷一</head>
    <p>
<pb n="KR3j0159_WYG_009-1a"/>
欽定四庫全書<lb/>
　六研齋三筆卷一　　　　明　李日華　撰<lb/>
唐周繇送人尉黔中詩句云公堂飛白鳥官俸請硃砂<lb/>
　不徒見彼土風物而官貧事簡之意亦翛然自見且<lb/>
　氣象悠邈絶無刻索之迹所以為五言佳境憾繇詩<lb/>
　不多見耳<lb/>
庚午九月一日買得菊三本置之庭下得一詩云杪秋<lb/>
　纔一日買菊已三枝黃紫初相暎高低各互持倒罇<lb/>
<pb n="KR3j0159_WYG_009-1b"/>
　香欲入囊枕夢應遲風雨南牕下閒箋彭澤詩<lb/>
靈飛散方雲母十斤成煉者茯苓半斤栢子仁七兩續<lb/>
　㫁七兩石鍾乳七兩菊花五兩术四兩乾地黃十三<lb/>
　兩桂七兩凡九物治下篩訖以天門冬一斤咬咀絞<lb/>
　汁以丸此藥汁多和之汁少溲之着銅器中懸着甑<lb/>
　下蒸黍米下一斛二斗熟出藥曝乾更治令細篩服<lb/>
　一方寸匕十日身輕二十日耳目聰明七十日頭髪<lb/>
　白反黒故齒皆去若落去者取藥二十七匕以白蜜<lb/>
<pb n="KR3j0159_WYG_009-2a"/>
　和之𢷬二百下丸如梧桐子可得八十一丸曝令燥<lb/>
　視丸表裏相見如明月珠或似螢火精珠或赤或白<lb/>
　此仙人隨身常所服藥也欲令頭髪時生者日服七<lb/>
　丸至髪不白不落若入深山不食亦可作此丸日服<lb/>
　七丸不饑也若髪不落未白但可服散夀六百年不<lb/>
　白凡作此靈飛散服之三日力倍五日血脉盛七日<lb/>
　身輕十日面目悦澤智慧聰明十五日力作不知疲<lb/>
　徐行及馬二十日不可復當三十五日夜視有光<lb/>
<pb n="KR3j0159_WYG_009-2b"/>
仙家作初精散用茯苓松脂石鍾乳三味作凝靈膏用<lb/>
　茯苓松脂松子中仁栢子中仁四味皆世間常有之<lb/>
　物唯制煉之法極精勝耳<lb/>
罽賔國有苜蓿草木者形如芋人病盲兩目空盡絞其<lb/>
　根汁而服之煑其莖葉為膏傅空爛中七八日許則<lb/>
　更生珠瞳此抱朴子内篇所載也金華人呉去凡者<lb/>
　與余遇於武林昭慶寺自言有奇藥可重生目瞳其<lb/>
　得此苜蓿草木耶抑妄言之耶<lb/>
<pb n="KR3j0159_WYG_009-3a"/>
高麗醫人治疾用藥止一味兩味至三味則極多矣未<lb/>
　有至四味者葢藥性專則達二則濟三則調四則叅<lb/>
　與制再多則相牽而不能奏功矣偶傳瘧痢二方甚<lb/>
　簡而驗今録於此治痢止二味色白者患寒用生薑<lb/>
　一兩細茶五錢色赤者患熱用細茶一兩生薑五錢<lb/>
　赤白雜者薑茶各五錢河水二碗煎至一碗温服瘧<lb/>
　疾不論久近用生何首烏五錢青皮三錢陳皮二錢<lb/>
　酒一碗河水一碗煎至一碗温服即愈<lb/>
<pb n="KR3j0159_WYG_009-3b"/>
脾有九孔橫五孔䜿四孔以應外之九竅人能固得元<lb/>
　氣在脾則外九竅永絶出入息矣<lb/>
凡人身中元氣常從口鼻中出入使丹田常滿即不至<lb/>
　饑其神清明求死不可得也一日一夜總有六時咽<lb/>
　氣子寅辰午申戌丹田開受<lb/>
骨湧面白血湧面赤髓湧面黃肌湧面黒精湧面光氣<lb/>
　湧面澤光澤必根於精氣所謂晬然見乎面也<lb/>
初道務清務靜無强無長<lb/>
<pb n="KR3j0159_WYG_009-4a"/>
枕高肝縮枕下肺蹇以四寸為平枕枕席柔耎其息乃<lb/>
　長氣至身漸寒欲驚安心定慮勿使之驚聴氣之所<lb/>
　為<lb/>
道氣久精神振之其形自舉謂之輕舉<hi>以上七則俱顯道經</hi>
大道之要無為而自然術之秘者符與炁藥而已符者<lb/>
　三光之靈文天地之真信也藥者五行之華英地之<lb/>
　精液也炁者隂陽之和粹萬物之靈爽也<lb/>
江淮異人傳載沈汾侍御隠居樂道家有二妾一日謂<lb/>
<pb n="KR3j0159_WYG_009-4b"/>
　曰我若死爾能哭我乎妾愕然曰安得不祥之言固<lb/>
　問之曰茍若爾安得不哭汾曰汝今試哭我欲觀之<lb/>
　妾初不肯强之不已妾走避之汾既而挾之妾不得<lb/>
　已乃曰君但升榻而坐汾如言二妾左右擁袂而哭<lb/>
　畢視之汾已卒矣竹懶曰禪者叅方入定極平生之<lb/>
　力然後得坐在立亡以為明驗汾但云樂道不著有<lb/>
　叅學之功何以能灑脱逰戲乃爾耶其平日用心殆<lb/>
　未可測也<lb/>
<pb n="KR3j0159_WYG_009-5a"/>
晦翁行草一帖粉箋書瘦勁疎秀用唐法語云熹再拜<lb/>
　上白提舉丈賜書云亦欲過定海恐已到幸為致問<lb/>
　訊意尊堂恭人伏唯尊候萬福眷集均休恭叔尚未<lb/>
　到只文叔到已兩日矣誠之在此相聚也熹再拜上<lb/>
　白宋景濓細楷跋云太師徽國朱文公帖一紙韻度<lb/>
　潤逸比他日所書人以為尤可玩濂雖不敏則非特<lb/>
　玩其字畫而已也葢有所感也帖中云恭叔尚未到<lb/>
　只文叔到已兩日矣見約誠之在此相聚也文叔名<lb/>
<pb n="KR3j0159_WYG_009-5b"/>
　友文恭叔名友恭姓潘氏二人實為兄弟恭叔通禮<lb/>
　學文公之修三禮以儀禮與禮記相參通為一書其<lb/>
　不合者為五類周官則别為一書恭叔實與討論之<lb/>
　列文叔尤善問辨文公與論大學致知格物之義雖<lb/>
　反覆數次而弗措誠之尤澹軒也澹軒蚤從張宣公<lb/>
　遊晚復事文公文公遇之如黃直卿則三人者皆其<lb/>
　高第弟子計其一時師友相從盛聚精㑹神徳義充<lb/>
　洽如在泗沂之上自今道隠民散時觀之不啻應龍<lb/>
<pb n="KR3j0159_WYG_009-6a"/>
　遊乎𤣥間欲一見之而不可得徒以貽有識者之感<lb/>
　慨不亦悲夫此帖無嵗月不知何年所發其或學禁<lb/>
　未興講道於竹林精舍時耶前史官金華宋濂題又<lb/>
　一跋云我徽國文公雖不役志於臨池之學而講道<lb/>
　餘閒頗亦留意筆札以故伸紙行墨皆有法度其真<lb/>
　蹟之流落人間者尤為世所寳玩况其片言隻字皆<lb/>
　至理所寓耶此帖浦陽鄭君仲涵所藏宋先生為之<lb/>
　題識其左因帖中言及潘恭叔文叔尤誠之三人者<lb/>
<pb n="KR3j0159_WYG_009-6b"/>
　遂歴敘三人平生學力之所至以示仲涵得無深意<lb/>
　乎葢仲涵太史門人也篤學而嗜古必得因太史之<lb/>
　所指示而感發焉而以古昔師友之所相從者以自<lb/>
　期不獨寳玩其筆墨而已也後學義烏朱世濂謹題<lb/>
甞疑廓填二字不得解偶閲陶貞白上梁武論書啓中<lb/>
　有云摹者所採字大小不堪均調廓看尚可廓看者<lb/>
　廓填而看之也古人於名蹟或廓之使大或縮之使<lb/>
　小縮之小者玉枕禊帖也廓之大者顔書畫像贊也<lb/>
<pb n="KR3j0159_WYG_009-7a"/>
陶云逸少學鍾勢巧形密勝於自運<lb/>
陶云右軍好蹟皆是㑹稽時永和十許年中者從失郡<lb/>
　告靈不仕以後略不復自書皆使此一人世中不能<lb/>
　别見其緩異呼為末年書逸少亡後子敬年十七八<lb/>
　全倣此人書故遂成與之相似今聖㫖標顯足使衆<lb/>
　識頓悟於逸少無晚年之譏竹懶曰書法不論真草<lb/>
　必貴精𦂳而懲散緩所以唐文皇極排子敬葢貞白<lb/>
　前已發之矣<lb/>
<pb n="KR3j0159_WYG_009-7b"/>
石虎時華林苑中有西王母棗冬夏有葉九月生華十<lb/>
　二月乃熟三子一尺又有羊角棗亦三子一尺勾鼻<lb/>
　桃重二斤半揚州獻黃鵠雛頸長一丈聲聞十餘里<lb/>
　汎之𤣥武池中忽化為龜<lb/>
鹽官有一前輩忘其名梓行文集曰蘩川集時有數友<lb/>
　指問蘩川繋何所余時應之曰此非大川水經地誌<lb/>
　諸書所不載當是此公宦處小水名耳髣髴記是秦<lb/>
　隴當時以未得確據為憾今日閲前秦録苻登遣竇<lb/>
<pb n="KR3j0159_WYG_009-8a"/>
　衝自蘩川趨長安則一確驗也<lb/>
子昻楷書叅同契一卷筆法寛和流利不甚莊栗有輕<lb/>
　裘緩帶之風而從首迄終無一惰筆又起伏聨貫若<lb/>
　一時書完者純熟之極幾於化矣欵云至大三年嵗<lb/>
　在庚戌春仲呉興趙孟頫書顧金粟一跋亦作精楷<lb/>
　如永興破邪論皆墨笥中瓌寳也跋云古之善書者<lb/>
　雖下筆輒妙然紙墨不佳終多滯澁此孫過庭所謂<lb/>
　書有五乖其為病一也余見松雪公書多矣此卷獨<lb/>
<pb n="KR3j0159_WYG_009-8b"/>
　得白宋紙堅細潤滑瑩然如玉宜其書之化而不覊<lb/>
　終七千餘言而無一滯筆也書法本師二王而出入<lb/>
　北海如老將用兵奇正㳫出並皆神妙豈不為希世<lb/>
　之珍哉玉山顧仲瑛識<lb/>
程季白蓄韓滉五牛圖雖着色取相而骨骼轉折筋肉<lb/>
　纒裹處皆以粗筆辣手取之如呉道子佛象衣紋無<lb/>
　一弱筆求工之意然久對之神氣溢出如生所以為<lb/>
　千古絶蹟也趙文敏再三題之真其所寳秘者初題<lb/>
<pb n="KR3j0159_WYG_009-9a"/>
　云余南北宦游於好事家見韓滉畫數種集賢官畫<lb/>
　有豐年圖醉學士圖最神張可與家尭民撃壤圖筆<lb/>
　極細鮮于伯幾家醉道士圖與此五牛皆真蹟初田<lb/>
　師孟以此示余余甚愛之乃知為趙伯昻物因託劉<lb/>
　彦方求之伯昻欣然輟贈時至元二十八年七月也<lb/>
　明年六月携歸呉興重裝又明年濟南東倉官舍題<lb/>
　二月既望趙孟頫書<lb/>
　右唐韓晉公五牛圖神氣磊落希世名筆也昔梁武<lb/>
<pb n="KR3j0159_WYG_009-9b"/>
　欲用陶𢎞景𢎞景畫二牛一以金絡首一自放於水<lb/>
　草之際梁武歎其高致不復强之此圖殆寫其意云<lb/>
　子昻重題<lb/>
　此圖僕舊藏不知何時歸太子書房太子以賜唐古<lb/>
　台平章因得再展抑何幸耶延祐元年三月十三日<lb/>
　集賢侍讀學士正奉大夫趙孟頫又題<lb/>
　善相馬者不於驪黃牝牡而於天機余謂觀畫亦然<lb/>
　海虞鄒君君玉示余五牛圖有歩者齕者縱跱而鳴<lb/>
<pb n="KR3j0159_WYG_009-10a"/>
　者顧而舚者翹首而馳者其天機之妙宛若見之於<lb/>
　東臯西壟間亦神矣哉呉興趙文敏公以為唐韓晉<lb/>
　公所畫也品題再三至稱為希世名筆葢有得於此<lb/>
　矣君其寳之至正十二年二月七日魯孔克表題<lb/>
　竹懶曰余於項宏甫齋中見晉公一吐舌牛身形大<lb/>
　小如人家所蓄狸奴舌濶寸有二分正面垂下如半<lb/>
　月殷紅色兩目炯然大有神氣亦非常奇作也<lb/>
客持示趙松雪書麻姑壇記趙仲穆書符讀書城南及<lb/>
<pb n="KR3j0159_WYG_009-10b"/>
　司馬温公勸學語二則共一卷倪雲林跋云今年四<lb/>
　月十九日余自華亭過松陵之甫里田舍天氣驟熱<lb/>
　遂留度夏隣有張君徳常徳機賢伯仲伯子多蓄名<lb/>
　蹟而希㑹面名蹟亦罕以示人幽居嘿嘿如濳逃而<lb/>
　已乃子元度亦不肯相過招邀數次不過黽勉一來<lb/>
　六月十六日旱久而雨一雨浹旬茅屋上漏下濕獨<lb/>
　坐唯有悲歎因寄詩曰積雨不能休漂揺使人愁哀<lb/>
　吟四壁靜病臥百蟲秋何人肯相念載酒一消憂幸<lb/>
<pb n="KR3j0159_WYG_009-11a"/>
　有吕張叟清詩逺見酬余六月末病臂創足痛呻吟<lb/>
　幾及旬故云七月四日雨止風靜雲翳開朗泥潦尚<lb/>
　没足忽叔子來訪元度踵武亦至携趙榮祿此卷及<lb/>
　其子趙雍遺墨以怡悦老眼納甕牖之凉颸臨碧江<lb/>
　之湍激相與玩詠不已因自念老景侵尋親朋淪落<lb/>
　殆盡雖近在跬步如張君伯仲父子尚不得數數晨<lb/>
　夕况二趙墨宿光芒昭囘霄漢夢寐亦所不睹安得<lb/>
　不見其遺蹟而喜忭哉遂記其後以寫余之憒憒焉<lb/>
<pb n="KR3j0159_WYG_009-11b"/>
　嵗己酉倪瓚題　詩改後四句開門望原野江湖漭<lb/>
　交流誰能載美酒為我散煩憂<lb/>
胡澹庵論秦檜王倫札子千古快其議論然寔其友范<lb/>
　璿筆也璿字舜文豐城人政和進士歴州縣有治績<lb/>
　太守魏玒上其十事高宗召見便殿極言戰國之事<lb/>
　不足法弔伐之師所當舉言極剴切又因劉琦順昌<lb/>
　之圍檜無救意乃披胸示檜正色觸之檜怒請祠三<lb/>
　任主管玉隆觀而卒澹庵見其語戅直上必取禍念<lb/>
<pb n="KR3j0159_WYG_009-12a"/>
　其親老遂自疏名上之<lb/>
倪元鎮龍門獨歩圖為復庵和尚寫山廓頗巨用筆極<lb/>
　細墨法亦澹一松軒仰一櫟傍之而當路隅一僧昻<lb/>
　然行其下葢寫張伯雨詩中所謂㫁江恩公也雲林<lb/>
　題云恩公昔住天平日林下相迎壊色袍行到龍門<lb/>
　無脚力右肩褊袒喫櫻桃此詩乃伯雨外史訪㫁江<lb/>
　恩公詩也余與外史有師友之義己巳嵗余訪復庵<lb/>
　留山中者數日復庵誦此詩不輟口余既寫圖遂書<lb/>
<pb n="KR3j0159_WYG_009-12b"/>
　於其上云倪瓚<lb/>
夏英公竦在洪州革去師巫一千九百餘戸勒令改業<lb/>
　歸農所有首納祅妄神象符籙神衫神仗魂巾魄帽<lb/>
　鐘角刀笏紗羅等一萬一千餘事悉令焚毁夏雖憸<lb/>
　狹然亦幹濟能品也<lb/>
徐節之携畫一軸來就鑒定乃故朱山人肖海物也余<lb/>
　二十年前見之矣作兩松聳挺一松横偃貫其脇枝梢<lb/>
　上下籠罩松針亂撒極有古氣内層作墨葉樹一樛<lb/>
<pb n="KR3j0159_WYG_009-13a"/>
　枝櫟樹一中段低巒暎帶坡畔一翁橫舟而釣余定<lb/>
　為元人筆而松根露白處已有作李成二小字矣葢<lb/>
　特剪去上幅原題而以此眩價耳因試呼兒亨示之<lb/>
　亨曰此曹雲西倣郭熙筆也余深賞其鑒真<lb/>
孫綽為著作郎自於暗中見所使筆吐光如火杜少陵<lb/>
　作詩句精絶者其子宗武毎覺紙上作金字此皆文<lb/>
　章精氣所結也<lb/>
梁有太常丞唐尭漢有臨武長虞舜<lb/>
<pb n="KR3j0159_WYG_009-13b"/>
誠道元號覺隠乃元僧四隠之一品局高潔能書畫託<lb/>
　稱蜀畤坾翁筆而已特題之然實其自筆也有題語<lb/>
　云坾仙必覺隠題而後着筆題就則坾仙亦至矣乃<lb/>
　有一奇特覺隠喫飯坾仙不舉箸只靜坐覺隠放箸<lb/>
　坾仙亦飽有時坾仙飯覺隠亦飽毎拈此人皆不解<lb/>
　葢禪宗所云有一人終日喫飯未曾咬着一粒米之<lb/>
　謂也山水學巨然翎毛竹石俱有灑脱之韻是有得<lb/>
　於道而簸弄精光於筆墨間者<lb/>
<pb n="KR3j0159_WYG_009-14a"/>
子昻行書詩一幅不知子昻作或書古人作其語氣似<lb/>
　白樂天陸放翁余極愛之因録於此云山石犖确行<lb/>
　逕微黃昏到寺蝙蝠飛升堂坐階新雨足芭蕉葉大<lb/>
　梔子肥僧言古壁佛畫好以火來照所見稀鋪牀拂<lb/>
　席置羮飯粗糲亦足飽我饑夜深靜坐百蟲絶清月<lb/>
　出嶺光入扉天明獨去無道路出入高下窮烟霏山<lb/>
　紅澗綠紛爛熳時見松櫟皆十圍當流赤脚踏澗石<lb/>
　水聲激激風吹衣人生如此自可樂何必局束為人<lb/>
<pb n="KR3j0159_WYG_009-14b"/>
　鞿嗟哉吾黨二三子安得至老不更歸<lb/>
張句曲澗阿詩行書當五錢大極雄快沉着詩亦豪邁<lb/>
　詩云駕壑截流安尺宅客來如入市簷壺百年身外<lb/>
　樗蒲局四月山中櫻筍厨雉雊煙叢朝日上魚潛瓦<lb/>
　影夕凉初自餘眠食都忘念更擬求觀後世書後幅<lb/>
　楊鐵笛又作縱橫百餘字跋之<lb/>
蘇文忠竹石一卷有題跋絶俗神品也録之<lb/>
　昔嵗余甞偕方竹逸尋淨觀長老至其東齋小閤中<lb/>
<pb n="KR3j0159_WYG_009-15a"/>
　壁有與可所畫竹石其根莖脈縷牙角節葉無不臻<lb/>
　理非世之工人所能者與可論畫竹木於形既不可<lb/>
　失而理更當知生死新老煙雲風雨必曲盡真態合<lb/>
　於天造厭於人意而形理兩全然後可言曉畫故非<lb/>
　達才明理不能辨論也今竹逸求余畫竹因妄襲與<lb/>
　可法則為之并書舊事以贈元豐五年八月四日眉<lb/>
　山蘇軾<lb/>
　子瞻先生於元豐巳未自徐州移任呉興日訪諸公<lb/>
<pb n="KR3j0159_WYG_009-15b"/>
　高隠談詩較墨興至輒㸃染竹石詞翰隨贈所喜若<lb/>
　匪人雖乞弗與也越三載壬戌先生責黃州僕亦有<lb/>
　事於黃竹逸方君寄此卷素以乞先生竹石至則先<lb/>
　生徃蘄水俟旬餘始還得拜覿於臨臯亭中握手問<lb/>
　故飲半劇述前望逰赤壁之勝起而撫松長嘯朗誦<lb/>
　赤壁賦一過僕知先生興酣矣遂出卷頂懇䝉慨然<lb/>
　揮灑復書春夜行蘄水過酒家飲酒乘月至溪橋上<lb/>
　解鞍少休西江月詞一闋賜僕捧視竹若紫鳯迴風<lb/>
<pb n="KR3j0159_WYG_009-16a"/>
　石如白雲出岫書則豪放軼宕如快馬斫陣而步伍<lb/>
　自存僕愧不知書不敢管窺臆贊然如釋迦牟尼現<lb/>
　丈六金身雖至愚至幼靡不合掌稱佛者也因識始<lb/>
　末并録先生詞以歸竹逸云照野瀰瀰淺浪橫空瞹<lb/>
　瞹微霄障泥未解玉驄驕我醉欲眠芳草可惜一溪<lb/>
　明月莫教踏破瓊瑶解鞍欹枕緑楊橋杜宇數聲春<lb/>
　曉武林金鏡敬跋<lb/>
石曼卿擘窠書古松詩筆法雄肆而栗有諸跋<lb/>
<pb n="KR3j0159_WYG_009-16b"/>
　直氣森森恥屈盤鐵衣生澁紫鱗乾影揺千尺龍蛇<lb/>
　動聲撼半天風雨寒蒼蘚靜縁離石上緑蘿高附入<lb/>
　雲端報言帝室掄材者便作明堂一柱看　士大夫<lb/>
　豪宕奇崛者為文必峭拔清逺閒放者有句必高妙<lb/>
　故梅詩之疎影橫斜和靖如圖寫此花松詩之半天<lb/>
　風雨曼卿獨膾炙人口也自昔論詩者謂寫情非難<lb/>
　狀物為最難過於體倣或失之俗略於比喻又失之<lb/>
　泛必渾然天成它物不足以當之斯為美爾曼卿平<lb/>
<pb n="KR3j0159_WYG_009-17a"/>
　生意氣卓犖多慕古人奇節偉行其見於辭章之末<lb/>
　又肯為兒女子軟媚語耶梅聖俞以雲影濤聲之句<lb/>
　過此作非矣節推趙公得真蹟於袁正肅之仲弟木<lb/>
　叔而刻之石二百年來陵移谷遷何物不為塵土之<lb/>
　歸而此刻至今存焉半雲翁性尤嗜古賢遺墨購求<lb/>
　至富故此紙亦在篋藏故物之列家既析異又幸心<lb/>
　可得而寳之造物者若有私焉嗚呼故家遺物歴年<lb/>
　之久而卒獲所歸有如此帖者乎敬書此以識余感<lb/>
<pb n="KR3j0159_WYG_009-17b"/>
　嵗在𤣥黙敦牂夏五月望北山老樵黃槮敬書<lb/>
　曼卿上世家幽州燕俗勁武少以氣自豪書體兼顔<lb/>
　栁前輩謂愈大愈奇余三見真蹟禮部尤尚書家西<lb/>
　師詩有旗光秋曉起甲色大江橫之句歐陽氏籌筆<lb/>
　驛詩有意中流水逺愁外舊山青之句今又見此詩<lb/>
　影揺千尺聲撼半天尤為人膾灸皆警䇿也歐陽公<lb/>
　稱文章勁徤稱其意氣余以為字畫猶有劎拔弩張<lb/>
　之勢吾鄉郡從事官舍中先有籌筆驛詩石刻久矣<lb/>
<pb n="KR3j0159_WYG_009-18a"/>
　今趙君致逺又欲刻此是為二妙也四明樓鑰<lb/>
　節度推官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事舊有籌筆驛詩刻流轉入郡衙中師<lb/>
　夏請於使君得復舊貫暇日過袁君木叔家見古松<lb/>
　詩筆其嚴密勁徤尤為卓絶因摹刋之以為籌筆驛<lb/>
　詩刻之對曼卿翰墨不多見於世藐然從事之廬破<lb/>
　屋數間雖不足以避風雨二刻屹立其中未可以為<lb/>
　陋也又得文昌樓公為之題識益光榮矣木叔之先<lb/>
　君子好奇嗜古所蓄前輩遺墨甚衆此其一耳慶元<lb/>
<pb n="KR3j0159_WYG_009-18b"/>
　己未上元日古汴趙師夏書<lb/>
　曼卿號詩豪發奇索幽秘對語禽闗樂生香花交樹<lb/>
　翕然伊洛間妙絶稱者亟清放挾滑稽其風如晉靡<lb/>
　馬逸遭躓墮云賴石學士狂調烟花舘弗愧街司箠<lb/>
　落考裭鞾袍坐笑傲羣恥作詩喻罷進遺韻寓謔㫖<lb/>
　排闥就錢愚博飲畧汝爾卒與劉潛醉囚巢鼈自儗<lb/>
　止酒迨遵戒枯渴遂及死蒼筆留松篇心畫森規矩<lb/>
　躐顔復渉栁廡隅攝神鬼古以畫觀人無乃倒非是<lb/>
<pb n="KR3j0159_WYG_009-19a"/>
　獸柙怒虎兕武庫耀㦸棨當時朱夫子不害曹瞞體<lb/>
　道徳百代師朱紫曷足訿曼卿賁在外紫陽衷則匪<lb/>
　我今罔異同口舌吾過矣拙肘嘆莫學聊以指運几<lb/>
　縁辭更高諷謖謖松風起其人當不亡或在蓉城裏<lb/>
　後學長洲沈周<lb/>
米書崇國公墓誌銘純用虞禇筆意由其平日熟爛文<lb/>
　皇哀册暨汝南宫主碑而不覺流注腕下耳栁貫以<lb/>
　為出蘭亭亦溯源之論也<lb/>
<pb n="KR3j0159_WYG_009-19b"/>
張伯雨書性極高人言其請益趙魏公公授以李泰和<lb/>
　雲麾碑書頓進日益雄邁余以為魏公平日學泰和<lb/>
　得其舒放雍容而伯雨獨得其神駿所以不同吾非<lb/>
　短趙趙學勝張資勝此骨髓之論未可與掇皮者言<lb/>
米元章有柬與人論縳筆須象管以其遲重而滑作字<lb/>
　有力而運轉便也又云用久雖有裂紋俱橫裂無直<lb/>
　透者我有三管可用至六十九此我止年也可預記<lb/>
　之不妄也書係行法皆真蹟亟索史傳攷之元章六<lb/>
<pb n="KR3j0159_WYG_009-20a"/>
　十二而卒較所記虧七年以感應篇增减法論之元<lb/>
　章何過而遽減至是耶將毋資性顛逸好奇乃姑妄<lb/>
　言之而不責應耶<lb/>
華嚴吞海集如來十身相海品云如來國度身有大人<lb/>
　相名筆雲用羊兎毛為體常放黒摩尼光明令諸衆<lb/>
　生書寫善事余深諦之悟知世間種種建立咸仗佛<lb/>
　威光出現葢不獨史皇次仲具有神變即歴代工書<lb/>
　若鍾索二王虞禇顔栁無非從黒牟尼光中證果者<lb/>
<pb n="KR3j0159_WYG_009-20b"/>
　誰云翰墨為小技哉壬申三月晦前三日於北牕濃<lb/>
　緑中試宋睿思殿紫端大研書時入夏已十日矣<lb/>
佛談般若即是人心靈智云其體無外而其用廣狹隨<lb/>
　時如登高崗俯察百里形勢則此智彌漫百里及穿<lb/>
　針時則束注鍼孔中寫字時即於筆尖上透露作無<lb/>
　量神變余喜其語可為臨池家三昧也<lb/>
梅道人倣荆浩寫漁舫十五中段樹石一叢前後山嶼<lb/>
　逺近出没四五疊余兩見臨本至今壬申三月始見<lb/>
<pb n="KR3j0159_WYG_009-21a"/>
　真者氣象煥如也梅老題云余最喜關仝山水清勁<lb/>
　可愛觀其筆法出自荆浩後見浩畫唐人漁父圖有<lb/>
　如此製作遂倣為一軸為人求去今復見之不意物<lb/>
　之有遇時也一日惟仲持此卷來命識之吁昔之畫<lb/>
　今之題殆十餘年矣流光易謝悲夫至正十二年七<lb/>
　月十日梅道人書於武塘慈雲之僧舍又畫上方毎<lb/>
　舫題一漁家傲詞瀟灑超逸逼真𤣥真子口吻亦道<lb/>
　人所製書作藏真筆法古雅有餘詞云碧波千頃晚<lb/>
<pb n="KR3j0159_WYG_009-21b"/>
　風生舟泊湖邊一葉橫心事穏草衣輕只釣鱸魚不<lb/>
　釣名<hi>一</hi>収却絲綸歇却船江頭明月正團圓酒瓶側<lb/>
　岸花懸枕着蓑衣和月眠<hi>二</hi>輕風細浪漾漁船碧水<lb/>
　斜陽欲暮天看白鳥下長川㸃破瀟湘萬里烟<hi>三</hi>閒<lb/>
　情聊爾寄絲綸處處江湖着我身波似練髩如銀欲<lb/>
　釣如山截海鱗<hi>四</hi>極目乾坤夕照斜碧波微影弄晴<lb/>
　霞舟有伴興無涯那個汀洲不是家<hi>五</hi>近日何人是<lb/>
　我隣滿川鳬鴨最相親雲浩浩水鱗鱗青草烟深不<lb/>
<pb n="KR3j0159_WYG_009-22a"/>
　見人<hi>六</hi>舴艋為家無姓名胡盧世事過平生香稻飯<lb/>
　軟蓴羮棹月穿雲任性情<hi>七</hi>雪色鬚髯一老翁能將<lb/>
　短棹撥長空人愛靜浪無風宜在五湖烟雨中<hi>八</hi>緑<lb/>
　楊初睡暖風微萬里晴波浸落暉鼓枻去唱歌囘驚<lb/>
　起沙鷗樸漉飛<hi>九</hi>年來情况屬漁船人在船中酒在<lb/>
　前山歴歴水涓涓一曲清歌山月邊<hi>十</hi>風攪長江浪<lb/>
　拍空扁舟蕩漾夕陽紅歸别浦繋長松出自風恬浪<lb/>
　息中<hi>十一</hi>一個輕舟力幾多江湖穏處載漁蓑撑皓月<lb/>
<pb n="KR3j0159_WYG_009-22b"/>
　下長波半夜風生不奈何<hi>十二</hi>殘霞一縷四山明雲起<lb/>
　雲収隂復晴風脚動浪頭生聽取虚篷夜雨聲<hi>十三</hi>鈎<lb/>
　擲萍波綠自開錦鱗隊隊逐鈎來消嵗月寄芳懐却<lb/>
　似嚴光坐釣臺<hi>十四</hi>桃花水暖五湖春一個輕舟寄此<lb/>
　身時醉酒或垂綸江北江南適意人<hi>十五</hi>
覺隠寫石與茭蒲溪鳥最妙又作疎林平逺託坾仙筆<lb/>
　題云蜀畤坾公作畫覺隠題印又題云余甞為此卷<lb/>
　坾仙亦到坾仙喜遂援筆寫此圖余因題此詩日暮<lb/>
<pb n="KR3j0159_WYG_009-23a"/>
　東溪上秋深景寂寥葉稀林影薄水落岸痕高野燒<lb/>
　明江嶼漁舟入浦橋故人烟水隔悵望首空搔<lb/>
覺隠又喜作狂草所書呉江長橋歌一首極雄宕可喜<lb/>
徳林禪人喜拈五宗機語勘驗士大夫崇禎辛未秋余<lb/>
　與同住廣林庵者旬日毎摩牙而爭意不相下遇觸<lb/>
　着處未甞無得亦未甞實有得也於其别也一絶贈<lb/>
　之曰一番落草一迷蹤渴豹饑獅驀面逢咬盡骨滓<lb/>
　無㸃汁且抛話欛聽松風<lb/>
<pb n="KR3j0159_WYG_009-23b"/>
禮曰獻鳥者佛之註云佛者戻也戻轉其首使左右向<lb/>
　不令當人也闢佛先生得此大喜曰佛教之背戻佛<lb/>
　固已自號矣宜其滅棄倫常毁壊形體事事反常不<lb/>
　可施於中國也竹懶曰子之攻佛巧矣然實妙得佛<lb/>
　心佛當拜子以謝闡發之精且要也何也佛以人之<lb/>
　念念躭着於有有我有人有衆生有夀者有三界有<lb/>
　勝有劣有是有非有愛有憎有譽有毁有苦有樂有<lb/>
　生有死有起有㓕以至無不有而身心為有所縳隨<lb/>
<pb n="KR3j0159_WYG_009-24a"/>
　有所轉入輪迴中不能脱離故作戻轉之法種種救<lb/>
　之如居東土而指西方現有生而説無生具耳目口<lb/>
　鼻而尋父母未生前面目皆是戻轉之意無非欲人<lb/>
　掇轉念頭别作區向乃有出離分耳是以佛雖十號<lb/>
　圓成而行於此方者唯佛之一字震天動地萬口宣<lb/>
　揚之莫之有二也自學佛之徒失於料揀以覺訓佛<lb/>
　而佛之真㫖隠矣凡以石攻玉者益玉之潤以刀刮<lb/>
　金者增金之光以儒書字義闢佛者彰佛之妙此類<lb/>
<pb n="KR3j0159_WYG_009-24b"/>
　是也<lb/>
張來儀羽元潯陽人博學有高致善畫以摩詰為宗世<lb/>
　不多見周敏仲携示一卷雲林蕭疎烟岫出没乃平<lb/>
　逺之佳者來儀詩澄淡婉逸與徐幼文張伯雨並行<lb/>
　卷中有懐友詩二十三首人占其一然獨及倪山人<lb/>
　瓚而幼文輩不與想此詩作於蘄黃盜起後各自避<lb/>
　戎離散因而興懐故所舉不同耳來儀書法纖婉有<lb/>
　異趣髣髴謝莊月賦亦墨寳中結璘火齊也詩本集<lb/>
<pb n="KR3j0159_WYG_009-25a"/>
　逸去今録於此<lb/>
　懐友詩有序云周道方殷猶歌伐木陶情無慕尚賦<lb/>
　停雲况屬時艱久乖朋好欲攄契濶實藉篇章自牛<lb/>
　文學而下得二十三首因懐成詠不以爵夀為序徐<lb/>
　需續賦用繼末篇<lb/>
　牛文學諒　北人南住久學苦不求知多難居家少<lb/>
　無媒擇婦遲名高登第後俸歇䘮親時離合雖常有<lb/>
　今成異國悲<lb/>
<pb n="KR3j0159_WYG_009-25b"/>
　馮明府允實　單騎之山縣留家傍海居政諳因久<lb/>
　仕祿薄似前除井税科名外公田宿澇餘亂離無處<lb/>
　問斜日下烟墟<lb/>
　王主簿欽　官小常拘格家貧未稱閒好吟攻近體<lb/>
　避謗喜清班積雨平湖浪斜陽遶郭山傷心舊逰地<lb/>
　并在亂離間<lb/>
　韓徴君相　念君多苦節亂後竟悠悠古巷青襟散<lb/>
　空闈白髪愁近書無片紙舊業有扁舟最憶相尋處<lb/>
<pb n="KR3j0159_WYG_009-26a"/>
　柴門獨樹秋<lb/>
　華孝廉野　破宅臨湖住閒身過鶴長逢人矜俠氣<lb/>
　遇難恥儒裝有婦頻修藥無兒解捧觴從來多逺志<lb/>
　今日在何鄉<lb/>
　陳茂才恂　記誦通三傳科名行輩期蚤孤能育弟<lb/>
　自學豈勞師問字尋村逺収書出郭遲可憐逢亂日<lb/>
　名姓少人知<lb/>
　陳進士尭咨　憶得前春裏尋君晚野烟短橋青舫<lb/>
<pb n="KR3j0159_WYG_009-26b"/>
　外疎栁白門前詩禮由先世科名及少年從來風骨<lb/>
　瘦亂裏定誰憐<lb/>
　莫秀才世安　蚤嵗無知己儒宫作掾來兼精唯律<lb/>
　學漸富是詩才白日書中盡青年鏡裏催平時猶闕<lb/>
　養遭亂更堪哀<lb/>
　方曹長彛　作吏風塵際長懐隠遁情偷閒頻謁告<lb/>
　厭俗擬歸耕月幌留賔臥花宫請客行舊書空滿篋<lb/>
　欲讀怕沾纓<lb/>
<pb n="KR3j0159_WYG_009-27a"/>
　牟記室魯　蜀人呉郡住文采擅儒林漫赴諸侯辟<lb/>
　時操本土音空談通外學薄祿愧初心憶爾添惆悵<lb/>
　令人欲解簮<lb/>
　葉校書廣居　載筆趨戎幕風塵折壯懐相如才本<lb/>
　富方朔語多諧覆井安書榻開垣建藥齋瘦妻并弱<lb/>
　子亂處可能偕<lb/>
　唐助教肅　送别記初春書來報哭親干戈方滿目<lb/>
　衰墨未離身文體高如命官程拙似人曾聞舊徒説<lb/>
<pb n="KR3j0159_WYG_009-27b"/>
　懐徳易沾巾<lb/>
　安文學處善　南中遊宦熟異習漸能除不學旁行<lb/>
　字曾偕上計書婦賢貧有饌官冷出無車聞説華亭<lb/>
　去人傳尚恐虚<lb/>
　朱記室武　昔年獨好逰馬跡遍諸州書記才堪取<lb/>
　將軍意未酬停杯知曲譜卓筆擅詩籌料得思親苦<lb/>
　逢人涙不収<lb/>
　宇文從事材　解綬秋風裏高堂掩繐帷省曹驚報<lb/>
<pb n="KR3j0159_WYG_009-28a"/>
　狀門客製埋辭弔服緘來日生芻致奠時何言從此<lb/>
　别消息兩難知<lb/>
　董聘君在　逺道終難去歸來理舊編文章流輩許<lb/>
　意氣衆人憐一子成童日雙親迫暮年不知逃難日<lb/>
　漂泊向誰前<lb/>
　倪山人瓚　灑掃空齋住渾忘應世情身閒成道性<lb/>
　家散剰詩名古器邀人玩新圖揀客呈窮怡山水興<lb/>
　垂老失時平<lb/>
<pb n="KR3j0159_WYG_009-28b"/>
　沙門懐渭　曾住潛龍地逢人話昔縁行高生俗敬<lb/>
　法勝怪師傳沙鳥聴朝梵胡奴伴夜禪未應愁末劫<lb/>
　塵想自成憐<lb/>
　沈茂宰夢麟　命合閒中老誰令有宦情政廉官長<lb/>
　忌賦拙吏人輕故疾愁來發新詩假裏成何縁知在<lb/>
　處落日閉層城<lb/>
　胡叅政鉉　聲譽遍時流風沙慘弊裘泛交通俠士<lb/>
　長揖説諸侯夜雨菱湖舘秋風剡水舟從來為客慣<lb/>
<pb n="KR3j0159_WYG_009-29a"/>
　漂泊可無愁<lb/>
　潘茂異牧　後生多好武子獨好文章出贅因秦俗<lb/>
　行歌效楚狂愁來悲世短衆裏喜身長料得寧親去<lb/>
　留家寄海鄉<lb/>
　李逸人訥　風骨多儒相為師不歎貧買書高着價<lb/>
　避酒屢辭巡經學傳門第緦衣塟里人懐君桑梓舊<lb/>
　寧比異鄉親<lb/>
　周先輩復　辭鄉懐薄祿失意却空囘暮雨留琴别<lb/>
<pb n="KR3j0159_WYG_009-29b"/>
　秋風寄帛來前程惟信命後進獨憐才憶爾何由見<lb/>
　荒城起暮埃<lb/>
　至正丁未六月一日潯陽張羽<lb/>
元僧温日觀隠南屏兼通外學為人高潔自恣以墨戲<lb/>
　見意不輕為人作余纔得其蔔萄一紙僅作尺許一<lb/>
　杪破葉瑣藤間垂十五顆若隨手灑落略不經意者<lb/>
　真神品也乃為鄉人曾遇心傳省元所作者本作二<lb/>
　紙以一託心傳寄趙子昻於燕京此遇自得而手裝<lb/>
<pb n="KR3j0159_WYG_009-30a"/>
　者并得子昻題語而跋者聨翩皆勝國高逸也日觀<lb/>
　草法直追張府君芝旭素非所屑意矣<lb/>
　温題句云松江府是我鄉州有愧平生欠一逰子去<lb/>
　扁舟泊煙渚相煩致意舊沙鷗華亭友人歸故里以<lb/>
　詩為餞日觀奉送仍有今日之乍相識曾公省元云<lb/>
　旦晚有燕京之行矣因書<lb/>
　曾遇敘云至元庚寅以寫經之役起驛入京濵行之<lb/>
　際先一日至靈隠别虎巖長老出至廊廡一老僧素<lb/>
<pb n="KR3j0159_WYG_009-30b"/>
　昧平生聞予華亭鄉音近揖而笑握手歸房叱其使<lb/>
　令於方丈索酒菓欵洽執縑素者填咽於其門叱拒<lb/>
　而不納問之甫知其為温日觀也以遇將有行役引<lb/>
　墨寫蔔萄二紙一寄子昻學士一以見贈且以榮名<lb/>
　相期此意垕甚别後留燕書經訖事將得官而轟薦<lb/>
　福之雷此卷偶留集賢翰林諸老處多為着語大為<lb/>
　歸裝之光今遂裒集成巨軸南還未及數載不獨温<lb/>
　師化去卷中名勝半歸鬼伯之阡撫卷感嘆系之以<lb/>
<pb n="KR3j0159_WYG_009-31a"/>
　詩曰我初不識温玉山偶然邂逅湖山間戲寫葡萄<lb/>
　贈行色呼酒酌别期榮還人言此僧性絶物法書名<lb/>
　畫求不得一時青眼信有縁鄉物鄉人甞寳惜淋漓<lb/>
　醉墨蛟龍蟠磊落圓珠星斗寒疎略之中自精絶工<lb/>
　與造化爭毫端殷勤携上金臺去䄂惹天香雜烟霧<lb/>
　價輕不敢博凉州但費玉堂評品句萬里歸來家四<lb/>
　壁沙鷗笑人空役役惟餘翰墨爛生光十年俛仰成<lb/>
　陳迹大徳改元書於學古家塾<lb/>
<pb n="KR3j0159_WYG_009-31b"/>
　趙魏公題云日觀老師作墨葡萄初若不經意而枝<lb/>
　葉肯綮細玩之纖悉皆具殆非學所能至俗人懇懇<lb/>
　求之靳不與一筆遇佳士雖不求索紙筆揮灑無吝<lb/>
　色豈可謂道人胸中無涇渭耶余與師僅一再面去<lb/>
　冬曾君自呉來燕辱以一紙見寄相望數千里不遐<lb/>
　遺乃爾展轉把玩因想勝風欲相從西湖山水間而<lb/>
　不可得因曾君出示此卷敬書其後而歸之辛夘嵗<lb/>
　二月二十一日呉興趙孟頫<lb/>
<pb n="KR3j0159_WYG_009-32a"/>
　老君山人董思學調齊天樂云玉山曾醉凉州夢圖<lb/>
　芳夐無今古露顆虬藤風枝蠧葉遺墨何人収取當<lb/>
　時贈與記輕别西湖笑離南浦萬里奚囊豈知隨處<lb/>
　助吟苦　歸來情寄漫逺舊尋猶在望荒亭荒圃紺<lb/>
　蕾攢氷蒼隂弄月休説堆盤馬乳雲梯尚阻䄂一幅<lb/>
　秋烟掃空塵土靜想山牕半垂寒架雨<lb/>
　齊人周密題云百八牟尼顆携將萬里逰歸來還自<lb/>
　笑何不博凉州<lb/>
<pb n="KR3j0159_WYG_009-32b"/>
　陸居仁用温師韻云黃金臺北帝王州我亦曾為汗<lb/>
　漫逰不入鳯池鵷鷺序依然天地一沙鷗<lb/>
李龍眠山莊圖余三十年前同戴穉賓見一卷於項𤣥<lb/>
　海叅知所金碧細謹規模李思訓以無真欵勝跋絹<lb/>
　素又零落不堪余甚疑之然有山莊圖徃來於懐久<lb/>
　矣今崇禎壬申夏暑中得一卷云是藁本親出龍眠<lb/>
　之手諦視之果見筆法非凡手所能也且流傳有據<lb/>
　為一一録之有杜閒者首着語云<lb/>
<pb n="KR3j0159_WYG_009-33a"/>
　閒得此圖於雙溪一故家蹙為故紙予見其筆墨縷<lb/>
　細遂取之置於書篋殆二十餘年漫不省視大徳甲<lb/>
　辰嵗雙巖鄭學士訪我靈源見而異之曰噫此殆李<lb/>
　龍眠山莊圖草也亟為整飾其背紙褶縫處原有朱<lb/>
　書次第遂為成書故表而識之留為他日好事者鑒<lb/>
　賞是年九月既望日雲屋<lb/>
　予幼侍先君及黃侍講訪東陽志巖二兄弟於智者<lb/>
　之草堂甞示清溪圖五軸有蘇子瞻秦少逰及鄉先<lb/>
<pb n="KR3j0159_WYG_009-33b"/>
　達諸名公題識而此圖罕出者豈不以彼勝此哉李<lb/>
　公熙寧中名進士王安石深敬其人仕三十年未甞<lb/>
　一日忘山林當時論者謂其文章則追建安書法則<lb/>
　宗晉宋人物之畫直效顧陸創意如呉道𤣥蕭散如<lb/>
　王維此圖正本藏在宣和御府可以對輞川圖者是<lb/>
　也逺師慎藏之洪武丁夘正月望牧羊山樵題<lb/>
　徃年備官京都從呉興公入道山延閲書題裝潢畫<lb/>
　卷見王摩詰輞莊圖草後又見圖本郝參知家有四<lb/>
<pb n="KR3j0159_WYG_009-34a"/>
　川宣撫司都大茶馬司官印位置纖悉具備公肯首<lb/>
　玩賞顧予言曰蘭亭敘草為古今法書所宗正若此<lb/>
　耳此龍眠山莊圖草全用其法而行筆細潤迺有超<lb/>
　越之意古人翻案法正當於此求之重紀至元之三<lb/>
　年秋九月十又九日栁貫訪百丈和尚於靈源山中<lb/>
　因題<lb/>
　董宗伯云龍眠山莊圖絹本者予見其二一為沈𤣥<lb/>
　初明府一為呉康虞太學所藏皆非真本葢龍眠自<lb/>
<pb n="KR3j0159_WYG_009-34b"/>
　運用澄心堂紙惟臨本乃用絹余家蓮社圖係的筆<lb/>
　又有盧鴻草堂圖雖命之鴻實龍眠以意造也及觀<lb/>
　此卷益信矣龍眠又有定林蕭散圖與此卷同一筆<lb/>
　法蒼古變幻的傳山水之神覺趙呉興猶有取妍之<lb/>
　態小遜伯時也又曰馬和之學李龍眠只此卷一轉<lb/>
　筆作螞蝗勾便有出藍之譽然如糟已成酒其味不<lb/>
　及矣竹懶曰晉魏以前畫家惟貴象形用為寫圖以<lb/>
　資考索故無取烟雲變㓕之妙擅其技者止於筆法<lb/>
<pb n="KR3j0159_WYG_009-35a"/>
　見意余甞得見古明堂習禮圖太常彛器圖其筆皆<lb/>
　有捩轉飄瞥之勢葢深忌狀物平扁之患而特以筆<lb/>
　端鼓舞耳及荆關董巨一以林麓溪瀨逺近出沒生<lb/>
　奇擅勝於是水墨滃淡為工而筆法稍置不講矣余<lb/>
　又諦觀馬和之毛詩諸圖皆本習禮古圖其謂用伯<lb/>
　時法而轉為螞蝗勾者宗伯抑别有見乎試一參之<lb/>
元時陳維寅維允兄弟蘇門高士繪法宗唐宋傅采着<lb/>
　色有李思訓李營丘之標致倪雲林與徃還極宻有<lb/>
<pb n="KR3j0159_WYG_009-35b"/>
　短劄長詠與維寅者備録於是<lb/>
　陳君維寅天倪先生令子也天倪為高士黃清權之<lb/>
　甥清介孤峭深似其舅讀書鼓琴不慕榮進淡泊無<lb/>
　欲以終其身維寅能守其家法者也世故艱巇安貧<lb/>
　自樂窮經學古教授鄉里色養得母之歡心友愛盡<lb/>
　弟妹之和樂詩文綴緝於以為娛余甞愛其藻麗不<lb/>
　羣蕭然有出塵之想聊摛數語用嘆才華矣暮春之<lb/>
　辰忽過江渚復示新製相與諷詠因成長句以嘆美<lb/>
<pb n="KR3j0159_WYG_009-36a"/>
　焉詩云不見陳君動隔年暮春孤坐此江邊政憂江<lb/>
　濶多風雨恰喜君來共簡編諷詠新詩非漫爾艱虞<lb/>
　逺别更凄然看花相約重相過已放栁條維酒船<lb/>
　二月十日燈下<lb/>
　八月五日陳維寅秀才訪余南渚之上相與陳情道<lb/>
　舊為留終日至暮葉舟絶湖而去一望雲濤𣺌然不<lb/>
　能無惘惘於懐也明日賦此寄維寅維允賢昆季陳<lb/>
　家兄弟皆好修訪我逺來南渚頭原憲長貧甘所素<lb/>
<pb n="KR3j0159_WYG_009-36b"/>
　摩詰示疾今其瘳白鷗波上五湖棹丹桂人間八月<lb/>
　秋政使清虚足𤣥賞勿隨塵土逐悠悠<lb/>
　戲為七言長律奉寄維寅徴君賢伯仲聊以寫久間<lb/>
　之懐耳露下空階秋氣清一罇思為故人傾智囊自<lb/>
　足包桓範藝圃深期訪馬卿城郭雲迷紫騮迹江湖<lb/>
　雨冷白鷗盟老兵得失初何損司馬虚夷有逺情人<lb/>
　還希帶數字以慰老懐<lb/>
　以上三劄聨綴裝一卷前有竹枝數筆亦妙<lb/>
<pb n="KR3j0159_WYG_009-37a"/>
五代王審琦既輔宋封秦王生九子皆有位於朝紹興<lb/>
　中有襄愍公者扈駕渡江死於難賜塟義興其後名<lb/>
　允剛者好古博雅樂與名士大夫逰出其先世所傳<lb/>
　交逰翰墨併宋初賜劵歴歴可覩其曾大父覺軒先<lb/>
　生元初與趙松雪交徃有深契允剛輯趙六帖裝潢<lb/>
　之與劵詞並録載有倪雲林楊鐵崖二跋<lb/>
　右趙榮祿與覺軒先生手簡六紙有以見交誼之深<lb/>
　家世之舊也先生學行純正為瑯琊王字仲寳之後<lb/>
<pb n="KR3j0159_WYG_009-37b"/>
　仕至蘭溪州判官今得觀於其孫光大之彛齋老成<lb/>
　典刑不可復見矣尚賴翰墨文章有以見其風流哉<lb/>
　至正二十年嵗在庚子二月望日倪瓚謹識<lb/>
　余聞荆溪有覺軒先生繇文學起家至蘭溪州判官<lb/>
　生晚不及識懐之四十年見其孫光大出松雪公所<lb/>
　書先生墓文始知風流談詠葢神仙中人也及出松<lb/>
　雪與先生手簡凡六紙内謂樓居仙人眺八極而自<lb/>
　得者真可念也光大乞書楮尾於是乎書至正乙巳<lb/>
<pb n="KR3j0159_WYG_009-38a"/>
　冬十月二十有四日㑹稽抱遺叟楊維楨在卷素齋試<lb/>
　沈生樂墨<lb/>
　義興舊閥之家得交松雪翁者元初唯王氏岳氏兩<lb/>
　家而已治生唐門幼學時尚多見之到今十年來訖<lb/>
　無片紙存者而岳氏之後葢亦寂寥無聞焉今觀彛<lb/>
　齋所藏六帖皆翁與其先大父徃還書紙墨尚新則<lb/>
　知王氏子孫之賢視他族所守厥有間矣因感而識<lb/>
　之壬戌嵗九月二十又二日為冬至日馬治<lb/>
<pb n="KR3j0159_WYG_009-38b"/>
　劵詞曰運負鼎之雄材統經邦之大略一言興天地<lb/>
　之機萬世建磐石之固黃河有如帶之流泰山有如<lb/>
　拳之石故使我念卿使卿常襲寵榮克保富貴恕卿<lb/>
　九死子孫恕五死雲孫恕三死如犯常刑有司特各<lb/>
　赦除如違此誓天不葢地不載國祚傾危建隆三年<lb/>
　　月　日賜秦王劵誓<lb/>
歙友程松蘿携示耕織圖就題其後此宋人作耕織圖<lb/>
　粉本也自問卜播種以至刈穫颺簸自育蟻條桑以<lb/>
<pb n="KR3j0159_WYG_009-39a"/>
　至絡緯絍織而終之以酬願佞佛賽神醵飲樹石分<lb/>
　疏屋舍屈折與人物意態種種俱絶葢大入意匠經<lb/>
　營者或云出馬和之手驗其紙𦂳薄無簾紋信宋物<lb/>
　也且所作樹枝有既作而以粉湼之者删改之意也<lb/>
　繪家用粉掩跡猶寫書者以雌黃滅誤耳昔關仁熟<lb/>
　得王摩詰粉本一卷畫遂超勝文徴仲太史甞著論<lb/>
　極言粉本之足貴以其筆墨意路皆可推尋而初機<lb/>
　信手揮抹盡出天趣篤意此道者自當由此而進以<lb/>
<pb n="KR3j0159_WYG_009-39b"/>
　覔古人妙處此宋元君畫史盤礴時所留也古人不<lb/>
　欲以未成鐻示人寳秘之念一也今繪事自元習取<lb/>
　韻之風流行而晉宋唐隋之法與天地蟲魚人物口<lb/>
　鼻手足路逕輪輿自然之數悉推而納之蓬渤溟涬<lb/>
　之中不可復問矣余甞嘆性命𤣥虚之談勝而禮樂<lb/>
　名物聖人經世之具悉成鈍置禪宗棒喝之教行而<lb/>
　六度萬行三乘薫煉之學皆委虚文元人氣韻蕭疎<lb/>
　之品貴而屏幛卷軸寫山貌水與各狀一物真工實<lb/>
<pb n="KR3j0159_WYG_009-40a"/>
　能之蹟盡充下駟此亦千古不平之案具大眼孔大<lb/>
　胸腑實容古今出没者遇此等物乃糞埽堆中偶獲<lb/>
　先世所遺一顆寳珠也安暇就浮估時販商米肉價<lb/>
　於蚤晚間耶崇禎庚午冬仲與松蘿程山人地爐煨<lb/>
　芋毅然題此<lb/>
右軍書法千古宗匠然其在當時猶或受人排抑如庾<lb/>
　翼有家鷄野鶩之喻陶貞白評其蹟謂樂毅論極勁<lb/>
　險然不甚用意太師箴大雅吟甚用意乃成拘束唯<lb/>
<pb n="KR3j0159_WYG_009-40b"/>
　鍾太常正書下筆有十二種意外巧妙世所傳黃素<lb/>
　黃庭經實上清真人楊羲之蹟非凡手腕所成也歴<lb/>
　觀唐宋名公顔禇蘇米俱以行草擅塲昭代精細<lb/>
　楷者宋景濂一人而已希哲之圜媚徴仲之峻峭俱<lb/>
　非當行也余於書學本無功若小楷又所畏者葢經<lb/>
　嵗不曾作一兩段也今霜降後天氣驟凉晴牕映几<lb/>
　筆研無塵頗思娯弄柔翰追古人行狎縱恣之趣以<lb/>
　自快而孟鳴侄必欲楷書此箑重違其意勉强試為<lb/>
<pb n="KR3j0159_WYG_009-41a"/>
　之不覺醜恠百出矣唯以古人所難聊徴引以為自<lb/>
　寛地耳擲筦一笑<lb/>
癸酉秋日項維伯寄示余弱冠時所作六君詠葢其尊<lb/>
　人于王公所藏也覽之亦見余輩一時風尚交誼不<lb/>
　甘淪於流俗然嵗月徂謝六君相繼凋逝惟馮涪州<lb/>
　望八之年松堅鶴徤為靈光之留余得時一奉杖屨<lb/>
　而已可嘆也為録於此而疏其出處以志感焉馮鑑<lb/>
　之諱𤣥鑑授蜀涪州守不就隠雙溪里戴升之諱灝<lb/>
<pb n="KR3j0159_WYG_009-41b"/>
　孝廉不及授官而卒許伯厚諱應培文學厲品矯然<lb/>
　為士人師表卒陸三孺諱鳴和文學恬修邃養隠竹<lb/>
　橋里卒項于王諱利賔孝廉授宜春令有惠績卒於<lb/>
　官樂之律即岳石梁與余同鄉㑹榜歴官至中丞巡<lb/>
　撫延綏請告歸里不三月卒<lb/>
　六君詠有敘<lb/>
　古人有云生才實難吾郡嚴朱著西京時與文園令<lb/>
　並侍金馬文采妙麗呉蜀相映敬輿風議斬斬無意<lb/>
<pb n="KR3j0159_WYG_009-42a"/>
　振藻而忠惻之語駢珠生輝明興惟姚御史屠宫諭<lb/>
　范明府小露鋒頴而典刑一墜遂為希踪使鴛湖瓶<lb/>
　麓徒以繭絲魚稻稱饒浙中吾黨之恥也余與此六<lb/>
　君者游實有佳韻而篤古不勌後來之秀不替可知<lb/>
　夫風雅雖淪切磋易究為各著短述毎烟林月塢流<lb/>
　想忽及或一室塊居坐馳綿歴用以娯懐兼為神晤<lb/>
　非相矜詡遞樹標旌意亦調宫扣商斯道之鼓吹與<lb/>
　馮鑑之　五郎出馮氏漢代祖野王世裔承逺脈文<lb/>
<pb n="KR3j0159_WYG_009-42b"/>
　譽來新光弱嵗擅奇頴著述窺周商多能逮墨妙頡<lb/>
　頏鍾與王鬱然巖栢姿高蹇欺胡霜胸中富丘漵雲<lb/>
　霧飛縑緗惔志棄囂俗翩如鸞鶴翔齊名愧馮李閭<lb/>
　里聊徜徉<lb/>
　戴升之　昔余淹白苧牢落菰蒲津蓽門立鷗鷺曲<lb/>
　儿横書琴卓哉戴季子夙好如堅金奇雲肆流玩紫<lb/>
　蕙披香馨至味淡而古要在咀道精癯形儕木石逸<lb/>
　想躭魚禽鴻裁入今製琅琅開幽襟瑩然白玉操富<lb/>
<pb n="KR3j0159_WYG_009-43a"/>
　貴浮雲輕<lb/>
　許伯厚　伯厚慕奇操挺挺敦儒宗澄心映明水勁<lb/>
　氣凌霜松辭高嚇鬼膽匠妙侔神功欵延盡英譽嚬<lb/>
　呻祛卑庸矜骸束禮㑹粹理涵虚衷賔堂肅相對立<lb/>
　鸐翹迴風天衢假之便縹緲烟霞中<lb/>
　陸三孺　昔代擅風藻夙聞機與雲近於襟帶間得<lb/>
　接平原君七嵗誦騷賦十年摹右軍藝翰兩奇絶卓<lb/>
　哉超輩羣嗟余頗同調徳義相漸薫驚塵落談麈遐<lb/>
<pb n="KR3j0159_WYG_009-43b"/>
　涉輕朝菌氷絃夜凄切爐靄春氤氲莊生與屈子妙<lb/>
　義時摭捃所操貴自適窮達隨鴻鈞<lb/>
　項于王　項生氷玉顔蕭然出塵俗逸氣含明霞壯<lb/>
　志凌翔鵠周游羲與皇古道盪心目琪樹羅堂前瑶<lb/>
　枝照華屋主人掞新藻牽條鬭春緑寳璐明月冠當<lb/>
　牕艶珠服道貴知我希嫣然媚幽獨時與東郭生盟<lb/>
　心在松竹<lb/>
　樂之律　樂君有遐韻吐氣如秋蘭眀眸貯雙碧秀<lb/>
<pb n="KR3j0159_WYG_009-44a"/>
　色飛層巒出語妙宛轉的歴珠傾盤篇章富霞錦揮<lb/>
　灑纒虯鸞二儀賦清淑之子葆其完相逢映瑶嶽相<lb/>
　别沂迴瀾汪汪千頃間鄙吝消何難<lb/>
　經生作古語本流俗所呵况此乃矜賞同調尤忌謗<lb/>
　之招因于王索急故出之于王其深緘密鑰勿輕視<lb/>
　人也<lb/>
　<lb/>
　<lb/>
<pb n="KR3j0159_WYG_009-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六研齋三筆卷一<lb/>
</p>
<p>
</p>
  </div>
</body>
</text>
</TEI>
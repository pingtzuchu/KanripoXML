<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六研齋二筆卷二</head>
    <p>
<pb n="KR3j0159_WYG_006-1a"/>
欽定四庫全書<lb/>
　六研齋二筆卷二　　　　明　李日華　撰<lb/>
文衡山先生詩有極似陸放翁者如煑茶句云竹符調<lb/>
　水沙泉活瓦鼎燒松翠鬛香吳中諸公遣力往寳雲<lb/>
　取泉恐其近取他水以紿乃先以竹作籌子付山僧<lb/>
　候力至隨水運出以為質此未經人道者衡老拈得<lb/>
　可補茗社故實<lb/>
李白得許氏奩資極厚在維揚不逾一年散三十餘萬<lb/>
<pb n="KR3j0159_WYG_006-1b"/>
　又與東嚴子隱岷山養竒禽千計皆就掌取食了無<lb/>
　驚猜<lb/>
兖豫間多樹棗有方術者教以專守一樹自生果至果<lb/>
　熟不令人動一枚但人勿損鳥亦自不敢啄也一日<lb/>
　頓收之又精心細檢之必有一枚極大而無核者味<lb/>
　竒美拜日心存日中天子赤玉冠佩明景長離之劍<lb/>
　指揮赤童握棗見授口吞嚼而嚥之大補精髓得啖<lb/>
　六七度即踰百歲不老矣<lb/>
<pb n="KR3j0159_WYG_006-2a"/>
李陽氷之子服之以科斗孝經貽韓退之退之又得衛<lb/>
　宏官書二部皆古篆籀之精也退之云為古文辭亦<lb/>
　須畧識字正謂識古字通六書意義耳<lb/>
張渥字叔厚元人畫工白描學梁風子見其冩陶元亮<lb/>
　三徑圖神宇澄茂無藜藿氣所謂戰勝而肥者耶<lb/>
　作亂菊於石際㸃葉如苔間露花蕋亦深有古韻<lb/>
石翁倣董元冩柳洲煙艇極有氣骨而蒼莾蕭淡處又<lb/>
　似江貫道海岸觀者漫謂倣梅沙彌正未夢見此老<lb/>
<pb n="KR3j0159_WYG_006-2b"/>
　脚跟也題云江上浮雲撥不開故人今雨却能來人<lb/>
　生離合未容易起拂松花浸酒杯𢎞治己未四月八<lb/>
　日惟寅扶憊能過我林屋余亦病起各不能事酒淺<lb/>
　酌沾唇而已然談謔之樂不减劇飲時也時有雨作<lb/>
　雨汎長卷識别云沈周<lb/>
山谷行書當三錢大計五百五十餘字皆禪翁淡慮任<lb/>
　真翛然自得之語書法清遒超朗知其胷不挂一塵<lb/>
　也後擘窠大書云元符三年七月涪翁自戎溯流上<lb/>
<pb n="KR3j0159_WYG_006-3a"/>
　青衣廿四日宿廖致平牛口莊養正置酒弄芳閣荷<lb/>
　衣未盡蓮實可登投壺奕棋燒燭夜歸後又大判一<lb/>
　行云此字可令張法亨刻之山谷書只是沉着痛快<lb/>
　平生以饑鷹渇驥自命所以剽去蘇米姿媚而獨全<lb/>
　神骨此卷又其合作也<lb/>
戊辰正月晦日同秦心卿江邦玉與兒亨從西溪入四<lb/>
　十里至横山之千丈崖蹲獅躍豹怪石離立飛瀑陡<lb/>
　下上如縻綆下如竹箭修竹森森縁陂平處可班坐<lb/>
<pb n="KR3j0159_WYG_006-3b"/>
　陳榼命飲日清雲白草木幽香不獨兩山所無匡衡<lb/>
　亦不多見也<lb/>
倪雲林春雨野亭尋常作三四喬柯低巒一帶不作遠<lb/>
　山亦無重沙茫茫然真雨中物色也題句云二月雨<lb/>
　聲從子月三江舟檝住吳江春愁不醒如中酒浪着<lb/>
　狂風撼客牕叔珪友契邀遊僧舍以此紙索畫戲冩<lb/>
　春雨野亭并題舊詩右方戊申三月十日瓚<lb/>
米元暉潑墨妙處在作樹株向背取態與山勢相暎然<lb/>
<pb n="KR3j0159_WYG_006-4a"/>
　後以濃淡積染分出層數其連雲合霧洶湧興没一<lb/>
　任其自然而為之所以有高山大川之象若夫布置<lb/>
　叚落視營丘摩詰輩入細之作更嚴也譬之祝公妙<lb/>
　八風舞旋轉如鬼物而按其耳目鼻口與人不差分<lb/>
　毫也今人効之類推而納之荒煙勃燒中豈復有米<lb/>
　法哉<lb/>
東坡書畫記烏絲界紙字方一寸用李泰和行法而雄<lb/>
　毅振掉處稍渉顔筆欵云元豐三年端陽月八日眉<lb/>
<pb n="KR3j0159_WYG_006-4b"/>
　山蘇軾于淨因方丈書之<lb/>
　䟦云東坡先生雄文直節高一世而其英偉秀傑之<lb/>
　氣發為翰墨姿態横生鋒穎遒勁尤非時人之所能<lb/>
　及此帖文簡意足不易得也好事者宜寳藏之至正<lb/>
　十九年龍集己亥四月既望雙流宇文公諒謹題又<lb/>
　一詩云急雨苕溪小繫船手披翰墨憶坡仙故家文<lb/>
　物今煨燼撫卷題詩一慨然曲阜魯淵<lb/>
柯南宮晴竹一幀立竿亭亭枝葉皆疏散畧無堆垜蔽<lb/>
<pb n="KR3j0159_WYG_006-5a"/>
　蘙處又不作枯木蔓草與陂麓沙礫只是行枝布葉<lb/>
　合於生竹之數自然精采生動此非有成竹於胷中<lb/>
　者不能也昔人論國色不藉鉛黛紈綺所謂西施毛<lb/>
　嬙淨洗面與天下婦人闘美此地位未易到也南宮<lb/>
　題句云歲寒有貞姿孤竹勁而直虚心足以容堅節<lb/>
　不撓物可比君子人窮年交不易曄曄桃李花旦暮<lb/>
　改顔色丹丘柯九思并題書法雄逸振動大得顔魯<lb/>
　公坐位帖三昧較之平日倣歐整栗者大不侔矣戊<lb/>
<pb n="KR3j0159_WYG_006-5b"/>
　辰二月雨中對此欣欣如有霽色<lb/>
趙松雪書光福重建塔銘結搆用薦福興福二碑稍鬆<lb/>
　活耳觀者以為倣李泰和則失之矣<lb/>
梵隆十散聖衣紋用水荇描法氣韻古澹其人為逹磨<lb/>
　誌公言法華長汀老子普化禪師寒山拾得善道和<lb/>
　尚泉大道金華聖者鰕子和尚葢取佛法中神通遊<lb/>
　戲諸聖者以配𤣥闗十子也作偈頌者為山陰王英<lb/>
　孫英孫亦學佛而有得者余最喜其頌金華聖者云<lb/>
<pb n="KR3j0159_WYG_006-6a"/>
　杖藜到處自悠然手托猪頭不是顛成佛若還因喫<lb/>
　菜世間牛馬盡升天有人指此卷作龍眠羅漢余為<lb/>
　胡盧而已<lb/>
蘇東坡乳泉賦文載全集其真蹟行楷在一友人處余<lb/>
　得借觀秀朗華潤大約與公所書赤璧賦向得見於<lb/>
　黄又𤣥中丞家者同一結搆皆公極得意筆也此卷<lb/>
　乃為歐陽晦夫書者前有手柬一通云軾數日病痢<lb/>
　不果往謁想起居佳勝餞行詩輒䟦尾匹紙亦作數<lb/>
<pb n="KR3j0159_WYG_006-6b"/>
　百字餘皆馳納軾再行晦夫推官閣下七月十三日<lb/>
　乳泉賦切勿示人切懇切懇<lb/>
　趙京兆所藏此軸竒偉特甚以歲月驗之蘇公元符<lb/>
　北歸所書也時方厄於章蔡之餘而人之貴重如此<lb/>
　豈待百年而後定耶若夫筆老墨秀挾海上風濤之<lb/>
　氣以平生所見論之當為海内蘇書第一紹定癸巳<lb/>
　歲九月七日陵陽李心傳謹書<lb/>
　天一生兮上浮羽人俟兮丹丘遡儋耳兮東注夾崑<lb/>
<pb n="KR3j0159_WYG_006-7a"/>
　崙兮倒流嘉熈三年四月旦王遂題<lb/>
　尤焴劉厚南蔡抗林希逸王璞趙時煥高斯得徐霖<lb/>
　同觀于道山堂淳祐丙午季夏望日<lb/>
　此卷舊藏霅川向澤民家澤民以遺施武子甲戌歲<lb/>
　同醉白記歸三桂晦夫姓歐陽梅聖俞嘗有詩贈之<lb/>
　作八分體東坡䟦數語於後今亦藏向氏云端平丙<lb/>
　申暮春朔錫麓尤煓<lb/>
　蘇公蚤聞道文章乃其戲乳泉出重海作賦聊紀異<lb/>
<pb n="KR3j0159_WYG_006-7b"/>
　玉池嚥中夜挈瓶非小智氣者水之生此語可深味<lb/>
　淳祐甲辰孟夏朔峴山王亞夫書於西湖孤山之陽<lb/>
　坡翁謫海上人傳已仙去道逢章子厚遄復返塵路<lb/>
　至言恐世驚猶閟乳泉賦遥憐嵩山丘千古不可駐<lb/>
　是日仙居陳仁玉同書後<lb/>
　萬籟既寂一氣孔神吸彼沆瀣沃此肺膺至陽之精<lb/>
　天一所生欽哉此詞展也大成煓<lb/>
　乳泉賦不待多贊特恨此軸尚有餘紙安得起坡翁<lb/>
<pb n="KR3j0159_WYG_006-8a"/>
　書滿卷後耶天台謝奕修書于西湖淳祐甲辰首<lb/>
　夏望後二日<lb/>
　腥波暗天濁浪翻日蛟蜃黿鼉之所出没有兀其<lb/>
　島清泉中發静涵太虚孤浸明月汲之無窮元氣<lb/>
　所泄古今正理不可泯滅抑斯泉也為斯人設㑹稽<lb/>
　孫子秀書<lb/>
　蘇長公以紹聖四年丁丑二月責授瓊州别駕安置<lb/>
　儋州六月渡海七月十三日至儋僑寄城南鄰於天<lb/>
<pb n="KR3j0159_WYG_006-8b"/>
　慶觀觀有乳泉故公為援筆賦此元符三年庚辰公<lb/>
　居儋已四年㑹正月祐陵登極大赦天下五月移公<lb/>
　亷州六月還瓊復渡海至亷七月又以皇長子生國<lb/>
　有大慶遷舒州團練副使量移永州七月終方自亷<lb/>
　啓行賦後題云七月十三日書則正在亷時也十一<lb/>
　月行至英州又復朝奉郎提舉成都玉局觀任便而<lb/>
　居公遂度嶺南還明年為建中靖國元年辛巳五月<lb/>
　至毘陵六月因疾告老以本官致仕七月廿八日遂<lb/>
<pb n="KR3j0159_WYG_006-9a"/>
　薨公之書是賦時年已六十有五距其薨僅隔一歲<lb/>
　實為晚年之筆李侍郎微之謂其筆老墨秀挾海<lb/>
　上風濤之氣當為海内蘇書第一誠知言也哉濓<lb/>
　嘗見漳水酈元輿跋公眉子石歌四十五字斷簡謂<lb/>
　日百謁而弗之厭使其見此吾知其必日百拜而不<lb/>
　止也然公之薨未㡬詞翰皆為世大禁而狗䑕之徒<lb/>
　如霍漢英輩猶鳴吠不已磨剗焚炳無所不用其極<lb/>
　而斯卷無纎毫不完豈公妙墨所在或有鬼物呵䕶<lb/>
<pb n="KR3j0159_WYG_006-9b"/>
　之耶金華宋濓謹書<lb/>
　此卷為蘇書第一前輩已有定衡其所著述亦第一<lb/>
　等議論也予渡清淮望第一山盱眙陳質之出以見<lb/>
　示不圖今日得數竒觀非平生第一快事耶𢎞治丙<lb/>
　辰仲冬望後三日陜西按察司提學副使石淙楊一<lb/>
　清<lb/>
元張憲字思亷號玉笥生與楊鐡崖高季迪諸公遊詩<lb/>
　亦清妙有味其贈宋仲温一律云江南羽化張天雨<lb/>
<pb n="KR3j0159_WYG_006-10a"/>
　海上神交宋仲温楷法鍾繇稱獨歩筆臨皇象已專<lb/>
　門折釵未墜風前股漏屋先凝雨後痕寄語臨池諸<lb/>
　俊彦蚓蛇雞鶩莫須論<lb/>
倪雲林贈仲温三詩有敘至正乙巳三月廿四日仲<lb/>
　温高士與沈文舉共載訪余笠澤東渚之蝸牛廬中<lb/>
　相從過王明宅煑茶留坐遂以永日但恨吾子儀遠<lb/>
　在數十里外不得同此集也廿五日仲温别余他之<lb/>
　漫成長句以冩余懐瓚<lb/>
<pb n="KR3j0159_WYG_006-10b"/>
　三月將䦨春欲夏廵簷共看辛夷花階前瀹茗香照<lb/>
　色坐上吹笙清不譁拄杖偶過公子宅班荆宛似山<lb/>
　人家宋玉才情何可得肯抛塵土踏江沙<lb/>
　江上欣逢宋仲温蕭條古道向君論我居笠澤已十<lb/>
　載看竹唯君欵我門<lb/>
　宋公天下士畫竹就鼓琴來我北渚下相從論古心<lb/>
許廓無豫章囘云於匡廬得見秦中老仙號無顛者年<lb/>
　已百二十歲有竒指示採藥乃鄱湖濱一山其蹠浸<lb/>
<pb n="KR3j0159_WYG_006-11a"/>
　水中五丈餘冬月水涸盡乃得就采其藥於亂石子<lb/>
　中别之大都百斛石子止遇一二枚非誠心真懇者<lb/>
　不一遇也藥以粗石包裹擘之内有紅白青諸種即<lb/>
　真鉛真汞也得而煉之乃魏伯陽爐鼎中物許旌陽<lb/>
　石函記单明此道所謂不遇真師莫浪猜者余强其<lb/>
　倒篋相視石有細金沫如蜜陀僧世外竒事竒物竒<lb/>
　理豈局凡者所能測耶戊辰三月八日竹嬾記<lb/>
元虞道園題柯敬仲竹木云吾先世住隆州隆州於宋<lb/>
<pb n="KR3j0159_WYG_006-11b"/>
　為陵州州治之後山吾家焉文與可作守事簡時來<lb/>
　就我家拾取故紙背作茅蘭竹木之屬所得頗多吾<lb/>
　㓜時尚收得數紙今亦亡之丹丘生用文法冩竹木<lb/>
　而陂石過之近又以新意作墨花甚妙觀此則虞之<lb/>
　上世亦崇尚翰墨極意收藏故有紙背可拾而太守<lb/>
　得時往隣近寓公之家作散懐事亦足徴宋法待士<lb/>
　大夫之寛也<lb/>
元謝書巢遺虞道園瀘州石硯<lb/>
<pb n="KR3j0159_WYG_006-12a"/>
見元人冩生之妙不獨錢巽峰又有僧惠甄腐𤓰行蟻<lb/>
　圖最竒<lb/>
蘇東坡手書蔡君謨夢中詩天際烏雲含雨重一絶及<lb/>
　太守陳述古閣中壁上君謨書一絶綽約新嬌生眼<lb/>
　底侵尋舊事上眉尖問君别後愁多少得似春潮日<lb/>
　夜添又不知誰人和一絶云長垂玉筯殘粧臉肯為<lb/>
　金釵露指尖萬斛春愁何日盡一分真態為誰添又<lb/>
　杭妓周韶落籍詩及同輩胡楚龍倩二詩東坡乗興<lb/>
<pb n="KR3j0159_WYG_006-12b"/>
　偶連書之字法婉麗含蓄真千古妙札也元時柯敬<lb/>
　仲得以示虞奎章奎章試郭屺墨書跋其後益足重<lb/>
　矣但不知誰人所和君謨之作聲調本凡幸經坡翁<lb/>
　手筆若連茹之拔耳而奎章以為軒轅彌明之流則<lb/>
　過當矣<lb/>
明金華王葯字子約善畫竹多用鈎勒與蘭溪徐良甫<lb/>
　梅徐舜舉書號三絶蘇伯衡嘗為鈎勒竹歌以美之<lb/>
婺赤松溪在金華山地名玉壺金盆鹿田黄初平叱羊<lb/>
<pb n="KR3j0159_WYG_006-13a"/>
　處初平號赤松子不言何代人一云初平兄弟三人<lb/>
　兄初起與初平同仙次魯班班則春秋時人漢初張<lb/>
　子房欲從赤松子遊其即此耶<lb/>
北宋張先吳江詩句云欲圖江色不上筆静覔鳥聲<lb/>
　深在蘆江色空碧虚無兼之雲陰日爽開斂閃爍<lb/>
　難以定取張子野形容至是知其妙於繪事恨未得<lb/>
　其蹟一玩之也己巳三月在武林陸氏見張浮休書<lb/>
　一方幅作林木數株隱隱止露枝梢如在波浪中一<lb/>
<pb n="KR3j0159_WYG_006-13b"/>
　牛浮鼻而過餘則空濶荒遠有數人立沙磧邊際此<lb/>
　真善描江色者浮休與江貫道同一畫法皆北宋士<lb/>
　大夫賢者以此寓意所謂文章之餘溢而淡宕自恣<lb/>
　耳豈習者之流哉<lb/>
唐皮陸漁具詩題凡十五物曰網曰罩曰<graphic n="KR1933" url="https://raw.githubusercontent.com/kanripo/KR-Gaiji/master/images/KR1933.png" mimeType="image/png"/>曰釣車曰<lb/>
　魚梁曰乂魚曰射魚曰鳴榔曰滬曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰種魚曰藥<lb/>
　魚曰舴艋曰笭箵今太湖漁人以三等網行湖中最<lb/>
　下為鐡脚魚之善沉者遇之中為絲網上為浮網以<lb/>
<pb n="KR3j0159_WYG_006-14a"/>
　截魚無遺秋風大發以舟載釣具繫餌沉之巨浪中<lb/>
　取白魚謂之釣白淮河中用狹長小舠安白髹板一<lb/>
　片夜以火照之魚視疑為決水踴躍而上謂之跳白<lb/>
唐牛竒章嗜石石分四品居甲乙者俱太湖也石根挿<lb/>
　入湖底波濤撼擊遂成竅穴嵌空玲瓏極有竒狀<lb/>
　質含津潤與雲氣開斂相為晦明叩之硜然兼有泗<lb/>
　濱之韻所以為佳吳越錢氏元璙作鎮與外戚孫承<lb/>
　祐極意搜剔竒秀者盡輦而置之園林矣宋宣和<lb/>
<pb n="KR3j0159_WYG_006-14b"/>
　中又經朱勔羅致盤固侯既入艮岳諸零珍碎璧盡<lb/>
　出人間今有弔竒者但當於昔人傾臺涸池之側以<lb/>
　長钁從事不煩問之水濱<lb/>
越剡中山水竒絶然僻在江海之曲前代未有聞也自<lb/>
　典午東渡王羲之謝𤣥許詢支遁孫綽阮思曠王子<lb/>
　猷戴安道謝敷王坦之袁宏王濛殷融蔡系顧歡謝<lb/>
　萬孔淳之前後來居競吐清麗藻韻激射以煥山川<lb/>
　之光遂作千古勝地<lb/>
<pb n="KR3j0159_WYG_006-15a"/>
南宋王性之銍栖剡中友人亷宣仲作訪戴圖以貽之<lb/>
戴安道酒贊云醇醪之興與理不乖古人既陶至樂乃<lb/>
　開有客乗之隗矣其頺<lb/>
唐顧逋翁剡紙歌云雲門路上山陰雪中有玉人持玉<lb/>
　節宛委山上禹餘糧石中黄子黄金屑剡溪剡紙生<lb/>
　剡藤噴水搗為蕉葉稜欲冩金人金口偈寄與山隂<lb/>
　山裏僧手把山中紫羅筆思量㸃畫龍蛇出正是垂<lb/>
　頭蹋翼時不免向君求此物<lb/>
<pb n="KR3j0159_WYG_006-15b"/>
唐薛能詩曰越毫逐厚俸剡紙得佳名注云近相傳以<lb/>
　搗熟紙名硾雞林志云高麗紙治之𦂳滑不礙筆光<lb/>
　白可愛名白硾紙一名玉葉紙<lb/>
古剡藤紙得名最舊其次苔箋今獨竹紙名天下他方<lb/>
　效之不及遂掩藤紙矣竹紙上品有三曰姚黄曰學<lb/>
　士曰邵公王荆公好用小竹紙士大夫書簡往來多<lb/>
　用焉<lb/>
東坡海外歸買剡紙二千幅米元章著書史云予嘗硾<lb/>
<pb n="KR3j0159_WYG_006-16a"/>
　越州竹紙光透如金版前輩貴竹紙於此可見<lb/>
米元章竹紙詩云越筠萬杵如金版安用溪藤與池繭<lb/>
　高壓巴郡烏絲䦨平欺澤國清華練老無他物適<lb/>
　心目天使殘年同筆研圖書滿室翰墨香劉向何<lb/>
　時眼中見薛紹彭和之云書便瑩滑如碑版古來精<lb/>
　紙唯聞繭杵成剡竹光零亂何用區區書素練細分<lb/>
　濃淡可評墨副以溪藤難乏研世聞此語誰復知千<lb/>
　里同風不相見<lb/>
<pb n="KR3j0159_WYG_006-16b"/>
宋姚弋仲夜砍粘罕營不中致宋鼎淪墜即夜遁去不<lb/>
　知何往後五十年有見之青城山中者葢從方外養<lb/>
　丹得仙也所師友者呂洞賓劉高尚陸放翁作詩題<lb/>
　上清宫壁間以招之云天方覆中原殆非一木支脱<lb/>
　身五十年世人識公誰但驚山澤間有此熊豹姿我<lb/>
　亦志方外白頭未逢師年來幸放廢儻遂與世辭<lb/>
　從公遊五嶽稽首餐靈芝<lb/>
蜀青城山中有孫太古畫碧落侍郎范長生舉手整<lb/>
<pb n="KR3j0159_WYG_006-17a"/>
　貂蟬像特妙<lb/>
按佛氏五眼一曰肉眼二曰天眼三曰慧眼四曰法眼<lb/>
　五曰佛眼其肉眼亦徹見一踰繕那踰繕那者四十<lb/>
　里也人眼能見四十里豈尋常事今人動稱肉眼凡<lb/>
　夫用以相誚亦太狼藉矣<lb/>
余偶閲時畫赤壁圖舟中類作一僧余戯筆加冠作道<lb/>
　士形旁觀皆笑以為浪然耳余曰此實録也葢坡賦<lb/>
　中所云客有吹洞簫者乃綿竹道士楊世昌也若佛<lb/>
<pb n="KR3j0159_WYG_006-17b"/>
　印足跡未嘗一至黄徒以優塲中所見為據正矮人<lb/>
　觀戲村漢説古耳<lb/>
閱倪雲林西神山圖題句云𤣥中真師在錫山東郭門<lb/>
　立精舍號𤣥文舘幽密敞朗可以閒處至順壬申歲<lb/>
　六月余處是兼旬謝絶塵事遊心淡泊清晨櫛沐竟<lb/>
　至終日與古書古人相對形忘道接翛然自得也又<lb/>
　西神山下有流水味甚甘寒與常水異舘至西神不<lb/>
　五里得朝夕取水以資茗椀讀書談道之暇飲水<lb/>
<pb n="KR3j0159_WYG_006-18a"/>
　自樂焉乃賦詩曰真舘何沉沉寥廓神明居陽庭宿<lb/>
　敞朗丹林鬰扶疎睠言兹遊息脱屣榮利區檐榱初<lb/>
　月麗池臺凉雨餘焚香破幽寐飲水聊舒徐潛心觀<lb/>
　道妙諷詠古人書懐澄神自怡意愜理無遺誰言黄<lb/>
　虞遠泊然天地初廻首撫八荒紛攘蚍蜉如願從逍<lb/>
　遥遊何許崑崙墟蕭閒仙卿倪瓚竹懶曰𤣥中真師<lb/>
　不知何人觀此稱呼必雲林所禮為師者元時𤣥教<lb/>
　極盛吳全節張伯雨皆博極羣書高抗物外倪所尚<lb/>
<pb n="KR3j0159_WYG_006-18b"/>
　貞潔其所尊事必非凡流<lb/>
又有樂圃林居圖題句云暮投齋舘静城郭似幽林落<lb/>
　月半牀影凉風孤鶴音汀雲縈遠夢桐露濕青琴喧<lb/>
　卑淨塵慮蕭爽集冲襟余來城郭而暑氣熾甚偶<lb/>
　憇甘白先生樂圃林居不覺數日相與蔭茂樹臨清<lb/>
　池誦羲文之象爻彈有虞之南風遂以永日成此一<lb/>
　詩并冩小圖呈甘白以寓笑樂耳甲寅六月十五日<lb/>
　倪瓚<lb/>
<pb n="KR3j0159_WYG_006-19a"/>
沈石田有寄竹鶴翁詩擘窠書極雄快詩亦真率有<lb/>
　味詩曰道人種竹復養鶴鶴可看家竹䕶壇渡海借<lb/>
　騎仙驥子題詩吝説冩琅玕風前掃葉碧雲亂月下<lb/>
　聞聲白露寒終日閒縁消不盡墮毛為服籜為冠沈<lb/>
　周寄題竹鶴以為他日相見資<lb/>
柳公權最喜青州研曰墨易冷墨之冷熱人所不解大<lb/>
　抵硯質粗澁墨有沸沫纒筆者熱也其平行凝勻者<lb/>
　冷也青州硯陶泥所成質細而膩故墨不作沸但燥<lb/>
<pb n="KR3j0159_WYG_006-19b"/>
　滲不能停墨亦非佳品誠懸不能用宣城諸葛筆為<lb/>
　老工所訶其鑒研又如此竟擅書名何哉<lb/>
嘉興人聞人滋字茂德老儒也喜留客食然不過蔬豆<lb/>
　而已郡人求舘客者多就謀之又多蓄書喜借人看<lb/>
　自言作門客牙充書籍行開豆腐羮店後為勅局刪<lb/>
　定官出陸務觀老學菴筆記<lb/>
羣臣所服帶以玉犀金銀為次宋靖康中括金賂敵詔<lb/>
　羣下服金帶者權以通犀代之葢敵人知取盈於金<lb/>
<pb n="KR3j0159_WYG_006-20a"/>
　而不知貴犀也<lb/>
趙廣合肥人李伯時家小史伯時作畫每使侍左右乆<lb/>
　之善畫尤工作馬建炎䧟敵敵使畫所掠婦人廣毅<lb/>
　然辭以不能因斷右臂而廣平生實用左手亂定唯<lb/>
　畫觀音大士見者皆以為伯時也<lb/>
南宋時餘姚有秘色磁麄樸而耐乆今人率以官窰目<lb/>
　之不能别白也<lb/>
秦熺當其父檜執政十九年中無日不煆酒器無日不<lb/>
<pb n="KR3j0159_WYG_006-20b"/>
　裱褙書畫碑版書畫碑版本學問清尚事入此輩手<lb/>
　中只成豪縱之習不足多也<lb/>
黄魯直有日記謂之家乗至宜州猶不輟書高宗見其<lb/>
　真本愛之日置御前<lb/>
丁謂既導上以神仙之事為玉清昭應宫使又自謂令<lb/>
　威之後喜言仙鶴事人但稱為鶴相<lb/>
周益公遊山録云太湖東邊兩山對峙南曰胥山北曰<lb/>
　香山中一水曰胥口即我郡之胥山也<lb/>
<pb n="KR3j0159_WYG_006-21a"/>
蘇州天平山亦有飛來峰高季迪詩云風吹峨眉雲來<lb/>
　依此山住我來不敢登只恐還飛去<lb/>
宋陳純臣薦白雲泉於范仲淹意既超竒文亦高妙書<lb/>
　曰粤自剖判融結其中傑然高岳巨浸不待標異固<lb/>
　已聳動人耳目不幸出於幽隱之地必有名世君子<lb/>
　發揮善價所以㑹稽平湖非賀知章不顯丹陽舊井<lb/>
　非劉伯芻不振惟蘇臺古郡不三十里有山曰天平<lb/>
　有泉曰白雲山高而深泉潔而清儻逍遥中人覽寂<lb/>
<pb n="KR3j0159_WYG_006-21b"/>
　寞外景忽焉而來灑然忘懐碾北苑之一旗煑并州<lb/>
　之新火可以醉陸羽之心激盧仝之思然後知康谷<lb/>
　之靈惠山之英不足多尚天寳中白樂天出守吾鄉<lb/>
　愛貴清泚以小詩詠題後之作者以樂天託諷雖遠<lb/>
　而未盡是使品第泉目者寂寂無聞䝉莊有言重言<lb/>
　十七今言而十有七為天下之信非閣下而誰歟恭<lb/>
　維閣下性得泉之醇才得泉之濬仁禀泉之湧智體<lb/>
　泉之動靄是四雅鍾於一德又豈吝陽春之詞以發<lb/>
<pb n="KR3j0159_WYG_006-22a"/>
　揮善價純臣先人松檟置彼一隅歲時往還常媿文<lb/>
　辭窘澁不足為來今之信儻閣下一漱齒牙之末擘<lb/>
　箋發詠樂天如在當斂䇿避道不任惓惓之誠仲淹<lb/>
　為作詩云靈泉在天半狂波不能侵神鮫穴其中渇<lb/>
　虎不敢臨隱照涵秋碧泓然一勺深遊潤騰雲飛散<lb/>
　作三日霖天造豈無意神化安可尋挹之如醍醐盡<lb/>
　得清凉心聞之異絲竹不合哀樂音月明羣籟息涓<lb/>
　涓度前林子晉罷雲笙伯牙輟玉琴徘徊不擬去復<lb/>
<pb n="KR3j0159_WYG_006-22b"/>
　發滄浪吟乃云堯湯歲盈盈常若今萬里江海源千<lb/>
　秋松桂陰兹焉如有價北斗量黄金<lb/>
杜瓊得朱長文樂圃東偏地結亭聚石號曰東原<lb/>
元陳維寅維允兄弟得朱勔園亭居之有來鴻軒清泠<lb/>
　閣蘿徑極幽適之趣二君繪事特妙<lb/>
石田冩梅余於武林陸仲承處見一幅蕭灑歴落榦不<lb/>
　數枝枝不數葩而有偃罩盈庭之勢知其入思深而<lb/>
　下筆捷也忘其題語今見與史德徴一卷風格與前<lb/>
<pb n="KR3j0159_WYG_006-23a"/>
　畧似題語云崑山士人多畫梅適與王理之論其用<lb/>
　墨太重殊失清雅是有累於梅矣因短縑在案史<lb/>
　德徴從容謂曰清雅果何似丈人當示一梢與梅吐<lb/>
　氣何如遂妄弄此筆理之亦作錯刀數葉間於疎處<lb/>
　仍題之以贈德徴𢎞治甲寅歲端午日沈周<lb/>
謝樗仙有莽蒼酣肆之筆大類石田一長卷乃其入楚<lb/>
　往還舟中率意冩所見者煙峯沙樹水鳥客帆種種<lb/>
　㑹意此如崔徽自臨鏡冩真豈有毫髪遺恨乎題語<lb/>
<pb n="KR3j0159_WYG_006-23b"/>
　云明嘉靖廿六載丁未吳門六十老人謝時臣遠遊<lb/>
　荆楚登太和次大别梯黄鶴渉匡廬下揚子舟中推<lb/>
　蓬取興敢與谿山冩真積成長卷計三幅遥寄嘉禾<lb/>
　少溪草堂少溪賞識名家此筆得所歸矣少溪者項<lb/>
　司馬子長也<lb/>
石田又有冩梅一紙氣格簡古其題語亦甚得意乃知<lb/>
　此老撮揑虚空無不成趣所謂海印發光真仙宫佛<lb/>
　度中人也詩曰平生有眼厭桃李但託梅花是知己<lb/>
<pb n="KR3j0159_WYG_006-24a"/>
　小橋初春帶淺水青鞋布襪從此始看花嚼蕊氷雪<lb/>
　中清浹肺肝香沁齒歸來拈筆弄清真淡墨依稀春<lb/>
　繞指花光補之今不作我欲師之竟誰是横梢的歴<lb/>
　寄疎畧自我意為聊爾爾正如北人煑床簀筍味茫<lb/>
　茫舉其似理之嫌我太草草斜補竹枝成玉倚要知<lb/>
　君子德不孤勿謂畫圖而已矣<lb/>
文與可細竹二竿先用焦墨作攢針碎枝灣曲取態後<lb/>
　以澹墨就勢加葉得紛披亞疊之趣上以行筆題鳳<lb/>
<pb n="KR3j0159_WYG_006-24b"/>
　尾二字别標欵云錦江道人文同為雪岸先生作下<lb/>
　有跋云此鳳尾君乃外祖錦江公之真跡為宋趙雪<lb/>
　岸先生所作雪岸者諱仲佺字隱夫能篆籀亦寄興<lb/>
　於丹青其鳳尾二字雪岸所題也雪岸與外祖交昌<lb/>
　髫時嘗過湖州曽識其眉宇軒然王孫氣象所遺書<lb/>
　畫種種貴重此圖友人魯茂之持來鑒定昌拜觀曰<lb/>
　淡墨而掃超妙絶塵飄飄仙氣清風襲人請善藏之<lb/>
　辛丑九月二日外孫張嗣昌謹識<lb/>
<pb n="KR3j0159_WYG_006-25a"/>
元錢良右字翼之行書高朗卓越風格不讓鮮于困學<lb/>
　至治中奉勅書真西山大學衍義進御得官鄉校余<lb/>
　見其書所作江村歌一卷不獨㸃畫之妍其語亦沉<lb/>
　着雄邁陸放翁一流人也又書真西山題劉敏叔畫<lb/>
　八大老像詩云劉子出江西訪我江之東何人與俱<lb/>
　來函袖八鉅公韓歐開濟姿如晴月當空潞公山岳<lb/>
　重文正霜檜同玉立東坡仙天遊匪涪翁凄其趙韓<lb/>
　王小異凌煙中半山執抝面亦得傳無窮又題後云<lb/>
<pb n="KR3j0159_WYG_006-25b"/>
　江西劉敏叔嘗自畫韓忠獻歐陽文忠文潞公范文<lb/>
　正東坡山谷趙韓王舒王八公像謁西山先生請跋<lb/>
　先生賦此詩於卷後敏叔名訥遊誠齋益公諸老之<lb/>
　間文物風流槩可想見因過清真留觀復齋正字聞<lb/>
　余誦出紙俾書之至治二年正月八日後學錢良右<lb/>
　記<lb/>
沈石田倣雲林小筆雖樹石歴落終帶蒼勁而各行其<lb/>
　天絶無規撫之意所以較之孟端終勝一籌其贈吳<lb/>
<pb n="KR3j0159_WYG_006-26a"/>
　瑞卿一幀尤有竒趣題句云山中地貴何錢買水次<lb/>
　幽居却儘强潦草杯盤無俗客清虚亭舘但湖光弱<lb/>
　雲過雨不多㸃高木當風有許凉一詠一觴聊遣撥<lb/>
　自家錯認是柴桑吳瑞卿能畫尚求小筆又愛余唐<lb/>
　律言余畫似倪迂詩似陸放翁葢愛而忘其拙淺矣<lb/>
　併識其言云沈周<lb/>
倪雲林著色山水余見五六幅各有意態戊辰三月在<lb/>
　金陵王越石示余一幅乃為周南老作者雲嵐霞靄<lb/>
<pb n="KR3j0159_WYG_006-26b"/>
　尤極鮮麗所冩松皆枯毫渇筆就意為之而天趣溢<lb/>
　出周南老題云雲林小景着色者甚少嘗客寒齋間<lb/>
　作一二觀其繪染深得古法殊不易也拙逸叟周南<lb/>
　老題按南老北人之渡南者宋遺黎也學精三禮寓<lb/>
　姑蘇行極高潔有重望以故元鎮往來其家<lb/>
豹隱紀談云楓橋舊名封橋後因張繼詩江楓漁火句<lb/>
　改楓橋今天平寺藏經多唐人書背有封橋常住字<lb/>
唐時節度使入境州縣立節樓迎以鼓角稱鼓角樓宋<lb/>
<pb n="KR3j0159_WYG_006-27a"/>
　淳化二年六月詔州府監所受詔勅並藏勅書樓即<lb/>
　鼓角樓也其更鼓之節凡日之晡則吹角一疊撾鼓<lb/>
　十數聲謂之小引申時換牌樓上立兩旗指外春曰<lb/>
　青陽夏曰朱明秋曰白藏冬曰𤣥㝠各如方色黄昏<lb/>
　吹角五人為三疊撾鼓者六人每角止撾鼓數千為<lb/>
　三遍遍三撾六擂凡三角三鼓而止四更則奏角而<lb/>
　不鼓亦謂之小引三㸃乃再發五更止謂之大角動<lb/>
嵐齋録云張摶為蘇州刺史木蘭堂花開大宴郡中詩<lb/>
<pb n="KR3j0159_WYG_006-27b"/>
　客唯陸龜蒙後至摶聯酌浮之陸徑醉强執筆題二<lb/>
　句云洞庭風浪𣺌無津日日征帆送遠人遂睡去搏<lb/>
　令他客足之咸莫解其意俄而龜蒙稍醒援毫書云<lb/>
　㡬度木蘭船上望不知原是此花身遂為絶唱<lb/>
宋提舉江州太平觀魏憲重修蘇州半塘寺稚兒塔記<lb/>
　云按舊記晉義熈十一年名法華塔詔賜國財以建<lb/>
　葢僧道生誦法華經有童子名稚兒日侍立聽法死<lb/>
　塟此後有商人謝本者泊舟夜聞誦經聲旦尋之有<lb/>
<pb n="KR3j0159_WYG_006-28a"/>
　青蓮花生冡上事聞建塔故名法華塔國初高啓詩<lb/>
　云黄土但埋骨豈能埋性靈昔聞宿草間曽吐蓮花<lb/>
　青身卧長夜臺口吐西方經尋迹殊窅窅聞聲每泠<lb/>
　泠寒燈照孤塔時有山僧聽應使隣塜魂沉迷盡皆<lb/>
　醒則稚兒本童子之名而塔亦尋常木石所建之塔<lb/>
　也不知何時好事者飾之以稚兒為雉兒又取西僧<lb/>
　所携瓦塔高尺餘大五六寸圍者云此是昔年塟雉<lb/>
　之物吳下盛傳罔人施利無何又以塔歸王伯谷半<lb/>
<pb n="KR3j0159_WYG_006-28b"/>
　偈菴士大夫皆相詫為竒事人之不多讀書而談今<lb/>
　古與鬻古者繆指塵土間物曰此三代此秦漢皆雉<lb/>
　兒塔之類也<lb/>
徐靈期衡岳記言紫葢雲密二峰皆高五十餘里雲密<lb/>
　山有禹治水碑皆蝌蚪字<lb/>
祝融峯上有碧玉壇方五尺東有紫棃高三百尺乃禹<lb/>
　所植實大如斗赤如日食之長生<lb/>
單以清常熟元陽觀道士也附舟至嘉興聞異香疑有<lb/>
<pb n="KR3j0159_WYG_006-29a"/>
　異人見船頭一人儀趣頗殊以清遷與並坐香氣彌<lb/>
　甚因從容問之荅曰我此地人少時病大風逃於深<lb/>
　山中遇一老人哀之令從行至一處有草堂數間老<lb/>
　人曰汝可居此以藥一裹令餌之遂不饑渇身日以<lb/>
　輕越兩月老人來笑曰有心哉尚在此耶疾已瘳矣<lb/>
　爾若勤修道術可以長生人間遂令歸予拜問其姓<lb/>
　名老人曰子聞國初有李衛公其人乎此唐末時事<lb/>
　也<lb/>
<pb n="KR3j0159_WYG_006-29b"/>
周𤣥真嘉興人入紫虚觀從李太無為道士太無杜道<lb/>
　堅弟子也至正戊子來居葑門報恩道院以篆符召<lb/>
　鶴名所居曰來鶴軒自號鶴林先生李韓公善長薦<lb/>
　於朝致雨有驗錫宴光禄卒葬於莫月鼎墓次<lb/>
毘陵二畫乃天慶觀壁李懐仁畫龍太平寺壁徐友畫<lb/>
　清濟貫河圖俱千古絶蹟宋末尚在吳德輝楊誠齋<lb/>
　有詩題詠今人不復能畫壁輕縑薄素茍且効技徒<lb/>
　取流俗之賞不足發人雄思止湖州興聖寺趙子昻<lb/>
<pb n="KR3j0159_WYG_006-30a"/>
　夫婦左右二壁墨竹差有歴落之韻然亦糢糊糜爛<lb/>
　多矣繪法於此漸斷野狐縱横於紙筆之塲可嘆也<lb/>
巨然畫趙秉文跋云此畫南麓任君得之宇文虛中最<lb/>
　後題云天㑹五年正月八日禮部尚書閒閒老朽趙<lb/>
　秉文識史明古駁之曰天㑹金主烏竒邁紀年也是<lb/>
　歲丁未為宋欽宗靖康二年金兵方入汴虜二帝北<lb/>
　去高宗即位改元建炎明年戊申以宇文虚中為祈<lb/>
　請使使金虚中遂降於金後十有八年虛中被殺則<lb/>
<pb n="KR3j0159_WYG_006-30b"/>
　哈喇皇綂六年丙寅也而秉文以烏禄大定二十五<lb/>
　年乙巳方登進士第至烏達布興定元年丁丑始拜<lb/>
　禮部尚書兼翰林侍讀學士尋以論罷五年辛巳復<lb/>
　起為禮部尚書寧嘉蘓嗣立改翰林學士至正大九<lb/>
　年壬辰卒于汴年七十四計其生當在都古嚕訥正<lb/>
　隆四年己卯上距丁未凡三十二年然則秉文尚未<lb/>
　生而虚中亦未至金也豈南北分立國史記注或失<lb/>
　其真歟將當時别有一趙秉文歟或金之後世亦有<lb/>
<pb n="KR3j0159_WYG_006-31a"/>
　重稱天㑹如元之有兩至元歟抑考之任南麓名詢<lb/>
　正隆二年進士已在秉文數十年前生而秉文至於<lb/>
　老朽詢固無恙又何其多夀耶若夫文詞之鄙字畫<lb/>
　之繆固不在論也然亦幸其淺陋不學故人得而議<lb/>
　之使其粗知時世先後而傅㑹焉尚何辨哉烏達布<lb/>
　一名晟哈喇一名亶都古嚕訥名亮烏禄一名益烏<lb/>
　逹布一名珣寧嘉蘇一名守緒<lb/>
趙閲道琴鶴風標清暎千古其手翰整栗遒美酷類范<lb/>
<pb n="KR3j0159_WYG_006-31b"/>
　希文道服贊葢二公精采同一律度也余得見其山<lb/>
　藥帖語云抃啓辱誨示以南都山藥分惠曷勝珍感<lb/>
　介還布謝崖畧不宣知郡公明大夫抃頓首即刻末<lb/>
　又數字云海柑四十顆容易為獻皇恐皇恐宋時目<lb/>
　薯蕷為山藥葢已避真宗諱矣宋之南都即今之歸<lb/>
　德也<lb/>
始興盧度屋前有池養魚皆名呼之次第取食而去<lb/>
東坡居嶺外問長生訣於吳復古復古告之曰安曰和<lb/>
<pb n="KR3j0159_WYG_006-32a"/>
　安則寧一而精神不擾和則優柔而情思不躁即老<lb/>
　氏致虚守静之旨也<lb/>
夏孟暘昺㫤之兄也精書法預修永樂大典初授永寧<lb/>
　縣丞被誣謫戍大學士楊榮薦書釋典擢中書舍人<lb/>
　善繪雲山嵐樹得意不减米南宮高房山<lb/>
支鑑字汝同性整潔日就窻几界烏絲䦨作小楷百字<lb/>
　畫細篠澗蒲頗極幽致<lb/>
顧信字善夫元大德初為浙江軍器提舉以能書稱從<lb/>
<pb n="KR3j0159_WYG_006-32b"/>
　趙文敏公遊得其書必鎸於石作亭扁曰墨妙晚年<lb/>
　號樂善處士<lb/>
汪玉水購得文五峯萬壑松風圖從下數上凡五層第<lb/>
　一層大松四樹踞盤石而生石根横一平橋橋下湍<lb/>
　流漱雪碎石滿磵第二層畧見山脊錯落布中松五<lb/>
　六樹樹根一老獨坐又二行者在松徑松間有亂流<lb/>
　滚下第三層作小中松四堆在平崗上崗左右嵯岈<lb/>
　露山脚犬牙相錯水淙淙其間一老者趺坐而琴一<lb/>
<pb n="KR3j0159_WYG_006-33a"/>
　人倚樹而聽又二人促坐對語第四層寸様小松三<lb/>
　四帶雲氣雜之上作尖峰七八座左右各取勢為之<lb/>
　峯罅迸瀑五處第五層削壁直下上下大小松樹皆<lb/>
　披拂震動之象余見王叔明臨展子禽北風圖筆法<lb/>
　如此此等大局面畫非經着意布置與陶鑄古人法<lb/>
　中者乆未易窺其籓也<lb/>
薺和肝夜明目夜則血歸於肝肝氣和則血脉流通津<lb/>
　液暢潤東坡與徐十三薺羮書以為天然之珍雖不<lb/>
<pb n="KR3j0159_WYG_006-33b"/>
　甘於五味而於味外有自然之美天生此物以為幽<lb/>
　人山居之禄<lb/>
劉孟希云永興湘湖蓴菜三月採盡至秋則無人採矣<lb/>
　不知孟希特見永興之蓴耳春蓴如亂髪不足采秋<lb/>
　蓴長丈許中止一二尺生水甚滑一二尺外皆棄物<lb/>
　耳春蓴嫩不堪作羹季鷹秋風之思正在此一二<lb/>
　尺間也<lb/>
杜鴻漸與楊祭酒書云顧渚中山紫笋茶兩片此物但<lb/>
<pb n="KR3j0159_WYG_006-34a"/>
　恨帝未得嘗實所太息一片上太夫人一片充昆弟<lb/>
　同啜然則唐所進奉類非佳味其後開成三年以貢<lb/>
　不如法停刺史裴充官<lb/>
吳丹麓傳松脂方用上好煑酒煑松香先用淨水浸洗<lb/>
　煑二十七沸每沸良乆傾出水瀝乾易水煑沸二十<lb/>
　七次又瀝乾用酒煑二十七次候燥研粉如玉每斤<lb/>
　加栢子仁去油淨末八兩甘菊花去蒂淨末八兩何<lb/>
　首烏用牛膝黒豆蒸九次淨末八兩入前松香中煉<lb/>
<pb n="KR3j0159_WYG_006-34b"/>
　蜜丸如桐子每辰或滚水或酒服八十丸堅筋骨易<lb/>
　鬚髪長生不老松之能壽人聞之乆矣山中道者春<lb/>
　時取松嫩頭去粗皮蜜漬之畧煑令蜜透勿太熟食<lb/>
　之香脆而益人東坡作茯苓沙法取好茯苓去皮滓<lb/>
　水澄過曝乾淨蜜和匀揑團裝瓦罈中隔湯煑三炷<lb/>
　香即成團矣<lb/>
元至正壬辰年湖州雷電大雨有物如果核雜雨以下<lb/>
　破而食之味如松仁或曰此娑婆子也倪雲林詩云<lb/>
<pb n="KR3j0159_WYG_006-35a"/>
　庭前樹子落娑羅又是一種<lb/>
沈石田灣東草堂圖酣濃蓊鬰純法董源有題句云愛<lb/>
　子别業灣之東去家僅在一里中蔽門遮屋樹未大<lb/>
　矮簷但見麻芃芃頻年一意躭詩酒翻然改與耕夫<lb/>
　偶赤脚饁飯走細塍戴笠牽牛映新柳時人喃喃笑<lb/>
　子愚阿翁儘有高明居何至妻子嫌側陋何信兄弟<lb/>
　專錙銖從人自説渠自好力田養親殊有道强於遠<lb/>
　宦竊升斗手種長腰使親飽力田養親樂已多兄弟<lb/>
<pb n="KR3j0159_WYG_006-35b"/>
　妻子如予何我與題詩解嘲罵門外雨來蛙滿河成<lb/>
　化壬辰五月二日為德韞弟作沈周<lb/>
　石翁此詩真率樸直如家常話不作一毫綺語味其<lb/>
　意德韞者乃不和於俗而力田自好者翁之所深與<lb/>
　也吳江有一種長腰米作飯粒大而香食之益人精<lb/>
　氣德韞所營以養親者賢哉<lb/>
倪雲林漢御史寛後十世祖碩事西夏宋嘉祐中使中<lb/>
　朝留不遣占籍淮甸建炎時五世祖益渡江居常州<lb/>
<pb n="KR3j0159_WYG_006-36a"/>
　無錫縣之祗陀里高祖伋曽祖淞祖椿父炳兄珪子<lb/>
　洗字孟民周南老作墓誌叙次甚詳母嚴配蔣師鞏<lb/>
　昌王仁輔仁輔老無家奉養如父殁喪塟為制服受<lb/>
　弔<lb/>
漢武内傳載上元夫人授帝五帝六甲靈飛之符太陰<lb/>
　六丁通真逐靈玉女之籙大陽六戊天光䇿精之書<lb/>
　左乙混沌東䝉之文右庚素収攝殺之律壬癸六遯<lb/>
　隠地八術丙丁入水赤班符六辛入金致黄水月<lb/>
<pb n="KR3j0159_WYG_006-36b"/>
　華之法六巳石精金光藏景化形之方子午卯酉八<lb/>
　禀十訣九靈威儀丑辰未戌地真素訣長生紫<lb/>
　書三五順行寅巳申亥紫度炎光内視中方凡十二<lb/>
　事皆陰陽五行十干十二支中制剋生化之理至人<lb/>
　神明之以為妙術後來冦謙之杜光庭鄭思遠林靈<lb/>
　素所輯三洞符經不外此數種真以為琅霄蕭臺八<lb/>
　㑹文所降未敢信也而謂冦杜輩悉出已裁亦非也<lb/>
𤣥門守泥丸亦子無英白元之事是收拾神氣向内乆<lb/>
<pb n="KR3j0159_WYG_006-37a"/>
　之則神凝而冲舉矣佛家彌陀十六觀乃拔神置清<lb/>
　虚潔妙之地觀成則脱去穢濁而往生矣設教雖二<lb/>
　其求清升上臻一也<lb/>
漢書太液池中作三神山以象海内瀛洲方丈蓬萊瀛<lb/>
　洲一名魂洲亦曰環洲有樹名影木月中視之如列<lb/>
　星懸火精為日刻墨玉為烏以水精為月青瑶為蟾<lb/>
　兎於地下為機棙以測昏曉不虧弦望時有香風泠<lb/>
　然而至有草名芸苖狀如菖蒲食葉則醉食根則醒<lb/>
<pb n="KR3j0159_WYG_006-37b"/>
　有鳥如鳳身細翼丹名曰藏珠每鳴翔而吐珠累斛<lb/>
　仙人常以其珠飾裳葢輕而曜於日月也蓬萊一名<lb/>
　防丘亦名雲來水淺有細石如金玉得之不加陶冶<lb/>
　自然光淨方丈一名巒雉雲色常紫上有通霞臺衆<lb/>
　鸞鳳鼓舞如琴瑟和鳴三山統名崑丘亦曰神山上<lb/>
　有不死之藥食之輕舉<lb/>
使遼録云北馬有割去肝能走百餘里者其法以醇酒<lb/>
　飲之於脅間取出沈伯遠一研正作馬肝色余為銘<lb/>
<pb n="KR3j0159_WYG_006-38a"/>
　之曰刳駿馬肝沃以醇酒研磨隃糜風雷入肘或曰<lb/>
　此史皇氏斧也文匠斵削轉相授手<lb/>
元柳道傳貫行書虎丘詩一卷縱横遒逸亦鮮于之亞<lb/>
　也詩語宏麗手録之題云奉陪侍御金源公虎丘之<lb/>
　遊閲數日乃能成詩以記覽歴詩凡二十五韻闔閭<lb/>
　藏窆處白虎卧其丘殉葬劍已化金精猶上浮秦强<lb/>
　事穿伐鬼功叶人謀刳腸裂青壁瀝髓發寒流樹色<lb/>
　不知古蛟龍鬰相繆蜕影入深窈鐡花繡吳鈎供庖<lb/>
<pb n="KR3j0159_WYG_006-38b"/>
　綆汲餘千人宜浣漱生公昔講經聚石石㸃頭至今<lb/>
　盤石上法雲垂蔭休寳坊何年建凌虚出飛樓北牖<lb/>
　俯平楚西軒延廣疇登臨小吳㑹萬象一目收韋白<lb/>
　題詩後物華厭雕鎪胡哉幽獨君窅然遺清謳兹山<lb/>
　起原隰山形如覆甌我疑星遊空墮地得長留不然<lb/>
　駕海來六鰲為載輈現成般若臺不以聞思修客過<lb/>
　閶門西看山㡬囘眸是節風日美招携有扁舟旋櫂<lb/>
　午景停繫籬野陰稠行酒進熱啜飲䦨歸意遒詞客<lb/>
<pb n="KR3j0159_WYG_006-39a"/>
　思如雲尚書氣横秋吾衰落人後技癢紀斯遊謬語<lb/>
　尚可芟蕪穢焉能廋<lb/>
　至順四年四月六日侍御王公叔能放船具酒肴以<lb/>
　邀常博柳先生遊西丘盤桓金氏圓覺院必待日入<lb/>
　而歸余與遂昌鄭明德實從詩吾往嘗和之侍御公<lb/>
　殁後數年先生有待制之命復由此而北未乆終於<lb/>
　官於是萃其遺并為一卷異日其子孫見之庶知予<lb/>
　於先生不忘也時至正二年十二月廿九日錢良佑<lb/>
<pb n="KR3j0159_WYG_006-39b"/>
　志<lb/>
趙松雪為黄子乆展書快雪時晴四大字可作扁署諸<lb/>
　公題者數人<lb/>
　趙公展快雪時晴為大書與昔人促蘭亭同一機括<lb/>
　如畫龍者胷中先有全龍則或小或大隨時變化在<lb/>
　我矣此四字公為黄君子乆作子乆以遺莫君景行<lb/>
　遂以名其齋云至正五年九月二十日黄溍觀<lb/>
　右軍張侯帖唐人硬黄所臨米南宫定為神品并叙<lb/>
<pb n="KR3j0159_WYG_006-40a"/>
　其傳者本末而字多朽闕趙文敏公為書于後帖中<lb/>
　快雪時晴一語最為佳絶復展書之筆勢結密咄咄<lb/>
　逼真使南宮復起見當斂袵二者俱藏景行氏嗟乎<lb/>
　徑寸之珠盈尺之璧小大或殊皆至寳也得而合之<lb/>
　是豈偶然也耶河南張翥敬題於武林史局<lb/>
　文敏公大書右軍帖字余以遺景行當與真蹟並行<lb/>
　也黄公望敬題<lb/>
　晉尚清言雖片言隻字亦清快雪帖首尾廿四字耳<lb/>
<pb n="KR3j0159_WYG_006-40b"/>
　字字非後人所能道右軍之高風雅致豈專於書耶<lb/>
　趙文敏公以松雪名齋特表章首四字而大書之亦<lb/>
　豈無謂歟此幅可與帖並傳天地間散落異處何幸<lb/>
　而合於莫君寳之寳之汴段天祐<lb/>
　晉人為書每能徑丈一字方寸千言葢其胷中自得<lb/>
　全牛故或大或小皆有遊刅之地若趙文敏書法雖<lb/>
　特起今代而其所造詣實追晉人及觀快雪時晴四<lb/>
　字信乎與右軍帖高致無異想當其運筆之時意合<lb/>
<pb n="KR3j0159_WYG_006-41a"/>
　手從亦不自知有今昔大小之間故能得其神趣之<lb/>
　妙使第以形骸索諸古人惡足以及是哉藁城倪中<lb/>
　敬書于武林安國里之和陶軒<lb/>
　古人臨帖妙在得其意度不特規規於形似而已趙<lb/>
　文敏公臨右軍帖為尤多余家藏快雪帖乆矣公反<lb/>
　覆題識於上可見其珍重之深也又摘此四字展書<lb/>
　之雖大小形似之或殊其意度則得之矣遂掲之齋<lb/>
　中以並傳不朽云南屏隱者莫昌識<lb/>
<pb n="KR3j0159_WYG_006-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　六研齋二筆卷二<lb/>
</p>
<p>
</p>
  </div>
</body>
</text>
</TEI>
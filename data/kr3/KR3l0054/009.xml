<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>墨客揮犀卷九</head>
    <p>
<pb n="KR3l0054_WYG_009-1a"/>
欽定四庫全書<lb/>
　墨客揮犀卷九　　　　　　宋　彭乗　撰<lb/>
晉張華初惠帝時中人有得鳥毛長三丈以示華華見<lb/>
　慘然曰此謂海鳬毛也出則天下擾攘矣陸機嘗餉<lb/>
　華鮓于時賔客滿坐華發器便曰此龍肉也衆未信<lb/>
　之華曰試以苦酒濯之必有異既而五色光起機還<lb/>
　問鮓主果云園中茅積下得一白魚質狀殊常以作<lb/>
　鮓過美故以相獻武庫封閉甚宻其中忽有雉雊華<lb/>
<pb n="KR3l0054_WYG_009-1b"/>
　曰此乃蛇化為雉也開視雉側果有蛇蜕焉吴都臨<lb/>
　平岸崩出一石鼓搥之無聲帝以問華華曰可取蜀<lb/>
　中桐材刻為魚形扣之則鳴矣於是如其言果聲聞<lb/>
　數里初吴之未滅也斗牛之間嘗有紫氣道術者皆<lb/>
　以吴方强盛未可圖也惟華以為不然及吴平之後<lb/>
　紫氣愈明華聞豫章人雷煥妙達緯象乃要煥宿屏<lb/>
　人曰可共尋天文知將来吉凶因登樓仰觀煥曰僕<lb/>
　察之久矣惟斗牛之間頗有異氣華曰此何祥也煥<lb/>
<pb n="KR3l0054_WYG_009-2a"/>
　曰寳劍之精上徹於天耳華曰君言得之吾少時有<lb/>
　相者言吾年出六十位登三公當得寳劍佩之斯言<lb/>
　豈效與因問曰在何郡煥曰在豫章豐城華曰欲屈<lb/>
　君為宰宻共尋之可乎煥許之華大喜即補煥為豐<lb/>
　城令煥到縣掘獄屋基入地四丈餘得一石函光氣<lb/>
　非常中有雙劍弁刻題一曰龍泉一曰太阿其夕斗<lb/>
　牛間氣不復見焉煥以南昌西山北岩下土以拭劍<lb/>
　光芒艷發大盆盛水置劍其上視之精芒眩目遣使<lb/>
<pb n="KR3l0054_WYG_009-2b"/>
　送一劍并土與華留一自佩或謂煥曰得兩送一張<lb/>
　公豈可欺乎煥曰張公將受禍此劍當繫徐君墓樹<lb/>
　耳靈異之物終當化去不永為人服華得寳劍愛之<lb/>
　常置座側華以南昌土不如華陰赤土報煥書曰詳<lb/>
　觀劍文乃干將也莫邪何復不至雖然天生神物終<lb/>
　當合耳因以華陰土一斤致煥煥更以拭劍倍益精<lb/>
　明華誅失劍所在煥卒子華為州從事持劍行經延<lb/>
　平津劍忽扵腰間躍出墮水使人沒水取之不見劍<lb/>
<pb n="KR3l0054_WYG_009-3a"/>
　但見兩龍各長數丈蟠縈有文章沒者懼而反湏㬰<lb/>
　光彩照水波浪驚沸於是失劍華歎曰先君化去之<lb/>
　言張公終合之論此其驗乎華之博物多類此<lb/>
唐龍圖恬静寡慾天聖中以工部郎中知洪州舟南渡<lb/>
　徘徊不進或問其故荅曰職由以四月為限分遽之<lb/>
　任得無獲趨利之譏乎踰月乃至當時仕宦者無不<lb/>
　媿服<lb/>
張宗永華州人倜儻不羈善為詩寳元中以職官知建<lb/>
<pb n="KR3l0054_WYG_009-3b"/>
　安縣時鄭州陳相尹京兆宗永嘗以事失公意公有<lb/>
　别業在鄠杜縣間宗永知公好絶句詩乗間詣之於<lb/>
　舎壁大書二韻云喬松翠竹絶纎埃門對南山盡日<lb/>
　開應是主人貪報國功成名遂不歸来莊督録以聞<lb/>
　公覽而善之待之如初宗永嘗有詩云大書文字隄<lb/>
　防老剰買峯巒准備閑嘉句甚多往往膾炙人口<lb/>
舊制天下貢舉人到闕悉皆入對數不下三千人謂之<lb/>
　羣見逺方士皆未知朝廷儀範班列紛錯有司不能<lb/>
<pb n="KR3l0054_WYG_009-4a"/>
　繩劾見之日先設禁圍於著位之前舉人皆拜于禁<lb/>
　圍之外盖欲限其前列也至有更相抱持以望黼座<lb/>
　者有司患之近嵗遂止令解頭入見然尚不減數百<lb/>
　人嘉祐中予忝在解頭别為一班最在前列目見班<lb/>
　中惟從前一兩行稍應拜起之節自餘亦終不成班<lb/>
　綴而罷毎為閤門之累常言殿庭中班列不可整齊<lb/>
　唯見三色謂舉人番人駱駞<lb/>
曹武穆知渭州號令明肅西人懾憚由是邊境無虞一<lb/>
<pb n="KR3l0054_WYG_009-4b"/>
　日方召諸將飲食㑹有叛卒數千亡奔出境者候騎<lb/>
　報適至諸將相視失色公言笑如平時徐謂騎曰吾<lb/>
　命也汝無泄西人聞之以為襲已皆殺之<lb/>
山民云熊於山中行數千里悉有潛伏之所必在石嵓<lb/>
　枯木中山民謂之熊館惟虎出百里外則迷不知道<lb/>
　路<lb/>
楊行密之據揚州民呼蜜為蜂糖夫蜜宻二音也呼吸<lb/>
　不同字體各異亦由茄子伽子之義甚哉南方之好<lb/>
<pb n="KR3l0054_WYG_009-5a"/>
　避諱者如此<lb/>
山谷言余頃與范内翰純甫同局純甫多能言事方公<lb/>
　初官鳳翔時年尚少家人毎毎見其臥齋中忽蹶起<lb/>
　著公服執手板危坐久之率以為常竟莫識其意純<lb/>
　甫常從容問之荅曰吾時忽念天下安危事夫人以<lb/>
　天下安危為念豈可不敬邪<lb/>
孫之翰人嘗與一硯直三十千孫曰硯有何異而如此<lb/>
　之價也客曰硯以石潤為賢此石呵之則水流孫曰<lb/>
<pb n="KR3l0054_WYG_009-5b"/>
　一日呵得一擔水纔直三錢買此何用竟不受<lb/>
孫元規知杭州摘姦發伏號為神明有僧元夕市中然<lb/>
　頂求化以新寺宇左右施利山積公出見立馬不行<lb/>
　瞰其情久之入呼僧前詰其姦狀僧惶恐頓伏○又<lb/>
　一僧醉卧道上為邏者所擒公問其故僧荅曰野性<lb/>
　所嗜不能自禁又問復能飲酒否曰公家賜酒安敢<lb/>
　不飲遂與酒一壺一引而盡公戒邏者曰速扶師歸<lb/>
　院勿使為羣小侵侮僧明日聲鼓登坐謂衆曰吾西<lb/>
<pb n="KR3l0054_WYG_009-6a"/>
　院之人也溷跡於此不幸為此子聽識不可復留矣<lb/>
　扵是結跏趺坐奄然而逝其分别淑慝皆此類也<lb/>
石㕘政中立性滑稽天禧中為員外郎時西域獻獅子<lb/>
　畜於御苑日給羊肉十五斤嘗率同列往觀或曰彼<lb/>
　獸也給羊肉乃爾吾輩忝預郎曹日不過數斤人翻<lb/>
　不及獸乎石曰君何不知分也彼乃苑中獅子吾曹<lb/>
　員外郎耳安可並邪<lb/>
趙侍讀師民學問淳徳天下所共稱也仁廟時講書後<lb/>
<pb n="KR3l0054_WYG_009-6b"/>
　殿説乾卦四徳至貞字不以他音代呼直言其字近<lb/>
　侍皆掩口公徐曰臨文不諱講罷帝目送之顧左右<lb/>
　曰此真古儒也其眷重如此<lb/>
臨川謝逸字無逸髙才江南勝士也魯直見其詩歎曰<lb/>
　使在館閣當不減晁張朱世英為撫州行人舉不就<lb/>
　閒居多從衲子㳺不喜對書生一日有貢士来謁坐<lb/>
　定曰毎欲問無逸一事輙忘之聞人言歐陽修果何<lb/>
　如人無逸熟視久之曰舊亦一書生後甚顯達嘗㕘<lb/>
<pb n="KR3l0054_WYG_009-7a"/>
　大政又問能文章否無逸曰也得無逸之子宗野方<lb/>
　七嵗立於旁聞之匿笑而去<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0054_WYG_009-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨客揮犀卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>墨客揮犀卷二</head>
    <p>
<pb n="KR3l0054_WYG_002-1a"/>
欽定四庫全書<lb/>
　墨客揮犀卷二　　　　　　宋　彭乗　撰<lb/>
倪彦及朝奉嘗為太原府幕官云太原人喜食棗無貴<lb/>
　賤老少常置棗於懷䄂間等閑探取食之則人之齒<lb/>
　皆黄緣食棗故乃驗嵇叔夜齒居晉而黄之說<lb/>
福州雪峯有應潮泉其廣不過二三尺水纔數寸而進<lb/>
　退淺深與潮候無差然四傍皆頑石惟當中有數沙<lb/>
　眼毎潮上則涓涓而出潮退復竭故老相傳以為海<lb/>
<pb n="KR3l0054_WYG_002-1b"/>
　眼但其處髙當山脊不知何以能與水澤相通也又<lb/>
　湯院有泉凡四五泓其一當中獨冷如氷餘鼎沸引<lb/>
　入浴室冷煖正得其中餘澗導以灌田為利甚博蔣<lb/>
　穎叔留題詩所謂及物孰為多灌田一萬頃是也<lb/>
蒲陽壺公山有蟹泉在嵌嵓之側一竇大可容臂其源<lb/>
　常竭求涓滴不可得州縣遇旱暵即遣吏齋沐置浄<lb/>
　器於前以茅接之泉乃徐徐引出滿器而止有一蟹<lb/>
　大如錢色紅可愛緣茅入器中戲泳俄頃乃去若遇<lb/>
<pb n="KR3l0054_WYG_002-2a"/>
　蟹出雨必霑足此亦應天寺鰻井之𩔖也<lb/>
王聖美為縣令時尚未知名謁一達官主人方與客談<lb/>
　孟子殊不顧聖美竊哂其所論久之忽顧聖美曰嘗<lb/>
　讀孟子否聖美對曰生平愛之但都不曉其義主人<lb/>
　問不曉何義聖美曰從頭不曉主人曰何如不曉試<lb/>
　言之聖美曰孟子見梁惠王不曉此語達官深訝之<lb/>
　曰此有何奥義聖美曰既云孟子不見諸侯因何見<lb/>
　梁惠王其人愕然無對<lb/>
<pb n="KR3l0054_WYG_002-2b"/>
往嵗士人多尚對偶為文穆修張景輩始為平文當時<lb/>
　謂之古文穆張嘗同造朝待旦於東華門方論文次<lb/>
　適見有奔馬踐死一犬二人各記其事以較工拙穆<lb/>
　修曰馬逸有黄犬遇蹄而斃張景曰有犬死奔馬之<lb/>
　下時文體新變二人之語皆拙澀當時已謂之工傳<lb/>
　之至今<lb/>
桂州婦人産男者取其胞衣浄濯細切五味煎調之召<lb/>
　至親者合宴置酒而啖若不與者必致怒争<lb/>
<pb n="KR3l0054_WYG_002-3a"/>
紹聖初曽子宣在西府淵材往謁之論邉事極言官軍<lb/>
　不可用用士人為良子宣喜之既罷與余過興國寺<lb/>
　和尚食素分茶甚美將畢問奴楊照取錢奴曰忘持<lb/>
　錢來奈何淵材色窘余戲曰兵計將安出淵材以手<lb/>
　持鬚良久曰余趨自後門出若將便旋然余迫之淵<lb/>
　材以手挈帽搴衣走如飛余與奴楊照過二相公廟<lb/>
　淵材乃敢囘顧喘立面無人色曰編虎頭撩虎鬚幾<lb/>
　不免虎口哉余又戲曰在兵法何計淵材曰三十六<lb/>
<pb n="KR3l0054_WYG_002-3b"/>
　計走為上計<lb/>
湖南之俗好事妖神殺人以祭之凡得儒生為上祀僧<lb/>
　為次餘人為下有儒生行郴連道中日將暮遇耕者<lb/>
　問秀才欲何往生告之故耕者曰前有猛獸為暴不<lb/>
　冝夜行此村下有民居可以託宿生信之趨而前始<lb/>
　入一荒逕詰屈行者甚少忽見髙門大第主人出見<lb/>
　客甚喜延入一室供帳赫然肴饌豐美既夕有婦人<lb/>
　出問生所闚其色甚妍生戲一言挑之欣然而就生<lb/>
<pb n="KR3l0054_WYG_002-4a"/>
　由是留連數日婦人亦比夜而至情意欲昵乃私謂<lb/>
　生曰是家將謀殺子以祭鬼宜早自為計我亦良家<lb/>
　子為其所刼至此所以遣妾侍君者欲以綴君留耳<lb/>
　生聞大駭乃夜穴壁與婦人同出比明行四十里投<lb/>
　近縣縣遣吏卒捕之盡得姦狀前後被殺者數十人<lb/>
　前所見指途耕者亦其黨也於是一家盡抵極法生<lb/>
　用賞得官遂與婦人偕老焉<lb/>
北人喜鴉聲而惡鵲聲南人喜鵲聲而惡鴉聲鴉聲吉<lb/>
<pb n="KR3l0054_WYG_002-4b"/>
　㓙不常鵲聲吉多而㐫少故俗呼喜鵲古所謂乾鵲<lb/>
　是也南中多有信鵲者𩔖鵲而小能為百禽聲春時<lb/>
　其聲極可愛忽飛鳴而過庭簷間者則其占為有喜<lb/>
　凡野禽或獐狐之𩔖入人家者必有不祥事余累試<lb/>
　甚驗不但人家路行遇飛鳥過者切避之若遺糞汚<lb/>
　人衣者亦不祥又見雀鬬者不得相逐遭官事<lb/>
鸂䳵能勑水故水宿而物莫能害鴆能巫步禁蛇故食<lb/>
　蛇啄木遇蠧穴能以觜畫字成符印蠧蟲自出鵲有<lb/>
<pb n="KR3l0054_WYG_002-5a"/>
　隱巢木故鷙鳥莫能見燕銜泥嘗避戊巳日故巢固<lb/>
　而不傾鸛有長水石故能於巢中養魚而水不涸燕<lb/>
　惡艾雀欲奪其巢即銜艾置其巢中燕遂避去此皆<lb/>
　鳥之有智者也<lb/>
毗陵郡士人家有一女姓李氏方年十六嵗頗能詩甚<lb/>
　有佳句吴人多得之有拾得破錢詩云半輪殘月掩<lb/>
　塵埃依稀猶有開元字想見清光未破時買盡人間<lb/>
　不平事又有彈琴詩云昔年剛笑卓文君豈信絲桐<lb/>
<pb n="KR3l0054_WYG_002-5b"/>
　解誤身今日未彈心已亂此心元自不由人雖有情<lb/>
　致乃非女子所宜<lb/>
王君貺為三司使乞更河北鹽法條約頗精宻仁廟批<lb/>
　曰朕不忍河北軍民頓食貴鹽三司即時寢罷後刻<lb/>
　詔於北京望宸閣<lb/>
錢君倚學士服除知江寧府常州有無賴男子來謁曰<lb/>
　我乃先公故侶也先公嘗貸我二十萬幸見還君倚<lb/>
　愀然變色起謝之延饌送保寧館留且將聚質償之<lb/>
<pb n="KR3l0054_WYG_002-6a"/>
　常有老先生數人聞之俱知責無賴子曰舍人方起<lb/>
　復貧甚柰何以其親為言欺取無劵質之財父老俱<lb/>
　白君倚請却逐之君倚笑曰豈可彼以吾父有所貸<lb/>
　未償為請公輔為之子何敢不償哉於是償之遣去<lb/>
　無賴至常州人人聚罵遂自縊而死<lb/>
雀有色純白者有尾白者搆巢人家多為祥瑞余曽見<lb/>
　賃藥老人育白雀數枚問何從得之荅云雀方出殻<lb/>
　未羽時以蜜和飯飼之乃然<lb/>
<pb n="KR3l0054_WYG_002-6b"/>
䕫峽間有子母鵲比常鵲差大雌雄未嘗相離虞者必<lb/>
　雙得之閉雌於籠中縱雄出食食飽輙歸縱雌亦然<lb/>
　若雙縱則徑去不復返矣<lb/>
河州有禽名骨托狀𩔖雕髙三尺許常以名自呼能食<lb/>
　鐵石郡守毎置酒輙出以示坐客或疑鐵石至堅非<lb/>
　可食之物乃取三寸白石繫以絲繩擲其前即啄而<lb/>
　吞之良久牽出視石已軟爛如泥矣<lb/>
文潞公住洛日年七十八同時有中散大夫和昫朝議<lb/>
<pb n="KR3l0054_WYG_002-7a"/>
　大夫司馬旦司封郎中致仕席汝言皆七十八嘗為<lb/>
　同甲㑹各賦詩一首潞公詩曰四人三百二十嵗况<lb/>
　是同生丙午年招得梁園為賦客合成商嶺採芝仙<lb/>
　清談亹亹風盈席素髪飄飄雪滿肩此㑹從來誠未<lb/>
　有洛中應作畫圖傳<lb/>
河中府鸛雀樓五層前瞻中條下瞰大河唐人留詩者<lb/>
　甚多惟李益王之渙暢當三篇能狀其景李益詩曰<lb/>
　鸛雀樓西百尺牆汀洲雲樹共茫茫漢家簫鼓隨流<lb/>
<pb n="KR3l0054_WYG_002-7b"/>
　水魏國山河半夕陽事去千年猶恨速愁來一日即<lb/>
　知長風烟併在思歸處遠目非春亦自傷王之渙詩<lb/>
　曰白日依山盡黄河入海流欲窮千里目更上一層<lb/>
　樓暢當詩曰迥臨飛鳥上髙出世塵間天勢圍平野<lb/>
　河流入斷山<lb/>
韓侍中薨差内臣張都知督塟事𤣥堂甃以石一切用<lb/>
　度皆出於官上自撰墓碑題其額曰兩朝顧命定冊<lb/>
　元勲之碑明年曽侍中薨上題其墓碑額曰兩朝顧<lb/>
<pb n="KR3l0054_WYG_002-8a"/>
　命賛冊亞勲之碑<lb/>
彭淵材初見范文正公畫像驚喜再拜前磬折稱新昌<lb/>
　布衣彭几幸獲拜謁既罷熟視曰有竒徳者必有竒<lb/>
　形乃引鏡自照又捋其鬚曰大畧似之矣但只無耳<lb/>
　毫數莖耳年大當十相具足也又至廬山太平觀見<lb/>
　狄梁公像眉目入鬢又前再拜賛曰有宋進士彭几<lb/>
　謹拜謁又熟視久之呼刀鑷者使剃其眉尾令作卓<lb/>
　枝入鬢之狀家人輩望見驚笑淵材怒曰何笑吾前<lb/>
<pb n="KR3l0054_WYG_002-8b"/>
　見范文正公恨無耳毫今見狄梁公不敢不剃眉何<lb/>
　笑之乎耳毫未至天也剃眉人也君子修人事以應天<lb/>
　奈何兒女子以為笑乎吾毎欲行古道而不見知於<lb/>
　人所謂傷古人之不見嗟吾道之難行也<lb/>
鼓山有老僧云數十年前曾登靈源洞見一禽自海上<lb/>
　至身大如牛翼廣二丈餘下村疃間低飛掠食俄攫<lb/>
　二大羖羊復望海而去識者云是虎鷹能捉捕虎豹<lb/>
　墨客揮犀卷二<lb/>
</p>
<p>
</p>
  </div>
</body>
</text>
</TEI>
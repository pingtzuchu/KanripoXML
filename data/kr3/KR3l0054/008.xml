<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>墨客揮犀卷八</head>
    <p>
<pb n="KR3l0054_WYG_008-1a"/>
欽定四庫全書<lb/>
　墨客揮犀卷八　　　　　宋　彭乗　撰<lb/>
許懷德為殿帥嘗有一舉人因懷德乳姥求為門客懷<lb/>
　德許之舉子曵襕拜于庭下懷德據坐受之人謂懷<lb/>
　德武人不知事體宻謂之曰舉人無沒堦之禮只少<lb/>
　降接也懷德應之曰我得打乳姥關節秀才只消如<lb/>
　此待之<lb/>
唐詩有曰長因送人處憶得别家時又曰舊國别多日<lb/>
<pb n="KR3l0054_WYG_008-1b"/>
　故人無少年而舒王東坡用其意作古今不經人道<lb/>
　語舒王詩曰木末北山烟冉冉草根南澗水泠泠繰<lb/>
　成白雪桑重緑割盡黄雲稻正青東坡曰春畦雨過<lb/>
　羅紈膩夏隴風來餅餌香如華嚴經舉果知因譬如<lb/>
　蓮華方其吐花而果具蘂中造語之工至於舒王東<lb/>
　坡山谷盡古今之變舒王曰江水轉空為白晝嶺雲<lb/>
　分瞑與黄昏又曰一水護田將緑遶兩山排闥送青<lb/>
　來東坡海棠詩曰只恐夜深花睡去髙燒銀燭照紅<lb/>
<pb n="KR3l0054_WYG_008-2a"/>
　粧又曰我攜此石歸袖中有東海山谷曰此皆謂之<lb/>
　句中眼學者不知此妙韻終不勝<lb/>
古之石刻存于今者惟石鼓也本露出于野司馬池待<lb/>
　制知鳳翔府日輦置于府學之門廡下外以木櫺護<lb/>
　之其石質堅頑𩔖今人馬碓磑者古篆刻缺辨者幾<lb/>
　希<lb/>
范文正公幼孤隨母再適朱氏公性至孝以母在時方<lb/>
　貧及顯非賔客不重味妻子僅能自充然好施與所<lb/>
<pb n="KR3l0054_WYG_008-2b"/>
　得俸禄盡置義庄以贍宗屬泛愛樂善故雖里巷之<lb/>
　人亦知公之姓字<lb/>
蔡君謨議茶者莫敢對公發言建茶所以名重天下由<lb/>
　公也後公製小團其品尤精於大團一日福唐蔡葉<lb/>
　丞祕教召公啜小團坐久復有一客至公啜而味之<lb/>
　曰非獨小團必有大團雜之丞驚呼童曰本碾造二<lb/>
　人茶繼有一客至造不及乃以大團兼之丞神服公<lb/>
　之明審<lb/>
<pb n="KR3l0054_WYG_008-3a"/>
石曼卿居蔡河下曲鄰有一豪家日聞歌鐘之聲其家<lb/>
　僮僕數十人常徃來曼卿之門曼卿呼一僕問豪為<lb/>
　何人對曰姓李氏主人方二十嵗並無昆弟家妾曵<lb/>
　羅綺者數十人曼卿求欲見之其人曰郎君素未嘗<lb/>
　接士大夫他人必不可見然喜飲酒屢言聞學士能<lb/>
　飲酒意亦似欲相見待試之一日果使人延曼卿曼<lb/>
　卿即著帽徃見之坐于堂上久之方出主人著頭巾<lb/>
　繫勒帛不具衣冠見曼卿全不知拱揖之禮引曼卿<lb/>
<pb n="KR3l0054_WYG_008-3b"/>
　入一别館供帳赫然坐良久有二鬟妾各持一小槃<lb/>
　至曼卿前槃中紅牙牌十餘其一槃是酒凡十餘品<lb/>
　令曼卿擇一牌其一槃肴饌各令擇五品既而二鬟<lb/>
　去有羣妓十餘人各執肴果樂噐粧服人品皆艷麗<lb/>
　粲然一妓酌酒以進酒罷羣妓執果肴者萃立其前<lb/>
　食罷則分列其左右京師人謂之軟盤酒五行羣妓<lb/>
　皆退主人者亦翩然而去畧不揖客曼卿獨步而出<lb/>
　曼卿言豪者之情狀懵然愚癡不分菽麥而奉養如<lb/>
<pb n="KR3l0054_WYG_008-4a"/>
　此極可怪也他日試使人通鄭重則閉門不納亦無<lb/>
　應門者問其近鄰云其人未嘗與人徃還雖鄰家亦<lb/>
　不識面古人謂之錢癡信有之<lb/>
杜德俗呼為杜麻胡送鋪中卒也附郵筒物至重者他<lb/>
　卒莫當之德即荷而去曾不倦怠一日醉牽一虎臥<lb/>
　於鋪前居人大驚德即枕而寐食久方起解縳縱虎<lb/>
　而去試訶之曰復歸舊山不得害人虎瞑目若聽伏<lb/>
　者乃去人始以此異之數日後典衣召等輩環坐共<lb/>
<pb n="KR3l0054_WYG_008-4b"/>
　飲曰德性根好道宿業所牽未能脱去乃此拘留近<lb/>
　因引虎幾泄神妙吾非久去矣汝等善勤王事無生<lb/>
　怠忽各宜保育翌日德果死德惟一身乃塟路傍治<lb/>
　平年大雨水泛濫横流德墓壞浮其屍出外為耕夫<lb/>
　立其屍於路傍爪髮鬚眉皆不墮叩之蓬蓬若空革<lb/>
　有識者復塟之亦是異人也<lb/>
程丞相性嚴毅無所推下出鎮大名毎晨起據案决事<lb/>
　左右皆惴恐無敢喘息及開宴召寮佐飲酒則笑歌<lb/>
<pb n="KR3l0054_WYG_008-5a"/>
　歡謔釋然無間於是人畏其剛果而樂其曠逹<lb/>
桑贊以旄節鎮邢城張文節居幕下例以幕職每月料<lb/>
　入十五千以文節家貧食甚衆命倍給之文節亦止<lb/>
　取其半或不得已過有所用即其所用之因聞于桑<lb/>
　歸其餘于帑藏桑贊雖武人嘗謂文節曰公異日必<lb/>
　大用恨吾老不得見也祥符中文節為京東轉運使<lb/>
　奏稱昔在桑贊幕下知臣長厚今贊死塟洪州子弟<lb/>
　悉官於外臣乞毎遇寒食節至贊墓拜掃詔可之是<lb/>
<pb n="KR3l0054_WYG_008-5b"/>
　後嵗一徃祭奉之禮如在日在相府凡桑氏子孫來<lb/>
　見者待之有如骨肉<lb/>
解叔謙母有疾叔謙夜於庭中稽顙祈福聞空中語云<lb/>
　此病得丁公藤為酒即瘥即訪醫及本草注皆無識<lb/>
　者乃求訪至宜都郡遇見山中一老翁伐木問其所<lb/>
　用答云此丁公藤療風尤驗叔謙便拜伏流涕具言<lb/>
　來意此公愴然以四段與之并示以漬酒法叔謙受<lb/>
　之顧視此人不復知處依法為酒母病即瘥<lb/>
<pb n="KR3l0054_WYG_008-6a"/>
魏舒嘗詣野店主人妻夜産俄而聞車馬之聲相問者<lb/>
　男也女也曰男年之十五以兵死復問寢者為誰曰<lb/>
　魏公舒後十五載詣主人問所生兒何在曰因條桑<lb/>
　為斧傷而死舒自知當為公矣後果為三公<lb/>
蕭叡明母病風積年沈臥叡明晝夜祈禱時寒叡明下<lb/>
　淚為之氷如筯額上叩頭血亦氷不溜忽有一人以<lb/>
　小石函授之曰此療夫人病叡明跪受之忽不見以<lb/>
　函奉母函中唯有三寸絹丹書為日月字母服之即<lb/>
<pb n="KR3l0054_WYG_008-6b"/>
　平復于時秣陵朱緒無行母病積年忽思菰羔緒妻<lb/>
　到市買菰為羔欲奉母緒曰病後安能食先嘗之遂<lb/>
　併食盡母怒曰我病欲此羔汝何必併啖盡天若有<lb/>
　知當令汝哽死緒便聞心中介介然即痢血明日而<lb/>
　死叡明聞之欲手自戮其屍既而曰汚吾刀乃止<lb/>
李預得古人餐玉法乃採訪藍田躬徃攻掘得若環璧<lb/>
　雜噐形者大小百餘預乃椎七十枚為屑食之及疾<lb/>
　篤謂妻子曰吾尸體必當有異勿速殯令後人知餐<lb/>
<pb n="KR3l0054_WYG_008-7a"/>
　法之妙時七月中旬長安毒熱預停屍四宿而體色<lb/>
　不變其妻常氏以玉珠二枚含之口閉常謂曰君自<lb/>
　云餐玉有神驗何不受含言訖齒啟納珠因嘘其口<lb/>
　都無穢氣舉殮於棺堅直不傾委預叔祖皎為冦謙<lb/>
　之弟子遂服氣絶粒數十年隱於常山年九十餘顔<lb/>
　如小童一旦沐浴冠帶家人異之俄而坐卒道士咸<lb/>
　稱其得尸解仙道<lb/>
李格非善論文章嘗曰諸葛孔明出師表李令伯陳情<lb/>
<pb n="KR3l0054_WYG_008-7b"/>
　表陶淵明歸來引皆沛然如肝肺中流出殊不見有<lb/>
　斧鑿㾗是數君子在後漢之末兩晉之間初未嘗以<lb/>
　文章名世而其詞意超邁如此吾是以知文章以氣<lb/>
　為主氣以誠為主故老杜謂之詩史者其大過人在<lb/>
　誠實耳誠實著見學者多不曉如玉川子醉歸詩曰<lb/>
　昨夜村飲歸健倒三四五摩挲青莓苔莫嗔驚著汝<lb/>
　舒王用其意作扇子詩曰玉斧修成寶月團月邉仍<lb/>
　有女乗鸞青冥風露非人世鬢亂釵横特地寒<lb/>
<pb n="KR3l0054_WYG_008-8a"/>
仁廟朝皇族中太尉夫人一日入内再拜告帝曰臣妾<lb/>
　有夫不幸為婢妾所惑帝怒流婢於千里夫人亦得<lb/>
　罪居於瑶華宮太尉罰俸而不得朝經嵗方春暮夫<lb/>
　人為詞曲名極相思令云栁烟霽色方春花露逼金<lb/>
　莖鞦韆院落海棠漸老纔過清明嫩玉腕托香脂臉<lb/>
　相傅粉更與誰情秋波綻處相思淚迸天阻深誠<lb/>
丁晉公為昭王宮使夏英公時以翰林學士為判官一<lb/>
　日㑹宴齋宮伶人有雜手伎號藏擫者在焉丁顧夏<lb/>
<pb n="KR3l0054_WYG_008-8b"/>
　曰古無詠藏擫詩内翰可作一首英公即席獻詩曰<lb/>
　舞拂桃珠復吐丸遮藏巧伎百千般主公端坐無由<lb/>
　見却被傍人冷眼看<lb/>
薛尚書歴典大郡其治嚴明每五鼓冠帶黎明據案决<lb/>
　事雖寒暑無一日異也其精强如此<lb/>
王文正太尉氣羸多病真宗面賜藥酒一缾令空腹飲<lb/>
　之可以和氣血辟外邪文正飲之大覺安健因對稱<lb/>
　謝上曰此蘇合香酒也每一斗酒以蘇合香丸一兩<lb/>
<pb n="KR3l0054_WYG_008-9a"/>
　同煑極能調五臟却腹中諸疾每冒寒夙興則飲一<lb/>
　杯因各出數榼賜近臣自此臣庶之家皆効為之蘇<lb/>
　合香丸盛行於時此方本出廣濟方謂之白术丸後<lb/>
　人亦編入千金外臺治疾有殊效予於良方叙之甚<lb/>
　詳然昔人未知用之錢文僖公集篋中方蘇合香丸<lb/>
　註云此藥本出禁中祥符中嘗賜近臣即謂此也<lb/>
魏傅融有三子靈慶靈根靈越並有才力嘗謂人曰吾<lb/>
　昨夜夢有一駿馬無堪乗者人曰何用得人乗有一<lb/>
<pb n="KR3l0054_WYG_008-9b"/>
　人曰惟傅靈慶堪乗此馬又有弓一張亦無人堪引<lb/>
　人曰惟有傅靈根堪彎此弓又有數紙文字人皆讀<lb/>
　不能解人曰惟有傅靈越能解此文靈慶後為軍主<lb/>
　靈根為臨齊副將靈越為前軍將軍<lb/>
　<lb/>
　<lb/>
　<lb/>
　墨客揮犀卷八<lb/>
</p>
<p>
</p>
  </div>
</body>
</text>
</TEI>
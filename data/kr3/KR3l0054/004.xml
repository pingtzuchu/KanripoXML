<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>墨客揮犀卷四</head>
    <p>
<pb n="KR3l0054_WYG_004-1a"/>
欽定四庫全書<lb/>
　墨客揮犀卷四　　　　　　宋　彭乗　撰<lb/>
熙寜中髙麗遣使求入貢且求王平甫學士京師題詠<lb/>
　有㫖令權知開封府尤厚之内翰抄録以賜時厚之<lb/>
　自詣平甫求新著平甫以詩戲厚之曰誰使詩仙来<lb/>
　鳳沼欲傳賈客過鷄林<lb/>
舒王性酷嗜書雖寢食問手不釋卷晝或宴居黙坐研<lb/>
　究經㫖知常州對客語未嘗有笑容一日大㑹賔佐<lb/>
<pb n="KR3l0054_WYG_004-1b"/>
　倡優在庭公忽大笑人頗恠之乃共呼優人厚遺之<lb/>
　曰汝之藝能使太守開顔其可賞也有一人竊疑公<lb/>
　笑不由此因乗間啟公公曰疇日席上偶思咸恒二<lb/>
　卦豁悟㣲旨自喜有得故不覺發笑耳<lb/>
世謂太守為五馬人罕知其故事或言詩云孑孑干旟<lb/>
　在浚之都素絲組之良馬五之鄭注謂周禮州長建<lb/>
　旟漢太守比州長法御五馬故云後見龎幾先朝奉<lb/>
　云古乗駟馬車至漢時太守出則増一馬事見漢官<lb/>
<pb n="KR3l0054_WYG_004-2a"/>
　儀也<lb/>
古者三公開閣郡守比之古侯伯亦有閣所以世之書<lb/>
　題有閣下之稱前輩呼刺史太守亦曰節下與宰相<lb/>
　大僚書往往呼執事言閣下者少劉子𤣥為史官與<lb/>
　監修宰相書呼足下韓文公與使主張僕射書呼執<lb/>
　事即其例也記室賔佐也他人亦非所宜執事則指<lb/>
　斥左右之人尊卑皆可通用侍者士庶盡可用之近<lb/>
　日官至使府御史及畿令悉呼閣下至扵初命賔佐<lb/>
<pb n="KR3l0054_WYG_004-2b"/>
　猶呼記室今則一例閣下可謂上下無别矣其執事<lb/>
　纔於舉人侍者止行扵釋子而已今之布衣相呼盡<lb/>
　曰閣下雖出扵浮薄相戲亦是名分大壞矣又中表<lb/>
　疎逺卑行多有座前之目尤可懲怪夫閣下去殿下<lb/>
　一階座前降几前一等此之乖僭其可行耶宗從叔<lb/>
　諸姑及姨舅行施之可也<lb/>
栁如京開知蔡州有監兵錢供奉者亦忠懿之近屬也<lb/>
　乃父方奉朝請在京師開乗間來謁造其書閣見壁<lb/>
<pb n="KR3l0054_WYG_004-3a"/>
　有繪婦人像甚美詰以誰氏監兵對曰某之女弟也<lb/>
　既笄矣栁喜曰開喪偶已踰期願取為繼室錢曰俟<lb/>
　白家君敢議婣事栁曰以開之才學不辱于錢氏之<lb/>
　門遂强委禽焉不旬日遂成禮錢不之敢拒走介白<lb/>
　其父遂乞上殿面訴栁開刼取臣女仁宗問曰識栁<lb/>
　開否不識謂曰真竒傑之士也卿家可謂得佳壻矣<lb/>
　吾為卿媒可乎錢父不敢再言但拜謝而退<lb/>
陳瑩中為予言神宗皇帝一日行後苑見牧猳㹠者問<lb/>
<pb n="KR3l0054_WYG_004-3b"/>
　何所用牧者對曰自祖宗以來長令畜之自稚養之<lb/>
　以至大則殺之必養其稚者前朝不敢易爾不知果<lb/>
　安用神宗沈思久之詔付有司禁中自今不得復畜<lb/>
　數月衛士忽獲妖人急欲血澆之禁中卒不能致神<lb/>
　宗方悟太祖逺畧亦及此<lb/>
舒王在鍾山有道士来謁因與碁輙作數語曰彼亦不<lb/>
　敢先此亦不敢先惟其不敢先是以無所争惟其無<lb/>
　所争故能入於不死不生舒王笑曰此持碁𨼆語也<lb/>
<pb n="KR3l0054_WYG_004-4a"/>
東坡作海棠詩曰只恐夜深花睡去更燒銀燭照紅粧<lb/>
　事見太真外傳曰上皇登沈香亭詔妃子妃子時卯<lb/>
　醉未醒命力士使侍兒扶掖而至妃子醉顔殘粧鬢<lb/>
　亂釵横不能再拜上皇笑曰是豈妃子醉真海棠睡<lb/>
　未足耳作仙童詩曰故將白練作仙衣不許紅膏汚<lb/>
　天質事見則天長夀二年詔書曰應天下尼用白練<lb/>
　為衣作橄欖詩曰待得㣲甘回齒頰已輸崖蜜十分<lb/>
　甜崖蜜事見鬼谷子曰照夜清螢也百花醴蜜也崖<lb/>
<pb n="KR3l0054_WYG_004-4b"/>
　蜜櫻桃也作僧峯子詩曰平生萬事足所欠惟一死<lb/>
　事見梁僧史曰世祖宴東府王公畢集詔䟦陀羅至<lb/>
　跋陀羅皓然清癯世祖望見謂謝莊曰摩訶衍有機<lb/>
　辯當戲之跋陀羅趨外陛世祖曰摩訶衍不負逺来<lb/>
　唯有一死在即應曰貧道客食陛下三十載恩徳厚<lb/>
　矣無所欠所欠者只一死耳<lb/>
蜀路泥溪驛天聖中有女郎盧氏者隨父往漢州作縣<lb/>
　令替歸題扵驛舎之壁其序略云登山臨水不廢扵<lb/>
<pb n="KR3l0054_WYG_004-5a"/>
　謳吟易羽移商聊舒於羇思因成鳳棲梧曲子一闋<lb/>
　聊書扵壁後之君子覽之者毋以婦人竊弄翰墨為<lb/>
　罪詞曰蜀道青天烟靄翳帝里繁華迢逓何時至回<lb/>
　望錦川揮粉淚鳳釵斜軃烏雲膩細𢃄雙垂金鏤細<lb/>
　玉佩玎璫露滴寒如水從此鸞粧添逺意畫眉學得<lb/>
　遥山翠<lb/>
大庾嶺上有佛祠嶺外往來題壁者鱗比有婦人題云<lb/>
　妾幼年侍父任吴州司㓂既代歸父以大庾本曰梅<lb/>
<pb n="KR3l0054_WYG_004-5b"/>
　嶺之號今蕩然無一株遂市三十夲植于道之左右<lb/>
　因留詩于寺壁今隨夫任端溪復至此寺詩已為杇<lb/>
　鏝者所覆即命墨于故處詩曰滇江今日掌刑回上<lb/>
　得梅山不見梅輟俸買栽三十樹清香留與雪中開<lb/>
　好事者因此夾道植梅多矣<lb/>
杜牧華清宫詩云長安回望繡成堆山頂千門次第開<lb/>
　一騎紅塵妃子笑無人知道荔枝来尤膾炙人口據<lb/>
　唐紀明皇以十月幸驪山至春即還宫是未嘗六月<lb/>
<pb n="KR3l0054_WYG_004-6a"/>
　在驪山也然荔枝盛暑才熟詞意雖美而失事實矣<lb/>
李翰林作襄陽歌云清風明月不用一錢買玉山自倒<lb/>
　非人推人皆推為佳句至歐陽文忠公題蘇子美滄<lb/>
　浪亭詩乃云清風明月本無價可惜只賣四萬錢二<lb/>
　人致詞雖異然皆善談風月者也<lb/>
張端公伯玉大科成名篇什豪邁尤為清脱過姑孰見<lb/>
　李太白十咏嘆美久之周流泉石間後見一水清激<lb/>
　詢地人曰此水名明月泉公曰太白不題此泉將留<lb/>
<pb n="KR3l0054_WYG_004-6b"/>
　以待我也公有詩曰至今千丈松猶伴數岩雪不見<lb/>
　纎塵飛寒泉皜明月<lb/>
子瞻常自言平生有三不如人謂著碁喫酒唱曲也然<lb/>
　三者亦何用如人子瞻之詞雖工而多不入腔正以<lb/>
　不能唱曲耳<lb/>
蔡君謨善别茶後人莫及建安能仁院有茶生石縫間<lb/>
　寺僧採造得茶八餅號石嵓白以四餅遺君謨以四<lb/>
　餅宻遣人走京師遺王内翰禹玉嵗餘君謨被召還<lb/>
<pb n="KR3l0054_WYG_004-7a"/>
　闕訪禹玉禹玉命子弟扵茶笥中選取茶之精品者<lb/>
　碾待君謨君謨捧甌未嘗輙曰此茶極似能仁石嵓<lb/>
　白公何從得之禹玉未信索茶貼驗之乃服王荆公<lb/>
　為小學士時嘗訪君謨君謨聞公至喜甚自取絶品<lb/>
　茶親滌器烹㸃以待公兾公稱賞公于夾袋中取消<lb/>
　風散一撮投茶甌中併食之君謨失色公徐曰大好<lb/>
　茶味君謨大笑且歎公之真率也<lb/>
有小兒夜戲溪傍見星墜視之得一石圓如雞卵因攜<lb/>
<pb n="KR3l0054_WYG_004-7b"/>
　以歸是夕其家大火明日棄于道上為一士人所得<lb/>
　經數夕又火遂還棄溪中夜將半復化為流星而去<lb/>
荆公禹玉熙寧中同在相府一日同侍朝忽有虱自荆<lb/>
　公襦領而上直縁其鬚上顧之笑公不自知也朝退<lb/>
　禹玉指以告公公命從者去之禹玉曰未可輕去輙<lb/>
　獻一言以頌虱之功公曰如何禹玉笑而應曰屢逰<lb/>
　相鬚曽經御覽荆公亦為之解頤<lb/>
館閣新書浄本有悮書處以雌黄塗之嘗校改字之法<lb/>
<pb n="KR3l0054_WYG_004-8a"/>
　刮洗則傷紙紙貼之又易脱粉塗則字不沒塗數遍<lb/>
　方能漫滅惟雌黄一漫則滅仍久而不脱古人謂之<lb/>
　鉛黄盖用之有素矣<lb/>
賈魏公為相日有方士姓許對人未嘗稱名無貴賤皆<lb/>
　稱我時人謂之許我言談頗有可採然傲誕視公卿<lb/>
　蔑如也公欲見使人邀之數四卒不至又使門人苦<lb/>
　邀致之許騎驢逕欲造丞相㕔事門吏止之不可吏<lb/>
　曰此丞相㕔門雖丞郎亦須下許曰我無所求扵丞<lb/>
<pb n="KR3l0054_WYG_004-8b"/>
　相丞相召我來若如此但須我去耳不下驢而去門<lb/>
　吏急追之不還以白丞相魏公又使人謝而召之終<lb/>
　不至公歎曰許市井人耳惟其無所求扵人尚不可<lb/>
　以勢屈况其以道義自任者乎<lb/>
　<lb/>
　<lb/>
　<lb/>
　墨客揮犀卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>墨客揮犀卷五</head>
    <p>
<pb n="KR3l0054_WYG_005-1a"/>
欽定四庫全書<lb/>
　墨客揮犀卷五　　　　　　宋　彭乗　撰<lb/>
詩云螟蛉有子蜾臝負之陶𨼆居以謂蜾臝自生子如<lb/>
　粟粒捕取螟蛉者所以飼其子非以螟蛉為子也余<lb/>
　童稚時屢驗之陶説誠不妄其類有三銜泥營巢扵<lb/>
　室壁間者名蜾臝穴地為巢者名蠮螉窠扵書卷或<lb/>
　筆管中者名蒲盧名既不同其質狀小大亦異蜾臝<lb/>
　蒲盧即捕桑蠖及小蜘蛛之類蠮螉唯捕蠨蛸與蟋<lb/>
<pb n="KR3l0054_WYG_005-1b"/>
　蟀耳捕得皆螫殺去其足盡寘穴中生子其上旋以<lb/>
　泥隔之旬日子大成蜂能飛而諸蟲盡矣<lb/>
蝗一生九十九子皆聮綴而下入地常深寸許至春暖<lb/>
　始生初出如𧖟五日而能躍十日而能飛喜旱而畏<lb/>
　雪雪多則入地愈深不復能出蝗為人掩捕飛起蔽<lb/>
　天或墜陂湖間多化為魚蝦有漁人扵湖側置網蝗<lb/>
　墜壓網至沒漁輙有喜色明日舉網得蝦數斗<lb/>
水蛭性難死予同官林承奉常言少時曽取大水蛭曝<lb/>
<pb n="KR3l0054_WYG_005-2a"/>
　為乾數月後投水椀中復生又以為末散水中悉化<lb/>
　為小水蛭有人夜臨溪而溷蛭入其尻中數年瘦病<lb/>
　而死其家將殮蛭自亡者口中擁出至數升而止<lb/>
東南之美有㑹稽之竹箭竹為竹箭為箭盖二物也今<lb/>
　採箭以為矢而通謂矢為箭者因其材名之也至於<lb/>
　用木為箭而謂之箭則謬矣<lb/>
丁晉公之逐士大夫逺嫌莫敢與之通聲問一日忽有<lb/>
　一書與執政執政得之不敢發立具上聞洎發之乃<lb/>
<pb n="KR3l0054_WYG_005-2b"/>
　表也深自叙致詞頗哀切其間兩句曰雖遷陵之罪<lb/>
　大念立主之功多遂有北還命謂多智變以流人無<lb/>
　因達章奏遂託為執政書度以上聞因蒙寛宥<lb/>
唐華清宫今靈泉觀也七聖殿之西南隅十數步間有<lb/>
　皂莢一株合數人抱枝榦頗瘁相傳云明皇洎貴妃<lb/>
　共植於此毎嵗結實必有十數莢合懽者京兆尹命<lb/>
　老卒數人守視之移接于他枝則不復合懽也<lb/>
蟲之類能入耳者不獨蚰蜒如壁虱螢火叩頭蟲皂莢<lb/>
<pb n="KR3l0054_WYG_005-3a"/>
　蟲皆能入耳為害余有外親曽為蟲入耳自謂必死<lb/>
　乃極其家所有恣情耗蕩凡數年家業遂破蟲出疾<lb/>
　愈驗之乃叩頭蟲也又余從祖多患腹痛類為蟲所<lb/>
　食或教之以桃葉為枕一夕蟲自鼻出形如鷹觜人<lb/>
　莫識其名者有人為蚰蜒入耳遇其極時不覺以頭<lb/>
　撞柱至血流不知云痒甚不可忍蚰蜒入耳往往食<lb/>
　髓至冬又能滋生凡蟲入耳者惟用生油灌之為妙<lb/>
有蟲狀如蟬形小而匾好𨼆扵屋壁及書䇿中前有兩<lb/>
<pb n="KR3l0054_WYG_005-3b"/>
　長足如蟹螯觸後則旁行觸前則却行有鄭房秀才<lb/>
　因掲䇿見之不知其有毒也戲以手指再三撥之欲<lb/>
　觀其行或為所螫痛卧數日遇良醫治之得愈醫云<lb/>
　此名惡蝨不治殺人<lb/>
凡夜食必以燭余一夕大醉渇甚取水將飲聞水中有<lb/>
　聲急呼燭觀之得一蟲狀如蚯蚓細而長問左右曰<lb/>
　水蠱蟲也入腹中食人腸胃<lb/>
段成式酉陽雜爼記事多誕其間叙草木異物尤多謬<lb/>
<pb n="KR3l0054_WYG_005-4a"/>
　妄率記異國所出欲無根柢如云一木五香根旃檀<lb/>
　節沈香花雞舌葉藿膠熏陸此甚謬旃檀與沈水兩<lb/>
　木無異鷄舌即今丁香耳今藥品中所用者亦非藿<lb/>
　香自是草葉南方多有熏陸小木而大葉海南亦有<lb/>
　熏陸乃其謬也今謂之乳頭香五物迥殊元非同類<lb/>
　也<lb/>
黄宗旦晩年病目毎奏事先具奏自成誦于口至上前<lb/>
　展奏自誦之其實不見也同列害之宻以他書易其<lb/>
<pb n="KR3l0054_WYG_005-4b"/>
　奏目宗旦不知也至上前所誦與奏目不同歸方覺<lb/>
　之遂乞致仕<lb/>
蔡子正久在邊任晩年以龍圖閣直學士再守平涼作<lb/>
　喜遷鶯辭一闋以自廣曰霜天清曉望紫塞古木寒<lb/>
　雲衰草溪馬嘶風邊鴻翻月隴上鐵衣寒早欲歌倚<lb/>
　曲悲壯盡道君恩湏報塞垣樂盡路鞬錦領山西年<lb/>
　少談笑刁斗静烽火一把長報平安耗聖主憂邊威<lb/>
　懐遐方關塞且寛天討嵗華向晩愁思誰念玉闗人<lb/>
<pb n="KR3l0054_WYG_005-5a"/>
　老太平也且歡娱湏把金樽頻倒此曲成大傳都下<lb/>
嶺南有異蟲如蚯蚓長尺餘觜利如錐多夜出半身著<lb/>
　地半指空而行或有誤觸之者直入人心腹食人至<lb/>
　死乃出土人目之為夜虎甚畏避之<lb/>
蜣蜋夜飛宜避之撞入胸腹或臂股間輙遺子而去人<lb/>
　或不悟子漸隐入肉中為患生股臂間者猶可傳療<lb/>
　若入心腹則不可治也<lb/>
長安道中有行人倦息古松之下回視巨蟒蛇長丈餘<lb/>
<pb n="KR3l0054_WYG_005-5b"/>
　宛轉荆棘間若傷病者行者怪而諦視之但見腦門<lb/>
　上蟲大如粟粒色紅如丹因取置地以足<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>之逡巡<lb/>
　蛇遂能去行者漸覺足間微癢湏臾愈劇毒氣俄升<lb/>
　扵股旬日之間血肉潰爛遂墜股而死細微之物其<lb/>
　毒至是人終莫知其名<lb/>
李溥為江淮發運使毎嵗奏計則以大船載東南美貨<lb/>
　結納當途莫知紀極章獻太后垂簾時溥因奏事盛<lb/>
　稱浙茶之美云自来進御惟建州餅茶而浙茶未嘗<lb/>
<pb n="KR3l0054_WYG_005-6a"/>
　修貢夲司以羨餘錢買到數千斤乞進入内自國門<lb/>
　挽船而入稱進奉茶綱有司不敢問所貢餘者悉入<lb/>
　私室溥晩年以賄敗竄謫海州然自此遂為發運司<lb/>
　嵗例毎發運使入奏舶艫蔽江自泗州七日至京余<lb/>
　出使淮南時見有重載入汴者購得其籍言兩浙牋<lb/>
　紙三船他物稱是<lb/>
漢以宫殿多灾術者言天上有魚尾星宜為其𧰼冠于<lb/>
　室以禳之今自有唐以来寺觀舊殿宇尚有為飛魚<lb/>
<pb n="KR3l0054_WYG_005-6b"/>
　形尾指上者不知何時易名為鴟吻狀亦不類魚尾<lb/>
蘇伯材奉議云凡欲松偃盖極不難栽時當去松中大<lb/>
　根惟留四旁鬚根則無不偃盖<lb/>
壺山有栢木一株長數尺半化為石半猶是堅木蔡君<lb/>
　謨見而異焉因運置私第余莆陽日親見之<lb/>
菌不可妄食建寜縣山石間忽生一菌大如車盖鄉民<lb/>
　異之取以為饌食者輙死凡菌為羮照人無影者不<lb/>
　可食食殺人又有菌樷生扵朽木或糞壤上其形如<lb/>
<pb n="KR3l0054_WYG_005-7a"/>
　瑞芝潔白可愛夜則有光可以鑑物<lb/>
江南陳彭年博學書史扵禮文尤所詳練歸朝日侍從<lb/>
　朝廷郊廟禮儀多委彭年裁定援引故事頗為詳洽<lb/>
　嘗攝太常卿𨗳駕悮行黄道上有司止之彭年正色<lb/>
　回顧曰自有典故禮曹素畏其該洽不復敢詰問<lb/>
李獻臣好為雅言曽知鄭州時孫次公為陜漕罷赴闕<lb/>
　先遣一使召入京所遣乃獻臣故吏到鄭廷㕘獻臣<lb/>
　甚喜欲令左右延飯乃問之曰餐來未使臣誤意餐<lb/>
<pb n="KR3l0054_WYG_005-7b"/>
　者謂次公也遽對曰離長安日都運待制已治裝獻<lb/>
　臣曰不問孫待制官人餐來未其人慙沮而言曰不<lb/>
　敢仰昧為三司軍將日曽乞却十三盖鄙語謂邅杖<lb/>
　為餐獻臣掩口曰官人誤也問曽與未曽餐正欲奉<lb/>
　留一食耳<lb/>
至和中余赴任邕至金城驛郵置早膳聞如以手荅腰<lb/>
　鼓者問郵卒曰何處作樂曰非也乃鴆鳥禁虵<lb/>
凌霄花金錢花渠那異花皆有毒不可近眼有人仰視<lb/>
<pb n="KR3l0054_WYG_005-8a"/>
　凌霄花露滴眼中後遂失明<lb/>
楊梅皂角木皆有雌雄雄者不實鑿木榦作方寸穴取<lb/>
　雌木填之乃實銀杏葉如鴨脚獨窠者不實偶生及<lb/>
　樷生者乃實<lb/>
　<lb/>
　<lb/>
　<lb/>
　<lb/>
<pb n="KR3l0054_WYG_005-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨客揮犀卷五<lb/>
</p>
<p>
</p>
  </div>
</body>
</text>
</TEI>
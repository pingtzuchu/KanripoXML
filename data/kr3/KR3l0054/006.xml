<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>墨客揮犀卷六</head>
    <p>
<pb n="KR3l0054_WYG_006-1a"/>
欽定四庫全書<lb/>
　墨客揮犀卷六　　　　　　宋　彭乗　撰<lb/>
郭朏字景初泉州人少有才學而性甚輕脱嘗夜出為<lb/>
　醉人所誣太守詰其情狀朏笑曰諺所謂張公喫酒<lb/>
　李公醉者乃朏是也太守怪其言不屈命取紙筆使<lb/>
　作張公喫酒李公醉賦一首朏操紙立就其畧云事<lb/>
　有不可測人當防未然何張公之飲也乃李老之醉<lb/>
　焉清河丈人方肆酒盤之樂隴西公子俄遭酩酊之<lb/>
<pb n="KR3l0054_WYG_006-1b"/>
　愆太守見而大笑乃釋之<lb/>
或傳得一詩謎云佳人佯醉索人扶露出胸前似雪膚<lb/>
　走入帳中尋不見任他風水滿江湖乃賈島李白羅<lb/>
　隱潘閬四詩人名也或以為王丞相所撰<lb/>
李璋太尉罷郢州入朝至襄陽疾病止驛舍兩月餘璋<lb/>
　嘗命蜀人費孝先作卦影先畫一鳳止於林下有關<lb/>
　焉又畫一鳳立於臺又畫衣紫而哭者五人盖襄州<lb/>
　南數里有鳳林關傳舍名鳳臺驛始璋止二子時三<lb/>
<pb n="KR3l0054_WYG_006-2a"/>
　子守官于外聞璋病甚悉來奔視至之翊日璋乃卒<lb/>
　果臨其喪者五人<lb/>
嶺南僻逺之地有驛名翠嵐徃來宿者多飼馬於堂上<lb/>
　驛吏諫諭不聽乃題小詩於壁以譏之曰犬馬本非<lb/>
　堂上物莫言驛舍暫經過大都人畜須分别不禁鸎<lb/>
　聲可奈何鸎聲之喻盖昔人曾有為驢喫牡丹賦云<lb/>
　展似鐵之雙蹄驚回蝶夢聳如船之兩耳不聽鸎聲<lb/>
　驛吏之意出於此<lb/>
<pb n="KR3l0054_WYG_006-2b"/>
熙寜中鞏大卿申者善事權貴王丞相生日即飯僧具<lb/>
　䟽籠雀鴿造相府以獻丞相方家㑹即於客宴開籠<lb/>
　搢笏手取雀鴿跪而一一放之毎放一鳥且祝曰願<lb/>
　相公一百二十嵗<lb/>
曽有秀才因盗絹被執亦以試賦獲免其警對云窺其<lb/>
　户而閴其無人心乎愛矣見其利而忘其有義卷而<lb/>
　懷之<lb/>
王平甫熙寜癸丑嵗直宿崇文館夢有人邀之至海上<lb/>
<pb n="KR3l0054_WYG_006-3a"/>
　見海中央宫殿甚盛其中作樂笙簫鼓吹之伎甚衆<lb/>
　題其宫曰靈芝宫平甫欲與俱徃有人在宫側隔水<lb/>
　謂曰時未至且令去他日當迎之至此恍然夢覺時<lb/>
　禁中已鐘鳴平甫自是頗習不凡為詩曰萬頃波濤<lb/>
　木葉飛笙簫宫殿號靈芝揮毫不似人間世長樂鐘<lb/>
　來夢覺時<lb/>
世有竒疾者吕縉叔以知制誥知潁州忽得疾但縮小<lb/>
　臨終僅如小兒古人不曽有此疾終無人識○有松<lb/>
<pb n="KR3l0054_WYG_006-3b"/>
　滋令姜愚無他疾忽不識字數年方稍稍復舊○又<lb/>
　有一人家妾視直物皆曲弓弦界尺之𩔖視之皆如<lb/>
　鈎醫僧奉真親見之○江南逆旅中一老婦啖物不<lb/>
　知飽徐德占過逆旅老婦愬以飢其子耻之對德占<lb/>
　以蒸餅啖之盡一竹簣約有百餅猶稱飢不已日飯<lb/>
　一石米隨即痢之飢復如故○京兆醴泉主簿蔡繩<lb/>
　余友人也亦得飢疾每飢立須啖物稍遲則頓仆悶<lb/>
　絶懷中常置餅餌雖對貴官遇飢亦便齕啖繩有美<lb/>
<pb n="KR3l0054_WYG_006-4a"/>
　行博學有文為時聞人終以此不幸無人識其疾每<lb/>
　為之哀傷<lb/>
蒲傳正知杭州有術士請謁盖年踰九十而猶有嬰兒<lb/>
　之色傳正接之甚歡因訪以長年之術答曰其術甚<lb/>
　簡而易行他無所忌惟當絶色慾耳傳正俛思良久<lb/>
　曰若然則夀雖千嵗何益<lb/>
有一郎官年六十餘置媵妾數人鬚已班白令其妻妾<lb/>
　互鑷之妻忌其少恐為羣妾所悦乃去其黑者妾欲<lb/>
<pb n="KR3l0054_WYG_006-4b"/>
　其少乃去其白者不踰月頥頷遂空○又進士李居<lb/>
　仁與鄭輝為友居仁年踰耳順鬚盡白輝少年輕侮<lb/>
　乃呼之為李公居仁於是盡摘其鬚去之輝一日見<lb/>
　居仁陽驚曰數日不見而風彩頓異何也居仁整容<lb/>
　喜曰如何曰昔日皤然一公今日公然一婆矣<lb/>
王中令既平蜀捕逐餘冦與部伍相逺飢甚入一村寺<lb/>
　中主僧醉甚箕踞公怒欲斬之僧應對不懼公竒而<lb/>
　赦之問求蔬食僧曰有肉無蔬公異之餽以蒸猪頭<lb/>
<pb n="KR3l0054_WYG_006-5a"/>
　食之甚美公喜問僧止能飲酒食肉邪為有伎也僧自<lb/>
　言能詩公令賦食蒸豚操筆立成曰觜長毛短淺含<lb/>
　臕久住山中食藥苗蒸處已將蕉葉裹熟時兼用杏<lb/>
　漿澆紅鮮雅稱金盤飣軟熟真堪玉筯挑若把羶根<lb/>
　來比並羶根只合喫藤條公大喜與紫衣師號東坡<lb/>
　元祐初見公之雲孫訥夜話及此為記之<lb/>
余在中書檢正時閱雷州奏牘有人為鄉民詛死問其<lb/>
　狀鄉民能以熟食呪之俄頃膾炙之𩔖悉復為完肉<lb/>
<pb n="KR3l0054_WYG_006-5b"/>
　又呪之則熟肉復為生肉又呪之則生肉能動復使<lb/>
　之能活牛者復為牛羊者復為羊但小耳更呪之則漸<lb/>
　大既而復呪之則還為熟食人有食其肉覺腹痛淫<lb/>
　淫而動必以金帛求解金帛不至則腹裂而死所食<lb/>
　牛羊自裂中出獄具案事觀其語呪但曰東方王母<lb/>
　桃西方王母桃兩句而已其他但道其所欲更無他<lb/>
　術慶厯中有焉<lb/>
叔淵材好談兵曉大樂通知諸國音語嘗咤曰行師頓<lb/>
<pb n="KR3l0054_WYG_006-6a"/>
　營毋患乏水近聞開井法甚妙時館太清宫於是日<lb/>
　相其地而掘之無水又遷掘數尺觀之四旁遭其掘<lb/>
　鑿孔穴棊布道士月夜登樓之際顰額曰吾觀為敗<lb/>
　龜殻乎何四望孔穴之多也淵材不懌又嘗從郭太<lb/>
　尉游園咤曰吾比傳禁蛇方甚妙但呪語耳而蛇聽<lb/>
　約束如使稚子俄有蛇甚猛太尉呼曰淵材可施其<lb/>
　術蛇舉首來奔淵材無所施其術及走汗流脱其冠<lb/>
　巾曰此太尉宅神不可禁也太尉為之一笑嘗獻樂<lb/>
<pb n="KR3l0054_WYG_006-6b"/>
　書得協律郎使余跋其書曰子落筆當公不可以叔<lb/>
　姪故溢美也余曰淵材在布衣有經綸志善談兵曉<lb/>
　大樂文章盖其餘事獨禁蛇開井非其所長淵材觀<lb/>
　之怒曰司馬子長以酈生所為事事竒獨説髙祖封<lb/>
　六國為失故於本傳不言者著人之美為完傳也又<lb/>
　於子房傳載之者不隱實也奈何言禁蛇開井乎聞<lb/>
　者絶倒<hi>淵材姓彭名儿即乗之叔也</hi>
鎮陽於諸節中尤重寒食是日不問貧富皆製新衣煥<lb/>
<pb n="KR3l0054_WYG_006-7a"/>
　然滿目云一嵗中惟此日易衣雖甚弊不復易至來<lb/>
　嵗是日復圗一新也余素知北人重此節然不聞有<lb/>
　易衣之俗自閩嶺已南視此節則若不聞矣故沈佺<lb/>
　期謫嶺表日有詩云嶺外逢寒食春來不見餳鎮陽<lb/>
　新甲子何日是清明則南北異俗可知矣<lb/>
嶺南無雪閩中無雪建劍汀邵四州有之故北人嘲云<lb/>
　南人不識雪向道似楊花然南方楊栁實無花是南<lb/>
　人非止不識雪兼亦不識楊花也大元庚寅季冬二<lb/>
<pb n="KR3l0054_WYG_006-7b"/>
　十二日余時在長樂雨雪數寸遍山皆白土人莫不<lb/>
　相顧驚嘆盖未嘗見也公是日召友人吳述正同賞<lb/>
　時南軒梅一株盛開述正笑曰如此景致亦恐北人<lb/>
　所未識是嵗茘枝木皆凍死遍山連野彌望盡成枯<lb/>
　朽後年春始於舊根株漸抽芽蘖又數年始復繁盛<lb/>
　譜云茘枝木堅理難老至今有三百嵗者生結不息<lb/>
　今去君謨歿又五十年矣是三百五十年間未有此<lb/>
　寒也<lb/>
<pb n="KR3l0054_WYG_006-8a"/>
浙人喜食蛙沈文通在錢塘日切禁之自是池沼之蛙<lb/>
　遂不復生文通去州人食蛙如故而蛙亦盛人因謂<lb/>
　天生是物將以資人食也食蛙益甚<lb/>
陜西鳳州伎女雖不盡妖麗然手皆纖白州境内所生<lb/>
　栁翠色尤可愛與他處不同又公庫多美醖故世言<lb/>
　鳳州有三出謂手栁酒也宣州士人李愈云吾鄉有<lb/>
　四出問何物答云漆栗筆蜜<lb/>
王雱字光澤數嵗時客有以一麞一鹿同籠以問雱何<lb/>
<pb n="KR3l0054_WYG_006-8b"/>
　者是麞何者是鹿雱實未識良久對曰獐邊者是鹿<lb/>
　鹿邊者是獐客大竒之<lb/>
歐陽文忠常愛林逋詩草泥行郭索雲木呌鈎輈之句<lb/>
　文忠以謂語新而屬對親切鈎輈鷓鴣聲也李羣玉<lb/>
　詩云方穿詰曲﨑嶇路又聽鈎輈格磔聲郭索蟹行<lb/>
　貌也揚雄太𤣥經曰蟹之郭索用心躁也<lb/>
鄜州東百里有水名相思河岸有郵置亦曰相思鋪令<lb/>
　狐挺題壁以詩曰誰把相思號此河塞垣車馬徃來<lb/>
<pb n="KR3l0054_WYG_006-9a"/>
　多只應自古征人淚灑向空川作浪波<lb/>
黄魯直使予對句曰呵鏡雲遮月對曰啼糚露著花魯<lb/>
　直罪余於詩深刻見骨不務含蓄余竟不曉此論當<lb/>
　有知之者耳<lb/>
　<lb/>
　<lb/>
　<lb/>
　<lb/>
<pb n="KR3l0054_WYG_006-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨客揮犀卷六<lb/>
</p>
<p>
</p>
  </div>
</body>
</text>
</TEI>
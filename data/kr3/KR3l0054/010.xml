<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>墨客揮犀卷十</head>
    <p>
<pb n="KR3l0054_WYG_010-1a"/>
欽定四庫全書<lb/>
　墨客揮犀卷十　　　　　　宋　彭乗　撰<lb/>
郭進有才畧累有戰功嘗判邢州今邢州城乃進所築<lb/>
　其厚六丈至今堅完鎧仗精巧以至封貯亦有法度<lb/>
　進於城北治第既成聚族人賔客落之下至土木之<lb/>
　工皆與燕設諸工之席于東廡人或曰諸子安可與<lb/>
　工徒齒進指諸工曰此造宅者指諸子曰此賣宅者<lb/>
　固宜坐造宅者下也進死未幾果為他人所有今資<lb/>
<pb n="KR3l0054_WYG_010-1b"/>
　政殿學士陳彦升宅乃進舊第東一隅也<lb/>
孫夢得中丞薦吴中復為御史或曰公平生不識何由<lb/>
　知之公曰抃聞中復知犍為縣多美政及替不載一<lb/>
　物其愛民亷潔如此使之立朝必不茍且知賢則薦<lb/>
　何用識面邪<lb/>
包樞宻知府禮上日衆吏前請諱公曰何諱也吏曰公<lb/>
　祖先之名羣吏當避之公瞋目曰吾無所諱惟諱吏<lb/>
　之有贓汚者吏懼而引去吁公儒者之通敏者也任<lb/>
<pb n="KR3l0054_WYG_010-2a"/>
　府尹十餘年民吏稱為神明然為大尹十餘年近世<lb/>
　亦稀有<lb/>
興化𨼆士陳易字體常熙寜初在太學通經術既而𨼆<lb/>
　居廬山以歸乃築室于興化縣之蔡溪嵓不下山者<lb/>
　三十年惟與沙門有需親善人或就見亦無忤也易<lb/>
　襟抱易曠風韻灑然見者無不愛慕忘歸蔡子由正<lb/>
　言首以八行薦之易以啟事謝之云心若死灰枉被<lb/>
　吹嘘之力身如槁木難施雕琢之功又云昔在儒門<lb/>
<pb n="KR3l0054_WYG_010-2b"/>
　雖粗修於八行晩歸祖道惟務了於一心心既已忘<lb/>
　行復何有其所造如此其後轉運判官陳達野復以<lb/>
　行䏻尤異薦易於朝易終不起<lb/>
黄州潘大臨工詩多佳句然貧甚東坡山谷尤喜之臨<lb/>
　川謝無逸以書問有新作否潘荅書曰秋来景物件<lb/>
　件是佳句恨為俗氣所蔽翳昨日清卧聞攪林風雨<lb/>
　聲欣然起題其壁曰滿城風雨近重陽忽催租人至<lb/>
　遂敗意止此一句奉寄聞者笑其迂濶<lb/>
<pb n="KR3l0054_WYG_010-3a"/>
初作東府望氣者言曰異哉乃有天子氣及府成車駕<lb/>
　果臨幸時龍圖張秩以詩慶兩府諸公而王丞相和<lb/>
　曰曽留主上經過迹更費多人賦詠才<lb/>
王荆公患喘藥用紫團山人参不可得時薛師政自河<lb/>
　東還適有之贈公數兩不受人有勸公曰公之疾非<lb/>
　此藥不可治疾可憂藥不足辭公曰平生無紫團參<lb/>
　亦活到今日竟不受公面黧黒門人憂之以問醫人<lb/>
　曰此垢汙非疾也進澡豆令公洗面公曰天生黒於<lb/>
<pb n="KR3l0054_WYG_010-3b"/>
　予澡豆其如予何<lb/>
王相有邊功久居樞要仁廟朝有諫官言公宅枕乾剛<lb/>
　貎類藝祖公上章請罪云宅枕乾剛乃朝廷所賜貌<lb/>
　類藝祖盖父母所生仁廟嘉納益厚遇公言者内愧<lb/>
　夫言事諫官之職也然貴得其實則不曠茍求其微<lb/>
　過以邀名非義也况無過失乎<lb/>
羅可沙陽之碩儒也性度寛宏詞學贍麗嘗預鄉薦見<lb/>
　黜於禮部遂慨然不復有進取意以疎放自適鄉人<lb/>
<pb n="KR3l0054_WYG_010-4a"/>
　共以師禮事焉人有竊刈其園中蔬者可適見因躡<lb/>
　足伏草間避之以俟其去又有攘殺其雞者可乃攜<lb/>
　壺就之其人慙悚服罪可執其手曰與子幸同里閭<lb/>
　不能烹雞以待子我誠自愧乃設席呼其妻孥環坐<lb/>
　盡醉而歸終不以語人人由是相誡無犯年六十七<lb/>
　而卒所為詩賦多播人口嘗作百韻雪詩其間有斜<lb/>
　侵潘岳鬢横上馬良眉誠佳句也<lb/>
杜甫贈髙適詩云脱身簿尉中始與捶楚辭韓愈贈張<lb/>
<pb n="KR3l0054_WYG_010-4b"/>
　工曹詩云判司卑官不堪説未免捶楚塵埃間杜牧<lb/>
　寄小姪阿宜詩云㕘軍與簿尉塵土驚羌勷一語不<lb/>
　中治鞭捶身滿瘡以此明唐之㕘軍簿尉有過則受<lb/>
　笞杖之刑猶今之胥吏也<lb/>
西頭供奉官錢昭度粗有詩名曽作詠方池詩云東道<lb/>
　主人心匠巧鑿開方石貯漣漪夜深却被寒星照恰<lb/>
　似仙翁一局碁有輕薄子見而笑曰此正所謂一局<lb/>
　黑全輸也<lb/>
<pb n="KR3l0054_WYG_010-5a"/>
前輩作花詩多用美女比其狀如曰若教解語應傾國<lb/>
　任是無情也動人陳俗哉山谷作酴醿詩曰露濕何<lb/>
　郎試湯餅日烘荀令炷爐香乃用美丈夫比之若將<lb/>
　出類而吾叔淵材作海棠詩又不然曰雨過温泉浴<lb/>
　妃子露濃湯餅試何郎意尤工也<lb/>
趙叔平罷㕘政致政居睢陽歐陽永叔罷㕘政致政居<lb/>
　汝陰叔平一日乗女輿來訪永叔時呂晦叔以金華<lb/>
　學士知潁州啟宴以召二公扵是歐公自為優人致<lb/>
<pb n="KR3l0054_WYG_010-5b"/>
　語及口號髙誼清才搢紳以為美談口號曰欲知盛<lb/>
　集繼荀陳謂有當筵主與賔金馬玉堂三學士清風<lb/>
　明月兩閑人紅芳已過鸎猶囀青杏初嘗酒正醇好<lb/>
　景難逢良㑹少乗歡舉白莫辭頻<lb/>
趙閲道為成都轉運使出行部内唯攜一琴一鶴一龜<lb/>
　坐則㸔龜鼓琴嘗過青城山遇雪舎于逆旅逆旅之<lb/>
　人不知其使者也或慢狎之公頹然鼓琴不顧<lb/>
治平年江南吉州吉水令忘其名治邑以嚴毅民有罪<lb/>
<pb n="KR3l0054_WYG_010-6a"/>
　大小不赦邑雖治民亦失和有野客馬道為啄木鳥<lb/>
　詩云翠翎迎日動紅觜響烟蘿不顧泥丸及惟貪得<lb/>
　食多才摧枯朽木又止最髙柯吴楚園林濶茫茫争<lb/>
　奈何令見其詩為之少緩民目馬君為馬啄木<lb/>
俗語有之曰槐花黄舉子忙謂槐之方花乃進士赴舉<lb/>
　之時而唐詩人翁承贊有詩云雨中粧㸃望中黄勾<lb/>
　引蟬聲送夕陽憶得當年隨計吏馬蹄終日為君忙<lb/>
　乃知俗語亦有所自也<lb/>
<pb n="KR3l0054_WYG_010-6b"/>
盧秉侍郎嘗為江南小郡司户㕘軍於傳舎中題詩云<lb/>
　青衫白髮病㕘軍旋糶黄粱換酒罇但得有錢留客<lb/>
　醉也勝騎馬傍人門王荆公過而見之尤極稱賞俄<lb/>
　薦於朝數年間遂超顯仕<lb/>
東坡曰羅浮有野人山中𨼆者或見之相傳葛稚川之<lb/>
　𨽻也有鄧道士者嘗見其足跡余偶讀韋蘇州寄全<lb/>
　椒道士詩云今朝郡齋冷忽念山中客澗底束荆薪<lb/>
　歸来煑白石遥持一樽酒逺慰風雨夕落葉滿空山<lb/>
<pb n="KR3l0054_WYG_010-7a"/>
　何處尋行迹想其風度則全椒道士豈亦鄧君之流<lb/>
　乎因以酒問且依蘇州韻作詩寄之曰一盃羅浮春<lb/>
　逺餉採薇客遥知獨酌罷醉卧松下石幽人不可見<lb/>
　清嘯聞月夕聊戲庵中人飛空本無跡<lb/>
楊某尚書以耳聾致政居鄠縣别業同里有髙氏者貲<lb/>
　頗厚有二子小字大馬小馬者業明經屢上謁楊以<lb/>
　里閈之故雖庸下常待以温顔一日里中社小馬攜<lb/>
　酒一榼就楊公曰此社酒善治聾願得侍盃杓之餘<lb/>
<pb n="KR3l0054_WYG_010-7b"/>
　瀝楊瞑目良久呼小僕取箋書絶句與之曰十數年<lb/>
　來聾耳瞶可將社酒便能醫一心更願清盲了免見<lb/>
　豪家小馬兒<lb/>
晏元獻公為童子時張文節薦之於朝廷召至闕下適<lb/>
　值鄉試進士便令公就試公一見試題曰臣十日前<lb/>
　已作此賦草尚在乞别命題上極愛其不𨼆及為館<lb/>
　職時天下無事許臣寮擇勝燕飲當時侍從文館士<lb/>
　人大夫為燕集以至市樓酒肆往往皆供帳為㳺息<lb/>
<pb n="KR3l0054_WYG_010-8a"/>
　之地公是時貧甚不能出獨家居與昆弟講習一日<lb/>
　𨕖東宫官忽自中批除晏殊執政莫諭所因次日進<lb/>
　覆上諭之曰近聞館閣臣寮無不嬉逰燕賞彌日繼<lb/>
　夕惟殊杜門與兄弟讀書如此謹厚正可為東宫官<lb/>
　公既受命得對上面諭除授之意公語言質野則曰<lb/>
　臣非不樂燕㳺者直以貧無可為之臣若有錢亦須<lb/>
　往但無錢不能出耳上益嘉其誠實知事君體眷注<lb/>
　日深仁廟朝卒至大用<lb/>
<pb n="KR3l0054_WYG_010-8b"/>
陳亞大卿性尤俊逸好諧謔其語士大夫共轉道聞者<lb/>
　笑吃吃不止今見其詩如浪平天接影山盡樹回身<lb/>
　之句皆深得作者之格古人有洗竹詩獨公有惜竹<lb/>
　詩云出檻亦不剪從教長瘦樷年年當盛夏葉葉是<lb/>
　清風句清格老皆此類<lb/>
郭祥正字功甫有逸才詩多新意丞相荆公過金山寺<lb/>
　扵壁間得長篇讀之反覆諷味問知功甫所為由此<lb/>
　見重最愛其兩句云鳥飛不盡暮天碧漁歌忽斷蘆<lb/>
<pb n="KR3l0054_WYG_010-9a"/>
　花風又曽題人山居一聮云謝家莊上無多景只有<lb/>
　黄鸝三兩聲公乃命工繪為圖自題其上云此是功<lb/>
　甫題山居詩處即遣人以金酒鍾并圖遺之<lb/>
唐人詩云嫩緑枝頭紅一㸃動人春色不湏多不記作<lb/>
　者名字鄧元孚待制曽見舒王親書此兩句扵所持<lb/>
　扇上或以為舒王自作非也<lb/>
東坡夜宿曹溪借傳燈録讀燈花墮卷上燒一僧字即<lb/>
　以筆記於窻間云曹溪夜岑寂燈下讀傳燈不覺燈<lb/>
<pb n="KR3l0054_WYG_010-9b"/>
　花落茶毗一箇僧<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨客揮犀卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>墨客揮犀卷三</head>
    <p>
<pb n="KR3l0054_WYG_003-1a"/>
欽定四庫全書<lb/>
　墨客揮犀卷三　　　　　　宋　彭乗　撰<lb/>
虎毎食一人則耳成一缺汀洲西山有虎為暴十餘年<lb/>
　後為射者所殺兩耳如鋸焉又人言虎恠甚靈不妄<lb/>
　食人邅其患者盖命所值或是宿寃也武康民朱泰<lb/>
　事母甚孝嘗為虎所摶負之而去泰大呼曰虎暴殺<lb/>
　我我母將無所依虎遽棄于地驚竄入山泰後安健<lb/>
　如故鄉人號為朱虎殘<lb/>
<pb n="KR3l0054_WYG_003-1b"/>
歐陽文忠公好推挽後學王向少時為三班奉職勾當<lb/>
　滁州一鎮時文忠守滁州有先生為學子不行束修<lb/>
　自往詣之學子閉門不接先生訟於向向判其牒曰<lb/>
　禮聞來學不聞往教先生既已自屈弟子寜不少髙<lb/>
　盍二物以收威豈兩辭而造致先生不喜向判徑持<lb/>
　牒以見歐公公一閱大稱其才遂為之延譽奨進成<lb/>
　就美名卒為聞人<lb/>
蜀人魏野𨼆居不仕宦喜為詩以詩著名卜居陕州東<lb/>
<pb n="KR3l0054_WYG_003-2a"/>
　門之外有陕州平陸縣詩云寒食花藏縣重陽菊繞<lb/>
　灣一聲離岸櫓數㸃别州山最為警句所居頗瀟灑<lb/>
　當世顯人多與之逰㓂忠愍尤愛之嘗有贈忠愍詩<lb/>
　云好向上天辭富貴却來平地作神仙後忠愍鎮北<lb/>
　都召野坐門下北都有妓女美色而舉止生硬士人<lb/>
　謂之生張八因府㑹忠愍令乞詩于野野贈之詩曰<lb/>
　君為北道生張八我是西州熟魏三莫恠樽前無笑<lb/>
　語半生半熟未相諳吴正憲憶陜郊詩云南郭迎天<lb/>
<pb n="KR3l0054_WYG_003-2b"/>
　使東郊招𨼆人𨼆人謂野而野有子名閑亦有清譽<lb/>
　今尚居陜州<lb/>
慶厯中范希文以資政殿學士判邠州予中途上謁翌<lb/>
　日召食時李郎中丁同席范與丁同年進士也因道<lb/>
　舊日某修學時最為貧窶與劉某同在長白山僧舎<lb/>
　日惟煮粟米二升作粥一器經宿遂凝以刀為四塊<lb/>
　早晩取二塊斷虀十數莖醋汁半盂入少鹽暖而啗<lb/>
　之如此者三年<lb/>
<pb n="KR3l0054_WYG_003-3a"/>
鍾弱翁所至好貶剥榜額字畫必除去之出新意自立<lb/>
　名令具牌當為重書之鏤刻工匠十數輩然字畫不<lb/>
　工人皆苦之嘗經過廬陵一山寺有髙閣壯麗弱翁<lb/>
　與僚屬部曲擁立望其榜曰定惠之閣字徑八寸旁<lb/>
　題姓名漫滅弱翁放意稱謬使僧呼梯取之拭拂視<lb/>
　之乃魯國顔真卿書弱翁顧謂客曰似此字畫何不<lb/>
　刻石即令刻石傳者以為笑<lb/>
漳州漳浦縣地連潮陽素多𧰼往往十數為羣然不為<lb/>
<pb n="KR3l0054_WYG_003-3b"/>
　害惟獨𧰼遇之逐人蹂踐至肉骨糜碎乃去盖獨象<lb/>
　乃衆象中最獷悍者不為羣象所容故遇之則蹂而<lb/>
　害人<lb/>
僧悟空在江外見一猿坐樹杪弋人伺其便射之正中<lb/>
　母腹母呼其雄至付子已哀鳴數聲乃拔箭墮地而<lb/>
　死射者折矢棄弓誓不復射<lb/>
貉行十數步輙睡以物擊竹警之乃起既行復睡性嗜<lb/>
　紙狀如兔毛質滑膩可愛予元符中扵京師賣藥翁<lb/>
<pb n="KR3l0054_WYG_003-4a"/>
　處見之<lb/>
蔣堂侍郎為淮南轉運使日屬縣例致賀冬至書皆投<lb/>
　書即還有一縣令投書人獨不肯去須索回書左右<lb/>
　諭之皆不聽以至呵逐亦不去曰寜得罪不得書不<lb/>
　敢回邑時蘇子美在坐頗駭恠曰皂𨽻如此野狼其<lb/>
　令可知蔣曰不然此必健者能使人不敢慢其命如<lb/>
　此乃為一簡答之方去子美歸吴中月餘得蔣書曰<lb/>
　縣令果健者遂延譽後卒為名臣或云天章閣待制<lb/>
<pb n="KR3l0054_WYG_003-4b"/>
　杜杞也<lb/>
國子博士李餘慶知常州强扵政事果扵去惡㓙人惡<lb/>
　吏畏之如神末年得疾甚困有州醫博士多過惡常<lb/>
　懼為餘慶所發因其困進利藥以毒之服之洞泄不<lb/>
　已勢已危餘慶察其姦使人扶舁坐㕔事召醫博士<lb/>
　杖殺之然後歸臥未及席而死葬扵横山人至今畏<lb/>
　之過墓者皆下馬有病瘧者取墓土著牀席間輙差<lb/>
　其敬憚之如此<lb/>
<pb n="KR3l0054_WYG_003-5a"/>
石守道學士為舉子時寓學於南都其固窮苦學世無<lb/>
　比者王侍郎獨聞其勤約因㑹客以盤餐遺之石謝<lb/>
　曰甘脆者亦某之願也但日享之則可若止修一餐<lb/>
　則明日何以繼乎朝享膏粱暮厭粗糲人之常情也<lb/>
　某所以不敢當賜使以食還王益重之<lb/>
白樂天毎作詩令一老嫗解之問曰解否嫗曰解則録<lb/>
　之不解則又復易之故唐末之詩近扵鄙俚也<lb/>
蛟之狀如蛇其首如虎長者至數丈多居溪潭石穴下<lb/>
<pb n="KR3l0054_WYG_003-5b"/>
　聲如牛鳴岸行或溪谷者時邅其患見人先以腥涎<lb/>
　繞之既墜水即於腋下吮其血血盡乃止昔有舟人<lb/>
　為蛟所毒但見扵水上嘻笑而入明日尸出兩腋下<lb/>
　有穴如杯焉小説言漢武帝曽得蛟作鮓甚美又周<lb/>
　處亦曽殺蛟然此物似神通人或見其首尾能殺者<lb/>
　亦少<lb/>
余伯祖嘗於野外見蜈蚣逐一大蛇甚急蛇奔過一溪<lb/>
　蜈蚣亦隨之蛇知力屈不免乃回身張口向之蜈蚣<lb/>
<pb n="KR3l0054_WYG_003-6a"/>
　遽入其口俄頃蛇死乃穴其腹傍而出拆蛇視之已<lb/>
　無腸矣傳言蝍蛆甘𢃄蝍蛆蜈蚣之别名○蝸牛不<lb/>
　特能伏蝎亦能制蜈蚣蜈蚣見蝸牛則不復能去蝸<lb/>
　徐登其背以涎繞之其足盡落<lb/>
林逋𨼆居杭州孤山常畜兩鶴縱之則飛入雲霄盤旋<lb/>
　久之復入籠中逋常泛小艇逰西湖寺時有客至逋<lb/>
　所居則一童子出應門延客坐為開籠縱鶴良久逋<lb/>
　必棹小船而歸盖常以鶴飛為驗也逋髙逸倨傲多<lb/>
<pb n="KR3l0054_WYG_003-6b"/>
　所學惟不能棊常謂人曰逋世間事皆能之惟不能<lb/>
　擔糞與著棊<lb/>
邊城守具中有戰棚以長木抗扵女牆之上大體類敵<lb/>
　樓可以離合設之頃刻可就以備倉卒城樓摧壊或<lb/>
　無樓處受攻則急張戰棚以臨之梁侯景攻臺城為<lb/>
　髙樓以臨城上亦為樓以拒使壯士仗槊鬬于樓上<lb/>
　亦近此類預備敵人非倉卒可致近嵗邊城有議以<lb/>
　謂既有敵樓則戰棚悉可廢者恐講之未熟也<lb/>
<pb n="KR3l0054_WYG_003-7a"/>
鞠真卿守潤州民有鬬毆者本罪之外别令先毆者出<lb/>
　錢以與後應者小人靳財兼不憤輸錢于他人終日<lb/>
　紛争相視無敢先下手者<lb/>
王雱丞相荆公之次子也取撫州龎氏踰年生一子雱<lb/>
　素有心疾至是與其妻不睦丞相念婦之無罪遂離<lb/>
　而嫁之是時侯叔獻死而其妻隗氏幃箔不修丞相<lb/>
　表其事而斥去時有喭語曰王太祝生前嫁婦侯工<lb/>
　部死後休妻<lb/>
<pb n="KR3l0054_WYG_003-7b"/>
東野下第詩曰出門如有碍誰云天地寛晩登第乃作<lb/>
　詩曰春風得意馬蹄疾一日㸔盡長安花夫名利之<lb/>
　重輕人所不能免東野尤甚<lb/>
物有異類交者孔雀與虵交蚯蚓與人斯交南方溪澗<lb/>
　中有魚生石上號石班魚作鮓甚美至春含育則有<lb/>
　毒不可食云與蜥蜴交也<lb/>
舊説見龜虵集者有印綬之喜博物志云龜純雌無雄<lb/>
　與蛇交通而生子列子亦謂純雌其名大腰今有遇<lb/>
<pb n="KR3l0054_WYG_003-8a"/>
　龜蛇集者皆以謂真武降必焚香罄誠懇禱而未嘗<lb/>
　獲福盖蔽扵流俗而不究此説也<lb/>
熙寜中京師久旱按古法令坊巷各以大瓮貯水插栁<lb/>
　枝泛蜥蜴使青衣小兒環繞呼曰蜥蜴蜥蜴興雲吐<lb/>
　霧降雨滂沱放爾歸去開封府准堂劄責坊巷等觀<lb/>
　祈雨甚急而不能盡得蜥蜴往往以蝎虎代之蝎虎<lb/>
　入水即死無能神變者也小兒更其語曰寃苦寃苦<lb/>
　我是蝎虎似凭昏昏怎得甘雨<lb/>
<pb n="KR3l0054_WYG_003-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨客揮犀卷三<lb/>
</p>
<p>
</p>
  </div>
</body>
</text>
</TEI>
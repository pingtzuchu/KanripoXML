<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>墨客揮犀卷七</head>
    <p>
<pb n="KR3l0054_WYG_007-1a"/>
欽定四庫全書<lb/>
　墨客揮犀卷七　　　　　　宋　彭乗　撰<lb/>
禮部貢院試進士日設香案于階前主司與舉人對拜<lb/>
　此唐故事也所坐設位供帳甚盛有司具茶湯飲漿<lb/>
　至試學究則悉徹帳幕氊席之𩔖亦無茶湯渴則飲<lb/>
　硯水人人皆黔其吻非故欲困之乃防氊幕供應人<lb/>
　私傳所試經義盖嘗有敗者故事為之防歐陽文忠<lb/>
　有詩焚香禮進士撤幕待經生以為禮數輕重如此<lb/>
<pb n="KR3l0054_WYG_007-1b"/>
　其實自有為<lb/>
楊大年内翰七嵗對客談論有老成風年十一太宗皇<lb/>
　帝聞其名召對便殿授秘書省正字且謂曰卿久離<lb/>
　鄉里得無念父母乎對曰臣見陛下一如臣父母上<lb/>
　歎賞久之<lb/>
杜學士鎬博聞强記凡有撿閱先戒小吏某事在某書<lb/>
　第幾行取視無差士大夫有所著撰多以古事詢之<lb/>
　無不知者雖晚學卑品亦應答不勌時人號為杜萬<lb/>
<pb n="KR3l0054_WYG_007-2a"/>
　卷性和易有懿行士君子推之<lb/>
西洛有五相宅常有五相鄰居詩賡相繼和乃文潞公<lb/>
　富相王相二張相也伊洛山水之秀士風之厚自昔<lb/>
　卿相間出故諺云吾鄉有宰相坊侍郎里<lb/>
華亭船子和尚有偈曰千尺絲綸直下垂一波纔動萬<lb/>
　波隨夜盡水寒魚不食滿船空載月明歸叢林盛傳<lb/>
　想見其為人山谷倚曲音歌成長短句曰一波纔動<lb/>
　萬波隨蓑笠一鈎絲金鱗正在深深處千尺也須垂<lb/>
<pb n="KR3l0054_WYG_007-2b"/>
　吞又吐信還疑上鈎遲水寒江靜滿目青山載月歸<lb/>
崔刑部樞夫人太尉西平王女也西平生日中堂大宴<lb/>
　方食有小婢附崔氏女耳語久之崔女頷之而去有<lb/>
　頃復至王問曰何事女對曰大家昨夜小不安適使<lb/>
　人徃候王擲箸怒曰我不幸有此女大竒事汝為人<lb/>
　婦豈有阿家體候不安不檢校湯藥而與父作生日<lb/>
　吾有此女何用作生日為遽遣走檐子歸身亦續至<lb/>
　崔氏家問疾且拜謝教訓子女不至婣族聞之無不<lb/>
<pb n="KR3l0054_WYG_007-3a"/>
　媿赧故李夫人婦德克備治家整肅貴賤皆不許時<lb/>
　世粧梳勲臣之家特數西平禮法<lb/>
叅政趙侍郎宅在東京麗景門内後致政歸睢陽舊第<lb/>
　東門之宅更以為客邸而材植雄壯非他可比時謂<lb/>
　之無比店李給事師保釐西京時駝馬市有人新構<lb/>
　酒樓李乗馬過其下悅其壯麗忽大言曰有巴時人<lb/>
　對曰酒苑叔平無比店洛中君錫有巴樓<lb/>
除拜官職謂除拜舊籍不然也除猶易也以新易舊曰<lb/>
<pb n="KR3l0054_WYG_007-3b"/>
　除如新舊嵗之交謂之嵗除易除戎噐戒不虞以新<lb/>
　易弊所以備不虞也階謂之進以自下而上亦更易<lb/>
　之義<lb/>
崔堅白侍郎口不談人之過澹於勢利祥符中掌右史<lb/>
　者幾十年毎立殿墀上常自退匿慮上見之精易𧰼<lb/>
　善鼓琴所僦舍有小閤手植竹數竿朝退黙坐其上<lb/>
　翛然獨酌以自適<lb/>
韓魏公知北都有中外親獻玉盞一隻云耕者入壞塜<lb/>
<pb n="KR3l0054_WYG_007-4a"/>
　而得表裏無纎瑕可指真絶寶也公以百金答之尤<lb/>
　為寶玩乃開醇召漕使顯官特設一卓覆以繡衣致<lb/>
　玉盞其上且將用之將酒遍勸坐客俄為吏將誤觸<lb/>
　臺倒玉盞俱碎坐客皆愕然吏將伏地待罪公神色<lb/>
　不動笑謂坐客曰物破亦自有時謂吏將曰汝誤也<lb/>
　非故也何罪之有公之量寛大重厚如此<lb/>
有人説李寰建節晉州表兄武恭性誕妄又稱好道及<lb/>
　蓄古物遇寰生日無餉乃遺箱挈一故皂襖子與寰<lb/>
<pb n="KR3l0054_WYG_007-4b"/>
　云此是李令公收復京師時所服願尚書功業一似<lb/>
　西平寰以書謝後聞知恭生日箱挈一破膩脂幞頭<lb/>
　餉恭曰知兄深慕髙真求得一洪崖先生初得仙時<lb/>
　幞頭願兄得道一如洪崖賔寮無不大笑<lb/>
李侍郎性清介簡重知杭州惡其俗輕靡不事遊燕一<lb/>
　日㣲雪遽命出郊衆謂當召賔朋為髙㑹乃獨訪林<lb/>
　逋處士清談至暮而歸任中未嘗買物及去惟市白<lb/>
　樂天集一部而已<lb/>
<pb n="KR3l0054_WYG_007-5a"/>
丞相龎公初登第為郡掾㑹郡守性褊急好責人小禮<lb/>
　常令掾屬羅拜庭下而已坐受之衆皆忿耻竊罵公<lb/>
　獨處之自若公曽以疾在告月餘方出例當庭叅偶<lb/>
　是日大雨守乃命張傘布茅於庭下使公設拜起唯<lb/>
　謹此亦公逺到之量也<lb/>
少保歐陽公永叔在政府將求引去先一詩寄潁隂隱<lb/>
　士常秩其畧曰笑殺汝隂常處士十年騎馬聽朝雞<lb/>
　及公致仕還潁有詩贈秩曰賴有東鄰常處士披蓑<lb/>
<pb n="KR3l0054_WYG_007-5b"/>
　戴笠伴春鋤既而王丞相介甫秉政遂以右正言直<lb/>
　史館召秩而秩遂起先是歐公既致政凡有賔客上<lb/>
　謁率以道服華陽巾便坐延見至是秩授官來謝公<lb/>
　乃披衣束帶正寢見之明年秩拜侍講判國子監尋<lb/>
　有無名子改前詩作秩寄歐公詩曰笑殺汝隂歐少<lb/>
　保新來處士聽朝雞又曰昔日潁隂常處士却來馬<lb/>
　上聽朝雞<lb/>
有僧法名無夢自云鄂州人多化府畿村落間手持木<lb/>
<pb n="KR3l0054_WYG_007-6a"/>
　牌一面正書詩二首云身為車兮心為軾車動軾隨<lb/>
　何計息交梨火棗是誰無自是不除荆與棘又云身<lb/>
　為客兮心為主主人平和客安堵若還主客不康寜<lb/>
　精神管定辭君去後至封丘縣富固村曰此一片地<lb/>
　可以寄吾身乃坐化鄉人共盖堂以庇之其髮每月<lb/>
　生一二寸則人為剃之後為一婦人以手摸而觸之<lb/>
　即不復生人有疾者徃請藥即有藥堕噐中服之多<lb/>
　愈其真身儼然面色紅潤必有道者也<lb/>
<pb n="KR3l0054_WYG_007-6b"/>
退之有詩贈同遊者喚起窻全曙催歸日未西無心花<lb/>
　裏鳥更與盡情啼魯直曰余兒時每哦此詩而了不<lb/>
　解其意自出陜右吾年五十八矣時春晩偶憶此詩<lb/>
　方悟喚起催歸二禽名也名不虚設人故不覺耳古<lb/>
　人於小詩用意精深如此况其大者乎盖其學問淵<lb/>
　源有五石六鷁之㫖催歸子䂓也喚起聲如絡緯圓<lb/>
　轉清亮偏於春晚鳴江南謂之春喚<lb/>
海州士人李慎言嘗夢至一處水殿中觀宫女戲毬山<lb/>
<pb n="KR3l0054_WYG_007-7a"/>
　陽蔡繩為之傳說其事甚詳有抛毬曲十餘闋詞皆<lb/>
　清麗今獨記兩闋侍燕黄昏晩未休玉階夜色月如<lb/>
　流朝來自覽承恩醉笑倩旁人認繡毬堪恨隋家幾<lb/>
　帝王舞䄄揉盡繡鴛鴦如今重到抛毬處不是金爐<lb/>
　舊日香<lb/>
常秩舊好治春秋凡著書講解僅數十卷自謂聖人之<lb/>
　意皆在是矣及詔起而王丞相介甫不好春秋遂盡<lb/>
　諱所學熙寜六年兩河荒歉有㫖令所在散苖本錢<lb/>
<pb n="KR3l0054_WYG_007-7b"/>
　權行倚閤三年人戲秩曰公之春秋亦權倚閤乎秩<lb/>
　色頗赭<lb/>
滑州韋城縣有廟曰龍王廟中有井曰豢龍井其泓澄<lb/>
　人莫敢汲汲則井有怪不然水且沸汲者病圗經曰<lb/>
　春秋時周侯治滑病日久不愈醫者曰當得龍肝治<lb/>
　之乃平復捨此不可治周侯詢左右皆曰龍蟠韋城<lb/>
　池中嵗旱民禱皆有應屠而取其肝可矣侯下令俾<lb/>
　人取之是日驚雷怒風化作龍由南而去衝其城缺<lb/>
<pb n="KR3l0054_WYG_007-8a"/>
　補之復壞如故慶厯年有知縣門客馬存秀才因醉<lb/>
　入廟乃以礫投井試其靈異俄有金雀自井底飛出<lb/>
　至井口化為烈焰存鬚髮俱爇盡無孑遺臥病嵗餘<lb/>
　方愈<lb/>
謝諫議名知人喜引薦下吏知襄州日待鄧城知縣張<lb/>
　逸特厚將薦之朝乃先設几案庭中置章其上望闕<lb/>
　焚香再拜曰老臣為朝廷得一能吏乃封上之逸後<lb/>
　官至樞宻直學士累典大郡皆有能名公性端直奉<lb/>
<pb n="KR3l0054_WYG_007-8b"/>
　道及病盥沐衣逸士服怡然坐逝<lb/>
國朝置天文院於禁中說漏刻觀天臺銅渾儀皆如司<lb/>
　天監與司天監互相檢察每夜天文院具有無謫見<lb/>
　雲物禎祥及當交星次須令於皇城門未發前到禁<lb/>
　中門發後司天占狀方到以兩司奏狀對勘以防虚<lb/>
　偽近嵗皆是隂相計㑹符同寫奏習以為常其來已<lb/>
　久中外具知之不以為怪其日月五星行次皆只據<lb/>
　小厯所筭躔度謄奏不曾占候有司但備員安禄而<lb/>
<pb n="KR3l0054_WYG_007-9a"/>
　已熙寜子領太史嘗按發其欺官者六人未幾其弊<lb/>
　復如故<lb/>
東坡在惠州盡和淵明詩時魯直在黔南聞之作偈云<lb/>
　子瞻謫海南時宰欲殺之飽喫惠州飯細和淵明詩<lb/>
　淵明千載人子瞻百世士出處固不同風味亦相似<lb/>
　尋又遷儋州久之天下傳聞子瞻已仙去矣後七年<lb/>
　北歸時章丞相方貶雷州東坡至南昌府太守葉公<lb/>
　祖洽問曰世傳端明已歸道山今尚爾游戲人間邪<lb/>
<pb n="KR3l0054_WYG_007-9b"/>
　坡曰途中見章子厚乃回反耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨客揮犀卷七<lb/>
</p>
<p>
</p>
  </div>
</body>
</text>
</TEI>
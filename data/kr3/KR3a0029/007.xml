<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正䝉初義卷七</head> <lb/>
    <p>
<pb n="KR3a0029_WYG_007-1a"/>
欽定四庫全書<lb/>
　正䝉初義卷七<lb/>
　　　　　　　　　　　　邳州知州王植撰<lb/>
　　大心篇第七<lb/>
　補訓此篇大意盡於首節狥象喪心即見聞梏心之<lb/>
　意知合内外於耳目之外即徳性之知人病其以耳<lb/>
　目累心而不務盡心與聖人盡性正相反成吾身節<lb/>
　又申人謂己知節意以上皆申不以見聞梏心句體<lb/>
<pb n="KR3a0029_WYG_007-1b"/>
　物體身節言體道則大應大心體物意又言以天體<lb/>
　身則能體物又從成心忘化與時中説到盡性則首<lb/>
　節所以盡性之㫖益明又以君子之大大於道明大<lb/>
　心體物意燭天理是喻大於道之意末二節闢釋氏<lb/>
　釋氏不能知命盡性所以不能大心體物<lb/>
　　愚按此篇凡十六節通篇一意理致綿宻雖文多<lb/>
　　不相屬而前後之意實互為發明前六節大槩皆<lb/>
　　就知邊言體物體身以下八節言身能體道則大<lb/>
<pb n="KR3a0029_WYG_007-2a"/>
　　心能無私則能體道而盡性不專就知言然知行<lb/>
　　相輔而進非竟分二事也末二節明釋氏之不能<lb/>
　　大心而盡性○首節入近思錄論學釋氏妄意天<lb/>
　　性節入辨别異端<lb/>
大其心則能體天下之物物有未體則心為有外世人<lb/>
之心止於聞見之狹聖人盡性不以見聞梏其心其視<lb/>
天下無一物非我孟子謂盡心則知性知天以此天大<lb/>
無外故有外之心不足以合天心見聞之知乃物交而<lb/>
<pb n="KR3a0029_WYG_007-2b"/>
知非徳性所知徳性所知不萌於見聞<lb/>
　朱子曰體猶仁體事而無不在言心理流行脉絡貫<lb/>
　通無有不到苟一物有未體則便有不到處包括不<lb/>
　盡是心為有外蓋私意間隔而物我對立則雖至親<lb/>
　且未必能無外矣○問體之義曰此是置心在物中<lb/>
　究見其理如格物致知之意與體用之體不同○問<lb/>
　不以見聞梏其心曰此是説聖人盡性事今人理㑹<lb/>
　學先於見聞上做工夫到然後脱然貫通蓋尋常見<lb/>
<pb n="KR3a0029_WYG_007-3a"/>
　聞一事只知得一個道理若到貫通便都是一理曾<lb/>
　子是已○盡心則只是極其大心極其大則知性知<lb/>
　天而無有外之心矣然孟子之意只是説窮理之至<lb/>
　則心自然極其全體而無餘非是要大其心而後知<lb/>
　性知天也○問如何是有外之心曰只是有私意便<lb/>
　内外扞格只見得自身上事凡物皆不與已相關便<lb/>
　是有外之心○問如何是不足以合天心曰天大無<lb/>
　外物無不包物理所在一有所遺則吾心為有外便<lb/>
<pb n="KR3a0029_WYG_007-3b"/>
　與天心不相似○横渠此説固好然只管如此説相<lb/>
　將便無規矩無歸着此心便瞥入虛空裏去了夫子<lb/>
　萬世道徳之宗都説得語意平易從得夫子之言便<lb/>
　是無外之實<lb/>
　補訓大其心三句泛言理下以世人引起聖人見聖<lb/>
　人能大心體物下引孟子説到天上以合上文大而<lb/>
　無外之㫖見聞數句又申世人五句意○大其心將<lb/>
　心量展拓令大照下不以見聞梏其心㸔便明大心<lb/>
<pb n="KR3a0029_WYG_007-4a"/>
　體物則無外有未體則有外矣不以見聞梏其心則<lb/>
　其心大視天下無一物非我則能體物無外矣孟子<lb/>
　盡心知性知天引來重在天上以取大而無外之意<lb/>
　有外之心不足以合天心盡心知性者能以無外之<lb/>
　心合天心故知天<lb/>
　　愚按此節大意見人當大心以體物而見聞之知<lb/>
　　不足以為知也○語意云性者萬物之一原而具<lb/>
　　於人之一心心之量本大也人能大其心之量則<lb/>
<pb n="KR3a0029_WYG_007-4b"/>
　　視天下之物為一體而無所不包苟一物有未體<lb/>
　　則心為有外而其量不盡矣然心之大不大有故<lb/>
　　焉世人之心止於聞見之狹而不能盡所以小也<lb/>
　　聖人窮理盡性不以見聞梏桎其心故心大心大<lb/>
　　而視天下之物無一物非我分内故能體天下之<lb/>
　　物而無外孟子謂盡心則知性知天正謂心大則<lb/>
　　性無不盡而與天合徳也盖天大無外故有外之<lb/>
　　心不足以合天心若大心而盡性而有不能知天<lb/>
<pb n="KR3a0029_WYG_007-5a"/>
　　者乎所謂世人止於聞見而聖人不以梏其心者<lb/>
　　盖見聞之知乃交於物而知知囿於物惟徳性所<lb/>
　　知則不因見聞而萌故能體天下之物而無外也<lb/>
　　○補註以大心體物與不以聞見梏心分仁智對<lb/>
　　言竊謂此節大槩皆屬知一邊細玩朱子之說所<lb/>
　　謂心理流通物我對立者似以語仁而其謂置心在<lb/>
　　物中究見其理物理無所遺者皆以言知何得以<lb/>
　　仁智截分為二意盖大心體物猶大學補格致𫝊<lb/>
<pb n="KR3a0029_WYG_007-5b"/>
　　而云吾心之全體大用無不明者此四句虚下以<lb/>
　　世人之狹引起聖人之大正明其實狹即大之反<lb/>
　　聖人盡性二句即大其心之實視天下無一物非<lb/>
　　我即體天下之物之實也盡性内有窮理意宜照<lb/>
　　下徳性所知與中庸盡性盡人物之性者微異無<lb/>
　　一物非我已有合天意故引孟子以明之孟子本<lb/>
　　謂盡心由于知性知天此則謂盡其心之量則性<lb/>
　　無不盡而自能知天意以盡心貼大心知性貼盡<lb/>
<pb n="KR3a0029_WYG_007-6a"/>
　　性知天貼天下無物非我天大無外三句即承上<lb/>
　　無物非我而反言以明之耳○人心之量無所不<lb/>
　　統而自私自利之人所見不過耳目之前視一身<lb/>
　　之外已成秦越苟學者見理稍濶則於物我之間<lb/>
　　亦覺相關處多然所見亦各如其量而止惟聖人<lb/>
　　天性渾然全體洞徹視天下之物皆我一體近而<lb/>
　　親逺而民物皆非身外之事故其見之於施為者<lb/>
　　自有親親仁民愛物之實事但張子専為人之私<lb/>
<pb n="KR3a0029_WYG_007-6b"/>
　　已而見不廣者發故於親親仁愛之實事未之及<lb/>
　　而但即所見之大小言之謂此已該仁之意則可<lb/>
　　謂為仁智對言則不可<lb/>
由象識心狥象喪心知象者心存象之心亦象而已謂<lb/>
之心可乎<lb/>
　發明此言世人以見聞梏其心者<lb/>
　補訓夫物皆有象也由物之象可以識心若狥象反<lb/>
　以喪心所以然者何也知象者超於象外乃謂之心<lb/>
<pb n="KR3a0029_WYG_007-7a"/>
　狥象而存象之心心亦滯於象而已尚謂之心可乎<lb/>
　○由象識心則不以見聞梏其心狥象喪心則止於<lb/>
　聞見之狹知象承識心來存象承狥象來知象者由<lb/>
　象而知其理也存象之心心溺於象而昧其理也亦<lb/>
　象而已心亦為象也<lb/>
　髙注天下之物皆象也由象識心者格物致知也狥<lb/>
　象喪心者玩物喪志也<lb/>
人謂已有知由耳目有受也人之有受由内外之合也<lb/>
<pb n="KR3a0029_WYG_007-7b"/>
知合内外於耳目之外則其知也過人逺矣<lb/>
　李注申明不以見聞梏心之意<lb/>
　髙注耳目有受受於外也不知耳目所以有受雖曰<lb/>
　交於物而亦吾心之知與之合也然交則合而知不<lb/>
　交則不知是其知止於聞見耳必於聞見之外而有<lb/>
　知則徳性所知乃為知之大焉<lb/>
　　愚按内外以心與物言集釋以心為内耳目為外<lb/>
　　補訓因之以上内外為耳目與物下内外為心與<lb/>
<pb n="KR3a0029_WYG_007-8a"/>
　　物皆非是○語意云夫人莫不有知矣人謂已之<lb/>
　　有知由耳目有所受於外因物而起也不知耳目<lb/>
　　有所以受者焉人之有受盖由心之在内者與在<lb/>
　　外之物兩相合也物理皆具於心故觸之即動耳<lb/>
　　人知以心體物合内外於耳目之外而不専恃耳<lb/>
　　目則是不以聞見為知而以徳性為知其知豈不<lb/>
　　過人逺矣乎<lb/>
天之明莫大於日故有目接之不知其幾萬里之髙也<lb/>
<pb n="KR3a0029_WYG_007-8b"/>
天之聲莫大於雷霆故有耳屬之莫知其幾萬里之逺<lb/>
也天之不禦莫大於太虚故心知廓之莫究其極也人<lb/>
病其以耳目見聞累其心而不務盡其心故思盡其心<lb/>
者必知心所從來而後能<lb/>
　徴引詩小雅小弁篇耳屬於垣○易上傳之六章以<lb/>
　言乎逺則不禦本義不禦言無盡○禮樂記使耳目<lb/>
　鼻口心知百體皆由順正○莊子人間世篇狥耳目<lb/>
　内通而外於心知<lb/>
<pb n="KR3a0029_WYG_007-9a"/>
　補訓此亦承上文耳目心而申言之以耳目之髙逺<lb/>
　形心之大○夫耳目未嘗不髙逺而心為尤大也天<lb/>
　之明莫大於日故有目者接之不知其幾萬里之髙<lb/>
　也天之聲莫大於雷霆故有耳者屬之不知其幾萬<lb/>
　里之逺也耳目之能有如此若天之不可盡莫大於<lb/>
　太虚故人心之知廓之而莫究其極與太虛同其大<lb/>
　也人之病在逐於見聞以耳目累其心而不務盡其<lb/>
　心之量耳故思盡其心者必知心所從來由於天與<lb/>
<pb n="KR3a0029_WYG_007-9b"/>
　天同大而後能然也集觧人之心本於天而生天之<lb/>
　太虛無所不包心之理本亦無所不包也是為心所<lb/>
　從來知之則必自識心之大矣然後能加盡心之功<lb/>
耳目雖為性累然合内外之徳知其為啟之之要也<lb/>
　華注張子恐人因上文所言遂欲遺耳目而専務識<lb/>
　心便入於佛氏之學故言啟吾知者仍在耳目以實<lb/>
　之<lb/>
　李注為性累者其官不思而蔽於物者也為心助者<lb/>
<pb n="KR3a0029_WYG_007-10a"/>
　多聞多見以畜其徳者也<lb/>
成吾身者天之神也不知以性成身而自謂因身發智<lb/>
貪天功為已力吾不知其知也民何知哉因物同異相<lb/>
形萬變相感耳目内外之合貪天功而自謂已知耳<lb/>
　徴引左傳僖公二十四年介之推曰竊人之財猶謂<lb/>
　之盗况貪天之功以為已力乎<lb/>
　補訓此申言已有知由耳目有受之意不知以性至<lb/>
　知也一氣說民何知以下申明上意民何知即承不<lb/>
<pb n="KR3a0029_WYG_007-10b"/>
　知其知○成吾身者性乃天之賦予神妙不測者也<lb/>
　性自有知乃天之功人不知以性成身而自謂因身<lb/>
　之耳目有受以發其智是貪天之功為已力吾不知<lb/>
　其知為何如也民果何知哉因物之同異相形萬變<lb/>
　相感耳目交物内外相合而有知乃遂貪天功而自<lb/>
　謂已知耳亦不足為知矣<lb/>
　李注推梏於見聞之弊其迷謬必至此<lb/>
　　愚按不直曰性而必曰天之神見性中原有感通<lb/>
<pb n="KR3a0029_WYG_007-11a"/>
　　之妙也不知以性成身猶言不知性具於身非用<lb/>
　　功語集觧謂以性成身為復其性之本未是因物<lb/>
　　三句是就自謂因身發智者言之但見物變相感<lb/>
　　内外相合而知出遂謂已有知而不知内外之所<lb/>
　　以合者即天之神為之也<lb/>
體物體身道之本也身而體道其為人也大矣道能物<lb/>
身故大不能物身而累於身則藐乎其卑矣<lb/>
　朱子曰非以身體道盖是主乎義理只知有義理却<lb/>
<pb n="KR3a0029_WYG_007-11b"/>
　將身只做物様㸔待謂如先理㑹身上利害是非便<lb/>
　是以身體道如顔子非禮勿視便只知有禮不知有<lb/>
　已耳只知有義理直把自己作無物㸔伊川亦云除<lb/>
　却身只是理懸空只是箇義理<lb/>
　補訓此節變性言道體道即所以盡性也先言道後<lb/>
　言人重人體道上○泛言之則無物不體切言之則<lb/>
　體乎人身道之本來甚大也身而體乎道則其為人<lb/>
　也大矣所以然者以道為主而視身猶物故其人以<lb/>
<pb n="KR3a0029_WYG_007-12a"/>
　道而大若不能視身猶物而反以私累其身則其人<lb/>
　失其大而藐乎其卑矣人可不知體道乎○道能物<lb/>
　身能字以人言謂人能以道物身也<lb/>
　集觧體物體身言道為之體猶中庸所謂體物也體<lb/>
　道言以道為體猶易所謂體仁也<lb/>
　張注將體身體道分作兩様㸔未免將身與道作二<lb/>
　見矣身乃道之軀殻也無此身則道亦無掛撘處故<lb/>
　聖人但說修身則道立一語便了即如顔子克已亦<lb/>
<pb n="KR3a0029_WYG_007-12b"/>
　只言克去已私耳何嘗直將已身㸔作無物都要擺<lb/>
　脱了至於伊川除却身只是理别是一說盖謂道理<lb/>
　徧滿世間自身以外懸空都是義理似與張子之說<lb/>
　不相干涉耳<lb/>
　　愚按張子物身字微覺太髙朱子亦就其說而解<lb/>
　　之張注所駁不可不知<lb/>
能以天體身則能體物也不疑<lb/>
　補訓此承上體道而推及於天也天者道所從出<lb/>
<pb n="KR3a0029_WYG_007-13a"/>
　集解以天體身則吾身即天矣天之理無所不包故<lb/>
　於物必能知之明處之當而體之也何疑之有<lb/>
成心㤀然後可與進於道<lb/>
　補訓此承上文體道而言人當去其成心也㤀之有<lb/>
　存省工夫在<lb/>
　張注成心未便為不好之心但有意以處之未免執<lb/>
　持於形迹之間故曰成心<lb/>
　　愚按成心雖非甚不好之心然但云可與進於道<lb/>
<pb n="KR3a0029_WYG_007-13b"/>
　　則㤀之為功尚淺下節曰化曰時中曰聖不可知<lb/>
　　乃推其至而言之<lb/>
化則無成心矣成心者意之謂歟<lb/>
　補訓此承上㤀字而申言其意必化方能㤀化者因<lb/>
　時制宜變化無方之謂○成心何以能㤀乎至於能<lb/>
　化則無成心矣成心者其私意之謂歟化則何私意<lb/>
　之有<lb/>
無成心者時中而已矣<lb/>
<pb n="KR3a0029_WYG_007-14a"/>
　補訓此承上文化字而推其意時中即化之實也<lb/>
　集觧是所謂無適也無莫也義之與比意<lb/>
心存無盡性之理故聖不可知謂神<lb/>
　補注此承上章無成心而言<lb/>
　張注存字正對不可知說<lb/>
　華注心存本是好字眼然有意在是初下手工夫非<lb/>
　成徳地位先儒謂敬字是徹上徹下工夫然著意把<lb/>
　持又非敬即此意也<lb/>
<pb n="KR3a0029_WYG_007-14b"/>
　　愚按此聖不可知以聖人之無思無為言與孟子<lb/>
　　異㫖心存不必私心如程子稱孔子無迹顔子微<lb/>
　　有迹是也然理欲幾微之間少有未融即私心猶<lb/>
　　存顔子微有迹終是三月不違之後不無少間耳<lb/>
以我視物則我大以道體物我則道大故君子之大也<lb/>
大於道大於我者容不免狂而已<lb/>
　補訓此又申上身而體道為人大之意○前體物體<lb/>
　身以道言此以道體物我以人言<lb/>
<pb n="KR3a0029_WYG_007-15a"/>
　集解鳥獸草木之類皆物也故以我視之則我大道<lb/>
　者萬物之主以道體物我則我亦物也聽命於道者<lb/>
　也故道大惟道大於物我故君子之所以為大人者<lb/>
　惟其以身體道大於道而已矣若夫不能體道而徒<lb/>
　自大其身則驕夸躁妄不免為狂人而已<lb/>
　　愚按篇中體字有二義首節體物中庸體物之體<lb/>
　　也體物體身道體物我體物不疑皆此意身而體<lb/>
　　道易體仁之體也以天體身亦此意皆當随文體<lb/>
<pb n="KR3a0029_WYG_007-15b"/>
　　認不必强合<lb/>
燭天理如向明萬象無所隐窮人欲如専顧影間區區<lb/>
於一物之中爾<lb/>
　李注燭天理者知性也萬象無隐則能體物矣<lb/>
　華注天理髙明人欲則闇蔽故其所見如此<lb/>
　　愚按此節雖不言心言性然亦大心盡性之義也<lb/>
　　燭明也影間猶言闇處<lb/>
釋氏不知天命而以心法起滅天地以小緣大以末緣<lb/>
<pb n="KR3a0029_WYG_007-16a"/>
本其不能窮而謂之幻妄真所謂疑冰者與<lb/>
　徴引莊子秋水篇夏蟲不可以語於氷者篤於時也<lb/>
　孫綽逰天台山賦哂夏蟲之疑氷<lb/>
　發明張子既偹言大心足以體物恐學者不察而溺<lb/>
　志空虚不免流入釋氏故此二章専闢釋氏之非吾<lb/>
　儒謂天下之物無一非我故索大心以體之窮理以<lb/>
　盡性也釋氏則謂天下之物無一非空故遂溺志空<lb/>
　虚而不自覺求見性而不知窮理也<lb/>
<pb n="KR3a0029_WYG_007-16b"/>
　補訓釋氏不知有天命之性凡物皆實理而以其心<lb/>
　法之空起滅乎天地是以其見之小因以論大而亦<lb/>
　為小以其見之末因以論本而亦為末於其不能窮<lb/>
　者輙舉而謂之幻妄豈非所謂夏䖝疑氷者歟究其<lb/>
　實由於不知天命耳○天命即性也緣因也<lb/>
　　愚按天命皆實理故天地皆實形此吾儒之道也<lb/>
　　釋氏則以空寂為心法欲六根妄想皆歸烏有乃<lb/>
　　即此以揣度天地亦以為宜歸於空及不能然則<lb/>
<pb n="KR3a0029_WYG_007-17a"/>
　　遂舉而歸之幻妄以為太虚中不宜有而有之物<lb/>
　　起滅者謂其以一人之私見生之滅之猶所謂以<lb/>
　　意予奪人者也李注以起滅屬心語氣不合<lb/>
釋氏妄意天性而不知範圍天用反以六根之微因緣<lb/>
天地明不能盡則誣天地日月為幻妄蔽其用於一身<lb/>
之小溺其志於虚空之大此所以語大語小流遁失中<lb/>
其過於大也塵芥六合其蔽於小也夢幻人世謂之窮<lb/>
理可乎不知窮理而謂盡性可乎謂之無不知可乎塵<lb/>
<pb n="KR3a0029_WYG_007-17b"/>
芥六合謂天地為有窮也夢幻人世明不能究所從也<lb/>
　徴引易上傳之四章範圍天地之化而不過○釋氏<lb/>
　謂眼為色根耳為聲根鼻為香根舌為味根身為觸<lb/>
　根意為法根心經云無眼耳鼻舌身意楞嚴經云六<lb/>
　根成解脱金剛經云一切有為法如夢幻泡影<lb/>
　補訓此承上文不知天命以心法起滅天地而推言<lb/>
　之妄意天性即不知天命不範圍天用即以心法起<lb/>
　滅天地反以六根之微因緣天地遂謂天地日月為<lb/>
<pb n="KR3a0029_WYG_007-18a"/>
　幻妄即以小緣大以末緣本謂之幻妄下文蔽其用<lb/>
　於小溺其志於大承六根天地言之塵芥夢幻又承<lb/>
　小大言之是皆不能範圍天用不可謂之窮理盡性<lb/>
　無不知又挽到妄意天性上末四句又推其塵芥夢<lb/>
　幻之意層層説下總是極言釋氏之失較上節尤為<lb/>
　詳盡○易範圍天地之化化即是用蔽遮蔽所見不<lb/>
　全也<lb/>
　李注此條起數語即太和篇所謂畧知體虚空為性<lb/>
<pb n="KR3a0029_WYG_007-18b"/>
　不知本天道為用反以人見之小因緣天地明有不<lb/>
　盡則誣世界乾坤為幻化者既不知隂陽剛柔仁義<lb/>
　三極大中之矩則其語大語小也皆蔽於詖而䧟於<lb/>
　淫欲不流遁失中得乎盖既溺其志於虚空是過於<lb/>
　大也所以塵芥六合既蔽其用於一身是蔽於小也<lb/>
　所以幻妄人世六合無窮也人世無息也謂之塵芥<lb/>
　幻妄是不窮理者也不窮理者由於不知性之所有<lb/>
　而昧於天之所以為天也反自謂盡性而無不知可<lb/>
<pb n="KR3a0029_WYG_007-19a"/>
　乎惟不能知性之所有而昧於天之所以為天故其<lb/>
　塵芥六合也則以天地為有窮而性獨無窮不知性<lb/>
　無窮天亦無窮也其幻妄人世也則其明不足以究<lb/>
　所從來故謂天地且幻妄况人世乎不知天人異形<lb/>
　同歸於道天人殊用同出於性天地非幻妄則人世<lb/>
　亦非幻妄也盖六根之輾轉流滯者乃人欲之末流<lb/>
　而一隂一陽乃天理之本體以人欲之末流疑天理<lb/>
　之本體豈非以小緣大以末緣本之過乎<lb/>
<pb n="KR3a0029_WYG_007-19b"/>
　　愚按妄意天性謂以私意揣度天性不知範圍天<lb/>
　　用正見其實不知性也吾儒以性為至實性中萬<lb/>
　　理畢具故能範圍天地之化其於吾身則以性節<lb/>
　　情以理制欲随處盡道以全其本然之體其於天<lb/>
　　地萬物則知明處當參贊位育以盡其分所得為<lb/>
　　之事皆所謂範圍天用也釋氏以空為心法遂欲<lb/>
　　遺棄一切是妄意天性而實不知本天道為用以<lb/>
　　盡範圍之理亦烏足與語性哉六根之微以下皆<lb/>
<pb n="KR3a0029_WYG_007-20a"/>
　　言其不知範圍天用處即不知性之實也蔽于小<lb/>
　　跟六根來溺於大跟因縁天地來語大語小二句<lb/>
　　虚下言其實以六合為微塵芥子正溺於大而語<lb/>
　　大之失中也以人世為夢幻泡影正蔽於小而語<lb/>
　　小之失中也此數語層層推出總不外前節以心<lb/>
　　法起滅天地以小縁大以末縁本之意明不能盡<lb/>
　　與明不能究所從俱言釋氏少窮理之功而不能<lb/>
　　明此補訓謂明其不能究所從亦未合<lb/>
<pb n="KR3a0029_WYG_007-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　正䝉初義卷七<lb/>
</p>
<p>
</p>
  </div>
</body>
</text>
</TEI>
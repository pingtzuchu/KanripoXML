<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正䝉初義卷十五</head> <lb/>
    <p>
<pb n="KR3a0029_WYG_015-1a"/>
欽定四庫全書<lb/>
　正䝉初義卷十五<lb/>
　　　　　　　　　　　　邳州知州王植撰<lb/>
　　樂器篇第十五<lb/>
　補訓首節釋樂記之文因有樂器字故以名篇首言<lb/>
　樂次節言樂章樂章詩也以下遂言詩至漸漸之石<lb/>
　皆詩也君子所貴節偶及論語苟造德以下至篇末<lb/>
　皆言書得失相半不盡可從<lb/>
<pb n="KR3a0029_WYG_015-1b"/>
　　愚按此篇凡三十七節内釋詩者二十五章釋書<lb/>
　　者七章多用序説與朱蔡傳注有迥不同者當以<lb/>
　　張子之意自存一家之言舊多雜入朱蔡語恐未<lb/>
　　合<lb/>
樂器有相周召之治與其有雅太公之志乎雅者正也<lb/>
直己而行正也故訊疾蹈厲者太公之事耶詩亦有雅<lb/>
亦正言而直歌之無隠諷譎諫之巧也<lb/>
　徵引禮樂記治亂以相訊疾以雅陳注相拊鼔也所<lb/>
<pb n="KR3a0029_WYG_015-2a"/>
　以輔相於樂治亂而使之理訊亦治也雅亦樂器也<lb/>
　過而失節謂之疾奏此雅器以治舞者之疾樂記又<lb/>
　云發揚蹈厲太公之志也武亂皆坐周召之治也陳<lb/>
　注初舞時發揚蹈地而猛厲所以象太公威武鷹揚<lb/>
　之志也武舞將終而坐象周召文德之治盖以文而<lb/>
　止武也<lb/>
　張子經學理窟禮樂篇治亂以相為周召作訊疾以<lb/>
　雅為太公作<lb/>
<pb n="KR3a0029_WYG_015-2b"/>
　李注此張子會合樂記之語以為說<lb/>
　集解相謂之周召之治者周召以文致大平従容而<lb/>
　紓徐相則節奏衆樂使之従容齊發而條理不紊有<lb/>
　文德之象也雅所以趣舞者之節奏使之訊疾蹈厲<lb/>
　而不失其正有直己行正之意故曰雅謂之太公之<lb/>
　志者太公威武鷹揚以直正商之心也<lb/>
　補訓相雅並言下只言雅重在雅上詩亦有雅又因<lb/>
　雅字及之○樂記治亂訊疾泛論樂不干周召太公<lb/>
<pb n="KR3a0029_WYG_015-3a"/>
　事發揚蹈厲方言太公張子周召之治太公之志是<lb/>
　想像言之詩亦有雅謂大雅小雅又借以明雅訓正<lb/>
　之意<lb/>
　　愚按集解解訊疾與蹈厲一例與陳注異似合張<lb/>
　　子四字連用之意<lb/>
象武武王初有天下象文王武功之舞歌維清以奏之<lb/>
<hi>自注成童學之</hi>大武武王没嗣王象武王之功之舞歌武以奏<lb/>
之<hi>自注冠者舞之</hi>酌周公没嗣王以武王之功由周公告其成<lb/>
<pb n="KR3a0029_WYG_015-3b"/>
於宗廟之歌也<hi>自注十三舞焉</hi>
　徵引詩周頌維清集傳此亦祭文王之詩武集傳大<lb/>
　武周公象武王武功之舞歌此詩以奏之酌集傳此<lb/>
　亦頌武王之詩酌即勺以此詩為節而舞也○禮文王<lb/>
　世子下管象舞大武陳注象是文王之舞維清乃象<lb/>
　舞之樂歌武則大武之樂歌也内則十有三年學樂<lb/>
　誦詩舞勺成童舞象二十而冠舞大夏<lb/>
　張子理窟禮樂篇周樂有象有大武有酌象是武王<lb/>
<pb n="KR3a0029_WYG_015-4a"/>
　為文王廟所作武功本於文王武王繼之故武王歸<lb/>
　功於文王以作此樂象文王也大武必是武王既崩<lb/>
　國家所作之樂奏之於武王之廟酌必是周公七年<lb/>
　之後制禮作樂時於大武有増添也故酌言告武大<lb/>
　成也其後必是酌以祀周公<lb/>
　補訓此明象武大武酌三詩之義○象武或只云象<lb/>
　維清者周頌維清緝熙一節是也大武者周頌於皇<lb/>
　武王一節是也酌者周頌於鑠王師一節是也酌亦<lb/>
<pb n="KR3a0029_WYG_015-4b"/>
　頌武王之詩不及周公或亦用以祀周公歟<lb/>
　補注内則二十而冠舞大夏此云舞大武未詳孰是<lb/>
興己之善觀人之志羣而思無邪怨而止禮義入可事<lb/>
親出可事君但言君父舉其重者也<lb/>
　徵引毛詩序變風發乎情止乎禮義<lb/>
　集釋此解論語興觀羣怨章<lb/>
　補訓遺多識句以其易明也觀謂因詩而觀見自已<lb/>
　得失張子云觀人之志稍異<lb/>
<pb n="KR3a0029_WYG_015-5a"/>
志至詩至有象必可名有名斯有體故禮亦至焉<lb/>
　徵引禮孔子閒居何謂五至孔子曰志之所至詩亦<lb/>
　至焉詩之所至禮亦至焉陳注至極盛而無以復加也<lb/>
　李注此釋禮所謂五至之義也<lb/>
　集解象猶言情狀也名言也詩言志既見得懇至得<lb/>
　其理之情狀而無所疑必可以名其情狀親切而有<lb/>
　味矣故志至則詩至發於言而為詩者既至則有名<lb/>
　矣然後能見之行事而有體禮者體也親疎貴賤各<lb/>
<pb n="KR3a0029_WYG_015-5b"/>
　得其所故曰禮亦至<lb/>
　　愚按此與上章皆釋他書之言及詩者也○象者<lb/>
　　得其情狀猶云意也名猶言也心中有此意必可<lb/>
　　言之而為詩也以意與言對高注發明實作形象<lb/>
　　之象名字之名故但以雎鳩之類為説太泥有此<lb/>
　　言方可見之行事而有體故以為禮亦至以言與<lb/>
　　行對止以詩之善者言華注欲兼刺惡亦誤<lb/>
幽贊天地之道非聖人而能哉詩人謂后稷之穡有相<lb/>
<pb n="KR3a0029_WYG_015-6a"/>
之道贊化育之一端也<lb/>
　徵引易說卦之一章幽贊於神明而生蓍○詩大雅<lb/>
　生民篇誕后稷之穡有相之道集傳相助也<lb/>
　補注此引大雅誕后稷之穡二句而賛其功用之大<lb/>
　也上以贊天地引起舉后稷以實之○天地之道即<lb/>
　謂化育相助稼穯即是賛化育之一端此節以詩為主<lb/>
禮矯實求稱或文或質居物後而不可常也他人才未<lb/>
美故絢飾之以文莊姜才甚美乃更絢之用質素下文<lb/>
<pb n="KR3a0029_WYG_015-6b"/>
繪事後素素謂其材字雖同而義施各異故設色之工<lb/>
材黄白必繪以青赤材赤黑必絢以粉素<lb/>
　徵引詩衛風碩人篇巧笑倩兮美目盼兮集傳莊姜<lb/>
　美而無子衛人為之賦碩人<lb/>
　補訓此釋論語所引素以為絢之詩而併及繪事後<lb/>
　素之語○實謂本来實有者稱即文質相稱物字兼<lb/>
　文質或文居質之後或質居文之後但求其稱不可<lb/>
　執定先後以為常下文是言文先質後者而以他人<lb/>
<pb n="KR3a0029_WYG_015-7a"/>
　形起莊姜上之素飾以素也下之素其本地也末言<lb/>
　設色之工於材之黄白者繪以青赤先質後文也材<lb/>
　之赤黑者絢以粉素先文後質也<lb/>
　　愚按子夏所云乃逸詩非碩人也張子因二語偶<lb/>
　　同而以莊姜為言亦是别解其㸔以素為絢意如<lb/>
　　唐人詩所謂却嫌脂粉汙顔色淡掃蛾眉朝至尊<lb/>
　　者也素絢之素謂質素對文言繪素之素謂本質<lb/>
　　兼文質言故曰義之所施各異<lb/>
<pb n="KR3a0029_WYG_015-7b"/>
陟降庭止上下無常非為邪也進德修業欲及時也在<lb/>
帝左右所謂欲及時者與<lb/>
　徵引詩周頌閔予小子篇念兹皇祖陟降庭止大雅<lb/>
　文王篇文王陟降在帝左右○易乾卦九四文言上<lb/>
　下無常非為邪也君子進德修業欲及時也<lb/>
　華注以易釋詩<lb/>
　李注古注謂庭直也文王上以事天下以治民以直<lb/>
　道無私枉也在察也文王能察知天意順而行之也<lb/>
<pb n="KR3a0029_WYG_015-8a"/>
　張子遂以上下無邪為陟降庭止之義時時進修為<lb/>
　察帝則而順之以周旋也<lb/>
　補訓陟降庭止本言武王若見文王於在庭張子却<lb/>
　是合大雅在帝左右㸔文王升降於帝庭即易之上<lb/>
　下無常非為邪也進德修業欲及時也之意文王之<lb/>
　陟降而在帝左右正所謂欲及時而進修者歟天理<lb/>
　不離身即在帝左右上言陟降庭止下言在帝左右<lb/>
　一意合說非分易四語為兩截<lb/>
<pb n="KR3a0029_WYG_015-8b"/>
　　愚按陟降庭止依李注其說始通以易上下釋詩<lb/>
　　陟降以易非邪釋詩庭字以詩在帝左右實庭止<lb/>
　　之事而以易進修及時釋之也然李注分作兩截<lb/>
　　尚襲陳潛室舊說竊意易四語連舉似難分屬上<lb/>
　　下張子既合二詩為言當如補訓一意說為當○<lb/>
　　語意云詩言文王陟降庭止者其即易上下無常<lb/>
　　非為邪也進德修業欲及時也之義歟盖文王之<lb/>
　　陟而上降而下皆以直而無邪者欲其德業之及<lb/>
<pb n="KR3a0029_WYG_015-9a"/>
　　時而無怠也即詩言文王陟降而云在帝左右則<lb/>
　　察天理而不離豈非所謂進修欲及時者歟<lb/>
江沱之媵以類行而欲䘮朋故無怨嫡以類行而不能<lb/>
喪其朋故不以媵備數卒能自悔得安貞之吉乃終有<lb/>
慶而其嘯也歌<lb/>
　徵引詩召南江有汜之卒章江有沱之子歸不我過<lb/>
　不我過其嘯也歌集傳媵有待年於國而嫡不與之<lb/>
　偕行者其后嫡被后妃夫人之化乃悔而迎之媵見<lb/>
<pb n="KR3a0029_WYG_015-9b"/>
　江水而起興○易坤卦彖西南得朋東北䘮朋安貞<lb/>
　吉彖傳西南得朋乃與類行東北䘮朋乃終有慶<lb/>
　補注此以易卦彖辭釋詩江有沱之意<lb/>
　補訓江沱之媵宜以類行而不得行似不能無怨因<lb/>
　其欲絶去私心故能無怨嫡宜以類行以媵備數因<lb/>
　不能絶其私心故不能以之備數然卒能自悔得坤<lb/>
　道安貞之吉乃與類行而終有慶故謂之嘯也歌<lb/>
　集釋媵従嫁之女也類即媵也<lb/>
<pb n="KR3a0029_WYG_015-10a"/>
　發明易朋本即指類言張子則以朋為自已比昵其<lb/>
　君之私意<lb/>
　　愚按嘯者悔極之聲歌者共處而相歡也故以易<lb/>
　　之有慶釋之<lb/>
采枲耳議酒食女子所以奉賓祭厚君親者足矣又思<lb/>
酌使臣之勞推及求賢審官王季文王之心豈是過歟<lb/>
　徵引詩周南卷耳篇詩序后妃輔佐君子求賢審官<lb/>
　知臣下之勤勞内有進賢之志而無險詖私謁之心<lb/>
<pb n="KR3a0029_WYG_015-10b"/>
　首章采采卷耳不盈頃筐嗟我懐人寘彼周行二章<lb/>
　陟彼崔嵬我馬虺隤我姑酌彼金罍維以不永懐三<lb/>
　章陟彼高岡我馬𤣥黄我姑酌彼兕觥維以不永傷<lb/>
　末章陟彼砠矣我馬瘏矣我僕痡矣云何吁矣小雅<lb/>
　斯干篇惟酒食是議<lb/>
　補訓此釋卷耳詩用小序之説○首章毛傳思君子<lb/>
　官賢人置周之列位二章鄭箋我君也臣出使功成<lb/>
　而反君當設燕饗之禮與之飲食以勞之此枲耳即<lb/>
<pb n="KR3a0029_WYG_015-11a"/>
　卷耳可煮為茹采枲耳議酒食所以奉賓祭厚君親<lb/>
　者足矣此釋首二句又思酌使臣之勞推及求賢審<lb/>
　官乃釋周行及二三節王季文王之心不是過深贊<lb/>
　后妃之賢能事翁相夫<lb/>
　集釋采采卷耳酌以金罍兕觥酌者以為酌臣馬之<lb/>
　瘏僕之痡者以為君求賢審官之勞故王季文王之<lb/>
　心亦不是過<lb/>
　　愚按此以采枲耳四句釋詩采采卷耳二語以酌<lb/>
<pb n="KR3a0029_WYG_015-11b"/>
　　使臣句釋詩酌以金罍兕觥求賢審官未詳所指<lb/>
　　集釋謂指馬瘏僕痡以張子語氣按之詩詞節次<lb/>
　　似為甚合然下卷耳節又以云何吁為臣之怨苦<lb/>
　　吁嗟玩張子語意豈以二三節之一二句皆謂君<lb/>
　　之求賢審官二三節之不永懐永傷及末節之云<lb/>
　　何吁矣皆謂臣之不致怨苦歟<lb/>
甘棠初能使民不忍去中能使民不忍傷卒能使民知<lb/>
心敬而不凟之以拜非善教浸明能取是於民哉<lb/>
<pb n="KR3a0029_WYG_015-12a"/>
　徵引詩召南甘棠篇首章勿翦勿伐二章勿翦勿敗<lb/>
　卒章勿翦勿拜集傳拜屈也<lb/>
　張子經學理窟自道篇家中有孔子真嘗欲置於左<lb/>
　右對而坐又不可拜而瞻禮皆不可無以為容思之<lb/>
　不若卷而藏之尊其道若召伯之甘棠始也勿伐及<lb/>
　教益明於南國則至於不敢拜<lb/>
　補注此言甘棠三章之意<lb/>
　集釋詩言勿拜勿屈折也張子則謂去伐也凟之以<lb/>
<pb n="KR3a0029_WYG_015-12b"/>
　拜拜敬之也不可拜者恐凟之也<lb/>
　補訓寖漸也善教寖明即傳所云布文王之政<lb/>
　華注所謂得民心者故云善教<lb/>
　　愚按集傳謂召伯既去之後愛及其樹而反復言<lb/>
　　之張子則謂教愈明而敬愈至三章有淺深非一<lb/>
　　時事也<lb/>
振振勸使勉也歸哉歸哉序其情也<lb/>
　徵引詩召南殷其靁篇振振君子歸哉歸哉<lb/>
<pb n="KR3a0029_WYG_015-13a"/>
　補訓釋殷其靁三章詩振振言其能信厚張子則謂<lb/>
　勸勉其信厚也末叠言歸哉序其思君子之情望其<lb/>
　歸也<lb/>
卷耳念臣下小勞則思小飲之大勞則思大飲之甚則<lb/>
知其怨苦嘘嘆婦人能此則險詖私謁害政之心知其<lb/>
無也<lb/>
　徵引詩已見采枲耳節<lb/>
　補訓卷耳即枲耳一詩再言之<lb/>
<pb n="KR3a0029_WYG_015-13b"/>
　發明小飲酌以金罍也大飲酌以兕觥也云何吁矣<lb/>
　乃怨苦嘘嘆也險詖私謁蠱君心而專寵者也專寵<lb/>
　必害政者也<lb/>
　李注此詩之義以為后妃為使臣作者朱子辨之詳<lb/>
　矣<lb/>
綢直如髮貧者紒縰無餘順其髪而直韜之耳<lb/>
　徵引詩小雅都人士篇彼君子女綢直如髮○禮内<lb/>
　則櫛縰笄總注縰黑繒韜髮者以縰韜髮作髻<lb/>
<pb n="KR3a0029_WYG_015-14a"/>
　補訓此解綢直如髮句以綢為韜韜所以容髮韜之<lb/>
　直順其髮<lb/>
　　愚按詩義綢宻也宻而直如其本然之質言其髮<lb/>
　　之善也張子則以綢為縰以髪為紒紒同髻綰髮<lb/>
　　為髻而外韜以縰此外無餘飾以是為貧也韜者<lb/>
　　冒而藏之之義所以為韜者即縰也<lb/>
蓼蕭裳華有譽處兮皆謂君接已温厚則下情得伸讒<lb/>
毁不入而美名可保也<lb/>
<pb n="KR3a0029_WYG_015-14b"/>
　徵引詩小雅蓼彼蕭斯我心寫兮是以有譽處兮集<lb/>
　傳譽善聲也處安樂也諸侯朝於天子天子與之燕<lb/>
　故歌此詩小雅裳裳者華我心寫兮是以有譽處兮<lb/>
　集傳此天子美諸侯之詞<lb/>
　補訓君接已温厚則下情得伸是從上句我心寫兮<lb/>
　来讒毁不入而美名可保是説譽處之意或以處為<lb/>
　保其有常歟<lb/>
　　愚按此節大意因二詩詞同而合釋之也詩本天<lb/>
<pb n="KR3a0029_WYG_015-15a"/>
　　子美諸侯此則自諸侯言之故曰君曰己乃詩詞<lb/>
　　之對面耳<lb/>
商頌顧予烝嘗湯孫之將言祖考来顧以助湯孫也<lb/>
　徵引詩商頌那篇烈祖篇篇末皆云顧予烝嘗湯孫<lb/>
　之將集傳將奉也<lb/>
　補訓朱傳以將為奉謂奉祭張子以將為助謂降福<lb/>
　　愚按此節大意釋顧予烝嘗二句不著何篇亦合<lb/>
　　釋二詩之文也<lb/>
<pb n="KR3a0029_WYG_015-15b"/>
鄂不韡韡兄弟之見不致文於初本諸誠也<lb/>
　徵引詩小雅常棣篇常棣之華鄂不韡韡集傳鄂然<lb/>
　外見之貌不猶豈不也韡韡光明貌此燕兄弟之樂<lb/>
　歌<lb/>
　補注釋詩小雅常棣之意與朱傳亦異<lb/>
　集解此以不字實㸔初疑當作物<lb/>
　　愚按兄弟相見難以言初作物似優<lb/>
采苓之詩舍旃則無然為言則求所得所譽必有所試<lb/>
<pb n="KR3a0029_WYG_015-16a"/>
厚之至也<lb/>
　徵引詩唐風采苓篇舍旃舍旃苟亦無然人之為言<lb/>
　胡得焉集傳旃之也此刺聴讒言之詩人言未可遽<lb/>
　信姑舍置之而無遽以為然徐察而審聴之則造言<lb/>
　者無所得而讒止矣<lb/>
　補注釋詩采苓篇<lb/>
　發明詩曰舍旃舍旃苟亦無然謂無然遽舍之又曰<lb/>
　人之為言胡得焉謂於人言當求其何所得也與朱<lb/>
<pb n="KR3a0029_WYG_015-16b"/>
　註異<lb/>
簡畧也無所難也甚則不恭焉賢者仕祿非迫於饑寒<lb/>
不恭莫甚焉簡兮簡兮雖刺時君不用然為士者不能<lb/>
無太簡之譏故詩人陳其容色之盛善御之強與夫君<lb/>
子由房由敖不語其材武者異矣<lb/>
　徵引詩邶風簡兮簡兮方將萬舞二章有力如虎執<lb/>
　轡如組三章赫如渥赭公言錫爵集傳賢者仕於伶<lb/>
　官有輕世肆志之心其言若自譽而實自嘲也王風<lb/>
<pb n="KR3a0029_WYG_015-17a"/>
　君子陽陽左執簧右招我由房二章左執翿右招我<lb/>
　由敖集傳此不以行役為勞而安於貧賤以自樂其<lb/>
　家人嘆美之由従也房東房也敖舞位也<lb/>
　補注釋邶風簡兮之意<lb/>
　補訓簡畧也於事脱畧漫應無所畏難也簡之甚則<lb/>
　不恭焉此數句泛言簡下方接出賢者以見不恭而<lb/>
　為簡太簡之譏太即甚也甚則不恭故詩人陳其容<lb/>
　色之盛曰赫如渥赭言其善御之強曰有力如虎以<lb/>
<pb n="KR3a0029_WYG_015-17b"/>
　此人而仕於伶官所以譏其簡而不恭也君子揚揚<lb/>
　言君子左手執笙簧右手招我従東房以共聴左手<lb/>
　執翿羽右手招我由敖以共觀只是安貧賤以自樂不<lb/>
　復言其材武無簡畧不恭之意故謂簡詩與之異<lb/>
破我斧缺我斨言四國首亂烏能有為徒破缺我斧斨<lb/>
而已周公征而安之愛人之至也<lb/>
　徵引詩豳風破斧篇既破我斧又缺我斨周公東征<lb/>
　四國是皇哀我人斯亦孔之將集傳皇匡也將大也<lb/>
<pb n="KR3a0029_WYG_015-18a"/>
　補注釋豳風破斧之意四國首亂武庚與三監叛也<lb/>
　安之謂安四國之人也<lb/>
　補訓詩傳以破斧缺斨為甚勞張子謂四國無能為<lb/>
　易於敗滅徒令我破斧缺斨而已是軍士稱快語匡<lb/>
　即所以安也愛人従哀我字㸔出至字従將字㸔出<lb/>
　愛人之至即哀人之將變文耳<lb/>
伐柯言王當加禮於周公取人以身也其終見書予小<lb/>
子其新逆<lb/>
<pb n="KR3a0029_WYG_015-18b"/>
　徵引詩豳風伐柯篇伐柯伐柯其則不逺我遘之子<lb/>
　籩豆有踐集傳比得見周公之易○書金縢篇王啟<lb/>
　金縢之書得周公代武王之説王執書以泣曰惟朕<lb/>
　小子其新逆蔡傳新當作親<lb/>
　補訓釋豳風伐柯取人以身借中庸語言當以身迎<lb/>
　周公其終成王見周公身代武王之書乃曰予小子<lb/>
　其親逆即加禮以身之証也<lb/>
　高注此指成王而言其曰籩豆有踐者加禮也其則<lb/>
<pb n="KR3a0029_WYG_015-19a"/>
　不逺者取人以身也書新逆謂迎周公以歸也<lb/>
　李注伐柯詩箋成王既得風雷之變欲迎周公而朝<lb/>
　廷猶疑於王迎之禮是以刺之<lb/>
九罭言王見周公當大其禮命則大人可致也<lb/>
　徵引詩豳風九罭篇九罭之魚鱒魴我覯之子衮衣<lb/>
　繡裳朱傳周公居東之時東人喜得見之<lb/>
　補訓釋詩九罭九罭之大網則大魚可得王加禮命<lb/>
　於周公而賜之衮繡則可致周公之歸大人謂周公<lb/>
<pb n="KR3a0029_WYG_015-19b"/>
　也<lb/>
　集釋張子以衣冠為禮命之大也<lb/>
狼䟦美周公不失其聖卒能感人心於和平也<lb/>
　徵引詩豳風狼䟦篇公孫碩膚赤舄几几二章公孫<lb/>
　碩膚德音不瑕○易咸卦彖聖人感人心而天下和<lb/>
　平<lb/>
　補訓此釋狼䟦與朱傳意合周公能感人乃詩言外<lb/>
　意<lb/>
<pb n="KR3a0029_WYG_015-20a"/>
　高注狼䟦之詩言周公遭流言之變而安肆自得赤<lb/>
　舄几几然德音不瑕而不失其聖也<lb/>
甫田嵗取十千一成之田九萬畝公取十千畝九一之<lb/>
法也<lb/>
　徵引詩小雅甫田篇倬彼甫田嵗取十千<lb/>
　補訓釋小雅甫田之詩朱傳與張子說同<lb/>
　李注此十千以所取之數言故謂一成周頌十千以<lb/>
　耦耕之夫言又有終三十里之文故謂一同也此以<lb/>
<pb n="KR3a0029_WYG_015-20b"/>
　都鄙井里之制言周頌以鄉遂溝洫之制言<lb/>
后稷之生當在堯舜之中年而詩云上帝不寧疑在堯<lb/>
時高辛子孫為二王後而詩人稱帝耳<lb/>
　徵引詩大雅生民篇上帝不寧集傳不寧寧也○史<lb/>
　記五帝本紀帝嚳號高辛氏<lb/>
　李注古說不以后稷為嚳之子但言其母配高辛氏<lb/>
　帝耳張子謂后稷生當堯舜中年則高辛之帝已没<lb/>
　生后稷者高辛氏之子孫耳而詩言履帝武又言上<lb/>
<pb n="KR3a0029_WYG_015-21a"/>
　帝不寧者䝉其先號而稱詩箋亦言二王之後得用<lb/>
　天子之禮故禋祀上帝於郊禖也二王謂高陽氏高<lb/>
　辛氏也<lb/>
　補訓詩上帝謂天言后稷生之易是天欲寧姜嫄也<lb/>
　張子以帝為高辛氏子孫只是疑案周封夏殷之後<lb/>
　為二王後在堯時則高辛氏子孫必有爵位猶周之<lb/>
　二王後詩人因其為帝裔謂之為帝張子謂高辛子<lb/>
　孫因后稷生之異而驚疑不寧也<lb/>
<pb n="KR3a0029_WYG_015-21b"/>
　　愚按此節大意釋詩上帝不寧之語也○生民篇<lb/>
　　孔䟽云大戴禮帝繫篇帝嚳四妃上妃曰姜嫄生<lb/>
　　后稷鄭氏信䜟緯命歴序云帝嚳十世則堯非嚳<lb/>
　　子稷又少于堯則姜嫄不得為帝嚳之妃故云當<lb/>
　　堯之時為高辛之世妃謂其為後世子孫之妃也<lb/>
　　據此則張子全用鄭説於帝字頗費解而張子所<lb/>
　　言二王者抑又難為之解也姑存李注補訓以俟<lb/>
　　考焉<lb/>
<pb n="KR3a0029_WYG_015-22a"/>
唐棣枝類棘枝隨節屈曲則其華一偏一反左右相矯<lb/>
因得全體均正偏喻管蔡失道反喻周公誅殛言我豈<lb/>
不思兄弟之愛以權宜合義主在逺者耳唐棣本文王<lb/>
之詩此一章周公制作序巳情而加之仲尼以不必常<lb/>
存而去之<lb/>
　徵引見前鄂不韡韡節<lb/>
　朱子曰唐棣自是一篇詩與常棣别且是兩般物夫<lb/>
　子止是取下面兩句云人但不思思則何逺之有不<lb/>
<pb n="KR3a0029_WYG_015-22b"/>
　與上文通漢儒合為一章故誤認偏其反而為反經<lb/>
　合道也○黄氏瑞節曰張子誤以唐棣為常棣又誤<lb/>
　襲漢儒之失然以為仲尼去之甚善盖刪詩也<lb/>
　補訓此釋逸詩唐棣之華四句○棘有刺唐棣亦有<lb/>
　刺相類隨枝節之屈曲而開花屈者不伸也曲者不<lb/>
　直也偏者偏於一邊反者又反而就於正如偏於左<lb/>
　又反於右偏於右又反於左是左右相矯有左有右<lb/>
　因得全體均正不見其偏偏以喻管蔡之失道流言<lb/>
<pb n="KR3a0029_WYG_015-23a"/>
　於國助武庚為亂反以喻周公之誅殛管蔡其云豈<lb/>
　不爾思室是逺而者盖言豈不思兄弟之愛乎但以<lb/>
　權宜合義主在逺者耳權宜合義是因舊説與上章<lb/>
　可與權合㸔常棣為燕兄弟之樂歌亦非出於文王<lb/>
　以全詩為文王作此一章為周公制作時序已情而<lb/>
　加之殊不然仲尼以不必常存而去之亦未必為此<lb/>
　高注主在逺謂為社稷長逺慮也<lb/>
日出而隂升自西日迎而㑹之雨之候也喻婚姻之得<lb/>
<pb n="KR3a0029_WYG_015-23b"/>
禮者也日西矣而隂生於東喻婚姻之失道者也<lb/>
　徵引詩鄘風蝃蝀篇蝃蝀在東莫之敢指二章朝隮<lb/>
　于西崇朝其雨集傳此刺淫奔之詩在東者暮虹也<lb/>
　方雨而虹見則其雨終朝而止矣<lb/>
　集解詩以刺淫奔張子解之為婚姻<lb/>
　高注此以自西者為陽倡隂和為婚姻得禮之喻自<lb/>
　東者陽倡而隂不和為婚姻失道之喻也<lb/>
　集釋南軒張氏曰蝃蝀見則雨止初無東西之分騐<lb/>
<pb n="KR3a0029_WYG_015-24a"/>
　之多矣隂陽和則成雨隂氣方凝聚而日氣自他方<lb/>
　来感不以正隂受其感其正反為之解散故雨不能<lb/>
　成也由張氏之言觀之則蝃蝀之見不問東西皆止<lb/>
　雨者也今乃以崇朝其雨解為雨之候非其情矣喻<lb/>
　婚姻之得禮亦不然淫慝之氣害隂陽之和正猶女<lb/>
　子淫奔之惡害人道之正皆所以喻婚姻之失道也<lb/>
　何得禮之有<lb/>
鶴鳴而子和言出之善者歟鶴鳴魚潛畏聲聞之不臧<lb/>
<pb n="KR3a0029_WYG_015-24b"/>
者歟<lb/>
　徵引易中孚九二爻鳴鶴在隂其子和之上傳之八<lb/>
　章解之曰君子居其室出其言善則千里之外應之<lb/>
　况其邇者乎○詩小雅鶴鳴于九臯聲聞于野魚潛<lb/>
　在淵或在于渚集傳鶴鳴而聲聞言誠之不可掩也<lb/>
　在淵而在渚言理之無定在也<lb/>
　補注此引易大傳之辭明詩小雅鶴鳴魚潛之意也<lb/>
　補訓於子和見其善而有應於魚潛取避鶴意故以<lb/>
<pb n="KR3a0029_WYG_015-25a"/>
　為畏聲聞之不臧鶴鳴一也而有善不善見言不可<lb/>
　不慎<lb/>
鴥彼晨風鬱彼北林晨風雖摯擊之鳥猶時得退而依<lb/>
深林而止也<lb/>
　徵引詩秦風鴥彼晨風鬱彼北林未見君子憂心欽<lb/>
　欽集傳鴥音聿疾飛貌晨風鸇也婦人以夫不在而<lb/>
　言鴥彼晨風則歸于鬱然之北林矣故我未見君子<lb/>
　而憂心欽欽也<lb/>
<pb n="KR3a0029_WYG_015-25b"/>
　補注釋秦風晨風之意<lb/>
　補訓鸇為摯擊之鳥時得退依深林而止以形君子<lb/>
　不得退而休息之意<lb/>
漸漸之石言有豕白蹢烝涉波矣豕之負塗曳泥其常<lb/>
性也今豕足皆白衆與涉波而去水患之多為可知也<lb/>
　徵引詩小雅漸漸之石篇末章有豕白蹢烝涉波矣<lb/>
　集傳將帥出征不堪勞苦而作此詩蹢蹄烝衆也○<lb/>
　易睽卦上九見豕負塗<lb/>
<pb n="KR3a0029_WYG_015-26a"/>
　補訓釋有豕白蹢二語而舉其篇名言之朱子引此<lb/>
　數語入詩傳<lb/>
君子所貴乎道者三猶王天下有三重焉言也動也行<lb/>
也<lb/>
　補訓中庸三重本謂禮度文張子以為言動行又配<lb/>
　以論語所貴乎道者三○動容貌可謂之動出辭氣<lb/>
　可謂之言正顔色與行難以貼合<lb/>
　補注動容貌與議禮皆動也正顔色與制度皆行也<lb/>
<pb n="KR3a0029_WYG_015-26b"/>
　出辭氣與考文皆言也<lb/>
苟造德降則民諴和而鳯可致故鳴鳥聞所以為和氣<lb/>
之應也<lb/>
　補訓苟當作耉<lb/>
　徵引書君奭篇耉造德不降我則鳴鳥不聞蔡傳言<lb/>
　召公去則耉老成人之德不下於民在郊之鳳將不<lb/>
　復得聞其鳴矣召誥篇其丕能諴於小民蔡傳諴和<lb/>
　也無逸篇用咸和萬民<lb/>
<pb n="KR3a0029_WYG_015-27a"/>
　補訓釋君奭篇添出諴和一層以見民和而有和氣<lb/>
　之應乃致鳳鳴<lb/>
　集解此以下皆解書耉老也造成也謂召公也<lb/>
九疇次序民資以生莫先天材故首曰五行君天下必<lb/>
先正己故次五事己正然後邦得而治故次八政政不<lb/>
時舉必昏故次五紀五紀明然後時措得中故次建皇<lb/>
極求大中不可不知權故次三德權必有疑故次稽疑<lb/>
可徵然後疑決故次庶徵福極徵然後可不勞而治故<lb/>
<pb n="KR3a0029_WYG_015-27b"/>
九以嚮勸終焉五為數中故皇極處之權過中而合義<lb/>
者也故三德處六<lb/>
　徵引書洪範九疇初一曰五行次二曰敬用五事次<lb/>
　三曰農用八政次四曰協用五紀次五曰建用皇極<lb/>
　次六曰乂用三德次七曰明用稽疑次八曰念用庶<lb/>
　徵次九曰嚮用五福威用六極一五行一曰水二曰<lb/>
　火三曰木四曰金五曰土二五事一曰貌二曰言三<lb/>
　曰視四曰聴五曰思三八政一曰食二曰貨三曰祀<lb/>
<pb n="KR3a0029_WYG_015-28a"/>
　四曰司空五曰司徒六曰司寇七曰賓八曰師四五<lb/>
　紀一曰嵗二曰月三曰日四曰星辰五曰歴數五皇<lb/>
　極皇建其有極六三德一曰正直二曰剛克三曰柔<lb/>
　克七稽疑乃命卜筮曰雨曰霽曰蒙曰驛曰克曰貞<lb/>
　曰悔八庶徵曰雨曰𤾉曰燠曰寒曰風九五福一曰<lb/>
　夀二曰富三曰康寧四曰攸好德五曰考終命六極<lb/>
　一曰凶短折二曰疾三曰憂四曰貧五曰惡六曰弱<lb/>
　蔡傳洪大範法疇類也治天下之大法其類有九皇<lb/>
<pb n="KR3a0029_WYG_015-28b"/>
　君極至極之義標凖之名中立而四方所取正焉者<lb/>
　也<lb/>
　華注此節彷序卦意釋九疇之序<lb/>
　補訓民所資以生莫先於五材故首五行君天下必<lb/>
　先正己正己修身也故謹五事正己然後治邦而行<lb/>
　政故次八政政不以時舉則無憑而昏亂故次以五<lb/>
　紀五紀既明然後時措必求其得中故次以建皇極<lb/>
　皇大也極中也求大中不可不知權變故次以三德<lb/>
<pb n="KR3a0029_WYG_015-29a"/>
　之用行權則必有所疑故次以稽疑卜筮之法稽疑<lb/>
　必求可徵故次以庶徵徵必徵之福極然後可不勞<lb/>
　而治故以嚮勸終焉以嚮兼威威亦使之知所向也<lb/>
　末二句專明五六五為九數之中故皇極處之以其<lb/>
　中也行權則取其過於中而合義六數過中故三德<lb/>
　處六<lb/>
　補注皇極二字自漢孔安國訓為大中故張子言求<lb/>
　大中不可不知權<lb/>
<pb n="KR3a0029_WYG_015-29b"/>
親親尊尊又曰親親尊賢義雖各施然而親均則尊其<lb/>
尊尊均則親其親為可矣若親均尊均則齒不可不先<lb/>
此施於有親者不疑若尊賢之等則於親尊之殺必有<lb/>
權而後行急親賢為堯舜之道然則親之賢者先得之<lb/>
於踈之賢者為必然堯明俊德於九族而九族睦章俊<lb/>
德於百姓而萬邦協黎民雍臯陶亦以惇敘九族庶明<lb/>
勵翼為邇可逺之道則九族勉敬之人固先明之然後<lb/>
逺者可次序而及大學謂克明俊德為自明其德不若<lb/>
<pb n="KR3a0029_WYG_015-30a"/>
孔氏之注愈<lb/>
　徵引禮䘮服小記親親尊尊長長陳注親親謂父母<lb/>
　尊尊謂祖及高曾祖也○書堯典克明俊德以親九<lb/>
　族九族既睦平章百姓百姓昭明協和萬邦黎民於<lb/>
　變時雍蔡傳俊大也堯之大德平均章明也此言堯<lb/>
　能推其德自身而家而國而天下所謂放勲者也臯<lb/>
　陶謨惇敘九族庶明勵翼邇可逺在兹蔡傳厚敘九<lb/>
　族則親親恩篤而家齊矣庶明勵翼則羣哲勉輔而<lb/>
<pb n="KR3a0029_WYG_015-30b"/>
　國治矣近而可推之逺者在此道也身修齊治而天<lb/>
　下平矣<lb/>
　補訓此雜引禮記中庸孟子之言而以釋書為主以<lb/>
　親親尊尊親親尊賢義雖各施提起然而親均至不<lb/>
　疑所以釋親親尊尊之義若尊賢之等至必然所以<lb/>
　釋親親尊賢之義此段為重以之引起書言見得堯<lb/>
　之尊賢先其親也堯明俊徳至次序而及摠以明堯<lb/>
　事臯陶之語是借証末言大學訓克明俊徳不如孔註<lb/>
<pb n="KR3a0029_WYG_015-31a"/>
　李注此條大意以親親為主言以尊尊權衡於親親<lb/>
　之間有家之常也而以尊賢權衡於親親之間則實<lb/>
　為治之要務<lb/>
　集解此章所引書皆非本㫖今且就此解之如祖父<lb/>
　母父母親之均者也而祖父母則尊矣故禮不以父<lb/>
　命廢王父命如伯叔父尊之均者也而有從與再從<lb/>
　三従之别則従者為親再従三従者為疏矣如均為<lb/>
　從伯叔父親尊之皆均者也然伯兄而叔弟伯之齒<lb/>
<pb n="KR3a0029_WYG_015-31b"/>
　固當先者矣此施於有親者其隆殺之禮固無所疑<lb/>
　急親賢謂以親之賢者為急明如明明揚側陋之明<lb/>
　謂顯用之也俊德謂大德之人也庶明明字同上義<lb/>
　勵勉也翼敬也邇謂九族之賢者此皆張子之意本<lb/>
　孔氏註而論若論其極堯典本記堯德業之盛當舉<lb/>
　其全體大用而言正己而物正則用賢行政之類固<lb/>
　自包在其中不宜偏指用賢也蔡傳為不可易矣張<lb/>
　子反以大學為非而取孔氏之註不亦誤乎<lb/>
<pb n="KR3a0029_WYG_015-32a"/>
　　愚按張子語意云禮言親親尊尊明九族之親與<lb/>
　　尊異也中庸又曰親親尊賢明親親之與尊賢又<lb/>
　　異也是其義雖各施然自有並行而不悖者以尊<lb/>
　　與親言之親均則尊其尊如祖父母與父母同親<lb/>
　　而祖為尊尊均則親其親如伯叔父母同尊而伯<lb/>
　　叔親於従伯叔則尊之親之為可矣若親均尊又<lb/>
　　均則於中以齒為先如均為伯叔父而伯為齒之<lb/>
　　尊此其施於有親者雖異而無可疑也然苐以親<lb/>
<pb n="KR3a0029_WYG_015-32b"/>
　　論之耳若以尊賢言之尊賢之有等級或為大賢<lb/>
　　或為小賢則於尊親之隆殺又必兩相權衡焉使<lb/>
　　賢者無失其為賢親者無失其為親而後可行也<lb/>
　　彼大德大賢迥出於尊親之外者無論矣若親踈<lb/>
　　之賢既均則親親尤要焉孟子嘗以急於親之賢<lb/>
　　者為堯舜之道然則親之賢者先得而後得之於<lb/>
　　踈之賢者為必然而無疑矣書不嘗言之乎昔者<lb/>
　　堯明揚大德之人於九族而九族睦章顯大德之<lb/>
<pb n="KR3a0029_WYG_015-33a"/>
　　人於百姓而萬邦協黎民雍此急親賢之實也臯<lb/>
　　陶亦以惇敘九族之人庶幾明揚其勉敬者為邇<lb/>
　　可逺之道正謂九族勉敬之人當先明之然後逺<lb/>
　　者可次序而及也大學以明俊德為堯之自明其<lb/>
　　德不若孔安國注尚書作明揚大德之人為愈矣<lb/>
　　然則親親可不急乎<lb/>
義民安分之良民而已俊民俊德之民也官能則凖牧<lb/>
無義民治昏則俊民用微<lb/>
<pb n="KR3a0029_WYG_015-33b"/>
　徵引書立政宅乃事宅乃牧宅乃凖兹惟后矣謀面<lb/>
　用丕訓德則乃宅人兹乃三宅無義民蔡傳徒謀之<lb/>
　面貌用以為大順於德乃宅而任之三宅豈復有賢<lb/>
　者乎洪範乂用昏不明俊民用㣲<lb/>
　補注釋書立政三宅無義民及洪範俊民用㣲之意<lb/>
　集解書本㫖義民猶言賢者張子以為安分之良民<lb/>
　而已非有大材大德也官能則居凖牧之位者皆大<lb/>
　賢之德無義民矣洪範政治昏昧不明則於賢者必<lb/>
<pb n="KR3a0029_WYG_015-34a"/>
　不能舉而用之故俊民用㣲<lb/>
　高注凖謂凖人守法之有司也牧謂常伯牧民之長<lb/>
　也官即凖牧<lb/>
　　愚按此因二書皆言民故合而釋之以義民為安<lb/>
　　分之良民而已未知謀面作何解也<lb/>
五言樂語歌詠五德之言也<lb/>
　徵引書益稷篇予欲聞六律五聲八音在治忽以出<lb/>
　納五言蔡傳五言詩歌之協於五聲者也<lb/>
<pb n="KR3a0029_WYG_015-34b"/>
　補訓書五言兼善不善説張子謂五言乃作樂所用<lb/>
　之語為歌詠五德之言是言必由於仁義禮智信之<lb/>
　五徳而後可入樂章與書治忽不甚合<lb/>
　　愚按此節大意解書所謂五言者亦不如蔡傳之<lb/>
　　説愈<lb/>
卜不習吉言卜官將占先决問人心有疑乃卜無疑則<lb/>
否朕志無疑人謀僉同故無所用卜鬼神必依龜筮必<lb/>
従故不必卜筮玩習其吉以凟神也<lb/>
<pb n="KR3a0029_WYG_015-35a"/>
　徵引書大禹謨官占惟先蔽志昆命于元龜朕志先<lb/>
　定詢謀僉同鬼神其依龜筮協従卜不習吉蔡傳蔽<lb/>
　斷昆後習重也占卜之法不待重也<lb/>
　補注釋書大禹謨之意<lb/>
　李注此以鬼神其依龜筮協従為未卜而預斷其必<lb/>
　然之辭故其説卜不習吉如此<lb/>
　華注以習為煩凟之意既吉矣而復凟神則習其吉<lb/>
　也<lb/>
<pb n="KR3a0029_WYG_015-35b"/>
衍忒未分有悔吝之防此卜筮之所由作也<lb/>
　徵引書洪範卜五占用二衍忒蔡傳衍推忒過也所<lb/>
　以推人事之過差也<lb/>
　華注釋書衍忒<lb/>
　補訓以衍同愆字看衍忒未分是於事之愆忒不能<lb/>
　分曉恐其致悔吝而防之故决之以卜筮<lb/>
　　愚按朱子亦有一說云衍疑是過多剰底意思忒<lb/>
　　是差錯了㣲與張子意同然於經文意理句法皆<lb/>
<pb n="KR3a0029_WYG_015-36a"/>
　　有未安蔡傳為是<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0029_WYG_015-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　正䝉初義卷十五<lb/>
</p>
<p>
</p>
  </div>
</body>
</text>
</TEI>
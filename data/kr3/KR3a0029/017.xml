<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正䝉初義卷十七</head> <lb/>
    <p>
<pb n="KR3a0029_WYG_017-1a"/>
欽定四庫全書<lb/>
　正䝉初義卷十七<lb/>
　　　　　　　　　　　　邳州知州王植撰<lb/>
　　乾稱篇第十七<lb/>
　補注西銘為此篇首章故取其首句為篇名今自為<lb/>
　一書而其篇名猶在也與首太和篇多互相發學者<lb/>
　宜合而觀之<lb/>
　李注東銘本曰砭愚西銘本曰訂頑程子改之盖愚<lb/>
<pb n="KR3a0029_WYG_017-1b"/>
　則不智頑則不仁觀其所謂不明自誣而卒之以不<lb/>
　智則所以砭其愚者切矣所謂濟惡不才而本之於<lb/>
　悖德害仁則所以訂其頑者至矣西銘為此篇之首<lb/>
　實正䝉一書之體要故自可狀皆有章以下統論神<lb/>
　化性命人鬼死生皆括全書之意以申西銘之義其<lb/>
　以東銘終篇乃初學之門也故益物必誠及修巳厚<lb/>
　重二章實以見進學之本於誠而其要在於持巳改<lb/>
　過以起東銘之指<lb/>
<pb n="KR3a0029_WYG_017-2a"/>
　　愚按此篇凡十七節與首篇相發明亦當照太虚<lb/>
　　三層意盖言虚言性即太虚之本體也言神言感<lb/>
　　言善應即絪縕相盪之大用也言原始反終形潰<lb/>
　　反原即散亦吾體之正意也言有無虚實言内外<lb/>
　　言屈伸動靜始終皆不外虚神性感之理或言天<lb/>
　　之性或言人之性或言性而兼及命或言神而並<lb/>
　　及化與道與易皆不外三層之義其闢異端也首<lb/>
　　篇但絀其有無之見此併及其輪迴之說盖以人<lb/>
<pb n="KR3a0029_WYG_017-2b"/>
　　性為空寂既於太虚之上二層未能深知以人死<lb/>
　　為輪迴更於太虚之第三層未嘗窺見其弊相因<lb/>
　　而皆與吾儒相反故不可不辨也○内浮屠明鬼<lb/>
　　一節近思錄入辨别異端東銘一節入論學<lb/>
凡可狀皆有也凡有皆象也凡象皆氣也氣之性本虚<lb/>
而神則神與性乃氣所固有此鬼神所以體物而不可<lb/>
遺也<hi>自注舍氣有象否非象有意否</hi>
　發明首三句見天地間無有非氣所謂不如野馬絪<lb/>
<pb n="KR3a0029_WYG_017-3a"/>
　縕不足謂之太和也氣之性即浮沈升降動靜相感<lb/>
　之性氣本之虚而有相感之妙是虚而神也天下無<lb/>
　物非氣莫不有神莫不有性非鬼神為之體謂之何<lb/>
　哉張子自注云舍氣有象否非象有意否羅翰本附<lb/>
　在此章下而性理大全附在次章下義不相屬今從<lb/>
　羅本<lb/>
　華注曰有曰象即物也曰氣即隂陽也氣之性虛而<lb/>
　神即二氣之良能所以能屈而能伸者故曰鬼神體<lb/>
<pb n="KR3a0029_WYG_017-3b"/>
　物不遺<lb/>
　　愚按此節大意見萬物之不能外乎神與性也○<lb/>
　　首三句只以一氣字分析層折言之即首篇所謂<lb/>
　　散殊可象所謂濁則碍碍則形者也氣之性本虛<lb/>
　　謂本乎太虚即首篇所謂太虚無形氣之本體者<lb/>
　　也而神謂氣之流行者神妙不測即首篇所謂無<lb/>
　　碍故神也此句以第一層與第二層串言下言神<lb/>
　　與性盖以第一層二層平舉也舊說皆未分明固<lb/>
<pb n="KR3a0029_WYG_017-4a"/>
　　有者自然而然也有此氣即具此性與神如人生<lb/>
　　而性者然故曰固有鬼神體物引成語以証之鬼<lb/>
　　神即性與神物即氣之有象者<lb/>
至誠天性也不息天命也人能至誠則性盡而神可窮<lb/>
矣不息則命行而化可知矣學未至知化非真得也<lb/>
　徵引易說卦之一章窮理盡性以至于命下傳之五<lb/>
　章窮神知化德之盛也<lb/>
　補訓此承上文神與性推言之見人當窮神知化也<lb/>
<pb n="KR3a0029_WYG_017-4b"/>
　神明不測即變化無窮非兩件物事至誠即不息性<lb/>
　盡即命行窮神即知化非兩項功夫因窮神言知化<lb/>
　末句反言又以知化兼窮神<lb/>
　高注天性無妄天命不已性即神命即化故至誠無<lb/>
　息而性命神化一以貫之矣何以能誠妄復於無妄<lb/>
　而已<lb/>
　　愚按性與命對則命者性之流行神與化對則化<lb/>
　　者神之發用而性即神之體命即化之原也故性<lb/>
<pb n="KR3a0029_WYG_017-5a"/>
　　盡而神可窮命行而化可知細分之性為第一層<lb/>
　　其神妙不測而流行變化者皆在第二層内不外<lb/>
　　上節一神字盖以性之妙用流行則曰神神之流<lb/>
　　行不息則曰命命之推行以漸則曰化耳○首二<lb/>
　　句以理言至誠者天之性不息者天之命此尚未<lb/>
　　及人人能至誠以下乃以人言集釋集解皆未清晰<lb/>
有無虛實通為一物者性也不能為一非盡性也飲食<lb/>
男女皆性也是烏可滅然則有無皆性也是豈無對莊<lb/>
<pb n="KR3a0029_WYG_017-5b"/>
老浮屠為此說乆矣果暢真理乎<lb/>
　補訓此推言性通有無以見二氏不能盡性也上四<lb/>
　句引起飲食男女至豈無對見當通為一物以盡性<lb/>
　莊老浮屠正是不能為一者豈能盡性闢二氏之虛<lb/>
　無當重有與實一邊有無皆性以有無該虚實真理<lb/>
　即謂性○無不離有虚不離實貫通為一者性也能<lb/>
　貫通為一為盡性若不能通為一非盡性者也如飲<lb/>
　食男女皆性所寓是烏可厭其有而滅去之然則有<lb/>
<pb n="KR3a0029_WYG_017-6a"/>
　與無固皆性也宜貫為一物是豈無對待可以偏廢<lb/>
　者哉莊老與浮屠專尚虚無為無對之説乆矣果能<lb/>
　暢然於性之真理乎<lb/>
　發明太虚無形至靜無感所謂無與虛也其聚其散<lb/>
　有識有知所謂有與實也無即性之本體淵源而有<lb/>
　即性之客形客感所謂通為一物也無必對有虛必<lb/>
　對實故曰是豈無對<lb/>
　　愚按此即者篇知虛空即氣節意所以辨虚無之<lb/>
<pb n="KR3a0029_WYG_017-6b"/>
　　謬也下至虚之實節意與此同<lb/>
天包載萬物於内所感所性乾坤隂陽二端而已無内<lb/>
外之合無耳目之引取與人物蕞然異矣人能盡性知<lb/>
天不為蕞然起見則幾矣<lb/>
　補訓此見人能盡性知天則與天無異也上言天與<lb/>
　人物異下言人可幾天兩截語氣分明○夫人之性<lb/>
　即天之性也天包載萬物於其内氣之所感涵其所<lb/>
　性不過乾坤隂陽二端之循環而已無内外之合亦<lb/>
<pb n="KR3a0029_WYG_017-7a"/>
　無耳目之引取與人物之蕞然而小者異矣人之形<lb/>
　雖蕞然而性天非蕞然能盡性知天大公無我不為<lb/>
　蕞然者起見則幾於天矣人可不求盡性知天哉○<lb/>
　所感即太和篇浮沈升降動靜相感之感感以氣言<lb/>
　性寓其中重在性上所感所性總不越隂陽乾坤二<lb/>
　端乾坤者健順之性隂陽者交感之氣也二端非言<lb/>
　其分言其循環無間之意内外耳目照人物說為是<lb/>
　有内有外方言合天孰為外孰為内有耳目方為聞<lb/>
<pb n="KR3a0029_WYG_017-7b"/>
　見所引取天無耳目則無聞見有何引取人物便有<lb/>
　已物之内外耳目之引取蕞然言其小也<lb/>
　　愚按所感言其用所性言其體亦以太虛之第一<lb/>
　　層與第二層對舉也下言性感言虛神皆放此<lb/>
有無一内外合<hi>自注庸聖同</hi>此人心之所自来也若聖人則<lb/>
不專以聞見為心故能不專以聞見為用無所不感者<lb/>
虛也感即合也咸也以萬物本一故一能合異以其能<lb/>
合異故謂之感若非有異則無合天性乾坤隂陽也二<lb/>
<pb n="KR3a0029_WYG_017-8a"/>
端故有感本一故能合天地生萬物所受雖不同皆無<lb/>
須㬰之不感所謂性即天道也<lb/>
　徵引易咸卦彖曰咸感也象曰君子以虚受人<lb/>
　李注人心之所自来内外本合此性之德也其為蕞<lb/>
　然起見者因耳目之引取而以聞見為心耳𢎞於性<lb/>
　而不禦於見聞則能以虛受人而無所不感矣然非<lb/>
　聖人之意之也以萬物同出於一之故天地萬物之<lb/>
　大源也一物兩體而自相感故所生萬物亦無須㬰<lb/>
<pb n="KR3a0029_WYG_017-8b"/>
　之不感物之性即天之道也<lb/>
　補訓人心之所自来心該性在内有形為物無形為<lb/>
　理理寓於物故一内而巳外而物以已感物故合聖<lb/>
　人不專以聞見為心則虚而無所不感感而即合猶<lb/>
　易所云咸感虚受之意也天性即上文所感所性之<lb/>
　性天地生萬物本易咸卦天地感而萬物化生<lb/>
　　愚按此節大意明聖人内外感通之故也通節皆<lb/>
　　重内外合意首三句言人心本内外合一聖人以<lb/>
<pb n="KR3a0029_WYG_017-9a"/>
　　下言聖人能合内外萬物本一五句明感即合也<lb/>
　　之意而推本於萬物本一也天性三句即天道以<lb/>
　　明人天地生萬物四句言人性即天道以應人心<lb/>
　　所自来意總之皆見感而能合之義也○語意云<lb/>
　　夫人皆有心亦知心之所自来乎凡有形而為物<lb/>
　　無形而為理通為一物物散於外理具於内内外<lb/>
　　合一者此人心之所自来庸聖同之者也但庸人<lb/>
　　梏於聞見之小而失之聖人則渾然一理無所不<lb/>
<pb n="KR3a0029_WYG_017-9b"/>
　　具不專以聞見為心故其應事接物亦不專以聞<lb/>
　　見為用其無所不感而有觸即應者以其不梏於<lb/>
　　聞見而虚也故感於物而即合也猶易所謂咸也<lb/>
　　所以感而即合者以萬物之情異而理本一故吾<lb/>
　　心之一理能合萬物之異惟其能合異故謂之感<lb/>
　　若非有異則無所用其合而又何感之可言乎此<lb/>
　　合内外所以為聖人之能事也夫人心之所自來<lb/>
　　本於天天體至大而其所性亦不過乾坤隂陽二<lb/>
<pb n="KR3a0029_WYG_017-10a"/>
　　端而已二端循環故有感其理本一故能合此天<lb/>
　　道之感而即通者然也天地以之生萬物物亦各<lb/>
　　得天地之理以為心所受於天者雖有大小之不<lb/>
　　同而皆無須㬰之頃不與物相感是所謂性者即<lb/>
　　天道而天與人物皆内外合者也人可不思人心<lb/>
　　所自來而合内外以求合於天哉○有無一内外<lb/>
　　合即上所謂有無虚實通為一物之性也故曰人<lb/>
　　心所自來感即合與上内外合二合字微别内外<lb/>
<pb n="KR3a0029_WYG_017-10b"/>
　　以心與物對萬物皆備於我故曰合性之本然者<lb/>
　　也感以物言合者一以貫之之意聖人之心也天<lb/>
　　性以下只申明首三句意所受不同兼人物言而<lb/>
　　重在庸聖之不同無須㬰不感亦兼人物言而重<lb/>
　　在人之無不感盖天道無為而就其用處言之則<lb/>
　　乾坤隂陽之流行為四德為五行人物生生千變<lb/>
　　萬化皆無須㬰不感者也人性亦無為而就其用<lb/>
　　處言之則為四德為五常為百行以及萬事萬物<lb/>
<pb n="KR3a0029_WYG_017-11a"/>
　　之各有一理亦無湏㬰不與物相感此即性中自<lb/>
　　然之能所謂人心所自來者也然惟聖人物各付<lb/>
　　物一以貫之與天道之有感無隠者一而已故曰<lb/>
　　感即合也曰天性又曰天道者太虛之性合於乾<lb/>
　　坤隂陽之氣而謂之天道實則一也○宋子鋭臣<lb/>
　　云二端故有感所謂兩故化也本一故能合所謂<lb/>
　　一故神也<lb/>
感者性之神性者感之體<hi>自注在天在人其究一也</hi>惟屈伸動靜始<lb/>
<pb n="KR3a0029_WYG_017-11b"/>
終之能一也故所以妙萬物而謂之神通萬物而謂之<lb/>
道體萬物而謂之性<lb/>
　徵引易説卦之六章神也者妙萬物而為言者也<lb/>
　補訓此承上文性感而言泛論理不著人○感也性<lb/>
　也一而二二而一者也感者其性之神妙所為乎性<lb/>
　者其感之本體所在乎惟屈與伸動與靜終與始之相<lb/>
　感而能一也故即所以妙萬物而謂之神也感則能<lb/>
　通通萬物即謂之道感必有體體萬物即謂之性其<lb/>
<pb n="KR3a0029_WYG_017-12a"/>
　究一而已矣○感而能一即妙萬物之神也感通萬<lb/>
　物是天道流行處感萬物不離性是性能體萬物<lb/>
　　愚按天之太虛無形變化客形與人之寂然不動<lb/>
　　感而遂通皆以性為體感為用者也故自注云然<lb/>
　　集釋謂性天感人分屬未合屈伸動靜始終皆以<lb/>
　　兩相感者也其屈而能伸伸而又屈與夫動靜始<lb/>
　　終之能一者神也神即道道即性但所由之名異<lb/>
　　耳其在天者兩在不測而為神無物不有而為道<lb/>
<pb n="KR3a0029_WYG_017-12b"/>
　　體物不遺而為性也其在人者有感必通而為神<lb/>
　　萬物皆備而為道體事無不在而為性也皆兼天<lb/>
　　人言之為盡<lb/>
至虚之實實而不固至靜之動動而不窮實而不固則<lb/>
一而散動而不窮則往且來<lb/>
　華注實本於虚故不固而流行無滯動本於靜故不<lb/>
　窮而推遷無已虚靜者天地之性寔動者性之感在<lb/>
　人亦然<lb/>
<pb n="KR3a0029_WYG_017-13a"/>
　集解理本虚無形也而所以為形之理實無不具故<lb/>
　曰至虛之實形滯於方虚而能實則有其理無其形<lb/>
　也理無方故一而能散動根於靜故曰至靜之動則<lb/>
　其靜也有以畜其力養其動矣故動而不窮不窮則<lb/>
　往且來四時是也<lb/>
　　愚按此節大意亦明性感之理也虚與靜俱貼性<lb/>
　　實與動俱貼感而性感皆兼天人言之補注以虚<lb/>
　　實動靜照首篇太虚客形至靜客感分貼天人未確<lb/>
<pb n="KR3a0029_WYG_017-13b"/>
性通極於無氣其一物爾命稟同於性遇乃適然焉人<lb/>
一已百人十已千然有不至猶難語性可以言氣行同<lb/>
報異猶難語命可以言遇<lb/>
　性理拾遺問智愚之識殊疑於有性善惡之報差疑<lb/>
　於有命張子曰性通極於無氣其一物耳命稟同於<lb/>
　性遇乃適然焉○語錄人一已百人十已千如此不<lb/>
　至者猶難罪性語氣可也行同報異猶難語命語遇<lb/>
　可也氣與遇性與命切近矣猶未易言也<lb/>
<pb n="KR3a0029_WYG_017-14a"/>
　補訓此言性與氣命與遇之分上提起下申其說<lb/>
　發明天地之性原不雜氣質故曰通極於無自天畀<lb/>
　之為命自人得之為性原無二理故曰稟同於性<lb/>
　張注性者至善而已命則有吉有凶學問所以變化<lb/>
　氣質苟有未變當咎氣不當咎性也福善禍淫理之<lb/>
　常也有反是者非天命之逆施乃境遇之適然君子<lb/>
　亦安之而已矣<lb/>
　　愚按此與至誠天性節皆極精粹與程朱大同然<lb/>
<pb n="KR3a0029_WYG_017-14b"/>
　　所云無者亦本太虚無形言之與無極太極之理<lb/>
　　終覺小異宋子鋭臣云通極於無猶首節氣之性<lb/>
　　本虛之意高注謂通極猶究極未合又云張子言<lb/>
　　造化之氣多於氣字中帶性言之如首節太和是<lb/>
　　也言人身之氣多於氣字上標性字或貶倒氣字<lb/>
　　如誠明篇氣質之性及此節是也在天無不實之<lb/>
　　理在人有不實之心此與程朱甚合<lb/>
浮屠明鬼謂有識之死受生循環遂厭苦求免可謂知<lb/>
<pb n="KR3a0029_WYG_017-15a"/>
鬼乎以人生為妄可謂知人乎天人一理輒生取舍可<lb/>
謂知天乎孔孟所謂天彼所謂道惑者指游魂為變為<lb/>
輪迴未之思也大學當先知天德知天德則知聖人知<lb/>
鬼神今浮屠極論要歸必謂死生轉流非得道不免謂<lb/>
之悟道可乎<hi>自注悟則有義有命均死生一天人惟知晝夜通隂陽體之不二</hi>自其説<lb/>
熾傳中國儒者未容窺聖學門墻已為引取淪胥其間<lb/>
指為大道其俗達之天下致善惡智愚男女臧獲人人<lb/>
著信使英才間氣生則溺耳目恬習之事長則師世儒<lb/>
<pb n="KR3a0029_WYG_017-15b"/>
宗尚之言遂㝠然被驅因謂聖人可不修而至大道可<lb/>
不學而知故未識聖人心已謂不必求其迹未見君子<lb/>
志已謂不必事其文此人倫所以不察庶物所以不明<lb/>
治所以忽德所以亂異言滿耳上無禮以防其偽下無<lb/>
學以稽其弊自古詖淫邪遁之詞翕然並興一出於佛<lb/>
氏之門者千五百年自非獨立不懼精一自信有大過<lb/>
人之才何以正立其間與之較是非計得失<lb/>
　徵引易上傳之四章精氣為物游魂為變是故知鬼<lb/>
<pb n="KR3a0029_WYG_017-16a"/>
　神之情狀本義隂精陽氣聚而成物神之伸也魂游<lb/>
　魄降散而為變鬼之歸也大過象君子以獨立不懼<lb/>
　○詩小雅雨無正篇淪胥以鋪集傳相與陷於死亡<lb/>
　○書益稷在治忽蔡傳忽治之反也舜典惟精惟一<lb/>
　○太史公報任安書臧獲婢妾猶能引决風俗通云<lb/>
　古制本無奴婢即犯事者原之臧者被贓罪沒入官<lb/>
　為奴獲者逃亡獲得為婢<lb/>
　補訓此節深闢釋氏也有原有委極其透快前云不<lb/>
<pb n="KR3a0029_WYG_017-16b"/>
　知鬼不知人不知天不知道可見浮屠全無所知自<lb/>
　其説熾傳以下言其流弊儒者為所引取是一層達<lb/>
　之天下人人是一層英才間氣至千五百年是一層<lb/>
　乃其害之大者末言闢之難其人張子其欲自任歟<lb/>
　○大學是學之大者容猶得也恬習安於所習也世<lb/>
　儒宗尚之言即上指為大道者因謂乃英才間氣者<lb/>
　為此說也聖人可不修而至謂立地成佛也大道可<lb/>
　不學而知謂不立語言文字但取頓悟也稽考也<lb/>
<pb n="KR3a0029_WYG_017-17a"/>
　發明氣有聚散氣散為鬼非既散之氣復為方伸之<lb/>
　氣也佛氏以覺為性謂人雖死而覺性不散為鬼重<lb/>
　復受生輪迴循轉遂指為苦海求免是不知鬼也氣<lb/>
　聚為人日用事物莫非實理佛氏指四大為假合是<lb/>
　不知人也天性之在人猶水性之在冰凝釋雖異為<lb/>
　物一也佛氏舍人取天是不知天也所以然者盖由<lb/>
　太虛有天之名由氣化有道之名孔孟所謂天本謂<lb/>
　道之從出而佛氏直認太虛為道謂萬象為太虛中<lb/>
<pb n="KR3a0029_WYG_017-17b"/>
　所見之物是以一切人事盡為墮落下學工夫盡可<lb/>
　遺棄此其所以不知天與人也易曰精氣為物游魂<lb/>
　為變朱子曰精魄也耳目之精為魄氣魂也口鼻之<lb/>
　嘘吸為魂二者合而成物精虚魄降則氣散魂游而<lb/>
　無不之矣張子之意是謂變為有變為無今佛氏即<lb/>
　以變為輪迴此所以不知鬼也天德者誠也隂陽晝<lb/>
　夜之實理通乎晝夜而知知天德也能知天德則知<lb/>
　聖人所以範圍天地之化知鬼神不過屈伸之理死<lb/>
<pb n="KR3a0029_WYG_017-18a"/>
　生天人處之一矣今佛氏不知死生之故直謂得道<lb/>
　可免輪迴謂之悟道可乎盖聖人以天為道所從出<lb/>
　以道為日用事物當然之理故窮理盡性然後可以<lb/>
　至命下學然後可以上達佛氏謂太虛即道故謂一<lb/>
　切有為皆是幻化其為吾道之賊豈可勝歎<lb/>
　李注以其有鬼神生死之可畏懼也則善惡智愚男<lb/>
　女臧獲人人著信矣以其有超悟脱離之可歆羡也<lb/>
　則英才間氣亦㝠然被驅矣人倫不察庶物不明在<lb/>
<pb n="KR3a0029_WYG_017-18b"/>
　世則害治在身則亂德上不能反經以息邪慝下不<lb/>
　能明道以覺沈迷遂至千有餘年並為一論惟獨立<lb/>
　不懼則不至於怖死生慮禍福惟精一自信則不至<lb/>
　於溺耳目崇世儒惟有大過人之才故能卓然以聖<lb/>
　人之道為己任有學以稽其弊而是非可明有禮以<lb/>
　防其偽而得失可辨矣<lb/>
　集解惑字疑無心有識謂人也間氣謂間有之氣難<lb/>
　得之賢才也建安葉氏采曰當生而生當死而死是<lb/>
<pb n="KR3a0029_WYG_017-19a"/>
　則有義有命生死均安何所厭苦天人一致何所取<lb/>
　舍知晝夜通隂陽則知死生之説何所謂輪迴<lb/>
　　愚按此節首五句明釋氏不知鬼以輪迴為說次<lb/>
　　五句明其不知天人以崇虛為說孔孟二句明所<lb/>
　　以不知天人之故惑者二句明所以不知鬼之故<lb/>
　　大學八句由崇虚意說到輪迴而見其不知道自<lb/>
　　其說以下言惑人之易而為害之乆也盖鬼神無<lb/>
　　形也而釋氏偏以為有人性至實也而釋氏偏以<lb/>
<pb n="KR3a0029_WYG_017-19b"/>
　　為無其與吾儒直如氷炭之不相入惟以人性為<lb/>
　　無也故舍人而取天惟以鬼神為有也故懼輪迴<lb/>
　　而求得道種種流弊皆自此出儒者誦法周孔為<lb/>
　　風俗人心倡率而反惑於異說不洵可歎乎○舍<lb/>
　　人取天者以人生為妄欲一切歸於空虚也知天<lb/>
　　德即首篇所謂本天道為用下節所謂知晝夜隂<lb/>
　　陽而一性命者也聖人於此理兼體不累鬼神則<lb/>
　　此理之妙用而已懼死生轉流而欲得道以免則<lb/>
<pb n="KR3a0029_WYG_017-20a"/>
　　是道其所道而非天德之道也得道云者道即指<lb/>
　　太虚欲虛空寂靜如槁木死灰不生不滅即謂之<lb/>
　　得道與長生之說有别補訓謂延保不散之氣以<lb/>
　　免輪迴未是極論要歸要當讀平聲與下節發本<lb/>
　　要歸同謂極論其要歸也補訓謂極至之論要妙<lb/>
　　之歸亦非是<lb/>
釋氏語實際乃知道者所謂誠也天德也其語到實際<lb/>
則以人生為幻妄有為為疣贅以世界為䕃濁遂厭而<lb/>
<pb n="KR3a0029_WYG_017-20b"/>
不有遣而弗存就使得之乃誠而惡明者也儒者則因<lb/>
明致誠因誠致明故天人合一致學而可以成聖得天<lb/>
而未始遺人易所謂不遺不流不過者也彼語雖似是<lb/>
觀其發本要歸與吾儒二本殊歸矣道一而已此是則<lb/>
彼非此非則彼是固不當同日而語其言流遁失守窮<lb/>
大則淫推行則詖致曲則邪求之一卷之中此弊數數<lb/>
有之大率知晝夜隂陽則能知性命能知性命則能知<lb/>
聖人知鬼神彼欲直語太虚不以晝夜隂陽累其心則<lb/>
<pb n="KR3a0029_WYG_017-21a"/>
是未始見易未始見易則雖欲免隂陽晝夜之累末由<lb/>
也已易且不見又烏能更語真際舍真際而談鬼神妄<lb/>
也所謂實際彼徒能語之而已未始心解也<lb/>
　徵引釋氏金剛經一切有為法如夢幻泡影又曰諸<lb/>
　幻為真雖真亦妄彌陀經五濁惡世䕃濁見濁煩惱<lb/>
　濁衆生濁命濁○莊子宥坐篇今學曽未如疣贅注<lb/>
　疣贅結肉也○易上傳之四章與天地相似故不違<lb/>
　知周乎萬物而道濟天下故不過旁行而不流又云<lb/>
<pb n="KR3a0029_WYG_017-21b"/>
　範圍天地之化而不過曲成萬物而不遺<lb/>
　李注申上條之意○大學當先知天德天德者誠而<lb/>
　已矣誠之中萬理具備至賾而不可厭也釋氏亦語<lb/>
　實際疑與夫誠相似矣而以人生為幻妄有為為疣<lb/>
　贅欲厭棄之不暇雖使其果誠也而已惡明矣况誠<lb/>
　明相為體用既無明所謂誠者又安在乎因明致誠<lb/>
　由窮理而盡性也故致學而可以成聖因誠致明由<lb/>
　盡性而窮理也故得天而未始遺人曲成而不遺旁<lb/>
<pb n="KR3a0029_WYG_017-22a"/>
　行而不流周物而不過此則天人合一儒者之學也<lb/>
　彼語實際雖與誠相似然既惡明而殊其歸則亦非<lb/>
　誠而與我異其本矣本末既異是非固不可同詖淫<lb/>
　邪遁之詞知言者展卷立辨而已吾儒所謂天德者<lb/>
　性命也欲知性命知聖人知鬼神必先通乎晝夜隂<lb/>
　陽之道而知晝夜隂陽者易也易即天道也浮屠徒<lb/>
　知體虛空為性不知本天道為用則語寂滅者與狥<lb/>
　生執有均耳安能盡道其間兼體而不累乎誠者物<lb/>
<pb n="KR3a0029_WYG_017-22b"/>
　之終始鬼神者誠之不可掩者也舍易而言誠舍誠<lb/>
　而言鬼神非誣妄而何哉<lb/>
　補訓釋氏語實際至惡明者也為一段言釋氏之語<lb/>
　實際類知道之所謂誠然誠而惡明不惟不能明亦<lb/>
　不能誠矣儒者至不過者也為一段言儒者誠明天<lb/>
　人兼盡如此彼語雖似是至有之為一段較論儒是<lb/>
　而釋非大率知晝夜至末為一段先正後反言釋氏<lb/>
　不知晝夜隂陽之道為不知易不知易則不能免累<lb/>
<pb n="KR3a0029_WYG_017-23a"/>
　彼談鬼神為妄而未能心解於實際也○致誠之致<lb/>
　至也致學之致推致其功也不遺與不流連言不遺<lb/>
　恐是不違之誤流遁失守四句錯舉孟子詖淫邪遁<lb/>
　四字而以失守窮大推行致曲實之直但也真際即<lb/>
　實際談鬼神即受生輪迴之説<lb/>
　　愚按此節自數數有之句截分二段㸔皆申上節<lb/>
　　意盖上節不知天人是一意不知鬼不知道是一<lb/>
　　意此上段即上節以人生為幻妄舍人取天之意<lb/>
<pb n="KR3a0029_WYG_017-23b"/>
　　盖申不知人不知天之義也下段即上節當知天<lb/>
　　德數句之意盖申不知鬼不知道之義也然以語<lb/>
　　實際起以未能解真際結以下截申明上截正非<lb/>
　　截然分說○節首實際天德俱虚彼語實際宜若<lb/>
　　知天德矣其語到實際却謂一切皆空不知天德<lb/>
　　之誠不離於晝夜隂陽而已晝夜隂陽氣化之實<lb/>
　　即易之道也知此則性命即此理之本天而流行<lb/>
　　者也聖人即知此理而兼體不累者也鬼神則所<lb/>
<pb n="KR3a0029_WYG_017-24a"/>
　　謂二氣之良能者也語太虚而遺氣則亦烏知天<lb/>
　　德不知天德又烏能語實際哉大意即首節畧知<lb/>
　　體虚空為性不知本天道為用意○要歸之要平<lb/>
　　聲謂始之所以發其本終之所以要其歸者也補<lb/>
　　訓作去聲誤晝夜隂陽所該者廣如近而吾身之<lb/>
　　語黙動息外而事物之應接交感無非晝夜隂陽<lb/>
　　之實理所在即易之道也聖人知之而因物盡道<lb/>
　　故脱然而無累釋氏不知而欲廢棄一切反為其<lb/>
<pb n="KR3a0029_WYG_017-24b"/>
　　所役矣故曰欲免累而末由補訓解晝夜隂陽耑<lb/>
　　以死生為言謂釋氏欲生而不死亦未是<lb/>
易謂原始反終故知死生之說者謂原始而知生則求<lb/>
其終而知死必矣此夫子所以直季路之問而不隠也<lb/>
　徵引易上傳之四章原始反終故知死生之説本義<lb/>
　原者推之於前反者要之於後<lb/>
　補訓此因上文輪迴之説而引易及孔子之言以見<lb/>
　輪迴之妄也直者直告之也<lb/>
<pb n="KR3a0029_WYG_017-25a"/>
　李注謂非拒其問也言能知生則能知死矣正所以<lb/>
　直告之也<lb/>
　　愚按首篇云太虛不能不聚而為萬物萬物不能<lb/>
　　不散為太虚即此節之義疏盖太虚之第三層也與<lb/>
　　程朱所言小異玩下節形潰反原可見<lb/>
體不偏滯乃可謂無方無體偏滯於晝夜隂陽者物也<lb/>
若道則兼體而無累也以其兼體故曰一隂一陽又曰<lb/>
隂陽不測又曰一闔一闢又曰通乎晝夜語其推行故<lb/>
<pb n="KR3a0029_WYG_017-25b"/>
曰道語其不測故曰神語其生生故曰易其實一物指<lb/>
事異名耳<lb/>
　徵引易上傳之四章通乎晝夜之道而知故神无方<lb/>
　而易无體五章一隂一陽之謂道又曰隂陽不測之<lb/>
　謂神十一章一闔一闢謂之變十二章推而行之謂<lb/>
　之通五章又云生生之謂易<lb/>
　補訓此節以道字為主而兼及神與易體不偏滯二<lb/>
　句提起下分物則偏滯道則兼體言雜引易辭皆兼<lb/>
<pb n="KR3a0029_WYG_017-26a"/>
　體之意兼體則道也神也易也皆在乎是矣○更即<lb/>
　道而推之道與神與易非有二也易曰神无方易无<lb/>
　體盖謂體之不偏滯者乃可謂無方無體凡偏滯於<lb/>
　晝夜隂陽而不相通者物也若道則兼體而無偏滯<lb/>
　之累也以其兼體故易有曰一隂一陽又曰隂陽變<lb/>
　化不測又曰一闔一闢又曰通乎晝夜盖自其推行<lb/>
　有漸語之故曰道自其變化不測語之故曰神自其<lb/>
　生生不窮語之故曰易其實則為一物指其事而異<lb/>
<pb n="KR3a0029_WYG_017-26b"/>
　其名耳分之為三可也統之為道可也○無方所無<lb/>
　定體如晝夜隂陽循環變化是也若晝只為晝夜只<lb/>
　為夜則偏滯而不能無方體矣一隂一陽一闔一闢<lb/>
　一字甚活有循環之義不測亦謂變化不測通乎晝<lb/>
　夜作通變之通與易稍異<lb/>
　張注無方故無物不包無體故無微不入動則在陽<lb/>
　靜則在隂故曰兼體動極而靜靜極而動不守其常<lb/>
　故曰無累<lb/>
<pb n="KR3a0029_WYG_017-27a"/>
大率天之為德虛而善應其應非思慮聰明可求故謂<lb/>
之神老氏况諸谷以此<lb/>
　徵引老子成象篇谷神不死<lb/>
　補訓此言天德之神也謂之神者以其神妙不測也<lb/>
　可求則不神矣<lb/>
　高注應者屈伸相感之無窮况譬也老子所謂谷神<lb/>
　不死况天之虛而應也<lb/>
　　愚按虛即太虚無形之本體體也善應即絪縕相<lb/>
<pb n="KR3a0029_WYG_017-27b"/>
　　盪之氣化用也由第一層及第二層重在神<lb/>
太虛者氣之體氣有隂陽屈伸相感之無窮故神之應<lb/>
也無窮其散無數故神之應也無數雖無窮其實湛然<lb/>
雖無數其實一而已隂陽之氣散則萬殊人莫知其一<lb/>
也合則混然人不見其殊也形聚為物形潰反原反原<lb/>
者其游魂為變歟所謂變者對聚散存亡成文非如螢<lb/>
雀之化指前後身而為說也<lb/>
　徵引易上傳之四章游魂為變○禮月令季夏之月<lb/>
<pb n="KR3a0029_WYG_017-28a"/>
　腐草為螢季秋之月爵入大水為蛤<lb/>
　補訓此承上文虛而善應謂之神而極推隂陽合散<lb/>
　之理因以明生死變化之義也無窮無數總歸湛一<lb/>
　即所謂太虚為之體也隂陽之氣四句大概以隂陽<lb/>
　言承上起下之詞形聚為物二句以一物言○夫太<lb/>
　虚之理主宰乎氣而為氣之體氣有隂陽屈伸相感<lb/>
　之無窮故神之應之也亦無窮其氣散見而無數故<lb/>
　神之應之也亦無數雖應之無窮其實只是湛然雖<lb/>
<pb n="KR3a0029_WYG_017-28b"/>
　應之無數其實只是一而已矣湛一者太虚之理本<lb/>
　如是也夫隂陽之所以感且散者未易窺也隂陽之<lb/>
　氣本一散見則有萬殊人莫知其一也合則混然萬<lb/>
　殊歸於一人不見其殊也此隂陽之變也以一物言<lb/>
　之方其形聚則合為一物及其形潰則反原盖形潰<lb/>
　反原則魂散而復歸於隂陽之氣易所謂游魂為變<lb/>
　此之謂歟所謂變者對聚散存亡而為文耳非如螢<lb/>
　雀之化指其有前後身而為變之說也彼輪迴受生<lb/>
<pb n="KR3a0029_WYG_017-29a"/>
　之說不亦妄哉○太虛之理至神妙故下言神神即<lb/>
　太虚之善應處隂陽屈伸相感無窮對下散説則相<lb/>
　感主其合時言散則萬殊合則混然無迹形聚為物<lb/>
　承散説隂陽之氣散為萬物而物皆得隂陽之氣聚<lb/>
　為形也形潰反原承合説形潰散則反歸其原復合<lb/>
　於太虚也此二句不可以聚承合潰承散說易游魂<lb/>
　為變對聚散存亡為文謂聚變為散存變為亡也<lb/>
　集解散散見成物也非消散也無窮直言無時不然<lb/>
<pb n="KR3a0029_WYG_017-29b"/>
　也無數横言無物不有也反原者謂其理復還於天<lb/>
　地也程子曰萬物之散其氣遂盡無復還本原之理<lb/>
　天地之化自然生生不窮更何資既反之氣以為造<lb/>
　化哉况既反之氣既散豈有復在天地之間其造化<lb/>
　者自生氣如海水潮至因陽盛而涸及隂盛而生亦<lb/>
　不是將已涸之水来生也或問朱子人死其氣雖散<lb/>
　只反本還原去曰不須如此說若說無便是索性無<lb/>
　了惟其可以感召得来故只說得散要之散也是無了<lb/>
<pb n="KR3a0029_WYG_017-30a"/>
　　愚按太虚體也神即太虚之用也其用隨氣所感<lb/>
　　而善應體則湛然而至一亦以第一層第二層並<lb/>
　　舉也至形潰反原並及第三層矣盖相感無窮以<lb/>
　　氣之流行言其散無數以氣之生物言其實則湛<lb/>
　　然而一仍然太虚之本體而已散則萬殊承上散<lb/>
　　無數一即下混然意與上一謂太虛者不同合則<lb/>
　　混然承上感無窮殊即上萬殊意此見萬殊即其<lb/>
　　混一混一即其萬殊而隂陽之氣皆神之所為非<lb/>
<pb n="KR3a0029_WYG_017-30b"/>
　　貴人以當知也形聚為物又承散則萬殊形潰反<lb/>
　　原又承合則混然通節只此二意反原者以下不<lb/>
　　過因反原而辨游魂為變之義耳<lb/>
益物必誠如天之生物日進日息自益必誠如川之方<lb/>
至日増日得施之妄學之不勤欲自益且益人難矣哉<lb/>
易曰益長裕而不設信夫<lb/>
　徵引易益卦彖日進無疆下傳之七章益長裕而不<lb/>
　設本義益但充長而不造作○詩小雅天保篇如川<lb/>
<pb n="KR3a0029_WYG_017-31a"/>
　之方至以莫不増<lb/>
　補訓此與上文不聫盖以學問之語雜附之提一誠<lb/>
　字示人見得誠能益於己益於人而借易以明其義<lb/>
　華注益物自益皆必以誠漸而進之而勿助長乃其<lb/>
　道也施之妄躐等之教也學不勤作輟之學也故皆<lb/>
　不能益<lb/>
　　愚按益六三有孚中行謂心存誠信而所行合中<lb/>
　　也九五有孚惠心謂上有誠信以惠下之心也易<lb/>
<pb n="KR3a0029_WYG_017-31b"/>
　　原有誠意但張子非耑釋易乃借易以明誠之足<lb/>
　　為益耳大易篇益長裕而不設益以誠也妄加以<lb/>
　　不誠之益非益也與此互相發○上以誠正明長<lb/>
　　裕意下以妄與不勤反明不設意誠則自不用設<lb/>
　　不誠則妄與不勤之弊生矣反正相足<lb/>
將修已必先厚重以自持厚重知學德乃進而不固矣<lb/>
忠信進德惟尚友而急賢欲勝已者親無如改過之不吝<lb/>
　徵引易乾卦文言忠信所以進德也○書仲虺之誥<lb/>
<pb n="KR3a0029_WYG_017-32a"/>
　改過不吝<lb/>
　補訓此引論語不重章貫通其意示人以切己之<lb/>
　功也<lb/>
　集釋不固之固此以為固滯之固<lb/>
　李注學則不固盖重則疑於固知學則其德日進而<lb/>
　不固矣厚重而進於學忠信而取善改過皆交養互<lb/>
　發之道也<lb/>
　　愚按論語本作四事此以重與學分㸔與下共作<lb/>
<pb n="KR3a0029_WYG_017-32b"/>
　　五事而其意總以見五者之相須而不可缺也<lb/>
戲言出於思也戲動作於謀也發乎聲見乎四肢謂非<lb/>
己心不明也欲人無己疑不能也過言非心也過動非<lb/>
誠也失於聲繆迷其四體謂己當然自誣也欲他人己<lb/>
從誣人也或者以出於心者歸咎為己戲失於思者自<lb/>
誣為己誠不知戒其出汝者歸咎其不出汝者長傲且遂<lb/>
非不智孰甚焉<lb/>
　徵引禮哀公問孔子曰君子過言則民作辭過動則<lb/>
<pb n="KR3a0029_WYG_017-33a"/>
　民作則<lb/>
　張子經學理窟學大原上篇戲謔直是大無益出於<lb/>
　無敬心戲謔不已不惟害事志亦為氣所流不戲謔<lb/>
　亦是持氣之一端善戲謔之事雖不為無傷<lb/>
　朱子曰此章即東銘正如今法書所謂故失兩字<lb/>
　華注首篇及此篇多論神化之事而以此章終之見<lb/>
　君子窮神達化之功不外乎言動身心之地正示人<lb/>
　著實用功處<lb/>
<pb n="KR3a0029_WYG_017-33b"/>
　李注言動之戲者有心之過也乃自以為出於無心<lb/>
　而欲人之不己疑曰吾聊為戯耳而不知戒其出汝<lb/>
　者是之謂長傲言動之過者無心之失也乃自以為<lb/>
　當然而欲人之己從曰吾誠欲如此耳而不知歸咎<lb/>
　其不出汝者是之謂遂非凡此者皆不能思省撿察<lb/>
　之過故曰不智莫甚焉<lb/>
　補注沈毅齋先生詳述朱子之説謂此篇大指不越<lb/>
　過故二字且曰有心謔浪之謂戲無心差失之謂過<lb/>
<pb n="KR3a0029_WYG_017-34a"/>
　本有心而掩之以無心則以故為戲而至於長傲本<lb/>
　無心而誣之以有心則以過為誠而至於遂非是愚<lb/>
　之甚者也戲不可有朱子推其原而謂之故欲人深<lb/>
　戒於言動未發之先以為正心誠意之本過不能無<lb/>
　朱子指其流而謂之過欲人自咎於言動己失之後<lb/>
　以為遷善改過之機其誨人之意深矣<lb/>
　　愚按歸咎猶云任過出於思作於謀即是出於心<lb/>
　　即是出汝者謂非己心即是歸咎於戲即是不知<lb/>
<pb n="KR3a0029_WYG_017-34b"/>
　　戒非心非誠即是失於思即是不出汝謂己當然<lb/>
　　即是自誣為誠即是不知歸咎雖言之重而詞之<lb/>
　　複意則只此兩層<lb/>
　<lb/>
　<lb/>
　<lb/>
　<lb/>
　正蒙初義卷十七<lb/>
</p>
<p>
</p>
  </div>
</body>
</text>
</TEI>
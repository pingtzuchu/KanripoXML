<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正䝉初義卷二</head> <lb/>
    <p>
<pb n="KR3a0029_WYG_002-1a"/>
欽定四庫全書<lb/>
　正䝉初義卷二<lb/>
　　　　　　　　　　　　邳州知州王植撰<lb/>
　　參兩篇第二<lb/>
　大全此篇論天地陰陽常變之道<lb/>
　　愚按此篇凡二十二節首七節皆論天地之道日<lb/>
　　質本陰以下七節皆言日月之行陽之德四節皆<lb/>
　　言陰陽之理火日外光四節言五行與水火之質<lb/>
<pb n="KR3a0029_WYG_002-1b"/>
　　性篇中推論天道皆與渾天説合惟地氣乘機之<lb/>
　　説與先儒所論稍異天道難測姑備一説可耳<lb/>
地所以兩分剛柔男女而效之法也天所以參一太極<lb/>
兩儀而象之性也<lb/>
　徵引易説卦之一章參天兩地而倚數本義天圓地<lb/>
　方圓者一而圍三三各一竒故參天而為三方者一<lb/>
　而圍四四合二耦故兩地而為二上傳之五章成象<lb/>
　之謂乾效法之謂坤本義效呈也法謂造化之詳密<lb/>
<pb n="KR3a0029_WYG_002-2a"/>
　而可見者十一章易有太極是生兩儀<lb/>
　補注此釋易參天兩地之義也<lb/>
　髙注天輕清故理氣屬之地重濁故形質屬之剛柔<lb/>
　男女皆以兩而成形故地數兩太極兩儀本乎一而<lb/>
　為二故天數三男女兼人物言<lb/>
　補訓形質為法理氣為性<lb/>
　李注此張子之學微與周程間隔處也蓋太極雖不<lb/>
　雜乎陰陽而實不離乎陰陽安得與之對而為三哉<lb/>
<pb n="KR3a0029_WYG_002-2b"/>
　其後胡氏之學有所謂無對之善及與惡對之善無<lb/>
　對之靜及與動對之靜朱子以為如此則是三角底<lb/>
　太極者意其源流於此也<lb/>
　　愚按參天兩地易本言筮蓍起數之事言參天之<lb/>
　　三竒而立三之數兩地之二耦而立兩之數其餘<lb/>
　　如九六七八之數皆倚此而起張子則謂地所以<lb/>
　　立兩之數者蓋以地有質故因剛柔男女之有質<lb/>
　　者以見地而以其質之對待成兩者效地之法也<lb/>
<pb n="KR3a0029_WYG_002-3a"/>
　　天所以立三之數者蓋以天無形故因太極陰陽<lb/>
　　之為氣者以見天而以其氣之一物兩體者象天<lb/>
　　之性也本義就天地方圓圍徑取義意甚直㨗張<lb/>
　　子又借剛柔男女太極兩儀以見天地不免添出<lb/>
　　一層而分配處亦未確又分一與效象皆有力字<lb/>
　　當以聖人之立數者言玩此節及有德篇象生法<lb/>
　　必效似皆以效字作倣字學字之義不訓為呈也<lb/>
一物兩體氣也一故神<hi>自注兩在故不測</hi>兩故化<hi>自注推行於一</hi>此天<lb/>
<pb n="KR3a0029_WYG_002-3b"/>
之所以參也<lb/>
　朱子曰此語極精一故神自注云兩在故不測只是<lb/>
　這一物周行乎事物之間如陰陽屈伸往來上下以<lb/>
　至於行乎十百千萬之中無非這一箇物事所以兩<lb/>
　在故不測兩故化自注云推行於一凡天下之事一<lb/>
　不能化惟兩而後能化且如一陰一陽始能化生萬<lb/>
　物雖是兩要之亦推行乎此一耳○一是一箇道理<lb/>
　却有兩端用處不同譬如陰陽陰中有陽陽中有陰<lb/>
<pb n="KR3a0029_WYG_002-4a"/>
　陽極生陰陰極生陽所以神化無窮○兩者陰陽消<lb/>
　長進退非一則陰陽消長無自而見非陰陽消長則<lb/>
　一亦不可得而見○一故神譬之人身四體皆一物<lb/>
　故觸之而無不覺不待心思至此而後覺也此所謂<lb/>
　感而遂通不行而至不疾而速也<lb/>
　補訓此承上參天兩地而申言其義一與兩皆氣而<lb/>
　理宰其中非一為理兩為氣○一物兩體氣也謂陰<lb/>
　陽之氣本是一物而分陰陽之兩體也一合兩故神<lb/>
<pb n="KR3a0029_WYG_002-4b"/>
　妙不測兩運一故變化無窮合一與兩謂之參○此<lb/>
　節甚分明而上文以太極與兩儀為參似與此氣字<lb/>
　不合蓋張子之意以太極即兼理氣與周子稍不同<lb/>
　耳<lb/>
　　愚按一神兩化以首篇之義推之俱在太虚第二<lb/>
　　層内蓋兩而化者固二氣之運一而神亦止就發<lb/>
　　用處言也太極兩儀之云濂關所論有不可强同<lb/>
　　者大抵一神兩化之義非不精微然如周子所言<lb/>
<pb n="KR3a0029_WYG_002-5a"/>
　　則此義固存乎其中矣○一物兩體竊嘗譬之人<lb/>
　　之兩手惟是一氣運動故動止相應不言而喻若<lb/>
　　各為一物則頑而不靈矣然雖是一物却分兩體<lb/>
　　若非有兩則運動者亦安能相應不窮乎太極兩<lb/>
　　儀太極只在兩儀上見補注陽動則一在動之中<lb/>
　　陰靜則一在靜之中似太極另為一物者其説已<lb/>
　　入太極圖説甲裏非張子本意蓋自注兩在即兩<lb/>
　　體之意補注太泥在字耳<lb/>
<pb n="KR3a0029_WYG_002-5b"/>
地純陰凝聚於中天浮陽運旋於外此天地之常體也<lb/>
恒星不動純繫乎天與浮陽運旋而不窮者也日月五<lb/>
星逆天而行并包乎地者也地在氣中雖順天左旋其<lb/>
所繫辰象隨之稍遲則反移徙而右耳間有遲速不齊<lb/>
者七政之性殊也月陰精反乎陽者也故其右行最速<lb/>
日為陽精然其質本陰故其右行雖緩亦不純繫乎天<lb/>
如恒星不動金水附日前後進退而行者其理精深存<lb/>
乎物感可知矣鎮星地類然根本五行雖其行最緩亦<lb/>
<pb n="KR3a0029_WYG_002-6a"/>
不純繫乎地也火者亦陰質為陽萃焉然其氣比日而<lb/>
微故其遲倍日惟木乃歲一盛衰故歲厯一辰辰者日<lb/>
月一交之次有歲之象也<lb/>
　徵引左傳莊公七年夏四月辛夘夜恒星不見○書<lb/>
　舜典以齊七政蔡傳日月五星七者運行於天猶人<lb/>
　君之有政事也○淮南子東方木其神為歲星南方<lb/>
　火其神為熒惑中央上其神為鎮星西方金其神為<lb/>
　太白北方水其神為辰星○晉書天文志金星水星<lb/>
<pb n="KR3a0029_WYG_002-6b"/>
　一日移一度一月移一宫一歲一周天火星二日移<lb/>
　一度二月移一宫二歲一周天木星十二日移一度<lb/>
　一歲移一宫十二歲一周天土星二十八日移一度<lb/>
　二十八月移一宫二十八歲一周天<lb/>
　張子語錄五緯五行之精氣也所以知者以天之星<lb/>
　辰獨此五星動<lb/>
　或問朱子曰天道左旋日月右行如何曰自疏家有<lb/>
　此説人皆守定張子説日月皆是左旋説得好蓋天<lb/>
<pb n="KR3a0029_WYG_002-7a"/>
　行甚健一日一夜周三百六十五度四分度之一又<lb/>
　進過一度日行速健次於天一日一夜周三百六十<lb/>
　五度四分度之一起度端終度端無蠃縮正恰好被<lb/>
　天進一度則日為退一度二日天進二度則日為退<lb/>
　二度趕天不上積至三百六十五日四分日之一則<lb/>
　天所進過之度又恰周得本數而日所退之度又恰<lb/>
　退盡本數遂與天㑹而成一年月行遲一日一夜三<lb/>
　百六十五度四分度之一行不盡比天為退十三度<lb/>
<pb n="KR3a0029_WYG_002-7b"/>
　十九分度之七至二十七日半强而一周天與初躔<lb/>
　合又行二日有竒為二十九日半强與日會進數為<lb/>
　順天而左退數為逆天而右厯家以進數難算以退<lb/>
　數算之此是截法故謂之右行取其易見日月之度<lb/>
　耳乃云日行遲月行速此錯説也厯家若順算則那<lb/>
　相去處度數多今以其相近處言故易算蔡季通云<lb/>
　西域有九軌厯是順算○天無體二十八宿便是天<lb/>
　體隨天而定日月五星則皆隨天左轉而緩急各不<lb/>
<pb n="KR3a0029_WYG_002-8a"/>
　同不隨天而定也横渠少遲則反右之説極精如以<lb/>
　一大輪在外一小輪載日月在内大輪轉急小輪轉<lb/>
　慢雖都是左轉只有急有慢便覺日月似右轉了禮<lb/>
　記月令疏云二十八宿及諸星皆循天左行一日一<lb/>
　夜一周天一周天之外更行一度其説可證<lb/>
　補訓此節推論天地日月星辰運轉之理也首言天<lb/>
　地常體次言恒星隨天左旋日月五星逆天右旋次<lb/>
　言日月五星右行有緩速不齊末帶釋辰字○朱子<lb/>
<pb n="KR3a0029_WYG_002-8b"/>
　詩傳啟明長庚皆金星也以其先日而出謂之啟明<lb/>
　以其後日而入謂之長庚髙註金太白即啟明水辰<lb/>
　星即長庚其説誤也五行以土為根本土性遲故行<lb/>
　緩火内陰外陽故火星亦陰為質而陽萃於陰之外<lb/>
　其氣比日而微故其遲倍於日日一歲周天火二歲<lb/>
　周天也日月每月一㑹其交會之次謂之辰十二辰<lb/>
　正月亥二月戍逆十二宫為一周亥為娵訾戍為降<lb/>
　婁酉為大梁申為實沈未為鶉首午為鶉火已為鶉<lb/>
<pb n="KR3a0029_WYG_002-9a"/>
　尾辰為壽星夘為大火寅為析木丑為星紀子為𤣥<lb/>
　枵一歲而周故有歲之象<lb/>
　補注恒星二十八宿經星也日月五星緯星也地在<lb/>
　氣中以下釋言日月五星所以逆行之意月陰精以<lb/>
　下乂詳言七政所以性殊之實金水二星金大水小<lb/>
　或一在日先一在日後或俱在日先俱在日後常附<lb/>
　日而行陽感乎陰也<lb/>
　李注此條之意當合下二條觀之乃明自古言天者<lb/>
<pb n="KR3a0029_WYG_002-9b"/>
　皆謂天動而地靜天左旋而日月五星右轉張子則<lb/>
　謂地雖凝聚不動然其氣實與天左旋無少停息日<lb/>
　月五星雖見為逆天而其實乃順天而行但比天稍<lb/>
　遲而已蓋地氣既順天左旋中間辰象無獨自右行<lb/>
　之理特以稍遲於天故見為移徙而右又各以七政<lb/>
　性情分緩速焉月陰精右行最速實乃其左行最緩<lb/>
　日雖陽精然本陰故右行雖緩左行雖速亦不能如<lb/>
　恒星之純繫乎天也金水進退不離日乃陰精感召<lb/>
<pb n="KR3a0029_WYG_002-10a"/>
　於陽之理其象甚顯其理則微矣土星者地類也地<lb/>
　氣與天左旋宜鎮星亦若是然根本五行則不能與<lb/>
　純陽純陰之氣並運而同流也言不純繫乎地即其<lb/>
　不純繫乎天因日陽精而上地類故異其文耳火為<lb/>
　日類而微正猶金水之為日類而微也故月受日光<lb/>
　而金水附陽金水法月也火之行倍於日火法日也<lb/>
　木星厯一辰則木一盛衰周天而符歲數故木曰歲<lb/>
　星<lb/>
<pb n="KR3a0029_WYG_002-10b"/>
　　愚按此節大槩皆用渾天説惟地在氣中二語似<lb/>
　　㕘用先儒四遊之説蓋張子實見地有左旋之理<lb/>
　　如下節所云者但地之左旋亦畧有運動非同於<lb/>
　　天運之旋轉故天上所繫之辰象隨天稍遲人於<lb/>
　　地上望之則反見為右行耳蓋地雖有運動而未<lb/>
　　足以掩辰象右行之迹也或有謂順天左旋只是<lb/>
　　氣動非形動者多作周旋反覺蛇足又李注分并<lb/>
　　包乎地以上為古説地在氣中以下為斷以已意<lb/>
<pb n="KR3a0029_WYG_002-11a"/>
　　竊謂通節皆融㑹舊説而裁以已意亦截分不得<lb/>
凡圜轉之物動必有機既謂之機則動非自外也古今<lb/>
謂天左旋此直至粗之論耳不考日月出没恒星昏曉<lb/>
之變愚謂在天而運者惟七曜而已恒星所以為晝夜<lb/>
者直以地氣乘機左旋於中故使恒星河漢因北而南<lb/>
日月因天隱見太虚無體則無以騐其遷動於外也<lb/>
　大全因一作回<lb/>
　李注此節即申明地氣順天左旋之意而益知七政<lb/>
<pb n="KR3a0029_WYG_002-11b"/>
　之為左旋也<lb/>
　補訓夫謂地在氣中順天左旋者可類推也大凡圜<lb/>
　轉之物其動必有機既謂之機則動必由内非自外<lb/>
　為之也即凡物可知天地矣古今人皆謂天左旋此<lb/>
　直是影響至粗之論耳不知考究日月出没恒星昏<lb/>
　曉之變故但知天左旋而不知所以左旋也愚謂在<lb/>
　天而自為運行者惟日月五星而已若恒星則不然<lb/>
　在恒星所以分昏曉而為晝夜者直以地在氣中乘<lb/>
<pb n="KR3a0029_WYG_002-12a"/>
　機而左旋故使恒星河漢因之而轉北為南及日月<lb/>
　之因天隱見其出没亦有永短不同皆地氣乘機為<lb/>
　之耳若太虚本無體舍却日月恒星則無以騐其遷<lb/>
　動於外也但曰天左旋豈非得其粗不得其精者乎<lb/>
　○直猶但也七曜即七政以其有光曜謂之七矅晝<lb/>
　夜即昏曉隱見即出没意上不及河漢以恒星因北<lb/>
　為南帶出因南作回南為是集釋謂地左旋之説有<lb/>
　疵固是然以黄氏瑞節所論潮汐証之地春東夏南<lb/>
<pb n="KR3a0029_WYG_002-12b"/>
　秋西冬北浮水而動合觀四時是左旋之意非真如<lb/>
　磨之圜轉也蓋東西南北方向不易而春夏秋冬乘<lb/>
　氣機而自動恒星日月又因地遷而改觀理固有之<lb/>
　也<lb/>
　發明圜轉之物如輪磑之類動必有機如輪之轂磑<lb/>
　之臍也恒星半在天上半在地下一星入即一星出<lb/>
　故有昏曉之變因北為南者恒星當午謂之中星必<lb/>
　左旋由北而東而南而西故云<lb/>
<pb n="KR3a0029_WYG_002-13a"/>
　華注天左旋為粗論非謂天是右旋直謂太虚無體<lb/>
　無以騐其動耳日月出没恒星昏曉乃其旋者其所<lb/>
　以旋乃縁地氣乘機左旋而恒星河漢隨之也在天<lb/>
　而運者惟七曜以日月五星係自為運轉之物非恒<lb/>
　星之比而於七曜中又抽出日月與恒星並言者想<lb/>
　因日月行於三百六十度中總不越恒星之度日所<lb/>
　行之度其星即以光掩不可見故前後俱合言之<lb/>
　　愚按上節地在氣中二語尚是帶説此則專主以<lb/>
<pb n="KR3a0029_WYG_002-13b"/>
　　立言首四句虚提不考日月四句因太虚無體故<lb/>
　　以日月恒星明之下言恒星言河漢即是言天而<lb/>
　　因以見左旋之機未嘗不因乎地也不知地為天<lb/>
　　之機而但謂天左旋豈非至粗之論乎太虚無體<lb/>
　　正張子註明所以言恒星之故太虚即謂天無深<lb/>
　　意○太虚無體以二十八宿為體蓋天所以分三<lb/>
　　百六十五度四分度之一者東方蒼龍七宿三十<lb/>
　　二星七十五度北方𤣥武七宿三十五星九十八<lb/>
<pb n="KR3a0029_WYG_002-14a"/>
　　度四分度之一西方白虎七宿五十一星八十度<lb/>
　　南方朱雀七宿六十四星百一十二度二十八宿<lb/>
　　合一百八十二星共三百六十五度四分度之一<lb/>
　　而天體因此以見不然蒼蒼者何以見其行度乎<lb/>
　　日月亦以天度為行度者也故並言之然意不重<lb/>
　　在日月恒星只是即日月恒星以明天而其意總<lb/>
　　重在即地之左旋見天之所以左旋應轉首四句<lb/>
　　意張子此説殆亦如邵子天何依依乎地地何附<lb/>
<pb n="KR3a0029_WYG_002-14b"/>
　　附乎天之意歟○集釋謂地動則不能載物理固<lb/>
　　然矣然竊意天地相涵止是一氣天體圓故動然<lb/>
　　動者未嘗不與靜者相通地體方故靜然靜者未<lb/>
　　嘗不隨動者而運但天之運行則有度數次舎可<lb/>
　　推而地之大體乘氣而行但微有運動非天行遲<lb/>
　　速專因地而見亦非地竟塊然於中成一毫無運<lb/>
　　動之物也補訓引黄氏之説頗為得之但未必如<lb/>
　　先儒四遊三萬里之誕耳○節首機字即凡物之<lb/>
<pb n="KR3a0029_WYG_002-15a"/>
　　樞機以見地為天之機是指實語地氣乘機機字<lb/>
　　謂地乘氣機而左旋各是一義湏分别㸔<lb/>
天左旋處其中者順之少遲則反右矣<lb/>
　補注即上隨之少遲則反移徙而右之意<lb/>
　集釋愚按朱子前章之意謂日行天上頗速五星與<lb/>
　月行頗遲月如蟻行磨上頗慢於磨日如蟻與蟢子<lb/>
　同行磨間蟢子又疾於蟻也<lb/>
地物也天神也物無踰神之理顧有地斯有天若其配<lb/>
<pb n="KR3a0029_WYG_002-15b"/>
然耳<lb/>
　朱子曰天包乎地天之氣又行乎地之中故横渠云<lb/>
　地對天不過<lb/>
　補訓此見天之獨尊也○有地在下斯有天在上譬<lb/>
　如婦與夫對其實婦統於夫以家言之婦亦家人之<lb/>
　　一耳<lb/>
　李注形神之相配如身心之對待<lb/>
地有升降日有脩短地雖凝聚不散之物然二氣升降<lb/>
<pb n="KR3a0029_WYG_002-16a"/>
其間相從而不已也陽日上地日降而下者虚也陽日<lb/>
降地日進而上者盈也此一歲寒暑之候也至於一晝<lb/>
夜之盈虚升降則以海水潮汐騐之為信然間有小大<lb/>
之差則繫日月朔望其精相感<lb/>
　黄氏瑞節曰此段地有升降日有脩短及証以海水<lb/>
　潮汐之候皆用舊説今考先儒皆謂地在天中水環<lb/>
　地外四遊升降不越三萬里春遊過東方五千里其<lb/>
　下降如其數秋遊過西方五千里其上升如其數夏<lb/>
<pb n="KR3a0029_WYG_002-16b"/>
　遊在南故日在其北冬遊過北故日在其南此冬夏<lb/>
　晝夜之長短因地有升降而然人處地上如在舟中<lb/>
　但見岸之移而不知舟之轉也至於論潮則謂天包<lb/>
　水水承地而一元之氣升降於太虚之中地乘水力<lb/>
　與元氣相為升降氣升而地沉則海水溢上而為潮<lb/>
　氣降而地浮則海水縮而為汐一晝一夜陰陽之氣<lb/>
　再升再降故一日之間潮汐皆再其説與地有四遊<lb/>
　相為表裏然以渾天術觀之天形斜倚半在地上北<lb/>
<pb n="KR3a0029_WYG_002-17a"/>
　極出地三十六度其南五十五度正當地中乂其南<lb/>
　十二度為夏至之日道天在地上最髙故晝長又其<lb/>
　南二十四度為春秋分之日道天在地上稍低故晝<lb/>
　夜半又其南二十四度為冬至之日道天在地上最<lb/>
　低故晝短其南下入地纔三十一度而已此晝夜長<lb/>
　短乃天地髙低自然之理非因地之升降然也潮汐<lb/>
　消長則惟余襄公海潮圖序最明蓋潮之消息皆繫<lb/>
　於月月臨夘酉則潮漲乎東西月臨子午則潮平乎<lb/>
<pb n="KR3a0029_WYG_002-17b"/>
　南北晝夜之運日行一度月行十三度有竒故太陰<lb/>
　西没之期常緩於太陽三刻有竒潮信之來率亦如<lb/>
　是自朔至望常緩一夜潮自望至晦復緩一晝潮朔<lb/>
　望前後月行差疾故晦前三日潮勢長朔後三日潮<lb/>
　勢大望亦如之月弦之際月行稍遲故潮之去來勢<lb/>
　亦稍小一月則潮盛於朔望之後一歲則潮盛於春<lb/>
　秋之中春夏晝潮常大秋冬夜潮常大蓋歲之有春<lb/>
　秋猶月之有朔望天地之常數也此潮之消息乃繫<lb/>
<pb n="KR3a0029_WYG_002-18a"/>
　乎月之進退亦非因地之浮沉也張子特用舊説而<lb/>
　未之易耳因附見之<lb/>
　補訓此論地之升降而並及潮汐也因地之升降帶<lb/>
　言日之脩短地雖凝聚至寒暑之候正言地之升降<lb/>
　而寒暑帶脩短意下又言晝夜之盈虚升降而及潮<lb/>
　汐○夫地者乘氣機而為升降者也因地之有升降<lb/>
　而日乃有長短晷刻之不齊以為寒暑之分所以然<lb/>
　者何也地以陰質雖為凝聚不散之物然陰陽二氣<lb/>
<pb n="KR3a0029_WYG_002-18b"/>
　升降於地之中循環相隨而不已也當其陽氣日上<lb/>
　則地日降而下者以陽氣虚於下故地沉而降也當<lb/>
　其陽氣日降則地日進而上者以陽氣盈於下故地<lb/>
　浮而升也陽自子月而生日漸長而為暑陽自午月<lb/>
　而降日漸短而為寒此一歲寒暑之氣侯如是也至<lb/>
　於一晝夜之間亦有盈虚升降旦而陽生則地以虚<lb/>
　而降潮於是生夕而陽降則地以盈而升汐於是至<lb/>
　則以海水之潮汐騐之而可信也然其間潮有大小<lb/>
<pb n="KR3a0029_WYG_002-19a"/>
　之差者則又繫日月朔望月之精與水相感月疾則<lb/>
　潮大月遲則潮小而潮汐實則繫於地之升降也○<lb/>
　地有升降故日有脩短重上句脩短照下寒暑㸔地<lb/>
　本陰陰之氣在地中而天之陽氣實升降其間故云<lb/>
　二氣相從不已晝夜微升降寒暑大升降潮汐應月<lb/>
　因朔望帶言日月與水皆陰類故其精相感○按地<lb/>
　有動有陷則非死物其升降亦或有之但不得有五<lb/>
　千里之懸殊耳舟大而穩乘者不覺其動况茫茫大<lb/>
<pb n="KR3a0029_WYG_002-19b"/>
　地其升降誰能知之哉若論寒暑修短則天行可據<lb/>
　地運無憑姑存其理可耳<lb/>
　集釋朔則月與日合得乎陽而陰之氣方生望則月<lb/>
　與日對得乎陽而陰之氣方盛故潮水大春秋陰陽<lb/>
　之和潮亦大月行弦上而濶近故似遲月行中天而<lb/>
　狹髙故似疾非月實有遲疾也月有遲疾則一日行<lb/>
　十三度者不足憑以算厯矣<lb/>
　　愚按此節全用四遊舊説惟朔望小大三句㕘用<lb/>
<pb n="KR3a0029_WYG_002-20a"/>
　　潮汐應月之義蓋天行地運理甚㝠渺非可執一<lb/>
　　以盡其故張子自是於渾天術外兼存舊説未可<lb/>
　　多議也海濤朝曰潮夕曰汐汐亦潮也一日一潮<lb/>
　　一汐黄氏海縮為汐潮汐皆再等語未是<lb/>
日質本陰月質本陽故於朔望之際精魄反交則光為<lb/>
之食矣<lb/>
　朱子曰厯家説天有五道而今且將黄赤道説天正<lb/>
　如一員匣相似赤道是那匣子相合縫處在天之中<lb/>
<pb n="KR3a0029_WYG_002-20b"/>
　黄道一半在赤道之内一半在赤道之外東西兩處<lb/>
　與赤道相交度却是將天横分為許多度數㑹時是<lb/>
　日月在黄道赤道十字路頭相交處撞着望是月與<lb/>
　日正相向如一箇在子一箇在午日所以食於朔者<lb/>
　月常在下日常在上既是相會被月在下面遮了故<lb/>
　日食望時月食謂之闇虚蓋火日外影其中實闇到<lb/>
　望時恰當着其中闇處故月食至明中有闇虚其闇<lb/>
　至微望時月與之正對無分毫相差月為闇虚所射<lb/>
<pb n="KR3a0029_WYG_002-21a"/>
　故食○黄氏瑞節曰春秋疏云日月同處則日被月<lb/>
　映而形䰟不見故食朔則交會故食必在朔然而每<lb/>
　朔皆會應每月皆食杜預云日月動物雖行度有大<lb/>
　量不能不小有盈縮故有雖交會而不食者或有頻<lb/>
　交而食者又云日月異道交互相錯月之一周必半<lb/>
　在日道裏從外而入内半在日道表從内而出外或<lb/>
　六入七出或七入六出凡十三出入而與日會厯家<lb/>
　謂之交道通而計之一百七十三日有餘而有一交<lb/>
<pb n="KR3a0029_WYG_002-21b"/>
　唐一行議云日行黄道月有九道其所行之道遇交<lb/>
　則有薄蝕之變也至於合朔如合璧則不食其交不<lb/>
　軌道則食也故騐日食者必以日躔月道之交騐之<lb/>
　耳五代王朴云自古相傳皆謂近交則日月有蝕殊<lb/>
　不知日月之相掩與闇虚之相射其理有異今據諸<lb/>
　家之説所謂九道者青道二赤道二白道二黒道二<lb/>
　與黄道而九月不行黄道止行八道但此八道斜出<lb/>
　入於黄道之内外故謂之九道耳月一歲凡十三次<lb/>
<pb n="KR3a0029_WYG_002-22a"/>
　經天則二十六次出入於黄道之内外一次經天則<lb/>
　一次入一次出也或六次入七次出或七次入六次<lb/>
　出各十三出入也此二十六次出入於黄道之時有<lb/>
　二十四次皆不與日會惟有兩次與日會故疏云通<lb/>
　計一百七十三日有餘而有一交也於此時方有食<lb/>
　然而有食有不食者或日月同道之際道有分數故<lb/>
　食亦有分數或小有盈縮遂從邉而過故有不食也<lb/>
　吕氏詩記十月之交篇載孔疏之説亦然若以定法<lb/>
<pb n="KR3a0029_WYG_002-22b"/>
　論之一歲兩交當兩食而春秋二百四十二年日食<lb/>
　三十六唐二百九十年食百餘何也此杜預所謂有<lb/>
　雖交而不食者或有頻交而食者也朱子與王朴之<lb/>
　説合日月之相掩與闇虚之所射是日月食之理也<lb/>
　補訓此推日月交食之理<lb/>
　補注呉臨川曰由北直南而縱分之謂之度由東至<lb/>
　西而横截之謂之道月二十九日半有竒而與日同<lb/>
　度是為朔十四日九時有竒而與日對度是為望合<lb/>
<pb n="KR3a0029_WYG_002-23a"/>
　朔之時縱雖同度横不同道若横亦同道則月掩日<lb/>
　而日食對望之時縱雖對度横不對道若横亦對道<lb/>
　則日射月而月蝕其蝕之分數由同道對道所交之<lb/>
　多寡<lb/>
　發明日質本陰故其精闇虚月質本陽故其魄能受<lb/>
　日光朔而日月相會則日被月掩故日食是魄反交<lb/>
　乎日也望而日月相對月為闇虚所射故月食是精<lb/>
　反交乎月也<lb/>
<pb n="KR3a0029_WYG_002-23b"/>
　　愚按反交補訓作反覆相交竊謂反者自下而上<lb/>
　　之詞如杜詩反照入江之反日食則月在下上掩<lb/>
　　日光月食則日在下上奪月光又日外陽而内陰<lb/>
　　月外陰而内陽質言其内也精日之内陰即質也<lb/>
　　魄則月之外陰也書康誥哉生明武成旁死魄皆<lb/>
　　以月本黑之體為魄非言其内之質也日以其外<lb/>
　　陽之光交於月内陽之質故内外相映而光生若<lb/>
　　以其内陰之精對其本黒之體則月無光而食矣<lb/>
<pb n="KR3a0029_WYG_002-24a"/>
　　月質本陽故受日之光若以其本黒之陰體上掩<lb/>
　　乎日則日食矣集解以月之魄為陽補訓以月質<lb/>
　　為魄皆誤<lb/>
虧盈法月於人為近日遠在外故月受日光常在於外<lb/>
人視其初終如鈎之曲及其中天也如半璧然此虧盈<lb/>
之騐也<lb/>
　朱子曰厯家舊説月朔則去日漸遠故魄死而明生<lb/>
　既望則去日漸近故魄生而明死至晦而朔則又遠<lb/>
<pb n="KR3a0029_WYG_002-24b"/>
　日而明復生所謂死而復育也此説誤矣若果如此<lb/>
　則未望之前西近東遠而始生之明當在月東既望<lb/>
　之後東近西遠而未死之明却在月西矣安得未望<lb/>
　載魄於西既望終魄於東而遡日以為明乎故惟近<lb/>
　日沈括之言得之蓋括之言曰月本無光猶一銀九<lb/>
　日耀之乃光耳光之初生日在其旁故光側而所見<lb/>
　纔如鈎日漸遠則斜照而光稍滿大抵如一彈丸以<lb/>
　粉塗其半側視之則粉處如鈎對視之則正員也近<lb/>
<pb n="KR3a0029_WYG_002-25a"/>
　歲王普又申其説月生明之夕但見其一鈎至日月<lb/>
　相望而人處其中方得見其全明必有神人能凌倒<lb/>
　景旁日月而往參其間則雖弦晦之時亦復見其全<lb/>
　明而與望夕無異耳以此觀之則知月光常滿但自<lb/>
　人所立處視之有偏有正故見其光有盈有虧非既<lb/>
　死而復生也○古今皆言月有闕惟沈存中云無闕<lb/>
　蓋晦則與日相叠了或從上過或從下過皆不受光<lb/>
　至初三方漸漸離開了人在下面側㸔見則其光闕<lb/>
<pb n="KR3a0029_WYG_002-25b"/>
　至望日則月與日正相對人在中間㸔見則其光方<lb/>
　員○問月中影是地影否曰前輩有此説日月在天<lb/>
　如兩鏡相照而地居其中四旁皆空水也故月中微<lb/>
　黑之處乃鏡中大地之色畧有形似而非真有物也<lb/>
　○問弦之義曰上弦是月盈及一半如弓之上弦下<lb/>
　弦是月虧了一半如弓之下弦又問是四分取半否<lb/>
　曰二分二至亦是四分取半厯家謂紓前縮後近一<lb/>
　遠三以天之圍言之上弦與下弦時月日相㸔皆四<lb/>
<pb n="KR3a0029_WYG_002-26a"/>
　分天之一○黄氏瑞節曰紓前縮後云者厯家謂春<lb/>
　分月弦東井日在奎秋分月弦南斗日在角月在前<lb/>
　日在後是也近一遠三云者厯家以周天為四分近<lb/>
　一分遠三分也<lb/>
　補訓此節論月之盈虧全繫於日也如鈎之曲如璧<lb/>
　之半皆虧缺時也惟望則正員而盈○按日食為月<lb/>
　掩則月近日遠可據但未必大相隔絶耳<lb/>
　補注童氏發微曰終謂晦朔以前初謂晦朔以後終<lb/>
<pb n="KR3a0029_WYG_002-26b"/>
　如鈎晨見東方初如鈎昏見西方上弦則昏見中央<lb/>
　下弦則晨見中央至望則日月相對而光滿晦朔則<lb/>
　日月同會而月光滅矣<lb/>
　　愚按補訓以日為月掩為遠今厯家謂日徑七百<lb/>
　　五十里月徑六百里日道依天月下於日一萬一<lb/>
　　千五百里是以月徑六百里之廣猶日徑七百里<lb/>
　　之大每遇同道同度則月掩日光而無餘分其説<lb/>
　　與補訓相合雖日月圓徑及相去里數難以意測<lb/>
<pb n="KR3a0029_WYG_002-27a"/>
　　然其理大抵如此又據今説月在日之下則沈存<lb/>
　　中所謂或從上過或從下過者亦微異矣<lb/>
月所位者陽故受日之光不受日之精相望中弦則光<lb/>
為之食精之不可以二也<lb/>
　李注復申日質本陰月質本陽一節之意<lb/>
　集解月所位陽也日之光亦陽也陽與陽合故受日<lb/>
　之精陰也陰陽相反故不受受日之光故光應之則<lb/>
　明不受日之精故正與相對而精射之則食蓋光者<lb/>
<pb n="KR3a0029_WYG_002-27b"/>
　用精者體用可兼乎外而體則貞一而不可以二也<lb/>
　髙注相望中弦日月相對當上下弦之中謂望日也<lb/>
　補訓日食易明故專言月質陽故受日光若本非陽<lb/>
　質以黑窣之物日雖曜之不能明也<lb/>
　　愚按上不受以月言陰陽相反故不受也下不可<lb/>
　　二以日言體一而已故不可旁及也亦上下互發<lb/>
　　之文發明補訓謂日精强加之而月不能敵故食<lb/>
　　竊意月無光借日之光以為光正對闇虚則日不<lb/>
<pb n="KR3a0029_WYG_002-28a"/>
　　能為月之光故月食耳恐日無强加之理亦非月<lb/>
　　本有光而日奪之也<lb/>
日月雖以形相物考其道則有施受健順之差焉星月<lb/>
金水受光於火日陰受而陽施也<lb/>
　補訓此節推論陰受陽施之理上只言日月下並言<lb/>
　星又推金水火皆是陪説日光兼及星月金水火但<lb/>
　能照金水不及星月○日月雖以形相並而為物考<lb/>
　究其道則日健而月順日施而月受有不同者焉豈<lb/>
<pb n="KR3a0029_WYG_002-28b"/>
　獨日月為然凡星與月金與水受光於火日皆陰主<lb/>
　受而陽主施也○物與道對以形則各為一物以道<lb/>
　則一施一受不同也星月為陰日為陽水陰根陽火<lb/>
　陽根陰金體凝固為陰尤易明<lb/>
陰陽之精互藏其宅則各得其所安故日月之形萬古<lb/>
不變若陰陽之氣則循環逓至聚散相盪升降相求絪<lb/>
緼相揉蓋相兼相制欲一之而不能此其所以屈伸無<lb/>
方運行不息莫或使之不曰性命之理謂之何哉<lb/>
<pb n="KR3a0029_WYG_002-29a"/>
　或問程子曰陰陽之精互藏其宅然乎曰此言甚有<lb/>
　味由人如何㸔水離物不得故水有離之象火能入<lb/>
　物故火有坎之象重離之中互坎重坎之中互離則<lb/>
　各得其所安故日為離月為坎其形萬古不變而日<lb/>
　常滿月多虧也若陰陽之氣則循環逓至其春秋聚<lb/>
　散者相為推盪上下升降者相為求合絪緼交密充<lb/>
　動者相為揉錯非相生合以兼之則相克勝以制之<lb/>
　如是兩端而已欲一升之而不降欲一降之而不升<lb/>
<pb n="KR3a0029_WYG_002-29b"/>
　皆不能也此其所以屈伸無方運行不息而合於鬼<lb/>
　神無有使之而然是不曰性命之理神妙之道而然<lb/>
　哉<lb/>
　補訓此推論陰陽之精氣而歸於性命之理精屬體<lb/>
　氣屬用分言之為精為氣合言之精亦氣之為也但<lb/>
　以其結為形質者言耳故性命之理承氣説下而精<lb/>
　可見<lb/>
　補注陰陽有以質言者有以氣言者以質言則陽中<lb/>
<pb n="KR3a0029_WYG_002-30a"/>
　有陰陰中有陽若日月之形是也以氣言則循環逓<lb/>
　至若四時晝夜之類聚散相盪升降相求若風雲雨<lb/>
　雷之類絪緼相揉若温凉寒暑之類是也<lb/>
　集解陽之精而無陰則失其所蔽陰之精而無陽則<lb/>
　失其所依如是則散而不成物矣互藏其宅然後陽<lb/>
　得蔽而不洩陰得主而不散故各得所安相兼者相<lb/>
　資也相制者相克也獨陽不生獨陰不成生者倡其<lb/>
　成成者成其生不相兼乎陰長陽消陽長陰消反復<lb/>
<pb n="KR3a0029_WYG_002-30b"/>
　循環不相制乎<lb/>
　　愚按日以陰精而藏於陽之宅者也月以陽精而<lb/>
　　藏於陰之宅者也與地純陰節日為陽精月為陰<lb/>
　　精不同此所謂精即前所謂質也循環句流行意<lb/>
　　多聚散二句對待意多聚散横説升降豎説絪緼<lb/>
　　又以交密處言相兼相制總承上四句一之不能<lb/>
　　謂或生或克不能齊之使一也程子專言升降亦<lb/>
　　舉一以該其餘耳性命之理謂其為天道之自然<lb/>
<pb n="KR3a0029_WYG_002-31a"/>
　　也尚未及賦予人物之性命<lb/>
日月得天得自然之理也非蒼蒼之形也<lb/>
　徵引易恒卦彖日月得天而能久照○莊子逍遥遊<lb/>
　篇天之蒼蒼其正色耶<lb/>
　補訓上文從日月説到性命之理此又借易辭而發<lb/>
　揮之<lb/>
　髙注自然之理往來屈伸莫或使之而然者也<lb/>
　　愚按正蒙中文相屬者多數節同義脉絡貫通其<lb/>
<pb n="KR3a0029_WYG_002-31b"/>
　　引經語非但註釋之體此節大意當云釋易恒卦<lb/>
　　彖辭以明日月之行亦自然之理也後倣此<lb/>
閏餘生於朔不盡周天之氣而世傳交食法與閏異術<lb/>
蓋有不知而作者耳<lb/>
　朱子曰周天之氣謂二十四氣也月有大小朔不得<lb/>
　盡此氣而一歲日子足矣故置閏○天體至圓周圍<lb/>
　三百六十五度四分度之一繞地左旋常一日一周<lb/>
　而過一度日麗天而少遲一日繞地一周無餘而常<lb/>
<pb n="KR3a0029_WYG_002-32a"/>
　不及天一度積三百六十五日九百四十分日之二<lb/>
　百三十五而與天㑹是一歲日行之數也月麗天而<lb/>
　尤遲一日常不及天十三度十九分度之七積二十<lb/>
　九日九百四十分日之四百九十九而與日㑹十二<lb/>
　會得全日三百四十八餘分之積五千九百八十八<lb/>
　如日法九百四十而一得六不盡三百四十八通計<lb/>
　得日三百五十四九百四十分日之三百四十八是<lb/>
　一歲月行之數也歲有十二月月有三十日三百六<lb/>
<pb n="KR3a0029_WYG_002-32b"/>
　十者歲之常數也故日行而多五日九百四十分日<lb/>
　之二百三十五者為氣盈月行而少五日九百四十<lb/>
　分日之五百九十二者為朔虚合氣盈朔虚而閏生<lb/>
　焉一歲閏率則十日九百四十分日之八百二十七<lb/>
　三歲一閏則三十二日九百四十分日之六百單一<lb/>
　五歲再閏則五十四日九百四十分日之三百七十<lb/>
　五十有九歲七閏則氣朔分齊是為一章○黄氏瑞<lb/>
　節曰厯家以一日為九百四十分所謂九百四十分<lb/>
<pb n="KR3a0029_WYG_002-33a"/>
　日之二百三十五者是一日内二百三十五分也所<lb/>
　謂餘分之積五千九百八十八者一㑹餘四百九十<lb/>
　九十二㑹乘之得五千九百八十八也所謂如日法<lb/>
　九百四十而一者如算日之法以九百四十分為一<lb/>
　日也得六者得六日也不盡三百四十八者將餘分<lb/>
　五千九百八十八除之六日外猶餘三百四十八分<lb/>
　也日行積三百六十五日九百四十分日之二百三<lb/>
　十五與天會是一歲三百六十日而日行多五日又<lb/>
<pb n="KR3a0029_WYG_002-33b"/>
　二百三十五分也月行積三百五十四日九百四十<lb/>
　分日之三百四十八為十二會是一歲三百六十日<lb/>
　而月行少五日又五百九十二分也將日行所多五<lb/>
　日又二百三十五分合月行所少五日又五百九十<lb/>
　二分通得十日又八百二十七分一歲之閏率也三<lb/>
　歲一閏合三歲之間日行所過月行所少通得三十<lb/>
　二日又六百單一分也五歲再閏合五歲之間日行<lb/>
　所多月行所少通得五十四日又三百七十五分也<lb/>
<pb n="KR3a0029_WYG_002-34a"/>
　十九歲七閏合十九歲日行所多月行所少通得整<lb/>
　日一百九十每歲餘分八百二十七以十九乘之得<lb/>
　一萬五千七百一十三以日法九百四十分而一除<lb/>
　之得十六日猶餘六百七十三分并一百九十日通<lb/>
　二百單六日又六百七十三分也今為七閏月每月<lb/>
　二十九日通二百單三日每月餘分四百九十九分<lb/>
　以七乘之得三千四百九十三以日法九百四十分<lb/>
　而一除之得三日猶餘六百七十三分并二百單三<lb/>
<pb n="KR3a0029_WYG_002-34b"/>
　日通二百單六日又六百七十三分也所謂氣朔分<lb/>
　齊者十九年合氣盈朔虚得二百單六日不盡六百<lb/>
　七十三分七閏月亦二百單六日不盡六百七十三<lb/>
　分氣之分與朔之分至十九年而皆齊所謂氣朔分<lb/>
　齊而為一章也<lb/>
　補訓此因上文言日月而推及於閏法並帶言交食<lb/>
　法以閏法為主○閏餘者有餘日方置閏月也置閏<lb/>
　而朔望定然後日食於朔月食於望可據而推其法<lb/>
<pb n="KR3a0029_WYG_002-35a"/>
　相因<lb/>
　補注周天二十四氣凡三百六十五日四分日之一<lb/>
　月行十四日九時有竒則與日對二十九日半有竒<lb/>
　則與日會十二會通計得日三百五十四有竒餘十<lb/>
　日半有竒為閏與日對時則月為之食與日會時則<lb/>
　日為之食此交食法即與閏同術也<lb/>
　　愚按補注謂二十四氣三百六十五日有竒極是<lb/>
　　考尚書解新安陳氏云二氣為一月必有三十日<lb/>
<pb n="KR3a0029_WYG_002-35b"/>
　　零二時五刻始交後月節氣合二十四氣該三百<lb/>
　　六十五日零二十五刻此氣盈之溢數也十二月<lb/>
　　有六小盡者此朔虚之虧數也一月無三十日全<lb/>
　　非朔虚而何二氣必三十日添二時五刻非氣盈<lb/>
　　而何節氣之有餘與小盡之不足二者並行不悖<lb/>
　　因此有餘不足而置閏於其間此與補注説同蓋<lb/>
　　朔者月與日會之名氣者二十四氣也朔虚之數<lb/>
　　不能盡氣盈之數故二者參合而置閏也補訓謂<lb/>
<pb n="KR3a0029_WYG_002-36a"/>
　　二十四氣僅三百六十日不能盡天行之度而朔<lb/>
　　又不能盡氣之三百六十日皆未是<lb/>
陽之德主於遂陰之德主於閉<lb/>
　補訓此又言陰陽之德德者陰陽之所以為陰陽也<lb/>
　當兼理氣言○即陰陽而分觀之陽之德主於遂凡<lb/>
　發生者皆陽之為也陰之德主於閉凡收藏者皆陰<lb/>
　之為也<lb/>
　補注沈毅齋曰自動靜而言之則主乎陰所謂乾不<lb/>
<pb n="KR3a0029_WYG_002-36b"/>
　專靜則不直遂坤不翕合則不發散是也自小大而<lb/>
　言之則陽常兼陰陰不兼陽又豈可以並言哉論其<lb/>
　分則陽一而陰二陽尊而陰卑也在人則君臣父子<lb/>
　之分也論其氣則陽始而陰成陽唱而陰和也在人<lb/>
　則子弟臣妾之類也<lb/>
陰性凝聚陽性發散陰聚之陽必散之其勢均散陽為<lb/>
陰累則相持為雨而降陰為陽得則飄揚為雲而升故<lb/>
雲物班布太虚者陰為風驅斂聚而未散者也凡陰氣<lb/>
<pb n="KR3a0029_WYG_002-37a"/>
凝聚陽在内者不得出則奮擊而為雷霆陽在外者不<lb/>
得入則周旋不舎而為風其聚有遠近虚實故雷風有<lb/>
大小暴緩和而散則為霜雪雨露不和而散則為戾氣<lb/>
曀霾陰常散緩受交於陽則風雨調寒暑正<lb/>
　徵引周禮宗伯保章氏以五雲之物辨吉凶○詩弼<lb/>
　風終風篇終風且霾又曰終風且曀集傳霾雨土䝉<lb/>
　霧也陰而風曰曀<lb/>
　朱子曰此一段見得陰陽之情陽氣正升忽遇陰氣<lb/>
<pb n="KR3a0029_WYG_002-37b"/>
　則相持而下為雨蓋陽氣輕陰氣重故陽氣為陰氣<lb/>
　壓墜而下也陰氣正升忽遇陽氣則助之飛騰而上<lb/>
　為雲也陽氣伏於陰氣之内不得出爆開而為雷也<lb/>
　陰氣凝結於内陽氣欲入不得故旋繞其外不已而<lb/>
　為風至吹散陰氣盡乃已也戾氣飛雹之類曀霾黄<lb/>
　霧之類皆陰陽邪惡不正之氣所以雹冰穢濁或青<lb/>
　黑色<lb/>
　華注此明風雨雲雷之屬總不外乎陰陽之相感<lb/>
<pb n="KR3a0029_WYG_002-38a"/>
　補訓陰主閉其性凝聚陽主遂其性發散然陰之凝<lb/>
　聚陽必為之發散其勢均歸於發散蓋陰陽相為用<lb/>
　也陽方升而為陰所累陰壓陽則相挾持為雨而降<lb/>
　雨者陽之為也陰方升而為陽所得陽助陰則飄揚<lb/>
　為雲而升雲者陰之為也故凡雲物分布於太虚之<lb/>
　中者陰氣為風所驅斂聚而未散則為雲也即此可<lb/>
　知雨雲所由然矣凡陰氣凝聚束陽在内而不得出<lb/>
　則陽奮發有聲而為雷霆陽在陰外不得入則周廻<lb/>
<pb n="KR3a0029_WYG_002-38b"/>
　旋繞不舎而為風其凝聚有遠有近有虚有實故雷<lb/>
　風有小有大有暴有緩即此可知風雷所由然矣陰<lb/>
　聚而陽散同一散也有和不和之分和而散則為霜<lb/>
　為雪為雨為露不和而散則為戾氣為曀霾即此可<lb/>
　知霜雪雨露戾氣曀霾所由然矣大抵陰雖凝聚而<lb/>
　常散緩以受交於陽則風雨得調而寒暑得正矣陰<lb/>
　聚陽散其相資為用有如此○均散句截上是冐語<lb/>
　次言雨雲次言風雷次言霜雪雨露戾氣曀霾總承<lb/>
<pb n="KR3a0029_WYG_002-39a"/>
　陰陽聚散來雲物物色也班分也疾雷為霆陰常散<lb/>
　緩對凝聚言凝聚其性然也凝聚之中能因陽以為<lb/>
　散緩則受交於陽矣非謂其不凝聚而散緩也<lb/>
　集釋氣之聚遠而實故風雷大且暴近而虚故風雷<lb/>
　小且緩<lb/>
　　愚按此太虚與前節太虚無體同義皆以蒼蒼之<lb/>
　　天言即首篇第二層内之屬於天地者也<lb/>
天象者陽中之陰風霆者陰中之陽<lb/>
<pb n="KR3a0029_WYG_002-39b"/>
　補訓此推陰陽交互之理而以天象風霆明之<lb/>
　集釋天象日月星辰是也<lb/>
　集解陽者氣而已矣天象則稍有象故為陽中陰風<lb/>
　交於物霆起於地本陰之類然有聲而無形有氣而<lb/>
　無質故為陰中陽<lb/>
　補注天象陽中陰所以聚而不散風霆陰中陽所以<lb/>
　聚散無常<lb/>
雷霆感動雖速然其所由來亦漸耳能窮神化所從來<lb/>
<pb n="KR3a0029_WYG_002-40a"/>
德之盛者歟<lb/>
　徵引易下傳之五章窮神知化德之盛也<lb/>
　李注雷霆者鬰積之久而發者也凡天地之化皆以<lb/>
　漸成非精義利用體神化於身者孰能知之<lb/>
　補訓雷霆必積久而後動如十一月一陽生至四陽<lb/>
　二月之時乃發聲豈非漸乎即偶然雷霆亦必氣積<lb/>
　而後動無遽動之理神化俱承漸不承速徐氏發明<lb/>
　分速為神漸為化未確以其兩反在前一反在後也<lb/>
<pb n="KR3a0029_WYG_002-40b"/>
　德之盛以人言<lb/>
　　愚按此節大意即雷霆以明神化之理也○兩而<lb/>
　　化即一而神者為之神與化不可分先後補訓駁<lb/>
　　發明是矣但徐氏又謂一而神兩而化為所從來<lb/>
　　而補訓亦謂神化承漸不承速竊玩張子之意蓋<lb/>
　　雷之震動即神化之一端所從來即所由來之變<lb/>
　　文也即雷之所從來以漸知天地之化皆以漸而<lb/>
　　成即此是窮神知化之盛德非以漸為神化而所<lb/>
<pb n="KR3a0029_WYG_002-41a"/>
　　從來又推本一層也神化中有速字意所從來即<lb/>
　　漸字意亦非承漸不承速也惟李注得之<lb/>
火日外光能直而施金水内光能闢而受受者隨材各<lb/>
得施者所應無窮神與形天與地之道歟<lb/>
　徵引易上傳之六章夫乾其靜也專其動也直夫坤<lb/>
　其靜也翕其動也闢○晉書紀瞻傳陽動而外以含<lb/>
　容為質陰靜而内以外接為用是以金水之明内鑒<lb/>
　火日之光外輝剛施柔受陽勝陰伏<lb/>
<pb n="KR3a0029_WYG_002-41b"/>
　朱子曰陰以陽為質陽以陰為質水内明而外暗火<lb/>
　内暗而外明○西山真氏曰日火外景金水内景本<lb/>
　准南子之説道家謂日火揚光於外故日有食火有<lb/>
　滅金水潛光於内故無窮以此為養生之法收視反<lb/>
　觀潛神不矅<lb/>
　集解直者照臨無礙之謂也受者隨材各得妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>美<lb/>
　惡未嘗有隱而必由於所感不能自施形與地之道<lb/>
　也形則礙地不倡也施者所應無窮隨在光皆至焉<lb/>
<pb n="KR3a0029_WYG_002-42a"/>
　神與天之道也神無物不體天所以倡也<lb/>
　集釋水之明鏡之光隨材各得也<lb/>
　　愚按集釋諸家皆以金水火日相施受言即前金<lb/>
　　水受光於火日之意集解則以金水火日之施受<lb/>
　　於物言即此見天地形神之道以諸家則施即施<lb/>
　　光於金水受即受光於火日材即金水之材也以<lb/>
　　集解則施乃普照萬物受乃受他物之形材亦他<lb/>
　　物妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>之材也二説皆通玩金水亦言光不言質<lb/>
<pb n="KR3a0029_WYG_002-42b"/>
　　則集解似勝○友人趙子彤元云諸家謂施光於<lb/>
　　金水然既曰無窮則施及者不惟金水矣<lb/>
木曰曲直能既曲而反申也金曰從革一從革而不能<lb/>
自反也水火氣也故炎上潤下與陰陽升降土不得而<lb/>
制焉木金者土之華實也其性有水火之雜故木之為<lb/>
物水漬則生火然而不離也蓋得土之浮華於水火之<lb/>
交也金之為物得火之精於土之燥得水之精於水之<lb/>
濡故水火相待而不相害爍之反流而不耗蓋得土之<lb/>
<pb n="KR3a0029_WYG_002-43a"/>
精實於水火之際也土者物之所以成始而成終也地<lb/>
之質也化之終也水火之所以升降物兼體而不遺者<lb/>
也<lb/>
　徵引書洪範五行水曰潤下火曰炎上木曰曲直金<lb/>
　曰從革土爰稼穡蔡傳潤下者潤而又下也炎上者<lb/>
　炎而又上也曲直者曲而又直也從革者從而又革<lb/>
　也○易説卦之五章艮東北之卦也萬物之所成終<lb/>
　而所成始也<lb/>
<pb n="KR3a0029_WYG_002-43b"/>
　張子語錄中宫土寄王之説於理非也大率五行之<lb/>
　氣分王四時土固多於四者然其運行之氣則均施<lb/>
　錯見金木水火分主四時獨不見土之所主是以有<lb/>
　寄王之説然於土夾在季夏之末者且以易言之八<lb/>
　卦之作坤在西南西南致養之地在離兑之間離兑<lb/>
　即金火也是以在季夏之末<lb/>
　朱子曰五行之説正䝉一段説得最好不輕下一字<lb/>
　○問陰陽五行如何曰康節説得法密横渠説得理<lb/>
<pb n="KR3a0029_WYG_002-44a"/>
　透○問金木水火體質屬土曰正蒙有一説好只金<lb/>
　與木之體質屬土水與火却不屬土<lb/>
　補注水濡之水當作土<lb/>
　補訓更即五行而推論之木曰曲直木既能曲反伸<lb/>
　而直也金曰從革金一從改革而不能自反其本質<lb/>
　也此木金之純乎質者然也水火雖有質而以氣為<lb/>
　用故火炎上水潤下下與陰同降上與陽同升土不<lb/>
　得而制其氣焉此水火之主乎氣者然也然而木金<lb/>
<pb n="KR3a0029_WYG_002-44b"/>
　與水火有相資也木金者土之華實木為華而金為<lb/>
　實其性有水火相雜於其間故木之為物雖生於土<lb/>
　然以水浸之則生以火然之而火附木不相離蓋得<lb/>
　土之浮華於水火之相交而成者也金之為物亦生<lb/>
　於土然因土性之燥而得火之精因土性之濡而得<lb/>
　水之精故水火相待有成而不相害以火爍之反流<lb/>
　為水而不耗折蓋得土之精實於水火之相合而成<lb/>
　也此木金之質生於土而必資水火之氣有然也若<lb/>
<pb n="KR3a0029_WYG_002-45a"/>
　土者物之所以成始而成終也乃地之質也五行生<lb/>
　成變化之終也水火之氣所以升降不外於土萬物<lb/>
　皆兼體而無一之或遺者也○此詳言五行先提木<lb/>
　金以質言次及水火以氣言次言木金為土之華實<lb/>
　而帶言水火次言土而以水火升降應前物兼體亦<lb/>
　包金木在内○書蔡傳曲而又直從而又革皆分兩<lb/>
　義與此不同木不能無曲而究竟長大故為曲而反<lb/>
　伸金融而從革不能自反其本質火氣炎上陽之升<lb/>
<pb n="KR3a0029_WYG_002-45b"/>
　也水氣潤下陰之降也蔡傳潤而又下炎而又上此<lb/>
　則謂潤於下炎於上也木金生於土中故為土之華<lb/>
　實其性有水火之雜謂木金兼有水火之性此並言<lb/>
　木金下分木金言之萬物生於土歸於土故為物之<lb/>
　成始成終土之浮華上之精實即應上金木者土之<lb/>
　華實浮華謂木精實謂金<lb/>
　　愚按此節大意釋書洪範之文以明五行之理也<lb/>
　　○木金者以下舊解多雜竊意木金者土之華實<lb/>
<pb n="KR3a0029_WYG_002-46a"/>
　　其性有水火之雜二語為下二段之綱蓋水火之<lb/>
　　氣與陰陽升降交際於地之中無處而不在者也<lb/>
　　木生地上則為土之華而得水火之氣於土中此<lb/>
　　木性有水火之雜也故水漬則生火然而不離水<lb/>
　　生木木生火之理本如是也金生地中則為土之<lb/>
　　實而得水火之氣於土中此金性有水火之雜也<lb/>
　　故水火與金相資而不相害以火爍之反流為水<lb/>
　　而不耗火克金金生水之理本如是也得水火之<lb/>
<pb n="KR3a0029_WYG_002-46b"/>
　　精於土之燥濡與得土之實於水火之際同是一<lb/>
　　意流而不耗正相資而不相害處亦非兩層蓋土<lb/>
　　有燥有濡濡者即水之性燥者即火之性而金皆<lb/>
　　具之也火克金若難言相待然相克乃以成之金<lb/>
　　以成器為貴木以應用為才正見其相待也木得<lb/>
　　浮華於水火之交金得水火之精於土之燥濡皆<lb/>
　　以木金本然所具之性言至水漬火然流而不耗<lb/>
　　又是木金成質後與水火相資為用處惟其性如<lb/>
<pb n="KR3a0029_WYG_002-47a"/>
　　是故其用如是補訓以火爍金為得火之精金爍<lb/>
　　為水為得水之精混作一層未確李注以得金則<lb/>
　　水火相需而成烹飪為不相害亦落後一層土為<lb/>
　　化之終者蓋陰陽五行皆天地化生人物之具至<lb/>
　　天五生土則天地之化已全而人物由是以生也<lb/>
　　○語錄一段前蓋駁土寄王四時各十八日之説<lb/>
　　而謂其均施錯見無時不有後引易卦又明土所<lb/>
　　以屬季夏之故也其理可㕘故附錄之<lb/>
<pb n="KR3a0029_WYG_002-47b"/>
冰者陰凝而陽未勝也火者陽麗而陰未盡也火之炎<lb/>
人之蒸有影無形能散而不受光者其氣陽也<lb/>
　補注氷字恐當作水<lb/>
　髙注或謂人為水之誤<lb/>
　集解水生於天一其體質本陽也至冬則凝而成氷<lb/>
　陰之凝聚而中之微陽不勝陰也火則陽麗於陰之<lb/>
　外故有光而中之陰猶伏藏而未盡也故中暗火氣<lb/>
　曰蒸薫也散猶施也指其光之燭物氣之蒸人而言<lb/>
<pb n="KR3a0029_WYG_002-48a"/>
　言火之烈然炎熱人之觸之而薫蒸者有影而已非<lb/>
　有形也能散而已不能受也<lb/>
　補訓髙注謂陰未盡故火猶然盡則滅殊難解豈以<lb/>
　陰為火所然之物乎張子是論水火非欲陽勝陰盡<lb/>
　　愚按此節可疑者頗多補注疑氷當作水髙注疑<lb/>
　　人為水之誤諸家以不能受為句李注以不能受<lb/>
　　光者為句以今考之前後多言水火陰凝陽麗又<lb/>
　　與外光内光陷陰附陰前後言水火之言相符氷<lb/>
<pb n="KR3a0029_WYG_002-48b"/>
　　之當為水似可據也上言水火而下專言火於文<lb/>
　　理固為偏承人之蒸解為火之蒸人於文義亦為<lb/>
　　强解人之當為水亦似可從也能散而不能受為<lb/>
　　句光者其氣陽也為句句法頗未穩以前節受光<lb/>
　　於火日句例之受光字連讀又非無謂也嘗以此<lb/>
　　三説之解解之水之為體陰之所凝結也陰以陽<lb/>
　　為質其外暗而内明殆陽之伏於中而未勝也火<lb/>
　　之為物陽之麗於陰也陽以陰為質其外明而内<lb/>
<pb n="KR3a0029_WYG_002-49a"/>
　　暗殆陰之伏於中而未盡也此陰陽互藏之理然<lb/>
　　也金水能受日月之光以照物若火之有炎水之<lb/>
　　有蒸則但有影而無形能散而為氣而不能受日<lb/>
　　月之光以鑑物者其氣已屬於陽故也如此則陽<lb/>
　　未勝陰未盡亦指其内明與内暗而言非欲其勝<lb/>
　　與盡也水之内明即陽火之内暗即陰亦非以所<lb/>
　　然之物為陰也然水有涸時即是陽勝火有滅時<lb/>
　　即是陰盡方言水火故言未勝未盡耳<lb/>
<pb n="KR3a0029_WYG_002-49b"/>
陽陷於陰為水附於陰為火<lb/>
　補注此承上章而言陽陷於陰所謂陰凝而陽未勝<lb/>
　也陽附於陰所謂陽麗而陰未盡也<lb/>
　補訓入其中為陷見於外為附<lb/>
　李注説者皆謂一陽陷於二陰之間為坎一陰麗於<lb/>
　二陽之間為離非也凡能出入上下動靜發斂者皆<lb/>
　陽也顧非陰則陽之出入上下動靜發斂不可得而<lb/>
　見耳是故震陽動也坎陽陷也艮亦陽止也巽陽入<lb/>
<pb n="KR3a0029_WYG_002-50a"/>
　也離陽麗也兑亦陽説也易卦所以分陰陽者蓋以<lb/>
　陽為主而遇陰則為陽卦以陰為主而遇陽則為陰<lb/>
　卦也陽在下而遇陰壓之則動矣陽在中而遇陰錮<lb/>
　之則陷矣陽在上而遇陰承之則止矣陰在内則陽<lb/>
　必入以散之矣陰在中則陽必附之以為明矣陰在<lb/>
　外則陽必敷之以為説矣今謂巽陰入於二陽之下<lb/>
　離陰麗於二陽之中是以入與麗屬陰故曰其説非<lb/>
　也張子前文云陰在内陽不得入故周旋不舎而為<lb/>
<pb n="KR3a0029_WYG_002-50b"/>
　風蓋不舎者所以入之也此條又以火為陽附於陰<lb/>
　比之觀物言八卦處理獨精矣<lb/>
　張注此觀坎離二卦自見又以河圖考之天一生水<lb/>
　地六成之陽居内者微而陰在外者盛是陽陷陰中<lb/>
　也地二生火天七成之陰居内者微而陽在外者盛<lb/>
　是陽麗陰外也故周子太極圖以水陰盛居右火陽<lb/>
　盛居左均是一義不可易之至理也<lb/>
　正蒙初義卷二<lb/>
</p>
<p>
</p>
  </div>
</body>
</text>
</TEI>
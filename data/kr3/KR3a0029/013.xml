<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正蒙初義卷十三</head> <lb/>
    <p>
<pb n="KR3a0029_WYG_013-1a"/>
欽定四庫全書<lb/>
　正蒙初義卷十三<lb/>
　　　　　　　　　　　　邳州知州王植撰<lb/>
　　有司篇第十三<lb/>
　補訓此以有司名篇不専主有司大約皆言在上之<lb/>
　事<lb/>
　　愚按此篇凡九節亦節各一義文不相屬○内道<lb/>
　　千乗之國節入近思録治體<lb/>
<pb n="KR3a0029_WYG_013-1b"/>
有司政之綱紀也始為政者未暇論其賢否必先正之<lb/>
求得賢才而後舉之<lb/>
　集釋此解先有司舉賢才章<lb/>
　集解論賢否舉賢才之事也言先當正其已在位者<lb/>
　之有司然後舉賢才而續用之也<lb/>
　　愚按此以先有司舉賢才二句合併言之政之綱<lb/>
　　紀猶言政之要務見有司之重也正者訓飭之意<lb/>
　　猶教之也諸家多以正之耑指綱紀然孔子原言<lb/>
<pb n="KR3a0029_WYG_013-2a"/>
　　有司豈應㤀却有司専言正綱紀耶<lb/>
為政不以徳人不附且勞<lb/>
　補注釋孔子為政以徳之意<lb/>
　集解為政不以徳則人不親附而我亦勞苦而不得<lb/>
　寜盖徳者治人之具以簡御煩之道也<lb/>
　髙注不如衆星拱則不附不如居其所則勞<lb/>
子之不欲雖賞之不竊欲生扵不足則民盜能使無欲<lb/>
則民不為盜假設以子不欲之物賞子使竊其所不欲<lb/>
<pb n="KR3a0029_WYG_013-2b"/>
子必不竊故為政者在乎足民使無所不足不見可欲<lb/>
而盜必息矣<lb/>
　補注釋孔子告康子患盜之語<lb/>
　李注此本孟子菽粟如水火而民焉有不仁之意以<lb/>
　解此章雖未必本意然亦一義也<lb/>
　　愚按朱子語類如横渠之說則是孔子當面以季<lb/>
　　康子比盜矣孔子於季康子雖不純於為臣要之<lb/>
　　必不面斥之如此據此則張子解不欲字不如朱<lb/>
<pb n="KR3a0029_WYG_013-3a"/>
　　注言不貪欲之為善<lb/>
為政必身倡之且不愛其勞又益之以不倦<lb/>
　補訓此将論語先勞不倦滚作一團說身倡先之也<lb/>
　不惜其勞勞之也益之不倦無倦也<lb/>
　　愚按朱子語類問先之勞之諸說孰長曰横渠說<lb/>
　　好又問以身為之倡者果勞乎曰非是之謂也既<lb/>
　　以身為之倡又更不愛其勞而終之以無倦此是<lb/>
　　三節事據此則朱子㸔張子之說與注無大異然<lb/>
<pb n="KR3a0029_WYG_013-3b"/>
　　玩張子說勞字終與注異<lb/>
天子討而不伐諸侯伐而不討故雖湯武之舉不謂之<lb/>
討而謂之伐陳恒弑君孔子請討之此必因周制鄰有<lb/>
弑逆諸侯當不請而討孟子又謂征者上伐下敵國不<lb/>
相征然湯十一征非賜鈇鉞則征討之名至周始定乎<lb/>
　徴引禮王制諸侯賜弓矢然後征賜鈇鉞然後殺<lb/>
　補訓此明征討伐三字之義○周制鄰有弑逆不請<lb/>
　而討是懸想之詞<lb/>
<pb n="KR3a0029_WYG_013-4a"/>
　集釋討者征不庭也伐者正有罪也湯武以臣正君<lb/>
　故不言討書曰伐桀伐紂存萬世君臣之戒者也<lb/>
　補注孟子謂敵國不相征然湯云十一征若非賜鈇<lb/>
　鉞得専征伐則湯之時征討之名尚未定也<lb/>
野九一而助郊之外助也國中什一使自賦郊門之内<lb/>
通謂之國中田不井授故使什而自賦其一也<lb/>
　補訓此釋孟子國中二句之義與常解無異<lb/>
道千乘之國不及禮樂刑政而云節用而愛人使民以<lb/>
<pb n="KR3a0029_WYG_013-4b"/>
時言能如是則法行不能如是則法不徒行禮樂刑政<lb/>
亦制數而已耳<lb/>
　徴引易節卦象君子以制數度<lb/>
　補訓此釋論語道千乘節之義畧敬事而信句可疑<lb/>
　○如是指節用二句張子蓋以此為存諸心同於楊<lb/>
　氏之説也禮樂刑政即法凡制有數之多寡故云數<lb/>
富而不治不若貧而治大而不察不若小而察<lb/>
　補注國家以平治為本事理以明察為尚<lb/>
<pb n="KR3a0029_WYG_013-5a"/>
　補訓富貧大小以國言治以紀綱無不立人民無不<lb/>
　安言察以利害無不明政事無不理言<lb/>
報者天下之利率徳而致善有勸不善有沮皆天下之<lb/>
利也小人私己利於不治君子公物利扵治<lb/>
　徴引禮表記報者天下之利也陳注報以交際往来<lb/>
　言<lb/>
　補注釋表記之意<lb/>
　補訓張子解報字非陳氏交際往来之說宜主報徳<lb/>
<pb n="KR3a0029_WYG_013-5b"/>
　言有徳而善䝉此典故勸無徳而不善不䝉此典故<lb/>
　沮勸善沮不善有益於天下故為天下之利如是斯<lb/>
　為治平之世矣君子欲天下皆以善而蒙報故利之<lb/>
　　愚按率徳而致三句推所以為利之故私已四句<lb/>
　　正解利字言小人特以陪起君子耳○率徳而致<lb/>
　　言必循徳方能致此報也<lb/>
　<lb/>
　正䝉初義卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正䝉初義卷十六</head> <lb/>
    <p>
<pb n="KR3a0029_WYG_016-1a"/>
欽定四庫全書<lb/>
　正䝉初義卷十六<lb/>
　　　　　　　　　　　　邳州知州王植撰<lb/>
　　王禘篇第十六<lb/>
　補訓首節從禮説起以下雜引禮制間及論語左傳<lb/>
　之言亦闗乎禮制者也春秋一段苗而不秀一節無<lb/>
　所屬故綴於末<lb/>
　　愚按此篇凡二十三節所論祫禘烝嘗之制有考<lb/>
<pb n="KR3a0029_WYG_016-1b"/>
　　㨿未深者餘亦多有出入當分别讀之<lb/>
禮不王不禘則知諸侯嵗缺一祭為不禘明矣至周以<lb/>
祠為春以禴為夏宗廟嵗六享則二享四祭為六矣諸<lb/>
侯不禘其四享歟夏商諸侯夏特一祫王制謂礿則不<lb/>
禘禘則不嘗假其名以見時祀之數耳作記者不知文<lb/>
之害意過矣<lb/>
　徵引禮䘮服小記禮不王不禘大傳禮不王不禘王<lb/>
　者禘其祖之所自出以其祖配之王制天子諸侯宗<lb/>
<pb n="KR3a0029_WYG_016-2a"/>
　廟之祭春曰礿夏曰禘秋曰嘗冬曰烝陳注此盖夏<lb/>
　殷之祭名王制又云天子犆礿祫禘祫嘗祫烝諸侯<lb/>
　礿則不禘禘則不嘗嘗則不烝烝則不礿諸侯礿犆<lb/>
　禘一犆一祫嘗祫烝祫陳注祫合也時祭之祫則羣<lb/>
　廟之主皆升而合食於太廟而毁廟之主不與三年<lb/>
　大祫則毁廟之主亦與焉天子之禮春礿則特祭者<lb/>
　春物全未成止一時祭不祫也夏物稍成秋物大成<lb/>
　冬物畢成皆可祫諸侯所以降於天子者夏祭之禘<lb/>
<pb n="KR3a0029_WYG_016-2b"/>
　今嵗犆則来嵗祫祫之明年又犆不如天子每嵗三<lb/>
　時皆祫也南方諸侯夏来朝故闕禘西方諸侯秋来<lb/>
　朝故闕嘗四方皆然廢一時之祭王事重也此章先<lb/>
　儒皆以為夏殷之制周更時祭之名而後禘專為大<lb/>
　祭○周禮春官大宗伯之職以肆獻祼享先王以饋<lb/>
　食享先王以祠春享先王以禴夏享先王以嘗秋享<lb/>
　先王以烝冬享先王肆音剔疏云肆獻祼是祫之大<lb/>
　祭饋食是禘之次祭<lb/>
<pb n="KR3a0029_WYG_016-3a"/>
　張子經學理窟祭祀篇天子七廟一日而行則力不<lb/>
　給故禮有一特一祫之文特則祭一祫則徧祭如春<lb/>
　祭享祖夏祫羣廟秋祭曽冬又祫来春祭祖夏又祫<lb/>
　秋祭禰冬又祫<lb/>
　李注張子此條皆仍注疏舊說而以諸侯缺一祭為<lb/>
　不禘也夏商時祭春礿夏禘秋嘗冬烝并祫為五享<lb/>
　周人改禘為大祭則春祀夏禴秋嘗冬烝并禘祫為<lb/>
　六享矣夏商諸侯廢時祭之禘只四祭周之諸侯廢<lb/>
<pb n="KR3a0029_WYG_016-3b"/>
　大祭之禘又缺時祭之一亦只四享也王制云諸侯<lb/>
　礿特禘一特一祫義應以一特一祫為句而注疏以<lb/>
　禘一為讀其下云特一祫言諸侯於夏祭一禘之時<lb/>
　則廢其祭特行一祫之禮而已張子據此以為諸侯<lb/>
　不禘之証<lb/>
　　愚按此節大意論禘祫四祭皆以夏商與周制互<lb/>
　　明而總以見不王不禘之意首三句即周之不禘<lb/>
　　知夏商之缺一祭為不禘也至周六句承上缺一<lb/>
<pb n="KR3a0029_WYG_016-4a"/>
　　祭之意而知周之諸侯亦四祭也夏商諸侯以下<lb/>
　　又申首段意○周禮不王不禘則知諸侯之嵗缺<lb/>
　　一祭者為不禘明矣則知者推論之詞此諸侯以<lb/>
　　夏商時言故下言至周以别之嵗缺一祭即櫽括<lb/>
　　礿則不禘四句意非别有成文諸侯不禘下仍當<lb/>
　　補嵗缺一祭意此諸侯以周時言盖周之諸侯既<lb/>
　　缺一祭又不敢禘為四享無疑也夏特一祫以下<lb/>
　　見夏商未嘗有禘猶周之制王制欲明夏商四時<lb/>
<pb n="KR3a0029_WYG_016-4b"/>
　　祭名乃謂礿則不禘實何嘗有禘哉舊説或不知<lb/>
　　諸侯缺一祭句原以夏商諸侯言又疑張子不知<lb/>
　　時禘大禘之異故於此章意㫖多未清晰又據理<lb/>
　　窟所云則張子非不知一特一祫之為句此特因舊<lb/>
　　注而未及改耳○禮祫則不禘之文四時缺一祭耳<lb/>
　　非定缺禘也張子直以為缺禘未確祫禘祫嘗祫<lb/>
　　烝之文只以合祭而謂之祫固非三年大祫之祫<lb/>
　　亦非與禘嘗烝各為一祭周禮六享亦總祫禘與<lb/>
<pb n="KR3a0029_WYG_016-5a"/>
　　時祭言非一嵗之祭也張子此節謂宗廟嵗六享<lb/>
　　下節謂夏商嵗五享諸侯亦四皆緣舊說而誤但<lb/>
　　以張子之意論之周之諸侯固四享夏商春礿秋<lb/>
　　嘗冬烝又夏之祫亦當四享也舊謂夏商三享更誤<lb/>
禘於夏周為春夏嘗於夏商為秋冬作記者交舉以二<lb/>
氣對互而言耳<lb/>
　徵引禮祭統春祭曰礿夏祭曰禘秋祭曰嘗冬祭曰<lb/>
　烝礿禘陽義也嘗烝隂義也禘者陽之盛也嘗者隂<lb/>
<pb n="KR3a0029_WYG_016-5b"/>
　之盛也故曰莫重於禘嘗陳注此夏殷之禮陽道常<lb/>
　饒隂道常乏饒故及於夏始為盛乏故及於秋已為<lb/>
　盛祭義君子合諸天道春禘秋嘗郊特牲春禘而秋<lb/>
　嘗陳注禘讀為禴王制春曰礿語詳首節<lb/>
　補注石林葉氏曰礿禘之祭其用物薄主於灌獻順<lb/>
　乎陽陽於春夏為用也嘗烝之祭其用物多主於饋<lb/>
　食順乎隂隂於秋冬為用也然言其盛則止及於禘<lb/>
　嘗而不及礿烝者盖陽達於春物方蠢動隂終於冬<lb/>
<pb n="KR3a0029_WYG_016-6a"/>
　物已退藏故古之君子其言郊社則以禘嘗對之亦<lb/>
　舉其盛者耳<lb/>
　李注王制禘為夏祭而祭義郊特牲又有春禘之文<lb/>
　春秋禘亦多在春故曰於夏周為春夏嘗秋祭三代<lb/>
　同之而曰於夏商為秋冬無考交舉者每對舉禘嘗也<lb/>
　　愚按此節大意明古人禘嘗對舉之義也○祭統<lb/>
　　所云乃夏商之制故以二氣對舉張子則兼周禘<lb/>
　　言之其實周禘在四時之外如中庸禘嘗之義亦<lb/>
<pb n="KR3a0029_WYG_016-6b"/>
　　大祭時祭兼舉不以二氣對互為言也祫禘之期<lb/>
　　經無明文漢光武時張純奏曰禮三年一祫五年<lb/>
　　一禘禘祭以夏四月祫祭以冬十月按此則夏商<lb/>
　　時禘周大禘皆在夏又按祭義郊特牲春禘之文<lb/>
　　陳注謂禘當讀禴春秋兩書禘一閔公二年夏五<lb/>
　　月一僖公八年秋七月於夏時則一春一夏然亦<lb/>
　　魯禘非周禘也張子春禘之說未知果何所據○<lb/>
　　作記者如中庸祭統皆是不專指祭統<lb/>
<pb n="KR3a0029_WYG_016-7a"/>
享嘗云者享為追享朝享禘亦其一耳嘗以配享亦對<lb/>
舉秋冬而言也夏商以禘為時祭知追享之必在夏也<lb/>
然則夏商天子嵗乃五享禘列四祭並祫而五也周改<lb/>
禘為禴則天子享六諸侯不禘又嵗缺一祭則亦四而<lb/>
已矣王制所謂天子犆礿祫禘祫嘗祫烝既以禘為時<lb/>
祭則祫可同時而舉<hi>自注礿以物薄而犆嘗從舊</hi>諸侯礿犆<hi>自注如天子</hi>
禘一犆一祫言於夏禘之時正為一祭特一祫而已然<lb/>
則不王不禘又著見於此矣下又云嘗祫烝祫則嘗烝<lb/>
<pb n="KR3a0029_WYG_016-7b"/>
且祫無疑矣若周制亦當缺一時之祭則當云諸侯祠<lb/>
則不禴禴則不嘗<lb/>
　徵引禮祭法逺廟為祧有二祧享嘗乃止陳注逺廟<lb/>
　為祧言三昭三穆之當逓遷者其主藏於二祧也此<lb/>
　不在月祭之例但得四時祭之耳故云享嘗乃止大<lb/>
　傳不王不禘王制天子犆礿一段俱見首節○周禮<lb/>
　春官司尊彛凡四時之間祀追享朝享又大宗伯六<lb/>
　享見首節<lb/>
<pb n="KR3a0029_WYG_016-8a"/>
　黄氏瑞節曰禘祫之説不一禮記方鄭二家皆非是<lb/>
　往往因王制所説四時祭名有所謂禘遂例以大禘<lb/>
　釋之張子云假其名以見時祀之數此語最明今考<lb/>
　以禘為四時之祭之一惟王制有此盖禘天子大祭<lb/>
　也祭始祖自出之帝於始祖之廟而以始祖配之只<lb/>
　祭此二位其禮極嚴祫有二有時祫有大祫時祫者<lb/>
　祭始祖與親廟而不及祧廟也大祫者三年而祫則<lb/>
　合已毁未毁之廟而祭於始祖之廟也毁廟即祧廟<lb/>
<pb n="KR3a0029_WYG_016-8b"/>
　也方氏分祧毁為二非也王制所謂祫禘與大禘之<lb/>
　禘不同張子所云假禘之名以見數是已天子犆礿<lb/>
　者春祭時物不備故每廟特祭不遷主於祖廟也祫<lb/>
　禘祫嘗祫烝者夏秋冬三時之祭禮物可備故皆合<lb/>
　羣主於祖廟也天子之禮也諸侯下天子一等故春<lb/>
　之礿犆秋之嘗祫冬之烝祫皆與天子同惟夏之禘<lb/>
　則或一犆焉或一祫焉也張子云不王不禘又著見<lb/>
　於此釋王制説也○犆音特礿禴通<lb/>
<pb n="KR3a0029_WYG_016-9a"/>
　補訓祭法享嘗乃止嘗者秋祭乃時祭之一舉一以<lb/>
　例三也享似是虛字言但享時祭耳張子以享為禘<lb/>
　而以嘗配之周禮追享朝享鄭司農注追享朝享謂<lb/>
　禘祫也在四時之間故曰間祀後鄭又云追享謂追<lb/>
　祭遷廟之主朝享謂朝受政於廟張子似以追享朝<lb/>
　享多端而禘為其一與二鄭之説並不同㨿張子之<lb/>
　意盖謂禮所謂享嘗云者享為追享朝享之享禘亦<lb/>
　享之一耳嘗以配享亦是對舉秋冬而言夏商以禘<lb/>
<pb n="KR3a0029_WYG_016-9b"/>
　為時祭知追享之必在夏故以嘗配言對舉秋冬以<lb/>
　配夏也夏商嵗五享禘列四時祭中併大祫而為五<lb/>
　周改禘為禴則祠禴嘗烝併祫禘而為六諸侯不禘<lb/>
　又嵗於四時闕一祭僅有四祭王制天子特礿祫禘<lb/>
　祫嘗祫烝是惟礿特祭各廟之主禘嘗烝皆合祭羣<lb/>
　廟之主張子謂禘為時祭則祫可同時而舉分禘祫<lb/>
　為二而不知祫禘即於禘禮用祫也是時祫非三年<lb/>
　大祫是時禘亦非五年大禘不王不禘又見於此者<lb/>
<pb n="KR3a0029_WYG_016-10a"/>
　謂有祫而無禘也下文云嘗烝且祫無疑者謂行嘗<lb/>
　烝之祭者兼行祫不似禘之特一祫也但頭緒愈多<lb/>
　不見分曉末云周制缺一時之祭當云祠則不禴禴<lb/>
　則不嘗不當云礿則不禘禘則不嘗也<lb/>
　　愚按此節大意合前二節之意而申言之首七句<lb/>
　　先言禘為享之一次方言嘗為秋冬之祭故以配<lb/>
　　享次方言禘之為追享當在夏故上文言秋冬層<lb/>
　　層補足以見其義即二氣對舉節之意也夏商天<lb/>
<pb n="KR3a0029_WYG_016-10b"/>
　　子以下言諸侯不禘又缺一祭即首節周制四享<lb/>
　　之意也王制所謂以下言夏商天子禘祫並行諸<lb/>
　　侯有祫無禘以合於不王不禘之說亦首節首三<lb/>
　　句及夏特一祫之意也末段因夏商之制有礿則<lb/>
　　不禘禘則不嘗之文而設言以明周制嵗缺一祭<lb/>
　　當云之名義只是餘意然亦不外首節之意○細<lb/>
　　玩張子之意盖謂夏商禘列四祭故記者多禘嘗<lb/>
　　並舉而諸侯則當缺時禘不用如周不王不禘之<lb/>
<pb n="KR3a0029_WYG_016-11a"/>
　　禮周則不王不禘而亦當嵗缺一祭如夏商礿則<lb/>
　　不禘禘則不嘗之文故但四享觀其所云夏商以<lb/>
　　禘為時祭則張子非不知時祫大祫之分也特謂<lb/>
　　夏商諸侯併時禘亦不得用耳觀其所云天子享<lb/>
　　六諸侯亦四又非不知嘗祫烝祫之即於嘗烝用<lb/>
　　祫也特謂夏禘雖不行亦當行一祫耳舊說於此<lb/>
　　多所疑駁得無亦有考據未深之失乎<lb/>
庶子不祭祖<hi>自注不止言王考而已</hi>明其宗也<hi>自注明宗子當祭也</hi>不祭禰<lb/>
<pb n="KR3a0029_WYG_016-11b"/>
<hi>自注以父為親之極甚者故又發此文</hi>明其宗也庶子不為長子斬不繼<lb/>
祖與禰故也<hi>自注此以服言不以祭言故又發此條</hi>
　徵引禮䘮服小記庶子不祭祖者明其宗也庶子不<lb/>
　為長子斬不繼祖與禰故也又云庶子不祭禰者<lb/>
　明其宗也陳注據適士立二廟祭禰及祖今兄弟二<lb/>
　人一適一庶俱為適士其適子之為士者固祭祖及<lb/>
　禰矣庶子雖適士止得立禰廟不得立祖廟明其宗<lb/>
　有所在也不得為長子服斬衰三年者以已非繼祖<lb/>
<pb n="KR3a0029_WYG_016-12a"/>
　之宗又非繼禰之宗則長子非正統故也不祭禰者<lb/>
　庶子止得供具牲物而宗子主其禮也上猶得立禰<lb/>
　廟以其為適士也此言不祭禰以此庶子非適士或<lb/>
　未仕<lb/>
　張子經學理窟宗法篇宗子既廟其祖禰支子不得<lb/>
　别祭所以嚴宗廟合族屬故曰庶子不祭祖禰明其<lb/>
　宗也○又云言宗子者謂宗主祭祀宗子為士庶子<lb/>
　為大夫以上牲祭於宗子之家非獨宗子之為士為<lb/>
<pb n="KR3a0029_WYG_016-12b"/>
　庶人亦然○又云古所謂支子不祭也者惟使宗子<lb/>
　立廟主之而已支子雖不得祭至於齋戒致其誠意<lb/>
　則與祭者不異與則以身執事不可與則以物助之<lb/>
　但不别立廟為位行事而已後世如欲立宗子當従<lb/>
　此義雖不與祭情亦可安若不立宗子徒欲廢祭適<lb/>
　足長惰慢之志不若使之祭猶愈於己也<lb/>
　補訓此錄䘮小記之文而注其中已見大意<lb/>
　集釋適子本也庶子支也支不祭不斬所以重宗子<lb/>
<pb n="KR3a0029_WYG_016-13a"/>
　也<lb/>
　　愚按陳注以不祭祖為庶子之為適士者不祭禰<lb/>
　　為庶子之非適士者張子之説又異○喪服小記<lb/>
　　别子為祖繼别為宗繼禰者為小宗陳注云别子<lb/>
　　有三一是諸侯適子之弟别於正適二是異姓公<lb/>
　　子來自他國别於本國不來者三是庶姓之起於<lb/>
　　是邦為卿大夫而别於不仕者皆稱别子為祖者<lb/>
　　别與後世為始祖也繼别為宗者别子之後世世<lb/>
<pb n="KR3a0029_WYG_016-13b"/>
　　以嫡長子繼别子與族人為百世不遷之大宗也<lb/>
　　繼禰者為小宗謂别子之庶子以其長子繼已為<lb/>
　　小宗而其同父之兄弟宗之也至𤣥孫之子於父<lb/>
　　之高祖無服不可統其父同高祖之兄弟故遷易<lb/>
　　而各從其近者為宗矣故曰有五世而遷之宗其<lb/>
　　繼高祖者也疏曰族人一身事四宗事親兄弟之<lb/>
　　適是繼禰小宗也事同堂兄弟之適是繼祖小宗<lb/>
　　也事再從兄弟之適是繼高祖小宗也小宗凡四<lb/>
<pb n="KR3a0029_WYG_016-14a"/>
　　獨云繼禰者初皆繼禰為始也此段疏大小宗甚<lb/>
　　明附錄於此<lb/>
庶子不祭殤與無後者註不祭殤者父之庶盖以殤未<lb/>
足語世數特以己不祭禰故不祭之不祭無後者祖之<lb/>
庶也雖無後以其成人備世數當祔祖以祭之巳不祭<lb/>
祖故不得而祭之也祖庶之殤則自祭之也言庶孫則<lb/>
得祭其子之殤者以己為其祖矣無所祔之也凡所祭<lb/>
殤者惟適子此據禮天子下祭殤五皆適子適孫之類<lb/>
<pb n="KR3a0029_WYG_016-14b"/>
故知凡殤非適皆不當特祭惟當従祖祔食無後者謂<lb/>
昆弟諸父殤與無後者如祖廟在小宗之家祭之如在<lb/>
大宗<hi>自注見曽子問注</hi>
　徵引禮䘮服小記庶子不祭殤與無後者殤與無後<lb/>
　者従祖祔食鄭氏注云不祭殤者父之庶也不祭無<lb/>
　後者祖之庶也此二者當従祖祔食而巳不祭祖無<lb/>
　所食之也共其牲物而宗子主其禮焉祖庶之殤則<lb/>
　自祭之凡所祭殤者惟適子耳無後者謂昆弟諸父<lb/>
<pb n="KR3a0029_WYG_016-15a"/>
　也宗子之諸父無後者為墠祭之祭法天子下祭殤<lb/>
　五適子適孫適曽孫適𤣥孫適来孫陳注以尊祭卑<lb/>
　故曰下祭曽子問凡殤與無後者祭於宗子之家鄭<lb/>
　氏注云言祭於宗子之家者有異居之道焉凡祖廟<lb/>
　在小宗之家祭之亦然陳注凡殤非宗子之殤也無<lb/>
　後者謂庶子之無子孫者也此二者若是宗子大功<lb/>
　内親則於宗子家祖廟祭之<lb/>
　發明不祭殤者父之庶不祭無後者祖之庶各釋首<lb/>
<pb n="KR3a0029_WYG_016-15b"/>
　句父之庶祖之庶皆就庶子自己言殤則己之子也<lb/>
　己子為父之孫當祔己之禰廟以不祭禰故不祭之<lb/>
　無後則己之兄弟也兄弟為祖之孫當祔祖廟以不<lb/>
　祭祖故亦不祭之言庶孫則得祭其子之殤者三句<lb/>
　又釋祖庶之殤則自祭之句庶孫是己為祖之庶孫<lb/>
　又當别立小宗者祭其子之殤子之殤乃己之孫也<lb/>
　若己非庶孫則己子之殤在己為適孫在父為適曽<lb/>
　孫在祖為適𤣥孫已當下祭固不待言若祖父在則<lb/>
<pb n="KR3a0029_WYG_016-16a"/>
　有祖父下祭己亦不必自祭之矣凡所祭殤者惟適<lb/>
　子與凡殤非適兩適子俱指殤者言如皆適子適孫<lb/>
　之謂不指主祀適子言<lb/>
　補訓父庶祖庶究竟只是一人盖對父言子對祖言<lb/>
　孫文法如是祖庶字又是接上文祖之庶説来凡祭<lb/>
　殤者惟適子謂適子為殤當特祭非適不當特祭惟<lb/>
　従祖祔食以補上文不祭殤之意見殤自有所祭也<lb/>
　無後者謂昆弟諸父則前所云無後者兼兄弟伯叔<lb/>
<pb n="KR3a0029_WYG_016-16b"/>
　之無後者為是上文言不祭殤與無後殤當從祖祔<lb/>
　食不及無後者末又補言如祖廟在小宗家則祭殤<lb/>
　與無後者如在大宗亦從祖祔食<lb/>
　高注世數親服五世之數也祭殤惟適子者適子有<lb/>
　廟得特祭也<lb/>
　　愚按此節大意解鄭注以釋禮文不祭殤與無後<lb/>
　　之義與上節皆以明庶子之禮發明以不祭殤者<lb/>
　　父之庶不祭無後者祖之庶以下各釋首句言庶<lb/>
<pb n="KR3a0029_WYG_016-17a"/>
　　孫則得祭其子之殤以下三句又釋祖庶之殤則<lb/>
　　自祭之句於文義甚明後則未及詳竊謂此據禮<lb/>
　　天子下祭殤五五句又釋鄭注凡所祭殤者句殤<lb/>
　　與無後至末又釋鄭注無後者謂昆弟諸父句而<lb/>
　　帶殤與無後並言又以曽子問補足其意謂昆弟<lb/>
　　諸父之殤與無後者宗子大功内親則祔祭於大<lb/>
　　宗之家小宗大功内親則祔祭於小宗之家也總<lb/>
　　分六段看首句為經第二三段所釋正解首句之<lb/>
<pb n="KR3a0029_WYG_016-17b"/>
　　意第四五六段所釋又補殤與無後自有所祭之<lb/>
　　義也○檀弓上長殤中殤下殤陳注十六至十九<lb/>
　　為長殤十二至十五為中殤八嵗至十一為下殤<lb/>
　　七嵗以下為無服之殤生未三月不為殤張子殤<lb/>
　　未足語世數二語言殤非隔於世數之逺而不得<lb/>
　　祭特以己不祭禰而不祭也無後皆兼伯叔兄弟<lb/>
　　巳不祭祖亦兼曽祖言無後者成人備世數似當<lb/>
　　祭又以己不祭祖而不祭也末殤與無後之殤承<lb/>
<pb n="KR3a0029_WYG_016-18a"/>
　　上仍以庶殤言若適殤則固已特立廟矣<lb/>
殷而上七廟自祖考而下五并逺廟為祧者二無不遷<lb/>
之太祖廟至周有百世不毁之祖則三昭三穆四為親<lb/>
廟二為文武二世室並始祖而七諸侯無二祧故五大<lb/>
夫無不遷之祖則一昭一穆與祖考而三故以祖考通<lb/>
謂為太祖若祫則請於其君并高祖干祫之<hi>自注干祫之不當祫</hi>
<hi>而特祫之也</hi>孔註王制謂周制亦粗及之而不詳耳<lb/>
　徵引禮王制天子七廟三昭三穆與太祖之廟而七<lb/>
<pb n="KR3a0029_WYG_016-18b"/>
　諸侯五廟二昭二穆與太祖之廟而五大夫三廟一<lb/>
　昭一穆與太祖之廟而三士一廟庶人祭於寢陳注<lb/>
　諸侯太祖始封之君也大夫太祖始爵者也祭法王<lb/>
　立七廟曰考廟曰王考廟曰皇考廟曰顯考廟曰祖<lb/>
　考廟逺廟為祧有二祧諸侯立五廟曰考廟王考廟<lb/>
　皇考廟顯考廟祖考廟大夫立三廟曰考廟王考廟<lb/>
　皇考廟適士二廟官師一廟庶士庶人無廟陳注考<lb/>
　廟父廟也王考祖也皇考曽祖顯考高祖祖考始祖<lb/>
<pb n="KR3a0029_WYG_016-19a"/>
　也逺廟為祧言三昭三穆之當逓遷者其主藏於二<lb/>
　祧也古者祧主藏於太祖廟之東西夾室周藏於文<lb/>
　武之廟大傳大夫士有大事省於其君干祫及其高<lb/>
　祖陳注省問於君而君賜之乃得行焉干者自下干<lb/>
　上之義<lb/>
　張子經學理窟周禮篇守祧先公之遷主於后稷之<lb/>
　廟疑諸侯無祧廟亦藏之於始祖之廟○宗法篇王<lb/>
　制言大夫之廟一昭一穆與太祖之廟而三若諸侯<lb/>
<pb n="KR3a0029_WYG_016-19b"/>
　則以有國指始封之君為太祖若大夫安得有太祖<lb/>
　朱子祫禘議曰王制天子七廟三昭三穆與太祖之<lb/>
　廟而七諸侯大夫士降殺以兩而祭法又有適士二<lb/>
　廟官師一廟之文大抵士無二祖而皆及其祖考也<lb/>
　其制皆在中門外之左外為都宮内各有寢廟别有<lb/>
　門垣太祖在北左昭右穆以次而南天子太廟百世<lb/>
　不遷一昭一穆為宗亦百世不遷二昭二穆為四親<lb/>
　廟高祖以上親盡則毁而逓遷昭常為昭穆常為穆<lb/>
<pb n="KR3a0029_WYG_016-20a"/>
　諸侯則無二宗大夫又無二廟其遷毁之次則與天<lb/>
　子同儀禮所謂以其班祔檀弓所謂祔於祖考者也<lb/>
　三代之制其詳雖不得聞然其大畧不過如此<lb/>
　補注此釋王制天子七廟諸侯五廟大夫三廟之意<lb/>
　補訓商書七世之廟可以觀德是殷已有七廟故張<lb/>
　子言之周有百世不毁之祖謂后稷也三昭三穆之<lb/>
　中高曽祖禰為四親廟文武為二世室此從後世言<lb/>
　之若周初無二世室時何為七廟故劉歆謂三昭三<lb/>
<pb n="KR3a0029_WYG_016-20b"/>
　穆與太祖之廟而七文武為宗不在數中其説優也<lb/>
　唐孔穎達作禮記疏<lb/>
　　愚按王制天子諸侯大夫太祖之廟皆謂始祖也<lb/>
　　祭法王與諸侯祭至祖考大夫止至皇考陳注謂<lb/>
　　祖考始祖皇考曽祖也與王制不同大傳言干祫<lb/>
　　方及高祖亦同於祭法者也張子之意則據祭法<lb/>
　　以明王制而言商周之不同殷而上七廟自祖考<lb/>
　　而下五無不遷之太祖廟祖考祭法陳注謂始祖<lb/>
<pb n="KR3a0029_WYG_016-21a"/>
　　此謂高祖之父也合四親廟為五逺廟則高祖之<lb/>
　　曾祖及祖見在祧廟與曽祖以前之祧主一世一<lb/>
　　遷者為昭穆二祧也止有二祧而無不遷之始祖<lb/>
　　故曰無不遷之太祖廟其說與祭法陳注祧主藏<lb/>
　　東西夾室者不同大夫無不遷之祖此祭法與大<lb/>
　　傳之說也張子則據此以通之王制謂大夫之曾<lb/>
　　祖謂之祖考而通稱則曰太祖故王制亦云並太<lb/>
　　祖而三非如天子諸侯以始祖為太祖也其說與<lb/>
<pb n="KR3a0029_WYG_016-21b"/>
　　朱子禘祫義言大夫有太祖廟者亦不同總之首<lb/>
　　段言殷以上天子之制也天子如此諸侯以下無<lb/>
　　不遷之祖可知至周以下至干祫之皆謂周制也<lb/>
　　天子諸侯有不遷之祖而大夫則無之雖借祭法<lb/>
　　明王制意只以釋王制為主故末及孔氏之注盖<lb/>
　　孔注王制但大概謂之周制而不辨殷周之不同<lb/>
　　故曰粗及之而不詳<lb/>
鋪筵設同几疑左右几一云交鬼神異於人故夫婦而<lb/>
<pb n="KR3a0029_WYG_016-22a"/>
同几求之或於室或於祊也<lb/>
　徵引禮祭統鋪筵設同几為依神也詔祝於室而出<lb/>
　於祊此交神明之道也孔疏人生時形體異故夫婦<lb/>
　别几死則魂氣同歸於此故夫婦共几祝官以言詔<lb/>
　告祝請其尸於室求之明日繹祭出廟門外廣求神<lb/>
　於門外之祊陳注筵席也几所憑以為安者祝於室<lb/>
　出於祊未知神之所在於彼乎於此乎故曰此交神<lb/>
　明之道也<lb/>
<pb n="KR3a0029_WYG_016-22b"/>
　張子經學理窟祭祀篇鋪筵設同几只設一位以其<lb/>
　精神合也後又見合葬孔子善之知有此義然不知<lb/>
　　一人數娶設同几之道又如何此未易處<lb/>
　發明疑左右几是疑同筵異几夫婦同几是止設一几也<lb/>
　　愚按此節大意釋祭統設同几句於室於祊帶言<lb/>
　　之○二說並存意主前說玩理窟所云自見<lb/>
祭社稷五祀百神者以百神之功報天之德耳故以天<lb/>
事鬼神事之至也理之盡也<lb/>
<pb n="KR3a0029_WYG_016-23a"/>
　徵引禮王制天子祭天地諸侯祭社稷大夫祭五祀<lb/>
　月令春祀户夏祀竈中央祀中霤秋祀門冬祀行禮<lb/>
　運禮行於郊而百神受職焉<lb/>
　補訓人皆知祭百神所以報百神之功而不知乃以<lb/>
　百神之有功而報上天之德耳百神各有其功而莫<lb/>
　非天之為故以事天者推而事鬼神也<lb/>
　　愚按此節大意明祭祀之精意也人本乎祖萬物<lb/>
　　本乎天則事天事祖足矣先王制禮祀祖矣並始<lb/>
<pb n="KR3a0029_WYG_016-23b"/>
　　祖所自出者而祭之事天矣並分天職以宣化者<lb/>
　　而祭之是又不僅報享之常而已故此以為事理<lb/>
　　之極至言其義更深且逺也<lb/>
天子因生以賜姓諸侯以字為謚盖以尊統上卑統下<lb/>
之義<lb/>
　徵引左傳隠公八年無駭卒羽父請諡與族公問族<lb/>
　於衆仲衆仲曰天子建德因生以賜姓胙之土而命<lb/>
　之氏諸侯以字為諡因以為族公命以字為展氏杜<lb/>
<pb n="KR3a0029_WYG_016-24a"/>
　注諸侯位卑不得賜姓故其臣因氏其王父字或即<lb/>
　先人之諡稱以為族<lb/>
　朱子曰姓是大總腦處氏是後来次第分别處如魯<lb/>
　本姬姓其後有孟氏季氏同為姬姓而氏有不同諸<lb/>
　侯以字為諡竊恐謚本氏字傳寫之訛先儒承訛解<lb/>
　將去義理不通如舜生溈汭武王遂賜胡公滿為溈<lb/>
　姓即因生賜姓如鄭之國氏本子國之後駟氏本子<lb/>
　駟之後即以字為諡因以為族杜預㸃諸侯以字為<lb/>
<pb n="KR3a0029_WYG_016-24b"/>
　句亦是强解<lb/>
　補訓生當指所生之地言左傳為諡因以為族連讀<lb/>
　張子截斷至為諡止故朱子疑諡字當作氏以尊卑<lb/>
　言天子尊諸侯卑以上下言諸侯為上大夫為下天<lb/>
　子因生以賜諸侯之姓是尊者統其上諸侯以字為<lb/>
　氏因以為大夫之族是卑者統其下<lb/>
　　愚按此節大意解左傳姓族之義也○補註駁朱<lb/>
　　子之說謂以諡為氏與上文請諡與族不相應然<lb/>
<pb n="KR3a0029_WYG_016-25a"/>
　　以實考之則以諡為族如宋戴氏之類是已因字<lb/>
　　為諡則未之前聞且公問族而仲對以氏族公命<lb/>
　　以字為展氏正上下相合何乃疑其不相應乎杜<lb/>
　　注句法亦未安朱子之説自不可易<lb/>
天子因生以賜姓難以命於下之人亦尊綂上之道也<lb/>
　補注此承上章而言<lb/>
　補訓只可命諸侯不可徧賜大夫故云難以命於下<lb/>
　之人上節是合天子諸侯大夫言未明言下之人此<lb/>
<pb n="KR3a0029_WYG_016-25b"/>
　節補足其意故用亦字<lb/>
據玉藻疑天子聴朔於明堂諸侯則於太廟就藏朔之<lb/>
處告祖而行<lb/>
　徵引禮玉藻篇天子聴朔於南門之外諸侯皮弁以<lb/>
　聴朔於太廟陳注聴朔者聴月朔之事也南門國門<lb/>
　也天子聴朔於南門示受之於天諸侯聴朔於太廟<lb/>
　示受之於祖原其所自也<lb/>
　補訓解玉藻南門本謂國門張子疑其為明堂明堂<lb/>
<pb n="KR3a0029_WYG_016-26a"/>
　在國之陽也論語注天子常以季冬頒来嵗十二月<lb/>
　之朔於諸侯諸侯受而藏之祖廟月朔則以特羊告<lb/>
　廟請而行之<lb/>
　發明諸侯下作一句藏朔之處即太廟也<lb/>
受命祖廟作龜禰宮次序之宜<lb/>
　徵引禮郊特牲卜郊受命于祖廟作龜于禰宮尊祖<lb/>
　親考之義也陳注告於祖廟而行事則如受命於祖<lb/>
　此尊祖之義作猶用也用龜以卜而於禰宮此親考<lb/>
<pb n="KR3a0029_WYG_016-26b"/>
　之義卜郊卜牲也<lb/>
　補訓釋郊特牲張子即尊祖親考之義而見其有次<lb/>
　序<lb/>
　集解謂卜郊先受命而後作龜先祖而後禰次序之<lb/>
　宜也<lb/>
公之士及大夫之衆臣為衆臣公之卿大夫卿大夫之<lb/>
室老及家邑之士為貴臣上言公士所以别士於公者<lb/>
也下言室老士所以别士於家者也衆臣不以杖即位<lb/>
<pb n="KR3a0029_WYG_016-27a"/>
疑義與庶子同<lb/>
　徵引儀禮䘮服公士大夫之衆臣為其君布帶䋲屨<lb/>
　子夏傳曰公卿大夫室老士貴臣其餘皆衆臣也君<lb/>
　謂有地者也衆臣杖不以即位近臣君服斯服矣傳<lb/>
　注室老家相也士邑宰也近臣閽寺之屬君嗣君也<lb/>
　近臣従君䘮服無所降也○禮䘮服小記庶子不以<lb/>
　杖即位陳注適庶俱有父母之䘮者適子得執杖進<lb/>
　阼階哭位庶子至中門外則去之矣<lb/>
<pb n="KR3a0029_WYG_016-27b"/>
　補訓釋儀禮意在衆臣貴臣之分衆臣不與貴臣同<lb/>
　庶子不與適子同故疑衆臣不以杖即位其義與衆<lb/>
　子不得執杖進阼階同也儀禮注解公士士字為卿<lb/>
　與此不同<lb/>
　高注公之士為公之衆臣公之卿大夫為公之貴臣<lb/>
　卿大夫之室老及家邑之士為卿大夫之貴臣其餘<lb/>
　為卿大夫之衆臣<lb/>
　　愚按儀禮公士大夫連讀之衆臣總承張子公士<lb/>
<pb n="KR3a0029_WYG_016-28a"/>
　　與大夫之衆臣作兩截讀傳公卿大夫連讀室老<lb/>
　　士總承張子公與卿大夫與室老士作三層讀故<lb/>
　　義異末二句又明傳不以杖即位之義<lb/>
適士疑諸侯薦於天子之士及王朝爵命之通名盖三<lb/>
命方受位天子之朝一命再命受職受服者疑官長自<lb/>
辟除未有位於王朝故謂之官師而已<lb/>
　徵引禮祭法適士二廟官師一廟陳注官師者諸侯<lb/>
　之中士下士為一官之長者○周禮春官大宗伯之<lb/>
<pb n="KR3a0029_WYG_016-28b"/>
　職以九儀之命正邦國之位一命受職再命受服三<lb/>
　命受位注受職受職事受服受祭衣服為上士受位<lb/>
　受下大夫之位也<lb/>
　補注此以周禮春官九命之事釋禮記祭法適士官<lb/>
　師之義<lb/>
　集解諸侯薦於天子之士謂天子之上士也王朝爵<lb/>
　命諸侯之命卿也命卿亦謂之適士者諸侯之命卿<lb/>
　與天子之上士同其爵<lb/>
<pb n="KR3a0029_WYG_016-29a"/>
　補訓三命方受命天子之朝適士已受三命也若一<lb/>
　命受職再命受服者疑為官長自行辟除尚未有位<lb/>
　於王朝故僅謂之官師而已公卿為官長百僚之長<lb/>
　也師亦訓長乃一官之長耳辟徵辟也除者除舊用<lb/>
　新今只作選用意<lb/>
小事則專達盖得自達於其君不俟聞於長者禮所謂<lb/>
達官者也所謂達官之長者得自達之長也所謂官師<lb/>
者次其長者也然則達官之長必三命而上者官師則<lb/>
<pb n="KR3a0029_WYG_016-29b"/>
中士而再命者庶士則一命為可知<lb/>
　徵引周禮六官之屬皆曰大事則從其長小事則專<lb/>
　達○禮檀弓下篇公之䘮諸達官之長杖<lb/>
　補訓此與上節相聨仍辨適士官師意達官之長必<lb/>
　適士而上官師庶士可稱達官不可稱達官之長周<lb/>
　禮孔疏云小事無長官可諮自專行事專達猶專行<lb/>
　也張子謂自達於君與舊説異禮達官謂名達於上<lb/>
　張子謂凡得自達諸官之長也專達之達與達官之<lb/>
<pb n="KR3a0029_WYG_016-30a"/>
　達本不同張子看作一様<lb/>
　補注張子盖以達官為官師達官之長為適士也<lb/>
賜官使臣其屬也<hi>自注若卿大夫以室老士為貴臣未賜官則不得臣其士也</hi>
　徵引周禮春官大宗伯九儀之命六命賜官<lb/>
　補訓此因上言三命而及之也周禮鄭康成注賜官<lb/>
　者使得自置其臣治家邑張子謂使臣其屬意與鄭<lb/>
　同<lb/>
　發明賜官惟卿大夫有之臣其屬即臣其室老士也<lb/>
<pb n="KR3a0029_WYG_016-30b"/>
祖廟未毁教於公宮則知諸侯於有服族人亦引而親<lb/>
之如家人焉<lb/>
　徵引禮昏義古者婦人先嫁三月祖廟未毁教於公<lb/>
　宮祖廟既毁教於宗室公宮祖廟也<lb/>
　補訓解昏義<lb/>
　集解祖廟未毁謂五廟之裔與公同祖者其祖廟猶<lb/>
　未遷毁也公雖不服族人之䘮然其祖廟猶存則為<lb/>
　有服之屬期之䘮達乎大夫諸侯絶矣尊其尊義也<lb/>
<pb n="KR3a0029_WYG_016-31a"/>
　祖廟未毁教於公宮親其親仁也<lb/>
下而飲者不勝者自下堂而受飲也其争也争為謙譲<lb/>
而已<lb/>
　補訓論語注下乃射畢衆耦皆下飲又是勝者揖不<lb/>
　勝者升堂取觶立飲也此云下堂受飲是下飲作一<lb/>
　事㸔其争也君子謂雖若有争而以揖讓為主不失<lb/>
　為君子此云争為謙讓亦是别解<lb/>
　　愚按此節大意解下而飲二句之義也朱注據儀<lb/>
<pb n="KR3a0029_WYG_016-31b"/>
　　禮大射之文此則因文立訓而已故吾黨解書必<lb/>
　　以考亭為不易<lb/>
君子之射以中為勝不以貫革為勝侯以布鵠以革其<lb/>
不貫革而墜於地者中鵠為可知矣此為力不同科之<lb/>
一也<lb/>
　徵引儀禮鄉射禮射不主皮<lb/>
　補訓此釋鄉射禮文射不主皮以明論語之意<lb/>
　集解侯即今所謂躱箭革又棲皮於中以為的名之<lb/>
<pb n="KR3a0029_WYG_016-32a"/>
　曰鵠鵠鳥之小而飛最疾者取其難中中之為能也<lb/>
　不貫革而墜於地則是已中其革特不貫耳故曰中<lb/>
　鵠為可知矣<lb/>
知死而不知生傷而不弔畏壓溺可傷尤甚故特致哀<lb/>
死者不弔生者以異之且如何不淑之詞無所施焉<lb/>
　徵引禮曲禮上篇知生者弔知死者傷知死而不知<lb/>
　生傷而不弔檀弓上死而不弔者三畏厭溺雜記上<lb/>
　如何不淑陳注慰問之辭言何為而罹此㐫禍也<lb/>
<pb n="KR3a0029_WYG_016-32b"/>
　補訓檀弓三者本謂不足弔張子以為特致傷於死<lb/>
　者而不弔生者以合於傷而不弔之説非本㫖異别也<lb/>
　高注畏威古通用刑也不盡道而死桎梏者也壓如<lb/>
　立巖墻之下而死溺徒涉而死<lb/>
　　愚按死者可傷尤甚故特致哀以别於弔生之禮<lb/>
　　且死非其道於生者之前難於措詞故不當弔當<lb/>
　　作兩層<lb/>
博依善依永而歌樂之也雜服雜習於制數服近之文也<lb/>
<pb n="KR3a0029_WYG_016-33a"/>
　李注樂音岳<lb/>
　徵引禮學記不學博依不能安詩不學雜服不能安<lb/>
　禮陳注詩人比興之詞多依托於物理不能廣求物<lb/>
　理之所依附者以騐其實於詩詞必有疑殆而不能<lb/>
　安者矣雜服冕弁衣裳之類極為繁雜無以盡識其<lb/>
　制於禮文必有彷彿而不能安者矣○書舜典歌永<lb/>
　言聲依永注既形於言必有長短之節故曰歌永言<lb/>
　既有長短必有清濁高下之殊故曰聲依永○易節<lb/>
<pb n="KR3a0029_WYG_016-33b"/>
　卦象君子以制數度<lb/>
　補注釋學記不學博依不能安詩不學雜服不能安<lb/>
　禮之意<lb/>
　補訓善依永而歌樂之是以詩為樂章非泛言詩善<lb/>
　於依永而歌以樂之也雜習於制數服近之文是以<lb/>
　習字貼雜字以制數服近解服字服近二字或取服<lb/>
　用切近之意謂之文則不僅冕弁衣裳諸物此説費<lb/>
　力不如陳氏明暢<lb/>
<pb n="KR3a0029_WYG_016-34a"/>
春秋大要天子之事也故曰知我者其惟春秋乎罪我<lb/>
者其惟春秋乎<lb/>
　補訓大要謂大指之𦂳要處<lb/>
　　愚按此節大意釋孟子言春秋之意也○大要猶<lb/>
　　云大槩總一書之大義而言之也文成數萬其指<lb/>
　　數千一部春秋従何處説起張子引孟子成語祇<lb/>
　　加大要二字見得天子之事一語是孟子讀書能<lb/>
　　得其要處<lb/>
<pb n="KR3a0029_WYG_016-34b"/>
苗而不秀者與下不足畏也為一説<lb/>
　發明為一説總是欲人及時勉學也<lb/>
　補訓後生四十五十無聞而不足畏即是苗而不秀<lb/>
　故聨為一説<lb/>
　<lb/>
　<lb/>
　<lb/>
　正蒙初義卷十六<lb/>
</p>
<p>
</p>
  </div>
</body>
</text>
</TEI>
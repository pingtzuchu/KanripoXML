<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正䝉初義卷十一</head> <lb/>
    <p>
<pb n="KR3a0029_WYG_011-1a"/>
欽定四庫全書<lb/>
　正䝉初義卷十一<lb/>
　　　　　　　　　　　　邳州知州王植撰<lb/>
　　三十篇第十一<lb/>
　補訓雜引成語附以己意其中得失相半讀者辨之<lb/>
　　愚按此篇凡三十三節前二十二節皆論孔子之<lb/>
　　事後十一節論顔子子路孟子仲弓之事也惟首<lb/>
　　四節大意相聨餘俱節各一義○内困之進人也<lb/>
<pb n="KR3a0029_WYG_011-1b"/>
　　五句朱子採入近思録論學<lb/>
三十器於禮非强立之謂也四十精義致用時措而不<lb/>
疑五十窮理盡性至天之命然不可自謂之至故曰知<lb/>
六十盡人物之性聲入心通七十與天同徳不思不勉<lb/>
從容中道<lb/>
　徴引禮學記强立而不返○易下傳之五章精義入<lb/>
　神以致用也説卦之一章窮理盡性以至於命<lb/>
　張子語録仲尼自志學至老徳進何晩竊意仲尼自<lb/>
<pb n="KR3a0029_WYG_011-2a"/>
　志學固己明道其立固己成性就上益進葢如天之<lb/>
　不已為天已定而所以為天不窮如有成性則止則<lb/>
　舜何必孜孜仲尼何必不知老之將至且歎其衰不<lb/>
　復夢見周公由此觀之學之進徳可知矣○又曰窮<lb/>
　理亦當有漸見物多窮理多如此可盡物之性<lb/>
　華注此釋志學篇意<lb/>
　補訓孔子云三十而立又云立於禮張子合言以三<lb/>
　十之立為器於禮也不惑重精義上知命已是至命<lb/>
<pb n="KR3a0029_WYG_011-2b"/>
　至之而通達無間自言只曰知耳中庸盡人物之性<lb/>
　此說耳順只是人物之理無不窮盡故聲入心通天<lb/>
　徳自然聖人亦自然與天合徳如中庸所謂誠者不<lb/>
　思不勉而從容中道也此與論語朱注不盡同<lb/>
　李注器於禮者禮與性成强立者守禮不返<lb/>
　　愚按張子盡性與窮理一例㸔盡人物之性亦多<lb/>
　　言窮盡人物之理大心篇首節及此皆然<lb/>
常人之學日益而不自知也仲尼學行習察異於他人<lb/>
<pb n="KR3a0029_WYG_011-3a"/>
故自十五至於七十化而知裁其徳進之盛者與<lb/>
　補訓此與上合為一意上節敘此節論也<lb/>
　李注聖學變化而自能名其所至氣候分明故曰化<lb/>
　而知裁<lb/>
　　愚按易繫化而裁之謂之變謂天地之氣化無有<lb/>
　　間歇因其氣之變而裁之若者為一年若者為一<lb/>
　　時耳聖人一理渾然至誠無息亦如天道之化而<lb/>
　　自裁之為十年一變故曰化而知裁裁者裁截之<lb/>
<pb n="KR3a0029_WYG_011-3b"/>
　　意也上由十五至七十則非止以七十為化境舊<lb/>
　　說多未明<lb/>
窮理盡性然後至於命盡人物之性然後耳順與天地<lb/>
參無意必固我然後範圍天地之化従心而不踰矩老<lb/>
而安死然後不夢周公<lb/>
　徴引易上傳之四章範圍天地之化而不過<lb/>
　補訓此又申首節之意但自五十以下言○窮理盡<lb/>
　性然後至於命見孔子之知命由於窮理盡性也盡<lb/>
<pb n="KR3a0029_WYG_011-4a"/>
　人物之性理無不明然後耳順而與天地參盖天地<lb/>
　間道理無不通徹可以參天地也意必固我皆私與<lb/>
　矩相背無意必固我然後天地之化皆範圍統攝聖<lb/>
　人之心即心即矩故従心不踰矩也孔子只說到七<lb/>
　十止張子補出老而安於死不復夢周公以見自序<lb/>
　所學之時已是衰甚之年也<lb/>
　　愚按天地無心而成化聖人無意必固我而即心<lb/>
　　即矩即首節與天同徳意故曰範圍天地之化以<lb/>
<pb n="KR3a0029_WYG_011-4b"/>
　　不夢周公為不踰矩之事者張子以吾衰為孔子<lb/>
　　七十時所言故即此以見不踰矩之實也<lb/>
従心莫如夢夢見周公志也不夢欲不踰矩也不願乎<lb/>
外也順之至也老而安死也故曰吾衰也久矣<lb/>
　徴引禮禮運此順之至也<lb/>
　補訓此接上文從心一段而申明之○欲不踰矩欲<lb/>
　字即従心所欲之欲夢見周公乃行道之本志老而<lb/>
　知道之不可行遂不復夢正是所欲不踰矩處於此<lb/>
<pb n="KR3a0029_WYG_011-5a"/>
　並見得不願乎外而順之至順即順受其正之順安<lb/>
　死即順受曰吾衰者自知其衰而安之也○従心不<lb/>
　踰矩其義無窮連不夢周公說於不夢周公㸔得深<lb/>
　於不踰反㸔得淺張子於此似失之强合<lb/>
困而不知變民斯為下矣不待困而喻賢者之常也困<lb/>
之進人也為徳辨為感速孟子謂人有徳慧術智者存<lb/>
乎疢疾以此自古困於内無如舜困於外無如孔子以<lb/>
孔子之聖而下學於困則其䝉難正志聖徳日躋必有<lb/>
<pb n="KR3a0029_WYG_011-5b"/>
人所不及知而天獨知之者矣故曰莫我知也夫知我<lb/>
者其天乎<lb/>
　徴引易下傳之七章困徳之辨也明夷卦彖内文明<lb/>
　而外柔順以䝉大難文王以之内難而能正其志箕<lb/>
　子以之○詩商頌長發篇聖敬日躋<lb/>
　發明此言困能進人<lb/>
　補訓不知變計指不學言此是困而不學一路人而<lb/>
　喻即孟子徴色發聲而後喻之喻謂不待困心衡慮<lb/>
<pb n="KR3a0029_WYG_011-6a"/>
　而先自曉喻以向學乃賢者之常也此是不䖏困一<lb/>
　路人一困猶不變一不由困而自喻兩路相形引起<lb/>
　䖏困之進徳下即舜孔推之賢者非優扵舜孔然自<lb/>
　有不遭困之賢人其為徳最能辨其感動最神速因<lb/>
　疢疾而生智慧是徳之能辨䖏亦是感之神速䖏下<lb/>
　學於困因困而用下學之功蒙難謂處困也躋升也<lb/>
　李注張子以困而學之為遇困而能修治之義故其<lb/>
　說如此<lb/>
<pb n="KR3a0029_WYG_011-6b"/>
　補注人䖏困之時則能警悟通曉故為徳辨能奮發<lb/>
　興起故為感速舜之父頑母嚚象傲是困於内也孔<lb/>
　子厄於陳蔡無上下之交是困扵外也葉氏曰人䖏<lb/>
　患難之時則操心危懼而無驕侈之蔽故其析理也<lb/>
　明置身窮厄而有反本之思故其從善也速<lb/>
　　愚按友人趙子彤元云末二句引以証上人不知<lb/>
　　而天獨知之意非以莫知為䖏困也補訓疑張子<lb/>
　　以莫知作䖏困㸔非是孔子終身不遇是困補註<lb/>
<pb n="KR3a0029_WYG_011-7a"/>
　　専言厄陳蔡亦拘<lb/>
立斯立道斯行綏斯来動斯和従欲風動神而化也仲<lb/>
尼生於周從周禮故公旦法壊夢寐不忘為東周之意<lb/>
使其繼周而王則其損益可知矣<lb/>
　徴引書大禹謨俾予從欲以治四方風動<lb/>
　補訓論語所云立道綏動同於舜當日之從欲風動<lb/>
　乃存神而過化也仲尼因生於周従周之禮故公旦<lb/>
　法壊於魯仲尼夢寐中不忘為東周之意所以遵王<lb/>
<pb n="KR3a0029_WYG_011-7b"/>
　制也使其得位繼周而王則其所損益必大有可觀<lb/>
　可知矣以至於立道綏動存神過化何難哉○首數<lb/>
　句極言孔子功化之盛中言孔子従周以遵王制末<lb/>
　繼周損益應轉立道綏動神化意以首段為主下乃<lb/>
　推原其故<lb/>
　　愚按此節大意雜引論語以明孔子功化之盛也<lb/>
　　損益可知雖見不盡從周畢竟重從周意從欲風<lb/>
　　動言過化而存神在其中李注有欲斯従為神有<lb/>
<pb n="KR3a0029_WYG_011-8a"/>
　　風斯動為化分配未確<lb/>
滔滔㤀反者天下莫不然如何變易之天下有道丘不<lb/>
與易知天下無道而不隠者道不逺人且聖人之仁不<lb/>
以無道必天下而棄之也<lb/>
　補訓此亦解論語以㤀反二字貼滔滔莫不然即皆<lb/>
　是如何變易即誰以易之天下有道丘不與易正惟<lb/>
　無道方易所以然者盖以道本不逺於人一變易即<lb/>
　合道且聖人仁愛天下不肯謂天下不可易而遂棄<lb/>
<pb n="KR3a0029_WYG_011-8b"/>
　之也<lb/>
　　愚按引道不逺人似言聖人之道本為人所易従<lb/>
　　見易天下之非難舊說以無道可轉有道為不逺<lb/>
　　未合○聖人之仁二語論語朱注採入<lb/>
仁者先事後得先難後獲故君子事事則得食不以事<lb/>
事雖有粟吾得而食諸仲尼少也國人不知委吏乘田<lb/>
得而食之矣及徳備道尊至是邦必聞其政雖欲仕貧<lb/>
無從以得之今召我者而豈徒哉庶幾得以事事矣而<lb/>
<pb n="KR3a0029_WYG_011-9a"/>
又絶之是誠繫滯如匏𤓰不食之物也<lb/>
　徴引書説命中惟事事蔡傳事其事也<lb/>
　李注以夫子為欲禄仕未知是否<lb/>
　補訓此雜引以明己意先事先難事事也後得後獲<lb/>
　得食也吾得而食只是不可食人之食與對景公語<lb/>
　異仲尼年少人不知為聖人為委吏為乗田所以為<lb/>
　貧而仕得以食人之食及其道尊徳備人皆知為聖<lb/>
　人至是邦必聞其政雖欲為貧而仕不可復得及有<lb/>
<pb n="KR3a0029_WYG_011-9b"/>
　公山佛肸之召知非徒然必有所事事而又堅執以<lb/>
　拒絶之是誠繫滯如匏𤓰不食之物也豈其可哉此<lb/>
　節重末段所以發孔子欲應公山佛肸之意而究之<lb/>
　不應者知其終無可事固不計食也豈徒乃公山章<lb/>
　語匏𤓰乃佛肸章語錯綜用之亦取大意相似<lb/>
　　愚按前五句虛仲尼以下舉其實而言之歸重末<lb/>
　　四語<lb/>
不待備而勉於禮樂先進於禮樂者也備而後至於禮<lb/>
<pb n="KR3a0029_WYG_011-10a"/>
樂後進於禮樂者也仲尼以貧賤者必待文備而後進<lb/>
則於禮樂終不可得而行矣故自謂野人而必為所謂<lb/>
不願乎其外也<lb/>
　集釋解先進章而意不同○不願乎外不待外之備<lb/>
　也<lb/>
　補訓此進字着力解以儀文分先後不待儀文之備<lb/>
　而自勉於禮樂者其進先待其備而至於禮樂者其<lb/>
　進後貧賤泛言自謂野人而必為不待文備也據此<lb/>
<pb n="KR3a0029_WYG_011-10b"/>
　則文指禮物說非揖讓進反之儀<lb/>
　李注解先進後進為急於行緩於行之意劉向所謂<lb/>
　避小不備而就大不備則不備莫甚焉與此意同<lb/>
功業不試則人所見者藝而已<lb/>
　補注釋論語吾不試故藝<lb/>
　李注不如今說因不見用而多習於藝者為善<lb/>
鳳至圖出文明之祥伏羲舜文之瑞不至則夫子之文<lb/>
章知其已矣<lb/>
<pb n="KR3a0029_WYG_011-11a"/>
　補訓伏羲時河出圖舜時鳳儀於庭文王時鳳鳴岐<lb/>
　山皆文明之瑞也瑞不至知夫子之文章終已也本<lb/>
　謂道止而不行張子取應文明之瑞故云文章亦借<lb/>
　夫子之文章成語云然<lb/>
　　愚按此節大意解鳯鳥不至章論語朱注採入<lb/>
魯禮文闕失不以仲尼正之如有馬者不借人以乘習<lb/>
不曰禮文而曰史之闕文者祝史所任儀章器數而已<lb/>
舉近者而言約也<lb/>
<pb n="KR3a0029_WYG_011-11b"/>
　補訓此釋史闕文一節其說大異以闕為闕失文為<lb/>
　禮文史為祝史掌禮者○祝史所任之儀章器數即<lb/>
　禮之文禮文闕失仲尼能正是猶力所可及也不以<lb/>
　仲尼正之譬如有馬不教人乘習今亾頂有馬句乘<lb/>
　習教演之意<lb/>
　李注有馬而未調良必求人以閑習之喻禮文闕失<lb/>
　當以人考正之夫子言我猶能知祝史殘闕之文葢<lb/>
　謙約之詞也<lb/>
<pb n="KR3a0029_WYG_011-12a"/>
　　愚按此以吾猶及三字専屬史之闕文作正意今<lb/>
　　亡矣夫専屬有馬句作喻意也舊說皆以舉近者<lb/>
　　而言約也為句則約為簡易之意李注以舉近者<lb/>
　　而言為讀約也為句則約為謙約之意李注為優<lb/>
師摯之始樂失其次徒洋洋盈耳而已焉夫子自衛反<lb/>
魯一嘗治之其後伶人賤工識樂之正及魯益下衰三<lb/>
桓僭妄自太師以下皆知散之四方逾河蹈海以去亂<lb/>
聖人俄頃之助功化如此用我者期月而可豈虛語哉<lb/>
<pb n="KR3a0029_WYG_011-12b"/>
　補訓此合論語師摯之始自衛反魯太師適齊三章<lb/>
　而言依朱注解師摯在官之始即夫子反魯正樂之<lb/>
　時其時樂盛洋洋盈耳張子以為失次而徒有盈耳<lb/>
　之聲其說異自衛反魯以下朱子採入適齊章注<lb/>
與與如也君或在朝在廟容色不忘向君也君召使擯<lb/>
趨進翼如<hi>自注此翼如左右在君也</hi>没階趨進翼如<hi>自注張拱而翔</hi>賓不顧<lb/>
矣相君送賓賓去則白曰賓不顧而去矣紓君敬也<lb/>
　補注此歴述鄉黨孔子之事而釋之也<lb/>
<pb n="KR3a0029_WYG_011-13a"/>
　　愚按不忘向君朱注亦採入而不甚然其説與與<lb/>
　　兼在廟翼如作兩解皆與今說異惟所謂紓君敬<lb/>
　　者則朱子用之<lb/>
上堂如揖恭也下堂如授其容紓也<lb/>
　補注此釋鄉黨上如揖下如授之義<lb/>
　　愚按朱子語録駁此說謂升堂即納圭君前故執<lb/>
　　圭時言下堂不得也<lb/>
冉子請粟與原思為宰見聖人之用財也<lb/>
<pb n="KR3a0029_WYG_011-13b"/>
　補訓粟即財也多寡之間酌之以義則財用不苟<lb/>
　　愚按此節大意解論語合記二事之意朱子採入<lb/>
　　注中<lb/>
聖人於物無畔援雖佛肸南子苟以是心至教之在我<lb/>
耳不為已甚也如是<lb/>
　徴引詩大雅皇矣篇無然畔援畔離畔也援攀援也<lb/>
　補訓此以見南子應佛肸召為主而引詩及孟子之<lb/>
　言以明之○言聖人於物無所畔援雖佛肸南子求<lb/>
<pb n="KR3a0029_WYG_011-14a"/>
　見若誠亦可見之即孟子所云仲尼不為已甚之意<lb/>
　不為已甚正找出無畔援意<lb/>
　髙注聖人於物固無離畔以絶人亦不攀援以徇世<lb/>
　　愚按此無畔援葢謂無適莫之成心與詩傳異首<lb/>
　　句提起雖佛肸三句一氣讀末斷一句<lb/>
子欲居九夷不遇於中國庶遇於九夷中國之陋為可<lb/>
知欲居九夷言忠信行篤敬雖蠻貊之邦可行何陋之<lb/>
有<lb/>
<pb n="KR3a0029_WYG_011-14b"/>
　補訓此以居九夷為主而以言忠信三句釋何陋之<lb/>
　意○中國無所遇中國何嘗不陋但能言忠信行篤<lb/>
　敬又何患九夷之陋<lb/>
　　愚按朱子或問云程子謂所居即化者聖人之事<lb/>
　　也張子謂忠信篤敬蠻貊可行者學者之事也<lb/>
栖栖者依依其君而不能㤀也固猶不回也<lb/>
　補訓此解孔子答微生畝語常解栖栖不専指依君<lb/>
　此少異<lb/>
<pb n="KR3a0029_WYG_011-15a"/>
　補注不囘者往而不返之意<lb/>
仲尼應問雖叩兩端而竭然言必因人為變化所貴乎<lb/>
聖人之詞者以其知變化也<lb/>
　補訓此重聖人因人為教<lb/>
　補注如答顔淵仲弓之問仁子夏子游之問孝各因<lb/>
　其材之髙下與其所失而吿之葢可見矣<lb/>
富而可求也雖執鞭之士吾亦為之不憚卑以求富求<lb/>
之有可致之道也然得乃有命是求無益於得也<lb/>
<pb n="KR3a0029_WYG_011-15b"/>
　補注此以孟子釋論語富不可求之意<lb/>
　補訓不憚卑以求富二句貼吾亦為之然得乃有命<lb/>
　二句貼如不可求孟子求之有道得之有命二句原<lb/>
　是兩意故張子亦分㸔<lb/>
　　愚按求之有可致之道亦與朱注所謂不可妄求<lb/>
　　者異<lb/>
愛人以徳喻於義者常多故罕及於利盡性者方能至<lb/>
命未達之人告之無益故不以亟言仁大難名人未易<lb/>
<pb n="KR3a0029_WYG_011-16a"/>
及故言之亦鮮<lb/>
　徴引禮檀弓上君子之愛人也以徳○易說卦之一<lb/>
　章窮理盡性以至於命<lb/>
　華注此釋罕言章意喻於義者常多不忍以小人待<lb/>
　人也<lb/>
　補注喻於義者喻人以義而勸之使然也<lb/>
顔子於天下有不善未嘗不知知之未嘗復行故怒於<lb/>
人者不使加乎其身愧於己者不輒貳之於後也<lb/>
<pb n="KR3a0029_WYG_011-16b"/>
　徴引易下傳之五章子曰顔氏之子其殆庶幾乎有<lb/>
　不善未嘗不知知之未嘗復行也<lb/>
　補注怒人之不善不使加乎其身所謂不遷怒也愧<lb/>
　己之未善不輒貳之於後所謂不貳過也<lb/>
　李注此以不遷為不身自蹈之意<lb/>
　　愚按此節大意引易傳以解論語皆孔子所以稱<lb/>
　　顔子者也<lb/>
顔子之徒隠而未見行而未成故曰吾聞其語而未見<lb/>
<pb n="KR3a0029_WYG_011-17a"/>
其人也<lb/>
　徴引易乾卦初九文言潛之為言也隠而未見行而<lb/>
　未成<lb/>
　補訓此以顔子明論語隠居行義之意隠即隠居之<lb/>
　隠行即行義之行未見即為隠未成未能行若作徳<lb/>
　行未成説便與聞語未見人不合<lb/>
　李注葢言顔子方隠居以求志而未嘗行義以達道<lb/>
用則行舍則藏惟我與爾有是夫顔子龍徳而隠故遯<lb/>
<pb n="KR3a0029_WYG_011-17b"/>
世不見知而不悔與聖者同<lb/>
　徴引易乾卦初九文言龍徳而隠者也又云遯世無<lb/>
　悶不見是而無悶本義龍徳聖人之徳也<lb/>
　補訓此引論語用行舍藏之言而以易及中庸釋之<lb/>
　○用行舍藏並言意重舍藏下文乃舍藏一邊語中<lb/>
　庸遯世之語與文言相似故連引之與聖者同故云<lb/>
　惟我與爾有是夫<lb/>
　發明龍徳能見能潛知進退存亡而不失其正者也<lb/>
<pb n="KR3a0029_WYG_011-18a"/>
龍徳聖修之極也顔子之進則欲一朝而至焉可謂好<lb/>
學也已矣<lb/>
　補訓龍能變化聖人之修到極至䖏方與龍同其變<lb/>
　化故為龍徳顔子之進従吾見其進来上言顔子有<lb/>
　龍徳此言顔子所以至於龍徳由其好學○顔子似<lb/>
　未到聖修之極而云有龍徳者因用行舍藏而見用<lb/>
　則行舍則藏何異神龍之變化<lb/>
　　愚按此節大意因上文言龍徳而論顔子之好學<lb/>
<pb n="KR3a0029_WYG_011-18b"/>
　　也上龍徳而隠専以行藏一事言蓋顔子所已能<lb/>
　　此龍徳兼聖人之全體大用言盖孔子之事而顔<lb/>
　　子所欲至者也<lb/>
囘非助我者無疑問也有疑問則吾得以感通其故而<lb/>
達夫異同者矣<lb/>
　徴引易上傳之十章寂然不動感而遂通天下之故<lb/>
　補訓此釋回非助我之意○言顔子若有疑問則吾<lb/>
　得以感而通其故而於或異或同之故無不達是能<lb/>
<pb n="KR3a0029_WYG_011-19a"/>
　助我而回不然也孔子非真望其助姑訓助字之義<lb/>
　如此<lb/>
放鄭聲逺佞人顔淵為邦禮樂法度不必教之惟損益<lb/>
三代盖所以告之也法立而能守則徳可久業可大鄭<lb/>
聲佞人能使為邦者喪所以守故放逺之<lb/>
　徴引易繫辭上傳之一章可久則賢人之徳可大則<lb/>
　賢人之業<lb/>
　補訓此明顔淵問為邦章意而意重下截○禮樂法<lb/>
<pb n="KR3a0029_WYG_011-19b"/>
　度顔子素明不必一一教之惟告之以損益三代耳<lb/>
　如治厯明時顔子能辨數代之厯夫子但吿之以行<lb/>
　夏時而顔子即了然於胸中矣法即禮樂法度<lb/>
　　愚按此即所謂言必因人為變化者也法立能守<lb/>
　　數語論語朱注採入<lb/>
天下有道則見無道則隠君子疾沒世而名不稱盖士<lb/>
而懐居不可以為士必也去無道就有道遇有道而貧<lb/>
且賤君子恥之舉天下無道然後窮居獨善不見知而<lb/>
<pb n="KR3a0029_WYG_011-20a"/>
不悔中庸所謂惟聖者能之仲尼所以獨許顔回惟我<lb/>
與爾為有是也<lb/>
　補訓君子疾沒世至恥之言有道當見舉天下無道<lb/>
　以下言無道當隠也雜引論孟中庸不拘本㫖或謂<lb/>
　末二句當總應見隠二意細玩惟我與爾與惟聖句<lb/>
　聨下當屬舍藏<lb/>
　華注君子以用世為心不得已然後藏若懐居獨善<lb/>
　者非聖賢之本心也懐居與論語義異<lb/>
<pb n="KR3a0029_WYG_011-20b"/>
　　愚按此節大意明有道則見無道則隠之義見孔<lb/>
　　子所以獨許顔子之故不専為釋隠見也觀上數<lb/>
　　節皆論顔子可見○此與前用行節意大同但彼<lb/>
　　重藏意此重行意微有别顔子之行無可見孔子<lb/>
　　則其榜樣也獨許顔回二語補訓欲屬舍藏愚謂<lb/>
　　二段一氣貫下意實雙承言之<lb/>
仲由樂善故車馬衣裘喜與賢者共敝顔子樂進故願<lb/>
無伐善施勞聖人樂天故合内外而成其仁<lb/>
<pb n="KR3a0029_WYG_011-21a"/>
　補訓此釋各言爾志章樂善則好義樂進則心虛樂<lb/>
　天則無私<lb/>
　李注此讀共敝之而無憾為句共字不斷<lb/>
　　愚按樂進進字似亦本吾見其進来内外總上意<lb/>
　　言之車馬衣裘物之在外者也善勞徳之在内者<lb/>
　　也孔子老安少懐外盡其事而物無不公内盡其<lb/>
　　誠而善勞無不徧葢合二賢之所長而用之也故<lb/>
　　曰合内外而成其仁補注以老少朋友為外安信<lb/>
<pb n="KR3a0029_WYG_011-21b"/>
　　懐之理為内未安<lb/>
子路禮樂文章未足盡為政之道以其重然諾言為衆<lb/>
信故片言可以折獄如易所謂利用折獄利用刑人皆<lb/>
非爻卦盛徳適能是而已焉<lb/>
　徴引易噬嗑彖利用獄豐大象君子以折獄致刑䝉<lb/>
　卦初六爻利用刑人<lb/>
　補訓此明片言折獄之意○禮樂是大端文章是飾<lb/>
　治具者重然諾以無宿諾言然之諾之謂許人也重<lb/>
<pb n="KR3a0029_WYG_011-22a"/>
　之則不失信<lb/>
　華注為政者必能盡禮樂文章之化則立道綏動無<lb/>
　訟之可折矣子路之徳未及此也<lb/>
顔淵従師進徳於孔子之門孟子命世修業於戰國之<lb/>
際此所以潛見之不同<lb/>
　徴引易乾卦初九潛龍勿用九二見龍在田○史記<lb/>
　第二序信命世之宏才注索隠云命者名也言賢人<lb/>
　有名於世也<lb/>
<pb n="KR3a0029_WYG_011-22b"/>
　補訓顔子從師進徳無所表著為潛孟子命世乃以<lb/>
　一世之豪傑自命有擔荷世道之意故為見孟子雖<lb/>
　未大行然言之於當時之君欲見之行即是修業<lb/>
　　愚按此節大意論顔孟潛見之所以不同也命世<lb/>
　　即孟子所謂必有名世者<lb/>
犁牛之子雖無全純然使其色騂且角縦不為大祀所<lb/>
取次祀小祀終必取之言大者苟立人所不棄也<lb/>
　補訓此釋子謂仲弓節意○騂既純色角又周正以<lb/>
<pb n="KR3a0029_WYG_011-23a"/>
　祀山川神所必享張子謂犁牛之子無全純又謂不<lb/>
　為郊社大祀所取而用於山川為次祀小祀其說異<lb/>
　大節立而人不棄亦與不拘世類之意不同大者立<lb/>
　則小者或有不純即上無全純意<lb/>
　<lb/>
　<lb/>
　<lb/>
　<lb/>
<pb n="KR3a0029_WYG_011-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　正蒙初義卷十一<lb/>
</p>
<p>
</p>
  </div>
</body>
</text>
</TEI>
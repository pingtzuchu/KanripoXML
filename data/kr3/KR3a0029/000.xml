<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>正䝉初義</head>
    <p>
<pb n="KR3a0029_WYG_000-1a"/>
欽定四庫全書　　　　　子部一<lb/>
　正䝉初義　　　　　　　儒家類<lb/>
　　提要<lb/>
　　　　<hi>臣</hi>等謹案正䝉初義十七卷<lb/>
　　　國朝王植撰植有皇極經世解别著録是編詮<lb/>
　　　　釋正蒙於大全所收集釋補註集解外取明<lb/>
　　　　高攀龍徐徳夫<lb/>
　　　國朝冉覲祖李光地張伯行之註列程朱諸說<lb/>
<pb n="KR3a0029_WYG_000-1b"/>
　　　　之後並採張子經學理窟語録性理拾遺三<lb/>
　　　　書相發明者附録之而各以己見㕘訂於後<lb/>
　　　　其大㫖謂張子見道原從儒釋異同處入手<lb/>
　　　　故其言太虚皆與釋氏對照又謂太虚有三<lb/>
　　　　義又謂程朱多不滿此書太虚二字然晰其<lb/>
　　　　本㫖殊塗同歸正不必執程朱諸論以詆之<lb/>
　　　　又謂書箋詩序禮疏舊說張子所用為多今<lb/>
　　　　人習見習聞皆程朱遺澤遂咤而怪之但當<lb/>
<pb n="KR3a0029_WYG_000-2a"/>
　　　　分别讀之不宜横生訾議其立論皆持平頗<lb/>
　　　　能破門户之見其謂張子自注惟見於參兩<lb/>
　　　　神化至當三十樂器者各一見於王禘者五<lb/>
　　　　乾稱者四諸本或以集釋之說誤為自註又<lb/>
　　　　謂十七篇為蘇昞所傳張子手定李光地本<lb/>
　　　　多割裂其辨析皆為不苟至所稱張伯行註<lb/>
　　　　出於他人之假名非所自著云出伯行面言<lb/>
　　　　亦足資考訂也乾隆四十四年四月恭校<lb/>
<pb n="KR3a0029_WYG_000-2b"/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0029_WYG_000-3a"/>
正䝉初義原序<lb/>
余家世讀書未嘗就外傅幼時從家君授讀繼從先大<lb/>
父館於外先大父為學非聖之書不讀歲九經性理誦<lb/>
必周年八十餘猶彊記不忘諸從遊問典故必舉某經<lb/>
篇目分剖辭義示之或取先儒之説相發明余讀四子<lb/>
書成誦即授孝經繼以太極通書西銘繼以正䝉曰註<lb/>
疏僅詮聖人之言濂洛關閩所以傳聖人之意也實禆<lb/>
身心學不可後然余苦正蒙難讀且以少註説為憾偶<lb/>
<pb n="KR3a0029_WYG_000-3b"/>
得一家言皆質問大畧藏諸篋中書不可得者必借錄<lb/>
成帙如是者積之久乙酉鄉薦後洊厯四方獲與十五<lb/>
國賢士遊輒時時以此為志蓋閲二十餘載一再易藁<lb/>
而後敢彚而次之當其曉披夜誦朝信暮疑舊説之存<lb/>
者什五六而已其直空舊説自出心悟者亦往往而有<lb/>
也先是同邑宋子鋭臣晉州趙子彤元皆嘗有志於是<lb/>
互相往復者歲餘辛丑春謬叨南宫擕所業於京邸同<lb/>
年生蜚英陳君見而嗜之擕之去次第手寫成冊隻字<lb/>
<pb n="KR3a0029_WYG_000-4a"/>
片語皆惜若拱璧然余曰是書稡諸家成言頗踵訓詁<lb/>
餘習聊備初學之一義耳方欲芟其蕪冗祛其岐二以<lb/>
易今藁君何嗜之篤乎陳君曰説書欲瑩白如話此帙<lb/>
詳明曉暢人人如意所欲出況横渠得自苦思力索之<lb/>
餘方晦澀是懼何必若郭象註莊又以聱牙詰屈與横<lb/>
渠較竒耶精理久蝕請就我錄本速成之何如余曰諾<lb/>
哉遂與家弟膺如寧文慎加覆校大義則決之家君三<lb/>
閲月而告竣既為臆説十有七條總其綱要復識所由<lb/>
<pb n="KR3a0029_WYG_000-4b"/>
於書首以歸陳君是正焉深澤王植自序<lb/>
<pb n="KR3a0029_WYG_000-5a"/>
　　序論<lb/>
程子答張子書曰所論大概有苦心極力之象而無寛<lb/>
　裕溫柔之氣非明睿所照而考索至此故意屢偏而<lb/>
　言多窒小出入時有之明所照者如目所睹纎微盡<lb/>
　識之矣考索至者如揣料於物見彷彿耳能無差乎<lb/>
　更望充養思慮涵泳義理他日自當條暢○子厚謹<lb/>
　嚴纔謹嚴便有迫切氣象無寛舒之意○答楊中立<lb/>
　書云横渠之言誠有過者乃在正䝉○子厚以清虚<lb/>
<pb n="KR3a0029_WYG_000-5b"/>
　一大明天道是以器言非形而上者○横渠立清虚<lb/>
　一大為萬物之源恐未安湏兼清濁虚實乃可言神<lb/>
　道體物不遺不應有方所<lb/>
龜山楊氏曰正䝉之言關中學者尊信之與論語等其<lb/>
　徒未嘗輕以示人蓋恐未信者不惟無益徒增其鄙<lb/>
　慢爾如西銘一篇伊川謂與孟子性善養氣之論同<lb/>
　功皆前聖所未發也詳味之乃見其用意之深性命<lb/>
　之説雖揚雄猶未能造其藩籬况他人乎而世儒易<lb/>
<pb n="KR3a0029_WYG_000-6a"/>
　言之多見其妄也孔子曰五十而知天命以孔子之<lb/>
　聖猶待五十而後知則所知蓋有未易言者非止如<lb/>
　世儒之説也學者當求之聖人不當徒為空言而已<lb/>
五峯胡氏曰先生極天地陰陽之本窮神化一天人所<lb/>
　以息邪説而正人心故自號其書曰正蒙其志大其<lb/>
　慮深且遠矣<lb/>
朱子曰横渠作正䝉時或夜裏黙坐徹曉其勇如此故<lb/>
　其書規模廣大欲盡窮萬物之理○正䝉精深難窺<lb/>
<pb n="KR3a0029_WYG_000-6b"/>
　測要其本原則不出六經語孟且熟讀語孟以程門<lb/>
　諸公之説求之涵泳其間自有所得然後此等文字<lb/>
　可循次而及方見好處如今不湏雜博却不濟事無<lb/>
　收拾也若果於此有味則世間一種無𦂳要文字皆<lb/>
　是妄言綺語自無工夫㸔得矣○正蒙所論道體覺<lb/>
　得源頭有未是處故伊川云過處乃在正䝉答書之<lb/>
　中云非明睿所照而考索至此蓋横渠却只是一向<lb/>
　苦思求將向前去却欠涵泳以待其義理自形見處<lb/>
<pb n="KR3a0029_WYG_000-7a"/>
　如云由氣化有道之名説得是好終是生受辛苦聖<lb/>
　賢便不如此説試教明道説便不同如以太虚太和<lb/>
　為道體却只是説得形而下者皆是發而皆中節謂<lb/>
　之和處○正䝉説道體處如太和太虚虚空云者止<lb/>
　是説氣説聚散處其流乃是箇大輪廻蓋其思慮考<lb/>
　索所至非性分自然之知若語道理惟是周子説無<lb/>
　極而太極最好如由太虚有天之名由氣化有道之<lb/>
　名合虚與氣有性之名合性與知覺有心之名亦説<lb/>
<pb n="KR3a0029_WYG_000-7b"/>
　得有理由氣化有道之名如所謂率性之謂道是也<lb/>
　然使明道形容此理必不如此説伊川所謂横渠之<lb/>
　言誠有過者乃在正蒙以清虚一大為萬物之原有<lb/>
　未安等語概可見矣○答江仲謀論正䝉書曰道之<lb/>
　極致物我固為一矣然豈獨物我之間騐之蓋天地<lb/>
　鬼神幽微隱顯本末精粗無不通貫而為一也正蒙<lb/>
　之旨不外是然聖賢言之亦已多矣正䝉之作復何<lb/>
　為乎然湏反覆研究其説求其所以一者而合之於<lb/>
<pb n="KR3a0029_WYG_000-8a"/>
　其所謂一者必銖銖而較之至於鈞而必合寸寸而<lb/>
　度之至於丈而不差然後為得也<lb/>
門人范育序曰張夫子之為此書也有六經之所未載<lb/>
　聖人之所未言蓋道一而已語上極乎髙明語下渉<lb/>
　乎形氣語大至於無間語小入於無朕一有窒而不<lb/>
　通則於理為妄正䝉之言髙者抑之卑者舉之虚者<lb/>
　實之礙者通之衆者一之合者散之要之立乎大中<lb/>
　至正之矩天之所以運地之所以載日月之所以明<lb/>
<pb n="KR3a0029_WYG_000-8b"/>
　鬼神之所以幽風雲之所以變江河之所以流物理<lb/>
　以辨人倫以正造端者微成能者著知德者崇就業<lb/>
　者廣本末上下貫乎一道過乎此者淫遁之狂言也<lb/>
　不及乎此者邪詖之卑説也推而放諸有形而準推<lb/>
　而放諸無形而準推而放諸至動而準推而放諸至<lb/>
　靜而準無不包矣無不盡矣無大可過矣無細可遺<lb/>
　矣言若是乎其極矣道若是乎其至矣聖人復起無<lb/>
　有間乎斯言矣<lb/>
<pb n="KR3a0029_WYG_000-9a"/>
門人蘇昞序曰先生著正蒙書數萬言一日從容請曰<lb/>
　敢以區别成誦何如先生曰吾之作是書也譬之枯<lb/>
　株根本枝葉莫不悉備充榮之者其在人力而已又<lb/>
　如晬盤示兒百物具在顧取者何如耳於是輒就其<lb/>
　編㑹歸義例略效論語孟子篇次章句以類相從為<lb/>
　十七篇<lb/>
元儒黄氏瑞節曰張子有文集諸經説語錄皆其門人<lb/>
　記錄之書朱子取以入近思錄凡八十條惟正䝉乃<lb/>
<pb n="KR3a0029_WYG_000-9b"/>
　其手所撰著云○朱子掇取周子張子程子之書為<lb/>
　近思錄凡六百一十二條自正䝉來者二十六條又<lb/>
　於正蒙中表章西銘自為一書嘗述靜春劉氏之説<lb/>
　曰宋有四篇文字太極圖西銘易傳序春秋傳序是<lb/>
　也二序伊川程子之筆云○又按東萊吕氏云知言<lb/>
　勝正䝉朱子曰正䝉規模大知言小知言蓋五峯胡<lb/>
　氏所撰云<lb/>
<pb n="KR3a0029_WYG_000-10a"/>
　　臆説<hi>十有七條</hi>
正蒙一書二萬五百餘言其中窮理格物之事多而工<lb/>
　夫入手處亦未嘗不詳蓋微而天人理氣神化性命<lb/>
　之精顯而脩齊治平禮樂政教之賾細而一名一物<lb/>
　曲文繁節之數罔不研精探微著厥要藴故自謂如<lb/>
　晬盤示兒百物具在又如枯株之根枝悉具充榮在<lb/>
　人蓋其規模大取精多用力宏矣無畏難而自阻無<lb/>
　多疑而横議勿助勿忘方可卒業<lb/>
<pb n="KR3a0029_WYG_000-10b"/>
正䝉十七篇以首末二篇為經中十五篇為緯其間千<lb/>
　條萬緒無所不及而皆以首末為之綱領考其所言<lb/>
　有與周程同者有與周程異者不同不足見本原之<lb/>
　合若盡同又何以見各得之妙學者但當以張子之<lb/>
　説還張子若執程周緒論以合之反多轇轕滋為擾<lb/>
　耳<lb/>
張子言太虚不若周子言太極之妙故程朱皆有所不<lb/>
　滿蓋太極理也太虚氣也言太極則太虚在其中而<lb/>
<pb n="KR3a0029_WYG_000-11a"/>
　太虚固不足以包太極也然張子必以太虚立言者<lb/>
　蓋有故焉藍田吕氏稱張子早歲嘗訪諸釋老累年<lb/>
　盡究其説知無所得乃反而求之六經竊意其早歲<lb/>
　時已於二氏虚無之旨洞其底蘊熟於胸中及後求<lb/>
　之六經仍從熟處思量因以見吾道之精與虚無之<lb/>
　謬學者不究其由來而妄訾其失烏乎可也<lb/>
太虚二字是㸔正䝉入手闗頭於此得解以下迎刃而<lb/>
　解矣竊意太虚一而已矣而各節所舉為言者不同<lb/>
<pb n="KR3a0029_WYG_000-11b"/>
　宜以三層槩之太虚無形坱然太虚此以渾然未形<lb/>
　者言之為天地萬物之大母在造化則本此以生天<lb/>
　地在天地則本此以生人物乃氣之本體先儒謂以<lb/>
　清虚一大為萬物之原恐未安者此也此第一層也<lb/>
　清通不可象之神太虚為清無礙故神與夫升降飛<lb/>
　揚未嘗止息此以流行徧滿者言之周乎天地人物<lb/>
　之先而貫乎其内乃氣之發用即太和之謂也言其<lb/>
　清通則曰太虚言其流行則曰太和異名而同實者<lb/>
<pb n="KR3a0029_WYG_000-12a"/>
　也此第二層也於此層中析而言之有屬之天地者<lb/>
　乾坤清濁是也以理則言易簡以氣則言浮降有屬<lb/>
　之萬物者品物流形是也以氣則言散殊可象以形<lb/>
　則言風雨雪霜萬品山川要之皆在第二層中但既<lb/>
　言清即合下有一濁字作對先儒謂不知形上還他<lb/>
　是理形下還他是氣者此也至萬物散而為太虚散<lb/>
　亦吾體此又從既生人物之後而要其終先儒謂其<lb/>
　流乃是大輪迴者此也此第三層也如此則各節所<lb/>
<pb n="KR3a0029_WYG_000-12b"/>
　言之太虚言雖殊而意自貫左右逢原而各盡其致<lb/>
　矣竊將太和乾稱二篇逐節思索覺頭腦在此絲絲<lb/>
　不亂於此未徹而但隨文立訓以求可通恐不免散<lb/>
　錢一屋之誚耳<lb/>
首末二篇或言太虚或言性性即指太虚之本體而言<lb/>
　與程朱所謂性即理者亦微别其言神言化言命皆<lb/>
　即太虚之流行者而分别言之蓋寂然不動則一而<lb/>
　已感而遂通乃有三者之異名性乃太虚第一層神<lb/>
<pb n="KR3a0029_WYG_000-13a"/>
　化命皆太虚之第二層也然性雖屬第一層實貫乎<lb/>
　第二三層之中蓋太虚三層第以未發已發發本要<lb/>
　歸不容無辨非判然有三事也如首篇知死之不亡<lb/>
　者可與言性性已帶在第三層言凡此皆湏善㑹<lb/>
張子見道原從儒釋異同處入手故其言太虚皆與釋<lb/>
　氏對照太虚第一層無形之本體所謂天者道所從<lb/>
　出也釋氏即以虚為道故以心法起滅天地所謂不<lb/>
　知道者此也第二層太虚之清通而神正於氣上見<lb/>
<pb n="KR3a0029_WYG_000-13b"/>
　功用而釋氏以天地人事為幻妄疣贅所謂不知天<lb/>
　人者此也第三層人物之散仍歸太虚而釋氏以為<lb/>
　輪迴復生所謂不知鬼者此也竊謂張子闢二氏處<lb/>
　不但妄意天性數節其言虚言氣直與之對照到底<lb/>
　原其以此立説者正欲使吾道明而異説自息謂正<lb/>
　蒙為張子闢邪之書可也<lb/>
太虚是張子主見其言天言性處觸著便提起首末二<lb/>
　篇外如參兩篇一神兩化太虚無體神化篇虚靈照<lb/>
<pb n="KR3a0029_WYG_000-14a"/>
　鑒神之明也誠明篇未嘗無之謂體體之謂性天性<lb/>
　在人猶水性在冰大心篇釋氏不知天性以心法起<lb/>
　滅天地皆是此旨蓋張子以太虚為性命之原萬物<lb/>
　之本故觸處皆見此意朱子於太極二五謂周子些<lb/>
　子活計盡在裏許竊於横渠亦云<lb/>
張子言天道言人性大意有二其謂太虚而神不滯於<lb/>
　氣者對庸人之拘於形器者言也如無礙故神性通<lb/>
　極於無之類是也其謂以虚為體不離乎氣者對二<lb/>
<pb n="KR3a0029_WYG_000-14b"/>
　氏之溺於虚無者言也如虚空即氣有無虚實通為<lb/>
　一物之類是也合㸔方無弊故每於一篇之中二義<lb/>
　並見云<lb/>
張子言人性分天地之性氣質之性與程朱大同惟其<lb/>
　言命處則小異程朱所謂命者兼窮通得失而言張<lb/>
　子則以當得而得者為命故曰通極於性遇不足以<lb/>
　戕之又曰命天理皆於氣數中認取理字而以此為<lb/>
　正命至當得而不得者則以為遇之適然而非命也<lb/>
<pb n="KR3a0029_WYG_000-15a"/>
　雖似過髙亦前此所未發<lb/>
正䝉原本篇節蘇氏所請定也竊意原書係張子所手<lb/>
　著篇分十七則因蘇氏之請而為之所謂輒就其編<lb/>
　㑹歸義例以類相從為十七篇者是也李注於難解<lb/>
　之處割裂最多雖詮注易明恐失横渠本意不若大<lb/>
　全原本為善矣<lb/>
正䝉之有自注也見於參兩神化至當三十樂器者各<lb/>
　一見於王禘者五乾稱者四有意旨未盡自為小注<lb/>
<pb n="KR3a0029_WYG_000-15b"/>
　以發之者有錄經文成語而為之注明其意者當與<lb/>
　大文㕘讀以盡其義諸家本或有以舊注誤作自注<lb/>
　者如大心篇成心者私意也此章言心者亦指私心<lb/>
　而言也夏䖝疑氷以其不識皆雜以集釋之説是也<lb/>
　有以訛承訛而强為之解者如乾稱篇舎氣有象否<lb/>
　二語誤附次節是也<lb/>
正蒙所援引不出四書五經用字間出老莊諸子遠鄉<lb/>
　下邑及初學之士或寡陋莫知其由來者有之今為<lb/>
<pb n="KR3a0029_WYG_000-16a"/>
　詳列篇章間錄原注庶源流可考折衷有歸焉至詩<lb/>
　箋書叙禮疏舊説張子所用為多今人習見習聞皆<lb/>
　程朱遺澤遂咤而怪之不知於時正學初明義未大<lb/>
　暢但當分别讀之不宜横肆訾議而學者於此亦可<lb/>
　想見程朱之虚心精力多少甘苦也<lb/>
横渠集正䝉而外有經學理窟一卷語錄一卷性理拾<lb/>
　遺一卷其中與正䝉相發明者俱足見先生意旨而<lb/>
　諸家正蒙説多考據未詳遂渉彷彿影響之間今為<lb/>
<pb n="KR3a0029_WYG_000-16b"/>
　附錄各節之下庶得相㕘以得其真又先儒説關正<lb/>
　䝉者大全多為錄入非惟一書之折衷實窮理之準<lb/>
　的也今仍之至諸為朱子所採取者亦附詳於後用<lb/>
　備考焉<lb/>
濂洛闗閩並垂百世而正䝉之傳未若程朱之書之盛<lb/>
　者義蘊宏深復聲句聱牙故也訓釋之家或未晰本<lb/>
　旨但執程朱緒餘以雜之反是又或食耳信目但執<lb/>
　程朱緒餘以詆之士或瞽守一師罔知别擇其貽誤<lb/>
<pb n="KR3a0029_WYG_000-17a"/>
　豈細故哉考正蒙註大全所收集釋補註集解外嘗<lb/>
　得數家焉集註明季無錫髙忠憲公攀龍雲從甫著<lb/>
　發明明季嘉興徐某德夫甫著補訓本朝詞林牟陽<lb/>
　冉覲祖永光甫著李注大學士安溪李光地厚菴甫<lb/>
　著張注大宗伯儀封張伯行孝先甫著然余嘗面質<lb/>
　之宗伯曰非我所為他人假我之名者耳華注康熈<lb/>
　庚子舉人無錫華希閔豫原甫著集釋三書未詳纂<lb/>
　述姓氏或曰集解明正德間四明余本子華甫著補<lb/>
<pb n="KR3a0029_WYG_000-17b"/>
　註明正統間副都御史常熟呉訥思菴甫著合諸家<lb/>
　之説互參異同刪煩訂謬正䝉一書亦庶幾可得其<lb/>
　大凡乎<lb/>
太和至至當九篇及末之乾稱一篇皆通篇一意血脉<lb/>
　貫通雖文多不相䝉而大意可㑹作者至有司四篇<lb/>
　皆節各一義隨見屬書與前之血脉貫通者微異大<lb/>
　易樂器王禘三篇則訓釋之體耳竊謂血脉貫通者<lb/>
　宜於文不相蒙之中㑹其大意相屬之處發明補訓<lb/>
<pb n="KR3a0029_WYG_000-18a"/>
　因意之相貫並欲其文之相承反致瞻顧失旨迤邐<lb/>
　無序其失也蔓前十餘篇稱引詩書之文雖體若訓<lb/>
　釋而意在發明本篇與大易三篇不同補注槩以注<lb/>
　釋之體律之而未盡意言聨注之妙其失也離至其<lb/>
　節次相屬或一節一意或數節同意或前後節各一<lb/>
　意而蟬聨以相足宜先求本節之義以達其旨然後<lb/>
　㕘相屬之故以盡其理而諸家又或失之雜或失之<lb/>
　固也<lb/>
<pb n="KR3a0029_WYG_000-18b"/>
諸家之説大抵前者疏而後者密前者畧而後者詳今<lb/>
　於前説未確而後説為之駁正者或偶存前説或專<lb/>
　錄後説俱以後説為主若一節大意立説語意雖訓<lb/>
　詁之細亦初學所必需今於諸家節旨明確者皆摘<lb/>
　一存之或有未確則僭補愚見之内順講有可存者<lb/>
　即列節旨後間於諸家之説有刪繁去複或增减數<lb/>
　字而存之者亦竊效朱子所謂其説有病不欲更就<lb/>
　下面安注脚之意而未敢云有似也<lb/>
<pb n="KR3a0029_WYG_000-19a"/>
經書之有注釋期于發明義理而止囫圇因襲依口學<lb/>
　舌者固非好學深思之士若偏執己見而是我非人<lb/>
　亦好異之過也涵泳白文玩其意趣合觀前後求其<lb/>
　指歸書之精理自出而又宜以平實為主無蹈新竒<lb/>
　纎巧之徑庶得紫陽家法若人操一説以詮注為築<lb/>
　室以異同成聚訟能必人之信我如我之自信乎愚<lb/>
　見附入諸家後者特千慮之一得自知孤陋寡聞謬<lb/>
　戾孔多先生長者不以為不足教而辱進之使獲聞<lb/>
<pb n="KR3a0029_WYG_000-19b"/>
　所未聞敬當虚懷以改<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正蒙初義卷十二</head> <lb/>
    <p>
<pb n="KR3a0029_WYG_012-1a"/>
欽定四庫全書<lb/>
　正蒙初義卷十二<lb/>
　　　　　　　　　　　　邳州知州王植撰<lb/>
　　有徳篇第十二<lb/>
　華注此篇諄諄於言動出處事親處世之道是天徳<lb/>
　之實下有司篇則言居官臨政之道是王道之全也<lb/>
　　愚按此篇凡三十八節節各一義意不相屬○内<lb/>
　　言有教節入近思録論學<lb/>
<pb n="KR3a0029_WYG_012-1b"/>
有徳者必有言能為有也志於仁而無惡能為無也<lb/>
　髙注有徳有言能有其所當有也志仁無惡能無其<lb/>
　所當無也<lb/>
　華注從焉能為有焉能為無來<lb/>
　　愚按此節大意以孔子有徳無惡實子張能為有<lb/>
　　無之語疑張子㸔焉能為有無亦與朱注别也<lb/>
行修言道則當為人取不務徇物強施以引取乎人故<lb/>
往教妄說皆取人之弊也<lb/>
<pb n="KR3a0029_WYG_012-2a"/>
　徴引禮曲禮上行修言道禮之質也陳注言道言合<lb/>
　於道也曲禮又云禮聞取於人不聞取人禮聞來學<lb/>
　不聞往教朱子曰取於人者為人所取法取人者人<lb/>
　不來而我引取之也來學往教即其事也曲禮又云<lb/>
　禮不妄說人陳注說音恱<lb/>
　補訓連引曲禮以眀教人者當為人取法不可以枉<lb/>
　道引取乎人也○曲徇乎人強以施教即引取人之<lb/>
　意引謂誘之來<lb/>
<pb n="KR3a0029_WYG_012-2b"/>
　華注往教欲人善妄說欲人喜雖邪正不同而皆有<lb/>
　弊<lb/>
　　愚按華注往教妄說並言玩上四句當以往教為<lb/>
　　主妄說亦指教者而言如曲說以阿人之類<lb/>
言不必信行不必果志正深逺不務硜硜信其小者<lb/>
　補訓此眀孟子大人言行不必信果之意而以論語之<lb/>
　硜硜必信必果形之○信其小者信以該果<lb/>
　　愚按孟子言大人不必信果孔子言小人必信必<lb/>
<pb n="KR3a0029_WYG_012-3a"/>
　　果語意反正相足故合論之志正深逺對硜硜言<lb/>
　　志於義則正精於義則深逺矣有淺深<lb/>
辭取達意則止多或反害也<lb/>
　補訓此眀辭達而已矣之意務多之害恐其文煩則<lb/>
　掩意飾偽則不誠<lb/>
君子寜言之不顧不規規於非義之信寜身被困辱不<lb/>
徇人以非禮之恭寜孤立無助不失親於可賤之人三<lb/>
者知和而能以禮節之也與上有子之言文相屬而不<lb/>
<pb n="KR3a0029_WYG_012-3b"/>
相䝉者凡論語孟子發眀前文義各未盡者皆挈之他<lb/>
皆放此<lb/>
　補訓此以論語信近於義節聨上章知和禮節而言<lb/>
　之也○規規猶拘拘可賤與可宗反約信致恭相因<lb/>
　皆有和意而必合義必守禮必求可親是以禮節之<lb/>
　也兩章文相屬謂章次相聨不相蒙謂各為一章前<lb/>
　文義有未盡則下章發眀皆提挈之在一處以互見<lb/>
　也<lb/>
<pb n="KR3a0029_WYG_012-4a"/>
　補注寜言之不顧猶言寜言之不復也寜身被困辱<lb/>
　猶言寜近恥辱也寜孤立無助猶言寜無所宗也此<lb/>
　三者能知和而以禮節之葢張子合二章而言也<lb/>
　　愚按此以知和而和通之信近章乃書之一義非<lb/>
　　謂其正㫖盡於是也因此而謂張子之書皆逐節<lb/>
　　相聨則必有附會拘牽之病矣<lb/>
徳主天下之善善原天下之一善同歸治故王心一言<lb/>
必主徳故王言大<lb/>
<pb n="KR3a0029_WYG_012-4b"/>
　徴引書咸有一徳徳無常師主善為師善無常主協<lb/>
　於克一俾萬姓咸曰大哉王言又曰一哉王心蔡傳<lb/>
　徳兼衆善不主於善則無以得一本萬殊之理善原<lb/>
　於一不協於一則無以達萬殊一本之妙博而求之<lb/>
　於不一之善約而會之於至一之理此聖學始終條<lb/>
　理之序蔡仲之命為善不同同歸於治<lb/>
　補訓此釋咸有一徳之言○徳主天下之善以萬殊<lb/>
　言善原天下之一以一本言善歸於治無不善以雜<lb/>
<pb n="KR3a0029_WYG_012-5a"/>
　之故王心一言必主乎徳皆有闗係故王言大<lb/>
　髙注凡所謂徳不過主於善而已盖善得於己則謂<lb/>
　之徳也凡所謂善原於一理而已盖順理則吉故謂<lb/>
　之善也主於善故王心一發於徳故王言大<lb/>
　　愚按徳善一也主於内為心一發扵口為言善心<lb/>
　　云善言云徳者互見之文耳李注以言頂主善心<lb/>
　　頂克一未確○尚書大全問徳無常師四句朱子<lb/>
　　曰横渠說最好徳且是大體說有吉徳有凶徳然<lb/>
<pb n="KR3a0029_WYG_012-5b"/>
　　必主於善始為吉耳善亦且是大段說或在此為<lb/>
　　善或在彼為不善或在前日則不善而今日則為<lb/>
　　善惟須協於克一是乃為善協字雖訓合字却是<lb/>
　　以此合彼之合非己相合之合又曰一者善之原<lb/>
　　也善無常主如言前日之受非也協於克一如言<lb/>
　　皆是也盖均是善但易地有不同者故無常主必<lb/>
　　是合於一乃為至善一者純於理而無二三之謂<lb/>
　　也朱子有取張子之説如此竊意一者萬理之一<lb/>
<pb n="KR3a0029_WYG_012-6a"/>
　　本者也書言協者叅萬理以㑹一理之約此言原<lb/>
　　者本一理以定萬理之歸皆以人之求善者言言<lb/>
　　異而意一也<lb/>
言有教動有法晝有為宵有得息有養瞬有存<lb/>
　朱子曰此語極好君子終日乾乾不可瞬息間亦不<lb/>
　必終日讀書或静坐存養亦是天地之生物以四時<lb/>
　運動春生夏長固是不息及至秋冬凋落亦只藏於<lb/>
　其中故明年復生若使秋冬已絶則来春無縁復有<lb/>
<pb n="KR3a0029_WYG_012-6b"/>
　生意學者常喚令此心不死則日有進○一息之間<lb/>
　亦有養一瞬之間亦有存如造次必於是顛沛必於<lb/>
　是之意但說得太𦂳<lb/>
　補注此言君子無往無時而非學也○葉氏曰非先<lb/>
　王之法言不敢言言有教也非先王之徳行不敢行<lb/>
　動有法也終日乾乾晝有為也夜氣所養宵有得也<lb/>
　氣之出入為息一息而必有所養也目之開闔為瞬<lb/>
　一瞬而必有所存也<lb/>
<pb n="KR3a0029_WYG_012-7a"/>
　集釋言動一身也宵晝一日也瞬息一刻也學者當<lb/>
　書此言於坐隅作聖功夫也<lb/>
　補訓教以古人教人之規條言法即禮法之法晝主<lb/>
　動作故有為為以事言宵主静思故有得得以理言<lb/>
　養存皆以心言養以天理養吾心也存存天理於吾<lb/>
　心也六句一層進一層言動是大段工夫晝夜則密<lb/>
　矣息瞬則尤宻<lb/>
君子於民導使為徳而禁其為非不大望於愚者之道<lb/>
<pb n="KR3a0029_WYG_012-7b"/>
與禮謂道民以言禁民以行斯之謂耳<lb/>
　徴引禮緇衣君子道人以言而禁人以行<lb/>
　髙注道民以言使之為徳禁民以行使不為非皆不<lb/>
　大責望於愚者之事也以言謂以言語告詔之以行<lb/>
　以行事禁止之也<lb/>
　華注惟愚故不可不導不可不禁惟愚故禁導之外<lb/>
　亦無深望焉<lb/>
　　愚按此節大意言君子教民之道而引禮以証之<lb/>
<pb n="KR3a0029_WYG_012-8a"/>
　　非為釋禮也<lb/>
無徴而言取不信啓詐妄之道也杞宋不足徴吾言則<lb/>
不言周足徴則従之故無徴不信君子不言<lb/>
　補訓以孔子不言夏殷之禮見君子無徴則不言也<lb/>
　從周是帶言○無徴而言取人之不信乃啟詐妄之<lb/>
　道也人不信而習為詐妄自我啓之耳孔子於杞宋<lb/>
　不足徴吾言則不復言周禮足徴則従乎周以此觀<lb/>
　之君子扵無徴而人不信者不肯言也<lb/>
<pb n="KR3a0029_WYG_012-8b"/>
　補注榖梁傳曰春秋之義信以傳信疑以傳疑意盖<lb/>
　如此<lb/>
　　愚按啟詐妄謂無徴而言之流弊恐以輕言開詐<lb/>
　　妄之端耳補訓之說似太曲<lb/>
便辟足恭善柔令色便佞巧言<lb/>
　補訓此以巧言令色足恭解便辟善柔便佞取其大<lb/>
　意相近<lb/>
節禮樂不使流離相勝能進反以為文也<lb/>
<pb n="KR3a0029_WYG_012-9a"/>
　徴引禮樂記禮減而進以進為文樂盈而反以反為<lb/>
　文又云樂勝則流禮勝則離<lb/>
　朱子曰樂記言減是退讓撙節收斂的意思是禮之<lb/>
　體本如此然非人之所樂故須進步向前着力去做<lb/>
　故以進為文盈是舒暢發越快滿的意思是樂之體<lb/>
　本如此然易至於流蕩却須收拾向裏故以反為文<lb/>
　補注此皆孔子之言而張子各以類配之也<lb/>
　補訓孔子云節禮樂節之者使其不偏不至於樂勝<lb/>
<pb n="KR3a0029_WYG_012-9b"/>
　而流禮勝而離且能於禮則進而不消有威儀以為<lb/>
　文於樂則反而不放有節奏以為文也<lb/>
　集釋節若不文不使過中乃所以為文也<lb/>
　李注節字従禮樂易於相勝處說正與有子所謂知<lb/>
　和而和不以禮節之者意極相貫<lb/>
　　愚按禮以肅分而彼此之情不通則離矣故進以<lb/>
　　為文而意文必備樂以合情而和樂之意無節則<lb/>
　　流矣故反以為文而節制必嚴一進一反雖不同<lb/>
<pb n="KR3a0029_WYG_012-10a"/>
　　節其過則一也<lb/>
驕樂侈靡宴樂宴安<lb/>
　補訓此釋驕樂宴樂之義<lb/>
　集釋宫室無度衣服無節侈靡也耽於酒食安於怠<lb/>
　惰宴安也<lb/>
言形則卜如響以是知蔽固之私心不能黙然以達於<lb/>
性與天道<lb/>
　徴引易上傳之十章問焉而以言其受命也如響<lb/>
<pb n="KR3a0029_WYG_012-10b"/>
　華注達於性與天道不著卜筮說言形則卜如響是<lb/>
　借揲蓍以明天人感通之理言之應非以其言也以<lb/>
　其心之誠也蔽固之心先不誠矣豈能達於性與天<lb/>
　道哉<lb/>
　補訓卜即指揲蓍易云以卜筮者尚其占卜筮是通<lb/>
　用字<lb/>
　　愚按此節大意明妄心之不足以合天也集解以<lb/>
　　性道即貼卜筮說則此節専為揲蓍發取義太淺<lb/>
<pb n="KR3a0029_WYG_012-11a"/>
　　華注乃為該括黙然以達猶黙契也○宋子鋭臣<lb/>
　　云易言指卦爻之詞此則以為問卦之詞也<lb/>
人道知所先後則恭不勞慎不葸勇不亂直不絞民化<lb/>
而歸厚矣<lb/>
　補訓此合論語恭而無禮君子篤於親二節以大學<lb/>
　知所先後之語冠之見人當知所先也○人之道當<lb/>
　知所先後先有禮則恭不勞慎不葸勇不亂直不絞<lb/>
　矣先篤親不遺則興仁不偷民化而歸厚矣用曾子<lb/>
<pb n="KR3a0029_WYG_012-11b"/>
　民徳歸厚之語以括興仁不偷二句也張子此等串<lb/>
　合似失之鑿<lb/>
　　愚按此節論語朱註採入而不甚然其說盖合二<lb/>
　　節為一章不如各為一章之為愈也<lb/>
膚受陽也其行隂也象生法必效故君子重夫剛者<lb/>
　徴引易上傳之五章成象之謂乾效法之謂坤朱子<lb/>
　曰象是未成形之意法是一成已定之物<lb/>
　補訓此張子易理爛熟於膚受節㸔出隂陽象法之<lb/>
<pb n="KR3a0029_WYG_012-12a"/>
　理也○象屬陽法屬隂方愬而有其象為陽愬行而<lb/>
　呈其形為隂膚受易於行陽動而隂隨之猶象生而<lb/>
　法必效之也君子重夫剛者剛即論語所言明也舊<lb/>
　注謂膚受不行為陽行為隂象生句似無安頓<lb/>
歸罪為尤罪己為悔言寡尤者不以言得罪於人也<lb/>
　補訓此釋寡尤悔之意○由其不以言得罪於人故<lb/>
　人不歸罪<lb/>
　髙注歸罪者人以罪歸之<lb/>
<pb n="KR3a0029_WYG_012-12b"/>
己所不欲勿施於人能恕己以仁人也在邦無怨在家<lb/>
無怨己雖不施不欲於人然人施於己能無怨也<lb/>
　補注釋論語之意○或疑恕己二字即朱子所以譏<lb/>
　范忠宣者若易之曰能恕人以仁己也則庶乎其得<lb/>
　之矣<lb/>
　髙注恕己仁人者推己以及物也<lb/>
　李注此以無怨為無怨於人之義<lb/>
敬而無失與人接而當也恭而有禮不為非禮之恭也<lb/>
<pb n="KR3a0029_WYG_012-13a"/>
　補訓論語敬而無失以䖏己言恭而有禮以與人言<lb/>
　張子通作人說○與人接而當宜寛說事事皆當恭<lb/>
　而有禮専以禮貌言<lb/>
聚百順以事君親故曰孝者畜也又曰畜君者好君也<lb/>
　徴引禮祭統孝者畜也順於親不逆於倫是之謂畜<lb/>
　又云備者百順之名也<lb/>
　補注引祭統所以為聚百順以事親者引孟子所以<lb/>
　為聚百順以事君者<lb/>
<pb n="KR3a0029_WYG_012-13b"/>
　集釋此以畜訓聚與孟子不同<lb/>
　華注孝道一有不備則非所以事親矣忠道亦然<lb/>
事父母先意承志故能辨志意之異然後能教人<lb/>
　徴引禮祭義君子之所謂孝者先意承志諭父母於<lb/>
　道<lb/>
　程子曰意與志異志是所存䖏意是發動處如先意<lb/>
　承志自不同也<lb/>
　補訓中正篇云諭人者先其意而遜其志可也志意<lb/>
<pb n="KR3a0029_WYG_012-14a"/>
　兩言則志公而意私耳與此節叅㸔知其志之如何<lb/>
　不待其意之發而先其意以承其志此諭親於道者<lb/>
　當然也能辨志公意私之異然後能教人亦先其意<lb/>
　而遜其志耳○如推所食以與人父之志也不待其<lb/>
　意之發而先請所與是謂先意而承志<lb/>
　　愚按此節大意見志意公私之宜辨也引祭義成<lb/>
　　語以起教人以教人為主<lb/>
藝者日為之分義涉而不有過而不存故曰游<lb/>
<pb n="KR3a0029_WYG_012-14b"/>
　集釋釋論語游於藝之意<lb/>
　補訓今人每日所學者謂之功課分義或是此類涉<lb/>
　如涉水過如過路皆照㳺字立言<lb/>
　集解不有不存者心不為彼所累也若切切偏好而<lb/>
　不舍反為吾性累矣如程明道以謝上蔡誦史文為<lb/>
　玩物喪志是也<lb/>
天下有道道隨身出天下無道身隨道屈<lb/>
　補注釋孟子以道殉身以身殉道之意<lb/>
<pb n="KR3a0029_WYG_012-15a"/>
　補訓此以隨字替殉字<lb/>
安土不懐居也有為而重遷無為而輕遷皆懐居也<lb/>
　徴引易上傳之四章安土敦乎仁本義隨處皆安而<lb/>
　無一息之不仁<lb/>
　補注此釋易安土二字之義<lb/>
　李注安土與懐居相似而不同安土則不懐居懐居<lb/>
　則不安土矣有為無為猶言有故無故也<lb/>
　華注當遷而遷不當遷而不遷皆安土也不然有所<lb/>
<pb n="KR3a0029_WYG_012-15b"/>
　繫戀固懐有所歆羨亦懐耳<lb/>
　補訓重遷者懐舊居輕遷者懐新居<lb/>
　　愚按重遷輕遷皆以居止言而安仁意在言外有<lb/>
　　過不改有為而重遷者也執徳不固無為而輕遷<lb/>
　　者也<lb/>
老而不死是為賊幼不率教長無循述老不安死三者<lb/>
皆賊生之道也<lb/>
　補訓此釋責原壤老而不死之義○不率教是不率<lb/>
<pb n="KR3a0029_WYG_012-16a"/>
　父兄之教賊生謂賊害其生理<lb/>
　髙注無循述不率由舊章而恣意妄為也不安死不<lb/>
　以死為安而欲偷生也<lb/>
　集釋因老而並言幼與長也<lb/>
樂驕樂則佚欲樂宴樂則不能徙義<lb/>
　補注此孔子所謂損者也<lb/>
　補訓前云驕樂侈靡宴樂宴安此又進一層侈靡則<lb/>
　縦佚欲宴安則不能徙於義<lb/>
<pb n="KR3a0029_WYG_012-16b"/>
不僭不賊其不忮不求之謂乎<lb/>
　徴引詩大雅抑之篇不僭不賊鮮不為則集傳僭差<lb/>
　賊害也衛風雄雉篇不忮不求集傳忮害求貪也<lb/>
　補注此以詩釋詩學者以意推之可也<lb/>
　補訓不差於事不害於理屬處已言不以人有而忮<lb/>
　不以己無而求屬與人言張子合言之不僭即不求<lb/>
　之謂不賊即不忮之謂<lb/>
不穿窬義也謂非其有而取之曰盜亦義也惻隠仁也<lb/>
<pb n="KR3a0029_WYG_012-17a"/>
如天亦仁也故擴而充之不可勝用<lb/>
　徴引家語五帝徳篇孔子曰陶唐其仁如天<lb/>
　補訓義從粗處說到細䖏仁従微䖏說到大處皆須<lb/>
　推擴而至於充滿方不可勝用<lb/>
　　愚按此節大意釋孟子充無穿窬章意見仁義之<lb/>
　　宜極其量也<lb/>
自養薄於人私也厚於人私也稱其才隨其等無驕吝<lb/>
之弊斯得之矣<lb/>
<pb n="KR3a0029_WYG_012-17b"/>
　華注此借驕吝兩字而通之扵自養另為一解<lb/>
　發明薄則吝厚則驕素富貴行乎富貴素貧賤行乎<lb/>
　貧賤斯得之矣<lb/>
　　愚按才謂力之所及等謂分之所宜<lb/>
罪己則無尤<lb/>
　補注與上歸罪為尤罪己為悔章意同<lb/>
　集釋能罪己則有自修之實故人不得而尤之<lb/>
困辱非憂取困辱為憂榮利非樂忘榮利為樂<lb/>
<pb n="KR3a0029_WYG_012-18a"/>
　華注取困辱則雖不至困辱亦可憂也㤀榮利則無<lb/>
　紛擾之念何樂如之<lb/>
　　愚按此節大意論憂樂之在我而不在外也<lb/>
勇者不懼死且不避而反不安貧則其勇将何施耶不<lb/>
足稱也仁者愛人彼不仁而疾之深其仁不足稱也皆<lb/>
迷謬不思之甚故仲尼率歸諸亂云<lb/>
　集釋此釋好勇疾貧章<lb/>
　李注此以亂字著疾貧疾不仁者説為迷謬之義<lb/>
<pb n="KR3a0029_WYG_012-18b"/>
擠人者人擠之侮人者人侮之出乎爾者反乎爾理也<lb/>
勢不得反亦理也<lb/>
　髙注鄭眉軒曰以出爾反爾為理所以儆擠人侮人<lb/>
　者也以勢不得反為理所以教受擠侮者也<lb/>
　補注擠排陷也<lb/>
克己行法為賢樂己可法為聖聖與賢迹相近而心之<lb/>
所至有差焉避世者依乎中庸沒世不遇而無嫌避地<lb/>
者不懐居以害仁避色者逺恥於将形避言者免害於<lb/>
<pb n="KR3a0029_WYG_012-19a"/>
禍辱此為士清濁淹速之殊也避世避地雖聖人亦同<lb/>
然憂樂於中與賢者其次者為異故曰迹相近而心之<lb/>
所至者不同<lb/>
　補訓首數句虛說引起避世者以下至殊也分賢者<lb/>
　次者所避不同末避世以下又言聖人雖避世避地<lb/>
　迹類隠者而心寔不同也克己復禮行法俟命皆有<lb/>
　工夫故為賢若聖則樂乎已而可為人法差分别也<lb/>
　依乎中庸引中庸語以言盡避一世也不懐居以害<lb/>
<pb n="KR3a0029_WYG_012-19b"/>
　仁用論語懐居及易安土敦仁之意安土敦仁懐居<lb/>
　則不能安土故害仁以其心係扵私也逺恥於将形<lb/>
　者意有不善将形於色而逺去以逺恥免害於禍辱<lb/>
　者言之不善禍辱隨之早去以免害淹是久意避世<lb/>
　避地聖人亦與賢者次者同然聖人憂違樂行之意<lb/>
　存於中則與避世避地一意隠避者有異憂樂於中<lb/>
　照易文言樂則行之憂則違之㸔盖従龍徳而隠推<lb/>
　出<lb/>
<pb n="KR3a0029_WYG_012-20a"/>
　髙注避世避地清而速至扵徴色發聲而後去濁而<lb/>
　淹矣<lb/>
　　愚按此節大意即論語賢者避世章以明聖賢心<lb/>
　　迹之不盡同也克己行法四語言聖賢所造有安<lb/>
　　勉之分避世者六語借論語之言以明之大概言<lb/>
　　賢者克己行法之事憂樂於中則所謂樂己可法<lb/>
　　者也避世避地之同正迹相近之實憂樂於中之<lb/>
　　異正心有差之實故仍以迹近心殊結之迹與心<lb/>
<pb n="KR3a0029_WYG_012-20b"/>
　　前虚冒後實指無二義補注以前為克己行法樂<lb/>
　　已可法之迹後為避世避言之迹强分未是○此<lb/>
　　以賢者其次㸔得有優劣與朱注所引程子之說<lb/>
　　不同故言聖人避世避地之同而不及言色豈以<lb/>
　　聖人不待恥辱将至而後避與<lb/>
進賢如不得已将使卑踰尊疏踰戚之道與表記所謂<lb/>
事君難進而易退則位有序易進而難退則亂也相表<lb/>
裏<lb/>
<pb n="KR3a0029_WYG_012-21a"/>
　徴引禮表記子曰事君難進而易退則位有序易進<lb/>
　而難退則亂也<lb/>
　補訓以表記之言証孟子之意<lb/>
　髙注難進易退而位有序自不至踰尊踰戚矣故曰<lb/>
　相表裏人君用賢當如孟子之意人臣自處當如表<lb/>
　記之言庶幾出䖏之正<lb/>
弓調而後求勁焉馬服而後求良焉士必慤而後智能<lb/>
著不慤而多能譬之豺狼不可近<lb/>
<pb n="KR3a0029_WYG_012-21b"/>
　徴引荀子哀公篇孔子曰弓調而後求勁焉馬服而<lb/>
　後求良焉士信慤而後求智能焉士不信慤而又多<lb/>
　智能譬之其豺狼也不可以身邇也<lb/>
　補訓此節語本荀子以弓馬諭士也○勁謂力大良<lb/>
　謂善走弓不調而徒挽强矢必亂發馬不服而喜速<lb/>
　騁行必泛駕士以誠慤為本智能為用不慤而多能<lb/>
　以詭詐之心逞狡悍之技其兇等於豺狼何可近也<lb/>
　集解調者木心正而脈理直制作如法也服者不蹄<lb/>
<pb n="KR3a0029_WYG_012-22a"/>
　齧易控御也<lb/>
谷神能象其聲而應之非謂能報以律吕之變也猶卜<lb/>
筮叩以是言則報以是物而已易所謂同聲相應是也<lb/>
王弼謂命吕者律語聲之變非此之謂也<lb/>
　徴引老子成象篇谷神不死○易乾卦文言同聲相<lb/>
　應○魏王弼易例畧云命吕者律<lb/>
　發明象聲而應無心也律吕之變則有為矣王弼所<lb/>
　謂乃語聲音清濁髙下之變豈谷神之謂乎<lb/>
<pb n="KR3a0029_WYG_012-22b"/>
　補訓六律六吕之變作樂之事陽唱隂和律以統吕<lb/>
　是命吕者乃律也命吕者律正應上報以律吕之變<lb/>
　見谷之應聲非如是<lb/>
　　愚按此節大意見谷神之應聲乃實理之自然非<lb/>
　　如律吕之變猶出人為也似為語神怪之迹者發<lb/>
行前定而不疚光明也大人虎變夫何疚之有<lb/>
　徴引易履卦彖履帝位而不疚光明也革卦九五爻<lb/>
　大人虎變其文炳也本義虎大人之象變謂希革而<lb/>
<pb n="KR3a0029_WYG_012-23a"/>
　毛毨也<lb/>
　集解虎變其文炳故借以状光明之意<lb/>
　　愚按此節大意以易言履帝位而不疚與中庸行<lb/>
　　前定則不疚相類故合而論之又以革卦大人虎<lb/>
　　變状光明之義補注専主釋中庸未確○行前定<lb/>
　　而不疚者以其行事光明無暗蔽之私也光明如<lb/>
　　大人之虎變夫何疚之有光明正推所以不疚之<lb/>
　　實虎變正足光明之義<lb/>
<pb n="KR3a0029_WYG_012-23b"/>
言従作乂名正其言易知人易從聖人不患為政難患<lb/>
民難喻<lb/>
　徴引書洪範言曰従從作乂蔡傳従者順也乂者條<lb/>
　理也<lb/>
　補訓言為人従則能作乂所以然者其名正則其言<lb/>
　易知而人易従故聖人不患為政難但患民之難以<lb/>
　家喻戶曉耳民喻而為政又何難乎此書所以云作<lb/>
　乂也盖張子以従為人従作乂照為治㸔而又以名<lb/>
<pb n="KR3a0029_WYG_012-24a"/>
　正為言従之實是張子所見如此<lb/>
　　愚按此節大意以名正為言從作乂之實以書為<lb/>
　　主補注謂引洪範釋論語之意未是○書從謂順<lb/>
　　理惟従故發為徳音而有倫有要是作乂也張子<lb/>
　　之說異名正謂所以為名者無不正如父父子子<lb/>
　　兄兄弟弟之類是也人易従即民之喻為政即作<lb/>
　　乂之實言人易従則為政不難可知末二語反跌<lb/>
　　以足其意耳<lb/>
<pb n="KR3a0029_WYG_012-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　正䝉初義卷十二<lb/>
</p>
<p>
</p>
  </div>
</body>
</text>
</TEI>
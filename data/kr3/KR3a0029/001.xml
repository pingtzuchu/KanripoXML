<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正䝉初義卷一</head> <lb/>
    <p>
<pb n="KR3a0029_WYG_001-1a"/>
欽定四庫全書<lb/>
　正䝉初義卷一<lb/>
　　　　　　　　　　　　邳州知州王植撰<lb/>
　　太和篇第一<lb/>
　大全此篇推明太和之氣陰陽運化人物賦受皆是<lb/>
　物也<lb/>
　　愚按此篇凡二十二節前十一節發明太虚之妙<lb/>
　　兼體用言之後十一節明一神兩化之義皆太虚<lb/>
<pb n="KR3a0029_WYG_001-1b"/>
　　之用也其謂虚空即氣不可以有無言者見虚與<lb/>
　　氣未嘗相離其以清屬神濁屬形而對舉之者亦<lb/>
　　見虚與氣不可相無皆所以絀二氏虚無之謬而<lb/>
　　庸人之狥形者亦可以悟矣○篇中言太虚有以<lb/>
　　未發之體言者有以流行之用言者有以究極之<lb/>
　　歸言者竊嘗以三層槩之其説己見總論矣而或<lb/>
　　者狃於舊説皆以太虚為理且謂與周子言太極<lb/>
　　同義不知太虚與太極確有不可得而强同者蓋<lb/>
<pb n="KR3a0029_WYG_001-2a"/>
　　太極一圖本易易有太極數語建圖屬書以發所<lb/>
　　見其説由理而氣而形從原頭説下因端竟委以<lb/>
　　極其義所謂太極云者雖云不離乎氣而實以其<lb/>
　　不雜乎氣者而言故形而上下之分劃然不淆而<lb/>
　　意之周匝言之簡盡皆純粹以精而無之可疑太<lb/>
　　虚之云則因二氏崇虚之見而為之説以訂其䝉<lb/>
　　其説由虚而氣而形蓋氣有清濁濁者滯於形象<lb/>
　　而不能通清者則虚空洞達神妙莫測足以超乎<lb/>
<pb n="KR3a0029_WYG_001-2b"/>
　　形象之外而為天地人物之本故名以命之曰太<lb/>
　　虚太虚一而已而以為有三層可言者蓋上而推<lb/>
　　之天地人物之先則萬物之形皆本於無形其湛<lb/>
　　然無形而足以形形者是太虚之本體所以主宰<lb/>
　　於上而為生生之原者也造化所以生天地者以<lb/>
　　此故曰太虚無形氣之本體天地所以生人物者<lb/>
　　亦以此故曰由太虚有天之名所謂性之中涵而<lb/>
　　為感之體者也中而推之萬物有生之初凡二氣<lb/>
<pb n="KR3a0029_WYG_001-3a"/>
　　之絪緼天地之對待陰陽之流行皆太虚之妙用<lb/>
　　所以為生生之具也而及其有形之後則凡散殊<lb/>
　　可象之迹莫非太虚之所流貫而其虚空無物之<lb/>
　　處雖至幾微㝠渺容光一髪之隙亦莫非太虚之<lb/>
　　流行而充塞焉所謂太和之道清通無礙而神者<lb/>
　　也極而推之人物既生以後生既盡矣又不能不<lb/>
　　化有形而無形是復還於太虚也所謂形潰反原<lb/>
　　而散亦吾體者也是其深思㝠㑹於未有天地之<lb/>
<pb n="KR3a0029_WYG_001-3b"/>
　　先凝心妙契於既有人物之後豁然一貫左右逢<lb/>
　　原而後著為一書以闡性命之精以闢異端之謬<lb/>
　　夫豈苟然而已哉但其所見至太虚而止而最上<lb/>
　　一層之宰乎此氣之中統乎人物之終始所以貫<lb/>
　　清濁該有無寓於氣而仍不雜乎氣者尚未之及<lb/>
　　焉則是纔説太虚便已落第二義即云無聲無臭<lb/>
　　足以與理為體而究未若太極一言為得理之本<lb/>
　　體也其言及人物既生以後亦止言其為太虚之<lb/>
<pb n="KR3a0029_WYG_001-4a"/>
　　所流行而充塞而於人物之各具一理不離乎氣<lb/>
　　而仍不雜乎氣者亦未嘗顯白軒豁以言之故程<lb/>
　　朱謂其所言是形而下者非形而上者如云合虚<lb/>
　　與氣有性之名有無虚實通為一物者性也較之<lb/>
　　周子則言太極者如言性而直言心之理言太虚<lb/>
　　者如言性而但言心之虚靈心之虚靈雖亦所以<lb/>
　　具是性者却直作性字不得即謂其見到而説不<lb/>
　　到亦不得也且不言理而但言虚將展轉説去終<lb/>
<pb n="KR3a0029_WYG_001-4b"/>
　　無準紀其流必有所敝故先儒謂其流乃是箇大<lb/>
　　輪迴而張子亦恐不善㑹者之或至是也故其言<lb/>
　　虚又必兼言氣故曰惟盡性者能一之又曰兼體<lb/>
　　而不累者存神其至矣又曰虚空為性本天道為<lb/>
　　用又曰語性與天道之極盡於㕘伍之神變易而<lb/>
　　已則其意之周匝言之精密足以自救其説而與<lb/>
　　釋老之説天淵也由此以思二子所見蓋有不得<lb/>
　　而强合者豈但其詞之偶異己乎○篇内坱然太<lb/>
<pb n="KR3a0029_WYG_001-5a"/>
　　虚一節鬼神者二氣之良能也一句游氣紛擾一<lb/>
　　節朱子俱入近思錄道體條<lb/>
太和所謂道中涵浮沉升降動靜相感之性是生絪緼<lb/>
相盪勝負屈伸之始其來也幾微易簡其究也廣大堅<lb/>
固起知於易者乾乎效法於簡者坤乎散殊而可象為<lb/>
氣清通而不可象為神不如野馬絪緼不足謂之太和<lb/>
語道者知此謂之知道學易者見此謂之見易不如是<lb/>
雖周公才美其智不足稱也已<lb/>
<pb n="KR3a0029_WYG_001-5b"/>
　徵引易乾卦彖保合太和本義太和陰陽㑹合冲和<lb/>
　之氣也繋辭下傳之五章天地絪緼本義絪緼交密<lb/>
　之狀繫辭上傳之一章八卦相盪又云乾知大始坤<lb/>
　作成物乾以易知坤以簡能本義知猶主也五章成<lb/>
　象之謂乾效法之謂坤本義效呈也法謂造化之詳<lb/>
　密而可見者○莊子逍遥遊篇野馬也塵埃也生物<lb/>
　之以息相吹也注司馬云野馬春月澤中遊氣也○<lb/>
　朱子曰此以太和狀道體與中庸發而中節之和無<lb/>
<pb n="KR3a0029_WYG_001-6a"/>
　異<lb/>
　補注太和即太虚陰陽冲和之氣也中涵浮沉升降<lb/>
　動靜相感之性是言其體是生絪緼相盪勝負屈伸<lb/>
　之始是言其用其初來也幾微易簡其究極也廣大<lb/>
　堅固此以其流行者言也起知於上便能始物而無<lb/>
　所難為乾效法於下皆從乎陽而不自作為坤此以<lb/>
　其生物者言也散為萬殊有象可見為氣即所謂生<lb/>
　物者也清明通達無象可見為神即所謂流行者也<lb/>
<pb n="KR3a0029_WYG_001-6b"/>
　易謂周易所以論天道者也<lb/>
　補訓此節全於二氣絪緼處見太和故兩提絪緼字<lb/>
　而溯原於性是上一層中庸以鳶飛魚躍言道之費<lb/>
　是即氣化上見道張子以太和謂道亦此意太和句<lb/>
　是冐語浮沉升降總是動靜相感宜總承上六字絪<lb/>
　緼是氣之凝結鼔盪處相盪則有勝負屈伸幾微言<lb/>
　其細易簡言其妙廣大横説堅固𥪡説起知二句補<lb/>
　注與上分流行生物此生物即從上流行處見非截<lb/>
<pb n="KR3a0029_WYG_001-7a"/>
　然兩項有形者氣無形者神神在氣中重神邊補注<lb/>
　以氣承生物神承流行未確流行生物總是散殊之<lb/>
　氣而皆有清通之神在其中不如云云反言以繳上<lb/>
　文<lb/>
　華注中涵句是就已發中指其未發之體而言是生<lb/>
　二字從中涵來絪緼相盪勝負屈伸總不外浮沉升<lb/>
　降動靜惟中涵其性是以為生之始<lb/>
　　愚按此節大意本易太和字以氣化明道也太和<lb/>
<pb n="KR3a0029_WYG_001-7b"/>
　　即太虚之第二層中涵之性帶第一層言之○語<lb/>
　　意云人之言道者亦知所謂道乎吾謂太和之氣<lb/>
　　即所謂道也所謂太和者蓋中涵夫浮沉升降動<lb/>
　　靜相感之性以為之體於是生夫二氣絪緼相盪<lb/>
　　勝負屈伸之端以為之用就其用之流行者言之<lb/>
　　其初來也幾微易簡而不可見其究極也廣大堅<lb/>
　　固而不可窮就其流行者之功用言之則始之有<lb/>
　　感必通而無阻難者即乾道乎呈造化之法而不<lb/>
<pb n="KR3a0029_WYG_001-8a"/>
　　煩力者即坤道乎總而言之凡兩間之内散為萬<lb/>
　　殊而有象可見者為氣清明通達無象可見者為<lb/>
　　神神即太和太和即道也倘不如野馬而絪緼相<lb/>
　　盪不足謂之太和而道於何見乎凡語道者知此<lb/>
　　太和謂之能知道學易者見此太和謂之能見易<lb/>
　　不如是雖有周公之才之美其智不足稱矣信乎<lb/>
　　語道者不可不深體乎太和也○先儒言氣之詳<lb/>
　　莫如張子如此節以太和言氣而一氣字中又層<lb/>
<pb n="KR3a0029_WYG_001-8b"/>
　　層分析言之首句總提起以下詳其義中涵句是<lb/>
　　太和上一層未有此氣先有此理也是生句方説<lb/>
　　到太和既有此理即有此氣之機也然尚未及其<lb/>
　　流行處其來二句乃就流行處言乾坤易簡又即<lb/>
　　流行者之功用言之乾坤者陽健陰順之氣而天<lb/>
　　地之形與天地生物之理皆在其中此四句乃太<lb/>
　　和正位蓋其來其究是𥪡説其流行者起知效法<lb/>
　　是於流行中横分其對待者當分兩層串説而非<lb/>
<pb n="KR3a0029_WYG_001-9a"/>
　　二事散殊二句總上四句意仍挽到太和蓋物之<lb/>
　　濁而有迹者皆氣氣中之清而無迹者為神神即<lb/>
　　太和之謂也此雖非截然有許多層次可分實確<lb/>
　　然有數層道理可言而總之見太和之無不在也<lb/>
　　故曰不如野馬絪緼不足謂之太和絪緼内該得<lb/>
　　浮沉升降勝負屈伸意在末言道應上所謂道並<lb/>
　　及易者以太和字出於易也與太極圖説篇末大<lb/>
　　哉易也義同○太和謂道與一陰一陽之謂道大<lb/>
<pb n="KR3a0029_WYG_001-9b"/>
　　意相似亦精於狀道之詞但只就氣言而未及理<lb/>
　　之不雜乎氣者故朱子謂與發而中節之和無異<lb/>
　　玩語意正以太和為道補注謂太和是氣所以然<lb/>
　　者乃是道未免多作斡旋矣中涵與是生作對補<lb/>
　　訓承上句謂道中所涵非是其來二句猶周子發<lb/>
　　微不可見充周不可窮之意幾微易簡者氣之始<lb/>
　　動如復之一陽初生是也廣大堅固則以其充滿<lb/>
　　盛大者言之凡氣之凝形成象為天地為人物者<lb/>
<pb n="KR3a0029_WYG_001-10a"/>
　　皆是也起知於易二句以大易篇所謂無體感速<lb/>
　　不煩施普者觀之則張子㸔知字與本義微異諸<lb/>
　　家多泥舊義未是散殊可象所包甚廣凡天地之<lb/>
　　化風雨露雷幽明寒暑之類天地間山川人物之<lb/>
　　類有迹可見者皆是即後所謂反清為濁者也不<lb/>
　　可象亦有二意幾微易簡時固不可見即廣大堅<lb/>
　　固時而不可見者自在即後所謂清則無礙無礙<lb/>
　　故神者也知此則幾微易簡廣大堅固與起知於<lb/>
<pb n="KR3a0029_WYG_001-10b"/>
　　易效法於簡原非二事補注以散殊二句分承流<lb/>
　　行生物固未確矣然補訓知以流行生物兼氣與<lb/>
　　神而亦未能確見神之即太和也大抵諸家各有<lb/>
　　短長故節錄其説而為辨之如此<lb/>
太虚無形氣之本體其聚其散變化之客形爾至靜無<lb/>
感性之淵源有識有知物交之客感爾客感客形與無<lb/>
感無形惟盡性者一之<lb/>
　朱子曰客感客形與無感無形未免分截作兩叚事<lb/>
<pb n="KR3a0029_WYG_001-11a"/>
　聖人不如此説只説形而上形而下而已<lb/>
　發明此節論氣而合之人○氣有無形客形人有無<lb/>
　感客感程子所謂體用一原顯微無間非有二也人<lb/>
　知體虚空為性又知本天道為用斯一之矣<lb/>
　補訓夫太和不離太虚太虚之始無有形狀乃氣之<lb/>
　本體然也及氣之呈露則有形矣然其聚其散不過<lb/>
　此變化之客形耳非常形也其在人則至靜而無所<lb/>
　感觸乃性之淵源也及性之發動則有感矣然其有<lb/>
<pb n="KR3a0029_WYG_001-11b"/>
　識有知不過物交之客感耳非常感也此客感客形<lb/>
　與無感無形原非有二人自溺於客感客形而昧之<lb/>
　惟盡性之聖人乃能以無感無形御夫客感客形而<lb/>
　合一無間也○本來無形即是本體猶云氣之起根<lb/>
　原無形也有聚有散即是變化客對主言無形是主<lb/>
　有形是客靜是主感是客雖分客主不可相無盡性<lb/>
　者一視之盡性即能體道故以盡性兼綰氣一邊識<lb/>
　淺知深交自外來感自内動<lb/>
<pb n="KR3a0029_WYG_001-12a"/>
　李註周子謂之太極而張子謂之太虚者太極如性<lb/>
　字太虚如靜字太極如中字太虚如未發字人生而<lb/>
　靜天性具焉非以靜為性也喜怒哀樂未發而中存<lb/>
　焉非以未發為中也太虚無形而無極之真在焉非<lb/>
　以太虚為太極也<lb/>
　張注有無皆道寂感皆性無所謂客也言體用可耳<lb/>
　下客字太險<lb/>
　　愚按此節首句即太虚第一層正義也聚散變化<lb/>
<pb n="KR3a0029_WYG_001-12b"/>
　　又言及第二層○無形即上中涵之性變化客形<lb/>
　　即上所謂浮沉升降動靜絪緼勝負屈伸也至靜<lb/>
　　無感即人心之太虚無形物交客感即人心之變<lb/>
　　化客形也然有無虚實通為一物者性也故曰盡<lb/>
　　性者一之蓋虚靜之中事物之理無不具必事物<lb/>
　　各盡其道而後無形無感者克全其體此能一之<lb/>
　　義也○諸家以太虚太和分體用蓋以第一層與<lb/>
　　第二層對言也無形處即是氣之本體李注謂太<lb/>
<pb n="KR3a0029_WYG_001-13a"/>
　　虚無形之中氣之本體存焉即太極也無形本體<lb/>
　　説作兩層不免混入程朱甲裏非張子本意又張<lb/>
　　子言性與神處俱以性屬第一層神屬第二層觀<lb/>
　　末篇感者性之神性者感之體等語可見補注皆<lb/>
　　以為氣之體亦未確○太虚之義分三層足以貫<lb/>
　　之而其立言不一皆當隨文體認細玩篇中之意<lb/>
　　惟由太虚有天之名合虚與氣有性之名此若必<lb/>
　　以理言之方可通然亦張子所見止至太虚而止<lb/>
<pb n="KR3a0029_WYG_001-13b"/>
　　若遂以為生物之理之盡乎此也者而實未盡也<lb/>
　　故朱子雖亦以理字釋之而亦謂其生受辛苦聖<lb/>
　　賢便不如此説蓋非理字不足為言而直以理字<lb/>
　　代之則不可也若太虚不能無氣萬物不能不散<lb/>
　　而為太虚氣之聚散於太虚太虚為清萬象為太<lb/>
　　虚中所見之物此類如以理字訓之則將謂萬物<lb/>
　　散而為理氣之聚散於理萬象為理中所見之物<lb/>
　　於説通乎又如太虚無形虚空即氣虚能生氣氣<lb/>
<pb n="KR3a0029_WYG_001-14a"/>
　　坱然太虚太虚妙應之目氣本之虚則湛此等直<lb/>
　　以氣言似未盡而亦何可直以理字代之也皆當<lb/>
　　得其言殊而意不悖處大抵張子所論與程朱宜<lb/>
　　各為一説朱子稱康節於那陰陽相接處㸔得分<lb/>
　　明與周程小有不同正蒙論氣處亦宜如此<lb/>
天地之氣雖聚散攻取百塗然其為理也順而不妄氣<lb/>
之為物散入無形適得吾體聚為有象不失吾常太虚<lb/>
不能無氣氣不能不聚而為萬物萬物不能不散而為<lb/>
<pb n="KR3a0029_WYG_001-14b"/>
太虚循是出入是皆不得已而然也然則聖人盡道其<lb/>
間兼體而不累者存神其至矣彼語寂滅者往而不反<lb/>
狥生執有者物而不化二者雖有間矣以言乎失道則<lb/>
均焉<lb/>
　徵引易繫辭下傳之十二章愛惡相攻而吉凶生遠<lb/>
　近相取而悔吝生<lb/>
　華注此明體用之一原也因上章無形客形似説作<lb/>
　兩層故申言之<lb/>
<pb n="KR3a0029_WYG_001-15a"/>
　補訓夫天地者積氣之區也天地之氣雖其為聚散<lb/>
　為攻取塗轍有百然其為理也皆順其自然而無偽<lb/>
　妄所以然者氣之為物散則入於無形而非滅也適<lb/>
　得吾之本體本體固如是其無形耳聚則彰於有象<lb/>
　而非增也亦不失乎吾之常然吾常固不嫌於有象<lb/>
　耳始之太虚非真虚也不能無氣以充之既有氣不<lb/>
　能不聚而為萬物所以聚為有象也萬物不能不散<lb/>
　為太虚所以復散入無形也循是二者一出一入出<lb/>
<pb n="KR3a0029_WYG_001-15b"/>
　則有象入則無形是皆理之自然不得已而然所謂<lb/>
　順而不妄者也聖人盡道於天地之間能以寂然不<lb/>
　動體其無形而恬如以感而遂通體其有象而秩如<lb/>
　兼體二者而一無所累所存於中而神妙不測者蓋<lb/>
　極其至矣即所謂盡性者能一之也彼異端專語寂<lb/>
　滅者但云一往而不復返是知散而不知聚若狥其<lb/>
　生而執所有者又狥於物而不知變化是知聚而不<lb/>
　知散二者雖有間而皆昧於自然之理其為失道則<lb/>
<pb n="KR3a0029_WYG_001-16a"/>
　均焉信乎惟聖人為盡道也○前四句提起氣之為<lb/>
　物以下至而然也是申明前四句之意因言聖人盡<lb/>
　道並及異端失道聚散平言聚為萬物散為太虚攻<lb/>
　則散取則聚攻取只貼聚散説順字與不得已相照<lb/>
　應順其自然便無妄適得猶言恰合也出屬聚入屬<lb/>
　散道字應理字其間應天地字存神借用孟子所存<lb/>
　者神而意不同謂所存於己者神妙不測合聚散為<lb/>
　一致也有間只是有分别不必辨其優劣<lb/>
<pb n="KR3a0029_WYG_001-16b"/>
　李注上言盡性者能一之此言盡道者兼體之盡性<lb/>
　則能體道意互相發寂滅者異端之蔽狥生者百姓<lb/>
　之愚<lb/>
　　愚按此節太虚不能無氣即太虚之第一二層物<lb/>
　　不能不散而為太虚即太虚之第三層也○順者<lb/>
　　行其自然不妄者實然而無偽也氣之為物五句<lb/>
　　聚散對言太虚以下逓言之總見虚氣之未嘗相<lb/>
　　離也故以兼體不累歸之聖人寂滅執有李注分<lb/>
<pb n="KR3a0029_WYG_001-17a"/>
　　異端百姓為允末篇亦多以異端俗學並言而其<lb/>
　　所謂梏於聞見引取於耳目者正狥生執有之實<lb/>
　　耳<lb/>
聚亦吾體散亦吾體知死之不亡者可與言性矣<lb/>
　李注又申適得吾體不失吾常之意<lb/>
　補訓夫氣之有聚散在人不可二視也聚亦吾本體<lb/>
　之不失其常也散亦吾本體之適相得也夫散則幾<lb/>
　於亡矣然散亦吾體是死而不亡也能知死之不亡<lb/>
<pb n="KR3a0029_WYG_001-17b"/>
　者乃可與言性矣○吾體即謂氣體非謂身體氣散<lb/>
　於人身仍在天地之間即死而不亡<lb/>
　集解性即太虚之道不亡者即此道也非謂吾死猶<lb/>
　有精靈不亡如佛氏所云也此等處皆湏精别蓋以<lb/>
　其强探力索所得故言有此未瑩者耳<lb/>
　　愚按散亦吾體乃太虚第三層正義也既以太虚<lb/>
　　立言其歸結必至於此正其立論不能無弊處然<lb/>
　　所謂死之不亡即末篇形潰反原游魂為變意正<lb/>
<pb n="KR3a0029_WYG_001-18a"/>
　　以此明輪廻之妄非反拾其殘瀋也宜善㑹之<lb/>
知虚空即氣則有無隱顯神化性命通一無二顧聚散<lb/>
出入形不形能推本所從來則深於易者也若謂虚能<lb/>
生氣則虚無窮氣有限體用殊絶入老氏有生於無自<lb/>
然之論不識所謂有無混一之常若謂萬象為太虚中<lb/>
所見之物則物與虚不相資形自形性自性形性天人<lb/>
不相待而有陷於浮屠以山河大地為見病之説此道<lb/>
不明正由懵者畧知體虚空為性不知本天道為用反<lb/>
<pb n="KR3a0029_WYG_001-18b"/>
以人見之小因縁天地明有不盡則誣世界乾坤為幻<lb/>
化幽明不能舉其要遂躐等妄意而然不悟一陰一陽<lb/>
範圍天地通乎晝夜三極大中之矩遂使儒佛老莊混<lb/>
然一途語天道性命者不罔於恍惚夢幻則定以有生<lb/>
於無為窮髙極微之論入德之途不知擇術而求多見<lb/>
其蔽於詖而陷於淫矣<lb/>
　徵引老子去用篇天下萬物生於有有生於無象元<lb/>
　篇人法地地法天天法道道法自然虚心篇道之為<lb/>
<pb n="KR3a0029_WYG_001-19a"/>
　物惟恍惟惚後漢書桓帝宫中立黄老浮屠之祠○<lb/>
　易繫辭上傳之五章一陰一陽之謂道四章範圍天<lb/>
　地之化而不過又云通乎晝夜之道而知本義通猶<lb/>
　兼也晝夜即幽明死生鬼神之謂二章六爻之動三<lb/>
　極之道也本義三極天地人之理三才各一太極也<lb/>
　○釋氏金剛經一切有為法如夢幻泡影<lb/>
　補訓此節意在合虚與氣見人不可專認虚空為性<lb/>
　而以形氣為輕也○夫虚空與氣不容二視也知虚<lb/>
<pb n="KR3a0029_WYG_001-19b"/>
　空之即氣則凡為有無為隱顯與夫神化性命皆通<lb/>
　一而無二矣但其聚而出則有形散而入則無形人<lb/>
　遂二視之能推本其所從來而知虚空即氣則深明<lb/>
　於易學者也若謂虚空能生出氣來則虚無窮盡氣<lb/>
　有限量是體用不齊相去殊絶入於老氏有生於無<lb/>
　自然之論而不識所謂有與無混合為一之常道矣<lb/>
　若謂萬象森然皆為太虚中所見之物則物與虚分<lb/>
　為二不相資藉形自為形性自為性形而為人性本<lb/>
<pb n="KR3a0029_WYG_001-20a"/>
　於天兩不相待而有陷於浮屠氏以山河大地為見<lb/>
　病之説矣蓋此虚空即氣之道不明正由昏懵之人<lb/>
　畧知體虚空為性不知本天道陰陽以為用反以人<lb/>
　見之小因縁以論天地之大其明有不盡則誣世界<lb/>
　乾坤為幻化是其於幽而虚明而氣不能舉其至要<lb/>
　遂躐等妄意而為此一偏之論耳豈知世界乾坤皆<lb/>
　有實理而非幻化乎總之人惟不悟一陰一陽之道<lb/>
　足以範圍天地通乎晝夜而為三極大中之矩遂使<lb/>
<pb n="KR3a0029_WYG_001-20b"/>
　吾儒與釋氏老莊混然出於一途凡語天道性命者<lb/>
　不誣罔於釋氏之恍惚夢幻則定以老氏之有生於<lb/>
　無為窮髙極微之論其於入德之途不知擇術而求<lb/>
　之多見其蔽於二氏之詖辭而陷於二氏之淫辭也<lb/>
　豈不惜哉○知所從來虚空即氣則易理盡於是故<lb/>
　曰深於易下文一陰一陽數句應此易字浮屠者佛<lb/>
　氏之號浮屠以山河大地有可見而為病患湏寂滅<lb/>
　無形方無係累也<lb/>
<pb n="KR3a0029_WYG_001-21a"/>
　華注此虚空即氣四字為一章之主有無隱顯以氣<lb/>
　言神化性命以理言推本所從來意重在推本聚所<lb/>
　從來欲人識虚空即氣也老佛皆岐有無隱顯神化<lb/>
　性命而二之而老氏之旨則崇無黜有佛氏之旨則<lb/>
　視有皆無大同小異總是畧知性而不知用也儒者<lb/>
　知得用處俱是實理故於日用倫常間一一理㑹用<lb/>
　功此正入德之途而二氏一切去之所以為詖淫也<lb/>
　發明太虚不能不聚聚不能不散聚即散之從來散<lb/>
<pb n="KR3a0029_WYG_001-21b"/>
　即聚之從來即氣即虚更無别處從來虚能生氣生<lb/>
　字與周子動而生陽靜而生陰之生不同周子只言<lb/>
　有此次第老氏之生則是以此一物生彼一物截然<lb/>
　分作兩件佛氏謂萬象為太虚中所見之物則是太<lb/>
　虚反被萬象累了所以遂為見病此皆誤認所從來<lb/>
　也<lb/>
　　愚按此總太虚三層之意而言虚與氣之非二蓋<lb/>
　　為虚無之學者發也首八句為一節之冐下二段<lb/>
<pb n="KR3a0029_WYG_001-22a"/>
　　分舉言性道者之謬此道不明以下雙承上二段<lb/>
　　而申所以陷入佛老之故不悟以下又承上段而<lb/>
　　申言不知天道為用之意玩通節語意皆指人之<lb/>
　　語性道者諸家謂直闢二氏尚體貼未細補訓欲<lb/>
　　以懵者數句專歸釋氏亦於文勢未合○虚空即<lb/>
　　太虚虚空無形者皆氣之充塞故曰虚空即氣也<lb/>
　　隱與無貼虚屬第一層顯與有貼氣屬第二層性<lb/>
　　以太虚之體言即上節可與言性之性神以太虚<lb/>
<pb n="KR3a0029_WYG_001-22b"/>
　　流行之妙言即首節清通之神性與命對神與化<lb/>
　　對命是性之流行化是神之發用以性與神對則<lb/>
　　性屬第一層神與命與化皆在第二層内觀末篇<lb/>
　　各節自見體體貼本推本也以人見之小因縁天<lb/>
　　地即後大心篇所謂以心法起滅天地以六根之<lb/>
　　微因縁天地者也一陰一陽氣也而天地之道幽<lb/>
　　明死生鬼神之理皆不外此故曰三才大中之矩<lb/>
　　曰天地晝夜又曰三極上分下合只是一意○友<lb/>
<pb n="KR3a0029_WYG_001-23a"/>
　　人宋子鋭臣曰張子亦是以虚空為性而異在以<lb/>
　　天道為用<lb/>
氣坱然太虚升降飛揚未嘗止息易所謂絪緼莊子所<lb/>
謂生物以息相吹野馬者歟此虚實動靜之機陰陽剛<lb/>
柔之始浮而上者陽之清降而下者陰之濁其感通聚<lb/>
散為風雨為雪霜萬品之流形山川之融結糟粕煨燼<lb/>
無非教也<lb/>
　徵引易絪緼見首節又乾卦彖雲行雨施品物流形<lb/>
<pb n="KR3a0029_WYG_001-23b"/>
　○莊子野馬以息相吹見首節又天道篇君之所讀<lb/>
　者古人之糟粕已夫注糟酒滓也糟爛為粕○禮孔<lb/>
　子閒居風霆流形庶物露生無非教也<lb/>
　朱子曰坱然太虚此張子所謂虚空即氣也蓋天在<lb/>
　四畔地居其中減得一尺地遂有一尺氣但人不見<lb/>
　耳此是未成形者及至浮而上降而下則已成形者<lb/>
　若融結糟粕煨燼即是氣之渣滓要之皆是示人以<lb/>
　理○問言機言始莫是説理否曰此本只是説氣理<lb/>
<pb n="KR3a0029_WYG_001-24a"/>
　自在其中一動一靜便是機處○問始字之義如何<lb/>
　曰始是如生物底母子相似萬物都從這裏生出去<lb/>
　升降飛揚便合這虚實動靜兩句虚實動靜陰陽剛<lb/>
　柔者便是這升降飛揚者為之非兩般也○無非教<lb/>
　也教便是説理禮記中天道至教聖人至德與孔子<lb/>
　予欲無言天地與聖人都一般精底都從粗底上發<lb/>
　見道理都從氣上流行雖至粗底物無非是道理發<lb/>
　見聖人與天地皆然此等言語都是經煅煉底語須<lb/>
<pb n="KR3a0029_WYG_001-24b"/>
　熟念細㸔○或問此一段是造化之初否曰即今便<lb/>
　是如此<lb/>
　補訓此節極言氣末無非教結到理上○坱王逸云<lb/>
　霧昧貌説文塵埃也霧塵皆是借形只是氣充滿意<lb/>
　陽升陰降陰升陽降皆有飛揚意集釋上下曰升降<lb/>
　行四方曰飛揚亦非確解息即鼻息吹猶呼吸也凡<lb/>
　天地間虚實動靜陰陽剛柔皆氣之為以其所由發<lb/>
　謂之機以其所由成謂之始隨遇而有聚有散風雨<lb/>
<pb n="KR3a0029_WYG_001-25a"/>
　雪霜内皆有聚散集釋散為風雨聚為雪霜亦未確<lb/>
　融合也結聚也並言山川不必謂川融山結釀者有<lb/>
　糟粕㸑者有煨燼皆謂渣滓至小者也教無所主當<lb/>
　屬之天氣本非教氣有至理即為教也<lb/>
　集解氣坱然太虚言氣之坱然者即太虚也升降飛<lb/>
　揚未嘗止息是時也雖未有虚實動靜陰陽剛柔之<lb/>
　形而其機其始實在於此此自其未有天地萬物之<lb/>
　前以明其所以為天地萬物者之理已具所謂體用<lb/>
<pb n="KR3a0029_WYG_001-25b"/>
　一原也浮而上者陽之清天以開也降而下者陰之<lb/>
　濁地以闢也天開地闢又由是而陰陽二氣感遇聚<lb/>
　散為風雨雪霜萬品山川糟粕煨燼無非教也此自<lb/>
　其既有天地萬物之後以明太虚之理又無不因物<lb/>
　而寓所謂顯微無間也<lb/>
　補注坱然太虚語其體也升降飛揚未嘗止息是其<lb/>
　用也<lb/>
　華注虚實動靜之機是氣之妙用其理即所謂繼之<lb/>
<pb n="KR3a0029_WYG_001-26a"/>
　者善也陰陽剛柔之始是氣之所成就其理即所謂<lb/>
　成之者性也<lb/>
　　愚按此當與首二節㕘㸔坱然太虚即無形之本<lb/>
　　體也為第一層坱然即指太虚而言言氣之坱然<lb/>
　　者本太虚無形也升降飛揚未嘗止息即太和之<lb/>
　　清通不可象者也為第二層浮清降濁以下以屬<lb/>
　　於天地人物者言即所謂虚實動靜陰陽剛柔者<lb/>
　　也皆在第二層内一説此節無第一層意氣坱然<lb/>
<pb n="KR3a0029_WYG_001-26b"/>
　　太虚三句皆屬第二層謂坱然於太虚中也竊謂<lb/>
　　朱子於通節分三層補注又以首三句自分體用<lb/>
　　所論更細似得張子本意○竊嘗論之曰夫有理<lb/>
　　而後有氣有氣而理即乘之故理為體而氣為用<lb/>
　　此諸儒所共言也由張子之言則氣自有氣之體<lb/>
　　氣自有氣之用而氣之體用又各自有體用之可<lb/>
　　分焉此非諸儒所共言而張子所以發前人之未<lb/>
　　發者也可得聞乎曰陰陽兩端循環不已立天地<lb/>
<pb n="KR3a0029_WYG_001-27a"/>
　　之大義者氣之體也游氣紛擾合而成質生人物<lb/>
　　之萬殊者氣之用也然則何以言體之體體之用<lb/>
　　曰坱然太虚者渾然無朕之本體乎升降飛揚者<lb/>
　　相摩相盪之大用乎此在未有天地人物之先湛<lb/>
　　然而無形者也無形者皆體也然則何以言用之<lb/>
　　體用之用曰浮而清降而濁者其對待之本體乎<lb/>
　　感遇聚散為風雨雪霜者其流行之妙用乎此在<lb/>
　　既有天地人物之後繁然而有象者也有象者皆<lb/>
<pb n="KR3a0029_WYG_001-27b"/>
　　用也然則理於何附曰氣之順而不妄不得已而<lb/>
　　然者即理之所以即氣而存而不雜乎氣者也然<lb/>
　　則由是而之焉何也曰塞吾其體帥吾其性故得<lb/>
　　天地之氣為周身之氣而形生焉得天地之理為<lb/>
　　浩然之氣而性成焉此人之所以可達於天也然<lb/>
　　則由是而之焉又何也曰理以氣異氣以形殊故<lb/>
　　理之所得適如氣之所受而賢與愚分人與物判<lb/>
　　焉形所各具即為氣所由分而人與物分偏全物<lb/>
<pb n="KR3a0029_WYG_001-28a"/>
　　與物分靈蠢焉此人之所以獨貴於物也然則何<lb/>
　　以體之曰聖人踐形君子養氣若是者能體之<lb/>
氣聚則離明得施而有形氣不聚則離明不得施而無<lb/>
形方其聚也安得不謂之客方其散也安得遽謂之無<lb/>
故聖人仰觀俯察但云知幽明之故不云知有無之故<lb/>
盈天地之間者法象而已文理之察非離不相睹也方<lb/>
其形也有以知幽之因方其不形也有以知明之故<lb/>
　徵引易説卦之九章離為目上傳之四章仰以觀於<lb/>
<pb n="KR3a0029_WYG_001-28b"/>
　天文俯以察於地理是故知幽明之故十一章法象<lb/>
　莫大乎天地上傳之五章成象之謂乾效法之謂坤<lb/>
　朱子曰象是未成形之意法是一成已定之物<lb/>
　或問朱子曰離明何謂也曰此説似難曉有作日光<lb/>
　説有作目説㸔來只是氣聚則目得而見不聚則不<lb/>
　得而見易謂離為目是也○形之時其幽之因已在<lb/>
　此不形之際其明之故已在此聚者散之因散者聚<lb/>
　之故<lb/>
<pb n="KR3a0029_WYG_001-29a"/>
　補訓此以幽明字駁有無字闢老氏有生於無之説<lb/>
　也離明字不重只是説可見不可見離明謂目之明<lb/>
　所能見也聚將復散暫見故為客此便伏幽之因散<lb/>
　將復聚而有形故不可謂之無此便伏明之故文理<lb/>
　即天文地理與天象地法是一非二<lb/>
　華注盈天地四句申氣聚則離明得施四句意方其<lb/>
　形也四句申方其聚也四句意<lb/>
　補注二察字不同下察著也天文地理上下昭著也<lb/>
<pb n="KR3a0029_WYG_001-29b"/>
　張注謂之幽明則顯仁藏用其理具在謂之有無則<lb/>
　截然彼此竟分二見矣<lb/>
　　愚按此與下節大意皆明虚空即氣之意而此以<lb/>
　　幽明駁有無之説也曰客曰無本上太虚無形一<lb/>
　　節而言○語意云世所以有有無之見者以目之<lb/>
　　所見論之耳不知氣聚則目可見而有形氣不聚<lb/>
　　則目不可見而無形其有形也特暫來而即去耳<lb/>
　　非真有也安得不謂之客其無形也形散而氣自<lb/>
<pb n="KR3a0029_WYG_001-30a"/>
　　在特離明不得施耳安得遽謂之無易言聖人之<lb/>
　　仰觀俯察而但云知幽明之故不云知有無之故<lb/>
　　由此故也夫氣之聚散何以必用離明蓋盈天地<lb/>
　　之間者地之法天之象而已其文理之昭著固非<lb/>
　　離不相覩也然方其形而為明也有以知其幽之<lb/>
　　因已在此方其不形而為幽也有以知其明之故<lb/>
　　已在此而謂可以有無言乎哉○宜作兩截㸔上<lb/>
　　八句即有無隱顯通一無二意聖人三句引易成<lb/>
<pb n="KR3a0029_WYG_001-30b"/>
　　語以証之盈天地之間以下正申明上半節意知<lb/>
　　幽之因知明之故亦大槩論理如此非論聖人之<lb/>
　　事也補訓謂上截言幽明之故下截言聖人知幽<lb/>
　　明之故文義未合<lb/>
氣之聚散於太虚猶冰凝釋於水知太虚即氣則無無<lb/>
故聖人語性與天道之極盡於參伍之神變易而已諸<lb/>
子淺妄有有無之分非窮理之學也<lb/>
　徵引易上傳之十章參伍以變錯綜其數本義參者<lb/>
<pb n="KR3a0029_WYG_001-31a"/>
　三數之也伍者五數之也謂揲蓍求卦之事<lb/>
　集解此只是明虚氣合一之意言氣之聚散即太虚<lb/>
　之所為則太虚非離氣而入於渺茫者矣故知此則<lb/>
　無無蓋不以無視太虚之理也氣之往來升降為參<lb/>
　伍其理則兩在而不可測所謂神也神即在參伍之<lb/>
　間故曰參伍之神聖人言性與天道之極如曰一陰<lb/>
　一陽之謂道曰立天之道曰陰與陽立地之道曰柔<lb/>
　與剛立人之道曰仁與義是聖人言性與天道之極<lb/>
<pb n="KR3a0029_WYG_001-31b"/>
　致不過盡於參伍之神所流行變易者而已未嘗於<lb/>
　陰陽參伍變易之外别求一端虚無懸空不着於氣<lb/>
　者以為性與天道也安得有有無之分哉<lb/>
　　愚按此節大意以聚散駁有無之説也○語意云<lb/>
　　夫氣與虚豈二物乎氣之聚而有形散而無形皆<lb/>
　　太虚所為虚與氣非有二也猶冰之凝而為氷釋<lb/>
　　而為水皆不外於水水與冰非有二也知太虚即<lb/>
　　氣而非二則不可以虚為無矣故聖人語性與天<lb/>
<pb n="KR3a0029_WYG_001-32a"/>
　　道之極致亦不過即陰陽參伍之神變易不測者<lb/>
　　盡其理而無餘已老釋諸子識見淺妄乃以虚與<lb/>
　　氣謬分有無蓋不能窮聚散變易之理而陷於詖<lb/>
　　淫者也烏足信乎○參伍之神謂陰陽也變易即<lb/>
　　謂參伍之神蓋陰陽二氣陰變為陽陽變為陰往<lb/>
　　來變化不可窮詰故曰參伍之神耳無無下無字<lb/>
　　指太虚言與下有無無字相應以闢二氏有生於<lb/>
　　無等語也聚散字止就氣言即前節其聚其散之<lb/>
<pb n="KR3a0029_WYG_001-32b"/>
　　云乃客形變化之小聚散非萬物復聚為太虚之<lb/>
　　大聚散也諸家謂氣散歸虚與下參伍變易之義<lb/>
　　不合而理亦未瑩又此性字指太虚之體言亦與<lb/>
　　論語異旨<lb/>
太虚為清清則無礙無礙故神反清為濁濁則礙礙則<lb/>
形<lb/>
　程子曰一氣相涵周而無餘謂氣外有神神外有氣<lb/>
　是兩之也清者為神濁者何獨非神乎○問太虚之<lb/>
<pb n="KR3a0029_WYG_001-33a"/>
　説本是説無極却只説得無字朱子曰無極是該貫<lb/>
　虚實清濁而言無極字落在中間太虚字落在一邊<lb/>
　了便是難説聖人熟了説出便恁地平正而今把意<lb/>
　思去形容他却有時偏了明道説氣外無神神外無<lb/>
　氣謂清者為神則濁者非神乎後來亦有人與横渠<lb/>
　説横渠却云清者可以該濁虚者可以該實却不知<lb/>
　形而上者還他是理形而下者還他是氣既説是虚<lb/>
　便是與實對了既説是清便是與濁對了<lb/>
<pb n="KR3a0029_WYG_001-33b"/>
　髙注此言清濁形神之别欲人存神而不囿於形也<lb/>
　補注太虚為清清則無礙是陰陽兩端循環不已者<lb/>
　也反清為濁濁則礙是游氣紛擾合而成質者也蓋<lb/>
　反清為氣之渣滓神化之糟粕故濁<lb/>
　　愚按此與下節皆太虚之第二層也前謂之太和<lb/>
　　者以其氣之流行而統言之此謂之太虚者以其<lb/>
　　氣之清通而析言之其實一也此篇首節以氣與<lb/>
　　神對次節以本體與客形對天地之氣節以聚與<lb/>
<pb n="KR3a0029_WYG_001-34a"/>
　　散對而此節尤為著明蓋神無不在而必屬之清<lb/>
　　者猶性無不在而於喜怒哀樂未發時尤易見也<lb/>
　　張子又自謂虚可該實清可該濁者自人物未生<lb/>
　　之始以及人物既生之後而太虚皆統貫而行乎<lb/>
　　其中故言雖對而意自串如言喜怒哀樂未發而<lb/>
　　喜怒哀樂之情實無不具於其中也然以神字截<lb/>
　　斷在清一邊説終是偏處蓋纔言太虚便已不能<lb/>
　　不與實對纔言清便已不能不與濁對以形下之<lb/>
<pb n="KR3a0029_WYG_001-34b"/>
　　氣而况形上之理固宜其不能盡也若程朱所言<lb/>
　　則天地之間清濁皆氣而理宰其中故鳶飛魚躍<lb/>
　　花落鳥啼處處皆道即處處皆神何嘗離而二之<lb/>
　　乎○語意云夫人亦知神與形所由分乎湛然太<lb/>
　　虚者為氣之至清清則虚明通逹而無所滯礙無<lb/>
　　所滯礙故神妙而不可測若清之反為氣之濁濁<lb/>
　　則凝聚而有所滯礙有所滯礙則局於形是二者<lb/>
　　不可相無也然則蔽於形而不能存神與遺形以<lb/>
<pb n="KR3a0029_WYG_001-35a"/>
　　求神者皆可以返矣○篇内清濁聚散字太虚為<lb/>
　　清之清濁以太虚與萬有對氣不能不聚而為萬<lb/>
　　物之聚散以萬物與太虚對此氣之大清濁大聚<lb/>
　　散也浮而上者陽之清之清濁以天地自相對其<lb/>
　　聚其散氣之聚散於太虚之聚散以客形之變化<lb/>
　　者自相對舉一事之清濁聚散而言也亦皆湏知<lb/>
　　其不同處<lb/>
凡氣清則通昏則壅清極則神故聚而有間則風行而<lb/>
<pb n="KR3a0029_WYG_001-35b"/>
聲聞具達清之驗歟不行而至通之極歟<lb/>
　集釋此發明太虚為清以下之意<lb/>
　補訓更即氣推言之凡氣合太虚而清則通反太虚<lb/>
　而昏則壅塞而不通若清極則不但通而且神妙不<lb/>
　測矣故氣之聚而有間隙以通之則風行而其聲聞<lb/>
　具達非清則通之驗歟且不見其行之迹而無所不<lb/>
　至豈非通之極而神歟即風而凡氣可知矣○有聲<lb/>
　可聞故曰聲聞具達者無所不達也不行而至仍以<lb/>
<pb n="KR3a0029_WYG_001-36a"/>
　風言<lb/>
由太虚有天之名由氣化有道之名合虚與氣有性之<lb/>
名合性與知覺有心之名<lb/>
　朱子曰本只是一箇太虚漸細分得密耳且太虚便<lb/>
　是四者之總體而不離乎四者而言由氣化有道之<lb/>
　名氣化是陰陽造化寒暑晝夜雨露霜雪山川木石<lb/>
　金水火土皆是只此便是太虚但雜却氣化説雖雜<lb/>
　氣化説而實不離乎太虚未説人物各具當然之理<lb/>
<pb n="KR3a0029_WYG_001-36b"/>
　處合虚與氣有性之名有這氣道理便隨在裏面無<lb/>
　此氣則道理無安頓處如水中月湏是有此水方映<lb/>
　得月心之知覺又是那氣之虚靈底聰明視聽作為<lb/>
　運用皆是有這知覺方運用得這道理所以張子説<lb/>
　人能𢎞道是心能盡性非道𢎞人是性不知檢其心<lb/>
　邵子説心者性之郛郭此等語皆秦漢以下人道不<lb/>
　到○由太虚有天之名都是箇自然底由氣化有道<lb/>
　之名是虚底物在實上見無形底因有形而見氣有<lb/>
<pb n="KR3a0029_WYG_001-37a"/>
　形而虚無迹以有形之氣具無迹之理故謂之性也<lb/>
　○由太虚有天之名合虚與氣有性之名是天命之<lb/>
　謂性管此兩句由氣化有道之名是率性之謂道管<lb/>
　此一句合性與知覺有心之名此又是天命之謂性<lb/>
　這下管此一句<lb/>
　補訓此舉天道性心之名不外乎理氣二者而已○<lb/>
　太虚屬理氣化屬氣氣即陰陽之氣變變化化者也<lb/>
　性雖合虚與氣而以太虚之理為主氣在心則有知<lb/>
<pb n="KR3a0029_WYG_001-37b"/>
　覺故合性之理與知覺之氣而謂之心心者氣之靈<lb/>
　而理所寓者也<lb/>
　李注太虚無形氣之本體此天之所以為天也中涵<lb/>
　動靜相感之性是生絪緼相盪之始此太和所以為<lb/>
　道也虚者性之體氣者性之質此天所以命人之性<lb/>
　也性者真精之合知覺者神智之發此人之所以為<lb/>
　心也<lb/>
　　愚按此節首句即太虚之第一層而以為有天之<lb/>
<pb n="KR3a0029_WYG_001-38a"/>
　　名者蓋造化之初此太虚在造化上㸔既生天地<lb/>
　　則天地亦即此以生人物其理一耳次句即太虚<lb/>
　　之第二層所以生人物之具也心性以下則以人<lb/>
　　之得於天者言從虚説到氣從虚與氣説到人之<lb/>
　　性與人之心雖天人分言實相叠而下○此節孟<lb/>
　　子盡其心者章朱註採入<lb/>
鬼神者二氣之良能也聖者至誠得天之謂神者太虚<lb/>
妙應之目凡天地法象皆神化之糟粕爾<lb/>
<pb n="KR3a0029_WYG_001-38b"/>
　徵引糟粕見坱然太虚節法象見離明得施節<lb/>
　朱子曰伊川謂鬼神者造化之迹却不如横渠所謂<lb/>
　二氣良能蓋程説固好但只渾淪在這裏張説分明<lb/>
　便見有箇陰陽在○問良能之義曰只是二氣之自<lb/>
　然者耳屈伸往來是二氣自然能如此<lb/>
　補訓此以下言陰陽二氣之妙用而此節兼言鬼神<lb/>
　聖神當重二氣良能與太虚妙應聖者是襯貼語二<lb/>
　氣良能中即有太虚妙應之神太虚妙應即是神化<lb/>
<pb n="KR3a0029_WYG_001-39a"/>
　○世所謂鬼神者非他也即二氣之良能二氣之外<lb/>
　無鬼神也所謂聖者非他也即至誠得乎天道之謂<lb/>
　天道之外無聖也所謂神者非他也即太虚妙應無<lb/>
　窮之目太虚之外無神也夫神化超乎法象之外凡<lb/>
　天地法象皆神化之糟粕其粗迹可見者耳○鬼神<lb/>
　對言陰陽屈伸之分也屈伸往來皆自然而然故曰<lb/>
　良能神者非鬼神之神只是神妙意猶易言鬼神之<lb/>
　情狀而又言神無方也聖人至誠旡妄得天之道與<lb/>
<pb n="KR3a0029_WYG_001-39b"/>
　時消息亦自然而然也上言鬼神而以至誠得天言<lb/>
　聖亦見聖之契合鬼神處天地間之有法有象皆神<lb/>
　化之糟粕當於糟粕認神化無徒見糟粕而遺神化<lb/>
　也<lb/>
　張注二氣之良能此語極精蓋鬼神不專屬氣比二<lb/>
　氣又精是理氣接縫之際也朱子謂伊川不如横渠<lb/>
　説得好蓋伊川只説得鬼神後半截事只在天地功<lb/>
　用上見之横渠則直究其性情合理與氣而為言也<lb/>
<pb n="KR3a0029_WYG_001-40a"/>
　集解得天者與天為一也無在而無乎不在無為而<lb/>
　無所不為故謂之妙應<lb/>
　　愚按妙應太虚之第二層也就用處言故言妙應<lb/>
　　補訓謂神者非即鬼神之神固是然言神化則神<lb/>
　　在其中言神則鬼神在其中矣曰二氣良能曰太<lb/>
　　虚妙應非即神化而何○友人宋子鋭臣曰鬼神<lb/>
　　兩而化也神者一而神也糟粕即體物之物也<lb/>
天道不窮寒暑已衆動不窮屈伸已鬼神之實不越二<lb/>
<pb n="KR3a0029_WYG_001-40b"/>
端而已矣<lb/>
　李注申上條二氣良能之説<lb/>
　集解天道之所以不窮寒暑推遷而已衆動之所以<lb/>
　不窮屈伸相禪而已寒也屈也鬼也暑也伸也神也<lb/>
　鬼神之所以為鬼神不越此寒暑屈伸二者而已非<lb/>
　謂别有一鬼神如佛老所云也<lb/>
　張注此段言鬼神之功效即程子所謂天地之功用<lb/>
　而造化之迹者也<lb/>
<pb n="KR3a0029_WYG_001-41a"/>
　　愚按此節雖申上條之説而其義較粗蓋言良能<lb/>
　　則二氣在其中而二氣不足該良能之義故也<lb/>
兩不立則一不可見一不可見則兩之用息兩體者虚<lb/>
實也動靜也聚散也清濁也其究一而已矣<lb/>
　補訓此承上而言二端之本一也諸家多以太極陰<lb/>
　陽為説其理固是但張子是論二氣非周子太極陰<lb/>
　陽之謂所謂一者言二氣本一耳○有兩必有一為<lb/>
　之體有一必有兩以為之用如兩不立則一之體無<lb/>
<pb n="KR3a0029_WYG_001-41b"/>
　可見一不可見則兩之用亦息所謂兩體者何也如<lb/>
　虚與實也動與靜也聚與散也清與濁也皆兩也兩<lb/>
　不離一其究歸於一而已蓋二氣實一氣之消長也<lb/>
　○陽虚陰實陽動陰靜陽聚陰散陽清陰濁集釋以<lb/>
　散屬陽聚屬陰非也聚則為有散則為無豈有者為<lb/>
　陰無者為陽乎<lb/>
　　愚按此節上虚下實兩體以下數語正明兩與一<lb/>
　　之實皆言氣也與太極無渉下節感而後通亦然<lb/>
<pb n="KR3a0029_WYG_001-42a"/>
　　補訓得之<lb/>
感而後有通不有兩則無一故聖人以剛柔立本乾坤<lb/>
毁則无以見易<lb/>
　徵引易下傳之一章剛柔者立本者也上傳之十二<lb/>
　章乾坤毁則无以見易本義乾坤毁謂卦畫不立○<lb/>
　補注此又申明上章之意<lb/>
　補訓夫氣必兩者相感而後有其流通之妙如不有<lb/>
　兩者相感則無以見一之通矣故聖人作易以剛柔<lb/>
<pb n="KR3a0029_WYG_001-42b"/>
　立其本剛者乾也柔者坤也若乾坤毁則無以見易<lb/>
　易必有乾坤者所謂兩也有乾坤而變易於是出所<lb/>
　謂一也即感而後通之意也○剛柔即陰陽聖人以<lb/>
　陽陰為作易之本故曰以剛柔立本剛柔立本是正<lb/>
　言乾坤毁是反言乾坤毁則無所謂剛柔<lb/>
　李注兩者相對方可言感感而能通非一而何故非<lb/>
　兩無以立感之體非一無以致通之用所謂兩不立<lb/>
　一不可見一不可見兩之用息者此也<lb/>
<pb n="KR3a0029_WYG_001-43a"/>
游氣紛擾合而成質者生人物之萬殊其陰陽兩端循<lb/>
環不已者立天地之大義<lb/>
　朱子曰此段專説氣未及言理游氣紛擾此言氣到<lb/>
　此已是渣滓麄濁者去生人物蓋氣之用也動靜兩<lb/>
　端説氣之本上章言坱然太虚一段亦是發明此意<lb/>
　○陰陽即氣也豈陰陽之外復有游氣耶所謂游氣<lb/>
　者指其所以賦予萬物一物各得一箇性命便有一<lb/>
　箇形質此皆氣合而成之也○陰陽循環如磨游氣<lb/>
<pb n="KR3a0029_WYG_001-43b"/>
　紛擾如磨中出者易曰陰陽相摩八卦相盪鼔之以<lb/>
　雷霆潤之以風雨日月運行一寒一暑此陰陽之循<lb/>
　環也乾道成男坤道成女此游氣之紛擾也○循環<lb/>
　不已者乾道變化也合而成質者各正性命也○晝<lb/>
　夜運而無息便是陰陽之兩端其四邊散出紛擾者<lb/>
　便是游氣以生人物之萬殊如麫磨相似其四邊只<lb/>
　管層層撒出天地之氣運轉無已只管層層生出人<lb/>
　物其中有麄有細如人物有偏有正○游是散殊此<lb/>
<pb n="KR3a0029_WYG_001-44a"/>
　如一箇水車一上一下兩邊只管滚轉這便是循環<lb/>
　不已立天地之大義底一上一下只管滚轉中間帶<lb/>
　得水灌溉得所在便是生人物之萬殊天地之間二<lb/>
　氣只管運轉不知不覺生出一箇人不知不覺又生<lb/>
　出一箇物即他這箇斡轉便是生物時節○游氣是<lb/>
　氣之發散生物底游亦流行之意紛擾者㕘錯不齊<lb/>
　既生物便是游氣若是生物常運行而不息者二氣<lb/>
　初無增損也○此固是一物但渠所説游氣紛擾合<lb/>
<pb n="KR3a0029_WYG_001-44b"/>
　而成質恰是指陰陽交㑹言之陰陽兩端循環不已<lb/>
　却是指那分開底説蓋陰陽只管混了闢闢了混故<lb/>
　周子云混兮闢兮其無窮兮○游氣是裏而底譬如<lb/>
　一箇扇相似扇便是立天地大義底扇出風來便是<lb/>
　生人物底<lb/>
　補訓陰陽只管循環不已自有游氣紛擾生人生物<lb/>
　游氣紛擾不礙陰陽之循環不已游訓游散只是動<lb/>
　盪意天地之大義以氣化言非以形體言大義猶言<lb/>
<pb n="KR3a0029_WYG_001-45a"/>
　天地之道易所謂立天之道立地之道是也<lb/>
　張注此段是倒裝文法陰陽循環不已而後有游氣<lb/>
　紛擾散出而生人物要㸔這道理明白無如太極圖<lb/>
　所云無極之真二五之精妙合而凝等語尤詳細<lb/>
　　愚按此節大意以氣之立天地生人物者分體用<lb/>
　　而言之也游氣成質即所謂感遇聚散流形融結<lb/>
　　者也陰陽循環即所謂升降飛揚浮清降濁者也<lb/>
　　皆在太虚第二層内然游氣無時不成質陰陽亦<lb/>
<pb n="KR3a0029_WYG_001-45b"/>
　　無時不流行有體用而非二物<lb/>
日月相推而明生寒暑相推而歲成神易無方體一陰<lb/>
一陽陰陽不測皆所謂通乎晝夜之道也<lb/>
　徵引易下傳之五章日往則月來月往則日來日月<lb/>
　相推而明生焉寒往則暑來暑往則寒來寒暑相推<lb/>
　而歲成焉上傳之四章通乎晝夜之道而知故神無<lb/>
　方而易無體五章一陰一陽之謂道又云陰陽不測<lb/>
　之謂神<lb/>
<pb n="KR3a0029_WYG_001-46a"/>
　補訓日陽也月陰也日月相推遷而明生不窮焉寒<lb/>
　陰也暑陽也寒暑相推遷而歲功以成焉其神妙無<lb/>
　方所變易無形體一陰繼以一陽一陽繼以一陰陰<lb/>
　陽變化不測總而言之皆所謂通乎晝夜之道也○<lb/>
　推者推去彼而此方來也明生明之相繼生生不窮<lb/>
　也神無方易無體不僅日月寒暑上見而即日月寒<lb/>
　暑亦可以見矣故接云神無方易無體陰陽不測云<lb/>
　云也<lb/>
<pb n="KR3a0029_WYG_001-46b"/>
　　愚按此節大意即日月寒暑見二氣循環之妙也<lb/>
　　雖全以易辭成文非注釋之體○當分三層首二<lb/>
　　句舉日月寒暑言之中三句見其神妙不測末句<lb/>
　　總斷神易之理陰陽變化之妙無時無處不然而<lb/>
　　即日月寒暑之相推可見故曰此皆通乎晝夜之<lb/>
　　道也日與暑即晝之道月與寒即夜之道<lb/>
晝夜者天之一息乎寒暑者天之晝夜乎天道春秋分<lb/>
而氣易猶人一寤寐而魂交魂交成夢百感紛紜對寤<lb/>
<pb n="KR3a0029_WYG_001-47a"/>
而言一身之晝夜也氣交為春萬物糅錯對秋而言天<lb/>
之晝夜也氣本之虚則湛本無形感而生則聚而有象<lb/>
有象斯有對對必反其為有反斯有仇仇必和而解故<lb/>
愛惡之情同出於太虚而卒歸於物欲倐而生忽而成<lb/>
不容有毫髪之間其神矣夫<lb/>
　徵引莊子齊物論其寐也魂交其覺也形開注司馬<lb/>
　云魂交精神交錯也<lb/>
　華注承上通乎晝夜之道以明天道人道總不外此<lb/>
<pb n="KR3a0029_WYG_001-47b"/>
　天道春秋分至天之晝夜也正明寒暑者天之晝夜<lb/>
　意氣本之虚以下又明天地間恩仇愛惡總是陰陽<lb/>
　聚散之所為是亦一晝夜也由張子之意推之則人<lb/>
　身之一呼一吸一喜一怒以至古今氣運之剝復人<lb/>
　事之治亂倐生忽成亦一晝夜也無大無小無久無<lb/>
　暫晝夜二字可以畢該而其本皆出於虚其用則著<lb/>
　於物欲此物欲字未便是不好字眼神字從循環不<lb/>
　已上㸔出二氣本一一故神也<lb/>
<pb n="KR3a0029_WYG_001-48a"/>
　補訓春秋分只是説分春分秋非厯之春分秋分也<lb/>
　補注太泥夏暑冬寒而云春秋者由春至夏而暑由<lb/>
　秋至冬而寒是分春秋而寒暑之氣因以易也魂交<lb/>
　交字對易字㸔當為交接之交以寐言則是魂交成<lb/>
　夢以寤言亦是魂交成寤百感紛紜是夢境氣交亦<lb/>
　是交接之交猶氣易也春固氣交秋亦氣交萬物雜<lb/>
　然並生故曰糅錯氣本之虚二句又推上一層本之<lb/>
　虚者以太虚為根本也有對而反而仇而和解只照<lb/>
<pb n="KR3a0029_WYG_001-48b"/>
　寒暑之氣言較明集解以日月薄蝕男女反目言殊<lb/>
　不合相反則惡相合則愛集釋云春生可愛秋殺可<lb/>
　惡愛之惡之人心之私愛惡全以人言與上文不聨<lb/>
　倐生忽成承上感而生生字來生成渾説集釋分春<lb/>
　生秋成亦可但不宜以生成跟愛惡説即此可見寒<lb/>
　暑循環無毫髪之間猶晝夜也<lb/>
　　愚按此節大意皆明天道之神也虚是第一層反<lb/>
　　仇愛惡以下皆在第二層内重一神字前神字俱<lb/>
<pb n="KR3a0029_WYG_001-49a"/>
　　以妙應不測者言此重神速意○語意云夫天道<lb/>
　　之神又有可得而言者晝夜者其天之一息乎一<lb/>
　　晝一夜猶一呼吸之速也寒暑者其天之晝夜乎<lb/>
　　一寒一暑猶一昏旦之暫也蓋天道分春秋而寒<lb/>
　　暑之氣變如人之一寤寐而魂以交易人之寐時<lb/>
　　魂交成夢百感紛紜變幻不一以之對寤而言寐<lb/>
　　則夜寤則晝是一身之晝夜也天之氣交為春萬<lb/>
　　物糅錯而生以之對秋而言春則晝秋則夜是天<lb/>
<pb n="KR3a0029_WYG_001-49b"/>
　　之晝夜也夫氣之本體是為太虚其初亦湛然至<lb/>
　　清本無形象耳及氣之相感而生則聚而有可見<lb/>
　　之象既有象斯有對如寒與暑對也有對必反其<lb/>
　　所為如寒暑相反也有反斯有仇如寒暑之不相<lb/>
　　容也仇必有以和而解如寒由温而暑至暑由凉<lb/>
　　而寒至也和解則愛反仇則惡是天道愛惡之情<lb/>
　　同出於太虚之一本而其後卒歸於物欲之萬殊<lb/>
　　故其二氣紛擾化育不窮倐而生忽而成不容有<lb/>
<pb n="KR3a0029_WYG_001-50a"/>
　　毫髪之間斷豈不神妙莫測矣乎故曰寒暑者天<lb/>
　　之晝夜也○首句形起次句天道春秋分以下皆<lb/>
　　明次句意只以人之寤寐形容天道不以天人並<lb/>
　　重一寒一暑厯四時而成歲在天道則如一晝夜<lb/>
　　然便有倐生忽成而極其神意氣本之虚以下又<lb/>
　　提起一筆而詳推其理言其始本太虚而無形也<lb/>
　　一至聚而有象則遂有反仇和解愛惡之情紛紜<lb/>
　　參錯不可窮紀同出於太虚之無形而卒歸於物<lb/>
<pb n="KR3a0029_WYG_001-50b"/>
　　欲之有迹此數句即見一氣循環神速不測之妙<lb/>
　　故接云倐生忽成無毫髪之間其神矣夫正應轉<lb/>
　　天之晝夜句反仇和解愛惡物欲等字皆以人事<lb/>
　　形容天道愛者相生相合之意惡者相制相克之<lb/>
　　意物欲云者天道之變化客形如人之有感而動<lb/>
　　隨物而遷千狀萬態無復本一之體即上象對反<lb/>
　　仇和解數句意非私欲之謂也倐生忽成又即氣<lb/>
　　化之生人生物而言生生不息成成相繼神速不<lb/>
<pb n="KR3a0029_WYG_001-51a"/>
　　測何間之有舊説皆以物欲屬人言故語氣不能<lb/>
　　一貫李注遂分氣本之虚以下另為一節於倐生<lb/>
　　忽成句反難安頓矣惟華注畧得其意而以天道<lb/>
　　人道並言亦誤<lb/>
造化所成無一物相肖者以是知萬物雖多其實一物<lb/>
無無陰陽者以是知天地變化二端而已矣<lb/>
　張子語錄人與動植之類已是大分不齊於其類中<lb/>
　又極有不齊某嘗謂天下之物無兩箇有相似者雖<lb/>
<pb n="KR3a0029_WYG_001-51b"/>
　一件物亦有陰陽左右譬之人一身中兩手為相似<lb/>
　然而有左右一手之中五指而復有長短直至於毛<lb/>
　髪之類亦無有一相似至如同父母之兄弟不惟其<lb/>
　心之不相似以至聲音形狀亦莫有同者以此見直<lb/>
　無一同者<lb/>
　李注以造化成物之各異知物之各具陰陽以物之<lb/>
　各具陰陽知天地變化之不出於陰陽也<lb/>
　華注陰陽雖只兩端其感遇凝聚却萬有不齊所以<lb/>
<pb n="KR3a0029_WYG_001-52a"/>
　形質各不相肖就其不相肖而益可悟天地之化不<lb/>
　外於陰陽也<lb/>
　　愚按上四句因形之不相肖而知無物無陰陽此<lb/>
　　在萬殊處説陰陽下二句因物之各具一陰陽而<lb/>
　　知天地之變化以生物者總不外陰陽二端此方<lb/>
　　見萬殊之一本意兩以是知字相叠而下舊説於<lb/>
　　無一物句即謂萬殊一本語氣未合不相肖不但<lb/>
　　人與物異飛與走異即人之各具一面目肢體飛<lb/>
<pb n="KR3a0029_WYG_001-52b"/>
　　走之族各三百有六十皆足見其不同蓋就形體<lb/>
　　言之集釋並及聖愚之異亦非是<lb/>
萬物形色神之糟粕性與天道云者易而已矣心所以<lb/>
萬殊者感外物為不一也天大無外其為感者絪緼二<lb/>
端而已<lb/>
　李注易者變化也神者變化之妙也性與天道在其<lb/>
　中矣<lb/>
　張注心所以萬殊二句此就無主宰之心言之非論<lb/>
<pb n="KR3a0029_WYG_001-53a"/>
　心之本體也天下同歸而殊塗一致而百慮何不一<lb/>
　之有絪緼二端而已湏知絪緼中便有許多不測道<lb/>
　理在<lb/>
　　愚按此節大意亦明天道之神也○語意云夫天<lb/>
　　道之妙豈有外於神乎萬物之形色氣也而即神<lb/>
　　之糟粕非能離神以為形也即理之微者莫過於<lb/>
　　性與天道亦不外陰陽變易之神而已豈有他哉<lb/>
　　彼人心所以有萬殊而不一者特以物之所感者<lb/>
<pb n="KR3a0029_WYG_001-53b"/>
　　不同故不能一而神也若天之大而無外其所感<lb/>
　　者不外陰陽二端絪緼交密而已而有不極其神<lb/>
　　者乎○形色所該者廣凡散殊可象者皆是不專<lb/>
　　指人言心有萬殊者以人之有心襯起天道之自<lb/>
　　然也此節舊説皆不得其解惟吾友宋子鋭臣之<lb/>
　　説得之宋云首二句見氣皆神之所為性與天道<lb/>
　　二句見理亦不外乎神言神又言易者神無方易<lb/>
　　無體其實一也惟一故神心不能一故不能得感<lb/>
<pb n="KR3a0029_WYG_001-54a"/>
　　而遂通之神絪緼則所謂清通不可象而神者也<lb/>
物之所以相感者利用出入莫知其鄉一萬物之妙者<lb/>
歟<lb/>
　徵引易上傳之十一章利用出入民咸用之謂之神<lb/>
　説卦之六章神也者妙萬物而為言者也<lb/>
　華注此節發明神之為妙<lb/>
　集解如日月寒暑之推遷人物之終始山川之流峙<lb/>
　皆物之相感氣也而其所以相感者理也利用出入<lb/>
<pb n="KR3a0029_WYG_001-54b"/>
　往來無礙無所不在而不可測者也故曰一萬物之<lb/>
　妙一者貫通之意言其統貫乎萬物而極其妙也<lb/>
　補訓引來三句一串下皆是証一神字利用妙萬物<lb/>
　固是神莫知其鄉亦只説神不説心物相感而生是<lb/>
　生生不窮意非謂此感彼應也利用出入用以出用<lb/>
　以入無不利利即神處神無形故莫知其鄉<lb/>
　　愚按此以首句作一呼下三句作一應神理自明<lb/>
氣與志天與人有交勝之理聖人在上而下民咨氣壹<lb/>
<pb n="KR3a0029_WYG_001-55a"/>
之動志也鳳凰儀志壹之動氣也<lb/>
　徵引書堯典洪水滔天下民其咨益稷簫韶九成鳳<lb/>
　凰來儀<lb/>
　華注此節重在志能勝氣人能勝天上上文屢言陰<lb/>
　陽交感萬事萬物皆由之以出入則似聖人無權而<lb/>
　不知補救調爕乎陰陽者在人裁成輔相乎天地者<lb/>
　在人故以志壹動氣明人定可以勝天也下民咨鳳<lb/>
　凰儀舉一以見端<lb/>
<pb n="KR3a0029_WYG_001-55b"/>
　補訓氣與志交勝天與人交勝下文只証氣志而天<lb/>
　人自見蓋以天配氣以人配志氣壹動志即天定之<lb/>
　勝人志壹動氣即人定之勝天也動志動氣是借用<lb/>
　語只大槩説集釋以動志為堯之志動氣為鳥獸之<lb/>
　氣覺拘蓋水災尚可言氣而作樂難以貼志也<lb/>
　　愚按氣謂氣數志謂人事拘本旨則難解矣<lb/>
　<lb/>
　正䝉初義卷一<lb/>
</p>
<p>
</p>
  </div>
</body>
</text>
</TEI>
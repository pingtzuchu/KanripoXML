<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>正䝉初義卷十</head> <lb/>
    <p>
<pb n="KR3a0029_WYG_010-1a"/>
欽定四庫全書<lb/>
　正䝉初義卷十<lb/>
　　　　　　　　　　　　邳州知州王植撰<lb/>
　　作者篇第十<lb/>
　發明此篇論帝王以及賢大夫皆達而在上其道行<lb/>
　之事三十篇論孔子以及門人皆窮而在下其道明<lb/>
　之事<lb/>
　　愚按此篇凡二十一節前十三節論古帝王之事<lb/>
<pb n="KR3a0029_WYG_010-1b"/>
　　有分論有合論周有八士以下八節論春秋列國<lb/>
　　君卿大夫之事有褒有譏<lb/>
作者七人伏羲神農黄帝堯舜禹湯制法興王之道非<lb/>
有述於人者也<lb/>
　張子語録作者七人伏羲也神農也黄帝也堯也舜<lb/>
　也禹也湯也所謂作者上世未有作而作之者也伏<lb/>
　羲始服牛乗馬者也神農始教民稼穡者也黄帝始<lb/>
　正名百物者也堯始推位舜始封禪者也堯以徳禹<lb/>
<pb n="KR3a0029_WYG_010-2a"/>
　以功故别數之湯始革命者也若謂武王為作則武<lb/>
　王已是述湯事也若以伊尹為作則當數周公恐不<lb/>
　肯以人臣謂之作若孔子自數為作則自古以來實<lb/>
　未有如孔子者然孔子已是言述而不作也<lb/>
　補訓舉七人以實孔子之言也論語本無可指作是<lb/>
　去而隐張子以七聖實之自為一解○制為法度興<lb/>
　起王業大槩渾說若謂黄帝非王禹湯方是興王太<lb/>
　拘以述對作本孔子述而不作語<lb/>
<pb n="KR3a0029_WYG_010-2b"/>
以知人為難故不輕去未彰之罪以安民為難故不輕<lb/>
變未厭之君及舜而去之堯君徳故得以厚吾終舜臣<lb/>
徳故不敢不䖍其始<lb/>
　徴引書臯陶謨在知人在安民又云惟帝其難之舜<lb/>
　典四罪而天下咸服<lb/>
　張子經學理窟詩書篇萬事只一天理舜舉十六相<lb/>
　去四凶堯豈不能堯固知四凶之惡然民未被其虐<lb/>
　天下未欲去之堯以安民為難遽去其君則民不安<lb/>
<pb n="KR3a0029_WYG_010-3a"/>
　故不去必舜而後因民不堪而去之也<lb/>
　補訓此承上文堯舜而言其待四凶之事○䖍重其<lb/>
　事之意舜居攝二十八載四罪事最在後在居攝為<lb/>
　治之始而四罪非居攝第一事也<lb/>
　髙注未彰之罪四凶也未厭之君三苖也君徳則於<lb/>
　人無不容臣徳則於分有不敢也<lb/>
　華注既云未彰未厭雖舜為臣而未可去若其既彰<lb/>
　既厭雖堯為君而亦必去須㸔得活<lb/>
<pb n="KR3a0029_WYG_010-3b"/>
稽衆舍己堯也與人為善舜也聞善言則拜禹也用人<lb/>
惟己改過不吝湯也不聞亦式不諫亦入文王也<lb/>
　徴引書大禹謨稽於衆舍己從人仲虺之誥用人惟<lb/>
　己改過不吝詩大雅思齊篇不聞亦式不諌亦入集<lb/>
　傳雖事之無所前聞者亦無不合於法度雖無諫諍<lb/>
　之者亦未嘗不入於善<lb/>
　張子經學理窟詩書篇與此同而末又益一語曰皆<lb/>
　虛其心以為天下也<lb/>
<pb n="KR3a0029_WYG_010-4a"/>
　集解此言聖人無不用人之善<lb/>
　髙注不聞亦式敬之至也不諫亦入虛之至也<lb/>
别生分類孟子所謂明庶物察人倫者與<lb/>
　徴引書小序帝釐下土方設居方别生分類孔氏曰<lb/>
　生姓也别其姓族分其類使相從也<lb/>
　補訓此於羣聖之中専言舜也因書序言别生分類<lb/>
　與孟子言明物察倫相近故合言之<lb/>
　李注自親親之殺尊賢之等以至於貴賤上下士農<lb/>
<pb n="KR3a0029_WYG_010-4b"/>
　工賈鰥寡惸獨暨鳥獸草木魚鱉皆所謂别生分類<lb/>
　也<lb/>
　　愚按别生分類孔氏但以姓族言之張子之意似<lb/>
　　濶凡五倫常變之殊道事物經權之異用皆所以<lb/>
　　别其生分其類也故為為明物察倫之義書序帝<lb/>
　　即謂舜故張子取以稱舜者釋之<lb/>
象憂喜舜亦憂喜所過者化也與人為善也隐惡也所<lb/>
覺者先也<lb/>
<pb n="KR3a0029_WYG_010-5a"/>
　補訓此舉舜之愛弟而深贊之也<lb/>
　集解過化謂事過即化無所留滯不藏怒不宿怨也<lb/>
　與人為善謂取其愛兄之意也隐惡謂沒其殺己之<lb/>
　惡也所覺者先不逆詐億不信也此四句舉經傳成<lb/>
　文皆以解象憂喜舜亦憂喜之意<lb/>
　李注即與象同憂喜一事而四美具焉<lb/>
好問好察邇言隐惡揚善與人為善象憂亦憂象喜亦<lb/>
喜皆行其所無事也過化也不藏怒也不宿怨也<lb/>
<pb n="KR3a0029_WYG_010-5b"/>
　補訓此補足上文之意增出問察及行所無事不藏<lb/>
　不宿數句其實只一意行無事過化總承不藏二句<lb/>
　只結憂喜意過化上文已有此又從行所無事㸔出<lb/>
　當串說下○舜之好問好察邇言隐惡而揚善與人<lb/>
　為善以及象憂亦憂象喜亦喜皆順理而行所無事<lb/>
　也故所過者化也而於象不藏怒不宿怨也<lb/>
舜之孝湯武之武雖順逆不同其為不幸均矣明庶物<lb/>
察人倫然後能精義致用性其仁而行湯放桀有慚徳<lb/>
<pb n="KR3a0029_WYG_010-6a"/>
而不敢赦執中之難也如是天下有道而已在人在己<lb/>
不見其間也立賢無方也如是<lb/>
　徴引易下傳之五章精義入神以致用也○書仲虺<lb/>
　之誥成湯放桀於南巢惟有慙徳湯誥將天命明威<lb/>
　不敢赦<lb/>
　補訓此言舜湯之事武是帯言故下明舜湯不及武<lb/>
　明庶物叚不復粘孝執中立賢不復粘武首四句意<lb/>
　本輕引起下文耳○子事父為順湯武放伐其君為<lb/>
<pb n="KR3a0029_WYG_010-6b"/>
　逆精義致用言義已精而致之於用有慙徳不敢赦<lb/>
　是兩意欲放則有慙徳欲赦又不敢所以難致其中<lb/>
　天下有道道是道徳之道言天下但求有道徳之人<lb/>
　而用之<lb/>
　髙注舜雖順湯武雖逆然一以瞽瞍為父一以桀紂<lb/>
　為君其不幸均矣明物察倫生知也精義致用性其<lb/>
　仁而行安行也虞帝所以不可及也湯放桀而有慙<lb/>
　徳欲赦桀則畏上帝執中之難如是且天下不過欲<lb/>
<pb n="KR3a0029_WYG_010-7a"/>
　其有道耳在人在己又何間焉所以立賢無方也舜<lb/>
　之至徳湯之至公無以加矣<lb/>
　　愚按明庶物以下雖不粘孝武然言物倫則孝在<lb/>
　　其中言執中則武在其中上下未嘗不相應也天<lb/>
　　下有道句諸家之說不同愚謂此言天下但有一<lb/>
　　道而已不必在己不必在人也在人在己即以道<lb/>
　　言人己不間即商書用人惟己意<lb/>
立賢無方此湯所以公天下而不疑周公所以于其身<lb/>
<pb n="KR3a0029_WYG_010-7b"/>
望道而必吾見也<lb/>
　大全疑周公上有坐以待旦四字<lb/>
　補訓此言湯與周公之事文王望道而未之見周公<lb/>
　繼志述事所以於其身望道而必吾見也<lb/>
　集解湯之求賢周公之求道其公勤之心一而已矣<lb/>
帝臣不蔽言桀有罪巳不敢違天縱赦既已克之今天<lb/>
下莫非上帝之臣善惡皆不可掩惟帝擇而命之己不<lb/>
敢不聽<lb/>
<pb n="KR3a0029_WYG_010-8a"/>
　補訓此又専言湯事不蔽不赦本一時事張子以為<lb/>
　不赦後方不蔽又以帝臣兼善惡與本㫖異<lb/>
　　愚按書湯誥本文爾有善朕弗敢蔽罪當朕躬弗<lb/>
　　敢自赦惟簡在上帝之心論語少變其文則曰有<lb/>
　　罪不敢赦帝臣不蔽簡在帝心以有罪屬桀說然<lb/>
　　論語不蔽謂己不敢蔽此又以為善惡皆不可掩<lb/>
　　蔽也<lb/>
虞芮質厥成訟獄者不之紂而之文王文王之生所以<lb/>
<pb n="KR3a0029_WYG_010-8b"/>
縻縶於天下由多助於四友之臣耳<lb/>
　徴引詩大雅綿之篇虞芮質厥成文王蹶厥生予曰<lb/>
　有疏附予曰有先後予曰有奔走予曰有禦侮集傳<lb/>
　生起也○晉陶潛聖賢羣輔録文王有胥附奔走先<lb/>
　後禦侮謂之四鄰孟懿子曰夫子亦有四鄰乎子曰<lb/>
　吾有四友焉自吾得囘門人益親非胥附乎自吾得<lb/>
　賜逺方之士日至非奔走乎自吾得師前有光後有<lb/>
　輝非先後乎自吾得由惡言不至於耳非禦侮乎見<lb/>
<pb n="KR3a0029_WYG_010-9a"/>
　孔叢子<lb/>
　補訓此言文王頼四友之助也博物志謂閎夭太顛<lb/>
　南宫适散宜生為四友依詩本文疏附先後奔走禦<lb/>
　侮是四様臣非四人而閎夭四人在其中文王之生<lb/>
　是蹶生之生張子或不作興起解<lb/>
　集釋縻縶猶言繫也非文王之有心有聖徳自繫人<lb/>
　之心也<lb/>
以杞包𤓰文王事紂之道也厚下以防中潰盡人謀而<lb/>
<pb n="KR3a0029_WYG_010-9b"/>
聽天命者與<lb/>
　徴引易姤卦九五爻以杞包𤓰含章有隕自天本義<lb/>
　𤓰隂物之在下者甘美而善潰杞髙大堅實之木也<lb/>
　五以陽剛中正主卦於上而下防始生必潰之隂其<lb/>
　象如此<lb/>
　補訓此借易以形文王也○文王之事紂與易理有<lb/>
　合焉易云以杞包𤓰乃文王當日事紂之道也杞木<lb/>
　上也𤓰下也以杞包𤓰是厚於下而防其自中潰瀾<lb/>
<pb n="KR3a0029_WYG_010-10a"/>
　文王愛民而不使之畔亂亦猶是也在當日文王所<lb/>
　以供臣職而盡人謀者如是後來天命乃聽其自至<lb/>
　豈有圖度之私與○紂不可謂之下下當指民文王<lb/>
　厚下安民以服事殷不使背叛是厚下以防中潰也<lb/>
　𤓰潰自内而外故曰中文王含晦章美而天實命之<lb/>
　是有隕自天也有隕自天如俗云從天而墜<lb/>
　　愚按友人趙子彤元云下専以民言亦未盡當兼<lb/>
　　愛民御侯言盖文王為西伯率所屬之國以事紂<lb/>
<pb n="KR3a0029_WYG_010-10b"/>
　　即厚下以防中潰也<lb/>
上天之載無聲臭可象正惟儀型文王當㝠契天徳而<lb/>
萬邦信悅故易曰神而明之存乎其人不以聲色為政<lb/>
不革命而有中國黙順帝則而天下自歸者其惟文王<lb/>
乎<lb/>
　徴引詩大雅文王篇上天之載無聲無臭儀型文王<lb/>
　萬邦作孚集傳上天之事無聲無臭不可得而度也<lb/>
　惟取法於文王則萬邦作而信之矣皇矣篇不大聲<lb/>
<pb n="KR3a0029_WYG_010-11a"/>
　以色不長夏以革不識不知順帝之則集傳夏革未<lb/>
　詳○易上傳之十二章神而明之存乎其人<lb/>
　補訓此承上言文王而兩引詩以明之上言儀型文<lb/>
　王當㝠契天徳下言文王黙順帝則實只一意正惟<lb/>
　與當字相應㝠契則無迹故云神而明之其人當指<lb/>
　文王不指儀型文王者詩不長夏以革時講謂不長<lb/>
　侈大而變革張子以革為革殷命長夏字不知作何<lb/>
　解或長有中夏之意歟不大聲色照黙字㸔即無聲<lb/>
<pb n="KR3a0029_WYG_010-11b"/>
　臭也黙順帝則即㝠契天徳天下自歸即萬邦信悦<lb/>
　集解此本大雅文王詩而言天道無聲臭可象𤣥妙<lb/>
　而難求文王能全天道者也正惟取法文王自當㝠<lb/>
　契天道而萬邦信悦矣不必逺求也盖聖人者有形<lb/>
　之天道求天道於天則微而難見求天道於聖人則<lb/>
　有體而可法也神而明之存乎其人言欲神明天道<lb/>
　在求之人與易㫖不同不革命而有中國言不有心<lb/>
　作為以求革命而有天下也此本大雅皇矣詩而言<lb/>
<pb n="KR3a0029_WYG_010-12a"/>
　華注引皇矣之詩正文王黙契天徳而天下歸之實<lb/>
　則儀型文王即當㝠契天徳而萬邦信悦可知矣<lb/>
　　愚按此儀型文王與天道篇不知上天之載當存<lb/>
　　文王同意○語意云文王之事詩嘗言之矣文王<lb/>
　　之詩曰上天之事無有聲臭可象是天徳如此也<lb/>
　　天徳當法而無聲臭則難見必也儀型文王之為<lb/>
　　人自當有以黙合乎天徳而萬邦亦從而信悦之<lb/>
　　矣易言神而明之存乎其人正黙契天徳者當存<lb/>
<pb n="KR3a0029_WYG_010-12b"/>
　　文王之謂也夫文王之為人何如乎即皇矣之詩<lb/>
　　觀之則夫不大著聲色以為政不革殷命而有天<lb/>
　　下但黙順上帝之則循理而行而天下自歸者其<lb/>
　　惟文王乎文王之㝠契天徳而萬邦信悦如此則<lb/>
　　儀型文王者不從可知哉<lb/>
可願可欲雖聖人之智不越盡其才以勉焉而已故君<lb/>
子之道四雖孔子自謂未能博施濟衆修己安百姓堯<lb/>
舜病諸是知人能有願有欲不能窮其願欲<lb/>
<pb n="KR3a0029_WYG_010-13a"/>
　徴引書大禹謨敬修其可願蔡傳可願猶孟子所謂<lb/>
　可欲凡可願欲者皆善也<lb/>
　補訓此見人當盡其才以勉為善也○才猶力也未<lb/>
　能四是修己博濟安百姓是及人可願欲之善兼人<lb/>
　己言是知雙承孔子堯舜有願有欲者人所能窮其<lb/>
　願欲而使之無憾者人所不能也<lb/>
周有八士記善人之富也<lb/>
　補注釋論語之意<lb/>
<pb n="KR3a0029_WYG_010-13b"/>
　華注富多也<lb/>
　　愚按此節論語朱注採入<lb/>
重耳婉而不直小白直而不婉<lb/>
　補注釋論語之意其以譎為婉以正為直二人各有<lb/>
　短長也<lb/>
魯政之弊馭法者非其人而已齊因管仲遂併壊其法<lb/>
故必再變而後至於道<lb/>
　補訓此釋論語齊魯之變一節意○弊壊也馭猶用<lb/>
<pb n="KR3a0029_WYG_010-14a"/>
　也車駕馬謂之馭馭法亦是以人馭此法周禮多用<lb/>
　馭字管仲云云見非太公立法不善管仲經營伯業<lb/>
　壊其法耳<lb/>
　集釋法者先王之法道亦先王之道道由法立法由<lb/>
　道成非其人三家是也魯則人亡而法存齊則人法<lb/>
　兩亡也<lb/>
孟子以智之於賢者為有命如晏嬰智矣而獨不智於<lb/>
仲尼非天命耶<lb/>
<pb n="KR3a0029_WYG_010-14b"/>
　徴引史記孔子世家昭公二十五年孔子適齊景公<lb/>
　欲封以尼谿之田晏嬰不可公惑之孔子遂行<lb/>
　李注言天限其智也<lb/>
　　愚按此節大意即孟子之文以論晏子也上下文<lb/>
　　皆論列各國大夫此當以晏子為主仲尼亦命非<lb/>
　　本意○此節孟子朱注採入<lb/>
山楶藻棁為藏龜之室祀爰居之義同歸於不智宜矣<lb/>
　徴引國語海鳥曰爰居止於魯東門之外三日臧文<lb/>
<pb n="KR3a0029_WYG_010-15a"/>
　仲使國人祭之左傳文公二年仲尼曰臧文仲不智<lb/>
　者三作虛噐縱逆祀祀爰居三不智也<lb/>
　補訓此取國語之語廣論語不智之義<lb/>
　補注楶與節同<lb/>
　　愚按此節論語朱注採入<lb/>
使民義不害不能教愛猶衆人之母不害使之義禮樂<lb/>
不興僑之病與<lb/>
　徴引禮仲尼燕居子産猶衆人之母也能食之不能<lb/>
<pb n="KR3a0029_WYG_010-15b"/>
　教也<lb/>
　補注使民義即所以為教不害其平日之不能教也<lb/>
　愛猶衆人之母雖過於愛不害其平日能使之義也<lb/>
　但其禮樂不興是子産不學之病歟<lb/>
　　愚按此節大意合論語禮記之言以論子産上四<lb/>
　　語皆謂子産之善於治民末乃就其不足處言之<lb/>
　　諸家以首尾作一意中二句作一意解不害二字<lb/>
　　似涉牽强語氣亦重複無序○上教字淺㸔見使<lb/>
<pb n="KR3a0029_WYG_010-16a"/>
　　民義亦是子産之教禮樂句深㸔見子産雖能教<lb/>
　　而不能興禮樂也如此與禮記不能教之言正未<lb/>
　　嘗相妨盖此言禮樂不興即禮所謂不能教耳<lb/>
獻子者忘其勢五人者忘人之勢不資其勢而利其有<lb/>
然後能忘人之勢若五人者有獻子之家則反為獻子<lb/>
之所賤矣<lb/>
　補訓此釋孟子論孟獻子之言見五人意中無獻子<lb/>
　之家尋常交富貴者非借其勢則利其財張子資勢<lb/>
<pb n="KR3a0029_WYG_010-16b"/>
　利有本人情而言<lb/>
　　愚按此節孟子朱注採入<lb/>
顓臾主祀東䝉既魯地則是已在邦域之中矣雖非魯<lb/>
臣乃吾事社稷之臣也<lb/>
　補注釋論語孔子之言盖顓臾既在魯地方七百里<lb/>
　之中則是已在邦域之中矣雖非魯在内守官之臣<lb/>
　亦是其所屬乃魯在外奉事社稷之臣也<lb/>
　補訓論語朱注邦域社稷是二意張子是串㸔社稷<lb/>
<pb n="KR3a0029_WYG_010-17a"/>
　上加事字君為社稷之主事社稷即事君<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0029_WYG_010-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　正蒙初義卷十<lb/>
</p>
<p>
</p>
  </div>
</body>
</text>
</TEI>
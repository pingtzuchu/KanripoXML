<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0034_WYG_019-1a"/>
　　家君年十有五隨伯父入上庠間關險阻復歸隱<lb/>
　　撫之崇仁耕牧蘿山之陽且十年矣屬以所著被<lb/>
　　遇上知獲齒仕版久之不得調紹興癸酉始自敕<lb/>
　　局改右寺奉郎主奉常簿入玉牒所為檢討官未<lb/>
　　幾以祖母憂去職既免喪而自放於舊隱間謂復<lb/>
　　曰余自少至壯奔走四方從賢士大夫遊所得多<lb/>
　　矣因循不省既老且死則無以𫝊也俾復執筆記<lb/>
　　之凡二千餘條以類相從疏為十八卷號能改齋<lb/>
<pb n="KR3j0034_WYG_019-1b"/>
　　漫録用藏于家紹興二十七年十月一日男復謹<lb/>
　　序<lb/>
　　周煇清波志云呉虎臣曽撫之崇仁人紹興間以<lb/>
　　著述被遇官主奉常簿檢討玉牒所纂漫録凡二<lb/>
　　千條其一云康定中王渙為荆王元儼翊善王用<lb/>
　　度無節渙以書諫方國家有邊患宜助節用王判<lb/>
　　其後曰愁殺你愁殺你他日申言之又判曰仰翊<lb/>
　　善依翊善虎臣書之葢示貴驕未卒師敎戯劇批<lb/>
<pb n="KR3j0034_WYG_019-2a"/>
　　判資時人一笑耳其二云某王㓜子年三十餘不<lb/>
　　知人事初除官受俸三千緡後增秩只認此數為<lb/>
　　巳有每食必置人惡少許於食中好畫狗及木為<lb/>
　　小樓閣有獻二物者必厚酬死之日二物滿屋二<lb/>
　　説皆著得於劉貢父亦當有所授畫狗小樓閣宗<lb/>
　　室好尚之僻容有之苐食中所置非病風喪心豈<lb/>
　　有此理縱原父承誤以書豈不能稍婉其辭虎臣<lb/>
　　復縱而實之漫録甫鋟木以有不應言者旋被㫖<lb/>
<pb n="KR3j0034_WYG_019-2b"/>
　　毁板士大夫多先得墨本原父所志則未其詳西泠<lb/>
　　繡谷居士呉焯自記<lb/>
　　曽此書援据該博文辭爾雅周弁陽一流然在當<lb/>
　　時鄭顯文者嘗赴御史臺論其事涉謗訕有旨曽<lb/>
　　與顯文各降兩官賴臣僚繳奏孝宗眀聖顯文黜<lb/>
　　逐其子亦編管汀州後京仲逺受其書始獲版行<lb/>
　　著書之難如此康熙二十二年癸亥冬日偶從竹<lb/>
　　垞太史借此本因題濟南王士禎阮亭<lb/>
<pb n="KR3j0034_WYG_019-3a"/>
　　此書中所載詩筆間有為本集拾遺如南豐懷友<lb/>
　　之類差可喜其人凡士議論無足採者原本出焦<lb/>
　　弱侯家誤謬最甚學徒程生雲上俾其兩弟𫝊録<lb/>
　　見貽識其厚意康熙辛卯秋日裝就香案小吏何<lb/>
　　焯書<lb/>
　　聞之毛丈斧季此書從秘閣抄出者本缺首尾二<lb/>
　　卷焦弱侯家所傳本遂以第二卷分作兩卷第十<lb/>
　　七卷分作兩卷其實非完書倦圃與竹垞皆不知<lb/>
<pb n="KR3j0034_WYG_019-3b"/>
　　也其家有舊抄許借閱幸聞所未聞炳燭記之壬<lb/>
　　辰正月二十二日焯書<lb/>
　　所著雖小書安有開卷却辨論樓羅二字一道破<lb/>
　　即顯然可知為有闕軼不特失却序引也明晨焯<lb/>
　　又書<lb/>
　　趙景和雲麓漫抄言曽於秦益公當國時上所業<lb/>
　　得官紹興癸酉自勅局改右丞奉郎主奉常簿為<lb/>
　　玉牒檢討官秦薨不敢出其第十九自稱不樂京<lb/>
<pb n="KR3j0034_WYG_019-4a"/>
　　局且不能委曲時好恐以罪去以此惑後人據此<lb/>
　　則其人乃咸陽之下客耳既云有第十九卷則即<lb/>
　　十八卷皆有亦非完書也二月焯又書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫録卷六</head> <lb/>
    <p>
<pb n="KR3j0034_WYG_006-1a"/>
欽定四庫全書<lb/>
　能改齋漫録卷六<lb/>
　　　　　　　　　　　　　宋　吳曽　撰<lb/>
　　事實<lb/>
　　　江總還宅詩<lb/>
紅顔辭鞏洛白首入轘轅乗春行故里徐步采芳蓀逕<lb/>
毁悲求仲林殘憶巨源見桐猶識井看柳尚知門花落<lb/>
空難徧鶯啼靜易喧無人訪語黙何處叙寒温百年獨<lb/>
<pb n="KR3j0034_WYG_006-1b"/>
如此傷心豈復論迺江摠自梁南還尋草市宅詩杜子<lb/>
美曉行口號斷章云市朝今日異喪亂㡬時休遠愧梁<lb/>
江摠還家尚黑頭<lb/>
　　　槎頭縮項鯿<lb/>
孟浩然檀溪别業詩云梅花殘臘月柳色半春天鳥泊<lb/>
隨陽鴈魚藏縮項鯿又峴山作云試垂竹竿釣果得槎<lb/>
頭鯿美人騁金錯纎手鱠紅鮮又送王昌齡詩云土毛<lb/>
無縞紵鄉味有槎頭故杜子美解悶詩云復憶襄陽孟<lb/>
<pb n="KR3j0034_WYG_006-2a"/>
浩然清詩句句盡堪𫝊即今耆舊無新語漫釣槎頭縮<lb/>
項鯿按杜田作杜詩補遺正謬云槎頭一説為襄陽郡<lb/>
地名一説為釣磯上枯木及見曽繹云皆非也爾雅云<lb/>
槮謂之涔槮音滲涔音岑孫炎釋云積柴木水中養魚<lb/>
曰槮襄陽俗謂魚槮為槎頭言所積柴木槎枒也予以<lb/>
杜曽二公所説皆非蓋二公不讀習鑿齒所撰襄陽耆<lb/>
舊傳所以為此之紛紛也蓋傳云漢水中鯿魚甚美常<lb/>
禁人捕以槎斷水因謂之槎頭鯿宋張敬兒為刺史作<lb/>
<pb n="KR3j0034_WYG_006-2b"/>
六櫓船置獻齊高帝曰奉槎頭縮項鯿一千八百頭子<lb/>
美耆舊之説槎頭之義乃渙然可曉<lb/>
　　　對揚抏士卒<lb/>
杜子美贈李秘書詩對揚抏士卒乾没費倉儲勢藉兵<lb/>
須用功無禮忽諸御鞍金騕褭宫研玉蟾蜍初不曉對<lb/>
揚抏士卒為何等語讀上林賦方悟抏挫也五官切抏<lb/>
士卒之精費府庫之財蓋李方入對宜論蜀中兵老財<lb/>
匱也又王褒四子講德論曰驚邊抏士屢犯芻蕘<lb/>
<pb n="KR3j0034_WYG_006-3a"/>
　　　白露團<lb/>
杜子美初月詩云庭前有白露暗滿菊花團又白露詩<lb/>
云白露團甘子又江月詩玉露團清影又絶句玉座應<lb/>
悲白露團按謝恵連詩團團滿葉露謝元暉猶霑餘露<lb/>
團庾抱胥臺露詩唯有團階露承睫共霑衣杜詩所本<lb/>
也<lb/>
　　　生男墮地要膂力<lb/>
傅元豫章行云苦相身為女卑陋難具陳男兒當門户<lb/>
<pb n="KR3j0034_WYG_006-3b"/>
墮地自生神雄心志四海萬里望風雲女育無欣慶不<lb/>
為家所珍玉顔隨年改丈夫多好新昔為形與影今為<lb/>
胡與秦故杜子美云生男墮地要膂力一生富貴傾家<lb/>
國莫愁父母少黄金天下風塵兒亦得<lb/>
　　　畫者楊契丹<lb/>
翰林學士吳郡朱景元畫斷云楊契丹隋唐間人官至<lb/>
上儀同六法備該甚有骨氣在閻立本之下余乃悟杜<lb/>
子美奉先劉少府新畫山水障歌豈但祁岳與鄭䖍筆<lb/>
<pb n="KR3j0034_WYG_006-4a"/>
迹遠過楊契丹之句<lb/>
　　　艓子<lb/>
杜田杜詩補遺正謬云杜子美最能行云富豪有錢駕<lb/>
大舸貧窮取給行艓子按揚雄方言南楚江湖湘凡船<lb/>
大者謂之舸艓小舟名音葉言輕如小葉也切韻玉篇<lb/>
並不載艓字余按王智深宋記曰司空劉休範舉兵潛<lb/>
作艦艓則艓字不為無所本也<lb/>
　　　淡沲潭陁<lb/>
<pb n="KR3j0034_WYG_006-4b"/>
杜子美醉歌行云春光淡沲秦東亭淡沲當是潭陁見<lb/>
富嘉謨明水篇曰陽春二月朝始暾春光潭陁度千門<lb/>
明水時出御至尊而富又本梁簡文和湘東王陽雲樓<lb/>
荅柳詩曰潭陁青帷閉玲瓏朱扇開第陁一字不同選<lb/>
江賦隨風猗萎與波潭沲注曰潭沲隨波之貌沲徒我<lb/>
切簡文與富皆本乎此<lb/>
　　　定昆池<lb/>
唐劉餗撰隋唐嘉話云中宗朝安樂公主請昆明池帝<lb/>
<pb n="KR3j0034_WYG_006-5a"/>
曰前代以來不以與人公主不悦因大役人徒别掘一<lb/>
池號曰定昆池言勝昆明池既成而中宗往觀令公卿<lb/>
賦詩李日知詩云但願暫思居者逸無使當時作者勞<lb/>
故杜子美陪鄭廣文何將軍山林詩云憶過楊柳渚走<lb/>
馬定昆池<lb/>
　　　將軍樹<lb/>
杜子美有過宋之問莊斷章云更識將軍樹悲風日暮<lb/>
多自注云之問弟執金吾舊注引後漢馮異每所止舎<lb/>
<pb n="KR3j0034_WYG_006-5b"/>
獨在樹下軍中呼為大樹將軍余以為事雖本此亦自<lb/>
周庾信隋元行恭二人詩發之庾麟趾殿校書和劉儀<lb/>
同云月落將軍樹風驚御史烏元行恭過故宅云頽城<lb/>
百戰後荒邑四鄰通將軍樹已折步兵途轉窮子美意<lb/>
取此<lb/>
　　　星劍玉琴<lb/>
杜子美暝詩云正枕當星劍收書動玉琴按越絶書越<lb/>
王取純鉤示薛燭曰光乎如屈陽之華沈沈如芙蓉往<lb/>
<pb n="KR3j0034_WYG_006-6a"/>
觀於湖觀其文如列星之行觀其光如水溢於塘李嶠<lb/>
寳劒篇背上名為萬年字胸前㸃作七星文又晉稽康<lb/>
琴賦有云絃以園客之絲徽以荆山之玉故杜子美取<lb/>
之以為詩<lb/>
　　　芳塵<lb/>
石虎起四十丈樓結珠為簾垂五色玉佩雜寳異香為<lb/>
屑風作則揚之名芳塵塵甚以酒洒之名粘雨按陸雲<lb/>
喜霽賦曰戢流波於桂水兮起芳塵於沈泥雲生於虎<lb/>
<pb n="KR3j0034_WYG_006-6b"/>
之前則芳塵之説不始於石虎也司空曙送高勝謁曹<lb/>
王詩云想君登舊樹重喜掃芳塵<lb/>
　　　張旭草聖<lb/>
杜子美飲中八仙歌云張旭三盃草聖傳脱帽露頂王<lb/>
公前揮毫落紙如雲烟又楊監見示張旭草書圖詩云<lb/>
嗚呼東吳精逸氣感清識按唐書本傳止言旭每大醉<lb/>
呼叫狂走乃下筆或以頭濡墨而書世呼張顛不言其<lb/>
詳唯李頎有詩贈之其言皓首窮草𨽻時稱太湖精則<lb/>
<pb n="KR3j0034_WYG_006-7a"/>
足以見杜所謂東吳精之意其言露頂據胡牀長叫三<lb/>
五聲則足以見所謂脱帽露頂之意<lb/>
　　　高舂下舂<lb/>
淮南子日經于泉隅是謂高舂頓于連石<hi>連音爛</hi>是謂下<lb/>
舂乃悟梁元帝游後園詩暮春多淑氣斜景落高舂又<lb/>
納涼詩高舂斜日下佳氣滿欄楹唐薛能詩隔溪遥見<lb/>
夕陽舂然山谷夢伯兄詩云相攜猶聽隔溪舂此豈誤<lb/>
也哉<lb/>
<pb n="KR3j0034_WYG_006-7b"/>
　　　桃花水<lb/>
陳張正見公無渡河詩櫂折桃花水風横赤箭流乃隋<lb/>
薛道衡渡北河詩桃花長新浪竹箭下奔流所本也桃<lb/>
花水見溝洫志河決而桃花水漾溢又見韓詩外傳竹<lb/>
箭流水慎子曰河下龍門流駛竹箭駟馬追之不及故<lb/>
杜子美南征詩春岸桃花水雲帆楓樹林<lb/>
　　　灌嬰井<lb/>
張僧鑒尋陽記云湓口城漢灌嬰所築漢建安中孫權<lb/>
<pb n="KR3j0034_WYG_006-8a"/>
經此城命鑿井適中古甃得石函銘曰漢六年潁隂侯<lb/>
開下云三百年當塞塞後不滿百年當為應運者所開<lb/>
權欣然以為己瑞井極深湓江有風浪井水輒動邦人<lb/>
因號浪井故李白下尋陽城泛彭蠡詩云浪動灌嬰井<lb/>
尋陽江上風今井在衙城内之西圃又記云上有三石<lb/>
梁長數丈廣不盈尺杳然無底吳猛與弟子緣石梁而<lb/>
渡見金闕玉房地皆五色文石故李白詩云金闕前開<lb/>
三峯長銀河倒掛三石梁劉删詩亦用此事故云危梁<lb/>
<pb n="KR3j0034_WYG_006-8b"/>
耿大壑瀑布洩中天太白本之耶<lb/>
　　　張平叔贓吏<lb/>
東坡云白樂天行張平叔户部侍郎判度支制誥云坐<lb/>
而決事丞相以下不過四五而主計之臣在焉以此知<lb/>
唐制主計蓋坐而論事也不知四五者悉何人平叔議<lb/>
鹽法至為割剥事見退之集今樂天制誥亦云計能析<lb/>
秋毫吏畏如夏日其人必小人也以上皆東坡語余讀<lb/>
唐柳氏家訓載柳公綽為中丞日張平叔以僥倖承寵<lb/>
<pb n="KR3j0034_WYG_006-9a"/>
及罪發鞫於憲司吏引曰張侍郎公綽叱曰贓吏豈可<lb/>
呼官據案復引曰囚張平叔繫於别圄遂窮竟其失官<lb/>
錢四十萬緡以具獄聞此事東坡蓋未之見耶<lb/>
　　　月隨灰而暈闕<lb/>
梁朱超舟中望月詩入風先遶暈排霧急移輪梁庾肩<lb/>
吾望月詩圓隨漢東蛤暈逐淮南灰庾信望月詩灰飛<lb/>
重暈缺蓂落獨輪斜周王襃闗山月詩灰寒光轉白風<lb/>
多暈欲生蓋用淮南子所謂月隨灰而暈闕杜子美晩<lb/>
<pb n="KR3j0034_WYG_006-9b"/>
月詩云欲得淮南術風吹暈已生<lb/>
　　　關山月<lb/>
周王褒有闗山月詩云闗山夜月明愁色照孤星半形<lb/>
同漢陣全影逐胡兵灰寒光轉白風多暈欲生寄言亭<lb/>
上吏遊客解雞鳴唐德宗朝長孫公輔亦有闗山月詩<lb/>
略云凄凄還切切戍客多離别何處最傷心闗山見秋<lb/>
月故杜子美詠月凡使闗山者五初月云闗山空自寒<lb/>
晩月呈漢中王云闗山同一照吹笛云月傍闗山幾處<lb/>
<pb n="KR3j0034_WYG_006-10a"/>
明又寄張彪詩云闗山信月明又十六夜翫月詩闗山<lb/>
隨地闊河漢近人流<lb/>
　　　玉花驄照夜白<lb/>
明皇雜録記上所乗馬有玉花驄照夜白又異人録云<lb/>
玉花驄者以面白故又謂之玉面花驄故杜子美丹青<lb/>
引云先帝天馬玉花驄畫工如山貌不同觀曹將軍畫<lb/>
馬圖歌云曽貌先帝照夜白龍池十日飛霹靂<lb/>
　　　薛稷畫鶴<lb/>
<pb n="KR3j0034_WYG_006-10b"/>
南部新書云祕省内落星石薛稷畫鶴賀知章草書郎<lb/>
餘令畫鳳相傳號四絶故杜子美有通泉縣署屋壁薛<lb/>
少保畫鶴詩所謂薛公十一鶴皆寫青田真<lb/>
　　　字舞<lb/>
羅衫葉葉繡重重金鳳銀鵝各一叢每遇舞頭分兩向<lb/>
太平萬歳字當中王建宫辭也按唐樂府雜録云舞有<lb/>
健舞軟舞字舞花舞馬舞字舞者以舞人亞身於地布<lb/>
成字也故建有太平萬嵗字之句<lb/>
<pb n="KR3j0034_WYG_006-11a"/>
　　　白玉堂金華省<lb/>
古樂府詩君家誠易知易知復難忘黄金為君門白玉<lb/>
為君堂堂上羅酒樽使作邯鄲倡故杜子美詩云上君<lb/>
白玉堂倚君金華省<lb/>
　　　水晶宫<lb/>
任昉述異記云吳王闔閭造水晶宫又魏略曰大秦國<lb/>
以水精為屋柱故杜子美曲江對酒云水精春殿轉霏<lb/>
微<lb/>
<pb n="KR3j0034_WYG_006-11b"/>
　　　三受降城<lb/>
杜子美諸將詩云韓公本意築三城擬絶天驕拔漢旌<lb/>
按唐中宗時張仁愿取漠南地於河北築三受降城絶<lb/>
虜南冦封韓國公故杜云耳<lb/>
　　　臘日賜口脂<lb/>
景龍文館記三年臘日帝於苑中召近臣賜臘晚自北<lb/>
門入於内殿賜食加口脂蠟脂盛以翠碧鏤牙筩故杜<lb/>
子美臘日詩云口脂面藥隨恩澤翠管銀罌下九霄王<lb/>
<pb n="KR3j0034_WYG_006-12a"/>
建宫辭云月冷天寒近臘時玉街金瓦雪漓漓浴堂門<lb/>
外抄名入公主家人謝口脂皆言臘日賜口脂也<lb/>
　　　鸊鵜膏<lb/>
爾雅注鸊鵜似鳬而小膏可瑩刀續英華詩有馬銜苜<lb/>
蓿葉劒瑩鸊鵜膏故杜子美贈太常張卿均詩云健筆<lb/>
凌鸚鵡銛鋒瑩鸊鵜又大食刀歌云鐫錯碧甖鸊鵜膏<lb/>
鋩鍔以瑩虚秋濤<lb/>
　　　日亭午<lb/>
<pb n="KR3j0034_WYG_006-12b"/>
天台賦曰羲和亭午纂要曰日光曰景日景曰晷日氣<lb/>
曰晛日初出曰旭日昕曰晞日温曰照在午曰亭午在<lb/>
未曰昳日晩曰旰日將暮曰薄暮故杜子美晨雨詩云<lb/>
麝香山一半亭午未全分又通泉驛詩云溪行衣自濕<lb/>
亭午氣始散<lb/>
　　　廚人<lb/>
劉楨瓜賦序曰在曹植座廚人進瓜植命為賦立成其<lb/>
辭云云故杜子美山館詩云廚人語夜闌戰國策張儀<lb/>
<pb n="KR3j0034_WYG_006-13a"/>
引廚人曰乃知廚人已具戰國策<lb/>
　　　水精域<lb/>
江摠大莊嚴寺碑俯看驚電影徹琉璃之道遥拖宛虹<lb/>
光徧水精之域故杜宿贊公房詩云身在水精域<lb/>
　　　雲閣<lb/>
甘泉賦乗雲閣而上下兮紛䝉蘢以混成李善曰雲閣<lb/>
言高連雲也杜子美詩散騎未知雲閣處玉户金鋪門<lb/>
首也璇題玉英題頭也榱椽之頭皆以玉飾英華相屬<lb/>
<pb n="KR3j0034_WYG_006-13b"/>
也<lb/>
　　　地平如掌<lb/>
沈佺期長安路詩秦地平如掌層城出雲漢故杜子美<lb/>
樂遊園歌云公子華筵勢最高秦川對酒平如掌<lb/>
　　　蒼玉佩翠雲裘<lb/>
禮記曰天子佩白玉公侯佩山元玉大夫佩水蒼玉世<lb/>
子佩瑜玉士佩瓀玟又宋玉風賦曰主人之女翳承日<lb/>
之華被翠雲之裘故杜子美更題詩云羣公蒼玉佩天<lb/>
<pb n="KR3j0034_WYG_006-14a"/>
子翠雲裘<lb/>
　　　蓴為露葵<lb/>
顔之推家訓有蔡郎者諱純遂專呼蓴為露葵面牆之<lb/>
徒遞相倣傚承聖中士人聘齊主客郎李恕問曰江南<lb/>
有露葵否答曰露葵是蓴水鄉所出今食者緑葵耳故<lb/>
杜子美茅堂檢校收稻詩云秋葵煑復新又寄杜佐詩<lb/>
云味豈同金菊香宜配緑葵<lb/>
　　　教坊内人<lb/>
<pb n="KR3j0034_WYG_006-14b"/>
忽看金輿向月陂宫人接著便相隨恰從中尉門前過<lb/>
當處教看卧鴨池王建宫詞也按唐著作佐郎崔令欽<lb/>
教坊記云左右兩教坊右多善歌左多工舞坊外有水<lb/>
泊俗號月陂陂形如偃月也故王建述此又言妓女入<lb/>
宜春院謂之内人亦曰前頭人常在上前頭也其家得<lb/>
在教坊謂之内人家四季給米得幸者謂之十家故王<lb/>
建宫詞云内人對御疊花牋内人唱好龜兹急内人相<lb/>
續報花開内人籠脱繫紅縧内人恐要新衣著内人爭<lb/>
<pb n="KR3j0034_WYG_006-15a"/>
乞洗兒錢<lb/>
　　　集絃膠<lb/>
仙傳拾遺云漢武天漢三年帝巡北海王母遣使獻靈<lb/>
膠四兩乃集絃膠也出鳳麟洲洲上多鳳麟數萬為羣<lb/>
煑鳳喙及麟角合煎作膠名之曰集絃膠一名連金㳬<lb/>
弓弩已斷之絃刀劒已斷之鐵以膠連續遂不脱也故<lb/>
杜子美病後過王倚飲歌云麟角鳳觜世莫識煎膠續<lb/>
絃竒自見<lb/>
<pb n="KR3j0034_WYG_006-15b"/>
　　　銀牀<lb/>
杜子美謁𤣥元廟詩風箏吹玉柱露井凍銀牀潘子真<lb/>
詩話以杜用晉史樂志淮南篇淮南王自言尊百尺高<lb/>
樓與天連後園鑿井銀作牀金瓶素綆汲寒漿潘引此<lb/>
未盡也按山海經曰海内崑崙墟在西北帝之下都高<lb/>
萬仞面有九井以玉為檻郭璞注曰檻欄也故梁簡文<lb/>
雙桐生空井詩云銀牀繫轆轤庾肩吾九日詩云銀牀<lb/>
落井桐蘇味道井詩澄徹瀉銀牀陸龜蒙井上桐詩獨<lb/>
<pb n="KR3j0034_WYG_006-16a"/>
立傍銀牀碧桐風嫋嫋蓋銀牀者以銀作欄猶山海經<lb/>
所謂以玉為檻耳洪覺範冷齋夜話不知出此乃引嘉<lb/>
祐中許彦周知澶州河濱漁網得一小石刻詩云雨滴<lb/>
空階曉無心換夕香井桐花落盡彊半在銀牀<lb/>
　　　五夜<lb/>
衞宏漢舊儀曰五夜者甲夜乙夜丙夜丁夜戊夜又渾<lb/>
天儀制曰以左手把箭右手指刻以别天時早晩故杜<lb/>
子美早朝詩云五夜漏聲催曉箭<lb/>
<pb n="KR3j0034_WYG_006-16b"/>
　　　松花酒<lb/>
唐原化記有老人訪崔希真希真飲以松花酒老人云<lb/>
花澀無味以一丸藥投之酒味頓美裴鉶傳竒載酒名<lb/>
松醪春故杜子美集載杜員外詩云松醪酒熟傍看醉<lb/>
劉長卿送從兄之淮南詩云泝㳂隨桂檝醒醉任松華<lb/>
又至華陽洞詩云蘿月延步虛松花醉閒宴<lb/>
　　　浮蟻<lb/>
周庾信謝賜酒詩云浮蟻對春開蓋用曹子建七啟盛<lb/>
<pb n="KR3j0034_WYG_006-17a"/>
以翠尊酌以雕觴浮蟻鼎沸酷烈馨香故杜子美贈汝<lb/>
陽王詩曰仙醴來浮蟻江樓夜宴詩尊蟻添相續簡院<lb/>
内諸公詩云蟻浮仍臘味鷗泛已春聲<lb/>
　　　獨酌謡<lb/>
陳沈炯獨酌謡曰獨酌謡獨酌獨長謡智者不我顧愚<lb/>
夫余不邀不愚復不智誰當余見招所以成獨酌一酌<lb/>
傾一瓢白樂天以吳祕監有美酒多獨酌但蒙書報不<lb/>
以飲招故云君稱名士誇能飲我是愚夫肯見招蓋用<lb/>
<pb n="KR3j0034_WYG_006-17b"/>
王孝伯讀離騷痛飲酒對此事用也<lb/>
　　　龍鳳膏為燈<lb/>
王子年捨遺記海人乗霞舟以雕囊盛數升龍膏獻燕<lb/>
昭王王坐通雲之堂然龍膏為燈火色曜百里煙色如<lb/>
丹洞冥記漢武帝以丹豹髓白鳳膏磨青錫為屑以淳<lb/>
蘇油和之照於神壇夜暴雨火光不滅余乃知李長吉<lb/>
歌烹龍炰鳳玉脂泣羅屏繡幕圍香風非鑿空語也<lb/>
　　　八舎<lb/>
<pb n="KR3j0034_WYG_006-18a"/>
唐沈佺期自考功員外郎拜給事中作詩云旭日千門<lb/>
起初春八舎歸又酧楊給事亷見贈省中詩云分曹八<lb/>
舎斷解袂五時空按應劭漢官儀曰侍中舎有八區論<lb/>
者言員本八人<lb/>
　　　巴渝曲<lb/>
樂府解題載武王伐紂歌使工習之號曰巴渝之曲美<lb/>
其地因巴渝以取名杜子美暮春題瀼西草堂詩以萬<lb/>
里巴渝曲三年實飽聞今世所傳印注杜詩乃引前漢<lb/>
<pb n="KR3j0034_WYG_006-18b"/>
禮樂志巴渝鼓員三十六人殊不知巴渝之歌自武王<lb/>
伐紂始<lb/>
　　　浮查<lb/>
杜子美觀李固請司馬弟山水圖詩末章云浮查並坐<lb/>
得仙老暫相將前輩多引張騫為証非也余按王子年<lb/>
記堯時有巨查浮於四海查上有光若星月常繞四海<lb/>
十二年一周名貫月查又名掛星查羽仙棲息其上<lb/>
　　　子美笛詩引胡騎武陵事<lb/>
<pb n="KR3j0034_WYG_006-19a"/>
杜子美吹笛七言詩云胡騎中宵堪北走武陵一曲想<lb/>
南征上句取陳周𢎞讓長笛吐清氣詩胡騎爭北歸偏<lb/>
知别卿苦下句取陳賀徹長笛吐清氣詩方知出塞虜<lb/>
不憚武陵深舊注下句引桓伊三弄之事非也不見武<lb/>
陵意耳<lb/>
　　　笛詩清商欲盡奏<lb/>
杜子美五言吹笛詩云清商欲盡奏宋玉笛賦云吹清<lb/>
商進流徵又云奏苦血沾衣又王徽謂桓伊曰聞君善<lb/>
<pb n="KR3j0034_WYG_006-19b"/>
吹笛試為一奏又云故作發聲微向秀思舊賦序曰山<lb/>
陽鄰人有吹笛者發聲嘹喨<lb/>
　　　滿壁寫滄洲<lb/>
杜子美何年顧虎頭滿壁畫瀛洲瀛字乃滄字故王介<lb/>
甫詩云畫史雖非顧虎頭還能滿壁寫滄洲蓋杜有山<lb/>
水障歌云聞君掃却赤縣圖乗興遣畫滄洲趣<lb/>
　　　短轅車<lb/>
晉王導傳蔡謨曰但見短轅犢車長柄麈尾按後漢馬<lb/>
<pb n="KR3j0034_WYG_006-20a"/>
援傳乗下澤車注云行澤者欲短轂行山者欲長轂短<lb/>
轂則利長轂則安短轂者短轅也蓋本於周禮冬官車<lb/>
人為車云<lb/>
　　　賦日五色<lb/>
唐書李程傳擢進士宏辭賦日五色造語警拔士流推<lb/>
之其後浩虛舟亦試此題按田俅子云少昊金天氏邑<lb/>
於窮桑天開日五色丕照窮桑賦題本此然前漢五行<lb/>
志晉天文志皆云人君乗土而王其政太平則日五色<lb/>
<pb n="KR3j0034_WYG_006-20b"/>
　　　桑榆桃李<lb/>
前輩稱李綯和杜祁公詩收得桑榆歸物外種成桃李<lb/>
滿人間按日西垂景在樹端謂之桑榆具諸淮南子至<lb/>
若種成桃李則本狄仁傑與裴耀卿事耳按仁傑家傳<lb/>
云薦張柬之袁恕己桓彦範崔元暐敬暉五公咸出公<lb/>
門下皆出州縣官拔置顯位外以為五公一代之盛桃<lb/>
李也又談藪王泠然上裴耀卿書曰拾遺補闕寧有種<lb/>
乎僕不佞亦相公一株桃李也<lb/>
<pb n="KR3j0034_WYG_006-21a"/>
　　　都盧尋橦緣竿也<lb/>
新唐書元載傳及李肇國史補載客有賦都盧尋橦篇<lb/>
諷其危載泣下而不知悟夫都盧尋橦緣竿之伎也見<lb/>
西京雜記又傅元西都賦云緣竿之伎有都盧尋橦跟<lb/>
掛腹旋也唐人王建有一首尋橦歌云人間百戲皆可<lb/>
學尋橦不比諸餘樂重梳短髻下金鈿紅帽青巾各一<lb/>
邊身輕足捷勝男子繞竿四面爭先緣習多倚附欺竿<lb/>
滑上下蹁躚皆著襪飜身揺頭欲落地却住把煙初似<lb/>
<pb n="KR3j0034_WYG_006-21b"/>
歇大竿百夫擎不起裊裊半在青雲裏纎腰女兒不動<lb/>
容戴行直舞一曲終回頭但覺人眼見矜難恐畏天無<lb/>
風險中更險何曽失山䑕懸頭猿掛膝小垂一手當舞<lb/>
盤斜慘雙蛾看落日斯須改變曲解新貴欲歡他平地<lb/>
人散時滿面生顔色行步依前無氣力漢書曰武帝享<lb/>
四夷之客作巴俞都盧音義曰軆輕善緣張衡西京賦<lb/>
都盧尋橦唐書音訓曰尋橦盧㑹山名其土人善緣橦<lb/>
竿然不著所出予按漢書曰自合浦南有都盧國太康<lb/>
<pb n="KR3j0034_WYG_006-22a"/>
地志曰都盧國其人善緣高<lb/>
　　　花門<lb/>
杜子美好言花門按唐志甘州有花門山堡東北千里<lb/>
至回鶻衙帳故有留花門詩一首又云花門𠢐面請雪<lb/>
恥又云聞道花門將論功未肯歸又云聞道花門破和<lb/>
親事却非楊巨源亦有送太和公主和番詩云北路古<lb/>
來難年光獨忍寒朔風侵鬢起邊月向眉殘蘆井尋沙<lb/>
到花門度磧看薰風一萬里來處是長安亦言花門也<lb/>
<pb n="KR3j0034_WYG_006-22b"/>
又杜復愁詩云花門小箭好此物棄沙場岑參送封常<lb/>
清西征序曰天寳中匈奴回紇冦邊踰花門<lb/>
　　　錦繒維舟<lb/>
吳甘寧住止常以繒錦維舟去輒割棄以示奢侈陳張<lb/>
正見賦得雪映夜舟詩檣風吹影落䌫錦雜花浮世言<lb/>
錦䌫始於煬帝非也吳陳之間巳見矣故杜子美秋興<lb/>
詩云錦䌫牙檣起白鷗又錦䌫回沙磧蘭橈避荻洲又<lb/>
送二翁還江陵詩火旗還錦䌫白馬出江城<lb/>
<pb n="KR3j0034_WYG_006-23a"/>
　　　雙陸<lb/>
王建宫詞分明同坐賭櫻桃收却投壺玉腕勞各把沈<lb/>
香雙陸子局中鬭疊阿誰高按狄仁傑家傳載武后語<lb/>
仁傑曰朕昨夜夢與人雙陸頻不勝何也對曰雙陸輸<lb/>
者蓋謂宫中無子此是上天之意假此以示陛下安可<lb/>
虛儲位哉今新唐史削去宫中兩字止云雙陸不勝無<lb/>
子也余嘗與善博者論之博局有宫其字不可削蓋削<lb/>
之則無以見宫中之意故王建詩亦云<lb/>
<pb n="KR3j0034_WYG_006-23b"/>
　　　赤壁棲鶻<lb/>
東坡謫居於黄五年赤壁有巨鶻棲於喬木之上後賦<lb/>
所謂攀栖鶻之危巢俯馮夷之幽宫是巳韓子蒼靖康<lb/>
初守黄州三月而罷因游赤壁而鶻已去作詩示何次<lb/>
仲迂叟云緩尋翠竹白沙遊更挽藤稍上上頭豈有危<lb/>
巢尚棲鶻亦無塵跡但飛鷗經營二頃將歸去眷戀羣<lb/>
山為少留百日使君何足道空餘詩句滿江樓次仲和<lb/>
荅云兒時宗伯寄吾州諷誦高文至白頭二賦人間眞<lb/>
<pb n="KR3j0034_WYG_006-24a"/>
吐鳳五年溪上不驚鷗蟹嘗見水人猶怒鶻有危巢孰<lb/>
敢留珍重使君尋故迹西風悵望古城樓二詩皆及鶻<lb/>
巢蓋推賦而云也<lb/>
　　　灰心忍事霜鬢論兵<lb/>
唐人詩有意効承平無功荅盛明灰心緣忍事霜鬢為<lb/>
論兵道直身還在恩深命轉輕鹽梅非擬議葵藿是平<lb/>
生白日長垂照青蠅謾發聲嵩陽舊田地終擬復歸耕<lb/>
中書堂北軒西壁題灰心霜鬢之句者驗其書舊相李<lb/>
<pb n="KR3j0034_WYG_006-24b"/>
公迪之筆也李入　時邊兵未動意在忍事之語晏元<lb/>
獻中書即事詩嘗叙其事晏詩曰慘慘高槐落凄凄餘<lb/>
菊殘粉牆多記墨聊為拂塵看正謂此也前詩乃裴晉<lb/>
公中書即事詩見又𤣥集<lb/>
　　　太液池網索<lb/>
元微之詩蘂珠深處少人知網索西臨太液池浴殿曉<lb/>
聞天語後步郎騎馬笑相隨注網索在太液池上學士<lb/>
候制每歇於此故晏元獻和宋子京召還學士院有云<lb/>
<pb n="KR3j0034_WYG_006-25a"/>
網索軒窗邃鸞坡羽衞重鷁舟還下瀨星駟出飛龍賦<lb/>
待三英集辭須五吏供㑹看邊燧息横霈紫泥封者為<lb/>
此也又一篇云暮召三山峻晨趨一節回乍維青雀舫<lb/>
還直右銀臺陟降丹塗密論思武帳開欲談當世務元<lb/>
藉軼羣才<lb/>
　　　孟諸<lb/>
東坡有去杭十五年復遊西湖詩斷章云誰憐寂寞高<lb/>
常侍老去狂歌憶孟諸高適有兩詩言孟諸其一云朝<lb/>
<pb n="KR3j0034_WYG_006-25b"/>
臨孟諸上忽見芒碭間赤帝終已矣白雲長不還其後<lb/>
又有封邱詩云我本漁樵孟諸野一生自是悠悠者乍<lb/>
可狂歌草澤中寜堪作吏風塵下東坡所用乃後一篇<lb/>
也<lb/>
　　　一日十二憶<lb/>
唐朱晝喜陳懿至詩云一别一千日一日十二憶苦心<lb/>
無閒時今夕見玉色迺知山谷五更歸夢三百里一日<lb/>
思親十二時之句蓋取此<lb/>
<pb n="KR3j0034_WYG_006-26a"/>
　　　醉眼曰纈<lb/>
人皆以眼纈為出李賀龜甲屏開醉眼纈殊不知出庾<lb/>
信集醉眼曰纈<lb/>
　　　飛蓬<lb/>
晉左思賦白髮云髮乃辭盡誓以固窮昔臨玉顔今從<lb/>
飛蓬髮膚至昵尚不克終聊用擬辭比之國風王荆公<lb/>
詩久應飄轉作蓬飛<lb/>
　　　赤霄行<lb/>
<pb n="KR3j0034_WYG_006-26b"/>
文選七命掛歸翮於赤霄之表故杜子美薛少保畫鶴<lb/>
詩赤霄有真骨恥飲洿池津送覃二判官詩云胏肝若<lb/>
稍愈亦上赤霄行又有赤霄行詩<lb/>
　　　打毬唱好<lb/>
唐楊巨源觀打毬詩云入門百拜瞻雄勢動地三軍唱<lb/>
好聲乃悟王建宫辭所謂對御難爭第一籌殿前不打<lb/>
背身毬内人唱好龜兹急天子龍輿過玉樓<lb/>
　　　梅詩用月落參横事<lb/>
<pb n="KR3j0034_WYG_006-27a"/>
秦少游和黄法曹梅花詩月落參横畫角哀暗香銷盡<lb/>
令人老世謂少游用古善哉行云月没參横北斗闌干<lb/>
親友在門忘寢與餐按異人錄載隋開皇中趙師雄遊<lb/>
羅浮一日天寒日暮於松林間酒肆旁舍見美人淡妝<lb/>
素服出迎時已昏黑殘雪未消月色微明師雄與語言<lb/>
極清麗芳香襲人因與之叩酒家門共飲少頃一緑衣<lb/>
童來笑歌戲舞師雄醉寢但覺風寒相襲久之東方巳<lb/>
白起視乃在大梅花樹下上有翠羽啾嘈相顧月落<lb/>
<pb n="KR3j0034_WYG_006-27b"/>
横但惆悵而已迺知少游實用此事<lb/>
　　　九江千歳龜歌<lb/>
張文潛有二石龜晁无咎名其大者為九江小者為千<lb/>
歳文潛因作九江千歳龜歌一首贈无咎略云老龍洞<lb/>
庭怒蕩覆堯九州謂半山老人也又云禹咄嗟水平流<lb/>
謂司馬君實也<lb/>
　　　脩網銀刀<lb/>
蘇詩云往年京國厭蓬蒿長羨淮魚壓楚糟今日橐駞<lb/>
<pb n="KR3j0034_WYG_006-28a"/>
橋下泊恣看脩網出銀刀觀顔魯公放生池碑方悟此<lb/>
詩湖州所作<lb/>
　　　渼陂<lb/>
唐元澄撰秦京雜記載渼陂以魚美得名故杜子美渼<lb/>
陂西南臺詩空濛辨魚艇子美又有渼陂行及鄠縣源<lb/>
大宴渼陂詩孔安國注禹貢嶓冢導渼云泉始出山為<lb/>
渼然廣韻五㫖美字下有渼字注云渼陂在京兆鄠縣<lb/>
以此觀之渼陂既以魚美得名則當作渼工部二詩皆<lb/>
<pb n="KR3j0034_WYG_006-28b"/>
言終南在武功縣與鄠縣北近<lb/>
　　　銀盤海底出<lb/>
東方朔神異經記北荒異國有銀盤大五丈中有明珠<lb/>
數丈照千里乃悟盧仝月蝕詩爛銀盤從海底出之語<lb/>
　　　書畫賤肥貴瘦<lb/>
山谷次韻子瞻和子由觀韓幹馬因論天馬詩云曹霸<lb/>
弟子沙苑丞喜作肥馬人笑之李侯論幹獨不爾妙畫<lb/>
骨相遺毛皮翰林評書乃如此賤肥貴瘦人未知蓋謂<lb/>
<pb n="KR3j0034_WYG_006-29a"/>
東坡嘗與孫莘老求墨妙亭詩云嶧山傳刻典型在千<lb/>
載筆法留陽氷杜陵評書貴瘦硬此論未公吾不憑短<lb/>
長肥瘠各有態玉環飛燕誰敢憎意屬此也<lb/>
　　　撥刺跋刺<lb/>
杜子美詩沙頭宿鷺連拳靜船尾跳魚撥刺鳴按撥刺<lb/>
兩字張衡思𤣥賦云彎威弧之撥刺兮射嶓冢之封狼<lb/>
注曰撥音方割反刺音力達反撥刺張弓聲而非魚也<lb/>
唯李太白用意與杜子美同李酬小吏贈雙魚詩云雙<lb/>
<pb n="KR3j0034_WYG_006-29b"/>
鰓呀呷鰭鬛張跋刺銀盤欲飛去惟李以撥為跋<lb/>
　　　金柅園<lb/>
臨川郡圃舊名金柅今則没其名徐鉉鼎臣送從兄赴<lb/>
臨川幕詩云石頭城下春潮滿金柅亭邊緑柳繁謂此<lb/>
也荆公集句送吳顯道詩亦云臨川樓上柅園中<lb/>
　　　作音佐<lb/>
張文潛明道雜志韓退之作方橋詩云可居兼可過後<lb/>
乃云方橋如此作是讀作作佐也余考唐文不止退之<lb/>
<pb n="KR3j0034_WYG_006-30a"/>
皮日休松陵集有胥口即事六言詩鴛鴦一處兩處舴<lb/>
艋三家五家㑹把酒船隈荻共君作箇生涯注作去音<lb/>
乃知唐以作音佐舊矣廣韻佐字下有作字並子賀切<lb/>
造也<lb/>
　　　足下黑子大貴<lb/>
袁天剛相書云足下有龜文黑子並大貴一品宰輔之<lb/>
相唐北夢瑣言吳行魯少事内官西門軍容一日為洗<lb/>
足中尉以脚下文理示之曰如此文理爭教不作十軍<lb/>
<pb n="KR3j0034_WYG_006-30b"/>
軍容行魯曰某亦有之乃脱屨呈中尉嘆曰我為汝成<lb/>
之後假以軍職有功除西川節度制云為命代之英雄<lb/>
作人中之祥瑞唐開元傳信記云安祿山初為張韓公<lb/>
帳下走使之吏韓公嘗令祿山洗足韓公脚下有黑㸃<lb/>
子禄山因洗脚而竊視之韓公顧笑曰黑子吾貴相也<lb/>
獨汝窺之亦能有之乎禄山曰某賤人也不幸兩足皆<lb/>
有比將軍者黑而加大竟不知是何祥也韓公竒而觀<lb/>
之益親厚之約為義兒而加薦寵余以二事推考益知<lb/>
<pb n="KR3j0034_WYG_006-31a"/>
天剛之言可信<lb/>
　　　坐隱手談<lb/>
豫章弈棋詩坐隱不知巖穴樂手談勝與俗人言按世<lb/>
説王中郎以圍棊是坐隱支公以圍棊為手談又語林<lb/>
曰王以圍棊為手談在哀制中祥後客來方幅為㑹戲<lb/>
然唐杜陽編云大中間日本國貢玉棊子云本國南有<lb/>
集眞島島上有手譚池池中出棊子此又何耶<lb/>
　　　烏鬼<lb/>
<pb n="KR3j0034_WYG_006-31b"/>
元微之酬樂天詩病賽烏稱鬼巫占瓦代龜注云南人<lb/>
染病並賽烏鬼因悟杜子美詩家家養烏鬼頓頓食黄<lb/>
魚之意沈存中以烏鬼為鸕鷀不知又何所據也<lb/>
　　　分種越人田<lb/>
唐戴叔倫有撫州對事後送外生宋垓歸饒州覲侍呈<lb/>
上姊夫詩云石壁轉棠隂鄱陽寄茅屋淹留三十年分<lb/>
種越人田按嚴助傳淮南王安上書諫武帝擊南越云<lb/>
越人欲為變必先田餘干界中韋昭注云越邑今鄱陽<lb/>
<pb n="KR3j0034_WYG_006-32a"/>
縣也然前漢志皆以干為汗應劭云汗音干舊唐書地<lb/>
里志云干隋朝去水<lb/>
　　　好漢長史<lb/>
東坡餞顧子敦詩人間一好漢誰似張長史舊史張柬<lb/>
之為荆州長史則天謂狄仁傑曰安得一好漢用之狄<lb/>
因薦柬之新史易好漢為竒男子<lb/>
　　　洗盞開嘗對馬軍<lb/>
韓持國謝邵堯夫九日遠寄新酒詩云有客忽傳龍坂<lb/>
<pb n="KR3j0034_WYG_006-32b"/>
至開樽如對馬軍嘗自注云錦屏山題名有記河南府<lb/>
使馬軍送新酒余乃知杜詩洗盞開嘗對馬軍<lb/>
　　　裴二端公<lb/>
鮑彪杜詩譜論第十卷大歴十四年己酉年五十八有<lb/>
次湘江宴餞裴二端公赴道州詩又有暮秋枉裴道州<lb/>
手札詩又有暮秋枉裴道州手札率爾遣興詩又有湘<lb/>
江宴餞裴二端公赴道州詩彪皆不著裴二端公為何<lb/>
人予偶讀蔣參政之竒武昌怡亭序云怡亭銘乃永泰<lb/>
<pb n="KR3j0034_WYG_006-33a"/>
元年李陽氷篆李莒八分而裴虬作銘又云因過浯溪<lb/>
觀唐賢題名有河東裴虬字深源大歴四年為著作郎<lb/>
兼侍御史道州刺史始知杜甫所謂裴二端公者為虬<lb/>
也予因著此以補鮑氏之闕裴虬怡亭銘曰崢嶸怡亭<lb/>
盤薄江汀勢壓西塞氣涵東溟風雲自生日月所經衆<lb/>
木成幄羣山作屏故予逃世於此忘形歐公集古錄亦<lb/>
著怡亭本末甚詳<lb/>
　　　昭靈夫人<lb/>
<pb n="KR3j0034_WYG_006-33b"/>
東萊先生吕居仁記晁伯宇載之學問精確少見其比<lb/>
嘗作昭靈夫人祠詩云殺翁分我一盃羮龍種由來事<lb/>
杳冥安用生兒作劉季暮年無骨葬昭靈高祖紀止云<lb/>
漢王即皇帝位於汜水之陽追尊先媪曰昭靈夫人其<lb/>
詳見於陳留風俗傳云小黄縣者宋地黄鄉也沛公起<lb/>
兵野戰喪皇妣於黄鄉天下平定乃使使者以梓宫招<lb/>
魂幽野於是有蛇在水自洒濯入於梓宫其浴處有遺<lb/>
髮故諡曰昭靈夫人<lb/>
<pb n="KR3j0034_WYG_006-34a"/>
　　　别酒莫留錢<lb/>
周庾信舞媚歌六言云少年唯有歡樂飲酒那得留錢<lb/>
豫章長短句云一盃别酒莫留錢出此<lb/>
　　　一頓食<lb/>
杜詩頓頓食黄魚頓頓字亦有所本晉謝僕射陶太常<lb/>
詣吳領軍坐久吳留客作食日已中使婢賣狗供客客<lb/>
比得一頓食殆無氣可語<lb/>
　　　臨無地<lb/>
<pb n="KR3j0034_WYG_006-34b"/>
杜詩草閣臨無地柴扉永不闗今世注本無説王原叔<lb/>
云他本又為荒蕪之蕪遂兩存之然文選云飛閣下臨<lb/>
於無地<lb/>
　　　玉魚鐵馬<lb/>
王原叔又言杜詩多用當時事如云玉魚蒙葬地者事<lb/>
見韋述兩京記鐵馬汗常趨者昭陵石馬助戰是也<lb/>
　　　禁酒國<lb/>
東坡次韻趙明叔碧香酒詩先生未出禁酒國蓋用盧<lb/>
<pb n="KR3j0034_WYG_006-35a"/>
仝何時得出禁酒國<lb/>
　　　牛鳴盎中雉登木<lb/>
東坡聽賢師琴詩平生未識宫與角但聞牛鳴盎中雉<lb/>
登木按管子凡聽宫如牛鳴窖中凡聽角如雉登木以<lb/>
鳴音疾以清故晉書亦云牛鳴盎中宫雉登木中角<lb/>
　　　木上座<lb/>
東坡詩留我同行木上座贈君無語竹夫人按慧日至<lb/>
夾山夾山問與甚麽人同行日云有箇木上座蓋謂拄<lb/>
<pb n="KR3j0034_WYG_006-35b"/>
杖也<lb/>
　　　金叵羅<lb/>
東坡詩歸來笛聲滿山谷明月正照金叵羅按北史祖<lb/>
珽盜神武金叵羅蓋酒器也韓子蒼詩云勸我春風金<lb/>
叵羅<lb/>
　　　别駕别乗<lb/>
别駕始後漢州置别駕治中然則别駕者官之名也若<lb/>
别乗則别駕之義非官名也晉庾亮與郭游書云别駕<lb/>
<pb n="KR3j0034_WYG_006-36a"/>
舊與别乗同流王化於萬里任居刺史之半東坡荅田<lb/>
國博詩風流别乗多才思<lb/>
　　　無垢洗更輕<lb/>
東坡宿海㑹寺詩本來無垢洗更輕樂府云居士本來<lb/>
無垢按維摩詰經偈云八解之浴池定水湛然滿布以<lb/>
七淨華浴此無垢人<lb/>
　　　煩惱睡蛇<lb/>
東坡石臺長老脅不至席二十年贈詩云誰信吾師非<lb/>
<pb n="KR3j0034_WYG_006-36b"/>
不睡睡蛇已死得安眠按遺教經煩惱毒蛇睡在汝心<lb/>
睡蛇既出乃可安眠坡取此<lb/>
　　　何遜早梅詩<lb/>
杜子美和裴迪早梅詩還如何遜在揚州舊注云梁史<lb/>
何遜傳不見揚州事前輩多引遜早梅詩云兔園標物<lb/>
序驚時最是梅衝霜當路發映雪擬寒開枝横却月觀<lb/>
花遶凌風臺知應早飄落故逐上春來按此詩見初學<lb/>
記不見在揚州意耳予按三輔決録云遜在揚州見官<lb/>
<pb n="KR3j0034_WYG_006-37a"/>
梅亂發賦四言詩人得傳寫乃知杜指此事<lb/>
　　　看朱成碧<lb/>
李太白前有樽酒行云催絃拂柱與君飲看朱成碧顔<lb/>
始紅按梁王僧孺夜愁示諸賓詩云誰知心眼亂看朱<lb/>
忽成碧又云看朱成碧思紛紛憔悴支離為憶君不信<lb/>
比來長下淚開箱看取石榴裙武則天詩也見郭茂倩<lb/>
樂府<lb/>
　　　和戎如樂和<lb/>
<pb n="KR3j0034_WYG_006-37b"/>
孔融與常林甫書曰西土之人解仇崇好以順風化萬<lb/>
里雍穆如樂之和雖為國家威靈感應亦實士縠堪事<lb/>
之効也按左氏傳晉悼公語魏絳曰子教寡人和諸戎<lb/>
狄以正諸華八年之中九合諸侯如樂之和無所不諧<lb/>
請與子樂之乃知融用此語<lb/>
　　　闕門銀牓<lb/>
杜詩曲江翠幕排銀牓按神異經曰東方有宫青石為<lb/>
牆高三仞左右闕高百丈畫以五色門有銀牓<lb/>
<pb n="KR3j0034_WYG_006-38a"/>
　　　孔子志在春秋<lb/>
元祐間國學出孔子志在春秋論時學官止引何休公<lb/>
羊序文殊不知出孝經鉤命訣曰孔子曰吾志在春秋<lb/>
行在孝經以春秋屬商以孝經屬參<lb/>
　　　天洗兵<lb/>
杜詩有洗兵馬末章云安得壯士挽天河淨洗甲兵長<lb/>
不用按説苑武王伐紂風霽而乗以大雨散宜生又諫<lb/>
曰此非妖歟王曰非也天洗兵也<lb/>
<pb n="KR3j0034_WYG_006-38b"/>
　　　烟生遥岸隱月落半崖隂<lb/>
唐太宗遼東山夜臨秋詩烟生遥岸隱月落半崖陰蓋<lb/>
取沈庾詩沈約登元暢樓詩云雲生片嶺黒日下半溪<lb/>
陰庾肩吾漢高廟詩云塵飛遠騎没日徙半峯寒<lb/>
　　　黄鶴樓下仙人洞<lb/>
東坡集有李公擇求黄鶴樓詩其詩云黄鶴樓前月滿<lb/>
川抱闗老卒飢不眠夜聞三人笑語言羽衣著屐響山<lb/>
前非鬼非人意其仙石扉三扣聲清圓洞中鏗鈜落門<lb/>
<pb n="KR3j0034_WYG_006-39a"/>
闗縹緲入石如飛烟雞鳴月落風馭還迎拜稽首願執<lb/>
鞭汝非其人骨腥膻黄金乞得重莫肩持歸包裹弊席<lb/>
氊夜穿茅屋光射天里閭來觀已變遷似石非石鈆非<lb/>
鈆或取而有衆忿喧訟歸有司今幾年無功暴得喜欲<lb/>
顛神人戲汝真可憐願君為考然不然此語可信馮公<lb/>
傳按鄂州黄鶴樓下有石光徹名曰石照其右鉅石世<lb/>
傳以為仙人洞也一守闗老卒每晨起即拜洞下一夕<lb/>
月如晝見三道士自洞中出吟嘯久之將復入洞卒即<lb/>
<pb n="KR3j0034_WYG_006-39b"/>
從之道士曰汝何人邪卒具言其所以且乞富貴道士<lb/>
曰此洞間石速抱一塊去卒持而出石合無從而入明<lb/>
日視石黄金也鑿而貨之衣食頓富為隊長所察執之<lb/>
以為盜也卒以實告官就取其石至郡則金化矣非金<lb/>
非玉非石非鈆因藏於軍資庫中蓋馮當世所言如此<lb/>
故東坡詩用其事<lb/>
　　　鶴料符<lb/>
宋景文筆記著闕疑一條云吳郡有鶴料符未詳其義<lb/>
<pb n="KR3j0034_WYG_006-40a"/>
王洙李淑最為博識亦各未喻巳上皆宋説予按唐松<lb/>
陵集載皮日休新秋詩云酒坊吏到長相見鶴料符來<lb/>
每探支注云吳郡有鶴料符案不知宋偶忘此何耶<lb/>
　　　絃管作離聲<lb/>
歐公詩我亦只如常日醉莫教絃管作離聲按吳越春<lb/>
秋勾踐伐吳乃命國中與之訣而國人悲哀皆作離别<lb/>
之聲<lb/>
　　　祭以鬼宿渡河為候<lb/>
<pb n="KR3j0034_WYG_006-40b"/>
葉少藴避暑錄話記近見翟公巽云作祭儀十卷而未<lb/>
之見問其大約謂如或祭於昏或祭於旦皆非是當以<lb/>
鬼宿渡河為候而鬼宿渡河常在中夜必使人仰占以<lb/>
俟之其他大抵類此援證皆有據公巽博學多聞不肯<lb/>
碌碌同衆所見必過人也予按錢希白洞微志返魂香<lb/>
傳云司天主簿徐肇少失父母常念不面庭闈有蘇徳<lb/>
哥者語肇曰子聞古之返魂香乎肇曰聞之徳哥善合<lb/>
此物員外或有求見必置之肇泣言父母事曰後三日<lb/>
<pb n="KR3j0034_WYG_006-41a"/>
夜於此堂中借緋幕二條遮之一如召客仍曰夜半可<lb/>
至蓋候鬼宿渡河之後逡巡夜漏已半遂命肇於幕外<lb/>
見之然則翟公巽祭儀以鬼宿渡河為候者蓋本蘇徳<lb/>
哥之事耳豈少藴偶忘之耶<lb/>
　　　軟語<lb/>
杜子美詩夜闌聴軟語本法華經又以軟語一云言詞<lb/>
柔軟<lb/>
　<lb/>
<pb n="KR3j0034_WYG_006-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　能改齋漫錄卷六<lb/>
</p>
<p>
</p>
  </div>
</body>
</text>
</TEI>
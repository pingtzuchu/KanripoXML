<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫錄卷一</head> <lb/>
    <p>
<pb n="KR3j0034_WYG_001-1a"/>
欽定四庫全書<lb/>
　能改齋漫錄卷一<lb/>
　　　　　　　　　　　　　宋　吳曽　撰<lb/>
　　事始<lb/>
　　　樓羅<lb/>
黄朝英緗素雜記論樓羅云酉陽雜俎云樓羅因天寳<lb/>
中進士有東西堋各有聲勢稍傖者多會於酒樓食畢<lb/>
羅故有此語予讀梁元帝風人辭云城頭網雀樓羅人<lb/>
<pb n="KR3j0034_WYG_001-1b"/>
著則知樓羅之言起已多時又蘇鶚演義云樓羅幹了<lb/>
之稱也俗云騾之大者曰樓騾騾羅聲相近非也又云<lb/>
婁敬甘羅亦非也盖樓者攬也羅者綰也言人善幹辦<lb/>
於事者遂謂之摟羅摟字從手旁作婁爾雅云婁聚也<lb/>
此說近之然南史顧歡傳云蹲夷之儀婁羅之辨又談<lb/>
苑載朱貞白詩云太婁羅乃止用婁羅字又五代史劉<lb/>
銖傳云諸君可謂僂羅人也乃加人焉以上皆朝英說<lb/>
然予以為此說久矣北齊文宣帝時己有此語王昕曰<lb/>
<pb n="KR3j0034_WYG_001-2a"/>
樓羅樓羅實自難解蓋不始於梁元帝之時以表考之<lb/>
梁簡文帝即位是歲己巳次年庚午北齊宣帝即位至<lb/>
壬申年梁元帝方即位今據緗素雜記以樓羅事引梁<lb/>
元帝風人辭為始不當蓋元帝在宣帝之後<lb/>
　　　麥秋<lb/>
黄朝英緗素雜記云宋子京有帝幸南園觀刈麥詩云<lb/>
農扈方迎夏官田首告秋注云臣謹按物成熟者謂之<lb/>
秋取揫歛之義故謂四月為麥秋余按北史蘇綽傳云<lb/>
<pb n="KR3j0034_WYG_001-2b"/>
布種既訖嘉苗須理麥秋在野蠶停於室則麥秋之說<lb/>
其來舊矣以上皆朝英說予考麥秋之始在禮記月令<lb/>
自有成說何必引蘇綽說耶釋其義則景文之說尤盡<lb/>
及觀王荆公絶句云荷葉初開筍漸抽東陂南蕩正堪<lb/>
遊無端隴上翛翛麥横起寒風占作秋此又何也然景<lb/>
文所注本出蔡邕月令章句曰百穀各以其初生為春<lb/>
熟為秋故麥以孟夏為秋<lb/>
　　　廋詞<lb/>
<pb n="KR3j0034_WYG_001-3a"/>
太平廣記引嘉話錄載權徳輿言無不聞又善廋詞嘗<lb/>
逢李二十六於馬上廋詞問答聞者莫知其所說焉或<lb/>
曰廋詞何也曰隠語耳語不曰人焉廋哉人焉廋哉此<lb/>
之謂也已上皆嘉話所載予按春秋傳曰范文子莫退<lb/>
於朝武子曰何莫也對曰有秦客廋詞於朝大夫莫之<lb/>
能對也吾知三焉楚申叔時問還無社曰有麥麴乎有<lb/>
山鞠藭乎蓋二物可以禦濕欲使無社逃難於井中然<lb/>
則廋一字雖本於論語然大意當以春秋傳為證東坡<lb/>
<pb n="KR3j0034_WYG_001-3b"/>
和王定國詩云巧語屢曽遭薏苡廋詞聊復託芎藭<lb/>
　　　主者施行<lb/>
今朝廷行移下州縣必云主者施行者本後漢黄瓊傳<lb/>
也<lb/>
　　　鴟夷子皮<lb/>
王觀國學林新編論鴟夷子引史記伍子胥傳及應劭<lb/>
注及前漢食貨志及顔師古注云自號鴟夷者言若盛<lb/>
酒之鴟夷多所容受而可卷懷與時張弛也鴟夷皮之<lb/>
<pb n="KR3j0034_WYG_001-4a"/>
所為故曰子皮又引陳遵傳載揚雄酒箴曰鴟夷滑稽<lb/>
腹大如壺然則范蠡自號鴟夷子皮又號陶朱公託鄙<lb/>
名以自晦其迹耳已上皆王說予按墨子曰孔子怒景<lb/>
公之不封己乃樹鴟夷子皮於田常之門孔樷子嘗作<lb/>
詰墨曰夫樹人為信己也孔子適齊惡陳常而終不見<lb/>
常病之又陳常弑其君孔子沐浴而朝請討之其終不<lb/>
樹子皮審矣此孔樷子辯孔子不樹子皮之義也以是<lb/>
知鴟夷子皮又見於孔子不獨范蠡也<lb/>
<pb n="KR3j0034_WYG_001-4b"/>
　　　浴處掛壺於門<lb/>
今所在浴處必掛壺於門或不知其始按周禮挈壺氏<lb/>
掌挈壺以令軍井鄭司農注曰謂為軍穿井井成挈壺<lb/>
懸其上令軍中士衆皆望見知此下有井壺所以盛飲<lb/>
故以壺表井又别注曰挈讀如挈髮之挈壺盛水器也<lb/>
乃知俚俗所為亦有所本<lb/>
　　　萬嵗之呼<lb/>
髙承事物紀原云萬歲之始考古逮周未有此禮戰國<lb/>
<pb n="KR3j0034_WYG_001-5a"/>
時秦王見藺相如奉璧田單偽約降燕馮諼焚孟嘗君<lb/>
債券左右及民皆呼萬嵗蓋七國時衆所喜慶於君者<lb/>
皆呼萬嵗秦漢以來臣下對見於君拜恩慶賀率以為<lb/>
常已上皆髙說予按大雅云虎拜稽首天子萬壽人臣<lb/>
之奉上以萬嵗疑發於此<lb/>
　　　鱠殘魚<lb/>
太平廣記載洛陽伽藍記云釋寳誌嘗於臺城對梁武<lb/>
帝喫鱠食訖武帝曰朕不知味二十餘年矣師何云爾<lb/>
<pb n="KR3j0034_WYG_001-5b"/>
誌公乃吐出小魚依依鱗尾如今秣陵尚有鱠殘魚也<lb/>
予按越王勾踐之保會稽方斫魚為膾聞吳兵棄其餘<lb/>
於江化而為魚猶作膾形也故名鱠殘魚亦曰王餘魚<lb/>
以是知鱠殘魚不始於誌公又博物志曰孫權曽以行<lb/>
食鱠有餘因棄之中流化而為魚今有魚猶名吳餘膾<lb/>
者長數寸大如筯尚類膾形也吳都賦曰片則王餘王<lb/>
逸注曰王餘魚其身半也俗云越王膾魚未盡因以其<lb/>
半棄之為魚遂無其一面故曰王餘也<lb/>
<pb n="KR3j0034_WYG_001-6a"/>
　　　洪州為鎮南軍<lb/>
唐咸通六年安南久屯兩河銳士死瘴毒者十七宰相<lb/>
楊收議罷屯軍以江西為鎭南軍募强弩二萬建節度<lb/>
其地便近易調度詔可然則以洪州為鎮南軍始於咸<lb/>
通六年<lb/>
　　　人君𦵏地為山陵<lb/>
漢以來人君所葬之地為山陵如髙祖之長陵是已然<lb/>
呂不韋說秦昭王太子曰王之春秋髙一日山陵崩太<lb/>
<pb n="KR3j0034_WYG_001-6b"/>
子用事注云山陵喻尊髙也崩死也然則以𦵏地為山<lb/>
陵久矣出戰國䇿<lb/>
　　　身閉鼻甕<lb/>
世以身不修飾者為閉鼻不清亮者為甕蓋有所本也<lb/>
王充論衡别通篇鼻不知香臭曰甕人不知是非為閉<lb/>
　　　不癡不聾<lb/>
北史長孫平隋開皇三年為工部尚書時有人告大都<lb/>
督邴紹非毀朝廷上怒將斬之平進諫曰諺云不癡不<lb/>
<pb n="KR3j0034_WYG_001-7a"/>
聾不做大家翁此言雖小可以喻大予按慎子曰不聡<lb/>
不明不能為王不瞽不聾不能為翁乃知此語久矣慎<lb/>
子名到南史庾仲文傳亦云不癡不聾不成姑公因話<lb/>
錄載唐肅宗謂郭子儀曰諺云不癡不聾不作阿家翁<lb/>
　　　焚香始於漢<lb/>
李相之賢已集謂焚香之始云本佛圖澄傳襄國城塹<lb/>
水源暴竭石勒問澄澄曰今當敕龍取水乃至故泉源<lb/>
上坐繩牀燒安息香呪數百言水大至予按江表傳有<lb/>
<pb n="KR3j0034_WYG_001-7b"/>
道士于吉來吳會立精舍燒香讀道書制作符水以療<lb/>
病又按漢武帝故事亦云昆邪王殺休屠王以其衆來<lb/>
降得其金人之神置之甘泉宮金人皆長丈餘其祭不<lb/>
用牛羊唯燒香禮拜然則焚香自漢已然矣<lb/>
　　　詩人用儂字<lb/>
王觀國學林新編云江左人稱我汝皆加儂字詩人亦<lb/>
或用之孟東野詩云儂是拍浪兒是也予以隋煬帝亦<lb/>
嘗用矣大業拾遺記與宮女羅羅詩云幸好留儂伴儂<lb/>
<pb n="KR3j0034_WYG_001-8a"/>
睡不留儂住意如何又云此處不留儂更有留儂處又<lb/>
古樂府宋鮑昭吳歌云但觀流水還識是儂流下又云<lb/>
歡見流水還識是儂流淚晉太元中子夜歌云故使儂<lb/>
見郎又云儂亦吐芳詞又云儂亦恃春容又云儂年不<lb/>
及時又云儂作北辰星又云動儂含笑容所用甚多然<lb/>
則吳音稱儂其來甚久詩人用之豈始東野耶石崇亦<lb/>
有懊儂歌<lb/>
　　　歡稱婦人<lb/>
<pb n="KR3j0034_WYG_001-8b"/>
晉吳聲歌曲多以儂對歡詳其詞意則歡乃婦人儂乃<lb/>
男子耳然至今吳人稱儂者唯見男子以是知歡為婦<lb/>
人必矣懊儂歌云揮如陌上鼓許是儂歡歸又云我與<lb/>
歡相憐又云我有一所歡安在深閤裏又華山畿云歡<lb/>
若見憐時棺木為儂開又讀曲歌云思歡久不愛獨枝<lb/>
蓮只惜同心藕又云憐歡敢喚名念歡不呼字連喚歡<lb/>
復歡兩誓不相棄予後讀通典見序常林歡云江南謂<lb/>
情人為歡然後始恨讀書之寡<lb/>
<pb n="KR3j0034_WYG_001-9a"/>
　　　謂父為爹<lb/>
儂歡出於江南風俗政猶以父為爹音徒我反南史武<lb/>
興王憺為荆州刺史惠及百姓詔還朝人歌曰始興王<lb/>
人之爹赴人急如水火何時復來哺乳我荆土方言謂<lb/>
父為爹故云<lb/>
　　　樂府名大郎神<lb/>
本朝樂府有二郎神非也按唐樂府雜録曰離别難武<lb/>
后朝有一士人陷寃獄籍其家妻配入掖庭善吹觱篥<lb/>
<pb n="KR3j0034_WYG_001-9b"/>
乃撰此曲以寄情焉初名大郎神蓋良人行第也既畏<lb/>
人知遂三易其名曰悲切子又曰怨囘鶻乃以大為二<lb/>
傳冩之誤<lb/>
　　　歌辭曰曲<lb/>
自昔歌辭或謂之曲未見其始琴書曰蔡邕嘉平初入<lb/>
青溪訪鬼谷先生所居山有五曲一曲製一弄山之東<lb/>
曲常有仙人遊故作遊春曲南有澗冬夏常淥故作淥<lb/>
水中曲即鬼谷先生舊所居也深邃岑寂故作幽居北<lb/>
<pb n="KR3j0034_WYG_001-10a"/>
曲髙巖猿鳥所集感物愁坐故作坐愁西曲灌木吟秋<lb/>
故作秋思三年曲成出示馬融甚異之然漢蘇武詩云<lb/>
幸有絃歌曲可以喻中懷則音韻稱曲其來久矣又按<lb/>
韓詩章句有章曲曰歌無章曲曰謠<lb/>
　　　旁午之義<lb/>
古今文字言旁午之義按儀禮曰度尺而午注曰一縱<lb/>
一横曰旁午<lb/>
　　　民曰黔首<lb/>
<pb n="KR3j0034_WYG_001-10b"/>
史記秦紀秦命民曰黔首然禮祭義篇宰我問孔子而<lb/>
孔子曰因物之精制為之極明命鬼神以為黔首則然<lb/>
則以黔首命民久矣<lb/>
　　　屋翼名博風<lb/>
今之屋翼謂之博風見儀禮士冠禮篇云直於東榮鄭<lb/>
氏注曰榮屋翼也唐賈公彦疏曰榮屋翼也者即今之<lb/>
博風乂曰榮在屋棟兩頭與屋為翼若鳥之有翼故斯<lb/>
干詩美宣王之室云如鳥斯革如翬斯飛與屋為榮故<lb/>
<pb n="KR3j0034_WYG_001-11a"/>
云榮也<lb/>
　　　恅愺<lb/>
文士以作事迫促者通謂之恅愺見陸士衡文賦曰恅<lb/>
愺瀾漫亡耦失疇埤蒼曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寂靜也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與愺恅音<lb/>
義同愺麤老切恅閭草切<lb/>
　　　唐突<lb/>
律有唐突之罪按漢馬融長笛賦曰<graphic n="KR1565" url="https://raw.githubusercontent.com/kanripo/KR-Gaiji/master/images/KR1565.png" mimeType="image/png"/>瀑噴沬犇遯碭<lb/>
突李善注碭徒郎切以唐為碭李白赤壁歌云鯨鯢唐<lb/>
<pb n="KR3j0034_WYG_001-11b"/>
突留餘迹劉禹錫磨鏡篇云却思未磨時瓦礫來唐突<lb/>
亦作此唐突字魏曹子建牛鬭詩云行至土山頭欻起<lb/>
相搪突見太平廣記<lb/>
　　　錢塘蘇小小<lb/>
劉次莊樂府解題曰錢塘蘇小小歌蘇小小非唐人世<lb/>
見樂天夢得詩多稱咏遂謂與之同時耳次莊雖知蘇<lb/>
小小非唐人而無所據予按郭茂倩所編引廣韻曰蘇<lb/>
小小錢塘名倡也蓋南齊時人西陵在錢塘江之西故<lb/>
<pb n="KR3j0034_WYG_001-12a"/>
古辭云何處結同心西陵松栢下<lb/>
　　　印名璽<lb/>
蔡邕獨斷云璽印也信也天子璽白玉螭虎紐古者尊<lb/>
卑共之春秋襄公二十九年左氏傳季武子取卞使公<lb/>
冶問璽書追而與之杜預曰璽印也月令曰固封璽季<lb/>
武子使公冶問璽書此諸侯大夫印皆稱璽也漢衞宏<lb/>
云秦以前民皆以金玉為印唯其所好自秦以來唯天<lb/>
子之印獨稱璽又以玉羣臣莫敢用也案周禮掌節貨<lb/>
<pb n="KR3j0034_WYG_001-12b"/>
賄用璽節鄭康成曰今之印章也則周時印己名璽但<lb/>
上下通用以上並見左氏傳疏今宏以為天子獨稱璽<lb/>
何哉又案初學記云春秋合誠圗曰堯坐中舟與太尉<lb/>
舜臨觀鳳凰負圖授堯圖以赤玉為押長三尺廣八寸<lb/>
黄玉檢白玉繩封兩端其章曰天赤帝符璽五字則堯<lb/>
時印己名璽矣本朝徽宗嘗賜宰臣蔡元長塗金銀鑄<lb/>
公相印一紐前古所無也<lb/>
　　　和買<lb/>
<pb n="KR3j0034_WYG_001-13a"/>
和買二字見孔穎達左氏義昭公十六年晉韓起聘於<lb/>
鄭宣子有環其一在鄭商宣子買諸賈人既成賈矣商<lb/>
人曰必告君大夫子産曰今吾子以好來辱而謂敝邑<lb/>
强奪商人是教敝邑背盟誓也穎達云上稱買諸賈人<lb/>
則是和買而子産謂之彊奪者韓子以威逼之其賈必<lb/>
賤故商人欲得告君大夫子産知其非和買故云然也<lb/>
　　　鹽䜴<lb/>
鹽豉古來未有也禮記内則炮豚之法云調之以醯醢<lb/>
<pb n="KR3j0034_WYG_001-13b"/>
尚書說命篇若作和羮爾惟鹽梅左傳晏子曰水火醯<lb/>
醢鹽梅以烹魚肉是古人調鼎用梅醢也而言不及豉<lb/>
古人未有豉也止用醬耳禮記内則楚辭招魂備論飲<lb/>
食而言不及豉史游急就篇乃有蕪荑鹽豉史記貨殖<lb/>
傳曰蘖麴鹽豉千合及三輔决録曰前隊大夫范仲公<lb/>
鹽豉蒜果共一筩蓋秦漢已來始為之耳<lb/>
　　　冕始於胡曹<lb/>
髙承事物紀原云冕說文曰黄帝初作冕世本曰黄帝<lb/>
<pb n="KR3j0034_WYG_001-14a"/>
作旒冕宋衷云冠之垂旒者通典曰黄帝作冕垂旒目<lb/>
不斜視也已上皆髙承說予以髙承未見世本全文也<lb/>
蓋世本云胡曹作冕注云胡曹黄帝臣也然則作冕始<lb/>
於胡曹耳<lb/>
　　　經典無騎字<lb/>
春秋左氏傳昭公二十五年左師展將以公乘馬而歸<lb/>
杜預注曰欲與公輕歸宋劉炫謂左師展將以公乘馬<lb/>
而歸欲共公單騎而歸此騎馬之漸也予按古者服牛<lb/>
<pb n="KR3j0034_WYG_001-14b"/>
乘馬馬以駕車不單騎也至六國之時始有單騎蘇秦<lb/>
所謂車千乘騎萬匹是也曲禮云前有車騎者禮記乃<lb/>
漢世書耳經典並無騎字<lb/>
　　　回禄為火神<lb/>
經傳多以祝融回祿為火神祝融則無可疑者回祿則<lb/>
未之見也予按周語曰昔夏之興也融降於崇山注云<lb/>
融祝融其亡也囘祿信於耹隧注云囘祿火神鄭語云<lb/>
夫黎為髙辛氏火正以淳燿敦大天明地徳光昭四海<lb/>
<pb n="KR3j0034_WYG_001-15a"/>
故命之曰祝融其功大矣昭公二十九年左傳曰火正<lb/>
曰祝融又曰顓頊氏有子曰黎為祝融故太史公採取<lb/>
二傳以為楚世家云顓頊生稱稱生卷章卷章生重黎<lb/>
重黎為髙辛氏火正甚有功能光融天下帝嚳命曰祝<lb/>
融共工氏作亂帝嚳使重黎誅之而不盡帝乃以庚寅<lb/>
日誅重黎而以其弟吳囘為重黎後復居火正為祝融<lb/>
吳囘生陸終陸終生子六人六曰季連楚其後也以此<lb/>
考之則祝融之後有吳囘陸終囘祿者囘陸也舉二人<lb/>
<pb n="KR3j0034_WYG_001-15b"/>
而言耳陸祿音相近帝嚳既誅重黎而以吳囘陸終為<lb/>
後復居火正而為祝融則前古以囘祿配祝融而為火<lb/>
神可以無疑矣<lb/>
　　　羮音郎<lb/>
王觀國學林新編云史記前漢羮頡侯劉信潁川地名<lb/>
不羮者羮音郞春秋昭公十二年左傳今我大城陳蔡<lb/>
不羮陸徳明音義曰羮音郎前漢地理志潁川郡定陵<lb/>
縣有東不羮襄城有西不羮顔師古曰羮音郎羮音郎<lb/>
<pb n="KR3j0034_WYG_001-16a"/>
者自古所呼如此宋玉招魂曰肥牛之腱胹若芳和酸<lb/>
若苦陳吳羮以音韻協之亦讀羮為郎已上皆王說予<lb/>
按古者羮臛之字音皆為郎不止宋玉招魂也故魯頌<lb/>
閟宫與史游急就章羮與房漿糠為韻至於不以羮為<lb/>
郎者孔穎達云近世以來方如此不知又何也<lb/>
　　　直閣名官<lb/>
馮章靖公元字道宗眞宗大中祥符末元嘗講易泰卦<lb/>
賜五品服除直龍圖閣直閣名官蓋始於此<lb/>
<pb n="KR3j0034_WYG_001-16b"/>
　　　立千丈架閣<lb/>
仁宗朝周湛為江西轉運使以江西民喜訟多竊去案<lb/>
牘而州縣不能制湛為立千丈架閣法以嵗月爲次嚴<lb/>
其遺去之罪朝廷頒諸路為法<lb/>
　　　本朝制置使<lb/>
本朝制置使始於楊允恭太宗命允恭為洛苑副使江<lb/>
淮兩浙都大發運擘畫茶鹽捕賊事先是三路轉運使<lb/>
上供米不過三百萬石允恭盡籍三路舟卒與所運物<lb/>
<pb n="KR3j0034_WYG_001-17a"/>
數擇才吏授之江浙所運止淮泗由淮泗輸京師行之<lb/>
一歲上供者六百萬即命允恭為發運制置使改擘畫<lb/>
為制置<lb/>
　　　省名禁<lb/>
省中舊名禁中避元后諱改為省中見漢書<lb/>
　　　下見上謂之參<lb/>
下見上謂之參蓋始於戰國時也戰國䇿秦王欲見頓<lb/>
弱頓弱曰臣之義不參拜王能使臣無拜即可矣不則<lb/>
<pb n="KR3j0034_WYG_001-17b"/>
不見也秦王許之<lb/>
　　　試詩賦題示出處<lb/>
本朝試進士詩賦題元不具出處因淳化三年殿試巵<lb/>
言日出賦獨路振知所出遂中第三人是年孫何第一<lb/>
人朱台符第二人亦不能知止取其文耳自後所試進<lb/>
士詩賦題皆明示出處<lb/>
　　　端溪硯<lb/>
端州石唐世已知名許渾嵗暮自廣江至新興詩云洞<lb/>
<pb n="KR3j0034_WYG_001-18a"/>
丁多斵石蠻女半淘金自注云端州斵石李賀青花紫<lb/>
石硯歌云端州匠者巧如神栁公權論硯亦云端谿石<lb/>
為硯至妙<lb/>
　　　奏御劄子稱進止<lb/>
今奏御劄子各稱進止自唐已然顏眞卿上疏曰御史<lb/>
中丞李進等傳宰相語稱奉進止緣諸司官奏事頗多<lb/>
朕不憚省覽<lb/>
　　　糊名考校<lb/>
<pb n="KR3j0034_WYG_001-18b"/>
取士至仁宗始有糊名考校之律雖號至公然尚未絶<lb/>
其弊其後袁州人李夷賔上言請别加謄録因著為令<lb/>
而後識認字畫之弊始絶<lb/>
　　　禱祠習儀<lb/>
仁宗時天子親祠祠部言周官宗伯凡王之禱祠𨽻儀為<lb/>
位鄭康成曰若𨽻司徒府而令百官即祠所習儀不敬<lb/>
請徙尚書省至今循之<lb/>
　　　賣坊塲河渡<lb/>
<pb n="KR3j0034_WYG_001-19a"/>
本朝賣坊塲河渡始於熙寧間荆公建議然古亦有之<lb/>
按水經漢武微行栢谷遇辱竇門感其妻深識之賜以<lb/>
河津令其鬻渡<lb/>
　　　鄭宋修韻畧<lb/>
互注禮部韻畧叙云自慶歴間張希文始以圏子標記<lb/>
禮部因之頗以為便元祐復詩賦嘗加校正尋又罷去<lb/>
云然予嘗考之禮部韻畧凡三經修矣景祐初鄭文肅<lb/>
戩天休為太常博士考校御試進士與宋景文建議禮<lb/>
<pb n="KR3j0034_WYG_001-19b"/>
部所行韻畧及廣韻繁簡失當訓詁不正有司考士多<lb/>
以聲病被黜三韻是正音訓書成學者以為便然則景<lb/>
祐初鄭宋已修韻畧不始張希文也<lb/>
　　　封還詞頭<lb/>
仁宗時胡文恭公宿武平知制誥入内都知楊懷敏坐<lb/>
衞士夜盜入禁中出為和州都監懷敏用事久勢動中<lb/>
外出未幾召復故職宿封還辭頭翼日上謂宰相曰前<lb/>
代有此故事否文彥博對曰唐給事中袁髙不草盧把<lb/>
<pb n="KR3j0034_WYG_001-20a"/>
制書近年富弼亦曾封還辭頭然則唐制給事中亦草<lb/>
制耶故袁髙得伸其志今改龍川别志載劉從愿妻遂<lb/>
國夫人寳元中出入内庭以此獲罪久之得復入富鄭<lb/>
公時知制誥遂國復還國封制既下鄭公繳還辭頭封<lb/>
命遂寢唐制為給事中得封詔書中書舍人繳詞頭蓋<lb/>
自鄭公始已上皆蘇說蓋唐給事中亦草制耳蘇偶忘<lb/>
之耶<lb/>
　　　禁蕃曲氊笠<lb/>
<pb n="KR3j0034_WYG_001-20b"/>
崇寧大觀已來内外街市鼔笛拍板名曰打斷至政和<lb/>
初有旨立賞錢百五千若用鼔板改作蕃曲子并著蕃<lb/>
服之類並禁止支賞其後民間不廢鼓板之戲第改名<lb/>
太平鼔續又有旨一應士庻於京城内不得輒戴氊笠<lb/>
子如有違犯並依上條<lb/>
　　　導駕官朝服<lb/>
政和元年十二月戊戌詔自今後導駕官並朝服結佩<lb/>
應親祠除祭服外餘並朝服不得常服<lb/>
<pb n="KR3j0034_WYG_001-21a"/>
　　　試辭學兼茂科格制<lb/>
大觀四年四月禮部奏擬立到嵗試辭學兼茂科試格<lb/>
制<hi>依見行體式</hi>章表<hi>依見行/體式</hi>露布<hi>如唐人破藩賊露布之類</hi>已上用四六<lb/>
頌<hi>如韓愈元和聖徳詩栁宗元平淮夷雅之類</hi>箴銘<hi>如揚雄箴九州又如栁宗元塗山銘張孟陽劍</hi>
<hi>閣銘之類</hi>誡諭<hi>如近體誡諭風俗或百官之類</hi>序記依古體亦許用四六臨<lb/>
時取四題分作兩場内二篇以歴代史傳故事借擬為<lb/>
題餘以本朝故事或時事並限二百字以上箴銘限一<lb/>
百字以上奉聖旨依<lb/>
<pb n="KR3j0034_WYG_001-21b"/>
　　　勿破他故事<lb/>
故事知制誥見宰相止用平狀非朔望而見則去鞾笏<lb/>
張文節公知白在中書頗重典故時徐奭知制誥初投<lb/>
刺以大狀後又請見多具鞾笏張力辭此二事具述舊<lb/>
制謂徐曰且勿破他故事<lb/>
　<lb/>
　<lb/>
　能改齋漫錄卷一<lb/>
</p>
<p>
</p>
  </div>
</body>
</text>
</TEI>
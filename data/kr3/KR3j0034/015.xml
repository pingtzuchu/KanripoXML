<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫録卷十五</head> <lb/>
    <p>
<pb n="KR3j0034_WYG_015-1a"/>
欽定四庫全書<lb/>
　能改齋漫録卷十五<lb/>
　　　　　　　　　　　　　宋　吳曽　撰<lb/>
　　方物<lb/>
　　　黄銀<lb/>
唐杜如晦傳太宗嘗賜房元齡黄銀帯曰如晦與公同<lb/>
輔朕今獨見公泫然流涕曰世傳黄銀鬼神畏之更取<lb/>
金帯送如晦家予按唐慎微證類本草載青霞子曰丹<lb/>
<pb n="KR3j0034_WYG_015-1b"/>
砂伏火化為黄銀能重能輕能神能靈萬斤遇火輕速<lb/>
上騰鬼神尋求莫知所在又按唐日華寶藏論云銀有<lb/>
十七件眞水銀白錫銀曽青銀土碌銀丹陽生鐵銀生<lb/>
銅銀硫黄銀砒霜銀雄黄銀雌黄銀䃋石銀惟有至藥<lb/>
銀山澤銀草砂銀母砂銀黒鈆銀伍件是眞餘則假本<lb/>
草正文丹砂雄黄雌黄皆殺精魅惡鬼邪氣所謂黄銀<lb/>
者非丹砂銀則雄黄雌黄銀也太宗所賜黄銀帶者以<lb/>
黄銀為帶耳時如晦已死矣而丹砂雄黄雌黄銀皆殺<lb/>
<pb n="KR3j0034_WYG_015-2a"/>
鬼魅所以太宗云黄銀鬼神畏之也考唐顯慶中監門<lb/>
衛長史蘇恭撰唐本草其中一條稱黄銀作器辟惡瑞<lb/>
物也北史辛公義傳云公義遷并州刺史山東山出黄<lb/>
銀獲之以獻<lb/>
　　　盧橘<lb/>
唐庚子西李氏山園記云枇杷盧橘一也而上林賦曰<lb/>
盧橘夏熟黄甘橙楱枇杷撚柿楟奈厚樸則一物為二<lb/>
物矣然予觀張勃吳録曰建安郡中有橘冬月於樹上<lb/>
<pb n="KR3j0034_WYG_015-2b"/>
覆裹之至明年春夏色變青黒味尤絶美上林賦云盧<lb/>
橘夏熟盧黒也盖近是乎以上皆張說然則未可以相<lb/>
如為失兼應劭亦引伊尹書曰箕山之東青鳥之所有<lb/>
盧橘夏熟<lb/>
　　　橘渡江為枳<lb/>
韓詩外𫝊晏子曰王不見夫江南之樹乎名橘樹之江<lb/>
北則為枳何則土地使然耳故博物志亦言橘渡江化<lb/>
為枳江北之橘未嘗化也本草有枳殻乃江左所謂臭<lb/>
<pb n="KR3j0034_WYG_015-3a"/>
橘耳潘安仁為賈謐作贈陸機詩云在南稱甘渡北則<lb/>
橙橙非枳也無乃誤乎<lb/>
　　　子魚通印蠔破山<lb/>
山谷送曹子方赴閩漕詩子魚通印蠔破山不但蕉黄<lb/>
荔子丹子魚出於興化軍通應廟前語訛以應為印或<lb/>
曰子魚以容印者為佳故王荆公詩云長魚俎上通三<lb/>
印新茗齋中試一旗則此說容可信也東坡詩亦云通<lb/>
印子魚猶帯骨然山谷以蠔而云破山則理不可曉按<lb/>
<pb n="KR3j0034_WYG_015-3b"/>
番禺記云蠔之殻即藥中之牡蠣也有高四五尺者水<lb/>
底見之如崖岸然故呼為山今山谷謂之蠔破山豈取<lb/>
蠔肉之謂耶然韓退之云蠔相粘如山<lb/>
　　　仙茅<lb/>
洪州西山有諶母觀母乃許旌陽授道之師也觀有母<lb/>
所種仙茅與今山野中所産者不相逺第採以作湯則<lb/>
香味差别耳少年飲之至於口鼻出血盖性極暖也然<lb/>
抱樸子曰堯時有草夾堦而生隨月開落名蓂莢又曰<lb/>
<pb n="KR3j0034_WYG_015-4a"/>
歴莢又名仙茅不知其種是此否按本草注仙茅方云<lb/>
明皇服鐘乳不効開元婆羅門僧進仙茅藥服之有効<lb/>
故東坡謝王澤州寄長松詩云無復青黏和漆葉枉將<lb/>
鍾乳敵仙茅漆葉出華陁傳<lb/>
　　　綿州緑茶<lb/>
茶之貴白東破能言之獨綿州彰明縣茶色綠白樂天<lb/>
詩云渴嘗一盞綠昌眀彰眀即唐昌眀縣盧仝詩云天<lb/>
子初嘗陽羡茶當時建茶未有名也<lb/>
<pb n="KR3j0034_WYG_015-4b"/>
　　　貢茶貴早<lb/>
貢茶以早為貴李郢茶山貢焙歌云陵煙觸露不停採<lb/>
官家赤印連帖催劉禹錫試茶歌云何況蒙山顧渚春<lb/>
白泥赤印走風塵袁高茶山作云隂嶺芽未吐使者牒<lb/>
已頻三詩皆及赤印與牒也<lb/>
　　　栗如拳<lb/>
越州圖經載如拳之栗如錦之桑政和中詔本州貢焉<lb/>
栗固大於他州然如拳者終不可得杜子美夔府詩云<lb/>
<pb n="KR3j0034_WYG_015-5a"/>
色好梨勝頰穰多栗過拳<lb/>
　　　車螯<lb/>
紹聖三年始詔福唐與眀州嵗貢車螯肉柱五十斤俗<lb/>
謂之紅蜜丁東破所傳江瑤柱是也時曽子開感而賦<lb/>
詩畧云巖巖九門深日舉費十萬忽於泥滓中得列方<lb/>
文案腥鹹置齒牙光彩生顧眄從此辱虚名嵗先包橘<lb/>
獻微生知幾何得喪孰眞贋玉食有云補刳腸非所患<lb/>
<hi>瑶當作珧郭璞江賦玉珧海月土肉石華</hi>
<pb n="KR3j0034_WYG_015-5b"/>
　　　綿州八子<lb/>
綿州諸邑各有所出謂之八子巴西紗子魏城扇子羅<lb/>
江犬子神泉榛子彰明附子龍安杏子塩泉絲子石泉<lb/>
猴子巴西紗一疋重二兩婦人製夏服甚輕妙魏城以<lb/>
一蠒造一扇謂之綿扇亦輕而可愛<lb/>
　　　橄欖有五種<lb/>
橄欖嶺外有五種一曰丁香橄欖此以其形二曰故橄<lb/>
欖三曰蠻橄欖此以其所出呼之四曰新婦出橄欖以<lb/>
<pb n="KR3j0034_WYG_015-6a"/>
其短矮而小五曰絲橄欖此以其子𦂳小唯出桂府陽<lb/>
朔縣土人食之必去兩頭云有大熱<lb/>
　　　艾納香<lb/>
東坡和楊公濟梅花詩慿仗幽人収艾納國香和雨入<lb/>
青苔古樂府行胡從何方來列國持何來氍毺㲩<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>五<lb/>
木香迷迭艾納與都梁又廣志艾納香出西國<lb/>
　　　苦笋甜鹹虀淡<lb/>
廬山簡寂觀乃陸靜脩之居也觀出苦笋而味反甜歸<lb/>
<pb n="KR3j0034_WYG_015-6b"/>
宗寺造鹹虀而味反淡盖山中佳物也山中人語云簡<lb/>
寂觀前甜苦笋歸宗寺裏淡鹹虀盖紀實耳張芸叟簡<lb/>
寂觀詩云偃松拂盡煎茶石苦笋撐開禮斗壇歸宗寺<lb/>
詩云淡虀苦笋千人供青磬華香一谷𫝊亦所以紀事<lb/>
也<lb/>
　　　素馨花<lb/>
嶺外素馨花本名耶悉茗花叢脞么麽似不足貴唯花<lb/>
潔白南人極重之以白而香故易其名婦人多以竹籖<lb/>
<pb n="KR3j0034_WYG_015-7a"/>
子穿之像生物置佛前供養又取乾花浸水洗面滋其<lb/>
香耳海外耶悉茗油時於舶上得之番酋多以塗身今<lb/>
之龍涎香悉以耶悉茗油為主也<lb/>
　　　楮子<lb/>
京師中太一宫道士房有楮結子如楊梅徽宗車駕<lb/>
臨觀之曰擬梅軒李似矩吳正仲皆有詩正仲詩云隂<lb/>
隂綠葉不勝垂著子全多欲壓枝自得君王一留顧故<lb/>
應雨露亦饒滋其二云五月霏霏雨不開若耶溪畔摘<lb/>
<pb n="KR3j0034_WYG_015-7b"/>
楞梅朱丸忽向雲窻見疑是靈根越嶺來其三云誰將<lb/>
蜜漬借微酸小摘曽聞飣玉盤爭似江南風致在瓶紅<lb/>
初向綠隂看越州楊梅最佳土人謂之楞梅又北人以<lb/>
梅汁漬楮實益以蜜作假楊梅故正仲後二篇皆及之<lb/>
　　　慈竹<lb/>
國初樂史子正作慈竹詩數十韻首云蜀中何物靈有<lb/>
竹慈為名一叢闊數歩森森數十莖高低相倚頼渾如<lb/>
長幼情云云予按任昉述異記云南中生子母竹今之<lb/>
<pb n="KR3j0034_WYG_015-8a"/>
慈竹也乃知慈竹不特蜀中有也<lb/>
　　　朝日蓮<lb/>
宋景文公筆記謂蜀中有蓮大如雀殻葉舒如錢榦亦<lb/>
有絲其蕚盛開則向日朝則指東亭午則遡南夕則西<lb/>
指隨日所至蜀人名曰朝日蓮予按鄭熊番禺雜記海<lb/>
南有向日蓮花似木芙蓉而極香其花東西向日至暮<lb/>
而謝一呼夜合然則景文所記朝日蓮不特蜀中有也<lb/>
　　　櫻笋厨<lb/>
<pb n="KR3j0034_WYG_015-8b"/>
韓致光湖南食含桃詩云苦笋恐難同象匕酪漿無復<lb/>
瑩蠙蛛自注云秦中謂三月為櫻笋時乃知李綽秦中<lb/>
嵗時記所謂四月十五日自堂厨至百司厨通謂之櫻<lb/>
笋厨非妄也陳無已春懐詩云老形已具臂膝痛春事<lb/>
無多櫻笋來<lb/>
　　　豐城劍石圅<lb/>
晉張華令豐城令雷煥剖石函得雙劔按本傳劔隨亦<lb/>
化去此固荒忽未容於考信然以石為函及今而尚存<lb/>
<pb n="KR3j0034_WYG_015-9a"/>
石函所在即古劔池又前二十四步四唇廣五六尺塗<lb/>
没其半土人訛為石門云<lb/>
　　　王子敬黄甘帖<lb/>
東坡嘗記云世傳王子敬帖有黄甘三百顆之語此帖<lb/>
在劉季孫景文家景文死不知今入誰家矣韋蘇州有<lb/>
詩云書後欲題三百顆洞庭須待滿林霜盖蘇州亦見<lb/>
此帖也故東坡集中有劉景文藏王子敬帖詩畧云君<lb/>
家兩行十二字氣壓鄴侯三萬籖然山谷及陳無已之<lb/>
<pb n="KR3j0034_WYG_015-9b"/>
説乃右軍帖其語云奉橘三百枚霜未降未可多得非<lb/>
子敬帖也東坡以為子敬何耶子敬乃獻之字<lb/>
　　　金鯽魚<lb/>
杭之西湖有金鯽魚投餅餌則出然不妄食也蘇子美<lb/>
詩云松橋叩金鯽竟日獨遲留東坡遊西湖詩云我識<lb/>
南屏金鯽魚重來拊檻散齋餘皆記其實<lb/>
　　　肉芝<lb/>
東坡肉芝詩序云頃在京師有鑿井得如小嬰兒手以<lb/>
<pb n="KR3j0034_WYG_015-10a"/>
獻者臂指皆具膚理如生余聞之𨼆者曰此肉芝也與<lb/>
子由烹而食之予按仙傳拾遺載進士蕭静之掘地得<lb/>
物類人手肥潤色微紅烹食之後遇異人曰嘗食仙藥<lb/>
因告之曰肉芝食之者夀何東坡㤀此耶<lb/>
　　　瑞香花<lb/>
廬山瑞香花古所未有亦不産他處天聖中人始稱傳<lb/>
東坡諸公繼有詩詠豈靈草異芳俟時乃出故記序篇<lb/>
什悉作瑞字廬山記中亦載瑞香花記納禪師云山中<lb/>
<pb n="KR3j0034_WYG_015-10b"/>
瑞采一朝出天下名香獨見知張祠部彊名佳客以瑞<lb/>
為睡焉其詩曰曽向廬山睡裏聞香風占斷世間春竊<lb/>
花莫撲枝頭蝶驚覺南窻午夢人<lb/>
　　　鷂有數種<lb/>
鷂大如鷹蒼黒色尾稍短善撃鳬雁中必提之而飛遇<lb/>
幽隠處則下食鷂有數種俊而大者俗謂之木鷂可以<lb/>
捕烏鵲其養雛也一巢數隻各有等差最下者羽毛麄<lb/>
重鼻根黄如蠟色俗呼之曰蠟鼻更無他能反為衆鳥<lb/>
<pb n="KR3j0034_WYG_015-11a"/>
所侮故江湖間呼不肖子為蠟鼻<lb/>
　　　吉了禽<lb/>
唐萬年縣尉段公路撰北户錄紀㢘州民獲赤白吉了<lb/>
者赤者尋卒白者久而能言笑語效人禽之珍者也予<lb/>
考鄭熊所作番禺記云秦吉子出藤州風縣身紺觜丹<lb/>
兩眼旁有眉如臙脂抺彎環垂下秀媚可愛深類鴝鵒<lb/>
<hi>注云南中亦呼鴝鵒為牛吉了</hi>頭上微有冠如雞然舌辨而語清所食<lb/>
惟魚肉凡賓客奴僕一過而皆知其名位茍飼之或不<lb/>
<pb n="KR3j0034_WYG_015-11b"/>
如所欲家有弊事亦以告人熊以為秦吉了段以為吉<lb/>
了而更分以赤白兩種何耶白樂天亦有秦吉了詩了<lb/>
音料<lb/>
　　　猓然獸<lb/>
國初樂史子正作慈竹詩中云又聞猓然獸死不相棄<lb/>
遺按國史補云得一猓然則數十猓然可得盖不忍傷<lb/>
其類雖殺之不去此獸狀而人心也子正用事可謂精<lb/>
緻番禺雜記亦云獸出歡愛州能言獸也亦猩猩之類<lb/>
<pb n="KR3j0034_WYG_015-12a"/>
形似猿而有五色每色各異亦有白布文黒彼人取之<lb/>
以皮䪌鞍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>最重純黄色者云不異金綫猿夷獠或射<lb/>
之以弩或設之以蹄是獸既為人所得但自言猓然無<lb/>
復他道故因以得名熊所記與國史補微有不同<lb/>
　　　青田鶴<lb/>
晉永嘉郡記田有沐溪野去青田九里此中有雙白鶴<lb/>
年年生子長大便去只餘父母一雙在耳清白可愛多<lb/>
云神所養故杜子美薛少保畫鶴詩云薛公十一鶴皆<lb/>
<pb n="KR3j0034_WYG_015-12b"/>
冩青田真夔府詠懐詩云馬來皆汗血鶴唳必青田<lb/>
　　　羌俗不食魚<lb/>
臨洮袍罕之地自天寳末陷於羌虜更數百年其俗無<lb/>
復華夏之風熈寧初王韶畫策因唃厮囉之衰即壓而<lb/>
取之遂復七州建昌軍吕南公言臨川黄毅常往遊焉<lb/>
云羌俗不食魚魚大如椽柱臂股河中甚多人浴河間<lb/>
魚馴馴不驚避然則古人謂智力出於網罟而後鳥亂<lb/>
於上魚驚於下豈不信乎韶在熈河始命為網捕以供<lb/>
<pb n="KR3j0034_WYG_015-13a"/>
膳其民相與嗟愕曰孰謂此堪食耶<lb/>
　　　美色不生中華<lb/>
自古美色未必生于中華也故西施生苧蘿山昭君生<lb/>
秭歸縣緑珠生白州故今白州雙角山前猶存綠珠井<lb/>
綠珠本梁氏子今有綠珠水相傳水旁間産美麗<lb/>
　　　金線泉<lb/>
澠水燕談云齊州城西張意諌議園亭有金線泉石甃<lb/>
方池廣袤丈餘泉亂發其下東注城濠中澄徹見底池<lb/>
<pb n="KR3j0034_WYG_015-13b"/>
心南北有金線一道隠起水面以油滴一隅則線紋逺<lb/>
去或以紋亂之則線輒不見水止如故天隂亦不見齊<lb/>
為東方名郡而張氏濟南盛族園池乃郡之勝遊泉之<lb/>
出百年矣士大夫過濟南至泉上者不可勝數而無能<lb/>
究其所以然亦無一人題詠者獨蘇子瞻有詩曰槍旗<lb/>
攜到齊西境更試城南金線竒然亦不辨泉之所以有<lb/>
金線也余讀曽南豐集有金線泉詩云玉甃常浮顥氣<lb/>
鮮金絲不定路南泉雲依美藻爭成縷月照寒漪巧上<lb/>
<pb n="KR3j0034_WYG_015-14a"/>
弦已繞渚花紅灼灼更縈沙竹翠娟娟無風到底塵埃<lb/>
盡界破氷綃一片天盖南豐元豐間嘗守齊州所作者<lb/>
此澠水燕談所未見也兼倦遊雜錄云范諷自給事中<lb/>
謫官數年方歸濟南城西有張氏園亭泉有金線真珠<lb/>
之目水木環合乃歴下之勝景園亭主人乃張寺丞聰<lb/>
也甞邀范宴飲於亭范題二韻詩於璧園林再到身猶<lb/>
健官職全抛夢乍醒惟有南山與君眼相逢不改舊時<lb/>
青<lb/>
<pb n="KR3j0034_WYG_015-14b"/>
　　　石首魚<lb/>
兩浙有魚名石首云自眀州來問人以石首之名皆不<lb/>
能言余偶讀張勃吳錄地理志載呉婁縣有石首魚至<lb/>
秋化為冠鳬言頭中有石又太平廣記云石首魚至秋<lb/>
化為冠鳬冠鳬頭中冇石也又嶺表錄異云石頭魚狀<lb/>
如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚隨其大小腦中有一石子如喬麥瑩如白玉<lb/>
　　　昌蒲昌陽<lb/>
昌蒲昌陽兩種物也陶隠居云生石磧上細者為昌蒲<lb/>
<pb n="KR3j0034_WYG_015-15a"/>
生下濕地大根者為昌陽不可服食而聖濟經乃云昌<lb/>
蒲謂之昌陽以其得神而昌蓋取岐伯所謂得神者昌<lb/>
失神者亡然昌蒲昌陽豈同本也哉以今觀之昌陽待<lb/>
泥土而生昌蒲一有泥滓則死矣其理甚明蓋經意之<lb/>
失當自韓退之進學解訾醫師以昌陽引年則退之亦<lb/>
以昌陽為昌蒲矣東坡石昌蒲賛序亦有昌蒲昌陽之<lb/>
辨<lb/>
　　　周宣王石皷<lb/>
<pb n="KR3j0034_WYG_015-15b"/>
周宣王石皷歐陽文忠公以為可疑者三唯唐以來韋<lb/>
應物韓退之甞盛稱賛予謂不特二公老杜固甞有李<lb/>
潮八分小篆歌云陳倉石皷又已訛况蘇勗載記亦言<lb/>
石皷文謂之獵碣共十皷其文則史籀大篆則知石皷<lb/>
稱為周宣王所創者在昔不止二公<lb/>
　　　胡麻餅<lb/>
䆁名云餅并也搜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>麪使合并也胡餅言以胡麻著之<lb/>
也崔鴻前趙錄曰石季龍諱胡改胡餅曰麻餅晉書云<lb/>
<pb n="KR3j0034_WYG_015-16a"/>
王長文在市中齧胡餅肅宗實錄云楊國忠自入市衣<lb/>
袖中盛胡餅劉禹錫嘉話云劉晏入朝見賣蒸胡餅之<lb/>
處買啗之此胡餅皆胡麻之餅也緗素雜記謂張公所<lb/>
論市井有鬻胡餅者不曉名之所謂乃易其名為爐餅<lb/>
論此為悞誠然渠以為胡餅為胡人之所啗因此得名<lb/>
故曰胡餅如畢羅鑒虚呼物以其名予謂此失若曰胡<lb/>
餅非胡麻之餅則石季龍何以改為麻餅哉<lb/>
　　　蜂子<lb/>
<pb n="KR3j0034_WYG_015-16b"/>
東萊先生吕居仁作蜜蜂賦畧云早出暮歸聚房以居<lb/>
生理甚微檜花菊英反為身害雖云甚甘終以是敗既<lb/>
奪之食又腊其雛以侑爾酒以為爾娛醉而咀嚼鼔舌<lb/>
自如人之不仁一如是乎云云蓋東萊不察凡今宣州<lb/>
所出蜂子非蜜蜂也乃山間火蜂其色紅黒其長徑寸<lb/>
其大如之人之被螫則徧身腫痛有至死者其為窠多<lb/>
在地窖中取之者先以火塞宂口熏死其類然後取其<lb/>
子之末翼者乾之以致逺方故元豐中中書舍人張諤<lb/>
<pb n="KR3j0034_WYG_015-17a"/>
謝潛溪蔡聖俞蜂兒詩畧云溪上潛山山百尺山人斫<lb/>
木燒山<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>燒畬延火入蜂穴蜂子渾白如衝牙云蜂子<lb/>
今所在山野有之但不如宣州多耳<lb/>
　　　駱駝<lb/>
李昉言建隆初王師下湖南灃朗之民素不識駱駝隨<lb/>
軍負荷頗有此畜村落婦女見而驚異競來觀之有拜<lb/>
而祝者曰山王靈聖願賜福祐及見屈膝而促人走避<lb/>
之曰卑下小人不勞山王還拜軍士見者無不大噱又<lb/>
<pb n="KR3j0034_WYG_015-17b"/>
拾其所遺之糞以線穿聮戴於男女項頸之下用禳兵<lb/>
疫之氣南中相傳以為笑<lb/>
　　　辨苹<lb/>
唐盧氏雜記云文宗問宰臣毛詩云呦呦鹿鳴食野之<lb/>
苹苹是何草時宰相李珏楊嗣復陳夷行相顧未對珏<lb/>
曰按爾雅苹是藾蕭上曰朕看毛詩䟽苹葉圓而花白<lb/>
叢生野中是非藾蕭予以疏為非周官萍氏掌水禁鄭<lb/>
氏云以不沈溺取名月令季春曰萍始生淮南子曰夫<lb/>
<pb n="KR3j0034_WYG_015-18a"/>
萍樹根於水木樹根於土天地之性也故萍飃聚根及<lb/>
日暴則死矣苹之殖根以水為地也<lb/>
　　　龜蔡<lb/>
王觀國學林新編辨名龜為蔡曰左氏襄公二十三年<lb/>
傳曰臧武仲自邾使告臧賈且致大蔡焉杜預曰大蔡<lb/>
大龜也前漢食貨志曰元龜為蔡如淳注曰蔡國出大<lb/>
龜顔師古曰蔡國出善龜故因名大龜為蔡耳臣瓉注<lb/>
曰蔡是大龜之名若龜出楚亦名龜為楚耶觀國按蔡<lb/>
<pb n="KR3j0034_WYG_015-18b"/>
本出龜故名龜為蔡而謂大龜為大蔡亦猶冀多良馬<lb/>
而天下謂良馬為冀盧水黒而天下謂黒為盧臣瓉未<lb/>
之思耳以上皆王說予以臣瓉謂蔡是龜名而非因地<lb/>
以得者蓋本家語説苑所載漆雕慿所對孔子曰臧氏<lb/>
家有守龜焉名曰蔡及左氏襄公二十三年事耳惟臣<lb/>
瓉不記其詳此所以致觀國之說予甞辨之蓋龜出於<lb/>
蔡而臧氏因以名之而已豈謂龜出楚而不可名楚耶<lb/>
且左氏昭公二十五年臧昭伯如晉臧㑹竊其寶龜偻<lb/>
<pb n="KR3j0034_WYG_015-19a"/>
句以卜為信與僭杜預注曰偻句龜所出地名然則此<lb/>
又以偻句名龜矣故予引證於此偻音吕句音據郭璞<lb/>
曰上有隂叢蓍下冇千嵗蔡然則郭亦殉前失以蔡為<lb/>
龜名矣<lb/>
　　　辨蜮<lb/>
陸農師埤雅云詩曰為鬼為蜮則不可得言無形而蜮<lb/>
性隂害射人之影則皆莫可究矣五行傳曰南越淫女<lb/>
惑亂之氣生蜮蜮之猶言惑也字說曰蜮不可得也故<lb/>
<pb n="KR3j0034_WYG_015-19b"/>
惑之予以為不然詩之所謂為鬼為蜮則不可得者以<lb/>
言雖欲為鬼蜮且不可得耳所以甚其惡也夫蜮雖以<lb/>
水弩射人之影然畏鵝鵝能食之禽經所謂鵝飛則蜮<lb/>
沈鵙鳴則蛇結是已以此言之豈有不可得之理耶按<lb/>
陸璣毛詩義疏曰蜮短狐也一名射影如鼈三足在江<lb/>
淮水中人在岸上影見水中投人影則殺之故曰射影<lb/>
或謂含砂射人入皮肌其創如疥服䖍曰偏身濩濩或<lb/>
或故為蜮予以服䖍為當五行傳以為淫惑之氣所生<lb/>
<pb n="KR3j0034_WYG_015-20a"/>
果爾則中原豈無淫女而其所以不生者此物以下濕<lb/>
地所致耳豈謂淫女惑亂之氣耶<lb/>
　　　辨鴆鳥<lb/>
遯齊閒覽云蘄州黄梅山有鴆巢於山巖大木中狀類<lb/>
訓狐聲如撃腰皷巢下數十步無生草然予以晉制考<lb/>
之鴆不得度江有重法石崇為南中郎將得鴆以與王<lb/>
愷養之大如鵝啄長尺餘絶食蛇虺司𨽻傅祗於愷家<lb/>
得此鳥奏之宣示百官燒於都街晉書不見此事但見<lb/>
<pb n="KR3j0034_WYG_015-20b"/>
孔頴達左氏疏以此考之晉世江北無鴆非無鴆也不<lb/>
若江南多耳蘄州屬江北按説文曰鴆毒鳥也一名運<lb/>
日廣雅曰雄曰運日雌曰隂諧又曰形似鷹大如鴞毛<lb/>
黒喙長七八寸黄赤如金食蛇及橡實嘗居高山巔晉<lb/>
語諸公讃云鴆鳥食蝮以羽翮櫟酒中飲之則殺人所<lb/>
以酖字或從酉僖公三十年左傳晉侯使醫衍酖衛侯<lb/>
杜注云使醫因治疾而加酖毒莊公三十二年左傳成<lb/>
季使僖叔待於鍼巫氏使鍼季酖之即此物也晉語驪<lb/>
<pb n="KR3j0034_WYG_015-21a"/>
姬置酖於酒實堇於肉榖梁曰以酖為酒<lb/>
　　　蝦蟆<lb/>
孫少魏東皋雜錄曰闗右人笑吳人食蝦蟆予考東方<lb/>
朔傳云漢都涇渭之南水多䵷魚師古曰䵷似蝦蟆而<lb/>
小長脚人亦取食之又霍光傳霍山曰丞相擅減宗廟<lb/>
羔菟䵷可以此罪也則漢用以宗廟薦獻矣以上皆孫<lb/>
說予按周禮蟈氏鄭氏注曰蟈蝦蟆鄭氏謂蟈今御所<lb/>
食䵷也然則漢以來雖至尊亦食蝦蟆矣<lb/>
<pb n="KR3j0034_WYG_015-21b"/>
　　　辨霞鶩<lb/>
梁江淹赤虹賦云霞晃朗而下飛日通曨而上度張説<lb/>
晩景詩云水光浮日去霞彩映江飛凡淹說所謂霞飛<lb/>
則雲霞之霞也王勃滕王閣序曰落霞與孤鶩齊飛秋<lb/>
水共長天一色土人云落霞非雲霞之霞蓋南昌秋間<lb/>
有一種飛蛾若今所在麥蛾是也當七八月之間皆紛<lb/>
紛堕於江中不究所自來江魚毎食之土人謂之霞故<lb/>
勃取以配鶩耳不知者便以為雲霞則長天豈可與秋<lb/>
<pb n="KR3j0034_WYG_015-22a"/>
水同色也哉予又按孔頴達曰野鴨曰鳬家鴨曰鶩鶩<lb/>
不能飛騰故鄭康成注宗伯云鶩取其不飛遷李巡亦<lb/>
云鳬野鴨名鶩家鴨名然則鶩本不能飛耳論文雖不<lb/>
當如此要之作文者亦不可不察也<lb/>
　　　傅負版<lb/>
爾雅虫部傅負版郭璞釋云未詳予按栁之厚集蝜蝂<lb/>
傳云蝜蝂者善負小虫也行遇物輒持取卬其首負之<lb/>
背愈重雖困劇不止也其背甚澀物積因不散卒躓仆<lb/>
<pb n="KR3j0034_WYG_015-22b"/>
不能起人或憐之為去其負茍能行又持取如故又好<lb/>
上高極其力不已至墜地死<lb/>
　　　苕帚<lb/>
苕帚本禮檀弓君臨臣喪以巫祝桃茢執戈惡之也鄭<lb/>
康成云為有凶邪之氣在桃鬼所惡茢萑苕可掃不祥<lb/>
君臨臣喪禮有此法故春秋左氏傳魯襄公在楚楚人<lb/>
使公親襚乃使巫以桃茢先祓殯杜預注云茢黍穰也<lb/>
孔頴達曰茢是帚蓋桃為棒也毛詩傳曰薍為萑萑苕<lb/>
<pb n="KR3j0034_WYG_015-23a"/>
為薍穗也杜預所謂茢黍穰者今世所謂苕帚者或用<lb/>
薍穗或用黍穰是二者皆得為之也<lb/>
　　　辨鱟<lb/>
韓退之南食詩鱟實如惠文骨眼相負行洪慶善辨之<lb/>
曰鱟雌甞負雄惠文冠名一本作車文今廣韻引山海<lb/>
經注亦作車文未詳以上洪説予按文選左太沖吳都<lb/>
賦曰乘鱟黿鼉同罛共羅劉淵林注云鱟形如惠文冠<lb/>
青黒色十二足似蟹足悉在腹下長五六寸雌嘗負雄<lb/>
<pb n="KR3j0034_WYG_015-23b"/>
行漁者取之必得其雙故曰乗鱟南海朱崖合浦諸郡<lb/>
皆有之五臣注亦同鱟音胡豆切李善音猴然則鱟形<lb/>
如惠文冠無可疑者退之蓋本文選而洪氏不援以為<lb/>
證豈偶㤀之耶集韻引山海經以惠為車惠車字相類<lb/>
豈傳冩失其真歟其曰骨眼相負行者按物類相感志<lb/>
云牝牡相隨牡者無目得牝方行牝去牡死故江東取<lb/>
一必獲偶予又以陳無己詩話考之云韓退之南食詩<lb/>
鱟實如惠文山海經曰鱟如惠文惠文秦冠也乃知山<lb/>
<pb n="KR3j0034_WYG_015-24a"/>
海經亦以為惠文廣韻本誤耳<lb/>
　　　端州石<lb/>
端州石唐世已知名許渾嵗暮自廣江至新興詩云洞<lb/>
丁多斲石蠻女半淘金自注云端州斲石李賀紫石硯<lb/>
歌云端州石工巧如神踏夭磨刀割紫雲<lb/>
　　　龍腦白氂<lb/>
英州因雷震一山梓樹盡枯而生龍腦京師龍腦為之<lb/>
賤時熈寧元年七月也王禹玉言於司馬文正公使人<lb/>
<pb n="KR3j0034_WYG_015-24b"/>
就市買之信然一兩值錢千四百味苦而香酷烈不甚<lb/>
佳也又言潭州益陽雷震山裂出米可數十萬斛炊之<lb/>
成飯而腥不可食有齎其米至京師者禹玉以相貽其<lb/>
狀信米也而色黒如炭又言荆襄之間天雨白氂如馬<lb/>
尾長者尺餘彌漫山谷亦有齎至京師者予謂此蓋管<lb/>
輅所謂天雨毛賢人逃者也然前漢五行志亦云天漢<lb/>
三年天雨白釐釐氂通用<lb/>
　　　蘄州大鼎<lb/>
<pb n="KR3j0034_WYG_015-25a"/>
政和三年八月倉部員外郎提舉荆湖南茶塩事范之<lb/>
才奏蘄州羅田縣山溪中有大鼎數年前嘗見兩耳其<lb/>
穴中可過七八嵗小兒民遂塞以土今其耳猶發露欲<lb/>
望就委本處官案驗其實申取朝㫖使異物不埋没於<lb/>
盛時奉聖㫖今宋康年躬親前去措置開取無致損<lb/>
動其後康年勘究無實跡尋即除名編管廬州<lb/>
　　　蘭蕙<lb/>
山谷説蘭云蘭似君子而蕙似小人蓋山林中十蕙而<lb/>
<pb n="KR3j0034_WYG_015-25b"/>
一蘭也離騷曰予既滋蘭之九畹兮又樹蕙之百畆以<lb/>
是知不獨今人雖楚人亦賤蕙而貴蘭也按離騷經注<lb/>
三十畆為畹即是蘭二百七十畆蕙且百畆豈十一之<lb/>
謂乎不應以多少分貴賤<lb/>
　　　登萊州産金<lb/>
登萊州産金自太宗時已有之然尚少至皇祐中始<lb/>
大發四方遊民廢農桑來掘地采之有重二十餘兩為<lb/>
塊者取之不竭縣官𣙜買嵗課三千兩<lb/>
<pb n="KR3j0034_WYG_015-26a"/>
　　　建茶<lb/>
建茶務仁宗初嵗造小龍小鳯各三十斤大龍大鳯<lb/>
各三百斤入香不入香京挺共二百斤蠟茶一萬五千<lb/>
斤小龍小鳯初因蔡君謨為建漕造十斤獻之朝廷以<lb/>
其額外免勘明年詔第一綱盡為之故東坡志林載温<lb/>
公曰君謨亦為此耶<lb/>
　　　辨湯餅<lb/>
黄朝英緗素雜記云煮餅謂之湯餅其來舊矣案後漢<lb/>
<pb n="KR3j0034_WYG_015-26b"/>
梁冀傳云進鴆如煮餅世説載何平叔面白魏文帝食<lb/>
以湯餅又梁吳均稱餅徳曰湯餅為最又荆楚記六月<lb/>
伏日並作湯餅名為辟惡又齊高帝好食水引䴵又唐<lb/>
書王皇后傳云獨不念阿忠脱紫半臂易斗麪為生日<lb/>
湯餅耶倦遊雜錄乃謂今人呼煮麪為湯餅誤矣以上<lb/>
皆黄説予謂黄不見束晳賦故為是紛紛束晳湯餅賦<lb/>
云元冬猛寒清晨之㑹涕凍鼻中霜凝口外充虗解戰<lb/>
湯餅為最弱似春綿白若秋練氣勃欝以揚布香飛散<lb/>
<pb n="KR3j0034_WYG_015-27a"/>
而逺遍行人失涎於下風童僕空噍而斜眄擎器者舐<lb/>
唇立侍者乾咽云云乃知煮餅之為湯餅無可疑者倦<lb/>
遊雜錄與黄朝英皆不見此賦惜哉<lb/>
　　　千里蓴羮未下鹽豉<lb/>
黄朝英緗素雜記云陸機云千里蓴羮未下鹽䜴史所<lb/>
載止此而已或以為千里末下皆地名是未嘗讀世説<lb/>
而妄為之論也世説云千里蓴羮但未下鹽䜴耳盖洛<lb/>
中去吳有千里之逺吳中蓴羮自可敵羊酪第以其地<lb/>
<pb n="KR3j0034_WYG_015-27b"/>
逺未可卒致故云但未下鹽䜴耳意謂蓴羮得鹽豉尤<lb/>
美也以上皆黄説予謂黄引世説以攻末下為地名之<lb/>
論甚當但推尋句意未盡何者或人以末下為地名正<lb/>
以史削去但一字而已使其不削但一字或人之疑亦<lb/>
無從而起矣予以黄論未詳明故推而明之<lb/>
　　　姑蘇朝夕池<lb/>
姑蘇之席著名天下不特今日自古已然矣齊謝朓詠<lb/>
席詩曰本生朝夕池落景照參差按漢枚乗上書云遊<lb/>
<pb n="KR3j0034_WYG_015-28a"/>
曲臺臨上路不如朝夕之池左思吳都賦曰造姑蘇之<lb/>
高臺臨四逺而特建帯朝夕之濬池佩長州之荗苑注<lb/>
云吳有朝夕池謂潮水朝盈夕虚因以為名焉<lb/>
　　　磨納衣<lb/>
磨納為衣古來有之隋江總山水納袍賦曰裁縫則萬<lb/>
壑縈軆針縷則千巖映目圖島嶼之削成冩淪漣之徑<lb/>
復云云<lb/>
　　　牡丹譜<lb/>
<pb n="KR3j0034_WYG_015-28b"/>
歐陽文忠公初官洛陽遂譜牡丹其後趙郡李述著慶<lb/>
歴花品以叙吳中之盛凡四十二品<lb/>
　朱紅品　眞正紅　紅鞍子　端正好　櫻粟紅<lb/>
　艷春紅　日増紅　透枝紅　乾　紅　小真紅<lb/>
　滿欄紅　光葉紅　繁　紅　欝　紅　麗春紅<lb/>
　出檀紅　茜　紅　倚欄紅　早春紅　木　紅<lb/>
　露匀紅　等二紅　濕　紅　小濕紅　淡口紅<lb/>
　石榴紅<lb/>
<pb n="KR3j0034_WYG_015-29a"/>
　淡花品　紅粉淡　端正淡　富爛淡　黄白淡<lb/>
　白粉淡　小粉淡　煙粉淡　黄粉淡　玲瓏淡<lb/>
　輕粉淡　天粉淡　半紅淡　日増淡　煙紅冠子<lb/>
　添枝淡　坯紅淡　猩血淡<lb/>
　　　荔枝譜<lb/>
蔡君謨守福唐以閩中荔枝著譜而鄭熊亦嘗記廣中<lb/>
茘枝凡二十二種<lb/>
　玉英子茘枝<hi>如玉之英</hi>燋核茘枝<hi>核小/肉多</hi>沈香茘枝<hi>以其香似</hi>丁<lb/>
<pb n="KR3j0034_WYG_015-29b"/>
　香茘枝<hi>以其核似</hi>紅羅茘枝<hi>甚細而紅/其紋如羅</hi>透骨茘枝<hi>其他者皮皆外</hi>
　<hi>白此内外皆紅</hi>䍧牱茘枝<hi>形似䍧/牱帽</hi>僧耆頭茘枝<hi>皮皺堅如僧耆國人首髮</hi>
　<hi>皆成叢脞</hi>水母子茘枝<hi>漿多如/水母子</hi>蒺䔧茘枝<hi>皮上皺紋尖如蒺藜</hi>大將<lb/>
　軍茘枝小將軍茘枝<hi>其樹葉俱大小亦然</hi>大蠟荔枝小蠟荔枝<lb/>
　<hi>子有大小者皆熟而黄</hi>松子荔枝<hi>像其/形也</hi>蛇皮荔枝<hi>紋如蛇皮</hi>青荔枝<lb/>
　<hi>熟而青</hi>銀荔枝<hi>熟而/白</hi>不憶子荔枝<hi>一食而/不復思</hi>火山荔枝<hi>火山</hi>
　<hi>在梧州既大而早三月已可食</hi>野山荔枝<hi>野山子小而/酸澀人少食</hi>五色荔枝<hi>出海</hi>
　<hi>南</hi>
<pb n="KR3j0034_WYG_015-30a"/>
好事者作荔枝饅頭取荔枝榨去水入酥酪辛辣以含<lb/>
漿又作簽䏑以荔枝肉作椰子花與酥酪同炒土人大<lb/>
嗜之<lb/>
　　　芍藥譜<lb/>
孔常甫初官維揚以維揚芍藥甲天下因盡取其名以<lb/>
敘云揚州芍藥名於天下非特以多為誇也其敷腴盛<lb/>
大而纎麗巧宻皆他州之所不及至於名品相壓爭妍<lb/>
闘竒故者未厭而新者已盛州人相與驚異交口稱説<lb/>
<pb n="KR3j0034_WYG_015-30b"/>
傳於四方名益以逺價益以重遂與洛陽牡丹俱貴於<lb/>
時四方之人盡皆齎攜金帛市種以歸者多矣吾見其<lb/>
一嵗而小變三嵗而大變卒與常花無異由此芍藥之<lb/>
美益專於揚州焉負郭多曠土種花之家園舍相望最<lb/>
盛於朱氏丁氏袁氏徐氏高氏張氏餘不可勝記畦分<lb/>
畝列多者至數萬根自三月初旬始開浹旬而甚盛游<lb/>
觀者相屬於路障幕相望笙歌相聞又浹旬而衰矣大<lb/>
抵粗者先開佳者後發高至尺餘廣至盈手其色以黄<lb/>
<pb n="KR3j0034_WYG_015-31a"/>
為最貴所謂緋黄千葉乃其中下者小人負攜以賣至<lb/>
於棄擲遺落不甚愛惜鄭詩引芍藥以明土風説者曰<lb/>
香草也司馬長卿子虗賦曰芍藥之和具而後御之説<lb/>
者曰芍藥根主和五臟又辟毒氣也謝宣城直省中詩<lb/>
曰紅藥當堦翻説者曰草色紅者也其議皆與今所謂<lb/>
芍藥者合但未有專言揚州者唐之詩人最以摸冩風<lb/>
物自喜如盧仝杜牧張祜之徒皆居揚之日久亦未有<lb/>
一語及之是花品未有若今日之盛也余官於揚學講<lb/>
<pb n="KR3j0034_WYG_015-31b"/>
習之暇常裁而定之六氏之園與凡佛宫道舍有佳花<lb/>
處頗涉獵矣懼其久而遺㤀也問之州人得其粗又屬<lb/>
秀才滿君方中丁君時中各集所聞得其詳盖可紀者<lb/>
三十有三種世之有力者或能邀至善工列之圖畵可<lb/>
揭而游四方然未若書之可傳於衆也乃具列其名從<lb/>
而釋之<lb/>
　御衣黄<hi>千葉而淡其香正如蓮花比他色最殊絶凡衣冠樓髻鞍皆言其所似也</hi>青苗黄<lb/>
　樓子<hi>葉大小間出千餘層或謂之千層閣其苗青故名云爾餘青苗赤苗紫苗倣此</hi>尹家二<lb/>
<pb n="KR3j0034_WYG_015-32a"/>
　色黄樓子<hi>與黄樓子大抵不異而間有微紅初出於尹氏故名云耳花名中有氏及地名倣此</hi>
　絳州紫苖黄樓子<hi>初開時淺紅經數日乃黄或謂之紅玉樓子</hi>圓黄<hi>千葉而圓</hi>
　<hi>黄</hi>硤石黄<hi>千葉/而黄</hi>鮑家黄<hi>千葉而黄大扺與紅旋心相似亦謂之黄旋心但不甚高</hi>
　<hi>大而又晩開</hi>石壕黄<hi>一叢之間单葉/千葉往往兼有</hi>道士黄<hi>千葉而黄最先開</hi>夀<lb/>
　州青苖黄樓子<hi>與諸樓子相類而花差小</hi>黄絲頭<hi>其葉淺黄大葉中叢生細葉如</hi>
　<hi>絲也</hi>白纈子<hi>花有紅纈而其外深紅經日/色則自纈之外皆變為白</hi>金線冠子<hi>千葉</hi>
　<hi>淺紅間有細葉如金線</hi>金擊腰<hi>紅葉有黄暈横/色如金帯然</hi>沔池紅<hi>千葉肉紅</hi>紅<lb/>
　纈子<hi>千葉深紅葉端淺紅</hi>胡家纈<hi>千葉肉紅/而有纈紋</hi>玉樓子<hi>千葉而白上下葉又</hi>
<pb n="KR3j0034_WYG_015-32b"/>
　<hi>中出細葉數層</hi>玉逍遥<hi>千葉而白葉厚/而大如仙冠然</hi>紅樓子<hi>千葉粉紅</hi>青苖旋<lb/>
　心<hi>千葉肉紅花葉成旋</hi>赤苖旋心<hi>千葉深/肉紅</hi>二色紅<hi>千葉淡紅而葉端深紅</hi>
　楊家花<hi>千葉粉紅</hi>茅山紫樓子<hi>與諸樓子相/似而色紫</hi>茅山冠子<hi>千葉</hi>
　<hi>而淺紅尤忌見日自開至謝常以幕覆則色不變</hi>栁鋪冠子<hi>千葉粉紅又栁葉疊成冠子</hi>
　軟條冠子<hi>千葉肉紅</hi>常州冠子<hi>此花韋州/素有之</hi>紅絲頭<hi>狀如黄絲頭但</hi>
　<hi>色紅</hi>緋多葉　多葉鞍子<hi>多葉粉紅其端如粉緑或成雙頭謂之雙頭芍藥尤多開</hi>
　<hi>成鞍子故謂之多葉鞍子</hi>髻子<hi>其色紫紅下有大葉其上細葉環抱而黄葉雜出於其間其香特甚</hi>
　　　採橄欖<lb/>
<pb n="KR3j0034_WYG_015-33a"/>
王立之詩話云東坡橄欖詩紛紛青子落紅䀋之句范<lb/>
景仁言橄欖木高大難採以䀋擦木身則其實自落此<lb/>
所以有紅䀋之句也余按江鄰幾嘉祐雜誌云橄欖木<lb/>
其花如樗將採其實剥其皮以薑汁塗之則盡落范說<lb/>
乃爾何耶豈鹹辣皆可用歟<lb/>
　　　論鹽<lb/>
姚寛令威著西谿叢語云甞監台州杜瀆鹽場以蓮子<lb/>
試滷更擇蓮子重者用之滷浮三蓮四蓮味重五蓮尤<lb/>
<pb n="KR3j0034_WYG_015-33b"/>
重蓮子取其浮而直若二蓮直或一直一横即味差薄<lb/>
若滷更薄即蓮蓬沈於底即煎鹽不成以上皆姚說余<lb/>
按江鄰幾嘉祐雜志云吳春卿任臨安召鋪户詰驗鹽<lb/>
法云煮鹽用蓮子為候十蓮者官鹽也五蓮以下滷水<lb/>
漓私鹽也私鹽色紅自燒稻灰染其色以倣官鹽於是<lb/>
嗅以辨之自是不用鋪户自能辨曉考此則仁宗時<lb/>
以五蓮為漓十蓮為重今以五蓮為重乃知今之鹽味<lb/>
不迨仁宗時逺矣<lb/>
<pb n="KR3j0034_WYG_015-34a"/>
　　　煮湯餅<lb/>
范侍讀伸元長言其父淳父元祐間為東平府直講每<lb/>
日供膳所食湯餅異常因造外廚訊諸庖者見几上有<lb/>
金錢數十審其安用對曰凡麵入湯之後每遇一沸必<lb/>
下一錢錢盡而後已故其說曰硬作熟溲湯深煮久<lb/>
　　　川帛宜色<lb/>
少卿章岵甞官於蜀持吳羅湖綾至官與川帛同染紅<lb/>
後還京師經梅潤吳湖之帛色皆渝變唯蜀者如舊後<lb/>
<pb n="KR3j0034_WYG_015-34b"/>
詢蜀人之由乃云蜀之蓄蠶與他邦異當其眠將起時<lb/>
以桑灰餵之故宜色然世之重川紅多以染之良蓋不<lb/>
知由蠶所致也<lb/>
　　　牡丹榮辱志<lb/>
邱寺丞濬道源自號為迂愚叟甞為牡丹著書十卷號<lb/>
洛陽貴尚錄又為牡丹榮辱志曰花卉蕃膴於天地間<lb/>
莫踰牡丹其貌正心荏莖節葉蕊聳抑檢曠有剛克柔<lb/>
克態逺而視之疑美丈夫女子儼衣冠當其前也茍非<lb/>
<pb n="KR3j0034_WYG_015-35a"/>
鍾純淑清粹氣何以傑金徳於三月内迂愚叟覩造化<lb/>
意以榮辱志其事欲姚之黄為王魏之紅為妃無所忝<lb/>
冒何哉位既尊矣必授之以九嬪九嬪佐矣必𨽻之以<lb/>
世婦世婦廣矣必定之以保傅保傅任矣則彤管位彤<lb/>
管位矣則命婦立命婦立則嬖倖愿嬖倖愿則近屬睦<lb/>
近屬睦則踈族親踈族親則外屏嚴外屏嚴則宫闈壯<lb/>
宫闈壯則叢脞革叢脞革則君子小人之分達君子小<lb/>
人之分達則亨泰屯難之兆繼繼之者莫大乎善也成<lb/>
<pb n="KR3j0034_WYG_015-35b"/>
之者莫大乎性也性禀乎中根本茂矣善歸於已色香<lb/>
厚矣如是則施之以天道順之以地利節之以人欲其<lb/>
栽其接無竭無滅其生其成不縮不盈非獨為洛陽一<lb/>
時歎賞之盛將以為天下嗜好之勸也<lb/>
　姚黄為王<lb/>
　　名姚花以其王者非可以中色斥萬乗之尊故以<lb/>
　　王以妃示上下等夷也<lb/>
　魏紅為妃<lb/>
<pb n="KR3j0034_WYG_015-36a"/>
　　天子立后以正内治故闗睢為風化之始妃嬪世<lb/>
　　婦所以輔佐淑徳符家人之卦焉然後鵲巢采蘋<lb/>
　　采蘩列夫人職以助諸侯之政令以魏花為妃配<lb/>
　　乎王爵視崇高冨貴一人之於内外也<lb/>
　花九嬪<lb/>
　　牛黄　細葉夀安　九蘂眞珠　鶴翎紅<lb/>
　　鞓紅　潛谿緋　　朱砂紅　　添色紅<lb/>
　　蓮葉九蘂<lb/>
<pb n="KR3j0034_WYG_015-36b"/>
　花世婦<lb/>
　　麄葉夀安　甘草黄　一捻紅　倒暈檀<lb/>
　　丹州紅　　一百五　鹿胎　　鞍子紅<lb/>
　　多葉紅　　獻來紅<lb/>
　　　　今得其十别求異種補之<lb/>
　花御妻<lb/>
　　玉版白　多葉紫　葉底紫　添色紫　左紫<lb/>
　　紅蓮萼　延州紅　駱駝紅　紫蓮萼　蘇州花<lb/>
<pb n="KR3j0034_WYG_015-37a"/>
　　常州花　潤州花　金陵花　錢塘花　越州花<lb/>
　　青州花　宻州花　和州花<lb/>
　　　　自蘇臺㑹稽至歴陽郡好事者衆栽植尤夥<lb/>
　　　　八十一之數必可偹矣<lb/>
　花師𫝊<lb/>
　　螢火芝　五色靈芝　九莖芝　燕胎芝　蓂莢<lb/>
　　指佞草　莆蓮　　　碧蓮　　瑶花　　碧桃<lb/>
　花彤史<lb/>
<pb n="KR3j0034_WYG_015-37b"/>
　　同<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>禾　兩岐麥　三脊茅　朝日蓮　連理木<lb/>
　　薝蔔花　長樂花<lb/>
　花命婦<lb/>
　　上品芍藥　黄樓子等　紅纈子　白纈子<lb/>
　　茆山冠子　醉美人　　粉口　　栁浦<lb/>
　　白纈子重　黄絲頭　　紅絲頭　蟬花<lb/>
　　重葉海棠<hi>出蜀中</hi>
　花嬖倖<lb/>
<pb n="KR3j0034_WYG_015-38a"/>
　　中品芍藥　長命女花<hi>出蜀中</hi>　素馨　末利<lb/>
　　荳蔲　　　虞美人<hi>出蜀中</hi>　　丁香　含笑<lb/>
　　男眞　　　鴛鴦草<hi>出蜀中</hi>　　女眞　七寳花<lb/>
　　石蟬花<hi>出蜀中</hi>　玉蟬花<hi>出蜀中</hi>
　花近屬<lb/>
　　瓊花　忘憂草　紅蘭　黄酴醿<hi>出蜀中</hi>　桂花<lb/>
　　棣棠　婆羅花　迎春　千葉石榴　　黄拒霜<lb/>
　　酴醿　黄雞冠　山茶　金鈴菊　　　玉蝴蝶<lb/>
<pb n="KR3j0034_WYG_015-38b"/>
　　玉屑<lb/>
　花踈屬<lb/>
　　麗春　七寶花<hi>出蜀中</hi>　千葉菊　石巖　羞天花<lb/>
　　紫菊　石爪花<hi>出蜀中</hi>　木蓮花　金錢　金鳯<lb/>
　　山丹　千葉郁李　　单葉菊　吉貝　滴滴金<lb/>
　　石竹　紅雞冠　　　矮雞冠　添色拒霜<hi>出蜀中</hi>
　　黄蜀葵<lb/>
　花戚里<lb/>
<pb n="KR3j0034_WYG_015-39a"/>
　　旌節　玉盤金盞　瑞聖　瑞香　御米　都勝<lb/>
　　玉簮　鵝毛玉鳳<hi>出蜀中</hi>
　花外屏<lb/>
　　金沙　紅薔薇　黄薔薇　玫瑰　宻菊　刺紅<lb/>
　　紅薇　紫薇　　海木𤓰　朱槿　白槿　錦帯<lb/>
　　杜䳌　梔子　　紫荆　　史君子　凌霄<lb/>
　　木蘭　百合<lb/>
　花宫闈<lb/>
<pb n="KR3j0034_WYG_015-39b"/>
　　諸類桃　諸類李　諸類梨　諸類杏　紅梅<lb/>
　　早梅　　櫻桃　　山櫻　　蒲桃　　木𤓰<lb/>
　　桐花　　栗花　　棗花　　木綿　　紅蕉<lb/>
　花叢脞<lb/>
　　紅蓼　牽牛　蔓陀羅　鼓子　芫花　金燈<lb/>
　　射干　水葓　黄躑躅　地錦　地釘　野薔薇<lb/>
　　夜合　蘆花　薺菜花　楊花　菜花　金雀兒<lb/>
　花君子<lb/>
<pb n="KR3j0034_WYG_015-40a"/>
　　温風　細雨　清露　暖日　微雲　沃壤<lb/>
　　永晝　油幕　朱欄　甘泉　醇酒　珍饌<lb/>
　　新樂　名倡<lb/>
　花小人<lb/>
　　狂風　猛雨　赤日　苦寒　蜜蜂　蝴蝶<lb/>
　　螻蟻　蚯蚓　白晝青蠅　　黄昏蝙蝠　妬芽<lb/>
　　蠧　　麝香　桑螵蛸<lb/>
　花亨泰<lb/>
<pb n="KR3j0034_WYG_015-40b"/>
　　閏三月　五風十雨　主人多喜事　妻孥不倦<lb/>
　　排當　婢能歌舞　童僕勤幹　子弟韞藉　正<lb/>
　　開值生日　欲謝時待解酲　門僧解栽接　從<lb/>
　　貧處移入富家　借園亭張筵<lb/>
　花屯難<lb/>
　　醜婦妬與憐　猥人愛與嫌　盛開值移忌　主<lb/>
　　人慳鄙　和園賣與屠沽　三月内霜雹　賞處<lb/>
　　着棊鬬茶　筵上持七八　盛開債主臨門　箔<lb/>
<pb n="KR3j0034_WYG_015-41a"/>
　　子遮闌　露頭跣足對酌　遭權勢人乞接頭<lb/>
　　剪時和花眼　正歡賞酗酒　頭戴如厠　聼唱<lb/>
　　辭傳家宴　酥煎了下麥飯　凋落後苕帚掃<lb/>
　　園吏澆濕糞　落村僧道寺觀裏<lb/>
　　茶品<lb/>
張芸叟畫墁録云有唐茶品以陽羨為上供建溪北苑<lb/>
未著也貞元中常衮為建州刺史始蒸焙而研之謂之<lb/>
膏茶其後始為餅樣貫其中故謂之一串陸羽所烹惟<lb/>
<pb n="KR3j0034_WYG_015-41b"/>
是草茗耳迨至本朝建溪獨盛丁晉公為轉運使始製<lb/>
為鳯團後又為龍團嵗貢不過四十餅天聖中又為小<lb/>
團其餅迥加於大團熈寜末神宗有㫖下建州置宻<lb/>
雲龍其餅又加於小團已上皆畫墁所載予按五代史<lb/>
當後唐天成四年五月七日度支秦某中書門下奏朝<lb/>
臣時有乞假覲省者欲量賜茶藥奉敕宜依者各令據<lb/>
官品等第指揮文班自左右常侍建議給舍下至侍郎<lb/>
宜各賜蜀茶三斤蠟面茶二斤草荳蔲一百枚肉荳蔲<lb/>
<pb n="KR3j0034_WYG_015-42a"/>
一百枚青木香二片已次武班官各有差以此知建茶<lb/>
以蠟面為上供自唐末已然矣第龍鳯之制至本朝始<lb/>
有加焉<lb/>
　　貢荔枝地<lb/>
予昔記唐世進荔枝於漫録辨誤門云唐志以貢自南<lb/>
方楊妃外𫝊以貢自南海杜詩亦云南海及炎方惟張<lb/>
君房以為忠州東坡以為涪州未得其實近見涪州圖<lb/>
經及詢土人云涪州有妃子園荔枝蓋妃嗜生荔枝以<lb/>
<pb n="KR3j0034_WYG_015-42b"/>
驛騎遞自涪至長安有便路不七日可到故杜牧之詩<lb/>
云一騎紅塵妃子笑東坡亦川人故得其實昔宋景文<lb/>
作成都方物畧記圖言荔枝生嘉戎等州此去長安差<lb/>
近疑妃所取蓋不知涪有妃子園又自有便路也<lb/>
　<lb/>
　<lb/>
　<lb/>
　能改齋漫録卷十五<lb/>
</p>
<p>
</p>
  </div>
</body>
</text>
</TEI>
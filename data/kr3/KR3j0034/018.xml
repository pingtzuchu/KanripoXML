<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫録巻十八</head> <lb/>
    <p>
<pb n="KR3j0034_WYG_018-1a"/>
欽定四庫全書<lb/>
　能改齋漫録巻十八<lb/>
　　　　　　　　　　　　　宋　吳曽　撰<lb/>
　　神仙鬼怪<lb/>
　　　士夫僥倖為仙<lb/>
高尚處士劉臯謂士大夫以嗜欲殺身以財利殺子孫<lb/>
以政事殺人以學術殺天下後世非神仙中人不能發<lb/>
此言也而士大夫乃徼倖一日而為仙豈理也哉<lb/>
<pb n="KR3j0034_WYG_018-1b"/>
　　　吕洞賔唐末人<lb/>
唐異聞集載沈既濟作枕中記云開元中道者吕翁經<lb/>
邯鄲道上邸舍中以囊中枕借盧生睡事此之吕翁非<lb/>
洞賔也盖洞賔嘗自序以為吕渭之孫渭仕徳宗朝今<lb/>
云開元中則吕翁非洞賔無可疑者而或者又以為開<lb/>
元想是開成字亦非也開成雖文宗時然洞賔度此時<lb/>
未可以稱翁按本朝國史稱關中逸人吕洞賔年百餘<lb/>
嵗而状貎如嬰兒世傳有劍術時至陳摶室若以國史<lb/>
<pb n="KR3j0034_WYG_018-2a"/>
證之止云百餘歲則非開元人明矣雅言系述有吕洞<lb/>
賔傳云關右人咸通初舉進士不第值巢賊為梗攜家<lb/>
隐居終南山學老子法云以此知洞賔乃唐末人<lb/>
　　　吕洞賔傳神仙之法<lb/>
吕洞賔嘗自傳岳州有石刻云吾乃京川人唐末累舉<lb/>
進士不第因逰華山遇鍾離傳授金丹大藥之方復遇<lb/>
苦竹真人方能驅使鬼神再遇鍾離盡獲希夷之妙㫖<lb/>
吾得道年五十第一度郭上竈第二度趙仙姑郭性頑<lb/>
<pb n="KR3j0034_WYG_018-2b"/>
鈍只與追錢延年之法趙性通靈隨吾左右吾惟是風<lb/>
清月白神仙㑹聚之時常遊兩浙汴京譙都嘗著白襴<lb/>
角𢃄如人間使者右眼下有一痣筯頭大世言吾賣墨<lb/>
飛劍取人頭吾聞哂之實有三劍一斷煩惱二斷貪嗔<lb/>
三斷色慾是吾之劍世有傳吾之神不若傳吾之法傳<lb/>
吾之法不若傳吾之行何以見為人若反是雖握手接<lb/>
武終不成道嗟乎觀吕之所著皆自身心始而學者不<lb/>
能修心正身徒欲為徼倖之事可乎<lb/>
<pb n="KR3j0034_WYG_018-3a"/>
　　　劉妻死化為異状<lb/>
滕待制宗諒謫官秋浦時州吏有劉其者妻有美色俄<lb/>
病死浴装在櫬未及釘盖忽然化為異状皮青髪紅若<lb/>
世所畫鬼将之類州吏悲而畏之既𦵏即棄家為道士<lb/>
入九華山不返宗諒後在北方猶寄以詩所謂九華劉<lb/>
道人是也<lb/>
　　　陸仙師迎漕使安公<lb/>
樞宻安公處厚元祐末嘗為江東漕使因遊廬山之太<lb/>
<pb n="KR3j0034_WYG_018-3b"/>
虗觀未至數里間有道士紫衣皂巾領徒七人迎謁既<lb/>
而不知所在問左右皆無見至觀謁陸修静仙師遺像<lb/>
則宛然其人也元符庚辰公再到賦詩曰昔年游歴訪<lb/>
霓旌多謝仙師數里迎今日重來知有意此身應不為<lb/>
公卿<lb/>
　　　園子得道<lb/>
臧論道郎中知洪州日有老兵為園子能致非時菓菜<lb/>
臧氏子弟稍異之問之則紿以得於市使他人求之終<lb/>
<pb n="KR3j0034_WYG_018-4a"/>
不得也察其所為則無棲息獨卧圃中草舍徃徃夜定<lb/>
有語笑聲及廹而近之則又寂然其後論道從容撫接<lb/>
盖乆而才略告曰今夜三皷漏㸃中半公能獨步至園<lb/>
中則老兵當有一言授公茍少差遲則遂成虗矣論道<lb/>
其夕不寐夜分具袍笏将出其妻苦問之不得已以實<lb/>
告其妻不測而強制之漏向盡論道亟趨草舍而老兵<lb/>
已死矣使人舉而瘞之屍如輕泡論道歎恨彌日<lb/>
　　　石曼卿丁度為芙蓉館生<lb/>
<pb n="KR3j0034_WYG_018-4b"/>
王子高遇仙人周瑶英與之遊芙蓉城世有其傳予按<lb/>
歐陽文忠公詩話記石曼卿死後人有恍惚見之者云<lb/>
我今為仙主芙蓉城騎一素驢去如飛又按太常博士<lb/>
張師正所纂括異志記慶厯中有朝士將曉赴朝見<lb/>
美女三十餘人靚装麗服兩兩並行丁度觀文按轡其<lb/>
後朝士問後行者觀文将宅眷何徃曰非也諸女御迎<lb/>
芙蓉館主俄聞丁死故東坡詩云芙蓉城中花冥冥誰<lb/>
其主者石與丁韓子蒼言王荆公嘗詠東坡此詩而集<lb/>
<pb n="KR3j0034_WYG_018-5a"/>
不載止記其兩句云神仙出没藏杳冥帝遣萬鬼驅六<lb/>
丁<lb/>
　　　華陽洞門開<lb/>
王筌字子真有道之士富鄭公嘗客之於門元豐中神<lb/>
宗賜號沖熈處士元符三年遊茅山受上清籙先是茅<lb/>
山中峯石洞忽開按其域乃真誥所謂華陽洞天便門<lb/>
也自左元放仙去即閉閲千嵗矣至是復開又前期累<lb/>
日甘露洊降道士劉混康曰以此必有異無何先生至<lb/>
<pb n="KR3j0034_WYG_018-5b"/>
受籙之夕仙樂聞於空浮之上山中刻石為記其事而<lb/>
給事中龔深之亦為之詩曰華陽新報便門開應為高<lb/>
人受籙來試問玉門砂逺近未饒元放是仙才先生留<lb/>
洞元庵乆之若有所待嘗書壁云身佩上清寳籙心持<lb/>
大洞真經入靜敷鎮靈座神遊玉闕金京<lb/>
　　　王迪照鏡見前身棄官學道<lb/>
熈寜初王迪為洪州左司理參軍一日有道人來磨鏡<lb/>
因俾迪使自照乃見星冠羽帔縹緲現鏡中迪問其故<lb/>
<pb n="KR3j0034_WYG_018-6a"/>
曰此汝前身也由汝誤念墮此勉自修證勿淪苦海既<lb/>
去迪具以告妻妻然之遂棄官與妻隠去郡僚挽留不<lb/>
可咸作詩以餞行時新建主簿劉純臣有詩雖非警拔<lb/>
可以紀其實云鬢如抹漆左參軍脱却青衫去隱淪世<lb/>
上更無羈絆事壺中别有自由身鼎烹玉兎山前藥花<lb/>
㸔金鼇背上春莫怪少年能决裂藍田夫婦總登真後<lb/>
歸姑蘇不知所終<lb/>
　　　周貫尸解<lb/>
<pb n="KR3j0034_WYG_018-6b"/>
周貫自言膠東人常稱木雁子善屬文游於洪州西山<lb/>
嗜酒不羈布褐粗全人或贈之則詣酒家取一醉餘皆<lb/>
散墜不顧西山人見貫徃來者五十餘年而顔如故有<lb/>
以道術訪之則必報以惡聲使人親近不得也熈寜元<lb/>
年至豫章石頭市遇故人張生因託宿焉生為具酒食<lb/>
而卧中夜逆旅之主人聞户外有車馬合雜聲起而視<lb/>
之無有也唯貫所卧室户正開猶奄奄然喘息就而察<lb/>
之貫已死矣明日告新建縣尉吳果卿徃按之柔潔如<lb/>
<pb n="KR3j0034_WYG_018-7a"/>
生扶而轉之腹中汨汨如浪鳴焉縣主簿劉純臣使人<lb/>
棺殮埋於其地云張生還家其弟迎門曰周公凌晨見<lb/>
過今徃雙嶺矣衆乃知貫非實死者也貫所著華陽三<lb/>
篇坐卧不離懷袖人莫得見者死之日純臣取而有之<lb/>
稱其文險絶而有條理純臣以詩紀之曰八十西山作<lb/>
酒仙麻鞋亂對布衣穿形骸一脱塵縁盡太極光隂不<lb/>
計年洪覺範冷齋夜話嘗言其略然亦有不同也<lb/>
　　　談驅夜瘧夢得鄉書<lb/>
<pb n="KR3j0034_WYG_018-7b"/>
傅霖張乖崖之宻友也開寳中嘗㑹於都城終日談話<lb/>
鄰有病瘧者為之不作每有書與傅必先夢之故其詩<lb/>
有云劇談驅夜瘧幽夢得鄉書叙實事也<lb/>
　　　仙家亦有靈芝殿<lb/>
劉禹錫嘉話謂唐延英殿即靈芝殿也謂之小延英余<lb/>
見雲齋廣録載王平甫熈寜六年冬直宿崇文院夢有<lb/>
邀至海中宫殿甚盛其中樂作題其宫曰靈芝平甫有<lb/>
詩紀之畧云萬頃波濤木葉飛笙簫宫殿號靈芝則靈<lb/>
<pb n="KR3j0034_WYG_018-8a"/>
芝之號不特世間有也余又觀平甫女名茂者石刻云<lb/>
曾子固舊有夢記以述其事然子固之筆竟無有蓄之<lb/>
者<lb/>
　　　虎伏罪媪之子復蘇<lb/>
仁宗時光禄卿吕璹少為漳州漳浦令為政得人心既<lb/>
去邑人為立生祠方在邑時民有死於虎者璹哀之於<lb/>
其死處施一穽立其旁曰害民者速陷此中明日穽有<lb/>
虎陷焉時又有邑媪之子戲於陳将軍廟盗其所供之<lb/>
<pb n="KR3j0034_WYG_018-8b"/>
果出門而媪子仆於堦下而死媪哭之甚哀聼者惻然<lb/>
璹因以文訟於廟引盗宗廟酒食律罪當黥而将軍人<lb/>
臣宜處以等殺則盗食供果益不當死且惷愚者法所<lb/>
宜赦不廢公直也既焚而媪子復蘇<lb/>
　　　曾易占詩䜟<lb/>
曾子固之祖曾易占南豐人知信州玉山縣坐法失官<lb/>
閑居十餘年執政憐之諷令至京師行次至洪州樵舍<lb/>
僧寺題詩屋壁云今朝才是雪泥乾日薄雲移又作寒<lb/>
<pb n="KR3j0034_WYG_018-9a"/>
家山千里何時到溪上梅花正好看是時慶歴七年六<lb/>
月二十日也人怪其寫景不侔既而行次睢陽而卒其<lb/>
孫子固載柩還鄉復過樵舍乃臘中雪日梅芳然此詩<lb/>
乃蔡君謨詩易占偶書之耳<lb/>
　　　楚小波詩<lb/>
東坡記秦少游言寳應民有以嫁娶㑹客者酒半客一<lb/>
人徑赴水曰有婦人以詩招我詩云長橋直下有蘭舟<lb/>
破月衝烟任意游金玉滿堂何所用爭如年少去來休<lb/>
<pb n="KR3j0034_WYG_018-9b"/>
然金讀張君房脞説楚小波事其詩一同但有二首為<lb/>
異耳别一詩云妾貎君才兩不常君今休更苦思量兒<lb/>
家自有清溪水飲着方知氣味長<lb/>
　　　仁宗芝草之瑞<lb/>
仁宗始誕之夕榻下生芝草一本凡四十二葉故即位<lb/>
四十二年應此之數也<lb/>
　　　鋸木有普照之形<lb/>
左班殿直張攑為父置棺鋸解之而杉木有泗州普照<lb/>
<pb n="KR3j0034_WYG_018-10a"/>
玉之形眉目衣座皆具隱然如書郭功父為文以紀其<lb/>
事<lb/>
　　　蠶吐絲成段<lb/>
宣和間新喻博侯初為蘄春蔡氏婿登第之嵗婦家簇<lb/>
蠶不繭縁屋吐絲自然成段長丈餘廣數尺奕奕正黄<lb/>
厚薄若一如有邉幅然鄉人以為祥賦詩盈軸有一聯<lb/>
云園客有絲難比甕鮫人無杼自成綃號為絶出洪駒<lb/>
父亦有一篇云公子青衫得意朝閨門異事喜成謡星<lb/>
<pb n="KR3j0034_WYG_018-10b"/>
河牛女支機石泉室蛟人暗織綃園客憑虗誇獨繭氷<lb/>
蠶志怪豈同條細看霞綺驚羣眼詎减霓裳下九霄<lb/>
　　　氷有綾紋<lb/>
熈寜八年陳州大霜城内外數里間厚氷上皆有綾紋<lb/>
隱起如䥴琢髣髴成攀枝孩兒好事者以墨塗而印之<lb/>
傳視其枝葩婉妙與吳蜀所織爭工云郡守陳襄述古<lb/>
歌以上聞或曰竒異不許輙進乃止<lb/>
　　　畢漸趙諗之䜟<lb/>
<pb n="KR3j0034_WYG_018-11a"/>
状元畢漸有惡之者於登科記碑上刻去水旁未幾趙<lb/>
諗伏誅方悟畢漸趙諗之䜟<lb/>
　　　趙少師夢名<lb/>
趙少師應天府人初名烟夢神人持名簿視其人有金<lb/>
書趙槩字遂更名叔平以太子少師致仕及殮棺中生<lb/>
紫芝<lb/>
　　　擊大皷享厚味<lb/>
蔡薿文饒與許光凝嘉謨俱為尚書因㑹茶嘉謨歎簿<lb/>
<pb n="KR3j0034_WYG_018-11b"/>
書之煩曰吾儕外望雖重然日困刀筆反與村縣長官<lb/>
無異思典外藩擊大皷享厚味豈易得也文饒曰擊大<lb/>
皷享厚味在公優為薿安得而有之嘉謨歸怪其語謬<lb/>
未幾嘉謨出知成都文饒落職宫祠<lb/>
　　　泗州大聖送東坡過海<lb/>
鄒志全言在嶺外見惠州太守方君謂其家人素奉佛<lb/>
一旦夢泗州大聖來别云将送蘇子瞻過海遂詰之曰<lb/>
幾時當去荅曰八日去果如所言故參寥以詩誌之曰<lb/>
<pb n="KR3j0034_WYG_018-12a"/>
臨淮大士本無私應物長於險處施親䕶舟航渡南海<lb/>
知公盛徳未全衰<lb/>
　　　李似權記夢詩<lb/>
李似權記夢詩云碧玉山頭碧玉泉琤琼聲裏數流年<lb/>
不知曾與何人到笑想丹題似昔縁其二云石壁蒼苔<lb/>
露未乾小池射日石團團弄泉漱玉歸何暮風捲横雲<lb/>
細細㸔<lb/>
　　　夢人送喜雪詩<lb/>
<pb n="KR3j0034_WYG_018-12b"/>
東坡元祐末為禮部尚書夢人送喜雪詩云是王仲至<lb/>
所與覺後唯記一聯仲至因是以成章云曉雪誰驚最<lb/>
後時土膏方得助甘滋嵗功已覺三元近春事何憂一<lb/>
覺遲<hi>此一聯乃得於夢中</hi>不著寒梅容觸冐半留紅杏惜離披神<lb/>
交彼此無勞辨更為公題述夢詩<lb/>
　　　迎曙亭<lb/>
仁宗晩年乆不豫漸復康平御朝忽一日命宫嬪妃主<lb/>
遊後苑乗小輦東向欲登城堞遥見一小亭榜曰迎曙<lb/>
<pb n="KR3j0034_WYG_018-13a"/>
仁宗不悦即時回輦翌日上仙而英宗登極<lb/>
　　　王丞相禱雨<lb/>
真宗朝黄震知亳州永城縣時大旱王丞相欽若為郡<lb/>
倅至邑祈雨夜祭祠下王黙禱他日如至台輔四更當<lb/>
雨黄宻知之私戒皷吏促其更籌遽擊四皷而雲未應<lb/>
王亦自信之重荘嚴而待及期果雨竟如所望<lb/>
　　　冦萊公強人飲<lb/>
冦萊公善飲酒人罕能敵迨罷相判永興官吏賔客之<lb/>
<pb n="KR3j0034_WYG_018-13b"/>
能飲者不限位貎常令陪飲席時處士魏野僧夢英亦<lb/>
嘗預坐有倅車困於酒已疾而公尚促之不已其妻乃<lb/>
叩公庭而訟焉遂免後有一道人上謁自言能劇飲一<lb/>
引可盡㪷瓶索公以瓶為對公喜如其請既而道人舉<lb/>
瓶一引而盡公則不能道人強之公笑曰量不可加遂<lb/>
止道人因謂公曰今後少勸人酒公悟自爾勸酒减矣<lb/>
道人遂不復見<lb/>
　　　張相公食料羊<lb/>
<pb n="KR3j0034_WYG_018-14a"/>
張相公齊賢洛人布衣時嘗春遊嵩嶽廟飲酒醉卧於<lb/>
巨石夢人驅羣羊於前謂曰張相公食料羊後張每食<lb/>
數斤方厭世無比者<lb/>
　　　擲骰黙占<lb/>
章郇公守洪州嘗因宴客擲骰賭酒乃自黙占如異日<lb/>
登台輔即成貴采一擲得佛面浮圖遂緘祕其骰至為<lb/>
相猶在<lb/>
　　　賜鞍繡文<lb/>
<pb n="KR3j0034_WYG_018-14b"/>
章郇公初入樞府以所賜鞍繡文疎略命市工别繡之<lb/>
既就來上視其花乃宰相所用不旋踵遂大拜<lb/>
　　　秦亭之夢<lb/>
余左丞靖嘗夢人告已云官至八座列在秦亭常自思<lb/>
曰然則我不過為天水郡将耳其後靖過江寜泊舟秦<lb/>
淮亭下得疾而亡<lb/>
　　　灸丹田之效<lb/>
豐城李仲武能謙罷丹徒嘗言丹徒令以捕冦徙官令<lb/>
<pb n="KR3j0034_WYG_018-15a"/>
初尉臨海有冦魁年八十筋力絶人盛寒卧地飲氷了<lb/>
不為異人皆以妖妄疑之既就捕令訊無他自言年三<lb/>
十許時有道人告已云凡物經火乃能壽土赴水即潰<lb/>
焉瓦礫乃至千年木仆地即朽炭之埋沒更堅緻人之<lb/>
灼灸猶是也用其語嵗灸丹田百炷行之盖四十餘年<lb/>
其盗坐棄市令宻使人决腹視之有白膜于臍臍若芙<lb/>
蕖状披之盖數十重豈一嵗一膜耶<lb/>
　　　江沔能舉重物<lb/>
<pb n="KR3j0034_WYG_018-15b"/>
仁宗朝江沔建州人以布衣遊塲屋三十年未成名在<lb/>
京師殊無聊忽一日支彊屢欠伸猶不快偶持重物乃<lb/>
微快因漸取重物持之滋重滋快嘗過貴侯門外見大<lb/>
扁石沔試捧之舉甚易又游相國寺與衆書生倚殿柱<lb/>
觀倡優沔隂抱殿柱柱即與礎相離沔以脚撥一書生<lb/>
衣尾入柱下從而壓之俄頃書生欲去而不能沔笑曰<lb/>
相戲耳沔為起柱而脱之於是都下相傳沔有神力或<lb/>
勸沔應武舉者曰他人壮勇自少得之今君得於中年<lb/>
<pb n="KR3j0034_WYG_018-16a"/>
盖天所賛必有大功名也沔從之遂中第然官止殿直<lb/>
　　　易𦵏他人隂地之報<lb/>
夏侯公素好術數隂陽山水古說無不収迨其薨於洛<lb/>
中得善地以𦵏時其子龍圖安期已貴顯當開塋域不<lb/>
自督役委之幹者其地乃古之一侍中𦵏穴也其故槨<lb/>
碑刻具在幹者以大事廹期遂諱不白而易之取棺碑<lb/>
於旁近埋之既𦵏未幾龍圖死其婦挈家資數萬改適<lb/>
其次子又得罪廢<lb/>
<pb n="KR3j0034_WYG_018-16b"/>
　　　李氏之門女多貴<lb/>
李叅政昌齡家女多得貴壻叅政范公仲淹樞副鄭公<lb/>
戩皆自小官布衣選配為連袂及都官公晉卿有二女<lb/>
其長子大廟齋郎逖與前岳州判官王陶樂道布衣滕<lb/>
甫元發相善多㑹于許之長葛一旦李死附家人語云<lb/>
吾未知長者配樂道次者元發我家得二壻足矣然時<lb/>
二君一雖仕一尚在塲屋皆非常士也而李隂有所知<lb/>
家人及二君亦樂遂皆連𬒮次舉元發第三人登科而<lb/>
<pb n="KR3j0034_WYG_018-17a"/>
王尚幕職不日進擢相繼為翰林學士已而遂為兩府<lb/>
故世多傳李氏之門女多貴焉<lb/>
　　　官吏無辜與殺人同<lb/>
梅尚書和勝執禮嘗序送吳仲儀提㸃江西路刑獄云<lb/>
劉䕫侍郎自負有道術功行一旦上章解組徑入武夷<lb/>
山栖居遐想日俟仙去俄有神降之曰罪莫大於殺人<lb/>
䕫抱大罪奈何興妄念於帝所䕫叩頭自列生平修謹<lb/>
雖物無敢殺而况於人神曰昔提㸃某路刑獄時某縣<lb/>
<pb n="KR3j0034_WYG_018-17b"/>
入某死罪州如之䕫弗察也其罪實均夔於是悵然悔<lb/>
咎不可及又聞陳睦嘗提㸃兩浙路刑獄㑹杭民有妾<lb/>
夏沉香者澣衣井旁其嫡子適墮井妻訟于州必以謂<lb/>
沉香擠之墮井也三易獄不合睦怒劾掾别委官攝治<lb/>
之許獄具即以才薦遂逐三掾而殺沉香東坡詩所謂<lb/>
殺人無騐終不快此恨終身恐難了盖有激云他日睦<lb/>
還京師乆之無所授聞廟師邢頗從仙人游乃宻叩以<lb/>
未來事邢終拒弗之荅尋語所親曰如沉香何睦為之<lb/>
<pb n="KR3j0034_WYG_018-18a"/>
震汗廢食者累日<lb/>
　　　蔣女得仙<lb/>
元豐中武陵太守蔣深之幼女忽夢神人燎蒼楮若虬<lb/>
龍状怵使呑之自是辟榖間誦大洞諸仙經復言上帝<lb/>
以我補花童繼夢二童挈玉匣與之所占如響上元醮<lb/>
罷語及死生之際翌日坐蛻先是有二鶴至女子曰此<lb/>
仙人之良驥也至是復來父母以為不壽清逸居士潘<lb/>
興嗣言之為作長歌道其略云蔣家女兒始笄齡道與<lb/>
<pb n="KR3j0034_WYG_018-18b"/>
之貎天與形自從一被虬龍驚胸中落落明珠生衆人<lb/>
任醉我獨醒恍然忘味聞韶音又夢二童攜玉匣置之<lb/>
懷袖心轉靈又云玉皇有詔補花童為仗東風齊著力<lb/>
云云<lb/>
　　　吕先生字元圭<lb/>
世所傳吕先生詩黄鶴樓邉吹笛時白蘋紅蓼對江湄<lb/>
𠂻情欲訴誰能㑹惟有清風明月知此吕先生非洞賔<lb/>
乃名元圭者也其詩元題於石照亭忩上仍記嵗月云<lb/>
<pb n="KR3j0034_WYG_018-19a"/>
乙丑七月二十六日當元豐間喻陟為湖北提刑題詩<lb/>
其後云黄鶴樓邉横笛吹石亭忩上更題詩世人不識<lb/>
還歸去江水雲山空渺瀰或曰元圭乃先生之别字也<lb/>
　　　安濟夫人廟<lb/>
本朝開寳中貞州有漁者釣得一木刻婦人背刻丁氏<lb/>
二字既歸神事之輙有靈驗立廟江上舟過其下者必<lb/>
祀而後濟州為保奏封安濟夫人廟在長蘆崇福禪院<lb/>
之西<lb/>
<pb n="KR3j0034_WYG_018-19b"/>
　　　中宵牛語<lb/>
沈遼叡達言嘉祐中其兄文通自越移杭所經諸堰皆<lb/>
集牛以運舟是時方夏暑監官堰上露宿以俟之夜乆<lb/>
人靜忽聞以行相呼云今吾軰有何生活或荅曰明日<lb/>
沈幾兒子過來赴任杭州也又云沈幾早有子知杭州<lb/>
乎歎息不已使臣者審其聲甚雄重非人聲又深夜野<lb/>
次更無外人其言氣非俗流因熟察之乃堰上數牛也<lb/>
張芸叟聞其事而言曰既以行呼豈非沈之親朋者耶<lb/>
<pb n="KR3j0034_WYG_018-20a"/>
又云因果之説凡禄厚而無功澤于民者死即轉生為<lb/>
象牛駞馬復以大力償衆生爾然事關幽顯理未可知<lb/>
假或可知其中宵牛語之事亦可知矣<lb/>
　　　道民種茴香<lb/>
林靈素開講于寳籙宫一道民怒目立于前靈素問爾<lb/>
何能道民曰無所能靈素曰爾無所能何以在此道民<lb/>
曰先生無所不能何以在此徽宗異之宣問實有何能<lb/>
道民對曰臣能生養萬物遂下道院取可以佈種者得<lb/>
<pb n="KR3j0034_WYG_018-20b"/>
茴香一掬命道民種於艮嶽之趾仍遣禁衛監宿于道<lb/>
院中是夜三鼓失所在翌日視嶽址茴香已成林矣<lb/>
　　　柴先生獲太乙真君筆<lb/>
柴文元本綿州彰明縣弓手㳂幹山樊覩一鷹𢃄緑縧<lb/>
胸絆於林間柴喜其俊異又疑豪子所蓄遂取以歸道<lb/>
遇少年就索柴即與之少年愧謝傳以符術授丹筆一<lb/>
枝曰遇人疾厄當書符以救之柴歸縣不喜執役遂竄<lb/>
迹西蜀遊荆渚每書符以治疾亦時得金以助行槖後<lb/>
<pb n="KR3j0034_WYG_018-21a"/>
遊太華見陳希夷問子何處得太乙真君筆乎方知所<lb/>
遇乃太乙洞柴即求披戴住閿鄉縣觀中真宗西祀回<lb/>
召對賜坐問以無為之要賜茶藥束帛時已百餘嵗善<lb/>
服氣能長嘯精彩如中年人觀即唐軒遊宫有明皇詩<lb/>
及所書道徳經二碑真宗作詩賜之改賜祥符觀額邑<lb/>
人至今呼為柴先生觀<lb/>
　　　馮季周朱僕射<lb/>
洪州豐城寳氣亭側居民數夕聞呼朱僕射而不見其<lb/>
<pb n="KR3j0034_WYG_018-21b"/>
人翌日新䖍州守馮季周殿撰泊舟亭下朱秀溺死時<lb/>
建業三年八月四日也<lb/>
　　　證因大師<lb/>
婁道者漣水人生有竒相右手中指凡七節父母異之<lb/>
令出家依文殊院即院之隅雙檜間一席當空為棲隠<lb/>
地強名曰藥師庵其實無屋廬也蓬首祼身不問寒暑<lb/>
雖積雨雪宛轉泥淖間所藉席非甚敗不輙易隆冬則<lb/>
卧雪浴氷盛夏或擁毳附火旁有物若虺状動止與俱<lb/>
<pb n="KR3j0034_WYG_018-22a"/>
逮師示滅亦不復見庵絶人迹蕪穢不治有顔翁者日<lb/>
來掃除師亦聼焉獨庵旁十步禁不聼治每事已告去<lb/>
師必指一塼謂曰下有錢可取翁發塼輙得之日易其<lb/>
處止五十金他日覬其多也兩手掬之其數自若也師<lb/>
既絶物願見者足纔踵門輙嫚罵疏其隱諱皆探其不<lb/>
聞於人者發之無不慙退雖不得見耻心且格矣有民<lb/>
婦贄幣求見師厲聲曰若事姑不謹何見我為不用汝<lb/>
物也可抱柱著婦意其使之聼命也既及柱則旋柱疾<lb/>
<pb n="KR3j0034_WYG_018-22b"/>
走若有牽制足不得輙自晨達午不解鄰人祈師師曰<lb/>
今縱汝去鄰人曰是嘗苦其姑推磨殆坐此乎乆之名<lb/>
聞京師太宗召見賜以偈焉加禮遣還祥符中章聖復<lb/>
召館於開寳寺造塔道者院與石頭道者同對上用明<lb/>
皇飲張果故事賜酒師引飲無難色侍者下咽輙仆師<lb/>
摩其頂擊以三掌平愈如故上益異焉昭陵為皇子師<lb/>
撫之曰他日為四十二年太平天子復命宫中同粧服<lb/>
畢出修敬師閉目端坐閲數十人内至一人遽起曰願<lb/>
<pb n="KR3j0034_WYG_018-23a"/>
善待此人他日為陛下作得家主乃章獻明肅太后也<lb/>
既辭歸上賜兩偈并金器等物師復有一目生于掌中<lb/>
不以示人唯二聖親覧焉淮楚多水患而漣泗尤被其<lb/>
酷泗鍾淮汴下流二川率衆水而東至泗盖千里而合<lb/>
復道漣而入於海納潮吐潦漣當其咽師之未滅與滅<lb/>
之後屢顯功力以禦水災漣人尤徳之議者謂僧伽居<lb/>
泗以制潦水之衝師居漣以禦潮波之害非偶然也師<lb/>
法號證因大師<lb/>
<pb n="KR3j0034_WYG_018-23b"/>
　　　前軰猿蛇之精<lb/>
偶讀臧榮緒晉書稱郭璞有人見其睡形變鼉云是鼉<lb/>
精也予乃知前軰張乖崖浴為猿蔡君謨睡為蛇其説<lb/>
不誣也<lb/>
　　　節婦<lb/>
建炎四年五月楊勍叛卒由建安冦延平道出小常村<lb/>
掠一婦人逼脅欲犯之婦人毅然誓死不受汚遂遇害<lb/>
横屍道旁賊退人為収瘞之而其屍枕藉處痕迹隱然<lb/>
<pb n="KR3j0034_WYG_018-24a"/>
不滅每雨則其迹乾晴即濕宛如人影徃來者莫不嗟<lb/>
異鄉人或削去之隨即復見覆以地土而其迹愈明今<lb/>
三十年矣與順昌軍員范旺事畧同但范現迹街塼而<lb/>
此現於土上范死以忠婦死以節小常村去劍浦縣治<lb/>
二十里<lb/>
　　　許叔㣲夢<lb/>
真州人許叔㣲父以能醫稱叔㣲未第時其父夢人以<lb/>
偈語贈之云藥餌隂功樓陳問許殿上呼盧喝六得五<lb/>
<pb n="KR3j0034_WYG_018-24b"/>
初不悟其㫖其後叔㣲以張九成牓中第六名遂以太<lb/>
學恩例陞第五名而上名乃陳祖言下名乃樓材方悟<lb/>
其事<lb/>
　　　廣徳王開河為豬形<lb/>
廣徳軍祠山廣徳王名渤姓張本前漢吳興郡烏程縣<lb/>
横山人始於本郡長興縣順靈鄉發迹役隂兵導通流<lb/>
欲抵廣徳縣故東自長興荆溪疏鑿河瀆先時與夫人<lb/>
李氏宻議為期每餉至鳴鼓三聲而王即自至不令夫<lb/>
<pb n="KR3j0034_WYG_018-25a"/>
人至開河之所厥後因夫人遺飡於鼓乃為烏啄王以<lb/>
為鳴皷而餉至洎王詣皷壇乃知為烏所誤逡廵夫人<lb/>
至鳴其皷王反以為前所誤而不至夫人遂詣興工之<lb/>
所見王為大豬驅役隂兵開鑿河凟王見夫人變形未<lb/>
及從此恥之遂不與夫人相見河瀆之功遂息遯於廣<lb/>
徳縣四五里横山之頂居民思之立廟於山西南隅夫<lb/>
人李氏亦至縣東二里而化時人亦立其廟由是歴漢<lb/>
五代以至本朝水旱災沴禱之無不應都人以王故呼<lb/>
<pb n="KR3j0034_WYG_018-25b"/>
豬而曰烏羊<lb/>
　　　天齊仁聖帝五子<lb/>
京東父老相傳東嶽天齊仁聖帝有五子惟第三子後<lb/>
唐封威權大将軍本朝封炳靈侯哲宗元符二年六月<lb/>
始詔四子長為祐靈侯次為惠靈侯第四子為靜鍳大<lb/>
師第五子為宣靈侯南嶽司天昭聖帝每春首必換幞<lb/>
頭須本郡通判換之一換而正者嵗必大熟否則嵗必<lb/>
大歉<lb/>
<pb n="KR3j0034_WYG_018-26a"/>
　　　葉簡善卜筮<lb/>
國初剡人葉簡善卜筮凡有盗賊皆知其姓名有村人<lb/>
失牛卜之曰所占失牛已被家邉載上州欲知賊姓一<lb/>
斤求欲知賊名十干頭乃隣人邱甲爾又有合貯橘子<lb/>
令占者簡曰圓如珠赤如丹倘能擘破分喫了爭不慙<lb/>
愧洞庭山又有以巾子令占者簡曰近來好裹束各自<lb/>
競尖新稱無二三兩因何號一斤又有兩雞子令占者<lb/>
簡曰此物不難知一雄兼一雌請将打破看方明渾沌<lb/>
<pb n="KR3j0034_WYG_018-26b"/>
時他皆類此<lb/>
　　　化金之木<lb/>
韓待制子蒼言青城山一道士俾小師持鐵湯瓶出觀<lb/>
買酒以待檀越小師中道奏厠於林下以瓶掛樹端瓶<lb/>
重木弱為風所揺木葉揩磨所著處皆成金色徐以木<lb/>
葉再揩未至處則表裏黄赤既煆以火赴市貨之得上<lb/>
金之價自是識化金之木因走四方未始乏絶年逾六<lb/>
十不能去寓滑州天慶觀以老病不出幾十年龍鍾為<lb/>
<pb n="KR3j0034_WYG_018-27a"/>
甚同觀道士平日固以物色疑之其人欲傳其術而未<lb/>
有可付者隂視觀前一老人以賣米為業不問嵗之荒<lb/>
歉一斗求息一文意其為行有常或可以傳一日招至<lb/>
酒肆宻告以欲傳之意老人曰某能是乆矣其人曰未<lb/>
必然也明日可過我共試之詰旦者者至因扃户而同<lb/>
觀道士居鄰房者似有所聞穴壁視之見二人破一釡<lb/>
各以火煆次下藥物少間傾注于地則赤金爛然遞相<lb/>
把翫稱歎以為世不可謂無人也同觀道士數人駭其<lb/>
<pb n="KR3j0034_WYG_018-27b"/>
所為推壁而入二人倉皇収拾不及因之喧呶爭奪卒<lb/>
壓死二人衆道竟因是坐獄盖天地寳貨鬼神所祕而<lb/>
二人輙私用之宜於不免也<lb/>
　　　貢士匄夢<lb/>
大觀間鄉人王耕被貢西上入辟雍丐夢於二相祠是<lb/>
夕夢在一樓上顧視賦詩曰樓上虗懷待月時冩景應<lb/>
難不賦詩一天列宿坐中見萬里青山雲外歸明春耕<lb/>
以上舍二十八名釋褐再任筠州司理以旅櫬歸豈雲<lb/>
<pb n="KR3j0034_WYG_018-28a"/>
外之應耶<lb/>
　　　生有時死有地<lb/>
龔侍郎邵武人布衣時在京師以祖未葬就一道人課<lb/>
之得詩云烏軍山畔走紛紛余分際上照一墳但請涂<lb/>
樊二師下兒孫朱紫入朝門暨還家家已葬祖訖地名<lb/>
余分際近烏軍山乃涂樊二道士為遷穴信乎諺曰生<lb/>
有時死有地也<lb/>
　　　燈焰高數尺<lb/>
<pb n="KR3j0034_WYG_018-28b"/>
嘉祐八年豐城李君儀為袁州軍事推官明年被臺符<lb/>
權知萍鄉縣事居數月一夕卧室中燈忽引焰高數尺<lb/>
如是者再三俄而得疾不起<lb/>
　　　觀音經<lb/>
熈寜間駕部郎中徐師回記其所親官於河朔夜見司<lb/>
理院獄屋高處有光駭人明日而赦下州人怪之上尋<lb/>
光處得文字三十八其辭曰觀世音南無佛與佛有因<lb/>
與法有縁佛法相因行念觀世音觀世音念念不離心<lb/>
<pb n="KR3j0034_WYG_018-29a"/>
念佛從心起有張氏子病目念此得瘥<lb/>
　　　桐板有天下太平字<lb/>
治平四年三月汀州軍事解桐木為板心有文成四字<lb/>
曰天下太平州将遣人詣闕獻之<lb/>
　　　竹杖化龍夢魚獲薦之祥<lb/>
建昌軍南城悲猿驛東十里曰周壺進士許公岳家其<lb/>
間皇祐四年公岳被鄉薦覆試在南宫家人未知牓信<lb/>
夏四月公岳門前溪漲里人龔文遂見溪中有兩青竹<lb/>
<pb n="KR3j0034_WYG_018-29b"/>
雙合逆流而行文遂怪之㳂岸隨而觀焉竹行不已可<lb/>
半里許文遂觀之已饜乃投一石擊之兩竹被擊忽化<lb/>
為龍頭角嶄然駭人文遂驚仆移時始蘇不知龍之所<lb/>
在周壺之人皆以為公岳必登第然是嵗乃不為有司<lb/>
所取嘉祐三年公岳再預薦是秋未考試已前公岳夢<lb/>
至池上顧見池中有七魚而一魚最巨公岳下捕之志<lb/>
取最巨者然捉搦不得止得大魚中一最小者公岳寤<lb/>
而歎焉是時間嵗開科場建昌解額止七人公岳名次<lb/>
<pb n="KR3j0034_WYG_018-30a"/>
第七此最小魚之驗也而陳光道第一明年光道及第<lb/>
此最巨魚之驗也<lb/>
　　　五臺山僧知人<lb/>
元豐中光禄卿危拱辰為進士時遇五臺山僧號稱知<lb/>
人拱辰以前程問之僧以手帕裏一大錢贈之曰謹守<lb/>
終有所見拱辰祕而俟之其後登第死於江饒州鑄錢<lb/>
監<lb/>
　　　元獻公楊侍郎夢<lb/>
<pb n="KR3j0034_WYG_018-30b"/>
晏元獻公晚年夢乗白馬渡長橋中渡橋斷白馬奔逸<lb/>
公墮橋上馬獨登天俄而公夢次年公壻楊侍郎察夢<lb/>
與公對飲七行而罷楊公起視庭下奏樂人擁從皆紙<lb/>
人也寤而告其夫人因曰我必棄世未幾果薨<lb/>
　　　夢至虎頭洲<lb/>
撫之臨川北郭二十里間有地名曰虎頭洲郡人死不<lb/>
能葬者必詣其所焚之因颺骸灰於水中治平元年撫<lb/>
人李權夢親朋張樂送至洲上甚不悦告人曰吾其死<lb/>
<pb n="KR3j0034_WYG_018-31a"/>
乎俄而權被鄉薦遂登第調䖍州司理乃悟虎頭為䖍<lb/>
字<lb/>
　　　伍生遇五通神<lb/>
嘉祐中臨川人伍十八者以善裁紗㡌入汴京止於卿<lb/>
相晏元獻宅前為肆以待售一日至保康門遇五少年<lb/>
趯氣毬伍生素亦習此即從少年趯之少年見伍生頗<lb/>
妙相與酬酢不已時日西四少年将去曰大哥不歸乎<lb/>
其一人曰汝先去吾與毬士飲酒耳乃邀伍生上房家<lb/>
<pb n="KR3j0034_WYG_018-31b"/>
樓飲之盡四角問生本末甚詳飲罷取筆冩帖付生曰<lb/>
持此於梳行郭家取十千錢與汝作業生受之繫衣𢃄<lb/>
間少年又曰夜乆矣汝勿歸且隨我至吾家宿可也伍<lb/>
生從之至一處引生於三室前指一明亮者曰汝卧此<lb/>
中終夕勿出户雖有溲溺亦於壁隅也又戒曰慎勿窺<lb/>
此二室将驚汝生唯然心疑其言未曉輙起推二室户<lb/>
扉閲之一室四壁皆釘婦人嬰兒甚衆一室有囚無數<lb/>
方拷掠號泣生畏而退復就卧室俄聞宰相入朝傳呼<lb/>
<pb n="KR3j0034_WYG_018-32a"/>
聲生不復寐待旦而去及天明乃在保康門内西大石<lb/>
上甚怪駭顧視筆帖仍在遂持詣郭家取錢郭如數與<lb/>
之生自是謀運稍遂其後家于楚州五少年京師人謂<lb/>
五通神也<lb/>
　　　神叱陳超與宰相同牀<lb/>
王冀公微時薄遊臨川寄食蔡為政門館天寒冀公無<lb/>
被夜中凍甚竊入僕魁陳超被中睡定超方夢有數人<lb/>
叱曰宰相睡何得同牀耶即舁致户外超甚驚愕不敢<lb/>
<pb n="KR3j0034_WYG_018-32b"/>
近冀公乃取他被盖之自此謹待冀公公有所乏超盡<lb/>
力助之公後貴顯所以存問於超者甚至超子亦舉進<lb/>
士<lb/>
　　　夢人頭符状元之端<lb/>
熈寜二年葉祖洽得國子學解其兄著作佐郎誼知建<lb/>
昌軍南城縣寄書與祖洽託邑人免解進士𫝊翼持之<lb/>
翼夜夢人頭在篋中夕夕如此乃徙誼書於别篋則又<lb/>
夢人頭在其中到京納書於祖洽然後無復此夢明年<lb/>
<pb n="KR3j0034_WYG_018-33a"/>
祖洽状元及第<lb/>
　　　黄庠符取驢顙大珠之祥<lb/>
分寜黄滋嘗行山中遇道士騎白驢顧見滋為下鞍相<lb/>
語将别以所乗驢與滋戒曰善視之汝自此有貴男子<lb/>
矣滋受之行數里復追及乃以手捺抉驢顙間得大珠<lb/>
如拳而去既而滋生子曰庠頴悟異常天聖中應國學<lb/>
舉第一明年南省復冠羣士時俊聲滿四方未殿試而<lb/>
屬疾仁宗手自封藥賜之有㫖特展試期一日以俟庠<lb/>
<pb n="KR3j0034_WYG_018-33b"/>
起然竟淪殂論者以為取珠之祥<lb/>
　　　虎嘯之祥金石臺文昌堰之䜟<lb/>
裴煜臨川人少時讀書於金谿縣疎山佛屋嘗夜聞虎<lb/>
嘯於忩外煜撫几大言曰裴君終不貧賤乎可更三嘯<lb/>
也言訖虎復三嘯而去慶歴六年煜試禮部第一熈寜<lb/>
初煜知揚州以老而死郡人黄醇與煜故舊常為衆誦<lb/>
之曰當煜在疎山間以虎嘯事語人人之不誚煜者鮮<lb/>
矣自煜慶歴六年為省魁至紹聖四年汪華復為禮部<lb/>
<pb n="KR3j0034_WYG_018-34a"/>
第一然未有為状元者撫州䜟辭曰金石臺高丞相出<lb/>
文昌堰合状元生金石臺者江口水中之洲也其後潮<lb/>
沙積歲而高故晏王相繼大拜文昌堰近年水道稍狹<lb/>
而未合状元之出計亦不逺矣<lb/>
　　　盧多遜被謫李徳裕謁之<lb/>
盧相多遜南行過瓊州入萬安州界宿一山館時雨霽<lb/>
月色明徹盧徘徊月下乆之就枕忽夢有人扣門曰知<lb/>
相國到此奉謁耳問何人曰唐宰相李徳裕盧拒之曰<lb/>
<pb n="KR3j0034_WYG_018-34b"/>
彼此被罪且異代何面相見須臾聞月下長謡聲甚悲<lb/>
惋其畧曰萬里孤魂歸未得春風腸斷洛陽城覺而惡<lb/>
之盧竟終於海南<lb/>
　　　袁天罡知牛産牝牡<lb/>
袁天罡本蜀郡人隋末於閬州蟠龍山前築宅居之岐<lb/>
陽李淳風聞其名齎金自逺事以師禮一日二人郊行<lb/>
見一牛迹袁語淳風曰此雖牛迹能知其牝牡否淳風<lb/>
曰予安能知袁曰乃牝而有孕者又左目必傷當産一<lb/>
<pb n="KR3j0034_WYG_018-35a"/>
犢淳風尋問之皆然未幾産一犢淳風曰從學乆矣未<lb/>
聞此術何也袁曰非術也牛之有孕左重牡也右重牝<lb/>
也吾視牛迹左足深必産牡也惟食右邉草必左目傷<lb/>
也淳風歎曰兄之術可及其智不可及也孟子謂大匠<lb/>
能誨人以規矩不能使人巧以袁之於李孟言益可信<lb/>
矣<lb/>
　<lb/>
　<lb/>
<pb n="KR3j0034_WYG_018-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　能改齋漫録巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>能改齋漫錄</head>
    <p>
<pb n="KR3j0034_WYG_000-1a"/>
欽定四庫全書　　　　　子部十<lb/>
　能改齋漫錄　　　　　　雜家類二<hi>雜考之屬</hi>
　　提要<lb/>
　　　　<hi>臣</hi>等謹案能改齋漫錄十八卷宋吳曽撰曾<lb/>
　　　　字虎臣崇仁人秦檜當國時曽上所業得官<lb/>
　　　　紹興癸酉自敕局改右承奉郎主奉常簿為<lb/>
　　　　玉牒檢討官遷工部郎中出知嚴州致仕卒<lb/>
　　　　此書乃所著說部末有其子復跋稱所記凡<lb/>
<pb n="KR3j0034_WYG_000-1b"/>
　　　　二千餘條釐為十八卷自元初以來刊本久<lb/>
　　　　絶今本乃明人從秘閣抄出原缺首尾兩卷<lb/>
　　　　焦竑家傳本遂以第二卷第十七卷各分作<lb/>
　　　　兩卷以足其數實非完帙又書中分事始辯<lb/>
　　　　誤事實沿襲地理議論記詩謹正記事記文<lb/>
　　　　方物樂府神仙鬼怪共十三類而諸本互有<lb/>
　　　　同異或分卷各殊或次序顛倒或以第十一<lb/>
　　　　卷分作兩卷而併第九卷入第八卷内或無<lb/>
<pb n="KR3j0034_WYG_000-2a"/>
　　　　謹正一類而併入記事類中蓋傳抄既多後<lb/>
　　　　人復意為分析故往往彼此參錯不能盡如<lb/>
　　　　其舊也是書於考證頗詳而當時殊為衆論<lb/>
　　　　所不滿劉昌詩蘆浦筆記嘗摘其舛誤十一<lb/>
　　　　條又稱其比事門中多所漏畧舉史記八事<lb/>
　　　　以例其餘趙彥衞雲麓漫抄亦摘其中論佛<lb/>
　　　　法與天地並原一條為所學之誣妄併稱其<lb/>
　　　　詬訾前賢不少如詩人得句偶有相犯即以<lb/>
<pb n="KR3j0034_WYG_000-2b"/>
　　　　為蹈襲及恃記博妄有穿鑿周煇清波襍志<lb/>
　　　　則謂其記荆王元儼戲劇批判及宗室子好<lb/>
　　　　尚之僻諸事有論其不應言者旋被旨毁板<lb/>
　　　　盛如梓恕齋叢談又載當日有知麻城縣鄭<lb/>
　　　　顯文者遣其子之翰赴御史臺論曽事涉謗<lb/>
　　　　訕有旨曾顯文各降兩官臣僚繳奏乃黜顯<lb/>
　　　　文送其子汀州編管後京鏜愛其書始板行<lb/>
　　　　與煇所記不同未詳孰是王士禎池北偶談<lb/>
<pb n="KR3j0034_WYG_000-3a"/>
　　　　以為曽書多不滿王安石顯文殆又襲黨人<lb/>
　　　　故智今觀其書以荀彧為漢之忠臣以馮道<lb/>
　　　　為大人其是非甚為乖剌又如孫仲鼇賀秦<lb/>
　　　　檜詩曽惇上秦檜書事十絶句皆臚載無遺<lb/>
　　　　趙彦衞又記秦檜卒後曾不敢出其第十九<lb/>
　　　　卷自稱不樂京局且不能委曲時好恐以罪<lb/>
　　　　去以此惑後人是其黨附權奸昭然可見併<lb/>
　　　　其書遭人攻撃蓋由於此士禎偶未詳考也<lb/>
<pb n="KR3j0034_WYG_000-3b"/>
　　　　然曽記誦淵博故援據極為賅洽辨析亦多<lb/>
　　　　精核當時雖惡其人而諸家考證之文則不<lb/>
　　　　能不徵引其說幾與洪邁容齋隨筆相埒置<lb/>
　　　　其人品而論其學問棄其瑕纇而取其英華<lb/>
　　　　在南宋說部之中要稱佳本則亦未可竟廢<lb/>
　　　　也乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
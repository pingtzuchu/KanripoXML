<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫録卷十</head> <lb/>
    <p>
<pb n="KR3j0034_WYG_010-1a"/>
欽定四庫全書<lb/>
　能改齋漫録卷十<lb/>
　　　　　　　　　　　　　　宋　呉曾　撰<lb/>
　　議論<lb/>
　　　周子醇樂府拾遺出塞詩<lb/>
周子醇作樂府拾遺謂孔子刪詩有全篇刪去者有刪<lb/>
去兩句者有刪去一句者如傳所謂客去歌株離則刪<lb/>
去全篇者也月離于畢俾滂沱矣月離于箕風揚沙矣<lb/>
<pb n="KR3j0034_WYG_010-1b"/>
則刪去兩句者也巧笑倩兮美目盼兮素以為絢兮則<lb/>
刪去一句者也子醇之論如此嘗為出塞詩云雉堞髙<lb/>
臨榆柳長漢家舊壘遥相望狼山弄碧圍平野易水流<lb/>
寒入大荒千里封疆連草木百年民物自農桑傳聞漠<lb/>
北尚鋒鏑吾亦彎弓沙塞傍<lb/>
　　　詩非富貴語<lb/>
歸田録謂晏元獻曰老覺腰金重慵便枕玉凉未是富<lb/>
貴語不如笙歌歸院落燈火下樓䑓此善言富貴者也<lb/>
<pb n="KR3j0034_WYG_010-2a"/>
然此乃樂天詩樂天又有一詩類此云歸來未放笙歌<lb/>
散畫㦸門前蠟燭紅陳無已皆所不取以為非富貴語<lb/>
看人富貴者也<lb/>
　　　荆公以北山移文為不然<lb/>
王荆公草堂詩葢以北山移文為不然叢條瞋膽疊穎<lb/>
怒魄或飛柯以折輪乍低枝而掃迹請囘俗士駕為君<lb/>
謝逋客故卒章云疊穎何勞怒東風汝自揺<lb/>
　　　俠客行寓意不同<lb/>
<pb n="KR3j0034_WYG_010-2b"/>
李太白俠客行云事了拂衣去深藏身與名元微之俠<lb/>
客行云俠客不怕死怕死事不成事成不肯藏姓名二<lb/>
公寓意不同<lb/>
　　　惠連宋武詩<lb/>
謝惠連七夕詩落日隠簷楹升月照簾櫳團團滿葉露<lb/>
淅淅振條風蕭氏取以入選然余觀宋孝武云白日傾<lb/>
晩照弦月升初光泫泫葉滿露肅肅庭風揚意雖類之<lb/>
而雄渾頓挫過惠連逺矣至惠連昔離秋已兩今聚夕<lb/>
<pb n="KR3j0034_WYG_010-3a"/>
無雙亦不可掩也<lb/>
　　　樂天二詩相反<lb/>
白樂天思竹窻詩不憶西窻松不憶南宮菊惟憶新昌<lb/>
堂蕭蕭北窻竹又題沈子明壁云不愛君池東十叢菊<lb/>
不愛君池南萬竿竹愛君簾下唱歌人色似芙蓉聲似<lb/>
玉二詩相反如此<lb/>
　　　淵明二詩相反張季鷹詩與淵明類<lb/>
陶淵明詩云雖留身後名生前亦枯槁死者何所知稱<lb/>
<pb n="KR3j0034_WYG_010-3b"/>
心固為好又作擬古詩云生前高世名既沒傳無窮二<lb/>
意相反如張季鷹云與我身後名不如生前一盃酒與<lb/>
陶前詩相類<lb/>
　　　陳公輔黄魯直詩<lb/>
王直方詩話記陳公輔題湖隂先生壁云身似舊時王<lb/>
謝燕一年一度到君家荆公見而笑曰戲君為尋常百<lb/>
姓耳古詩云舊時王謝堂前燕飛入尋常百姓家然以<lb/>
予觀之山谷有詩答直方送並蔕牡丹云不如王謝堂<lb/>
<pb n="KR3j0034_WYG_010-4a"/>
前燕曾見新装並倚欄若以荆公之言為然則直方未<lb/>
免為山谷之戲政苦不自覺爾<lb/>
　　　崔李詩語同意異<lb/>
崔信明有楓落呉江冷之句李太白亦有楓落呉江雪<lb/>
紛紛入酒盃語同而意異<lb/>
　　　杜子美鮑照李頎白鷗波浪句<lb/>
東坡以杜詩白鷗波浩蕩波乃沒字謂出沒於浩蕩間<lb/>
耳然予觀鮑照詩有翻浪揚白鷗唐李頎詩有滄波雙<lb/>
<pb n="KR3j0034_WYG_010-4b"/>
白鷗二公言白鷗而繼以波浪此又何耶<lb/>
　　　支遁臂鷹走馬<lb/>
世說載支遁道林常飬馬數匹或言道人畜馬不韻支<lb/>
云貧道重其神駿高僧傳載支遁常養一鷹人問之何<lb/>
以答曰賞其神俊然世但稱其賞馬不稱其賞鷹惟東<lb/>
坡有謝雲師無着遺支遁鷹馬圖詩所謂莫學王郎與<lb/>
支遁臂鷹走馬憐神駿還君畫圖君自收不如木人騎<lb/>
土牛<lb/>
<pb n="KR3j0034_WYG_010-5a"/>
　　　荆公山谷詩意同事同<lb/>
荆公詠淮隂侯將軍北面師降虜此事人間乆寂寥山<lb/>
谷亦云功成千金募降虜東面置座師廣武誰云晩計<lb/>
太踈略此事已足垂千古二詩意同荆公送望之出守<lb/>
臨江云黄雀有頭顱長行萬里餘山谷黄雀詩牛大垂<lb/>
天且割烹細微黄雀莫貪生頭顱雖復行萬里猶和鹽<lb/>
梅傅說羮二詩使袁譚事亦同<lb/>
　　　陳無已王荆公孫莘老論韓文嗜好不同<lb/>
<pb n="KR3j0034_WYG_010-5b"/>
陳無己記秦少㳺云元和聖徳詩於韓文為下與淮西<lb/>
碑如出兩手蓋其少作也然荆公於淮西碑不以為是<lb/>
其和董伯懿詠晉公淮西將佐題名詩云退之道此尤<lb/>
儁偉當鏤玉版東燔柴欲編詩書播後嗣筆墨雖巧終<lb/>
類俳而孫莘老又謂淮西碑序如書銘如詩何耶信知<lb/>
前軰嗜好不同如此<lb/>
　　　荆公不以退之為是<lb/>
荆公不以退之為是故其詩云力去陳言誇末俗可憐<lb/>
<pb n="KR3j0034_WYG_010-6a"/>
無補費精神送吕使君潮州詩云不必移鰐魚詭怪以<lb/>
疑民有若大顛者高材能動人亦勿與為禮聽之汨彝<lb/>
倫故其答文忠公詩云直欲此生窺孟子終身何敢望<lb/>
韓公<lb/>
　　　文貴自然<lb/>
文之所以貴對偶者為出於自然非假於牽強也潘子<lb/>
眞詩話記王禹玉元豐間以錢二萬酒十壼餉吕夣得<lb/>
夣得作啓謝之有所謂白水眞人青州從事禹玉歎賞<lb/>
<pb n="KR3j0034_WYG_010-6b"/>
之為切題後毛達可有謝人惠酒啓云食窮三嵗曾無<lb/>
白水之真人出餞百壺安得青州之從事此用夣得語<lb/>
尤為無功非唯出於剽窃又且白水眞人為虛設也至<lb/>
若東坡得章質夫書遺酒六瓶書至而酒亡因作詩寄<lb/>
之云豈意青州六從事化為烏有一先生二句渾然一<lb/>
意無斧鑿痕更覺其工<lb/>
　　　蓄家妓示客而致禍<lb/>
蓄家妓以歡客主人之本意也然古今反以取禍者有<lb/>
<pb n="KR3j0034_WYG_010-7a"/>
之晉石崇有妓緑珠孫秀使人求之不得遂勸趙王倫<lb/>
誅崇五代安重誨嘗過任圜任圜為出妓善歌而有色<lb/>
重誨欲之而圜不與由是二人相惡重誨誣以反而殺<lb/>
之二人皆以家妓示客而致禍唐人李清詠石季倫詩<lb/>
云金谷繁華石季倫只能謀富不謀身當時縱與綠珠<lb/>
去猶有無窮歌舞人若李清之言則宜若季倫任圜之<lb/>
失及觀外史檮杌記潘炕事則又不然炕事偽蜀王建<lb/>
為内樞宻使有美妾曰解愁善為新聲及工小詩建至<lb/>
<pb n="KR3j0034_WYG_010-7b"/>
炕第見而欲取之而炕不肯弟謂炕曰綠珠之禍可不<lb/>
戒耶炕曰人生貴於適意豈能愛死而自不足於心耶<lb/>
人皆服其有守以予觀之炕之不死葢幸耳何足以有<lb/>
守服之哉<lb/>
　　　江西宗派<lb/>
蘄州人夏均父名倪能詩與吕居仁相善既沒六年當<lb/>
紹興癸丑二月一日其子見居仁嶺南出均父所為詩<lb/>
属居仁序之大槩序言其本末尤詳居仁已而出自嶺<lb/>
<pb n="KR3j0034_WYG_010-8a"/>
外寄居臨川乃紹興癸丑之夏因取近世以詩知名者<lb/>
二十五人謂皆本於山谷圗為江西宗派均父其一也<lb/>
然則居仁作宗派圖時均父沒已六年矣予近覽贑州<lb/>
所刋百家詩選其序均父詩因及宗派之次第且云夏<lb/>
均父自言以在下列為恥殊不知均父沒已六年不及<lb/>
見圖斯言之妄葢可知矣<lb/>
　　　東坡以魏鄭公學縱横之術<lb/>
東坡作諫論以魏鄭公以蘇張之辯而為諫諍之術且<lb/>
<pb n="KR3j0034_WYG_010-8b"/>
云鄭公其初實學縱横之術其所以與蘇張異者心正<lb/>
也世或以東坡之論為不然予讀鄭公出關詩云中原<lb/>
還逐鹿投筆事戎軒縱横計不就慷慨志猶存杖策謁<lb/>
天子驅馬出關門請纓羈南越憑軾下東蕃鬱紆渉髙<lb/>
岫出沒望平原古木鳴寒鳥空山啼夜猿既傷千里目<lb/>
還驚九折魂豈不憚艱險深懷國士恩季布無二諾侯<lb/>
嬴重一言人生感意氣功名誰復論東坡實不見此詩<lb/>
蓋識見之明有以探其然耳廼知讀書不博未可以輕<lb/>
<pb n="KR3j0034_WYG_010-9a"/>
議前輩也余後讀舊唐書魏公傳云見天下漸亂尤属<lb/>
意縱横之說乃知魏公少學縱横無疑<lb/>
　　　聖俞諸公以郭功甫為李太白後身<lb/>
章衡子平荅郭公甫書其略云鄭公毅夫吾叔表民及<lb/>
梅聖俞皆以功甫為李謫仙之後身吾不知謫仙之如<lb/>
夫子之少時其標格淵敏已能如此老成否子平所以<lb/>
答功甫之貺不得不爾然聖俞諸公以功甫為李白後<lb/>
身求諸詩文信不誣矣蓋聖俞有贈功甫云采石月下<lb/>
<pb n="KR3j0034_WYG_010-9b"/>
聞謫仙夜披錦袍坐釣船然東坡山谷不以為然故題<lb/>
功甫醉吟菴云不用騎鯨學李白東入滄海觀桑田蓋<lb/>
有所激耳而王直方詩話亦載東坡謂郭祥正只知有<lb/>
韻底是詩而張芸叟詩評亦云如大排筵席二十四味<lb/>
終日揖遜求其適口者少矣<lb/>
　　　張文潛寄意<lb/>
張文潛言昔以黨人之故坐是廢放每作詩嘗寄意焉<lb/>
有云最憐楊桞身無力付與春風自在吹又云梧桐直<lb/>
<pb n="KR3j0034_WYG_010-10a"/>
不丼衰謝數葉迎風尚有聲<lb/>
　　　王逸天問劉禹錫問大鈞<lb/>
王逸天問章句云天問者屈原之所作也何不言問天<lb/>
天尊不可問故曰天問也余因悟劉禹鍚問大鈞之為<lb/>
非<lb/>
　　　詩文當得文人印可<lb/>
韓子蒼言作詩文當得文人印可乃自不疑所以前軰<lb/>
汲汲於求知也又云詩文要縱縱則竒然未易到也<lb/>
<pb n="KR3j0034_WYG_010-10b"/>
　　　韓退之杜子美詩用韻<lb/>
孔經父雜說謂退之詩好押韻累句以示工而不知疊<lb/>
用韻之病也雙烏詩兩頭字兩秋字孟郊詩兩魚字李<lb/>
花詩兩花字示爽詩兩千字殊不知古之作者初不問<lb/>
此杜子美八仙歌兩船字兩天字兩眠字三前字狄明<lb/>
府詩兩詆字此豈可以常法待之哉<lb/>
　　　古文自柳開始<lb/>
本朝承五季之陋文尚儷偶自柳開首変其風始天水<lb/>
<pb n="KR3j0034_WYG_010-11a"/>
趙生老儒也持韓愈文數十篇授開開歎曰唐有斯文<lb/>
哉因謂文章宜以韓為宗遂名肩愈字紹元亦有意於<lb/>
子厚耳故張景謂韓道大行自開始也開未第時採世<lb/>
之逸事居魏郭之東著野史自號東郊野夫作東郊野<lb/>
夫傳年踰二十慕王通續經以經籍有亡其辭者輒補<lb/>
之自號補亡先生作補亡先生傳遂改舊名與字謂聞<lb/>
古聖賢之道於時也必欲開之為塗故字仲塗太祖開<lb/>
寳六年登科時年二十七嘗謂張景曰吾於書止愛堯<lb/>
<pb n="KR3j0034_WYG_010-11b"/>
舜典禹貢洪範斯四篇非孔子不能著之餘則立言者<lb/>
可跂及矣詩之大雅頌易之爻象其深焉餘不為深也<lb/>
蓋開之謹於許可者如此前軰以本朝古文始於穆伯<lb/>
長非也<lb/>
　　　右軍承漢書誤<lb/>
王彦輔塵史與陳正敏遯齋閒覽皆云余季父虛中云<lb/>
王右軍蘭亭記其文甚麗但天朗氣清自是秋景以此<lb/>
不入選余亦謂絲竹管絃語亦重複以上皆陳語予考<lb/>
<pb n="KR3j0034_WYG_010-12a"/>
漢書張禹傳云後堂理絲竹筦絃乃知右軍承漢書之<lb/>
誤<lb/>
　　　絳州牧辟張璨推官<lb/>
張璨本農家子年三十餘始就學遂號通儒晩居絳䑓<lb/>
會絳牧左右無佳士率橈郡政牧患之而未有䇿有客<lb/>
諭以璨者若置諸賓席則左右不令而自改矣牧備禮<lb/>
以請璨璨辭以病牧竊訝之因託所親叩其所以然璨<lb/>
曰郡牧眞賢但左右非才汙之璨若受其請欲盡去其<lb/>
<pb n="KR3j0034_WYG_010-12b"/>
左右之不率者慮不能行且憂返為此軰所賣則璨之<lb/>
道不行必矣牧聞之嗟賞再三使謂之曰秀才姑受禮<lb/>
命某能行之尋奏辟絳州防禦推官向來所謂不法者<lb/>
盡逐之杜絶請託獄訟無私翕然稱治後唐明宗因是<lb/>
識擢歴漢周官止侍御史呉子曰君之用臣臣之事君<lb/>
能如絳之賓主天下其有不平乎是以孔明王猛雖以<lb/>
偏方小國用於艱難之時卒見取於天下後世者亦由<lb/>
此而已<lb/>
<pb n="KR3j0034_WYG_010-13a"/>
　　　李逢吉裴度諫穆宗<lb/>
古人有言曰止罵所以助罵助罵所以止罵又曰勸人<lb/>
不可指其過須先美其長人喜則語言易入怒則語言<lb/>
難入誠哉是言也穆宗以昏童帝天下未容輕責觀其<lb/>
良心豈無強勉之理歟崔發敺曵中人因繫獄不以郊<lb/>
赦原臺諫官如李勃張仲方論救皆不聽及李逢吉從<lb/>
容言曰崔發敺曵中人誠大不恭然其母年八十自發<lb/>
下獄積憂成疾陛下方以孝理天下所宜矜念上愍然<lb/>
<pb n="KR3j0034_WYG_010-13b"/>
曰比諫官但言發寃未嘗言其不恭亦不言有老母如<lb/>
卿所言朕何為不赦之即釋其罪其後穆宗欲幸驪山<lb/>
温湯李絳張仲方屢諌不聽張權輿叩頭殿下以為周<lb/>
幽幸驪山為犬戎所殺秦皇𦵏驪山而國亡明皇宮驪<lb/>
山而禄山亂先帝幸驪山而享年不長上曰驪山若此<lb/>
之凶耶我宜一徃以驗彼言卒幸温湯還謂左右曰彼<lb/>
叩頭者之言安足信哉又其後欲幸東都宰相暨朝臣<lb/>
諫者甚衆上皆不聽決意必行已令度支計道里費裴<lb/>
<pb n="KR3j0034_WYG_010-14a"/>
度從容言曰國家本設兩都以備廵幸自多難以來茲<lb/>
事遂廢今宮闕營壘百司廨舍率已荒圯陛下倘欲行<lb/>
幸宜命有司嵗月間徐加全葺然後可徃上曰從來言<lb/>
事者皆云不當徃如卿所言不徃亦可遂罷工役夫穆<lb/>
宗一人耳攻其三事諫者或不從或始拒而終從逢吉<lb/>
裴度而已由是言之穆宗豈不曉事者哉繫諫者之能<lb/>
否而已昔李克用為一藩鎮性尤嚴急左右有過無大<lb/>
小必死大将蓋寓能揣其意婉辭禆益無不從者克用<lb/>
<pb n="KR3j0034_WYG_010-14b"/>
或以非罪怒将吏寓必陽助之怒克用無不釋之寓亦<lb/>
知此道歟<lb/>
　　　人臣用心當以范堯夫為法<lb/>
南唐江文蔚累官至御史中丞性鯁直不附權要每将<lb/>
上奏䟽必不問家事先市小船為左遷之計竟以對仗<lb/>
彈馮延巳魏岑忤㫖左遷九江幕職范堯夫上章言事<lb/>
未報有見之者曰聞相公上章後已備逺行非他人所<lb/>
能及堯夫曰不然純仁所言幸主上聽而行之豈敢為<lb/>
<pb n="KR3j0034_WYG_010-15a"/>
難行之說以要譽焉人臣用心要當以堯夫為法如文<lb/>
蔚之市小船眞淺丈天哉豈吾孔子以微罪行之意歟<lb/>
　　　陸喜言之繁<lb/>
陸喜曰孫皓無道肆其暴虐若龍蛇其身沉黙其體潛<lb/>
而勿用趣不可測此第一人也避尊居卑祿代耕養元<lb/>
靜守約沖退澹然此第二人也侃然體國思治心不辭<lb/>
貴以方見憚執政不懼此第三人也斟酌時宜在亂猶<lb/>
顯意不忘忠時獻微益此第四人也温恭脩謹不為諂<lb/>
<pb n="KR3j0034_WYG_010-15b"/>
首無所云補從容保寵此第五人也過此以徃不足復<lb/>
數故第二以上多淪没而逺悔吝第三以下有聲位而<lb/>
近咎累是以深識君子晦其名而履柔順也或者謂呉<lb/>
子曰陸喜之言其至矣乎予曰是何言之繁也不有孔<lb/>
子之言哉商有三仁焉微子去之箕子為之奴比干諫<lb/>
而死是固以微子居第一矣故詩云仲山甫既明且哲<lb/>
以保其身而聖人有以取之予故曰是何言之繁也<lb/>
　　　荀彧以髙祖比曹操元徽之以比裴度<lb/>
<pb n="KR3j0034_WYG_010-16a"/>
人有幸不幸荀彧漢之忠臣而杜牧著論譏之云彧平<lb/>
日為曹操畫䇿嘗以髙祖比之則是與操反無疑予則<lb/>
以為不然且元徽之上裴晉公書云日者閣下方事淮<lb/>
蔡獨當鑪鎚始以追韓信㧞呂蒙為急務固非叔孫通<lb/>
薦儒之日也然則徽之固甞以髙祖比裴度矣而謂徽<lb/>
之勸度反可乎<lb/>
　　　王公進退自安<lb/>
世言禍福由天非也予觀元豐間儒者郭景初善論命<lb/>
<pb n="KR3j0034_WYG_010-16b"/>
謂富彦國甲辰正月二十日巳時生四十八嵗自八座<lb/>
求出知亳州神宗後召為相終不肯再入未六十致政<lb/>
避申酉祿絶之運全神養氣年八十餘至甲戌運方死<lb/>
王介甫辛酉十一月十二日辰時生五十八嵗自首㕔<lb/>
求出知江寧府繼乞致仕以避午上祿敗之運安閒養<lb/>
性又僅延十年之夀而死蘓子容庚申二月二十二日<lb/>
巳時生七十四嵗拜左相數月求出知陳州連乞致仕<lb/>
以避丙戌火庫祿衰之運七十九尚康寧王正仲癸亥<lb/>
<pb n="KR3j0034_WYG_010-17a"/>
正月十一日申時生六十六嵗拜左丞次年求出知汴<lb/>
州速乞致仕以避晩年勾絞殺亡神之災竟以夀終元<lb/>
祐之臣惟蘇與王不罹貶謫者以其求退速也苖受之<lb/>
殿帥己巳生六十嵗建節六十一嵗堅求出知路州速<lb/>
乞致仕以避已上祿絶伏吟之運康寧六十七年未出<lb/>
已運甲戌年復召為殿帥次年死由此觀之王公進退<lb/>
可以自安耳<lb/>
　　　解四十五十而無聞<lb/>
<pb n="KR3j0034_WYG_010-17b"/>
論語四十五十而無聞焉斯亦不足畏矣解者雖多皆<lb/>
不得其旨予按曽子書修身篇曰年三十四十之間而<lb/>
無藝則無藝矣五十而不以善聞則不聞矣乃知論語<lb/>
所謂無聞者不以善聞也<lb/>
　　　歌行吟謡<lb/>
西清詩話謂蔡元長嘗謂之曰汝知歌行吟謡之别乎<lb/>
近人昧此作歌而為行製謡而為曲者多矣且雖有名<lb/>
章秀句若不得體如人眉目娟好而顚倒位置可乎余<lb/>
<pb n="KR3j0034_WYG_010-18a"/>
退讀少陵諸作黙有所契惟心語口未嘗為人道也予<lb/>
按宋書樂志曰詩之流乃有八名曰行曰引曰歌曰謡<lb/>
曰吟曰詠曰怨曰歎皆詩人六義之餘也然則歌行吟<lb/>
謡其别豈自子美耶<lb/>
　　　論皇字<lb/>
太平清領書漢于吉所傳其師宮崇書也其言皇字曰<lb/>
一日而王一者天也天者數一天得日昭然大明則王<lb/>
故為字一與日王并合成皇字也予以為不然夫王之<lb/>
<pb n="KR3j0034_WYG_010-18b"/>
字則貫三才而一之則天之義已備矣故字書止以從<lb/>
自從王皇者王之所自出也崇為臆說無取<lb/>
　　　杜子美杜鵑詩用樂府江南古辭格<lb/>
鮑彪詩譜論引東坡先生謂王誼伯以杜子美杜鵑詩<lb/>
前四句蓋是題下注為誤而謂四句指嚴武杜克遜等<lb/>
而彪以為鄭公去年已卒及崔寧此時正亂西川不應<lb/>
近捨崔寧而逺談鄭公又不應有刺史豈實言有無杜<lb/>
鵑耶以上皆彪說王觀國學林新編云子美絶句云前<lb/>
<pb n="KR3j0034_WYG_010-19a"/>
年渝州殺刺史今年開州殺刺史羣盗相隨劇虎狼食<lb/>
人更肯畱妻子此詩正與杜鵑詩相類乃是一格以上<lb/>
皆王觀國說予嘗以為王氏甚得之但不曾援引古人<lb/>
為證且樂府有江南古辭云江南可採蓮蓮葉何田田<lb/>
魚戲蓮葉間魚戲蓮葉東魚戲蓮葉西魚戲蓮葉南魚<lb/>
戲蓮葉北子美正用此格<lb/>
　　　解風馬牛<lb/>
洪龜父詩鴻鴈書逺空馬牛風寒草予於下句全不解<lb/>
<pb n="KR3j0034_WYG_010-19b"/>
按左氏君處北海寡人處南海唯是風馬牛不相及也<lb/>
按服<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>云風放也牝牡相誘謂之風尚書稱馬牛其風<lb/>
左氏所謂風馬牛以馬牛風逸牝牡相誘孔頴逹云蓋<lb/>
是末界之微事言此事不相及故以取喻不相干也而<lb/>
洪用于此何哉<lb/>
　　　革巳日乃孚<lb/>
朱子發解革已日乃孚云先儒讀作已事之已當讀作<lb/>
戊巳之巳十日至庚而更更革也自庚至巳十日浹矣<lb/>
<pb n="KR3j0034_WYG_010-20a"/>
己日者浹日也其說甚當第未有所據予按周禮懸治<lb/>
象浹日而斂之說者曰自甲至癸十日也自子至亥十<lb/>
二辰也今自庚至巳則浹日矣故孔頴逵曰浹為周匝<lb/>
也<lb/>
　　　論馬牛稱匹<lb/>
左氏傳襄公二年馬牛皆百匹或曰牛亦可以稱匹非<lb/>
也司馬兵法邱出馬一匹牛三頭則牛當稱頭不當稱<lb/>
匹今此稱匹者并言之耳經傳之文多類此易繫辭云<lb/>
<pb n="KR3j0034_WYG_010-20b"/>
潤之以風雨論語云沽酒市脯不食玉藻云大夫不得<lb/>
造車馬曲禮猩猩能言不離禽獸皆從一而省文也<lb/>
　　　辯四族<lb/>
東坡先生辯四族云太史公多見先秦古書故其言時<lb/>
有可考以正漢以來儒者之失四族者若皆窮姦極惡<lb/>
則必誅於堯之世不待舜矣屈原云鯀倖直以亡身則<lb/>
鯀蓋剛而犯上者耳若四族者皆小人也則安能以變<lb/>
四夷之俗哉由此觀之四族皆非誅死亦不廢棄但遷<lb/>
<pb n="KR3j0034_WYG_010-21a"/>
之逺方為要荒之君長耳左氏之言皆後世流傳之過<lb/>
若堯有大姦在朝而不能去則堯不足為堯矣以上皆<lb/>
東坡說予按左氏傳云顓頊氏有不才子不可教訓不<lb/>
知話言告之則頑舍之則嚚傲狠明徳以亂天常天下<lb/>
之民謂之檮杌夫左氏所謂傲狠者則屈原所謂剛直<lb/>
也意屈原取此耳檮杌即鯀也左氏所謂投諸四裔以<lb/>
禦魑魅即非誅死矣豈東坡别有所見而為是說歟不<lb/>
然何差殊如此也<lb/>
<pb n="KR3j0034_WYG_010-21b"/>
　　　臧文仲家有寶龜<lb/>
禮器曰諸侯以龜為寳以圭為瑞家不寳龜不藏圭不<lb/>
臺門言有稱也臧文仲家有守龜名曰蔡文仲三年為<lb/>
一兆武仲三年為二兆孺子容三年而為三兆文仲卿<lb/>
大夫也而家有寳龜可乎此孔子所以不取也<lb/>
　　　王觀國辨桞子厚不取童謡<lb/>
王觀國學林新編辨柳子厚非國語曰獻公問於卜偃<lb/>
曰攻虢何月也對曰童謡有之子厚非曰童謡無足取<lb/>
<pb n="KR3j0034_WYG_010-22a"/>
者君子不道也觀國按詩書有曰古人有曰夏諺有曰<lb/>
周諺此皆與童謡一體蓋君子之言也特假曰古人曰<lb/>
夏諺曰周諺曰童謡耳故詩三百篇率多婦人女子小<lb/>
夫賤𨽻之所為耳苟其言有理而不悖於道雖童謡何<lb/>
傷焉以上皆觀國說予按列子載堯治天下五十年不<lb/>
知天下之治與不治億兆之願戴已與不願戴已顧問<lb/>
左右外朝及在朝皆不知也堯乃微服㳺於康衢聞童<lb/>
兒謡曰立我蒸民莫匪爾極不識不知順帝之則堯喜<lb/>
<pb n="KR3j0034_WYG_010-22b"/>
問曰誰教爾為此言童兒曰聞之大夫大夫曰古詩也<lb/>
堯還宮召舜因禪以天下舜不辭而受之夫子厚以謡<lb/>
為不足取固已非矣觀國排之不能引此而姑以夏周<lb/>
之諺又何陋耶<lb/>
　　　淮水竭王氏滅<lb/>
内翰汪彦章為汪及之種徳堂記云昔王祥王覽當東<lb/>
漢之末兄弟隱居者三十餘年以孝友著名於世及晉<lb/>
而子孫極蕃以大更六朝迄隋唐數百年譜牒不能傅<lb/>
<pb n="KR3j0034_WYG_010-23a"/>
而後已故諺曰淮水竭王氏滅淮水固無可竭之理而<lb/>
王氏至今有人也予按南史王悅之贊曰昔晉初渡江<lb/>
王導卜其家世郭璞云淮流竭王氏滅觀夫晉氏以來<lb/>
諸王冠冕不朁蓋亦人倫所得豈唯世祿之所傳乎及<lb/>
於陳亡之年淮流實竭曩時人物掃地盡矣斯乃興亡<lb/>
之兆已有前定天之所廢豈知識之所謀乎然則陳亡<lb/>
之年淮水實竭而汪氏以為淮水無可竭之理何耶豈<lb/>
汪氏偶亡之歟兼淮流竭王氏滅之語郭璞之辭本載<lb/>
<pb n="KR3j0034_WYG_010-23b"/>
晉書亦非俗諺也<lb/>
　　　尚書孔臧以多為少毛詩太史公以少為多<lb/>
事無所據者皆不可以為信所以古人戒於議論也如<lb/>
尚書一經太常孔臧嘗以多為少矣毛詩一經太史公<lb/>
嘗以少為多矣何以見之尚書有百篇自秦焚以來漢<lb/>
初求之唯得二十八篇故孔臧與孔安國書云尚書二<lb/>
十八篇前世以為放二十八宿此尤可笑至如漢魏諸<lb/>
儒馬融鄭康成王肅杜預皆疑經傳所引秦誓以其文<lb/>
<pb n="KR3j0034_WYG_010-24a"/>
似若淺露及晉元帝渡江時豫章内史梅賾始獻孔安<lb/>
國所注古文尚書其内有泰誓三篇凡記傳所引悉皆<lb/>
有之此孔臧以多為少也左氏傳載季札聘魯請觀周<lb/>
樂使工為之歌周南召南又為之歌邶鄘衛又為之歌<lb/>
王又為之歌鄭又為之歌齊又為之歌豳又為之歌秦<lb/>
又為之歌魏又為之歌唐又為之歌陳又自鄶以下無<lb/>
譏焉又為之歌小雅又為之歌大雅又為之歌頌然則<lb/>
樂工所歌詩風十五國其名與詩同唯次第稍異耳由<lb/>
<pb n="KR3j0034_WYG_010-24b"/>
是知孔子以前篇目已具其所刪削蓋已不多又傳記<lb/>
所引逸詩甚少知元不多故也太史公史記孔子世家<lb/>
乃云古者詩三千餘篇孔子去其重取三百五篇蓋太<lb/>
史公之失以少而為多也<lb/>
　　　北土重同姓<lb/>
世以同宗族者為骨肉南史王懿傳云北土重同姓謂<lb/>
之骨肉有逺來相投者莫不竭力營贍王懿聞王愉在<lb/>
江南貴盛是太原人乃逺來歸愉愉接遇甚薄因辭去<lb/>
<pb n="KR3j0034_WYG_010-25a"/>
又按顔之推家訓曰凡宗親世數有從父有從祖有族<lb/>
祖江南風俗自茲已徃髙秩者通呼為尊同昭穆者雖<lb/>
百里猶稱兄弟若對他人稱之皆云族人河北士人雖<lb/>
三二十世猶呼為從伯從叔梁武帝嘗問一中土人曰<lb/>
卿北人何故不知有族答云骨肉易踈不忍言族耳予<lb/>
觀南北朝風俗大抵北勝於南距今又數百年其風俗<lb/>
猶爾也<lb/>
　　　萬乗字音<lb/>
<pb n="KR3j0034_WYG_010-25b"/>
天子萬乗諸經音訓皆作去聲余讀晉傅𤣥漢髙祖畫<lb/>
贊曰赫赫漢祖受命龍興五星協象神母告徴討秦滅<lb/>
項如日之升超從側陋光據萬乗亦可以平聲用也<lb/>
　　　鄭谷胡少伋荆公張說詩<lb/>
鄭谷送春詩云三月正當三十日風光别我苦吟身共<lb/>
君一夜不須寐未到曉鐘猶是春胡少伋詩云含酸梅<lb/>
子漸生仁鶯老花飛迹已陳一夜南風揺斗柄明朝煙<lb/>
柳不關春信知才力之不侔也然胡意亦本荆公詩欲<lb/>
<pb n="KR3j0034_WYG_010-26a"/>
知人世春多少先驗東方北斗杓荆公詩又本於張說<lb/>
守嵗詩愁心隨斗柄東北望春囬<lb/>
　　　一則仲父二則仲父<lb/>
王立之詩話云或云一則仲父二則仲父可對千不如<lb/>
人萬不如人予以為一仲父二仲父可對千馮道萬馮<lb/>
道蘇子由和東坡定惠院月夜詩云婁公見唾行已乾<lb/>
馮老尚多誰定罵自注云千馮道萬馮道此語舊傳也<lb/>
然五代有一則任圜二則任圜之語亦可對也<lb/>
<pb n="KR3j0034_WYG_010-26b"/>
　　　詩因助語足句<lb/>
盧延遜有詩云不同文賦易為有者之乎予以為不然<lb/>
嘗見張右史記衢州人王介字仲甫以制舉登第作詩<lb/>
多用助語足句有送人應舉詩落句云上林春色好擕<lb/>
手去來兮又贈人落第詩云命也豈終否時乎不暫留<lb/>
勉哉藏素業以待嵗之秋且云此格古所未有予以是<lb/>
知延遜之詩未盡<lb/>
　　　林子中論坡詩失為臣體<lb/>
<pb n="KR3j0034_WYG_010-27a"/>
東坡贈傳真妙善大師惟真詩先言平生慣寫龍鳯質<lb/>
後言爾來傳寫亦到我林子中謂失為臣體予以為論<lb/>
詩豈當爾耶<lb/>
　　　阿䛕非保身良䇿<lb/>
朱全忠嘗與僚佐及逰客坐於大柳之下全忠獨言曰<lb/>
此木宜為車轂衆莫應有逰客數人起應曰宜為車轂<lb/>
全忠勃然厲聲曰書生輩好順口玩人皆此類也車轂<lb/>
宜用夾榆柳木豈可為之顧左右曰尚何待左右數十<lb/>
<pb n="KR3j0034_WYG_010-27b"/>
人捽言宜為車轂者悉撲殺之予觀唐太宗惡宇文士<lb/>
及佞其喜嘉木太宗英主固宜爾彼全忠一凶人猶知<lb/>
以順旨為可殺而世之小人方以阿䛕為保身之良䇿<lb/>
何哉<lb/>
　　　袁天綱相武后<lb/>
唐史載武后之幼母抱以見袁天綱紿以男天綱視其<lb/>
步與目驚曰龍瞳鳯頸極貴驗也若為女當作天子此<lb/>
說失於不擇蓋取談賔録之過也天綱視人禍福每見<lb/>
<pb n="KR3j0034_WYG_010-28a"/>
於十年之後雖時日不差孰謂男女不辯而可以善相<lb/>
稱<lb/>
　　　周幽王擊鼓而褒娰笑<lb/>
呂氏春秋載戎常寇周幽王擊鼓諸侯皆至褒姒大悅<lb/>
而笑王欲褒姒之笑數擊鼓而諸侯至無寇及真寇至<lb/>
擊鼓而諸侯不來遂為戎所滅予嘗觀宋景文鴈奴說<lb/>
王荆公鴈奴詩然後知幽王者其自為鴈奴乎史記以<lb/>
為舉烽火<lb/>
<pb n="KR3j0034_WYG_010-28b"/>
　　　梅聖俞孫綽哀詩<lb/>
江鄰㡬雜志云梅聖俞至寧陵寄詩云獨䕶慈母喪淚<lb/>
與河水流河水終有竭淚泉常在眸彦猷持國譏作詩<lb/>
早余應之以蓼莪及傅咸贈王何贈二侍中詩以上皆<lb/>
江說余謂不特此晉孫綽表哀作詩其序云自丁荼毒<lb/>
載離寒暑不勝哀號作詩一首敢冒諒闇之譏以申罔<lb/>
極之痛故洪玉父以魯直丁母憂絶不作詩夫魯直不<lb/>
作者以非思親之詩也孫綽作者以思親之詩也由是<lb/>
<pb n="KR3j0034_WYG_010-29a"/>
知聖俞作詩之早庸何傷乎其曰敢冐諒闇之譏則雖<lb/>
人臣亦可以言諒闇也<lb/>
　　　詩有奪胎換骨詩有三偷<lb/>
洪覺範冷齋夜話曰山谷云詩意無窮而人之才有限<lb/>
以有限之才追無窮之意雖少陵淵明不得工也然不<lb/>
易其意而造其語謂之換骨法規模其意形容之謂之<lb/>
奪胎法予嘗以覺範不學故每為妄語且山谷作詩所<lb/>
謂一洗萬古凡馬空其肯教人以蹈襲為事乎唐僧皎<lb/>
<pb n="KR3j0034_WYG_010-29b"/>
然當謂詩有三偷偷語最是鈍賊如傅長虞日月光太<lb/>
清陳後主日月光天徳是也偷意事雖可罔情不可原<lb/>
如柳渾太液微波起長楊髙樹秋沈佺期小池殘暑退<lb/>
髙樹早凉歸是也偷勢才巧意精略無痕迹蓋詩人偷<lb/>
狐白裘手如嵇康目送歸鴻手揮五絃王昌齡手攜雙<lb/>
鯉魚目送千里鴈是也夫皎然尚知此病孰謂學如山<lb/>
谷而反以不易其意與規模其意而遂犯鈍賊不可原<lb/>
之情耶<lb/>
<pb n="KR3j0034_WYG_010-30a"/>
　　　辨唐彦徳蘇子瞻詩用三尺字<lb/>
葉少藴石林詩話云楊大年劉子儀皆喜唐彦謙詩以<lb/>
其用事精巧對偶親切黄魯直詩體雖不類然不以楊<lb/>
劉為過如彦謙題髙廟云耳聞明主提三尺眼見愚民<lb/>
盗一坏毎稱賞不已多示學詩者以為模式三尺一抔<lb/>
雖是着題然語皆歇後一抔事無兩出或可略土字如<lb/>
三尺則三尺律三尺喙皆可豈獨劒乎耳聞明主眼見<lb/>
愚民尤不成語余數見交㳺道魯直語意不可解蘇子<lb/>
<pb n="KR3j0034_WYG_010-30b"/>
瞻有買牛但自捐三尺射獵何勞挽六鈞亦同此病六<lb/>
鈞可去弓字三尺不可去劒字此理甚易知也以上皆<lb/>
石林語予按髙祖紀云上嫚罵之曰吾以布衣提三尺<lb/>
取天下又韓安國傳云髙帝曰提三尺取天下者朕也<lb/>
顔師古注曰三尺劒也而流俗書本或云提三尺劒劒<lb/>
字後人所加耳然則石林詩話乃有歇後之說何耶<lb/>
　　　董十郎兒<lb/>
天下之事多成於貧賤感激之中或敗於富貴安樂之<lb/>
<pb n="KR3j0034_WYG_010-31a"/>
際理無可疑也蘇秦其所成就雖不足道使其有二頃<lb/>
之田其能佩六國相印乎又況於為天下者哉故中興<lb/>
難於創業是謂不刋之說宣帝光武所以獨稱於漢者<lb/>
以二君俱起於民間耳董敦逸吉之永豐縣村落人哲<lb/>
廟時為吏部侍郎招鄉人之寓太學者以訓童稚童稚<lb/>
業不精進董責之自言幼入上庠丼虀鹽者凡㡬年今<lb/>
汝若此何以有成耶其鄉人答曰公言過矣侍郎乃董<lb/>
十郎兒賢郎乃董侍郎兒以此校之固相什百矣予嘗<lb/>
<pb n="KR3j0034_WYG_010-31b"/>
愛其言有理古語有之其言雖小可以喻大董起白屋<lb/>
父行第十<lb/>
　　　蔡元長欲為張本<lb/>
自古姦人周身之術非不至然而禍患之來卒出於非<lb/>
意所及者何耶蓋惡逆既積則天地鬼神所不容其謀<lb/>
徒巧也宣和四年金人攻大遼遣王緯來乞師宰相王<lb/>
将明主其議以童貫為宣撫使蔡居安副之蔡元長作<lb/>
詩送其行有曰百年信誓宜堅守六月行師合早歸元<lb/>
<pb n="KR3j0034_WYG_010-32a"/>
長之為是詩也蓋欲為他日敗事張本耳殊不知政和<lb/>
中元長首建平燕之議招納燕人李良嗣以為謀主又<lb/>
欲以妖人王仔息服錦袍鐵幘為大將計議已定會仔<lb/>
息抵罪伏誅遂止將明所為乃推行元長之意世可盡<lb/>
欺乎元長始以紹述兩字刼持上下擅權乆之知公議<lb/>
不可以乆鬱也宣和間始令其子約之招致習為元祐<lb/>
學者是以楊中立洪玉父諸人皆官於中都又使其門<lb/>
下客著西清詩話以載蘇黄語亦欲為他日張本耳終<lb/>
<pb n="KR3j0034_WYG_010-32b"/>
之禍起朔方竟以不免豈前所謂其謀徒巧耶<lb/>
　　　歐陽公論馮道乃壯嵗時<lb/>
孔子曰伯夷叔齊不降其志不辱其身謂柳下惠少連<lb/>
降志辱身矣夫管仲降志辱身非聖人不足以知其仁<lb/>
彼元結烏足以論之求諸後世狄仁傑馮道庶幾焉仁<lb/>
傑則人無異論道自為歐陽公所詆故學者一律不復<lb/>
分别惜哉獨富鄭公蘇黄門王荆公以大人稱之蓋歐<lb/>
陽公為史時甫壮嵗使晩為之必不爾也前輩謂韓魏<lb/>
<pb n="KR3j0034_WYG_010-33a"/>
公慶厯嘉祐施設如出兩手豈老少之異歟歐陽公出<lb/>
處與韓同其論馮道予以為當以慶厯嘉祐為例則道<lb/>
也庶乎有取於歐陽公矣<lb/>
　　　東坡詆程頥不如歐陽公善處石守道江鄰幾<lb/>
東坡先生才氣髙一世未始下人故自言嫉程頥之姦<lb/>
<hi>見公奏議</hi>又詆程為燠糟陂裏叔孫通<hi>見孫君孚談圃</hi>然議者以為<lb/>
過故呂原明家塾記云元祐初蘇子瞻與程正叔不相<lb/>
能又言不如歐陽永叔之善處石守道也以予觀之豈<lb/>
<pb n="KR3j0034_WYG_010-33b"/>
特待守道為然江鄰幾與歐陽公契分不踈晩著雜誌<lb/>
詆公尤力梅聖俞以為言而公終不問鄰幾既死公弔<lb/>
之哭之慟且告其子曰先公埋銘修當任其責矣故公<lb/>
敘銘鄰幾無一字貶之前輩云非特見公能有所容又<lb/>
使天下後世讀公之文知公與鄰幾始終如一且将不<lb/>
信其所詆矣孟子曰以善養人者然後能服天下歐陽<lb/>
公之謂矣<lb/>
　　　髙祖用良平韓信<lb/>
<pb n="KR3j0034_WYG_010-34a"/>
宋景文公云或譏漢髙祖非張良陳平不能得天下宋<lb/>
曰不然良平非髙祖不能用夫智髙於良平乃能聽其<lb/>
謀至項羽不知用范增則敗矣予以為景文徒知其一<lb/>
耳獨不見韓信之言乎方信之被擒也互論其長信曰<lb/>
陛下不善将兵而善將將嗟乎不知髙祖胸中能著幾<lb/>
韓信耶<lb/>
　　　論易<lb/>
宋景文公云劉齊善言易說曰六十四卦本之乾坤故<lb/>
<pb n="KR3j0034_WYG_010-34b"/>
諸卦中皆有乾坤象意孔子敘乾為玉為金坤為牛為<lb/>
馬之類本釋他卦所引非徒言也弼不可云得意忘象<lb/>
得象忘言予以齊謂弼不可云得意忘象得象忘言是<lb/>
矣然弼嘗云觸類可為其象合義可為其徴義苟在健<lb/>
何必馬乎類苟在順何必牛乎爻苟合順何必坤乃為<lb/>
牛義苟應健何必乾乃為馬則齊之說即弼之說也景<lb/>
文又云王弼注易直發胸臆不如鄭康成等師承有自<lb/>
也或曰何以得立為一家景文曰弼棄易象互體專附<lb/>
<pb n="KR3j0034_WYG_010-35a"/>
小象衍成其文是以諸儒不能訾予以為不然蓋易之<lb/>
書其道有四意言象數是也有數而後有象有象而後<lb/>
有意有意而後有言今捨象數而以言意論易是猶剪<lb/>
其根本而求枝葉之繁可乎易之道在六經尤為簡奥<lb/>
蓋五經止言人事而易則三才具焉第漢儒象數之餘<lb/>
流為災祥刻應之說所謂過之者茲後世所以深排之<lb/>
若以論易而捨象數則非矣然則弼者豈所謂不及者<lb/>
耶<lb/>
<pb n="KR3j0034_WYG_010-35b"/>
　　　張伯玉記六經閣取王弼傳易意<lb/>
古人要為不可及王弼傳易於初九潛龍勿用下注云<lb/>
文言備矣世之陋者徃徃詆其無所發明予嘗見蜀李<lb/>
畋著論以為弼之所傳止於四字者蓋易經之旨未敢<lb/>
率用己意欲尊乎道也乃知前輩用心如此予嘗見呂<lb/>
居仁言曾子固初為太平州司户時張伯玉作守歐陽<lb/>
公與荆公諸人咸薦之伯玉殊不為禮一日就設㕔作<lb/>
大排召子固惟賓主二人亦不交一談既而召子固於<lb/>
<pb n="KR3j0034_WYG_010-36a"/>
書室謂曰人以公為曾夫子必無所不學也子固辭避<lb/>
而退一日請子固作六經閣記子固屢作終不可其意<lb/>
乃謂子固曰吾試為之即令子固代書曰六經閣者諸<lb/>
子百家皆在焉不書尊經也<hi>文多不載</hi>乃知伯玉之意取李<lb/>
畋發明弼傳易之意耳伯玉字公逺范文正公客所以<lb/>
掲已示子固如此者子固年少恃才名私以不識字詆<lb/>
之伯玉有所聞故耳<lb/>
　　　東坡知味李公擇知義<lb/>
<pb n="KR3j0034_WYG_010-36b"/>
東坡在資善堂中盛稱河豚之美呂原明問其味如何<lb/>
答曰直那一死李公擇尚書江左人而不食河豚嘗云<lb/>
河豚非忠臣孝子所宜食或以二者之言問予予曰由<lb/>
東坡之言則可謂知味由公擇之言則可謂知義<lb/>
　　　著述須待老<lb/>
前輩未嘗敢自夸大宋景文公嘗謂余於為文似蘧瑗<lb/>
瑗年五十知四十九年非余年六十始知五十九年非<lb/>
其庶幾至道乎又曰余每見舊所作文章憎之必欲燒<lb/>
<pb n="KR3j0034_WYG_010-37a"/>
棄梅堯臣曰公之文進矣僕之為詩亦然故公晩年修<lb/>
唐書始悟文章之難且歎曰若天假吾年猶冀老而後<lb/>
成南城李泰伯敘其文亦曰天將夀我乎所為固未足<lb/>
也類皆不自滿如此故其文卓然自成一家善乎歐陽<lb/>
公之言曰著述須待老積勤宜少時豈公亦有所悔耶<lb/>
　　　太祖推服桑維翰<lb/>
太祖嘗謂趙普議事有所不合太祖曰安得宰相如桑<lb/>
維翰者與之謀乎普對曰使維翰在陛下亦不用蓋維<lb/>
<pb n="KR3j0034_WYG_010-37b"/>
翰愛錢太祖曰苟用其長亦當䕶其短措大眼孔小賜<lb/>
與十萬貫則塞破屋子矣予按晉去國初未逺故太祖<lb/>
所以推服維翰者宜有以得之使維翰獲用豈盡出普<lb/>
下乎蓋嘗因太祖所以推服之意而考維翰本傳其議<lb/>
論皆為歐陽公削去無從而見之其後讀孔氏續世說<lb/>
載出帝之初寖用景延廣維翰恐與遼失歡上䟽曰議<lb/>
者以陛下於契丹有所供億謂之耗蠧有所卑遜謂之<lb/>
屈辱微臣所見則曰不然且以漢祖英雄猶輸貨於冒<lb/>
<pb n="KR3j0034_WYG_010-38a"/>
頓神堯武略尚稱臣於可汗此謂達於權變善於屈伸<lb/>
所損者微所利者大必若因茲交造遂成釁隙自此嵗<lb/>
嵗調發日日轉輸困天下之生靈空國家之府藏此為<lb/>
耗蠧不亦甚乎兵戈既起將帥擅權武吏功臣過求姑<lb/>
息邊藩逺郡得以驕矜外剛内柔上陵下替此為屈辱<lb/>
又非多乎所具止此議論雖不盡見其揣度事勢深切<lb/>
著明有能加之者歟太祖所以推服之也<lb/>
　　　繁欽論鼓吹崔令欽教坊女善歌<lb/>
<pb n="KR3j0034_WYG_010-38b"/>
陳後山云繁欽與魏文論鼔吹異妓云潛氣内轉哀聲<lb/>
外激大不抗越細不幽散不若唐崔令欽語也崔記教<lb/>
坊任智方四女皆善歌其中二姑子吐納淒惋收斂渾<lb/>
淪三姑子容止閑和傍觀若意不在歌四姑子發聲遒<lb/>
潤虚靜似從空中來崔在唐不以文名若此語可以謂<lb/>
之文矣<lb/>
　　　貴在富下<lb/>
司馬季主傳云傳曰富為上貴次之繫辭云崇髙莫大<lb/>
<pb n="KR3j0034_WYG_010-39a"/>
乎富貴貴在富之下予嘗記錢希白著書有人王令遇<lb/>
鬼胡元春令詢向去祿夀胡笑曰隂功與天爵俱髙人<lb/>
爵末事也尚書五福不言祿此乃深旨非老夫所能知<lb/>
也予乃知貴在富下者以此<lb/>
　　　顔魯公失言<lb/>
顔魯公將死叱李希烈曰吾年且八十官太師吾守吾<lb/>
節死而後已予嘗曰魯公之節雖與日月爭光可也而<lb/>
不能不失於其言使年未至於八十官未至於太師節<lb/>
<pb n="KR3j0034_WYG_010-39b"/>
可不盡乎齊梁以來視易君如弈棋士鮮知節義褚淵<lb/>
為齊司徒賀客滿座褚炤歎曰使彦囘作中書郎而死<lb/>
不當為一名士邪名徳不昌乃復有期頥之夀嗟乎使<lb/>
如炤言國何賴於老成哉<lb/>
　　　張華死有餘愧<lb/>
人臣事君當大位者事有關於社稷雖以死爭可也予<lb/>
見古今備禮數作文具者多矣晉張華被執曰式乾之<lb/>
議臣諫章具存可覆按也張林曰諫而不從何不去位<lb/>
<pb n="KR3j0034_WYG_010-40a"/>
華無以對予謂華死而有知有餘愧矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0034_WYG_010-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　能改齋漫録卷十<lb/>
</p>
<p>
</p>
  </div>
</body>
</text>
</TEI>
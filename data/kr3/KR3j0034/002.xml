<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫録卷二</head> <lb/>
    <p>
<pb n="KR3j0034_WYG_002-1a"/>
欽定四庫全書<lb/>
　能改齋漫録卷二<lb/>
　　　　　　　　　　　　　宋　吳曾　撰<lb/>
　　事始<lb/>
　　　宋敏求家報狀皆全<lb/>
熈寜二年十一月三十日冬至嫌其御殿視朝乃晦日<lb/>
帝謂侍臣若當郊祀嵗奈何或言景祐三年十一月晦<lb/>
冬至郊祀乃用十五日帝疑其不經宋敏求奏當時以<lb/>
<pb n="KR3j0034_WYG_002-1b"/>
月晦祀天為非宜移用十五日甲子故詔書曰月既肇<lb/>
於黄鍾日且臨於甲子修史者病於太質刪去詔文遂<lb/>
無考據臣家有其日報狀可以照驗即取以進帝稱善<lb/>
蓋公家自祖宗朝至熈寜中報狀皆全也<lb/>
　　　製玉魚袋<lb/>
宋敏求薨後因討論典故帝考初製玉魚袋欲賜荆揚<lb/>
二王疑非故實丞相王文恭公召宋公次道詰之宋曰<lb/>
按唐六典親王三品以上二王後服用紫飾以玉帶及<lb/>
<pb n="KR3j0034_WYG_002-2a"/>
魚袋文恭公挾䇿以進議遂定<lb/>
　　　俗語踏趿<lb/>
俗語以事之不振者為踏趿唐人已有此語酉陽雜俎<lb/>
錢知微賣卜為韻語曰足人踏趿不肯下錢<lb/>
　　　察官不論事<lb/>
察官不得論事自常希古始常蓋元祐間東坡所薦也<lb/>
　　　唾面自乾<lb/>
唐婁師徳其弟守代州辭之官教之耐事弟曰人有唾<lb/>
<pb n="KR3j0034_WYG_002-2b"/>
面者潔之乃已師徳曰未也潔之是違其怒正使其自<lb/>
乾耳蓋本尚書大傳大戰篇太公曰罵汝毋歎唾汝毋<lb/>
乾毋歎毋乾是謂艱難<lb/>
　　　裝潢子<lb/>
俗以羅列於前者謂之裝潢子自唐已有此語矣唐六<lb/>
典崇文舘有裝潢匠五人熟紙匠三人祕書省有熟紙<lb/>
匠裝潢匠各十人<lb/>
　　　留守<lb/>
<pb n="KR3j0034_WYG_002-3a"/>
留守二字按漢外戚呂公傳戚姬常從上之關東呂后<lb/>
年長常留守希見益疎髙承事物紀原乃云留守始於<lb/>
唐非也<lb/>
　　　登聞鼔院之始<lb/>
髙承事物紀原著登聞鼓院之始云國朝會要曰鼓院<lb/>
舊曰鼓司景徳四年五月九日詔改為登聞鼓院予按<lb/>
資治通鑑魏世祖懸登聞鼓以達寃人乃知登聞鼓其<lb/>
來甚久第院之始或起於本朝也<lb/>
<pb n="KR3j0034_WYG_002-3b"/>
　　　給公驗<lb/>
唐宣宗時中書門下奏若官度僧尼有闕則擇人補之<lb/>
仍申祠部給牒其欲逺遊尋師者須有本州公驗乃知<lb/>
本朝僧尼出遊給公驗自唐已然矣<lb/>
　　　日歴之始<lb/>
唐順宗時宰相韋執誼監修國史奏始令史官撰日歴<lb/>
此日歴之始也見通鑑<lb/>
　　　増穀價<lb/>
<pb n="KR3j0034_WYG_002-4a"/>
范蜀公記范文正治杭州二浙阻饑穀價方踴斗錢百<lb/>
二十公遂増至斗百八十衆不知所為公仍命多出牓<lb/>
沿江具述杭饑及米價所増之數於是商賈聞之晨夜<lb/>
爭進唯恐後且虞後者繼來米既輻湊遂减價還至百<lb/>
二十包孝肅公守廬州嵗饑亦不限米價而商賈載至<lb/>
者遂多不日米賤予按此䇿本唐盧坦為宣歙觀察使<lb/>
到官值旱饑穀價日増或請抑其價坦曰宣歙土狹穀<lb/>
少所仰四方之來者若價賤則商船不復來益困矣既<lb/>
<pb n="KR3j0034_WYG_002-4b"/>
而米斗價一百商旅輻湊民賴以生<lb/>
　　　三司使之職<lb/>
國初有鹽鐵度支户部三司使之職蓋始於唐末天祐<lb/>
三年以朱全忠為鹽鐵度支户部三司都制置使三司<lb/>
之名始於此全忠辭不受<lb/>
　　　稱裁㫖<lb/>
近世自鈞旨台旨而下稱裁旨按李罕之擅引澤州兵<lb/>
夜入潞州以狀白李克用曰薛鐵山死州民無主慮不<lb/>
<pb n="KR3j0034_WYG_002-5a"/>
逞者為變故罕之專命鎮撫取王裁旨<lb/>
　　　將帥遥領州鎮<lb/>
本朝武臣有遙領郡刺史之職按唐光啓二年二月王<lb/>
重榮遣王建帥部兵戍三泉以建遙領璧州刺史將帥<lb/>
遙領州鎮自此始見資治通鑑<lb/>
　　　探事察子<lb/>
近世官司以探事者謂之察子按唐髙駢在淮南用呂<lb/>
用之為巡察使用之募險獪者百餘人縱横閭巷間謂<lb/>
<pb n="KR3j0034_WYG_002-5b"/>
之察子此其始也<lb/>
　　　舉選人充京官<lb/>
國初自太宗以來通判得舉選人充京官運判所舉人<lb/>
數與提刑等至熙寧元年六月有旨今後通判更不舉<lb/>
選人充京官運判比提刑减半自是年始也<lb/>
　　　行狀<lb/>
自唐以來未為墓誌銘必先為行狀蓋南朝以來已有<lb/>
之按梁江淹為宋建太妃周氏行狀任昉沈約裴子野<lb/>
<pb n="KR3j0034_WYG_002-6a"/>
皆有行狀<lb/>
　　　口號<lb/>
郭思詩話以口號之始引杜甫歡喜口號絶句十二首<lb/>
云觀其辭語殆似今通俗凱歌軍人所道之辭余按梁<lb/>
簡文帝已有和衞尉新渝侯巡城口號不始於杜甫也<lb/>
詩云帝京風雨中層闕煙霞浮玉署清餘熱金城含暮<lb/>
秋水光凌御殿槐影帶重樓然杜甫已前張說亦有十<lb/>
五夜御前口號踏歌辭二首其一云華蕚樓前雨露新<lb/>
<pb n="KR3j0034_WYG_002-6b"/>
長安城裏太平人龍銜火樹千燈艶雞踏蓮花萬嵗春<lb/>
其二云帝宮三五戲春臺行雨流風莫妬來西域燈輪<lb/>
千影合東華金闕萬重開<lb/>
　　　乾笑<lb/>
世以笑之不情者為乾笑按宋范蔚宗謀逆就刑於市<lb/>
妻來别罵蔚宗曰身死固不足塞罪奈何枉殺子孫蔚<lb/>
宗乾笑而已乾笑此為始<lb/>
　　　名紙<lb/>
<pb n="KR3j0034_WYG_002-7a"/>
名紙之始髙承事物紀原云釋名曰書名字於奏上曰<lb/>
刺後漢禰衡初遊許下懷一刺既無所之適至於刺字<lb/>
漫滅蓋今名紙之刺也則名紙之始起於漢刺也以上<lb/>
皆髙說予以為不然蓋禰衡傳只言刺不言名紙雖名<lb/>
紙為刺之變然髙說無所據予按梁何思澄終日造謁<lb/>
每宿昔作名紙一束曉便命駕朝賢無不悉狎蓋名紙<lb/>
始見於此<lb/>
　　　節度<lb/>
<pb n="KR3j0034_WYG_002-7b"/>
髙承事物紀原云節度本後漢公孫瓚討烏桓詔今受<lb/>
劉虞節度唐室名使蓋取此義唐制邊戎寇之地則加<lb/>
以旌節謂之節度始自睿宗景雲二年四月以賀拔延<lb/>
嗣為河西節度使以上皆髙說予按吳志諸葛恪傳孫<lb/>
權欲試以事令恪守節度節度掌軍糧穀注引江表傳<lb/>
曰權為吳王初置節度官使典掌軍糧非漢制也初用<lb/>
徐祥祥死將用恪諸葛亮與陸遜書曰家兄年老而性<lb/>
疎今使典主糧糓糧穀軍之要最僕雖在逺竊用不安<lb/>
<pb n="KR3j0034_WYG_002-8a"/>
足下特為啓至尊轉之遜以白權即轉恪領兵以此見<lb/>
漢有節度之意而無其官唐有其官而在孫權之後也<lb/>
　　　起復之禮<lb/>
髙承事物紀原云起復本禮曽子問云子夏問曰三年<lb/>
之喪金革之事無避也者非與孔子曰吾聞諸老聃曰<lb/>
昔者魯公伯禽有為為之也注云魯徐戎作難有喪卒<lb/>
哭而征之急王事也故春秋亦紀晉襄公墨衰之事漢<lb/>
唐以來遂有起復之禮蓋自伯禽始也以上皆髙說予<lb/>
<pb n="KR3j0034_WYG_002-8b"/>
按前漢翟方進在喪既葬二十六日除服起視事後漢<lb/>
桓焉為太子太傅以母憂自乞聽以大夫行喪踰年詔<lb/>
使者賜牛酒奪服夫謂之起復者就喪起之復令視事<lb/>
耳髙承無所據但泛言漢唐而已故予疏二條以見其<lb/>
始<lb/>
　　　梵音<lb/>
梵音之始内典云陳思王子建游於魚山聞空中有梵<lb/>
音寥亮乃教人效之得傳於今西方梵云唄敢匿耶本<lb/>
<pb n="KR3j0034_WYG_002-9a"/>
梵音也<lb/>
　　　待制<lb/>
髙承事物紀原待制之始云唐永徽二年十二月五日<lb/>
詔許敬宗每日待制於武徳殿此始有待制之名永泰<lb/>
元年三月一日敕裴冕等並集賢待制此始有待制之<lb/>
所然則蓋唐設官也以上皆髙說予以為髙以永徽始<lb/>
有待制之名是矣至謂永泰時始有待制之所則非也<lb/>
何以言之按唐武后謂貟半千曰久聞爾名謂是古人<lb/>
<pb n="KR3j0034_WYG_002-9b"/>
乃在朝列宜留待制即詔入閤供奉後與丘恱王劇石<lb/>
抱忠為𢎞文館直學士又與路敬淳分日待制顯福門下<lb/>
夫武后時半千等已分日待制於顯福門下則待制之<lb/>
所不始於永泰元年明矣<lb/>
　　　墓路稱神道<lb/>
𦵏者墓路稱神道自漢已然矣襄陽耆舊傳云習郁為<lb/>
侍中時從光武幸黎丘與帝通夢見蘇山神光武嘉之<lb/>
拜大鴻臚錄其前後功封㐮陽侯使立蘇嶺祠刻二石<lb/>
<pb n="KR3j0034_WYG_002-10a"/>
鹿挾神道百姓謂之鹿門廟或呼蘇嶺山為鹿門山然<lb/>
歐公集古跋尾云右漢楊震碑首題云故太尉楊公神<lb/>
道碑銘乃知立碑墓路而稱以神道始漢無疑<lb/>
　　　行事舉例<lb/>
今朝廷行事有法所不載者必舉例以行然自南朝已<lb/>
然矣江夷右僕射主上欲用其領詹事語王淮卿可覔<lb/>
比例淮對曰臣當出外尋訪淮後見主上問近所道事<lb/>
卿已得例未淮曰謝琰右僕射領詹事琰即謝公之子<lb/>
<pb n="KR3j0034_WYG_002-10b"/>
恐夷非其例事遂不行<lb/>
　　　舍弟之稱<lb/>
兄稱弟曰舍弟亦有所本魏文帝與鍾繇書曰是以令<lb/>
舍弟子建因荀仲茂時從容喻鄙旨<lb/>
　　　監司稱職司<lb/>
本朝官制由監司而稱職司如提點刑獄轉運副使之<lb/>
類按隋蘇威曰臣非職司不知多少但患其漸近唐陸<lb/>
䞇曰是以職司之内無成功<lb/>
<pb n="KR3j0034_WYG_002-11a"/>
　　　侍讀<lb/>
髙承事物紀原云侍讀之始本唐明皇開元三年七月<lb/>
敕每讀史籍中有闕宜選耆儒博碩一人每日侍讀故<lb/>
馬懷素褚元亮更日入直此侍讀之始也已上髙說予<lb/>
按南史宜都王鑑初入閤時陶宏景為侍讀乃知侍讀<lb/>
之名自梁朝已有之矣<lb/>
　　　御筆<lb/>
天子親劄謂之御筆始於北史元魏彭城武宣王勰傳<lb/>
<pb n="KR3j0034_WYG_002-11b"/>
云帝令勰為露布辭曰臣聞露布者布於四海露之耳<lb/>
目以臣小才豈足大用帝曰汝亦為才達但可為之及<lb/>
就尤類帝文有人見者咸謂御筆<lb/>
　　　書簡用多幅<lb/>
唐盧光啟䇿名後揚歴臺省受知於租庸張濬濬出征<lb/>
并汾盧每致書疏凡一事别為一幅朝士至今斆之蓋<lb/>
重叠别紙自光啓始也見北夢瑣言乃知今人書簡務<lb/>
為多幅其來久矣<lb/>
<pb n="KR3j0034_WYG_002-12a"/>
　　　監司之職<lb/>
本朝官至轉運判官提舉常平謂之監司按徐邈與范<lb/>
寗書曰足下慎選綱紀必得國士以攝諸曹諸曹皆得<lb/>
良吏以掌文案又擇公方之人以為監司則清濁能否<lb/>
與事而明乃知監司之職魏晉以來有之矣<lb/>
　　　試賦八字韻脚<lb/>
賦家者流由漢晉歴隋唐之初專以取士止命以題初<lb/>
無定韻至開元二年王邱員外知貢舉試旗賦始有八<lb/>
<pb n="KR3j0034_WYG_002-12b"/>
字韻脚所謂風日雲浮軍國清肅見偽蜀馮鑑所記文<lb/>
體指要<lb/>
　　　冬年賀狀<lb/>
今世州郡冬年二節通用賀狀其兩句云應時納祜與<lb/>
國同休蓋本於晉何充賀正表云璇衡運周元正肇祚<lb/>
伏惟陛下應乾納祜與天同休<lb/>
　　　殿試有官人不為第一<lb/>
本朝殿試有官人不為第一人自沈文通始迄今循之<lb/>
<pb n="KR3j0034_WYG_002-13a"/>
以為故事然徽宗朝戊戌牓嘉王楷第一人登仕郎王<lb/>
昻第二人顏天選第三人徽宗宣諭嘉王楷有司考在<lb/>
第一不欲以魁天下以第二人為榜首是嵗昻以有官<lb/>
人為殿魁以此知有司亦失於契勘也<lb/>
　　　以物質錢為解庫<lb/>
江北人謂以物質錢為解庫江南人謂質庫然自南朝<lb/>
已如此按齊陽玠談藪云有甄彬者行業以一束苧就<lb/>
荆州長沙寺庫質錢後贖苧於苧束中得金五兩云云<lb/>
<pb n="KR3j0034_WYG_002-13b"/>
　　　三館可稱學士<lb/>
學士惟三館可稱他則否按唐集賢院記開元故事校<lb/>
書官許稱學士故筆談云今三館職事皆稱學士用開<lb/>
元故事也自徽宗以前州縣官蔑有以學士稱者至渡<lb/>
江後苟有一官未有不稱紹興末臣僚有論列者時有<lb/>
旨禁之然今習俗猶爾也<lb/>
　　　撘猱<lb/>
俗以不情者為撘猱唐人已有此語周顗處士答賓從<lb/>
<pb n="KR3j0034_WYG_002-14a"/>
絶句云十載文章敢憚勞宋都迴鷁為風髙今朝甘被<lb/>
花枝笑任道尊前愛撘操<lb/>
　　　注疏之學<lb/>
國史云慶歴以前學者尚文辭多守章句注疏之學至<lb/>
劉原父為七經小傳始異諸儒之說王荆公修經義蓋<lb/>
本於原父云英宗嘗語及原父韓魏公對以有文學歐<lb/>
陽文忠公曰劉敞文章未甚佳然博學可稱也<lb/>
　　　併當二字<lb/>
<pb n="KR3j0034_WYG_002-14b"/>
併當<hi>去聲</hi>二字俗訓收拾然晉已有此語按世說長豫與<lb/>
丞相語常以謹宻為端丞相還臺及行未嘗不送至車<lb/>
後常為曹夫人併當箱篋長豫亡後丞相還臺發車後<lb/>
哭至臺門曹夫人作匳封而不忍開<lb/>
　　　禁殺牛<lb/>
南史梁傅昭性尤篤謹子婦嘗得家餉牛肉以進昭昭<lb/>
召其子曰食之則犯法告之則不可取而埋之乃知牛<lb/>
之禁殺自梁已然矣<lb/>
<pb n="KR3j0034_WYG_002-15a"/>
　　　一領簟<lb/>
簟可以言一領世說王大見王恭坐六尺簟因語恭卿<lb/>
東來故應有此物可以一領及我<lb/>
　　　一頓食<lb/>
食可以言一頓世說羅友嘗伺人祠欲乞食主人迎神<lb/>
出曰何得在此答曰聞卿祠欲乞一頓食耳<lb/>
　　　女稱娥<lb/>
唐樂府有憶秦娥娥字見史記齊悼惠王傳王太后有<lb/>
<pb n="KR3j0034_WYG_002-15b"/>
愛女曰修成君修成君有女名娥後漢順帝乳母宋娥<lb/>
又史記外戚世家武帝時幸夫人尹婕妤邢夫人謂之<lb/>
娙娥<lb/>
　　　犢羫魚尾<lb/>
犢亦可以稱羫魚亦可以稱尾宋沈攸之使范雲餉武<lb/>
陵王贊犢一羫栁世隆魚三十尾皆去其首<lb/>
　　　經紀語<lb/>
江西人以能幹運者為作經紀唐已有此語滕王元嬰<lb/>
<pb n="KR3j0034_WYG_002-16a"/>
與蔣王皆好聚斂太宗嘗賜諸王帛敕曰滕叔蔣兄自<lb/>
能經紀不須賜物<lb/>
　　　關節<lb/>
世以下之所以通欵曲於上者曰關節然唐已有此語<lb/>
段文昌言於文宗曰今嵗禮部殊不公所取進士皆子<lb/>
弟無藝以關節得之又唐摭言云造請權要謂之關節<lb/>
按漢佞幸傳髙祖有籍孺孝惠時有閎孺與上臥起公<lb/>
卿皆因關說乃知關節蓋本於關說也<lb/>
<pb n="KR3j0034_WYG_002-16b"/>
　　　銀版<lb/>
銀笏亦可以稱版唐韓滉遣使獻羅每擔夫與白金一<lb/>
版<lb/>
　　　宗衮<lb/>
宋莒公以宋元憲為宗衮本謝朓謂謝安為宗衮謝詩<lb/>
云阽危賴宗衮微管寄明牧<lb/>
　　　歌曲以闋為稱<lb/>
歌曲以闋為稱按吕氏春秋昔葛天氏之樂三人操牛<lb/>
<pb n="KR3j0034_WYG_002-17a"/>
尾捉足以歌八闋<lb/>
　　　佛糚<lb/>
張芸叟使遼錄云婦女以黄物塗面如金謂之佛糚予<lb/>
按後周宣帝傳位太子自稱天元皇帝禁天下婦人不<lb/>
得施粉黛自非宮人皆黄眉墨糚以是知女糚尚黄久<lb/>
矣<lb/>
　　　恩府<lb/>
以恩地為恩府始於唐馬戴戴大中初為掌書記於太<lb/>
<pb n="KR3j0034_WYG_002-17b"/>
原李司空幕以正言被斥貶朗州龍陽尉戴著書自痛<lb/>
不得盡忠於恩府而動天下之浮議云云見金華子雜<lb/>
編<lb/>
　　　二稅起催用周制<lb/>
本朝夏秋二稅起催以六月十月一日至今州縣遵用<lb/>
按王溥五代㑹要周顯徳三年十月宣三司指揮諸道<lb/>
州府今後夏稅以六月一日起徵秋稅至十月一日起<lb/>
徵永為定制乃知本朝循用周制<lb/>
<pb n="KR3j0034_WYG_002-18a"/>
　　　以舟量物<lb/>
魏武帝時孫權曽致巨象武帝欲知其斤重鄧哀王曰<lb/>
置象大船之上而刻其水痕所至稱物以載之則校可<lb/>
知矣武帝即時行焉時王方五六嵗予按符子曰朔人<lb/>
獻燕昭王以大豕曰養奚若使曰豕也非大圊不居非<lb/>
人便不珍今年百二十矣人謂豕仙王乃命豕宰養之<lb/>
十五年大如沙墳足如不勝其體王異之令衡官橋而<lb/>
量之折十橋豕不量命水官浮舟而量之其重千鈞其<lb/>
<pb n="KR3j0034_WYG_002-18b"/>
巨無用云云乃知以舟量物自燕昭時已有此法矣不<lb/>
始於鄧哀王也<lb/>
　　　牀凳子<lb/>
牀凳之凳晉已有此器世說顧和與時賢共清言張元<lb/>
之顧敷是中外孫年七嵗在牀邊戲於時聞語神情如<lb/>
不相屬瞑於鐙下乃作此鐙字今廣韻以鐙為鞍鐙之<lb/>
鐙豈古多借字耶凳廣韻云出字林殆後人所撰耳廣<lb/>
韻别出一橙字注云几橙其義亦通<lb/>
<pb n="KR3j0034_WYG_002-19a"/>
　　　軍卒為健兒<lb/>
今所在以軍卒為健兒往往以杜詩健兒勝腐儒為證<lb/>
非也按世說祖逖過江時公私儉薄無好服玩王庾諸<lb/>
公共就祖忽見裘袍重疊珍飾盈列諸公怪問之祖曰<lb/>
昨夜復南塘一出祖於時恆自使健兒鼓行刼鈔在事<lb/>
之人亦容而不問東晉時軍卒已有健兒之稱<lb/>
　　　風聞<lb/>
風聞二字出漢書尉佗曰風聞老夫父母墓已壞削賈<lb/>
<pb n="KR3j0034_WYG_002-19b"/>
逵國語注云風采也采聽商旅之言故沈約彈王源曰<lb/>
風聞東海王源嫁女與富陽滿氏而魏任城王澄表以<lb/>
為法忌煩苛治貴清約御史之體風聞是司<lb/>
　　　婦女稱姐<lb/>
婦女以姐為稱說文曰㜘字或作姐古字假借也子也<lb/>
切近世多以女兄為姐蓋尊之也按魏繁欽與文帝牋<lb/>
曰自左<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>史妠謇姐名倡魏志曰文帝令杜夔與左<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>
等於賓客之中吹笙鼔琴李善注云其史妠謇姐蓋亦<lb/>
<pb n="KR3j0034_WYG_002-20a"/>
當時之樂人以是知婦之稱姐漢魏已然矣<lb/>
　　　表文末云屏營<lb/>
今世表文末云屏營之至屏營二字見國語申胥曰昔<lb/>
楚靈王獨行屏營東漢劉陶上議曰屏營徬徨不能監<lb/>
寐而任昉與梁髙祖牋亦云不勝荷戴屏營之至<lb/>
　　　倉廩<lb/>
倉廩二字蔡邕月令章句曰穀藏曰倉米藏曰廩雖其<lb/>
義如此然後世作文者亦未嘗分别而用漢志太倉之<lb/>
<pb n="KR3j0034_WYG_002-20b"/>
粟陳陳相因如廣韻云倉有屋曰廩蓋此意出於邕後<lb/>
也齊職儀曰太倉令周司徒屬官有廩人倉人則所主<lb/>
蓋亦異矣<lb/>
　　　正五九月不上任<lb/>
本朝士大夫相傳正月五月九月不上任以火徳王天<lb/>
下正五九月皆火徳生壯老之位其說無稽也其後見<lb/>
竇苹唐書音訓其注髙祖紀正五九三月不行死刑引<lb/>
釋氏智度論曰天帝釋以大寳鏡照四大神洲每月一<lb/>
<pb n="KR3j0034_WYG_002-21a"/>
移察人善惡正月五月九月照南贍部洲故以此月省<lb/>
刑修善予以是知正五九所以不上任者政以此耳蓋<lb/>
士大夫初到官必施刑責今之州郡所以為供給者此<lb/>
三月不支羊肉錢蓋沿唐故事但歴時久逺無有能討<lb/>
其源流者耳偶讀竇所引用於是始知不用正五九上<lb/>
官之理信乎天下之書要當無所不讀<lb/>
　　　俗罵客作<lb/>
江西俚俗罵人有曰客作兒按陳從易寄荔支與盛參<lb/>
<pb n="KR3j0034_WYG_002-21b"/>
政詩云櫻桃眞小子龍眼是凡姿橄㰖為下輩枇杷客<lb/>
作兒盛問其說云櫻桃味酸小子也龍眼無文采凡姿<lb/>
也橄㰖初澁後甘下輩也枇杷核大肉少客作兒也凡<lb/>
言客作兒者傭夫也<lb/>
　　　罷休<lb/>
吳人言罷則以休繼之古如是也吳王闔閭語孫武曰<lb/>
將軍罷休<lb/>
　　　㸃心<lb/>
<pb n="KR3j0034_WYG_002-22a"/>
世俗例以早晨小食為點心自唐時已有此語按唐鄭<lb/>
傪為江淮留後家人備夫人晨饌夫人顧其弟曰治糚<lb/>
未畢我未及餐爾且可點心其弟舉甌已罄俄而女僕<lb/>
請飯庫鑰匙備夫人點心傪詬曰適已給了何得又請<lb/>
云云<lb/>
　　　俞通用之辭<lb/>
世俗以俞字不可用蓋以堯典有帝曰俞然揚雄解嘲<lb/>
云揚子曰俞上下通用之辭也<lb/>
<pb n="KR3j0034_WYG_002-22b"/>
　　　親事官<lb/>
省寺有用使令者名親事官自唐已有之按唐王守澄<lb/>
奏宰相宋申錫親事官王師文等同謀反逆<lb/>
　　　柳渾青李太白<lb/>
葉少藴石林詩話云或者以荆公詩以古人姓名藏句<lb/>
中如莫言栁渾青終恨李太白自公始發之然唐權徳<lb/>
輿己有此體予按梁元帝已有人姓名詩及將軍名詩<lb/>
不始於權徳輿也<lb/>
<pb n="KR3j0034_WYG_002-23a"/>
　　　古無隋字<lb/>
隋字古無之文帝受禪以魏周齊不遑寧處惡之遂去<lb/>
走單書隋字猶後漢都洛以火徳故去水加佳也<lb/>
　　　丘遲姓<lb/>
唐封演記邢州内丘縣西古中丘城寺有碑後趙石勒<lb/>
光初五年所立也碑云大和尚佛圖澄姓温而髙僧傳<lb/>
晉書藝術傳皆不著余因記沈太虚侍郎虚中言昔湖<lb/>
州有人發古冡得碑乃南朝丘遲其言遲乃左史丘明<lb/>
<pb n="KR3j0034_WYG_002-23b"/>
之後然則丘明竟不姓左耶<lb/>
　　　麈尾<lb/>
釋藏音義指歸云名苑曰鹿之大者曰麈群鹿隨之皆<lb/>
看麈所往隨麈尾所轉為準今講僧執麈尾拂子蓋象<lb/>
彼有所指麾故耳王衍捉玉柄麈尾<lb/>
　　　如意<lb/>
齊髙祖賜隠士明僧紹竹根如意梁武帝賜昭明太子<lb/>
木犀如意石季倫王敦皆執鐵如意三者以竹木鐵為<lb/>
<pb n="KR3j0034_WYG_002-24a"/>
之蓋爪杖也故音義指歸云如意者古之爪杖也或骨<lb/>
角竹木削作人手指爪柄可長三尺許或脊有痒手所<lb/>
不到用以搔抓如人之意然釋流以文殊亦執之豈欲<lb/>
搔痒耶蓋講僧尚執之私記節文祝辭於柄以備忽忘<lb/>
手執目對如人之意凡兩意耳<lb/>
　　　八相太常引<lb/>
京師僧念梁州八相太常引三皈依栁含煙等號唐讚<lb/>
而南方釋子作漁父撥棹子漁家傲千秋嵗唱道之辭<lb/>
<pb n="KR3j0034_WYG_002-24b"/>
蓋本毗柰耶云王舍城南方有樂人名臘婆取菩薩八相<lb/>
緝為歌曲令敬信者聞生歡喜<lb/>
　　　方丈<lb/>
僧道誠釋氏要覧云方丈寺院之正寢始因唐顯慶年<lb/>
中勅差衞尉寺丞李義表前融州黄水令王元䇿往西<lb/>
域充使至毗耶黎城東北四里許維摩居士宅示疾之<lb/>
室遺址疊石為之元䇿躬以手板縱横量之得十笏故<lb/>
號方丈余按王簡棲頭陀寺碑云宋大明五年始立方<lb/>
<pb n="KR3j0034_WYG_002-25a"/>
丈茅茨以庇經像李善引髙誘曰堵長一丈髙一丈回<lb/>
環一堵為方丈故曰環堵言其小也<lb/>
　　　天王現形<lb/>
州郡置毗沙門天王之始按僧史唐天寳元年壬子西<lb/>
蕃五國來寇安西二月十一日奏請兵解援發師萬里<lb/>
累月方到近臣奏且詔不空三藏入内持念明皇秉香<lb/>
爐不空誦仁王䕶國陁羅尼方二七遍帝見神人可五<lb/>
百員帶甲荷戈在殿前帝問不空對曰此毗沙天王第<lb/>
<pb n="KR3j0034_WYG_002-25b"/>
二子獨健副陛下心往救安西也其年四月安西奏二<lb/>
月十一日巳時後城東北三十里雲霧㝠晦中有神可<lb/>
長丈餘皆被金甲至酉時鼓角大鳴地動山搖經二日<lb/>
蕃寇奔潰斯須城樓上有光明天王現形謹圗様隨表<lb/>
進呈因勅諸道節鎮所在州府於城西北隅各置天王<lb/>
形像至於佛寺亦勅别院安置<lb/>
　　　忌日行香<lb/>
忌日行香始於唐正元五年八月勅天下諸州並宜國<lb/>
<pb n="KR3j0034_WYG_002-26a"/>
忌日準式行香然行香事按南山鈔云此儀自道安法<lb/>
師布置又賢愚經云為蛇施金設齋令人行香僧手中<lb/>
普逹王經云佛昔為大姓家子為父供養三寳父命子<lb/>
傳香此云行香佛手中與傳香今世國忌日尚行此意<lb/>
至人君誕節遂以拈香為别矣按唐㑹要開成五年四<lb/>
月中書門下奏天下州府毎年常設降誕齋行香後便<lb/>
令以素食宴樂唯許飲酒及用脯醢等以此知唐朝雖<lb/>
誕節亦只云行香姚令威以為行香始於後魏江左非<lb/>
<pb n="KR3j0034_WYG_002-26b"/>
也<lb/>
　　　寺立觀音像<lb/>
天下寺立觀音像蓋本於唐文宗好嗜蛤蜊一日御饌<lb/>
中有擘不開者帝以為異因焚香祝之乃開即見菩薩<lb/>
形梵相具足遂貯以金粟檀香合覆以美錦賜興善寺<lb/>
仍勅天下寺各立觀音像<lb/>
　　　生日祝壽始<lb/>
封人祝堯夀虎拜稽首天子萬夀人臣愛君不過長年<lb/>
<pb n="KR3j0034_WYG_002-27a"/>
未以為非也至於生日祝夀始見於唐明皇然識者以<lb/>
為非何者梁孝元帝少時每以載誕之辰輒齋素講經<lb/>
阮修容歿後此事亦絶唐太宗亦以降誕日謂長孫無<lb/>
忌曰今日是朕生日世俗皆為歡樂在朕翻成感傷泣<lb/>
數行下群臣皆零涕故唐封演謂孤露之後不宜以此<lb/>
日為歡可謂達理矣明皇建節雖出於源乾曜張說之<lb/>
議然中宗常以降誕日宴侍臣内戚於内庭與學士聨<lb/>
句柏梁體詩以是知循習久矣至人臣生日以詩為慶<lb/>
<pb n="KR3j0034_WYG_002-27b"/>
西清詩話乃謂公卿誕日以詩為夀見於唐末此說恐<lb/>
非蓋開元間惠宣太子被疾明皇自祝禬既瘉幸其第<lb/>
置酒賦詩為初生歡其詩云昔見漳濱臥言將人事違<lb/>
今逢慶誕日猶謂學仙歸人臣以詩為夀始見於此<lb/>
　　　閒人有忙事<lb/>
閒人有忙事俗人語也然唐人已有韓偓詩云書牆暗<lb/>
記移花日洗瓮先知醖酒期須信閒人有忙事且來衝<lb/>
雨覔漁師<lb/>
<pb n="KR3j0034_WYG_002-28a"/>
　　　起居何如<lb/>
今世書問往還必曰不審比來起居何如按漢武帝内<lb/>
傳上元夫人曰承阿母相邀詣劉徹家不意天靈至尊<lb/>
下降於至濁不審比來起居何如乃知此語久矣<lb/>
　　　百合治病<lb/>
本草圗經百合一條引張仲景治病有百合知母湯百<lb/>
合滑石代赭湯百合雞子湯百合地黄湯凡四方並名<lb/>
百合而用百合治之不識其義余按王原叔内翰云醫<lb/>
<pb n="KR3j0034_WYG_002-28b"/>
藥治病或以意類取至如百合治病似取其名嘔血用<lb/>
臙脂紅花似取其色淋瀝滯結則以燈心木通似取其<lb/>
類意類相假變化感通不可不知其旨也以是知圖經<lb/>
論藥尚不如原叔<lb/>
　　　打揲<lb/>
打揲字趙參政槩聞見錄云須當打揲先往排辦東坡<lb/>
與潘彥明書云雪堂如要偃息且與打揲相伴皆使揲<lb/>
字今俗只使疊字何<lb/>
<pb n="KR3j0034_WYG_002-29a"/>
　　鶻突<lb/>
鶻突二字當糊塗蓋以糊塗之義取其不分曉也按呂<lb/>
原明家塾記云太宗欲相呂正惠公左右或曰呂端之<lb/>
為人糊塗<hi>自注云讀為鶻突</hi>帝曰端小事糊塗大事不糊塗决<lb/>
意相之今食醫心鏡治脾胃氣冷不能下食虚弱無力<lb/>
有鶻突羮用鯽魚半斤細切起作鱠沸豉汁熱投之著<lb/>
胡椒乾薑蒔蘿橘皮等末空腹食之乃作此鶻突字非<lb/>
也<lb/>
<pb n="KR3j0034_WYG_002-29b"/>
　　　先輩之稱<lb/>
李肇國史補並唐摭言以舉子互相推稱則曰先輩蓋<lb/>
前輩之義也然南齊書劉懷珍傳曰此數子皆宿將舊<lb/>
勲與太祖比肩為方伯年位髙下或為先輩而薦誠君<lb/>
側云云乃知先輩之稱南朝以來有矣<lb/>
　　　白直之稱<lb/>
今世在官當直人謂之白直南齊蕭嶷傳云白直共七<lb/>
十八人乃知白直之稱甚久<lb/>
<pb n="KR3j0034_WYG_002-30a"/>
　　　大行之稱<lb/>
古來人君之亡未有諡號皆以大行稱之往而不返之<lb/>
義也秦始皇崩於沙邱胡亥喟然歎曰今大行未發喪<lb/>
禮未終見李斯傳<lb/>
　　　盛喜中不許人物<lb/>
俗諺云盛喜中不許人物盛怒中不答人簡按列子宋<lb/>
元君曰昔有異技干寡人者技無庸適值寡人有歡心<lb/>
故賜金帛乃知俗語亦有所自也<lb/>
<pb n="KR3j0034_WYG_002-30b"/>
　　　丞相稱相公<lb/>
丞相稱相公自魏已然矣王仲宣從軍詩曰相公征關<lb/>
右赫怒震天威注曹操為丞相故曰相公謝靈運擬陳<lb/>
琳詩曰永懷戀故國相公實勤王亦謂曹操也<lb/>
　　　阿誰停待<lb/>
傳燈錄宗風嗣阿誰阿誰俗語也龎統傳向者之論阿<lb/>
誰為是停待亦俗語也愍懷傳陛下停待<lb/>
　　　飲席酹酒之始<lb/>
<pb n="KR3j0034_WYG_002-31a"/>
飲席酹酒之始唐僕射孫會宗集内外親表開宴有一<lb/>
甥姪偕朝官後至及中門見緋衣官人衣襟前皆是酒<lb/>
涴咄咄而出不相識洎即席說於主人咸訝無此官沈<lb/>
思之乃是行酒時於階上酹酒草草傾潑也自此每酹<lb/>
酒令側身恭跪一酹而己自孫氏始也今人三酹非也<lb/>
出北夢瑣言<lb/>
　　　古無丈人之名<lb/>
蜀志先主傳獻帝舅車騎將軍董承臣松之按董承漢<lb/>
<pb n="KR3j0034_WYG_002-31b"/>
靈帝母董太后之姪於獻帝為丈人盖古無丈人之名<lb/>
故謂之舅也以上裴松之說予按丈人之義本於易以<lb/>
妻父為丈人又本於漢匈奴所謂漢天子我丈人行也<lb/>
松之安得云古無丈人之名<lb/>
　<lb/>
　<lb/>
　<lb/>
　能改齋漫錄卷二<lb/>
</p>
<p>
</p>
  </div>
</body>
</text>
</TEI>
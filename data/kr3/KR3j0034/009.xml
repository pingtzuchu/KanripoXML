<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫録卷九</head> <lb/>
    <p>
<pb n="KR3j0034_WYG_009-1a"/>
欽定四庫全書<lb/>
　能改齋漫録卷九<lb/>
　　　　　　　　　　　　　宋　吳曽　撰<lb/>
　　地理<lb/>
　　　石頭之名有二<lb/>
韓退之有次石頭驛寄江西王十中丞閣老詩故今洪<lb/>
州石頭驛皆以為證大觀三年汪藻彦章為江西提學<lb/>
作石頭驛記云自豫章絶江而西有山屹然並江而出<lb/>
<pb n="KR3j0034_WYG_009-1b"/>
曰石頭渚世以為殷洪喬投書之地晉史及世説稱洪<lb/>
喬為豫章太守去都日得書百餘函次石頭悉投之江<lb/>
中逮今且千歲而洪喬之名與此山俱傳石頭於他書<lb/>
無所見以圗志考之唯唐武徳中嘗以豫章之西境為<lb/>
西昌縣俾縣令治其地葢今石頭是也及觀韓退之次<lb/>
石頭驛寄江西王中丞詩則自晉以來知其為石頭至<lb/>
退之時又知其嘗為驛也其大畧如此後又云自洪喬<lb/>
而知有此山至退之而驛之名始傳然則石頭之名汪<lb/>
<pb n="KR3j0034_WYG_009-2a"/>
彦章徇流俗之失竟以為洪喬投書之地失之矣予嘗<lb/>
考之葢江南有兩石頭鍾山龍蟠石頭虎踞與夫王敦<lb/>
蘇峻之所據者此隷乎金陵者也佘孝頃與蕭勃即石<lb/>
頭作兩城二子各據其一此豫章之石頭也洪喬為豫<lb/>
章太守都下人士因其行致書百餘函次石頭皆投之<lb/>
葢金陵晉室所都都下人士以羨出守故因書以附之<lb/>
投之石頭謂羨去都而投而非抵豫章而投也後人以<lb/>
羨嘗守豫章而豫章適有石頭故因石頭之名號投書<lb/>
<pb n="KR3j0034_WYG_009-2b"/>
渚矣意者将記洪喬之剛介以増重石頭殊不知豫章<lb/>
之石頭非金陵之石頭按梁廣州刺史蕭勃舉兵踰嶺<lb/>
聲揺江西新吳洞主余孝頃應之遣其子守郡城自出<lb/>
豫章勃之别将歐陽頠軍苦竹灘陳武帝遣周文育總<lb/>
師唾手而禽頠勃時尚居南康麾下聞之斬其首以獻<lb/>
於是孝頃退走新吳帝遣文育黄法氍討之文育率衆<lb/>
軍入象牙江捨舟進據三陂卒為豫章内史熊曇朗所<lb/>
賣無成功南康今䖍州也新吳今奉新縣也三陂今海<lb/>
<pb n="KR3j0034_WYG_009-3a"/>
昏之墟落也象牙江今𨽻南昌苦竹灘今隷豐城江西<lb/>
之江兆源於庾嶺而豫章承其下流南康苦竹灘象牙<lb/>
江葢通一貫者也文育自象牙而趨三陂以今觀之正<lb/>
得間道葢是時孝頃居新吳其子猶據石頭之舊柵法<lb/>
氍雖受詔見助而尚駐軍新淦文育若欲徘徊江滸縱<lb/>
能擒舊柵之豎子曽未擣新吳之巢穴且令屯營於三<lb/>
陂庶幾法氍順流而應之則首尾薄戰孝頃父子無遺<lb/>
噍矣不幸姦人得而賣焉予家江西徃來洪撫之間又<lb/>
<pb n="KR3j0034_WYG_009-3b"/>
以法氍之為郷人也因史冊所書考石頭之誤俯江山<lb/>
之形勝想古人之所以倚伏徃來者則石頭之險葢有<lb/>
在矣而終不得與金陵並馳豈非所託非人哉<lb/>
　　　豫章之名<lb/>
豫章之名舊矣在江左者有其地而非郡在江南者建<lb/>
郡而非春秋之時吳王闔閭六年魯定公之二年也楚<lb/>
嚢瓦伐吳師于豫章吳人見舟于豫章而潜師于巢冬<lb/>
十月尅楚取居巢又明年吳将入郢其謀臣請因唐蔡<lb/>
<pb n="KR3j0034_WYG_009-4a"/>
而西冬十一月蔡侯吳子唐侯俱舍舟于淮汭自豫章<lb/>
與楚夾漢嚢瓦濟漢而陳自小别而至大别吳逆擊敗<lb/>
之五戰而及郢嘗觀吳都具區今平江之吳縣也楚都<lb/>
郢今富水也漢水自歸峽接流而為今漢陽軍葢視吳<lb/>
為東九江自庾嶺兆源而洪州奠其南葢視楚為西居<lb/>
巢今無為軍也闔閭之六年吳人見舟于豫章而潜師<lb/>
于巢以明豫章瀕楚而巢邇於吳故得而潜師也小别<lb/>
大别今鄂州之山漢水視之為東者也八年吳人舍淮<lb/>
<pb n="KR3j0034_WYG_009-4b"/>
汭而即豫章杜氏以為漢東江北地嚢瓦方且濟漢而<lb/>
陳於小大之别則春秋之豫章為瀕楚在江夏之間審<lb/>
矣或者以六年之師因豫章以建州則其地必㳂流之<lb/>
所而洪之為州葢㳂流者也八年捨舟而即豫章且堅<lb/>
杜氏之説因以漢東之地為平陸惟有㳂流平陸之異<lb/>
故以見舟者江南之豫章也殊不知吳視楚為西視江<lb/>
夏為小西而視洪則南矣見舟所以張軍容也安能逺<lb/>
託大江之南而不近趨小西之地然則江南之豫章決<lb/>
<pb n="KR3j0034_WYG_009-5a"/>
無與乎春秋之時明矣<lb/>
　　　春秋豫章與今不相干<lb/>
予江西人嘗考今之豫章非春秋之豫章然皆未得其<lb/>
定説已具於前矣最後予讀杜預孔頴達注疏而後知<lb/>
予之寡見也按左氏昭公十三年楚師還自徐吳人敗<lb/>
諸豫章獲其五帥杜預注曰定二年楚人伐吳師于豫<lb/>
章吳人見舟于豫章而潜師于巢以軍楚師於豫章又<lb/>
伯舉之役吳人舍舟于淮汭而自豫章與楚夾漢此皆<lb/>
<pb n="KR3j0034_WYG_009-5b"/>
當在江北淮水南葢後徙在江南豫章又左氏傳定公<lb/>
四年蔡侯吳子唐侯伐楚舍舟于淮汭自豫章與楚夾<lb/>
漢杜預曰豫章漢東江北地名孔頴達曰漢書地理志<lb/>
豫章郡名在江南此則在北者土地名云定公二年楚<lb/>
人伐吳師于豫章吳人見舟于豫章而潜師于巢吳軍<lb/>
楚師于豫章又柏舉之役吳人舍舟于淮汭而自豫章<lb/>
與楚師夾漢此皆在江北淮南葢後徙在江南之豫章<lb/>
以上皆經傳與注疏所載予以杜孔注疏證江南之豫<lb/>
<pb n="KR3j0034_WYG_009-6a"/>
章無與於春秋之豫章審矣漢志雖曰髙帝置但年代<lb/>
闊逺文字殘闕無從考見所徙之年月耳按宋武帝討<lb/>
劉毅遣王鎮惡先襲至豫章口豫章口去江陵城二十<lb/>
里乃知春秋之豫章去江陵甚近與今洪州全不相干<lb/>
　　　戲下有兩音<lb/>
王觀國學林新編云戲下有兩音前漢髙祖紀沛公已<lb/>
定關中羽大怒使黥布等攻破函谷關遂至戲下又曰<lb/>
諸侯罷戲下各就國師古注曰戲音許宜切亦讀曰麾<lb/>
<pb n="KR3j0034_WYG_009-6b"/>
衛青傳韓説為戲下轉戰灌夫傳馳入吳軍至戲下師<lb/>
古曰戲大将之旗也讀與麾同又引髙祖紀曰周章西<lb/>
入關至戲師古曰在新豐縣東今有戲水驛後漢郡國<lb/>
志京兆新豐東有戲亭以上皆王説余按左氏國語里<lb/>
草曰幽滅于戲韋氏注曰幽王為西戎所殺戲山在西<lb/>
周孔頴達曰戲驪山之北水名也皇甫謐曰今京兆新<lb/>
豐東二十里戲亭是也汲冡書紀年云平王奔西申而<lb/>
立伯盤以為太子與幽王俱死于戲然則戲之得名春<lb/>
<pb n="KR3j0034_WYG_009-7a"/>
秋時已著不始於秦漢間也據韋孔所引雖山水不同<lb/>
要之以戲而兼名山水古來誠多有之不可以一為是<lb/>
也至觀國謂師古不當以旗戲與地名同音此不足咎<lb/>
第班固不當稱戲而以下繼之<lb/>
　　　巴字山水<lb/>
宋之問送田道士使蜀投龍詩云蜀門風勢斷巴字水<lb/>
形連又唐人詩云杜宇呼名切巴江學字流然則巴州<lb/>
因水得名矣予按杜佑通典硤州巴山縣古扞關楚肅<lb/>
<pb n="KR3j0034_WYG_009-7b"/>
王拒蜀處今縣北有山曲折似巴字因以為名此又以<lb/>
山似巴字何耶然三巴記閬水東南流曲折三回如巴<lb/>
字唐人有巴字江賦云初驚蠧蝕龍舟鱗次於波中乍<lb/>
若螢從漁火星分於渡口乃知山形似巴者非<lb/>
　　　孟諸<lb/>
髙適封丘行云我本漁樵孟諸野又平䑓云孟諸薄暮<lb/>
涼風起又曰朝臨孟諸野按春秋左氏傳僖公二十八<lb/>
年楚子玉夢河神謂己曰畀余余賜汝孟諸之麋杜預<lb/>
<pb n="KR3j0034_WYG_009-8a"/>
云孟諸宋藪澤水草之交曰麋予按釋地云十藪宋有<lb/>
孟諸郭璞曰今在梁國睢陽縣東北周禮職方氏正東<lb/>
曰青州其澤藪曰望諸禹貢豫州導荷澤被孟豬孔安<lb/>
國曰孟豬澤名在菏東北水流溢覆被之宋則今梁國<lb/>
也睢陽是已故鄭氏注亦云望諸在睢陽麋湄通用<lb/>
　　　有二中牟<lb/>
中牟有二在河南北之間不可不辨爾雅曰鄭有圃田<lb/>
郭璞注云今滎陽中牟縣西圃田澤是也趙世家曰獻<lb/>
<pb n="KR3j0034_WYG_009-8b"/>
侯即位治中牟漢書地理志曰河南郡有中牟縣趙獻<lb/>
侯自耿徙此又曰三家分晉河南之中牟魏分也通典<lb/>
曰滎陽郡中牟縣注云漢舊縣有圃田澤荆河州藪也<lb/>
趙獻侯自耿徙此又趙㐮子時佛肸以中牟叛即此也<lb/>
北十二里有中牟䑓春秋定公九年左傳曰晉車千乗<lb/>
在中牟杜預注曰今滎陽有中牟縣迴逺疑非也予按<lb/>
左氏所謂車在中牟非滎陽之中牟明甚杜預疑之甚<lb/>
當且晉世方分河南為滎陽郡中牟屬之此地乃在河<lb/>
<pb n="KR3j0034_WYG_009-9a"/>
南計非晉境所及及三家分晉中牟屬魏則非趙所得<lb/>
都葢趙獻侯治中牟亦非河南之中牟也考春秋哀五<lb/>
年趙鞅伐衛圍中牟論語佛肸為中牟宰與定九年晉<lb/>
車在中牟或别是一中牟當在河北耳臣瓉漢書音義<lb/>
曰臣瓉按河南中牟春秋之時在鄭之疆内及三卿分<lb/>
晉則為魏之邦土趙界自漳水以北不及此也春秋衛<lb/>
侯如晉過中牟案此之中牟不在趙之東也案中牟當<lb/>
温水之上然則臣瓉亦以河南中牟非此中牟矣今漢<lb/>
<pb n="KR3j0034_WYG_009-9b"/>
書地理志與通典雜舉而不辨焉使後學不能不疑也<lb/>
　　　石城<lb/>
王彦輔石城辨疑曰左太沖謂戎車盈于石城即金陵<lb/>
之石頭城也世徒知於此而不知郢州之得名亦同也<lb/>
故酈善長曰沔水南逕石城西城因山以為固者是也<lb/>
葢晉羊叔子鎮荆州日所立惠帝元康九年分江夏西<lb/>
部就置竟陵郡至唐武徳四年置郢州於長壽縣是則<lb/>
今之郢州昔之竟陵郡也以上皆王説予按唐杜佑通<lb/>
<pb n="KR3j0034_WYG_009-10a"/>
典云郢州今治長壽縣歴代所屬與竟陵郡同二漢屬<lb/>
江夏郡晉宋以來竟陵郡地梁南司北新二州之境西<lb/>
魏分屬安州後周分置石城郡後於石城置郢州隋煬<lb/>
帝初州廢置竟陵安陸二郡唐併二郡為温州後為郢<lb/>
州或為富水郡然則彦輔所謂武徳四年置郢州於長<lb/>
壽縣是不察杜佑所謂後周置石城郡後於石城置郢<lb/>
州耶考治云隋初廢州置郡至唐又併為温州又為郢<lb/>
州則彦輔止據後來不究其本耳唐書樂志曰石城樂<lb/>
<pb n="KR3j0034_WYG_009-10b"/>
者宋臧質所作也石城在竟陵質嘗為竟陵郡於城<lb/>
上眺矚見羣少年歌謡通暢因作此曲古今樂録曰石<lb/>
城樂舊舞十六人其曲一云生長石城下開窗對城樓<lb/>
城中諸少年出入見依投葢竟陵之石城其名甚著又<lb/>
通典云莫愁樂者出於石城樂石城女子名莫愁善歌<lb/>
謡且石城中有忘愁聲故歌云莫愁在何處莫愁石城<lb/>
西艇子打兩槳催送莫愁來<lb/>
　　　辯朐䏰<lb/>
<pb n="KR3j0034_WYG_009-11a"/>
韓退之作韋處厚盛山十二詩序曰不知其出於巴東<lb/>
以屬朐䏰也洪慶善辨曰地理志云山南西道聞州盛<lb/>
山郡本萬世郡義寧二年析巴東之盛山新浦通川郡<lb/>
之萬世西流置天寳元年更名朐䏰音潤蠢地下濕多<lb/>
<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰蟲劉禹錫嘉話云<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰蚯蚓也常至夜江畔出其<lb/>
身半跳於空中而鳴上音屈下音忍集韻云<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰在漢<lb/>
中俗作朐非是以上皆洪説予按西漢地理志巴郡有<lb/>
朐忍縣顔師古曰朐音劬後漢郡國志巴郡朐忍縣亦<lb/>
<pb n="KR3j0034_WYG_009-11b"/>
只作此忍字葢古文借用也又按杜佑通典開州大唐<lb/>
置或為盛山郡盛山縣漢朐䏰縣地以三書考之葢開<lb/>
州在唐為盛山在漢為朐䏰也漢書不著其意惟劉禹<lb/>
錫以其地出<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰之蟲因以得名禹錫之説亦本許慎<lb/>
説文云<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰蟲名漢中有<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰縣地下多此蟲因以為<lb/>
名從肉旬聲黄朝英云考其意當作潤蠢<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>如順切䏰<lb/>
尺允切與洪氏禹錫所音不同然朝英禹錫慶善三人<lb/>
偶忘考西漢地理志耳葢師古以朐音劬此不可不辨<lb/>
<pb n="KR3j0034_WYG_009-12a"/>
　　　辨豪州字誤<lb/>
洪慶善辨韓退之徐泗豪三州節度掌書記㕔石記曰<lb/>
豪今誤作濠唐地理志云濠初作豪元和三年刺史崔<lb/>
公表請其事由是改為濠取水名也退之作記在貞元<lb/>
十五年尚為豪諸本作濠誤矣以上皆洪説予按杜佑<lb/>
通典濠州春秋末鍾離子之國至晉僑置徐州安帝時<lb/>
置鍾離郡宋齊因之兼置徐州梁因之北齊改為西楚<lb/>
州隋改曰濠州因濠水為名濠音豪煬帝復置鍾離郡<lb/>
<pb n="KR3j0034_WYG_009-12b"/>
唐武徳八年為濠州或為鍾離郡然則據佑所言初不<lb/>
見豪字兼亦不本於唐自隋改曰濠州矣況佑所上通<lb/>
典在貞元十年及稱因濠水為名濠音豪其誤甚明以<lb/>
此知韓文作濠為是而所以致洪之辨者地理志之失<lb/>
耳<lb/>
　　　辨<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵字音<lb/>
開封府<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵縣距東京一百六十里今<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>音烟非是按<lb/>
春秋左氏傳㐮公二十六年鄢陵之役陸徳明音義曰<lb/>
<pb n="KR3j0034_WYG_009-13a"/>
鄢音偃然春秋魏唐曰鄢漢曰傿後漢晉隋曰<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>音焉<lb/>
亦音偃然則二字通用耳<lb/>
　　　蔣廟鍾山孫陵曲衍<lb/>
唐徐堅其學甚博所撰初學記載揚雄九州箴内潤州<lb/>
箴云洋洋潤州江山秀逺蔣廟鍾山孫陵曲衍江寧之<lb/>
邑楚曰金陵吳齊梁晉六代都興按丹陽記蔣子文為<lb/>
秣陵尉破賊為賊所殺故吏忽見子文乗白馬如平生<lb/>
孫權發使封子文為都中侯立廟鍾山因改為蔣山此<lb/>
<pb n="KR3j0034_WYG_009-13b"/>
箴之所謂蔣廟鍾山也丹陽記云蔣陵因山以為名吳<lb/>
大帝陵也輿地志以為䑓當孫陵曲衍之傍故蔣陵亭<lb/>
亦名孫陵亭此箴之所謂孫陵曲衍也然雄死於西漢<lb/>
之末去此二百餘年矣何以知之又况於六代乎予故<lb/>
以潤州箴非雄所作甚明<lb/>
　　　鏡湖<lb/>
㑹稽鑑湖今避廟諱本謂鏡湖耳輿地志曰山隂南湖<lb/>
縈帶郊郭白水翠岩互相映發若鏡若圗故正逸少云<lb/>
<pb n="KR3j0034_WYG_009-14a"/>
山隂路上行如在鏡中遊名始羲之耳李太白登半月<lb/>
䑓詩亦云水色緑且靜令人思鏡湖終當過江去愛此<lb/>
暫踟蹰則知湖以如鏡得名無可疑者而梁任昉述異<lb/>
記以為鏡湖世傳軒轅氏鑄鏡湖邊因得名今有軒轅<lb/>
磨鏡石尚存石畔常潔不生蔓草恐或不然也陸贄月<lb/>
照鑑湖賦曰光無不臨故麗天並耀清可以鑑因取鏡<lb/>
表名乃知湖以如鏡得名審矣<lb/>
　　　蜀石牛<lb/>
<pb n="KR3j0034_WYG_009-14b"/>
禹貢華陽黒水惟梁州岷嶓既藝沱潜既道蔡蒙旅平<lb/>
和夷底績則蜀道與中國通久矣蜀主本紀載秦惠王<lb/>
謀伐蜀刻五石牛置金其後紿蜀人云能糞金蜀主信<lb/>
之發卒千人使五丁力士開道致牛於成都秦因遣張<lb/>
儀等隨石牛以入遂奪蜀焉此事尤近誣蜀人吳師孟<lb/>
醇翁題金牛驛辨之以詩云唱奇騰怪可刪修爭奈常<lb/>
情信繆悠禹貢已書開蜀道秦人安得糞金牛萬重山<lb/>
勢隨坤順一勺天波到海流自哂據經違世俗庶幾同<lb/>
<pb n="KR3j0034_WYG_009-15a"/>
志未相尤醇翁以通議大夫致仕享年九十<lb/>
　　　三曲江<lb/>
曲江有三枚乗七發云觀于廣陵之曲江今蘇州也廣<lb/>
東有曲江今韶州也司馬相如弔二世賦云臨曲江之<lb/>
隑州即長安也按唐劉餗傳記云京師芙蓉園本名曲<lb/>
江園隋文帝以名不正改之故杜子美詩云曲江翠幕<lb/>
排銀牓又云春日潜行曲江曲七發所謂曲江有弭節<lb/>
五子之山今胥山在蘇州<lb/>
<pb n="KR3j0034_WYG_009-15b"/>
　　　澧水<lb/>
酈元水經曰澧水逕安南縣又東與赤沙湖㑹湖水北<lb/>
通江南注澧水也故杜子美岳麓山道林二寺行云寺<lb/>
門南開洞庭野殿脚插入赤沙湖<lb/>
　　　橘洲<lb/>
輿地志曰潭州橘洲在郡南對南津常㸔如在下及至<lb/>
夏水壊山渚洲皆没橘洲獨在故杜子美岳麓山道林<lb/>
二寺行云橘洲田土仍膏腴然橘洲有二處其一在龍<lb/>
<pb n="KR3j0034_WYG_009-16a"/>
陽子美之詩所本乃長沙之橘洲距州十里<lb/>
　　　衡山<lb/>
東皋雜録云余嘗至泰山見其峯巒巋然獨出而衡山<lb/>
七十二峯皆平謂之衡葢取此此説大誤晉天文志北斗<lb/>
魁四星為璇璣杓三星為玉衡湖南衡山葢上承玉衡<lb/>
分野以得名耳故荆州記云南嶽衡山朱陵之靈䑓太<lb/>
虚之寳洞上承冥宿銓徳鈞物故名衡山下據離官攝<lb/>
位火鄉赤帝館其嶺祝融託其陽故號南嶽以此推之<lb/>
<pb n="KR3j0034_WYG_009-16b"/>
南嶽當玉衡分野可知矣亦猶長沙婺女之類故今山<lb/>
下有銓徳觀<lb/>
　　　羊城<lb/>
髙適送柴司户之嶺外詩云海對羊城濶山連象郡髙<lb/>
按南郡新書云吳修為廣州刺史未至州有五仙人騎<lb/>
五色羊負五穀而來今州㕔梁上畫五仙人騎五色羊<lb/>
為瑞故廣南謂之五羊城又廣州記云六國時廣州屬<lb/>
楚髙固為楚相五羊銜榖至其庭以為瑞因以五羊名<lb/>
<pb n="KR3j0034_WYG_009-17a"/>
其地又鄭熊撰番禺雜記云廣州者有五仙騎羊而至<lb/>
遂名五羊新書與熊所記同惟廣州記為異當有辨其<lb/>
非是者<lb/>
　　　赤縣<lb/>
史記鄒衍著書曰中國於天下八十一分居其一分耳<lb/>
中國名赤縣神州赤縣神州内自有九州禹之敘九州<lb/>
是也不得為州數中國外如赤縣神州者有九乃所謂<lb/>
九州者也晉書載記賛曰自兩京殄覆九土分崩赤縣<lb/>
<pb n="KR3j0034_WYG_009-17b"/>
成蛇豕之區紫宸遷鼃黽之穴唐有赤尉謂畿縣尉也<lb/>
杜子美奉先劉少府山水障歌云聞君掃却赤縣圗乗<lb/>
興遣畫滄洲趣投簡成華兩縣諸子詩云赤縣官曹擁<lb/>
材傑橋陵詩居然赤縣立䑓榭居苕亭<lb/>
　　　洞庭橘<lb/>
世以韋蘇州詩書後欲題三百顆洞庭猶得滿林霜以<lb/>
韋嘗守蘇遂謂太湖洞庭山産柑橘并以唐吳融序賦<lb/>
及王維送人赴越州詩風樵若邪路霜橘洞庭秋蘇子<lb/>
<pb n="KR3j0034_WYG_009-18a"/>
美姑蘇詩洞庭甘熟客分金為據而以洞庭湖為非其<lb/>
實不然葢洞庭見於吳楚皆産柑橘第湖山為異耳觀<lb/>
㐮陽記李叔平臨終敕其子曰龍陽洲裏有千頭木奴<lb/>
及柑橘成歲得絹數十匹審此則龍陽洲正在洞庭矣<lb/>
又況晉張華詩云橘在湘水側菲陋人莫傳劉瑾甘賦<lb/>
云傾予節兮湖之區徐陵甘詩云江潭間修竹由古以<lb/>
來洞庭湖之有橘舊矣故栁毅叩橘而書始傳至若洞<lb/>
庭山之有橘不讀唐吳融序賦未必其名顯也<lb/>
<pb n="KR3j0034_WYG_009-18b"/>
　　　赤甲<lb/>
杜子美卜居於赤甲故有赤甲詩卜居赤甲遷居新又<lb/>
入宅詩云奔峭背赤甲又黄草詩云赤甲山下行人稀<lb/>
又自瀼西移居東屯茅屋詩云白鹽危嶠北赤甲古城<lb/>
東按荆州圗記云魚復縣西北赤甲城東連白帝城西<lb/>
臨大江然則赤甲葢屬魚復縣也<lb/>
　　　烏石岡柘岡鹽步門<lb/>
烏石岡距臨川三十里荆公外家吳氏居其間故與外<lb/>
<pb n="KR3j0034_WYG_009-19a"/>
氏飲詩云不知烏石岡邊路到老相逢得幾回又遊草<lb/>
堂寺詩云烏石岡邊繚繞山紫荆細逕水雲間又雜詠<lb/>
云烏石岡頭躑躅紅江邊栁色漲春風吳氏所居又有<lb/>
柘岡柘岡故多辛夷荆公詩云柘岡西路花如雪回首<lb/>
春風最可憐又寄正之詩云試問春風何處好辛夷如<lb/>
雪柘岡西又贈黄吉父詩云柘岡西路白雲深想子東<lb/>
歸得重尋亦見舊時紅躑躅為言春至毎傷心又送吳<lb/>
彦玠詩云柘岡定有辛夷發亦見東風使我知鹽步門<lb/>
<pb n="KR3j0034_WYG_009-19b"/>
乃撫州郡城之水門缷鹽之地公舊居在焉今為祠堂<lb/>
公有詩云曲城丘墓心空折鹽步庭幃眼欲穿皆紀實<lb/>
也故烏石岡柘岡鹽步門其名至今猶存韓子蒼寄居<lb/>
臨川送鄉人陳亨仲詩云兒童共戲苦鹽岸老夫相<lb/>
逢烏石岡<lb/>
　　　睢陽<lb/>
應天府南京睢陽舊地也近世皆以睢為趄音非也按<lb/>
左傳隠公元年九月及宋人盟于宿注云宋梁國睢陽<lb/>
<pb n="KR3j0034_WYG_009-20a"/>
縣又昭公二十一年齊師敗吳師於鴻口注梁國睢陽<lb/>
縣有鴻口亭又僖公十九年宋公使邾文公用鄫子于<lb/>
次睢之社注睢水受汴東經陳留梁譙沛彭城縣入泗<lb/>
以上三處陸徳明皆音雖<lb/>
　　　武林山<lb/>
李翺來南録云元和四年二月戊子至杭州己丑如武<lb/>
陵之山臨曲波觀輪春注曰即靈隠天竺寺予按杭州<lb/>
無武陵山陵字當是筆誤恐是林字晉書地理志吳郡<lb/>
<pb n="KR3j0034_WYG_009-20b"/>
錢塘縣武林山武林水所出當是時錢塘屬吳郡又見<lb/>
前漢地理志顔師古注<lb/>
　　　雲夢<lb/>
沈存中筆談曰舊尚書曰雲夢土作乂本朝太宗時得<lb/>
古本尚書作雲土夢作乂詔改禹貢從古本按孔安國<lb/>
注雲夢之澤在江南不然也據左傳吳人入郢楚子涉<lb/>
睢濟江入于雲中王寢盜攻之以戈擊王王奔鄖楚子<lb/>
自郢西走涉睢則當出于江南後涉江入于雲中遂奔<lb/>
<pb n="KR3j0034_WYG_009-21a"/>
鄖鄖則今之安陸州涉江而後至雲入雲然後至鄖則<lb/>
雲在江北也左傳曰鄭伯如楚子産相楚子享之既享<lb/>
子産乃具田備王以田江南之夢杜預注曰楚之雲夢<lb/>
跨江南北曰江南之夢則雲在江北明矣元豐中有郭<lb/>
思者能言漢沔間地理亦以謂江南為夢江北為雲予<lb/>
以左傳驗之思之説信然江南則今之公安石首建寧<lb/>
等縣江北則玉沙監利景陵等縣乃水之所委其地最<lb/>
下江南上淅水出稍髙方土而夢已作乂矣此古本之<lb/>
<pb n="KR3j0034_WYG_009-21b"/>
為允也以上皆筆談所記予按寰宇記曰雲夢澤半在<lb/>
江南半在江北其水中平土丘半出寰宇記本樂史所<lb/>
撰史太宗時人則沈郭未嘗見寰宇記也然沈辨未得<lb/>
其詳且周禮荆州云其澤藪曰雲夢鄭康成注云雲夢<lb/>
在華容禹貢云雲土夢作乂昭三年左傳楚子與鄭伯<lb/>
田于江南之夢又定四年楚子涉睢濟江入于雲中杜<lb/>
預云南郡枝江縣西有雲夢城江夏安陸縣東南亦有<lb/>
夢城或曰南郡華容縣東南有已立湖江南之夢也雲<lb/>
<pb n="KR3j0034_WYG_009-22a"/>
夢一澤而毎處有名者司馬相如子虚賦云雲夢者方<lb/>
九百里則此澤跨江南北亦可獨稱雲稱夢耶酈元水<lb/>
經謂自江陵東界為雲夢北為雲夢之藪亦不明指一<lb/>
處不可專以夢在江南雲在江北<lb/>
　　　紀南城<lb/>
王觀國學林新編論楚都郢曰史記周成王封熊繹於<lb/>
荆蠻為楚子居丹陽楚文王自丹陽徙郢楚頃㐮王自<lb/>
郢徙陳楚考烈王自陳徙壽春命曰郢楚既徙而猶命<lb/>
<pb n="KR3j0034_WYG_009-22b"/>
曰郢亦猶南朝蕭氏出於蘭陵而其後又剏南蘭陵各<lb/>
貴其所自出也今之郢州乃楚之别邑號郢亭非楚都<lb/>
之郢以上皆王説予按杜佑通典云壽春郡羅城即考<lb/>
烈王所築秦滅楚虜王負芻其地為九江郡又云江陵<lb/>
故楚之郢地秦分郢置江陵縣今縣界有故郢城有枝<lb/>
回洲有夏水口左傳所云沈尹戌奔命於夏汭也有荒<lb/>
谷即莫敖所縊荒谷西北有野父城又有紀南城楚渚<lb/>
宫漢津郷故城在今縣東也又按酈元水經注曰楚之<lb/>
<pb n="KR3j0034_WYG_009-23a"/>
先僻處荆山後遷紀郢即紀南城也十道志曰昭王十<lb/>
年吳通漳水灌紀南城入赤湖郢城遂破杜預左傳注<lb/>
曰今南郡江陵縣北紀南城故楚國也然則王觀國雖<lb/>
知今之郢州非楚都之郢而尚未知定處也今以諸書<lb/>
參考即江陵之紀南城是也筆談亦止謂楚都南郢<lb/>
　　　黄金瀨<lb/>
藝文類聚載幽明録曰巴丘縣自金岡以上二十里名<lb/>
黄金潭莫測其深上有瀨亦名黄金瀨古有釣於此潭<lb/>
<pb n="KR3j0034_WYG_009-23b"/>
獲一金鎖引之遂滿一船有金牛出聲奔壮釣人波駭<lb/>
牛因奮勇躍而還潭鎖将盡釣人以刀斫得數尺潭瀨<lb/>
因此取名予按巴丘縣以巴山得名縣有巴山故也巴<lb/>
丘晉廬陵郡改置巴山郡隋以來稱崇仁以鄉得名今<lb/>
撫州崇仁縣是也予世家巴丘考黄金瀨在邑之東二<lb/>
十里其名迄今尚存其上有陂亦謂之黄金陂然鄉人<lb/>
皆莫知得名之始第金岡止謂之岡頭<lb/>
　　　開封<lb/>
<pb n="KR3j0034_WYG_009-24a"/>
京師開封縣其城本鄭莊公所築昔衛之水有浚浚之<lb/>
地有儀封人掌儀地之封疆鄭人得而城焉以為開封<lb/>
此其始也髙帝紀秦二世三年酈商為將將陳留兵與<lb/>
偕攻開封未拔<lb/>
　　　金隄<lb/>
金隄在今東京酸棗縣按漢溝洫志漢興三十有九年<lb/>
孝文時河決酸棗東潰金隄於是東郡大興卒塞之注<lb/>
金隄河隄名也在東郡白馬界<lb/>
<pb n="KR3j0034_WYG_009-24b"/>
　　　陳橋<lb/>
陳橋距舊城二十里即古之板橋太祖北征次陳橋軍<lb/>
士推戴即其地也白居易板橋路詩曰梁苑城西二十<lb/>
里一渠春水栁千條若為此路應重過十五年前舊板<lb/>
橋曽共玉顔橋上别不知消息到今朝李義山板橋曉<lb/>
别云迴望髙城落曉河長亭窗户壓微波水仙欲上鯉<lb/>
魚去一夜芙蓉紅淚多王荆公陳橋詩云走馬黄昏渡<lb/>
河水夜爭歸路春風裏指㸃韋城太白髙投鞭日午陳<lb/>
<pb n="KR3j0034_WYG_009-25a"/>
橋市楊栁初回陌上塵胭脂洗出杏花勻紛紛塞路堪<lb/>
追惜失却新年一半春<lb/>
　　　北西塞<lb/>
張志和歌曰西塞山前白鷺飛桃花流水鱖魚肥按武<lb/>
昌記曰西陵縣對黄公九磯謂之西塞<lb/>
　　　閩江南臺<lb/>
閩中記晉郭璞遷城時言南䑓沙合必出宰輔元和中<lb/>
閩人潘有實為省郎自負王佐之才毎遇鄉人必問南<lb/>
<pb n="KR3j0034_WYG_009-25b"/>
䑓江可褰裳過否或云未則色不悦迨章郇公入樞府<lb/>
之明年沙始交遂大拜尋而吳丞相育曽侍中公亮陳<lb/>
丞相升之吳樞密充皆相繼輔弼惟曽公泉人也他皆<lb/>
建人吳章又皆浦城人其後如章子厚諸公繼踵而起<lb/>
盛哉南䑓今屬福州故宋景文公撰章郇公墓志亦云<lb/>
閩江南䑓古傳沙合者出相比年遂僨為洲葢名世賚<lb/>
弼殆天啓然或云福州無預建州殊不知閩中記云南<lb/>
䑓者在閩縣南五里江畔有越王釣龍䑓故曰南䑓其<lb/>
<pb n="KR3j0034_WYG_009-26a"/>
源出於建溪東流四百里至䑓又東南流三十里與東<lb/>
西峽江合流入海<lb/>
　　　北苑茶<lb/>
丁晉公有北苑茶録三卷世多指建州茶焙為北苑故<lb/>
姚寛叢語謂建州龍焙面北遂謂之北苑此説非也以<lb/>
予觀之宫苑非人主不可稱何以言之按建茶供御自<lb/>
江南李氏始故楊文公談苑云建州陸羽茶經尚未知<lb/>
之但言福建等十二州未詳徃徃得之其味極佳江左<lb/>
<pb n="KR3j0034_WYG_009-26b"/>
近日方有蠟面之號李氏别令取其乳作片或號曰京<lb/>
挺的乳及骨子等毎歲不過五六萬斤迄今歲出三十<lb/>
餘萬斤以文公之言考之其曰京挺的乳則茶以京挺<lb/>
為名又稱北苑亦以供奉得名可知矣李氏都于建鄴<lb/>
其苑在北故得稱北苑水心有清輝殿張洎為清輝殿<lb/>
學士别置一殿於内謂之澄心堂故李氏有澄心堂紙<lb/>
其曰北苑茶者是猶澄心堂紙耳李氏集有翰林學士<lb/>
陳喬作北苑侍宴賦詩序曰北苑皇居之勝槩也掩映<lb/>
<pb n="KR3j0034_WYG_009-27a"/>
丹闕縈回緑波珍禽異獸充其中修竹茂林森其後北<lb/>
山蒼翠遥臨複道之隂南内深嚴近在帷宫之外陋周<lb/>
王之平圃小漢武之上林云云而李氏亦有御製北苑<lb/>
侍宴賦詩序其畧云偷閒養髙亦有其所城之北有故<lb/>
苑焉遇林因藪未媿於離宫均樂同歡尚慙於靈沼云<lb/>
云以二序觀之因知李氏有北苑而建州造挺茶又始<lb/>
之因取此名無可疑者<lb/>
　　　琵琶洲<lb/>
<pb n="KR3j0034_WYG_009-27b"/>
饒州餘干水口有洲形如琵琶謂之琵琶洲洲有亭在岸謂<lb/>
之琵琶亭過客留詩非一人也予按洽聞記吳太平二年長<lb/>
沙大飢殺人不可勝數孫權使趙達占之云天地川澤<lb/>
相通如人四體鼻衂灸脚而愈今餘干水口常暴起一<lb/>
洲形如鼈食彼郡風氣可祠而掘之權乃遣人祭以太<lb/>
牢斷其背故老傳云飢遂止其洲在饒州餘干縣予乃<lb/>
知洲形如鼈轉以為琵琶葢肇於吳也<lb/>
　　　脩水<lb/>
<pb n="KR3j0034_WYG_009-28a"/>
脩水在分寧縣北東南經縣治又經武寧縣東北流六<lb/>
百里至海昏又東流一百里入彭蠡湖世傳郭璞記曰<lb/>
有魚名脩有水名滫天下大亂此地無憂言可避亂也<lb/>
予按隂陽書云水宜東流葢巽居東方其次則北北乃<lb/>
艮方耳所以分寧雖深僻險絶然代出偉人至若贑水<lb/>
皆西流所以自南朝以至今日人物殊少然則璞記滫<lb/>
字從水何耶按史記徐廣以滫音先紏反或恐通用<lb/>
　　　利䕫路置帥維蜀之險<lb/>
<pb n="KR3j0034_WYG_009-28b"/>
熙寧九年原州臨涇縣令鮮于師中言蜀有劒門棧道<lb/>
之險瞿唐三峽之隘今朝廷命帥舉利益二路以付之<lb/>
萬一中國多事姦雄恃險無以分利乞於利夔兩路置<lb/>
帥以維西蜀之勢於是詔自今中書選官知興元府樞<lb/>
密院選官知夔州<lb/>
　　　慨口<lb/>
豫章大江之口距海昏縣十三里地名慨口今徃來者<lb/>
不究其義以海口稱之如云江海之口也予按豫章記<lb/>
<pb n="KR3j0034_WYG_009-29a"/>
曰海昏侯國在昌邑<hi>今建昌縣</hi>城東十三里縣列江邊名慨<lb/>
口出豫章大江之口也昌邑王毎乗流東望輒憤慨而<lb/>
還故謂之慨口<lb/>
　　　五松山<lb/>
李太白詩要須回舞袖拂盡五松山按五松山在今池<lb/>
州銅陵縣有寳雲寺舊曰五松院南唐江延義有記<lb/>
　　　閤皁山<lb/>
玉堂閒話云南中有閤皁山山形如閤山色如皁故號<lb/>
<pb n="KR3j0034_WYG_009-29b"/>
閤皁山乃葛仙翁得道之所七十二福地予按陶弼詩<lb/>
云萬仞天然閨閤形隂隂不似衆山青洪駒父詩云爰<lb/>
有福地直斗牛厥名閤皁形色收葢以閒話所謂形色<lb/>
而言也今屬臨江軍為福地之一<lb/>
　　　天姥山<lb/>
㑹稽剡縣自晉宋以來人始稱傳故沃州天姥號稱山<lb/>
水奇絶處自異僧帛道猷來自西天竺賦詩云連峯數<lb/>
十里脩竹帶平津茅茨隠不見鷄鳴知有人其後支道<lb/>
<pb n="KR3j0034_WYG_009-30a"/>
林之徒相繼而居凡十八僧而名流如戴逵王羲之者<lb/>
又十八人大槩樂天記之為詳葢道經云兩火一刀可<lb/>
以逃以其名山之多可以避世故晉宋之世隠逸之士<lb/>
為多亦為陽明洞天也<lb/>
　　　蓬萊何似水晶宫<lb/>
東坡謂麗山温湯以妃子之故後世恥言之予以是知<lb/>
物之輕重顯晦必以其人也李太白以青陽九子山為<lb/>
九華山以武昌南湖為郎官湖元微之在越州賦詩云<lb/>
<pb n="KR3j0034_WYG_009-30b"/>
我是玉皇香案吏謫居猶得小蓬萊其後州治有閣名<lb/>
蓬萊楊漢公守湖州賦詩云溪上玉樓樓上月清光合<lb/>
作水晶宫其後遂以湖州為水晶宫古今皆因之由是<lb/>
言之豈不以人哉范文正守越滕元發守湖滕寄詩云<lb/>
江山千里接仁風都在東南秀氣中為問玉皇香案吏<lb/>
蓬萊何似水晶官<lb/>
　　　弋陽縣山<lb/>
信州弋陽縣距縣三十里有山亭亭聳立如几如笏李<lb/>
<pb n="KR3j0034_WYG_009-31a"/>
翺來南録云至信州甲午望君陽山怪峯直聳似華山<lb/>
君字誤也按通典弋陽縣舊葛溪縣隋改為弋陽有弋<lb/>
水<lb/>
　　　唐宋三河改𨽻<lb/>
三河者河東河内河南也貨殖傳曰唐人都河東商人<lb/>
都河内周人都河南夫三河在天下之中若鼎足王者<lb/>
所更居也李唐以蒲州為河東郡河東縣為理所<hi>漢蒲坂縣</hi>
本朝𨽻陜西路為河中府河東郡李唐以懐州為河内<lb/>
<pb n="KR3j0034_WYG_009-31b"/>
郡河内縣為理所<hi>漢野王縣</hi>本朝𨽻河北西路為懐州河内<lb/>
郡李唐以洛州為河南府河南縣為理所<hi>古郟鄏地</hi>本朝𨽻<lb/>
西京為河南府河南郡葢本朝建都汴州所以與唐屏<lb/>
翰不同故三河亦從而改𨽻<lb/>
　　　梁園<lb/>
詩事録云近世武人如節度使柴宗慶作詩云曽觀大<lb/>
海難為水除去梁園總是村梁園戰國時魏惠王徙治<lb/>
大梁即其地今京師之東城是也予以為非是汴州與<lb/>
<pb n="KR3j0034_WYG_009-32a"/>
宋州接境漢梁孝王有兔園平䑓鴈鶩池在焉故梁園<lb/>
之稱以此<lb/>
　　　白礬樓<lb/>
京師東華門外景明坊有酒樓人謂之礬樓或者以為<lb/>
樓主之姓非也本商賈鬻礬於此後為酒樓本名白礬<lb/>
樓<lb/>
　　　兩蘭溪縣<lb/>
蘭溪在唐為兩縣名一屬蘄州<hi>沛水改為蘭溪</hi>一屬婺州杜牧<lb/>
<pb n="KR3j0034_WYG_009-32b"/>
之詩蘭溪春盡水泱泱葢蘄州之蘭溪也杜守黄州作<lb/>
此詩黄承蘭溪下流故耳<lb/>
　　　水中髙土名曰洲<lb/>
或曰州疇也疇其土而生之也予按説文曰堯遭洪水<lb/>
民居水中髙土故名曰洲所以今之近水之灘岸皆曰<lb/>
洲<lb/>
　　　魯澹臺墓<lb/>
洪州東湖總持院之側有一舊墳極髙大無銘誌無敢<lb/>
<pb n="KR3j0034_WYG_009-33a"/>
樵採者好事者以巨碑鐫徑尺字曰嗚呼有魯澹䑓子<lb/>
羽之墓予按汴州記及九域志開封有澹䑓子羽墓其<lb/>
廟亦存以理推之或可信焉葢子羽魯人去梁宋不逺<lb/>
若洪州之墓恐失於稽考也<lb/>
　　　爛柯亭<lb/>
李宗諤云達州爛柯亭在州治之西四里古有樵者觀<lb/>
仙弈棊不去至斧柯爛於腰間即此地也乃知觀棊爛<lb/>
柯不止衢州<lb/>
<pb n="KR3j0034_WYG_009-33b"/>
　　　姑射山<lb/>
新唐書地里志姑射山竇革音訓云一名平山又名壺<lb/>
口山射音亦予按列子莊子音釋射皆音夜不音亦<lb/>
　　　連州以山名<lb/>
劉禹錫云連之為州以山得名葢未指其所出按州西<lb/>
南百五十里有黄連嶺隋文帝取以名州今連州所纂<lb/>
湟川集不載所始止云唐武徳四年平蕭銑置連州葢<lb/>
亦不善考者也<lb/>
<pb n="KR3j0034_WYG_009-34a"/>
　　　灤河縣<lb/>
竇革新唐書音訓本紀灤河云灤力官切灤水出溪國<lb/>
都山諸書山海經並無此字唯見於切韻又忠義列傳<lb/>
灤河云音欒今大遼平州東臨灤河是也予按北鄙須<lb/>
知大遼有灤州西至燕京五百里有灤河縣西至灤州<lb/>
四十里平州西至燕京八百里以此見灤河縣在平州<lb/>
之西竇以為在東非也<lb/>
　<lb/>
<pb n="KR3j0034_WYG_009-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　能改齋漫録卷九<lb/>
</p>
<p>
</p>
  </div>
</body>
</text>
</TEI>
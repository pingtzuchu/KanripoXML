<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫錄卷七</head> <lb/>
    <p>
<pb n="KR3j0034_WYG_007-1a"/>
欽定四庫全書<lb/>
　能改齋漫錄卷七<lb/>
　　　　　　　　　　　　　宋　吳曽　撰<lb/>
　　事實<lb/>
　　　摩頂致踵<lb/>
孟子摩頂放踵蓋放字恐誤也或是致字致放字相類<lb/>
見李善文選注<lb/>
　　　腹腴<lb/>
<pb n="KR3j0034_WYG_007-1b"/>
杜子美徧勸腹腴愧年少本禮記冬右腴夏右鰭鄭氏<lb/>
曰腴腹下也前漢九州膏腴師古曰腹下肥曰腴<lb/>
　　　鍊師練師<lb/>
杜子美憶昔行更訪衡陽董鍊師南遊早鼓瀟湘柂鍊<lb/>
師當是衡山道士耳取鍊形之意故道家有靈寳五鍊<lb/>
經按後魏李順興乍愚乍智人莫識之其言未來事時<lb/>
有中者常冠道士冠時人有憶者輒至其家號為李鍊<lb/>
師後有張鍊師亦不知其名字好言未然之事世人以<lb/>
<pb n="KR3j0034_WYG_007-2a"/>
張類順亦呼為張鍊師見本傳然則稱道士而以鍊師<lb/>
其來久矣不始於唐也李白有贈嵩山焦鍊師詩序云<lb/>
嵩丘神人焦鍊師者不知何許婦人也司空表聖亦有<lb/>
送張鍊師還娥眉山詩皇甫冉亦有少室山韋鍊師昇<lb/>
仙歌鮑溶亦有宿青牛谷梁鍊師仙居詩按唐六典云<lb/>
道士修行其徳高思精謂之練師乃知練師之名其來<lb/>
甚久但練字從系<lb/>
　　　麻鞵見天子<lb/>
<pb n="KR3j0034_WYG_007-2b"/>
王叡炙轂子云夏商以草為屩左氏曰菲屨也至周以<lb/>
麻為之謂之麻鞵貴賤通著晉永嘉中以絲為之宫中<lb/>
妃嬪皆著故杜子美述懷詩云麻鞵見天子衣袖露兩<lb/>
肘<lb/>
　　　浮雲蔽日<lb/>
潘子眞詩話曰摠為浮雲能蔽日長安不見使人愁李<lb/>
太白詩也陸賈新語曰邪臣蔽賢猶浮雲之障白日也<lb/>
白用此予按史記龜策列傳亦云日月之明而時蔽於<lb/>
<pb n="KR3j0034_WYG_007-3a"/>
浮雲<lb/>
　　　桑䕃不徙<lb/>
唐尉遲敬徳贊曰敬德之來太宗以赤心付之桑䕃不<lb/>
徙而大功立按戰國策馮忌對趙王曰堯見舜於草茅<lb/>
之中席隴畝而廕庇桑隂移而授天下又劉子曰堯之<lb/>
知舜不違桑隂袁孝政注云堯嘗舉舜於服繹之隂與<lb/>
舜語於桑樹下樹隂不移堯即知舜<lb/>
　　　賑濟振濟<lb/>
<pb n="KR3j0034_WYG_007-3b"/>
顔師古匡謬正俗曰賑濟當用振字説文曰振舉也救<lb/>
也諸史籍所云振給振貸振業者其義皆同盡當為振<lb/>
字今人之作文書者以其事涉貨財改振為賑按説文<lb/>
解字云富也左氏魏都賦曰白藏之藏富有無隄同賑<lb/>
大内控引世資此則訓不相干何得混雜諸云振給振<lb/>
貸者並以饑饉窮厄將就困斃故舉救之使得存立耳<lb/>
寧有富事乎以上皆顔説予以顔説甚當但未有據按<lb/>
春秋傳文公十六年楚人出師自廬以往振廪同食注<lb/>
<pb n="KR3j0034_WYG_007-4a"/>
云廬今襄陽中廬縣也振發廩倉也同食上下無異饌<lb/>
也然則振濟當以左氏為據今字書止云賑言其富蓋<lb/>
言於利能不失時則可以致富矣漢汲黯傳發河内倉<lb/>
粟以振貧民亦作此振字<lb/>
　　　東邊日下終無雨闕上封書合有碑<lb/>
潘子眞詩話記張文潛詩云東邊日下終無雨闕上封<lb/>
書合有碑東邊日出西邊雨道是無晴却有晴此劉禹<lb/>
錫竹枝歌也别後長相思頓書千丈闕題碑無罷時此<lb/>
<pb n="KR3j0034_WYG_007-4b"/>
宋華山畿詞也事見匠智古今樂錄予又以為文潛兼<lb/>
取宋讀曲歌詞耳打壊木棲牀誰能坐相思三更書石<lb/>
闕憶子夜啼碑梁元帝金樂歌亦云石闕題書字<lb/>
　　　野鴛鴦<lb/>
杜子美豔曲云使君自有婦莫學野鴛鴦古樂府夜黄<lb/>
倚歌云湖中百種鳥半䳄半是雄鴛鴦逐野鴨恐畏不<lb/>
成雙豈非用此耶<lb/>
　　　魚收亥日<lb/>
<pb n="KR3j0034_WYG_007-5a"/>
豫章古漁父詩云魚收亥日妻到市醉卧水痕船信風<lb/>
嘗以未知亥日事讀張籍江南曲云江村亥日長為市<lb/>
落帆度橋來浦裏乃知籍亦用此然尚未知出處後得<lb/>
館中本李淳風易鏡占漁獵勝負篇云取魚卦宜二水<lb/>
又云取魚宜見水忌土蓋亥子屬水乃知魚收亥日所<lb/>
自<lb/>
　　　魚龍夜鳥䑕秋<lb/>
杜子美秦州雜詩水落魚龍夜山空鳥䑕秋元注曰秦<lb/>
<pb n="KR3j0034_WYG_007-5b"/>
有魚龍川鳥䑕谷名也禹貢所謂鳥䑕同穴杜田補遺<lb/>
曰太平御覽載闗中諸水云水經注曰有一水出天水<lb/>
縣西山人謂小隴山其水出五色魚俗以為龍而莫敢<lb/>
捕謂是水為魚龍水又爾雅釋鳥云鳥䑕同穴其鳥為<lb/>
鵌其䑕為鼵郭璞注云鼵如人家䑕而短尾鵌似鵽而<lb/>
小黄黑色穴入地三四尺䑕在内鳥在外今在隴西首<lb/>
陽縣鳥䑕同穴山中以上皆杜説予按倦游雜録云隴<lb/>
西地名魚龍出石魚掘地取石破而得之多鯽洎鰍亦<lb/>
<pb n="KR3j0034_WYG_007-6a"/>
有數尾相隨者如以漆描畫鱗鬛肖眞燒之尚作魚腥<lb/>
魚龍古之陂澤也豈非魚生其中山頽塞漸久而土凝<lb/>
為石故破之有魚形今衡州有石魚無異隴州者杜甫<lb/>
詩有水落魚龍夜山空鳥䑕秋正謂隴州也然則倦游<lb/>
所載果是否予又按酈氏水經曰魚龍以秋日為夜且<lb/>
龍秋分而降則蟄寢於淵疑杜詩或用是今備載於此<lb/>
以俟識者<lb/>
　　　茂才英俊英雄<lb/>
<pb n="KR3j0034_WYG_007-6b"/>
西漢自武帝始下詔舉茂才異等可為將相應劭曰舊<lb/>
言秀才避光武諱稱茂才然漢以後所舉者皆稱秀不<lb/>
復稱茂矣唐孔穎達嘗引辨名記云倍人曰茂十人曰<lb/>
選倍選曰雋千人曰英倍英曰賢萬人曰傑倍傑曰聖<lb/>
而魏劉邵人物志英雄第八卷云草木之精秀者為英<lb/>
獸之羣特者為雄故人之文武茂異者取名於此是故<lb/>
聰明秀出謂之英膽氣過人謂之雄<lb/>
　　　藉口藉手<lb/>
<pb n="KR3j0034_WYG_007-7a"/>
藉手本俗語然亦本於藉口東坡跋邢敦夫賦云斯亦<lb/>
足以藉手見古人矣按左傳成公二年曰若苟有以藉<lb/>
口而復於寡君君之惠也杜預注云藉薦復白也孔穎<lb/>
達曰禮承玉之物名為繅藉藉是承薦之言故為薦也<lb/>
復者報命於君故為白也言無物則空口以為報少有<lb/>
所得則與口為藉故曰藉口服䖍云今河南俗語治生<lb/>
求利少有所得皆言可用藉手矣然左氏襄公十一年<lb/>
云茍有以藉手則知非俗語也其來久矣<lb/>
<pb n="KR3j0034_WYG_007-7b"/>
　　　黄鳥<lb/>
杜詩轉枝黄鳥近泛渚白鷗輕蓋用齊虞炎玉階怨云<lb/>
紫藤拂花樹黄鳥度青枝<lb/>
　　　弱枝棗朱仲李<lb/>
王彦輔麈史云李善注文選於潘岳閒居賦周文弱枝<lb/>
之棗房陵朱仲之李善以為未詳彦輔以出王子年拾<lb/>
遺記曰北極有岐峯之隂多棗樹百尋其枝莖皆空其<lb/>
實長尺核細而柔百歳一實夫以岐乃周文所居又棗<lb/>
<pb n="KR3j0034_WYG_007-8a"/>
枝莖皆虛核細而柔任昉述異志曰房陵定山有朱仲<lb/>
李園三十六所李尤果賦云三十六園朱李是也以上<lb/>
皆王説予按王子年本傳子年隱於東陽石季龍之末<lb/>
遷於倒獸山苻堅累召不起以晉史考之石季龍始以<lb/>
成帝咸康元年僭位至廢帝太和六年死潘岳事西晉<lb/>
孝武帝及恵帝朝遷給事黄門侍郎其作閒居賦乃其<lb/>
時也然則子年所作拾遺記岳未及見必矣而彦輔以<lb/>
為用其事何耶以予觀之岳所用周文棗事雖與子年<lb/>
<pb n="KR3j0034_WYG_007-8b"/>
所載同第恐又出他書不只見於拾遺記耳不然豈有<lb/>
未為拾遺記數十年前而斥之以用其事耶予後讀西<lb/>
京雜記云初修上林苑羣臣遠方各獻名果異木棗有<lb/>
七種其一弱枝棗予意岳用此<lb/>
　　　東方朔為嵗星<lb/>
杜子美贈鄭十八詩禰衡實恐遭江夏方朔虛傳是歳<lb/>
星舊注曰俗謂東方朔為太白星非也予按班固漢武<lb/>
故事并西京雜記並云東方朔死上疑問西王母使者<lb/>
<pb n="KR3j0034_WYG_007-9a"/>
使者曰朔是木帝精為歳星下遊人中以觀天下非陛<lb/>
下臣也故夏侯孝若畫贊云神變造化靈為星辰<lb/>
　　　俾倪女牆<lb/>
春秋左氏傳宣公十二年守陴者皆哭杜預注曰陴城<lb/>
上俾倪皆哭所以告楚窮也孔穎達曰陴城上小牆俾<lb/>
倪者看視之名廣雅云陴俾倪女牆也釋名云城上垣<lb/>
曰陴於其孔中俾倪非常亦言陴益也助城之高也後<lb/>
世用俾倪皆轉作睥睨梁王筠和新渝侯巡城詩云罘<lb/>
<pb n="KR3j0034_WYG_007-9b"/>
罳分曉色睥睨連秋霧故杜子美詩云連連睥睨侵又<lb/>
南極詩云睥睨登哀柝矛弧照夕曛唐雍陶河隂新城<lb/>
亦云河池暗與溝堘合山色遥將睥睨連徐敬業登瑯<lb/>
琊城云登陴起遐望莊子雖逢蒙不能睥睨<lb/>
　　　陴堞俾倪短牆短垣女牆<lb/>
春秋左氏傳襄公六年晏弱圍萊堙之環城傅於堞注<lb/>
云堞女牆也又二十五年吳子門於巢巢牛臣隱於短<lb/>
牆以射之二十七年盧蒲嫳攻崔氏崔氏堞其宫而守<lb/>
<pb n="KR3j0034_WYG_007-10a"/>
之注曰堞短牆也陴堞俾倪短牆短垣女牆皆一物也<lb/>
説文云堞城上女垣也廣雅云陴俾倪女牆也釋名曰<lb/>
女牆言其卑小比之於城如女子之於丈夫也故杜子<lb/>
美上白帝城詩城峻隨天壁樓高更女牆劉長卿登餘<lb/>
干古縣城云官舍巳空秋草綠女牆猶在夜烏啼劉禹<lb/>
錫詩云夜深猶過女牆來韓億故鄉詩云塞雁已侵池<lb/>
籞宿宫鵶猶戀女牆啼此學長卿也<lb/>
　　　不夜城<lb/>
<pb n="KR3j0034_WYG_007-10b"/>
解道康齊地記曰齊有不夜城蓋古者有日夜出見於<lb/>
東萊故萊子立此城以不夜為名方悟杜詩無風雲出<lb/>
塞不夜月臨闗之句又見前漢地理志顔師古注<lb/>
　　　山魈一足<lb/>
廣異記云山魈嶺南皆有一足反踵手足皆三指雄曰<lb/>
山丈雌曰山姑夜叫人門雄求金繒雌求脂粉故杜有<lb/>
懐台州鄭司户詩云山鬼獨一脚腹蛇長如樹<lb/>
　　　眼有五輪<lb/>
<pb n="KR3j0034_WYG_007-11a"/>
東坡贈眼醫王生彦若詩云吾於五輪間蕩蕩見空曲<lb/>
按龍樹王菩薩眼論有五輪血風氣水肉五輪應五臟<lb/>
也<lb/>
　　　玉粒<lb/>
王子年拾遺記員嶠之山名環邱上有方湖千里多大<lb/>
鵠高一丈羣飛於湖際銜採不周之粟於環邱之上粟<lb/>
生穟高五丈其粒皎然如玉也故杜茅堂檢校收稻詩<lb/>
云紅鮮終日有玉粒未吾慳又云玉粒定晨炊紅鮮似<lb/>
<pb n="KR3j0034_WYG_007-11b"/>
霞散<lb/>
　　　玉盤<lb/>
梁沈約應詔詠棃詩云摧折非所恡但令入玉盤又梁<lb/>
簡文朱櫻詩云巳麗金釵瓜仍美玉盤橘故杜子美嚴<lb/>
公枉駕詩云竹裏行㕑洗玉盤何遜輕薄篇亦云象牀<lb/>
沓繡被玉盤傳綺食<lb/>
　　　滄洲趣<lb/>
謝元暉之宣城出新林浦向版橋詩云既歡懐祿情復<lb/>
<pb n="KR3j0034_WYG_007-12a"/>
協滄洲趣李善注曰揚雄檄靈賦云世有黄公者起於<lb/>
滄洲怡神養性與道浮游方悟杜子美劉少府山水障<lb/>
歌聞君掃却赤縣圖乗興遣畫滄洲趣<lb/>
　　　弈棋<lb/>
孟子曰弈秋通國之善弈者也趙岐注曰弈博也或曰<lb/>
圍棋論語曰不有博弈者乎又注云有人名秋據趙氏<lb/>
注以博弈兼論是未曉其義也予按春秋襄公二十五<lb/>
年左氏傳太叔文子曰今甯子視君不如弈棋其何以<lb/>
<pb n="KR3j0034_WYG_007-12b"/>
免乎弈者舉棋不定不勝其耦而况置君而弗定乎杜<lb/>
預注曰弈圍棋也揚雄方言曰圍棋謂之弈自關東齊<lb/>
魯之間皆謂弈故説文弈從廾言竦兩手而執之棋者<lb/>
所執之子也弈者舉棋不定不勝其耦謂舉子下之不<lb/>
定則不勝其耦是棋為子也以子圍而相殺故揚雄杜<lb/>
預云圍棋<lb/>
　　　無射大鐘<lb/>
魏收集有聘遊賦其曰珍是淫器無射高懸者人多不<lb/>
<pb n="KR3j0034_WYG_007-13a"/>
解蓋收仕東魏嘗聘蕭梁作此賦耳按周語景王二十<lb/>
三年鑄大鐘名無射伶州鳩諫之而不聴者也秦滅周<lb/>
其鐘徙於長安歴漢魏晉常在長安及劉裕滅姚泓又<lb/>
移於江東歴宋齊梁陳其鐘猶在故收賦得而載之及<lb/>
開皇九年平陳又遷於西京置太常寺至十五年敕毁<lb/>
之隋志不言其詳惟高祖紀云十一年春正月丁酉以<lb/>
平陳所得古器多為妖變悉命毁之<lb/>
　　　丹書鐵契<lb/>
<pb n="KR3j0034_WYG_007-13b"/>
漢高祖紀曰丹書鐵契金匱石室藏之宗廟功臣表云<lb/>
於是申以丹書之信重以白馬之盟無注解予按春秋<lb/>
襄公二十三年左傳曰初斐豹隷也著於丹書杜預注<lb/>
曰蓋犯罪没為官奴以丹書其罪孔穎達正義曰近世<lb/>
魏律緣坐配没為工樂雜户者皆用赤紙為籍其卷以<lb/>
鈆為軸此亦古人丹書之遺法<lb/>
　　　掌上纎腰<lb/>
陳江摠怨謌行云新梅嫩柳未障羞情去恩移那可留<lb/>
<pb n="KR3j0034_WYG_007-14a"/>
團扇篋中言不分纎腰掌上詎勝愁按梁羊侃性豪侈<lb/>
有彈箏人陸大喜著鹿角爪長七寸儛人張淨婉腰圍<lb/>
一尺六寸時人咸推能掌上儛<lb/>
　　　掎摭<lb/>
韓退之石鼓歌曰孔子西行不到秦掎摭星宿遺羲娥<lb/>
洪慶善辨之曰上音竒下之石切來俊臣掎摭諸武予<lb/>
以退之非用此按文選曹子建與楊徳祖書曰劉季緒<lb/>
才不逮於作者而好詆訶文章掎摭利病李善引説文<lb/>
<pb n="KR3j0034_WYG_007-14b"/>
曰掎偏引也張銑注曰掎偏摭拾上居綺切下之石切<lb/>
言偏拾人善惡蓋退之所用實本此也然掎一字子建<lb/>
蓋用左氏襄十四年諸戎掎之杜預注曰掎其足也陸<lb/>
音居綺切又前漢書班彪𫝊曰昔秦失其鹿劉氏逐而<lb/>
掎之師古注曰掎偏持其足也音居蟻反皆作側音洪<lb/>
氏音竒非是<lb/>
　　　短褐裋褕<lb/>
韓退之馬厭穀曰馬厭穀兮士不厭糠籺土被文繡兮<lb/>
<pb n="KR3j0034_WYG_007-15a"/>
士無裋褐洪慶善辨曰按列子云衣則裋褐食則粢糲<lb/>
音義引方言裋複襦許慎注淮南子云楚人謂袍為裋<lb/>
説文云粗衣又敝布襦也又襜褕短者謂之裋褕荀子<lb/>
作豎褐注云童豎之褐漢書云裋褐不全注云裋童豎<lb/>
所著布長襦也褐毛布之衣也杜子美云賜浴皆長纓<lb/>
與宴非短褐及短褐風霜入還丹日月遲皆作長短之<lb/>
短蓋襜褕短者謂之裋褕則短義亦通抑古書自有作<lb/>
短褐者予未之見也以上皆洪説予按文選班彪王命<lb/>
<pb n="KR3j0034_WYG_007-15b"/>
論曰思有短褐之襲擔石之蓄張銑注曰短褐麤衣也<lb/>
韋昭曰短為裋裋襦也毛布曰褐李善注曰短丁管切<lb/>
退之與子美皆熟文選李善既以短為丁管切而韋昭<lb/>
又以短為裋則短褐之為長短之短自有明據蓋慶善<lb/>
偶忘文選耳今彪傳皆作裋褐惟選不然䄈音常恕切<lb/>
　　　虚牝<lb/>
韓退之贈崔立之詩云可憐無補費精神有似黄金擲<lb/>
虚牝洪慶善曰牝谿谷也古詩云哀壑叩虛牝予按古<lb/>
<pb n="KR3j0034_WYG_007-16a"/>
詩之意虛牝當是壑中之窟穴耳所以老子曰𤣥牝之<lb/>
門是為天地之根然大戴禮以邱陵為牡谿谷為牝洪<lb/>
蓋取大戴之意耳<lb/>
　　　么麽<lb/>
韓退之寄崔立之詩云乃令千里鯨么麽微螽斯洪慶<lb/>
善曰麽云果切么麽細小貌班彪曰么麽不及數子予<lb/>
按通俗文曰不長曰么細小曰麽莫可切然洪以細小<lb/>
兼論么麽非矣鶡冠子曰無道之君任用么麽動則煩<lb/>
<pb n="KR3j0034_WYG_007-16b"/>
濁有道之君任用雄傑動則明白<lb/>
　　　麥秀蔪兮麥秀漸漸<lb/>
李善注枚乗七發曰麥秀蔪兮雉朝飛引宋玉笛賦云<lb/>
麥秀蔪兮鳥華翼非也予按尚書大傳曰微子將朝周<lb/>
過殷之故墟見麥秀之蔪蔪禾黍之蠅蠅也曰此故父<lb/>
母之國云云謂之麥秀歌歌云麥秀漸漸兮禾黍油油<lb/>
彼狡童兮不我好仇蓋宋玉笛賦亦本此耳蔪埤蒼曰<lb/>
麥芒也而大傳序與歌蔪漸二字不同何也蔪五臣音<lb/>
<pb n="KR3j0034_WYG_007-17a"/>
子兼切李善音慈斂切蠅油序歌二字亦不同<lb/>
　　　扂楔<lb/>
韓退之進學解楔字増廣韓集注曰楔音屑杙也予曰<lb/>
非也此蓋從韻略所注按陸徳明音義是古黠反爾雅<lb/>
曰棖謂之楔疏曰棖者門兩旁長木一名楔李巡曰棖<lb/>
謂梱上兩旁木禮記玉藻云君入門士介拂棖鄭氏注<lb/>
曰棖門楔也凡退之所言八物各見於禮記爾雅惟扂<lb/>
一字無之爾雅宫室類雖言坫端止謂堂角端而非扂<lb/>
<pb n="KR3j0034_WYG_007-17b"/>
也予按齊顔之推家訓載古樂府歌百里奚詞曰百里<lb/>
奚五羊皮憶别時烹伏雌吹扊扅今日富貴忘我為引<lb/>
蔡邕月令章句曰鍵關牡也所以止扉或謂之剡移然<lb/>
則當時貧困并以門牡木作薪炊耳聲類作扊又或作<lb/>
扂然則扂者關牡耳所以退之配以椳闑楔皆門所用<lb/>
也前注以楔為杙非也蓋杙者橛也橛者闑也退之不<lb/>
應重用橛義<lb/>
　　　功謝蕭規慙漢第恩從隗始詫燕臺<lb/>
<pb n="KR3j0034_WYG_007-18a"/>
西清詩話記熙寧初張侍郎掞以二府成詩賀王文公<lb/>
公和曰功謝蕭規慙漢第恩從隗始詫燕臺示陸農師<lb/>
曰蕭規曹隨高帝論功蕭何第一皆摭故實而請從隗<lb/>
始初無恩字公笑曰子善問也韓退之鬭雞聯句感恩<lb/>
慙隗始若無據豈當對功字耶乃知前人以用事一字<lb/>
偏枯為倒置眉目返易衣裳蓋慎之如此以上皆西清<lb/>
説予嘗以此論近誣蓋荆公用蕭何事乃漢嘗賜蕭何<lb/>
等北闕大第今二府成乃切題若以蕭何功第一則次<lb/>
<pb n="KR3j0034_WYG_007-18b"/>
第之第非第宅之第或又牽彊云借第以對臺唐人有<lb/>
此格此蓋不知漢嘗賜第事故作此語耳所恨未知正<lb/>
出處只具於唐李郢詩注郢有奉陪裴相公重陽日游<lb/>
安樂池亭詩云絳霄輕靄翊三台嵇阮襟情管樂才蓮<lb/>
沼昔為王儉府菊籬今作孟嘉臺寧知北闕元勲在却<lb/>
引東山舊客來自笑吐茵還酩酊日斜空從絳衣迴郢<lb/>
於第五句下注云漢賜蕭何等北闕大第以郢猶能知<lb/>
之孰謂荆公捨此而反舉第一之事為對耶況荆公上<lb/>
<pb n="KR3j0034_WYG_007-19a"/>
曽魯公詩云且開京洛蕭何第未泛江湖范蠡船以此<lb/>
證之則非用第一之第甚明<lb/>
　　　吹扊扅<lb/>
齊顔之推謂百里奚歌吹扊扅吹當作炊煑之炊以門<lb/>
牡木作薪炊耳予謂作吹其義亦通扊扅作薪以為火<lb/>
則有吹之義漢書趙氏無吹火焉木𤣥虛海賦曰熺炭<lb/>
重燔吹炯九泉李善曰吹猶然也炯光也言火之光下<lb/>
照九泉<lb/>
<pb n="KR3j0034_WYG_007-19b"/>
　　　疏鑿<lb/>
郭璞江賦曰巴東之峽夏后疏鑿乃悟杜子美禹廟詩<lb/>
早知乗四載疏鑿控三巴所本<lb/>
　　　梢雲<lb/>
吳都賦梢雲無以踰嶰谷弗能連謂竹也故五臣注曰<lb/>
言雖梢雲之高亦不能踰也李善引漢書天文志曰見<lb/>
梢雲其説梢如樹也予讀韓退之詩梢梢新月偃嘗疑<lb/>
梢字乃知梢月亦如梢雲也更俟識者訂之<lb/>
<pb n="KR3j0034_WYG_007-20a"/>
　　　饕餮<lb/>
顔之推云眉毫不如耳毫耳毫不如項絛項絛不如老<lb/>
饕此言老人雖有壽相不如善飲食也故東坡老饕賦<lb/>
蓋本諸此然左氏傳縉雲氏有不才子貪於飲食冒於<lb/>
貨賄天下之民以比三凶謂之饕餮杜預注曰貪財為<lb/>
饕貪食為餮何耶無乃與東坡之説牾耶予又按漢服<lb/>
䖍引神異經云饕餮獸名身如羊人面目在腋下食人<lb/>
然則饕餮均能食人且字皆從食雖不以財食分别亦<lb/>
<pb n="KR3j0034_WYG_007-20b"/>
可矣惟離騷經衆皆競進以貪婪兮憑不厭乎求索王<lb/>
逸注云愛財曰貪愛食曰婪蓋此二字或可分别以貪<lb/>
字從貝故耳<lb/>
　　　跋扈畔換<lb/>
後漢梁冀跋扈將軍跋扈字見詩註毛詩曰無然畔換<lb/>
鄭康成曰畔換猶拔扈也拔與跋字通故西京賦睢盱<lb/>
拔扈前世學者未有不讀箋注自本朝罷聲律而後學<lb/>
者不復知有箋注矣故文字時有不能知其來處畔換<lb/>
<pb n="KR3j0034_WYG_007-21a"/>
今本詩皆作畔援班固高帝紀贊曰項氏畔換韋昭曰<lb/>
跋扈也<lb/>
　　　彎碕臨硎<lb/>
王荆公彎碕詩云石梁茅屋有彎碕流水濺濺度兩陂<lb/>
晴日煖風生麥氣綠隂幽草勝花時按左太沖吳都賦<lb/>
左稱彎碕右號臨硎此言建業離宫也故李善注曰彎<lb/>
碕臨硎閽闥名李周翰注曰彎碕臨硎皆險峻也二注<lb/>
不同何耶<lb/>
<pb n="KR3j0034_WYG_007-21b"/>
　　　明駞<lb/>
洪駒父詩話云古樂府願得明駞歸故鄉今本明作鳴<lb/>
非是酉陽雜俎謂世傳明駞千里脚謂駞卧屈足腹不<lb/>
著地而漏明最能遠行以上皆洪説予按朝野僉載云<lb/>
後魏文帝定四大姓李氏恐不入四姓李氏夜乗明駞<lb/>
至洛時四姓定訖故人謂駞李氏明駞事又見此乃知<lb/>
駒父偶忘此事<lb/>
　　　皮丹漆<lb/>
<pb n="KR3j0034_WYG_007-22a"/>
杜詩田父嗟膠漆為潼闗棄甲也左傳縱其有皮丹漆<lb/>
若何<lb/>
　　　擅一壑之美<lb/>
晉陸雲逸民賦曰富貴者是人之所欲而古之逸民輕<lb/>
天下細萬物而欲專一邱之懽擅一壑之美豈不以身<lb/>
重於宇宙而恬貴於芬華哉荆公詩我亦暮年専一壑<lb/>
忽逢車馬便驚猜蓋用此<lb/>
　　　媒糵媒蝎<lb/>
<pb n="KR3j0034_WYG_007-22b"/>
葉少藴云漢書司馬遷救李陵之言曰全軀保妻子之<lb/>
臣從而媒蘖其短孟康注媒酒教糵麴謂釀成其罪蓋<lb/>
齊人名麴餅為媒宋景文好造語於唐新史記程元振<lb/>
惡李光弼乃言媒蝎以疑之不知其别有據耶抑自為<lb/>
之也春秋外傳有云雖蝎譖焉避之者蝎音曷木蠧也<lb/>
言譖由中出如蠧然或謂取諸此然亦竒矣以上皆葉<lb/>
語予按唐書宦官列傳又云如媒而成如蝎之蠧審此<lb/>
則景文果用此也然少藴所援春秋乃國語<lb/>
<pb n="KR3j0034_WYG_007-23a"/>
　　　櫓或作樐<lb/>
干櫓字復古編以櫓字或作樐賈誼過秦論伏屍百萬<lb/>
流血漂鹵乃知古樐字無木後人増之耳故文選孔璋<lb/>
檄吳將校部曲文引伏屍千萬流血漂樐止作從木與<lb/>
史記前漢過秦論鹵字不同通典用鹵簿則㦸楯在外<lb/>
刀楯在内以此知鹵乃干櫓之櫓無可疑者其曰簿者<lb/>
籍記之稱也後漢志曰乗輿大駕公卿奉引太僕卿大<lb/>
將軍參乗屬車八十一乗備千乗萬騎西都行祠天郊<lb/>
<pb n="KR3j0034_WYG_007-23b"/>
甘泉備之官有其注名曰甘泉鹵簿蓋鹵簿始於武帝<lb/>
其稱曰官有其注則其為籍記干櫓之稱又可知也應<lb/>
劭亦有漢官鹵簿圖韋昭曰樐大楯蘇鶚演義以鹵者<lb/>
鼓也簿者部也臆説無取<lb/>
　　　蜘蛛蝴蝶占喜<lb/>
歐陽文忠公詩云拂面蜘蛛占喜事入簾蝴蝶報佳人<lb/>
自注云李賀詩東家蝴蝶西家飛白騎少年今日歸賀<lb/>
葢用李淳風占怪書云蛺蝶忽入人宅舍及帳幕内者<lb/>
<pb n="KR3j0034_WYG_007-24a"/>
主行人即返又云生貴子吉<lb/>
　　　鳥自呼名<lb/>
東坡詩云花因識面嘗含笑鳥不知名時自呼按北山<lb/>
經蔓聯之山有鳥焉羣居而朋飛其毛如雌雉名曰交<lb/>
鳥而其名自呼食之巳風<lb/>
　　　雙賜筆<lb/>
杜子美詩云合分雙賜筆按漢官儀尚書令僕丞郎月<lb/>
給赤管大筆一雙篆題曰比工作楷<lb/>
<pb n="KR3j0034_WYG_007-24b"/>
　　　醉如泥<lb/>
後漢周澤時人為之語曰生世不諧作太常妻一歳三<lb/>
百六十日三百五十九日齋一日不齋醉如泥按稗官<lb/>
小説南海有蟲無骨名曰泥在水中則活失水則醉如<lb/>
一堆泥然<lb/>
　　　行蛇入古桐<lb/>
賈浪仙主長江簿有題長江詩云歸吏封宵鑰行蛇入<lb/>
古桐桐在縣㕔前大觀中縣令胡同老惡其枯枿斫去<lb/>
<pb n="KR3j0034_WYG_007-25a"/>
其不好事如此<lb/>
　　　畫角鷹<lb/>
杜子美賦姜楚公畫角鷹本綿州司錄㕔照屏皇祐中<lb/>
任是官者竊去易以他畫<lb/>
　　　花梁畫早梅<lb/>
前輩詩不茍作也如崔櫓梅詩云初開巳入雕梁畫未<lb/>
落先愁玉笛吹人徒知下句取古樂府有落梅花曲殊<lb/>
不知上句亦用隂鏗其新成安樂宫詩云砌石披新錦<lb/>
<pb n="KR3j0034_WYG_007-25b"/>
花梁畫早梅<lb/>
　　　畫紙為棊局敲針作釣鉤<lb/>
杜子美詩云老妻畫紙為棊局出東晉李秀四維賦曰<lb/>
四維戲者衞尉摯侯所造也畫紙為局截木為棊又詩<lb/>
云稚子敲針作釣鉤出楚辭曰以直針而為鉤維何魚<lb/>
之能得<lb/>
　　　麗人行<lb/>
梁沈約有麗人賦略曰狹斜才女銅街麗人亭亭似月<lb/>
<pb n="KR3j0034_WYG_007-26a"/>
嬿婉如春故杜子美有麗人行<lb/>
　　　穠李落梅<lb/>
蘇味道上元詩遊妓皆穠李行歌盡落梅上句取梁蕭<lb/>
子顯美人篇曰繁穠既為李照水亦成蓮下句取樂府<lb/>
落梅花曲<lb/>
　　　笑林<lb/>
祕閣有古笑林十卷晉孫楚笑賦曰信天下之笑林調<lb/>
謔之具觀笑林本此<lb/>
<pb n="KR3j0034_WYG_007-26b"/>
　　　雨絶天<lb/>
梁張率長相思詩曰長相思久離别美人之遠如雨絶<lb/>
獨延佇心中結葢用晉潘岳哀詩云漼若葉落樹邈若<lb/>
雨絶天郭璞詩云君若秋日雲妾似突中烟高下理自<lb/>
殊一乖雨絶天汪彦章表云生平戅直不隨世俗於雷<lb/>
同嵗晩棲遲乃望君門而雨絶<lb/>
　　　書來訪死生<lb/>
陳後山别張芸叟詩云此别時須問死生孰知詩律解<lb/>
<pb n="KR3j0034_WYG_007-27a"/>
窮人韓子蒼送張右司詩云遥知此别常乖隔莫惜書<lb/>
來訪死生或者謂用柳子厚與王參元書云因人南來<lb/>
致書訪死生非也葢本出梁王僧孺送商何兩記室詩<lb/>
儻有還書便一言訪死生<lb/>
　　　腕將脱矣<lb/>
齊任昉集有小桂郡刺史鄧阿魯記云時京師臺閣文<lb/>
帙遭火無遺詔郡國悉上民間所藏阿魯為郡小吏差<lb/>
送圖籍至京奏乞書吏二百人口占分授并自布籌敏<lb/>
<pb n="KR3j0034_WYG_007-27b"/>
速如飛吏曰告公緩之腕將脱矣乃知唐書蘇廷碩傳<lb/>
所載明皇平内難書詔填委獨廷碩在太極後閣口所<lb/>
占授功狀百緒輕重無所差書吏白曰匄公徐之不然<lb/>
手腕脱矣祖任昉語也<lb/>
　　　鳴蛙鼓吹<lb/>
黄豫章薄薄酒云傳呼鼓吹擁部曲何如春水一池蛙<lb/>
余按僕射王晏嘗鳴鼓吹候孔穉圭聞蛙鳴晏曰此殊<lb/>
聒人耳穉圭曰我聽卿鼓吹殆不及此出齊陽玠談藪<lb/>
<pb n="KR3j0034_WYG_007-28a"/>
　　　要路津<lb/>
杜子美自謂頗挺出立登要路津葢用古詩何事策高<lb/>
足先據要路津<lb/>
　　　身輕一鳥過<lb/>
杜子美身輕一鳥過鎗急萬人呼蓋用虞世南侍宴應<lb/>
詔詩云横空一鳥度照水百花燃<lb/>
　　　封事<lb/>
杜子美詩明朝有封事數問夜如何按漢置八儀密奏<lb/>
<pb n="KR3j0034_WYG_007-28b"/>
隂陽皂囊封板故曰封事又魏相傳故事諸上書者皆<lb/>
為二封署其一曰副領尚書者先發副封云云<lb/>
　　　有狐綏綏<lb/>
衞詩有狐綏綏在彼淇梁毛曰綏綏匹行貌按禹年三<lb/>
十未娶行塗山恐時暮失嗣辭曰吾之娶必有應也乃<lb/>
有白狐九尾而造於禹禹曰白者吾服也九尾者其證<lb/>
也於是塗山人歌曰綏綏白狐九尾龐龐成於家室我<lb/>
都攸昌於是娶塗山女乃知稱狐而以綏綏云者禹時<lb/>
<pb n="KR3j0034_WYG_007-29a"/>
已有矣出吕氏春秋<lb/>
　　　冥冥江雨<lb/>
杜子美詩冥冥江雨熟楊梅冥冥江雨葢用梁范雲巫<lb/>
山高云冥冥暮雨歸<lb/>
　　　酌酒<lb/>
杜子美詩把酒宜深酌蓋用庾信王襃餉酒詩云開君<lb/>
一壺酒細酌對春風<lb/>
　　　白雲邊<lb/>
<pb n="KR3j0034_WYG_007-29b"/>
杜子美詩送老白雲邊蓋用梁簡文帝虎窟山寺詩栖<lb/>
神紫臺上縱意白雲邊<lb/>
　　　春草隨青袍<lb/>
杜子美詩江草亂青袍春草隨青袍蓋用古詩青袍似<lb/>
春草長條隨風舒周庾信哀江南賦云青袍如草白馬<lb/>
如練<lb/>
　　　關東絹<lb/>
杜子美詩我有一匹好東絹闗東絹也梁庾肩吾荅武<lb/>
<pb n="KR3j0034_WYG_007-30a"/>
陵王賚絹啓曰闗東之妙潛織陋其卷綃<lb/>
　　　端能幾字正<lb/>
陳後山除祕書省正字賦詩云端能㡬字正敢恨十年<lb/>
遲按唐明皇御勤政樓時劉晏以神童為祕書正字年<lb/>
方十嵗明皇問晏曰為正字正得幾字晏曰天下字皆<lb/>
正唯有朋字未得正<lb/>
　　　久苦諸君<lb/>
荆公字説成後賦絶句云久苦諸君共此勞按李密兵<lb/>
<pb n="KR3j0034_WYG_007-30b"/>
敗謂王伯當曰兵敗矣久苦諸君我今日自刎請以謝<lb/>
衆<lb/>
　　　山色有無中<lb/>
東坡水調歌頭云長記平山堂上欹枕江南烟雨杳杳<lb/>
没孤鴻認得醉翁語山色有無中葢歐陽文忠公長短<lb/>
句云平山欄檻倚晴空山色有無中東坡蓋指此也然<lb/>
王摩詰漢江臨汎詩已嘗云江流天地外山色有無中<lb/>
歐實用此而東坡偶忘之耶<lb/>
<pb n="KR3j0034_WYG_007-31a"/>
　　　海水立<lb/>
蔡絛西清詩話云杜少陵文自古奥如云九天之雲下<lb/>
垂四海之水皆立忽翳日而翻萬象却浮空而留六龍<lb/>
萬舞陵亂又似乎春風壯而江海波其語皆磊落驚人<lb/>
或言無韻者不可讀是大不然東坡有美堂詩天外黑<lb/>
風吹海立浙東飛雨過江來蓋出此以上皆蔡説予按<lb/>
長水校尉闗子陽謂天去人尚逺而黑風吹海蓋東坡<lb/>
博極羣書兼用乎此政如雪詩云柳絮才高不道鹽人<lb/>
<pb n="KR3j0034_WYG_007-31b"/>
徒知用撤鹽空中差可擬而不知兼用南史但不道鹽<lb/>
耳故事也<lb/>
　　　龍尾道<lb/>
清獻趙公嘉祐六年言陳旭與御藥王世寧通家親戚<lb/>
用是遷副樞未行遂匄出知䖍州有詩云乍辭龍尾道<lb/>
來刺虎頭城葢唐含元殿前龍尾道自平堦地凡詰曲<lb/>
七轉由丹鳳門北望宛如龍尾下垂於地焉兩垠欄悉<lb/>
以青石為之故謂之龍尾道賈公談錄公既出而旭亦<lb/>
<pb n="KR3j0034_WYG_007-32a"/>
罷其謝到任表云且䖍雖遠方而衢乃便道過家上冢<lb/>
懇章盡得於哀榮跋山涉川之任敢辭於艱險而況樞<lb/>
臣報罷物議有歸廣聖君從諫之名遂微臣納忠之志<lb/>
蓋公乃衢人也<lb/>
　　　沈著痛快<lb/>
豫章先生跋王右軍文賦云余在黔南未甚覺書字綿<lb/>
弱及移戎州見舊字多可憎大槩十字中有三四差可<lb/>
耳今方悟古人沈著痛快之語但難為知音爾葢謂吳<lb/>
<pb n="KR3j0034_WYG_007-32b"/>
人皇象能草書世稱沈著痛快<lb/>
　　　鵲尾香爐<lb/>
東坡詩有夾道青煙鵲尾爐按松陵唱和集皮日休寄<lb/>
華陽潤卿詩云鵲尾金爐一世焚注云陶貞白有金鵲<lb/>
尾香爐又珠林云宋吳興人費崇先少信佛法每聴經<lb/>
常以鵲尾香爐置膝前費崇先事又見王琰冥祥記<lb/>
　　　荔枝楊梅盧橘<lb/>
梁蕭恵開云南方之珍惟荔枝矣其味絶美楊梅盧橘<lb/>
<pb n="KR3j0034_WYG_007-33a"/>
自可投諸藩溷故東坡詩云南村諸楊北村盧直與荔<lb/>
枝為先驅<lb/>
　　　觀者如堵牆<lb/>
世説衞玠從豫章至下都人久聞其名觀者如堵牆故<lb/>
杜子美詩集賢學士如堵牆觀我落筆中書堂<lb/>
　　　杜石笋行<lb/>
杜石笋行雨多往往得瑟瑟按華陽記開明氏造七寳<lb/>
樓以真珠結成簾漢武帝時蜀郡遭火燒數千家樓亦<lb/>
<pb n="KR3j0034_WYG_007-33b"/>
以燼今人往往於砂土上獲眞珠又趙清獻蜀都故事<lb/>
石笋在衙西門外二株雙蹲云眞珠樓基也昔有胡人<lb/>
於此立寺為大秦寺其門樓十間皆以眞珠翠碧貫之<lb/>
為簾後摧毁墜地至今基脚在每有大雨其前後人多<lb/>
拾得真珠瑟瑟金翠異物今謂石笋非為樓設而樓之<lb/>
建適當石笋附近耳葢大秦國多璆琳琅玕明珠夜光<lb/>
璧水道通益州永昌郡多出異物則此寺大秦國人所<lb/>
建也杜田嘗引酉陽雜俎謂蜀少城飾以金璧珠翠桓<lb/>
<pb n="KR3j0034_WYG_007-34a"/>
温怒其太侈焚之之事為證非也<lb/>
　　　胡奴<lb/>
杜詩有示獠奴阿段云曽經陶侃胡奴異怪爾常穿虎<lb/>
豹羣蓋謂其子也按世説陶胡奴為烏程令注云胡奴<lb/>
陶範小字侃别傳曰範字道則侃第十子侃諸子中最<lb/>
知名歴尚書祕書監何法盛以為第九子<lb/>
　　　嚄唶<lb/>
柳子厚答晉問僕乃蹇淺窄僻跳浮嚄唶按魏公子無<lb/>
<pb n="KR3j0034_WYG_007-34b"/>
忌列傳公子曰晉鄙嚄唶宿將往恐不聽上音烏百反<lb/>
下音莊白反唶聲也左傳行扈唶唶唶又音子夜切廣<lb/>
雅曰唶唶鳴也漢光武贊唶曰亦用此字嚄廣韻云嚄<lb/>
噴大喚亦聲也<lb/>
　　　主人翁<lb/>
韓退之燈花詩更煩將喜事來報主人翁按范睢曰主<lb/>
人翁習知之<lb/>
　　　月蝕於蝦蟇<lb/>
<pb n="KR3j0034_WYG_007-35a"/>
盧仝月蝕詩云傳聞古老説蝕月蝦蟇精按龜策傳日<lb/>
為徳而君於天下辱於三足之烏月為刑而相佐見食<lb/>
於蝦蟇<lb/>
　　　祿山兒<lb/>
豫章中興碑詩明皇不作包荒計顚倒四海由祿兒按<lb/>
祿山事跡云正月二十日祿山生日賜物甚多後三日<lb/>
召祿山入内貴妃以錦繡綳縛祿山令内人以綵輿舁<lb/>
之宫中歡呼動地明皇使人問之報云貴妃與祿山作<lb/>
<pb n="KR3j0034_WYG_007-35b"/>
三日洗兒明皇就觀之大悦因賜貴妃洗兒金銀錢物<lb/>
極歡而罷自是宫中皆呼祿山為祿兒不禁其出入<lb/>
　　　㳂牒<lb/>
顔延之詩云測恩躋愉逸㳂牒懵浮賤注云㳂牒隨牒<lb/>
也予按王衍曰隨牒推移逺至於此<lb/>
　　　淄塵染素衣<lb/>
謝元暉酬王晉安詩誰能久京洛淄塵染素衣予按陸<lb/>
士衡為顧彦先贈婦詩云京洛多風塵素衣化為淄謝<lb/>
<pb n="KR3j0034_WYG_007-36a"/>
本此<lb/>
　　　夜航船<lb/>
樂府有夜航船政謂浙西耳皮日休答陸龜蒙詩云明<lb/>
朝有物充君信㰂酒三瓶寄夜航<lb/>
　　　玉盤承露<lb/>
唐裴潾題青龍寺白牡丹絶句云長安豪貴惜春殘爭<lb/>
賞新開紫牡丹别有玉盤承露冷無人起就月中看按<lb/>
廬山記山有三石梁廣不盈尺俯瞻無底吳猛將弟子<lb/>
<pb n="KR3j0034_WYG_007-36b"/>
過此梁見老翁坐桂樹下以玉盤承甘露與猛<lb/>
　　　遷次<lb/>
陳氏詩云今日何遷次按左傳芊尹蓋對曰廢日共積<lb/>
一日遷次杜注云一日便遷次不敢留君命<lb/>
　　　臯橋客死<lb/>
蘇子美謫死姑蘇江鄰幾作詩云郡邸獄寃誰與辨臯<lb/>
橋客死世同悲按吳郡圖經續記云臯橋在吳縣西北<lb/>
臯伯通字奉卿所居之地也伯通為漢朝議郎卒葬胥<lb/>
<pb n="KR3j0034_WYG_007-37a"/>
門西二百步號伯通墩昔梁鴻娶孟光同至吳居伯通<lb/>
廡下為人賃舂伯通察而異之乃舍之於家鴻卒又為<lb/>
葬之哀江南賦云臯橋羈旅謂此古今謂江善用事者<lb/>
以此<lb/>
　　　白雲司職<lb/>
胡武平宿賀晏元獻轉刑部侍郎啟云紫詔疏恩白雲<lb/>
登秩孫逖作裴敦復刑部尚書制云俾踐白雲之司按<lb/>
左氏傳郯子曰黄帝以雲紀故為雲師而雲名職林注<lb/>
<pb n="KR3j0034_WYG_007-37b"/>
云黄帝受命有雲瑞故以雲紀事春官為青雲夏官為<lb/>
縉雲秋官為白雲冬官為黑雲中官為黄雲故類要刑<lb/>
部曰白雲司職人命是懸而白樂天詩亦云清光莫獨<lb/>
占亦對白雲司乃秋雲詩也劉禹錫送鶴詩昨日看成<lb/>
送鶴詩高籠攜出白雲司李嘉祐詩漏長丹鳳闕秋冷<lb/>
白雲司<lb/>
　　　别分子將打衙頭<lb/>
沈存中在延安作口號云别分子將打衙頭按唐僖宗<lb/>
<pb n="KR3j0034_WYG_007-38a"/>
光啟三年魏博節度使樂彦楨其子從訓聚亡命五百<lb/>
餘人為親兵謂之子將<lb/>
　　　五百弓一牛鳴<lb/>
王荆公詩靜占寛閑五百弓又詩白下亭東鳴一牛又<lb/>
詩潮溝直下兩牛鳴按唐西域記云夫數量之稱謂踰<lb/>
繕那<hi>舊曰由句</hi>踰繕那者自古聖主一日軍行舊傳一踰繕<lb/>
那四十里矣印度國俗乃三十里教所載唯十六里窮<lb/>
微之數分一踰繕那四十里為八拘盧舍八拘盧舍者<lb/>
<pb n="KR3j0034_WYG_007-38b"/>
謂大牛鳴聲所極聞拘盧舍分一拘盧舍為五百弓分<lb/>
一弓為四肘分一肘為二十四指分一指節為七宿度<lb/>
乃至虱蟣隙塵牛毛羊毛兔毫銅水次第七分以至細<lb/>
塵細塵七分為極細塵極細塵者不可復㭊㭊即歸空<lb/>
故曰極微<lb/>
　　　揚雄反騷<lb/>
揚雄反騷云有周氏之嬋嫣兮或鼻祖於汾隅注鼻始<lb/>
也余以為未盡其義雄方言云獸之初生謂之鼻人之<lb/>
<pb n="KR3j0034_WYG_007-39a"/>
初生謂之首也梁益謂鼻為初或謂之始祖故鼻祖者<lb/>
其義如此<lb/>
　　　周顒宅作阿蘭若<lb/>
王荆公草堂懷古詩周顒宅作阿蘭若按顒傳云顒於<lb/>
鍾山西立隱舍休沐則歸之又云清貧寡慾終日長蔬<lb/>
雖有妻子獨處山舍故其詩云昔遭衰世皆晦迹今幸<lb/>
樂國養微軀依止老宿亦未晩富貴功名焉足圖葉少<lb/>
藴云杜詩久為野客尋幽慣細學何顒免興孤何顒後<lb/>
<pb n="KR3j0034_WYG_007-39b"/>
漢人見黨錮傳蓋義俠者與詩意不類當作周顒周何<lb/>
字相近而訛顒奉佛有隱操殆信然耶<lb/>
　　　蘭亭序<lb/>
王羲之蘭亭曲水詩序所謂羣賢畢至少長咸集者蓋<lb/>
謝安謝萬孫綽徐豐之孫統王彬之王凝之王肅之王<lb/>
徽之袁嶠之郄曇王豐之華茂庾友虞説魏滂謝繹庾<lb/>
藴孫嗣曹茂之曹華平桓偉王元之王藴之王渙之共<lb/>
二十六人自羲之至袁嶠之各為四言五言詩二篇郄<lb/>
<pb n="KR3j0034_WYG_007-40a"/>
曇至王渙之各為四言五言詩一篇而孫綽為之後序<lb/>
　　　叢竹當封瀟洒侯<lb/>
張右史文潛竹詩裊裊牆隂竹數竿秋風盡日舞青鸞<lb/>
平生愛爾緣瀟洒莫作封君渭上看潘邠老問張曰渭<lb/>
川千畝竹皆與千户侯等非斥此耶張曰非也陸龜蒙<lb/>
詩云叢竹當封瀟洒侯<lb/>
　　　琅璫<lb/>
韓子蒼夏夜廣壽寺偶書云城郭初鳴定夜鐘苾芻過<lb/>
<pb n="KR3j0034_WYG_007-40b"/>
盡法堂空移牀獨向西南角卧看琅璫動晚風按顔之<lb/>
推家訓後漢司徒崔烈以鋃鐺鏁<hi>上音狼下音當</hi>鋃鐺大鏁也<lb/>
世間多誤作金銀字武烈太子亦是數千卷學士嘗作<lb/>
詩云銀鏁三公脚刀撞僕射頭葢誤也顔所引鋃鐺字<lb/>
皆從金子蒼所用字皆從玉仍以鋃鐺為鈴鐸而非鏁<lb/>
也子蒼博極羣書恐當别有所本洪龜父亦云琅璫鳴<lb/>
佛屋<lb/>
　　　綺襦紈袴<lb/>
<pb n="KR3j0034_WYG_007-41a"/>
漢班伯出與王許子弟為羣在綺襦紈絝之間非其好<lb/>
也任昉彈劉整云直以前代外戚仕因紈袴注云綺襦<lb/>
紈袴謂外戚驕奢之服也故杜詩云紈袴不餓死<lb/>
　　　公家魯直不解事<lb/>
陳後山贈黄知命詩公家魯直不解事愛作文章可人<lb/>
意按楊脩荅臨淄侯云脩家子雲老不曉事强著一書<lb/>
悔其少作<lb/>
　　　鄙宗<lb/>
<pb n="KR3j0034_WYG_007-41b"/>
王荆公荅劉原父書稱鄙宗夷甫按楊脩荅臨淄侯云<lb/>
君侯忘聖賢之顯迹述鄙宗之過言乃知前輩雖鄙宗<lb/>
二字亦有所本也<lb/>
　　　天雨流行滄溟自蕩<lb/>
東坡啓云天雨何私笑流行之木偶滄溟不改嘆自蕩<lb/>
之波臣或者以天雨流行皆有來處而滄溟自蕩注云<lb/>
本文無之殊不知謝朓辭隨王牋云不寤滄溟未運波<lb/>
臣自蕩渤澥方春旅翮先謝<lb/>
<pb n="KR3j0034_WYG_007-42a"/>
　　續添<lb/>
　　　衆心回春柏再榮<lb/>
東坡在海南作東莞縣資福禪院阿羅漢閣偈云五百<lb/>
大士栖此城南金大貝皆東傾衆心回春柏再榮鐵林<lb/>
東來閣乃成寳骨未到先通靈赤蛇白璧珠夜明三卜<lb/>
襲吉誰敢爭内翰吳弁正仲云予至東莞黎武文通為<lb/>
言僧祖堂者先住寺未幾謝去東廡有二柏枯死衆迎<lb/>
堂再至柏復榮茂人皆異之始營閣東至鐵竈塘山南<lb/>
<pb n="KR3j0034_WYG_007-42b"/>
黄氏家前夕黄夢羅漢僧行化旦起祖堂來黄厚具資<lb/>
糧入山獲巨木閣遂以成乃走恵州求碑於東坡諾之<lb/>
矣心欲以犀帶所易得者佛腦骨骨出舍利薦以白玉<lb/>
璧施之而未言也祖堂歸累月一夕夢赤蛇吐珠白璧<lb/>
上驚悟曰蘇公之文且成矣即往速之且告以夢坡大<lb/>
喜出腦骨舍利璧視之祖堂因請歸作金銀琉璃窣堵<lb/>
坡藏閣上遂併付之仍别作舍利塔銘文<lb/>
　　　出九入十<lb/>
<pb n="KR3j0034_WYG_007-43a"/>
世俗博戲有出九入十之説謂之攤賭故律云諸博戲<lb/>
賭財物并停止出九和合者各令衆五日豫章詩肉食<lb/>
傾人如出九<lb/>
　　　盤渦谷轉<lb/>
郭景純江賦盤渦谷轉凌濤山頽李善云渦水旋流也<lb/>
故杜子美詩云盤渦與岸迴<lb/>
　　　摩蒼天<lb/>
東方朔七言折羽翼兮摩蒼天魏文帝芙蓉池詩脩條<lb/>
<pb n="KR3j0034_WYG_007-43b"/>
摩蒼天故李賀詩云殿前作賦聲摩空<lb/>
　　　逝湍奔峭<lb/>
謝靈運七里瀨詩孤客傷逝湍徒旅苦奔峭李善引淮<lb/>
南子曰岸峭者必陁許慎曰陁落也然奔亦落也故杜<lb/>
子美詩云奔峭背赤甲<lb/>
　　　蜀運茶馬利害<lb/>
蜀茶總入諸蕃市胡馬嘗從萬里來蓋元豐末陸師閔<lb/>
提舉川陜茶馬運茶抵陜蜀人苦之中丞蘇轍御史吕<lb/>
<pb n="KR3j0034_WYG_007-44a"/>
陶以為言司馬丞相建遣户部郎官黄亷往察視同省<lb/>
皆云一筆勾斷歸來作從官既堂辭黄云容到彼親看<lb/>
利害方敢奏陳既至知得馬為利運茶為害乃奏乞置<lb/>
鋪兵官運茶以寛民力大忤宰執之意就委措置行之<lb/>
未㡬公私果以為便故詩云兩猾論兵㡬敗國蓋此為<lb/>
王中正俞允作也<lb/>
　　　廬江王姬<lb/>
新唐書王珪傳他日進見有美人侍帝側本廬江王瑗<lb/>
<pb n="KR3j0034_WYG_007-44b"/>
姬也帝指之曰廬江不道賊其夫而納其室何有不亡<lb/>
乎珪避席曰陛下以廬江為是邪非邪帝曰殺人而取<lb/>
妻乃問朕是非何也舊唐書亦同然皆不載其詳按廬<lb/>
江王瑗寵姬亭亭本賈人妻有殊色瑗殺其夫而納之<lb/>
瑗敗入宫復侍太宗出亭亭叙謝<lb/>
　　　咄嗟咄喏<lb/>
宋景文公筆記云蜀人見物驚異輒曰噫嘻吁李太白<lb/>
作蜀道難因用之汾晉之間尊者呼左右曰咄左右必<lb/>
<pb n="KR3j0034_WYG_007-45a"/>
曰喏而司空圖作休休記又用之脩書學士劉羲叟為<lb/>
余言晉書咄嗟而辦非是宜言咄喏而辦然咄嗟前世<lb/>
人文章中多用之或自有義耳已上皆宋説余按孫楚<lb/>
詩云三命皆有極咄嗟安可保李善引蒼頡篇曰咄啐<lb/>
也説文曰啐驚也咄丁忽切啐倉憒切王弼周易注曰<lb/>
嗟憂嘆之辭乃知宋為是而劉為非<lb/>
　　　金盤玉盃<lb/>
太平廣記載神仙傳麻姑至蔡經家入拜王逺逺為之<lb/>
<pb n="KR3j0034_WYG_007-45b"/>
起立坐定各進行廚皆金盤玉盃故杜詩云花裏行廚<lb/>
洗玉盤<lb/>
　　　仙人九節杖<lb/>
神仙傳王遥有竹篋長數寸有一弟子姓錢隨遥十數<lb/>
年未嘗見開之一夜天雨晦冥遥使錢以九節杖負此<lb/>
篋將錢出行而遥及弟子衣皆不濕故杜子美望嶽詩<lb/>
云安得仙人九節杖拄到玉女洗頭盆<lb/>
　　　僧為上人<lb/>
<pb n="KR3j0034_WYG_007-46a"/>
唐詩多以僧為上人如杜子美已上人茅齋是也按摩<lb/>
訶般若經云何名上人佛言若菩薩一心行阿耨菩提<lb/>
心不散亂是名上人十誦律云人有四種一麄人二濁<lb/>
人三中間人四上人<lb/>
　　　青精飯<lb/>
神仙王襃傳太極真人以太極青精飯上仙靈方授之<lb/>
可按而合服襃按方合鍊服之五年色如少女杜詩惜<lb/>
無青精飯使我顔色好是也<lb/>
<pb n="KR3j0034_WYG_007-46b"/>
　　　八字山<lb/>
晉方士戴洋語庾亮曰武昌土地有山無林政可圖始<lb/>
不可居終山作八字數不及九昔吳用壬寅來上創立<lb/>
宫城至於己酉還下秣陵某見陶公亦涉八年土地盛<lb/>
衰有數人心去就有期不可移也潘邠老江口詩云八<lb/>
字山頭鴈武昌江上魚<lb/>
　　　明牕塵<lb/>
李太白草創大還贈柳官迪詩云髣髴明牕塵死灰同<lb/>
<pb n="KR3j0034_WYG_007-47a"/>
至寂按古嵩子述金液歌云日魂月華二氣真含胎育<lb/>
子身甚神變化欲終君自見分明化作明牕塵注云狀<lb/>
若明牕塵也金液歌蓋本金碧經云神室者丹之樞紐<lb/>
也非世間五金其丹如成狀若明牕塵服之灌入三丹<lb/>
田中即人身中三丹田是也<lb/>
　　　前路資糧<lb/>
藏經中有俱舍論載頌曰欲往前路無資糧來往中間<lb/>
無所止東萊先生吕居仁臨終詩云病知前路資糧少<lb/>
<pb n="KR3j0034_WYG_007-47b"/>
老覺平生事業非蓋用前語<lb/>
　　　王宰畫山水松石<lb/>
杜子美戲題畫山水圖歌自注云王宰畫丹青絶倫其<lb/>
詩云十日畫一水五日畫一石能事不受相促迫王宰<lb/>
始肯留真跡余按畫斷云唐王宰者家於西蜀貞元中<lb/>
韋臯以客禮待之畫山水樹石出於象外嘗於席夔㕔<lb/>
見圖一障臨江雙松一柏古藤縈繞上盤半空下著水<lb/>
面千枝萬葉交查屈曲分布不雜或枯或茂或垂或直<lb/>
<pb n="KR3j0034_WYG_007-48a"/>
葉疊千重枝分四面精人所難凡目莫辨又於興善寺<lb/>
見畫四時屏風若移造化風候雲物八節四時於一座<lb/>
之内妙之至也山水松石並為上上品<lb/>
　　　江山之助<lb/>
劉勰文心雕龍物色篇云若乃山林臯壤實文思之奥<lb/>
府略語則闕詳説則煩然屈平所以洞風騷之情者抑<lb/>
亦江山之助乎故唐張説至岳陽詩益淒惋人以為得<lb/>
江山之助<lb/>
<pb n="KR3j0034_WYG_007-48b"/>
　　　五粒松當作五鬛<lb/>
故友姚寛令威言名山記云松有兩鬛三鬛五鬛者言<lb/>
如馬鬛形也李賀有五粒小松歌新香幾粒洪崖飯未<lb/>
詳其義余按藥性論載蕭炳云松有五葉者一叢五葉<lb/>
如釵名五粒松道家服食絶粒又按本草圖經云方書<lb/>
言松為五粒字當讀為鬛音之誤也言每五鬛為一葉<lb/>
或有兩鬛七鬛者今據圖經粒字當作鬛訛為米粒之<lb/>
粒然五代史鄭遨傳云遨聞華山有五粒松脂淪入地<lb/>
<pb n="KR3j0034_WYG_007-49a"/>
千嵗化為藥能去三尸因徙居華隂欲求之此直云五<lb/>
粒松脂以是知其訛有自矣<lb/>
　　　欲談前事恐無人<lb/>
文潞公嘗曰人但以彦博長年為慶獨不知閲世既久<lb/>
内外親戚皆亡一時交遊凋零殆盡所接皆邈然少年<lb/>
無可論舊事者王立之喜蘇黄門送人歸洛詩云遍閲<lb/>
後生真有道欲談前事恐無人殊不知蘇叙潞公語也<lb/>
　　　心跡雙清<lb/>
<pb n="KR3j0034_WYG_007-49b"/>
杜詩心跡喜雙清蓋本謝靈運齋中讀書詩矧乃歸山<lb/>
川心跡雙寂寞<lb/>
　　　平仲君遷本二木名<lb/>
陸龜蒙寄南海二同年詩庭中必有君遷樹莫向空臺<lb/>
望漢朝注交州記朝臺尉佗望漢所築余按吳都賦平<lb/>
仲君遷二木名也注云平仲之木實白如銀君遷之樹<lb/>
子如瓠形廣州有之本草云君遷樹高丈餘子中有汁<lb/>
如乳<lb/>
<pb n="KR3j0034_WYG_007-50a"/>
　　　簡易字有出處<lb/>
新唐史韋宙守洪政簡易人便安之陳之茂守豫章疑<lb/>
簡易無所本余曰唐羅浮王生人或問為政難易生曰<lb/>
簡則易然揚雄長楊賦亦云出凱弟行簡易<lb/>
　　　斷自天筆<lb/>
杜謝賜葛詩自天題處溼當暑著來輕蓋孔穉圭表云<lb/>
聖照元覽斷自天筆<lb/>
　　　博懸於投<lb/>
<pb n="KR3j0034_WYG_007-50b"/>
豫章賀東坡韻送李豸下第云博懸於投不在徳按班<lb/>
固弈㫖曰博懸於投不必在行裴駰謂投投瓊也見蔡<lb/>
澤傳<lb/>
　　　斷腸聲裏唱陽關<lb/>
豫章題陽關圖絶句斷腸聲裏無聲畫畫出陽關更斷<lb/>
腸按李義山贈歌妓詩云紅綻櫻桃含白雪斷腸聲裏<lb/>
唱陽闗豫章所用也<lb/>
　　　無底籃<lb/>
<pb n="KR3j0034_WYG_007-51a"/>
吕居仁贈僧詩云莫言衲子籃無底盛得山南骨董歸<lb/>
廣燈錄契魂禪師上堂僧問古言路逢死蛇莫打殺無<lb/>
底籃子盛將歸葢取此也<lb/>
　　　婆娑集<lb/>
崔徳符以所作詩文目曰婆娑集蓋取四子講徳論婆<lb/>
娑謳吟鼓腋而笑<lb/>
　　　天洗兵<lb/>
説苑武王伐紂風霽而乗以大雨散宜生諫曰此非妖<lb/>
<pb n="KR3j0034_WYG_007-51b"/>
歟武王曰非也天洗兵也故杜子美有洗兵馬行<lb/>
　　　叩檻出魚黿<lb/>
東坡詩叩檻出魚黿時取一笑粲按柳子厚河間傳云<lb/>
遂入禮隑州西浮圖兩池間叩檻出魚鱉食之河間為<lb/>
一笑<lb/>
　　　酒盡卧空瓶<lb/>
東坡病中大雪詩飲雋瓶屢卧趙夔注云歐陽詩不覺<lb/>
長甁卧趙夔注云張籍詩酒盡卧空瓶<lb/>
<pb n="KR3j0034_WYG_007-52a"/>
　　　花照眼<lb/>
杜子美詩花枝照眼句還成蓋本於梁武帝春歌階上<lb/>
香入懷庭中花照眼<lb/>
　　　不翅猶過多<lb/>
杜子美詩方駕曹劉不翅過見王仲宣公讌詩見眷良<lb/>
不翅守分豈能違李善注言上見恩遇不翅過於本望<lb/>
家語子曰愛人之謂徳教何翅惠哉不翅猶過多也<lb/>
　<lb/>
<pb n="KR3j0034_WYG_007-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　能改齋漫錄卷七<lb/>
</p>
<p>
</p>
  </div>
</body>
</text>
</TEI>
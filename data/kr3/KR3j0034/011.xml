<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫録卷十一</head> <lb/>
    <p>
<pb n="KR3j0034_WYG_011-1a"/>
欽定四庫全書<lb/>
　能改齋漫録卷十一<lb/>
　　　　　　　　　　　　　宋　吳曾　撰<lb/>
　　記詩<lb/>
　　　題寢宫詩<lb/>
農桑不擾嵗常登邉將無功吏不能四十二年如夢覺<lb/>
春風吹淚過昭陵韓子蒼云此詩題於寢宫不著名氏<lb/>
宜表而出之<lb/>
<pb n="KR3j0034_WYG_011-1b"/>
　　　間燕堂聨句<lb/>
王仲至與秦少遊謁恭敏李公飯於閒燕堂即席聨句<lb/>
云黄葉山頭初帶雪緑波尊酒暫囘春<hi>欽臣</hi>已聞璧月瓊<lb/>
枝句更看朝雲暮雨人<hi>觀</hi>老媿紅妝翻曲妙喜逢嘉客<lb/>
放懐新<hi>欽臣</hi>天眀又出桃花去仙境何時再問津<hi>觀</hi>
　　　青州從事<lb/>
皮日休謝人送酒詩門巷蕭條空紫苔先生應渴解酲<lb/>
杯醉中不得相親問故遣青州從事來韓子蒼謝信州<lb/>
<pb n="KR3j0034_WYG_011-2a"/>
連鵬舉送酒詩云上饒籍甚文章伯曾共紫㣲花下杯<lb/>
鈴閣晝間思老病故教從事送春來韻意皆同當有辨<lb/>
其優劣者<lb/>
　　　程夫子范使君<lb/>
韓持國閒居潁昌程伯淳自洛徃訪之時范右丞夷叟<lb/>
純禮亦居潁昌持國嘗戲作詩示二公云閉門讀易程<lb/>
夫子清坐焚香范使君顧我未能忘世事緑尊紅妓對<lb/>
斜曛<lb/>
<pb n="KR3j0034_WYG_011-2b"/>
　　　海棠洲<lb/>
王仲至使遼囘謁恭敏李公席中賦詩云穹廬三月已<lb/>
淹留白草黄雲見即愁滿袖塵埃何處洗李家池上海<lb/>
棠洲<lb/>
　　　江公著由微雨詩知名<lb/>
江公著初任洛陽尉乆旱微雨作詩云雲葉紛紛雨脚<lb/>
勻亂花柔草長精神雲車却碾前山過不洒原頭陌上<lb/>
塵司馬文正公於士人家見之借紙筆脩刺謁江且為<lb/>
<pb n="KR3j0034_WYG_011-3a"/>
稱薦由此知名<lb/>
　　　花落去燕歸來<lb/>
晏元獻公赴杭州道過維揚憩大眀寺瞑目徐行使侍<lb/>
史誦壁間詩板戒其勿言爵里姓名終篇者無幾又使<lb/>
别誦一詩云水調隋宫曲當年亦九成哀音已亡國廢<lb/>
沼尚留名儀鳯終沉迹鳴蛙只沸羔淒涼不可問落日<lb/>
下蕪城徐問之江都尉王琪詩也召至同飯又同步遊<lb/>
池上時春晩已有落花晏云每得句書牆壁間或彌年<lb/>
<pb n="KR3j0034_WYG_011-3b"/>
未嘗强對且如無可柰何花落去至今未能也王應聲<lb/>
曰似曾相識燕歸來自此辟置又薦館職遂躋侍從矣<lb/>
　　　偷眼看雲生未生<lb/>
山谷南還至南華竹軒令侍史誦詩板亦戒勿言爵里<lb/>
姓名乆之誦一絶云不用山僧供張迎世間無此竹風<lb/>
清獨拳一手支頥卧偷眼看雲生未生徐視姓名曰果<lb/>
吾學子葛敏修也<lb/>
　　　文正公屬意小鬟妓<lb/>
<pb n="KR3j0034_WYG_011-4a"/>
范文正公守番陽郡創慶朔堂而妓籍中有小鬟妓尚<lb/>
㓜公頗屬意既去而以詩寄魏介曰慶朔堂前花自栽<lb/>
便移官去未曽開年年長有别離恨已託東風幹當來<lb/>
介因鬻以惠公今州治有石刻<lb/>
　　　致心平易知詩<lb/>
吕與叔嘗作詩云文如元凱徒成癖賦似相如只類俳<lb/>
惟有孔門無一事止傳顔子得心齋楊中立云知此詩<lb/>
則可以讀三百篇矣横渠讀詩詩云致心平易始知詩<lb/>
<pb n="KR3j0034_WYG_011-4b"/>
　　　呉元中十歳賦詩<lb/>
吳丞相元中十嵗時逰寺賦詩云古木霜根重殘僧雪<lb/>
頂深棟梁元剥落香火未消沉在真州時贈吳正仲詩<lb/>
云先生古人風文字祖西漢不令萬錢食亦合五花判<lb/>
　　　矮道士老參軍<lb/>
信州鉛山縣治之北二里間石井資福院有泉湧於山<lb/>
壁之下澄徹如鑑本朝詩人潘閬移太平州散參軍過<lb/>
而留絶句云炎炎畏日樹將焚却恨都無一㸃雲強跨<lb/>
<pb n="KR3j0034_WYG_011-5a"/>
蹇驢來到得皆疑渴殺老參軍蘇黄門過而跋之云東<lb/>
坡先生稱眉山矮道士好為詩詩格亦不能髙徃徃有<lb/>
竒語如夜過脩竹寺醉打老僧門之句皆可喜也予舊<lb/>
讀湘山野録喜閬西湖曲及㳺江南見題石井絶句頗<lb/>
有前輩氣味不在石曼卿蘇子美下若老參軍矮道士<lb/>
自是一對將恐漫滅失傳不知法眞師能刻之石否穎<lb/>
尾遺老<lb/>
　　　巴苴仁頻<lb/>
<pb n="KR3j0034_WYG_011-5b"/>
諸柘巴苴文潁曰巴苴草名一名巴焦李善曰苴子余<lb/>
切梬栗梬音郢踰波謂前波趨後波也眀月珠子的皪<lb/>
江靡應卲曰靡邉也眀月珠子生於江中其光耀乃照<lb/>
於江邉張揖曰靡厓也唼啑菁藻咀嚼菱藕通俗文曰<lb/>
水鳥食謂之唼啑說文曰肸蠁布也仁頻㯽榔也韓渥<lb/>
詩云鵞兒唼啑雌黄觜鳳子輕盈膩粉腰韓子蒼詩云<lb/>
李侯梨釘坐風味勝仁頻<lb/>
　　　萬松亭<lb/>
<pb n="KR3j0034_WYG_011-6a"/>
萬松亭在關山始麻城縣令張毅植萬松於道周以芘<lb/>
行者且以名其亭去未十年而松之存者十不及三四<lb/>
東坡元豐二年謫居黄州過而賦詩云十年栽種百年<lb/>
規好德無人助我儀縣令若同倉庾氏亭松應長子孫<lb/>
枝天公不救斧斤厄野火解憐氷雪姿為問幾株能合<lb/>
抱慇懃記取角弓詩崇寧以還坡文既禁故詩碑不復<lb/>
見而經過題詠者多不勝紀番陽倪左司濤傷之以詩<lb/>
云舊韻無儀字蒼髯有恨聲此之謂也<lb/>
<pb n="KR3j0034_WYG_011-6b"/>
　　　杜子美集無遣憂詩<lb/>
余家有唐顧陶大中丙子歳所編唐詩類選載杜子美<lb/>
遣憂一詩云亂離知又甚消息苦難真受諫無今日臨<lb/>
危憶故臣紛紛乗白馬攘攘著黄巾隋氏營宫室焚燒<lb/>
何太頻世所傳杜集皆無此詩<lb/>
　　　晏元獻所得是知人<lb/>
晏元獻喜薦士其得人最多范蜀公作公挽詞云平生<lb/>
欲報國所得是知人<lb/>
<pb n="KR3j0034_WYG_011-7a"/>
　　　河陽見兩龔<lb/>
吕居仁記龔殿院彦和清介自立少有重名元祐間簽<lb/>
判<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>州與弟大壮同行尤特立不羣曽文肅子宣帥<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>
欲見不可得一日徑過彦和邀其弟出不可辭也遂出<lb/>
相見即為置酒從容終日乃去曾題詩壁間其末句云<lb/>
自慙太守非何武得向河陽見兩龔近世貴人如曾子<lb/>
宣之能下士亦難得也<lb/>
　　　天門豈可掉臂入<lb/>
<pb n="KR3j0034_WYG_011-7b"/>
吕獻可記丁晉公詩有天門九重開終當掉臂入王元<lb/>
之讀曰入公門鞠躬如也天門豈可掉臂入乎此人必<lb/>
不忠<lb/>
　　　放出一頭地<lb/>
東坡初登第以詩謝梅聖俞聖俞以示文忠公公答梅<lb/>
書畧云不意後生能逹斯理也吾老矣當放此子出一<lb/>
頭地故東坡送晁美叔詩云醉翁遣我從子㳺翁如退<lb/>
之踐軻某尚欲放子出一頭酒醒夢斷四十秋葢叙書<lb/>
<pb n="KR3j0034_WYG_011-8a"/>
語也陳無己贈魏衍詩云名駒已自思千里老子終當<lb/>
讓一頭<lb/>
　　　程伯淳辨李泰伯詩<lb/>
程伯淳謂李㤗伯詩若教管仲身常在宫内何妨更六<lb/>
人此語不然管仲時桓公之心特未蠱耳若已蠱雖管<lb/>
仲可柰何未有心蠱尚能用管仲之理<lb/>
　　　程正叔不欲為閒言語<lb/>
程正叔云王子眞寄藥與頥無以為答且素不作詩亦<lb/>
<pb n="KR3j0034_WYG_011-8b"/>
非禁而不作第不欲為閒言語耳如古人作詩無如杜<lb/>
甫云穿花蛺蝶深深見㸃水蜻蜓<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>
                    <graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>飛如此間言語<lb/>
道出則甚頥所以不作詩今寄子眞詩云至誠通化藥<lb/>
通神逺寄衰翁濟病身我亦有丹君信否用時還解壽<lb/>
斯民子真之學須是獨善雖至誠潔行然大扺只是長<lb/>
生乆視之術止濟一身故有是句正叔且云既學詩須<lb/>
是用功方合詩人之格既用功則於事有妨古人詩云<lb/>
吟成五箇字用破一生心又可恤一生心用在五字上<lb/>
<pb n="KR3j0034_WYG_011-9a"/>
此言甚當予謂正叔盖有激而云且詩云桑之未落其<lb/>
葉沃若桑之落矣其黄而隕昔我徃矣楊桞依依今我<lb/>
來思雨雪霏霏悠悠斾旌蕭蕭馬鳴之類皆未免乎寫<lb/>
物也<lb/>
　　　剖破藩籬即大家<lb/>
横渠先生張載作克己復禮詩曰克己工夫未肯加吝<lb/>
驕封閉縮如蝸試於中夜深思省剖破藩籬即大家<lb/>
　　　花月句<lb/>
<pb n="KR3j0034_WYG_011-9b"/>
白樂天有荅元微之詩云垂老休吟花月句恐君更結<lb/>
後身縁初未悟其説元微之集李著作園醉後寄李十<lb/>
云䑃朧春月照花枝花下音聲是管兒却笑西京李員<lb/>
外五更騎馬趁朝時<lb/>
　　　饒徳操自號倚松道人<lb/>
政和間林靈素主張道教建議以僧為徳士使加冠巾<lb/>
其意以釋氏為出其下耳臨川饒徳操時棄儒為僧作<lb/>
德士頌四首其一云德士舊來稱進士黄冠初不異儒<lb/>
<pb n="KR3j0034_WYG_011-10a"/>
冠種種是名名是假世人誰不被名謾德操自號倚松<lb/>
道人意取間禪師詩云間攜經卷倚松立笑問客從何<lb/>
處來故以名菴又以自號陳瑩中有詩寄之曰舊時饒<lb/>
措大今日壁頭陀為問安心法禪儒較幾何<lb/>
　　　賢女浦<lb/>
南康有賢女浦盖祥符間女子姓劉氏夫死誓不再嫁<lb/>
父兄強之因自沉於江浦因以取名初號貞女後避昭<lb/>
陵諱改為賢女汪革信民嘗賦二絶句云賢女標名幾<lb/>
<pb n="KR3j0034_WYG_011-10b"/>
度秋行人撫事至今愁湘雲楚雨知何處月冷風悲江<lb/>
自流女子能留身後名包羞忍恥漫公卿可憐嗚咽灘<lb/>
頭水渾似曹娥江上聲<lb/>
　　　四客各有所長<lb/>
子瞻子由門下客最知名者黄魯直張文潛晁無咎秦<lb/>
少㳺世謂之四學士至若陳無己文行雖髙以晩出東<lb/>
坡門故不若四人之著故陳無己作佛指記云余以辭<lb/>
義名次四君而貧扵一代是也晁無咎詩云黄子似淵<lb/>
<pb n="KR3j0034_WYG_011-11a"/>
眀城市亦復真陳君有道舉化行閭井淳張侯公瑾流<lb/>
英思春泉新髙才更難及淮海一髯秦當時以東坡為<lb/>
長公子由為少公陳無已荅李端叔云蘇公之門有客<lb/>
四人黄魯直秦少遊晁無咎則長公之客也張文潛則<lb/>
少公之客也又次韻黄樓詩云一代蘇長公四海名未<lb/>
巳又云少公作長句班楊安可擬謂二蘇也然四客各<lb/>
有所長魯直長於詩辭秦晁長於議論魯直與秦少游<lb/>
書曰庭堅心醉於詩與楚辭似若有得至於論議文字<lb/>
<pb n="KR3j0034_WYG_011-11b"/>
今日乃當付之少游及晁張無己足下可從此四君子<lb/>
一一問之其後張文潛贈李徳載詩亦云長公波濤萬<lb/>
頃海少公峭拔千尋麓黄郎蕭蕭日下鶴陳子峭峭霜<lb/>
中竹秦文倩麗若桃李晁論崢嶸走珠玉乃知人才各<lb/>
有所長雖蘇門不能兼全也<lb/>
　　　卞和琴操<lb/>
今善琴者傳卞和操有其聲而亡其辭惟存一句可認<lb/>
云卞和三獻人不識以余觀之非當時操也蔡邕記卞<lb/>
<pb n="KR3j0034_WYG_011-12a"/>
和楚野人嘗居山耕種因得玉璞以獻於懐王王以為<lb/>
欺慢刖其足和作操曰悠悠沂水經荆山兮精氣欝泱<lb/>
谷巖巖兮中有神寶灼灼眀兮穴山採玉難為功兮<lb/>
　　　許旌陽作鐵柱鎮蛟<lb/>
晉許真君為旌陽令時江西有蛟為害旌陽與其徒吳<lb/>
猛仗劔殺之遂作大鐵柱以鎮壓其䖏今豫章有鐵柱<lb/>
觀而柱猶存也臨川謝逸嘗賦詩云豫章城南老子宫<lb/>
堦前一柱立積鐵云是旌陽役萬鬼夜半舁來老蛟穴<lb/>
<pb n="KR3j0034_WYG_011-12b"/>
挿定三江不沸騰切莫撼揺坤軸裂蒼苔包裹鱗皴皮<lb/>
我欲摩挲肘屢掣旌陽挈家上天去只留于大應門戸<lb/>
西山髙處風露寒兹事恍惚從誰語安得猛士扶鼇極<lb/>
屹然移此相撑拄<lb/>
　　　臨川王右軍墨池<lb/>
臨川郡學在州治之東城隅之上其門庭之間有池深<lb/>
而不廣而旱暵不竭世傳以為王右軍之墨池每當貢<lb/>
士之歳或見墨汁㸃滴如潑出於水面則次春郡人必<lb/>
<pb n="KR3j0034_WYG_011-13a"/>
有登第者荆公送和甫奉使江南詩云為我聊尋逸少<lb/>
池曾子固嘗為之記郡人謝逸嘗賦詩云張芝學書池<lb/>
水黒章草如芝古無敵右軍睥睨難抗衡恨不臨池作<lb/>
書癖云何汝水之上崔嵬峯到今方池有遺墨此事不<lb/>
特古老傳徃徃故事書簡冊南豐先生欣得之手揮巨<lb/>
筆飛霹靂云是逸少徜徉山水間筆墨淋漓此其迹嗚<lb/>
呼勝事妙入神千年尺水清粼粼有時水面浮墨過紛<lb/>
紛郁郁非烟雲我書欹傾不成字秋㕍斜行落忩紙印<lb/>
<pb n="KR3j0034_WYG_011-13b"/>
泥沙法安可傳獨撫餘蹤玩清泚但當一日書一箱筆<lb/>
蹤或在子欽行他年若榜凌雲殿定不懸橙白頭如仲<lb/>
將<lb/>
　　　四辰四亥生<lb/>
韓子華以辰年辰月辰日辰時生亦異事也陸農師為<lb/>
作挽章云非關庚子曾占鵩自是辰年併值龍曾子宣<lb/>
亦以亥年亥月亥日亥時生章子厚每以四亥公呼之<lb/>
　　　桐木韓家<lb/>
<pb n="KR3j0034_WYG_011-14a"/>
韓子華兄弟皆為宰相門有梧桐京師人以桐木韓家<lb/>
呼之以别魏公也子華下世陸農師為作挽章云棠棣<lb/>
行中排宰相梧桐名上識韓家皆紀其實也子華其家<lb/>
呼為三相公持國為五相公<lb/>
　　　黄左丞罰僧仲殊作<lb/>
瑞麟香煖玉芙蓉畫蠟凝輝到曉紅數㸃漏移衙仗北<lb/>
一畨雨滴甲樓東夢逰黄闕鸞巢外身卧彤幃虎帳中<lb/>
報道譙門初日上起來簾幙杏花風此僧仲殊詩也黄<lb/>
<pb n="KR3j0034_WYG_011-14b"/>
左丞安中守平江日㑹客仲殊亦與焉繼以疲倦先起<lb/>
熟寐於黄堂中不知客散及覺日已瞳矓矣左丞罰作<lb/>
此詩始放去瑞麟香者安中家所造香也<lb/>
　　　國香<lb/>
國香荆渚田氏侍兒名也山谷自南溪召為吏部貟外<lb/>
郎㽞荆州乞守當塗待報所居與此女子為鄰山谷偶<lb/>
見之以謂幽閒姝美目所未覩後其家以嫁下俚貧民<lb/>
因賦水仙花詩寓意云淤泥解出白蓮藕糞壤能開黄<lb/>
<pb n="KR3j0034_WYG_011-15a"/>
玉花可惜國香天不管随縁流落小民家俾髙子勉和<lb/>
之後數年山谷卒於嶺表當時賔客雲散此女既生二<lb/>
子矣㑹荆南歳荒其夫鬻之田氏家田氏一日邀子勉<lb/>
置酒出之掩袂困悴無復故態坐間話當時事相與感<lb/>
歎子勉請田氏名曰國香以成太史之志政和三年春<lb/>
子勉客京師會王性之問山谷詩中本意因道其詳且<lb/>
為賦詩云南溪太史還朝晩息駕江陵頗從款綵毫曽<lb/>
詠水仙花可惜國香天不管将花託意為羅敷十七未<lb/>
<pb n="KR3j0034_WYG_011-15b"/>
有十五餘宋玉門牆迂貴從藍橋庭戸怪平居十年目<lb/>
色遥成處公更不來天上去已嫁鄰姬窈窕姿空傳墨<lb/>
客慇懃句聞道離鸞别鶴悲藁砧無賴鬻蛾眉桃花結<lb/>
子風吹後巫峡行雲夢足時田郎好事知渠乆酧贈明<lb/>
珠同石友憔悴猶疑洛浦妃風流固可章臺柳寶髻犀<lb/>
梳金鳳翹樽前初識董嬌饒来遲杜牧應須恨愁殺蘇<lb/>
州也合銷却把水仙花說似猛省西家黄學士乃能知<lb/>
妾妾當時悔不書空作黄字王子初来話此詳索詩裁<lb/>
<pb n="KR3j0034_WYG_011-16a"/>
與漫淒涼只今驅豆無方法徒使田郎號國香性之亦<lb/>
次韻云百花零落悲春晩不復園林門可款待花結實<lb/>
春始歸到頭只有東風管楚宫女子春華敷為雨為雲<lb/>
皆有餘親逢一顧傾國色不解迎入專城居目成未到<lb/>
投梭處後會難憑人已去可憐天壤擅詩聲不如崔䕶<lb/>
桃花句坐令永抱埋玉悲㳺子那知京兆眉難堪别鶴<lb/>
分飛後猶是驚人初見時新歡宻愛應長乆暫向華筵<lb/>
賞賔友舞盡春風力不禁困裊腰肢一渦柳座上何人<lb/>
<pb n="KR3j0034_WYG_011-16b"/>
贈翠翹蜀州風調尤情饒歡濃酒暈上玉頬香暖紅酥<lb/>
疑欲銷佳人薄命古相似先後乃逢天下士但惜盈盈<lb/>
一水時當年不寄相思字宜州遺恨君能詳瘴雲萬里<lb/>
空悲涼無限風流等間别幾人鑒賞得真香<lb/>
　　　周昉畫美人琴阮圖<lb/>
髙子勉記龍眠李亮工家藏周昉畫美人琴阮圖兼有<lb/>
宫禁富貴氣象旁有竹馬小兒欲折檻前柳者亮工官<lb/>
長沙而黄魯直謪宜州過見之歎愛彌日大書一詩於<lb/>
<pb n="KR3j0034_WYG_011-17a"/>
黄素上曰周昉富貴女衣飾新舊兼髻重髪根急薄裝<lb/>
無意添琴阮相與娛聽絃不觀手敷腴竹馬郎跨馬要<lb/>
折柳此畫後歸禁中胡馬驚塵流落何許而詩亦不傳<lb/>
獨子勉舊見之位置猶可想像也因追和其詩又使善<lb/>
工圖之詩云丹青有神藝周郎獨能兼圖畫絶世人真<lb/>
態不可添却怜如畫者相與落誰手想像猶可言雨重<lb/>
春籠柳<lb/>
　　　浪子和尚詩<lb/>
<pb n="KR3j0034_WYG_011-17b"/>
洪覺範有上元宿嶽麓寺詩蔡元度夫人王氏荆公女<lb/>
也讀至十分春瘦縁何事一掬鄉心未到家曰浪子和<lb/>
尚耳<lb/>
　　　王平甫賦滕王閣詩<lb/>
王平甫年十三登滕王閣賦詩云滕王平昔好追逰髙<lb/>
閣依然枕碧流勝地幾經興廢事夕陽偏照古今愁城<lb/>
中樹宻千家小天際人歸一葉舟極目烟波吟不盡西<lb/>
山重疊亂雲浮時郡守張侯見而異之為啓宴張樂於<lb/>
<pb n="KR3j0034_WYG_011-18a"/>
其上其後建中靖國元年其女識之于石云平甫元豐<lb/>
初以交鄭俠遂廢於家作詩云三見齊王不一言須知<lb/>
自古致君難紛紛齊魯誇迂闊口舌從來昜得官<lb/>
　　　太宗製奕棊三勢<lb/>
太宗萬幾之暇留心奕棋自製三勢一曰對面千里勢<lb/>
二曰天蛾獨飛勢三曰海底取眀珠勢一時近臣例以<lb/>
棊圖頒賜故王元之詩云太宗多材復多藝萬幾餘暇<lb/>
翻棊勢對面千里為第一獨飛天蛾為第二第三海底<lb/>
<pb n="KR3j0034_WYG_011-18b"/>
取眀珠三陣堂堂皆御製中使宣来示近臣天機祕宻<lb/>
通鬼神所以紀其事也<lb/>
　　　韋應物逸詩<lb/>
俗吏間居少同人㑹面難偶随香署客来訪竹林歡暮<lb/>
館花微落春城雨暫寒甕間聊共酌莫使宦情闌韋應<lb/>
物陪王郎中尋孔徴君詩也獨有宦逰人偏驚物候新<lb/>
雲霞出海曙梅柳渡江春淑氣催黄鳥晴光轉緑蘋忽<lb/>
聞歌古調歸思欲沾巾韋應物和晋陵陸丞早春遊望<lb/>
<pb n="KR3j0034_WYG_011-19a"/>
詩也二篇皆佳作而韋集逸去余家有顧陶所編唐詩<lb/>
有之故附見於此<lb/>
　　　韓子蒼黄葉句<lb/>
李彭商老有建除體贈韓子蒼云滿朝以詩鳴何獨遺<lb/>
大雅平生黄葉句摸索便知價盖是時子蒼自館職斥<lb/>
宰分寧縣時也子蒼有館中詩最為世所推故商老有<lb/>
黄葉之句云子蒼全篇云朔風吹雪晝多隂日暮擁階<lb/>
黄葉深倦鵲遶枝翻凍影羈鴻摩月堕孤音推愁不去<lb/>
<pb n="KR3j0034_WYG_011-19b"/>
如相覔與老無期苦見侵游宦衣冠少時事病来無復<lb/>
一分心<lb/>
　　　張吉父作怡軒以安其父<lb/>
畨陽張吉父介方娠時父去客東西川不還張君自為<lb/>
兒時已愴然有感其言語食息未嘗不在蜀也與尚書<lb/>
彭公器資同學作詩云應是子規啼不到致令我父未<lb/>
歸家聞者皆憐之既長走蜀父初無還意乃歸省母復<lb/>
至涪閬徃返者三其父遂以熈寧十年三月至自蜀郷<lb/>
<pb n="KR3j0034_WYG_011-20a"/>
人迎謁歎息或為感泣一時名士咸賦詩以紀其事器<lb/>
資詩略云河可以竭山可徙我翁不歸行不已三徃三<lb/>
復翁歸止翁行尚壮今老矣兒昔未生今壯齒云云郭<lb/>
公功父詩慰我慈母心懸懸三徃三返又十載孝子執<lb/>
鞭方言還云張君自其父歸又作軒以安之而名之曰<lb/>
怡軒器資為之記云<lb/>
　　　東坡和李邦直祈雨詩<lb/>
東坡熈寧十年知徐州李邦直因沂山龍祠祈雨有應<lb/>
<pb n="KR3j0034_WYG_011-20b"/>
作詩寄東坡東坡和之未云半年不雨坐龍慵但怨天<lb/>
公不怨龍今来一雨何足道龍神社鬼各無功無功日<lb/>
盗大倉粟嗟我與龍同此責勸農使者不汝容因君作<lb/>
詩先自劾李邦直來謁東坡因戯笑言承見示詩只是<lb/>
勸農使者不管恁地事元豐二年東坡下御史䑓獄嘗<lb/>
供此詩云本因龍神慵堕不行雨却使人心怨天公以<lb/>
譏諷大臣不任職不能燮理隂陽却使人心怨天子以<lb/>
天公比天子以神龍社鬼比執政大臣及百執事也邦<lb/>
<pb n="KR3j0034_WYG_011-21a"/>
直嘗答蘓子由詩七飯盤蔬强少留相逢何物可消憂<lb/>
縁君未得酒中趣與我漫為方外遊草亂不容移馬迹<lb/>
山雄全欲逼城樓濟時異日須公等莫狎翩翩海上鷗<lb/>
東坡和云五斗塵勞尚足留閉門却欲治齒憂羞為毛<lb/>
遂嚢中穎未許朱雲地下遊無事㑹須成好飲思歸時<lb/>
欲賦登樓羡君幕府如僧舍日向城西看浴鷗此詩集<lb/>
所不載故見於此<lb/>
　　　崔湜年不可及<lb/>
<pb n="KR3j0034_WYG_011-21b"/>
新唐書崔湜傳湜執政時年三十八嘗暮出端門緩轡<lb/>
賦詩張說見之歎曰文與位固可致其年不可及也予<lb/>
按翰林盛事云唐崔湜弱冠進士登科不十年掌貢舉<lb/>
遷兵部父楫亦嘗為禮部至是父子累日同省為侍郎<lb/>
後登宰輔年始三十六崔之初執政也方二十七容止<lb/>
端雅文辭清麗嘗出端門下天津馬上自吟曰春還上<lb/>
林苑花滿洛陽城張說時為工部侍郎望之杳然而歎<lb/>
曰此句可効此位可得其年不可及也今湜傳不載此<lb/>
<pb n="KR3j0034_WYG_011-22a"/>
詩是矣第以執政時年三十八則失之盖湜之賦詩時<lb/>
是始為執政年方二十七耳故張說歎慕之今湜傳乃<lb/>
以第三次執政時年三十六為說所歎慕其失甚明以<lb/>
三十六而後為執政何足羡慕哉<lb/>
　　　卜築兼無市井囂<lb/>
王荆公有唐律一首寄池州夏太初今集不載其叙云<lb/>
不到太初郎中兄所居遂已十年以詩奉寄詩云一水<lb/>
衣巾翦翠綃九峯環珮刻青瑶平生故有山川氣卜築<lb/>
<pb n="KR3j0034_WYG_011-22b"/>
兼無市井囂三葉素風門閥在十年陳迹履綦銷歸來<lb/>
早晩重攜手莫負幽人乆見招<lb/>
　　　妓賦詩送武補闕<lb/>
李昉建隆四年以王師平湖外除給事中徃南嶽伸祭<lb/>
拜之禮途次長沙時通判賈郎中言自京師與岳州通<lb/>
判武補闕同途至襄陽遇一妓本良家子失身於風塵<lb/>
才色俱妙二公迫行醉别於鳳林關妓以詩送武云弄<lb/>
珠灘上欲銷魂獨把離懷寄酒樽無限烟花不留意忍<lb/>
<pb n="KR3j0034_WYG_011-23a"/>
教芳草怨王孫武得詩屬意甚切有復回之意時太守<lb/>
吕侍講嘗歎恨不識之因請李賦一詩以寄云峴山亭<lb/>
畔紅妝女小筆香牋善賦詩顔色共推傾國貌篇章皆<lb/>
是斷腸辭便牽魂夢從今日得見嬋娟在幾時千里關<lb/>
河萬重意夜深無睡暗尋思<lb/>
　　　王元甫有詩名<lb/>
動地隋兵至君王尚晏安須知天下窄不及井中寛樓<lb/>
外鋒交白溪邉血染丹無情是殘月依舊照䦨干廬山<lb/>
<pb n="KR3j0034_WYG_011-23b"/>
王元甫紹聖間敕賜髙尚處士所作景陽井詩也東坡<lb/>
嘗䟦云余聞江南王元甫郭功甫皆有詩名余南歸過<lb/>
九江因道士胡洞微求謁之元甫云吾不見士大夫五<lb/>
十年矣竟不可見後予過秣陵有以元甫景陽井詩示<lb/>
予乃知其得名不虚也<lb/>
　　　劉原父惑官妓得病<lb/>
涼風響髙樹清露墜明河誰謂夏夜短已覺秋意多艶<lb/>
膚麗華燭皓齒揚清歌臨觴不作意柰此粲者何翰林<lb/>
<pb n="KR3j0034_WYG_011-24a"/>
侍讀學士劉敞原父在永興軍所作詩也葉少藴避暑<lb/>
録話嘗載之且云恨原父此病未除也予後讀國史原<lb/>
父本傳載原父在永興惑官妓得驚瞀病乃知前詩故<lb/>
不徒作也<lb/>
　　　詠題畫李白真<lb/>
陳無己題畫李白真詩末云勿言身後不要名尚得吳<lb/>
侯費百金江西勝士與長吟後來不憂身陸沉盖謂建<lb/>
中靖國間饒節徳操首詠吴少卿家所藏周昉畫李白<lb/>
<pb n="KR3j0034_WYG_011-24b"/>
也德操江西撫州人無己詩法甚嚴於許可尤慎德操<lb/>
詩云先生之氣盖天下當時流輩退百舎醉中咳唾落<lb/>
珠琲身後聲名滿夷夏青山木拱三百年今晨乃拜先<lb/>
生畫烏紗之巾白紵袍岸巾攘臂方出遨神遊八極氣<lb/>
自穏氷壼斗酒霜風髙嗚呼先生太絶倫仙風道骨語<lb/>
甚真蕭然可望不可親縁知野鶴非鷄羣天寳之初天<lb/>
子逸先生醉去不肯屈采月江頭明月出鼔枻酣歌志<lb/>
願畢只今遺像粉墨間尚有英風爽毛骨宣州長史粉<lb/>
<pb n="KR3j0034_WYG_011-25a"/>
墨工誰令寫此人中龍細看筆力有俯仰妙處果在阿<lb/>
堵中人云此畫世莫比吳侯得之喜不寐意侯所寶豈<lb/>
徒爾亦惜真才死泥滓先生朽骨如可起誰為獵之奉<lb/>
天子作為文章文聖世千秋萬古誦盛美再拜先生淚<lb/>
如洗振衣濯足吾徃矣<lb/>
　　　汪子我賦玉延行<lb/>
陳留汪子我端友嘗賦玉延行云觀文學士㽞都守中<lb/>
常侍門如役走玉延厥篚二十五謹書名銜細看醜推<lb/>
<pb n="KR3j0034_WYG_011-25b"/>
而上之何止此牢耶石邪猶八九嗟哉膏血出生靈割<lb/>
剥乃餉無須口仲華拜衮雖有年宋璟李鄘曾愧否樂<lb/>
全見事何其微義勇固應如此厚翰林未用汝脱靴不<lb/>
知何為勤洗手㽞守謂鄧氏也其父元豐嘗位两府裕<lb/>
陵謂趨向頗僻賦性姦囘了翁云八字咸加扵鄧某萬<lb/>
機獨運於元豐葢王禹玉蔡持正取充位而已<lb/>
　　　文章伯矍鑠翁<lb/>
李覿字子範袁州人元豐二年以特奏名推恩尉吉州<lb/>
<pb n="KR3j0034_WYG_011-26a"/>
太和縣時豫章先生為令贈之詩曰乃兄自是文章伯<lb/>
之子今為矍鑠翁葢覿乃李觀之弟也觀字夢符初試<lb/>
南宫賦偶落韻有司愛其䇿為取特㫖由是登第以著<lb/>
作佐郎知臨江軍清江縣時歐陽文忠公扶䕶太夫人<lb/>
䘮歸廬陵船過清江太守請公為文以祭之太守以簡<lb/>
率為訝觀曰無深訝也既而文忠擊節稱之其文曰昔<lb/>
孟軻亞聖母之教也今有子如軻雖死何憾尚饗觀初<lb/>
為太學官因上言役法不合出通判處州題詩一絶於<lb/>
<pb n="KR3j0034_WYG_011-26b"/>
直㕔之壁曰十謁朱門九不開利名淵藪且徘徊自知<lb/>
不足公侯骨夜夜江山入夢來後終於朝議大夫<lb/>
　　　僧海淵工針砭<lb/>
僧海淵蜀人也工針砭天禧中入吳楚遊京師寓相國<lb/>
寺中書令張士遜疾國醫拱手淵一針而愈由是知名<lb/>
既老歸蜀范景仁賦詩餞之曰舊郷山水遶禪扃日日<lb/>
山光與水聲歸去定貪山水樂不教魂夢到神亰治平<lb/>
二年化去張唐英貽以偈曰言生本不生言滅本不滅<lb/>
<pb n="KR3j0034_WYG_011-27a"/>
覺路自分明勿與迷者説劉季孫銘其塔曰資身以醫<lb/>
有閒於時餘幣散之拯人於危此士君子所難吁嗟乎<lb/>
師<lb/>
　　　楊少師李西臺書<lb/>
洛中諸寺院有楊少師李西臺書少師名凝式唐相収<lb/>
梁相涉之後仕後唐晉漢間筆力遒放當時罕及華嚴<lb/>
院東壁題詩曰院似禪心靜花如覺性圓自然知了義<lb/>
爭肯學神仙西臺即建中酷愛楊書旁題云枯杉倒檜<lb/>
<pb n="KR3j0034_WYG_011-27b"/>
霜天老松烟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>煤隂雨寒我亦生來有書癖一回入寺<lb/>
一囘看觀音院有牡丹相傳唐武后植者西臺有詩亦<lb/>
親書云微動風枝生麗態半開擅口露濃香秦時避世<lb/>
宫娥老舊日顔容舊日妝花譜名將第一論洛中最是<lb/>
此花繁不當更道木芍藥枝上恐傷妃子魂西臺書洛<lb/>
人甚重之<lb/>
　　　李西臺詩<lb/>
龍門㕠闕湧雲烟雪未飛花鴈下前徹底清流照車馬<lb/>
<pb n="KR3j0034_WYG_011-28a"/>
分䑓御史過伊川李西臺詩也題於菩提寺菩提寺在<lb/>
龍門鎮<lb/>
　　　吏隐堂植竹詩<lb/>
許安仁尉順昌郡㕔事之後創吏隐堂植竹題詩云斸<lb/>
破中庭一畝苔主人髪白手親栽即今誰識清真節須<lb/>
向三冬雪後來又云珍重勞君慰遠逰繁聲踈影一堂<lb/>
秋主人看即官期滿分付風烟與子猷<lb/>
　　　夢中作明月樓<lb/>
<pb n="KR3j0034_WYG_011-28b"/>
<hi>闕</hi>
　<lb/>
　<lb/>
　<lb/>
　<lb/>
　　　祥瑞䜟應<lb/>
黄冕仲未第時嘗有魁天下之意元豐四年南劍州譙<lb/>
門一柱忽為迅雷所擊冕仲聞之口占絶句云風雷昨<lb/>
<pb n="KR3j0034_WYG_011-29a"/>
夜破枯株借問天公有意無莫是卧龍蹤迹困放開頭<lb/>
角入亨衢次年冕仲遂膺首薦又次年對䇿為天下第<lb/>
一饒之浮梁縣有䜟語云青山圓出状元邑人程瑀尚<lb/>
書在上庠累為優䓁而尚未登第嘗寄詩與郷人云試<lb/>
問青山圓也未不應久負壯圖心明年公試上舍為第一人<lb/>
　　　赤氣為皇子之祥<lb/>
熈寜二年十一月京師每夕有赤氣見西南隅如火至<lb/>
人定乃滅人以為皇子降生之祥故王禹玉作大宴樂<lb/>
<pb n="KR3j0034_WYG_011-29b"/>
辭云未晩清風生殿閣經旬赤氣照乾坤<lb/>
　　　漢陽春日絶句<lb/>
漢陽郎官湖春日四絶句其一兩山収雨暗平沙遮斷<lb/>
溪梅隔水花㽞得烟林作圖畫依稀松隥有人家其二<lb/>
空山玉蕊照瓊瑰到處尋花共徃回欲識春風最竒處<lb/>
試来同看雨中梅其三朦朧花影月黄昏著意春風入<lb/>
酒㾗知是江梅喜佳客倒垂花蕊照清樽其四十日春<lb/>
隂到水亭水邉楊桞一時青梅花過盡桃花惡乞取山<lb/>
<pb n="KR3j0034_WYG_011-30a"/>
樊入淨瓶尚書郎李祁蕭逺謫漢陽酒税時所作也<lb/>
　　　除東坡書撰碑額<lb/>
崇寧二年有詔㫖應天下碑碣牓額係東坡書撰者並<lb/>
一例除毁盖本於淮南西路提㸃刑獄霍英所請時廬<lb/>
山簡寂觀牓亦遭毁去李商老為賦云筆底颶風吹海<lb/>
波牓懸欝鬰照巖阿十年呵禁煩神䕶柰爾焚香滅札<lb/>
何<lb/>
　　　御賜甘露詩<lb/>
<pb n="KR3j0034_WYG_011-30b"/>
大觀三年四月壬子尚書省甘露降時御筆以中臺布<lb/>
政之所天意昭格致此嘉祥因成四韻以記其實賜執<lb/>
政而下云政成天地不相違瑞應中䑓贊萬機夜浥垂<lb/>
珠濡緑葉朝凝潤玉弄清輝仙盆雲表秋難比豊草霄<lb/>
零日未晞本自君臣俱㑹合更嘉報上美能歸<lb/>
　　　仁宗賜李良詩<lb/>
李良定公㓜以國戚常侍仁宗研席帝尤篤中外之愛<lb/>
公帥鄆帝以詩送行曰魯館名臣子皇家外弟親詩書<lb/>
<pb n="KR3j0034_WYG_011-31a"/>
謀帥舊金竹剖符新九郡提封逺一圻甘澤均純誠宜<lb/>
報國撫士愛吾民識者以為真王言<lb/>
　　　錢文僖賦竹詩唱踏莎行<lb/>
錢文僖公留守西洛嘗對竹思鶴寄李和文公詩云瘦<lb/>
玉蕭蕭伊水頭風宜清夜露宜秋更教仙驥傍邉立盡<lb/>
是人間第一流其風致如此淮寧府城上莎猶是公所<lb/>
植公在鎮每宴客命㕔籍分行剗襪歩于莎上傳唱踏<lb/>
莎行一時勝事至今稱之<lb/>
<pb n="KR3j0034_WYG_011-31b"/>
　　　荆公題王欽臣詩於扇<lb/>
熈寜中王欽臣仲至自河北被召用荆公薦對神宗<lb/>
問所與游從公奏宋敏求帝黙然遣還任公因留一詩<lb/>
書長老院中云蜀客相如最好辭武皇深恨不同時凌<lb/>
雲奏罷還無事寂寞文園興可知然荆公愛其詩自題<lb/>
於所執扇<lb/>
　　　宋景文詩盡龍洞之景<lb/>
三泉龍洞以山為門深數十步復見天日及山水之秀<lb/>
<pb n="KR3j0034_WYG_011-32a"/>
葢自然而成非人力也宋景文公賦詩云虬洞聳雲峰<lb/>
縁虚一綫通雲披雙壁敞樹補半巖空概竹森烟纛飛<lb/>
泉曳玉虹垂蘿不肯晝隂壑自然風嶺斷天斜碧崖傾<lb/>
日倒紅浮邱邈難遇留恨翠微中曲盡龍洞之景利路<lb/>
漕為刻石仍以石本寄公公答書云龍門拙句斐然妄<lb/>
發閣下仍刋翠琰示方來言詩之人得不笑我哉江左<lb/>
有文拙而好刋石者之詅蚩符非此謂乎噱噱<lb/>
　　　劉旦詩多稱傳<lb/>
<pb n="KR3j0034_WYG_011-32b"/>
劉仲馮樞密之子旦能詩保康伯嘗薦之旦後過公墓<lb/>
賦詩膺門昔忝登龍客董墓今悲下馬人時多稱傳然<lb/>
東坡亦嘗云隻雞敢望喬公語下馬來尋董相墳<lb/>
　　　文與可鷺鷥詩<lb/>
洪覺範嘗記文與可鷺鷥詩云頸細銀鉤淺曲腳高碧<lb/>
玉深翹沙上衆禽同立有誰似汝風標然予又嘗見一<lb/>
首云避雨竹間㸃㸃迎風栁下翩翩靜依寒蓼如畵獨<lb/>
立晴沙可憐亦佳作也<lb/>
<pb n="KR3j0034_WYG_011-33a"/>
　　　詠茱萸<lb/>
劉夔侍郎九日登女郎臺記杜子美詩醉把茱萸子細<lb/>
看王摩詰詩徧揷茱萸少一人因作詩二首云華顛帽<lb/>
落從人笑不插茱萸也是閒次云曾冠獬豸猶無勇未<lb/>
信茱萸可辟邪程文簡公和答之云霜枝凋翠雁横秋<lb/>
莫倚危樓動旅愁菊有清香樽有酒茱萸不插也風流<lb/>
又云秋風臺上起高歌把酒看花意已多屈軼不生神<lb/>
豸死結茱為佩欲如何<lb/>
<pb n="KR3j0034_WYG_011-33b"/>
　　　詩不厭改<lb/>
韓子蒼紹興初寄居臨川周表卿時為宜黄丞歳滿公<lb/>
以詩送之云往時束帶侍明光曾看揮毫對御牀只道<lb/>
驊騮已騰踏不知鵰鶚尚摧藏官居四合峯巒緑驛路<lb/>
千林橘柚黄莫戀鄉闗留不去漢廷今重甲科郎其後<lb/>
改峯巒緑為峯巒雨橘柚黄為橘柚霜改莫戀鄉闗留<lb/>
不去作莫為艱難歸故里益見其工東坡嘗語參寥云<lb/>
如杜新詩改罷自長吟乃知杜老用心甚苦予以是知<lb/>
<pb n="KR3j0034_WYG_011-34a"/>
詩不厭改其末云漢廷今重甲科郎意韓自言也其後<lb/>
讀後漢孔融汝潁優劣論曰汝南袁公著為甲科郎上<lb/>
書欲治梁冀潁川士雖慕忠讜未有能授命直言者也<lb/>
乃知韓詩不茍如此<lb/>
　　　南園桞色野塘春水<lb/>
南園栁色動野塘春水生屢遊煩将吏獨此守山城韋<lb/>
蘇州早春時也今所在集本皆不載<lb/>
　　　竹尊者<lb/>
<pb n="KR3j0034_WYG_011-34b"/>
崇勝寺後有竹千餘竿獨一根秀出人呼為竹尊者洪<lb/>
覺範為賦詩云高節長身老不枯平生風骨自清癯愛<lb/>
君修竹為尊者却笑寒松作大夫未見同參木上座空<lb/>
餘聽法石於莵戲将秋色供齋鉢抹月披風得飽無韓<lb/>
子蒼云始黄太史見之喜因手為書之以故名顯<lb/>
　　　李清卿詩得於衣襟<lb/>
代馬南来乆不歸山河殘破一身微功名悞我等雲過<lb/>
歳月驚人還雪飛每事恐貽千古笑此身甘與衆人違<lb/>
<pb n="KR3j0034_WYG_011-35a"/>
艱難重有君親念血淚班班滿客衣李清卿所作也清<lb/>
卿既死因葬得此詩於衣襟<lb/>
　　　孫妙仲詩啓<lb/>
林亭長夏愛濃隂来引茶甌一散襟忽去却来蜂箇箇<lb/>
自啼還住鳥深深山家一尺瀟湘石掃盡雲腴齒頰清<lb/>
驚破午窗箕潁夢轉為風外小松聲豐城孫妙仲雨絶<lb/>
句也孫有謝登第啓云虎士開闗徬徨丹禁龍章在御<lb/>
髣髴天光<lb/>
<pb n="KR3j0034_WYG_011-35b"/>
　　　孫妙仲作截臂行<lb/>
妙仲名發豐城人崇寧初尉於撫之崇仁才一月兇民<lb/>
陳平為族人陳遇執以為盜後二十日而平之父宗應<lb/>
老且瞽平乃以誣陳遇之子洵直以為執已為盜時其<lb/>
父為洵直以鐵梃擊傷其首發與覆驗官呉某<hi>忘其名</hi>按<lb/>
之絶無迹狀謂平雅與遇有釁欲必誣遇之子以死俟<lb/>
其屍胖脹潰爛不可别白後發與吳所驗時又二十日<lb/>
然後醉其弟訹之使斷一手以訴於州州大驚不復察<lb/>
<pb n="KR3j0034_WYG_011-36a"/>
其事情唯以斷手為決有寃於是帖宜黄簿李涇再覆<lb/>
涇流外人專以迎合為事遂指閲二十日胖脹潰爛之<lb/>
屍為有迹狀以傅㑹之既而獄具發辨之不已州稍悟<lb/>
然業已不可盡變乃變其情得不殺而發與吳猶以輕<lb/>
罪罷官葢崇仁之民前此有避刑名塞逋負而輒殘其<lb/>
肢體者平之姦謀既逞而效之者益衆始惟山谷無賴<lb/>
之民至其後市人舒琦吏人吳昕輩亦相繼而作凡此<lb/>
非因州縣阻抑或予奪不中有激而後為祇欲取必於<lb/>
<pb n="KR3j0034_WYG_011-36b"/>
官司以濟其姦耳發因作截臂行以告在位者庶革其<lb/>
風然江西之民習俗至今猶爾也今録於此云吾聞兩<lb/>
臂重於天下不可廢知之不必子華子愚民氣焚胸一<lb/>
忿敢趨死以死視四肢截臂如去指嗚呼巴陵之民何<lb/>
以有此風疾痛利害人所同甘心一臂捐糞壤終身廢<lb/>
臥閭閻中前年截臂渠得理今年截臂吾亦爾村南截<lb/>
臂殺平人村北炰烋還凖擬虺民虺民用心若此非吾<lb/>
人有寃自可次第訴毒人何必殘其身聞者若驚喧此<lb/>
<pb n="KR3j0034_WYG_011-37a"/>
弊吾能言其初姑息吏不與杜其源嗟哉惡俗傷仁厚<lb/>
明明有寃宜勿受一姦不濟百姦消共致和平禆在宥<lb/>
　　　曹衍託意為鷺鷥貧女絶句<lb/>
曹衍衡陽人太平興國初石熈寧尚書出守長沙以衍<lb/>
所著野史繳薦之因得召對袖詩三十章上進首篇乃<lb/>
鷺鷥貧女兩絶句葢託意也鷺鷥云波瀾靜處立身孤<lb/>
氄雪攢霜腹轉虚盡日灘頭延頸望能銷大海幾多魚<lb/>
貧女云自恨無媒出嫁遲老来方始遇佳期滿頭白髪<lb/>
<pb n="KR3j0034_WYG_011-37b"/>
為新婦笑殺豪家年少兒太宗大喜召試學士院除<lb/>
東宫洗馬監泌陽酒税<lb/>
　　　鼓子花開也喜歡<lb/>
王元之謫齊安郡民物荒涼殊無況營妓有不佳者公<lb/>
作詩曰憶昔西都看牡丹稍無顔色便心闌而今寂寞<lb/>
山城裏鼓子花開亦喜歡然唐杼情集記朝士在外地<lb/>
觀野花追思京師舊遊詩云曾過街西看牡丹牡丹未<lb/>
謝即心闌如今變作村田眼鼓子花開也喜歡葢王刊<lb/>
<pb n="KR3j0034_WYG_011-38a"/>
定此詩耳<lb/>
　　　錢思公寄晏元獻牡丹絶句<lb/>
元獻晏公為丞相時作新第於城南時錢思公鎮西洛<lb/>
晏求牡丹於思公公以絶句并花寄晏云名花封殖在<lb/>
秋期翠石丹萱幸可依華館落成和氣動便隨桃李共<lb/>
芳菲<lb/>
　　　權常侍詩<lb/>
今朝有酒今朝醉明日愁來明日愁予嘗以俚俗所作<lb/>
<pb n="KR3j0034_WYG_011-38b"/>
偶閲杼情集乃知權常侍審詩也上兩句得則高歌失<lb/>
則休何須多恨太悠悠權又有題山院云萬葉風聲厲<lb/>
一山秋氣寒曉霜浮碧瓦薄日度朱欄<lb/>
　　　馮當世人目為金毛䑕<lb/>
丞相馮當世少嘗薄遊里巷為街卒所縶鄂守王素見<lb/>
而釋之及使闗中素方帥渭與之燕犒歡甚貽之以詩<lb/>
曰吞炭難酬當日事積薪深愧後來恩嘗為吕獻可所<lb/>
劾云京所至嗜利西人目為金毛䑕以其外文彩而中<lb/>
<pb n="KR3j0034_WYG_011-39a"/>
實貪穢也<lb/>
　　　荆公題夏旼扇<lb/>
王荆公嘗題一絶句於夏旼扇云白馬津頭驛路邊隂<lb/>
森喬木帯漪漣夕陽一馬匆匆過夢寐如今十五年本<lb/>
集不載見湟川集<lb/>
　　　韓子蒼記李太白續詩<lb/>
韓子蒼云舊傳李白幼不羈為昌明縣小吏已能五七<lb/>
言詩嘗隨縣令至江邊觀溺水婦人令哦詩曰二八誰<lb/>
<pb n="KR3j0034_WYG_011-39b"/>
家女漂来倚岸蘆鳥窺眉下翠魚弄口傍珠下句不屬<lb/>
太白率爾對曰緑鬢隨波散紅顔逐浪無何因逢伍相<lb/>
應是怨秋胡令始奇之<lb/>
　　　李伯時好鐘鼎古文奇字<lb/>
李伯時公麟雅好鐘鼎古文奇字自夏商以来以先後<lb/>
次第之聞一器則捐千金不少靳所蓄日富具為圖記<lb/>
蔡天啓嘗得商祖丁彞李尤寶愛因作詩以贈云上泝<lb/>
虞姒亦易爾下者始置周秦間造端宏大町畦絶往往<lb/>
<pb n="KR3j0034_WYG_011-40a"/>
世俗遭譏訕蓋實録也<lb/>
　　　詠假山詩刺荆公<lb/>
陳無已詩話云某公用事排斥端士矯節僞行范蜀公<lb/>
詠僧房假山曰倏忽平為險分明假奪真葢刺之也某<lb/>
公荆公也予又嘗記一假山詩云安石作假山其中多<lb/>
詭怪雖然知是假爭奈主人愛云云世以為東坡所作<lb/>
不知是否<lb/>
　　　江子我作牛酥行<lb/>
<pb n="KR3j0034_WYG_011-40b"/>
宣和初有鄧其姓者留守西京以牛酥百斤遺梁師成<lb/>
江子我端友作牛酥行云有客有客官長安牛酥百斤<lb/>
親自煎倍道奔馳少師府望塵且欲迎歸軒守閽呼語<lb/>
不必出已有人居第一先其多乃復倍於此台顔顧視<lb/>
初怡然昨朝所獻雖第二桶以純漆麗且堅今君來遲<lb/>
數又少青紙題封難勝前持歸空慙遼東豕努力明年<lb/>
趁頭市<lb/>
　　　曾庶幾放猿絶句<lb/>
<pb n="KR3j0034_WYG_011-41a"/>
吉水與敝友接境有曾庶幾者隠士也五代時中朝累<lb/>
有聘召不起故老有能記其放猿絶句云孤猿鎖檻歲<lb/>
年深放出城南百丈林緑水任君連臂飲青山不用斷<lb/>
腸吟<lb/>
　　　李漢老為梅詩託意<lb/>
李漢老建炎末自簽樞遷右轄未幾遷知院前後二三<lb/>
月而罷因為梅詩以託意云綿霜歴雪忿開遲風笛無<lb/>
情抵死吹鼎實未成心尚苦不甘桃李傍疎籬<lb/>
<pb n="KR3j0034_WYG_011-41b"/>
　　　王公祐贈率子廉三絶<lb/>
東坡作率子廉傳略云禮部侍郎王公祐出守長沙奉<lb/>
詔禱南嶽訪魏夫人壇察其異載與俱歸居月餘落漠<lb/>
無所言復送還山曰今當以詩奉贈既而忘之晝寢夢<lb/>
子亷来索詩乃作二絶句書板置閣上云云末又云公<lb/>
詩不見全篇書以遺其曾孫鞏使求之家集而補之予<lb/>
嘗見王所贈率凡三絶句不止於二也其一云下瞰虚<lb/>
空臨絶澗上排烟霧倚山巔四邊險絶無猿烏獨臥深<lb/>
<pb n="KR3j0034_WYG_011-42a"/>
雲二十年其二云古屋黄崖映月闗年年常伴白雲閒<lb/>
餱糧丹火何從出四面無人見下山其三云心意逍遥<lb/>
物莫知山中山下識人稀想君絶慮離塵土不是王喬<lb/>
即令威并有詩序云率君者容貌高古雅性混然故機<lb/>
神妙用無得而窺也予訪於山中耆艾緇黄摘人瑕釁<lb/>
者皆言率君出處不見其迹殆非凡人也予景慕無已<lb/>
因為詩三章寄贈云<lb/>
　　　荆公親札詩<lb/>
<pb n="KR3j0034_WYG_011-42b"/>
荆公嘗任鄞縣令昔見一士人収公親札詩文一卷内<lb/>
有兩篇今世所刋文集無之其一馬上云三月楊花迷<lb/>
眼白四月栁條空老碧年光如水盡東流風物看看又<lb/>
到秋人世百年能幾許何須戚戚長辛苦富貴功名自<lb/>
有時簞瓢捽茹亦山雌其二書㑹别亭云西城路居人<lb/>
送客西歸處年年即問去何時今日扁舟從此去春風<lb/>
吹花落高枝飛来飛去不自知路上行人亦如此應有<lb/>
重来此處時<lb/>
<pb n="KR3j0034_WYG_011-43a"/>
　　　詔草非諌草<lb/>
陳後山云歐陽公謂袖中諫草朝天去頭上宮花侍燕<lb/>
歸誠為佳句但進諫必有章疏無直用藁草之理按此<lb/>
詩乃太宗朝王操投贈李昉相國詩不若印粲與徐翰<lb/>
林詩云諫書未上先焚草御筆曾傳立制麻粲五代人<lb/>
然予見雅言系述載操詩乃詔草非諫字<lb/>
　　　毛達可稱陳克杜子美不是過<lb/>
毛友達可内翰守鎮江時賀方回以過客留寓一日陳<lb/>
<pb n="KR3j0034_WYG_011-43b"/>
克繼至同㑹於郡樓即席客賦詩所謂徘徊臨北顧慷<lb/>
慨俯東流是也毛稱賞曰雖杜子美不是過矣翌日賀<lb/>
求去毛留之且訝去亟賀曰一郡豈容有兩箇杜子美<lb/>
二公相與大笑<lb/>
　　　田承君記姚嗣宗詩<lb/>
田承君記姚嗣宗題崆峒山寺壁云南粤干戈未息肩<lb/>
五原金鼓又轟天崆峒山叟笑相語飽聽松聲春晝眠<lb/>
范文正公帥延綏因巡邊見之大驚索之不得乆之表<lb/>
<pb n="KR3j0034_WYG_011-44a"/>
為幕府姚有詩踏破賀闌石掃清西海塵而張元昊竟<lb/>
走西夏為邊患張亦有鸚鵡詩卒章有好置金籠收拾<lb/>
取莫教飛去别人家姚又有述懷詩大開雙白眼只見<lb/>
一青天張亦有雪詩云五丁杖劍決雲霓直取銀河下<lb/>
帝畿戰死玉龍三十萬敗鱗風卷滿天飛<lb/>
　　　秦益公賞孫仲鼇詩<lb/>
光堯賜御書秦益公一德格天之閣牌一時縉紳獻詩<lb/>
以賀唯孫仲鼇一聨為秦所賞云名向阿衡篇裏得書<lb/>
<pb n="KR3j0034_WYG_011-44b"/>
從復古殿中来生日四方賀詩尤多嘗取其三聨云朝<lb/>
回不入歌姬院夜半猶看寒士文虜人爭問年今幾天<lb/>
子恨無官可酬建鄴三公今始有靖康一節古來無蓋<lb/>
取其親切耳蜀人李善詩無窮基有無窮聞第一人為<lb/>
第一官其後言者以為過遂有㫖禁之仍著令然前輩<lb/>
類多有之如荆公東坡皆有曾魯公張文定生日詩<lb/>
　　　劉莘老和王定國雪中絶句<lb/>
劉莘老丞相和王定國雪中絶句袁安只有高眠興謝<lb/>
<pb n="KR3j0034_WYG_011-45a"/>
眺空餘後㑹艱十萬健兒春瘴近飛花宜過海南山定<lb/>
國云公無乃學歐陽公耶劉為之一笑葢晏元獻為樞<lb/>
密使時西師未解嚴㑹天雪陸子履與歐公同謁之晏<lb/>
置酒西園歐即席賦詩有主人與國同休戚不惟喜悦<lb/>
将豐登須憐鐵甲冷徹骨四十餘萬屯邊兵晏由是銜<lb/>
之語人曰韓愈亦能作言語作裴令公宴集但云園林<lb/>
窮勝事鐘鼔樂清時劉和詩時政元豐間朝廷方問罪<lb/>
安南故定國援以為戲<lb/>
<pb n="KR3j0034_WYG_011-45b"/>
　　　曾郎中獻秦益公十絶句<lb/>
紹興壬戌朝廷既罷三大将息兵議和曾郎中惇時守<lb/>
黄州獻書事十絶句於秦益公秦繳進於上上喜與陞<lb/>
擢差遣任滿除台州詩云黄泥坂下雪猶深赤壁磯頭<lb/>
江欲平驛吏西来聞好語蕃人已出蔡州城和戎詔下<lb/>
破羣疑無復旄頭彗紫微屈已銷兵宜有報先看長樂<lb/>
板輿歸吾君見事若通神兵柄收還號令新裴度只今<lb/>
真聖相勒碑十丈可無人淮上州州盡滅烽今年方喜<lb/>
<pb n="KR3j0034_WYG_011-46a"/>
得和戎問誰整頓乾坤了學語兒童道相公連營貔虎<lb/>
氣如雲聽詔人人願立勲沔鄂蘄黄一千里更無人説<lb/>
岳家軍田父今年作社頻邊頭聞見一番新官軍不斫<lb/>
人家樹各自持錢去買薪江頭栁木已參天栁色花光<lb/>
日日妍驚怪田家頻得醉今年斗米不論錢村村凖擬<lb/>
十分禾老稚扶攜笑且歌租税況今黄紙放陽城元自<lb/>
拙催科淮畔風塵自此清斯人還喜見昇平田家盡説<lb/>
今年好要雨雨来晴便晴百丈岢峩賈客船張帆打皷<lb/>
<pb n="KR3j0034_WYG_011-46b"/>
下長川路人指㸃幾垂淚江道無来十六年其三章稱<lb/>
裴度只今真聖相者李義山韓碑詩云帝得聖相相曰<lb/>
度葢取晏子春秋云仲尼魯之聖相也其五章云岳家<lb/>
軍者葢時江左三大将皆以家稱之<lb/>
　　　韓子蒼詠太平宰相<lb/>
韓子蒼獻王将明生日二十絶句内一絶句云萬里青<lb/>
霄發軔時驊騮絶足看奔馳太平宰相何人識唯有巫<lb/>
咸得預知葢王父行可初知臨泉時将明為編修官行<lb/>
<pb n="KR3j0034_WYG_011-47a"/>
可問異人王老志他日官所至書太平宰相四字遺之<lb/>
即以墨塗滅其字前詩敘此耳<lb/>
　　　宋文淵詩<lb/>
諫議宋文淵齊愈宫詞云禁城春水碧溶溶洗出桃花<lb/>
萬片紅葉上細看無一字始知無女怨春風睢陽道中<lb/>
云竹溪噎絶雨纔通無數深紅間淺紅山店落英春寂<lb/>
寂青旗吹盡栁花風向来松檜喜無恙坐乆復聞南澗<lb/>
鐘隠隠修廊人語絶四山滴瀝雪鳴風<lb/>
<pb n="KR3j0034_WYG_011-47b"/>
　　　晁之道詩為絶唱<lb/>
東萊先生吕居仁云晁之道詠之西池唱和詩旌旗太<lb/>
乙三山外車馬長楊五柞中栁外雕鞍公子醉水邊紈<lb/>
扇麗人行殆絶唱也<lb/>
　　　高秀實和高郵道中詩<lb/>
吕居仁云高秀實茂華人物高逺有出塵之資其為文<lb/>
稱是嘗和余高郵道中詩中塗留眼看星聚一夕披顔<lb/>
覺霧收之句便覺余詩急迫少從容閒暇處<lb/>
<pb n="KR3j0034_WYG_011-48a"/>
　　　汪信民寄謝無逸詩<lb/>
吕居仁云汪信民革嘗作詩寄謝無逸云問訊江南謝<lb/>
康樂溪堂喬木想扶踈髙談何日看揮麈安歩從來可<lb/>
當車但得丹霞訪龎老何須狗監薦相如年來更勵於<lb/>
陵節妻子同鋤五畝𬞞饒德操見此詩謁信民曰公詩<lb/>
日進而道日逺矣盖用功在此也<lb/>
　　　詩熟便是精妙處<lb/>
衆人方學山谷詩晁叔用獨學老杜詩衆人求生西方<lb/>
<pb n="KR3j0034_WYG_011-48b"/>
特髙秀實獨求生兜率叔用嘗戯謂吕曰我詩非不如<lb/>
子只是子差熟耳吕戯答曰只熟便是精妙處叔用大<lb/>
笑以為然<lb/>
　　　李方叔詩文<lb/>
吕居仁云李薦方叔嘗作寒食詩云千株宻炬出嚴闉<lb/>
走馬天街賜近臣我亦茅簷自鑽燧煨針燒艾檢銅人<lb/>
又贈汝州太守詩云安得吾皇四百州皆如此邦二千<lb/>
石方叔祭東坡文云皇天后土實表平生忠義之心名<lb/>
<pb n="KR3j0034_WYG_011-49a"/>
山大川復収自古英靈之氣<lb/>
　　　養病不如間<lb/>
滎陽公紹聖中謫居歴陽閉户却掃不父人物嘗有詩<lb/>
云老讀文書興易闌須知養病不如間竹林攲枕虚堂<lb/>
上卧看江南雨後山<lb/>
　　　潘邠老詩<lb/>
邠老送山谷貶宜州詩可是中州著不得江南已逺更<lb/>
宜州山谷極稱賞之<lb/>
<pb n="KR3j0034_WYG_011-49b"/>
　　　李尚書賞秦少㳺詩<lb/>
李尚書公擇初見秦少㳺上正獻公投卷詩云雨砌堕<lb/>
危芳風簷納飛絮再三稱賞云謝家兄弟得意詩只如<lb/>
此也<lb/>
　　　東坡稱重黄魯直書<lb/>
歐陽季黙嘗問東坡魯直詩何處是好東坡不答但極<lb/>
稱重黄詩季黙云如卧聼踈踈還宻宻曉看整整復斜<lb/>
斜豈是佳耶東坡云此正是佳處<lb/>
<pb n="KR3j0034_WYG_011-50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0034_WYG_011-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　能改齋漫録卷十一<lb/>
</p>
<p>
</p>
  </div>
</body>
</text>
</TEI>
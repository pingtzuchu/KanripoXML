<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>能改齋漫録巻十七</head> <lb/>
    <p>
<pb n="KR3j0034_WYG_017-1a"/>
</p>
<p>
<pb n="KR3j0034_WYG_017-2a"/>
欽定四庫全書<lb/>
　能改齋漫録巻十七<lb/>
　　　　　　　　　　　　　宋　吳曾　撰<lb/>
　　樂府下<lb/>
　　　茶詞<lb/>
豫章先生少時嘗為茶詞寄滿庭芳云北苑龍團江南<lb/>
鷹爪萬里名動京關碾深羅細瓊蘃冷生烟一種風流<lb/>
氣味如甘露不染塵煩纎纎捧氷甆弄影金縷鷓鴣斑<lb/>
<pb n="KR3j0034_WYG_017-2b"/>
相如方病酒銀瓶蠏眼驚鷺濤翻為扶起尊前醉玉頽<lb/>
山飲罷風生兩腋醒魂到明月輪邉歸來晚文君未寢<lb/>
相對小窻前其後增損其詞止詠建茶云北苑研膏方<lb/>
圭圓璧萬里名動天關碎身粉骨功合在凌烟尊爼風<lb/>
流戰勝降春夢開拓愁邉纎纎捧香泉濺乳金縷鷓鴣<lb/>
斑相如雖病渴一觴一詠賔有羣賢便扶起燈前碎玉<lb/>
頽山搜攪胸中萬卷還傾動三峽辭源歸來晩文君未<lb/>
寢相對小粧殘辭意益工也後山陳無已同韻和之云<lb/>
<pb n="KR3j0034_WYG_017-3a"/>
北苑先春琅函寳韞帝所分落人間綺窻纎手一縷破<lb/>
雙團雲裏遊龍舞鳯香霧靄飛入琱盤華堂靜松風雲<lb/>
竹金鼎沸潺湲門䦨車馬動浮黄嫩白小袖高鬟便胸<lb/>
臆輪囷肺腑生寒喚起謫仙醉倒飜湖海傾寫濤瀾笙<lb/>
歌散風簾月幕禪榻鬢絲斑<lb/>
　　　贈楊姝詩詞<lb/>
豫章先生在當塗又贈小妓楊姝彈琴送酒寄好事近<lb/>
云一弄醒心絃情在兩山斜疊彈到古人愁處有真珠<lb/>
<pb n="KR3j0034_WYG_017-3b"/>
承睫使君來去本無心休淚界紅頰自恨老人憤酒負<lb/>
十分金葉故集中有贈彈琴妓楊妹絶句云千古人心<lb/>
指下傳楊姝閒處更嬋娟不知心向誰邉切彈作南風<lb/>
欲斷弦<lb/>
　　　秦少㳺唱和千秋嵗詞<lb/>
秦少㳺所作千秋嵗詞予嘗見諸公唱和親筆乃知在<lb/>
衡陽時作也少㳺云至衡陽呈孔毅甫使君其詞云云<lb/>
今更不載毅甫本云次韻少㳺見贈其詞云春風湖外<lb/>
<pb n="KR3j0034_WYG_017-4a"/>
紅杏花初退孤舘靜愁腸碎淚餘痕在枕别乆香銷帶<lb/>
新睡起小園戲蝶飛成對惆悵誰人㑹隨處聊傾盖情<lb/>
暫遣心何在錦書消息斷玉漏花隂改遲日暮仙山杳杳<lb/>
空雲海其後東坡在儋耳姪孫蘓元老因趙秀才還自<lb/>
京師以少㳺毅甫所贈酬者寄之東坡乃次韻録示元<lb/>
老且云便見其超然自得不改其度之意其詞云島邉<lb/>
天外未老身先退珠淚濺丹𠂻碎聲揺蒼玉佩色重黄<lb/>
金帶一萬里斜陽政與長安對道逺誰云㑹罪大天能<lb/>
<pb n="KR3j0034_WYG_017-4b"/>
盖君命重臣節在新恩猶可覬舊學終難改吾已矣乗<lb/>
桴且恁浮于海豫章題云少㳺得謫嘗夣中作詞云醉<lb/>
卧古藤隂下了不知南北竟以元符庚辰死於藤州光<lb/>
華亭上崇寜甲申庭堅竄宣州道過衡陽覽其遺墨始<lb/>
追和其千秋嵗詞云苑邉花外記得同朝退飛騎軋鳴<lb/>
珂碎齊歌雲遶扇趙舞風回帶嚴鼓斷盃盤狼籍猶相<lb/>
對洒淚誰能㑹醉卧藤隂盖人已去詞空在兔園高宴<lb/>
悄虎觀英㳺改重感慨波濤萬頃珠沉海晁無咎集中<lb/>
<pb n="KR3j0034_WYG_017-5a"/>
嘗載此詞而非是也少㳺辭云憶昔西池㑹鴛鴦同飛<lb/>
盖亦為在京師與毅甫同在於朝叙其為金明池之游<lb/>
耳今越州處州皆指西池在彼盖未知其本源而云也<lb/>
　　　阮閎休善為長短句<lb/>
龍舒人阮閎字閎休能為長短句見稱於世政和間官<lb/>
於宜春官妓有趙佛奴藉中之錚錚也嘗為洞仙歌贈<lb/>
之云趙家姊妹合在昭陽殿因甚人間冇飛燕見伊底<lb/>
盡道獨步江南便江北也何曾慣見惜伊情性不解嗔<lb/>
<pb n="KR3j0034_WYG_017-5b"/>
人長帶桃紅笑時臉向尊前酒底得見些時似恁地好<lb/>
能得幾廻細看待不貶眼兒覷著伊将貶眼底工夫剰<lb/>
看幾遍阮官至中大夫累任監司郡守他詞皆此類<lb/>
　　　夏均父登浯臺作詞<lb/>
夏倪均父宣和庚子自府曹左遷祁陽酒官過浯溪登<lb/>
浯臺愛其山水竒秀自謂非中州所有不减淵明斜川<lb/>
之㳺且作長短句以减字木蘭花歌之云江涵曉日蕩<lb/>
漾波光揺槳入笑指浯谿聱叟雄文鎻翠微休嗟不偶<lb/>
<pb n="KR3j0034_WYG_017-6a"/>
歸到中州何處有獨立風烟湘水浯臺總接天<lb/>
　　　王觀應制詞<lb/>
王觀學士嘗應制撰清平樂詞云黄金殿裏燭影雙龍<lb/>
戲勸得官家真个醉進酒猶呼萬嵗折旋舞徹伊州君<lb/>
恩與整搔頭一夜御前宣住六宫多少人愁高太皇以<lb/>
為媟凟神宗翌日罷職世遂有逐客之號今集本乃以<lb/>
為擬李太白應制非也<lb/>
　　　黄元明詞<lb/>
<pb n="KR3j0034_WYG_017-6b"/>
豫章先生弟黄元明宰廬陵縣赴郡㑹坐上巾帶偶脫<lb/>
太守喻妓令綴之既畢且俾元明撰詞云銀燭畫堂明<lb/>
如晝見林宗巾墊羞蓬首針借花枝線賖羅袖須臾兩<lb/>
帶還依舊勸君倒戴休今後也不須更漉淵明酒寳篋<lb/>
深藏濃香熏透為經十指如葱手盖七娘子也<lb/>
　　　王輔道詞<lb/>
日月無根天不老浮生總被銷磨了陌上紅塵常擾擾<lb/>
昏復曉一塲大夣誰先覺雒水東流山四繞路旁幾個<lb/>
<pb n="KR3j0034_WYG_017-7a"/>
新華表見説在時官職好爭信道冷烟寒雨埋荒草王<lb/>
寀輔道侍郎漁家傲詞也歌之使人有遺世之意王在<lb/>
徽宗朝嘗奏天神降其家徽宗欲出幸左右奏恐有不<lb/>
測宜有以審其真偽既中使至其家無有也因坐誣以<lb/>
死世謂輔道乃曉人不應爾盖輔道韶之子韶熈河用<lb/>
兵其濫殺者多故寃以致其禍耳輔道又有浣溪沙兩<lb/>
詞其一云扇影輕揺一線香斜紅匀過晚來粧嬌多無<lb/>
事做凄凉借問誰教春易老幾時能勾夜何長舊歡新<lb/>
<pb n="KR3j0034_WYG_017-7b"/>
恨總思量其二云珠箔隨簷一桁垂繡屏遮枕四邉移<lb/>
春歸人懶日遲遲舊事只将雲入夢新歡重借月為期<lb/>
晚來花動隔墻枝玉樓春兩詞其一云愁閨思入江南<lb/>
逺簾幙低垂閑不捲玉珂聲斷曉屏空好夢驚廻還起<lb/>
懶風輕只覺香烟短隂重不知天色晩隔忩人語趁朝<lb/>
歸旋整宿粧匀睡眼其二云繡屏曉夢鴛鴦侣可惜夜<lb/>
來歡聚處幾聲低語記曾聞一叚新愁㸔怎覻繁紅洗盡<lb/>
臙脂雨春被楊花勾引去多情只有舊時香衣上經年<lb/>
<pb n="KR3j0034_WYG_017-8a"/>
留得住<lb/>
　　　詠崔念四詞<lb/>
政和間一貴人未達時<hi>不欲書名</hi>嘗遊妓崔念四之館因其<lb/>
行第作踏青遊詞云識箇人人恰止二年歡會似賭賽<lb/>
六隻渾四向巫山重重去如魚水兩情美同倚畫樓十<lb/>
二倚了又還重倚兩日不來時時在人心裏擬問卜常<lb/>
占歸計<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>三八清齋望永同鴛被到夢裡驀然被人驚<lb/>
覺夢也有頭無尾都下盛傳<lb/>
<pb n="KR3j0034_WYG_017-8b"/>
　　　王荆公詞<lb/>
王荆公築草堂於半山引八功徳水作小港其上疊石<lb/>
作橋為集句填菩薩蠻云數間茅屋閑臨水窄衫短帽<lb/>
垂楊裏花是去年紅吹開一夜風稍梢新月偃午醉醒<lb/>
來晩何物最關情黄鸝三兩聲其後豫章戲效其體云<lb/>
半烟半雨谿橋畔漁翁醉著無人喚疎懶意何長春風<lb/>
花草香江山如有待此意陶潛解問我去何之君行即<lb/>
自知<lb/>
<pb n="KR3j0034_WYG_017-9a"/>
　　　顔持約詞不减唐人語<lb/>
顔持約流落嶺外舟次五羊作品令云夜蕭索側耳聼<lb/>
清海樓頭吹角停歸棹不覺重門閉恨只恨暮潮落偷<lb/>
想紅啼緑怨道我真箇情薄紗忩外厭厭新月上應也<lb/>
則睡不着朱希真洛陽人亦流落嶺外九日作沙塞子<lb/>
云萬里飄零南越山引淚酒添愁不見鳯樓龍闕又驚<lb/>
秋九日江亭閒望蠻樹瘴雲浮腸斷紅蕉花晩水東流<lb/>
不减唐人語<lb/>
<pb n="KR3j0034_WYG_017-9b"/>
　　　五夜放燈<lb/>
帝城五夜宴遊歇殘燈外㸔殘月都人猶在醉鄉中聼<lb/>
更漏初徹行樂已成閒話説如春夢覺時節大家重約<lb/>
探春行問甚花先發李駙馬正月十九日所撰滴滴金<lb/>
詞也京師上元國初放燈止三夕時錢氏納土進錢買<lb/>
兩夜其後十七十八兩夜燈因錢氏而添故詞云五夜<lb/>
　　　釋可正平尤工長短句<lb/>
釋可正平工詩之外其長短句尤佳世徒稱其詩也嘗<lb/>
<pb n="KR3j0034_WYG_017-10a"/>
見其有菩薩蠻兩闋其一云西風簌簌低紅葉梧桐影<lb/>
裏銀河側夢破畫簾垂月明烏鵲飛新愁那致許欲似<lb/>
千絲縷雁亦不堪聞砧聲何處村其二云誰能畫取沙<lb/>
邉雨和烟淡掃蒹葭渚别岸却斜暉採蓮人未歸鴛鴦<lb/>
如解語對浴紅衣去去了便回頭教儂特地愁<lb/>
　　　李右丞送連寳文罷守詞<lb/>
寳文閣直學士連南夫鵬舉罷守泉南李右丞邴漢老<lb/>
送之以詞寄玉蝴蝶云壮嵗分符方面蕙風草偃禾稼<lb/>
<pb n="KR3j0034_WYG_017-10b"/>
春融報政朝天歸去穏步鼇宫望堯蓂九重綘闕頒漢<lb/>
詔五色芝封湛恩濃錦衣槐里重繼三公雍容臨岐祖<lb/>
帳綺羅環列冠盖雲叢滿城桃李盡将芳意謝東風栁<lb/>
烟輕萬條離恨花露重千㸃啼紅莫匆匆且陪珠履同<lb/>
醉金鐘<lb/>
　　　豫章解印作木蘭花令<lb/>
豫章守當塗既解印後一日郡中置酒郭功甫在坐豫<lb/>
章為木蘭花令一闋以示之云凌歊臺上青青麥姑熟堂<lb/>
<pb n="KR3j0034_WYG_017-11a"/>
前餘翰墨暫分一印管江山稍為諸公分皂白江山依<lb/>
舊雲空碧昨日主人今日客誰分賔主強惺惺問取磯<lb/>
頭新婦石其後復竄易前詞云翰林本是神仙謫落帽<lb/>
風流傾坐席座中還有賞音人能岸烏紗傾大白江山<lb/>
依舊雲横碧昨日主人今日客誰分賔主強惺惺問取<lb/>
磯頭新婦石<lb/>
　　　燒殘綘蠟報黄昏詞<lb/>
眺以道云杜安世詞燒殘綘蠟淚成痕街鼔報黄昏或<lb/>
<pb n="KR3j0034_WYG_017-11b"/>
譏其黄昏未到焉得燒殘綘燭或云王荆公父益都官所<lb/>
作曾有人以此問之荅曰重簷邃屋簾幕擁宻不到夜<lb/>
已可然燭矣韓魏公以此賞杜公杜云乃王益作荆公<lb/>
時在坐聞語離席其全章云燒殘綘燭淚成痕街鼔報<lb/>
黄昏碧雲又阻來信廊上月侵門愁永夜拂香裀待誰<lb/>
温夢䦨憔悴擲果凄凉兩處銷魂盖訴𠂻情也<lb/>
　　　王君玉燕詞<lb/>
歐陽文忠公愛王君玉燕詞云烟逕掠花飛逺逺曉忩<lb/>
<pb n="KR3j0034_WYG_017-12a"/>
驚夢語匆匆梅聖俞以為不若李堯夫燕詩云花前語<lb/>
澀春猶冷江上飛高雨乍晴君玉全章云江南燕輕颺<lb/>
繡簾風二月池塘新社過六朝宫殿舊巢空頡頏恣西<lb/>
東王謝宅曾入綺堂中烟逕掠花飛逺逺曉忩驚夢語<lb/>
匆匆偏占杏梁紅<lb/>
　　　兀兀陶陶詞<lb/>
豫章云醉醒醒醉一曲乃醉落魂也其詞云醉醒醒醉<lb/>
慿君㑹取些滋味濃斟琥珀香浮蟻一入愁腸便有陽<lb/>
<pb n="KR3j0034_WYG_017-12b"/>
春意須将幕席為天地歌前起舞花前睡從他兀兀陶<lb/>
陶裏猶勝惺惺惹得閑憔悴此詞亦有佳句而多斧鑿<lb/>
痕又語高下不甚入律或傳是東坡語非也與蝸角虚<lb/>
名觧下癡條之曲相似疑是王仲父作因戲作二篇示<lb/>
之元祥黄中行其一云陶陶兀兀尊前是我華胥國爭<lb/>
名爭利休休莫雪月風花不醉怎歸得邯鄲一枕誰憂<lb/>
樂新詩新事因閑適東山小妓携絲竹家裏樂天村裏<lb/>
謝安石其二云陶陶兀兀人生無累何由得盃中三萬<lb/>
<pb n="KR3j0034_WYG_017-13a"/>
六千日悶損旁觀我但醉落魄扶頭不起還頽玉日高<lb/>
春睡平生足誰門可擬新篘熟安樂春泉玉醴荔枝緑<lb/>
其曰安樂春泉玉醴荔枝緑者親賢宅四酒名也其曰<lb/>
家裏樂天村裏謝安石者盖石曼卿自嘲云村裏黄繙<lb/>
綽家中白侍郎<lb/>
　　　驛壁玉樓春詞<lb/>
予紹興戊辰㳂檄至信州鈆山見驛壁有題玉樓春詞<lb/>
不著姓氏今載于此云東風楊栁門前路畢竟雕鞍留<lb/>
<pb n="KR3j0034_WYG_017-13b"/>
不住柔情勝似嶺頭雲别淚多如花上雨青樓畫幕無<lb/>
重數聼得樓邉車馬去若将眉黛染情深直到丹青難<lb/>
畫處<lb/>
　　　宋景文劉原父送别詞<lb/>
侍讀劉原父守維揚宋景文赴壽春道出治下原父為<lb/>
具以待宋又為踏莎行詞以侑歡云蠟炬高高龍烟細<lb/>
細玉樓十二門初閉踈簾不捲水晶寒小幈半掩瑠璃<lb/>
翠桃葉新聲榴花美味南山賔客東山妓利名不肯放<lb/>
<pb n="KR3j0034_WYG_017-14a"/>
人閒忙中偷取功夫醉宋即席為浪淘沙近以别原父<lb/>
云少年不管流光如箭因循不覺韶光換至如今始惜<lb/>
月滿花滿酒滿扁舟欲解垂楊岸尚同歡宴日斜歌闋<lb/>
将分散倚蘭橈望水逺天逺人逺南山賓客東山妓本<lb/>
白樂天詩<lb/>
　　　詠草詞<lb/>
梅聖俞在歐陽公座有以林逋草詞金谷年年亂生青<lb/>
草誰為主為美者聖俞因别為蘇幕遮一闋云露堤平<lb/>
<pb n="KR3j0034_WYG_017-14b"/>
烟墅杳亂碧萋萋雨後江天曉獨有庾郎年最少窣地<lb/>
春袍嫩色宜相照接長亭迷逺道堪怨王孫不記歸期<lb/>
早落盡梨花春又了滿地殘陽翠色和烟老歐公擊節<lb/>
賞之又自為一詞云欄杆十二獨凭春晴碧逺連雲千<lb/>
里萬里二月三月行色苦愁人謝家池上江淹浦畔吟<lb/>
魄與離魂那堪疎雨滴黄昏更特地憶王孫盖少年遊<lb/>
令也不惟前二公所不及雖置諸唐人温李集中殆與<lb/>
之為一矣今集本不載此篇惜哉<lb/>
<pb n="KR3j0034_WYG_017-15a"/>
　　　維揚好安陽好詞<lb/>
韓魏公皇祐初鎮揚州本事集載公親撰維揚好辭四<lb/>
章所謂二十四橋千步栁春風十里上珠簾者是也其<lb/>
後熈寜初公罷相出鎮安陽公復作安陽好辭十章其<lb/>
一云安陽好形勢魏西州曼衍山河環故國昇平歌吹<lb/>
沸高樓和氣鎮飛浮籠畫陌喬木幾春秋花外軒忩排<lb/>
逺岫竹間門巷𢃄長流風物更清幽其二云安陽好㦸<lb/>
户使君居白畫錦衣清宴處鐵楹丹榭畫圖中壁記舊<lb/>
<pb n="KR3j0034_WYG_017-15b"/>
三公堂訟悄池舘北園通夏夜泉聲來枕簟春來花氣<lb/>
透簾籠行樂興何窮餘八章不記<lb/>
　　　張文潛詞<lb/>
右史張文潛初官許州喜官妓劉淑奴張作少年游令<lb/>
云含羞倚醉不成歌纎手掩香羅偎花映燭偷傳深意<lb/>
酒思入横波看朱成碧心還亂翻脉脉歛雙蛾相見時<lb/>
稀隔别多又春盡奈愁何其後去任又為秋蘂香寓意<lb/>
云簾幕疎疎風透一線香飄金獸朱欄倚遍黄昏後廊<lb/>
<pb n="KR3j0034_WYG_017-16a"/>
上月華如晝别離滋味濃如酒著人瘦此情不及牆東<lb/>
栁春色年年如舊元祐諸公皆有樂府唯張僅見此二<lb/>
詞味其句意不在諸公下矣<lb/>
　　　燭影揺紅<lb/>
王都尉有憶故人詞云燭影揺紅向夜闌乍酒醒心情<lb/>
懶尊前誰為唱陽關離恨天涯逺無奈雲沉雨散凭欄<lb/>
杆東風涙眼海棠開後燕子來時黄昏庭院徽宗喜其<lb/>
詞意猶以不豐容宛轉為恨遂令大晟府别撰腔周美<lb/>
<pb n="KR3j0034_WYG_017-16b"/>
成増損其辭而以首句為名謂之燭影揺紅云芳臉輕<lb/>
勻黛眉巧畫宫粧淺風流天付與精神全在嬌波眼早<lb/>
是縈心可慣向尊前頻頻顧眄幾廻相見見了還休爭<lb/>
如不見燭影揺紅夜䦨飲散春宵短當時誰㑹唱陽關<lb/>
離恨天涯逺爭奈雲收雨散凭欄杆東風涙眼海裳開<lb/>
後燕于來時黄昏深院<lb/>
　　　弔二姬温卿宜哥詩<lb/>
宿州營妓張玉姐字温卿本蘄澤人色技冠一時見者<lb/>
<pb n="KR3j0034_WYG_017-17a"/>
皆屬意沈子山為獄掾最所鍾愛既罷途次南京念之<lb/>
不忘為剔銀燈二闋其一云一夜隋河風勁霜混水天<lb/>
如鏡古栁堤長寒烟不起波上月無流影那堪頻聼疎<lb/>
星外離鴻相應須信道情多是病酒未到愁腸還醒數<lb/>
叠蘭衾餘香未减甚時枕鴛重並教伊須更将盟誓後<lb/>
約言定其二云江上秋高霜早雲靜月華如掃候雁初<lb/>
飛啼螿正苦又是黄花衰草等閑臨照潘郎鬢星星易<lb/>
老那堪更酒醒孤棹望千里長安西笑臂上粧痕胸前<lb/>
<pb n="KR3j0034_WYG_017-17b"/>
淚粉暗惹離愁多少此情難表除非是重相見了其後<lb/>
明道中張子野先黄子思孝先相繼為掾尢賞之偶陳師<lb/>
之求古以光禄丞來掌㩁酤温卿遂託其家僅二年而<lb/>
亡才十九歲子思以詩弔之人生第一莫多情眼看仙<lb/>
花結不成為報兩京才子道好将詩句哭温卿先是子<lb/>
思有愛姬宜哥客死州中遺言𦵏堤下冀他日過此得<lb/>
一見以慰孤魂子思從之作詩納柩中其斷章云恩同<lb/>
花上露留得不多時二人皆𦵏於宿州栁市之東子野<lb/>
<pb n="KR3j0034_WYG_017-18a"/>
嘉祐中過而題詩云好物難留古亦嗟人生無物不塵<lb/>
沙何時宰樹連雙塜結作人間並蒂花<lb/>
　　　以張志和漁父詞為浣溪沙定風波<lb/>
東坡山谷徐師川既以張志和漁父詞填浣溪沙鷓鴣<lb/>
天其後好事者相繼而作嘗有五闋云雲鎖柴門半掩<lb/>
關垂綸猶自在前灣獨乗孤棹夜方還任使有榮居紫<lb/>
禁爭如無事隱青山浮名浮利總輸閒一副綸竿一隻<lb/>
船蓑衣竹笠是生縁五湖來徃不知年青嶂更無榮辱<lb/>
<pb n="KR3j0034_WYG_017-18b"/>
到白頭終没利名牽蘆花深處伴鷗眠釣罷高歌酒一<lb/>
盃醉醒曾笑楚臣來夕陽維䌫碧江隈簔笠每因山雨<lb/>
戴船忩多為水花開安居流景任相催雨氣兼香泛芰<lb/>
荷廻舟冒雨懶披蓑夜闌風靜水無波白酒追歡嘗恨<lb/>
少青山入望豈嫌多人間榮辱儘從他乃浣溪沙也雨<lb/>
霽雲収望逺山釣竿林下恣清閑蟬噪日斜林影轉溪<lb/>
岸縁山紅淺畫屏問對酒狂歌時鼓枻更邀同志醉前<lb/>
灣待月却尋維䌫處歸去烟蘿一逕接柴關乃定風波<lb/>
<pb n="KR3j0034_WYG_017-19a"/>
也<lb/>
　　　馮相三願詞<lb/>
南唐宰相馮延已有樂府一章名長命女云春日宴緑<lb/>
酒一盃歌一遍再拜陳三願一願郎君千嵗二願妾身<lb/>
長徤三願如同梁上燕嵗嵗長相見其後有以其詞意<lb/>
改為雨中花云我有五重深深願第一願且圖乆逺二<lb/>
願恰如雕梁雙燕嵗嵗得長相見三願薄情相顧戀第<lb/>
四願永不分散五願奴留収因結果做個人宅院味馮<lb/>
<pb n="KR3j0034_WYG_017-19b"/>
公之辭典雅豐容雖置在古樂府可以無愧一遭俗子<lb/>
竄易不惟句意重複而鄙惡甚矣<lb/>
　　　韓子蒼題御畫鵲扇詩<lb/>
韓子蒼題御畫鵲扇詩云君王妙畫出神機弱羽爭巢<lb/>
並語時天上飛來兩鳷鵲一雙飛上萬年枝盖用馮延<lb/>
延已樂府也曉月墜宿雲披銀燭錦屏幃建章鐘動玉<lb/>
䋲低宫漏出花遲春態淺來雙燕紅日初長一線嚴粧<lb/>
催罷囀黄鸝飛上萬年枝乃鶴冲天也<lb/>
<pb n="KR3j0034_WYG_017-20a"/>
　　續集<lb/>
　　　歐梅二伎詩<lb/>
豫章寓荆州除吏部郎中再辭得請守當塗已一年方<lb/>
到官七日而罷又數日乃去其詩云歐倩腰支栁一渦<lb/>
大梅催拍小梅歌舞餘細㸃梨花雨奈此當塗風月何<lb/>
盖歐梅當塗官妓也李之儀云人之幸不幸歐梅偶見<lb/>
録於豫章遂為不朽之傳與杜詩黄四娘何異然豫章<lb/>
又有木蘭花令叙云庭堅假守當塗故人庾元鎮窮巷<lb/>
<pb n="KR3j0034_WYG_017-20b"/>
讀書不出入州縣因作此以勸庾酒云庾郎三九常安<lb/>
樂便有萬錢無處著徐熈小鴨水邉花明月清風都占<lb/>
却朱顔老盡心如昨萬事休休休莫莫尊前見在不饒人<lb/>
歐舞梅歌君更酌自注云歐梅當塗二妓也<lb/>
　　　東坡戚氏詞<lb/>
玉龜山東皇靈㜶統羣仙綘闕岧嶤翠房深迥倚霏烟<lb/>
幽閒志蕭然金城千里鎖嬋娟當時穆滿廵狩翠華曽<lb/>
到海西邉風露明霽鯨波極目勢浮輿盖方圓正迢迢<lb/>
<pb n="KR3j0034_WYG_017-21a"/>
麗日𤣥圃清寂瓊草芊綿爭解繡勒香韀鑾輅駐蹕八<lb/>
馬戲芝田瑶池近書樓隱隱翠鳥翩翩肆華筵間作翠<lb/>
管鳴弦宛若帝所鈞天穉顔皓齒緑髮方瞳圓極恬淡<lb/>
高妍盡倒瓊壺酒獻金鼎藥固大椿年縹緲飛瓊妙舞<lb/>
命雙成奏曲醉留連雲璈韻㵼寒泉浩歌暢飲斜月低<lb/>
河漢漸漸綺霞天際紅深淺動歸思回首塵寰爛熳遊<lb/>
玉輦東還杏花風數里響鳴鞭望長安路依稀栁色翠<lb/>
㸃秦川東坡戚氏詞也東坡元祐末自禮部尚書帥定<lb/>
<pb n="KR3j0034_WYG_017-21b"/>
州日官妓因宴索公為戚氏公方與坐客論穆天子事<lb/>
頗訝其虗誕遂資以應之隨聲隨冩歌竟篇就才㸃定<lb/>
五六字坐中隨聲擊節終席不問它辭亦不容别進一<lb/>
語且曰足為中山一時盛事耳<lb/>
　　　瑶臺第一層<lb/>
武才人以色最後庭教坊辭名瑶臺第一層託意于梅<lb/>
云西母瑶池初宴罷雲軿下玉霄渚風和扇氷華發秀雪<lb/>
質孤高漢陂呈練影問是誰獨立江臯便凝望認壺中<lb/>
<pb n="KR3j0034_WYG_017-22a"/>
珪璧天上瓊瑶清標曾陪勝賞坐忘愁解使塵消况雙<lb/>
成與乳丹㸃染都付香梢壽粧酥冷郢韵珮舉霧捲雲<lb/>
消樂逍遥鳯凰臺畔取次憶吹簫<lb/>
　　　李乆善詞<lb/>
蜀人李乆善長短句有鶯擲垂楊一㸃黄金溜識者以<lb/>
為新余舊見王與善蝶戀花辭云粉面與花相間闘星<lb/>
眸一轉晴波溜殆出於此王名重元祐間人全首云去<lb/>
嵗花前曾記有半醉嬉遊花下攜纎手粉面與花相間<lb/>
<pb n="KR3j0034_WYG_017-22b"/>
鬭星眸一轉晴波溜一見新花還感舊涙眼逢春忍更<lb/>
看花栁春恨厭厭和永晝寂寞黄昏後又燭影揺紅云<lb/>
烟雨江城望中緑暗花枝少惜春長待醉東風却恨春<lb/>
歸早縱有幽歡㑹奈如今風情漸老鳯樓何處畫欄愁<lb/>
倚天涯芳草<lb/>
　　　頭上宫花顫詞<lb/>
去年今日從駕遊西苑彩仗壓金波看水戲魚龍曼衍<lb/>
寳津南殿宴坐近天顔金盃酒君王勸頭上宫花顫六<lb/>
<pb n="KR3j0034_WYG_017-23a"/>
軍錦繡萬騎穿楊箭日暮翠華歸擁鈞天笙歌一片如<lb/>
今關外千里未歸人前山雨西樓晩望斷思君眼此陳<lb/>
濟翁驀山溪詞也舍人張孝祥知潭州因宴客妓有歌<lb/>
此至金盃酒君王勸頭上宫花顫其首自為之揺動者<lb/>
數四坐客忍笑指目者甚多而張竟不覺也<lb/>
　　　作詞以弔楊謝<lb/>
紹興庚午台之黄巖妓有姓謝與姓楊者情好甚篤為<lb/>
嫗所制相約夜投諸江好事者有為望海潮以弔之彩<lb/>
<pb n="KR3j0034_WYG_017-23b"/>
筒角黍蘭撓畫舫佳時競弔沉湘古意未収新愁又起<lb/>
斷魂流水茫茫堪笑又堪傷有臨臯仙子連璧檀郎暗<lb/>
約同歸逺烟深處弄滄浪倚樓魂已飛揚共偷揮玉筯<lb/>
痛飲霞觴烟水無情揉花碎玉空餘怨抑淒涼楊謝舊<lb/>
遺芳筭世間縱有不恁非常但看芙蕖並蒂他日一雙<lb/>
雙<lb/>
　<lb/>
　能改齋漫録巻十七<lb/>
</p>
<p>
</p>
  </div>
</body>
</text>
</TEI>
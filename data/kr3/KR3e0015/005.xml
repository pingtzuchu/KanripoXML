<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>外臺秘要方卷一</head> <lb/>
    <p>
<pb n="KR3e0015_WYG_005-1a"/>
欽定四庫全書<lb/>
　外臺秘要方卷一<lb/>
　　　　　　　　　　　　　唐　王燾　撰<lb/>
　　諸論傷寒八家合一十六首<lb/>
隂陽大論云春氣温和夏氣暑熱秋氣清凉冬氣凛冽<lb/>
此則四時正氣之序也冬時嚴寒萬類深藏君子周密<lb/>
則不傷於寒觸冐之者乃名傷寒耳其傷於四時之氣<lb/>
皆能爲病以傷寒爲毒者以其最成殺癘之氣也中而<lb/>
<pb n="KR3e0015_WYG_005-1b"/>
即病者名曰傷寒不即病者寒毒藏於肌膚中至春變<lb/>
爲温病至夏變爲暑病暑病者熱極重於温也是以辛<lb/>
苦之人春夏多温熱病者皆由冬時觸冐寒冷之所致<lb/>
非時行之氣也凡時行者春時應暖而反大寒夏時應<lb/>
熱而反大冷秋時應凉而反大熱冬時應寒而反大温<lb/>
此非其時而有其氣是以一歳之中長㓜之病多相似<lb/>
者此則時行之氣也<hi>仲景病源小品千金同</hi>
王叔和曰傷寒之病逐日淺深以施方治今世人得傷<lb/>
<pb n="KR3e0015_WYG_005-2a"/>
寒或始不早治或治不對病或日數久淹困乃告醫醫<lb/>
又不知次第而治之則不中病皆以臨時消息制方無<lb/>
不效也今搜採仲景舊論録其證候診脉聲色對病真<lb/>
方有神驗者擬防世急也又土地髙下寒温不同物性<lb/>
剛柔飡居亦異是故黄帝興四方之問岐伯舉四治之<lb/>
能以訓後賢開其未悟臨病之工宜湏兩審也<hi>小品千金同</hi>
又曰夫表和裏病<hi>一作陽盛隂虚</hi>下之而愈汗之則死裏和表<lb/>
病<hi>一作陽虚隂盛</hi>汗之而愈下之則死夫如是則神丹不可以<lb/>
<pb n="KR3e0015_WYG_005-2b"/>
誤發<hi>神丹丸在此卷崔氏部中六味者是也</hi>甘遂何可以妄攻<hi>甘遂者水導散也在</hi>
<hi>第三卷天行狂語部中甘遂等二味者是也出千金方</hi>表裏之治相背千里吉凶<lb/>
之機應若影響然則桂枝下咽表和則斃<hi>桂枝湯在此卷仲景日數</hi>
<hi>部中桂枝等五味者是也</hi>承氣入胃裏平則亡<hi>承氣湯在此卷仲景日數部中三味者是</hi>
<hi>也</hi>此表裏虚實之交錯其候至微發汗吐下之相反其<lb/>
禍至速而醫術淺狹為治乃誤使病者隕沒自謂其分<lb/>
至令寃魂塞於㝠路死尸盈於曠野仁者鑒此豈不痛<lb/>
歟<hi>千金同</hi>
<pb n="KR3e0015_WYG_005-3a"/>
又凡兩感病俱作治有先後發表攻裏本自不同而執<lb/>
迷妄意者乃云神丹甘遂合而服之且解其外又除其<lb/>
内言巧似是於理實違安危之變豈可詭㦲夫病發熱<lb/>
而惡寒者發於陽無熱而惡寒者發於隂發於陽者可<lb/>
攻其外發於隂者宜温其内發表以桂枝温裏宜四逆<lb/>
<hi>四逆湯在第二卷傷寒不○通按第二卷傷寒不得眠得眠部中三味者是也    部並無四逆湯三味方惟</hi>
<hi>小便不利部内有四逆散加减法</hi>
蕐佗曰夫傷寒始得一日在皮當摩膏火灸即愈若不<lb/>
<pb n="KR3e0015_WYG_005-3b"/>
解者至二日在膚可法鍼服解肌散發汗汗出即愈若<lb/>
不解者至三日在肌復發汗則愈若不解者止勿復發<lb/>
汗也至四日在胸宜服藜蘆丸㣲吐則愈若更困藜蘆<lb/>
丸不能吐者服小豆𤓰蒂散吐之則愈視病尚未醒醒<lb/>
者復一法鍼之<hi>藜蘆丸近用損人不録之𤓰蒂散在卷末雜療中范汪方二味者是也</hi>五<lb/>
日在腹六日入胃入胃則可下也若熱毒在胃外未入<lb/>
於胃而先下之者其熱乘虚便入胃則爛胃也然熱入<lb/>
胃病要當須復下去之不得留於胃中也胃若實熱致<lb/>
<pb n="KR3e0015_WYG_005-4a"/>
此為病三死一生此輩皆多不愈胃虚熱入爛胃也其<lb/>
熱㣲者赤斑出劇者黒斑出赤斑出者五死一生黒斑<lb/>
出者十死一生但論人有強弱病有難易功効相倍耳<lb/>
病者過日不以時下之熱不得泄亦胃爛斑出矣<hi>士弱氏曰</hi>
<hi>藜蘆丸見第五卷許仁則療㿖云曽用釋深師一方大効三味者近似</hi>
若得病無熱但狂言煩燥不安精采言語與人不相主<lb/>
當者勿以火迫之但以五苓散一方寸匕水和服之<hi>五苓</hi>
<hi>散仲景云猪苓散是也在第二卷傷寒中風部中千金翼方五味者是也</hi>當以新汲井水強<lb/>
<pb n="KR3e0015_WYG_005-4b"/>
飲一升許若一升半可至二升益佳令以指刺喉中吐<lb/>
之病隨手愈不即吐者此病輩多不善勿強與水水停<lb/>
即結心下也當更以餘藥吐之皆令相主當者不爾即<lb/>
危若此病不急以猪苓散吐解之者其死殆速耳亦可<lb/>
先吐去毒物及法鍼之尤佳<lb/>
又云春夏無大吐下秋冬無大發汗發汗法冬及始春<lb/>
大寒宜服神丹丸亦可摩膏火灸<hi>膏在雜療中黄膏七味白膏四味范汪方</hi>
<hi>是也</hi>若末春夏月初秋凡此熱月不宜火灸又不冝厚覆<lb/>
<pb n="KR3e0015_WYG_005-5a"/>
宜服六物青散<hi>青散在雜療中范汪方六味者是也</hi>若崔文行度障散<hi>度障</hi>
<hi>散在雜療中范汪方四味者是也</hi>赤散<hi>赤散在雜療中范汪方七味者是也木出蕐佗</hi>雪煎亦<lb/>
善<hi>雪煎在雜療中古今録驗方三味者是也</hi>若無丸散及煎但單煮柴胡數<lb/>
兩傷寒時行並可服也不但一也至再三發汗不解當<lb/>
與湯實者轉下之其脉朝夕駃者為實癖也朝平夕駃<lb/>
者非癖也轉下湯爲可早與但當少與勿令下多耳少<lb/>
與當數其間<lb/>
病有虚煩熱者與傷寒相似然不惡寒身不疼痛故知<lb/>
<pb n="KR3e0015_WYG_005-5b"/>
非傷寒也不可發汗頭不痛脉不𦂳數故知非裏實也<lb/>
不可下如此内外皆不可攻而師強攻之必遂損竭多<lb/>
死矣諸虚煩但當行竹葉湯<hi>竹葉湯在第三卷天行虚煩部中出文仲方是也</hi>
若嘔者與橘皮湯一劑不愈者可重與也<hi>橘皮湯在第二卷傷寒嘔</hi>
<hi>噦部中四味者是也出於深師方</hi>此法宫泰數用甚效傷寒後虚煩亦<lb/>
宜服此湯<hi>仲景千金方同</hi>
陳廪丘云或問得病連服湯藥發汗汗不出如之何荅<lb/>
曰醫經云連發汗汗不出者死吾思可蒸之如蒸中風<lb/>
<pb n="KR3e0015_WYG_005-6a"/>
法蒸濕之氣於外迎之不得不汗出也後以問張苖苖<lb/>
云曽有人作事疲極汗出卧單簟中冷得病但苦寒踡<lb/>
諸醫與丸散湯四日之内凡八發汗汗不出苖令燒地<lb/>
布桃葉蒸之即得大汗於被中就粉傅身極燥乃起便<lb/>
愈後數以此發汗汗皆出也人性自有難使汗出者非<lb/>
但病使其然蒸之無不汗出也<hi>小品千金同蒸法在此卷崔氏日數部中阮河</hi>
<hi>南法又有桃葉湯熏其法在第三卷天行部中文仲方支太素法是</hi>
范汪論黄帝問於岐伯曰人傷於寒而得病何以反更<lb/>
<pb n="KR3e0015_WYG_005-6b"/>
為熱岐伯曰極隂變陽寒盛則生熱熱盛則生寒諸病<lb/>
發熱惡寒脉浮洪者便宜發汗當發汗而其人適失血<lb/>
及大下利如之何岐伯荅曰數少與桂枝湯使體潤漐<lb/>
漐汗纔出連日如此自當解也<hi>千金同</hi>
九卷云黄帝曰傷寒熱病死候有九<hi>太素云不可刺者九</hi>一曰汗<lb/>
不出大灌發者死<hi>太素云汗不出大○通按靈樞熱病灌發赤噦者死    論中大顴發赤</hi>
<hi>噦者死</hi>二曰泄而腹滿甚者死<hi>甚一作黄</hi>三曰目不明熱不已<lb/>
者死四曰老人嬰兒熱病腹滿者死五曰汗不出嘔下<lb/>
<pb n="KR3e0015_WYG_005-7a"/>
血者死六曰舌本爛熱不已者死七曰欬而衂汗不出<lb/>
出不至足者死八曰髓熱者死九曰熱而痙者死熱病<lb/>
痙者腰反折瘈瘲齒噤齘也熱病七八日脉㣲小病者<lb/>
便血口中乾一日半而死熱病七八日脉不躁不數後<lb/>
三日中有汗三日不汗四日死熱病已得汗而脉尚躁<lb/>
盛此隂脉之極也死其得汗而脉静者生熱病脉常盛<lb/>
躁而不得汗者此陽脉之極也死脉盛躁得汗者生<hi>甲乙</hi>
<hi>太素同士弱氏曰灌發灌驟也漬也先不出汗後則若灌溉之驟至而淋漓浸漬亡陽也</hi>
<pb n="KR3e0015_WYG_005-7b"/>
小品論曰古今相傳稱傷寒爲難療之病天行温疫是<lb/>
毒病之氣而論療者不别傷寒與天行温疫為異氣耳<lb/>
云傷寒是雅士之辭云天行温疫是田舍間號耳不說<lb/>
病之異同也考之衆經其實殊矣所冝不同方說宜辨<lb/>
是以畧述其要焉<hi>出第十卷中千金同</hi>
千金論曰人生天地之間命有遭際時有否㤗吉凶悔<lb/>
吝苦樂安危喜怒愛憎存亡憂畏闗心之慮日有千條<lb/>
謀身之道時生萬計乃度一日是故天無一歳不寒暑<lb/>
<pb n="KR3e0015_WYG_005-8a"/>
人無一日不憂喜故有天行瘟疫病者則天地變化之<lb/>
一氣也斯盖造化必然之理不得無之故聖人雖有補<lb/>
天立極之徳而不能廢之雖不能廢之而能以道御之<lb/>
其次有賢人善於攝生能知樽節與時推移亦得保全<lb/>
天地有斯瘴癘還以天地所生之物以防備之命曰知<lb/>
方則病無所侵矣然此病也俗人謂之横病多不解療<lb/>
皆云日滿自差以此致枉者天下大半凡始覺不佳即<lb/>
須救療迄至於病愈湯食競進折其毒熱自然而差必<lb/>
<pb n="KR3e0015_WYG_005-8b"/>
不可令病氣自在恣意攻人拱手待斃斯為誤矣今博<lb/>
採羣經以為上下兩卷廣設備擬好養生者可得詳焉<lb/>
又夫傷寒病者起自風寒入於腠理與精氣分争榮衛<lb/>
否隔周行不通病一日至二日氣在孔竅皮膚之間故<lb/>
病者頭痛惡寒腰背強重此邪氣在表發汗則愈三日<lb/>
以上氣浮在上部填塞胷心故頭痛胷中滿當吐之則<lb/>
愈五日以上氣沉結在藏故腹脹身重骨節煩疼當下<lb/>
之則愈明矣當須消息病候不可亂投湯藥虚其胃氣<lb/>
<pb n="KR3e0015_WYG_005-9a"/>
也經言脉㣲不可吐虚細不可下又夏亦不可下此醫<lb/>
之大禁也<hi>文仲同</hi>
又脉有沉浮轉能變化㦯人得病數日方以告醫雖云<lb/>
時覺視病已積日其病源結成非復發汗解肌所除當<lb/>
診其脉隨時形勢救解求免也不可苟以次第爲固失<lb/>
其機要乃致禍矣此傷寒次第病三日以内發汗者謂<lb/>
當風解衣夜卧失覆寒濕所中并時有疾疫賊風之氣<lb/>
而相染易為惡邪所中也至於人自飲食生冷過多腹<lb/>
<pb n="KR3e0015_WYG_005-9b"/>
藏不消轉動稍難頭痛身温其脉實大者便可吐下之<lb/>
不可發汗也<lb/>
又凡人有少病苦似不如平常則須早道若隱忍不療<lb/>
冀望自差須臾之間以成痼疾小兒女子益以滋甚若<lb/>
天行不和當自戒謹若有小不和則須救療尋其邪由<lb/>
及在腠理以時早療鮮有不愈者患人忍之數日乃說<lb/>
邪氣入藏則難可制此雖和緩亦無能為也癰疽疔腫<lb/>
尤爲甚急此自養之至要也<lb/>
<pb n="KR3e0015_WYG_005-10a"/>
又凡作湯藥不可避晨夜時日吉凶覺病須臾即宜便<lb/>
治不等早晚則易愈矣服藥當如方法若縱意違師不<lb/>
須療之也<lb/>
又凡得時氣病五六日而渇欲飲水飲不能多不當與<lb/>
也所以爾者腹中熱尚少不能消之便更與人作病矣<lb/>
若至七八日大渇欲飲水者猶當依證而與之勿令極<lb/>
意也能飲一斗者與五升若飲而腹滿小便澀若喘若<lb/>
噦者不可與之飲而忽然汗出者已愈也人得病能飲<lb/>
<pb n="KR3e0015_WYG_005-10b"/>
水者欲愈也<hi>出第九卷中</hi>
經心録論曰傷寒病錯療禍及如反覆手耳故諺云有<lb/>
病不治自得中醫者論此疾也其病有相類者傷寒熱<lb/>
病風温濕病隂毒陽毒熱毒温疫天行節氣死生不同<lb/>
形候亦别宜審詳也<hi>出第二卷中</hi>
　　論傷寒日數病源并方<hi>二十一首</hi>
素問黄帝曰夫熱病者皆傷寒之類也或愈㦯死其死<lb/>
皆以六七日間其愈皆以十日以上者何也岐伯曰巨<lb/>
<pb n="KR3e0015_WYG_005-11a"/>
陽者諸陽之屬也其脉連於風府故為諸陽主氣也人<lb/>
之傷於寒也則爲病熱熱雖甚不死其兩感於寒而病<lb/>
者必死帝曰願聞其狀岐伯曰一日巨陽受之故頭項<lb/>
痛腰脊強二日陽明受之陽眀主肌肉其脉夾鼻絡於<lb/>
目故身熱目疼而鼻乾不得卧三日少陽受之少陽主<lb/>
膽其脉循脇絡于耳故胷脇痛而耳聾三陽經絡皆受<lb/>
其病而未入於藏者故可汗而已四日太隂受之太隂<lb/>
脉布胃中絡於嗌故腹滿而嗌乾五日少隂受之少隂<lb/>
<pb n="KR3e0015_WYG_005-11b"/>
脉貫腎絡肺繋舌本故口燥舌乾而渇六日厥隂受之<lb/>
厥隂脉循隂器而絡於肝故煩滿而嚢縮三隂三陽五<lb/>
藏六府皆受病榮衛不行五藏不通則死矣其不兩感<lb/>
於寒者七日巨陽病衰頭痛少愈八日陽明病衰身熱<lb/>
少愈九日少陽病衰耳聾㣲聞十日太隂病衰腹減如<lb/>
故則思飲食十一日少隂病衰渇止不滿舌乾已而嚏<lb/>
十二日厥隂病衰嚢縱少腹㣲下大氣皆去病日已矣<lb/>
帝曰治之奈何岐伯曰治之各通其藏脉病日衰已矣<lb/>
<pb n="KR3e0015_WYG_005-12a"/>
其未滿三日者可汗而已其滿三日可泄而已<lb/>
又帝曰其病兩感於寒者其脉應與其病形何如岐伯<lb/>
曰兩感於寒病者病一日則巨陽與少隂俱病則頭痛<lb/>
口乾煩滿而渇也二日則陽眀與太隂俱病則腹滿身<lb/>
熱不欲食譫語三日則少陽與厥隂俱病則耳聾嚢縮<lb/>
厥逆水漿不入不知人則六日而死<lb/>
帝曰五藏已傷六府不通榮衛不行如是之後三日乃<lb/>
死何也岐伯曰陽明者十二經脉之長也其氣血盛故<lb/>
<pb n="KR3e0015_WYG_005-12b"/>
不知人三日其氣乃盡故死<hi>出第九卷中甲乙太素同</hi>
病源傷寒一日太陽受病太陽者小腸之經也為三陽<lb/>
之首故先受病其脉絡于腰脊主於頭項故得病一日<lb/>
而頭項背膊腰脊痛也<lb/>
又傷寒二日陽明受病陽眀者胃之經也主於肌肉其<lb/>
脉絡鼻入目故得病二日肉熱鼻乾不得眠也諸陽在<lb/>
表表始受病在皮膚之間故可摩膏火灸發汗而愈<hi>出第</hi>
<hi>七卷中</hi>
<pb n="KR3e0015_WYG_005-13a"/>
仲景傷寒論傷寒一二日心中悸而煩小建中湯主之<lb/>
方<lb/>
　　桂心<hi>三兩</hi>　　甘草<hi>炙二兩/</hi>生薑<hi>三兩/</hi>　大棗<hi>十</hi>
　　<hi>二枚擘</hi>　　　膠飴<hi>一升/</hi>　芍藥<hi>六兩</hi>
　右六味切以水七升先煮五味取三升去滓内飴更<lb/>
　上火微煮令消解温服一升日三服如嘔家不可服<lb/>
　建中湯以甜故也忌海藻菘菜生葱<hi>千金翼同出第三卷中</hi>
　<hi>張仲景傷寒論傷寒一二日内麻黄湯主之此云小建中湯非也此方但治心中悸而煩</hi>
<pb n="KR3e0015_WYG_005-13b"/>
病源傷寒三日少陽受病少陽者膽之經也其脉循於<lb/>
脇上於頸耳故得病三日胸脇痛而耳聾也三陽經絡<lb/>
始相傳病未入於藏故皆可汗而解<hi>出第七卷中</hi>
仲景傷寒論療太陽病三日發其汗病不解蒸蒸發熱<lb/>
者屬調胃承氣湯方<lb/>
　　甘草<hi>炙三兩</hi>芒硝<hi>半斤/</hi>　大黄<hi>四兩</hi>
　右三味切以水三升煑二物取一升去滓内芒硝更<lb/>
　煑微沸温温頓服以調胃承氣則愈忌海藻菘菜經<lb/>
<pb n="KR3e0015_WYG_005-14a"/>
　心録同<hi>出第十卷中</hi>○<hi>張仲景傷寒論三日亦可服麻黄湯此云調胃承氣湯非也此方但</hi>
　<hi>治三日發汗不解蒸蒸發熱者</hi>
病源傷寒四日太隂受病太隂者脾之經也爲三隂之<lb/>
首是知三日以前陽受病訖傳之於隂而太隂受病焉<lb/>
其脉絡於脾主於喉嗌故得病四日腹滿而嗌乾其病<lb/>
在胸膈也故可吐而愈<lb/>
又傷寒五日少隂受病少隂者腎之經也其脉貫腎絡<lb/>
肺繋於舌故得病五日口燥舌乾渇而引飲也其病在<lb/>
<pb n="KR3e0015_WYG_005-14b"/>
腹故可下而愈矣<hi>並出第七卷中</hi>
仲景傷寒論傷寒四五日身熱惡風頸項強脇下滿手<lb/>
足温而渇者小柴胡湯主之方<lb/>
　　柴胡<hi>半斤</hi>　栝蔞根<hi>四兩/</hi>桂心<hi>三兩/</hi>　黄芩<hi>三兩</hi>
　　牡蠣<hi>三兩</hi>　甘草<hi>炙二兩/</hi>乾薑<hi>三兩</hi>
　右七味切以水一斗二升煑取六升去滓更煎取三<lb/>
　升温服一升日三服初服微煩温覆汗出者便愈也<lb/>
　忌生葱海藻菘菜<hi>范汪同出第三卷中</hi>○<hi>仲景傷寒論名柴胡</hi>
<pb n="KR3e0015_WYG_005-15a"/>
　<hi>姜桂也合用柴胡人參甘草黄芩半夏生薑大棗七味小柴胡湯是也玉凾千金翼同</hi>
病源傷寒六日厥隂受病厥隂者肝之經也其脉循隂<lb/>
器絡於肝故得病六日煩滿而嚢縮也此則隂陽俱受<lb/>
病毒氣在胷故可下而愈<lb/>
又傷寒七日太陽病衰頭痛少愈傷寒七日病法當小<lb/>
愈隂陽諸經傳盡故也今七日以後病反甚不除者欲<lb/>
為再經病也再經病者是隂陽諸經絡重受病故也<hi>並出</hi>
<hi>第七卷中</hi>
<pb n="KR3e0015_WYG_005-15b"/>
仲景傷寒論療傷寒不大便六七日頭痛有熱與承氣<lb/>
湯其人小便反清者知不在裏仍在表也當須發汗若<lb/>
頭痛者必衂血冝桂枝湯方<hi>士弱氏曰藥非衂後用乃當汗時用則不衂矣先未</hi>
<hi>汗故衂耳</hi>
　　桂枝湯方<lb/>
　　桂枝　　　芍藥<hi>各三兩</hi>甘草<hi>炙二兩/</hi>生薑<hi>三兩</hi>
　　大棗<hi>十二枚擘</hi>
　右五味切以水七升煑取三升去滓温服一升須臾<lb/>
<pb n="KR3e0015_WYG_005-16a"/>
　喫稀粥一升助藥力覆取㣲汗忌生葱海藻菘菜<hi>集</hi>
　<hi>驗備急文仲范汪同</hi>○<hi>仲景傷寒論此方六七日病在表者可服之</hi>
又傷寒五六日嘔而發熱者柴胡湯証具而以他藥下<lb/>
之柴胡証仍在故可與柴胡湯此雖已下之不為逆必<lb/>
蒸蒸而振却發熱汗出而解<lb/>
病源傷寒八日陽明病衰身熱少愈傷寒八日病不解<lb/>
者或是諸隂陽經絡重受於病㦯因發汗吐下之後毒<lb/>
氣未盡所以病證猶存也<lb/>
<pb n="KR3e0015_WYG_005-16b"/>
又傷寒九日少陽病衰耳聾㣲聞傷寒九日以上病不<lb/>
除者㦯初一經受病即不能相傳或已傳三陽訖而不<lb/>
能傳於隂致停滯累日病證不罷者㦯三陽三隂傳病<lb/>
已畢又重感於寒故日數多而病候改變<hi>出第七卷中</hi>
仲景傷寒論療傷寒八九日風濕相摶身體疼痛而煩<lb/>
不能自轉側不嘔不渇下之脉浮虚而濇者属桂枝附<lb/>
子湯若大便鞕小便自利者附子白术湯<lb/>
桂枝附子湯方<lb/>
<pb n="KR3e0015_WYG_005-17a"/>
　　桂心<hi>四兩</hi>　附子<hi>三枚炮/去皮</hi>生薑<hi>三兩/</hi>　甘草<hi>二兩炙</hi>
　　大棗<hi>十二枚擘</hi>
　右五味切以水六升煑取二升去滓温分三服忌生<lb/>
　葱猪肉海藻菘菜<lb/>
附子白术湯方<lb/>
　　白术<hi>四兩</hi>　大棗<hi>十二枚/</hi>甘草<hi>炙一兩/</hi>生薑<hi>二兩</hi>
　　附子<hi>三枚炮去皮四破</hi>
　右五味切以水六升煑取二升去滓温分三服初一<lb/>
<pb n="KR3e0015_WYG_005-17b"/>
　服其人身如痺半日許復服之都盡其人如冐狀者<lb/>
　勿怪此以附子术併走皮中逐水氣未除故使人如<lb/>
　冐狀也本云附子一枚今加之二枚名附子湯忌葱<lb/>
　猪肉菘菜海藻桃李雀肉等<hi>千金翼同出第十一卷</hi>
　<hi>中</hi>○<hi>張仲景論法當加桂枝四兩此本一方二法以大便鞕小便自利故去桂也以大便不鞕小便</hi>
　　　<hi>不利當加桂附子三枚恐多也虚弱家及産婦冝減之此二方但治風濕非治傷寒也</hi>
病源傷寒十日太隂病衰腹減如故則思飲食十一日<lb/>
少隂病衰渇止不滿舌乾已而嚏十二日厥隂病衰嚢<lb/>
<pb n="KR3e0015_WYG_005-18a"/>
縱少腹㣲下大氣皆去病日已矣<hi>出第七卷中素問太</hi>
<hi>素甲乙竝同</hi>
仲景傷寒論療吐下之後不大便五六日至十餘日日<lb/>
晡所發潮熱不惡寒獨語如見鬼狀若劇者發則不識<lb/>
人循衣摸床惕而不安㣲喘但發熱讝<hi>讝疾而寤寐自語也</hi>語者<lb/>
屬大承氣湯方<lb/>
　　大黄<hi>去皮四兩</hi>陳枳實<hi>炙五/枚</hi>芒硝<hi>三合/</hi>　厚朴<hi>半斤</hi>
　右四味切以水一斗先煑二物取五升去滓内大黄<lb/>
<pb n="KR3e0015_WYG_005-18b"/>
　煮取二升去滓内芒硝煑一二沸分為兩服初一服<lb/>
　便得利者止後服不必盡劑<hi>千金方并翼同出第五</hi>
　<hi>卷中</hi>
又太陽病過經十餘日及二三下之後四五日柴胡證<lb/>
仍在者先與小柴胡湯嘔不止心下急<hi>一云嘔止小安</hi>鬱鬱㣲<lb/>
煩者為未解也可與大柴胡湯下之即愈方<lb/>
　　柴胡<hi>半斤</hi>　黄芩　　　芍藥<hi>各三兩/</hi>半夏<hi>半斤水洗</hi>
　　大棗<hi>十三枚擘</hi>生薑<hi>五兩/</hi>　枳實<hi>四枚炙</hi>
<pb n="KR3e0015_WYG_005-19a"/>
　右七味切以水一斗二升煑至六升去滓更煎取三<lb/>
　升温服一升日三服一方加大黄二兩今不加大黄<lb/>
　恐不名爲大柴胡湯也忌羊肉餳兼主天行<hi>千金翼</hi>
　<hi>肘後同</hi>
又傷寒十三日不解胷脇滿而嘔日晡所發潮熱熱畢<lb/>
而微利此本柴胡證下之不得利今反利者知毉以丸<lb/>
藥下之此非其治也潮熱者實也先冝服小柴胡湯以<lb/>
解其外後以柴胡加芒硝湯主之方<lb/>
<pb n="KR3e0015_WYG_005-19b"/>
　　柴胡<hi>二兩十六銖</hi>黄芩　　　人參　　　甘草<hi>炙</hi>
　　生薑<hi>各一兩</hi>半夏<hi>五枚/</hi>　大棗<hi>四枚擘/</hi>芒硝<hi>二合</hi>
　右八味切以水四升煮七味取二升去滓下芒硝更<lb/>
　上火煎一二沸分為兩服未解更作忌海藻菘菜羊<lb/>
　肉餳等<hi>出玊凾經一方芒硝三合桑螵蛸五個大黄四分煑取一升半温服五合微下愈本云柴</hi>
　<hi>胡湯再服以解其外取愈一方外加芒硝大黄桑螵蛸是也</hi>
　　肘後方七首<lb/>
肘後療傷寒有數種庸人不能分别今取一藥兼療者<lb/>
<pb n="KR3e0015_WYG_005-20a"/>
若初覺頭痛肉熱脉洪起一二日便作此葱䜴湯方<lb/>
　　葱白<hi>一虎口</hi>豉<hi>一升綿裹</hi>
　右二味以水三升煑取一升頓服取汗若汗不出更<lb/>
　作加葛根三兩一方更加升麻三兩水五升煑取二<lb/>
　升分温再服徐徐服亦得必得汗即差若不得汗更<lb/>
　作加麻黄三兩去節服取汗出爲效<hi>文仲同</hi>
又方<lb/>
　　葱白<hi>一握切</hi>米<hi>三合/</hi>　　豉<hi>一升</hi>
<pb n="KR3e0015_WYG_005-20b"/>
　右三味以水一斗煑米少時下豉後内葱白令大熟<lb/>
　取三升分温三服則出汗<lb/>
又方<lb/>
　　豉一<hi>升絺綿裹</hi>
　右一味以童子小便三升煮取二升分温再服汗出<lb/>
　為効集驗方加葱白一升切云神良<hi>支太醫文仲備</hi>
　<hi>急同</hi>
又方<lb/>
<pb n="KR3e0015_WYG_005-21a"/>
　　葛根<hi>四兩切</hi>
　右一味以水一斗煮取三升内䜴一升更煑取一升<lb/>
　半分温再服取汗爲差又方擣生葛根汁一二升服<lb/>
　亦佳<lb/>
又療傷寒汗出不歇已三四日胷中惡欲令吐者方<lb/>
　　豉<hi>三升綿裹</hi>　鹽<hi>一兩</hi>
　右二味以水七升煑取二升半去滓内蜜一升又煑<lb/>
　三沸頓服一升安卧當吐如不吐更服一升取吐為<lb/>
<pb n="KR3e0015_WYG_005-21b"/>
　效<lb/>
又方<lb/>
　　苦參<hi>三分</hi>　甘草<hi>炙一分/</hi>𤓰蒂　　　赤小豆<hi>各</hi>
　　<hi>二七枚</hi>
　右四味切以水一升煮取半升一服之當吐吐不止<lb/>
　者作葱豉粥解之必息忌海藻菘菜<lb/>
又方<lb/>
　　苦參　　　黄芩<hi>各二兩</hi>生地黄<hi>半斤</hi>
<pb n="KR3e0015_WYG_005-22a"/>
　右三味切以水八升煎取二升服一升㦯吐下毒物<lb/>
　忌蕪荑<lb/>
　　深師方四首<lb/>
深師療傷寒一日至三日應汗者作此湯方<lb/>
　　葛根<hi>半斤</hi>　烏梅<hi>十四枚/</hi>葱白<hi>一握/</hi>　豉<hi>一升綿裹</hi>
　右四味切以水九升煑取三升分為三服初一服便<lb/>
　厚覆取汗汗出粉之<lb/>
又麻黄解肌湯療傷寒三四日煩疼不解者方<lb/>
<pb n="KR3e0015_WYG_005-22b"/>
　　麻黄<hi>三兩去節</hi>甘草<hi>一兩炙/</hi>杏仁<hi>七十枚去/皮尖熬</hi>桂心<hi>二兩</hi>
　右四味切以水九升先煑麻黄減二升掠去沫乃内<lb/>
　諸藥合煮取二升半絞去滓分服八合以汗出為度<lb/>
　忌海藻菘菜生葱<hi>本仲景麻黄湯千金翼并同</hi>
又黄芩湯療傷寒六七日發汗不解嘔逆下利小便不<lb/>
利胸脇痞滿㣲熱而煩方<lb/>
　　黄芩　　　桂心<hi>各三兩</hi>茯苓<hi>四兩/</hi>　前胡<hi>八兩</hi>
　　半夏<hi>半升洗</hi>
<pb n="KR3e0015_WYG_005-23a"/>
　右五味切以水一斗二升煑取六升分為六服日三<lb/>
　服夜三服間食生薑粥投取小便利為差忌羊肉餳<lb/>
　生葱酢物<lb/>
又石膏湯療傷寒病已八九日三焦熱其脉滑數昏憒<lb/>
身體壯熱沉重拘攣㦯時呼呻而已攻内體猶沉重拘<lb/>
攣由表未解今直用解毒湯則攣急不差直用汗藥則<lb/>
毒因加劇而方無表裏療者意思以三黄湯以救其内<lb/>
有所增加以解其外故名石膏湯方<lb/>
<pb n="KR3e0015_WYG_005-23b"/>
　　石膏　　　黄連　　　黄檗　　　黄芩<hi>各二兩</hi>
　　香䜴<hi>一升綿裹</hi>梔子<hi>十枚擘/</hi>麻黄<hi>三兩去節</hi>
　右七味切以水一斗煑取三升分為三服一日併服<lb/>
　出汗初服一劑小汗其後更合一劑分兩日服常令<lb/>
　㣲汗出拘攣煩憒即差得數行利心開令語毒折也<lb/>
　忌豬肉冷水<hi>出第十四卷中</hi>
　　小品方四首<lb/>
小品詔書發汗白薇散療傷寒二日不解方<lb/>
<pb n="KR3e0015_WYG_005-24a"/>
　　白薇<hi>二兩</hi>　麻黄<hi>七分去/節</hi>杏仁<hi>去皮尖/熬</hi>貝母<hi>各三分</hi>
　右四味擣散酒服方寸匕厚覆卧汗出愈<hi>古今録驗千金同</hi>
又雞子湯療發汗後二三日不解頭痛肉熱方<lb/>
　　麻黄<hi>一兩去節</hi>甘草<hi>一分炙</hi>
　右二味切以水二升扣雞子白令置水内合和令匀<lb/>
　内藥復攪令和上火煎之勿動煎至一升適寒温頓<lb/>
　服之盖覆汗出粉傅之有效忌海藻菘菜<hi>古今録驗</hi>
　<hi>備急同張文仲療天行</hi>
<pb n="KR3e0015_WYG_005-24b"/>
又葛根湯療傷寒三四日不差身體熱毒方<lb/>
　　葛根<hi>八兩</hi>　生薑<hi>三兩/</hi>　龍膽　　　大青<hi>各半兩</hi>
　　桂心　　　甘草<hi>炙</hi>　　麻黄<hi>去節各/二兩</hi>萎㽔<hi>一兩</hi>
　　芍藥　　　黄芩<hi>各二兩</hi>石膏<hi>碎/</hi>　　升麻<hi>各一兩</hi>
　右十二味切以水一斗先煑葛根麻黄取八升掠去<lb/>
　沫後内餘藥煮取三升分三服日二夜一忌海藻菘<lb/>
　菜生葱<hi>千金同名葛根龍膽湯</hi>
又療傷寒六七日其人大下寸脉沉遲手足厥逆下部<lb/>
<pb n="KR3e0015_WYG_005-25a"/>
脉不至咽喉痛不利唾膿血泄利不止者麻黄升麻湯<lb/>
方<lb/>
　　麻黄<hi>二兩半去節</hi>升麻<hi>三分/</hi>　當歸<hi>五分</hi>　知母<lb/>
　　萎㽔<hi>一作菖蒲</hi>黄芩<hi>各三分/</hi>麥門冬<hi>去心一作天門冬</hi>
　　桂心　　　芍藥　　　乾薑　　　石膏<hi>碎</hi>
　　甘草<hi>炙</hi>　　茯苓　　　白术<hi>各一兩</hi>
　右十四味切以水一斗先煑麻黄減二升掠去上沫<lb/>
　内諸藥煮取三升去滓温分三服相去如炊三斗米<lb/>
<pb n="KR3e0015_WYG_005-25b"/>
　頃令盡汗出便愈忌海藻菘菜生葱醋桃李雀肉等<lb/>
　<hi>並出第六卷中此張仲景傷寒論方</hi>○<hi>通按千金作麻黄知母萎</hi>
　<hi>㽔黄芩各三兩餘十味作各二兩爲異耳用此方者當以傷寒論爲正</hi>
　　集驗方五首<lb/>
集驗療傷寒時氣温疫頭痛壯熱脉盛始得一二日者<lb/>
方<lb/>
　　真丹砂<hi>一兩末</hi>
　右一味以水一斗煑之取一升頓服之覆取汗忌生<lb/>
<pb n="KR3e0015_WYG_005-26a"/>
　冷物<hi>千金同</hi>
又療疫氣傷寒三日以後不解者方<lb/>
　　好豉<hi>一升綿裹</hi>葱白<hi>切一升</hi>
　右二味童子小便五升煮取二升分再服覆取汗神<lb/>
　效<hi>千金同</hi>
又療傷寒五六日斑出以後湯方<lb/>
　　豬膽<hi>三合</hi>　雞子<hi>一枚/</hi>　苦酒<hi>三合</hi>
　右三味合和煎令三沸強人盡服之羸人煎六七沸<lb/>
<pb n="KR3e0015_WYG_005-26b"/>
　分為兩服取汗出為効<hi>文仲備急千金同</hi>
又療傷寒七八日不解黙黙煩悶腹中有乾糞譫語大<lb/>
柴胡湯方<lb/>
　　柴胡　　　半夏<hi>湯洗各八兩</hi>生薑<hi>四兩</hi>　知母<lb/>
　　芍藥　　　大黄　　　萎㽔<hi>各二兩</hi>甘草<hi>炙</hi>
　　一方加枳實<hi>四兩</hi>　　　黄芩<hi>二兩</hi>
　右十味切以水一斗煑取三升去滓温服一升日三<lb/>
　服忌海藻菘菜羊肉餳<hi>范汪加人參三兩餘並同千</hi>
<pb n="KR3e0015_WYG_005-27a"/>
　<hi>金用芍藥不用枳實</hi>
又療傷寒熱病十日以上發汗不解及吐下後諸熱不<lb/>
除及下利不止斑出方<lb/>
　　大青<hi>四兩</hi>　甘草<hi>炙二兩/</hi>阿膠<hi>炙珠二/兩</hi>豉<hi>一升綿裹</hi>
　右四味切以水八升煑二味取三升半去滓内豉煑<lb/>
　三沸去滓乃内膠令溶分温三服欲盡更作當使有<lb/>
　餘渇者當飲但除熱止吐下無毒忌海藻菘菜<hi>肘後</hi>
　<hi>深師千金同出第二卷中</hi>
<pb n="KR3e0015_WYG_005-27b"/>
　　千金方六首<hi>合一十一法</hi>
千金治傷寒頭痛項強四肢煩疼青膏方<lb/>
　　當歸　　　芎藭　　　呉茱茰　　附子<lb/>
　　烏頭　　　莽草　　　蜀椒<hi>各三兩</hi>白芷<hi>三兩</hi>
　右八味切以醇苦酒漬再㝛以豬脂四斤緩火煎候<lb/>
　白芷色黄絞去滓以煖酒服棗核大三枚日三服取<lb/>
　汗不出稍増可服可摩如初得傷寒一日苦頭痛背<lb/>
　強冝摩之佳忌豬肉<lb/>
<pb n="KR3e0015_WYG_005-28a"/>
又少隂病得病二三日口燥咽乾急下之冝承氣湯<lb/>
又少隂病六七日腹滿不大便者急下之宜承氣湯<lb/>
又陽明証其人善㤀必有蓄血所以然者夲有久瘀血<lb/>
故令善忘雖大便堅反易色必黒宜抵當湯下之<lb/>
又傷寒有熱而少腹滿應小便不利今反利者此為有<lb/>
血不可餘藥宜抵當丸<lb/>
又太陽病身黄脉沉結少腹堅小便不利者此為無血<lb/>
也小便自利其人如狂者血證諦也冝抵當湯下之<lb/>
<pb n="KR3e0015_WYG_005-28b"/>
又陽眀病脉遲雖汗出不惡寒體必重短氣腹滿而喘<lb/>
有潮熱者此外欲解可攻裏也手足濈然汗出者此為<lb/>
大便已堅冝承氣湯主之若汗多而微發熱惡寒爲外<lb/>
未解宜桂枝湯其熱不潮未可與承氣湯若腹大滿不<lb/>
大便可少與承氣湯㣲和其胃氣勿令致大下<lb/>
又陽明病潮熱微堅者可與承氣湯不堅者勿與之若<lb/>
不大便六七日恐胃中有燥糞欲知之法可與小承氣<lb/>
湯若腹中轉失氣者為有燥糞乃可攻之若不轉失氣<lb/>
<pb n="KR3e0015_WYG_005-29a"/>
者此為但頭堅後溏不可攻之攻之必脹滿不能食欲<lb/>
飲水者即噦其後發熱者必復堅與小承氣湯和之不<lb/>
轉失氣者慎不可攻之<lb/>
夫實則譫語虚則鄭聲<hi>鄭聲重語也</hi>直視譫語喘滿者死若<lb/>
下利者亦死<lb/>
又傷寒四五日脉沉喘滿沉為在裏而反發汗津液越<lb/>
出大便為難表虚裏實久則譫語<lb/>
承氣湯方<lb/>
<pb n="KR3e0015_WYG_005-29b"/>
　　枳實<hi>陳者五枚炙</hi>大黄<hi>四兩/</hi>　芒硝<hi>三合/</hi>　厚朴<hi>半斤</hi>
　右四味切以水一斗先煑二味取五升内大黄更煮<lb/>
　取二升去滓内芒硝更上微火一兩沸分温再服得<lb/>
　下餘勿服也<lb/>
小承氣湯方<lb/>
　　大黄<hi>四兩</hi>　厚朴<hi>二兩炙/</hi>枳實<hi>大者三枚炙</hi>
　右三味切以水四升煑取一升二合去滓分温再服<lb/>
　若一服得利譫語止勿服之也<lb/>
<pb n="KR3e0015_WYG_005-30a"/>
又抵當丸方<lb/>
　　水蛭<hi>二十枚熬</hi>桃仁<hi>二十枚去/皮尖雙仁</hi>　䖟蟲<hi>二十枚去足趐熬</hi>
　　大黄<hi>三兩</hi>
　右四味末下篩合分為四丸以水一升煑一丸取七<lb/>
　合頓服晬時當下血不下仍須服之取血下為效<lb/>
又抵當湯方<lb/>
　　水蛭<hi>熬三十枚</hi>　桃仁<hi>二十枚/去皮</hi>　䖟蟲<hi>去足趐熬三十枚</hi>
　　大黄<hi>三兩</hi>
<pb n="KR3e0015_WYG_005-30b"/>
　右四味切以水五升煑取三升分爲三服不下更服<lb/>
又療傷寒頭痛牡熱百節疼痛湯方<lb/>
　　柴胡　　　芍藥　　　梔子仁<hi>各四兩</hi>知母<hi>四兩</hi>
　　香豉<hi>一升綿裹</hi>石膏<hi>八兩碎</hi>黄芩　　　大青<lb/>
　　升麻　　　杏仁<hi>去雙仁皮尖各三兩</hi>
　右十味切以水九升煑取二升七合分三服苦熱盛<lb/>
　者加大黄<hi>四兩並出第十卷中</hi>
　　千金翼方一十三首<hi>合一十三法</hi>
<pb n="KR3e0015_WYG_005-31a"/>
千金翼療少隂病一二日口中和其背惡寒者當灸之<lb/>
服附子湯方<lb/>
　　大附子<hi>二枚炮</hi>茯苓　　　芍藥<hi>各二兩/</hi>人參<hi>二兩</hi>
　　白术<hi>四兩</hi>
　右五味切以水八升煑取三升温服一升日三服忌<lb/>
　豬肉桃李雀肉酢<lb/>
又療少隂病二三日咽痛者可與甘草湯不差可與桔<lb/>
梗湯方<lb/>
<pb n="KR3e0015_WYG_005-31b"/>
甘草湯方<lb/>
　　甘草<hi>二兩</hi>
　右一味切以水三升煑取一升半服七合日三服忌<lb/>
　海藻菘菜<lb/>
又桔梗湯方<lb/>
　　大桔梗<hi>一兩</hi>　甘草<hi>炙三兩</hi>
　右二味切以水三升煑取一升分兩服吐膿血差忌<lb/>
　豬肉海藻菘菜<lb/>
<pb n="KR3e0015_WYG_005-32a"/>
又療少隂病二三日至四五日腹痛小便不利下利不<lb/>
止而便膿血桃蕐湯方<lb/>
　　赤石脂<hi>一斤一半全用綿裹一半篩末</hi>　乾薑<hi>一兩切/</hi>粳米<hi>一升</hi>
　右三味以水七升煑取米熟去滓取七合内赤石脂<lb/>
　末一方寸匕日三服<hi>傷寒論千金崔氏范汪同</hi>
又療少隂病得之二三日已上心中煩不得卧者黄連<lb/>
阿膠湯主之方<lb/>
　　黄連<hi>四兩</hi>　黄芩<hi>一兩/</hi>　雞子中黄<hi>二/枚</hi>　芍藥<hi>二兩</hi>
<pb n="KR3e0015_WYG_005-32b"/>
　　阿膠<hi>三兩炙一云三片</hi>
　右五味切以水六升先煑三味取二升去滓内阿膠<lb/>
　煑烊盡小冷内雞子黄攪令相得温服七合日三服<lb/>
　忌豬肉冷水<hi>并出第十一卷中</hi>
又療傷寒五六日中風往來寒熱胸脇苦滿嘿嘿不欲<lb/>
飲食心煩喜嘔㦯胸中煩而不嘔㦯渇或腹中痛或脇<lb/>
下痞堅㦯心下卒悸小便不利㦯不渇外有微熱㦯欬<lb/>
小柴胡湯方<lb/>
<pb n="KR3e0015_WYG_005-33a"/>
　　柴胡<hi>八兩</hi>　半夏<hi>洗半斤</hi>生薑　　　黄芩<lb/>
　　人參　　　甘草<hi>炙各三兩</hi>大棗<hi>十二枚擘</hi>
　右七味切以水一斗二升煑取六升去滓更煎取三<lb/>
　升温服一升日三服但胸中煩而不嘔者去半夏人<lb/>
　參加括蔞實一枚若渇者去半夏加人參合前成四<lb/>
　兩半括蔞根四兩若腹中痛者去黄芩加芍藥三兩<lb/>
　若脇下痞堅者去大棗加牡礪六兩若心下卒悸小<lb/>
　便不利者去黄芩加茯苓四兩若不渇外有微熱者<lb/>
<pb n="KR3e0015_WYG_005-33b"/>
　去人參加桂心三兩温覆取㣲汗若欬者去人參大<lb/>
　棗生薑加五味子半升乾薑二兩忌羊肉餳海藻菘<lb/>
　菜<hi>崔氏深師同</hi>
又療傷寒五六日大下之後身熱不去心中結痛此為<lb/>
未解梔子豉湯方<lb/>
　　肥梔子<hi>十四枚擘</hi>　香豉<hi>四合綿裹</hi>
　右二味以水四升先煑梔子取二升半去滓内䜴更<lb/>
　煑取一升半去滓温分再服若一服得吐餘更勿服<lb/>
<pb n="KR3e0015_WYG_005-34a"/>
　之若嘔者用後梔子加生薑湯<hi>傷寒論備急同傷寒兼療不得眠</hi>
又梔子生薑湯方<lb/>
　　肥梔子<hi>十四枚擘</hi>　香豉<hi>四合/</hi>　生薑<hi>五兩切</hi>
　右三味以水四升煑梔子生薑取二升半去滓内豉<lb/>
　更煑取一升半去滓温分再服若一服安即勿服<hi>傷</hi>
　<hi>寒論同並療虚煩不得眠耳</hi>
又傷寒六七日結胸熱實其脉沉𦂳心下痛按之如石<lb/>
堅宜䧟胸湯主之方<lb/>
<pb n="KR3e0015_WYG_005-34b"/>
　　大黄<hi>六兩切</hi>　甘草末<hi>一錢/</hi>　芒硝<hi>一升</hi>
　右三味以水六升先煑大黄取二升去滓内芒硝煑<lb/>
　一二沸乃内甘遂小温分再服得快利止後服<lb/>
又傷寒若吐若下後七八日不解熱結在裏表裏俱熱<lb/>
時時惡風大渴舌上乾燥而煩欲飲水數升者白虎加<lb/>
人參湯主之<lb/>
又諸衂血家不可與白虎湯虚者亦不可與卒得之腹<lb/>
痛而利者但可温之<lb/>
<pb n="KR3e0015_WYG_005-35a"/>
又傷寒無大熱而口乾渇心煩其背㣲惡寒者白虎湯<lb/>
主之<lb/>
又傷寒脉浮發熱無汗其表不解者不可與白虎湯渇<lb/>
欲飲水無表証者白虎湯主之方<lb/>
　　知母<hi>六兩</hi>　石膏<hi>一升碎/綿裹</hi>甘草<hi>三兩/</hi>　粳米<hi>六合</hi>
　右四味切以水一斗二升煑取米熟去米内藥煑取<lb/>
　六升去滓分六服日三服忌海藻菘菜<hi>千金傷寒論備急文仲崔</hi>
　<hi>氏范汪經心録同諸家兼療天行之病</hi>
<pb n="KR3e0015_WYG_005-35b"/>
又白虎加人參湯方<lb/>
　　石膏　　　粳米<hi>各一升</hi>知母<hi>六兩/</hi>　人參<hi>三兩</hi>
　　甘草<hi>二兩炙</hi>
　右五味切以水一斗二升煑米熟内藥煮取六升去<lb/>
　滓分服一升日三服此方立秋後立春前不可行白<lb/>
　虎湯正二三月時尚冷亦不可與服與之則嘔利而<lb/>
　腹痛忌海藻菘菜<lb/>
又療傷寒八九日下之後胸滿煩驚小便不利譫語一<lb/>
<pb n="KR3e0015_WYG_005-36a"/>
身盡重不可轉側柴胡加龍骨牡蠣湯方<lb/>
　　柴胡<hi>四兩</hi>　黄芩　　　生薑　　　龍骨<lb/>
　　人參　　　牡蠣<hi>熬</hi>　　鈆丹　　　桂心<lb/>
　　茯苓<hi>各一兩半</hi>半夏<hi>二合半/湯洗</hi>大棗<hi>六枚/擘</hi>　大黄<hi>二兩</hi>
　右十二味切以水八升煑取四升内大黄切如博碁<lb/>
　子煑取二升去滓温分再服忌羊肉餳生葱酢物<lb/>
又陽明病發熱而汗出此為熱越不能發黄也但頭汗<lb/>
出其身無有到頸而還小便不利渇飲水漿此為瘀熱<lb/>
<pb n="KR3e0015_WYG_005-36b"/>
在裏身必發黄宜服茵陳湯方<lb/>
　　茵陳<hi>六兩</hi>　大肥梔子<hi>十四/枚擘</hi>　大黄<hi>二兩</hi>
　右三味切以水一斗二升先煑茵陳减六升去滓内<lb/>
　諸藥煮取三升分三服小便當利如皂莢沫狀色正<lb/>
　赤一㝛腹减黄從小便去<hi>並出第九卷中</hi>
　　崔氏方一十五首<lb/>
崔氏療傷寒始得一二日方<lb/>
　　便可灸頂三壯又灸大椎三壯各加至五壯益良<lb/>
<pb n="KR3e0015_WYG_005-37a"/>
　　用之驗大椎平肩斜齊髙大者是也仍不得侵項<lb/>
　　分取之則非也上接項骨下肩齊在椎骨節上是<lb/>
　　餘穴盡在節下凡灸刺不得失之毫釐今崔氏不<lb/>
　　定髙下是以言之<hi>出黄帝鍼灸經</hi>
又療傷寒一二日至三日可發汗度瘴散方<lb/>
　　麻黄<hi>十分去節</hi>　桔梗　　　蜀椒<hi>汗</hi>　　細辛<lb/>
　　白术　　　呉茱茰　　防風<hi>各四分</hi>　烏頭<hi>炮</hi>
　　乾薑　　　桂心<hi>各五分</hi>
<pb n="KR3e0015_WYG_005-37b"/>
　右十味擣篩為散温酒服方寸匕温覆取汗㦯數服<lb/>
　得汗即止若得病一二日而輕者服此藥皆得汗解<lb/>
　若得便重者頗不能解也然可以二大豆許著鼻孔<lb/>
　中覺燥涕出一日可三四著必愈兼辟天行病忌豬<lb/>
　肉生葱生菜桃李雀肉等<lb/>
又療傷寒赤色惡寒發熱體疼發汗神丹丸方<lb/>
　　人參<hi>五分</hi>　烏頭<hi>四分/炮</hi>　半夏<hi>洗五/分</hi>　茯苓<hi>五分</hi>
　　硃砂<hi>一分研</hi>　附子<hi>四分炮</hi>
<pb n="KR3e0015_WYG_005-38a"/>
　右六味擣為末蜜和丸如大豆每服三丸生薑湯下<lb/>
　𤼵汗出令體中濈濈然如汗未出更以熱粥投之令<lb/>
　汗出若汗少不解復如前法若得汗足不解當服桂<lb/>
　枝湯此藥多毒飲水解其熱愈周護軍子期自說天<lb/>
　行用之甚良故記之忌豬羊肉大酢生血等物<hi>刪繁</hi>
　<hi>范汪同兼主天行</hi>
又療傷寒服度瘴散而不汗出者便作葱豉湯方<lb/>
　　葱<hi>十四莖</hi>　　䜴<hi>一升綿裹</hi>
<pb n="KR3e0015_WYG_005-38b"/>
　右二味以水三升煑取一升頓服温煖覆取汗出勝<lb/>
　度瘴散也<hi>與前肘後方重</hi>
又療傷寒服葱豉湯不得汗可服葛根湯方<lb/>
　　葱白<hi>十四莖</hi>　豉<hi>一升/綿裹</hi>　葛根<hi>三兩切</hi>
　右三味以水五升煑取二升分爲再服温覆取汗汗<lb/>
　不出更服余時用此一服輙汗略不再服救數十人<lb/>
　甚效<lb/>
又療傷寒前軍府直吏周虎服葛根湯再服不得汗余<lb/>
<pb n="KR3e0015_WYG_005-39a"/>
更視之甚惡寒而拘急更思作麻黄湯以解之方<lb/>
　　麻黄<hi>二兩去節</hi>　葛根<hi>三兩/</hi>　葱白<hi>十四/莖</hi>　豉<hi>一升綿裹</hi>
　右四味切以水七升煑取二升半分三服虎再服快<lb/>
　汗愈其疹與周虎相似者服之皆汗十餘人差<lb/>
又療傷寒阮何南蒸法<lb/>
　　薪火燒地良久掃除去火可以水小灑取蠶沙若<lb/>
　　桃葉桑栢葉諸禾糠及麥麬皆可取用易得者牛<lb/>
　　馬糞亦可用但臭耳桃葉欲落時可益收取乾之<lb/>
<pb n="KR3e0015_WYG_005-39b"/>
　　以此等物著火處令厚二三寸布席卧上温覆用<lb/>
　　此發汗汗皆出若過熱當細審消息大熱者可重<lb/>
　　席汗出周身輙便止當以温粉粉身勿令遇風<lb/>
又療傷寒三五日疑有黄則宜服此油方<lb/>
　　取生烏麻清油一盞水半盞以雞子白一枚和之<lb/>
　　熟攪令相得作一服令盡<lb/>
又小前胡湯療傷寒六七日不解寒熱徃來胸脇苦滿<lb/>
黙黙不欲飲食心煩喜嘔寒疝腹痛方<hi>胡洽云出張仲景</hi>
<pb n="KR3e0015_WYG_005-40a"/>
　　前胡<hi>八兩</hi>　半夏<hi>半升/洗</hi>　生薑<hi>五兩</hi>　黄芩<lb/>
　　人參　　　甘草<hi>炙各三兩</hi>　乾棗<hi>十二枚擘</hi>
　右七味切以水一斗煑取三升分四服忌羊肉餳海<lb/>
　藻菘菜<hi>古今録驗同</hi>○<hi>仲景方用柴胡不用前胡今詳此方治寒疝腹痛恐性凉</hi>
　<hi>耳合用仲景柴胡桂薑湯今崔氏用之未知其可也</hi>
又療傷寒或始得至七八日不大便或四五日後不大<lb/>
便或下後秘塞者承氣湯方<lb/>
　　厚朴<hi>炙</hi>　　大黄<hi>各三/兩</hi>　枳實<hi>六片炙</hi>
<pb n="KR3e0015_WYG_005-40b"/>
　右三味切以水五升煑取二升體強者服一升羸者<lb/>
　服七合得下必效止<hi>范汪同</hi>
又若胃中有燥糞令人錯語正熱盛亦令人錯語若秘<lb/>
而錯語者宜服承氣湯通利而錯語者宜服下四味黄<lb/>
連除熱湯承氣湯舊用芒硝余以有毒故去之用之數<lb/>
年安穏得下良既服湯亦應外用生薑兊<hi>讀作銳下同</hi>使必<lb/>
去燥糞若服湯兼兊而並不得下者可依本方加芒硝<lb/>
一兩<lb/>
<pb n="KR3e0015_WYG_005-41a"/>
又薑兊法<lb/>
　　削生薑如小指長二寸鹽塗之内下部中立通<lb/>
又方<lb/>
　　以豬膽灌下部用亦立通<hi>張仲景傷寒論云豬膽和法醋少許灌穀道中</hi>
又前軍督護劉車者得時疾三日已汗解因飲酒復劇<lb/>
苦煩悶乾嘔口燥呻吟錯語不得卧余思作此黄連解<lb/>
毒湯方<lb/>
　　黄連<hi>三兩</hi>　黄芩　　　黄蘗<hi>各二/兩</hi>　梔子<hi>十四枚擘</hi>
<pb n="KR3e0015_WYG_005-41b"/>
　右四味切以水六升煑取二升分二服一服目明再<lb/>
　服進粥於此漸差余以療凡大熱盛煩嘔呻吟錯語<lb/>
　不得眠皆佳傳語諸人用之亦效此直解熱毒除酷<lb/>
　熱不必飲酒劇者此湯療五日中神效忌豬肉冷水<lb/>
又大前胡湯療傷寒八九日不解心腹堅滿身體疼痛<lb/>
内外有熱煩嘔不安方<hi>胡洽云出張仲景</hi>
　　前胡<hi>半斤</hi>　半夏<hi>半升/洗</hi>　生薑<hi>五兩/</hi>　枳實<hi>八片炙</hi>
　　芍藥<hi>四兩</hi>　黄芩<hi>三兩/</hi>　乾棗<hi>十二枚擘</hi>
<pb n="KR3e0015_WYG_005-42a"/>
　右七味切以水一斗煑取三升分四服日三夜一服<lb/>
　忌羊肉餳等物<hi>古今録驗同</hi>○<hi>張仲景用柴胡不用前胡本云加大黄二</hi>
　<hi>兩不加大黄恐不名大柴胡湯</hi>
又凡少隂病寒多表無熱但苦煩憒黙黙而極不欲見<lb/>
光有時腹痛其脉沈細而不喜渇經日不差舊用四順<lb/>
湯余怪其熱不甚用也若少隂病下利而體猶有熱者<lb/>
可服黄連龍骨湯若己十餘日而下利不止手足徹冷<lb/>
及無熱候者可服增損四順湯方<hi>黄連龍骨湯見第三卷天行中</hi>
<pb n="KR3e0015_WYG_005-42b"/>
　　甘草<hi>二兩炙</hi>　人參<hi>二兩/</hi>　龍骨<hi>二兩</hi>
　　黄連　　　乾薑<hi>各二兩</hi>　附子<hi>中形者一枚炮去黑皮</hi>
　右六味切以水六升煑取二升分再服不差復作甚<lb/>
　良若下而腹痛加當歸二兩嘔者加橘皮一兩忌海<lb/>
　藻菘菜豬肉冷水<lb/>
又療少隂病二十日後下不止可服陟釐丸浩京方<lb/>
　　陟釐<hi>四兩不用鹹者</hi>當歸<hi>四兩/</hi>　漢防己<hi>三兩/</hi>黄連<hi>三兩</hi>
　　紫石英<hi>别擣末細研二兩</hi>　　　豉<hi>三升/</hi>　　厚朴<hi>二兩炙</hi>
<pb n="KR3e0015_WYG_005-43a"/>
　　苦酒<hi>五升</hi>
　右八味切以二升苦酒漬防己一㝛出切炙之燥復<lb/>
　内苦酒中盡止又以三升苦酒漬豉一宿小蒸之研<lb/>
　絞取汁擣下篩諸藥以酒豉汁和之丸如梧桐子大<lb/>
　冷漿水服二十丸丸極燥乃可服之忌豬肉冷水<hi>並</hi>
　<hi>出第一卷中</hi>
　　張文仲方一十首<lb/>
張文仲葛氏療傷寒及温病頭痛壯熱脉盛始得一二<lb/>
<pb n="KR3e0015_WYG_005-43b"/>
日方<lb/>
　　破雞子一枚著冷水半升中攪令相得别煑一升<lb/>
　　水令沸以雞子水投其湯中急攪調適寒温頓服<lb/>
　　覆取汗<hi>備急同</hi>
又療傷寒二三日以上至七八日不解者可服小柴胡<lb/>
湯方<lb/>
　　柴胡<hi>半斤</hi>　人參　　　甘草　　　黄芩<lb/>
　　生薑<hi>各二兩</hi>　半夏<hi>五合/洗</hi>　大棗<hi>十二枚擘</hi>
<pb n="KR3e0015_WYG_005-44a"/>
　右七味切以水一斗二升煮取三升分三服㣲覆取<lb/>
　汗半日便差不差更服一劑忌羊肉餳海藻菘菜<hi>備</hi>
　<hi>急范汪千金翼方重</hi>
又療傷寒温病等三日以上胸中滿陶氏云若傷寒温<lb/>
病已三四日胸中惡欲令吐者服酒膽方<lb/>
　　苦酒<hi>半升</hi>　　豬膽<hi>一枚</hi>
　右二味和盡服之吐則愈神驗支云去毒氣妙<hi>胡洽</hi>
　<hi>集驗備急千金同</hi>
<pb n="KR3e0015_WYG_005-44b"/>
又療傷寒近效方凡胸中惡痰飲傷寒熱病瘴瘧須吐<lb/>
者方<lb/>
　　鹽末<hi>一大匙</hi>
　右一味以生熟湯調下須臾則吐吐不快明且更服<lb/>
　甚良<hi>備急同</hi>
又𤓰蒂散主傷寒胸中痞塞宜吐之方<lb/>
　　𤓰蒂　　　赤小豆<hi>各一兩</hi>
　右二味擣散白湯服一錢匕取得吐去病差止<hi>備急</hi>
<pb n="KR3e0015_WYG_005-45a"/>
　<hi>經心録范汪同</hi>
又療傷寒已四五日頭痛體痛肉熱如火病入腸胃宜<lb/>
利㵼之方<lb/>
　　生麥門冬<hi>一升去心</hi>　生地黄<hi>切一/升</hi>　知母<hi>二兩</hi>
　　生薑<hi>五兩半</hi>　　　芒硝<hi>二兩半</hi>
　右五味以水八升煑取二升半内芒硝煎五沸分五<lb/>
　服取利爲度忌蕪荑<hi>備急同</hi>
又療傷寒五日以上冝取下利陶氏云若汗出大便堅<lb/>
<pb n="KR3e0015_WYG_005-45b"/>
而譫語方<lb/>
　　大黄<hi>四兩</hi>　厚朴<hi>二兩/炙</hi>　枳實<hi>四枚炙</hi>
　右三味以水四升煑取一升二合分兩服通者一服<lb/>
　止<hi>此是仲景方備急范汪同與前千金崔氏方重</hi>
又療傷寒八九日不差名爲敗傷寒諸藥不能消者方<lb/>
　　鼈甲<hi>炙</hi>　　蜀升麻　　前胡　　　烏梅<lb/>
　　枳實<hi>炙</hi>　　犀角<hi>屑/</hi>　　黄芩<hi>各二/兩</hi>　甘草<hi>一兩炙</hi>
　　生地黄<hi>八合</hi>
<pb n="KR3e0015_WYG_005-46a"/>
　右九味切以水七升煑取二升半分五服日三服夜<lb/>
　二服　　　　忌海藻菘菜莧菜蕪荑<hi>備急方同</hi>
又若十餘日不大便者服承氣丸方<lb/>
　　大黄　　　杏仁<hi>去皮尖各二兩</hi>枳實<hi>一兩/炙</hi>　芒硝<hi>一合</hi>
　右四味擣下篩蜜和丸如彈子以生薑湯六七合研<lb/>
　一丸服之須臾即通不通更服一丸取通爲度<hi>備急同</hi>
又療晩發傷寒三月至年末爲晩發方<lb/>
　　生地黄<hi>一斤打碎</hi>　梔子<hi>二十/枚擘</hi>　升麻<hi>三兩</hi>柴胡<lb/>
<pb n="KR3e0015_WYG_005-46b"/>
　　石膏<hi>各五兩</hi>
　右五味切以水八升煑取三升分五服頻頻服若不<lb/>
　解更服若頭面赤去石膏用乾葛四兩無地黄用豉<lb/>
　一升煑取三升分三服忌蕪荑<hi>備急同並出第二卷中</hi>
　　古今録驗方八首<lb/>
古今錄驗陽毒湯療傷寒一二日便成陽毒或服藥吐<lb/>
下之後便成陽毒身重腰背痛煩悶不安狂言或走或<lb/>
見神鬼或吐血下利其脉浮大數面赤斑斑如錦文喉<lb/>
<pb n="KR3e0015_WYG_005-47a"/>
咽痛唾膿血五日可療至七日不可療也宜服升麻湯<lb/>
方<lb/>
　　升麻<hi>二分</hi>　當歸<hi>二分/</hi>　蜀椒<hi>汗一/分</hi>　雄黄<hi>研</hi>
　　梔子　　　桂心<hi>各一分</hi>　甘草<hi>二分/炙</hi>　鼈甲<hi>大如手一</hi>
　　<hi>片炙</hi>
　右八味切以水五升煑取二升半分三服如人行五<lb/>
　里久再服温覆手足毒出則汗汗出則解不解重作<lb/>
　服亦取得吐佳隂毒去雄黄忌海藻菘菜生葱莧菜<lb/>
<pb n="KR3e0015_WYG_005-47b"/>
　<hi>張仲景方無梔子桂心隂毒去雄黄蜀椒</hi>
又隂毒湯療傷寒初病一二日便結成隂毒或服湯藥<lb/>
六七日以上至十日變成隂毒身重背強腹中絞痛喉<lb/>
咽不利毒氣攻心心下堅強短氣不得息嘔逆脣青面<lb/>
黒四肢厥冷其脉沈細緊數<hi>一本無數字</hi>仲景云此隂毒之<lb/>
候身如被打五六日可療至七日不可療宜服甘草湯<lb/>
方<lb/>
　　甘草<hi>炙</hi>　　升麻　　　當歸<hi>各二/分</hi>　蜀椒<hi>一分出汗</hi>
<pb n="KR3e0015_WYG_005-48a"/>
　　鼈甲<hi>大如手一片炙</hi>
　右五味切以水五升煑取二升半分再服如人行五<lb/>
　里頃復服温覆當出汗汗出則愈若不得汗則不解<lb/>
　當重服令汗出忌海藻菘菜莧菜<hi>千金集驗備急文仲小品肘後同並</hi>
　<hi>出第二卷中</hi>
又還魂丸療傷寒四五日及數年諸癖結堅心下飲食<lb/>
不消目眩四肢疼咽喉不利壯熱脾胃逆滿腸鳴兩脇<lb/>
裏急飛尸鬼注邪氣或爲驚恐傷瘦背痛手足不仁口<lb/>
<pb n="KR3e0015_WYG_005-48b"/>
苦舌燥天行發作有時風温不能久住吐惡水方<lb/>
　　巴豆<hi>去心皮熬</hi>　甘草<hi>炙/</hi>　　朱砂　　　芍藥<hi>各二兩</hi>
　　麥門冬<hi>二兩去心</hi>
　右五味各擣下篩合和以蜜擣三千下丸如梧桐子<lb/>
　大每服兩丸葱棗湯下小兒二嵗以上服如麻子大<lb/>
　二丸日二服忌海藻菘菜野豬肉蘆笋生血物<hi>出第</hi>
　<hi>三卷中</hi>
又麥奴丸療傷寒五六日以上不解熱在胸中口噤不<lb/>
<pb n="KR3e0015_WYG_005-49a"/>
能言唯欲飲水爲敗傷寒醫所不療方<lb/>
　　麻黄<hi>去節</hi>　大黄　　　芒硝　　　竈突中墨<lb/>
　　黄芩<hi>各二分</hi>　麥奴　　　梁上塵　　釡底墨<hi>各</hi>
　　<hi>一分</hi>
　右八味擣篩蜜和如彈丸以新汲水五合研一丸病<lb/>
　者渇欲飲水但極飲冷水不節升數須臾當寒寒訖<lb/>
　汗出則愈若日移五丈不汗依前法服一丸以㣲利<lb/>
　止藥勢盡乃食當冷食以除藥勢一名黒奴丸小麥<lb/>
<pb n="KR3e0015_WYG_005-49b"/>
　黒勃名爲麥奴是也<hi>肘後胡洽小品刪繁張文仲深師范汪經心録廣濟並同</hi>
又解肌湯療傷寒發熱身體疼痛方<lb/>
　　葛根<hi>四兩</hi>　麻黄<hi>去節/</hi>　茯苓<hi>各三/兩</hi>　牡蠣<hi>二兩熬</hi>
　右四味切以水八升煑取三升分三服徐徐服之得<lb/>
　汗通則止忌酢物<hi>千金有生薑甘草</hi>
又調中湯療夏月及初秋忽有暴寒折於盛熱熱結四<lb/>
肢則壯熱頭痛寒傷於胃則下痢或血㦯水㦯赤帯下<lb/>
壯熱且悶脉微且數宜下之方<lb/>
<pb n="KR3e0015_WYG_005-50a"/>
　　大黄　　　葛根　　　黄芩　　　芍藥<lb/>
　　桔梗　　　茯苓　　　藁本　　　白术<lb/>
　　甘草<hi>炙各二兩</hi>
　右九味以水九升煑取三升分三服服别相去二食<lb/>
　久勿以食隔須取快下壯熱便歇其下亦止也凡秋<lb/>
　夏旱熱積日忽有暴寒折之熱無可散喜搏著肌中<lb/>
　作壯熱氣也胃爲六腑之長最易得傷非忽暴寒傷<lb/>
　之而下也虚冷人則不在壯熱但下痢㦯霍亂也少<lb/>
<pb n="KR3e0015_WYG_005-50b"/>
　實人有服五石人喜壯熱甚適與藥喫斷下則加熱<lb/>
　喜悶而死矣亦有不止便作壅熱毒壯熱甚不歇則<lb/>
　劇是以宜此調中湯下之和其胃氣其表熱者宜前<lb/>
　胡大黄下之也忌海藻菘菜豬肉酢物桃李雀肉等<lb/>
又療徃來寒熱胸脇逆滿桃仁承氣湯方<lb/>
　　大黄<hi>四兩漬别下</hi>甘草<hi>炙/</hi>　　芒硝<hi>湯成/下</hi>　桂心<hi>各二兩</hi>
　　桃仁<hi>五十枚去皮尖碎</hi>
　右五味以水七升煑取二升半去滓内芒硝更煎一<lb/>
<pb n="KR3e0015_WYG_005-51a"/>
　兩沸温分三服忌海藻菘菜<hi>太醫較尉史脫方肘後傷寒論千金翼同並出</hi>
　<hi>第二卷中</hi>
　　雜療傷寒湯散丸方八首<hi>並是論中所要者</hi>
范汪療傷寒赤色頭痛頸強賊風走風黄膏方<lb/>
　　大黄　　　附子　　　細辛　　　乾薑<lb/>
　　蜀椒<hi>去目</hi>　桂心<hi>各一/兩</hi>　巴豆<hi>好者五十枚去皮</hi>
　右七味各切以淳苦酒漬藥一宿以臘月豬脂一斤<lb/>
　煎之調適其火三上三下藥成傷寒赤色發熱酒服<lb/>
<pb n="KR3e0015_WYG_005-51b"/>
　如梧桐子許又以摩身數百遍兼療賊風絶良風走<lb/>
　肌膚追風所在摩之已用有效<hi>此趙泉方千金同</hi>忌<lb/>
　野豬肉生葱生菜蘆笋<lb/>
又療傷寒白膏摩體中手當千遍藥力方行并療惡瘡<lb/>
小兒頭瘡牛領馬鞍皆療之先以鹽湯洗惡瘡布拭之<lb/>
著膏瘡腫上摩向火千遍日再自消方<lb/>
　　天雄　　　烏頭<hi>炮</hi>　　莽草　　　羊躑躅<hi>各</hi>
　　<hi>三兩</hi>
<pb n="KR3e0015_WYG_005-52a"/>
　右四味各切以苦酒三升漬一宿作東向露竈又作<lb/>
　十二聚濕土各一升許成煎豬脂三斤著銅器中加<lb/>
　竈上炊以葦薪爲火令膏釋内所漬藥炊令沸下著<lb/>
　土聚上沸定頃上火煎如此十二過令土聚盡遍藥<lb/>
　成絞去滓傷寒頭痛酒服如杏核一枚温覆取汗咽<lb/>
　痛含如棗核日三咽之不可近目<hi>千金同忌豬肉等</hi>
又崔文行解散療傷寒發熱者方<hi>一名皮瘴散</hi>
　　烏頭<hi>一斤燒</hi>　桔梗　　　細辛<hi>各四/兩</hi>　白术<hi>八兩</hi>
<pb n="KR3e0015_WYG_005-52b"/>
　右四味擣散皆令盡若中寒服一錢匕覆取汗若不<lb/>
　覺復少増服之以知爲度時氣不和且服錢五匕辟<lb/>
　惡氣欲省病服一服皆酒服忌生菜豬肉桃李雀肉<lb/>
　等<hi>千金同</hi>
又六味青散療傷寒赤色惡寒者方<lb/>
　　烏頭<hi>炮</hi>　　桔梗　　　白术<hi>各十五分</hi>
　　附子<hi>炮五分</hi>　防風　　　細辛<lb/>
　右六味擣篩爲散温酒服錢五匕不知稍増服後食<lb/>
<pb n="KR3e0015_WYG_005-53a"/>
　頃不汗出者飲薄薄粥一升以發之温覆汗出濈濈<lb/>
　可也勿令流離勿出手足也汗㣲出勿粉若汗大出<lb/>
　不止温粉粉之不得汗者當更服之得汗而不解當<lb/>
　服神丹丸忌生菜豬肉桃李雀肉等<hi>千金同</hi>
又服桂枝湯大汗出後脉洪大者與桂枝湯如前法若<lb/>
形如瘧一日再發者汗出便解屬桂枝二麻黄一湯主<lb/>
之方<lb/>
　　桂心<hi>一兩十七銖</hi>杏仁<hi>十六枚/去尖皮</hi>芍藥<hi>一兩/六節</hi>麻黄<hi>一十六銖去節</hi>
<pb n="KR3e0015_WYG_005-53b"/>
　　生薑<hi>一兩六銖切</hi>甘草<hi>炙一兩/二銖</hi>大棗<hi>五枚擘</hi>
　右七味切以水五升先煑麻黄一兩沸掠去沫乃内<lb/>
　諸藥煮得二升去滓温服一升日再本云桂枝湯二<lb/>
　分麻黄湯一分合爲二升分再服今合爲一方忌海<lb/>
　藻菘菜生葱<hi>本張仲景傷寒論方集驗療天行</hi>
又療傷寒及天行𤓰蒂散吐方<lb/>
　　赤小豆<hi>一兩</hi>　　𤓰蒂<hi>一兩</hi>
　右二味擣作散温湯二合服一錢匕藥下便卧若吐<lb/>
<pb n="KR3e0015_WYG_005-54a"/>
　便且急忍也候食頃不吐者取錢五匕散二合湯和<lb/>
　服之便吐矣不吐復稍増以吐爲度吐出青黄如菜<lb/>
　汁者五升以上爲佳若吐少病不除者明日如前法<lb/>
　復服之可至再三不令人虚也藥力過時不吐服湯<lb/>
　一升助藥力也吐出便可食無復餘毒若服藥過多<lb/>
　者益飲冷水解之<hi>與前張文仲方重</hi>
又療傷寒熱病辟毒氣疫病七味赤散方<lb/>
　　朱砂　　　烏頭<hi>炮各二兩</hi>　細辛　　　躑躅<lb/>
<pb n="KR3e0015_WYG_005-54b"/>
　　乾薑　　　白术<hi>各一兩</hi>　栝樓<hi>一兩半</hi>
　右藥擣散服半錢匕用酒調服汗出解不解増至一<lb/>
　錢匕除邪氣消疫癘忌桃李雀肉生菜豬肉生血等<lb/>
　物<hi>出第二十一卷中</hi>
又療傷寒雪煎方<lb/>
　　麻黄<hi>十斤去節</hi>杏仁<hi>四升去双仁尖/皮熬擣爲膏</hi>大黄<hi>一斤十三兩金色者各細</hi>
　　<hi>剉</hi>
　右三味以雪水五石四斗漬麻黄於東向竈釡中二<lb/>
<pb n="KR3e0015_WYG_005-55a"/>
　宿入大黄攪調炊以桑薪煑至二石去滓復於釡中<lb/>
　下杏仁膏煎至六七斗絞去滓置銅器中更以雪水<lb/>
　三斗合煎得二斗六升其藥已成可丸如彈子大有<lb/>
　病者以三沸白湯五合研一丸入湯中適寒温服立<lb/>
　汗出若不愈者復服一丸蜜封藥勿令泄氣也<hi>此本</hi>
　<hi>出第三卷中千金同</hi>
　<lb/>
　<lb/>
<pb n="KR3e0015_WYG_005-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　外臺秘要方卷一<lb/>
</p>
<p>
</p>
  </div>
</body>
</text>
</TEI>
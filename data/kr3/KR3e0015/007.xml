<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>外臺秘要方卷三</head> <lb/>
    <p>
<pb n="KR3e0015_WYG_007-1a"/>
欽定四庫全書<lb/>
　外臺秘要方卷三<lb/>
　　　　　　　　　　　　　唐　王燾　撰<lb/>
　　天行病發汗等方四十二首<lb/>
病源夫天行時氣病者是春時應暖而反大寒夏時應<lb/>
熱而反大凉秋時應凉而反大熱冬時應寒而反大温<lb/>
者此非其時而有其氣是以一歲之中病無長少率多<lb/>
相似者此則時行之氣也從立春節後其中無暴大寒<lb/>
<pb n="KR3e0015_WYG_007-1b"/>
又不氷雪而人有壯熱為病者此屬春時陽氣發於冬<lb/>
時伏寒變爲温病也從春分以後至秋分節前天有暴<lb/>
寒者皆爲時行寒疫也一名時行傷寒此是節候有寒<lb/>
傷於人非觸冐之過也若三月四月或有暴寒其時陽<lb/>
氣尚弱爲寒所折病熱猶小輕也五月六月陽氣已盛<lb/>
爲寒所折病熱則重也七月八月陽氣已衰爲寒所折<lb/>
病熱亦小微也其病與温及暑病相似但治有殊耳然<lb/>
得時行病一日在皮毛當摩膏火炙愈不解者二日在<lb/>
<pb n="KR3e0015_WYG_007-2a"/>
膚可法鍼服解肌𣪚汗出愈不解三日復發汗若大汗<lb/>
則愈不解者止勿復發汗也四日在胷服藜蘆丸微吐<lb/>
之愈若病固服藜蘆丸不吐者服赤小豆𤓰蔕散吐之<lb/>
即愈視病者尚未了了復一法鍼之當解不愈者六日<lb/>
熱已入胃乃與利湯下之愈百無不如意但當諦視節<lb/>
度與病耳若食不消病亦與時行病俱發熱頭痛食病<lb/>
當速下之時行病當待六七日下之時行病始得一日<lb/>
在皮二日在膚三日在肌四日在胷五日入胃入胃乃<lb/>
<pb n="KR3e0015_WYG_007-2b"/>
可下也熱在胃外而下之則熱乘虛便入胃然病要當<lb/>
復下去之不得留於胃中也胃若實熱致此爲病三死<lb/>
一生此軰皆多不愈胃虛熱入爛胃也其熱微者赤斑<lb/>
出劇者黒斑出赤斑出者五死一生黒斑出者十死一<lb/>
生但論人有彊弱病有難易功効相倍耳病者過日不<lb/>
以時下之熱不得泄亦胃爛斑出矣若得病無熱但狂<lb/>
言煩躁不安精采言語與人不相主當者勿以火廹之<lb/>
但以猪芩散一方寸匕水和服之當以新汲冷水令彊<lb/>
<pb n="KR3e0015_WYG_007-3a"/>
飲一升若一升半可至二升益佳以指刺喉中吐之隨<lb/>
手愈不即吐者此病軰多不善勿彊與水水停即結心<lb/>
下也更當以餘藥吐之皆令相主當者不爾必危若此<lb/>
病不急以猪芩𣪚吐解之者其死殆速矣亦可先以去<lb/>
毒物及法針之尤佳其湯熨鍼石别有正方補養宣導<lb/>
今附於後<lb/>
養生方導引法云清旦初起以左右手交互從頭上挽<lb/>
兩耳舉又引鬢髪即流通令頭不白耳不聾又摩手掌<lb/>
<pb n="KR3e0015_WYG_007-3b"/>
令熱以摩面從上下二七止去汗氣令面有光又摩手<lb/>
令熱從體上下名曰乾浴令人勝風寒時氣寒熱頭痛<lb/>
百病皆愈又時氣病一日太陽受病太陽爲三陽之首<lb/>
主於頭項故得病一日頭項腰脊痛<lb/>
又時氣二日陽明受病陽明主於肌肉其脉絡鼻入目<lb/>
故病二日内熱鼻乾不得眠夫諸陽爲表表始受病皮<lb/>
膚之間故可摩膏火炙發汗而愈<lb/>
又時氣病三日少陽受病少陽脉循於脅上於頸耳故<lb/>
<pb n="KR3e0015_WYG_007-4a"/>
得病三日胷脅熱而耳聾也三陽經絡始相傳病未入<lb/>
於藏故可汗之而愈<lb/>
又時氣四日太隂受病太隂爲三隂之首是知三日已<lb/>
後諸陽受病訖即傳之於隂而太隂受病焉其脉主於<lb/>
咽嗌故得病四日腹滿而嗌乾其病在胷膈故可吐而<lb/>
愈也<lb/>
又云夫得病四日毒在胷膈故宜取吐有得病二三日<lb/>
便心胷煩滿此爲毒氣已入或有五六日已上毒氣猶<lb/>
<pb n="KR3e0015_WYG_007-4b"/>
在上焦者其人有痰實故也所以復宜取吐也<lb/>
又時氣病五日少隂受病少隂脉貫腎絡肺繫於舌本<lb/>
故得病五日口熱舌乾渇而引飲其病在腹故可下而<lb/>
愈<lb/>
又時氣病六日厥隂受病厥隂脉循隂器絡於肝故得<lb/>
病六日煩滿而嚢縮也此爲三隂三陽俱受病毒氣入<lb/>
於腸胃故可下而愈<lb/>
又時氣病七日法當小愈所以然者隂陽諸經傳病意<lb/>
<pb n="KR3e0015_WYG_007-5a"/>
盡也今病不除者欲爲再經病再經病者謂隂陽諸經<lb/>
重受病也<lb/>
又時氣病八九日以上不解者或是隂陽諸經重受於<lb/>
病或已發汗吐下之後毒氣未盡所以病不能除或一<lb/>
經受病未即相傳致使停滯累日病證不改者故皆當<lb/>
察其證候而治之<hi>並出第九卷中士弱氏曰七日傳經盡再傳經必七日葢剝復之義耳</hi>
廣濟天行壯熱煩悶發汗麻黄湯方<lb/>
　　麻黄<hi>五兩去節</hi>葛根<hi>四兩/</hi>梔子<hi>二七/枚擘</hi>葱<hi>切一/升</hi>香豉<hi>一升綿裹</hi>
<pb n="KR3e0015_WYG_007-5b"/>
　右五味㕮咀以水八升先煮麻黄葛根三兩沸去沫<lb/>
　内諸藥煎取二升五合絞去滓分爲三服服别相去<lb/>
　如人行五六里更進一服不利覆取汗後以粉粉身<lb/>
　忌風及諸熱食<hi>出第一卷中</hi>
肘後療天行一二日麻黄解肌湯方<lb/>
　　麻黄<hi>一兩去節</hi>升麻<hi>一兩/</hi>甘草<hi>一兩/炙</hi>芍藥<hi>一兩/</hi>石膏<hi>一兩</hi>
　　<hi>碎綿裹</hi>杏仁<hi>三十枚去/尖雙仁</hi>貝齒<hi>三枚末</hi>
　右七味細切以水三升煮取一升頓服覆取汗汗出<lb/>
<pb n="KR3e0015_WYG_007-6a"/>
　則愈便食豉粥補虛也忌海藻菘菜<hi>千金同</hi>
又方<lb/>
　　麻黄<hi>二兩</hi>黄芩　桂心<hi>各一/兩</hi>生薑<hi>三兩</hi>
　右四味切以水六升煮取二升分三服忌生葱<hi>張文仲同</hi>
又葛根解肌湯方<lb/>
　　葛根<hi>四兩</hi>芍藥<hi>二兩/</hi>麻黄<hi>一兩/去節</hi>大青<hi>一兩/</hi>甘草<hi>一兩</hi>
　　<hi>炙</hi>黄芩<hi>一兩/</hi>石膏<hi>一兩/碎</hi>大棗<hi>四枚/擘</hi>桂心<hi>一兩</hi>
　右九味切以水五升煮取二升分温三服相次服之<lb/>
<pb n="KR3e0015_WYG_007-6b"/>
　覆取汗差忌海藻菘菜生葱炙肉等<hi>張文仲同</hi>
又療二三日以上至七八日不解者可服小柴胡湯方<lb/>
　　柴胡<hi>八兩</hi>人參<hi>三兩/</hi>甘草<hi>三兩/炙</hi>黄芩<hi>三兩/</hi>生薑<hi>三兩</hi>
　　半夏<hi>半升洗</hi>大棗<hi>十二枚擘</hi>
　右七味切以水一斗二升煮取六升去滓更煎取三<lb/>
　升分三服微覆取汗半日便差如不除更服一劑忌<lb/>
　海藻菘菜羊肉餳<hi>范汪張文仲同此張仲景傷寒論方</hi>
又若有熱實得汗不解腹脹痛煩躁欲狂語者可服大<lb/>
<pb n="KR3e0015_WYG_007-7a"/>
柴胡湯方<lb/>
　　柴胡<hi>半斤</hi>大黄<hi>二兩/</hi>黄芩<hi>二兩/</hi>芍藥<hi>二兩/</hi>枳實<hi>四枚</hi>
　　<hi>炙</hi>半夏<hi>五兩/洗</hi>生薑<hi>五兩/</hi>大棗<hi>十二枚擘</hi>
　右八味切以水一斗二升煮取六升去滓更煎取三<lb/>
　升温服一升日三服當微利忌羊肉餳此方四首最<lb/>
　第一急疾須預有幸可得藥處便不可不營之保無<lb/>
　傷死諸小療爲以防窮極者耳忌羊肉餳<hi>出第二卷中同上</hi>
刪繁療天行三日外至七日不歇肉熱令人更相染著<lb/>
<pb n="KR3e0015_WYG_007-7b"/>
大青消毒湯方<lb/>
　　大青<hi>四兩</hi>香豉<hi>八合熬/綿裹</hi>乾葛　梔子<hi>各四兩</hi>生乾地<lb/>
　　黄<hi>一升切</hi>芒硝<hi>三兩</hi>
　右六味切以水五升煮諸藥味取二升五合去滓下<lb/>
　芒硝分三服忌蕪荑熱麫酒蒜等物<hi>一方有石膏八兩</hi>
又療天行五日不歇未至七日皮肉毒熱四肢疼痛彊<lb/>
苦參吐毒熱湯方<lb/>
　　苦參<hi>八分</hi>烏梅<hi>七枚/</hi>雞子<hi>三枚取白</hi>
<pb n="KR3e0015_WYG_007-8a"/>
　右三味以苦酒三升煮二物取一升去滓澄清下雞<lb/>
　子白攪調温去沫分再服之當吐毒熱氣出愈<lb/>
又療天行七日至二七日蔵腑隂陽毒氣天行病欲歇<lb/>
而未歇或因食飲勞復心下脹滿煩熱生地黄湯方<lb/>
　　生地黄<hi>切一升</hi>黄芩<hi>三兩/</hi>桂心<hi>二兩/</hi>甘草<hi>二兩炙</hi>竹葉<lb/>
　　<hi>切一升洗</hi>香豉<hi>一升綿/别裹</hi>蓴心<hi>一升/</hi>芒硝<hi>三兩/</hi>尖䑕屎<hi>三七</hi>
　　<hi>枚</hi>乾葛<hi>一兩/</hi>麻黄<hi>三兩/去節</hi>石膏<hi>八兩碎綿裹</hi>
　右十二味切以水九升煮取三升去滓下芒硝分三<lb/>
<pb n="KR3e0015_WYG_007-8b"/>
　服忌蕪荑海藻菘菜生葱等<lb/>
又療天行二七日外至三七日不歇或寒或熱來去噏<lb/>
噏四肢羸瘦飲食不能腹中虛滿熱毒不安生地黄湯<lb/>
方<lb/>
　　生地黄<hi>汁一升</hi>生麥門冬<hi>汁一/升</hi>赤蜜<hi>一升/</hi>人參<hi>二兩</hi>
　　白术<hi>三兩</hi>桂心<hi>一兩/</hi>甘草<hi>二兩/炙</hi>生地骨皮<hi>四兩</hi>升<lb/>
　　麻<hi>三兩</hi>石膏<hi>八兩碎/綿裹</hi>蓴心<hi>一升</hi>
　右十一味細切以水九升煮諸藥味取二升去滓下<lb/>
<pb n="KR3e0015_WYG_007-9a"/>
　地黄汁更煎三兩沸分温五服晝四夜一服忌蕪荑<lb/>
　生葱海藻菘菜桃李雀肉等物<lb/>
又療天行三七日至四七日勞㾓不歇熱毒不止乍寒<lb/>
乍熱乍劇乍差發動如瘧鼈甲湯方<lb/>
　　鼈甲<hi>三兩炙</hi>大青<hi>二兩/</hi>石膏<hi>八兩碎/綿裹</hi>牡丹皮<hi>一兩</hi>烏<lb/>
　　梅肉<hi>一兩</hi>常山<hi>三兩/</hi>竹葉<hi>切一/升</hi>牛膝根<hi>三兩</hi>甘草<lb/>
　　<hi>一兩</hi>香豉<hi>一升熬綿裹</hi>
　右十味切以水九升煮取三升分温三服日三忌生<lb/>
<pb n="KR3e0015_WYG_007-9b"/>
　葱生菜鯉魚海藻菘菜莧菜蕪荑<hi>一方有生天門冬生地黄各切一升</hi>
千金療天行熱病五六日以上宜服苦參湯方<lb/>
　　苦參<hi>三兩</hi>黄芩<hi>二兩/</hi>生地黄<hi>八兩</hi>
　右三味切以水八升煎至二升去滓温服半升日再<lb/>
　忌蕪荑<hi>出第九卷中</hi>
又凝雪湯療天行毒病七八日熱積胷中煩亂欲死起<lb/>
死㩉湯方<lb/>
　　芫花<hi>一升</hi>
<pb n="KR3e0015_WYG_007-10a"/>
　右一味以水三升煮取一升半漬故布薄胷上不過<lb/>
　再三薄熱則除當温四肢護厥逆也<hi>張文仲備急古今録驗深師范</hi>
　<hi>汪竝同出第十卷中</hi>
千金翼療天行脉浮緊無汗而發熱其身疼痛八九日<lb/>
不解其表證續在此當發其汗服藥已微除發煩目瞑<lb/>
劇者必衂衂乃解所以然者陽氣重故也宜服麻黄湯<lb/>
方<hi>千金翼不療天行</hi>
　　麻黄<hi>三兩去節</hi>桂心<hi>二兩/</hi>甘草<hi>一兩/炙</hi>杏仁<hi>七十枚去尖皮兩仁</hi>
<pb n="KR3e0015_WYG_007-10b"/>
　右四味切以水九升先煎麻黄减二升去上沫内諸<lb/>
　藥煮取二升半分服八合取汗不須飲粥投此湯易<lb/>
　得汗忌菘菜海藻生葱<hi>深師同出第九卷中此張仲景傷寒論方</hi>
崔氏療時行數日而大下熱痢時作白通諸藥多不得<lb/>
止吾思舊方多療傷寒後下痢耳未有尚在數日便兼<lb/>
除熱止下者也四順湯熱白通苦温故吾思作此湯以<lb/>
救數十人兼主傷寒黄連龍骨湯方<lb/>
　　黄連<hi>三兩止痢除熱</hi>黄蘗<hi>三兩止/痢除熱</hi>熟艾<hi>如雞子一枚除熱毒止痢</hi>
<pb n="KR3e0015_WYG_007-11a"/>
　　龍骨<hi>二兩止痢除熱</hi>
　右四味切以水六升煮取二升半分三服無不斷者<lb/>
　忌猪肉冷水<lb/>
又其年時行四五日大下後或不下皆患心中結滿兩<lb/>
脅痞塞胷中氣急厥逆欲絶心胷髙起手不得近不過<lb/>
二三日輙便死殁諸醫用㵼心湯余用大小䧟胷湯並<lb/>
不得療重思此或是下後虚逆而氣已不理而毒復上<lb/>
攻毒氣相摶結於胷中縱不下者毒已入胃胃中不通<lb/>
<pb n="KR3e0015_WYG_007-11b"/>
毒還衝上復摶於氣氣毒相激故致此病療之當先理<lb/>
其氣次下諸疾思與増損理中丸方<lb/>
　　人參<hi>二兩</hi>白术<hi>二兩/</hi>甘草<hi>二兩/炙</hi>乾薑<hi>六分炮</hi>括蔞根<lb/>
　　<hi>二兩</hi>枳實<hi>四枚/</hi>茯苓<hi>二兩/</hi>牡蠣<hi>二兩熬</hi>
　右八味末之以蜜和爲丸服如彈子一丸熟水下不<lb/>
　歇復服余時用此効的神速下喉即折續復與之不<lb/>
　過服五六丸胷中豁然矣用藥之速未嘗見此然渇<lb/>
　者當加括蔞不渇除之下者當加牡蠣不下勿用余<lb/>
<pb n="KR3e0015_WYG_007-12a"/>
　因以告領軍韓康伯右衛毛仲祖光祿王道豫靈臺<lb/>
　郎顧君苖著作商仲堪諸人並悉用之咸歎其應速<lb/>
　於時枳實乃爲之貴難者曰傷寒熱病理中温藥今<lb/>
　不解之以冷而救之以温其可論乎余應之曰夫今<lb/>
　診時行始於項彊赤色次於失眠發熱中於煩躁思<lb/>
　水終於生瘡下痢大齊於此耳忌海藻菘菜酢物桃<lb/>
　李雀肉等<hi>深師方同</hi>
又阮河南療天行七八日熱盛不解艾湯方<lb/>
<pb n="KR3e0015_WYG_007-12b"/>
　　苦酒<hi>三升</hi>葶藶子<hi>二合/熬擣</hi>生艾<hi>汁取一升無生艾熟艾乾艾亦可用無艾</hi>
　　<hi>可艾根擣取汁</hi>
　右三味煎得一升頓服愈若有牛黄内一刀圭尤良<lb/>
　此宜療内有大熱也阮河南曰療天行凡除熱解毒<lb/>
　無過苦醋之物故多用苦參青葙艾葶藶苦酒烏梅<lb/>
　之屬此其要也夫熱盛非苦醋之物則不能愈熱在<lb/>
　身中既不時治治之又不用苦酢之藥如救火不以<lb/>
　水必不可得脫免也又曰今諸療多用辛甜薑桂人<lb/>
<pb n="KR3e0015_WYG_007-13a"/>
　參之屬此皆貴價難得常有比行求之轉以失時而<lb/>
　苦參青葙葶藶子艾之屬所在盡有除熱解毒最良<lb/>
　勝於向貴價藥也前後數叅竝用之得病内熱者不<lb/>
　必按常藥次也便以青葙苦參艾苦酒療之但稍與<lb/>
　促其間耳無不解<hi>千金集驗同竝出於第一卷中</hi>
又茵蔯丸療瘴氣時氣及黄病㾬瘧等方<lb/>
　　茵蔯<hi>二兩</hi>大黄<hi>五兩/</hi>豉<hi>五合熬/令香</hi>常山<hi>三兩</hi>梔子仁<lb/>
　　<hi>二兩</hi>鼈甲<hi>二兩/炙</hi>芒硝<hi>二兩/</hi>杏仁<hi>三兩去/尖皮熬</hi>巴豆<hi>一兩去心</hi>
<pb n="KR3e0015_WYG_007-13b"/>
　　<hi>皮熬</hi>
　右九味擣篩蜜和爲丸初得時氣三日内平旦飲服<lb/>
　每服一丸丸如梧子大如人行十里乆或吐或利或<lb/>
　汗如不吐及不利不汗更服一丸五里乆不吐利汗<lb/>
　則以熱飲投之老小以意量减黄病痰澼時氣傷寒<lb/>
　㾬瘧小兒驚熱欲發癎服之無不差者療瘴特神驗<lb/>
　有人患赤白痢者服之亦差春初有宿熱依上法服<lb/>
　之取吐利當年不憂熱病忌莧菜蘆笋野猪肉生葱<lb/>
<pb n="KR3e0015_WYG_007-14a"/>
　生菜<hi>出第二卷中千金同</hi>
張文仲療天行若已五六日不解頭痛壯熱四肢煩疼<lb/>
不得飲食大黄湯方<lb/>
　　大黄<hi>半兩</hi>黄連<hi>半兩/去毛</hi>黄蘗<hi>半兩/</hi>梔子<hi>半兩擘</hi>
　右四味切以水八升煮取六七沸内豉一升葱白七<lb/>
　莖煮取三升分三服此許推然方神良又療傷寒已<lb/>
　五六日頭痛壯熱四肢煩疼取汗竝宜老小忌猪肉<lb/>
　冷水<hi>小品備急同</hi>
<pb n="KR3e0015_WYG_007-14b"/>
又支太醫桃葉湯熏身法<lb/>
　　水一石煮桃葉取七斗以薦席自圍衣被蓋上安<lb/>
　　桃湯於牀簀下取熱自熏停少時當雨汗汗遍去<lb/>
　　湯待歇速粉之并灸大椎則愈<lb/>
又廪丘蒸法<lb/>
　　經云連發汗汗不出者死可蒸之如中風法後以<lb/>
　　問張苖苖云曾有人疲極汗出卧單簟中冷但苦<lb/>
　　寒踡四日凡八過發汗汗不出苖燒地排葉蒸之<lb/>
<pb n="KR3e0015_WYG_007-15a"/>
　　則得大汗被中傅粉極燥便差後用此法發汗得<lb/>
　　出療之<hi>備急方同</hi>
又療天行熱毒垂死破棺千金湯方<lb/>
　　苦參<hi>一兩</hi>
　右一味㕮咀以酒二升半舊方用苦酒煮取半升去<lb/>
　滓併服當吐如烊膠便愈神驗<hi>肘後同延年治天行四五日結胷滿痛壯</hi>
　<hi>熱身痛出第二卷中</hi>
延年祕録療天行頭痛壯熱一二日水解散方<lb/>
<pb n="KR3e0015_WYG_007-15b"/>
　　麻黄<hi>四兩去節</hi>大黄<hi>三兩/</hi>黄芩<hi>三兩/</hi>桂心<hi>二兩/</hi>甘草<hi>二兩</hi>
　　<hi>炙</hi>芍藥<hi>二兩</hi>
　右六味擣篩爲散患者以生熟湯浴訖以暖水和服<lb/>
　方寸匕覆取汗或利則便差丁彊人服二方寸匕忌<lb/>
　海藻生葱菘菜生菜<hi>古今錄驗同千金無黄芩芍藥</hi>
又梔子湯主天行一二日頭痛壯熱心中熱者方<lb/>
　　梔子<hi>三兩</hi>黄芩<hi>三兩/</hi>豉<hi>一升熬/綿裹</hi>葱白<hi>切一/升</hi>石膏<hi>四兩</hi>
　　<hi>碎綿裹</hi>乾葛<hi>四兩切</hi>
<pb n="KR3e0015_WYG_007-16a"/>
　右六味切以水七升煮取二升六合去滓分温三服<lb/>
　如人行八九里再服忌麫酒生冷等物<lb/>
又解肌湯主天行病二三日頭痛壯熱者方<lb/>
　　乾葛<hi>四兩</hi>麻黄<hi>三兩/去節</hi>芍藥<hi>二兩/</hi>黄芩<hi>二兩/</hi>甘草<hi>一兩</hi>
　　<hi>炙</hi>大棗<hi>十二/枚擘</hi>桂心<hi>一兩</hi>
　右七味切以水八升煮取二升半去滓分三服得汗<lb/>
　愈忌海藻菘菜生葱等<hi>蔣孝璋處</hi>
又療欲似天行四五日熱歇後時來時徃惡寒微熱不<lb/>
<pb n="KR3e0015_WYG_007-16b"/>
能食者知母湯方<lb/>
　　知母<hi>二兩</hi>枳實<hi>三兩/炙</hi>梔子仁<hi>三兩/</hi>豉<hi>一升熬别裹</hi>
　右四味切以水六升煮取二升半去滓分温三服如<lb/>
　人行八里一服忌蒜麫<lb/>
又療天行五日頭痛壯熱食則嘔者竹茹飲方<lb/>
　　竹茹<hi>二兩</hi>生薑<hi>三兩/</hi>黄芩<hi>二兩/</hi>梔子仁<hi>二兩</hi>
　右四味切以水五升煮取一升六合去滓分温三服<lb/>
　忌蒜熱麫等五日<lb/>
<pb n="KR3e0015_WYG_007-17a"/>
又療天行五六日頭痛骨節疼痛腰痛兼痢黄芩湯方<lb/>
　　黄芩<hi>三兩</hi>梔子仁<hi>三兩/</hi>芍藥<hi>三兩/</hi>豉<hi>一升綿裹</hi>
　右四味水六升煮取二升半去滓分三服忌物依前<lb/>
又柴胡湯天行五六日壯熱骨煩疼兼兩脅連心肋下<lb/>
氣脹急硬痛不能食恐變發黄者方<lb/>
　　柴胡<hi>三兩</hi>枳實<hi>三兩/炙</hi>括蔞<hi>三兩/</hi>黄芩<hi>三兩</hi>梔子仁<lb/>
　　<hi>三兩</hi>茵蔯<hi>三兩/</hi>龍膽<hi>二兩/</hi>大黄<hi>三兩切</hi>
　右八味切以水九升煮取二升七合去滓分温三服<lb/>
<pb n="KR3e0015_WYG_007-17b"/>
　忌熱麫蒜<hi>竝出第九卷中</hi>
又竹茹飲主痢後得天行病頭痛三四日食即嘔吐者<lb/>
方<lb/>
　　竹茹<hi>二兩</hi>橘皮<hi>二兩/</hi>生薑<hi>四兩/</hi>人參<hi>二兩/</hi>蘆根<hi>切一</hi>
　　<hi>升</hi>粳米<hi>一合</hi>
　右六味切以水六升煮取二升五合去滓分温五六<lb/>
　服中間任食忌熱麫生冷<hi>張文仲處</hi>
又療天行熱病七八日成黄面目身體悉黄心滿喘氣<lb/>
<pb n="KR3e0015_WYG_007-18a"/>
麤氣急者茵蔯丸方<lb/>
　　茵蔯<hi>三兩</hi>大黄<hi>五兩/</hi>梔子仁<hi>二兩/</hi>黄芩<hi>二兩</hi>鼈甲<lb/>
　　<hi>二兩炙</hi>常山<hi>二兩/</hi>芒硝<hi>二兩/</hi>巴豆<hi>一兩去/皮心熬</hi>升麻<hi>二兩</hi>
　　豉<hi>三合熬</hi>
　右十味擣篩以蜜和爲丸如梧子大患者飲服三丸<lb/>
　以得吐利則差忌莧菜生葱生菜野猪肉蘆笋<hi>出第十卷</hi>
　<hi>中</hi>
救急療天行熱氣頭痛骨肉酸疼壯熱等疾若初病一<lb/>
<pb n="KR3e0015_WYG_007-18b"/>
日在毛髪二日在皮膚三日在肌肉必未得取利且宜<lb/>
進豉尿湯<lb/>
　　豉<hi>一升</hi>葱白<hi>切一/升</hi>小便<hi>三升童子者爲佳</hi>
　右三味先熬豉及葱白令相得則投小便煮取一升<lb/>
　澄清及熱頓服或汗或利但差則得如未歇依前更<lb/>
　進一劑頻用有效<lb/>
又如不除進柴胡湯方<lb/>
　　麻黄<hi>二兩陳者去節</hi>柴胡<hi>三兩/</hi>黄芩<hi>三兩/</hi>甘草<hi>二兩炙</hi>乾葛<lb/>
<pb n="KR3e0015_WYG_007-19a"/>
　　<hi>三兩</hi>石膏<hi>五兩碎/綿裹</hi>葱白根<hi>切一升勿令有青處青即熱白即冷一作桑根</hi>
　　<hi>皮</hi>豉<hi>七合綿裹三沸出之</hi>
　右八味切以水九升宿漬藥明旦先煮麻黄令沸掠<lb/>
　去上沫然後并諸藥煮取一升七合分三服服别相<lb/>
　去三食頃良乆覆取汗汗出以粉拭之惡寒多加桂<lb/>
　心一兩忌海藻菘菜等<lb/>
又療天行病不即差經四五日渇引飲心上急强手不<lb/>
得近又不得眠荒亂此則是黄不必得待刺黄始服藥<lb/>
<pb n="KR3e0015_WYG_007-19b"/>
凡是心强氣急不得眠卧服此湯吐即差𤓰蔕散方<lb/>
　　𤓰蔕<hi>僅量一合熬令似黄勿令焦</hi>小豆<hi>一合小弱量</hi>
　右二味擣篩爲散凡有病如前候及天行病得四五<lb/>
　日不歇皆宜服此方以漿飲五合和散一錢匕服之<lb/>
　二食乆必吐不吐更與半錢匕服吐畢即差中男以<lb/>
　上量意斟酌服之<lb/>
又天行病若大困患人舌燥如鋸極渇不能服藥者宜<lb/>
服乾糞湯一名破棺湯解大熱方<lb/>
<pb n="KR3e0015_WYG_007-20a"/>
　　陳久乾人糞<hi>一大升</hi>
　右一味以沸湯一大升沃此糞一食乆澄清瀝取一<lb/>
　升頓服如渇不止者又依前法更服此宜灸從心厭<lb/>
　骨向下一寸半名巨闕取患人中指節爲寸灸三十<lb/>
　壯若無心厭骨則以中指節前量横括心上至歧骨<lb/>
　上兩頭築著骨當横量下以前一寸當中直下則是<lb/>
　巨闕也<hi>士弱氏曰同身寸以心鳩尾下至臍折筭</hi>
必効療天行一二日者方<lb/>
<pb n="KR3e0015_WYG_007-20b"/>
　　麻黄<hi>一大兩去節</hi>
　右一味以水四升煮去沫取二升去滓則著采一匙<lb/>
　及豉爲稀粥取强一升先作生熟湯浴淋頭百餘椀<lb/>
　然後服前粥則厚覆取汗於夜最佳<lb/>
又療天行病經七日以上熱勢彌固大便澁秘心腹痞<lb/>
滿食飲不下精神昬亂恍惚狂言浪語脈沈細衆狀之<lb/>
中一無可救宜決計服此鼈甲湯方<lb/>
　　鼈甲<hi>二兩炙</hi>細辛<hi>二兩/</hi>桂心<hi>二兩/</hi>白术<hi>二兩/</hi>生薑<hi>四兩</hi>
<pb n="KR3e0015_WYG_007-21a"/>
　　吳茱萸<hi>二兩</hi>白鮮皮<hi>二兩/</hi>附子<hi>一兩半/炮</hi>枳實<hi>二兩炙</hi>
　　茵蔯<hi>二兩</hi>大黄<hi>三兩切</hi>
　右十一味切以水八升煮取二升六合去滓分三服<lb/>
　服别相去如人行五里進一服忌生葱生菜莧菜猪<lb/>
　肉桃李雀肉等<lb/>
又療天行十日以上腹微滿讝語或汗出而不惡寒體<lb/>
重短氣腹滿而喘不大便繞臍痛大便乍難乍易或見<lb/>
鬼者大承氣湯方<lb/>
<pb n="KR3e0015_WYG_007-21b"/>
　　大黄<hi>四兩</hi>厚朴<hi>半斤/炙</hi>陳枳實<hi>五枚/炙</hi>芒硝<hi>三合</hi>
　右四味切先以水一斗煮二味取五升去滓内大黄<lb/>
　復煮取二升去滓内芒硝煎令三兩沸適寒温分再<lb/>
　服得下者止不下更服之<hi>竝出第三卷中此張仲景傷寒論方</hi>
古今録驗八毒大黄丸療天行病三四日身熱目赤四<lb/>
肢不舉産乳後傷寒舌黄白狂言妄語亦療温病已後<lb/>
飛尸遁尸心腹痛隔上下不通癖飲積聚癰腫苦痛温<lb/>
中摩痛上諸毒病方<lb/>
<pb n="KR3e0015_WYG_007-22a"/>
　　藜蘆<hi>二分炙</hi>大黄<hi>三分/</hi>朱砂<hi>五分/</hi>蜀椒<hi>四分/</hi>雄黄<hi>四分</hi>
　　<hi>硏</hi>巴豆<hi>四分去/皮熬</hi>桂心<hi>四分</hi>
　右七味擣篩蜜和爲丸如麻子大飲服三丸當下不<lb/>
　差更服合時勿令婦人雞犬見之忌生葱野猪肉蘆<lb/>
　笋狸肉生血物<lb/>
又牽馬丸療天行病四五日下部生瘡醫所不能療者<lb/>
方<lb/>
　　附子<hi>一枚炮</hi>藜蘆<hi>一兩/炙</hi>桂心<hi>一兩/</hi>巴豆<hi>一兩去心皮熬</hi>
<pb n="KR3e0015_WYG_007-22b"/>
　右四味擣篩研巴豆如膏和散蜜丸如梧桐子空腹<lb/>
　服二丸熱在膈上不下飲半升熱飲投吐之後下下<lb/>
　部瘡自差神良病家嘗牽馬買藥因名牽馬丸老小<lb/>
　半之以意消息之忌野猪肉生葱狸肉蘆笋等物<lb/>
又療若六七日熱盛心煩狂言見鬼者方<lb/>
　　絞人糞汁飲數合服良<hi>出第三卷中</hi>
近効療天行三日外若忽覺心上妨滿堅硬脚手心熱<lb/>
則變爲黄不療殺人秦芁湯方<lb/>
<pb n="KR3e0015_WYG_007-23a"/>
　　秦芁<hi>一兩</hi>紫草<hi>一兩/</hi>白鮮皮<hi>一兩/</hi>黄芩<hi>一兩</hi>梔子<lb/>
　　<hi>一兩</hi>
　右五味切以水一大升半牛乳一大升煮取七合分<lb/>
　爲二服老小以意量之一劑不愈更喫一劑試有效<lb/>
　　天行病方七首<hi>此方兼療傷寒爲題云天行所以入天行部</hi>
許仁則云此病方家呼爲傷寒有二種有隂有陽隂傷<lb/>
寒者反於陽是也陽傷寒狀表裏相應心熱則口乾苦<lb/>
肝熱則眼赤暈脾熱則穀道稍澀腎熱則耳熱赤肺熱<lb/>
<pb n="KR3e0015_WYG_007-23b"/>
則鼻乾渇胃熱則嘔逆大腸熱則大便秘澀小膓熱則<lb/>
小便赤少皮膚熱則脈洪數身體熱反此者乃隂傷寒<lb/>
夫傷寒者則爲寒所傷也寒生隂隂主殺凡人隂陽調<lb/>
則無病氣既爲寒所傷便致斯疾也<lb/>
又論隂陽傷寒者則毒氣傷隂陽氣也人身中有隂陽<lb/>
之氣隂陽者則寒熱也本以隂爲毒所傷則不能流行<lb/>
陽熱獨王故天行多熱者也以病於諸病之中最難爲<lb/>
療隂陽二病隂尤可憂耳時聞有此病而多倉卒死者<lb/>
<pb n="KR3e0015_WYG_007-24a"/>
不少或由診候不能精審方藥未達指歸飲食乖宜寒<lb/>
温失節故致爾自心不全甄别他醫難得精妙與其療<lb/>
也寧可任之但能滋味適寒温將理中間冷暖守過七<lb/>
日此最爲得計其中事須服藥不可徒然者惟多日大<lb/>
便不通暫須一轉洩耳病經一二日覺身體壯熱頭痛<lb/>
骨肉酸楚背脊强口鼻乾手足微冷小便黄赤此是其<lb/>
候若如是宜先合煮桃栁等三物湯浴之方<lb/>
　　桃枝<hi>細切五斗</hi>栁葉<hi>細切/五斗</hi>酢漿水<hi>一斗</hi>
<pb n="KR3e0015_WYG_007-24b"/>
　右藥先以水一石煮桃栁枝葉二物取七斗汁去滓<lb/>
　内醋漿水攪𢃄熱以浴浴訖拭身體令乾以粉摩之<lb/>
　勿觸風則於密處刺頭眼後兩邉及舌下血斷以鹽<lb/>
　末厭刺處則入被卧<lb/>
又後服解肌乾葛等五物飲微覆取汗如病根輕者因<lb/>
此或歇方<lb/>
　　葛根<hi>切五合</hi>葱白<hi>切一/升</hi>生薑<hi>切一/合</hi>豉心<hi>一升綿裹</hi>粳米<lb/>
　　<hi>二合研碎</hi>
<pb n="KR3e0015_WYG_007-25a"/>
　右藥切以水五升煮取豉心以上四味取三升半汁<lb/>
　去滓内粳米屑煮令米爛帶熱頓啜候盡微覆取汗<lb/>
　無所忌<lb/>
又依前浴等法不覺歇宜更作雞子湯重洩之方<lb/>
　　新殻産雞子五枚<lb/>
　右各破頭㵼置一盞中别加一雞子水以筯攪令極<lb/>
　渾别用水一升煮極沸則投雞子於湯中微攪纔似<lb/>
　熟則㵼置椀中内少醬清似變腥氣帶熱啜令盡覆<lb/>
<pb n="KR3e0015_WYG_007-25b"/>
　使汗出<lb/>
又依前雞子湯出汗汗洩當歇如不覺退合梔子等六<lb/>
味散以下之方<lb/>
　　梔子<hi>三十枚擘</hi>乾葛<hi>五兩/</hi>茵蔯<hi>二兩/</hi>蜀升麻<hi>三兩</hi>大黄<lb/>
　　<hi>五兩</hi>芒硝<hi>五兩</hi>
　右藥切合擣爲散以飲服三方寸匕服之須臾當覺<lb/>
　轉則利也如經一兩食頃不利且以熱飲投又不利<lb/>
　即斯須更服一方寸匕還以飲投得利爲度後適寒<lb/>
<pb n="KR3e0015_WYG_007-26a"/>
　温將息更不須服此也<lb/>
又依前梔子等六味散取利復不覺退加嘔逆食不下<lb/>
口鼻喉舌乾燥宜合生蘆根八味飲子細細服之方<lb/>
　　生蘆根<hi>切二升</hi>生麥門冬<hi>二升/去心</hi>生薑<hi>五兩/</hi>人參<hi>二兩</hi>
　　知母<hi>二兩</hi>烏梅<hi>十顆/</hi>白蜜<hi>一合/</hi>竹瀝<hi>三合</hi>
　右藥切以水八升煮取三升去滓内蜜瀝等攪令調<lb/>
　細細飲不限遍數冷煖亦不限食前後服此飲子雖<lb/>
　不能頓除熱病然於諸候不覺有加體氣安穩心腹<lb/>
<pb n="KR3e0015_WYG_007-26b"/>
　不冷意又欲得此飲任重合但依前服之如熱勢不<lb/>
　退心腹妨滿飲食漸少心上痞結則不可重服之<lb/>
又依前生蘆根等八味飲子飲之諸狀不歇漸不下食<lb/>
心腹結硬不得手近有時觸著痛不可忍既是熱病體<lb/>
氣合熱骨肉疼痛脈合洪數口合苦爽食合嘔逆體氣<lb/>
反凉脈反沈細飯食反下反不知痛惱大小便秘塞心<lb/>
上如石痛不可近視脣急鼻張手眼尋繹狂言妄語此<lb/>
由熱極將息酷冷飲食寢寐惟冷是求熱結在心無因<lb/>
<pb n="KR3e0015_WYG_007-27a"/>
通洩如有此者十不救二三更不可以常途守之當須<lb/>
作成敗計耳此非半夏等十味湯無奈之何其中有諸<lb/>
狀與此無别但加身體黄眼白睛色如黄蘗此是急黄<lb/>
如有亦不可守常法還宜合後湯救之方<lb/>
　　半夏<hi>五兩熊州者湯洗去滑汁盡疑熊字</hi>乾薑<hi>三兩/</hi>吳茱萸<hi>二兩</hi>桂<lb/>
　　心<hi>二兩</hi>白术<hi>三兩/</hi>細辛<hi>三兩/</hi>柴胡<hi>三兩/</hi>牡丹皮<hi>三兩</hi>
　　大黄<hi>五兩</hi>芒硝<hi>二兩</hi>
　右藥切以水一斗煮取三升去滓内芒硝攪令消盡<lb/>
<pb n="KR3e0015_WYG_007-27b"/>
　分温三服每服如人行十里乆若服一服利後須伺<lb/>
　候將息勿更進湯藥但研好粟米作汁飲細細與之<lb/>
　如覺利傷多可以酢飯止稠酢漿粥亦得忌羊肉餳<lb/>
　生葱生菜桃李雀肉胡荽等<lb/>
又依前成敗計服半夏等十味湯後雖得毒熱勢退利<lb/>
尚不休體力漸弱宜合人參等五味散細細服之方<lb/>
　　人參<hi>五兩</hi>生犀角<hi>末二/兩</hi>烏梅肉<hi>三兩/熬</hi>生薑屑<hi>三兩</hi>
　　黄連<hi>三兩去毛無亦可以龍骨四兩代之</hi>
<pb n="KR3e0015_WYG_007-28a"/>
　右藥擣篩爲散以飲服一方寸匕日三服稍加至二<lb/>
　匕忌猪肉冷水等<hi>吳昇同</hi>
　　天行嘔逆方七首<lb/>
病源胃家有熱穀氣入胃與熱相并氣逆則嘔或吐下<lb/>
後飲水多胃虛冷亦爲嘔也<hi>出第九卷中</hi>
廣濟療天行惡寒壯熱食則嘔逆前胡湯方<lb/>
　　前胡<hi>一兩</hi>麥門冬<hi>三兩/去心</hi>竹茹<hi>二兩/</hi>橘皮<hi>一兩</hi>甘草<lb/>
　　<hi>一兩炙</hi>生薑<hi>二兩/</hi>生地黄<hi>四兩切</hi>
<pb n="KR3e0015_WYG_007-28b"/>
　右七味切以水七升煮取二升三合絞去滓分温三<lb/>
　服服如人行六七里進一服忌海藻菘菜蕪荑熱麪<lb/>
　猪犬肉油膩<hi>出第一卷中</hi>
崔氏療天行數日或十許日而表不解心下有水熱毒<lb/>
相搏遂嘔時復有欬者增損阮氏小青龍湯方<lb/>
　　麻黄<hi>二兩去節</hi>芍藥<hi>二兩/</hi>桂心<hi>一兩/</hi>甘草<hi>二兩/炙</hi>細辛<hi>一兩</hi>
　右五味切以水六升煮取二升温服七合阮本湯方<lb/>
　等分雖未嘗用嫌其太温余增損其分兩以療十餘<lb/>
<pb n="KR3e0015_WYG_007-29a"/>
　人皆愈忌海藻菘菜生葱生菜等<hi>出第一卷中</hi>
近効療天行壯熱嘔逆不下食橘皮湯方<lb/>
　　橘皮<hi>三兩</hi>生薑<hi>四兩/</hi>茯苓<hi>三兩</hi>
　右三味切以水五升煮取一升五合去滓分温五六<lb/>
　服中間任食一日服盡忌大酢蒜麪<hi>李處儉張文仲等竝同出第九</hi>
　<hi>卷中</hi>
必効療天行嘔吐不下食方<lb/>
　　取臘月兔頭并皮毛燒令烟盡擘破作黒灰擣羅<lb/>
<pb n="KR3e0015_WYG_007-29b"/>
　　之以飲汁服方寸匕則下食不差更服燒之勿令<lb/>
　　大耗無所忌比用頻効<hi>出第一卷中</hi>
救急療天行後嘔逆不下食食入則出方<lb/>
　　取羊子肝如食法作生淡食不過三兩度則止<hi>文仲</hi>
　　<hi>同</hi>
又方<lb/>
　　以雞子一枚於沸湯中煮三五沸則出水浸之外<lb/>
　　寒内熱則吞之神効無所忌<hi>竝出第一巻中</hi>
<pb n="KR3e0015_WYG_007-30a"/>
集驗療天行後氣膈嘔逆不下食生蘆根湯方<lb/>
　　燈心<hi>一分</hi>生麥門冬<hi>十二分/去心</hi>人參<hi>四分/切</hi>生蘆根<hi>一大</hi>
　　<hi>握切</hi>
　右四味以水一大升煎取八合去滓分温三服<lb/>
　　天行嘔啘方七首<lb/>
病源伏熱在胃令人胷滿胷滿則氣逆氣逆則噦若大<lb/>
下後胃氣虛冷亦令致噦也<hi>出第九卷中</hi>
肘後療嘔啘不止橘皮甘草湯方<lb/>
<pb n="KR3e0015_WYG_007-30b"/>
　　甘草<hi>一兩炙</hi>橘皮<hi>三兩/</hi>升麻<hi>半兩/</hi>生薑<hi>三兩</hi>
　右四味切以水三升煮取一升盡服之日三四作當<lb/>
　止忌海藻菘菜<hi>文仲同出第二卷中</hi>
文仲近効療嘔逆麥門冬飲子方<lb/>
　　麥門冬<hi>去心</hi>蘆根　人參<hi>各二兩</hi>
　右三味切以水六升煮取二升七合去滓分温五服<lb/>
　徐徐服常用有驗<lb/>
又方<lb/>
<pb n="KR3e0015_WYG_007-31a"/>
　　飲生薑汁三二合大良<lb/>
又方<lb/>
　　枇杷葉去毛煮飲之作粥亦佳<hi>出第一卷中</hi>
又方<lb/>
　　研油麻汁煮菉豆令爛取半升許以手掌大猬皮<lb/>
　　燒作灰篩之内豆中和食<hi>出第二卷中</hi>
救急療天行乾嘔若噦手足逆冷薤豉粥方<lb/>
　　薤白<hi>切一升</hi>香豉<hi>一升/</hi>白米<hi>四合</hi>
<pb n="KR3e0015_WYG_007-31b"/>
　右三味以水一升煮豉一沸漉去滓下薤及米煮爲<lb/>
　稀粥進兩椀良<lb/>
又療天行後噦欲死兼主傷寒小半夏湯方<lb/>
　　半夏<hi>五兩洗去滑</hi>生薑<hi>八兩切令薄細勿令濕惡經水浸者爲好</hi>
　右二味各以水三升别煮各取一升半去滓二汁相<lb/>
　和一處共煮取二升分三服服相去如人行十里久<lb/>
　當令下食其噦不過俄頃則止近二公及任理居中<lb/>
　屬纊得之明奉御來彖執秘此方但止煮藥送來彖<lb/>
<pb n="KR3e0015_WYG_007-32a"/>
　與方郎中隣居後乃方便得之大良効忌羊肉餳<hi>傷寒</hi>
　<hi>論同竝出在第一卷中</hi>
　　天行喉咽痛方二首<lb/>
病源隂陽隔絶邪客於足少隂之絡毒氣上熏攻於喉<lb/>
咽故痛或生瘡也<hi>出第九卷中</hi>
深師療天行毒病或下不止喉咽痛黄連馬通湯方<lb/>
　　小豆<hi>一升</hi>黄連<hi>一兩/去毛</hi>馬通汁<hi>三升/</hi>吳茱萸<hi>一兩</hi>
　右四味以馬通汁令煮取一升盡服不差復作有効<lb/>
<pb n="KR3e0015_WYG_007-32b"/>
　忌猪肉冷水<hi>出第十四卷中</hi>
古今錄驗青木香湯療春夏忽喉咽痛而腫兼下痢方<lb/>
　　青木香<hi>二兩</hi>黄連<hi>一兩/去毛</hi>白頭翁<hi>二兩</hi>
　右三味切以水五升煮取一升半分温三服小兒若<lb/>
　服之一服一合忌猪肉冷水<hi>出第三卷中</hi>
　　天行衂血方四首<lb/>
病源天行衂血者五藏熱結所爲心主於血邪熱中於<lb/>
手少隂之經客於足陽明之絡故衂血衂者血從鼻出<lb/>
<pb n="KR3e0015_WYG_007-33a"/>
也<hi>出第九卷中</hi>
深師療天行毒病鼻衂是熱毒血下數升者方<lb/>
　　勿療自差亦無所苦亦可取好松烟墨擣之以雞<lb/>
　　子白和丸丸如梧桐子大水下一服十丸竝無所<lb/>
　　忌<lb/>
又黄土湯療鼻衂去五藏熱氣結所爲或吐血者方<lb/>
　　當歸　甘草<hi>炙</hi>芍藥　黄芩　芎藭<hi>各三/兩</hi>桂心<hi>一兩</hi>
　　生地黄<hi>一斤</hi>釡月下焦黄土<hi>如雞子一/枚碎綿裹</hi>青竹皮<hi>五兩</hi>
<pb n="KR3e0015_WYG_007-33b"/>
　右九味切以水一斗三升煮竹皮減三升去滓内諸<lb/>
　藥煮取三升分四服忌海藻菘菜生葱<lb/>
又方<lb/>
　　黄芩<hi>四兩</hi>
　右一味切以水五升煮取二升分三服亦療婦人漏<lb/>
　下血<lb/>
又療脈浮大鼻中燥如此必去血鼻衂方<lb/>
　　灸兩臂中脈取止取臂脈法以鼻嗅臂㸃其鼻尖<lb/>
<pb n="KR3e0015_WYG_007-34a"/>
　　所著處是穴兩臂皆爾<hi>出第十四卷中</hi>
　　天行口瘡及口乾苦方四首<lb/>
病源發汗下後表裏俱虛而毒氣未盡熏於上焦故喉<lb/>
口生瘡也<hi>出第九卷中</hi>
深師療天行熱盛口中生瘡酪酥煎丸<lb/>
　　酪酥<hi>三合</hi>蜜<hi>三合/</hi>大青<hi>一兩</hi>
　右三味合煎三沸稍稍傅口以差爲度<lb/>
又口瘡方<lb/>
<pb n="KR3e0015_WYG_007-34b"/>
　　取蛇苺五升擣絞取汁稍稍飲之<hi>竝出第十四卷中</hi>
集驗療天行熱病口瘡升麻湯方<lb/>
　　升麻<hi>二兩</hi>通草<hi>四兩/</hi>射干<hi>二兩/</hi>羚羊角<hi>三兩屑</hi>芍藥<lb/>
　　<hi>三兩</hi>生蘆根<hi>切一升</hi>
　右六味切以水七升煮取三升分爲三服如人行五<lb/>
　里更服<hi>古今錄驗同</hi>
又療天行熱病口苦下氣除熱喉中鳴石膏蜜煎方<lb/>
　　石膏<hi>半斤碎</hi>蜜<hi>一升</hi>
<pb n="KR3e0015_WYG_007-35a"/>
　右二味以水三升煮石膏取二升乃内蜜復煎取一<lb/>
　升去滓含如棗核許盡更含<hi>千金同竝出第二卷中</hi>
　　天行欬𠻳方五首<lb/>
病源熱邪氣客於肺上焦有熱其人必飲水水停心下<lb/>
則上乘於肺故上氣而欬也<hi>出第九卷中</hi>
廣濟療天行壯熱欬嗽頭痛心悶前胡湯方<lb/>
　　前胡　升麻<hi>各八分</hi>貝母　紫菀<hi>各六/分</hi>石膏<hi>十二分碎綿裹</hi>
　　麥門冬<hi>八分去心</hi>杏仁<hi>三十枚去/尖皮兩仁</hi>竹葉<hi>切一/升</hi>甘草<hi>二分炙</hi>
<pb n="KR3e0015_WYG_007-35b"/>
　右九味切以水八升煮取二升五合絞去滓分温三<lb/>
　服相去如人行六七里進一服不吐利差忌海藻菘<lb/>
　菜油膩猪魚等<lb/>
又療天行肺熱欬嗽喉有瘡地黄湯方<lb/>
　　生地黄<hi>切一升</hi>升麻　𤣥參　芍藥　柴胡　麥門<lb/>
　　冬<hi>去心各八分</hi>貝母<hi>六分/</hi>竹葉<hi>切一/升</hi>白蜜<hi>一合</hi>
　右九味切以水九升煮取三升絞去滓内蜜再上火<lb/>
　煎三沸含咽其汁勿停中間不妨食不利忌蕪荑熱<lb/>
<pb n="KR3e0015_WYG_007-36a"/>
　麪猪犬肉油膩<lb/>
又療天行後乍寒乍熱昬昬不省覺脅下痛百節骨痛<lb/>
欬不能下食兼口舌乾生瘡柴胡湯方<lb/>
　　柴胡<hi>八分</hi>升麻<hi>六分/</hi>黄芩<hi>六分/</hi>甘草<hi>五分/</hi>石膏<hi>十二</hi>
　　<hi>分碎綿裹</hi>生麥門冬<hi>六分/去心</hi>葱白<hi>半分/</hi>香豉<hi>六合/綿裹</hi>生薑<hi>六分</hi>
　　竹葉<hi>切一升洗</hi>
　右十一味切以水九升煮取二升五合絞去滓分温<lb/>
　三服服别相去如人行六七里進一服不吐不利差<lb/>
<pb n="KR3e0015_WYG_007-36b"/>
　忌海藻菘菜熱麪油膩<hi>竝出第一卷中</hi>
集驗療天行病上氣欬嗽多唾黏涎日夜不定生薑煎<lb/>
方<lb/>
　　生薑<hi>三兩去皮切如豆粒大</hi>
　右一味以餳半斤和微煎令爛毎日無問早晚少少<lb/>
　含仍嚼薑滓一時嚥之<lb/>
必効療天行病後因食酒麪肺中熱擁遂成欬不止方<lb/>
　　桑白皮<hi>十二分</hi>桔梗<hi>十分/</hi>肥乾棗<hi>二十一/枚擘</hi>麻黄<hi>六分去節</hi>
<pb n="KR3e0015_WYG_007-37a"/>
　　曹州葶藶子<hi>十分熬令紫色令爲膏湯成下</hi>
　右五味切先以水四升煮桑白皮等四味可取一升<lb/>
　半去滓下葶藶子膏更煎三五沸去滓分温五服空<lb/>
　心食後服或利勿怪忌猪肉油膩生冷果子等物<lb/>
　　天行發斑方三首<lb/>
病源夫熱病在表已發汗未解或吐下後熱毒氣不散<lb/>
煩躁謬語此爲表虛裏實熱氣燥於外故身體發斑如<lb/>
錦文凡發斑不可用發表藥令瘡開洩更增斑爛表虛<lb/>
<pb n="KR3e0015_WYG_007-37b"/>
故也<hi>出第九卷中</hi>
肘後比歲有病天行發斑瘡頭面及身須臾周匝狀如<lb/>
火瘡皆戴白漿隨決隨生不即療劇者數日必死療得<lb/>
差後瘡瘢紫黯彌歲方滅此惡毒之氣也世人云以建<lb/>
武中於南陽擊虜所得仍呼爲虜瘡諸醫叅詳作療用<lb/>
之有効方<lb/>
　　取好蜜通身摩瘡上亦以蜜煎升麻數數拭之亦<lb/>
　　佳<lb/>
<pb n="KR3e0015_WYG_007-38a"/>
又方<lb/>
　　以水濃煮升麻漬綿洗之苦酒漬煮彌佳但燥痛<lb/>
　　難忍也<hi>竝出第二卷中</hi>
文仲陶氏云天行發斑瘡須臾遍身皆戴白漿此惡毒<lb/>
氣方<lb/>
　　云永徽四年此瘡從西域東流於海内但煮葵菜<lb/>
　　葉蒜虀啖之則止鮮羊血入口亦止初患急食之<lb/>
　　少飯下菜亦得<hi>出第二卷中</hi>
<pb n="KR3e0015_WYG_007-38b"/>
　　天行發瘡豌豆疱瘡方一十二首<lb/>
病源夫表虛裏實熱毒内盛攻於藏腑餘氣流於肌肉<lb/>
遂於皮膚毛孔之中結成此瘡重者匝遍其身狀如火<lb/>
瘡若根赤頭白則毒輕若色紫黒則毒重其瘡形如豌<lb/>
豆亦名豌豆瘡脈洪數者是其候也<hi>出第九卷中</hi>
千金療人及六畜天行熱病豌豆瘡方<lb/>
　　濃煮黍穰汁洗之若是穄穰則不差瘡若黒者擣<lb/>
　　蒜封之又煮乾芸臺汁洗之<lb/>
<pb n="KR3e0015_WYG_007-39a"/>
又方<lb/>
　　眞波斯青黛大如棗水服之差<lb/>
又熱病後發豌豆瘡方<lb/>
　　黄連三兩去毛水二升煮取八合頓服之忌猪肉<lb/>
　　冷水<lb/>
又若赤黒發如疥大者方<lb/>
　　煎羊脂摩傅之<lb/>
又方<lb/>
<pb n="KR3e0015_WYG_007-39b"/>
　　青木香二兩水三升煮取一升頓服之効<lb/>
又方<lb/>
　　小豆屑和雞子白傅之<lb/>
又方<lb/>
　　以月布拭之<lb/>
又療豌豆瘡初發覺欲作者方<lb/>
　　煮大黄五兩服之<hi>延年同</hi>
又療瘡出煩疼者木香湯方<lb/>
<pb n="KR3e0015_WYG_007-40a"/>
　　青木香<hi>二兩</hi>丁香<hi>一兩/</hi>薫陸香<hi>一兩/</hi>白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
                    <hi>一兩</hi>麝<lb/>
　　香<hi>二分</hi>
　右五味以水四升煮取一升半分再服熱盛者加一<lb/>
　兩生犀角如無犀角以升麻代之如病輕去<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石大<lb/>
　神効<lb/>
又方<lb/>
　　瘡上以芒硝和猪膽塗勿動痂落無瘢仍卧黄土<lb/>
　　末上良此病小便澀有血者中壞瘡皆黒靨不出<lb/>
<pb n="KR3e0015_WYG_007-40b"/>
　　膿死不療<lb/>
又内發瘡盛方<lb/>
　　醋四合大猪膽一具<lb/>
　右二味煎三沸一服一合日五服良驗<hi>竝出第十卷中</hi>
延年療天行壯熱頭痛發瘡如豌豆遍身大青湯方<lb/>
　　大青<hi>三兩</hi>梔子<hi>二七/枚擘</hi>犀角<hi>屑一/兩</hi>豉<hi>五合</hi>
　右四味切以水五升煮取二升分三服服之無所忌<lb/>
古今錄驗水解散療天行熱氣則生疱瘡疼痛解肌出<lb/>
<pb n="KR3e0015_WYG_007-41a"/>
汗方<hi>出翟世平</hi>
　　麻黄<hi>一兩去節</hi>黄芩<hi>三分/</hi>芍藥<hi>二分/</hi>桂心<hi>二分</hi>
　右四味擣篩煖水解服二方寸匕覆令出汗日再服<lb/>
　差者減之忌海藻菘菜生葱<hi>延年同出第二卷中一方有大黄三分甘草二</hi>
　<hi>分</hi>
　　天行虛煩方二首<lb/>
病源夫天行病隂氣少陽氣多故身熱而煩其毒氣在<lb/>
於心腑而煩者則令人悶而欲嘔若其人胃内有燥糞<lb/>
<pb n="KR3e0015_WYG_007-41b"/>
而煩者則謬語時繞臍痛腹滿皆當察其證候也<hi>出第九卷</hi>
<hi>中</hi>
文仲療天行表裏虛煩不可攻者但當與竹葉湯方<lb/>
　　竹葉<hi>二把</hi>石膏<hi>碎綿裹/一升</hi>麥門冬<hi>去心/一升</hi>半夏<hi>半升洗</hi>人<lb/>
　　參　甘草<hi>各二兩</hi>
　右六味切以水一斗煮取六升去滓内粳米一升煮<lb/>
　米熟去之分五服嘔者與橘皮湯湯方在上嘔啘篇<lb/>
　中不愈者重作此宫泰數用甚効若傷寒後虛煩亦<lb/>
<pb n="KR3e0015_WYG_007-42a"/>
　宜服此方是仲景方忌羊肉海藻菘菜餳<lb/>
又療虛煩不可攻方<lb/>
　　青竹茹<hi>二升</hi>
　右一味以水四升煎至三升去滓分温五服徐徐服<lb/>
　之<lb/>
　　天行狂語方三首<lb/>
病源夫病熱盛則弃衣而走登高而歌或至不食數日<lb/>
踰垣上屋所上非其素時所能也病反能者皆隂陽氣<lb/>
<pb n="KR3e0015_WYG_007-42b"/>
爭而外并於陽四肢者諸陽之本也陽盛則四肢實實<lb/>
則能登髙而歌熱盛於身故棄衣而走陽盛故妄言罵<lb/>
詈不避親疎大熱遍身狂言而妄見妄聞也<hi>出第九卷中</hi>
千金水道散療天行病煩熱如火狂言妄語欲走方<lb/>
　　白芷<hi>一兩</hi>甘遂<hi>二兩熬</hi>
　右二味擣篩以水服方寸匕須臾令病人飲冷水腹<lb/>
　滿則吐之小便當赤也一名濯腹湯此方療大急者<lb/>
　<hi>出第十卷中文仲范汪同</hi>
<pb n="KR3e0015_WYG_007-43a"/>
又五苓散主天行熱病但狂言煩躁不安精采言語與<lb/>
人不相主當方<lb/>
　　猪苓<hi>二分</hi>白术<hi>三分/</hi>澤㵼<hi>五分/</hi>茯苓<hi>三分/</hi>桂心<hi>二分</hi>
　右五味擣篩爲散水服方寸匕日三服多飲煖水汗<lb/>
　出愈忌大醋生葱桃李雀肉等<hi>張仲景論深師同出第九卷中</hi>
古今録驗療天行壯熱狂言謬語五六日者方<lb/>
　　雞子<hi>三枚</hi>芒硝<hi>方寸/匕</hi>井花水<hi>一杯</hi>
　右三味合攪盡服之心煩下則愈<hi>出第三卷中</hi>
<pb n="KR3e0015_WYG_007-43b"/>
　　天行熱毒攻手足方五首<lb/>
病源熱毒氣從藏腑中出攻於手足則焮熱赤腫疼痛<lb/>
也人五藏六腑井滎輸皆出於手足指故此毒從内而<lb/>
出攻於手足也<hi>出第九卷中</hi>
肘後療天行病毒熱攻手足疼痛赤腫欲脫方<lb/>
　　鹽豉及羊肉一斤以來<lb/>
　右三味以水一斗煮肉熟以汁㸔冷煖漬手足日三<lb/>
　度差<hi>范汪同</hi>
<pb n="KR3e0015_WYG_007-44a"/>
又方<lb/>
　　細剉黄蘗五斤許以水三斗煮漬之必効亦治攻<lb/>
　　隂腫<lb/>
又方<lb/>
　　作坎令深三尺大小容兩足燒坎中令熱以酒灌<lb/>
　　坎中著屐踞坎上衣壅勿令氣泄日再作之<lb/>
又方<lb/>
　　煮羊桃葉汁漬之加少鹽尤好<hi>竝出第二卷中</hi>
<pb n="KR3e0015_WYG_007-44b"/>
崔氏療天行熱毒攻手足方<lb/>
　　猪蹄一具去毛剉碎合葱白一握切以水一斗煮<lb/>
　　熟去滓内少鹽以漬之<hi>肘後同出第一卷中</hi>
　　天行大小便不通脹滿及澀方四首<lb/>
病源天行大小便不通此由脾胃有熱發汗大過則津<lb/>
液竭津液竭則胃乾燥結熱在内故大便不通又汗後<lb/>
津液虛少其人小腸有伏熱故小便不通<hi>出第九卷中</hi>
廣濟療天行熱氣惡寒頭痛壯熱大小便澀柴胡散方<lb/>
<pb n="KR3e0015_WYG_007-45a"/>
　　柴胡<hi>八分</hi>茵蔯<hi>十分/</hi>青木香<hi>十分/</hi>黄芩<hi>八分</hi>土𤓰<lb/>
　　根<hi>十分</hi>白鮮皮<hi>八分/</hi>梔子仁<hi>十分/擘</hi>大黄<hi>二十四分</hi>芒硝<lb/>
　　<hi>十二分</hi>
　右九味擣爲散平辰空肚以新汲水服五六錢匕少<lb/>
　時當三兩行微利利後煮葱豉稀粥食之熱如未歇<lb/>
　明辰更服四錢匕熱歇停藥忌熱食猪犬肉油膩等<lb/>
又療天行惡寒壯熱頭痛大小便赤澀不下食飲柴胡<lb/>
湯方<lb/>
<pb n="KR3e0015_WYG_007-45b"/>
　　柴胡<hi>七分</hi>茵蔯<hi>七分/</hi>大黄<hi>十二分/别漬</hi>升麻<hi>七分</hi>梔子<lb/>
　　<hi>四枚擘</hi>芒硝<hi>四分湯/成下</hi>芍藥<hi>七分/</hi>黄芩<hi>十二分</hi>
　右八味切以水四升先漬藥少時猛火煮取一升五<lb/>
　合分温三服服别相去如人行六七里喫一服以快<lb/>
　利爲度第二服則利更不須服之忌熱食炙肉蒜粘<lb/>
　食<hi>竝出第一卷中</hi>
近効主天行後兩脅脹滿方<lb/>
　　熬鹽熨之如小便澀亦用鹽熨臍下如水腫以穀<lb/>
<pb n="KR3e0015_WYG_007-46a"/>
　　枝汁服愈大効<lb/>
集驗療天行病腹脹滿大小便不通滑石湯方<lb/>
　　滑石<hi>十四分研</hi>葶藶子<hi>一合紙上熬/令紫色擣</hi>大黄<hi>二分切</hi>
　右三味以水一大升煎取四合頓服兼擣葱傅小腹<lb/>
　乾即易之効<hi>肘後崔氏同無大黄</hi>
　　天行熱痢及諸痢方四首<lb/>
病源此由熱氣在腸胃挾毒則下黄赤汁也又熱毒傷<lb/>
於腸胃故下膿血如魚腦或爛肉汁壯熱而腹絞痛此<lb/>
<pb n="KR3e0015_WYG_007-46b"/>
温毒熱氣所爲也<hi>竝出第九卷中</hi>
深師療天行毒病酷熱下痢七物升麻湯方<lb/>
　　升麻　當歸　黄連<hi>去毛</hi>甘草<hi>炙</hi>芍藥　桂心<lb/>
　　黄蘗<hi>各半兩</hi>
　右藥切以水三升煮取一升頓服之忌海藻菘菜猪<lb/>
　肉冷水生葱等物<lb/>
又天行諸下悉主黄連湯方<lb/>
　　黄連<hi>三兩去毛</hi>黄蘗<hi>二兩/</hi>當歸<hi>二兩</hi>
<pb n="KR3e0015_WYG_007-47a"/>
　右三味以水六升煮取三升去滓内蜜一合微火煎<lb/>
　取二升半分三服良驗忌猪肉冷水<hi>竝出第十四卷中一方有龍骨</hi>
　<hi>一兩</hi>
范汪療天行熱毒下痢赤白久下膿血及下部毒氣當<lb/>
下細蟲如布絲縷大或長四五寸黒頭銳尾麝香丸方<lb/>
　　麝香<hi>一分</hi>附子<hi>二分/炮</hi>雄黄　丹砂　乾薑<hi>各二分</hi>
　右五味各擣下篩訖復更合治之蜜和爲丸如小豆<lb/>
　大飲下一丸老少半之効驗忌猪肉生血等<hi>出第三十三卷</hi>
<pb n="KR3e0015_WYG_007-47b"/>
　<hi>中</hi>
甲乙方療天行熱病差後痢膿血不止方<lb/>
　　龍骨<hi>一兩</hi>
　右一味擣研爲末米飲下一錢不計時節日三服佳<lb/>
　　天行<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>瘡方八首<lb/>
病源毒熱結在腹内穀氣衰毒氣盛三蟲動作食人五<lb/>
藏多令泄痢下部瘡痒若下脣内生瘡但欲寐者此蟲<lb/>
食下部也重者肛爛見五藏<hi>出第九卷中</hi>
<pb n="KR3e0015_WYG_007-48a"/>
深師療天行下部瘡爛方<lb/>
　　烏梅<hi>二七枚去核</hi>大蒜<hi>二七/枚</hi>屋塵<hi>半升篩取細者</hi>
　右三味擣篩爲散苦酒一升和調於銅器中煎成丸<lb/>
　作長挺内下部<hi>范汪同出第十四卷中</hi>
范汪療人下部中痒方<lb/>
　　蒸棗取膏以水銀熟研丸之令相得長二三寸以<lb/>
　　綿薄裹内大孔中蟲出差<lb/>
又療穀道中瘡方<lb/>
<pb n="KR3e0015_WYG_007-48b"/>
　　以水中荇葉細擣綿裹内下部日三<hi>肘後同</hi>
又療天行<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>蟲食下部生瘡雄黄兌散方<lb/>
　　雄黄<hi>半兩</hi>青葙子<hi>三兩/</hi>苦參　黄連<hi>各三兩</hi>桃仁<lb/>
　　<hi>一兩半去皮尖及兩仁熬</hi>
　右五味合擣篩綿裹如半棗核大内下部亦可米汁<lb/>
　服方寸匕日三服忌猪肉冷水及熱麪炙肉蒜等物<lb/>
又桂枝湯療天行<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>病方<lb/>
　　桂心<hi>二兩</hi>小藍<hi>二兩</hi>
<pb n="KR3e0015_WYG_007-49a"/>
　右二味㕮咀以水一斗煮取二升半内猪肝十兩去<lb/>
　上膜細研著湯中和令相得臨時小温若毒悉在腹<lb/>
　内盡服之在下部者三分藥中用一分竹筒内下部<lb/>
　中服藥一時間當下細蟲如髪大五六升小兒半作<lb/>
　之忌生葱<hi>竝出第三十三卷中</hi>
文仲姚氏療天行病<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>下部生瘡方<lb/>
　　濃煮桃皮煎如糖以綿合導下部中若口中生瘡<lb/>
　　含之<hi>肘後范汪同出第二卷中</hi>
<pb n="KR3e0015_WYG_007-49b"/>
甲乙方療天行病有<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>蟲蝕下部生瘡青葙子散方<lb/>
　　青葙子<hi>一兩</hi>雚蘆<hi>二兩/</hi>狼牙<hi>一兩/</hi>橘皮<hi>一兩</hi>苦參<lb/>
　　<hi>三兩</hi>
　右五味擣篩爲散米飲和服方寸匕日三服未差更<lb/>
　服以差爲度<lb/>
又療天行痢膿血下部生<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>蟲黄連丸方<lb/>
　　黄連<hi>三兩末生用</hi>蠟<hi>一兩/</hi>烏梅肉<hi>三兩熬末</hi>
　右三味鎔蠟和蜜爲丸如梧子大空心米飲下三十<lb/>
<pb n="KR3e0015_WYG_007-50a"/>
　丸再服加至四十丸差忌猪肉冷水<lb/>
　　天行隂陽易方二首<lb/>
病源天行隂陽易病者是男子婦人天行病新差未平<lb/>
復而與交接得病者名爲隂陽易也其男子病新差未<lb/>
平復而婦人與之交接得病者名爲陽易其婦人新病<lb/>
差未平復男子與之交接得病者名爲隂易若二男二<lb/>
女竝不相易所以呼爲易者隂陽相感動其毒度著於<lb/>
人如換易也其病狀身體熱衝胷頭重不能舉眼中生<lb/>
<pb n="KR3e0015_WYG_007-50b"/>
眵四肢拘急小腹絞痛手足拳皆即死其亦有不即死<lb/>
者病苦小腹裏急熱上衝胷頭重不欲舉百節解離經<lb/>
脉緩弱血氣虛骨髓竭便噓噓吸吸氣力轉少著牀不<lb/>
能摇動起止仰人或歲月方死<hi>出第九卷中</hi>
深師療丈夫得婦人隂易之病若因房室及諸虛勞少<lb/>
腹堅絞痛隂縮困篤欲死方<lb/>
　　灸隂頭一百壯便差可至三百壯皆愈良無比後<lb/>
　　生子如故無妨<hi>范汪同無所忌</hi>
<pb n="KR3e0015_WYG_007-51a"/>
又療隂陽易病方<lb/>
　　取豚卵二枚温令熱酒吞之則差<hi>出第十四卷中</hi>
　　天行虛羸方二首<lb/>
病源夫人榮衛先虛復爲邪熱所中發汗吐下之後經<lb/>
絡損傷隂陽竭絶虛邪始散眞氣尚少五藏猶虛穀神<lb/>
未復無津液以榮養故虛羸而生衆病焉<hi>出第九卷中</hi>
崔氏療煩躁而渇不止惡寒仍熱盛者竹葉湯常用亦<lb/>
佳不徒療天行凡虛羸久病及瘧後胷上痰熱者服之<lb/>
<pb n="KR3e0015_WYG_007-51b"/>
皆妙方<lb/>
　　甘草<hi>二兩炙</hi>棗<hi>十五/枚擘</hi>半夏<hi>一兩/洗</hi>芍藥<hi>三兩/</hi>前胡<hi>一兩</hi>
　　黄芩<hi>一兩</hi>小麥<hi>五合/</hi>人參<hi>二兩/</hi>粳米<hi>一升/</hi>知母<hi>二兩</hi>
　　麥門冬<hi>四合去心</hi>栝蔞<hi>一兩/</hi>生薑<hi>四兩/</hi>竹葉<hi>一把須以竹蓧飲代</hi>
　　<hi>水煮湯不用其葉</hi>
　右十四味切以竹蓧飲一斗五升煮取五升分三服<lb/>
　若非天行而虛羸久病胷生痰熱亦可服之加黄耆<lb/>
　二兩除黄芩減知母一兩除栝蔞用之大効忌羊肉<lb/>
<pb n="KR3e0015_WYG_007-52a"/>
　海藻菘菜餳<hi>出第一卷中</hi>
千金補虛大病後不足萬病虛勞同此方<lb/>
　　取五歲以上七歲以下黄牛新生者乳一升以水<lb/>
　　四升煎取一升如人肌稍稍飲之不得過多十日<lb/>
　　不住服佳<hi>出第十卷中</hi>
　　天行差後禁忌方二首<lb/>
集驗云凡熱病新差及大病之後食猪肉及腸血肥魚<lb/>
油膩等必大下痢醫不能療也必至於死若食餅餌粢<lb/>
<pb n="KR3e0015_WYG_007-52b"/>
黍飴脯鱠炙棗栗諸果及堅實難消之物胃氣尚虛弱<lb/>
不能消化必更結熱適以藥下之則胃中虛冷大利難<lb/>
禁不下必死下之復危皆難救也熱病之後多坐此死<lb/>
不可不慎也病新差但得食糜粥寧可少食令饑慎勿<lb/>
飽不得他有所食雖思之勿與引日轉久可漸食羊肉<lb/>
糜若羮汁兔雉鹿肉慎不可食猪犬肉也新差後當静<lb/>
卧慎勿令人梳頭洗面非但體勞亦不可多言語用心<lb/>
使意勞凡此皆令勞復故督郵顧子獻得病已差未健<lb/>
<pb n="KR3e0015_WYG_007-53a"/>
詣華旉視脈旉曰雖差尚虚未復陽氣不足勿爲勞事<lb/>
餘勞尚可御内即死臨死當吐舌數寸其妻聞其夫病<lb/>
除從百餘里來省之止宿交接中間三日發病舌出數<lb/>
寸而死病新差未經百日氣未平復而以房室者畧無<lb/>
不死也葢正疾愈後六十日已能行射獵以房室則吐<lb/>
涎而死及熱病房室名爲隂陽易之病皆難療多死近<lb/>
者有士大夫小得傷寒發汗已十餘日能乗馬往來自<lb/>
謂平復故以房室則小腹急痛手足拘拳而死<hi>出第二卷中千</hi>
<pb n="KR3e0015_WYG_007-53b"/>
<hi>金同</hi>
深師說天行病未復<hi>彊食黄花菜手足稍重一方云青花</hi>天行病差<hi>食䱉鱠必</hi>
<hi>變成癡又食鱯魚肉結氣不化</hi>天行病差<hi>飲酒合隂陽復必死</hi>天行病損未滿三<lb/>
月日<hi>食鯔䱉肉則復下血食鹽豉令人四肢不舉</hi>天行病差<hi>食諸菜有花者三年肌膚不充</hi>
天行病未好時<hi>食生𤓰芥三月流腫也</hi>天行病差<hi>食菜合隂陽復必死出第十四</hi>
<hi>卷中</hi>千金天行病差<hi>後未滿五日食一切/肉麪者病更發困</hi>天行病差<hi>食芥鱠作</hi>
<hi>疽</hi>天行病差<hi>新起飲酒及食/薤菜病更發</hi>天行病新差<hi>食生魚鮓下痢必不止</hi>
天行病差<hi>食生菜顔色絶身不平復</hi>天行病新汗解<hi>飲冷水者損心包令人虛不復</hi>
<pb n="KR3e0015_WYG_007-54a"/>
天行病未復<hi>食犬肉幷葫荽合食之復則死</hi>天行病差<hi>食生棗及羊肉者膈上作熱蒸</hi>
天行新差<hi>食犬肉羊肉作骨中蒸熱</hi>天行病差<hi>食魚肉并𤓰生菜令人身腫</hi>天行<lb/>
病差<hi>食蒜膾者病發大困出第十卷中</hi>
　　天行勞復食復方六首<lb/>
病源夫病新差血氣尚虛津液未復因即勞動更成病<lb/>
焉若言語思慮則勞傷於神梳頭澡洗則勞於力未堪<lb/>
勞而强勞之則生熱熱氣既還入經絡復爲病者名曰<lb/>
勞復又病新差脾胃尚虛穀氣未復若食肥肉魚膾餅<lb/>
<pb n="KR3e0015_WYG_007-54b"/>
棗栗之屬則未能消化停積在於腸胃使脹滿結實因<lb/>
更發熱復爲病者名曰食復<hi>竝出第九卷中</hi>
廣濟療患天行熱氣差後勞發頭痛如初病者䑕矢湯<lb/>
方<lb/>
　　雄䑕屎<hi>三七枚熬末湯成下</hi>乾葛<hi>二兩/</hi>梔子<hi>十四/枚擘</hi>葱白<hi>一升</hi>
　　豉<hi>八合</hi>
　右五味切以水三升煮取一升七合去滓内䑕屎末<lb/>
　分温二服服别相去如人行六七里微汗内消不利<lb/>
<pb n="KR3e0015_WYG_007-55a"/>
　忌如藥法<lb/>
又療患數日復勞發者枳實湯方<lb/>
　　枳實<hi>三枚炙</hi>梔子<hi>十四/枚擘</hi>葱白<hi>切一/升</hi>香豉<hi>半/升</hi>䑕屎<hi>二七枚</hi>
　右五味以水一斗煎取二升五合分温三服服别相<lb/>
　去如人行六七里進一服内消不利忌如藥法<hi>竝出第一</hi>
　<hi>卷中</hi>
深師竹葉湯療天行後虛熱牽勞食復四肢沈重或一<lb/>
卧一起氣力吸吸羸弱方<lb/>
<pb n="KR3e0015_WYG_007-55b"/>
　　竹葉<hi>一把</hi>小麥<hi>一升/</hi>甘草<hi>一兩/炙</hi>石膏<hi>二兩/碎</hi>茯苓<hi>二兩</hi>
　　半夏<hi>一升洗去滑</hi>前胡<hi>二兩/</hi>知母<hi>二兩/</hi>黄芩<hi>二兩</hi>人參<lb/>
　　<hi>二兩</hi>生薑<hi>四兩/</hi>大棗<hi>二十枚擘</hi>
　右十二味切以水一斗二升煮竹葉小麥減四升去<lb/>
　滓内藥煮取三升分三服忌海藻菘菜醋物羊肉餳<lb/>
　等物<lb/>
備急療勞復方<lb/>
　　以粉三升以煖飲和服厚覆取汗又以水和胡粉<lb/>
<pb n="KR3e0015_WYG_007-56a"/>
　　少許服之亦佳<hi>出第一卷中</hi>
延年葛根飲主熱病勞復身體痛天行壯熱煩悶葛根<lb/>
湯方<lb/>
　　葛根<hi>一兩</hi>葱白<hi>一握/</hi>豉<hi>半升/</hi>米<hi>一合</hi>
　右四味先切葛根以水九升煮取七升則内葱白更<lb/>
　煮取四升去葛及葱滓訖則内䜴及少許米煮取三<lb/>
　沸竝濾去米等滓分四服當有汗出即差明旦又更<lb/>
　作服忌猪肉蒜等<hi>竝出第九卷中</hi>
<pb n="KR3e0015_WYG_007-56b"/>
必効療天行勞復䑕矢湯方<lb/>
　　雄䑕屎<hi>五枚兩頭尖者</hi>豉<hi>一升/</hi>梔子<hi>二十/枚擘</hi>枳實<hi>三枚中破炙令黄</hi>
　右四味以水五升煮取二升四合分四服相去十里<lb/>
　久若覺大便澀加大黄二兩<hi>出第一卷中</hi>
　　天行差後勞發方五首<lb/>
許仁則云此病復發不但起動勞役或因飲食稍多或<lb/>
因言語過分或縁視聽不節或爲動轉不常皆成此復<lb/>
若復甚者乃至不救劇於初得病時不可以復發而云<lb/>
<pb n="KR3e0015_WYG_007-57a"/>
輕易勞復狀一如傷寒初有如此者宜合葱白等七味<lb/>
飲服之漸覆取汗方<lb/>
　　葱白連鬚<hi>切一升</hi>乾葛<hi>切六/合</hi>新豉<hi>一合/綿裹</hi>生薑<hi>切二合</hi>生<lb/>
　　麥門冬<hi>去心六合</hi>乾地黄<hi>六合</hi>勞水八升此水以杓揚<lb/>
　　之一千過<lb/>
　右藥用勞水煎之三分減二去滓分温三服相去行<lb/>
　九里如覺欲汗漸漸覆之兼主傷寒忌蕪荑<lb/>
又依前葱白等七味飲服之得可但適寒温將息以取<lb/>
<pb n="KR3e0015_WYG_007-57b"/>
安穩若不覺可宜合萎蕤等五味飲子服之方<lb/>
　　萎蕤<hi>五兩切</hi>葱白<hi>切一/升</hi>豉<hi>一升/綿裹</hi>粳米<hi>三合/研碎</hi>雄䑕屎<hi>七枚</hi>
　　<hi>末之</hi>
　右藥以水七升先煮豉以上取四升汁去滓内粳米<lb/>
　屑煮米爛訖内䑕屎末攪調頓服覆被安卧取汗差<lb/>
又凡天行病差後凖常合漸健能行履遂過限不堪起<lb/>
動體氣虛羸毎覺頭痛唇口乾乍寒乍熱發作有時或<lb/>
雖能行動運轉然每作時節有前狀者名天行後不了<lb/>
<pb n="KR3e0015_WYG_007-58a"/>
了有此宜合地骨白皮等五味飲子白薇等十味丸方<lb/>
細細服之<lb/>
　　地骨白皮<hi>三兩</hi>知母<hi>三兩/</hi>麥門冬<hi>五兩/去心</hi>竹瀝<hi>一升</hi>
　　白蜜<hi>三合</hi>
　右藥切知母以上和麥門冬然後以水六升煮取二<lb/>
　升去滓内竹瀝蜜攪調分温三服服相去如人行十<lb/>
　里乆如覺虛不能空腹頓盡欲間食服亦佳兼主傷<lb/>
　寒<lb/>
<pb n="KR3e0015_WYG_007-58b"/>
又若服前地骨白皮等五味飲子不可雖可不能全退<lb/>
宜合白薇等十味丸方<lb/>
　　白薇<hi>三兩</hi>知母<hi>四兩/</hi>地骨皮<hi>三兩/</hi>乾地黄<hi>六兩</hi>麥<lb/>
　　門冬<hi>五兩去心</hi>甘草<hi>四兩/炙</hi>蜀<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
                    <hi>三兩/</hi>萎蕤<hi>三兩/</hi>橘皮<hi>二兩</hi>
　　人參<hi>三兩</hi>
　右藥細切合擣篩絹羅爲散蜜和丸如梧桐子大初<lb/>
　服以飲下十五丸日再服稍加至三十丸服經三數<lb/>
　日後自候腹中若覺熱則食前服如不能以空飲下<lb/>
<pb n="KR3e0015_WYG_007-59a"/>
　藥宜合烏梅等四味飲下前丸忌菘菜海藻蕪荑等<lb/>
烏梅飲方<lb/>
　　烏梅<hi>十枚</hi>萎蕤<hi>五兩/</hi>生薑<hi>五兩/</hi>白蜜<hi>一合</hi>
　右藥切以水六升煮三味取二升去滓内白蜜攪調<lb/>
　細細用下前丸多少冷煖以意斟酌縱不下丸但覺<lb/>
　口乾渇則飲之<hi>吳昇同</hi>
　<lb/>
　<lb/>
<pb n="KR3e0015_WYG_007-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　外臺秘要方卷三<lb/>
</p>
<p>
</p>
  </div>
</body>
</text>
</TEI>
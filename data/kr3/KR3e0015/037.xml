<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>外臺秘要方卷三十三</head> <lb/>
    <p>
<pb n="KR3e0015_WYG_037-1a"/>
欽定四庫全書<lb/>
　外臺秘要方卷三十三<lb/>
　　　　　　　　　　　　　唐　王燾　撰<lb/>
　　求子法及方一十二首<lb/>
千金論曰夫婦人之别有方者以其血氣不調胎姙生<lb/>
産崩傷之異故也是以婦人之病比之男子十倍難療<lb/>
經言婦人者衆隂所集常與濕居十四嵗已上隂氣浮<lb/>
溢百想經心内傷五藏外損姿顔月水去留前後交互<lb/>
<pb n="KR3e0015_WYG_037-1b"/>
瘀血停凝中道斷絶其中傷墮不可具論矣然五藏虚<lb/>
實交錯惡肉内漏氣脉損竭或飲食無度損傷非一或<lb/>
胎瘡未愈而合隂陽或行步風來便利於懸厠之上風<lb/>
從下入便成十二痼疾所以婦人别立方也若是四時<lb/>
節氣為病虚實冷熱為患者故與丈夫同也唯懐胎姙<lb/>
孕而挾病者避其毒藥耳其雜病與丈夫同則散在諸<lb/>
巻中可得而知也然而女人嗜欲多於丈夫感病倍於<lb/>
男子加以慈戀愛憎嫉妬憂恚染著堅牢情不自抑所<lb/>
<pb n="KR3e0015_WYG_037-2a"/>
以為病根深療之難差故養生之家特須教子女學此<lb/>
三卷婦人方令其精曉即於倉卒之秋何憂畏也夫四<lb/>
徳者女子立身之樞機産育者婦人性命之長務若不<lb/>
通明於此則何以免其夭横者哉故傅母之徒亦不可<lb/>
不學當宜繕寫一本懐挾隨身以防不意也<lb/>
又論曰人之性情皆願賢己而疾不及人至於學問則<lb/>
隨情逐物墮於事業詎肯專一推求至理莫不虚棄光<lb/>
隂没齒無益夫㛰姻養育者人倫之本王化之基聖人<lb/>
<pb n="KR3e0015_WYG_037-2b"/>
設教備論厥㫖後生莫能精曉臨事之日昏爾若愚是<lb/>
則徒願賢己而疾不及人之謬也斯實不達賢己之趣<lb/>
而妄狥虚聲以終無用今具述求子之法以貽後嗣同<lb/>
志之士或可覽焉<lb/>
又論曰夫欲求子者當先知夫妻本命五行相生及與<lb/>
徳合并本命不在子休廢死墓中生者則求子必得若<lb/>
其本命五行相剋及與刑煞衝破并在子休廢死墓中<lb/>
生者則求子了不可得慎無措意縱或得者於後終亦<lb/>
<pb n="KR3e0015_WYG_037-3a"/>
累人若其相生并遇福徳者仍須依法如方避諸禁忌<lb/>
則所誕兒子盡善盡美難以具陳矣禁忌法<lb/>
凡欲要兒子生吉良者交㑹之日常避丙丁及弦望朔<lb/>
晦大風大雨大霧大寒大暑雷電霹靂天地昏冥日月<lb/>
無光虹蜺地動日月薄蝕此時受胎非止百倍損於父<lb/>
母生子或瘖瘂聾聵頑愚癲狂攣跛盲眇多病短夀不<lb/>
孝不仁又避日月火光星辰之下神廟佛寺之中井竈<lb/>
圊厠之側塜墓屍柩之傍皆悉不可夫交㑹如法則有<lb/>
<pb n="KR3e0015_WYG_037-3b"/>
福徳大智善人降託胎中仍令父母性行調順所作和<lb/>
合家道日隆祥瑞競集若不如法則有薄福愚癡惡人<lb/>
來託胎中則令父母性行㐫險所作不成家道日否殃<lb/>
咎屢至雖生成長家國滅亡夫禍福之驗有如影響此<lb/>
乃必然之理何不再思之<lb/>
　　男女受胎時日法<lb/>
凡男女受胎皆以婦人經絶一日三日五日為男仍遇<lb/>
男宿在貴宿日又以夜半後生氣時瀉精者有子皆男<lb/>
<pb n="KR3e0015_WYG_037-4a"/>
必夀而賢明髙爵也若以經絶後二日四日六日瀉精<lb/>
者有子皆女過六日皆不成子又遇王相日尤吉<lb/>
　　推王相日法<lb/>
春甲乙夏丙丁秋庚辛冬壬癸<lb/>
　　推貴宿日法<lb/>
正月一日六日九日十日十一日十二日十四日二十<lb/>
一日二十四日二十九日<lb/>
二月四日七日八日九日十日十二日十四日十九日<lb/>
<pb n="KR3e0015_WYG_037-4b"/>
二十二日二十七日<lb/>
三月一日六日七日八日十日十七日二十日二十五<lb/>
日<lb/>
四月三日四日五日六日八日十日十五日十八日二<lb/>
十二日二十八日<lb/>
五月一日二日三日四日五日六日十二日十三日十<lb/>
五日十六日二十日二十五日二十八日二十九日三<lb/>
十日<lb/>
<pb n="KR3e0015_WYG_037-5a"/>
六月一日三日十日十三日十八日二十三日二十六<lb/>
日二十七日二十八日二十九日<lb/>
七月一日十一日十六日二十一日二十四日二十五<lb/>
日二十六日二十七日二十九日<lb/>
八月五日八日十三日十八日二十一日二十二日二<lb/>
十三日二十四日二十五日二十六日<lb/>
九月三日六日十一日十六日十九日二十日二十一<lb/>
日二十二日二十四日<lb/>
<pb n="KR3e0015_WYG_037-5b"/>
十月一日四日九日十四日十七日十八日十九日二<lb/>
十日二十二日二十九日<lb/>
十一月一日六日十一日十四日十五日十六日十七<lb/>
日十九日二十六日二十九日<lb/>
十二月四日九日十二日十三日十四日十五日十七<lb/>
日二十四日二十七日<lb/>
若春合甲寅乙卯　夏合丙午丁巳　秋合庚申辛酉<lb/>
　冬合壬子癸亥<lb/>
<pb n="KR3e0015_WYG_037-6a"/>
與上件月宿日合者尤佳<hi>出第二巻中</hi>
千金翼論曰夫求子者服藥須有次第不得不知其次<lb/>
第謂男服七子散女服盪胞湯及坐藥并服紫石門冬<lb/>
丸則無不得效矣不知此者得力鮮焉其七子散盪胞<lb/>
湯紫石門冬丸<hi>出第五巻中在次下千金并翼方中</hi>
廣濟療無子令子宫内炙丸方<lb/>
　　麝香<hi>二分研</hi>　皂莢<hi>十分塗酥炙/削去黒皮子</hi>　　　蜀椒<hi>六分汗</hi>
　右三味𢷬篩蜜丸酸棗仁太以綿裹内産宫中留少<lb/>
<pb n="KR3e0015_WYG_037-6b"/>
　綿線出覺憎寒不浄下多即抽綿線出却丸藥一日<lb/>
　一度換之無問晝夜皆内無所忌<lb/>
又方<lb/>
　　蛇牀子　　石鹽　　　細辛　　　乾薑<lb/>
　　土瓜根<hi>各四兩</hi>
　右五味𢷬散取如棗核大以綿裹内子宫中以指進<lb/>
　之依前法中間病未可必不得近丈夫餘無所忌<hi>並出</hi>
　<hi>第三巻中</hi>
<pb n="KR3e0015_WYG_037-7a"/>
又療婦人百病斷絶緒産白薇丸方<lb/>
　　白薇　　　細辛　　　厚朴<hi>炙</hi>　　椒<hi>汗</hi>
　　桔梗　　　鼈甲<hi>炙各五分</hi>　防風　　　大黄<lb/>
　　附子<hi>炮</hi>　　石硫黄<hi>各六/分研</hi>牡䝉<hi>二分</hi>　　人參<lb/>
　　桑上寄生<hi>各四分</hi>　　　　半夏<hi>洗</hi>　　白殭蠶<lb/>
　　續㫁　　　秦芁　　　紫菀　　　杜仲<lb/>
　　牛膝　　　䖟蟲<hi>去翅足熬</hi>　水蛭<hi>各二/分</hi>　紫石英<hi>研</hi>
　　朴硝　　　桂心　　　鍾乳　　　當歸<hi>各八分</hi>
<pb n="KR3e0015_WYG_037-7b"/>
　右二十七味𢷬篩蜜丸空腹溫酒服如梧桐子十五<lb/>
　丸日二漸加至三十丸不吐不利忌生冷油膩餳生<lb/>
　血物人莧生葱生菜猪肉冷水粘食陳臭<hi>出第二巻中</hi>
千金七子散療丈夫風虚目暗精氣衰少無子補不足<lb/>
方<lb/>
　　五味子　　牡荆子　　菟絲子　　車前子<lb/>
　　乾地黄　　薯蕷　　　石斛　　　杜仲<lb/>
　　鹿茸<hi>炙</hi>　　逺志<hi>去/心</hi>　　菥蓂子<hi>各八/分</hi>附子<hi>炮</hi>
<pb n="KR3e0015_WYG_037-8a"/>
　　蛇牀子　　芎藭<hi>各六分</hi>　山茱茰　　天雄<hi>炮</hi>
　　黄芪　　　人參　　　茯苓　　　牛膝<hi>各五分</hi>
　　桂心<hi>十分</hi>　　巴㦸天<hi>十二/分</hi>蓯蓉<hi>七/分</hi>　　鍾乳<hi>三分</hi>
　右二十四味𢷬篩為散酒服方寸匕日二服不知増<lb/>
　至二匕以知為度忌生冷酢滑猪雞魚蒜油膩不能<lb/>
　酒者蜜和丸服亦佳行房法一依素女經女人月信<lb/>
　斷一日為男二日為女三日為男四日為女已外無<lb/>
　子仍每日午時前半夜後陽時為男下精欲得去玉<lb/>
<pb n="KR3e0015_WYG_037-8b"/>
　門入半寸不爾過子宫一方加覆盆子八分忌蕪荑<lb/>
　生葱<hi>經心録并翼同</hi>
又朴硝盪胞湯療婦人立身已來全不生及斷緒乆不<lb/>
産三十年者方<lb/>
　　朴硝　　　牡丹　　　當歸　　　大黄<lb/>
　　桃仁<hi>去皮尖生用合三兩</hi>　　　　細辛　　　厚朴<hi>炙</hi>
　　桔梗　　　芍藥　　　人參　　　茯苓<lb/>
　　桂心　　　甘草<hi>炙</hi>　　牛膝　　　橘皮<hi>各二兩</hi>
<pb n="KR3e0015_WYG_037-9a"/>
　　䖟蟲<hi>去翅足微熬</hi>水蛭<hi>炙各六/十枚</hi>附子<hi>一兩半炮</hi>
　右十八味切以清酒五升水六升合煮取三升分四<lb/>
　服日三夜一每服相去三辰少時更服如常覆被取<lb/>
　少汗汗不出冬日著火籠必下積血及冷赤膿如赤<lb/>
　小豆汁本為婦人子宫内有此惡物令然或天隂臍<lb/>
　下痛或月水不調為有冷血不受胎若斟酌下盡氣<lb/>
　力弱人困不堪更服亦可二三服即止如大悶不堪<lb/>
　可食酢飯冷漿一口即止然恐去惡物不盡不大得<lb/>
<pb n="KR3e0015_WYG_037-9b"/>
　藥力若能忍服盡大好一日後仍著導藥翼方無桔<lb/>
　梗甘草<hi>並出第二巻中</hi>
千金翼坐導藥方<lb/>
　　皂莢<hi>一兩炙去皮子</hi>大黄　　　戎鹽　　　礬石<hi>燒</hi>
　　當歸<hi>各二兩</hi>　五味子　　乾薑<hi>各三/兩</hi>　細辛<hi>三兩</hi>
　　蜀椒<hi>汗二兩</hi>　葶藶子　　苦瓠<hi>各三分千金作山茱茰</hi>
　右十一味𢷬篩内輕絹袋子如中指許大長三寸盛<lb/>
　之令滿内子門中坐任意勿行走急小便時即出之<lb/>
<pb n="KR3e0015_WYG_037-10a"/>
　仍易新者一日當下青黄冷汁汁盡止即可幸御自<lb/>
　有子若未見病出亦可至十日安之千金無葶藶一<lb/>
　方又有砒霜三分<hi>廣濟同</hi>著藥後一日乃服紫石門冬<lb/>
　丸其方如左<lb/>
　　紫石英<hi>七日研之</hi>天門冬<hi>各三兩去心</hi>　　　　紫葳<lb/>
　　甘草<hi>炙</hi>　　桂心　　　牡荆子<hi>千金作牡蒙</hi>
　　烏頭<hi>炮</hi>　　乾地黄　　辛夷仁　　石斛<lb/>
　　卷栢　　　禹餘糧　　當歸　　　芎藭<hi>各三兩</hi>
<pb n="KR3e0015_WYG_037-10b"/>
　　烏賊魚骨　牛膝　　　薯蕷<hi>各六分</hi>　桑寄生<lb/>
　　人參　　　牡丹皮　　乾薑　　　厚朴<hi>炙</hi>
　　續斷　　　食茱茰　　細辛<hi>各五分</hi>　柏子仁<hi>一兩</hi>
　右二十六味𢷬篩蜜和酒服十丸如梧桐子日三稍<lb/>
　加至三十丸慎如藥法<hi>經心録同并出第五巻中</hi>
延年療婦人子藏偏僻冷結無子坐藥方<lb/>
　　蛇牀子<hi>三兩</hi>　芫花<hi>三兩</hi>
　右二味𢷬篩取棗大紗袋盛内産門中令没指袋少<lb/>
<pb n="KR3e0015_WYG_037-11a"/>
　長便時須去任意卧著慎風冷<hi>出第四巻中</hi>
　　久無子方五首<lb/>
廣濟療乆無子白薇丸方<lb/>
　　白薇　　　牡蒙　　　藁本<hi>各五分</hi>　當歸<lb/>
　　乾地黄<hi>各七分</hi>芎藭　　　人參　　　柏子仁<lb/>
　　石斛　　　桂心　　　附子<hi>炮</hi>　　五味子<lb/>
　　防風　　　吳茱茰　　甘草<hi>炙</hi>　　牛膝<lb/>
　　桑寄生<hi>各六分</hi>薑黄<hi>七/分</hi>　　禹餘糧<hi>八/分</hi>　秦椒<hi>二分汗</hi>
<pb n="KR3e0015_WYG_037-11b"/>
　右二十味𢷬篩蜜丸如梧桐子空腹酒下二十丸加<lb/>
　至三十丸日再服不利忌生葱生菜熱麵蕎麥猪肉<lb/>
　葵菜蕪荑菘菜海藻粘食陳臭物等<lb/>
又療乆無子斷緒少腹冷疼氣不調地黄湯方<lb/>
　　乾地黄　　牛膝　　　當歸<hi>各八兩</hi>　芎藭<lb/>
　　卷柏　　　防風<hi>各六分</hi>　桂心　　　牽牛子末<lb/>
　　<hi>各三分</hi>
　右八味切以水六升煮取二升三合去滓分三服服<lb/>
<pb n="KR3e0015_WYG_037-12a"/>
　别和一分牽牛子末服如人行四五里更進一服以<lb/>
　快利止忌熱麵蕎麥炙肉生葱蕪荑蒜粘食等物<hi>出第</hi>
　<hi>三卷中</hi>
千金療月水不利關塞絶産十八年服此藥二十八日<lb/>
有子金城太守白薇丸方<lb/>
　　白薇　　　細辛<hi>各五分</hi>　人參　　　杜蘅<lb/>
　　厚朴<hi>炙</hi>　　牡蒙　　　半夏<hi>洗</hi>　　白殭蠶<lb/>
　　秦芁　　　當歸　　　紫菀<hi>各三分</hi>　牛膝<lb/>
<pb n="KR3e0015_WYG_037-12b"/>
　　沙參　　　乾薑<hi>各三分</hi>　蜀椒<hi>汗/</hi>　　附子<hi>炮</hi>
　　防風<hi>各六分</hi>　古今録驗不用杜蘅用牡蠣三分熬<lb/>
　右十七味末之蜜和丸先食服如梧桐子三丸不知<lb/>
　稍増至四五丸此藥不可将服覺有身則止用大驗<lb/>
　忌餳猪羊肉冷水生葱生菜<hi>崔氏延年同</hi>有桔梗丹參各<lb/>
　三分<hi>出第二巻中</hi>
千金翼白薇丸主乆無子或斷緒上熱下冷百病皆療<lb/>
之方<lb/>
<pb n="KR3e0015_WYG_037-13a"/>
　　白薇　　　車前子<hi>各三分</hi>當歸　　　芎藭<lb/>
　　蛇牀子<hi>各四分</hi>紫石英　　菴䕡子　　石膏<lb/>
　　藁本　　　巻柏<hi>各五分</hi>　澤蘭　　　太一禹餘<lb/>
　　糧　　　　覆盆子　　桃仁<hi>熬</hi>　　白芷<lb/>
　　麥門冬<hi>去心</hi>　人參<hi>各六/分</hi>　桂心　　　蒲黄<hi>各十分</hi>
　　細辛　　　乾薑　　　乾地黄　　椒<hi>汗各十二分</hi>
　　茯苓　　　赤石脂　　逺志<hi>去心</hi>　　白龍骨<hi>各八</hi>
　　<hi>分</hi>　　　　橘皮<hi>二分</hi>
<pb n="KR3e0015_WYG_037-13b"/>
　右二十八味𢷬篩為末蜜和酒服十五丸如梧桐子<lb/>
　日再増至四十丸以知為度亦可至五十丸慎猪雞<lb/>
　魚蒜生冷酢滑生葱生菜蕪荑驢馬等肉覺有身則<lb/>
　止藥祕之勿妄傳也<hi>出第五巻中</hi>
經心録茱茰丸療婦人隂寒十年無子方<lb/>
　　吳茱茰<hi>一升</hi>　蜀椒<hi>一升去目汗末</hi>
　右二味蜜丸如彈子丸綿裹導子腸中日再易無所<lb/>
　下但開子藏令隂温即有子也<hi>出第六巻中</hi>
<pb n="KR3e0015_WYG_037-14a"/>
　　養胎法并禁忌一十三首<lb/>
千金論曰舊説凡受胎三月逐物變化稟質未定故姙<lb/>
娠三月欲得觀犀象猛獸珠玉寳物欲得見賢人君子<lb/>
盛徳大師觀禮樂鍾鼓俎豆軍旅陳設焚燒名香口誦<lb/>
詩書古今箴誡居處簡静割不正不食席不正不坐彈<lb/>
琴瑟調心神和性情節嗜慾庶事清静生子皆良長夀<lb/>
忠孝仁義聰慧無疾斯盖文王胎教者也<lb/>
又論曰兒在胎日月未滿隂陽未備府藏骨節皆未成<lb/>
<pb n="KR3e0015_WYG_037-14b"/>
足故自初訖于将産飲食居處皆有禁忌<lb/>
又姙娠食雞子及乾鯉魚令子多瘡<lb/>
又姙娠食雞肉糯米令子多寸白蟲<lb/>
又姙娠食雀肉并豆醤令子滿面皯黯黒子<lb/>
又姙娠食山羊肉令子多病<lb/>
又姙娠食兔犬肉令子無音聲并缺唇<lb/>
又姙娠食驢馬肉延月<lb/>
又姙娠食椹并鴨子令子倒出心寒<lb/>
<pb n="KR3e0015_WYG_037-15a"/>
又姙娠食騾肉難産<lb/>
又姙娠食雀肉飲酒令子心淫情亂不畏羞恥<lb/>
又姙娠勿向非常之地大小便必半産殺人<lb/>
又姙娠勿食羊肝令子多厄<lb/>
又姙娠勿食鼈令兒短項<lb/>
又姙娠食冰漿絶産<hi>並出第二巻中</hi>
　　姙娠隨月數服藥及將息法一十九首<lb/>
千金姙娠一月名始胚飲食精熟酸美受御宜食大麥<lb/>
<pb n="KR3e0015_WYG_037-15b"/>
無食腥辛是謂才正<lb/>
又姙娠一月足厥隂脈養不可鍼灸其經足厥隂内屬<lb/>
於肝肝主筋及血一月之時血行否澀不為力事寢必<lb/>
安静無令恐畏<lb/>
又姙娠一月隂陽新合為胎寒多為痛熱多卒驚舉重<lb/>
腰痛腹滿胞急卒有所下當預安之宜服烏雌雞湯方<lb/>
　　烏雌雞一隻<hi>治如食法</hi>　　　茯苓<hi>二/兩</hi>　　吳茱茰<hi>一升</hi>
　　芍藥　　　白术<hi>各三兩</hi>　麥門冬<hi>五合/去心</hi>人參<hi>三兩</hi>
<pb n="KR3e0015_WYG_037-16a"/>
　　阿膠<hi>二兩</hi>　　甘草<hi>一兩/炙</hi>　生薑<hi>一兩切</hi>
　右十味切以水一斗二升煮雞取汁六升去雞下藥<lb/>
　煮取三升内酒三升并膠烊盡取三升去滓温服一<lb/>
　升日三服<lb/>
又若曽傷一月胎者當預服補胎湯方<lb/>
　　細辛<hi>一兩</hi>　　防風<hi>二/兩</hi>　　烏梅<hi>一/升</hi>　　吳茱茰<hi>五合</hi>
　　乾地黄　　白术<hi>各一兩</hi>　大麥<hi>五/合</hi>　　生薑<hi>四兩</hi>
　右八味切以水七升煮取二升半去滓分温三服若<lb/>
<pb n="KR3e0015_WYG_037-16b"/>
　寒多者倍細辛茱茰若熱多渇者去細辛茱茰加括<lb/>
　樓根二兩若有所思去大麥加柏子仁三合忌生菜<lb/>
　蕪荑桃李雀肉等物一方人參一兩<lb/>
又姙娠二月名始膏無食辛臊居必静處男子勿勞百<lb/>
節皆痛是謂胎始結<lb/>
又姙娠二月足少陽脈養不可鍼灸其經足少陽内屬<lb/>
於膽膽主精二月之時兒精成於胞裏當慎䕶驚動<lb/>
又姙娠二月始隂陽踞經有寒多壊不成有熱即萎卒<lb/>
<pb n="KR3e0015_WYG_037-17a"/>
中風寒有所動摇心滿臍下懸急腰背强痛卒有所下<lb/>
乍寒乍熱艾湯主之方<lb/>
　　丹參<hi>三兩</hi>　　當歸　　　人參　　　麻黄<hi>去節</hi>
　　艾葉　　　阿膠<hi>炙各二兩</hi>　甘草<hi>一兩/炙</hi>　大棗<hi>十二枚擘</hi>
　　生薑<hi>一兩</hi>
　右九味切以酒三升水一斗内藥煮減半去滓内膠<lb/>
　煎取三升分温三服忌海藻菘菜<lb/>
又若曽傷二月胎者當預服黄連湯方<lb/>
<pb n="KR3e0015_WYG_037-17b"/>
　　黄連　　　人參<hi>各一兩</hi>　吳茱茰<hi>五/合</hi>　生地黄<hi>五兩</hi>
　　生薑<hi>三兩</hi>
　右五味切以醋漿七升煮取三升分四服日三夜一<lb/>
　每十日一作若頗覺不安加烏梅一升加烏梅者不<lb/>
　用漿直用水耳忌猪肉冷水蕪荑一方當歸半兩<lb/>
又姙娠三月名始胎當此之時未有定儀見物而化欲<lb/>
生男者操弓矢欲生女者弄珠璣欲子美好數視璧玉<lb/>
欲子賢良端坐清虚是謂外象而内感者也<lb/>
<pb n="KR3e0015_WYG_037-18a"/>
又姙娠三月手心主脈養不可鍼灸其經手心主内屬<lb/>
於心無悲哀無思慮驚動<lb/>
又姙娠三月為定形有寒大便青有熱小便難不赤即<lb/>
黄卒驚恐憂愁嗔恚喜頓仆動於經脈腹滿繞臍苦痛<lb/>
腰背痛卒有所下雄雞湯方<lb/>
　　雄雞<hi>一隻治如食法</hi>甘草<hi>炙</hi>　　人參　　　茯苓<lb/>
　　阿膠<hi>各二兩</hi>　黄芩　　　白术<hi>各一/兩</hi>　麥門冬<hi>去心</hi>
　　<hi>五合</hi>　　　　芍藥<hi>四/兩</hi>　　大棗<hi>十二/枚擘</hi>　生薑<hi>一兩切</hi>
<pb n="KR3e0015_WYG_037-18b"/>
　右十一味切以水一斗五升煮雞減半内藥煮取半<lb/>
　内清酒三升并膠再煎取三升分三服一日盡之當<lb/>
　温卧忌海藻菘菜酢物桃李雀肉等<hi>一方當歸芎藭二兩不用黄芩</hi>
　<hi>生薑</hi>
又若曽傷三月胎者當預服茯神湯方<lb/>
　　茯神　　　丹參　　　龍骨<hi>各一兩</hi>　阿膠<lb/>
　　當歸　　　甘草<hi>炙</hi>　　人參<hi>各二/兩</hi>　赤小豆<hi>二十</hi>
　　<hi>一粒</hi>　　　　大棗<hi>十三枚擘</hi>
<pb n="KR3e0015_WYG_037-19a"/>
　右九味切酢漿一斗煮取三升分四服七日後服一<lb/>
　劑腰痛者加桑寄生二兩忌海藻菘菜<hi>深師有薤白二兩麻子一</hi>
　<hi>升</hi>
又姙娠四月始受水精以成血脈宜食稻粳羹魚鴈是<lb/>
謂成血氣以通耳目而行經絡<lb/>
又姙娠四月手少陽脈養不可鍼灸其經手少陽内輸<lb/>
三膲四月之時兒六腑順成當静形體和心志節飲食<lb/>
又姙娠四月為離經有寒心下温温欲嘔胷膈滿不欲<lb/>
<pb n="KR3e0015_WYG_037-19b"/>
食有熱小便難數數如淋狀臍下苦急卒風寒頸項强<lb/>
痛寒熱或驚動身軀腰背腹痛往來有時胎上迫匈心<lb/>
煩不得安卒有所下菊花湯方<lb/>
　　菊花<hi>如雞子大一枚</hi>麥門冬<hi>去心/一升</hi>麻黄<hi>三兩/去節</hi>　阿膠<hi>三兩炙</hi>
　　甘草<hi>二兩炙</hi>　當歸<hi>二/兩</hi>　　人參<hi>一兩/半</hi>　生薑<hi>五兩</hi>
　　半夏<hi>二兩洗</hi>　大棗<hi>十二枚擘</hi>
　右十味以水八升煮減半内清酒三升并阿膠煎取<lb/>
　三升分三服温卧當汗以粉粉之䕶風寒四五日忌<lb/>
<pb n="KR3e0015_WYG_037-20a"/>
　羊肉海藻菘菜餳等<lb/>
又若曽傷四月胎者當預服調中湯方<lb/>
　　芍藥<hi>四兩</hi>　　甘草<hi>炙/</hi>　　芎藭　　　續斷<hi>各一兩</hi>
　　生李根白皮柴胡　　　白术<hi>各三兩</hi>　烏梅<hi>一升</hi>
　　當歸<hi>一兩半</hi>　生薑<hi>四/兩</hi>　　厚朴<hi>炙/</hi>　　枳實<hi>炙各二兩</hi>
　右十二味切以水一斗煮取三升分四服日三夜一<lb/>
　八日復服一劑一方半夏二兩忌海藻菘菜桃李雀<lb/>
　肉等物<lb/>
<pb n="KR3e0015_WYG_037-20b"/>
又姙娠五月始受火精以成其氣卧必晏起沐浴浣衣<lb/>
深其居處厚其衣裳朝吸天光以避寒殃其食稻麥其<lb/>
羹牛羊和以茱茰調以五味是謂養氣以定五藏<lb/>
又姙娠五月足太隂脈養不可鍼灸其經足太隂内輸<lb/>
於脾五月之時兒四肢成無大飢無甚飽無食乾燥無<lb/>
自炙熱無大勞倦<lb/>
又姙娠五月毛髮初生有熱苦頭眩心亂嘔吐有寒苦<lb/>
腹滿痛小便數卒有恐怖四肢疼痛寒熱胎動無常處<lb/>
<pb n="KR3e0015_WYG_037-21a"/>
腹痛悶頓欲仆卒有所下阿膠湯方<hi>又方旋覆花湯</hi>
　　阿膠<hi>四兩炙</hi>　人參<hi>一/兩</hi>　　麥門冬<hi>一升/去心</hi>生薑<hi>六兩</hi>
　　吳茱茰　　旋覆花　　當歸　　　芍藥<lb/>
　　甘草<hi>炙</hi>　　黄芩<hi>各二兩</hi>
　右十味切以清酒三升以水九升煮減半内清酒三<lb/>
　升并膠微火煎取三升半分四服日三服夜一先食<lb/>
　再服便愈不差更服忌海藻菘菜<lb/>
又若曽傷五月胎者當預服安中湯方<lb/>
<pb n="KR3e0015_WYG_037-21b"/>
　　甘草<hi>炙</hi>　　芍藥<hi>各三兩</hi>　當歸　　　人參<lb/>
　　乾地黄　　芎藭<hi>各二兩</hi>　五味子<hi>五/合</hi>　麥門冬<hi>去心</hi>
　　<hi>一升</hi>　　　　大麻仁<hi>五/合</hi>　生薑<hi>六/兩</hi>　　大棗<hi>三十五枚</hi>
　　<hi>擘</hi>　　　　黄芩<hi>一兩</hi>
　右十二味切以水七升清酒五升煮取三升半分四<lb/>
　服日三夜一七日復服一劑忌菘菜海藻蕪荑<lb/>
又姙娠六月始受金精以成筋身欲微勞無得静處出<lb/>
遊於野數觀走犬馬食宜鷙鳥猛獸之肉是謂變腠理<lb/>
<pb n="KR3e0015_WYG_037-22a"/>
紉筋以養其力以堅背膂<lb/>
又姙娠六月足陽明脈養不可鍼灸其經足陽明内屬<lb/>
於胃主其口目六月之時兒口目皆成調五味食甘美<lb/>
無大飽<lb/>
又姙娠六月卒有所動不安寒熱往來腹内脹滿身體<lb/>
腫驚怖忽有所下腹痛如欲産手足煩疼麥冬湯方<lb/>
　　麥門冬<hi>去心一升</hi>甘草<hi>炙/</hi>　　人參<hi>各一/兩</hi>　乾地黄<hi>三兩</hi>
　　黄芩<hi>二兩</hi>　　阿膠<hi>四/兩</hi>　　生薑<hi>六/兩</hi>　　大棗<hi>十五枚擘</hi>
<pb n="KR3e0015_WYG_037-22b"/>
　右八味切以水七升煮減半内清酒二升并膠煎取<lb/>
　三升分三服毎服如人行三四里中間進糜粥忌海<lb/>
　藻菘菜蕪荑<lb/>
又若曽傷六月胎當預服柴胡湯方<lb/>
　　柴胡<hi>四兩</hi>　　芍藥<hi>一方作/紫葳</hi>白术　　　甘草<hi>炙各二兩</hi>
　　麥門冬<hi>三兩去心</hi>蓯蓉<hi>一/兩</hi>　　芎藭<hi>二/兩</hi>　　乾地黄<hi>五兩</hi>
　　生薑<hi>六兩</hi>　　大棗<hi>三十枚擘</hi>
　右十味切以水一斗煑取三升分四服日三夜一中<lb/>
<pb n="KR3e0015_WYG_037-23a"/>
　間進穈粥勿食生冷及堅强之物七日更服一劑忌<lb/>
　海藻菘菜蕪荑桃李雀肉等<hi>一方有黄芩二兩</hi>
又姙娠七月始受木精以成骨勞身摇肢無使定止動<lb/>
作屈伸以運血氣自此後居處必燥飲食避寒常食粳<lb/>
稻以密腠理是謂養骨而堅齒<lb/>
又姙娠七月手太隂脈養不可鍼灸其經手太隂内屬<lb/>
於肺肺主皮毛七月之時兒皮毛已成無大言無號哭<lb/>
無薄衣無洗浴無寒飲<lb/>
<pb n="KR3e0015_WYG_037-23b"/>
又姙娠七月忽驚恐摇動腹痛卒有所下手足厥冷脈<lb/>
若傷寒煩熱腹滿短氣常苦頸項腰背强葱白湯方<lb/>
　　葱白<hi>長三四寸十四枚</hi>　　　　半夏<hi>洗/</hi>　　麥門冬<hi>去心</hi>
　　<hi>各一升</hi>　　　生薑<hi>八/兩</hi>　　甘草<hi>炙</hi>　　當歸<lb/>
　　黄芪<hi>各三兩</hi>　阿膠<hi>四/兩</hi>　　人參<hi>一兩/半</hi>　黄芩<hi>一兩</hi>
　　旋復花<hi>一把</hi>
　右十一味切以水八升煮減半内清酒三升并膠煎<lb/>
　取四升温服一升日三夜一温卧當汗出若不出者<lb/>
<pb n="KR3e0015_WYG_037-24a"/>
　加麻黄二兩煮服如前法若秋後勿强責汗忌羊肉<lb/>
　餳海藻菘菜等<lb/>
又若曽傷七月胎者當預服杏人湯方<lb/>
　　杏仁<hi>去雙仁皮尖</hi>甘草<hi>炙/</hi>　　鍾乳<hi>研各/二兩</hi>　麥門冬<hi>去心</hi>
　　吳茱茰<hi>各一兩</hi>乾薑<hi>二/兩</hi>　　五味子　　粳米<hi>各五合</hi>
　　紫菀<hi>一兩</hi>
　右九味切以水八升煮取三升半分四服日三夜一<lb/>
　中間進食七日服一劑忌海藻菘菜<lb/>
<pb n="KR3e0015_WYG_037-24b"/>
又姙娠八月始受土精以成膚革和心静息無使氣極<lb/>
是謂密腠理光澤顔色<lb/>
又姙娠八月手陽明脈養不可鍼灸其經手陽明内屬<lb/>
於大腸大腸主九竅八月之時兒九竅皆成無食燥物<lb/>
無輒失食無忍大起<lb/>
又姙娠八月中風寒有所犯觸身體盡痛乍寒乍熱胎<lb/>
動不安常苦頭眩痛繞臍下寒時時小便白如米汁或<lb/>
青或黄或使寒慄腰背苦冷痛而目視茫茫芍藥湯方<lb/>
<pb n="KR3e0015_WYG_037-25a"/>
　　芍藥<hi>四分</hi>　　人參　　　當歸　　　甘草<hi>炙各三兩</hi>
　　白术<hi>一兩</hi>　　厚朴<hi>二兩/炙</hi>　薤白<hi>切一/升</hi>　生薑<hi>四兩切</hi>
　右八味切以水五升酒四升合煮取三升分三服日<lb/>
　再夜一忌海藻菘菜桃李雀肉等<lb/>
又若曽傷八月胎者當預服葵子湯方<lb/>
　　甘草<hi>炙三兩</hi>　芍藥<hi>二兩一/方四兩</hi>柴胡<hi>三/兩</hi>　　葵子<hi>一升</hi>
　　白术<hi>三兩</hi>　　生薑<hi>六/兩</hi>　　大棗<hi>二十/枚擘</hi>　厚朴<hi>二兩</hi>
　右八味切以水九升煮取三升分三服日三十日服<lb/>
<pb n="KR3e0015_WYG_037-25b"/>
　一劑忌海藻菘菜桃李雀肉等<lb/>
又姙娠九月始受石精以成皮毛六腑百節莫不畢備<lb/>
飲醲食甘緩帶自持而待之是謂養毛髮多才力<lb/>
又姙娠九月足少隂脈養不可鍼灸其經足少隂内屬<lb/>
於腎腎主續縷九月之時兒脈續縷皆成無處濕冷無<lb/>
著灸衣<lb/>
又姙娠九月若卒下痢腹滿懸急胎上衝腰背痛不可<lb/>
轉側短氣半夏湯方<lb/>
<pb n="KR3e0015_WYG_037-26a"/>
　　半夏<hi>洗</hi>　　麥門冬<hi>去心各/五合</hi>　　　　乾薑<hi>一兩</hi>
　　當歸　　　吳茱茰　　阿膠<hi>炙各三兩</hi>　大棗<hi>十二枚擘</hi>
　右七味切以水九升煮取三升去滓内白蜜八合微<lb/>
　火上温分四服痢即止忌生血物餳等<lb/>
又若曽傷九月胎者當預服猪腎湯方<lb/>
　　猪腎<hi>一具</hi>　　茯苓　　　桑寄生　　乾薑<lb/>
　　乾地黄　　芎藭<hi>各三兩</hi>　白术<hi>四/兩</hi>　　麥門冬<hi>一升</hi>
　　<hi>去心</hi>　　　　附子<hi>中者一/枚炮</hi>大豆<hi>三合</hi>
<pb n="KR3e0015_WYG_037-26b"/>
　右十味切以水一斗煮腎令熟去腎内諸藥煎取三<lb/>
　升半分四服日三夜一十日更一劑忌猪肉冷水蕪<lb/>
　荑桃李雀肉酢物等<lb/>
又姙娠十月五藏俱備六腑齊通納天地氣於丹田故<lb/>
使關節人神皆備但俟時而生<hi>集驗延年同並出第二巻中</hi>
小品療姙娠五月日舉動驚愕動胎不安下在小腹痛<lb/>
引腰胳<hi>公洛切腋下也</hi>小便疼下血安胎當歸湯方<lb/>
　　當歸　　　阿膠<hi>炙</hi>　　芎藭　　　人參<hi>各一兩</hi>
<pb n="KR3e0015_WYG_037-27a"/>
　　大棗<hi>十二枚擘</hi>　艾<hi>一虎口</hi>
　右六味切以酒水各三升合煮取三升去滓内膠令<lb/>
　烊分三服腹中當小便緩差也<hi>古今録驗救急同出第七巻中</hi>
　　姙娠嘔吐及惡食方九首<lb/>
集驗療婦人姙娠惡阻嘔吐不下食湯方<lb/>
　　青竹筎　　橘皮<hi>各五兩</hi>　生薑　　　茯苓<hi>各四兩</hi>
　　半夏<hi>五兩湯洗</hi>
　右五味切以水六升煮取二升半分三服不差頻作<lb/>
<pb n="KR3e0015_WYG_037-27b"/>
　忌羊肉餳酢物等<hi>千金經心録同</hi>
又療姙娠嘔吐不下食橘皮湯方<lb/>
　　橘皮　　　竹筎　　　人參　　　白术<hi>各三兩</hi>
　　生薑<hi>四兩</hi>　　厚朴<hi>炙二兩</hi>
　右六味切以水七升煮取二升半分三服不差重作<lb/>
　忌桃李雀肉等<hi>千金救急經心録同出第十一巻中</hi>
古今録驗療姙娠不欲食或吐春月所宜服柴胡湯方<lb/>
　　甘草<hi>炙</hi>　　柴胡<hi>各二/兩</hi>　麻黄<hi>一兩去節煎去沫</hi>
<pb n="KR3e0015_WYG_037-28a"/>
　　大棗<hi>十二枚擘</hi>　食茱茰<hi>一升</hi>
　右五味切以水六升煮取三升適寒温服一升日三<lb/>
　療食噫醋除熱下氣多所宜與上同但春秋冬夏去<lb/>
　茱茰加枸杞一斤六月加小麥一升石膏三兩秋去<lb/>
　石膏加甘草一兩九月去麻黄加乾薑一兩十月加<lb/>
　芎藭三分忌海藻菘菜<lb/>
又療惡食人參湯方<lb/>
　　人參<hi>四兩</hi>　　厚朴<hi>炙/</hi>　　生薑　　　枳實<hi>炙</hi>
<pb n="KR3e0015_WYG_037-28b"/>
　　甘草<hi>炙各二兩</hi>
　右五味切以水六升煮取三升分三服忌海藻菘菜<lb/>
　<hi>並出第三十四巻中</hi>
崔氏半夏茯苓湯療姙娠阻病心中憒悶空煩吐逆惡<lb/>
聞食氣頭眩重四肢百節疼煩沈重多卧少起惡寒汗<lb/>
出疲極黄瘦方<lb/>
　　半夏<hi>洗</hi>　　生薑<hi>各五/兩</hi>　旋復花<hi>一/兩</hi>　橘皮<hi>二兩</hi>
　　茯苓<hi>二兩</hi>　　細辛　　　芎藭　　　人參<lb/>
<pb n="KR3e0015_WYG_037-29a"/>
　　桔梗　　　甘草<hi>炙各二兩</hi>　芍藥<hi>二/兩</hi>　　乾地黄<hi>三兩</hi>
　右十二味切以水一斗煮取三升分三服忌猪羊肉<lb/>
　餳菘菜海藻生菜蕪荑<lb/>
千金云若病阻積月日不得治及服藥冷熱失候病變<lb/>
客熱煩渇口生瘡者除橘皮細辛用前胡知母各二兩<lb/>
若變冷下痢者除乾地黄用桂心二兩若食少胃中虚<lb/>
生熱大便閟塞小便赤少者加大黄三兩除地黄加黄<lb/>
芩一兩餘依方服一劑得下後消息看氣力冷熱更増<lb/>
<pb n="KR3e0015_WYG_037-29b"/>
損方調定更服一劑湯便急服茯苓丸令能食便强徤<lb/>
也<lb/>
又茯苓丸療姙娠阻病患心中煩悶頭眩重憎聞飲食<lb/>
氣便嘔逆吐悶顛倒四肢垂重不自勝持服之即效要<lb/>
先服半夏茯苓湯兩劑後可將服茯苓丸方<lb/>
　　茯苓　　　人參<hi>各一兩</hi>　桂心<hi>熬</hi>　　橘皮<lb/>
　　白术　　　甘草<hi>炙</hi>　　葛根<hi>熬</hi>　　乾薑<lb/>
　　半夏<hi>洗</hi>　　枳實<hi>炙各二兩</hi>
<pb n="KR3e0015_WYG_037-30a"/>
　右十味𢷬篩蜜和丸如梧桐子大飲服二十丸漸至<lb/>
　三十丸日三忌海藻菘菜羊肉餳桃李雀肉酢等<hi>千金</hi>
　<hi>同肘後只五味又云姙娠忌桂故熬肘後不用乾薑半夏橘皮葛根</hi>
又療姙娠常苦煩悶此子煩也竹瀝湯方<lb/>
　　竹瀝<hi>三兩</hi>　　防風　　　黄芩　　　麥門冬<hi>去心</hi>
　　<hi>各三兩</hi>　　　茯苓<hi>四兩</hi>
　右五味切以水四升合竹瀝煮取二升半分三服不<lb/>
　差重作忌酢物<lb/>
<pb n="KR3e0015_WYG_037-30b"/>
又方<lb/>
　　時時服竹瀝隨多少<hi>出第十巻中</hi>
近效療姙娠惡食心中煩憒熱悶嘔吐方<lb/>
　　青竹筎　　麥門冬<hi>去心各三兩</hi>　　　　前胡<hi>二兩</hi>
　　陳橘皮<hi>一兩炙令黄焦香氣出佳</hi>　　蘆根<hi>一握取肥白嫩者</hi>
　右五味切以水二大升煮取半大升去滓分再服食<lb/>
　後一服無麥門冬用小麥三合煮之勿令裂即熟四<lb/>
　肢煩蒸者加地骨皮醫人夏侯極録<lb/>
<pb n="KR3e0015_WYG_037-31a"/>
　　姙娠胎動方九首<lb/>
廣濟主安胎胎病漏肚痛方<lb/>
　　當歸　　　芎藭　　　阿膠<hi>炙</hi>　　人參<hi>各一兩</hi>
　　大棗<hi>十二枚擘</hi>
　右五味切以水三升酒四升合煮取二升半分三服<lb/>
　五日一劑頻服三四劑無所忌<hi>出第三巻中</hi>
小品療姙娠重下痛引腰背安胎止痛湯方<lb/>
　　當歸　　　阿膠<hi>炙</hi>　　乾地黄　　黄連<lb/>
<pb n="KR3e0015_WYG_037-31b"/>
　　芍藥<hi>各一兩</hi>　雞子<hi>一/枚</hi>　　秫米<hi>一升</hi>
　右七味切以水七升攪雞子令相得煮秫米令如蟹<lb/>
　目沸去滓内諸藥煮取三升分四服忌蕪荑<hi>經心録同</hi>
又膠艾湯療損動母去血腹痛方<lb/>
　　阿膠<hi>二兩炙</hi>　艾葉<hi>二兩</hi>
　右二味以水五升煮取二升半分三服<hi>出第七巻中經心録同</hi>
集驗療姙娠胎動不安腹痛葱白湯方<lb/>
　　葱白<hi>切一升</hi>　阿膠<hi>炙</hi>　　當歸　　　續斷<lb/>
<pb n="KR3e0015_WYG_037-32a"/>
　　芎藭<hi>各三兩</hi>　銀<hi>隨多少</hi>
　右六味切以水一斗先煮銀取七升去銀内餘藥煎<lb/>
　取二升半内膠令烊分三服不差更作<hi>千金同</hi>
又療姙娠二三月上至八九月胎動不安腹痛已有所<lb/>
見方<lb/>
　　艾葉　　　阿膠<hi>炙</hi>　　芎藭　　　當歸<hi>各三兩</hi>
　　甘草<hi>一兩炙</hi>
　右五味切以水八升煮取三升去滓内膠令烊分三<lb/>
<pb n="KR3e0015_WYG_037-32b"/>
　服日三<hi>千金文仲備急同</hi>
又療姙娠六七月胎不安常處旋復花湯方<lb/>
　　旋復花<hi>一兩</hi>　厚朴<hi>炙/</hi>　　白术　　　枳實<hi>炙</hi>
　　黄芩　　　茯苓<hi>各三兩</hi>　半夏<hi>洗十遍</hi>　芍藥<lb/>
　　生薑<hi>各二兩</hi>
　右九味切以水一斗煮取二升半先食分五服日三<lb/>
　夜二忌羊肉餳醋桃李雀肉等<hi>千金同出第十一巻中</hi>
刪繁療女人懐姙胎動不安葱豉安胎湯方<lb/>
<pb n="KR3e0015_WYG_037-33a"/>
　　香豉<hi>一升熬</hi>　葱白<hi>切一/升</hi>　阿膠<hi>二兩炙</hi>
　右三味切以水三升煮二物取一升去滓下阿膠更<lb/>
　煎膠烊服一日一夕可服三四劑<hi>出第七巻中經心録同</hi>
文仲徐王效神驗胎動方<lb/>
　　當歸<hi>六分</hi>　　芎藭<hi>四分</hi>
　右二味切以水四升酒三升半煮取三升分三服若<lb/>
　胎死即出比用神驗血上心腹滿者如湯沃雪<hi>救急經心</hi>
　<hi>録同崔氏用米醋二升煎二十沸服</hi>
<pb n="KR3e0015_WYG_037-33b"/>
又安胎寄生湯療流下方<lb/>
　　桑上寄生<hi>五分</hi>白术<hi>五/分</hi>　　茯苓<hi>四/分</hi>　　甘草<hi>十分炙</hi>
　右四味切以水五升煮取二升半分三服若人壯者<lb/>
　可加芍藥八分足水二升若胎不安腹痛端然有所<lb/>
　見加乾薑四分即安忌海藻菘菜酢物桃李雀肉等<lb/>
　<hi>崔氏小品經心同出第七巻中</hi>
　　動胎腰腹痛方三首<lb/>
廣濟療婦人姙娠動胎腰腹痛及血下方<lb/>
<pb n="KR3e0015_WYG_037-34a"/>
　　當歸<hi>三兩</hi>　　葱白<hi>切一/升</hi>　芎藭<hi>三/兩</hi>　　艾葉<hi>二兩</hi>
　　鹿角膠<hi>二兩炙</hi>苧根<hi>三兩</hi>
　右六味切以銀汁一斗煮取三升絞取滓内膠上火<lb/>
　膠烊分三服服别相去如人行六七里未好差停一<lb/>
　日更進一劑無所忌<hi>出第三卷中</hi>
小品苧根湯療勞損動胎腹痛去血胎動向下方<lb/>
　　苧根　　　乾地黄<hi>各二兩</hi>當歸　　　芍藥<lb/>
　　阿膠<hi>炙</hi>　　甘草<hi>炙各一兩</hi>
<pb n="KR3e0015_WYG_037-34b"/>
　右六味切以水六升煮取二升去滓内膠烊分三服<lb/>
　忌海藻菘菜蕪荑<hi>出第七巻中</hi>
救急療姙娠動胎去血腰腹痛方<lb/>
　　芎藭　　　阿膠<hi>炙</hi>　　當歸　　　青竹筎<hi>各三</hi>
　　<hi>兩</hi>
　右四味切以水一斗半煮銀二斤取六升去銀内藥<lb/>
　煎取二升半分三服日再夜一不差更作一劑<hi>集驗千金</hi>
　<hi>文仲古今録驗備急經心録同出第四巻中</hi>
<pb n="KR3e0015_WYG_037-35a"/>
　　頓仆胎動方四首<lb/>
集驗療姙娠二三月上至七八月頓仆失踞胎動不安<lb/>
傷損腰腹痛欲死若有所見及胎奔上搶心短氣膠艾<lb/>
湯方<lb/>
　　當歸　　　芎藭　　　甘草<hi>炙</hi>　　阿膠<hi>炙</hi>
　　芍藥<hi>各二兩</hi>　艾葉<hi>三/兩</hi>　　乾地黄<hi>四兩</hi>
　右七味切以水五升好酒三升合煮取三升去滓内<lb/>
　膠更上火令膠烊分三服日三不差更作忌海藻菘<lb/>
<pb n="KR3e0015_WYG_037-35b"/>
　菜蕪荑<hi>文仲同出第十一巻中</hi>
文仲葛氏若由頓仆及舉重致胎動去血者方<lb/>
　𢷬黄連下篩酒服方寸匕日三愈血乃止忌猪肉冷<lb/>
　水等物<lb/>
又方<lb/>
　　赤小豆二升熬令香著雞子十四枚破内小豆中<lb/>
　　更熬令黄黒末和酒服一匕日三服<lb/>
又方<lb/>
<pb n="KR3e0015_WYG_037-36a"/>
　　膠<hi>三兩炙</hi>　　當歸<hi>二/兩</hi>　　甘草<hi>二兩炙</hi>
　右三味切以水五升煮取二升分再服忌菘菜海藻<lb/>
　<hi>並出第七巻中</hi>
　　胎數傷及不長方三首<lb/>
廣濟療婦人懐姙數傷胎方<lb/>
　　鯉魚<hi>二斤</hi>　　粳米<hi>一升</hi>
　右二味如法作臛少著鹽勿著葱豉醋食之甚良一<lb/>
　月中頓三過作效安穏無忌<hi>集驗文仲備急崔氏延年同出第三巻中</hi>
<pb n="KR3e0015_WYG_037-36b"/>
集驗療婦人懐胎不長方<lb/>
　　鯉魚長一尺者水漬没内鹽如棗煮令熟取汁稍<lb/>
　　稍飲之當胎所腹上當汗如鼻狀雖有所見胎雖<lb/>
　　不安者十餘日輒一作此令胎長大甚平安<hi>出第十一</hi>
　　<hi>巻中</hi>
古今録驗療姙娠養胎白术散方<lb/>
　　白术　　　芎藭<hi>各四分</hi>　蜀椒<hi>三分/汗</hi>　牡蠣<hi>二分</hi>
　右四味𢷬下篩酒服滿一錢匕日三夜一但苦痛加<lb/>
<pb n="KR3e0015_WYG_037-37a"/>
　芍藥心下毒痛倍加芎藭吐唾不能食飲加細辛一<lb/>
　兩半夏大錢二十枚服之復更以醋漿水服之若嘔<lb/>
　亦以醋漿水服之復不解者小麥汁服之已後其人<lb/>
　若渇大麥粥服之病雖愈盡服之勿置忌桃李雀肉<lb/>
　等<hi>裴伏張仲景方出第十一巻中</hi>
　　姙娠傷寒方四首<lb/>
廣濟療姙娠傷寒頭痛壯熱支節煩疼方<lb/>
　　前胡　　　知母<hi>各三兩</hi>　石膏<hi>五兩</hi>　　大青<lb/>
<pb n="KR3e0015_WYG_037-37b"/>
　　黄芩　　　梔子<hi>各一兩</hi>　葱白<hi>切一升</hi>
　右七味切以水七升煮取二升三合絞去滓分三服<lb/>
　服别相去如人行七八里再服不利忌熱麫羊肉<hi>集驗</hi>
　<hi>文仲備急救急同出第三巻中</hi>
千金療姙娠傷寒方<lb/>
　　葱白<hi>十莖</hi>　　生薑<hi>二兩切</hi>
　右二味以水三升煮取二升半頓服取汗<lb/>
又方<lb/>
<pb n="KR3e0015_WYG_037-38a"/>
　　鯽魚一頭燒作灰𢷬末酒服方寸匕取汗<hi>並出第二巻中</hi>
救急療婦人姙娠十月若傷寒壯熱赤斑變為黒斑溺<lb/>
血方<lb/>
　　升麻　　　梔子仁<hi>各四兩</hi>大青　　　杏仁<hi>去皮尖</hi>
　　黄芩<hi>各三分</hi>　葱白<hi>切一升</hi>
　右六味切以水六升煮取半分三服<hi>出第四巻中</hi>
　　姙娠患瘧方二首<lb/>
集驗療姙娠患瘧湯方<lb/>
<pb n="KR3e0015_WYG_037-38b"/>
　　常山<hi>二兩</hi>　　甘草<hi>一兩/炙</hi>　黄芩<hi>三/兩</hi>　　烏梅<hi>十四枚擘</hi>
　　石膏<hi>八兩</hi>
　右五味切以水一升半合漬藥一宿煮三四沸去滓<lb/>
　初服六合次服四合後服二合凡三服忌海藻菘菜<lb/>
　生葱<hi>千金救急古今録驗同</hi>
千金姙娠患瘧方<lb/>
　　常山　　　竹葉<hi>各三兩</hi>　石膏<hi>八兩/碎</hi>　糯米<hi>一百粒</hi>
　右四味切以水六升煮取二升半去滓分三服第一<lb/>
<pb n="KR3e0015_WYG_037-39a"/>
　服未發前一食乆服之第二服取臨欲發餘一服用<lb/>
　塗頭額及胷前五心藥滓置頭邊當一日勿進水及<lb/>
　進飲食過發後乃進飲粥忌生葱菜<hi>集驗文仲備急同出第二巻中</hi>
　　姙娠下痢方四首<lb/>
千金療姙娠下痢方<lb/>
　　白楊皮一斤以水一大升煮取二小升分三服<lb/>
又姙娠及産已寒熱下痢方<lb/>
　　黄連<hi>一升</hi>　　梔子<hi>二十/枚擘</hi>　黄蘗<hi>一斤</hi>
<pb n="KR3e0015_WYG_037-39b"/>
　右三味切以水五升漬一宿煮三沸服一升一日一<lb/>
　夜令盡嘔者加橘皮一把生薑二兩<hi>翼同並出第二巻中</hi>
文仲療姙娠下痢不止方<lb/>
　　黄蘗　　　乾薑　　　赤石脂<hi>各二兩</hi>石榴皮<hi>一具</hi>
　右四味切以水八升煮取二升分三服<hi>出第七巻中</hi>
古今録驗療姙娠下痢方<lb/>
　　酸石榴皮　黄芩　　　人參<hi>各三兩</hi>　櫸皮<hi>四兩</hi>
　　粳米<hi>三合</hi>
<pb n="KR3e0015_WYG_037-40a"/>
　右五味切以水七升煮取二升半分三服<hi>千金經心録同出第</hi>
　<hi>三十四巻中</hi>
　　姙娠心痛方九首<lb/>
千金療姙娠心痛方<lb/>
　　青竹筎<hi>一升</hi>　羊脂<hi>八/兩</hi>　　白蜜<hi>三兩</hi>
　右三味合煎食前頓服如棗核大三枚日三服<lb/>
又方<lb/>
　　蜜一升和井底泥泥心下<lb/>
<pb n="KR3e0015_WYG_037-40b"/>
又方<lb/>
　　青竹皮一升酒二升煮三沸頓服之<lb/>
又方<lb/>
　　破雞子一枚和酒服之<lb/>
又方<lb/>
　　麻子三升水八升煮取五升分三服<lb/>
又方<lb/>
　　橘皮<hi>三兩</hi>　　豉<hi>二兩</hi>
<pb n="KR3e0015_WYG_037-41a"/>
　右二味𢷬為丸如梧桐子服二七丸<lb/>
又方<lb/>
　　燒牛屎焦末水服方寸匕日三<hi>並出第二巻中</hi>
文仲葛氏療姙娠卒胎上迫心痛方<lb/>
　　取弩弦急帶之立愈<hi>出第七巻中</hi>
古今録驗療姙娠卒得心痛欲死术湯方<lb/>
　　白术<hi>六兩</hi>　　黄芩<hi>三/兩</hi>　　芍藥<hi>四兩</hi>
　右三味切以水六升煮取二升半分三服半日令盡<lb/>
<pb n="KR3e0015_WYG_037-41b"/>
　微下水令易生忌桃李雀肉<hi>出第三十四巻中</hi>
　　姙娠腹痛方三首<lb/>
千金療姙娠腹中痛方<lb/>
　　生地黄三斤𢷬絞取汁酒一升合煎減半頓服<lb/>
又方<lb/>
　　燒車釭脂末内酒中服又服一升蜜良<hi>並出第二巻中</hi>
古今録驗療姙娠腹痛或是冷痛或是胎動葱白當歸<lb/>
湯方<lb/>
<pb n="KR3e0015_WYG_037-42a"/>
　　葱白<hi>一虎口</hi>　當歸<hi>三兩</hi>
　右二味切以水酒共五升煮取二升分再服亦將小<lb/>
　便服相去一炊頃<hi>出第三十四巻中</hi>
　　姙娠漏胞方五首<lb/>
小品療姙娠數月日猶經水時時來者名曰漏胞若因<lb/>
房室勞有所去名曰傷胎視説要知如此小豆散療數<lb/>
傷胎將用之方<lb/>
　　赤小豆五升濕地種之令生牙乾之<lb/>
<pb n="KR3e0015_WYG_037-42b"/>
　右一物下篩懐身數月日經水尚來以温酒服方寸<lb/>
　匕日三得效便停<hi>千金救急經心録同出第七巻中</hi>
集驗姙娠血下不止名曰漏胞血盡子死方<lb/>
　　雞子十四枚取黄以好酒二升煮使如餳一服之<lb/>
又方<lb/>
　　生地黄汁一升酒四合合煮三四沸頓服之不止<lb/>
　　頻服<hi>救急千金文仲備急古今録驗經心録同並出第十一巻中</hi>
崔氏療姙娠漏胞方<lb/>
<pb n="KR3e0015_WYG_037-43a"/>
　　乾地黄<hi>四兩</hi>　乾薑<hi>二兩</hi>
　右二味𢷬篩酒服方寸匕日再服<hi>集驗文仲經心録同</hi>
又方<lb/>
　　乾地黄𢷬末以三指撮酒服之不過三服甚良<hi>千金</hi>
　　<hi>同並出第十巻中</hi>
　　姙娠下血及尿血方五首<lb/>
千金療姙娠卒下血方<lb/>
　　葵子<hi>一斗</hi>
<pb n="KR3e0015_WYG_037-43b"/>
　右一味以酒五升煮取二升分三服差<lb/>
又方<lb/>
　　生艾葉<hi>一升</hi>
　右一味以酒五升煮取二升分三服冬用莖<lb/>
又方<lb/>
　　生地黄<hi>切一升</hi>
　右一味以酒四升煮取二升分三服亦療落身後血<lb/>
又方<lb/>
<pb n="KR3e0015_WYG_037-44a"/>
　　燒秤錘令赤内酒中沸定取出飲之<lb/>
又方<lb/>
　　葵根莖燒作灰以酒服方寸七日三<hi>並出第二巻中</hi>
文仲療姙娠下血方<lb/>
　　取黍膏燒末服一七日三<hi>出第七巻中千金云黍莖</hi>
古今録驗療姙娠下血豆醬散方<lb/>
　　豆醬二升漉去汁熬令燥末酒服方寸匕日五六<lb/>
　　服<hi>出第三十四巻中</hi>
<pb n="KR3e0015_WYG_037-44b"/>
　　姙娠小便不通利方五首<lb/>
千金療姙娠小便不通方<lb/>
　　蕪青子七合𢷬為末水和方寸七服日三<hi>出第二巻中</hi>
千金翼療姙娠小便不利方<lb/>
　　葵子<hi>一升</hi>　　榆白皮<hi>一把</hi>
　右二味以水五升煮五沸服一升日三服<hi>千金同</hi>
又方<lb/>
　　葵子　　　茯苓<hi>各一兩</hi>
<pb n="KR3e0015_WYG_037-45a"/>
　右二味為散水服方寸匕日三小便利止<hi>千金同並出第五卷</hi>
　<hi>中</hi>
古今録驗療姙娠卒不得小便方<lb/>
　　杏仁<hi>二十枚去皮尖熬令變色</hi>
　右一味𢷬服如大豆大七枚立得利<lb/>
又療姙娠不得小便方<lb/>
　　滑石水和泥臍二寸<hi>並出第三十四卷中</hi>
　　姙娠子淋方五首<lb/>
<pb n="KR3e0015_WYG_037-45b"/>
小品療姙娠患子淋宜下地膚大黄湯<lb/>
　　地膚草　　大黄<hi>各三兩</hi>　知母　　　黄芩<lb/>
　　茯苓<hi>一作猪苓</hi>　芍藥　　　枳實<hi>炙</hi>　　升麻<lb/>
　　通草　　　甘草<hi>炙各二兩</hi>
　右十味切以水八升煮取三升分三服得下後淋不<lb/>
　好差還飲地膚葵根汁忌海藻菘菜酢物<lb/>
又方<lb/>
　　猪苓<hi>五兩</hi>
<pb n="KR3e0015_WYG_037-46a"/>
　右一味𢷬篩以白湯三合和方寸匕為一服漸至二<lb/>
　匕日三夜二盡不差宜轉下之服甘遂散<hi>出第七巻中甘遂散</hi>
　<hi>在後大小便不利中</hi>
千金療姙娠患子淋方<lb/>
　　葵子一升以水三升煮取二升分再服<hi>經心録同</hi>
又方<lb/>
　　葵根一把水三升煮取二升分再服<hi>出第二卷中</hi>
經心録療姙娠患子淋小便數出少或熱痛酸疼及足<lb/>
<pb n="KR3e0015_WYG_037-46b"/>
腫地膚飲方<lb/>
　　地膚草三兩以水四升煮取二升半分三服日三<lb/>
　　夜一劑<hi>文仲小品同出第六巻中</hi>
　　姙娠大小便不利方五首<lb/>
小品療姙娠子淋大小便並不利氣急已服猪苓散不<lb/>
差宜服甘遂散下之方<lb/>
　　太山赤皮甘遂<hi>二兩</hi>
　右一味𢷬篩以白蜜二合和服如大豆粒多覺心下<lb/>
<pb n="KR3e0015_WYG_037-47a"/>
　煩得微下者日一服之下後還將猪苓散不得下日<lb/>
　再服漸加可至半錢匕以微下為度中間將猪苓散<lb/>
　黄蘗寄生湯在療子淋方中<hi>經心録同出第七巻中子淋方中唯有猪苓散</hi>
　<hi>無黄蘗寄生湯</hi>
古今録驗療姙娠得病六七日以上身熱入藏大小便<lb/>
不利安胎除熱葵子湯方<lb/>
　　葵子<hi>二升</hi>　　滑石<hi>四兩碎</hi>
　右二味以水五升煮取一升盡服須㬰當下便愈<hi>出第</hi>
<pb n="KR3e0015_WYG_037-47b"/>
　<hi>二十四巻中</hi>
　　姙娠子癎方二首<lb/>
小品療姙娠忽悶眼不識人須㬰醒醒復發亦仍不醒<lb/>
者名為痓病亦號子癎病亦號子冒葛根湯若有竹近<lb/>
可速辦者當先作瀝汁後辦湯也其竹逺不可即辦者<lb/>
當先辦湯此二療㑹得其一種其竹瀝偏療諸痓絶起<lb/>
死也非但偏療姙娠産婦絶死者有效小兒忽癎痓金<lb/>
瘡療之亦驗作竹瀝法<lb/>
<pb n="KR3e0015_WYG_037-48a"/>
　　取新伐青淡竹斷之除兩頭節留中央一節作片<lb/>
　　以塼並側令竹兩頭虚布列其上燒中央兩頭汁<lb/>
　　出以器承之取服<lb/>
又主痓冒葛根湯療姙娠臨月因發風痓忽悶憒不識<lb/>
人吐逆眩倒小醒復發名為子癎病方<lb/>
　　貝母　　　葛根　　　丹皮<hi>去心</hi>　　木防己<lb/>
　　防風　　　當歸　　　芎藭　　　桂肉<hi>切熬</hi>
　　茯苓　　　澤瀉　　　甘草<hi>炙各二兩</hi>　獨活<lb/>
<pb n="KR3e0015_WYG_037-48b"/>
　　石膏<hi>碎</hi>　　人參<hi>各三兩</hi>
　右十四味切以水九升煮取三升分二服貝母令人<lb/>
　易産若未臨月者升麻代之忌海藻菘菜酢<hi>並出第七巻中</hi>
　　姙娠水氣方三首<lb/>
集驗療婦人姙娠手脚皆水腫攣急方<lb/>
　　赤豆<hi>五升</hi>　　商陸根<hi>一斤/切</hi>一方加澤漆<hi>一斤</hi>
　右三味以水三斗煮取一斗常稍稍飲之盡更作<hi>千金</hi>
　<hi>同出第十一巻中</hi>
<pb n="KR3e0015_WYG_037-49a"/>
千金療姙娠腹大胎間有水氣生魚湯方<lb/>
　　生鯉魚<hi>二斤</hi>　生薑<hi>五/兩</hi>　　白术<hi>三兩</hi>　　芍藥<lb/>
　　當歸<hi>各三兩</hi>　茯苓<hi>四兩</hi>
　右六味切以水一斗二升煮魚熟澄清取八升内藥<lb/>
　取三升分三服忌桃李雀肉酢物等<hi>集驗同出第二巻中</hi>
崔氏療姙娠體腫有水氣心腹急滿湯方<lb/>
　　茯苓　　　白术<hi>各四兩</hi>　旋復花<hi>二/兩</hi>　杏仁<hi>去皮尖</hi>
　　黄芩<hi>各三兩</hi>
<pb n="KR3e0015_WYG_037-49b"/>
　右五味切以水七升煮取二升半分二服飲之忌桃<lb/>
　李雀肉酢物等<hi>千金救急古今録驗集驗同出第十巻中</hi>
　　損娠方六首<lb/>
廣濟療婦人因損娠下血不止方<lb/>
　　當歸　　　白龍骨　　乾地黄<hi>各八分</hi>地榆<lb/>
　　阿膠　　　芍藥　　　乾薑<hi>各六分</hi>　熟艾<hi>四分</hi>
　　牛角䚡<hi>十分炙令黄</hi>　　　　蒲黄<hi>五分</hi>
　右十味𢷬篩為散空腹以飲服方寸匕日二服漸加<lb/>
<pb n="KR3e0015_WYG_037-50a"/>
　至二匕差止不吐利忌生冷油膩猪魚蒜蕪荑<hi>出第三巻</hi>
　<hi>中</hi>
千金落娠胎墮下血不止方<lb/>
　　丹參<hi>十二兩</hi>
　右一味切以酒五升煮取三升分三服<hi>集驗文仲備急同出第二</hi>
　<hi>巻中</hi>
又方<lb/>
　　地黄汁和代赭末服方寸匕<lb/>
<pb n="KR3e0015_WYG_037-50b"/>
又方<lb/>
　　桑蝎蟲屎燒酒服方寸匕<hi>並出第四巻中</hi>
救急療損娠方<lb/>
　　取朱砂末一錢匕生雞子三顆打取白和朱砂頓<lb/>
　　服胎若死即出如未死即安<hi>出第五卷中</hi>
古今録驗療婦人墮娠血不盡來去喜煩滿鹿角屑豉<lb/>
湯方<lb/>
　　鹿角<hi>一兩屑熬</hi>　香豉<hi>一升半</hi>
<pb n="KR3e0015_WYG_037-51a"/>
　右二味以水三升煮令三沸漉去滓然後内鹿角屑<lb/>
　攪令調頓服須㬰血下<hi>出第三十七巻中</hi>
　　數墮胎方四首<lb/>
刪繁療婦人懐胎數落而不結實或寒冷熱百病之源<lb/>
黄耆散方<lb/>
　　黄芪　　　吳茱茰　　乾薑　　　人參<lb/>
　　甘草<hi>炙</hi>　　芎藭　　　白术　　　當歸<lb/>
　　乾地黄<hi>各二兩</hi>
<pb n="KR3e0015_WYG_037-51b"/>
　右九味𢷬散清酒服一匕半日再服加至兩匕為劑<lb/>
　忌海藻菘菜蕪荑桃李雀肉等<hi>經心録同出第七巻中</hi>
千金療姙娠數墮胎方<lb/>
　　姙娠三月灸膝下一寸七壯<lb/>
又方<lb/>
　　赤小豆末酒服方寸匕日二亦主姙娠數月月水<lb/>
　　尚來者<hi>並出第三巻中</hi>
經心録紫石門冬丸主風冷在子宫有子常落或始為<lb/>
<pb n="KR3e0015_WYG_037-52a"/>
婦便患心痛乃成心疾月水都未曽來服之肥悦令人<lb/>
有子方<lb/>
　　逺志<hi>去心</hi>　　澤㵼　　　肉蓯蓉　　桂心<hi>各二兩</hi>
　　紫石英　　天門冬<hi>去心</hi>　五味子<hi>三兩</hi>　禹餘糧<lb/>
　　蜀椒<hi>汗</hi>　　烏頭<hi>炮</hi>　　巻柏　　　烏賊骨<lb/>
　　寄生　　　石楠　　　當歸<hi>各一兩</hi>　杜仲<lb/>
　　甘草<hi>炙</hi>　　石斛　　　柏子仁　　辛夷<lb/>
　　人參<hi>各二兩</hi>　雲母<hi>一兩燒</hi>
<pb n="KR3e0015_WYG_037-52b"/>
　右二十二味末之以蜜丸酒服二十丸如梧桐子稍<lb/>
　加至三十四十丸日三忌海藻菘菜猪肉冷水生葱<lb/>
　鯉魚<hi>千金同出第六卷中</hi>
　　姙娠得病欲去子方三首<lb/>
小品療姙娠得病事須去胎方<hi>通按麥芽神曲墮胎如神凡有孕者不可妄用</hi>
　　麥蘖一升末和煮二升服之即下神效<lb/>
又方<lb/>
　　七月七日法麴三升煮兩沸宿不食旦頓服即下<lb/>
<pb n="KR3e0015_WYG_037-53a"/>
　　<hi>並出第二卷中</hi>
文仲療姙娠得病欲去胎方<lb/>
　　取雞子一枚以三指撮鹽置雞子中服之立出<hi>此與</hi>
　　<hi>阮河南療産難同出第七巻中</hi>○<hi>肘後千金經心録同</hi>
　　落胎去胎方四首<lb/>
廣濟療落胎方<lb/>
　　栝樓<hi>四兩</hi>　　桂心<hi>五/兩</hi>　　牛膝<hi>三/兩</hi>　　瞿麥<hi>二兩</hi>
　右四味切以水七升煎取二升三合去滓分三服服<lb/>
<pb n="KR3e0015_WYG_037-53b"/>
　别如人行八九里進之無忌<lb/>
又方<lb/>
　　取牛膝六七莖綿纒搥頭令碎深内至子宫頭忌<lb/>
　　生葱猪牛肉<hi>並出第三巻中</hi>
小品療羸人欲去胎方<lb/>
　　甘草<hi>炙</hi>　　乾薑　　　人參　　　芎藭<lb/>
　　生薑　　　桂心　　　蟹𤓰　　　黄芩<hi>各一兩</hi>
　右八味切以水七升煮取二升分三服忌海藻菘菜<lb/>
<pb n="KR3e0015_WYG_037-54a"/>
　生葱<hi>出第七巻中</hi>
千金欲去胎方<lb/>
　　大麴五升清酒一升煮三沸去滓令盡分五服當<lb/>
　　宿勿食旦再服其子如糜令母肥盛無疾苦千金<lb/>
　　不𫝊<hi>出第三巻中</hi>
　　産乳序論三首<lb/>
崔氏夫人生夀夭雖有定分中間枉横豈能全免若調<lb/>
攝㑹理或可致長生若將䕶乖方乃胎乳傷促且中人<lb/>
<pb n="KR3e0015_WYG_037-54b"/>
之性識異𢎞逺言及産育情多鄙之都未知此道幽深<lb/>
博施處廣僕褰帷之暇頗敦經史逮乎藥術彌復關懐<lb/>
今歴選羣方兼申短思苟非切要詎能載録晚述職孤<lb/>
城空莊四絶尋醫訪道理闕多疑豈得坐而相守以俟<lb/>
其斃此書所記故縁於此盖擬備諸私室未敢貽厥將<lb/>
來必有以為要亦所不隠也余因披閲巒公調氣方中<lb/>
見巒公北平陽道慶者其一妹二女並皆産死有兒婦<lb/>
臨月情用憂慮入山尋余請覔滑胎方余報言少來多<lb/>
<pb n="KR3e0015_WYG_037-55a"/>
遊山林未經料理此事然當為思量或應可解慶停一<lb/>
宿余輒憶想畜生之類縁何不聞有産死者婬女偷生<lb/>
賤婢獨産亦未聞有産死者此當由無人逼佐得盡其<lb/>
分理耳其産死者多是富貴家聚居女婦輩當由兒始<lb/>
轉時覺痛便相告報傍人擾擾令其驚怖驚怖畜結生<lb/>
理不和和氣一亂痛切唯甚傍人見其痛甚便謂至時<lb/>
或有約髻者或有力腹者或有冷水潠面者努力强推<lb/>
兒便暴出畜聚之氣一時奔下不止便致運絶更非佗<lb/>
<pb n="KR3e0015_WYG_037-55b"/>
縁至且以此意語慶慶領受無所聞然猶苦見邀向家<lb/>
乃更與相隨停其家十餘日日晡時見報云兒婦腹痛<lb/>
似是産候余便教屏除牀案遍一房地布草三四處懸<lb/>
繩繫木作衡度髙下令得蹲當腋得憑當衡下敷慢氈<lb/>
恐兒落草悮傷之如此布置訖令産者入位語之坐卧<lb/>
任意為其説方法各有分理順之則全逆之則死安心<lb/>
氣勿怖强此産亦解人語語訖閉戸戸外安牀余共慶<lb/>
坐不令一人得入時時隔戸問之何似答言小痛可忍<lb/>
<pb n="KR3e0015_WYG_037-56a"/>
至一更令爛煮自死牝雞取汁作粳米粥粥熟急手攪<lb/>
使渾渾適寒温勸令食三升許至五更將末便自産聞<lb/>
兒啼聲始聴人入産者自若安穏不異云小小痛來便<lb/>
放體長吐氣痛即止盖任分和氣之效也慶問何故須<lb/>
食雞肉汁粥答云牝雞性滑而濡庶使氣滑故耳問何<lb/>
不與肉答云氣將下恐肉不卒消為妨問何故與粥答<lb/>
云若飢則氣上氣下則速産理不欲令氣上故耳慶以<lb/>
此為産術之妙所𫝊之處無不安也故知巒公隠思妙<lb/>
<pb n="KR3e0015_WYG_037-56b"/>
符神理然則日遊反支之類復何豫哉但以婦人怯弱<lb/>
臨産驚遽若不導以諸法多恐志氣不安所以簡諸家<lb/>
方法備題如左其間取捨各任量裁凡婦人産難必須<lb/>
先簡此書推所投月日知犯忌各須豫慎不得犯之其<lb/>
次應須帳幕皮醋藏衣等物之類並早經營入月即須<lb/>
使足若不豫備臨急用逮事必致闕唯舊經事者始逹<lb/>
此言豫備不虞古之善教也<lb/>
又凡産者雖是穢惡然將痛之時及未産已産皆不得<lb/>
<pb n="KR3e0015_WYG_037-57a"/>
令死喪汚穢家人來視之必産難若已産者則傷子<lb/>
又凡産法唯須熟忍不得逼迫要須兒痛欲出然後抱<lb/>
腰傍人不得驚擾浪作形勢但此事巒公法中已經商<lb/>
畧無用師巫妄述已能横相牽挽失其本性今故重述<lb/>
特宜防也<lb/>
　　崔氏年立成圖法一首<lb/>
女人年十三<hi>行年在庚申反支在正月七月禍害在南方離絶命在東南巽生氣在西南坤宜喚</hi>
<hi>西南黄衣師看産産婦宜著黄衣卧西南首懸尸在辰戌日閉肚在辛八壯在申</hi>
<pb n="KR3e0015_WYG_037-57b"/>
女人年十四<hi>行年在己亥反支在八月二月禍害在西南坤絶命在西南兑生氣在南方離宜喚</hi>
<hi>南方赤衣師看産産婦著赤衣卧南首懸尸在卯酉日閉肚在壬八壯在癸</hi>
女人年十五<hi>行年在戊午反支在三月九月禍害在西北乾絶命在東北艮生氣在北方坎宜喚</hi>
<hi>北方黒衣師看産産婦宜著黒衣卧北首懸尸在寅申日閉肚在癸八壯在壬</hi>
女人年十六<hi>行年在丁巳反支在四月十月禍害在東北艮絶命在西北乾生氣在東方震宜喚</hi>
<hi>東方青衣師看産産婦宜著青衣卧東首懸尸在丑未日閉肚在申八壯在辛</hi>
女人年十七<hi>行年在丙辰反支在五月十一月禍害在東方震絶命在北方坎生氣在東北艮宜</hi>
<hi>喚東北方黄衣師看産産婦宜著黄衣卧東北首懸尸在子午日閉肚在乙八壯在庚</hi>
<pb n="KR3e0015_WYG_037-58a"/>
女人年十八<hi>行年在乙卯反支在六月十二月禍害在北方坎絶命在東方震生氣在西北乾宜</hi>
<hi>喚西北方黒衣師看産産婦宜著黒衣卧西北首懸尸在己亥日閉肚在丙八壯在丁</hi>
女人年十九<hi>行年在甲寅反支在正月七月禍害在東南巽絶命在南方離生氣在西方兑宜喚</hi>
<hi>西方白衣師看産産婦宜著白衣卧西首懸尸在辰戌日閉肚在丁八壯在丙</hi>
女人年二十<hi>行年在癸丑反支在二月八月禍害在西方兌絶命在西南坤生氣在東南巽宜喚</hi>
<hi>東南方青衣師看産産婦宜著青衣卧東南首懸尸在卯酉日閉肚在庚八壯在乙</hi>
女人年二十一<hi>行年在壬子反支在三月九月禍害在南方離絶命在東南巽生氣在西南坤</hi>
<hi>宜喚西南方黄衣師看産産婦宜著黄衣卧西南首懸尸在寅申日閉肚在辛八壯在甲</hi>
<pb n="KR3e0015_WYG_037-58b"/>
女人年二十二<hi>行年在辛亥反支在四月十月禍害在西南坤絶命在西方兌生氣在南方離</hi>
<hi>宜喚南方赤衣師看産産婦宜著赤衣卧南首懸尸在丑未日閉肚在壬八壯在癸</hi>
女人年二十三<hi>行年在庚戌反支在五月十一月禍害在西北乾絶命在東北艮生氣在北方</hi>
<hi>坎宜喚北方黒衣師看産産婦宜著黒衣卧北首懸尸在子午日閉肚在癸八壯在壬</hi>
女人年二十四<hi>行年在己酉反支在六月十二月禍害在東北艮絶命在西北乾生氣東方震</hi>
<hi>宜喚東方青衣師看産産婦宜著青衣卧東首懸尸在己亥日閉肚在甲八壯在辛</hi>
女人年二十五<hi>行年在戊申反支在正月七月禍害在東方震絶命在北方坎生氣在東北艮</hi>
<hi>宜喚東北黄衣師看産産婦著黄衣卧東北首懸尸在辰戌日閉肚在乙八壯在庚</hi>
<pb n="KR3e0015_WYG_037-59a"/>
女人年二十六<hi>行年在丁未反支在二月八月禍害在北方坎絶命在東方震生氣在西北乾</hi>
<hi>宜喚西北方白衣師看産産婦宜著白衣卧西北首懸尸在卯酉日閉肚在丙八壯在丁</hi>
女人年二十七<hi>行年在丙午反支在三月九月禍害在東南巽絶命在南方離生氣在西方兌</hi>
<hi>宜喚西方白衣師看産産婦宜著白衣卧西首懸尸在寅申日閉肚在丁八壯在丙</hi>
女人年二十八<hi>行年在乙巳反支在四月十月禍害在西方兌絶命在西南坤生氣在東南巽</hi>
<hi>宜喚東南青衣師看産産婦宜著青衣卧東南首懸尸在丑未日閉肚在庚八壯在乙</hi>
女人年二十九<hi>行年在甲辰反支在五月十一月禍害在南方離絶命在東南巽生氣在西南</hi>
<hi>坤宜喚西南黄衣師看産産婦宜著黄衣卧西南首懸尸在子午日閉肚在辛八壯在甲</hi>
<pb n="KR3e0015_WYG_037-59b"/>
女人年三十<hi>行年在癸卯反支在六月十二月禍害在西南坤絶命在西方兌生氣在南方離宜</hi>
<hi>喚南方赤衣師看産産婦宜著赤衣卧南首懸尸在己亥日閉肚在壬八壯在癸</hi>
女人年三十一<hi>行年在壬寅反支在正月七月禍害在西北乾絶命在東北艮生氣在北方坎</hi>
<hi>宜喚北方黒衣師看産産婦宜著黒衣卧北首懸尸在辰戌日閉肚在癸八壯在壬</hi>
女人年三十二<hi>行年在辛丑反支在二月八月禍害在東北艮絶命在西北乾生氣在東方震</hi>
<hi>宜喚東方青衣師看産産婦宜著青衣卧東首懸尸在卯酉日閉肚在甲八壯在辛</hi>
女人年三十三<hi>行年在庚子反支在三月九月禍害在東方震絶命在北方坎生氣在東北艮</hi>
<hi>宜喚東北方黄衣師看産産婦宜著黄衣卧東北首懸尸在寅申日閉肚在乙八壯在庚</hi>
<pb n="KR3e0015_WYG_037-60a"/>
女人年三十四<hi>行年在乙亥反支在四月十月禍害在北方坎絶命在東方震生氣在西北乾</hi>
<hi>宜喚西北白衣師看産産婦宜著白衣卧西北首懸尸在丑未日閉肚在丙八壯在丁</hi>
女人年三十五<hi>行年在戊戌反支在五月十一月禍害在東南巽絶命在南方離生氣在西方</hi>
<hi>兌宜喚西方白衣師看産産婦宜著白衣卧西首懸尸在子午日閉肚在丁八壯在丙</hi>
女人年三十六<hi>行年在丁酉反支在六月十二月禍害在西方兌絶命在西南坤生氣在東南</hi>
<hi>巽宜喚東南方青衣師看産産婦宜著青衣卧東南首懸尸在己亥日閉肚在庚八壯在乙</hi>
女人年三十七<hi>行年在丙申反支在正月七月禍害在南方離絶命在東南巽生氣在西南坤</hi>
<hi>宜喚西南方黄衣師看産産婦宜著黄衣卧西南首懸尸在辰戌日閉肚在辛八壯在甲</hi>
<pb n="KR3e0015_WYG_037-60b"/>
女人年三十八<hi>行年在乙未反支在三月八月禍害在西南坤絶命在西方兌生氣在南方離</hi>
<hi>宜喚南方赤衣師看産産婦宜著赤衣卧南首懸尸在卯酉日閉肚在壬八壯在癸</hi>
女人年三十九<hi>行年在甲午反支在三月九月禍害在西北乾絶命在東北艮生氣在北方坎</hi>
<hi>宜喚北方黒衣師看産産婦宜著黒衣卧北首懸尸在寅申日閉肚在癸八壯在壬</hi>
女人年四十<hi>行年在癸巳反支在四月十月禍害在東北艮絶命在西北乾生氣在東方震宜喚</hi>
<hi>東方青衣師看産産婦宜著青衣卧東首懸尸在丑未日閉肚在甲八壯在辛</hi>
女人年四十一<hi>行年在壬辰反支在五月十一月禍害在東北艮絶命在西北乾生氣在東方</hi>
<hi>震宜喚東方青衣師看産産婦宜著青衣卧東首懸尸在子午日閉肚在乙八壯在庚</hi>
<pb n="KR3e0015_WYG_037-61a"/>
女人年四十二<hi>行年在辛卯反支在六月十二月禍害在東方震絶命在北方坎生氣在東北</hi>
<hi>艮宜喚東北黄衣師看産産婦宜著黄衣卧東北首懸尸在己亥日閉肚在丙八壯在丁</hi>
女人年四十三<hi>行年在庚寅反支在正月七月禍害在北方坎絶命在東方震生氣在西北乾</hi>
<hi>宜喚西北方白衣師看産産婦宜著白衣卧西北首懸尸在辰戌日閉肚在丁八壯在丙</hi>
女人年四十四<hi>行年在己丑反支在二月八月禍害在東南巽絶命在南方離生氣在西方兌</hi>
<hi>宜喚西方白衣師看産産婦宜著白衣卧西首懸尸在卯酉日閉肚在庚八壯在乙</hi>
女人年四十五<hi>行年在戊子反支在三月九月禍害在西方兌絶命在西南坤生氣在東南巽</hi>
<hi>宜喚東南方青衣師看産産婦宜著青衣卧東南首懸尸在寅申日閉肚在申八壯在甲</hi>
<pb n="KR3e0015_WYG_037-61b"/>
女人年四十六<hi>行年在丁亥反支在四月十月禍害在南方離絶命在東南巽生氣在西南坤</hi>
<hi>宜喚西南方黄衣師看産産婦宜著黄衣卧西南首懸尸在丑未日閉肚在壬八壯在癸</hi>
女人年四十七<hi>行年在丙戌反支在五月十一月禍害在西南坤絶命在西方兌生氣在南方</hi>
<hi>離宜喚南方赤衣師看産産婦宜著赤衣卧南首懸尸在子午日閉肚在癸八壯在壬</hi>
女人年四十八<hi>行年在乙酉反支在六月十二月禍害在東北艮絶命在西北乾生氣在東方</hi>
<hi>震宜喚東方青衣師看産産婦宜著青衣卧東首懸尸在己亥日閉肚在甲八壯在辛</hi>
女人年四十九<hi>行年在甲申反支在正月七月禍害在東方震絶命在北方坎生氣在東北艮</hi>
<hi>宜喚東北方黄衣師看産産婦宜著黄衣卧東北首懸尸在辰戌日閉肚在乙八壯在庚</hi>
<pb n="KR3e0015_WYG_037-62a"/>
凡禍害絶命上産婦不可向之大小便又不得向産犯<lb/>
者凶産後血不止<lb/>
凡生氣之上宜産婦向之坐令兒長夀母子俱吉<lb/>
凡閉肚之上臨月及已産未滿月皆不得向其處大小<lb/>
便及棄不浄水犯者令人閉塞難産失顔色腹痛面痿<lb/>
黄令臍絞痛咽喉不利凶<lb/>
凡八壯之地産婦廬帳門不得向之開又不得於其處<lb/>
産令閉塞難産大凶<lb/>
<pb n="KR3e0015_WYG_037-62b"/>
凡運鬼力士犯者令産婦運悶至欲産日宜解袋口即<lb/>
易産吉<lb/>
凡反支月不得使血露汚地或令子死腹中或産不順<lb/>
皆須先布灰草然後敷馬驢牛皮於其上産吉<lb/>
凡懸尸之日不可攀繩宜懸馬轡攀之吉<lb/>
凡行年本命相俱坐攀轡吉<lb/>
<pb n="KR3e0015_WYG_037-63a"/>
　　十二月立成法一首<hi>並圖</hi>
正月三月五月七月九月十一月福徳在丙壬<lb/>
二月四月六月八月十月十二月福徳在甲庚<lb/>
夫人臨産必須避諸凶神逐月空福徳之地若神在外<lb/>
於舍内産若在内於舍外産令於當福徳及空地為産<lb/>
帳其舍内福徳處亦依帳法<lb/>
<pb n="KR3e0015_WYG_037-64a"/>
</p>
<p>
<pb n="KR3e0015_WYG_037-65a"/>
</p>
<p>
<pb n="KR3e0015_WYG_037-66a"/>
</p>
<p>
<pb n="KR3e0015_WYG_037-67a"/>
</p>
<p>
<pb n="KR3e0015_WYG_037-68a"/>
</p>
<p>
<pb n="KR3e0015_WYG_037-69a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0015_WYG_037-69b"/>
大時招摇咸池吳時雷公豐隆軒轅月白虎大夫狂虎<lb/>
天候天狗運鬼力士等十三神日别具注如圖産婦犯<lb/>
之大凶宜依月空處坐吉其兒衣亦依天徳月空之處<lb/>
藏之吉但臨産及未滿月皆不得在懸尸閉肚之上小<lb/>
便亦不得棄浣衣不浄水慎之仍不得以雜物弊其上<lb/>
　<lb/>
推日遊法一首<lb/>
<pb n="KR3e0015_WYG_037-70a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0015_WYG_037-70b"/>
常以癸巳日入内宫一十六日至己酉日出癸巳甲午<lb/>
乙未丙申丁酉在紫微北宫<lb/>
戊戌己亥庚子辛丑壬寅在南宫<lb/>
癸卯一日在天廟西宫<lb/>
甲辰乙巳丙午丁未戊申在御女東宫<lb/>
　右日遊在内産婦宜在外别於月空處安帳産吉<lb/>
己酉庚戌辛亥壬子癸丑甲寅在外東北維<lb/>
乙卯丙辰丁巳戊午巳未在外東方<lb/>
<pb n="KR3e0015_WYG_037-71a"/>
庚申辛酉壬戌癸亥甲子乙丑在外東南維<lb/>
丙寅丁卯戊辰己巳庚午在外南方<lb/>
辛未壬申癸酉甲戌乙亥丙子在外西南維<lb/>
丁丑戊寅己卯庚辰辛巳在外西方<lb/>
壬午癸未甲申乙酉丙戌丁亥在外西北維<lb/>
戊子己丑庚寅辛卯壬辰在外北方<lb/>
　右日遊在外宜在内産吉凡日遊所在内外方不可<lb/>
　向之産凶<lb/>
<pb n="KR3e0015_WYG_037-71b"/>
　　體𤣥子為産婦借地法一首<lb/>
　東借十步　　　西借十步　　　南借十步<lb/>
　北借十步　　　上借十步　　　下借十步<lb/>
辟方之中摠借四十餘步此中産婦安居無所妨礙無<lb/>
所畏忌諸神擁䕶百鬼速去急急如律令<lb/>
　右借法及所投月即寫一本貼著産婦所居正中北<lb/>
　壁上更不須避日遊反支及諸神等此頻用有驗故<lb/>
　録耳<lb/>
<pb n="KR3e0015_WYG_037-72a"/>
　　日歴法二首<lb/>
甲子日<hi>在内面向東北西南二角吉</hi>　　乙丑日<hi>在内面向西南西北東南三角吉</hi>
丙寅日<hi>在内面向西南西北二角吉</hi>　　丁卯日<hi>在内面向西南西北二角吉</hi>
戊辰日<hi>在内面向西南西北二角吉</hi>　　己巳日<hi>在内面向西北東北二角吉</hi>
庚午日<hi>在内面向西北東北二角吉</hi>　　辛未日<hi>在内面向西北東南東北三角吉</hi>
壬申日<hi>在内面向東南東北二角吉</hi>　　癸酉日<hi>在内面向西北東北東南三角吉</hi>
甲戌日<hi>在内面向東南西南二角吉</hi>　　乙亥日<hi>在内面向東北西南二角吉</hi>
丙子日<hi>在内面向西南東北二角吉</hi>　　丁丑日<hi>在内面向西南西北東南三角吉</hi>
<pb n="KR3e0015_WYG_037-72b"/>
戊寅日<hi>在外面向西北西南二角吉</hi>　　己卯日<hi>在外面向東南西南西北三角吉</hi>
庚辰日<hi>在内面向東北西北二角吉</hi>　　辛巳日<hi>在内面向西北西南東北三角吉</hi>
壬午日<hi>在内面向西南東北二角吉</hi>　　癸未日<hi>在内面向東南東北二角吉</hi>
甲申日<hi>在内面向東南西北二角吉</hi>　　乙酉日<hi>在内面向東南西北東北三角吉</hi>
丙戌日<hi>在内面向東北西南二角吉</hi>　　丁亥日<hi>在内面向東北西南東南三角吉</hi>
戊子日<hi>在内面向西南東北二角吉</hi>　　己丑日<hi>在内面向東南西南西北三角吉</hi>
庚寅日<hi>在内面向東南西北二角吉</hi>　　辛卯日<hi>在内面向東南西北二角吉</hi>
壬辰日<hi>在内面向西南東北二角吉</hi>　　癸巳日<hi>在外面向西南東北西北三角吉</hi>
<pb n="KR3e0015_WYG_037-73a"/>
甲午日<hi>在外面向西南西北二角吉</hi>　　乙未日<hi>在外面向東南西北東北三角吉</hi>
丙申日<hi>在外面向西北東北二角吉</hi>　　丁酉日<hi>在外面向西北東南東北三角吉</hi>
戊戌日<hi>在外面向東北西南二角吉</hi>　　己亥日<hi>在外面向東北東南西南三角吉</hi>
庚子日<hi>在外面向東南東北二角吉</hi>　　辛丑日<hi>在外面向東南西北西南三角吉</hi>
壬寅日<hi>在外面向東南西南二角吉</hi>　　癸卯日<hi>在外面向東南西南西北三角吉</hi>
甲辰日<hi>在外面向西南西北二角吉</hi>　　乙巳日<hi>在外面向西北西南東北三角吉</hi>
丙午日<hi>在外面向西南東北西北三角吉</hi>　丁未日<hi>在外面向西北東南東北三角吉</hi>
戊申日<hi>在外面向西北東北二角吉</hi>　　己酉日<hi>在外面向東南西北東北三角吉</hi>
<pb n="KR3e0015_WYG_037-73b"/>
庚戌日<hi>在外面向東北東南二角吉</hi>　　辛亥日<hi>在内面向東南西南二角吉</hi>
壬子日<hi>在内面向東南東北西南三角吉</hi>　癸丑日<hi>在内面向東南西南二角吉</hi>
甲寅日<hi>在内面向東南西北二角吉</hi>　　乙卯日<hi>在内面向東南西南西北三角吉</hi>
丙辰日<hi>在内面向西南西北東北三角吉</hi>　丁巳日<hi>在内面向西南西北東北三角吉</hi>
戊午日<hi>在外面向西南西北東北三角吉</hi>　己未日<hi>在外面向西北東南東北三角吉</hi>
庚申日<hi>在内面向西北東南東北三角吉</hi>　辛酉日<hi>在内面向西北東南東北三角吉</hi>
壬戌日<hi>在内面向東南西北二角吉</hi>　　癸亥日<hi>在内面向西南東北二角吉</hi>
凡日歴十二辰並有神殺禁忌不可向産日别須簡看<lb/>
<pb n="KR3e0015_WYG_037-74a"/>
凡甲乙日<hi>生子勿著白衣宜著黒衣吉卧無西首勿庚辛日起</hi>丙丁日<hi>生子勿著黒衣宜著</hi>
<hi>青衣卧無北首勿壬癸日起</hi>
戊巳日<hi>生子勿著青衣宜著赤衣卧無東首勿甲乙日起</hi>　庚辛日<hi>生子勿著赤衣宜著</hi>
<hi>黄衣卧無南首勿丙丁日起</hi>
壬癸日<hi>生子勿著黄衣宜著白衣卧無四角首勿戊巳日起</hi>
　　安置産婦法二首<lb/>
凡欲産時先以朱砂㸃産婦項後宛宛中又㸃鼻孔間<lb/>
柱兩傍宛宛中牛穿据處即向産處呪之曰此地空閑<lb/>
<pb n="KR3e0015_WYG_037-74b"/>
安居産婦某姓就此吉處諸神擁䕶百鬼速去莫相觸<lb/>
忤三呪之訖即燒火於産處四方以井華水四器亦置<lb/>
産處四方各横刀於水上其刀浮磨拭之又法捉一刀<lb/>
子先向産處呪曰一尺刀子七寸刃拒以反支而治運<lb/>
如此三呪訖釘刀子著産處地上然後坐産<hi>已上並出第十上巻</hi>
<hi>中</hi>
　　産難方二十四首<lb/>
崔氏凡婦人産難死生之候母面赤舌青者兒死母活<lb/>
<pb n="KR3e0015_WYG_037-75a"/>
母面赤舌赤口中沫出者母死兒活母脣口青口兩邊<lb/>
沫出者母子俱死<hi>文仲同出第十上巻中</hi>
廣濟療難産三日不出者方<lb/>
　　取死䑕頭燒作屑井花水服<hi>千金崔氏救急同</hi>
又方<lb/>
　　槐子十四枚蒲黄一合内酒中温服須臾不生更<lb/>
　　服之<hi>千金集驗崔氏同</hi>
又方<lb/>
<pb n="KR3e0015_WYG_037-75b"/>
　　吞生雞子黄三枚并少苦酒<hi>崔氏集驗備急文仲同</hi>
又方<lb/>
　　吞皂莢子二枚亦效<hi>千金崔氏小品同並出第三巻中</hi>
小品療産難歴日氣力乏盡不能得生此是宿有病方<lb/>
　　赤小豆<hi>二升</hi>　阿膠<hi>二兩</hi>
　右二味以水九升煮豆令熟取汁内膠令烊一服五<lb/>
　合不覺不過再即産<hi>崔氏千金同</hi>
又方<lb/>
<pb n="KR3e0015_WYG_037-76a"/>
　　取馬銜一枚覺痛即令左手持之<hi>崔氏同</hi>
又方<lb/>
　　取槐東引枝手把之<hi>崔氏同</hi>
又方<lb/>
　　手捉鸕鷀頭甚驗<hi>崔氏同並出第七巻中</hi>
集驗若日月未至而欲産者方<lb/>
　　末知母蜜和兎屎大服一丸痛不止更一丸<hi>千金崔氏</hi>
　　<hi>小品同</hi>
<pb n="KR3e0015_WYG_037-76b"/>
又方<lb/>
　　取夫衣帶五寸燒作灰酒服立下<hi>崔氏廣濟文仲同並出第七巻</hi>
　　<hi>中</hi>
備急療難産方<lb/>
　　取槐子吞三枚<hi>崔氏同</hi>
又方<lb/>
　　取鑿柄入孔裏者燒末酒服之立下<hi>崔氏同</hi>
又方<lb/>
<pb n="KR3e0015_WYG_037-77a"/>
　　弓弦三寸箭簳二寸各燒末酒服之<hi>崔氏同</hi>
又方<lb/>
　　取羚羊角屑燒末酒服之<hi>千金崔氏同</hi>
又若母已死兒子不出方<lb/>
　　但以水銀如彈丸格口内喉中捧起令下食頃又<lb/>
　　捧令起子便落<hi>崔氏同</hi>
又方<lb/>
　　𢷬蒲根絞取汁一二升灌口中此亦治母生子死<lb/>
<pb n="KR3e0015_WYG_037-77b"/>
　　驗<hi>崔氏同</hi>
又療母子俱死者産難及胎不動轉者方<lb/>
　　榆白皮<hi>三兩</hi>　葵子<hi>五/合</hi>　　甘草<hi>炙/</hi>　　桂心<hi>各一兩</hi>
　右四味切以水四升煮取二升服一升須臾不産更<lb/>
　服一升忌海藻菘菜生葱<hi>崔氏小品同</hi>
又産難數日欲絶秘方<lb/>
　　書奏作兩行字凡二十字文日帝乙生子司命勿<lb/>
　　止即出其胞及其子無病其母封其中央以朱印<lb/>
<pb n="KR3e0015_WYG_037-78a"/>
　　之令産婦持之<hi>崔氏小品同</hi>
又産難六七日母困方<lb/>
　　取好膠二兩清酒一升半微火烊膠内新雞卵一<lb/>
　　枚鹽一寸匕相和頓服即産不産更服<hi>崔氏同</hi>
又産難母如死不知人事方<lb/>
　　用陳葵子末三指撮酒服口噤者去齒下藥即愈<lb/>
　　立驗<hi>崔氏同</hi>
又療婦人産難方<lb/>
<pb n="KR3e0015_WYG_037-78b"/>
　　書紙曰坐為蒲卧為魚女屬母兒屬夫急急如律<lb/>
　　令即産婦吞之又書兩道兩手各執一凡書三本<lb/>
　　<hi>崔氏同並出第一巻中</hi>
救急療産難方<lb/>
　　取厠前用草二七枚燒作屑服之<hi>千金崔氏同崔氏云日用籌</hi>
又方<lb/>
　　取牛屎中大豆書一片作入字一片作出字還合<lb/>
　　吞之良<hi>崔氏同並出第四巻中</hi>
<pb n="KR3e0015_WYG_037-79a"/>
千金療難産方<lb/>
　　令夫唾婦口中二七過立下<hi>集驗崔氏同出第十巻中</hi>
　　逆産方一十二首<lb/>
小品療逆産方<lb/>
　　鹽塗兒足底又可急搔𤓰之并以鹽摩産婦腹上<lb/>
　　即愈<hi>崔氏千金集驗同</hi>
又方<lb/>
　　鹽和粉塗兒兩足下即順矣<hi>千金崔氏同</hi>
<pb n="KR3e0015_WYG_037-79b"/>
又方<lb/>
　　又彈丸二枚𢷬末三指撮温酒服<hi>集驗千金崔氏同並出第七巻</hi>
　　<hi>中</hi>
集驗療逆産方<lb/>
　　燒錢令赤内酒中飲之<hi>崔氏同</hi>
又方<lb/>
　　夫隂毛二七枚燒以猪膏和丸如大豆吞兒手即<lb/>
　　持丸出神驗<hi>千金崔氏同</hi>
<pb n="KR3e0015_WYG_037-80a"/>
又方<lb/>
　　朱書左足下作千字右足下作黒字<hi>崔氏同</hi>
又方<lb/>
　　生不出手足先見燒蛇脱皮末服刀圭亦云三指<lb/>
　　撮面向東酒服即順<hi>崔氏千金同</hi>
又方<lb/>
　　真丹刀圭塗兒腋下<hi>崔氏同</hi>
又方<lb/>
<pb n="KR3e0015_WYG_037-80b"/>
　　以手中指取釜底黒煤交畫兒足下順出<hi>千金文仲崔氏</hi>
　　<hi>備急同並出第十一巻中</hi>
刪繁療逆産難産數日不出者方<lb/>
　　取桃仁中破書一片作可字一片作出字還合吞<lb/>
　　之<hi>崔氏同</hi>
又療逆産方<lb/>
　　取車肚中膏畫腋下及掌心<hi>崔氏文仲備急小品千金集驗同</hi>
又療逆産胞衣不出方<lb/>
<pb n="KR3e0015_WYG_037-81a"/>
　　取竈屋上黒塵酒服之<hi>千金崔氏同並出第七巻中</hi>
　　横産方四首<lb/>
小品療横産及側或手足先出方<lb/>
　　可持麤鍼刺兒手足入二分許兒得痛驚轉即縮<lb/>
　　自當迴順<hi>文仲備急千金崔氏集驗同</hi>
集驗療横生方<lb/>
　　取梁上塵三指撮酒服之<hi>千金文仲崔氏同出第十一巻</hi>
文仲療縱横不可出<lb/>
<pb n="KR3e0015_WYG_037-81b"/>
　　用莵絲子末酒若米汁服方寸匕即出車前子亦<lb/>
　　好服如上法<hi>千金崔氏同</hi>
又方<lb/>
　　服水銀如大豆一枚<hi>備急崔氏同</hi>
　右以前横産逆産二條條流雖别療法盖同可以意<lb/>
　量逐善參用也<lb/>
　　子死腹中欲令出方一十五首<lb/>
集驗療子死腹中方<lb/>
<pb n="KR3e0015_WYG_037-82a"/>
　　真珠二兩酒服盡立出<hi>崔氏同</hi>
又方<lb/>
　　取竈下黄土三指撮酒服之立出當著兒頭上<hi>千金</hi>
　　<hi>崔氏文仲同</hi>
又療胎死在腹方<lb/>
　　取三家雞卵各一枚三家鹽各一撮三家水各一<lb/>
　　升合煮令産婦面東向飲之立出<hi>千金備急崔氏同</hi>
又方<lb/>
<pb n="KR3e0015_WYG_037-82b"/>
　　取矍麥一斤以水八升煮取二升分再服不出更<lb/>
　　服<hi>文仲千金崔氏同</hi>
又方<lb/>
　　葵子一升阿膠五兩水五升煮取二升頓服出間<lb/>
　　日又服<hi>崔氏千金文仲備急同並出第十一巻中</hi>
崔氏療子胎在腹中恐死不下方<lb/>
　　當歸　　　芎藭<hi>各二兩</hi>
　右二味以好釅醋二升煮藥二十沸頓服之若胎已<lb/>
<pb n="KR3e0015_WYG_037-83a"/>
　死即下如胎未死即便安稳也<lb/>
又療子死腹中又姙兩兒一兒活一兒死令腹中死者<lb/>
出生者安此方神驗萬不失一<lb/>
　　蟹𤓰<hi>一升</hi>　　甘草<hi>二尺/炙切</hi>　阿膠<hi>三兩炙</hi>
　右三味以東流水一斗先煮二味取三升去滓内膠<lb/>
　令烊頓服不能頓服分再服若人困校口下藥入即<lb/>
　汗煎藥宜東向竈以茅葦薪煮之<hi>集驗廣濟千金備急文仲同</hi>
又療姙身熱病子死腹中又出之方<lb/>
<pb n="KR3e0015_WYG_037-83b"/>
　　烏頭<hi>一枚</hi>
　右一味細𢷬水三升煮取大二升稍稍摩臍下至隂<lb/>
　下胎當立出<lb/>
又方<lb/>
　　以苦酒濃煮大豆一服一升死兒立下不能頓服<lb/>
　　再服之亦得<hi>千金同</hi>
又療子胎在腹内已死方<lb/>
　　甘草<hi>一尺炙</hi>　蒲黄<hi>一/合</hi>　　筒桂<hi>四/寸</hi>　　香豉<hi>二升</hi>
<pb n="KR3e0015_WYG_037-84a"/>
　　雞子<hi>一枚</hi>
　右五味切以水六升煮取一升頓服胎胞穢惡盡去<lb/>
　大良<hi>千金集驗同並出第十巻中</hi>
文仲療或半生胎不下或子死腹中或半著脊及在草<lb/>
不産血氣上盪心母面無顔色氣欲絶方<lb/>
　　猪膏<hi>一升煎</hi>　白蜜<hi>一/升</hi>　　淳酒<hi>二升</hi>
　右三味合煎取二升分再服不能隨所能服之<hi>備急刪繁</hi>
　<hi>千金崔氏同</hi>
<pb n="KR3e0015_WYG_037-84b"/>
又子死腹中不出方<lb/>
　　以牛屎塗母腹上立出<hi>備急崔氏千金同</hi>
又方<lb/>
　　榆皮<hi>切一兩</hi>　珍珠<hi>一兩</hi>
　右二味以苦酒三升煮取一升頓服死兒立出<hi>集驗千金</hi>
　<hi>備急崔氏同並出第二巻中</hi>
救急療子死腹中方<lb/>
　　服水銀三兩立出集驗<hi>千金備急文仲小品同</hi>
<pb n="KR3e0015_WYG_037-85a"/>
又方<lb/>
　　取夫尿二升煮令沸飲之集驗<hi>千金崔氏同並出第四巻中</hi>
　　胞衣不出方二十首<lb/>
廣濟療胞衣不出方<lb/>
　　末竈突中土三指撮以水服之<hi>集驗千金備急文仲同</hi>
又方<lb/>
　　取夫單衣盖井上立出<hi>千金集驗救急崔氏小品同</hi>
又療胞衣不出方<lb/>
<pb n="KR3e0015_WYG_037-85b"/>
　　取苦酒服赤米一兩<hi>千金集驗崔氏同</hi>
又方<lb/>
　　雞子一枚苦酒一合和飲之即出<hi>集驗千金崔氏同</hi>
又方<lb/>
　　當戸燒黍穰即出<hi>崔氏同並出第二巻中</hi>
小品療胞衣不出方<lb/>
　　取皂莢𢷬末著鼻孔中嚏即出<hi>崔氏同</hi>
又方<lb/>
<pb n="KR3e0015_WYG_037-86a"/>
　　鹿角末三指撮酒服之<hi>崔氏同</hi>
又方<lb/>
　　兒衣不出吞此符吉　　□<lb/>
延年療婦人傷娠及胎死腹中胞衣不出産後疾病及<lb/>
諸困竭欲死方<lb/>
　　刺取羊血及熱飲之不能者人含吐與之能多益<lb/>
　　善若不能咽噉少鹽又水潠其面此方神驗<hi>崔氏文仲</hi>
　　<hi>備急同</hi>
<pb n="KR3e0015_WYG_037-86b"/>
又胞衣不出方<lb/>
　　以洗兒水服半柸即出<hi>崔氏同</hi>
又療胞衣不出腹中滿則殺人方<lb/>
　　但多服猪膏又大豆一升苦酒一斗煮取三升分<lb/>
　　三服<hi>崔氏同</hi>
又方<lb/>
　　吞雞子黄兩三枚解髮刺喉中令得嘔即出若困<lb/>
　　極死者以水一升煮栝樓一枚三兩沸寫口中汁<lb/>
<pb n="KR3e0015_WYG_037-87a"/>
　　下即出<hi>出第十四巻中崔氏云水一升煮螻蛄一枚三沸服</hi>
救急療胞衣不出并兒横到死腹中母氣欲絶方<lb/>
　　半夏<hi>二兩洗</hi>　白斂<hi>二兩</hi>
　右二味𢷬篩服方寸匕小難一服横生二服到生三<lb/>
　服兒死四服亦可加代赭瞿麥各二兩<hi>廣濟集驗小品備急文仲</hi>
　<hi>崔氏同</hi>
又方<lb/>
　　小豆小麥相和濃煮汁飲之立出<hi>小品千金備急崔氏同</hi>
<pb n="KR3e0015_WYG_037-87b"/>
又療胞衣不出方<lb/>
　　取炊箄當戸前燒之<hi>廣濟集驗千金崔氏同出第四巻中</hi>
必效療胞衣不出令胞爛牛膝湯方<lb/>
　　牛膝<hi>四兩</hi>　　滑石<hi>八/兩</hi>　　當歸<hi>三/兩</hi>　　通草<hi>六兩</hi>
　　葵子<hi>一升</hi>　　矍麥<hi>四兩</hi>
　右六味切以水九升煮取三升分三服忌牛狗内<hi>廣濟</hi>
　<hi>集驗千金崔氏同通草一方作莾草</hi>
又方<lb/>
<pb n="KR3e0015_WYG_037-88a"/>
　　服蒲黄如棗大良<hi>集驗千金崔氏同</hi>
又方<lb/>
　　生男吞小豆七枚生女吞二七枚<hi>千金崔氏並同</hi>
又方<lb/>
　　生地黄汁一升苦酒三合煖服之不能頓服再服<lb/>
　　之<hi>集驗千金崔氏同</hi>
又方<lb/>
　　澤蘭葉<hi>三兩</hi>　滑石<hi>五兩/屑</hi>　生麻油<hi>二合</hi>
<pb n="KR3e0015_WYG_037-88b"/>
　右三味以水一升半煮澤蘭取七合去滓内滑石生<lb/>
　麻油頓服<hi>廣濟集驗千金崔氏同並出第四卷中</hi>
　□　　　□　　　□　<hi>已上三符主産難産婦吞之吉</hi>
　□　<hi>産難燒此符水和服之吉</hi>　□　<hi>逆産横産吞此符</hi>
　<hi>右岀崔氏産書</hi>
　<lb/>
　<lb/>
　外臺秘要方卷三十三<lb/>
</p>
<p>
</p>
  </div>
</body>
</text>
</TEI>
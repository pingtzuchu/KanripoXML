<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>外臺秘要方卷四十</head> <lb/>
    <p>
<pb n="KR3e0015_WYG_044-1a"/>
欽定四庫全書<lb/>
　外臺秘要方卷四十<lb/>
　　　　　　　　　　　　　唐　王燾　撰<lb/>
　　熊虎傷人瘡方七首<lb/>
肘後療熊虎爪牙所傷毒痛方<lb/>
　　燒青布以熏瘡口毒即出仍煮葛根汁令濃以洗<lb/>
　　瘡日十度并擣葛根為散煮葛汁以服方寸匕日<lb/>
　　五甚者夜二<hi>文仲備急姚方小品刪繁古今錄驗並同千金方治虎咬</hi>
<pb n="KR3e0015_WYG_044-1b"/>
又方<lb/>
　　嚼粟塗之<hi>姚方文仲備急古今錄驗千金同</hi>
又方<lb/>
　　煮生鐵令有味以洗瘡<hi>姚方文仲備急古今錄驗千金同</hi>
又凡猛獸毒蟲皆受人禁氣今人將入山草中自宜先<lb/>
作禁以防之可不俟備而後療也其經術云到山下先<lb/>
閉氣三十五息所在山神將虎来到吾前乃存吾肺中<lb/>
有白帝出收取虎兩目塞吾下部中乃吐肺氣上自通<lb/>
<pb n="KR3e0015_WYG_044-2a"/>
冠一山林之上於是良乆又閉氣三十五息兩手捻都<lb/>
監目作三步步皆以右足在前乃止祝曰李耳李耳圖<lb/>
汝非李耳耶汝盜黄帝之犬黄帝敎我問汝汝荅之云<lb/>
何畢便行一山虎走不可得見若卒逢之者因正而立<lb/>
大張左手五指側之極勢跳手上下三度於跳中大喚<lb/>
咄曰虎北斗君使汝去虎即走止宿亦先四向如此<lb/>
又方<lb/>
　　雄黄　　　硫黄　　紫石<lb/>
<pb n="KR3e0015_WYG_044-2b"/>
　右三物擣末以絳囊盛之帶以防用<hi>本方無硫黄</hi>
集驗療熊虎傷人瘡方<lb/>
　　取蒴藋一大把剉碎以水一升漬須㬰取汁飲之<lb/>
　　餘濘以敷瘡上<lb/>
備急入山辟虎法<lb/>
　　燒牛角羊角虎不敢近人<hi>文仲肘後千金姚同出第八卷中</hi>
　　辨蛇一首<lb/>
肘後云惡蛇之類甚多而毒有差劇時四五月中青蝰<lb/>
<pb n="KR3e0015_WYG_044-3a"/>
蒼虺白頸大蝪六月中竹狩文蝮黑甲赤目黄口反鈎<lb/>
白蝰三角此皆蛇毒之猛烈者中人不即療多死第一<lb/>
有禁第二則藥今凡俗知禁者少縦尋按師術已致困<lb/>
斃唯宜勤事諸藥但或經行草路何由皆齎方書則應<lb/>
儲具所製之藥并佩帶之自隨天下小物能使人空致<lb/>
性命者莫此之甚可不防慎之乎<hi>文仲備急同出第八卷中</hi>
　　禁蛇法三首<lb/>
崔氏禁蛇法<hi>路安滿所傳</hi>
<pb n="KR3e0015_WYG_044-3b"/>
　　有人被蛇螫者縦身不得自来但有報人至前使<lb/>
　　之坐問被螫何處即面已地依左右駃掐頭指内<lb/>
　　第一節曲文頭側上仍心想口暗誦曰囓蛇頭掐<lb/>
　　蛇目望蛇鄉踏蛇足訖則放前人去待極逺然後<lb/>
　　緩放所掐處即差<lb/>
路安滿禁蛇法<lb/>
　　五月五日從門東斜向南三步九跡四方取氣訖<lb/>
　　重向南方取氣即切切誦後咒文四十九遍於後<lb/>
<pb n="KR3e0015_WYG_044-4a"/>
　　任所行用其遮吒呵迦吒僧禁吒噀劍吒蛇毒死<lb/>
　　噀劍嚴蛇毒爛若欲誦呪時須在月建上立喚被<lb/>
　　螫人當前立定然後轉背行七步仍頓足迴身向<lb/>
　　被螫人立掐指二所如了乃誦呪七遍即放所患<lb/>
　　者歸可一炊乆放掐目也若不解呪蛇致死乃放<lb/>
　　掐目誦云吾庭前者木百尺無枝鳳皇在上資斯<lb/>
　　速出放汝去攝汝毒命寧收急急如律令<hi>出第五卷中</hi>
古今錄驗禁蛇囓方<hi>高元海大李叅軍送</hi>
<pb n="KR3e0015_WYG_044-4b"/>
　　咒曰某郡某縣里男女姓名年若干於某年月日<lb/>
　　時於某處為某色蛇螫某處隂咒云你是已功曹<lb/>
　　我是亥明府你若不攝毒吾當搯你口閉氣隨想<lb/>
　　搯蛇口蛇口在食指第二節白肉際文以手大指<lb/>
　　甲搯之各自以其手屈食指搯之閉氣急搯若螫右<lb/>
　　手右手搯左手左手搯螫當中兩手盡搯急忘任<lb/>
　　放手腫處手刺去血即便差<hi>出第四十五卷中</hi>
　　辟蛇法三首<lb/>
<pb n="KR3e0015_WYG_044-5a"/>
肘後姚氏仙人入山草法辟蛇之藥雖多唯以武都雄<lb/>
黄為上帶一塊古稱五兩於肘間則諸蛇毒物莫之敢<lb/>
犯他人中者便摩以療之帶五蛄黄丸良以丸有蜈蚣<lb/>
故也人入山伐舩有太赤足蜈蚣置管中繫腰又有<graphic n="KR2436" url="https://raw.githubusercontent.com/kanripo/KR-Gaiji/master/images/KR2436.png" mimeType="image/png"/>
龜噉蛇帶其尾亦好䲰日喙彌佳禁法中亦有單行輕<lb/>
易者今疏其數條然皆須受而後行不爾到山車口住<lb/>
立存五蛇一頭乃閉氣以物屈刺之因左迴兩步思作<lb/>
蜈蚣數千以衣身便行無所畏也<hi>張文仲備急同</hi>
<pb n="KR3e0015_WYG_044-5b"/>
集驗入山草辟衆蛇方<lb/>
　　乾薑　　　生麝香　　雄黄<lb/>
　右三味等分擣以小絳嚢盛男左女右帶佩則蛇逆<lb/>
　者辟人為蛇所中便以療之如無射香以射菵和帶<lb/>
　之療諸毒良<hi>肘後千金文仲備急古今錄驗同出第九卷中</hi>
千金療入山辟衆蛇方<lb/>
　　當燒羚羊角令烟出蛇則去矣<hi>肘後同出第二十六卷中</hi>
　　蛇囓人方一十四首<lb/>
<pb n="KR3e0015_WYG_044-6a"/>
廣濟療毒蛇囓方<lb/>
　　取慈孤草擣以薄之即差其草似鷰尾者是大效<lb/>
　　<hi>出第五卷中</hi>
肘後蛇囓毒腫方<lb/>
　　乾薑末敷之燥復易之<hi>備急文仲千金同</hi>
又方<lb/>
　　灸囓處三五壯則毒不能行<lb/>
又方<lb/>
<pb n="KR3e0015_WYG_044-6b"/>
　　擣射菵塗腫上血出乃差<hi>備急文仲千金同</hi>
又方<lb/>
　　猪屎熬令焦末藍一把水三升煮取二升投屎攪<lb/>
　　和以洗之差<lb/>
文仲療蛇囓方<lb/>
　　擣雄黄末以敷之日三四度差<lb/>
又方<lb/>
　　取梳裏垢如指大長一寸以尿和敷之<lb/>
<pb n="KR3e0015_WYG_044-7a"/>
又方<lb/>
　　灸梳使汗出以熨瘡口即驗<hi>備急千金同</hi>
又方<lb/>
　　取雞屎二七枚燒作灰投酒服之差<hi>千金同</hi>
必效療蛇咬方<lb/>
　　五月五日前七日即齋不得食飲酒肉五辛仍先<lb/>
　　向桑下覔莬葵先知處記之至五月五日中時先<lb/>
　　手摸桑木隂一遍仍著上摸索之訖即以口囓取<lb/>
<pb n="KR3e0015_WYG_044-7b"/>
　　莬葵嚼使熟以唾塗手熟揩令遍五月七日潔齋<lb/>
　　如後七日内亦不得洗手後有蛇蠍螫者以手摩<lb/>
　　之即差止<lb/>
又方<lb/>
　　燒桑刀麝香少許和刀上以烙囓處令皮破即差<lb/>
又方<lb/>
　　生蠶蛾隂乾為末敷囓處孔中數易之其蛾有生<lb/>
　　子者妙<lb/>
<pb n="KR3e0015_WYG_044-8a"/>
又方<lb/>
　　麝香　　　雄黄　　　半夏　　巴豆<lb/>
　右四味等分為末敷之<lb/>
又方<lb/>
　　先以唾塗咬處熟揉生大豆葉封之<lb/>
　　蛇螫方六首<lb/>
肘後蛇螫人瘡已合而餘毒在肉中淫淫痛痒方<lb/>
　　取大小蒜各一升合擣以熱湯淋取汁灌瘡中<hi>姚同</hi>
<pb n="KR3e0015_WYG_044-8b"/>
崔氏療被蛇螫驗方<lb/>
　　生椒<hi>三兩</hi>　　好豉<hi>四兩</hi>
　右二味以人唾和擣令熟用傅傷處須㬰即差<lb/>
又方<lb/>
　　取獨顆蒜截兩頭著螫處一頭大作艾炷灸之如<lb/>
　　此即愈未愈更灸以差為度<lb/>
又方<lb/>
　　取狼牙草六月已前用葉已後用根生咬咀以葉<lb/>
<pb n="KR3e0015_WYG_044-9a"/>
　　褁煻火炮令熱用冷即易之<lb/>
又方<lb/>
　　取醋草熟擣以敷螫處仍將膩幞頭褁之數易其<lb/>
　　醋草似初生短嫩苜蓿苗是<lb/>
又方<lb/>
　　取逺志嚼令碎以敷之并内一片子於所螫瘡處<lb/>
　　孔中數易之<hi>並出第五卷中</hi>
　　蛇毒方三首<lb/>
<pb n="KR3e0015_WYG_044-9b"/>
救急療蛇毒方<lb/>
　　雄黄　　　麝香　　　乾薑<lb/>
　右三味各等分擣研以蜜和為膏敷毒螫處良瓦舍<lb/>
　中疑有蛇處取雄黄燒令氣散及蛇並走不住<lb/>
又方<lb/>
　　取獨狼牙擣臘月豬脂和以敷毒上立差<lb/>
又方<lb/>
　　取荆葉以袋盛薄瘡腫處即差止<hi>肘後同</hi>
<pb n="KR3e0015_WYG_044-10a"/>
　　青蝰蛇螫方二首<lb/>
小品療竹中青蝰蛇螫人方<lb/>
　　雄黄　　　乾薑<lb/>
　右二味各等分擣篩以射菵和之著小竹管中帶之<lb/>
　行有急便用敷瘡兼療諸蛇毒<hi>千金同肘後有麝香為三味</hi>
肘後青蝰蛇論此蛇正綠色喜綠木及竹上與竹木色<lb/>
一種人卒不覺若人入林中行脱能落頭背上然自不<lb/>
甚囓人囓人必死那可屢肆其毒此蛇大者不過四五<lb/>
<pb n="KR3e0015_WYG_044-10b"/>
尺世人皆呼為青條蛇其尾二三寸色異者名熇尾最<lb/>
烈療之方<lb/>
　　破烏雞熱敷之<lb/>
　　蝮蛇螫方一十首<lb/>
肘後療蝮蛇螫人方<lb/>
　　桂心　　　栝樓<lb/>
　右二味等分為末用小竹筒密塞之以帶行卒為蝮<lb/>
　蛇所螫即敷之此藥療諸蛇毒塞不密則氣歇不中<lb/>
<pb n="KR3e0015_WYG_044-11a"/>
　用<hi>文仲同</hi>
又方<lb/>
　　急掘地作坎埋所螫處堅築其上毒則出土中須<lb/>
　　㬰痛緩乃出徐徐以藥療之<lb/>
又方<lb/>
　　擣小蒜絞之飲其汁以滓封瘡上<lb/>
又方<lb/>
　　取猪耳中垢著傷瘡中當黄汁出差牛耳中垢亦<lb/>
<pb n="KR3e0015_WYG_044-11b"/>
　　可用之良<lb/>
又方<lb/>
　　嚼鹽唾瘡上訖灸三壯復嚼鹽唾上<lb/>
備急療蝮蛇螫人方<lb/>
　　燒蜈蚣末敷瘡上良<hi>肘後同</hi>
又方<lb/>
　　蠟及蜜等分於鐺中消令和以無節竹筒著瘡上<lb/>
　　以蠟蜜灌竹筒令下入瘡中差無蜜唯蠟用之亦得<lb/>
<pb n="KR3e0015_WYG_044-12a"/>
又方<lb/>
　　急尿瘡中乃援刀向日閉氣三步以刀掘地作小<lb/>
　　坑以熱湯沃坎中取泥作三丸如梧子大服之取<lb/>
　　少泥塗瘡上<hi>肘後同</hi>
文仲療蝮蛇螫人方<lb/>
　　細辛　　　雄黄<lb/>
　右二味等分以内瘡中日三四敷之兼療諸蛇及虎<lb/>
　傷療良<lb/>
<pb n="KR3e0015_WYG_044-12b"/>
又云蝮蛇形不長頭扁口尖頭斑身赤文斑亦有青黑<lb/>
色者人犯之頭腹貼相著是也東間諸山甚多其毒最<lb/>
烈草行不可不慎之又有一種狀如蝮而短有四脚能<lb/>
跳来囓人東人呼為千嵗蝮或中之必死然其囓人畢<lb/>
即跳上林木作聲云研木研木者但營棺其判不救若<lb/>
云愽叔愽叔者猶可急療之呉音呼藥為叔故也<lb/>
　　虺蛇螫方四首<lb/>
古今錄驗療虺蛇毒方<lb/>
<pb n="KR3e0015_WYG_044-13a"/>
　　擣葵根以敷之<lb/>
肘後療虺蛇衆蛇螫人方<lb/>
　　以頭垢敷瘡中<hi>張文仲備急同</hi>
又方<lb/>
　　以兩刀於水中相摩良乆飲其汁痛即止<hi>備急張文仲同</hi>
又方<lb/>
　　擣葎草以敷之立愈神良<lb/>
　　衆蛇螫方七首<lb/>
<pb n="KR3e0015_WYG_044-13b"/>
集驗療衆蛇螫人方<lb/>
　　取紫莧菜擣飲汁一升滓以少水和塗瘡上又擣<lb/>
　　冬𤓰根以敷之<hi>肘後千金同</hi>
又方<lb/>
　　取常思葉擣取汁飲一升以滓敷瘡上又以鬼目<lb/>
　　葉薄之止痛<hi>肘後云擣鬼針草敷上並出第九卷中</hi>
文仲療衆蛇螫方<lb/>
　　嚼乾薑薄瘡上不過三四差又煮呉茱茰湯以漬<lb/>
<pb n="KR3e0015_WYG_044-14a"/>
　　瘡上立差<hi>集驗同</hi>
又方<lb/>
　　擣生蓼絞汁飲之少少以滓薄瘡上又挼藍青薄<lb/>
　　之<lb/>
又方<lb/>
　　擣大蒜塗之以少鹽豉合擣尤佳<hi>備急集驗古今錄騐同</hi>
又方<lb/>
　　以繩縛瘡上一寸許即毒氣不得走便令人以口<lb/>
<pb n="KR3e0015_WYG_044-14b"/>
　　嗍所螫處取毒數唾去之毒盡即不復痛口嗍當<lb/>
　　小腫無苦狀<hi>備急同</hi>
又云此衆蛇者非前件三種也謂赤<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>
                    <hi>音連</hi>黄頷之類復<lb/>
當六七種不盡知其名水中黑色名公蠣山中一種亦<lb/>
相似並不聞螫人有鈎蛇尾如鈎能倒牽人獸入水後<lb/>
而食之又南方有呴蛇人忽傷之不死終身伺覔其主<lb/>
雖百人衆中亦直来取之唯逺去百里乃免耳又有柂<lb/>
長七八尺如柂毒中人必死即削取船柂煮漬之便愈<lb/>
<pb n="KR3e0015_WYG_044-15a"/>
凡大蛇多是神不可妄殺之又額上有白色狀如王字<lb/>
者有靈或有角形者此是欲變為龍也凡青蝰中人立<lb/>
死蝮中人一日死虺毒急於衆蛇不早療之多殘斷人<lb/>
手足藥不可以一法宜審按之<hi>並出第八卷中</hi>
　　蜘蛛咬方六首<lb/>
廣濟療蜘蛛咬方<lb/>
　　取生鐵衣以醋研取汁塗之差<hi>肘後同</hi>
又蜘蛛咬作瘡頻療不差方<lb/>
<pb n="KR3e0015_WYG_044-15b"/>
　　取蘿摩草擣如泥封之日二三毒化作膿膿出頻<lb/>
　　著勿停<lb/>
又方<lb/>
　　棗葉　　　栢葉<hi>各五月五日採隂乾</hi>　生鐵衣<lb/>
　　晚蠶沙<lb/>
　右四味各等分擣散以生麻油和如泥先灸咬處塗<lb/>
　之差<hi>並出第五卷中</hi>
千金療蜘蛛咬人方<lb/>
<pb n="KR3e0015_WYG_044-16a"/>
　　以烏麻油和胡粉如泥塗之乾則易之取差止<hi>肘後</hi>
　　<hi>同出第二十六卷中</hi>
備急療蜘蛛咬人方<lb/>
　　取羊桃葉擣敷之立愈<hi>肘後同</hi>
又方<lb/>
　　以蒜切作兩斷以措之又以蒜摩地取泥塗之<hi>文仲</hi>
　　<hi>同並出第八卷中</hi>
　　蜂螫方一十首<lb/>
<pb n="KR3e0015_WYG_044-16b"/>
肘後療蜂螫人方<lb/>
　　取人溺新者洗之差<hi>備急文仲必效刪繁同</hi>
又方<lb/>
　　斫穀木取白汁塗之桑汁亦良<hi>備急文仲小品古今錄驗同</hi>
又方<lb/>
　　煮蜂房洗之又燒灰末以膏和塗之<hi>千金同本方云燒羊角灰</hi>
　　<hi>苦酒和塗之</hi>
又方<lb/>
<pb n="KR3e0015_WYG_044-17a"/>
　　刮齒垢塗之<hi>備急文仲千金同</hi>
千金治蜂螫方<lb/>
　　蜜<hi>五合</hi>　　蠟<hi>二兩/</hi>　　猪脂<hi>五合</hi>
　右三味和煎如膏候冷以塗之甚良<hi>一云稍稍食之</hi>
又方<lb/>
　　以淳醋沃地取泥塗之<lb/>
又方<lb/>
　　以尿泥塗之<lb/>
<pb n="KR3e0015_WYG_044-17b"/>
又方<lb/>
　　取蛇皮以蜜塗之炙令熱以貼螫處效又以醬汁<lb/>
　　塗蛇皮炙以封之甚效<hi>並出第二十六卷中</hi>
必效療蜂螫方<lb/>
　　擣青蒿封之亦可嚼用之<hi>肘後同</hi>
又方<lb/>
　　近用薄荷挼貼之大效蜀中用驗<hi>並出第六卷中</hi>
　　蜈蚣螫方八首<lb/>
<pb n="KR3e0015_WYG_044-18a"/>
肘後療蜈蚣螫人方<lb/>
　　割雞冠取血塗之差<hi>備急文仲刪繁必效同</hi>
又方<lb/>
　　嚼鹽塗之效又以鹽拭瘡上蜈蚣未逺不得去<hi>備急</hi>
　　<hi>小品文仲古今錄驗同</hi>
又方<lb/>
　　嚼大蒜若小蒜或桑白汁以塗之亦以麻履底土<lb/>
　　措之良<hi>小品備急文仲必效古今錄驗同</hi>
<pb n="KR3e0015_WYG_044-18b"/>
又方<lb/>
　　挼蛇衛草封之佳<lb/>
備急療蜈蚣螫人方<lb/>
　　挼藍汁以漬之即差蜈蚣不甚囓人甚亦微殊輕<lb/>
　　於蜂當時小痛易歇脱為所中幸可依此療之藥<lb/>
　　家皆用赤足者今赤足者螫人乃痛於黄足者是<lb/>
　　其毒烈故也<hi>張文仲肘後同</hi>
又方<lb/>
<pb n="KR3e0015_WYG_044-19a"/>
　　取屋中土以水和敷之<hi>小品同</hi>
崔氏療蜈蚣螫人方<lb/>
　　趂雄雞令走以雞嘴氣呵之數易雞立差<lb/>
張文仲療蜈蚣螫人方<lb/>
　　取錫炙令熱以熨之不越十度即差<hi>出第十卷中</hi>
　　蠍螫人二十七首<lb/>
廣濟療蠍螫毒方<lb/>
　　擣蒜塗之<hi>崔氏備急同</hi>
<pb n="KR3e0015_WYG_044-19b"/>
又方<lb/>
　　半夏以水研塗之亦止<lb/>
又方<lb/>
　　咒曰一名蒿枝一名薄之傍他籬落螫他婦兒毒<lb/>
　　氣急去不出他道你愚癡急急如律令<hi>並出第五卷中</hi>
集驗療蠍蟲螫人方<lb/>
　　余身經遭此毒手指痛苦不可忍諸法療皆無效<lb/>
　　有人見令以冷水漬指亦漬手即不痛水微暖便<lb/>
<pb n="KR3e0015_WYG_044-20a"/>
　　痛即以冷水漬小暖即易之餘處冷水浸故布以<lb/>
　　搨之此實大驗<hi>肘後備急千金必效文仲同</hi>
又方<lb/>
　　蠍有雌雄雄者止痛在一處雌者痛牽諸處若是<lb/>
　　雄者用井底泥敷之温則易雌者用當屋及溝下<lb/>
　　泥塗之若不值天雨可用新汲水從屋上淋下於<lb/>
　　下取泥敷之<lb/>
又方<lb/>
<pb n="KR3e0015_WYG_044-20b"/>
　　畫地作十字取上土水服五分匕<hi>並出第一卷中</hi>
千金療蠍毒方<lb/>
　　取齒中殘飯敷之又以猪脂封之又以射菵封之<lb/>
又方<lb/>
　　硇砂和水塗上愈<hi>救急同</hi>
凡一切螫毒之物見必不得起惡心向之亦不得殺之<lb/>
若輒殺之於後必遭螫慎之慎之治亦難差<lb/>
又方<lb/>
<pb n="KR3e0015_WYG_044-21a"/>
　　嚼茱茰以封之立愈<lb/>
又方<lb/>
　　生烏頭末唾和塗之良<lb/>
崔氏療蠍螫人方<lb/>
　　取人參嚼以敷痛處立差又以黄丹塗之差<lb/>
又方<lb/>
　　深削桂心醋磨塗之立定<lb/>
又方<lb/>
<pb n="KR3e0015_WYG_044-21b"/>
　　滴蠟燭熱脂於螫處三兩度易之<hi>並出第五卷中</hi>
備急療蠍螫人方<lb/>
　　蜀葵花　　石榴花　　艾心<lb/>
　右三味等分並以五月五日午時取隂乾合擣和水<lb/>
　塗螫處立定花取未開者<hi>張文仲同</hi>
又方<lb/>
　　温湯浸之<hi>肘後崔氏同</hi>
又方<lb/>
<pb n="KR3e0015_WYG_044-22a"/>
　　挼馬莧菜封之差<hi>肘後備急文仲同</hi>
又方<lb/>
　　嚼乾薑塗之差<hi>肘後備急文仲同並出第八卷中</hi>
必效療蠍咬人方<lb/>
　　温酒以漬之又擣䜴作餅如錢大貼螫處以艾灸<lb/>
　　七壯問被咬人云是物遣報云蠍螫即語云没所<lb/>
　　苦語訖即私向一處飜一瓦還安舊勿使其人知<lb/>
　　迴更問差未遣報云差訖即痛止神效<lb/>
<pb n="KR3e0015_WYG_044-22b"/>
古今錄驗療蠍螫人方<lb/>
　　取苦李子仁嚼以封之即差<lb/>
又方<lb/>
　　挼蛇銜取汁以敷之差<lb/>
又方<lb/>
　　以木椀率取此螫處即以木椀合之便差神驗<lb/>
又方<lb/>
　　挼鬼針草取汁敷之即差<lb/>
<pb n="KR3e0015_WYG_044-23a"/>
又方<lb/>
　　五月五日取莬葵熟擣以遍塗手至後日中時然<lb/>
　　後洗手若有人被螫以手摩索應手即差<lb/>
又禁蠍螫人法<lb/>
　　咒曰繫<hi>胡計反</hi>梨乎俱尚蘓婆訶於五月五日桑木<lb/>
　　正北隂中莬葵日正午時先七步至莬葵此右膝<lb/>
　　著地立左膝手摘取莬葵子摘取著口中熟嚼吐<lb/>
　　著手内與五葉草莬葵等相和若無子直取二葉<lb/>
<pb n="KR3e0015_WYG_044-23b"/>
　　相和於手内左轉挼之口隂誦前咒七遍一吐氣<lb/>
　　得一百八遍止所挼葉令汁出染手其葉還放置<lb/>
　　莬葵處起勿反顧之一日一夜不得洗手亦不用<lb/>
　　㸃汚手内亦不得人知作此法不得人見被螫者<lb/>
　　口問云何處即隂咒七通男以左手摩螫處口云<lb/>
　　差去若猶小瘮痛者男搯左手無名指第一節内<lb/>
　　側文頭隂呪搯之女搯以右手指以右手摩螫處<lb/>
　　其莬葵私取移種於桑北五葉草處處有之耳<lb/>
<pb n="KR3e0015_WYG_044-24a"/>
又甄立言以此蠍毒隂蛇即非蜂蜈蚣之軰自有小小<lb/>
可忍者有經一日一夜不可忍者京師偏饒此蟲遍用<lb/>
諸藥塗敷不能應時有效遂依角法以意用竹依作小<lb/>
角留一節長三四寸孔徑四五分若指上可取細竹作<lb/>
之纔令搭得螫處指用大角角之氣漏不嗍故角不厭<lb/>
大大即嗍急差速作五四枚鐺内熟煮取以角螫處冷<lb/>
即換初被螫先以針刺螫處出血然後角之熱畏傷肉<lb/>
以冷水暫浸角口二三分以角之此神驗不可以口嗍<lb/>
<pb n="KR3e0015_WYG_044-24b"/>
毒入腹殺人甄公云灸即差以熱角嗍之無火灸也<hi>並出</hi>
<hi>第四十五卷中</hi>
　　蠼螋尿方二十二首<lb/>
千金療蠼螋蟲尿人影便令人病其狀身中忽有處瘮<lb/>
痛如芒刺亦如刺蟲所螫處後起細㾦㿔作聚如茱茰<lb/>
子狀四邊赤中央有白膿如黍粟亦令人皮肉急舉身<lb/>
惡寒壯熱劇者連起盡腰脇胷也療之法初得之便磨<lb/>
犀角塗之上其毒療如火丹法余以武德中六月得此<lb/>
<pb n="KR3e0015_WYG_044-25a"/>
病經五六日覺心悶不佳以他法療之不愈有友人教<lb/>
畫地作蠼螋形以刀細細畫取蠼螋腸中土就中以唾<lb/>
和成泥塗之再塗即愈方知天下萬物相感難曉其由矣<lb/>
又方<lb/>
　　羚羊鬚燒灰臘月猪脂和以封之差<lb/>
又療蠼螋尿方<lb/>
　　熟嚼梨葉以封之乾復易之<lb/>
又方<lb/>
<pb n="KR3e0015_WYG_044-25b"/>
　　取馬鞭草爛擣以封之乾復易差<lb/>
廣濟療蠼螋尿繞腰欲死方<lb/>
　　取敗蒲扇煮汁塗之<lb/>
又方<lb/>
　　萹豆葉擣塗之<hi>並出第  卷中</hi>
深師療蠼螋尿方<lb/>
　　取鵲巢中土以苦酒和敷之<lb/>
又方<lb/>
<pb n="KR3e0015_WYG_044-26a"/>
　　以雞子和白磰敷之侵淫為廣以大蒜磨研書墨<lb/>
　　塗之一方以胡粉塗之一方以猪膏塗之又燒蒲<lb/>
　　灰敷之<hi>並出第二十九卷中</hi>
集驗療蠼螋尿瘡方<lb/>
　　燒鹿角擣末以苦酒和敷之已有汁者燒道邊弊<lb/>
　　蒲蓆灰以敷之<hi>深師千金并翼文仲同</hi>
又方<lb/>
　　槐白皮<hi>半斤切</hi>　　苦酒<hi>二升</hi>
<pb n="KR3e0015_WYG_044-26b"/>
　右二味漬半日刮去瘡處以洗日五六遍末赤小豆<lb/>
　和苦酒敷之燥即易之小兒以水和敷之甚良<hi>千金并翼</hi>
　<hi>文仲深師同</hi>
又方<lb/>
　　嚼大麥以敷之日三<hi>千金同</hi>
又方<lb/>
　　豬脂和鷰巢中土敷之<hi>千金同並出第九卷中</hi>
千金翼療蠼螋尿瘡方<lb/>
<pb n="KR3e0015_WYG_044-27a"/>
　　取茱茰東引根下土以醋和塗之<lb/>
又瘡表裏相當一名侵淫瘡方<lb/>
　　取猪牙車骨年乆者搥破燒令脂出及熱塗之<hi>千金同</hi>
又方<lb/>
　　取楝木枝若皮燒灰敷之乾者以猪膏和敷并主<lb/>
　　小兒秃及諸惡瘡<hi>深師同出第二十四卷中</hi>
崔氏療蠼螋尿瘡習習然黄水出者方<lb/>
　　取韭擣取汁以塗之<lb/>
<pb n="KR3e0015_WYG_044-27b"/>
又方<lb/>
　　煮甘草湯洗之<lb/>
又方<lb/>
　　嚼桂塗之<lb/>
又方<lb/>
　　絞馬屎汁洗之<lb/>
又方<lb/>
　　嚼麻子塗之<lb/>
<pb n="KR3e0015_WYG_044-28a"/>
又方<lb/>
　　令患人於日裏立側近作沸湯微取以淋患人影<lb/>
　　令當所患瘡處六七度仍遣人熟嚼蒜以噀患人<lb/>
　　影中患處口中餘蒜氣即真噀患人瘡上愈<hi>並出第五卷中</hi>
救急蠼螋尿方<lb/>
　　取鷰窠和醶醋塗之大良<hi>出第五卷中</hi>
　　惡蚝方三首<lb/>
必效療惡蚝已洪腫者并差方<lb/>
<pb n="KR3e0015_WYG_044-28b"/>
　　取棟木根并皮切一升以水三升和煎取二升適<lb/>
　　寒温浸洗瘡冷即易再三差<lb/>
又惡蚝已洪腫爛者方<lb/>
　　乾薑　　　水銀　　　猪脂<hi>臘月者</hi>
　右三味揉令相得即置丸向椀中燒以竹筒籠上熏<lb/>
　所腫處未熏先破兩處然後熏即差<lb/>
又方<lb/>
　　取胡葱於煻火中煨令軟即出以紙隔手挼令破<lb/>
<pb n="KR3e0015_WYG_044-29a"/>
　　以搨瘡上以痛定為度<hi>李饒家多用神效並出第十六卷中</hi>
　　蠆螫方二首<lb/>
肘後論云此<graphic n="KR1871" url="https://raw.githubusercontent.com/kanripo/KR-Gaiji/master/images/KR1871.png" mimeType="image/png"/>字作蠆字所謂蜂蠆作於懐袖賁育為<lb/>
之驚恐言其小而有毒起乎不意也世人呼蝘蜓為蠆<lb/>
子而未嘗中人乃言不可螫人雷鳴乃放想亦當極有<lb/>
毒書家呼蝘蜓為守宮本草云守宮即是蜥蜴如東方<lb/>
朔言則兩種物矣今蜥蜴及蛇醫毋並不螫人蜥蜴有<lb/>
五色具者亦云是龍不可殺之令人震死今又有一小<lb/>
<pb n="KR3e0015_WYG_044-29b"/>
烏蟲子尾有翹世人呼為甲蟲而尾似車緩兩尾復言<lb/>
此蟲是蠆未詳其正矣<lb/>
又療蠆螫人方<lb/>
　　擣常思草絞取汁以洗瘡<hi>出第八卷中</hi>
古今錄驗蠆螫人方<lb/>
　　取屋霤下土水和敷之立愈<hi>出第四十五卷中</hi>
　　射工毒方一十九首<lb/>
備急論射工毒江南有此射工毒蟲一名短狐一名蜮<lb/>
<pb n="KR3e0015_WYG_044-30a"/>
常在山間水中人行反入水中此蟲口中有横骨狀如<lb/>
角弩即以氣射人影則病其診法初得時或如傷寒或<lb/>
似中惡或口不能語或身體苦強或惡寒壯熱四肢拘<lb/>
急頭痛旦可暮劇困者三日則齒間血出不療則死其<lb/>
人中有四種初覺即遍身視之其一種正如黑子而皮<lb/>
繞四邊突赤以衣被犯之如芒刺狀其一種作瘡瘡乆<lb/>
則穿䧟其一種突起如石癰狀其一種如火灼人肉起<lb/>
作瘡此種最急能殺人居此毒之地天大雨時或逐行<lb/>
<pb n="KR3e0015_WYG_044-30b"/>
潦流入人家而射人又當養鵝鵝見即食之船行將純<lb/>
白鵝以辟之白鴨亦善帶好生金犀角麝香並佳又若<lb/>
見身中有此四種瘡處便急療之方<lb/>
　　急周繞遍去此瘡邊一寸輙灸一處百壯瘡上亦<lb/>
　　百壯大良<hi>肘後同</hi>
又療射工毒方<lb/>
　　白雞屎白者二七枚以水湯和塗瘡上<hi>必效文仲備急千金</hi>
　　<hi>肘後同並出第九卷中</hi>
<pb n="KR3e0015_WYG_044-31a"/>
肘後初見此瘡便宜療之方<lb/>
　　便水磨犀角塗之燥復塗亦取細屑和麝香塗之<lb/>
　　一方云服一方寸匕<lb/>
又方<lb/>
　　以白梅皮裹䜴母蟲吞至六七枚勿佳<hi>本方云取水上浮走</hi>
　　<hi>䜴母蟲一枚置口中便差</hi>
又射工毒蟲正黑狀如大蜚生嚙髮而形有雌雄雄者<lb/>
口邊有兩横角角能屈伸有一長角横在口前弩檐臨<lb/>
<pb n="KR3e0015_WYG_044-31b"/>
其角端曲如上弩以氣為矢因水勢以射人人中之便<lb/>
不能語冬月並在土中蟄其上雪不凝氣蒸休休然人<lb/>
有識處掘而取帶之溪邊行亦往往得此若中毒仍為<lb/>
屑與服夏月在水中則不可見乃言此蟲含沙射人影<lb/>
便病欲度水先以石投之則口邊角弩發矣若中此毒<lb/>
體覺不快視有瘡處便療之療之亦不異於溪毒<lb/>
又方<lb/>
　　取皂莢一挺長一尺二寸者搥碎以苦酒一升煎<lb/>
<pb n="KR3e0015_WYG_044-32a"/>
　　如餳去滓敷毒上<hi>文仲備急同</hi>
又方<lb/>
　　取馬齒莧擣飲汁一升滓以薄瘡上日四五遍良<lb/>
　　<hi>文仲備急同</hi>
集驗療射工毒中人寒熱發瘡偏在一處有異於常方<lb/>
　　取赤莧合莖葉擣絞取汁服一升日再三服<hi>千金備急</hi>
　　<hi>文仲必效刪繁肘後同姚云服七合日四五服</hi>
又方<lb/>
<pb n="KR3e0015_WYG_044-32b"/>
　　犀角　　　升麻　　　烏翣根<hi>各二兩</hi>
　右三味以水四升煮取一升半去滓分再服相去一<lb/>
　炊乆盡更作<hi>千金同</hi>
又方<lb/>
　　取生茱茰莖葉一虎口斷去前後取握中者熟擣<lb/>
　　以水二升煎取八合頓服之<hi>千金同</hi>
又療射工中人瘡有三種一種瘡正黑如壓子皮周遍<lb/>
悉赤或衣犯之如有刺痛一種作瘡瘡乆則穿或晡間<lb/>
<pb n="KR3e0015_WYG_044-33a"/>
寒熱一種如火灼熛起此者最急數日殺人此病令人<lb/>
寒熱方<lb/>
　　烏翣根<hi>二兩</hi>　　升麻<hi>二兩</hi>
　右二味切以水三升煮取一升適寒温頓服之滓薄<lb/>
　瘡上<hi>肘後千金文仲備急同古今錄驗云烏扇無根用葉出第一卷中</hi>
千金療射工初中未有瘡但憎寒凛凛及其成瘡似蠼<lb/>
螋尿亦以瘭疽狀方<lb/>
　　取芥子擣熟苦醋和厚塗瘡上半日痛便止<hi>古今錄驗同</hi>
<pb n="KR3e0015_WYG_044-33b"/>
又方<lb/>
　　取狼牙葉冬取根枝擣之令熟薄所中處又飲四<lb/>
　　五合汁<lb/>
又云山中草木上石蛵著人則穿囓肌肉行人肉中侵<lb/>
淫墳起方<lb/>
　　灸斷其道即愈<lb/>
又凡入山路行草木中常以臘月猪膏塗脚足指間跌<lb/>
上及著鞋處蛵不敢著人<lb/>
<pb n="KR3e0015_WYG_044-34a"/>
又江南毒氣惡核似射工暴腫生瘡五香散方<lb/>
　　甲香　　　犀角<hi>屑</hi>　　鼈甲<hi>灸令黄</hi>　薰陸香<lb/>
　　升麻　　　烏翣根　　吳茱茰　　沈香<lb/>
　　丁香<hi>各三分</hi>　黄連　　　羚羊角<hi>屑/</hi>　牡蠣<hi>熬</hi>
　　甘草<hi>灸</hi>　　黄芩<hi>各四/分</hi>　黄蘗<hi>六分</hi>
　右十五味為散水服方寸匕日三服又以雞子白和<lb/>
　塗上乾易之以水和少許洗上忌莧菜猪肉海藻<hi>出第</hi>
　<hi>二十六卷中</hi>
<pb n="KR3e0015_WYG_044-34b"/>
救急療射工毒方<lb/>
　　取葫蒜切貼瘡灸七壯良<lb/>
古今錄驗療射工中人已有瘡者方<lb/>
　　取蜈蚣大者一枚炙擣末以苦酒和敷瘡上痛便<lb/>
　　止<hi>千金同</hi>
　　溪毒方二十一首<lb/>
肘後中溪毒論葛氏云水毒中人一名中水一名中溪<lb/>
一名中灑一名水病似射工而無物其診法初得之惡<lb/>
<pb n="KR3e0015_WYG_044-35a"/>
寒頭微痛目眶疼心中煩懊四肢振焮腰背骨節皆強<lb/>
筋急兩膝疼或翕翕而熱但欲睡旦醒暮劇手足逆冷<lb/>
至肘膝二三日則腹中生蟲食人下部肛中有瘡不痛<lb/>
不痒不令人覺視之乃知耳不即療過六七日下部膿<lb/>
潰蟲上食五藏熱盛煩毒注下不禁八九日良醫所不<lb/>
能療之覺得之急當早視下部若有瘡正赤如截肉者<lb/>
為陽毒最急若瘡如蠡魚齒者為隂毒猶小緩要皆殺<lb/>
人不過二十日也欲知是中水當作數斗湯以小蒜五<lb/>
<pb n="KR3e0015_WYG_044-35b"/>
升㕮咀投湯中莫令太熱熱即無力去滓消息適寒温<lb/>
以浴若身體發赤斑文者是也其無者非也當作他病<lb/>
療之<hi>文仲千金翼備急同</hi>
又療中水毒方<lb/>
　　取梅若桃葉擣絞取汁三升許為二服或乾以水<lb/>
　　絞取汁極佳<hi>集驗文仲備急千金同姚云小兒不能飲以汁敷乳頭與之</hi>
又方<lb/>
　　取常思草擣絞汁三升飲之妙并以綿裹導下部<lb/>
<pb n="KR3e0015_WYG_044-36a"/>
　　中日三差<hi>文仲備急同</hi>
又方<lb/>
　　擣藍青汁以少水和塗頭面遍身令匝<hi>文仲千金翼備急同</hi>
又方<lb/>
　　取蓼一把擣以酒一升和絞服之不過三服<hi>文仲千金</hi>
　　<hi>翼備急云肘後用梨葉</hi>
又方<lb/>
　　取大苺連根<lb/>
<pb n="KR3e0015_WYG_044-36b"/>
　右一味擣作屑服之亦可投水擣絞汁飲一二升并導<lb/>
　下部生蟲者夏月常行多齎此屑欲入水浴先以少<lb/>
　屑投水上流便無所畏又辟射工家中雖以器盛水<lb/>
　浴亦常以此屑投水中大佳<hi>文仲千金翼備急同</hi>
又今東間諸山州縣人無不病溪毒每春月多得亦如<lb/>
京都傷寒之狀呼為溪温未必皆是射工軰爾亦盡患<lb/>
瘡痢但寒熱煩痛不解便死耳方家療此用藥與傷寒<lb/>
温疾頗相似今復疏其單療於此方<lb/>
<pb n="KR3e0015_WYG_044-37a"/>
　　東向三兩步即以手左一攪取水將蒜一把熟擣<lb/>
　　以酒漬之去滓可飲兩杯當吐得吐便差此方甚<lb/>
　　效<lb/>
備急療溪毒方<lb/>
　　取五加根燒末以酒若漿服方寸匕<hi>肘後文仲備急同</hi>
又方<lb/>
　　燒鮫魚皮以飲服方寸匕立差<lb/>
又方<lb/>
<pb n="KR3e0015_WYG_044-37b"/>
　　荆葉擣汁飲之佳<hi>肘後同</hi>
又方<lb/>
　　擣柴姑以塗之腰背諸處柴姑生東間細葉如蒜<lb/>
　　狀<lb/>
又方<lb/>
　　烏蒜一枚擣以酒和服半升得吐即差又名烏韭<lb/>
　　山中甚多<lb/>
又若下部生瘡已決洞者方<lb/>
<pb n="KR3e0015_WYG_044-38a"/>
　　取秫米一升鹽五升水一石煮作麋坐中即愈<hi>文仲</hi>
　　<hi>備急同肘後並同</hi>
又方<lb/>
　　取桃葉艾葉擣熟以水漬之縱取濃汁去滓著盤<lb/>
　　中坐有白蟲出差<hi>文仲備急同肘後云取桃皮葉無艾葉</hi>
又方<lb/>
　　燒皂莢擣末以綿裹導之<lb/>
又方<lb/>
<pb n="KR3e0015_WYG_044-38b"/>
　　以鹽和皂莢末擣之綿裹導之<lb/>
又方<lb/>
　　末牡丹屑以飲服方寸匕日三<lb/>
又其土俗有療之術方<lb/>
　　初覺便取溪蒜莃薟桃葉剉一觔蒸使遍熱出布<lb/>
　　席上解衣卧上厚覆衣被大汗良乆出拭之勿見<lb/>
　　風則差已五六日恐毒入腹不可救爾應先服藥<lb/>
　　東間諸山有大木名埋檀枝葉上似梨冬不凋剝<lb/>
<pb n="KR3e0015_WYG_044-39a"/>
　　取白皮皮重疊如紙搥破煮服一升日夜六七遍<lb/>
　　無生者預取乾之亦單用茜根白蘘荷根藍青汁<lb/>
　　並佳若卒無根皮亦可單用藍汁可服之亦可都<lb/>
　　合煮取汁漬之若患腹中痛恐轉成蠱噉人腹藏<lb/>
　　者取猪脂二升熬令燥水一斗絞取汁稍稍服之<lb/>
　　<hi>並出第八卷中</hi>
千金療溪毒方<lb/>
　　取大蒜十枚合皮安熱灰中炮令熱刀切斷頭以<lb/>
<pb n="KR3e0015_WYG_044-39b"/>
　　柱所著毒處<hi>文仲備急崔氏同</hi>
又方<lb/>
　　雄黄　　　朱砂　　　常山<hi>各等分</hi>
　右三味五月五日午時使童子擣合之<hi>出第二十六卷中</hi>
張文仲療溪毒方<lb/>
　　取蓼擣取汁服一二升又以塗周匝差<lb/>
又方<lb/>
　　取雄牛膝根一把擣水酒共一升漬絞取汁飲之<lb/>
<pb n="KR3e0015_WYG_044-40a"/>
　　日三雄牛膝莖白紫色者是<hi>出第十卷中</hi>
　　沙蝨毒方六首<lb/>
肘後中沙蝨毒論云山水間多有沙蝨其蟲甚細不可<lb/>
見人入水浴及汲水澡浴此蟲在水中著人及隂雨日<lb/>
行草中即著人便鑽入皮裏其診法初得之皮上正赤<lb/>
如小豆黍米粟粒以手摩赤上痛如刺過三日之後令<lb/>
人百節強疼痛寒熱赤上發瘡此蟲漸入至骨則殺人<lb/>
凡在山澗水澡浴畢熟以巾拭身中數過又以故帛拭<lb/>
<pb n="KR3e0015_WYG_044-40b"/>
之一過乃敷粉也今東間水無不有此洗浴畢以巾拭<lb/>
㸁㸁如甚毛針刺熟看見處仍以竹葉抄拂去之比見<lb/>
嶺南人初有此者即以茅葉刮去乃小傷皮膚為佳乃<lb/>
數塗苦苣菜汁差已深者用針挑取得蟲子正如疥蟲<lb/>
著𤓰上映光方見行動也挑不得便就上灸三四炷則<lb/>
蟲死病除若止兩三處不能為害多處不可盡挑灸若<lb/>
猶覺惽惽是其已大深便應依土俗作方術出之并作<lb/>
諸藥湯以俗皆得一二升沙出沙出都盡乃止若無方<lb/>
<pb n="KR3e0015_WYG_044-41a"/>
術痛飲畨酒取醉亦佳如其無則依此方為療并雜用<lb/>
前中溪毒射工法急救七日中宜差不爾則仍變成溪<lb/>
毒如薤葉大長四五寸初著腹脅腫如刺則破雞搨之<lb/>
蟲出食雞或三四數遍取盡乃止兼須服麝香犀角䕶<lb/>
其内作此療之彼土有中之者不少呼此病為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>呼故切</hi>
沙蟲吳音名沙作盜䕶如鳥長尾盜者言此蟲能招呼<lb/>
溪氣東間山行無處不有其蟲著人肉不痛不即覺者<lb/>
乆乆便生子在人皮中稍攻人則為瘻山行宜竹管盛<lb/>
<pb n="KR3e0015_WYG_044-41b"/>
鹽數視體足見者以鹽塗之便脱雜少石灰尤良亦斷<lb/>
血而辟水温<lb/>
又療沙蝨毒方<lb/>
　　以少許麝香傅瘡上過五日不差當用巴豆湯服<lb/>
　　之一日輒以巴豆一枚二日二枚計為數并去皮<lb/>
　　心以水三升煮取一升盡服之未差即更可作服<lb/>
　　之<hi>文仲備急同</hi>
又方<lb/>
<pb n="KR3e0015_WYG_044-42a"/>
　　斑猫二枚熬一枚研末服之燒一枚令煙絶末著<lb/>
　　瘡中<hi>千金文仲備急同</hi>
又方<lb/>
　　取麝香大蒜合擣以羊脂和著筒中帶之行大良<lb/>
　　<hi>千金同</hi>
刪繁療沙蝨方<lb/>
　　以鹽五合以水一斗煮一沸以漬洗瘡<hi>出第十卷中</hi>
必效療沙蝨方<lb/>
<pb n="KR3e0015_WYG_044-42b"/>
　　初著有赤㸃如米以鹽和麝香塗之差<lb/>
　　犬咬人方九首<lb/>
肘後犬咬人方<lb/>
　　取竈中熱灰以粉上畢裹縛之<hi>千金同</hi>
又方<lb/>
　　乾薑末服二方寸匕薑汁服半升亦良<lb/>
集驗療凡犬咬人方<lb/>
　　以苦酒和灰塗之良<hi>千金同</hi>
<pb n="KR3e0015_WYG_044-43a"/>
千金療凡犬咬人方<lb/>
　　燒犬尾灰敷之日二又燒自死蛇灰末敷瘡中<lb/>
又方<lb/>
　　桃東南枝白皮一握以水一升煮取五合服之<lb/>
又方<lb/>
　　莨菪子七枚以水服之日一度差止<lb/>
又方<lb/>
　　梅子末以酒服之<lb/>
<pb n="KR3e0015_WYG_044-43b"/>
又方<lb/>
　　以臘月鼠一枚以猪脂煎如膏去滓候凝以塗之<lb/>
古今錄驗療凡犬咬人方<lb/>
　　先以水洗瘡任血出勿止之洗勿任取血自止以<lb/>
　　帛裹之即差<lb/>
　　狂犬咬人方二十二首<lb/>
千金論曰凡春末夏初犬多發惡狂必誡小弱持杖預<lb/>
以防之而不免者莫出於灸百日之中無闕一日者方<lb/>
<pb n="KR3e0015_WYG_044-44a"/>
得免難若初見瘡差痛定即言平復者此最可畏大禍<lb/>
即至死在旦夕凡狂犬咬人著訖即令人狂精神已别<lb/>
何以得知但看灸時一度火下即覺心神中醒然方知<lb/>
咬已即狂是以深須知此此病至重世人皆輕之不以<lb/>
為意坐之死者毎年常有之臣昔初學醫未以為業有<lb/>
人遭此將以問臣臣了不知報答以是經臣手而死者<lb/>
非一由此鋭意學之一解以来療者皆愈方知世無良<lb/>
醫枉死者半此言匪虚故將来學者非必此法餘一一<lb/>
<pb n="KR3e0015_WYG_044-44b"/>
方皆須沈思留作心意勤學之乃得通曉莫以初解一<lb/>
兩種法即謂知説極自誤也因方申此一言言不盡意<lb/>
耳<lb/>
又療狂犬咬人方<lb/>
　　蛇脯一枚去頭炙擣末服五分匕日二<lb/>
又方<lb/>
　　服青布汁三升<lb/>
又方<lb/>
<pb n="KR3e0015_WYG_044-45a"/>
　　飲驢尿一二升良<lb/>
又方<lb/>
　　擣莨菪根和鹽以敷之日三度<lb/>
肘後療猘犬咬人方<lb/>
　　先嗍去惡血乃須灸瘡中十壯明日以去日灸一<lb/>
　　壯滿百日乃止忌酒<hi>千金文仲備急小品古今錄驗同</hi>
又方<lb/>
　　擣地榆根絞取汁塗瘡無生者可取乾者以水煮汁飲<lb/>
<pb n="KR3e0015_WYG_044-45b"/>
　　之過百日乃止日末服方寸匕日三兼敷瘡上<hi>千金同</hi>
又方<lb/>
　　擣薤絞取汁敷之又服一升日三須瘡差乃止亦<lb/>
　　治已差復發者<hi>千金同</hi>
又方<lb/>
　　以豆醬清塗瘡日三四差<hi>千金同</hi>
小品療狂犬咬人方<lb/>
　　刮狼牙或虎牙骨末服方寸匕已發狂如猘犬者<lb/>
<pb n="KR3e0015_WYG_044-46a"/>
　　服此藥即愈<hi>肘後同</hi>
又方<lb/>
　　頭髮猬皮燒作灰末等分和水飲一盃若或已目<lb/>
　　赤口噤者可折齒灌之<hi>肘後千金同</hi>
又方<lb/>
　　擣地黄汁飲之并塗瘡上過百日止<hi>肘後同</hi>
又衆療不差毒攻人煩亂㖦已作犬聲者方<hi>通按㖦音董多言動也</hi>
　　髑髏骨燒灰末以東流水和服方寸匕以活止凡<lb/>
<pb n="KR3e0015_WYG_044-46b"/>
　　狂犬咋人七日輒應一發過三七日不發則免也<lb/>
　　要過百日乃為大免毎至七日法當擣薤<hi>一作韭</hi>汁<lb/>
　　飲二三升又當終身禁食犬肉蠶蛹若食此發則<lb/>
　　不可救之瘡未差之間亦忌食生魚諸肥膩肉及<lb/>
　　諸冷食但於飯下蒸生魚及就膩器中食便發不<lb/>
　　宜飲酒能過一年乃佳<lb/>
又若重發者療之方<lb/>
　　生食蟾蜍膾絶良亦可燒炙食之不必令其人知<lb/>
<pb n="KR3e0015_WYG_044-47a"/>
　　初得囓便為此則不發<hi>集驗文仲千金備急肘後同姚剥作膾吞蒜虀下也</hi>
又方<lb/>
　　擣生薑汁一升以来服之佳<lb/>
崔氏療狂犬咬人方<lb/>
　　凡被狂犬咬即急嗍去血急吐之勿錯嚥之然後<lb/>
　　擣杏仁和大蟲牙捻作餅子貼瘡上頓灸二七壯<lb/>
　　従此以後毎日灸一兩壯貼杏仁餅子灸之須要<lb/>
　　滿百日乃止百日内必莫使大差如無大蟲牙可<lb/>
<pb n="KR3e0015_WYG_044-47b"/>
　　單用杏仁亦得狂狗咬人每至七日即合一發值<lb/>
　　至七日即須擣韭汁服一大合日再服之縦非至<lb/>
　　七日值一日兩日服一兩合大妙如冬月無可取<lb/>
　　韭根擣汁服之又三兩日取杏仁一合擣碎熟研<lb/>
　　濾取汁和大蟲牙齒無牙齒骨亦可用熟煎取一<lb/>
　　大升汁又燒竹瀝一合以和杏仁酪汁更煎一兩<lb/>
　　沸分三服一日使盡又取所咬犬腦以塗瘡大佳<lb/>
　　取大蟲牙齒末或大蟲脂塗之便佳<lb/>
<pb n="KR3e0015_WYG_044-48a"/>
又方<lb/>
　　以大蟲骨灰和杏仁膏以塗之甚良<lb/>
又急療狂犬囓人無問深淺者方<lb/>
　　初被咬便以冷水洗令血斷封裹著如其瘡大及<lb/>
　　深宜放流水中浸之血斷依法封裹更不用餘裹<lb/>
　　忌風千萬不畏凡初被咬即覔一切物與喫後不<lb/>
　　發也<hi>出第八卷中</hi>
必効療狂犬咬方<lb/>
<pb n="KR3e0015_WYG_044-48b"/>
　　梔子皮<hi>燒灰</hi>　石硫黄<hi>末</hi>
　右二味擣為末敷瘡日一易<hi>救急同</hi>
又方<lb/>
　　取蚯蚓糞水和之如泥以封之上有毛以毛盡即<lb/>
　　差<lb/>
又方<lb/>
　　驢屎汁飲一升即差<lb/>
又方<lb/>
<pb n="KR3e0015_WYG_044-49a"/>
　　杏仁<hi>切去尖</hi>　豆豉<hi>各一/兩</hi>　韭根<hi>一握淨洗</hi>
　右三味擣為餅可瘡大小厚一二分貼咬處大作艾<lb/>
　炷以灸餅上熱徹即差<lb/>
又方<lb/>
　　虎骨　　　石灰<lb/>
　右二味以臘月猪脂和作餅子暴乾擣末以敷之良<lb/>
　<hi>並出第六卷中</hi>
　　猪囓人方二首<lb/>
<pb n="KR3e0015_WYG_044-49b"/>
千金療猪囓人方<lb/>
　　鍊松脂貼上<lb/>
又方<lb/>
　　屋霤中泥以敷之<hi>並出第二十六卷中</hi>
　　馬咋踏人方四首<lb/>
肘後療馬咋及踏人作瘡有毒腫熱疼痛方<lb/>
　　灸瘡中及腫上即差<lb/>
又方<lb/>
<pb n="KR3e0015_WYG_044-50a"/>
　　取婦人月經敷之最良<hi>姚云神效</hi>
集驗療馬咋及踏人作瘡有毒腫熱疼痛方<lb/>
　　割雞冠血㸃所囓瘡中日三若父馬用雌雞母馬<lb/>
　　用雄雞<hi>肘後同</hi>
千金療馬咬人及踏人作瘡毒腫熱痛方<lb/>
　　取馬鞭稍三尺鼠屎二七枚燒末以猪膏和塗之<lb/>
　　立愈<hi>備急小品集驗必效古今錄驗同出第二十六卷中肘後云取馬鞭梢二寸</hi>
　　剝死馬馬骨傷人方三首<lb/>
<pb n="KR3e0015_WYG_044-50b"/>
肘後療剥死馬馬骨傷人手毒攻欲死方<lb/>
　　取死馬腹中屎以塗之即差<hi>集驗千金備急古今錄驗小品同</hi>
集驗療剥死馬馬骨傷人手毒攻欲死方<lb/>
　　絞飲其矢汁燒末服方寸匕<hi>備急同出第九卷中</hi>
古今錄驗療剥死馬馬骨傷人手毒欲攻死方<lb/>
　　服人屎汁<hi>出第四十五卷中</hi>
　　馬骨所刺及馬血入舊瘡方八首<lb/>
肘後療馬骨所刺及馬血入舊瘡中毒痛欲死方<lb/>
<pb n="KR3e0015_WYG_044-51a"/>
　　以熱桑灰汁更番漬之常目為之冷即易數日乃<lb/>
　　愈若痛止而腫不消煮炙石令熱以熨之灸瘡上<lb/>
　　亦佳<hi>集驗千金同</hi>
又方<lb/>
　　擣脈子以水絞取汁飲一升日三服<lb/>
又方<lb/>
　　酒漬馬目毒公少少飲之<lb/>
小品療馬骨所刺及馬血入攻人瘡中毒痛欲死方<lb/>
<pb n="KR3e0015_WYG_044-51b"/>
　　人糞泥之又擣馬莧敷之<hi>出第十卷中</hi>
刪繁療馬骨刺人馬血入人瘡孔方<lb/>
　　馬糞乾者止一物粉瘡孔上搨瘡口也<lb/>
又方<lb/>
　　雄黄　　　乾薑<lb/>
　右二味等分擣末内瘡口中即差<lb/>
又方<lb/>
　　大小蒜擣熬煖用敷瘡上<lb/>
<pb n="KR3e0015_WYG_044-52a"/>
又方<lb/>
　　以熱湯數淋瘡上即差<hi>並出第十卷中</hi>
　　馬汗及毛入人瘡中方六首<lb/>
肘後療人體上先有瘡而乗馬馬汗及馬毛入瘡中或<lb/>
但為馬氣所蒸皆致腫痛煩熱入腹則殺人方<lb/>
　　燒馬鞭皮以猪膏和敷之<hi>備急千金集驗同</hi>
又方<lb/>
　　以水漬瘡數易水漬之<hi>千金備急同</hi>
<pb n="KR3e0015_WYG_044-52b"/>
又方<lb/>
　　以石灰敷上<hi>千金備急同</hi>
集驗療人先有瘡而乗馬馬汗若馬毛入瘡及拂略著<lb/>
致令腫痛方<lb/>
　　大飲醇酒取醉即愈<hi>肘後千金同出第八卷中</hi>
千金療馬汗入人瘡方<lb/>
　　燒雞毛末以酒服方寸匕<hi>集驗同</hi>
又方<lb/>
<pb n="KR3e0015_WYG_044-53a"/>
　　煮沸湯及熱以漬之冷復易之<hi>小品同出第二十六卷中</hi>
　　驢馬諸疾方三十一首<lb/>
救急夫六畜之中唯馬最為貴致逺之勞賢愚所要或<lb/>
在戎漠或居村落忽患急黄黒汗等諸疾將息水草之<lb/>
宜人間之要次之君子所附卷末傅以意焉凡騎馬逺<lb/>
行初到先與空剉草刷畢飲水飲水畢然後與粟豆等<lb/>
若先與粟豆等或水穀并必致馬病也<hi>出第九卷中</hi>
肘後療馬熱蟲顙黑汗鼻中有膿腔水草不進方<lb/>
<pb n="KR3e0015_WYG_044-53b"/>
　　黄𤓰樓根　貝母　　　桔梗　　　大青<lb/>
　　梔子仁　　吳藍　　　欵冬花　　大黄<lb/>
　　白鮮皮　　黄芩　　　鬱金<hi>各二大兩</hi>　黄蘗<lb/>
　　馬牙硝<hi>各四大兩</hi>
　右十三味擣篩患相當及常要啖重者藥三大兩地<lb/>
　黄半斤豉二合蔓菁油四合和合齋前啖至晚飼大效<lb/>
又蟲顙重者方<lb/>
　　葶藶子<hi>一合熬令紫色擣如泥</hi>　桑白皮<hi>一大/握</hi>大棗<hi>二十枚擘</hi>
<pb n="KR3e0015_WYG_044-54a"/>
　右三味以水二升煮取一升去滓入葶藶合調匀適<lb/>
　寒温灌口隔日又灌重者不過再差<lb/>
又療馬脊瘡方<lb/>
　　黄丹敷之避風即差<lb/>
又療馬羯骨脹方<lb/>
　　取四十九隻羊蹄燒之熨骨上冷即易之如無羊<lb/>
　　蹄楊柳枝指麤者炙熨之不論數差<lb/>
又療馬後冷方<lb/>
<pb n="KR3e0015_WYG_044-54b"/>
　　䜴葱薑各一兩水五升煮取半和酒灌之<lb/>
又療馬目暈方<lb/>
　　霜後乾楮葉細為末日兩度管吹眼中差<lb/>
又療馬疥方<lb/>
　　大豆熬焦和生油麻擣敷之醋泔淨洗<lb/>
又方<lb/>
　　樗根末和油麻塗之先以皂莢水或泔淨洗之洗<lb/>
　　了塗令中間空少許放蟲出不得多塗恐瘡大<lb/>
<pb n="KR3e0015_WYG_044-55a"/>
又方<lb/>
　　巴豆<hi>去皮心</hi>　膩粉<lb/>
　右二味研以油麻油和塗先洗之塗數日看更驗<lb/>
備急療驢馬蟲顙方<lb/>
　　生地黄<hi>汁一升</hi>桑根白皮<hi>五/兩</hi>紫菀<hi>三/兩</hi>　　射干<hi>二兩</hi>
　　麻黄<hi>一兩</hi>　　葱白<hi>一/斤</hi>　　蘇<hi>二/合</hi>　　　蜜<hi>一合</hi>
　右八味切以水一斗五升煮取八升去滓内麝香末<lb/>
　一豆攪調作兩度灌之當灌每取早朝食時飲水三<lb/>
<pb n="KR3e0015_WYG_044-55b"/>
　分與一分至午時三分與二分至夜使足明日還依<lb/>
　前法與之其藥更加地黄及葱白蜜豉以水三五升<lb/>
　煮取多少依前加麝香少許自餘將息一依前法當<lb/>
　灌時高舉頭勿使藥汁射肺則藥汁不出斟酌藥入<lb/>
　即不得用全高每灌皆取一雞子汁分灌兩鼻孔中<lb/>
　若氣力弱隔日灌之若神強頻日灌之若輕者兩三<lb/>
　度灌之即差灌後三兩日伺候看鼻中膿絶嚬斷即<lb/>
　差如不斷用後法桑白皮一斤細切以水三升煮取<lb/>
<pb n="KR3e0015_WYG_044-56a"/>
　一升去滓每旦灌鼻孔中灌時入研麝香一豆大佳<lb/>
又馬盪方<lb/>
　　大黄　　黄芩　　鬱金　　當歸<lb/>
　　芍藥　　紫菀　　芎藭　　白术<lb/>
　　牛膝　　　細辛<hi>各一兩</hi>
　右十味合擣末用湯調方寸匕以灌之<lb/>
又療馬急黄黑汗方<lb/>
　　割上斷訖取陳乆靴𤓰頭水漬汁灌口如不足用<lb/>
<pb n="KR3e0015_WYG_044-56b"/>
　　大黄當歸各一兩鹽半升以水三升煎取半分兩<lb/>
　　度灌口如不定破尾使骨纔血即止<hi>肘後同</hi>
又療馬起卧胞轉并腸結並用此方<lb/>
　　細辛　　　防風　　　芍藥<hi>各一兩</hi>　鹽<hi>一升</hi>
　右四味切以水五升煮取二升半去滓分二度灌後<lb/>
前灌方<lb/>
　　芒硝　　　鬱金　　寒水石　　大青<hi>各一兩</hi>
　右四味切以水五升煮取二升去滓以油酒各半升<lb/>
<pb n="KR3e0015_WYG_044-57a"/>
　和調分二度灌口<hi>肘後同</hi>
又療馬心黄并肺熱方<lb/>
　　大黄　　黄芩　　　芍藥　　　細辛<hi>各一兩</hi>
　右四味切以水五升煮取二升半油半升酒半升調<lb/>
　和分為三度灌口如不定鹽半升水一升半温如人<lb/>
　肌和鹽灌後即定<lb/>
又春冬灌馬方<lb/>
　　大黄　　　鬱金　　　黄芩　　　細辛<lb/>
<pb n="KR3e0015_WYG_044-57b"/>
　　芍藥　　　桔梗　　　升麻　　　麻黄<lb/>
　　大青　　　茵陳　　　白术　　　芒硝<lb/>
　　寒水石　　朴硝<hi>各一兩</hi>
　右十四味擣為散若春灌即和雞子油量水多少攪<lb/>
　調灌口若冬灌即切以煎之訖冷和油及酒灌口<lb/>
又療馬蟲顙十年以上灌鼻一兩度無不差方<lb/>
　　醬清和膽半合攪令調分兩度灌鼻每一灌停一<lb/>
　　兩日將息不得傷多多即傷馬故錄之令知<hi>肘後同</hi>
<pb n="KR3e0015_WYG_044-58a"/>
又療馬蟲顙方候馬鼻沫出梁腫起即不可療<lb/>
　　硇砂<hi>二酸棗許研</hi>猪脂<hi>臘月者二雞子許</hi>
　右二味先研硇砂令極細為末然後熬猪脂及硇砂<lb/>
　煎一沸停如人肌高仰馬鼻以灌之一炊乆若患一<lb/>
　鼻減藥之半兩鼻患兩鼻中灌之一鼻患一鼻中灌<lb/>
　之灌鼻後一二日更有熏法如後莨菪子别擣藜蘆<lb/>
　穀精草乾膝葶藶子别擣各等分為末相和以麻撚<lb/>
　如燭燒一頭内馬鼻中令烟入效仍仰馬頭令稍高<lb/>
<pb n="KR3e0015_WYG_044-58b"/>
又療馬驢胞轉欲死方<lb/>
　　擣蒜内小便孔中深五寸立差又用小兒尿和水<lb/>
　　灌口立差<lb/>
又方<lb/>
　　騎走上坡用木腹下来去捺以手内大孔中探却<lb/>
　　糞大效探法剪却指甲以油塗手恐損破腸也<hi>肘後同</hi>
又方<lb/>
　　但以鹽四升人尿和灌口<lb/>
<pb n="KR3e0015_WYG_044-59a"/>
又方<lb/>
　　擣蒜三升哺之小馬分半<lb/>
又療馬患月怜方<lb/>
　　取鬼微熱挼揩之立差鬼微如地菌夏月得濕多<lb/>
　　聚生糞中見日消黑者是<lb/>
又療馬食著地膽等蟲輒困脹悶立死方<lb/>
　　取桑根入地一尺者去黄皮剉之以水煎取濃汁<lb/>
　　急灌口止毒勝甘草<lb/>
<pb n="KR3e0015_WYG_044-59b"/>
又療馬𠻳方<lb/>
　　取麻子一斗飼之立定若腔及色焦與喫即光澤<lb/>
　　<hi>肘後同</hi>
又馬跙蹄方<lb/>
　　於馬櫪下當馬前脚闊一尺許掘渠深一尺許取石<lb/>
　　如雞子許大滿中填實令馬立其上兩日即差<hi>肘後同</hi>
又馬每月一兩度灌油鹽永不著黄方<lb/>
　　以油一小升鹽一小合和以灌口瘦弱馬以意量之<lb/>
<pb n="KR3e0015_WYG_044-60a"/>
又馬脊瘡方<lb/>
　　取馬通汁及熱遍瘡上塗之<lb/>
又療馬疥方<lb/>
　　雲花草<hi>一兩狀如麻黄而堅實</hi>熏黄<hi>二/兩</hi>　附子<hi>一枚用藜蘆二兩神效</hi>
　右三味擣末生麻油和之以泔清皂莢洗之日中少<lb/>
　時令水乾後𫝊藥不過五六遍無不差韓五家盛談<lb/>
　效驗但苦不識雲花<hi>出第九卷中</hi>
又療馬筋瘙方<lb/>
<pb n="KR3e0015_WYG_044-60b"/>
　　硇砂　　　藜蘆　　　槐子　葶藶子<hi>各半兩</hi>
　　熏黄　　　石硫黄　　黄蘗　巴豆<lb/>
　　烏麻<hi>各少許</hi>　蜜　　　　猪膏<hi>各半兩</hi>
　右十味擣為末蜜猪膏和藥如泥敷瘡方<lb/>
又方<lb/>
　　取一杯酒酢并麥米等相和令調塗布上重裹上<lb/>
　　用麻纒每敷先以鐵漿汁洗病拭乾塗藥日再差<lb/>
　　止<lb/>
<pb n="KR3e0015_WYG_044-61a"/>
　　牛狗疾方六首<lb/>
肘後療牛疫病方<lb/>
　　取獺屎三升以沸湯淋取汁二升灌之良<lb/>
又療牛馬六畜水穀疫病方<lb/>
　　取酒和麝香少許和灌之<lb/>
又療六畜脊瘡焦痂方<lb/>
　　以麫糊封之即落<lb/>
又療牛脹方<lb/>
<pb n="KR3e0015_WYG_044-61b"/>
　　以猪脂和小兒屎灌口差<lb/>
又療牛喫蓿苜草誤喫地膽蟲肚脹欲死方<lb/>
　　以研大麻子灌口差吹生葱亦佳<lb/>
救急療犬疥方<lb/>
　　蛇皮燒灰和粥與喫差<hi>出第九卷中</hi>
　　牛觝觸腸出方一首<lb/>
救急療牛觝觸腸出方<lb/>
　　硇砂<hi>一大兩</hi>　乾薑<hi>二小兩</hi>
<pb n="KR3e0015_WYG_044-62a"/>
　右二味為末塗損處腸即自入腸乾不入宜割去乾<lb/>
　處訖用粟穀葉為末以敷之即却入大良神妙<hi>出第九卷中</hi>
　　油衣粘及松脂著人衣蟲蝕氊韀法五首<lb/>
救急油衣粘法<lb/>
　　以黄土泥水和如煎餅麫表裏塗之隂乾一宿以<lb/>
　　水濯去之不粘也<lb/>
又韀被蟲蝕方<lb/>
　　取吳茱茰擣末和麫作糊塗韀面煎茱茰汁刷之<lb/>
<pb n="KR3e0015_WYG_044-62b"/>
　　其蟲永斷<lb/>
又氊被蟲蝕方<lb/>
　　刈取黄蒿有子者暴乾鋪氊中卷之令遍置閣上<lb/>
　　十年不蝕<lb/>
又松脂著人手足及衣氊褥洗不去法<lb/>
　　以嚼杏仁洗之立去除采色衣物等著車脂及油<lb/>
　　膩等米研煮作飲洗之即不損緋紫碧綠<hi>一云車脂嚼粟</hi>
　　<hi>以水洗之蠟以蜜水洗之極驗</hi>
<pb n="KR3e0015_WYG_044-63a"/>
又方<lb/>
　　煮水便和皂莢洗佳以酒洗亦佳以蜜和湯洗之<lb/>
　　平復不損色並試有功雖是小事亦為切要以附<lb/>
　　之服<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之末<hi>出第九卷中</hi>
　<lb/>
　<lb/>
　<lb/>
　<lb/>
<pb n="KR3e0015_WYG_044-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　外臺秘要方卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>外臺秘要方卷四</head> <lb/>
    <p>
<pb n="KR3e0015_WYG_008-1a"/>
欽定四庫全書<lb/>
　外臺秘要方卷四<lb/>
　　　　　　　　　　　　　唐　王燾　撰<lb/>
　　温病論病源二首<lb/>
病源經言春氣温和夏氣暑熱秋氣清涼冬氣氷寒此<lb/>
則四時正氣之序也冬時嚴寒萬類深藏君子固宻則<lb/>
不傷於寒觸冒之者乃為傷寒耳其傷於四時之氣皆<lb/>
能為病以傷寒為毒者以其最為殺厲之氣中而即病<lb/>
<pb n="KR3e0015_WYG_008-1b"/>
者名為傷寒不即病者其寒毒藏於肌膚中至春變為<lb/>
温病至夏變為暑病暑病者熱極又重於温也是以辛<lb/>
苦之人春夏多温熱病者皆由冬時觸冒寒氣之所致<lb/>
<hi>以上與傷寒論同</hi>
凡病傷寒而成温病者先夏至日者為病温後夏至日<lb/>
者為病暑故曰冬三月早卧晚起必待日光使志若伏<lb/>
若匿若有私意若已有得去寒就温無泄皮膚使氣亟<lb/>
奪又因於寒欲如運樞故冬傷於寒春必病温也又有<lb/>
<pb n="KR3e0015_WYG_008-2a"/>
冬時傷非節之暖名為冬温之毒與傷寒大異也有病<lb/>
温者乃天行之病耳其冬月温暖之時人感乖候之氣<lb/>
未遂發病至春或被積寒所折毒氣不得泄至天氣暄<lb/>
熱温毒始發則肌肉斑爛也經曰虛邪賊風避之有時<lb/>
恬淡虗無真氣従之精神内守病安従來故曰人清淨<lb/>
則肉腠閉拒雖有大風苛毒弗之能害又云四時隂陽<lb/>
者萬物之根本也是以聖人春夏養陽秋冬養隂以従<lb/>
其根也従隂陽則生逆之則死故曰精者身之本藏於<lb/>
<pb n="KR3e0015_WYG_008-2b"/>
精者春不病温也有病温汗出輒復熱而脉躁疾不為<lb/>
汗衰狂言不能食病名為何曰病名隂陽交交者死人<lb/>
所以汗出者皆生於榖榖生於精今邪氣交爭於骨肉<lb/>
之間而得汗者是邪却而精勝也精勝則當能食而不<lb/>
復熱熱者邪氣也汗者精氣也今汗出而輒復熱者是<lb/>
邪勝也不能食者精無禆也病而留者其壽可立而傾<lb/>
也汗出而脉尚躁盛者死今脉不與汗相應此不勝其<lb/>
病也其死明矣狂言者是失志失志者死今見三死不<lb/>
<pb n="KR3e0015_WYG_008-3a"/>
見一生雖愈必死凡膚熱其脉盛躁者病温也其脉盛<lb/>
而滑者汗且出也凡温病人三二日身軀熱脉疾頭痛<lb/>
食飲如故脉直疾八日死四五日頭痛脉疾喜吐脉來<lb/>
細十二日死此病不療八九日脉不疾身不痛目不赤<lb/>
色不變而反利脉來牒牒按不彈手指時大心下硬十<lb/>
七日死病三四日以下不得汗脉大疾者生脉細小難<lb/>
得者死不治也下利腹中痛者死不治<lb/>
　　辟温方二十首<lb/>
<pb n="KR3e0015_WYG_008-3b"/>
肘後屠蘇酒辟疫氣令人不染温病及傷寒歳旦飲之<lb/>
方<lb/>
　　大黄　桂心<hi>各五十銖</hi>白术<hi>十銖/</hi>桔梗<hi>十銖</hi>　菝葜<lb/>
　　蜀椒<hi>十銖汗</hi>防風　烏頭<hi>各陸銖</hi>
　右八味切綘袋盛以十二月晦日中懸沉井中令至<lb/>
　泥正月朔旦平曉出藥至酒中煎數沸於東向户中<lb/>
　飲之屠蘇之飲先従小起多少自在一人飲一家無<lb/>
　疫一家飲一里無疫飲藥酒待三朝還滓置井中能<lb/>
<pb n="KR3e0015_WYG_008-4a"/>
　仍歳飲可世無病當家内外有井皆悉著藥辟温氣<lb/>
　也<lb/>
又太乙流金散辟温氣<lb/>
　　雄黄<hi>三兩</hi>雌黄<hi>六兩/</hi>
                    <graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石<hi>一兩/半</hi>鬼箭羽<hi>一兩半</hi>羚羊<lb/>
　　角<hi>燒二兩</hi>
　右五味治下篩三角綘袋盛一兩帶心前并掛門户<lb/>
　上若逢大疫之年以月旦青布褁一刀圭中庭燒之<lb/>
　温病人亦燒熏之<lb/>
<pb n="KR3e0015_WYG_008-4b"/>
又雄黄散辟温氣方<lb/>
　　雄黄<hi>五兩</hi>朱砂<hi>一作/赤木</hi>菖蒲　鬼臼<hi>各二兩</hi>
　右四味擣篩末以塗五心額上鼻人中及耳門<lb/>
又斷温疫轉相染著至滅門延及外人無收視者方<lb/>
　　赤小豆　鬼箭羽　鬼臼　雄黄<hi>各三兩</hi>
　右四味搗末以蜜和丸如小豆大服一丸可與病人<lb/>
　同床<lb/>
又辟温粉<lb/>
<pb n="KR3e0015_WYG_008-5a"/>
　　川芎　蒼术　白芷　藁本　零陵香<hi>各等分</hi>
　右五味擣篩為散和米粉粉身若欲多時加藥增粉<lb/>
　用之<hi>出第十卷中</hi>
千金辟温虎頭殺鬼丸方<lb/>
　　虎頭骨<hi>五兩炙</hi>朱砂<hi>一兩/半研</hi>鬼臼<hi>一兩/</hi>雄黄<hi>一兩半研</hi>皂莢<lb/>
　　<hi>一兩炙</hi>雌黄<hi>一兩/半研</hi>蕪荑<hi>一兩</hi>
　右七味擣篩以臘蜜和如彈丸大綘嚢盛繫臂男左<lb/>
　女右家中置屋四角月朔望夜半中庭燒一丸忌生<lb/>
<pb n="KR3e0015_WYG_008-5b"/>
　血物<hi>肘後同</hi>
又治瘴氣竹茹湯方<lb/>
　　青竹茹<hi>二升</hi>
　右一味以水四升煮取三升分三服<lb/>
又辟温病粉身散方<lb/>
　　芎藭　白芷　藁本<lb/>
　右三味等分搗下篩内米粉中以粉塗身<hi>延年同</hi>
又斷温疫朱蜜丸方<lb/>
<pb n="KR3e0015_WYG_008-6a"/>
　　白蜜和上等朱砂粉一兩常以太歲日平旦大小<lb/>
　　勿食向東方立人吞三七丸如麻子大勿令齒近<lb/>
　　之并吞赤小豆七枚投井泉水中終身勿忘此法<lb/>
又治温病不相染方<lb/>
　　正旦吞麻子赤小豆各二七枚又以二七枚投井<lb/>
　　中<hi>肘後延年同</hi>
又方<lb/>
　　新布盛大豆一升内井中一宿出服七枚<hi>肘後用小豆</hi>
<pb n="KR3e0015_WYG_008-6b"/>
又方<lb/>
　　切松葉如粟米酒服方寸匕日三服辟五年温<lb/>
又方<lb/>
　　常以七月七日合家含赤小豆向日吞二七枚<lb/>
又方<lb/>
　　常以七月七日男吞大豆七枚女吞小豆七枚<lb/>
又方<lb/>
　　神仙教人立春後有庚子日温蕪菁葅汁合家大<lb/>
<pb n="KR3e0015_WYG_008-7a"/>
　　小並服不限多少<lb/>
又療温氣蒜豉湯方<lb/>
　　蒜五十子并皮研之豉心一升<lb/>
　右二味以三歳小兒小便二升合煮五六沸頓服<hi>並出</hi>
　<hi>第九卷中</hi>
千金翼老君神明白散方<lb/>
　　白术<hi>二兩</hi>桔梗<hi>一兩/</hi>細辛<hi>一兩/</hi>附子<hi>二兩/炮</hi>烏頭<hi>四兩</hi>
　　<hi>去黒皮</hi>
<pb n="KR3e0015_WYG_008-7b"/>
　右五味擣篩綘嚢盛帶之所居閭里皆無病若有得<lb/>
　疫癘者温酒服一方寸匕覆取汗得吐則差若經三<lb/>
　四日者以三方寸匕内五升水中煮令大沸分三服<lb/>
又度瘴散方<lb/>
　　麻黄<hi>去莭</hi>升麻　附子<hi>炮/</hi>白术<hi>各一兩</hi>細辛　防已<lb/>
　　　乾薑　桂心　防風　烏頭<hi>炮</hi>蜀椒<hi>出汗去目</hi>桔梗<lb/>
　　<hi>各二分</hi>
　右十二味擣篩為末蜜封貯之山中所在有瘴氣之<lb/>
<pb n="KR3e0015_WYG_008-8a"/>
　處旦空腹服一錢匕覆取汗病重稍加之<hi>並出第十卷中</hi>
古今録騐許季山所撰干敷散主辟温疫疾惡令不相<lb/>
染著氣方<hi>肘後作敷干抱朴子作敷干</hi>
　　附子<hi>一枚炮</hi>細辛<hi>一分/</hi>乾薑<hi>一分/</hi>麻子<hi>一分/研</hi>栢實<hi>一分</hi>
　右五味擣篩為散正旦舉家以井華水各服方寸匕<lb/>
　服藥一日十年不病二日二十年不病三日三十年<lb/>
　不病受師法但應三日服歳多病三日一服之<hi>肘後胡洽</hi>
　<hi>延年范汪刪繁同出第二卷中</hi>
<pb n="KR3e0015_WYG_008-8b"/>
又殺鬼丸去惡毒方<lb/>
　　雄黄<hi>五兩研</hi>朱砂<hi>五兩/研</hi>鬼臼<hi>五兩/</hi>鬼督郵<hi>五兩</hi>雌黄<lb/>
　　<hi>五兩研</hi>馬兠鈴<hi>五兩/</hi>皂莢<hi>五兩/炙</hi>虎骨<hi>五兩/炙</hi>阿魏<hi>五兩</hi>
　　甲香<hi>一兩</hi>羚羊角<hi>一枚/屑</hi>桃白皮<hi>五兩/</hi>白膠香<hi>一兩</hi>
　　菖蒲<hi>五兩</hi>羖羊角<hi>一枚/屑</hi>臘蜜<hi>八斤/錬</hi>石硫黄<hi>五兩研</hi>
　右十七味擣篩十六味臘蜜和之丸如杏子將徃辟<lb/>
　温處燒之殺鬼去惡毒氣若大疫家可燒并帶行<hi>與胡</hi>
　<hi>洽方七味不同出第三卷中</hi>
<pb n="KR3e0015_WYG_008-9a"/>
延年秘録辟温方<lb/>
　　正旦取東行桑根大如指長七寸以丹塗之懸著<lb/>
　　門戸上又令人帶之<hi>出第十卷中</hi>
　　辟温不相染方二首<lb/>
病源此病皆因歲時不和温涼失節人感乖候之氣而<lb/>
生病則病氣轉相染易乃至滅門延及外人故須預服<lb/>
藥及為法術以防之<hi>出第十卷中</hi>
千金斷温疫主温病轉相染著乃至滅門延及外人無<lb/>
<pb n="KR3e0015_WYG_008-9b"/>
收視者赤小豆丸方<lb/>
　　赤小豆<hi>二兩</hi>鬼臼<hi>二兩/</hi>鬼箭<hi>二兩/</hi>丹砂<hi>二兩研</hi>雄黄<lb/>
　　<hi>二兩研</hi>
　右五味末之以蜜和如小豆大服一丸可與病人同<lb/>
　床傳衣也<hi>出第九卷中</hi>
延年主辟温疫疾惡氣令不相染易䜴湯方<lb/>
　　豆豉<hi>一升</hi>伏龍肝<hi>三兩/研</hi>小兒小便<hi>三升</hi>
　右三味用小便煎取一升五合去滓平旦服之令人<lb/>
<pb n="KR3e0015_WYG_008-10a"/>
　不著瘴疫天行有瘴之處宜朝朝服<hi>出第十卷中</hi>
　　温病噦方四首<lb/>
病源伏熱在胃令人胸滿胸滿則氣逆氣逆則噦若大<lb/>
下後胃中虗冷亦令致噦也<hi>並出第十卷中</hi>
小品茅根湯療温病有熱飲水暴冷噦者方<lb/>
　　茅根　葛根<hi>各切半升</hi>
　右二味以水四升煮取二升稍温飲之啘止則停<lb/>
又療温病熱未除重被暴寒寒毒入胃熱藴結不散變<lb/>
<pb n="KR3e0015_WYG_008-10b"/>
啘者方<lb/>
　　單煮梓皮稍稍飲之佳温病積飲冷冷結胃中熱<lb/>
　　入腎中變壯熱大啘者服梓皮温啘得止也夫腎<lb/>
　　中有熱者病差後足心皮喜剥脫去頭髪秃落是<lb/>
　　其證也<lb/>
又茅根橘皮湯療春夏天行傷寒温病干胃冷變啘方<lb/>
　　白茅根<hi>切一升</hi>橘皮<hi>三兩/</hi>桂心<hi>二兩/</hi>葛根<hi>二兩</hi>
　右四味切以水六升煮取三升分温服三合數連服<lb/>
<pb n="KR3e0015_WYG_008-11a"/>
　之盡復合啘止乃停耳微有熱减桂一兩<hi>文仲古今録騐同出</hi>
　<hi>第六卷中</hi>
古今録騐療温病有熱飲水暴冷啘枇杷葉飲子方<lb/>
　　枇杷葉<hi>拭去毛</hi>茅根<hi>各半升</hi>
　右二味切以水四升煮取二升稍稍飲之啘止則停<lb/>
　<hi>出第三卷中</hi>
　　温病渴方二首<lb/>
病源熱氣入腎藏腎藏惡燥熱氣盛則腎燥腎燥則渴<lb/>
<pb n="KR3e0015_WYG_008-11b"/>
引飲也<hi>出第十卷中</hi>
深師療温毒病及吐下後有餘熱渴芍藥湯神方<lb/>
　　芍藥<hi>五分</hi>黄連<hi>四分/</hi>甘草<hi>二分/炙</hi>黃芩<hi>二兩/</hi>桂心<hi>二</hi>
　　<hi>兩</hi>栝樓<hi>二分</hi>
　右六味切以水五升煮取三升分三服一日令盡<hi>出第</hi>
　<hi>十四卷中</hi>
古今録驗知母解肌湯療温熱病頭痛骨肉煩疼口燥<lb/>
心悶者或是夏月天行毒外寒内熱者或已下之餘熱<lb/>
<pb n="KR3e0015_WYG_008-12a"/>
未盡者或熱病自得痢有虗熱煩渇者方<lb/>
　　麻黃<hi>二兩去節</hi>知母<hi>三兩/</hi>葛根<hi>三兩/</hi>石膏<hi>三兩/</hi>甘草<hi>二兩</hi>
　　<hi>炙</hi>
　右五味切以水七升煮取三升分為三服若巳下及<lb/>
　自得下虗熱未歇者除麻黃加知母葛根病熱未除<lb/>
　因夢泄者可除麻黃加白薇人參各二兩則止<hi>小品同出</hi>
　<hi>第二卷中</hi>
　　温病發斑方七首<lb/>
<pb n="KR3e0015_WYG_008-12b"/>
病源夫人冬月觸冒寒毒者至春始發病病初在表或<lb/>
巳發汗吐下而表證未罷毒氣不散故發斑瘡又冬月<lb/>
天時温暖人感乖候之氣未即發病至春又被積寒所<lb/>
折毒氣不得泄至夏遇熱其春寒解冬温毒始發出於<lb/>
肌膚斑爛隱疹如錦文也<hi>出第十卷中</hi>
肘後療温毒發斑大疫難救黒膏方<lb/>
　　生地黃<hi>半斤</hi>好䜴<hi>一升</hi>
　右二味以猪膏二斤合露之煎五六沸令三分減一<lb/>
<pb n="KR3e0015_WYG_008-13a"/>
　絞去滓末雄黃麝香如大豆者内中攪和盡服之毒<lb/>
　便従皮中出則愈忌蕪荑<hi>出第二卷中</hi>
小品葛根橘皮湯療冬温未即病至春被積寒所折不<lb/>
得發至夏得熱其春寒解冬温毒始發出肌中斑爛隱<lb/>
疹如錦文壯熱而欬心悶嘔但吐清汁宜服此湯則靜<lb/>
方<hi>大効</hi>
　　葛根<hi>二兩</hi>橘皮<hi>二兩/</hi>杏仁<hi>二兩去/尖皮</hi>麻黃<hi>二兩去節</hi>知母<lb/>
　　<hi>二兩</hi>黃芩<hi>二兩/</hi>甘草<hi>二兩炙</hi>
<pb n="KR3e0015_WYG_008-13b"/>
　右七味切以水七升煮取三升分温三服嘔悶吐當<lb/>
　先定便且消息<hi>古今録驗同出第六卷中</hi>
删繁療肺腑藏熱暴氣斑㸃香豉湯方<lb/>
　　香豉<hi>一升綿褁</hi>葱鬚<hi>切四/兩</hi>石膏<hi>八兩/</hi>梔子仁<hi>三兩</hi>生薑<lb/>
　　<hi>八兩</hi>大青<hi>二兩/</hi>升麻<hi>三兩/</hi>芒硝<hi>三兩</hi>
　右八味切以水六升煮七味取二升五合去滓然後<lb/>
　下芒硝分三服<hi>出第十卷中</hi>
備急療温毒發斑赤斑者五死一生黒斑者十死一生<lb/>
<pb n="KR3e0015_WYG_008-14a"/>
大疫難救黒奴丸方<lb/>
　　麻黃<hi>三兩去節</hi>大黄<hi>二兩/</hi>芒硝<hi>一兩/</hi>黃芩<hi>一兩</hi>釡底墨<lb/>
　　<hi>一兩研</hi>竈尾墨<hi>一兩/研</hi>屋梁上塵<hi>二兩研</hi>
　右七味擣末用蜜和如彈子大新汲水五合研一丸<lb/>
　服之若渇但與水須臾當寒寒訖便汗則解日移五<lb/>
　丈不覺更服一丸此療六日胸中常大熱口噤名壞<lb/>
　病醫所不療服此丸多差<hi>胡洽小品同一名水解丸又一方加小麥黒勃一兩</hi>
　<hi>名為麥奴丸范汪方同</hi>
<pb n="KR3e0015_WYG_008-14b"/>
古今録驗黃連橘皮湯療冬温未即病至春被積寒所<lb/>
折不得發至夏得熱其春寒解冬温毒始發出肌中斑<lb/>
爛隱疹如錦文而欬心悶嘔吐清汁眼赤口瘡下部亦<lb/>
生瘡己自得下痢宜服此方<lb/>
　　黃連<hi>四兩去毛</hi>橘皮<hi>二兩/</hi>杏仁<hi>二兩去/尖皮</hi>枳實<hi>一兩炙</hi>麻黃<lb/>
　　<hi>二兩去節</hi>葛根<hi>二兩/</hi>厚朴<hi>一兩/炙</hi>甘草<hi>一兩炙</hi>
　右八味切以水八升煮取三升分三服令盡且消息<lb/>
　下當先止<lb/>
<pb n="KR3e0015_WYG_008-15a"/>
又漏蘆橘皮湯療冬温未即病至春被積寒所折不得<lb/>
發至夏熱其春寒解冬温毒始發出肌中斑爛隱疹如<lb/>
錦文而欬心悶嘔吐清汁眼赤口瘡下部亦生瘡方<lb/>
　　漏蘆　橘皮　甘遂　麻黃<hi>去節</hi>杏仁<hi>去皮尖</hi>黃芩<lb/>
　　<hi>各二兩</hi>
　右六味切以水九升煮取三升分四服得下為佳下<lb/>
　後餘外證未除更服葛根橘皮湯方在前小品方<hi>一方</hi>
　<hi>有知母枳實白薇升麻大黃甘草為十二味出第三卷中</hi>
<pb n="KR3e0015_WYG_008-15b"/>
又發斑瘡方<lb/>
　　黃連<hi>切三兩去毛</hi>
　右一味以水二升煮取八合頓服之忌猪肉冷水<lb/>
　　温病勞復方四首<lb/>
病源温病勞復謂病新差津液未復血氣尚虗因勞動<lb/>
早更生於熱熱氣還入經絡復成病也<lb/>
又凡得温毒病新差脾胃尚虗榖氣未復若食犬猪羊<lb/>
肉并腸血及肥魚炙脂膩必大下痢下痢則不可復救<lb/>
<pb n="KR3e0015_WYG_008-16a"/>
又食餅餌炙鱠棗栗諸生果難消物則不能消化停積<lb/>
在於腸胃便脹滿結實大小便不通因更發熱復成病<lb/>
也非但雜食梳頭洗浴諸勞事等皆須慎之<hi>如桃李生葱生菜海</hi>
<hi>藻菘菜雀肉等俱在所忌並出第十卷中</hi>
千金論曰凡熱病新差及大病之後食猪肉及腸血肥<lb/>
魚炙膩必大下痢醫所不能療也必至於死若食餅餌<lb/>
粢黍飴脯炙鱠棗栗諸果及堅實難消之物胃氣尚虗<lb/>
弱不能消化必更結熱適以藥下之則胃虗冷大利難<lb/>
<pb n="KR3e0015_WYG_008-16b"/>
禁不下之必死下之復危皆難救也熱病及大病之後<lb/>
多坐此死不可不慎也病新差後但得食糜粥寧可少<lb/>
食令饑慎勿飽不得他有所食雖思之勿與引日轉久<lb/>
可漸食羊肉糜若羮汁雉兔鹿肉不可食猪狗肉也新<lb/>
差後當靜卧慎勿早起勿令人梳頭澡洗非但體勞亦<lb/>
不可多語言用心使意勞凡此皆令人勞復有人得病<lb/>
已差而未徤詣華旉視脉曰雖差尚虗未復陽氣不足<lb/>
勿為勞事餘勞尚可御内則死臨死當吐舌數寸其妻<lb/>
<pb n="KR3e0015_WYG_008-17a"/>
聞其夫病除従百餘里來省之止宿交接中間三日發<lb/>
病舌出數寸而死病新差未滿百日氣力未平復而以<lb/>
房室者略無不死及熱病房室名隂陽易之病皆難療<lb/>
多死<hi>古今録驗集驗同</hi>
又療重病新差早起勞及飲食多致復欲死方<lb/>
　　燒鼈甲末服方寸匕忌莧菜<hi>肘後集驗文仲偹急同出第十卷中</hi>
深師療温病差愈食復病麻黄散方<lb/>
　　麻黄<hi>十分去節</hi>大黄<hi>十五/分炙</hi>附子<hi>一分/炮</hi>厚朴<hi>二分/炙</hi>苦參<hi>六</hi>
<pb n="KR3e0015_WYG_008-17b"/>
　　<hi>分</hi>石膏<hi>六分碎/綿褁</hi>烏頭<hi>六分炮</hi>
　右七味擣篩以酒若米汁和服方寸匕日三夜二服<lb/>
　<hi>出第十四卷中</hi>
古今録驗療熱病復麻子湯<hi>呉正服効方</hi>
　　麻子<hi>一升</hi>豉<hi>一升/</hi>牡鼠屎<hi>一十三枚</hi>
　右三味以水五升煮取二升半分温三服立愈試之<lb/>
　有神驗<hi>肘後同</hi>
又大黄丸方<lb/>
<pb n="KR3e0015_WYG_008-18a"/>
　　大黄<hi>一兩蒸之二斗米下</hi>巴豆<hi>五十枚去/心皮熬</hi>硝石<hi>三分熬無者以芒硝代之</hi>
　　桂心<hi>二分</hi>乾薑<hi>二分炮</hi>
　右五味擣篩四味别擣巴豆令如泥合和以蜜更擣<lb/>
　二千杵丸如梧子一丸湯服之但熱在膈上當吐在<lb/>
　膈下當利豫作粥如服他吐下丸法服藥兩食頃不<lb/>
　吐下以熱飲動之若不得吐下可更服一丸半能藥<lb/>
　壯人可二丸此藥優於他下藥丸故宜大小下多冷<lb/>
　粥解之若有瘡綿挺如指蜜和一丸塗挺頭旦内瘡<lb/>
<pb n="KR3e0015_WYG_008-18b"/>
　中㬂出之不差更作温病不得大便服之得下佳宿<lb/>
　食不消亦服之飛尸遁尸漿服半丸日一應須臾止<lb/>
　心腹脹滿痛服一丸瘧者依發日先宿勿食清晨服<lb/>
　一丸丁壯人服二丸得吐下忍飢過發時乃食婦人<lb/>
　産後血結中奔走起上下或絶産無子或月經不調<lb/>
　面目青黄服半丸小兒淋瀝寒熱臚脹大腹不欲食<lb/>
　食不生肌三四歳者如麻子服一丸日一六七歳兒<lb/>
　服二丸比三十日心腹諸病差兒小半之愈大良忌<lb/>
<pb n="KR3e0015_WYG_008-19a"/>
　野猪肉蘆笋生葱<hi>出第三卷中</hi>
　　諸黄方一十三首<lb/>
病源黄病者一身盡疼發熱面色洞黄七八日後結熱<lb/>
在裏有血當下去之如㹠肝狀其人小腹滿急若其人<lb/>
眼睛澀疼鼻骨疼兩膊及項強腰背急則是患黄大便<lb/>
澀但令得小便快則不慮死不用大便多多則心腹脹<lb/>
不好此由寒濕在表則熱畜於脾胃腠理不開瘀熱與<lb/>
宿穀相摶鬱蒸不得消則大小便不通故身體面目皆<lb/>
<pb n="KR3e0015_WYG_008-19b"/>
變黄色凡黄候其寸口近掌無脉口鼻氣冷並不可療<lb/>
之必死<hi>出第十二卷中</hi>
仲景傷寒論諸黄猪膏髪煎主之方<lb/>
　　猪膏<hi>八兩</hi>亂髪<hi>大如雞子一枚</hi>
　右二味内髪膏中煎之髪消盡研絞去膏細滓分二<lb/>
　服病従小便去也<hi>肘後備急文仲千金古今録驗深師范汪同云太醫校尉史脫家婢</hi>
　<hi>再病胃中乾糞下便差神驗出第十四卷中</hi>
删繁療天行毒熱通貫藏腑沈鼓骨髓之間或為黄疸<lb/>
<pb n="KR3e0015_WYG_008-20a"/>
黒疸赤疸白疸榖疸馬黄等疾喘息須臾而絶𤓰蔕散<lb/>
方<lb/>
　　𤓰蔕<hi>二七枚</hi>赤小豆<hi>三七/枚</hi>秫米<hi>二七粒</hi>
　右三味擣篩為散取如大豆粒吹於兩鼻之中甚良<lb/>
　不差間日復服之<hi>千金范汪集驗同</hi>
又方<lb/>
　　𤓰蔕<hi>二七枚</hi>
　右一味以水一升煮取五合作一服<lb/>
<pb n="KR3e0015_WYG_008-20b"/>
又方<lb/>
　　鹽<hi>一升</hi>
　右一味紙褁漬濕燒之取通赤内三升水中攪令調<lb/>
　手巾漉度為一服己前二方服訖並吐出黄汁<lb/>
崔氏療黄貧家無藥者可依此方<lb/>
　　取栁枝三大升以水一斗煮取濃汁搦半升一服<lb/>
　　令盡<lb/>
又療黄兼主心腹方<lb/>
<pb n="KR3e0015_WYG_008-21a"/>
　　蔓菁子<hi>一大合揀令淨</hi>
　右一味擣碎熟研以水一升更和研濾取汁可得一<lb/>
　大盞頓服之少頃自當轉利或亦自吐腹中便寛亦<lb/>
　或得汗便愈<hi>備急文仲深師同並出第一卷中</hi>
延年秘録療黄𤓰蔕湯方<lb/>
　　𤓰蔕<hi>一兩</hi>赤小豆<hi>四十/九枚</hi>丁香<hi>二七枚</hi>
　右三味擣末以水一升煮取四合澄清分為兩度滴<lb/>
　入兩鼻中<hi>出第十卷中</hi>
<pb n="KR3e0015_WYG_008-21b"/>
救急療三十六種黄方<lb/>
　　取雞子一顆并殻燒作灰研酢一合又温之揔和<lb/>
　　頓服身體眼暗極黄者不過三顆鼻中蟲出神効<lb/>
又療諸黄闇黄眼闇及大角赤黒黄先擲手足内黄患<lb/>
渴疸黄眼赤黄腎黄小便不通氣急心悶五色黄𤓰蔕<lb/>
散方<lb/>
　　丁香　𤓰蔕　赤小豆<hi>各十枚</hi>
　右三味細擣篩取煖水一雞子許和服大神驗<hi>並出第十</hi>
<pb n="KR3e0015_WYG_008-22a"/>
　<hi>七卷中廣濟同</hi>
必効療一切黄蔣九處得其父逺使得黄服此極効茵<lb/>
陳湯及丸方<lb/>
　　茵陳<hi>四兩</hi>大黄<hi>三兩/</hi>黄芩<hi>三兩/</hi>梔子<hi>三兩擘</hi>
　右四味切以水五升煮取三升分為三服空肚服之<lb/>
　不然搗篩蜜和為丸飲服二十丸稍稍加至二十五<lb/>
　丸量病與之重者作湯勝服丸日一服忌羊肉酒麪<lb/>
　熱物等以差為限小便黄色及身黄者並主之<lb/>
<pb n="KR3e0015_WYG_008-22b"/>
又療諸黄眼已黄亦差𤓰蔕散方<lb/>
　　丁香<hi>一分</hi>赤小豆<hi>一分/</hi>𤓰蔕<hi>一分/</hi>一方加秫米<hi>一</hi>
　　<hi>分</hi>
　右三味擣末温水食前頓服使盡則當利并吐黄水<lb/>
　不差更服<hi>並出第一卷中</hi>
千金療黄疸大黄丸方<lb/>
　　大黄<hi>二兩</hi>葶藶<hi>三兩</hi>
　右二味擣篩為末蜜和為丸如梧子大未食服十丸<lb/>
<pb n="KR3e0015_WYG_008-23a"/>
　日三服病差便止<lb/>
又大黄丸方<lb/>
　　大黄<hi>二兩</hi>黄連<hi>三兩/</hi>黄芩　黄蘗<hi>各一/兩</hi>麴衣<hi>五合</hi>
　右五味擣篩為末蜜和丸如梧子大食前服三丸日<lb/>
　三服不知可至五丸忌猪肉冷水<hi>並出第十卷中</hi>
　　急黄方六首<lb/>
病源脾胃有熱榖氣鬱蒸因為熱毒所加故卒然發黄<lb/>
心滿氣喘命在頃刻故云急黄也有得病即身體面目<lb/>
<pb n="KR3e0015_WYG_008-23b"/>
發黄者有初不知是黄死後乃身面黄者其候得病但<lb/>
發熱心戰者是急黄也<hi>並出第十二卷中</hi>
廣濟療急黄身如金色𤓰蔕散方<lb/>
　　赤小豆<hi>二七枚</hi>丁香<hi>二七/枚</hi>黍米<hi>二七/枚</hi>𤓰蔕<hi>二七枚</hi>麝香<lb/>
　　　薫陸香<hi>等分别研</hi>青布<hi>二方寸燒為灰</hi>
　右七味擣篩為散飲服一錢匕則下黄水其黄則定<lb/>
　忌生冷熱麫粘食陳臭等<hi>一方止三味出第一卷中</hi>
必効療急黄疸内等黄大黄湯方<lb/>
<pb n="KR3e0015_WYG_008-24a"/>
　　大黄<hi>三兩切</hi>芒硝<hi>二兩</hi>
　右二味以水二升生漬大黄一宿平旦絞汁一升半<lb/>
　内芒硝攪服須臾當快利差<hi>出第一卷中</hi>
延年秘録療急黄心下堅硬渴欲得水喫氣息喘麄眼<lb/>
黄但有一候相當即須宜服此𤓰蔕散吐則差方<lb/>
　　𤓰蔕<hi>二小合</hi>赤小豆<hi>二合</hi>
　右二味擣篩為散年大人煖漿水五小合和散一服<lb/>
　滿一方寸匕一炊久當吐不吐更服五分匕水亦減<lb/>
<pb n="KR3e0015_WYG_008-24b"/>
　之若輕病直吹鼻中兩黒豆粒大亦得當鼻中黄水<lb/>
　出即歇并宜灸心厭骨下一寸名巨闕灸五七炷以<lb/>
　來初小作炷在後漸大仍不得大如梧子<lb/>
吐訖及灸了計即渴仍服麥門冬飲子方<lb/>
　　麥門冬<hi>四兩去心</hi>括蔞<hi>三兩/</hi>竹葉<hi>一升/</hi>茯苓<hi>四兩</hi>升麻<lb/>
　　<hi>二兩</hi>生蘆根<hi>一升/</hi>甘草<hi>一兩炙</hi>
　右七味切以水七升煎取二升五合絞去滓分温三<lb/>
　服服别相去如人行八九里久服此飲渴即止<hi>出第十卷</hi>
<pb n="KR3e0015_WYG_008-25a"/>
　<hi>中</hi>
千金療急黄熱氣骨蒸兩目赤脉地黄汁湯方<lb/>
　　生地黄汁<hi>八合</hi>大黄<hi>六分/末</hi>芒硝<hi>一兩</hi>
　右三味合和一服五合日二服以利為度<lb/>
近効療急黄方<lb/>
　　取蔓菁子油一盞頓服之臨時無油則以蔓菁子<lb/>
　　擣取汁水和之喫亦得候顔色黄或精神怠則是<lb/>
　　此病<hi>韋給事試用之有効</hi>
<pb n="KR3e0015_WYG_008-25b"/>
　　黄疸方十三首<lb/>
病源黄疸之病此由酒食過度藏腑不和水榖相并積<lb/>
於脾胃復為風濕所摶瘀結不散熱氣鬱蒸故食已如<lb/>
饑令身體面目爪甲及小便盡黄而欲安卧若身脉多<lb/>
赤多黒多青皆見者必寒熱身痛面色微黄齒垢黄爪<lb/>
甲上黄此黄疸也疸而渴者其病難療疸而不渴者其<lb/>
病可療發於隂部其人必嘔發於陽部其人振寒而發<lb/>
熱<hi>出第十二卷中</hi>
<pb n="KR3e0015_WYG_008-26a"/>
仲景傷寒論黄癉麻黄醇酒湯主之方<lb/>
　　麻黄一大把去節<lb/>
　右一味美清酒五升煮取二升半去滓頓服盡古今<lb/>
　方云傷寒熱出表發黄疸宜汗之則愈冬月用酒春<lb/>
　宜用水煮之良<hi>小品古今録驗張文仲經心録同</hi>
又黄疸茵蔯蒿五苓散主之方<lb/>
　　茵蔯蒿末<hi>十分</hi>五苓散<hi>五分</hi>
　右二味和先食白飲和方寸匕服之日三<hi>深師范汪同</hi>
<pb n="KR3e0015_WYG_008-26b"/>
又五苓散利小便治黄疸方<lb/>
　　猪苓<hi>三分去皮</hi>白术<hi>三分/</hi>茯苓<hi>三分/</hi>澤瀉<hi>五分/</hi>桂心<hi>二</hi>
　　<hi>分</hi>
　右五味擣篩和合白飲和服一方寸匕日三多飲煖<lb/>
　水以助藥勢汗出便愈<hi>千金深師范汪同並出第十四卷中</hi>
肘後療黄疸方<lb/>
　　燒亂髪服一方寸匕日三秘驗酒飲並得<hi>備急文仲同出</hi>
　　<hi>第一卷中</hi>
<pb n="KR3e0015_WYG_008-27a"/>
范汪療黄疸散方<lb/>
　　取瓠子白瓤及子熬令黄擣為末服半錢匕日一<lb/>
　　服十日愈用瓠子數數有吐者當先詳之<hi>出第三十四卷中</hi>
集驗療黄疸百藥不差者方<lb/>
　　驢頭一枚煮熟以薑虀噉之并隨多少飲汁<hi>備急崔氏</hi>
　　<hi>張文仲古今録驗同出第二卷中</hi>
千金療黄疸方<lb/>
　　取生小麥苖擣絞取汁飲六七合晝夜三四飲三<lb/>
<pb n="KR3e0015_WYG_008-27b"/>
　　四日便愈無小麥苗穬麥苖亦得范汪云用小麥<lb/>
　　勝也<hi>備急文仲集驗並同出第十卷中</hi>
千金翼療黄疸目黄不除𤓰丁散方<lb/>
　　𤓰丁細末如大豆許内鼻中令病人深吸取入鼻<lb/>
　　中黄汁出<lb/>
又黄蒸湯方<lb/>
　　黄蒸<hi>一升</hi>麥麪<hi>一升/</hi>猪屎<hi>一升</hi>
　右三味以水五升漬一宿煮取三升絞去滓頓服一<lb/>
<pb n="KR3e0015_WYG_008-28a"/>
　升覆取汗必効<hi>同出第十八卷中</hi>
崔氏療黄疸年六十以上方<lb/>
　　茅根<hi>一把</hi>猪肉<hi>一斤</hi>
　右二味合作羮盡一服愈當灸臍上下兩邉各一寸<lb/>
　半一百壯手魚際白肉側各一灸隨年壯<hi>備急范汪同</hi>
又療黄疸方<lb/>
　　苦胡蘆瓤如大棗許<lb/>
　右一物以童子小便二合浸之三兩食頃取兩酸棗<lb/>
<pb n="KR3e0015_WYG_008-28b"/>
　許汁分内兩鼻孔中餘節候與上方同比來常用乃<lb/>
　勝𤓰蔕散<lb/>
近効療黄疸𤓰蔕散方<lb/>
　　𤓰蔕<hi>二七枚</hi>赤小豆<hi>七枚/</hi>生秫米<hi>二七/枚</hi>丁香<hi>二七枚</hi>
　右四味擣篩重者取如大豆二枚各著一枚鼻孔中<lb/>
　痛縮鼻須臾鼻中瀝清黄水或従口中出升餘則愈<lb/>
　病輕者如一小豆則可一與不盡間日復頻用効李<lb/>
　暠用之立驗俗人或使人以竹筒極力吹鼻中無不<lb/>
<pb n="KR3e0015_WYG_008-29a"/>
　死者慎之<lb/>
又療男子女人黄疸病醫療不愈身目悉黄食飲不消<lb/>
胃中脹熱生黄衣在胃中有乾屎使病爾方<lb/>
　　以成煎猪脂一小升温熱頓盡服之日三燥屎下<lb/>
　　去乃愈<hi>備急崔氏同</hi>
　　黄疸遍身方一十一首<lb/>
廣濟療黄疸遍身面悉黄小便如濃梔子汁茵陳丸方<lb/>
　　茵陳<hi>四兩</hi>黄芩<hi>三兩/</hi>枳實<hi>二兩/炙</hi>大黄<hi>三兩</hi>
<pb n="KR3e0015_WYG_008-29b"/>
　右四味擣篩蜜丸空腹以米飲服如梧子二十丸日<lb/>
　二服漸加至二十五丸微利為度忌熱麪蒜蕎麥粘<lb/>
　食陳臭物<hi>一方有升麻三兩出第一卷中</hi>
肘後療黄疸者一身面目悉黄如橘柚暴得熱外以冷<lb/>
廹之熱因留胃中生黄衣熱熏上所致方<lb/>
　　猪脂<hi>一升</hi>
　右一味成煎者温令熱盡服之日三燥屎當下下則<lb/>
　稍愈便止<hi>與前近効方同備急崔氏同出第三卷中</hi>
<pb n="KR3e0015_WYG_008-30a"/>
小品療黄疸身目皆黄皮膚麴塵出三物茵陳蒿湯方<lb/>
　　茵陳蒿<hi>一把</hi>梔子<hi>二十/四枚</hi>石膏<hi>一斤</hi>千金方加大黄<lb/>
　　<hi>三兩</hi>
　右三味以水八升煮取二升半去滓以猛火燒石膏<lb/>
　令正赤投湯中沸定取清汁適寒温服一升自覆令<lb/>
　汗出周身遍以温粉粉之則愈若不汗更服一升汗<lb/>
　出乃愈也<hi>深師古今録驗千金翼同出第四卷中</hi>
集驗療黄疸身體面目皆黄大黄散方<lb/>
<pb n="KR3e0015_WYG_008-30b"/>
　　大黄<hi>四兩</hi>黄連<hi>四兩/</hi>黄芩<hi>四兩</hi>
　右三味擣篩為散先食服方寸匕日三服亦可為丸<lb/>
　服<hi>備急文仲千金同出第二卷中</hi>
删繁療黄疸者通身並黄茵陳湯方<lb/>
　　茵陳<hi>四兩</hi>柴胡<hi>四兩/</hi>升麻<hi>三兩/</hi>龍膽草<hi>二兩</hi>黄芩<lb/>
　　　大黄<hi>各三兩</hi>
　右六味切以水九升煮取三升分三服若身體羸去<lb/>
　大黄加梔子仁五六兩生地黄切一升<hi>古今録驗千金同出第十</hi>
<pb n="KR3e0015_WYG_008-31a"/>
　<hi>卷中</hi>
千金翼論曰凡遇天行熱病多必内瘀著黄但用𤓰丁<lb/>
散内鼻中令黄汁出乃愈即於後不復恐病黄矣常須<lb/>
用心警候病人四肢身面微似有黄氣則須用𤓰丁散<lb/>
不得令散漫失候必大危矣特忌酒麪犯者死<lb/>
又凡人無故忽然振寒便發黄皮膚黄麴塵出小便赤<lb/>
少大便時閉氣力無異食飲不妨己服諸湯餘熱不除<lb/>
久黄者苦參散方<lb/>
<pb n="KR3e0015_WYG_008-31b"/>
　　苦參<hi>一兩</hi>黄連<hi>一兩/</hi>葶藶子<hi>熬</hi>𤓰蔕　黄芩　黄<lb/>
　　蘗　大黄<hi>各一兩</hi>
　右七味擣為散飲服方寸匕當大吐者日一服不吐<lb/>
　日二亦得下服藥五日知可消息不知更服忌猪肉<lb/>
　冷水<hi>古今録驗千金小品同出第十八卷中</hi>
崔氏療黄疸身體面目盡黄茵陳湯太醫校尉史脫方<lb/>
　　茵陳蒿<hi>三兩</hi>黄連<hi>二兩/</hi>黄芩<hi>三兩/</hi>梔子<hi>十四枚</hi>大黄<lb/>
　　<hi>一兩</hi>甘草<hi>一兩/炙</hi>人參<hi>一兩</hi>
<pb n="KR3e0015_WYG_008-32a"/>
　右七味切以水一斗煮取三升分三服<hi>千金同出第一卷中</hi>
延年秘録梔子湯療遍身黄如橘心肋滿急方<lb/>
　　梔子仁<hi>四兩</hi>黄芩<hi>三兩/</hi>柴胡<hi>四兩/</hi>升麻<hi>三兩</hi>龍膽<lb/>
　　草<hi>三兩</hi>大黄<hi>三兩/</hi>括蔞<hi>三兩/</hi>芒硝<hi>二兩</hi>
　右八味切以水九升煮取二升八合去滓分温三服<lb/>
　相去四五里進一服<hi>出第十卷中</hi>
必効黄疸身眼皆如金色但諸黄皆主之方<lb/>
　　取東引桃根細切如筯若釵股以下者一握取時<lb/>
<pb n="KR3e0015_WYG_008-32b"/>
　　勿令見風及婦人并雞犬等見之以水一大升煎<lb/>
　　取搦一小升適寒温空腹頓服服後三五日其黄<lb/>
　　離離如薄雲散唯眼最後差百日方平復身黄散<lb/>
　　後可時時飲一盞清酒則眼中易散不則散遲忌<lb/>
　　食麪猪魚等肉此方是徐之才家秘方其侄珍惠<lb/>
　　說宻用<hi>出第一卷中</hi>
近効療發黄身面眼悉黄如金色小便濃如煮黄蘗汁<lb/>
者衆醫不能療良驗茵陳湯方<lb/>
<pb n="KR3e0015_WYG_008-33a"/>
　　茵陳<hi>四兩</hi>黄芩<hi>二兩/</hi>梔子<hi>三兩/</hi>升麻<hi>三兩/</hi>大黄<hi>三</hi>
　　<hi>兩</hi>龍膽草<hi>二兩/</hi>枳實<hi>二兩/炙</hi>柴胡<hi>四兩</hi>
　右八味切以水八升煮取二升七合分温三服若身<lb/>
　絶羸加生地黄一升梔子加至七兩去大黄如氣力<lb/>
　不羸依前著大黄取驗忌如法不差更作以差為限<lb/>
　不過三四劑差隔三五日一劑<hi>經心録同李暠處得此方神良</hi>
　　癊黄方三首<lb/>
病源陽氣伏隂氣盛熱毒加之故但身面色黄頭痛而<lb/>
<pb n="KR3e0015_WYG_008-33b"/>
不發熱名為癊黄也<hi>出第十二卷中</hi>
廣濟療癊黄身面眼俱黄小便如豉汁色茵陳散方<lb/>
　　茵陳<hi>四兩</hi>白鮮皮<hi>三分/</hi>括蔞<hi>四分/</hi>黄芩<hi>三分</hi>梔子<lb/>
　　<hi>四分</hi>芍藥<hi>三分/</hi>青木香<hi>三分/</hi>柴胡<hi>三分/</hi>枳實<hi>三分炙</hi>
　　黄連<hi>三分</hi>紫雪<hi>八分/</hi>土𤓰根<hi>三分/</hi>大青<hi>三分</hi>大黄<lb/>
　　<hi>十分</hi>
　右十四味擣篩為散煮茅根飲待冷平旦空腹以茅<lb/>
　根飲服五錢匕一服少間當一兩行微利利後煮稀<lb/>
<pb n="KR3e0015_WYG_008-34a"/>
　葱䜴粥食之利多以意漸減常取微洩利通一兩行<lb/>
　為度差止忌猪肉冷水魚蒜粘膩及諸熱食<hi>出第一卷中</hi>
必効療癊黄眼睛黄汗染衣涕唾黄方<lb/>
　　好黄蒸<hi>二大升</hi>
　右一味每夜以水二大升浸煆煖令熱勿令沸銅噐<lb/>
　中平旦絞取汁半升飲之餘汁須臾則飲冬日微煖<lb/>
　服夏冷飲每夜則浸依前服之亦得每夜小便中浸<lb/>
　白帛片取色退為驗兩方並極効忌麪羊肉猪魚<lb/>
<pb n="KR3e0015_WYG_008-34b"/>
又療癊黄汗染衣涕唾黄者方<lb/>
　　取蔓菁子擣細末平旦以井花水和一大匙服之<lb/>
　　日再漸加至兩匙以知為度每夜小便裏浸少許<lb/>
　　帛各書記日色漸退白則差不過服五升以來必<lb/>
　　差李潤州傳極効<hi>備急肘後張文仲深師同出第一卷中</hi>
　　黄疸小便不利及腹滿喘方二首<lb/>
仲景傷寒論黄家腹滿小便不利而赤身汗出者表和<lb/>
裏實也宜下之大黄黄蘗皮梔子消石湯方<lb/>
<pb n="KR3e0015_WYG_008-35a"/>
　　大黄<hi>四分</hi>黄蘗<hi>四兩/</hi>梔子<hi>十五/枚</hi>消石<hi>四兩</hi>
　右四味切以水六升煮三物得二升半去滓内消石<lb/>
　更煎取一升先食頓服盡<hi>小品千金翼深師范汪並同</hi>
又黄疸小便色不變欲自利腹滿而喘者不可除其熱<lb/>
熱除必噦噦者小半夏湯主之方<lb/>
　　半夏<hi>五兩炮</hi>生薑<hi>八兩</hi>
　右二味以水六升煮取一升半去滓分温三服忌羊<lb/>
　肉餳<hi>范汪同並出第十四卷中</hi>
<pb n="KR3e0015_WYG_008-35b"/>
　　黄汗方三首<lb/>
病源黄汗之為病身體洪腫發熱汗出而渴狀如風水<lb/>
汗染衣色正黄如蘗汁其脉自沉此由脾胃有熱汗出<lb/>
而入水中若浴水入汗孔得之<hi>出第十二卷中</hi>
仲景傷寒論師曰黄汗為病身體腫發熱汗出而渴狀<lb/>
如風水汗沾衣色正黄如蘗汁脉自沉也問曰従何得<lb/>
之師曰以汗出水入汗孔水従外入而得之宜黄耆芍<lb/>
藥桂心酒湯主之方<lb/>
<pb n="KR3e0015_WYG_008-36a"/>
　　黄耆<hi>五兩</hi>芍藥<hi>三兩/</hi>桂心<hi>三兩</hi>
　右三味切以苦酒一升水七升和煮取三升去滓温<lb/>
　服一升正當心煩也至六七日稍稍自除其心煩不<lb/>
　止者以苦酒阻故也<hi>阻一作沮</hi>一方用美清醯代酒忌生<lb/>
　葱<hi>備急張文仲千金古今録驗深師范汪經心録同</hi>
又凡黄汗之病兩脛自冷假令發熱此屬歴節食己則<lb/>
汗出又身常夜卧盗汗出者此勞氣也若汗出即發熱<lb/>
者久久身必甲錯也發熱不止者必生惡瘡也若身重<lb/>
<pb n="KR3e0015_WYG_008-36b"/>
汗出已輙輕者久久必身瞤瞤則胸中痛又従腰以上<lb/>
必汗出下無汗腰髖弛痛如蟲在皮中狀劇者不能食<lb/>
身疼重煩躁小便不利者名曰黄汗桂枝湯加黄耆五<lb/>
兩主之方<lb/>
　　桂心<hi>三兩</hi>芍藥<hi>三兩/</hi>甘草<hi>三兩/炙</hi>生薑<hi>三兩/</hi>大棗<hi>十二</hi>
　　<hi>枚</hi>黄芪<hi>五兩</hi>
　右六味切以水八升微火煎取三升去滓温服一升<lb/>
　覆取微汗須臾間不汗者食稀熱粥一升餘以助湯<lb/>
<pb n="KR3e0015_WYG_008-37a"/>
　力若不汗者更服湯也忌海藻菘菜生葱<hi>古今録驗范汪同出</hi>
　<hi>第十四卷中</hi>
療黄疸身腫發熱汗出而渴狀如風水汗出著衣皆黄<lb/>
黄汗呉藍湯方<lb/>
　　呉藍<hi>六分</hi>芍藥　麥門冬<hi>去心</hi>桑白皮　漢防己<lb/>
　　　白鮮皮　山梔子<hi>各六分</hi>
　右七味各細切以水二升煎取八合去滓空腹分二<lb/>
　服未効再合服<hi>此方未詳所出</hi>
<pb n="KR3e0015_WYG_008-37b"/>
　　女勞疸方四首<lb/>
病源女勞疸之狀身目皆黄發熱惡寒少腹滿急小便<lb/>
難因大勞大熱而房室房室畢入水所致也<hi>出第十二卷中</hi>
仲景傷寒論黄家日晡發熱而反惡寒此為女勞得之<lb/>
膀胱急小腹滿身體盡黄額上反黒足下熱因作黒癉<lb/>
大便必黒腹臚脹滿如水狀大便黒溏者此女勞之病<lb/>
非水也腹滿者難療消石礬石散主之方<lb/>
　　消石<hi>熬黄</hi>礬石<hi>燒令汁盡</hi>
<pb n="KR3e0015_WYG_008-38a"/>
　右二味等分擣絹篩以大麥粥汁和服方寸匕日三<lb/>
　重衣覆取汗病隨大小便去小便正黄大便正黒也<lb/>
　大麥則須是無皮麥者千金方云消石二分熬令燥<lb/>
　礬石一分熬令燥故注之<hi>肘後小品崔氏文仲千金范汪深師並同出第十四</hi>
　<hi>卷中</hi>
千金翼療黄疸之為病日晡所發熱惡寒小腹急體黄<lb/>
額黒大便黒溏泄足下熱此為女勞也腹滿者難療方<lb/>
　　滑石<hi>五兩研</hi>石膏<hi>五兩研</hi>
<pb n="KR3e0015_WYG_008-38b"/>
　右二味為散以大麥粥汁服方寸匕日三小便極利<lb/>
　則差<hi>小品千金備急文仲並同出第十八卷中</hi>
近効女勞疸黄家日晡發熱而反惡寒此為女勞得之<lb/>
膀胱急小腹滿身體盡黄額上反黒足下熱因作黒疸<lb/>
其大便必黒腹臚脹滿如水狀大便黒溏此女勞之病<lb/>
非水也療與黒疸同榖疸食則眩心忪怫鬰不安久久<lb/>
發黄為榖疸並以前茵陳湯主之方在遍身黄部中<lb/>
必効女勞之黄氣短聲沉者宜服此方<lb/>
<pb n="KR3e0015_WYG_008-39a"/>
　　取婦女月經布和血衣燒作灰以酒空腹服方寸<lb/>
　　匕日再服不過三日必差<lb/>
　　黒疸方三首<lb/>
病源黒疸之狀苦小腹滿身體盡黄額上反黒足下熱<lb/>
大便黒是也夫黄疸酒疸女勞疸久久變成黒疸<hi>出第十二</hi>
<hi>卷中</hi>
肘後療黄疸變成黒疸者多死急治之方<lb/>
　　取土𤓰根汁服一小升平旦服至食時病従小便<lb/>
<pb n="KR3e0015_WYG_008-39b"/>
　　去則愈不忌先須量病人氣力不得多服力衰則<lb/>
　　起不得<hi>千金并翼文仲集驗崔氏删繁范汪並同出第一卷中</hi>
深師療黒疸身體及大便正黒赤小豆茯苓湯方<lb/>
　　赤小豆<hi>三十枚</hi>茯苓<hi>六銖/</hi>𤓰蔕<hi>四銖/</hi>雄黄<hi>二銖</hi>甘草<lb/>
　　<hi>半兩炙</hi>女萎<hi>四銖</hi>
　右六味切以水三升煮小豆茯苓取八合汁擣後四<lb/>
　藥為散取前汁調半錢匕適寒温服之須臾當吐吐<lb/>
　則愈一方云療久黄疸忌大醋海藻菘菜<hi>千金方名赤苓散千</hi>
<pb n="KR3e0015_WYG_008-40a"/>
　<hi>金翼同出第二十卷中</hi>
千金翼茵陳丸主黒疸身體闇黒小便澀體重方<lb/>
　　茯苓<hi>四分</hi>茵陳<hi>一兩/</hi>枳實<hi>五分/炒黄</hi>白术<hi>五分/土炒</hi>半夏<hi>三兩</hi>
　　<hi>洗</hi>甘遂<hi>一分/</hi>杏仁<hi>三分去/尖皮</hi>蜀椒<hi>二升/汗</hi>當歸<hi>二分</hi>葶<lb/>
　　藶子<hi>四分熬</hi>大黄<hi>三分熬/勿令焦</hi>乾薑<hi>四分</hi>
　右十二味擣篩蜜和丸如梧子空肚飲服三丸日三<lb/>
　服忌羊肉餳酢桃李雀肉等<hi>出第十八卷中</hi>
　　酒疸方七首<lb/>
<pb n="KR3e0015_WYG_008-40b"/>
病源夫虗勞之人若飲酒多進榖少者則胃内生熱因<lb/>
大醉當風入水則身目發黄心中懊痛足脛滿小便黄<lb/>
面發赤斑若下之久久變為黒疸目青面黒心中如噉<lb/>
蒜虀狀大便正黒皮膚<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>之不仁其脉浮弱故知之酒<lb/>
疸心中熱欲嘔者當吐之即愈小便不利其候當心中<lb/>
熱足下熱是其證眀也若腹滿欲吐鼻燥其脉浮者先<lb/>
吐之沉弦者先下之<hi>出第十二卷中</hi>
仲景傷寒論酒癉者心中懊憹或熱痛梔子枳實豉大<lb/>
<pb n="KR3e0015_WYG_008-41a"/>
黄湯主之方<lb/>
　　梔子<hi>七枚</hi>枳實<hi>五枚/</hi>香豉<hi>一升/</hi>大黄<hi>一兩</hi>
　右四味切以水六升煮取二升去滓温服七合日三<lb/>
　服<hi>肘後千金同出第十四卷中</hi>
肘後療酒疸者心中懊痛足脛滿小便黄飲酒面發赤<lb/>
斑黄黒由大醉當風入水所致黄耆散方<lb/>
　　黄茋<hi>二兩</hi>木蘭皮<hi>一兩</hi>
　右二味為散酒服方寸匕日三<hi>備急文仲同</hi>
<pb n="KR3e0015_WYG_008-41b"/>
深師酒疸艾湯方<lb/>
　　生艾葉<hi>一把</hi>麻黄<hi>二兩/去節</hi>大黄<hi>六分/</hi>大豆<hi>一升</hi>
　右四味切清酒五升煮取二升分為三服<hi>出第三十卷中</hi>
千金茵陳湯主黄疸酒疸酒癖身體面目盡黄方太醫<lb/>
校尉史脫處<lb/>
　　茵陳<hi>三兩</hi>大黄<hi>二兩一方/用一兩</hi>梔子<hi>二七/枚</hi>黄芩<hi>三兩一方用一</hi>
　　<hi>兩</hi>人參<hi>半兩一方/用一兩</hi>黄連<hi>二兩一方/用一兩</hi>甘草<hi>一兩炙</hi>
　右七味切以水一斗煮取三升分為三服忌猪肉冷<lb/>
<pb n="KR3e0015_WYG_008-42a"/>
　水海藻菘菜<hi>文仲范汪同</hi>
又夫人病疸者或無熱静言了了腹滿欲吐酒疸心中<lb/>
熱欲嘔吐之即愈方<lb/>
　　取千金翼苦參散吐良在上通身黄部中七味者<lb/>
　　是也<lb/>
又肉疸飲少小便多白如泔色得之從酒寒水石散方<lb/>
　　寒水石<hi>五分</hi>白石脂<hi>五分/</hi>括蔞<hi>五分/</hi>莵絲子<hi>三分酒漬</hi>
　　知母<hi>三分</hi>桂心<hi>三分</hi>
<pb n="KR3e0015_WYG_008-42b"/>
　右六味擣篩麥粥服五分匕日三服五日知忌生葱<lb/>
　<hi>古今録驗深師等並同</hi>
古今録驗療酒癖及飲黄疸散方<lb/>
　　芫花　椒目<hi>各等分</hi>
　右二味擣下篩為散平旦服一錢匕老少半服之藥<lb/>
　攻兩脅則下便愈間一日復服使小減如前又與之<lb/>
　使盡根源<hi>深師同出第二十七卷中</hi>
　　榖疸方三首<lb/>
<pb n="KR3e0015_WYG_008-43a"/>
病源榖疸之狀食畢頭眩心忪怫鬱不安而發黄由失<lb/>
饑大食胃氣衝熏所致陽明病脉遲食難用飽飽則發<lb/>
煩頭眩者必小便難此欲為榖疸雖下之其腹必滿以<lb/>
其脉遲故也<hi>出第十二卷中</hi>
范汪療榖疸茵陳湯方<lb/>
　　茵陳四兩切以水一斗煮取六升以汁煎大黄二<lb/>
　　兩梔子七枚得二升分為三服黄従小便去病出<lb/>
　　立愈<hi>肘後同出第十四卷中</hi>
<pb n="KR3e0015_WYG_008-43b"/>
集驗療勞疸榖疸丸方<lb/>
　　苦參<hi>三兩</hi>龍膽草<hi>一兩</hi>
　右二味下篩牛膽汁和丸先食以麥粥飲服如梧子<lb/>
　大五丸日三不知稍増<hi>千金同出第二卷中</hi>
刪繁療勞疸榖疸苦參丸方<hi>勞疸者因勞為名也榖疸者因食而勞故曰榖疸</hi>
　　苦參<hi>三兩</hi>龍膽草<hi>二兩/</hi>梔子仁<hi>三七枚</hi>
　右三味擣篩為散若病甚取猪膽和為丸如梧子大<lb/>
　一服五丸日三四服以飲汁下之<lb/>
<pb n="KR3e0015_WYG_008-44a"/>
　　許仁則療諸黄方七首<lb/>
許仁則療急黄病此病始得與前天行病不多異五六<lb/>
日但加身體黄甚者洟<hi>音夷鼻液也下同</hi>淚汗唾小便如蘗色<lb/>
眼白睛正黄其更重狀與天行病候最重者無别如至<lb/>
此困自須依前救天行最重半夏等分十味湯救之若<lb/>
未至是者宜依後法急黄狀始得大類天行病經三兩<lb/>
日宜合麻黄等五味湯服之發汗以洩黄勢方<lb/>
　　麻黄<hi>三兩去節</hi>乾葛<hi>五兩/</hi>石膏<hi>八兩/</hi>生薑<hi>六兩/</hi>茵陳<hi>二兩</hi>
<pb n="KR3e0015_WYG_008-44b"/>
　右藥切以水八升煮取二升七合去滓分温三服服<lb/>
　相去十里久服訖當欲汗則覆被微取汗以散之<lb/>
又依前麻黄等五味湯服之取汗汗出後未歇經三五<lb/>
日又合梔子等五味湯以取利方<lb/>
　　梔子<hi>二十枚</hi>柴胡<hi>三兩/</hi>黄芩<hi>三兩/</hi>茵陳<hi>三兩/</hi>芒硝<hi>六兩</hi>
　右藥切以水八升煮四味取二升六合去滓内芒硝<lb/>
　攪令消分温三服如人行十里久更服之効<lb/>
又依前梔子等五味湯服之取利利後病勢不歇經六<lb/>
<pb n="KR3e0015_WYG_008-45a"/>
七日又合秦艽牛乳二味湯服之方<lb/>
　　秦艽<hi>六兩</hi>牛乳<hi>二升</hi>
　右藥切秦艽以牛乳煮之可三分減一去滓帶煖頓<lb/>
　服令盡極驗<hi>文仲必効同西域法也</hi>
又依前秦艽等二味湯藥服後不覺病退漸加困篤勢<lb/>
如前天行最重狀則不可更服諸冷物冷物在心唯是<lb/>
痞速宜同前天行用半夏等十味湯以救之亦可合𤓰<lb/>
蔕等三味散吹鼻孔中并與之服方<lb/>
<pb n="KR3e0015_WYG_008-45b"/>
　　𤓰蔕<hi>七枚</hi>丁香<hi>七枚/</hi>赤小豆<hi>七枚</hi>
　右藥擣篩末取如大豆分吹兩鼻孔中須臾當出黄<lb/>
　水正如煮蘗汁及出黄蟲亦可以新汲水和一方寸<lb/>
　匕與患人服或利或吐吐利所出亦如煮黄蘗汁天<lb/>
　行用此療亦與崔氏同<lb/>
又論云此病俗間亦有單煮𤓰蔕汁灌鼻孔中者亦有<lb/>
單服生麻油者<lb/>
又療黄疸病此病與前急黄不同自外狀與平常無别<lb/>
<pb n="KR3e0015_WYG_008-46a"/>
但舉體正黄甚者眼色如蘗涕涎洟小便及汗悉如蘗<lb/>
汁食消多於尋常稍覺瘦悴乏力此病不甚殺人亦有<lb/>
經年累歳不療而差者此由飲酒多亦是積虗熱所致<lb/>
黄疸初得稍覺心中煩熱滿身黄色眼白睛黄覺如此<lb/>
者宜合白鮮皮等七味湯以洩之黄連十味丸以壓之<lb/>
　　白鮮皮<hi>三兩</hi>乾葛<hi>五兩/</hi>黄芩<hi>三兩/</hi>鬱金<hi>三兩/</hi>豉<hi>五兩</hi>
　　梔子<hi>十枚</hi>芒硝<hi>六兩</hi>
　右藥切以水八升煮取二升半去滓内芒硝分温三<lb/>
<pb n="KR3e0015_WYG_008-46b"/>
　服服相去如人行二十里久更服此湯當得利利後<lb/>
　將息一二日則合後黄連等十味丸服之<lb/>
又黄連丸方<lb/>
　　黄連<hi>五兩</hi>黄芩<hi>五兩/</hi>苦參<hi>六兩/</hi>沙參<hi>五兩</hi>乾地黄<lb/>
　　<hi>六兩</hi>乾葛<hi>六兩/</hi>梔子仁<hi>三兩/</hi>麥門冬<hi>一升去心</hi>地骨白<lb/>
　　皮<hi>五兩</hi>茯苓<hi>五兩</hi>
　右十味擣篩為末蜜和為丸以米飲下初服十丸日<lb/>
　三服稍稍加至三十丸如梧子大黄疸亦有單服猪<lb/>
<pb n="KR3e0015_WYG_008-47a"/>
　脂得差者忌猪肉冷水大酢蕪荑等物<hi>呉昇同</hi>
　　雜黄疸方三首<lb/>
千金濕疸之為病始得之一身盡疼發熱面色黄黒七<lb/>
八日後壯熱熱在裏有血當下去之如㹠肝狀其小腹<lb/>
滿者急下之亦一身盡黄目黄腹滿小便不利礬石散<lb/>
方<lb/>
　　礬石<hi>五兩</hi>滑石<hi>五兩</hi>
　右二味為散大麥粥汁服方寸匕日三服當先食服<lb/>
<pb n="KR3e0015_WYG_008-47b"/>
　便利如血者當汗出差<hi>深師古今録驗並同出第十卷中</hi>
古今録驗九疸秦王散方<lb/>
　　胃癉食多喜飲<hi>梔子仁主之</hi>
　　心癉煩心心中熱<hi>葛根主之</hi>
　　腎癉其人唇乾<hi>葶藶子主之</hi>
　　脾癉溺赤出少心惕惕若恐<hi>括蔞主之</hi>
　　肺癉飲少小便多<hi>秦椒汗𤓰蔕主之一云膏疸</hi>
　　舌癉渴而數便<hi>石鍾乳主之</hi>
<pb n="KR3e0015_WYG_008-48a"/>
　　肉癉其人小便白<hi>凝水石主之</hi>
　　髓癉目眶深多嗜卧<hi>牡蠣澤瀉主之</hi>
　　肝癉胃熱飲多水激肝<hi>白术主之</hi>
　右十一味名秦王散各等分隨病所在加二分擣合<lb/>
　下篩飲服五分匕日三稍加至方寸匕忌桃李雀肉<lb/>
　等<lb/>
膏癉飲少小便多秦椒散方<lb/>
　　秦椒<hi>一分汗</hi>𤓰蔕<hi>二分</hi>
<pb n="KR3e0015_WYG_008-48b"/>
　右二味擣下篩水服方寸匕日三服<hi>深師千金同出第二十七卷中</hi>
　<lb/>
　<lb/>
　<lb/>
　<lb/>
　<lb/>
　<lb/>
　外臺秘要方卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0015_WYG_003-1a"/>
外臺秘要方原序<lb/>
昔者農皇之治天下也嘗百藥立九候以正隂陽之變<lb/>
診以救性命之昬扎俾厥土宇用能康寧廣矣哉洎周<lb/>
之王亦有冢卿格於醫道掌其政令聚毒藥以供其事<lb/>
焉嵗終稽考而制其食十全為上失四下之我國家率<lb/>
由兹典動取厥中置醫學頒良方亦所以極元氣之和<lb/>
也夫聖人之徳又何以加於此乎故三代常道百王不<lb/>
易又所從來者逺矣自雷岐倉緩之作彭扁華張之起<lb/>
<pb n="KR3e0015_WYG_003-1b"/>
迨茲厥後仁賢間出嵗且數千方逾萬卷專車之不受<lb/>
廣厦之不容然而載祀綿逺簡編虧替所詳者雖廣所<lb/>
略者或深討簡則功倍力煩取捨則論甘忌苦永言筆<lb/>
削未暇尸之余幼多疾病長好醫術遭逢有道遂躡亨<lb/>
衢七登南宫兩拜東掖便繁臺閣二十餘載久知𢎞文<lb/>
館圖籍方書等繇是覩奥升堂皆探其秘要以㛰姻之<lb/>
故貶守房陵量移大寧郡提携江上冒犯蒸暑自南徂<lb/>
北既僻且陋染瘴嬰痾十有六七死生契闊不可問天<lb/>
<pb n="KR3e0015_WYG_003-2a"/>
頼有經方僅得存者神功妙用固難稱述遂發憤刋削<lb/>
庶幾一隅凡古方纂得五六十家新撰者向數千百卷<lb/>
皆研其總領覈其指歸近代釋僧深崔尚書孫處士張<lb/>
文仲孟同州許仁則吳昇等十數家皆有編錄並行於<lb/>
代美則美矣而未盡善何者各擅風流遞相矛盾或篇<lb/>
目重雜或商較繁蕪今並味精英鈐其要妙俾夜作晝<lb/>
經之營之捐衆賢之砂礫掇羣才之翠羽皆出入再三<lb/>
伏念旬嵗上自炎昊迄於聖唐括囊遺闕稽考隱秘不<lb/>
<pb n="KR3e0015_WYG_003-2b"/>
愧盡心焉客有見余此方曰嘻博哉學乃至於此耶余<lb/>
答之曰吾所好者夀也豈進於學哉至於遁天倍情懸<lb/>
解先覺吾常聞之矣投藥治疾庶幾有瘳乎又謂余曰<lb/>
禀生受形咸有定分藥石其如命何吾甚非之請論其<lb/>
目夫喜怒不節饑飽失常嗜慾攻中寒温傷外如此之<lb/>
患豈由天乎夫為人臣為人子自家刑國由近兼逺何<lb/>
談之容易哉則聖人不合啓金縢賢者曷為條玉版斯<lb/>
言之玷竊為吾子羞之客曰唯唯嗚呼齊梁之間不明<lb/>
<pb n="KR3e0015_WYG_003-3a"/>
醫術者不得為孝子曽閔之行宜其用心若不能精究<lb/>
病源深探方論雖百醫守疾衆藥聚門適足多疑而不<lb/>
能一愈之也主上尊賢重道養夀祈年故張王李等數<lb/>
先生繼入皆欽風請益貴而遵之故鴻寳金匱青囊綠<lb/>
帙往往而有則知日月所照者逺聖人所感者深至於<lb/>
嗇神養和休老補病者可得聞見也余敢採而綠之則<lb/>
古所未有今並繕緝而能事畢矣若乃分天地至數别<lb/>
隂陽至候氣有餘則和其經渠以安之志不足則補其<lb/>
<pb n="KR3e0015_WYG_003-3b"/>
復溜以養之溶溶液液調上調下吾聞其語矣未遇其<lb/>
人也不誣方將請俟來哲其方凡四十卷名曰外臺秘<lb/>
要方非敢傳之都邑且欲施於後賢如或詢謀亦所不<lb/>
隱是嵗天寳十一載嵗在執徐月之哉生明者也王燾<lb/>
撰<lb/>
夫外臺者刺史之任也秘要者秘宻樞要之謂也唐王<lb/>
燾臺閣二十餘年久知𢎞文館得古今方上自神農下<lb/>
及唐世無不採摭集成經方四十卷皆諸方秘宻樞要<lb/>
<pb n="KR3e0015_WYG_003-4a"/>
也以出守於外故號曰外臺秘要方凡一千一百單四<lb/>
門以巢氏病源諸家論辨各冠其篇首一家之學不為<lb/>
不詳王氏為儒者醫道雖未及孫思邈然而採取諸家<lb/>
之方頗得其要者亦崔氏孟詵之流也且古之如張仲<lb/>
景集驗小品方最為名家今多亡逸雖載諸方中亦不<lb/>
能别白王氏編次各題名號使後之學者皆知所出此<lb/>
其所長也又謂鍼能殺生人不能起死人其法云亡且<lb/>
乆故取灸而不取鍼亦醫家之蔽也此方撰集之時或<lb/>
<pb n="KR3e0015_WYG_003-4b"/>
得缺落之書因其闕文義理不完者多矣又自唐歴五<lb/>
代傳寫其本訛舛尤甚雖鴻都秘府亦無善本國家詔<lb/>
儒臣較正醫書臣承命㠯其書方證之重者刪去以從<lb/>
其簡經書之異者註解以著其詳魯魚豕亥煥然明白<lb/>
臣謂三代而下文物之盛者必曰西漢止以侍醫李柱<lb/>
國較方技亦未嘗命儒臣也臣雖濫吹儒學但盡所聞<lb/>
見以修正之有所闕疑以待來哲總四十卷并目錄一<lb/>
卷恭惟主上盛徳承統深仁流化頒此方論恵及區宇<lb/>
<pb n="KR3e0015_WYG_003-5a"/>
贊天地之生育正萬物之性命使嵗無疵癘人不夭橫<lb/>
熙熙然歌樂於聖造者也前將仕郎守殿中丞同較正<lb/>
醫書臣孫兆謹上<lb/>
</p>
<p>
</p>
  </div>
</body>
</text>
</TEI>
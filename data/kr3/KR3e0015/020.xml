<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>外臺秘要方卷十六</head> <lb/>
    <p>
<pb n="KR3e0015_WYG_020-1a"/>
欽定四庫全書<lb/>
　外臺秘要方卷十六<lb/>
　　　　　　　　　　　　　唐　王燾　撰<lb/>
　　五藏勞論一首<lb/>
刪繁論曰夫五藏勞者其源從藏腑起也鼓生死之浮<lb/>
沉動百病之虚實厥陰陽逆腠理皆因勞瘠而生故曰<lb/>
五藏勞也<hi>出第七卷中</hi>
　　肝勞論一首<lb/>
<pb n="KR3e0015_WYG_020-1b"/>
刪繁論曰凡肝勞病者補心氣以益之心王則感於肝<lb/>
矣人逆春氣則足少陽不生而肝氣内變順之則生逆<lb/>
之則死順之則治逆之則亂反順為逆是謂闗格病則<lb/>
生矣所以肝恐不止則傷精精傷則面離色目青盲而<lb/>
無所見毛悴色夭死於秋<hi>出第七卷中</hi>
　　肝實熱方二首<lb/>
刪繁療肝勞實熱悶怒精神不守恐畏不能獨卧目視<lb/>
無明氣逆上不下胷中滿塞半夏下氣消悶明目吐熱<lb/>
<pb n="KR3e0015_WYG_020-2a"/>
湯方<lb/>
　　半夏<hi>洗破</hi>　生薑<hi>各八/両</hi>麻黄<hi>去節</hi>　芍藥<lb/>
　　杜蘅　　　枳實<hi>炙</hi>　細辛　　　杏仁<hi>去皮尖碎</hi>
　　烏梅<hi>擘各三兩</hi>　松蘿<hi>二兩/</hi>　淡竹葉<hi>切一升</hi>
　右十一味切以水一斗先煮麻黄去沫下諸藥煮取<lb/>
　三升分為三服忌羊肉餳生菜<hi>出第七卷中</hi>
深師療肝氣實目赤若黄脅下急小便難瀉肝湯方<lb/>
　　人參　　　甘草<hi>各三兩炙</hi>　生薑<hi>五兩/</hi>　黄芩<hi>二兩</hi>
<pb n="KR3e0015_WYG_020-2b"/>
　　半夏<hi>一升洗</hi>　大棗<hi>十四枚擘</hi>
　右六味切以水五升煮半夏三四沸内藥最後内薑<lb/>
　煎取二升去滓分為二服羸人三服忌海藻菘菜羊<lb/>
　肉餳<hi>出第十三卷中</hi>
　　肝勞虛熱方四首<lb/>
刪繁療肝勞虛熱兩目為赤閉塞不開煩悶宛轉熱氣<lb/>
胷裏炎炎前胡瀉肝除熱湯方<lb/>
　　前胡　　　乾薑　　　大青　　細辛<lb/>
<pb n="KR3e0015_WYG_020-3a"/>
　　秦皮　　　决明子　　梔子仁　子芩<hi>各一兩</hi>
　　淡竹葉<hi>切一升</hi>車前子<hi>切一/升</hi>　石膏<hi>八兩碎綿褁</hi>
　右十一味切以水一斗煮取三升去滓平旦分為三<lb/>
　服須利加芒硝三兩忌生菜<lb/>
又療肝勞熱悶闗格不通精神不守氣逆上胷熱炎炎<lb/>
不止柴胡下熱湯方<lb/>
　　柴胡　　　黄芩　　澤㵼　　升麻<lb/>
　　芒硝<hi>各三兩</hi>　𤣥參<hi>六兩/</hi>　淡竹葉<hi>切/</hi>生地黄<hi>切各一升</hi>
<pb n="KR3e0015_WYG_020-3b"/>
　　乾薑<hi>二兩</hi>
　右九味切以水九升煮取三升去滓下芒硝平旦分<lb/>
　三服忌蕪荑<lb/>
又療肝勞熱恐畏不安精神不守悶怒不能獨卧感激<lb/>
惆悵志氣錯越不得安守茯苓安肝定精神丸方<lb/>
　　茯苓　　　逺志<hi>去心</hi>　防風　　人參<lb/>
　　柏子仁<hi>熬各五分</hi>龍骨<hi>七分/</hi>　牡蠣<hi>熬/</hi>　大棗肉<hi>各八分</hi>
　　甘草<hi>四分炙</hi>
<pb n="KR3e0015_WYG_020-4a"/>
　右九味𢷬篩白蜜和為丸如梧子初服二十丸加至<lb/>
　三十丸為度煖清白飲進之日再服忌海藻菘菜大<lb/>
　酢<lb/>
又扁鵲療勞邪氣熱眼赤方<lb/>
　　灸當容百壯兩邊各爾當容在眼小眥近後在耳<lb/>
　　之前客主人三陽三陰之㑹處以手按之有上下<lb/>
　　行脉則是與耳相對<hi>並出第七卷中</hi>
　　肝勞虛寒方五首<lb/>
<pb n="KR3e0015_WYG_020-4b"/>
刪繁療肝勞寒眩忘欬唾憂恚内傷面離色目青盲硫<lb/>
黄丸方<lb/>
　　硫黄　　　乾薑　　　吳茱茰　　人參<lb/>
　　當歸　　　防風<hi>各七分</hi>　礜石<hi>泥褁燒/半日</hi>烏頭<hi>各八分炮</hi>
　　桂心　　　天雄<hi>炮</hi>　　甘草<hi>炙各/六分</hi>　蜀椒<hi>汗</hi>
　　皂莢<hi>炙去皮子</hi>　枳實<hi>炙各/五分</hi>　細辛<hi>四分/</hi>　甘菊花<hi>四分</hi>
　右十六味𢷬篩白蜜和為丸如梧子初服二十丸加<lb/>
　至三十丸日再温清酒進之忌猪肉冷水生葱生菜<lb/>
<pb n="KR3e0015_WYG_020-5a"/>
　海藻菘菜<lb/>
又肝勞虛寒闗格勞濇閉塞不通毛悴色夭猪膏酒方<lb/>
　　猪膏<hi>七升</hi>　生薑汁<hi>二升</hi>
　右二味微火煎取三升下酒五升和分為三服<hi>千金同</hi>
又療肝氣虛寒眼青盲<graphic n="KR1129" url="https://raw.githubusercontent.com/kanripo/KR-Gaiji/master/images/KR1129.png" mimeType="image/png"/>
                    <graphic n="KR1129" url="https://raw.githubusercontent.com/kanripo/KR-Gaiji/master/images/KR1129.png" mimeType="image/png"/>不見物真珠煎方<lb/>
　　真珠<hi>四分研</hi>　白蜜<hi>二合/</hi>　鯉魚膽<hi>一枚</hi>
　右三味和合微火上煎兩沸綿褁内眼中眼汁當自<lb/>
　出藥歇更為之<hi>本方又有鯉魚腦一枚</hi>
<pb n="KR3e0015_WYG_020-5b"/>
又療肝虛寒勞損口苦骨節疼痛筋攣縮煩悶虎骨酒<lb/>
補勞損骨節疼痛方<lb/>
　　虎骨<hi>一升炙取令焦黄碎如雀頭</hi>　　乾薑　　芎藭<lb/>
　　地骨皮<hi>各四兩</hi>白术　　　猪椒根　　五加皮<lb/>
　　枳實<hi>熬各五兩</hi>　丹參<hi>八兩/</hi>　乾地黄<hi>七兩</hi>
　右十味㕮咀以絹囊貯清酒四升漬四宿初服六七<lb/>
　合加至一升日再服忌蕪荑桃李雀肉等<hi>竝出第七卷中</hi>
千金療肝勞虛寒脅下痛脹滿氣急眼昬濁視不明㯽<lb/>
<pb n="KR3e0015_WYG_020-6a"/>
榔湯方<lb/>
　　生薑　　　附子<hi>炮各七兩</hi>　㯽榔<hi>七枚合/皮碎</hi>茯苓<hi>三兩</hi>
　　桔梗<hi>四兩</hi>　橘皮　　　桂心<hi>各三/兩</hi>　白术<hi>四兩</hi>
　　吳茱茰<hi>五兩</hi>
　右九味切以水九升煮取三升去滓分為三服若氣<lb/>
　喘加芎藭三兩半夏四兩洗甘草二兩炙忌酢物生<lb/>
　葱猪肉冷水海藻菘菜桃李雀肉等<hi>出第十一卷中</hi>
　　膽實熱方二首<lb/>
<pb n="KR3e0015_WYG_020-6b"/>
刪繁療膽腑實熱精神不守瀉熱梔子煎方<lb/>
　　梔子<hi>二十一枚</hi>　甘竹筎<hi>一兩/熬</hi>香䜴<hi>六合熬綿褁</hi>大青<lb/>
　　橘皮<hi>去脉各二兩</hi>赤蜜<hi>三合</hi>
　右六味細切以水六升煮取一升七合去滓下蜜更<lb/>
　微火上煎兩三沸分再服<hi>出第四卷中</hi>
千金療膽腑實熱精神不守瀉熱半夏千里水湯方<lb/>
　　半夏<hi>洗</hi>　　宿薑<hi>各三/兩</hi>　酸棗<hi>五合/</hi>　黄芩<hi>一兩</hi>
　　逺志<hi>去心</hi>　茯苓<hi>各二/兩</hi>　生地黄<hi>五兩/</hi>秫米<hi>一斗</hi>
<pb n="KR3e0015_WYG_020-7a"/>
　右八味細切取流水五斗煮秫米令蟹目沸揚之<lb/>
　三千下澄清取五升煮藥取二升半分為三服忌<lb/>
　羊肉餳酢物蕪荑<hi>出第十二卷中</hi>
　　髓虛實方二首<lb/>
删繁論曰髓虚者腦痛不安髓實者勇悍凡髓虚實之<lb/>
應主於肝膽若其腑藏有病從髓生熱則應藏寒則應<lb/>
腑<hi>千金同出第三卷中</hi>
千金療髓虚腦痛不安膽腑中寒羌活補髓丸方<lb/>
<pb n="KR3e0015_WYG_020-7b"/>
　　羌活　　　芎藭　　　當歸<hi>各三兩</hi>　桂心<hi>二兩</hi>
　　人參<hi>四兩</hi>　酥<hi>一升/</hi>　　棗肉<hi>一斤研/為脂</hi>牛髓<hi>一升</hi>
　　羊髓<hi>一升</hi>　大麻仁<hi>二升熬研為脂</hi>
　右十味先𢷬五種乾藥為散下棗膏麻仁又𢷬相濡<lb/>
　為一家下二髓并酥内銅鉢中重湯煎之取好為丸<lb/>
　如梧子酒服三十丸日再加至四十丸忌生葱<lb/>
又療髓實勇悍驚熱主肝熱柴胡發泄湯方<lb/>
　　柴胡　　　升麻　　　黄芩　　細辛<lb/>
<pb n="KR3e0015_WYG_020-8a"/>
　　枳實<hi>炙</hi>　　梔子仁　　芒硝<hi>各二/兩</hi>　澤瀉<hi>四兩</hi>
　　淡竹葉<hi>切一升</hi>生地黄<hi>切一升</hi>
　右十味切以水九升煮取三升去滓下芒硝分為三<lb/>
　服忌生菜蕪荑<hi>並出第十二卷中</hi>
　　咽門論并傷破聲嘶方二首<lb/>
千金論曰夫咽門者應五藏六腑往還神氣陰陽通塞<lb/>
之道也喉嚨胞囊舌者竝津液調五味之氣本也不可<lb/>
不研乎咽門者肝膽之候也其重十兩廣二寸五分至<lb/>
<pb n="KR3e0015_WYG_020-8b"/>
胃管長一尺六寸主通五臟六腑津液神氣應十二時<lb/>
若藏熱咽門則閉而氣塞若腑寒咽門則破而聲嘶母<lb/>
薑酒主之熱則通之寒則補之若寒熱調和病不生矣<lb/>
<hi>刪繁同出第十二卷中</hi>
又療咽閉主膽腑咽門傷破聲嘶母薑酒方<lb/>
　　母薑汁<hi>二升</hi>　牛髓　　　酥　　　油<hi>各一升别煎取熱</hi>
　　桂心　　　秦椒<hi>各四分</hi>　芎藭　　獨活<hi>各五分</hi>
　　防風<hi>六分</hi>
<pb n="KR3e0015_WYG_020-9a"/>
　右九味將五物合𢷬下篩為散内薑汁中煎取相淹<lb/>
　濡下髓酥油等攪令調微火上三上三下平旦温清<lb/>
　酒一升下二合膏細細吞之日三服忌生葱<hi>刪繁同此方今</hi>
　<hi>録附此論後出第六卷中</hi>
　　六極論一首<lb/>
刪繁論曰夫六極者天氣通於肺地氣通於嗌風氣應<lb/>
於肝雷氣動於心穀<hi>素問作谷</hi>氣感於脾雨氣潤於腎六經<lb/>
為川腸胃為海九竅為水注之於氣所以竅應於五臟<lb/>
<pb n="KR3e0015_WYG_020-9b"/>
五藏邪傷則六腑生極故曰五藏六極也<hi>出第八卷中</hi>
　　筋極論一首<lb/>
刪繁論曰凡筋極者主肝也肝應筋筋與肝合肝有病<lb/>
從筋生又曰以春遇病為筋痺筋痺不已復感於邪内<lb/>
舍於肝陽氣入於内陰氣出於外凡陰氣外出出則虛<lb/>
虛則筋虚筋虚則善悲色青蒼白見於眼下而傷寒則<lb/>
筋不能動十指爪皆痛數好轉筋其源以春甲乙日得<lb/>
之於傷風風在筋為肝虚風也若陽氣内發發則實實<lb/>
<pb n="KR3e0015_WYG_020-10a"/>
則筋實筋實則善怒嗌乾傷熱則欬欬則脅下痛不能<lb/>
轉側又脚下滿痛故曰肝實風也然則因其輕而揚之<lb/>
因其重而減之因其衰而彰之審其陰陽以别柔剛陽<lb/>
病療隂隂病療陽善療病者病在皮毛肌膚筋脉而療<lb/>
之次療六腑若至五藏則半死半生矣鶣鵲曰筋絶不<lb/>
治九日死何以知之手足爪甲青黑呼罵口不息筋應<lb/>
足厥陰足厥陰氣絶於筋則筋縮引卵與舌足厥陰者<lb/>
肝脉也肝者筋之合也筋者聚於陰器而脉絡於舌本<lb/>
<pb n="KR3e0015_WYG_020-10b"/>
故脉不營則筋急筋急則引卵與舌故脣青舌卷卵縮<lb/>
則筋先死庚篤辛死金勝木醫之拱手也<hi>千金同出第八卷中</hi>
　　筋實極方四首<lb/>
刪繁療筋實極則好怒口乾燥好嗔身躁不定調筋止<lb/>
怒定氣黄芪湯方<lb/>
　　黄芪　　　芎藭　　　白柘皮<hi>無刺者各三兩</hi>白术<lb/>
　　通草　　　芍藥<hi>各四兩</hi>　甘草<hi>炙二/兩</hi>　　桂心<hi>二兩</hi>
　　大棗<hi>四十枚擘去核</hi>石膏<hi>八兩碎/綿褁</hi>竹葉<hi>切一升</hi>
<pb n="KR3e0015_WYG_020-11a"/>
　右十一味切以水九升煮取三升去滓分為三服忌海<lb/>
　藻菘菜生葱桃李雀肉等<lb/>
又療筋實極則欬欬則兩脅下縮痛痛甚則不可動轉<lb/>
橘皮通氣湯方<lb/>
　　橘皮<hi>四兩</hi>　白术　　　石膏<hi>碎綿褁各五兩</hi>桂心<lb/>
　　細辛　　　當歸　　　茯苓<hi>各三兩</hi>　香豉<hi>一升熬别褁</hi>
　右八味切以水九升煮取三升去滓分為三服忌桃<lb/>
　李雀肉生葱生菜酢物<hi>千金同並出第八卷中</hi>
<pb n="KR3e0015_WYG_020-11b"/>
千金療筋實極則兩脚下滿而痛不得逺行脚心如割<lb/>
筋斷折痛不可忍丹參煮散方<lb/>
　　丹參<hi>十二分</hi>　芎藭　　　杜仲　　　續斷<lb/>
　　地骨皮<hi>各八分</hi>通草　　　當歸　　　乾地黄<lb/>
　　麥門冬<hi>去心</hi>禹餘糧<hi>錬/</hi>　麻黄<hi>去節/七分</hi>　甘草<hi>炙</hi>
　　桂心<hi>各五分</hi>　牛膝<hi>九分/</hi>　生薑<hi>薄切炒/取焦燥</hi>牡蠣<hi>各十分熬</hi>
　　升麻<hi>六分</hi>
　右十七味𢷬下篩為散以絹袋子盛散二方寸匕以<lb/>
<pb n="KR3e0015_WYG_020-12a"/>
　井華水二升煮數動絹囊子煮取一升為一服日再<lb/>
　煮忌海藻菘菜生葱蕪荑<hi>刪繁同</hi>
又療筋實極則手足爪甲或青或黄或黑烏黯四肢筋<lb/>
急煩滿地黄煎方<lb/>
　　生地黄汁<hi>三升</hi>生葛汁<hi>一升/澄清</hi>生𤣥參汁<hi>一/升</hi>大黄<hi>二兩</hi>
　　梔子仁　　升麻　　　麻黄<hi>去節</hi>　犀角<hi>屑各三兩</hi>
　　石膏<hi>五兩碎</hi>　芍藥<hi>四兩</hi>
　右十一味切以水七升煮取二升去滓下地黄汁一<lb/>
<pb n="KR3e0015_WYG_020-12b"/>
　兩沸次下葛汁等煎取三升分為三服日再忌蕪荑<lb/>
　<hi>刪繁肘後同並出第十一卷中</hi>
　　筋虛極方二首<lb/>
刪繁療筋虛極則筋痺好悲思顔色蒼白四肢噓噏脚<lb/>
手拘攣伸動縮急腹中轉痛五加皮酒方<lb/>
　　五加皮<hi>一斤</hi>枳刺<hi>二升㕮/咀炙</hi>猪椒根皮　丹參<hi>各八兩</hi>
　　桂心　　　當歸　　　甘草<hi>炙各三兩</hi>　天雄<hi>炮</hi>
　　秦椒<hi>汗</hi>　　白鮮皮　　通草<hi>各四兩</hi>　芎藭<lb/>
<pb n="KR3e0015_WYG_020-13a"/>
　　乾薑<hi>各五兩</hi>　薏苡仁<hi>半/升</hi>　大麻仁<hi>三升研為末</hi>
　右十五味㕮咀以絹袋貯酒四斗漬春夏四宿秋冬<lb/>
　六七宿初服六七合稍稍加之以知為度忌生葱猪<lb/>
　肉冷水海藻菘菜<lb/>
又療筋虛極傷風為風所傷入筋縮攣腰背不伸強直<lb/>
苦痛或為脚氣牛膝湯方<lb/>
　　牛膝　　　防風　　　甘李根皮　丹參<lb/>
　　前胡<hi>各四兩</hi>　石斛<hi>五兩</hi>　杜仲　　　秦芁<lb/>
<pb n="KR3e0015_WYG_020-13b"/>
　　續斷　　　鼈甲<hi>炙各三兩</hi>　大麻仁<hi>二升/熬研</hi>陳橘皮<hi>二兩</hi>
　右十二味切以水一斗四升煮取五升去滓下麻仁<lb/>
　更煎取二升分三服忌莧菜<hi>並出第八卷中</hi>
　　筋虛胞轉方二首<lb/>
刪繁療筋虛實暴損絶極或因霍亂轉筋腹滿痛或因<lb/>
服藥吐利過度脚手虛轉腸胞轉痛人參湯方<lb/>
　　人參　　　厚朴<hi>炙各二兩</hi>　葱白<hi>一虎/口</hi>　白术<hi>四兩</hi>
　　蓼<hi>一把長三升</hi>
<pb n="KR3e0015_WYG_020-14a"/>
　右五味切以水五升煮取二升去滓分再服忌桃李<lb/>
　雀肉等<lb/>
又療胞轉筋急方<lb/>
　　白术　　　通草<hi>各四兩</hi>　梔子仁　　子芩<lb/>
　　茯苓<hi>各三兩</hi>　榆白皮<hi>三/兩</hi>　香䜴<hi>一升熬綿褁</hi>
　右七味切以水七升煮取三升去滓分三服忌酢物<lb/>
　桃李雀肉等<hi>竝出第八卷中一方無香豉</hi>
　　轉筋方七首<lb/>
<pb n="KR3e0015_WYG_020-14b"/>
范江療轉筋方<lb/>
　　以鹽一升水一升半作湯洗漬良<lb/>
又療轉筋在兩臂若胷脅者方<lb/>
　　灸手掌白肉際七壯<hi>並出第八卷中</hi>
刪繁療轉筋十指筋攣急不得屈伸灸法<lb/>
　　灸手踝骨上七壯良<lb/>
又鶣鵲療轉筋脛骨痛不可忍方<lb/>
　　灸屈膝下亷筋上三壯<lb/>
<pb n="KR3e0015_WYG_020-15a"/>
又治轉筋方<lb/>
　　灸涌泉涌泉在脚心下當大拇指大筋灸七壯亦<lb/>
　　可灸大都在足大拇指本節内側白肉際灸七壯<lb/>
又腹腸轉筋方<lb/>
　　灸臍上一寸十四壯<hi>並出第八卷中</hi>
近効療脚轉筋及渾身轉筋方<lb/>
　　煖水稍熱於浴斛中坐浸須臾便差如湯沃雪<lb/>
　　心勞論一首<lb/>
<pb n="KR3e0015_WYG_020-15b"/>
刪繁論曰凡心勞病者補脾氣以益之脾王則感於心<lb/>
矣人逆夏氣則手太陽不長心氣内消順之則生逆之<lb/>
則死順之則治逆之則亂反順為逆是謂闗格病則生<lb/>
矣心主竅竅主耳耳枯燥而鳴不能聴逺毛悴色天死<lb/>
於冬<hi>出第七卷中</hi>
　　心勞實熱方五首<lb/>
刪繁療心勞實熱好笑無度自喜四肢煩熱麻黄止煩<lb/>
下氣湯方<lb/>
<pb n="KR3e0015_WYG_020-16a"/>
　　麻黄<hi>去節</hi>　梔子仁　　茯苓　　　子芩<lb/>
　　白术<hi>各三兩</hi>　石膏<hi>八兩碎/綿褁</hi>桂心<hi>二兩/</hi>　芒硝<hi>三兩</hi>
　　地黄<hi>生切一升</hi>　大棗<hi>三十/枚</hi>　雞子<hi>二枚/</hi>　甘草<hi>一兩炙</hi>
　　赤小豆<hi>二合</hi>
　右十三味切以水一斗煎和下雞子白攪調去沫下<lb/>
　諸藥煮取二升五合去滓下竹瀝芒硝煎一沸分為<lb/>
　三服忌生葱酢物桃李雀肉海藻菘菜等<hi>前無竹瀝復下竹瀝</hi>
　<hi>恐有失</hi>
<pb n="KR3e0015_WYG_020-16b"/>
又療心勞熱口為生瘡大便難閉塞不通心滿痛小腹<lb/>
熱大黄泄熱湯方<lb/>
　　大黄　　　澤㵼　　　黄芩　　　梔子仁<lb/>
　　芒硝<hi>各二兩</hi>　桂心<hi>二兩/</hi>　大棗<hi>三十/枚</hi>　甘草<hi>一兩炙</hi>
　　石膏<hi>八兩碎綿褁</hi>
　右九味切以水九升先取一升水别漬大黄一宿以<lb/>
　餘八升煮諸藥取二升五合去滓下大黄更煮兩沸<lb/>
　去大黄滓下芒硝分為三服忌海藻生葱菘菜<lb/>
<pb n="KR3e0015_WYG_020-17a"/>
又療心勞熱傷心有長蟲名蠱蟲長一尺周心為病雷<lb/>
丸丸方<lb/>
　　雷丸<hi>熬</hi>　　橘皮　　　石蠶<hi>炙/</hi>　　桃皮<hi>炙各五分</hi>
　　狼牙<hi>六分</hi>　貫衆<hi>二枚/</hi>　蕪荑<hi>熬</hi>　　青葙子<lb/>
　　蜀漆<hi>各四分</hi>　殭蠶<hi>三七/枚熬</hi>　茱茰根皮<hi>七/分</hi>亂髮<hi>如雞子火燒末</hi>
　右十二味蒸切𢷬篩白蜜和為丸如梧子清白飲一<lb/>
　服七丸不覺更加至二七丸為度日再<lb/>
又療心勞熱心主竅竅主耳耳枯焦而鳴不能聴逺磁<lb/>
<pb n="KR3e0015_WYG_020-17b"/>
石湯方<lb/>
　　磁石<hi>五兩碎綿褁</hi>茯苓　　　大青　　　人參<lb/>
　　白术　　　菖蒲　　　芍藥<hi>各三兩</hi>　竹葉<hi>切一升</hi>
　　赤石脂<hi>二兩綿褁</hi>
　右九味切以水九升煮取二升五合去滓分為三服<lb/>
　忌羊肉餳酢物桃李雀肉等<hi>本方無芍藥</hi>
又療心勞熱不止肉毛焦色無潤口赤乾燥心悶麥門<lb/>
冬飲方<lb/>
<pb n="KR3e0015_WYG_020-18a"/>
　　生麥門冬<hi>一升去心</hi>陳粟米<hi>一/升</hi>雞子<hi>二七枚/取白</hi>淡竹葉<hi>切三升</hi>
　右四味先以水一斗八升煮粟米竹葉取九升去滓<lb/>
　澄清接取七升冷下雞子白攪五百轉去上白沫下<lb/>
　麥門冬煮取三升去滓分三服<hi>並出第七卷中</hi>
　　心實熱方三首<lb/>
千金瀉心湯療心實熱或欲吐吐而不出悶喘急頭痛<lb/>
方<lb/>
　　小麥<hi>三升</hi>　香豉<hi>一升/綿褁</hi>　石膏<hi>一斤碎/綿褁</hi>地骨皮<hi>五兩</hi>
<pb n="KR3e0015_WYG_020-18b"/>
　　梔子仁<hi>二十一枚</hi>茯苓<hi>二兩/</hi>　淡竹葉<hi>切一升</hi>
　右七味切以水一斗五升煮小麥竹葉取八升澄清<lb/>
　下諸藥煮取三升去滓分温三服忌酢物<hi>本名石膏湯</hi>
又療心實熱驚夢喜恐畏悸懼不安竹瀝湯方<lb/>
　　淡竹瀝<hi>一升</hi>　石膏<hi>八兩碎/綿褁</hi>人參　　　知母<hi>去毛</hi>
　　赤石脂　　梔子仁　　芍藥　　　白术<hi>各三兩</hi>
　　茯神　　　紫菀<hi>各二兩</hi>　生地黄汁<hi>二升</hi>
　右十一味切以水九升煮十味取二升七合去滓下<lb/>
<pb n="KR3e0015_WYG_020-19a"/>
　竹瀝更煎取三升若須利下芒硝二兩去芍藥分為<lb/>
　三服忌桃李雀肉酢物蕪荑<lb/>
又茯神煮散主心實熱口乾煩渴眠卧不安方<lb/>
　　茯神<hi>六分</hi>　麥門冬<hi>去心/六分</hi>通草<hi>六分/</hi>　升麻<hi>五分</hi>
　　淡竹筎<hi>一丸如雞子大熬</hi>　　　知母<hi>四分/去毛</hi>　赤石脂<hi>七分</hi>
　　紫苑　　　桂心<hi>各三分</hi>　大棗<hi>二十枚擘</hi>
　右十味𢷬麤篩為散取方寸匕帛褁之以井華水二<lb/>
　升半煮取九合時動藥褁子平旦為一服日再服忌<lb/>
<pb n="KR3e0015_WYG_020-19b"/>
　生葱酢物<hi>並出第十三卷中</hi>
　　脉極論一首<lb/>
刪繁論曰凡脉極者主心也心應脉脉與心合心有病<lb/>
從脉起又曰以夏遇病為脉痺脉痺不已復感於邪内<lb/>
舍於心則食飲不為肌膚顔脱面色白不澤其脉空虛<lb/>
口唇見赤色凡脉氣衰血焦髮墮以夏丙丁日得之於<lb/>
傷風風損脉為心風心風狀汗多若脉氣實則熱熱則<lb/>
傷心使人好怒口為色赤甚則言語不快血脱色乾燥<lb/>
<pb n="KR3e0015_WYG_020-20a"/>
不澤食飲不為肌膚若脉氣虛則寒寒則欬欬則心痛<lb/>
喉中介介如哽甚則咽腫喉痺故曰心風虚實候也若<lb/>
陽經脉病療陰絡陰絡脉病療陽經定其血氣各守其<lb/>
鄉脉實宜瀉氣虚宜補善療病者病在皮毛肌膚筋脉<lb/>
則全療之至六腑五藏則半死半生鶣鵲曰脉絶不療<lb/>
三日死何以知之脉氣空虛則衰顔焦髮落脉應手少<lb/>
陰手少陰氣絶則脉不通手少陰者心脉也心者脉之<lb/>
合也脉不通則血不流血不流則髮色不澤故面黒如<lb/>
<pb n="KR3e0015_WYG_020-20b"/>
漆柴則血脉先死壬篤癸死水勝火故非治藥所効也<lb/>
<hi>出第八卷中千金同</hi>
　　脉熱極方三首<lb/>
刪繁療脉實熱極血氣傷心使心好生赫怒口為色變<lb/>
赤言語不快消熱止血氣調脉理中茯苓湯方<lb/>
　　茯苓　　　黄芩　　　梔子仁　　芒硝<hi>各五兩</hi>
　　生麥門冬<hi>五兩去心</hi>赤石脂　升麻　　　紫菀<hi>各二兩</hi>
　　竹葉<hi>切一升</hi>　香豉<hi>一升/熬</hi>　石膏<hi>八兩碎/綿褁</hi>生地黄<hi>切一升</hi>
<pb n="KR3e0015_WYG_020-21a"/>
　右十二味切以水九升煮取二升去滓下芒硝分為<lb/>
　三服忌酢物蕪荑<lb/>
又療脉極熱傷風損脉為心風心風狀多汗無滋潤消<lb/>
虛熱極止汗麻黄湯方<lb/>
　　麻黄<hi>去節</hi>　杏仁<hi>各四兩去皮尖兩仁碎</hi>　　　梔子仁<lb/>
　　黄芩　　　防風　　　紫菀<hi>各三兩</hi>　升麻<lb/>
　　桂心　　　茯神　　　人參<hi>各三兩</hi>　大棗<hi>二十枚擘</hi>
　　石膏<hi>六兩碎綿褁</hi>桑根白皮<hi>一升</hi>
<pb n="KR3e0015_WYG_020-21b"/>
　右十三味切以水一斗先煮麻黄三沸去沫下諸藥<lb/>
　煮取三升去滓分為三服忌生葱酢物<lb/>
又療脉熱極遇風為痺痺感心顔脱面色白不澤脉空<lb/>
虚口唇色赤乾燥升麻潤色消痺止熱極湯方<lb/>
　　升麻　　　射千　　　芎藭　　　人參<hi>各三兩</hi>
　　赤小豆<hi>五合</hi>　生薑<hi>四合/</hi>　麥門冬<hi>去心/四兩</hi>葳蕤<hi>四兩</hi>
　　生地黄<hi>切一升</hi>甘草<hi>二兩/炙</hi>　竹葉<hi>切一升</hi>
　右十一味切以水一斗煮取二升去滓分為三服忌<lb/>
<pb n="KR3e0015_WYG_020-22a"/>
　海藻菘菜蕪荑<hi>並出第八卷中</hi>
　　脉寒極方四首<lb/>
刪繁療脉極虛寒則欬欬則心痛喉中介介如哽甚則<lb/>
咽腫喉痺半夏消痛止極益氣湯方<lb/>
　　半夏<hi>一升洗四破</hi>宿薑<hi>八兩</hi>　芎藭　　　細辛<lb/>
　　附子<hi>炮</hi>　　𤣥參　　　當歸<hi>各三兩</hi>　桂心<lb/>
　　甘草<hi>炙</hi>　　茯苓<hi>各二/兩</hi>　杏仁<hi>六十枚去兩仁皮尖碎</hi>
　右十一味切以水一斗煮取三升去滓分温三服忌<lb/>
<pb n="KR3e0015_WYG_020-22b"/>
　羊肉餳生葱菜猪肉冷水菘菜海藻酢物等<lb/>
又療脉極虛寒鬢髮墮落安髮潤生桑白皮沐頭方<lb/>
　　桑白皮<hi>二升細切</hi>
　右一味以水淹漬煮五六沸去滓洗沐鬢髮數數為<lb/>
　之自不復落<lb/>
又方<lb/>
　　麻子<hi>三升研</hi>　白桐葉<hi>切一把</hi>
　右二味以淘米甘汁二斗煮取五六沸去滓以洗沐<lb/>
<pb n="KR3e0015_WYG_020-23a"/>
　頭則鬢髮不落而長<lb/>
又療髮墮落方<lb/>
　　生柏葉<hi>一升</hi>　附子<hi>四枚/炮</hi>　猪膏<hi>三斤</hi>
　右三味末以膏三斤和為三十丸用布褁一丸内煎<lb/>
　沐頭汁中令髮長不復落也<hi>並出第八卷中</hi>
　　脾勞論一首<lb/>
删繁論曰凡脾勞病者補肺氣以益之肺王則感脾是<lb/>
以聖人春夏養陽秋冬養陰以順其根矣肝心為陽脾<lb/>
<pb n="KR3e0015_WYG_020-23b"/>
肺腎為陰<hi>一云太陰陽明為根</hi>逆其根則伐其本陰陽四時者萬<lb/>
物之始終也<hi>千金同出第七卷中</hi>
　　脾勞實熱方四首<lb/>
刪繁療脾勞熱身體眼目口唇悉痿黄舌本強直不能<lb/>
得咽唾生地黄煎方<lb/>
　　生地黄汁<hi>三升</hi>赤蜜　　　石膏<hi>各一升碎綿褁</hi>升麻<lb/>
　　射干　　　子芩<hi>各三兩</hi>　生𤣥參<hi>八兩</hi>　梔子仁<lb/>
　　葳蕤<hi>各四兩</hi>　甘草<hi>二兩炙</hi>
<pb n="KR3e0015_WYG_020-24a"/>
　右十味切以水七升先煮石膏等取二升去滓下生<lb/>
　地黄汁更煎取四升綿捩分為四服若須利泄加芒<lb/>
　硝三兩分為三服餘一服停下芒硝留晩若熱不止<lb/>
　更進服之得利泄止後一服也忌海藻菘菜蕪荑<lb/>
又療脾勞熱有白蟲長一寸在脾為病令人好嘔胷中<lb/>
塞嘔而不出前胡吐熱湯方<lb/>
　　前胡　　　白术　　　赤茯苓　　枳實<hi>炙</hi>
　　細辛　　　旋復花　　杏仁<hi>去尖皮雙仁</hi>龍膽<lb/>
<pb n="KR3e0015_WYG_020-24b"/>
　　常山　　　松蘿<hi>各三兩</hi>　竹葉<hi>切一升</hi>
　右十一味切以水一斗煮取三升去滓分為三服若<lb/>
　腹中熱滿加芒硝山梔子仁黄芩各三兩苦參二兩<lb/>
　加水二升忌酢物桃李雀肉生葱生菜<lb/>
又療脾勞熱有白蟲在脾中為病令人好嘔茱茰根下<lb/>
蟲酒方<lb/>
　　東行茱茰根<hi>大者一尺</hi>大麻子<hi>八升/</hi>橘皮<hi>二兩切</hi>
　右三味剉茱茰根𢷬麻子並和以酒一斗漬一宿微<lb/>
<pb n="KR3e0015_WYG_020-25a"/>
　火上薄煖之三上三下絞去滓平旦空腹為一服取<lb/>
　盡蟲便下出或死或半爛或下黄汁凡作藥法禁聲<lb/>
　勿語道作藥蟲便下驗<hi>並出第七卷中</hi>
千金療脾勞實熱四肢不用五藏乖皮脹滿肩息氣急<lb/>
不安承氣泄實熱半夏湯方<lb/>
　　半夏<hi>洗</hi>　　宿薑<hi>各八/兩</hi>　橘皮　　　芍藥<hi>各八兩</hi>
　　茯苓　　　白术　　　杏仁<hi>各三兩去皮尖兩仁研</hi>
　　大棗<hi>二十枚擘</hi>　竹葉<hi>切一升</hi>
<pb n="KR3e0015_WYG_020-25b"/>
　右九味切以水一斗煮取三升去滓分為三服忌羊<lb/>
　肉餳大酢桃李雀肉等<hi>刪繁同出第十五卷中</hi>
　　脾勞虛寒方三首<lb/>
刪繁療脾勞虛損消瘦四肢不舉毛悴色天牛髓補虛<lb/>
寒丸方<lb/>
　　牛髓　　　鹿髓　　　羊髓　　　白蜜<lb/>
　　酥　　　　棗肉<hi>研為脂各一升</hi>人參<hi>四分</hi>　桂心<lb/>
　　茯苓<hi>各四分</hi>　生地黄<hi>十斤切酒二升漬三宿出暴還内酒中取盡暴乾</hi>
<pb n="KR3e0015_WYG_020-26a"/>
　　乾薑　　　白术　　　芎藭<hi>各五分</hi>　甘草<hi>六分</hi>
　右十四味𢷬篩内五髓中微火煎攪可為丸如梧子<lb/>
　初服三十丸加至四十丸為劑日再服温清酒進之<lb/>
　忌海藻菘菜生葱蕪荑桃李雀肉酢<hi>髓字恐誤并酥蜜為五物爾</hi>
又療脾虛勞寒飲食不消勞倦氣脹噫滿憂恚不解人<lb/>
參消食八味等散方<lb/>
　　人參　　　茯苓　　　陳麥麴<hi>熬</hi>　麥蘖<hi>熬</hi>
　　白术　　　吳茱茰　　厚朴<hi>炙</hi>　　㯽榔仁<hi>炙各</hi>
<pb n="KR3e0015_WYG_020-26b"/>
　　<hi>八分合子用</hi>
　右藥𢷬篩為散食後服方寸匕日再服清酒進之忌<lb/>
　酢物桃李雀肉等<hi>千金同並出第七卷中</hi>
千金療脾虛寒勞損氣脹噫滿食不下通噫消食膏酒<lb/>
方<lb/>
　　猪膏<hi>二升</hi>　宿薑汁<hi>五升/</hi>吳茱茰<hi>一升/</hi>白术<hi>一斤</hi>
　右四味𢷬篩茱茰术等二物為細散内薑汁膏中煎<lb/>
　取六升温清酒一升進方寸匕日再忌桃李雀肉等<lb/>
<pb n="KR3e0015_WYG_020-27a"/>
　<hi>刪繁同出第十五卷中</hi>
　　脾實熱方六首<lb/>
千金療脾實熱舌本強直或夢歌樂而體重不能行瀉<lb/>
熱湯方<lb/>
　　前胡　　　茯苓<hi>各三兩</hi>　龍膽　　　細辛<hi>各三兩</hi>
　　芒硝<hi>三兩</hi>　𤣥參　　　大青<hi>各二/兩</hi>　苦竹葉<hi>切一升</hi>
　　杏仁<hi>四兩去尖皮兩仁者</hi>
　右九味切以水九升煮取三升分三服忌酢物生菜<lb/>
<pb n="KR3e0015_WYG_020-27b"/>
又射干湯主療與前方同<lb/>
　　射干<hi>八兩</hi>　大青<hi>三兩/</hi>　石膏<hi>十兩碎/綿褁</hi>赤蜜<hi>一升</hi>
　右四味切以水五升煮取一升五合去滓下蜜煎取<lb/>
　二升分三服<lb/>
又療脾熱脅痛熱滿歇目赤不止口脣乾裂方<lb/>
　　石膏<hi>一斤碎綿褁</hi>生地黄汁<hi>一/升</hi>赤蜜<hi>一升/</hi>淡竹葉<hi>切五升</hi>
　右四味以水一斗二升煮竹葉取七升去滓澄清煮<lb/>
　石膏取一升五合去滓下地黄汁兩沸下蜜煎取三<lb/>
<pb n="KR3e0015_WYG_020-28a"/>
　升細細服之忌蕪荑<lb/>
又療脾熱偏一邊痛胷滿脅偏脹方<lb/>
　茯苓　　　橘皮　　　澤㵼<hi>各三兩</hi>　石膏<hi>八兩碎綿褁</hi>
　桑白皮根<hi>一升</hi>芍藥　　　白术<hi>各四兩</hi>　桂心<lb/>
　人參<hi>各二兩</hi>　生薑<hi>切一/升</hi>　半夏<hi>六兩洗</hi>
　右十一味切以水一斗二升煮取三升分為三服若<lb/>
　須利加芒硝二兩忌羊肉餳桃李雀肉生葱酢物<hi>並出</hi>
　<hi>第十五卷中</hi>
<pb n="KR3e0015_WYG_020-28b"/>
千金翼瀉脾湯主脾藏病氣實胷中滿不能食方<lb/>
　　茯苓　　　厚朴<hi>炙各四兩</hi>　甘草<hi>炙</hi>　　人參<lb/>
　　黄芩<hi>各二兩</hi>　桂心<hi>五兩/</hi>　生薑<hi>八兩/</hi>　半夏<hi>一升洗</hi>
　右八味切以水七升煮取三升分為三服此方又主<lb/>
　冷氣在脾藏走出四肢手足流腫亦逐水氣忌海藻<lb/>
　菘菜羊肉餳生葱酢物等<lb/>
又主脾氣實其人口中淡甘卧憒憒痛無常處嘔吐反<lb/>
胃方<lb/>
<pb n="KR3e0015_WYG_020-29a"/>
　　大黄<hi>六兩</hi>
　右一味以水六升煮取一升分再服又主食即吐并<lb/>
　大便不通者加甘草二兩煮取二升半分為三服忌<lb/>
　海藻菘菜<hi>並出第十七卷中</hi>
　　瀉脾丸主脾氣不調及腹滿方三首<lb/>
深師調中利飲食除胃中積聚寒熱老人將服長肌肉<lb/>
令人光澤瀉脾丸方<lb/>
　　黄芩　　　杏仁<hi>去尖皮兩仁熬</hi>澤瀉　　　通草<lb/>
<pb n="KR3e0015_WYG_020-29b"/>
　　芎藭　　　桂心　　　白术　　　乾薑<hi>各五分</hi>
　　茯苓　　　黄芪　　　乾地黄<hi>各六分</hi>附子<hi>二分炮</hi>
　　麥門冬<hi>四分去心</hi>
　右十三味𢷬篩蜜和服如梧子二丸日三服忌猪肉<lb/>
　冷水桃李雀肉生葱酢蕪荑等物<hi>出第十三卷中</hi>
千金翼瀉脾丸主脾氣不調有寒熱或下閉塞調五藏<lb/>
不利嘔逆飲食者方<lb/>
　　大黄<hi>六分</hi>杏仁<hi>去尖皮/兩仁熬</hi>附子<hi>炮</hi>　　當歸<lb/>
<pb n="KR3e0015_WYG_020-30a"/>
　　乾薑　　桂心<hi>各四分</hi>　人參　　　細辛<lb/>
　　芍藥　　茯苓　　　半夏<hi>洗</hi>　　黄芩<lb/>
　　蜀椒<hi>各三分汗</hi>𤣥參<hi>三分</hi>
　右十四味𢷬篩蜜和丸如梧子飲服六丸日三増至<lb/>
　十丸忌猪羊肉冷水餳生葱生菜酢等物<hi>深師無半夏附子</hi>
又㵼脾丸主毒風在脾中流腫腹滿短氣食輒嚮嚮不<lb/>
消時時微下方<lb/>
　　當歸<hi>三分</hi>　吳茱茰<hi>二/分</hi>　乾薑<hi>二分/</hi>　大黄<hi>二分</hi>
<pb n="KR3e0015_WYG_020-30b"/>
　　狼毒<hi>炙一分</hi>　桂心<hi>三分/</hi>　芎藭<hi>二分/</hi>　蜀椒<hi>汗二分</hi>
　　白薇<hi>一分</hi>　甘遂<hi>熬一/分</hi>　附子<hi>炮二/分</hi>　葶藶<hi>熬令紫色三分</hi>
　右十二味𢷬篩蜜和丸如梧子飲服三丸日三忌猪<lb/>
　肉冷水生葱<hi>並出第十七卷中</hi>
　　温脾湯主脾氣不足及不調下痢方六首<lb/>
深師厚朴湯療冷實服温脾湯不差乃服此湯方<lb/>
　　厚朴<hi>四兩炙</hi>　桂心<hi>二兩/</hi>　枳實<hi>三兩/炙</hi>　生薑<hi>五兩</hi>
　右四味切以水五升煮取二升分為三服相去五里<lb/>
<pb n="KR3e0015_WYG_020-31a"/>
　久不過五劑忌生葱<lb/>
又温脾湯療脾胃中冷結實頭痛壯熱但苦下痢或冷<lb/>
滯赤白如魚腦方<lb/>
　　人參<hi>一兩半</hi>　乾薑　　　附子<hi>炮各/二兩</hi>　大黄<hi>三兩</hi>
　右四味切以水六升煮取一升半分為三服忌猪肉<lb/>
　冷水<lb/>
又大温脾湯療脾胃中冷不得食又榖不消嚮嚮脹滿<lb/>
時苦下痢方<lb/>
<pb n="KR3e0015_WYG_020-31b"/>
　　黄芩　　　人參　　　芍藥　　　附子<hi>炮各一兩</hi>
　　甘草<hi>炙</hi>　　乾薑　　　大黄　　　厚朴<hi>炙各二兩</hi>
　右八味切以水八升煮取二升八合分為三服亦可<lb/>
　四服得下佳不下須㬰復服甚良忌猪肉海藻菘菜<lb/>
　<hi>並出第二十一卷中</hi>
千金翼温脾湯主脾氣不足虛弱下痢上入下出方<lb/>
　　乾薑　　　大黄<hi>各三兩</hi>　人參　　　附子<hi>炮</hi>
　　甘草<hi>炙各二兩</hi>
<pb n="KR3e0015_WYG_020-32a"/>
　右五味切以水八升煮取二升半去滓分為三服忌<lb/>
　海藻菘菜猪肉冷水<hi>深師文仲同</hi>
又温脾湯主脾氣不足水穀下痢腹痛食不消方<lb/>
　　半夏<hi>四兩洗</hi>　乾薑　　　赤石脂　　白石脂<lb/>
　　厚朴<hi>炙</hi>　　桂心<hi>各三兩</hi>　當歸　　　芎藭<lb/>
　　附子<hi>炮</hi>　　甘草<hi>炙/</hi>　　人參<hi>各二兩</hi>
　右十一味切以水九升煮取三升分為三服忌海藻<lb/>
　菘菜猪肉冷水羊肉餳生葱<lb/>
<pb n="KR3e0015_WYG_020-32b"/>
又健脾湯主脾氣不調使人身重如石飲食即嘔四肢<lb/>
酸削不收方<lb/>
　　芍藥　　　甘草<hi>炙</hi>　　黄芪<hi>各一/兩</hi>　生薑<hi>二兩</hi>
　　生地黄<hi>一兩</hi>　白蜜<hi>一升</hi>
　右六味切以水九升煮取三升去滓内蜜攪令調煎<lb/>
　令微沸服八合日三夜一忌海藻菘菜蕪荑<hi>深師同出第十</hi>
　<hi>七卷中</hi>
　　温脾丸主脾胃中冷及不足方四首<lb/>
<pb n="KR3e0015_WYG_020-33a"/>
深師療宿寒脾胃中冷心腹脹滿食不消化温脾丸方<lb/>
　　大黄<hi>二兩</hi>　麥麯<hi>熬/</hi>　　乾薑<hi>各三/兩</hi>　厚朴<hi>炙</hi>
　　附子<hi>炮</hi>　　當歸　　　甘草<hi>炙</hi>　　桂心<lb/>
　　人參　　　枳實<hi>炙各一兩</hi>
　右十味𢷬篩下蜜和服如梧子十五丸日三増至二<lb/>
　十丸亦得食已服之無當歸者用芎藭一兩代之忌<lb/>
　猪肉冷水海藻菘菜生葱等<lb/>
又療藏氣不足温養五藏消水榖下氣令人能食温脾<lb/>
<pb n="KR3e0015_WYG_020-33b"/>
丸方<lb/>
　　法麴<hi>五兩熬</hi>　乾薑<hi>炮/</hi>　　枳實<hi>炙各/五兩</hi>　附子<hi>三兩炮</hi>
　　人參　　　甘草<hi>炙各二兩</hi>　蜀椒<hi>一兩汗</hi>
　右七味𢷬篩蜜和服如梧子十五丸酒飲皆得不知<lb/>
　増之忌猪肉冷水海藻菘菜<hi>並出第十三卷中</hi>
千金翼大温脾丸主脾胃中冷水榖不化脹滿或時寒<lb/>
極方<lb/>
　　法麴<hi>五合熬</hi>　甘草<hi>炙</hi>　　桔梗　　　人參<lb/>
<pb n="KR3e0015_WYG_020-34a"/>
　　乾薑<hi>各三兩</hi>　桂心<hi>五兩/</hi>　附子<hi>炮/</hi>　　細辛<hi>各二兩</hi>
　　枳實<hi>三枚炙</hi>　吳茱茰　　大麥蘖<hi>熬各五兩</hi>
　右十一味𢷬篩蜜和丸如梧子酒服七丸日三加至<lb/>
　十五丸忌海藻菜猪肉生菜<lb/>
又温脾丸主脾胃氣弱大腹冷則下利少腹熱則小便<lb/>
難氣嚮腹滿喘氣虚乏乾嘔不得食温中消榖療脾益<lb/>
氣方<lb/>
　　法麴<hi>熬</hi>　　吳茱茰　　小麥蘖<hi>各五/合熬</hi>枳實<hi>三枚炙</hi>
<pb n="KR3e0015_WYG_020-34b"/>
　　甘草<hi>炙</hi>　　桂心　　　厚朴<hi>炙</hi>　當歸<lb/>
　　茯苓<hi>各三兩</hi>　細辛　　　乾薑　　麥門冬<hi>去心</hi>
　　人參　　　桔梗　　　附子<hi>各一兩炮</hi>
　右十五味𢷬篩蜜和丸如桐子空腹飲服七丸日三<lb/>
　亦可加大黄二兩忌海藻菘菜猪肉冷水生葱生菜<lb/>
　酢物<hi>文仲肘後同並出第十七卷中</hi>
　　肉極論一首<lb/>
刪繁論曰凡肉極者主脾也脾應肉肉與脾合若脾病<lb/>
<pb n="KR3e0015_WYG_020-35a"/>
則肉變色又曰太陰遇病為肌痺肌痺不已復感於邪<lb/>
内舍於脾體淫淫如鼠走其身上津液脫腠理開汗大<lb/>
泄鼻上色黄是其相也凡風氣藏於皮膚肉色則敗以<lb/>
季夏戊巳日得之於傷風為脾風脾風之狀多汗隂動<lb/>
傷寒寒則虚虚則體重怠墮四肢不欲舉不嗜飲食食<lb/>
則欬欬則右脅下痛陰陰引肩背不可以動轉名曰厲<lb/>
風裏虛外實若陽動傷熱熱則實實則身上如鼠走唇<lb/>
口壊皮膚色變身體津液脫腠理開汗大泄名曰惡風<lb/>
<pb n="KR3e0015_WYG_020-35b"/>
而須決其剛紀知其終始陰陽動静肉之虚實實則瀉<lb/>
之虛則補之善療病者風始入肉皮毛肌膚筋脉之間<lb/>
即須決之若入六腑五藏則半生半死鶣鵲曰肉絶不<lb/>
療五日死何以知之皮膚不通外不得泄肉應足太陰<lb/>
足太陰氣絶則脉不營其口唇口唇者肌肉之本也脉<lb/>
不營則肌肉濡肌肉濡則人中滿人中滿則脣反脣反<lb/>
則肉先死甲篤乙死木勝土若使良醫妙藥終不可療<lb/>
<hi>千金同出第八卷中</hi>
<pb n="KR3e0015_WYG_020-36a"/>
　　肉極熱方四首<lb/>
刪繁療肉極熱肌痺淫淫如鼠走身上津液脫腠理開<lb/>
汗大泄為脾風風氣藏於皮膚肉色則敗鼻見黄色麻<lb/>
黄止汗通肉解風痺湯方<lb/>
　　麻黄<hi>去節</hi>　枳實<hi>炙</hi>　　防風　　白术<lb/>
　　細辛<hi>各三兩</hi>　石膏<hi>八兩碎/綿褁</hi>生薑　　附子<hi>炮各四兩</hi>
　　甘草<hi>炙</hi>　　桂心<hi>各二兩</hi>
　右十味切以水九升先煮麻黄去沫下諸藥煮取三<lb/>
<pb n="KR3e0015_WYG_020-36b"/>
　升分三服忌猪肉海藻菘菜生葱生菜桃李雀肉等<lb/>
　<hi>千金同</hi>
又療肉極熱則體上如鼠走或風痺脣口壊皮膚色變<lb/>
石南散方<lb/>
　　石南<hi>炙五分</hi>　薯蕷　　　天雄<hi>炮</hi>　　桃花<lb/>
　　菊花　　　甘草<hi>炙各四分</hi>　黄芪<hi>三分/</hi>　山茱茰<hi>七分</hi>
　　真珠<hi>二分</hi>　石膏<hi>八分/碎</hi>　升麻　　　葳㽔<hi>各六分</hi>
　右十二味𢷬篩為散服方寸匕食後服日再温清酒<lb/>
<pb n="KR3e0015_WYG_020-37a"/>
　進之忌猪肉海藻菘菜<hi>千金同並出第八卷中</hi>
千金療肉極熱則身體津液脫腠理開汗大泄厲風氣<lb/>
下焦脚弱越婢湯方<lb/>
　　麻黄<hi>六兩去節</hi>　石膏<hi>八兩碎/綿褁</hi>生薑<hi>二兩/</hi>　甘草<hi>炙二兩</hi>
　　附子<hi>炮一枚</hi>　大棗<hi>十五枚擘</hi>
　右六味切以水七升煮取二升五合去滓分為三服<lb/>
　一名起脾湯忌猪肉海藻菘菜<hi>本方無附子刪繁同出第七卷中</hi>
又療肉極虛熱肌膚淫淫如鼠走津液脱腠理開汗大<lb/>
<pb n="KR3e0015_WYG_020-37b"/>
泄或痺不仁四肢急痛西州續命湯方<lb/>
　　麻黄<hi>去節</hi>　生薑<hi>各三/兩</hi>　當歸　　石膏<hi>碎綿褁各二兩</hi>
　　芎藭　　　桂心　　　甘草<hi>炙</hi>　　黄芩<lb/>
　　防風　　　芍藥<hi>各一兩</hi>　杏仁<hi>四十枚熬去尖皮兩仁</hi>
　右十一味切以水九升先煮麻黄去上沫下諸藥煮<lb/>
　取二升去滓分為四服日再忌海藻菘菜生葱<hi>刪繁同出</hi>
　<hi>第八卷中</hi>
　　肉極寒方五首<lb/>
<pb n="KR3e0015_WYG_020-38a"/>
千金療肉極虛為脾風陰動傷寒體重怠墮四肢不欲<lb/>
舉闗節疼痛不嗜飲食虛極所致大黄芪酒方<lb/>
　　黄芪　　　巴㦸天<hi>去心</hi>　桂心　　　石斛<lb/>
　　蜀椒<hi>汗</hi>　　澤瀉　　　茯苓　　　柏子仁<lb/>
　　乾薑<hi>各三兩</hi>　防風　　　人參　　　獨活<hi>各一兩</hi>
　　芍藥　　　山茱茰　　天雄<hi>炮</hi>　　附子<hi>炮</hi>
　　烏頭<hi>炮</hi>　　茵芋　　　栝樓　　　半夏<hi>洗</hi>
　　細辛　　　白术　　　黄芩<hi>各一兩</hi>
<pb n="KR3e0015_WYG_020-38b"/>
　右二十三味㕮咀絹澄貯以清酒三斗漬之秋冬七<lb/>
　日春夏三日初服三合漸漸加微痺為度日再忌猪<lb/>
　羊肉桃李雀肉生菜生葱酢物<hi>刪繁同出第十五卷中</hi>
删繁療肉極虚寒則脾欬其狀右脅下痛陰陰引肩背<lb/>
痛不可以動動則欬腹脹滿留飲痰癖大小便不利少<lb/>
腹切痛膈上寒大半夏湯方<lb/>
　　半夏<hi>一升洗</hi>　白术　　　茯苓　　　人參<lb/>
　　甘草<hi>炙</hi>　　附子<hi>炮/</hi>　　橘皮<hi>各二/兩</hi>　生薑<hi>八兩</hi>
<pb n="KR3e0015_WYG_020-39a"/>
　　桂心<hi>三兩</hi>
　右九味切以水一斗煮取三升去滓分為四服忌羊<lb/>
　肉餳桃李雀肉生葱海藻菘菜猪肉冷水<lb/>
又療肉極虛寒則皮膚不通外不得泄名曰厲風内虚<lb/>
外實腰脚疼弱大風引湯方<lb/>
　　獨活<hi>四兩</hi>　當歸　　　茯苓<hi>各二兩</hi>　乾薑<lb/>
　　甘草<hi>炙</hi>　　人參　　　黄芪　　　防風<hi>各二兩</hi>
　　桂心　　　附子<hi>炮各一兩</hi>　大豆<hi>二升熬去皮</hi>
<pb n="KR3e0015_WYG_020-39b"/>
　右十一味切以水一斗酒三升煮取四升去滓分為<lb/>
　四服晝三夜一忌海藻菘菜猪肉生葱酢等物<lb/>
又療肉極寒肌肉變舌痿名曰惡風腰脚疼弱小風引<lb/>
湯方<lb/>
　　獨活　　　防風　　　茯苓　　　甘草<hi>炙</hi>
　　人參<hi>各三兩</hi>　當歸　　　乾薑<hi>各二/兩</hi>　附子<hi>一枚炮</hi>
　　大豆<hi>二升熬去皮</hi>
　右九味切以水一斗酒三升煮取二升去滓分為四<lb/>
<pb n="KR3e0015_WYG_020-40a"/>
　服日三夜一忌猪肉冷水海藻菘菜酢等物<lb/>
又療肉極虛寒四肢怠墮或欬脅下堅滿痛飲食不嗜<lb/>
欲舉不能手足厥冷憂恚思慮五膈丸方<lb/>
　　人參<hi>十分</hi>　附子<hi>炮/</hi>　　乾薑<hi>各三/分</hi>　逺志<hi>二分去心</hi>
　　桂心　　　椒<hi>汗</hi>　　　麥門冬<hi>去/心</hi>　甘草<hi>炙各五分</hi>
　　細辛<hi>四分</hi>
　右九味𢷬篩蜜和丸如彈子大取一丸著喉中稍稍<lb/>
　咽之覺胷中熱藥勢盡又服日三夜一亦可丸如梧<lb/>
<pb n="KR3e0015_WYG_020-40b"/>
　子十丸酒服忌猪肉冷水海藻菘菜生葱生菜<hi>並出第八</hi>
　<hi>卷中</hi>
　　肺勞論一首<lb/>
删繁論曰凡肺勞病者補腎氣以益之腎王則感於肺<lb/>
矣人逆秋氣則手太陰不收肺氣焦滿順之則生逆之<lb/>
則死順之則治逆之則亂反順為逆是謂闗格病則生<lb/>
矣<hi>千金同出第七卷中</hi>
　　肺勞實熱方五首<lb/>
<pb n="KR3e0015_WYG_020-41a"/>
删繁療肺勞實熱氣喘息鼻張面目苦腫麻黄引氣湯<lb/>
方<lb/>
　　麻黄<hi>去節</hi>　杏仁<hi>去皮尖/兩仁</hi>生薑　　半夏<hi>洗各五兩</hi>
　　石膏<hi>八兩碎綿褁</hi>白前　　　細辛　　桂心<hi>各一兩</hi>
　　竹葉<hi>切一升</hi>　橘皮<hi>一升</hi>　乾紫蘇<lb/>
　右十一味切以水一斗煮取三升去滓分為三服忌<lb/>
　羊肉餳生葱生菜<lb/>
又療肺勞熱損肺生蟲形如蠶在肺為病令人欬逆氣<lb/>
<pb n="KR3e0015_WYG_020-41b"/>
喘或為憂膈氣膈恚膈寒膈熱膈皆從勞氣所生名曰<lb/>
膏肓鍼灸不著麥門冬五膈下氣丸<lb/>
　　麥門冬<hi>十分去心</hi>甘草<hi>十分/炙</hi>　逺志皮　附子<hi>炮</hi>
　　細辛<hi>各六分</hi>　椒<hi>四分汗</hi>　　乾薑　　桂心<lb/>
　　人參　　　百部　　　白术　　黄芪<hi>各五分</hi>
　　杏仁<hi>四十枚熬去尖皮兩仁者</hi>
　右十三味𢷬篩以白蜜和為丸如彈子大將一丸内<lb/>
　牙齒間含稍稍咽其汁忌猪肉海藻菘菜生葱桃李<lb/>
<pb n="KR3e0015_WYG_020-42a"/>
　雀肉等<lb/>
又療肺勞熱生肺蟲在肺為病桑白皮根煎方<lb/>
　　桑根東引白皮<hi>切一升</hi>狼牙<hi>三兩/</hi>東行茱茰根皮<hi>五兩</hi>
　右三味切以酒三升煮取一升平旦服之良<lb/>
又療肺熱不問冬夏老少頭生白屑搔之痒起者然肺<lb/>
為五藏之蓋其勞損傷肺氣衝頭頂致使頭皮白屑搔<lb/>
之而起人多患此皆從肺來世呼為頭風也沐頭湯方<lb/>
　　大麻仁<hi>三升</hi>　秦椒<hi>二兩/</hi>　皂莢<hi>屑五兩</hi>
<pb n="KR3e0015_WYG_020-42b"/>
　右三味熟研内米泔汁中一宿漬去滓米泔攪之三<lb/>
　五百遍取勞乃用沐髮燥訖别用皂莢湯洗之通理<lb/>
　然後傅膏<lb/>
又療頭風頭中痒搔之白屑起五香膏方<lb/>
　　藿香　　　甘松香　　甲香<hi>炙</hi>　　雞舌香<lb/>
　　附子<hi>炮</hi>　　續斷　　　烏喙<hi>炮各五分</hi>　澤蘭<lb/>
　　防風　　　細辛　　　白术<hi>各四分</hi>　白芷<lb/>
　　松葉　　　莽草<hi>各七分</hi>　柏葉<hi>八分/炙</hi>　大皂莢<hi>二寸炙</hi>
<pb n="KR3e0015_WYG_020-43a"/>
　　甘草<hi>三分炙</hi>　猪膏<hi>四升</hi>
　右十八味㕮咀綿褁以苦酒二升漬一宿用膏煎之<lb/>
　取附子黄為度去滓準前沐頭了將膏傅用手揩頭<lb/>
　皮令膏翕翕著皮非唯白屑差亦能長髮光黒滋潤<lb/>
　<hi>並出第七卷中</hi>
　　肺勞虚寒方二首<lb/>
删繁療肺虛勞寒腹脹彭彭氣急小便數少厚朴湯方<lb/>
　　厚朴<hi>四兩炙</hi>　枳實<hi>炙</hi>　　桂心　　　橘皮<lb/>
<pb n="KR3e0015_WYG_020-43b"/>
　　大黄<hi>各三兩</hi>　甘草<hi>二兩/炙</hi>　五加皮　　生薑<hi>各五兩</hi>
　　大棗<hi>二十枚擘</hi>
　右九味切以水一斗二升煮取三升去滓分温三服<lb/>
　忌海藻菘菜生菜<lb/>
又療肺虚勞寒損則腰背苦痛難以俛仰短氣唾如膿<lb/>
生薑温中下氣湯方<lb/>
　　生薑<hi>一斤</hi>　大棗<hi>三十/枚</hi>　杜仲皮<hi>五兩</hi>　萆薢<lb/>
　　桂心<hi>各四兩</hi>　白术<hi>五兩/</hi>　甘草<hi>炙/</hi>　　附子<hi>炮三兩</hi>
<pb n="KR3e0015_WYG_020-44a"/>
　右八味切以水九升煮取三升去滓分温三服忌猪<lb/>
　肉海藻菘菜生葱桃李雀肉等<hi>並出第七卷中</hi>
　　肺虛勞損方三首<lb/>
刪繁療肺虛勞損腹中寒鳴切痛胷脅逆滿氣喘附子<lb/>
湯方<lb/>
　　附子<hi>炮</hi>　　甘草<hi>炙各/二兩</hi>　宿薑　　半夏<hi>洗破各四兩</hi>
　　大棗<hi>二十枚擘去皮核</hi>　　　　白术<hi>三兩/</hi>　倉米<hi>半升</hi>
　右七味切以水一斗煮取三升去滓分為三服忌猪<lb/>
<pb n="KR3e0015_WYG_020-44b"/>
　羊肉餳海藻菘菜桃李雀肉等<lb/>
又建中湯療肺虛損不足補氣方<lb/>
　　黄芪　　　芍藥<hi>各三兩</hi>　甘草<hi>炙二/兩</hi>　桂心<hi>三兩</hi>
　　生薑<hi>六兩</hi>　半夏<hi>五兩/洗</hi>　大棗<hi>十二/枚擘</hi>　飴糖<hi>十兩</hi>
　右八味切以水八升煮取三升分為三服忌羊肉餳<lb/>
　海藻菘菜生葱<lb/>
又療肺虛勞損致腸中生痔名曰腸痔肛門邊有核痛<lb/>
寒熱得之好挺出良久乃縮而生瘡猪懸蹄青龍五生<lb/>
<pb n="KR3e0015_WYG_020-45a"/>
膏方<lb/>
　　猪後懸蹄<hi>三枚炙黄</hi>　　　　生梧桐白皮<hi>四兩</hi>
　　生桑根白皮　龍膽　　雄黄<hi>研各五分</hi>蛇蛻皮<hi>五十炙</hi>
　　生青竹皮<hi>六分</hi>露蜂房<hi>炙/</hi>　蜀椒<hi>各三/分汗</hi>猬皮<hi>燒</hi>
　　附子<hi>炮各四分</hi>　生柏皮<hi>七分/炙</hi>杏仁<hi>三十枚去皮尖</hi>
　右十三味細切綿褁以苦酒二升半淹漬一宿於火<lb/>
　上炙燥𢷬篩以猪膏三升和微火上煎如薄糖傅瘡<lb/>
　并酒服如棗大<hi>並出第七卷中</hi>
<pb n="KR3e0015_WYG_020-45b"/>
　　氣極論一首<lb/>
千金論曰凡氣極者主肺也肺應氣氣與肺合又曰以<lb/>
秋遇病為皮痺皮痺不已復感於邪内舍於肺則寒濕<lb/>
之氣客於六腑也凡肺有病先發氣氣上衝胷常欲自<lb/>
恚以秋庚辛日傷風邪之氣為肺風肺風之狀多汗若<lb/>
陰傷則寒寒則虛虛則氣逆欬欬則短氣暮則甚陰氣<lb/>
至濕氣生故甚陰畏陽氣晝日則差者陽傷則熱熱則<lb/>
實實則氣喘息上胷臆甚則唾血也然陽病療陰陰是<lb/>
<pb n="KR3e0015_WYG_020-46a"/>
其裏陰病療陽陽是其表是以陰陽表裏衰王之源故<lb/>
知以陽調陰以陰調陽陽氣實則决陰氣虚則引善療<lb/>
病者病初入皮毛肌膚筋脉則治之若至六腑五藏則<lb/>
半死半生矣鶣鵲曰氣絶不療喘而冷汗出二日死氣<lb/>
應手太陰手太陰氣絶則皮毛焦太陰者行氣温皮毛<lb/>
者也氣不營則皮毛焦皮毛焦則津液去津液去則皮<lb/>
節傷皮節傷則爪枯毛折毛折則氣先死丙篤丁死火<lb/>
勝金非療所及也<hi>刪繁同出第寸七卷中</hi>
<pb n="KR3e0015_WYG_020-46b"/>
　　氣極熱方三首<lb/>
删繁療氣極傷熱氣喘息衝胷常欲自恚心腹滿痛内<lb/>
外有熱煩嘔不安大前胡湯方<lb/>
　　前胡<hi>八兩</hi>　半夏<hi>洗/</hi>　　麻黄<hi>去節/</hi>　芍藥<hi>各四兩</hi>
　　枳實<hi>四枚炙</hi>　生薑<hi>五兩/</hi>　黄芩<hi>三兩/</hi>　乾棗<hi>十二枚擘</hi>
　右八味切以水九升煮取三升去滓温分三服如人<lb/>
　行四五里進一服忌羊肉餳<lb/>
又療氣極傷熱氣喘甚則唾血氣短乏不欲食口燥咽<lb/>
<pb n="KR3e0015_WYG_020-47a"/>
乾竹葉湯方<lb/>
　　竹葉<hi>切一升</hi>　麥門冬<hi>去心/</hi>小麥　　生地黄<hi>切各一升</hi>
　　生薑<hi>六兩</hi>　乾棗<hi>十枚擘/去核</hi>麻黄<hi>三兩/去節</hi>　甘草<hi>一兩炙</hi>
　　石膏<hi>六兩碎綿褁</hi>
　右九味切以水一斗煮取三升去滓分為三服忌海<lb/>
　藻菘菜蕪荑<lb/>
又療氣極傷熱肺虛多汗欬唾上氣喘急麻黄湯方<lb/>
　　麻黄<hi>四兩去節</hi>　甘草<hi>二兩/炙</hi>　杏仁<hi>四十枚去皮尖兩仁</hi>
<pb n="KR3e0015_WYG_020-47b"/>
　　桂心<hi>二兩</hi>　生薑<hi>二兩/</hi>　半夏<hi>五十枚/洗四破</hi>石膏<hi>六兩碎</hi>
　　紫菀<hi>一兩</hi>
　右八味切以水九升煮麻黄兩沸去上沫下藥煮取<lb/>
　三升去滓分為三服忌海藻生葱菘菜羊肉餳<hi>並出第八</hi>
　<hi>卷中</hi>
　　氣極寒方二首<lb/>
删繁療氣極寒傷風肺虛欬氣短不得息胷中迫急五<lb/>
味子湯方<lb/>
<pb n="KR3e0015_WYG_020-48a"/>
　　五味子　　甘草<hi>炙</hi>　　紫菀　　　桂心<lb/>
　　附子<hi>炮</hi>　　麻黄<hi>去節/</hi>　乾薑　　　芎藭<hi>各二兩</hi>
　　細辛<hi>一兩</hi>　乾棗<hi>二十枚擘</hi>
　右十味切以水九升煮取三升去滓分為三服忌海<lb/>
　藻菘菜猪肉生葱生菜<hi>出第八卷中</hi>
千金療氣極虛寒皮毛焦津液不通虛勞百病氣力損<lb/>
乏黄芪湯方<lb/>
　　黄芪<hi>四兩</hi>　人參　　　白术　　　桂心<hi>各二兩</hi>
<pb n="KR3e0015_WYG_020-48b"/>
　　生薑<hi>八兩</hi>　乾棗<hi>十枚擘/去核</hi>附子<hi>五分炮</hi>
　右七味切以水八升煮取二升去滓分為四服忌桃<lb/>
　李雀肉生葱<hi>本方無附子刪繁同出第十七卷中</hi>
　　腎勞論一首<lb/>
删繁論曰凡腎勞病者補肝氣以益之肝王則感於腎<lb/>
矣人逆冬氣則足少陰不藏腎氣沈濁順之則生逆之<lb/>
則死順之則治逆之則亂反順為逆是謂闗格病則生<lb/>
矣<hi>千金同出第七卷中</hi>
<pb n="KR3e0015_WYG_020-49a"/>
　　腎勞實熱方二首<lb/>
刪繁療腎勞實熱少腹脹滿小便黄赤末有餘瀝數而<lb/>
少莖中痛陰囊生瘡梔子湯方<lb/>
　　梔子<hi>三兩</hi>　子芩<hi>四兩/</hi>　石膏<hi>五兩碎/綿褁</hi>淡竹葉<hi>切</hi>
　　生地黄<hi>切</hi>　榆白皮<hi>各一升</hi>芍藥　　　通草<lb/>
　　石韋<hi>去毛各三兩</hi>滑石<hi>八兩碎綿褁</hi>
　右十味切以水一斗煮取三升絞去滓分為三服忌<lb/>
　蕪荑<hi>千金同出第七卷中</hi>
<pb n="KR3e0015_WYG_020-49b"/>
千金療腎實熱少腹脹滿四肢正黑耳聾夢腰脊離解<lb/>
及伏水等氣急㵼腎湯方<lb/>
　　黄芩<hi>三兩</hi>　磁石<hi>八兩碎如/雀頭綿褁</hi>大黄<hi>三兩切以水一升密器中漬一宿</hi>
　　甘草<hi>炙二兩</hi>　茯苓<hi>三兩/</hi>　　芒硝<hi>三兩/</hi>　生地黄<hi>取汁</hi>
　　菖蒲<hi>各五兩</hi>　𤣥參<hi>四兩/</hi>　　細辛<hi>二兩</hi>
　右十味切以水九升煮七物取二升五合去滓内大<lb/>
　黄更煮取二升三合去大黄滓下地黄汁微火上煎<lb/>
　一兩沸下芒硝分為三服忌海藻菘菜羊肉餳生菜<lb/>
<pb n="KR3e0015_WYG_020-50a"/>
　酢物蕪荑<hi>出第十九卷中</hi>
　　腎勞虛寒方二首<lb/>
删繁療腎勞虛寒闗格塞腰背強直飲食減少日日氣<lb/>
力羸人參補腎湯方<lb/>
　　人參　　　甘草<hi>炙</hi>　　桂心　　　橘皮<lb/>
　　茯苓<hi>各三兩</hi>　杜仲　　　白术<hi>各四/兩</hi>　生薑<hi>五兩</hi>
　　羊腎<hi>一具去膏四破</hi>猪腎<hi>一具去/膏四破</hi>薤白<hi>切一升</hi>
　右十一味切以水三斗煮取六升去滓分為六服晝<lb/>
<pb n="KR3e0015_WYG_020-50b"/>
　四夜二服覆頭眠忌海藻菘菜生葱酢物桃李雀肉<lb/>
　等<lb/>
又療腎虛寒損耳鳴好唾欠呿委頓羊腎補腎湯方<lb/>
　　羊腎<hi>一具細切</hi>　磁石<hi>碎綿/褁</hi>　白术<hi>各八兩</hi>　黄芪<lb/>
　　茯苓　　　乾薑<hi>各四兩</hi>　桂心<hi>三兩</hi>
　右七味切以水三斗煮取七升絞去滓分服一升晝<lb/>
　四服夜三服燥器貯之六月減水忌生葱桃李雀肉<lb/>
　酢等物<hi>並出第八卷中</hi>
<pb n="KR3e0015_WYG_020-51a"/>
　　腎勞熱方二首<lb/>
千金療腎勞熱陰囊生瘡麻黄根粉方<lb/>
　　麻黄根<hi>三兩</hi>　石硫黄<hi>三兩/研</hi>米粉<hi>五合</hi>
　右三味𢷬下篩合研安絮如常用粉法搨瘡上粉濕<lb/>
　更搨之<hi>刪繁肘後同出第十九卷中</hi>
删繁療勞熱四肢腫急少腹滿痛顔色黑黄闗格不通<lb/>
鼈甲湯<lb/>
　　鼈甲<hi>炙</hi>　　麻黄<hi>去節</hi>　升麻　　　前胡<lb/>
<pb n="KR3e0015_WYG_020-51b"/>
　　羚羊角<hi>屑各三兩</hi>桑根白皮<hi>五/兩</hi>薤白<hi>切一/升</hi>　黄芩<hi>三兩</hi>
　　香䜴<hi>一升熬綿别褁</hi>
　右九味切以水一斗煮取三升去滓分為三服忌莧<lb/>
　菜<hi>出第八卷中</hi>
　　腎熱方三首<lb/>
删繁療腎熱四肢腫急有蟯蟲如果中蟲生在腎為<lb/>
病貫衆散方<lb/>
　　貫衆<hi>大者三枚切熬</hi>乾漆<hi>三兩/熬</hi>　吳茱茰<hi>五十/粒</hi>蕪荑<hi>熬</hi>
<pb n="KR3e0015_WYG_020-52a"/>
　　胡粉<hi>熬</hi>　　槐皮<hi>燒各/四兩</hi>　杏仁<hi>四十枚去尖皮熬研</hi>
　右七味𢷬篩和胡粉研平旦以井花水調服方寸匕<lb/>
　<hi>並出第八卷中</hi>
千金療腎熱好忘耳聴無聞四肢滿急腰背動轉強直<lb/>
方<lb/>
　　柴胡　　　茯苓<hi>本方云茯神</hi>澤㵼　　　黄芩<lb/>
　　磁石<hi>碎綿褁</hi>　升麻　　　杏仁<hi>去尖皮兩仁者</hi>大青<lb/>
　　芒硝<hi>各三兩</hi>　生地黄<hi>切一/升</hi>羚羊角<hi>四兩/屑</hi>淡竹葉<hi>切一升</hi>
<pb n="KR3e0015_WYG_020-52b"/>
　右十二味切以水一斗煮取三升去滓下芒硝分為<lb/>
　三服日再忌酢物<lb/>
又療腎熱小便黄赤不出出如梔子汁輒如黄蘗汁毎<lb/>
欲小便即莖頭痛方<lb/>
　　榆白皮<hi>切三升</hi>滑石<hi>八兩碎</hi>　子芩　　　瞿麥<lb/>
　　通草<hi>各三兩</hi>　石韋<hi>四兩拭/去毛</hi>冬葵子<hi>一/升</hi>　車前草<hi>切二升</hi>
　右八味切以水二斗煮車前草取一斗去滓澄清取<lb/>
　九升下諸藥煮取三升五合去滓温分四服<hi>並出第十九卷中</hi>
<pb n="KR3e0015_WYG_020-53a"/>
　　骨極論一首<lb/>
删繁論曰凡骨極者主腎也腎應骨骨與腎合又曰以<lb/>
冬遇病為骨痺骨痺不已復感於邪内舍於腎耳鳴見<lb/>
黑色是其候也凡腎病則骨極牙齒苦痛手足㾓疼不<lb/>
能久立屈伸不利身痺腦髓痠以冬壬癸日中邪傷風<lb/>
為腎風風厯骨故曰骨極若氣陰陰則虛虛則寒寒則<lb/>
面腫垢黑腰脊痛不能久立屈伸不利其氣衰則髮墮<lb/>
齒槁腰背相引而痛痛甚則欬唾若氣陽陽則實實則<lb/>
<pb n="KR3e0015_WYG_020-53b"/>
熱熱則面色炲隠曲膀胱不通牙齒腦髓苦痛手足痠<lb/>
㾓耳鳴色黑是骨極之至也須精别陰陽審其清濁知<lb/>
其分部視其喘息善療病者病始於皮毛肌膚筋脉即<lb/>
須療之若入六腑五藏則半生半死矣鶣鵲曰骨絶不<lb/>
治㾓而切痛伸縮不得十日死骨應足少陰足少陰氣<lb/>
絶則骨枯足少陰者冬脉也伏行而濡滑骨髓者也故<lb/>
骨不濡則肉不能著骨也骨肉不相親則肉濡而却肉<lb/>
濡而却故齒長而垢髮無澤髪無澤則骨先死戊篤己<lb/>
<pb n="KR3e0015_WYG_020-54a"/>
死土勝水醫所不能療<hi>千金同並出第八卷中</hi>
　　骨極實方四首<lb/>
删繁療骨極主腎實熱病則色炲隠曲膀胱不通大便<lb/>
壅塞四肢滿急乾棗湯方<lb/>
　　乾棗<hi>十枚擘去核</hi>大黄　　　大㦸<hi>切炒/令黄</hi>　甘草<hi>炙</hi>
　　甘遂　　　黄芩<hi>各一兩</hi>　芫花<hi>半兩/炒</hi>　芒硝<hi>二兩</hi>
　　蕘花<hi>半兩炒</hi>
　右九味切以水五升煮取一升六合後下芒硝分為<lb/>
<pb n="KR3e0015_WYG_020-54b"/>
　四服忌海藻菘菜<hi>出第八卷中</hi>
千金療骨極主腎熱病則膀胱不通大小便閉塞面顔<lb/>
枯黑耳鳴虚熱三黄湯方<lb/>
　　大黄<hi>切别漬水一斗</hi>黄芩　　　芒硝<hi>各三/兩</hi>　梔子<hi>十四枚</hi>
　　甘草<hi>一兩炙</hi>
　右五味切以水四升先煮三物取一升五合去滓下<lb/>
　大黄更煎兩沸下芒硝分為三服忌海藻菘菜<hi>刪繁同出</hi>
　<hi>第十九卷中</hi>
<pb n="KR3e0015_WYG_020-55a"/>
又療骨實酸疼苦煩熱煎方<lb/>
　　葛根汁<hi>一升</hi>　生地黄汁<hi>一/升</hi>生麥門冬汁<hi>一升</hi>赤蜜<lb/>
　右四味汁相攪調微火上煎之三沸分三服忌蕪荑<lb/>
又療骨髓中疼方<lb/>
　　芍藥<hi>一斤</hi>　生地黄<hi>五/斤</hi>　虎骨<hi>四兩炙</hi>
　右三味切以酒一斗漬三宿暴乾復入酒如此取酒<lb/>
　盡為度𢷬篩酒服方寸匕日三忌蕪荑<hi>出第十九巻中</hi>
　　骨極虛方七首<lb/>
<pb n="KR3e0015_WYG_020-55b"/>
删繁骨極虚寒主腎病則面腫垢黑腰脊痛不能久立<lb/>
屈伸不利夢寤驚悸上氣少腹裏急痛引腰腰脊四肢<lb/>
常苦寒冷大小便或白腎瀝湯方<lb/>
　　羊腎<hi>一具猪腎亦得</hi>芍藥　　　麥門冬<hi>去心</hi>　乾地黄<lb/>
　　當歸<hi>各三兩</hi>　乾薑<hi>四兩/</hi>　五味子<hi>二合</hi>　人參<lb/>
　　茯苓　　　甘草<hi>炙</hi>　　芎藭　　逺志<hi>去心各二兩</hi>
　　黄芩<hi>一兩</hi>　桂心<hi>六兩/</hi>　大棗<hi>二十枚擘</hi>
　右十五味切以水一斗五升煮腎取一斗除腎内藥<lb/>
<pb n="KR3e0015_WYG_020-56a"/>
　煮取四升去滓分為四服晝三夜一若遺小便加桑<lb/>
　螵蛸二十枚炙忌海藻菘菜生葱酢物蕪荑<lb/>
又灸法<lb/>
　　鶣鵲曰第十八椎名曰小腸俞主小便不利少腹<lb/>
　　脹滿虛乏兩邊各一寸五分隨年壯灸之主骨極<lb/>
　　<hi>並出第八卷中</hi>
千金療骨虛酸疼不安好倦主膀胱寒虎骨酒方<lb/>
　　虎骨一具並通炙取黄焦汁盡碎之如雀頭大醸<lb/>
<pb n="KR3e0015_WYG_020-56b"/>
　　米三石麴四斗水三石如常醸酒法所以加水麴<lb/>
　　者其骨消麴而飲水也酒熟封頭五十日開飲<lb/>
又療虛勞冷骨節痛無力方<lb/>
　　豉<hi>二斗</hi>　　地黄<hi>八斤切</hi>
　右二味再通蒸暴乾𢷬篩食後以酒一升服二方寸<lb/>
　匕再服亦療虚熱等疾忌蕪荑<lb/>
又虛勞體疼方<lb/>
　　天門冬為散酒服方寸匕日三二百日差忌鯉魚<lb/>
<pb n="KR3e0015_WYG_020-57a"/>
又方<lb/>
　　地黄一石取汁酒二斗相攪重煎温服日三補髓<lb/>
　　忌蕪荑<lb/>
又療骨髓冷疼痛灸法<lb/>
　　灸上亷七十壯三里下三寸是<hi>並出第十九卷中</hi>
　　精極論并方三首<lb/>
删繁論曰凡精極者通主五藏六腑之病候也若五藏<lb/>
六腑衰則形體皆極目視無明齒焦而髮落身重則腎<lb/>
<pb n="KR3e0015_WYG_020-57b"/>
水生耳聾行步不正邪風逆於六腑淫虛厥於五藏故<lb/>
曰精極也凡陽邪害五藏陰邪損六腑陽實則從陰引<lb/>
陽陰虛則從陽引陰若陽病者主高高則實實則熱眼<lb/>
視無明齒焦髮脫腹中滿滿則厯節痛痛則宜瀉於内<lb/>
若陰病者主下下則虛虛則寒體重則腎水生耳聾行<lb/>
步不正邪氣入内行於五藏則欬欬則多涕唾面腫氣<lb/>
逆所以形不足者温之以氣精不足者補之以味善療<lb/>
精者先療肌膚筋脉次療六腑五藏若邪至五藏則半<lb/>
<pb n="KR3e0015_WYG_020-58a"/>
死半生矣鶣鵲曰五陰氣俱絶不可療絶則目系轉轉<lb/>
則目精奪為志先死逺至一日半日矣非醫所及也宜<lb/>
須精研以表療裏以左療右以右療左以我知彼疾皆<lb/>
差也<hi>千金同並出第八卷中</hi>
千金療精極實熱眼視無明齒焦髮落形衰體痛通身<lb/>
虛熱竹葉黄芩湯方<lb/>
　　竹葉<hi>切三升</hi>　黄芩　　　茯苓<hi>各三/兩</hi>　生薑<hi>六兩</hi>
　　麥門冬<hi>去心</hi>　甘草<hi>炙/</hi>　　大黄<hi>各二/兩</hi>　芍藥<hi>四兩</hi>
<pb n="KR3e0015_WYG_020-58b"/>
　　生地黄<hi>切一升</hi>
　右九味切以水九升煮取三升去滓分為三服忌酢<lb/>
　物海藻菘菜蕪荑<hi>删繁同</hi>
又療精極五藏六腑俱損傷虛熱遍身煩疼骨中㾓痛<lb/>
煩悶方<lb/>
　　生地黄<hi>汁二升</hi>生麥門冬<hi>汁/</hi>赤蜜　　　竹瀝<hi>各一升</hi>
　　石膏<hi>八兩碎</hi>　人參<hi>三兩/</hi>　芎藭<hi>三兩/</hi>　甘草<hi>一兩炙</hi>
　　黄芩<hi>三兩</hi>　當歸<hi>四兩/</hi>　桂心<hi>四兩/</hi>　麻黄<hi>二兩去節</hi>
<pb n="KR3e0015_WYG_020-59a"/>
　右十二味切以水七升先煮八物取二升去滓下地<lb/>
　黄汁等煮取四升分四服日三夜一忌海藻菘菜生<lb/>
　葱蕪荑<hi>删繁桂三兩删繁同並出第十九卷中</hi>
　　虛勞失精方五首<lb/>
病源腎氣虛損不能藏精故精漏失其病少腹弦急陰<lb/>
頭寒目眶痛髮落診其脉數而散者失精脉也凡脉芤<lb/>
動微緊男子失精<hi>出第四卷中</hi>
深師人參丸療虛勞失精方<lb/>
<pb n="KR3e0015_WYG_020-59b"/>
　　人參<hi>二兩</hi>　桂心　　　牡蠣<hi>熬</hi>　　薯蕷<lb/>
　　黄蘗　　　細辛　　　附子<hi>炮</hi>　　苦參<hi>各三分</hi>
　　澤㵼<hi>五分</hi>　麥門冬<hi>去/心</hi>　乾薑　　　乾地黄<hi>各四分</hi>
　　莵絲子<hi>二分</hi>
　右十三味𢷬合下篩和以白蜜為丸酒服如梧子大<lb/>
　三丸痺加附子一分炮婦人血崩加乾地黄好者二<lb/>
　分一本云黄蘗四分忌猪肉冷水生葱生菜蕪荑<hi>出第</hi>
　<hi>三卷中</hi>
<pb n="KR3e0015_WYG_020-60a"/>
范汪療男子虛失精三物天雄散方<lb/>
　　天雄<hi>三兩炮</hi>　白术<hi>八分/</hi>　桂心<hi>六分</hi>
　右藥𢷬下篩服半錢匕日三稍稍増之忌猪肉冷水<lb/>
　桃李雀肉生葱<hi>張仲景方有龍骨文仲同出第六十八卷中</hi>
千金療男子虛勞失精陰縮灸法<lb/>
　　灸中封五十壯<lb/>
又男子虛勞失精陰上縮莖中痛方<lb/>
　　灸大赫三十壯穴在夾屈骨端三寸<hi>並出第十九卷中</hi>
<pb n="KR3e0015_WYG_020-60b"/>
　　<hi>以上灸穴尺寸逺近具在第三十九卷中</hi>
古今録驗療虛損失精黄芪湯方<lb/>
　　黄芪　　　當歸　　　甘草<hi>炙各二兩</hi>　桂心<hi>六兩</hi>
　　蓯蓉　　　石斛<hi>各三兩</hi>　乾棗<hi>百三/十枚</hi>　白蜜<hi>二升</hi>
　右八味切以水一斗煮取四升内蜜煎取三升分為<lb/>
　四服日三夜一以食相間忌海藻菘菜生葱<hi>范汪同出第三</hi>
　<hi>卷中</hi>
　　虚勞尿精方八首<lb/>
<pb n="KR3e0015_WYG_020-61a"/>
病源虛勞尿精者腎氣衰弱故也腎藏精其氣通於陰<lb/>
勞傷腎虛不能藏其精故因小便而精液出也<hi>出第四卷中</hi>
深師療男子尿精方<lb/>
　　栝樓根　　澤瀉　　　土𤓰根<hi>各二兩</hi>
　右三味𢷬合下篩以牛膝和為丸如梧子先食服三<lb/>
　丸良<hi>范汪云用四分餘並同</hi>
又尿精小便白濁夢泄韭子散方<lb/>
　　韭子　　　莵絲子　　車前子<hi>各一升</hi>附子<hi>三枚炮</hi>
<pb n="KR3e0015_WYG_020-61b"/>
　　當歸　　　芎藭　　礬石<hi>燒各三兩</hi>　桂心<hi>一兩</hi>
　右八味𢷬合下篩温酒服方寸匕日三亦可蜜和為<lb/>
　丸酒服如梧子大五丸忌猪肉冷水生葱<hi>千金同出第三卷中</hi>
千金療虛勞尿精方<lb/>
　　韭子<hi>二升</hi>　糯米<hi>一斗</hi>
　右二味以水一斗七升煮如粥取汁六升分為三服<lb/>
　精溢同此<lb/>
又方<lb/>
<pb n="KR3e0015_WYG_020-62a"/>
　　柘白皮<hi>五合</hi>　桑白皮<hi>五合切</hi>
　右二味切以酒五升煮取三升分為三服<hi>一方柘白皮作石榴皮</hi>
又方<lb/>
　　乾膠<hi>二兩炙</hi>
　右一味𢷬末酒二升和温分三服差<hi>一方用鹿角膠</hi>
又方<lb/>
　　新韭子<hi>二升十月霜後採</hi>
　右一味好酒八合漬一宿明旦日色好童子向南𢷬<lb/>
<pb n="KR3e0015_WYG_020-62b"/>
　一萬杵平旦温酒五合服方寸匕日再服<lb/>
又小便失精及夢泄精方<lb/>
　　韭子<hi>一升熬</hi>　麥門冬<hi>一升/去心</hi>莵絲子<hi>二/合</hi>　車前子<hi>二合</hi>
　　芎藭<hi>二両</hi>　白龍骨<hi>三兩</hi>
　右六味𢷬篩以酒服方寸匕日三不知稍稍増之甚<lb/>
　者夜一服<hi>肘後用澤㵼一兩半並出第十九卷中</hi>
古今録驗棘刺丸療男子百病小便過多失精方<lb/>
　　棘刺<hi>二兩</hi>　麥門冬<hi>去/心</hi>　萆薢　　　厚朴<hi>炙</hi>
<pb n="KR3e0015_WYG_020-63a"/>
　　莵絲子　　柏子仁　　蓯蓉　　　桂心<lb/>
　　石斛　　　小草　　　細辛　　　杜仲<lb/>
　　牛膝　　　防葵　　　乾地黄<hi>各一兩</hi>石龍芮<hi>三兩</hi>
　　巴㦸天<hi>二兩</hi>　烏頭<hi>半兩炮削去皮</hi>
　右十八味𢷬下篩以蜜雜雞子黄各半和之𢷬五六<lb/>
　千杵以飲服如梧子十丸日三稍稍増至三十丸以<lb/>
　知為度忌猪肉冷水生葱生菜<hi>千金有萎㽔深師同並出第十卷中</hi>
　　虛勞夢泄精方一十首<lb/>
<pb n="KR3e0015_WYG_020-63b"/>
病源腎虚為邪所乘邪客於陰則夢交接腎藏精今腎<lb/>
虛弱不能制於精故因夢感動而泄也<hi>出第四卷中</hi>
深師韭子丸療虛勞夢泄精方<lb/>
　　韭子<hi>五合熬</hi>　大棗<hi>五枚</hi>　黄芪　　　人參<lb/>
　　甘草<hi>炙</hi>　　乾薑　　　當歸　　　龍骨<lb/>
　　半夏<hi>洗</hi>　　芍藥<hi>各三両</hi>
　右十味𢷬合下篩和以白蜜棗膏丸如梧子服十丸<lb/>
　日三四忌海藻菘菜羊肉餳<hi>千金同</hi>
<pb n="KR3e0015_WYG_020-64a"/>
又棘刺丸療虛勞諸氣不足數夢或精自泄方<lb/>
　　棘刺　　　天門冬<hi>去心各二兩</hi>　　　　乾薑<lb/>
　　莵絲子　　烏頭<hi>炮</hi>　　小草　　　防葵<lb/>
　　薯蕷　　　石龍芮　　枸杞子　　巴㦸天<lb/>
　　萆薢　　　細辛　　　萎㽔　　　石斛<lb/>
　　厚朴<hi>炙</hi>　　牛膝　　　桂心<hi>各二兩</hi>
　右十八味𢷬合下篩和以蜜雞子白各半相和丸如<lb/>
　梧子先食服五丸日三若患風痿痺氣體不便熱煩<lb/>
<pb n="KR3e0015_WYG_020-64b"/>
　滿少氣消渴枯悴加萎蕤天門冬莵絲子身黄汗小<lb/>
　便赤黄不利加石龍芮枸把子闗節腰背痛加萆薢<lb/>
　牛膝寒中氣脹時泄數唾嘔吐加厚朴乾薑桂心陰<lb/>
　囊下濕精少小便餘瀝加石斛以意増之莵絲子酒<lb/>
　漬之經一宿後有一方十四物長陰加肉蓯蓉磁石<lb/>
　其説小異故兩存焉忌猪肉冷水生葱菘菜鯉魚等<lb/>
又鹿角湯療勞夢泄精方<lb/>
　　鹿角<hi>一具屑</hi>　韭白<hi>半斤/</hi>　生薑<hi>一斤</hi>　芎藭<lb/>
<pb n="KR3e0015_WYG_020-65a"/>
　　茯苓<hi>各二兩</hi>　當歸　　　鹿茸<hi>炙各/二兩</hi>　白米<hi>五合</hi>
　右八味切先以水五斗煮鹿角取一斗二升去滓内<lb/>
　諸藥煮取四升分服一升日三夜一鹿角唯取肥而<lb/>
　解者打令碎也忌酢物<lb/>
又桂心湯療虛喜夢與女邪交接精為自出方<hi>一名喜湯</hi>
　　桂心　　　牡蠣<hi>熬</hi>　　芍藥　　　龍骨<lb/>
　　甘草<hi>各二兩炙</hi>　大棗<hi>三七枚一/方十枚</hi>　　　　生薑<hi>五兩</hi>
　右七味㕮咀以水八升煮取三升去滓温分三服忌<lb/>
<pb n="KR3e0015_WYG_020-65b"/>
　海藻菘菜生葱<hi>范汪同並出第三卷中</hi>
千金療夢泄失精尿後餘瀝尿精方<lb/>
　　人參　　　麥門冬<hi>去心</hi>　赤石脂　　逺志<hi>去心</hi>
　　續斷　　　鹿茸<hi>炙各六分</hi>　茯神<hi>一云/茯苓</hi>　龍齒<hi>炙</hi>
　　磁石<hi>研</hi>　　蓯蓉<hi>各八/分</hi>　乾地黄<hi>十二分</hi>丹參<lb/>
　　韭子<hi>熬</hi>　　柏子仁<hi>各五分</hi>
　右十四味𢷬篩蜜和丸如梧子以酒服二十丸日再<lb/>
　服漸加至三十丸忌酢物蕪荑<lb/>
<pb n="KR3e0015_WYG_020-66a"/>
又療夢失精方<lb/>
　　韭子<hi>一升熬</hi>
　右一味𢷬篩以酒服方寸匕日再神効<hi>並出第十九卷中</hi>
古今録驗石斛散療男子夢泄精方<lb/>
　　石斛<hi>七分</hi>　桑螵蛸　　紫菀<hi>各二/分</hi>　乾漆<hi>熬</hi>
　　五味子　　乾地黄　　鍾乳<hi>研</hi>　　逺志皮<lb/>
　　附子<hi>各二分炮</hi>
　右九味𢷬合下篩以酒服方寸匕漸漸増至二匕日<lb/>
<pb n="KR3e0015_WYG_020-66b"/>
　三服忌猪肉冷水蕪荑<hi>出第十卷中</hi>
小品龍骨湯療夢失精諸脉浮動心悸少急隠處寒目<lb/>
眶疼頭髮脱者常七日許一劑至良方<lb/>
　　龍骨　　　甘草<hi>炙各二分</hi>　牡蠣<hi>三分熬</hi>　桂心<lb/>
　　芍藥<hi>各四分</hi>　大棗<hi>四枚/擘</hi>　生薑<hi>五分</hi>
　右七味切以水四升煮取一升半分再服虛羸浮熱<lb/>
　汗出者除桂加白薇三分附子三分炮故曰二加龍<lb/>
　骨湯忌海藻菘菜生葱猪肉冷水<lb/>
<pb n="KR3e0015_WYG_020-67a"/>
又薰草湯療夢失精方<lb/>
　　薰草　　　人參　　　乾地黄　　白术<lb/>
　　芍藥<hi>各三兩</hi>　茯神　　　桂心　　　甘草<hi>炙各二兩</hi>
　　大棗<hi>十二枚擘</hi>
　右九味切以水八升煮取三升分為二服毎服如人<lb/>
　行四五里一方又有茯苓三兩忌桃李雀肉大酢海<lb/>
　藻菘菜生葱<hi>一本無薰草人參又有薰草人參龍骨别是一方范汪同並出第三卷中</hi>
集驗灸丈夫夢泄法<lb/>
<pb n="KR3e0015_WYG_020-67b"/>
　　灸足内踝上一寸一名三陰交二七壯兩脚皆灸<lb/>
　　内踝踝大脉並四指是<hi>范汪文仲同出第五卷中</hi>
　<lb/>
　<lb/>
　<lb/>
　<lb/>
　<lb/>
　外臺秘要方卷十六<lb/>
</p>
<p>
</p>
  </div>
</body>
</text>
</TEI>
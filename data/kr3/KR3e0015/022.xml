<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>外臺秘要方卷十八</head> <lb/>
    <p>
<pb n="KR3e0015_WYG_022-1a"/>
欽定四庫全書<lb/>
　外臺秘要方卷十八<lb/>
　　　　　　　　　　　　　唐　王燾　撰<lb/>
　　脚氣論二十三首<lb/>
千金論曰考諸經方往往有脚弱之論而古人少有此<lb/>
疾自永嘉南度衣纓土人多有遭者嶺表江東有支法<lb/>
存仰道人等並留意經方偏善斯術晉朝仕望多獲全<lb/>
濟莫不由此二公又宋齊之間有釋門僧深師仰道人<lb/>
<pb n="KR3e0015_WYG_022-1b"/>
述支法存等諸家舊方為三十卷其脚弱一方僅百餘<lb/>
首魏周之世盖無此病所以姚公集驗殊不慇懃徐王<lb/>
撰録未以為意特以三方鼎峙風教未一霜露不均寒<lb/>
暑不等是以闗西河北之人不識此病自聖唐開闢六<lb/>
合無外南極之地襟帶是重爪牙之寄作鎮於彼不襲<lb/>
水土往者皆遭近來中國士大夫雖不涉江表亦有居<lb/>
然而患之者良由今代天下風氣混同物類齊等所致<lb/>
之耳然此病初得即先從脚起因即脛腫時人號為脚<lb/>
<pb n="KR3e0015_WYG_022-2a"/>
氣深師云脚弱者即其義也深師述支法存所用水平<lb/>
山敷施連范祖耀黄素等諸家療脚弱方凡八千餘條<lb/>
皆是精要學者尋覽頗覺繁重正是方集耳卒欲救急<lb/>
莫測指南今取其所經用灼然有効者以備倉卒餘者<lb/>
不復具述<lb/>
　　論何以得之於脚<lb/>
問曰風毒中人隨處皆得作病何偏著於脚也荅曰夫<lb/>
人有五藏心肺二藏經絡所起在手十指腎肝與脾三<lb/>
<pb n="KR3e0015_WYG_022-2b"/>
藏經絡所起在足十指夫風毒之氣皆起於地地之寒<lb/>
暑風濕皆作蒸氣足常履之所以風毒之中人也必先<lb/>
中脚久而不差遍及四肢腹背頭項也微時不覺痼滯<lb/>
乃知經云次傳間傳是也<lb/>
　　論得已便令人覺否<lb/>
凡脚氣病皆由感風毒所致得此病多不令人即覺㑹<lb/>
因他病一度乃始發動或奄然大悶經三兩日不起方<lb/>
乃覺之諸小庸醫皆不識此疾謾作餘病療之莫不盡<lb/>
<pb n="KR3e0015_WYG_022-3a"/>
斃故此病多不令人識也始起甚微食飲嬉戲氣力如<lb/>
故唯卒起脚屈弱不能動有此為異耳黄帝云緩風濕<lb/>
痺是也<lb/>
　　論風毒相貌<lb/>
夫有脚氣未覺異而頭項臂膊已有所苦有諸處皆悉<lb/>
未知而心腹五内已有所困又風毒之中人也或見食<lb/>
嘔吐憎聞食臭或腹痛下痢或大小便澀秘不通或胷<lb/>
中衝悸不欲見光明或精神惽憒或喜迷忘語言錯亂<lb/>
<pb n="KR3e0015_WYG_022-3b"/>
或壯熱頭痛或身體酷冷疼煩或覺轉筋或脚脛腫或<lb/>
不腫或䏶腿頑痺或時緩縱不隨或復百節攣急或少<lb/>
腹不仁此皆脚氣狀貌也亦云風毒脚氣之候也其候<lb/>
難知當須細意察之不爾必失其機要一朝病成難可<lb/>
以理婦人亦爾又有婦人産後春夏取涼多中此毒宜<lb/>
深慎之其熱悶掣瘲驚悸心煩嘔吐氣上皆其候也又<lb/>
但覺臍下冷痞愊愊然不快兼小便淋瀝不同生平即<lb/>
是脚氣之候頑弱名緩風疼痛為濕痺<lb/>
<pb n="KR3e0015_WYG_022-4a"/>
　　論得之所由<lb/>
凡四時之中皆不得久立久坐濕冷之地亦不得因酒<lb/>
醉汗出脫衣靴韈當風取涼皆成脚氣若暑月久坐久<lb/>
立濕地者則熱濕之氣蒸入經絡病發必熱四肢酸疼<lb/>
煩悶若寒月久坐久立濕冷地者則冷濕之氣上入經<lb/>
絡病發則四體酷冷轉筋若當風取凉得之者病發則<lb/>
皮肉頑痺諸處瞤動漸漸向頭凡常之日忽然暴熱人<lb/>
皆不能忍得者當於此時必不得頓取於寒以快意也<lb/>
<pb n="KR3e0015_WYG_022-4b"/>
卒有暴寒復不得受之皆生病也世有勤功力學之士<lb/>
一心注意於事久坐行立於濕地不時動轉冷風來擊<lb/>
入於經絡不覺成病也故風毒中人或先中手足十指<lb/>
因汗毛孔開腠理疎通風如擊箭或先中足心或先中<lb/>
足趺或先中膝以下踹脛表裏者若欲使人不成病者<lb/>
初覺即灸所覺處三二十壯因此即愈不復發也黄帝<lb/>
云當風取涼醉已入房能成此疾<lb/>
　　論冷熱不同<lb/>
<pb n="KR3e0015_WYG_022-5a"/>
問曰何故得者有冷有熱荅曰足有三陰三陽寒中三<lb/>
陽所患必冷暑中三陰所患必熱故有表裏冷熱冷熱<lb/>
不同熱者療以冷藥冷者療以熱藥以意消息之脾受<lb/>
陽毒即熱頑腎受陰濕即寒痺<lb/>
　　論須療緩急<lb/>
凡小覺病候有異即須大怖畏決意療之傷緩氣上入<lb/>
腹或腫或不腫胷脅逆滿氣上肩息急者死不旋踵寛<lb/>
者數日必死不可不急療也但看心下急則氣喘不停<lb/>
<pb n="KR3e0015_WYG_022-5b"/>
或白汗數出或乍寒乍熱其脉促短而數嘔吐不止者<lb/>
皆死也<lb/>
　　論脉候法<lb/>
凡脚氣雖復診候多塗而三部之脉要須不違四時者<lb/>
為吉其逆四時者勿治餘如脉經所説此中不復具載<lb/>
其人本黒瘦者易治本肥大肉厚赤白者難愈黒人耐<lb/>
風濕赤白不耐風瘦人肉硬肥人肉軟肉軟則受疾至<lb/>
深難已也<lb/>
<pb n="KR3e0015_WYG_022-6a"/>
　　論腫不腫<lb/>
凡有人久患脚氣不自知别於後因他病發動療之得<lb/>
差後直患嘔吐而復脚弱余為診之乃告為脚氣病者<lb/>
曰我平生不患脚腫何因名為脚氣不肯服湯餘醫以<lb/>
為石發狐疑之間不過一旬而死故脚氣不得一向以<lb/>
腫為候有腫者亦有不腫者其以小腹頑痺不仁者脚<lb/>
多不腫小腹頑後不過三五日即令人嘔吐者名脚氣<lb/>
入心如此者死在旦夕凡患脚氣到心難治以其腎水<lb/>
<pb n="KR3e0015_WYG_022-6b"/>
剋心火故也<lb/>
　　論須慎不須慎<lb/>
凡脚氣之病極須慎房室羊肉牛肉魚蒜蕺菜菘菜蔓<lb/>
菁瓠子酒麫酥油乳糜猪雞鵝鴨有方用鯉魚頭此等<lb/>
並切禁不得犯之並忌大怒唯得食粳米梁米粟米醬<lb/>
豉葱韭薤椒薑橘皮又不得食諸生果子酸醋之食犯<lb/>
之者皆不可差又大宜生牛乳生栗子<lb/>
　　論善能療者幾日可差<lb/>
<pb n="KR3e0015_WYG_022-7a"/>
凡脚氣病枉死者衆略而言之有三種一覺之傷晩二<lb/>
驕狠恣傲三狐疑不决此之三種正當枉死之色世間<lb/>
雖有良醫而病人有性靈堪受入者更復尠少故雖有<lb/>
騏驥而不遇伯樂雖有尼父而人莫之師其為枉横亦<lb/>
猶此也今有病者有受入性依法使余療之不過十日<lb/>
可得永差矣若無受入性者亦不須為療縱令療之恐<lb/>
無差日也非但脚氣諸病皆然良藥善言觸目可致不<lb/>
可使人必服法為信者施不為疑者説<hi>出第七卷中</hi>
<pb n="KR3e0015_WYG_022-7b"/>
病源凢脚氣病皆由感風毒所致也得此病者多不即<lb/>
覺或先無他病而忽得之或因衆病後得之初甚微飲<lb/>
食嬉戲氣力如故當熟察之其狀自膝至脚有不仁或<lb/>
若痺或淫淫如蟲所縁或脚指及膝脛洒洒爾或脚屈<lb/>
弱不能行或微腫或酷冷或㾓疼或緩縱不随或攣急<lb/>
或有至困能飲食者或有不能者或見飲食而嘔吐惡<lb/>
聞食臭或有物如指發於踹腸逕上衝心氣上者或舉<lb/>
體轉筋或壯熱頭痛或胷心忪悸寢處不欲見明或腹<lb/>
<pb n="KR3e0015_WYG_022-8a"/>
内苦痛而兼下者或語言錯亂有善忘誤者或眼濁精<lb/>
神惽憒者此皆病之證也若療之緩便上入腹入腹或<lb/>
腫或不腫胷脅滿氣上便殺人急者不全日緩者或一<lb/>
二三月初得此病便宜速療之不同常病也病既入藏<lb/>
其脉有三品内外證候相似但脉異耳若病人脉得浮<lb/>
大而緩宜服續命湯兩劑若風盛宜作越婢湯加术四<lb/>
兩若脉轉駃而緊宜服竹瀝湯若脉微而弱宜服風引<lb/>
湯二三劑此皆多是因虛而得之若大虛乏短氣可間<lb/>
<pb n="KR3e0015_WYG_022-8b"/>
服補湯随病體之冷熱而用之若未愈更服竹瀝湯若<lb/>
病人脉浮大而緊駃此是三品之中最惡脉也脉或沈<lb/>
細而駃者此脉正與浮大而緊者同是惡脉浮大者病<lb/>
在外沈細者病在内療亦不異當消息以意耳其形或<lb/>
尚可而手脚未及至弱數日之内上氣便死如此之脉<lb/>
急服竹瀝湯日服一劑湯勢常令相及勿令半日之内<lb/>
空無湯也若服竹瀝湯得下者必佳也此湯竹瀝多服<lb/>
之皆須熱服之不熱輒停在胷膈更為人患若已服數<lb/>
<pb n="KR3e0015_WYG_022-9a"/>
劑病及脉勢未折而若脹滿者可作大鼈甲湯下之湯<lb/>
勢盡而不得下者可以丸藥助令得下下後更服竹瀝<lb/>
湯輒令脉勢折氣息料理乃佳江東嶺南土地卑下風<lb/>
濕之氣易傷於人初得此病多從下上所以脚先屈弱<lb/>
然後毒氣循經絡漸入腑臟腑臟受邪氣便喘滿以其<lb/>
病從脚起故名脚氣其湯熨鍼石别有正方補養宣導<lb/>
今附於後養生方導引法云坐兩足長舒自縱身内氣<lb/>
向下使心内氣<hi>一作柔</hi>和適散然後屈一足安膝下努長<lb/>
<pb n="KR3e0015_WYG_022-9b"/>
舒一足仰取指向上便急仰眠頭不至席兩手急努向<lb/>
前頭向上努挽一時各各取勢來去二七逓互亦然去<lb/>
脚疼腰膊冷血冷風痺日日漸損又云覆卧傍視内踵<lb/>
生腰以鼻内氣自極七息除脚中弦痛轉筋脚酸疼脚<lb/>
痺弱又云舒兩足坐散氣向涌泉可三通氣徹到始收<lb/>
右足屈捲將兩手急捉脚涌泉挽足踏手手挽足踏一<lb/>
時取勢手足用力逆氣向下三七不失氣數尋去腎中<lb/>
冷氣膝冷脚疼又云一足屈之足指仰俟急一足安膝<lb/>
<pb n="KR3e0015_WYG_022-10a"/>
頭散心兩足跟出氣向下一手拓膝頭向下急捺一手<lb/>
向後拓席一時極勢左右亦然二七去膝痺疼急又云<lb/>
一足踏地一足向後將足解谿安踹上急努國手偏相<lb/>
向後側身如轉極勢二七左右亦然去足疼痛痺急腰<lb/>
痛<hi>出第十三卷中</hi>
吳氏竊尋蘇長史唐待中徐王等脚氣方身經自患三<lb/>
二十年各序氣論皆有道理具述灸穴備説醫方咸言<lb/>
摠試但有効驗比來傳用實愈非虛今撰此三本勒為<lb/>
<pb n="KR3e0015_WYG_022-10b"/>
二卷色類同者編次寫之仍以朱題蘇唐徐姓號各於<lb/>
方論下傳之門内以救疾耳<lb/>
蘇長史論曰脚氣之為病本因腎虛多中肥溢肌膚者<lb/>
無問男女若瘦而勞苦肌膚薄實皮膚厚緊者縱患亦<lb/>
無死憂一差已後又不可乆立蒸濕等地多飲酒食麪<lb/>
心情憂憒亦使發動晉來以前名為緩風古來無脚氣<lb/>
名後以病從脚起初發因腫滿故名脚氣也又有不腫<lb/>
而緩弱行卒屈倒漸至不仁毒氣上陰攻心便死急不<lb/>
<pb n="KR3e0015_WYG_022-11a"/>
旋踵寛延嵗月耳然則緩風毒氣得其摠稱矣近來諸<lb/>
醫多宗小品所説粗為詳悉而因循舊貫頗為膠柱肘<lb/>
後單略時有可依集驗亦遵小品胡洽陶公微在梗槩<lb/>
並非身以經患不能原始要終也今略述病有數種形<lb/>
證不同一人經病三十年中便數發每發差異為療亦<lb/>
殊前用經効後用便増一旬之内變候不等未能深達<lb/>
往往致斃固不可先方救後發也鄙年二十許時因丁<lb/>
憂得此病三十年中已經六七度發每發幾死後發時<lb/>
<pb n="KR3e0015_WYG_022-11b"/>
大況雖同三分論之二分有異依舊用差方療不復有<lb/>
効更張乃瘳耳一分同者毒氣除後手足緩弱頑痺不<lb/>
仁服側子金牙酒往往得差此酒脚氣之要也餘無以<lb/>
加痿蹶不能動者服之指期取起二分異者毒氣入腹<lb/>
冷熱不同已經投藥虛實亦異或補或瀉須臨時變革<lb/>
也按小品集驗脚氣脉三種以緩脉為輕沈緊為次洪<lb/>
數者為下自三十年凡見得此病者數百脉沈緊者多<lb/>
死洪數者並生緩者不療自差大况如此療之違法雖<lb/>
<pb n="KR3e0015_WYG_022-12a"/>
輕亦殆療之得理雖重可生也凡脚氣為疾不同餘病<lb/>
風毒不退未宜停藥比見病者皆以輕疾致斃或以病<lb/>
小則言疾自愈廢藥不服或已服藥而患未退諸藥病<lb/>
相違乃改為他療皆自取危殆如之何略述所知以示<lb/>
同病者<lb/>
蘇凡脚氣病多以春末夏初發動得之皆因熱蒸情地<lb/>
憂憒春發如輕夏發更動入秋少輕至冬自歇大約如<lb/>
此亦時有異於此候者近入京以來見在室女及婦人<lb/>
<pb n="KR3e0015_WYG_022-12b"/>
或少年學士得此病者皆以不在江嶺庸醫不識以為<lb/>
他病皆錯療之多有死者風氣毒行天下遍有非獨江<lb/>
嶺間也既婦人亦病又非由腎虛而得卑濕之土斯病<lb/>
尤衆不為此療寃死極多深用哀悼無如之何夫療脚<lb/>
氣者須順四時春秋二時宜兼補瀉夏時疾盛専須汗<lb/>
利十月以後乃用補藥雖小小變通終不越此法或有<lb/>
凢人曽以夏時見患汗利得差冬時遇病還令汗利冬<lb/>
時見患用補藥得除夏時遇病還用補藥此並下愚専<lb/>
<pb n="KR3e0015_WYG_022-13a"/>
固同之醫者雖懐濟物之心翻有致死之効既未深達<lb/>
以何差療又如野葛救饑人乎今録此方並經試驗患<lb/>
者披覽當狀自療必有驗効殊勝庸醫也幸當傳之以<lb/>
濟危殆矣<lb/>
蘇凡脚氣病雖苦虛羸要不可補之補藥惟宜冬月酒<lb/>
中用之丸散亦不可補服之臚脹非瀉不差唯昆布丸<lb/>
用葶藶子大黄乃佳耳庸醫多不曉此謂為腎虛多將<lb/>
補藥有不經劑而斃也古方多用風引續命湯療之猶<lb/>
<pb n="KR3e0015_WYG_022-13b"/>
十愈一二若氣毒少而風多者若以療脚氣法用療風<lb/>
則十愈八九矣如當病用藥終無不差脚氣非死病若<lb/>
不肯療盖自取死非病能殺人也若在逺無藥物處病<lb/>
毒深非灸不能差病者不論耳中華足藥病不肯療而<lb/>
致死者深可痛哉<lb/>
蘇夫脚氣病不可常服補藥補藥多令鼓脹𦂳實難救<lb/>
也每月之中須五六度行利為佳縱常服藥時時取利<lb/>
亦宜時取汗當候冷熱隨時消息不可専一法覺熱煩<lb/>
<pb n="KR3e0015_WYG_022-14a"/>
口乾頭面熱悶即須取冷覺頑痺不仁身體強屈冷疼<lb/>
者便暖將息此並可解尋常飲酒作豉酒服之大辟風<lb/>
濕兼利腰脚晝日莫多卧須力遨遊舒暢情性以勿睡<lb/>
也<lb/>
蘇諸毒氣所攻攻内則心急悶不療至死若攻外毒出<lb/>
皮膚則不仁不仁者膏摩之差若未出皮膚在滎衛刺<lb/>
痛者隨痛處急宜灸三五炷即差不必要在孔穴也逺<lb/>
方無藥物處急宜灸之腹背手足諸要穴皆能療此病<lb/>
<pb n="KR3e0015_WYG_022-14b"/>
縱明堂無正文但隨所苦火艾徹處痛便消散此不可<lb/>
不知也又候灸瘡差後瘢色赤白平復如本則風毒盡<lb/>
矣若色青黑者風毒未盡仍灸勿止待肢體輕乃休矣<lb/>
蘇療脚氣不可全補當依前論隨四時候病虛實療之<lb/>
常宜食犢肉犢蹄鯽魚鱧魚猪兎肉葱芥薤蓴等菜猪<lb/>
肝食法先湯中浸之使纔熟作臠切以醤汁和水並著<lb/>
一抄米薑椒煮令極熟每食下飯大補益消得脚氣生<lb/>
薑蒜䜴當食大佳不宜食麪及羊肉蘿蔔蔓菁韭酒醉<lb/>
<pb n="KR3e0015_WYG_022-15a"/>
房室久立冷濕舩行水氣夏月屋中濕氣熱氣勞劇哭<lb/>
泣憂憒如此等類好使氣發也初以微發即服煮散以<lb/>
壓之服煮散不必日别二三服量病輕重日一服或二<lb/>
日一服以攘毒耳若毒氣盛非煮散所能救者急服麻<lb/>
黄等湯也毒氣既退唯苦頑痺兩脚緩弱十月服側子<lb/>
酒不至三劑皆即能行<lb/>
蘇凡脚氣復發或似石發惡寒壯熱頭痛手足冷或似<lb/>
瘧發發作有時又似傷寒脉甚洪急七日以後壯熱既<lb/>
<pb n="KR3e0015_WYG_022-15b"/>
定則脚氣狀見也冷毒盛脹即服金牙酒熱盛脹即<lb/>
服紫雪平平脹者單用㯽榔飲子亦差患脚氣人逺行<lb/>
在家常有金牙紫雪不虞病發便能起死諸大湯藥卒<lb/>
求難濟<lb/>
蘇凡脚氣虛病猛在皮膚毒未入者可服三五劑大小<lb/>
竹瀝湯唯宜多熱者大小續命湯時宜可用不宜多至<lb/>
十劑也石斛酒及鍾乳酒惡於側子而傷緩鈍小石斛<lb/>
散及鍾乳散宜多冷者猶不如側子酒中加鍾乳一二<lb/>
<pb n="KR3e0015_WYG_022-16a"/>
十兩白石英一二斤合潰服之其力數倍兩脚緩弱者<lb/>
服之百日皆起行消息脚氣法依此消息必得氣愈第<lb/>
一忌嗔嗔即心腹煩煩即脚氣發第二忌大語大語即<lb/>
損肺肺損亦發動又不得露脚當風入水以冷水洗脚<lb/>
脚脛尤不宜冷雖暑月常須著綿袴至冬寒倍令兩脛<lb/>
温暖微有汗是大佳依此將息氣漸薄損每至丑寅日<lb/>
割手足爪甲丑日指寅日足亦宜十二日一度割少侵<lb/>
肉去氣又數須用梳攏頭每梳欲得一百餘梳亦大去<lb/>
<pb n="KR3e0015_WYG_022-16b"/>
氣每旦長展脚坐手攀脚七度虛攀一度令手著脚指<lb/>
漸至脚心脚極踏手極攀每日如此脚氣亦不傷人<lb/>
唐若頭面及項少似熱氣上即露背膊取冷勿使腰腎<lb/>
冷其背膊冷極厚著衣須如此姑息必漸差若不解將<lb/>
息立見危殆困篤轉加易發致損性命洗面及脚皆須<lb/>
熱湯小添冷水洗之又不得食酸飯不用乗馬若能步<lb/>
行勞筋力其脚氣自然漸差<lb/>
唐凢脚氣病人不能永差至春夏還復發動夏時腠理<lb/>
<pb n="KR3e0015_WYG_022-17a"/>
開不宜卧睡睡覺令人按挼勿使邪氣稽留數勞動闗<lb/>
節常令通暢此並養生之要拒風邪法也尋常有力每<lb/>
食後行五百歩罷倦便止此脚中惡氣隨即下散雖浮<lb/>
腫氣不能上也<hi>出上卷中</hi>
　　服湯藥色目方一十九首<lb/>
千金風毒之氣入人體中脉有三品内外證候相似但<lb/>
脉有異耳若脉浮大而緩宜服續命湯兩劑應差若風<lb/>
盛宜作越婢湯加术四兩若脉浮大而緊轉駃者宜服<lb/>
<pb n="KR3e0015_WYG_022-17b"/>
竹瀝湯若病人脉微而弱宜服風引湯兩劑應差此人<lb/>
脉多是因虛而得之若大虛短氣力乏可其間作補湯<lb/>
隨病冷熱而用之若未愈更服竹瀝湯若病人脉浮大<lb/>
而𦂳駃此是三品之中最惡脉也脉或沈細而駃者此<lb/>
脉正與浮大而𦂳者同是惡脉浮大者病在外沈細者<lb/>
病在内治亦不異但當消息以意耳其形尚可而手脚<lb/>
未及至弱數日之中氣上便終如此之脉往往有人得<lb/>
之無一存者急服竹瀝湯日服一劑切要湯勢嘗令相<lb/>
<pb n="KR3e0015_WYG_022-18a"/>
及勿令半日之中空無湯也此湯竹汁多服之若不極<lb/>
熱輒停在胷心更為人患每服當使極熱若服竹瀝湯<lb/>
得下者必佳也若已服三劑竹瀝湯病及脉勢未折而<lb/>
若腹脹滿可以大鼈甲湯下之湯勢盡而不得下可以<lb/>
丸藥助湯令得下下後更服竹瀝湯趣令脉勢折氣息<lb/>
料理便停得服三十二物八風散佳又初得病便摩野<lb/>
葛膏日再頑痺脚弱都愈乃止若服竹瀝湯脉勢折如<lb/>
未病時氣力轉勝脚故未能行體力充足然後漸微行<lb/>
<pb n="KR3e0015_WYG_022-18b"/>
歩病重者差後半年始能扶人行耳既覺脉及體内差<lb/>
但當勤服八風散勿以脚未能行輕加餘療餘療未必<lb/>
得益更生諸惡失此諸療也猥人邊亦勿行野葛膏有<lb/>
人聞竹瀝湯即云恐傷腰脚者即勿與療宜知此法人<lb/>
無受八性者不可醫故也不為疑者説此之謂也竹瀝<lb/>
湯有三首輕者服前方重者次第服後方此風毒乃相<lb/>
注易病人宜將空缺服小金牙散以少許塗鼻孔耳門<lb/>
病困人及新亡人喜易人強健人宜將服之亦以塗耳<lb/>
<pb n="KR3e0015_WYG_022-19a"/>
鼻乃可臨近亡人及視疾者絳嚢帶一方寸七男左女<lb/>
右臂上此散毒服宜從少始<hi>金牙散方在第十二卷中</hi>
病人唯宜服赤小豆飲冬服側子金牙酒續命湯療風<lb/>
毒病初得似天行毒病而脉浮緩終不變駃此不療或<lb/>
數日而死或十日而死或得便不識人或發黄或發斑<lb/>
或目赤或下部穿爛或腿膝穿漏者此最急得之即先<lb/>
服續命湯一劑須服葛根湯麻黄湯下之若故不折更<lb/>
與續命湯兩三劑必差此病大急令湯勢相接不可使<lb/>
<pb n="KR3e0015_WYG_022-19b"/>
半日闕湯即便殺人<lb/>
又第一竹瀝湯療兩脚痺弱或轉筋皮肉不仁脹起如<lb/>
腫按之不陷心中惡不欲食或患冷方<lb/>
　　甘草<hi>三兩炙</hi>　秦芁<hi>一兩/</hi>　葛根<hi>一兩/</hi>　附子<hi>二枚炮</hi>
　　黄芩<hi>一兩</hi>　麻黄<hi>一兩/去節</hi>　防己<hi>一兩/</hi>　杏仁<hi>五十枚</hi>
　　防風<hi>一兩半</hi>　升麻<hi>一兩/</hi>　茯苓<hi>三兩/</hi>　細辛<hi>一兩</hi>
　　竹瀝<hi>五升</hi>　桂心<hi>一兩/</hi>　乾薑<hi>一兩</hi>
　右十五味切以水七升合竹瀝煮取三升分三服取<lb/>
<pb n="KR3e0015_WYG_022-20a"/>
　汗忌海藻菘菜猪肉醋物生菜生葱<hi>翼方無茯苓杏仁有白术</hi>
又第二大竹瀝湯療卒中風口喫不能語言四肢緩縱<lb/>
偏痺攣急痛風經五藏恍惚恚怒無常手足不隨方<lb/>
　　竹瀝<hi>一斗四升</hi>　獨活<hi>二兩/</hi>　芍藥<hi>二兩/</hi>　桂心<hi>二兩</hi>
　　防風<hi>二兩</hi>　麻黄<hi>一兩/去節</hi>　白术<hi>二兩/</hi>　葛根<hi>二兩</hi>
　　生薑<hi>三兩</hi>　茵芋<hi>二兩/</hi>　細辛<hi>二兩/</hi>　茯苓<hi>三兩</hi>
　　防己<hi>一兩</hi>　烏頭<hi>一牧/炮</hi>　人參<hi>一兩/</hi>　石膏<hi>一兩</hi>
　　黄芩<hi>二兩</hi>　芎藭<hi>二兩/</hi>　甘草<hi>二兩炙</hi>
<pb n="KR3e0015_WYG_022-20b"/>
　右十九味切以竹瀝煮取四升分六服先未汗者取<lb/>
　汗一狀相當即服忌同<hi>翼方無白术</hi>
又第三竹瀝湯療風毒入人五内短氣心下煩熱手足<lb/>
煩疼四肢不舉皮肉不仁口噤不能語方<lb/>
　　當歸<hi>二兩</hi>　防風<hi>三兩/</hi>　生薑<hi>八兩/</hi>　白术<hi>二兩</hi>
　　人參<hi>二兩</hi>　黄芩<hi>二兩/</hi>　芎藭<hi>二兩/</hi>　細辛<hi>二兩</hi>
　　桂心<hi>二兩</hi>　茯苓<hi>三兩/</hi>　甘草<hi>二兩/炙</hi>　附子<hi>二枚炮</hi>
　　秦芁<hi>三兩</hi>　葛根<hi>五兩/</hi>　升麻<hi>二兩/</hi>　麻黄<hi>二兩去節</hi>
<pb n="KR3e0015_WYG_022-21a"/>
　　蜀椒<hi>一兩汗</hi>
　右十七味切以甘竹汁一斗九升煮取四升分五服<lb/>
　忌同<hi>翼方有芍藥茯神防己通草無茯苓黄芩芎藭升麻蜀椒麻黄生薑並出第七卷中</hi>
千金翼療脚氣常作穀白皮粥防之法即不發方<lb/>
　　穀白皮<hi>切五升炙勿取班者有毒</hi>
　右一味以水一斗半煮取七升去滓煮米粥常食之<lb/>
　<hi>出第十六卷中</hi>
崔氏療脚氣夏月須食𤓰及𤓰飲子方<lb/>
<pb n="KR3e0015_WYG_022-21b"/>
　　生𤓰<hi>一枚去蒂四破以水五升煮令爛去滓</hi>白术<hi>二兩/</hi>　生薑<hi>一兩</hi>
　右三味切二物以前汁煮取二升去滓分三服禁食<lb/>
　桃李雀肉等<hi>生𤓰恐是木𤓰出第六卷中</hi>
又療脚氣毒遍内外煩熱口中生瘡者方<lb/>
　　服紫雪強人服如兩棗大弱者減之和水服當利<lb/>
　　熱毒若經服石發熱毒悶者服之如神勝三黄湯<lb/>
　　十劑<hi>備急同</hi>
又若冷脹毒悶方<lb/>
<pb n="KR3e0015_WYG_022-22a"/>
　　服金牙散以湯如桃李許和散如棗核大服卒患<lb/>
　　取利及吐者一服四分匕用之若神良<hi>備急同並出第九卷中</hi>
必効療脚氣方<lb/>
　　蒼耳子<hi>五升</hi>　赤小豆<hi>二/升</hi>　鹽<hi>一斤</hi>
　右三味以水一石五斗緩火煎取五六斗去滓别貯<lb/>
　取受斗半鐺於前泥四面開一畔入火處鐺内著所<lb/>
　煎汁用浸脚纔令沒踝鐺下微著炭火常令温温如<lb/>
　汁漸盡不沒踝續續添使沒浸時仍於蜜房中牀前<lb/>
<pb n="KR3e0015_WYG_022-22b"/>
　遮閉為垂脚恐風不能乆坐之仰卧亦得連夜浸之<lb/>
　彌佳浸經三日外其欲食飲常苦饑便食任食此一<lb/>
　劑藥汁盡必差不過用半汁即可覺漸可一日兩日<lb/>
　食一頓生猪肉鱠大精此方甚効<lb/>
又方<lb/>
　　取上好椒未經蒸者取三大斗分為兩袋袋以布<lb/>
　　作長八寸椒須滿實勿使虛即以醋漿水三大升<lb/>
　　鹽一大升内在漿中即煮椒袋可經十餘沸即止<lb/>
<pb n="KR3e0015_WYG_022-23a"/>
　　其鐺釡底仍微著火勿使冷又取冷醋漿一大升<lb/>
　　安貯盆中即取前件袋一枚内於冷漿盆裏患人<lb/>
　　於牀上坐垂脚牀下盆安地上將兩脚踏盆中熱<lb/>
　　袋上其椒袋冷熱令可忍覺椒袋如冷即換取釡<lb/>
　　中熱袋還准前盆中以脚踏之如冷還於舊釡中<lb/>
　　以火温使熱更互用之其牀前可垂氊席到地勿<lb/>
　　使風吹脚如兩脚至膝以來牽風如蟲行頭項及<lb/>
　　四肢身體摠於腹中如雷鳴氣下即休踏椒袋得<lb/>
<pb n="KR3e0015_WYG_022-23b"/>
　　汗間覺心氣悶可取冷飯喫二三口以鹿脯下勿<lb/>
　　食猪羊肉魚及臭穢又不得食粳米如須和羮可<lb/>
　　以蘇和兼生薑合皮喫麪餅蒜葱醤豉醋等並得<lb/>
　　食踏袋得汗已後覺微利勿怪之此是病狀通洩<lb/>
　　之候若不差隔日三日二迴取舊湯袋依前法踏<lb/>
　　之得汗還止覺腹中緩空能食起即停如未覺損<lb/>
　　終而復始以差為度白桑葉膏服之亦可不相妨<lb/>
又方<lb/>
<pb n="KR3e0015_WYG_022-24a"/>
　　白椹桑葉切細取大斗一石如無葉即取軟條還<lb/>
　　細剉取一石以清水一石五斗於一釡中和上件<lb/>
　　一石白桑椹葉即火煮使常沸其湯可有五斗許<lb/>
　　即濾却葉更煎可有二斗以來移於鐺中又煎取<lb/>
　　三升以下二升以上似稠餳即止每旦空腹服一<lb/>
　　匙至日晩又服一匙如嘔不能下可和羮和粥和<lb/>
　　食能喫不嘔能服一七日以上即覺四肢通暢下<lb/>
　　洩氣洩氣以後兩脚腫勿怪此得藥力是病差候<lb/>
<pb n="KR3e0015_WYG_022-24b"/>
　　此法已經療五六十人以上異種神効<lb/>
又方<lb/>
　　大半夏<hi>三兩浄削去皮</hi>　　　生薑汁<hi>三升</hi>
　右二味水五升煮取二升去滓空腹一服盡每日一<lb/>
　劑三劑必好禁羊肉餳此方梁公家出方始有本竒<lb/>
　異神効<hi>並出第三卷中</hi>
蘇恭云凡患脚氣每旦早食任意飽午後少食日晚不<lb/>
食彌佳如饑可食豉粥若瞑不消及喫難消之物致霍<lb/>
<pb n="KR3e0015_WYG_022-25a"/>
亂轉筋十不一活若晩食不消欲致霍亂者方<lb/>
　　高良薑<hi>一兩打碎</hi>
　右一味以水三升煮取一升頓服盡即消待極饑乃<lb/>
　食一碗薄粥其藥唯極飲之良若卒無高良薑取母<lb/>
　薑一兩切之以清酒一升煮令極沸並滓飲之雖不<lb/>
　及高良薑亦大驗<lb/>
又若已覺著脚氣宜服此方<lb/>
　　蒜<hi>三升去心切熬令黄色</hi>桃仁<hi>一升去皮尖雙/仁熬令紫色</hi>豉<hi>一大升熬令香</hi>
<pb n="KR3e0015_WYG_022-25b"/>
　右三味合和生絹袋盛以美酒一斗漬之夏月三日<lb/>
　冬月七日初服半升漸加至二升量増減若盡更著<lb/>
　五升美酒漬飲之加椒一二合尤妙<lb/>
又方<lb/>
　　香豉一升小便一升和漬少時令有稠色去滓平<lb/>
　　旦空腹服三日一停三日復作服以差為度<lb/>
又紫雪療脚氣毒遍内外煩熱口中生瘡狂易呌走及<lb/>
解諸石草熱藥毒發邪熱卒黄等瘴疫毒癘卒死温瘧<lb/>
<pb n="KR3e0015_WYG_022-26a"/>
五尸五注心腹諸疾絞刺切痛蠱毒鬼魅野道熱毒小<lb/>
兒驚癎百病最良方<lb/>
　　黄金<hi>百兩</hi>　寒水石<hi>三/斤</hi>　石膏<hi>三斤/</hi>　磁石<hi>三斤</hi>
　　滑石<hi>三斤</hi>　𤣥參<hi>一斤/</hi>　羚羊角<hi>五兩/屑</hi>犀角<hi>五兩屑</hi>
　　升麻<hi>一升</hi>　沉香<hi>五兩/</hi>　丁子香<hi>一/兩</hi>　青木香<hi>五兩</hi>
　　甘草<hi>八兩炙</hi>
　右十三味以水一斛先煮五種金石藥得四斗去滓<lb/>
　後内八味煮取一斗五升去滓取硝石四升芒硝亦<lb/>
<pb n="KR3e0015_WYG_022-26b"/>
　可用朴硝精者十斤投汁中微炭上煎栁木箄攪勿<lb/>
　住手有七升投在木盆中半日欲凝内成研朱砂<hi>三兩</hi>
　細研麝香當門子<hi>五分</hi>内中攪調寒之二日成霜雪紫<lb/>
　色病人強壯者一服二分當利熱毒老弱人或熱毒<lb/>
　微者一服一分以意節之合得一劑支十年許用大<lb/>
　神妙不用餘論脚氣病經服石藥發熱毒悶者服之<lb/>
　如神水和四分服勝三黄湯十劑以後依舊方用麝<lb/>
　香丸下脚氣或熱脹曽用不如金牙散良忌海藻菘<lb/>
<pb n="KR3e0015_WYG_022-27a"/>
　菜生血物等<lb/>
又金牙散方此方並要<lb/>
　　金牙<hi>研</hi>　　曽青<hi>研/</hi>　　礬石<hi>研泥褁/燒半日</hi>丹砂<hi>研</hi>
　　雄牙<hi>研</hi>　　朴硝<hi>研/</hi>　　寒水石<hi>研/</hi>　代赭<hi>研</hi>
　　龍骨<hi>研</hi>　　犀角<hi>屑/</hi>　　獺肝<hi>炙/</hi>　　鸛骨<hi>炙</hi>
　　狸骨<hi>炙</hi>　　巴豆<hi>去心/皮熬</hi>　大黄　　　野葛皮<hi>炙各三分</hi>
　　牛黄<hi>别入</hi>　麝香<hi>别研</hi>　升麻　　　桂心<lb/>
　　附子<hi>生用去皮</hi>　鬼臼　　　鬼督郵　　黄環<lb/>
<pb n="KR3e0015_WYG_022-27b"/>
　　鳶根<hi>本草有鳶尾此云鳶根即是用鳶尾之根也</hi>　　　　青木香<lb/>
　　牡蠣<hi>熬</hi>　　蘇合香<hi>研别入</hi>常山　　　茯苓<lb/>
　　黄芪　　　知母　　　龍膽<hi>各二分</hi>　露蜂房<lb/>
　　玉支　　　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>草<hi>一本作茵荢</hi>鬼箭羽　　徐長卿<lb/>
　　石長生　　蜀漆　　　當歸　　　桔梗<lb/>
　　白薇<hi>各一分</hi>　蜈蚣<hi>一枚/炙</hi>　蜴蜥<hi>一枚/炙</hi>　芫青<hi>炙</hi>
　　地膽<hi>炙</hi>　　亭長<hi>炙各三/十九枚</hi>椒<hi>四十九枚汗</hi>
　右四十九味合𢷬為散以湯如桃李許和散三分匕<lb/>
<pb n="KR3e0015_WYG_022-28a"/>
　或如棗核服之常患者日再服平患取利吐者服四<lb/>
　分匕若以絳袋褁方寸匕三匕帶之辟諸惡厲忌食<lb/>
　生冷蘆笋生葱菜猪肉冷水醋物陳臭生血等物合<lb/>
　藥用臘月王相日勿令穢汚風見之以臘紙褁得二<lb/>
　年用此藥能冷熱能虛實説其功効卒不盡矣<lb/>
凡服藥散酒丸等但所服者衆蒙効者寡或五藏證候<lb/>
不同七情有所乖舛分兩參差冷熱有異故陶隠居云<lb/>
醫者意也古之所謂良醫盖以其意量而得其節是知<lb/>
<pb n="KR3e0015_WYG_022-28b"/>
療病者皆意出當時不可以舊方醫療今之人或異於<lb/>
此病勢少與方題似便即以和合病機未察診候宜然<lb/>
大同小異致令乖舛寔取危殆如之何又云代無良醫<lb/>
枉死者半此之一言深可悲也凡患脚氣者雖苦虛羸<lb/>
不得多服補藥服之臚脹非瀉不差但益虛羸也唯冬<lb/>
月得用補藥如冬月仍患氣不除者亦不得服可斟酌<lb/>
此大都患氣尋常須微利但不得大利益虛耳凡脚頑<lb/>
至冬則定者多所以然冬腎王王則不受邪所以腰脚<lb/>
<pb n="KR3e0015_WYG_022-29a"/>
得利也凡此有五種冷脚氣熱脚氣平平脚氣大虛脚<lb/>
氣大實脚氣或患變作五者冷者専瀉亦兼療風毒尋<lb/>
趂脚氣乃似傷寒參差危殆深須曉識若不通博不如<lb/>
不為金牙散功少大猛就中姑息兼療諸病蠱毒注忤<lb/>
鬼魅野道肺痿骨蒸傳屍相易為第一藥用物既多斟<lb/>
酌用悉要者乃為施功少合之須得真好法得差不要<lb/>
盡劑用之<hi>並出第一卷中</hi>
近効療脚氣方<lb/>
<pb n="KR3e0015_WYG_022-29b"/>
　　附子<hi>五兩炮</hi>　甘草<hi>五兩大炙</hi>
　右二味並細剉以水五斗煮取二斗半置盆中以版<lb/>
　子闊三寸許横湯上共水面平脚踏版上以湯捋脚<lb/>
　水冷即休此湯得四五度用脚氣永除此方極驗<lb/>
又桑煎療水氣肺氣癰腫兼風氣方<lb/>
　　桑條<hi>二兩</hi>
　右一味細剉如豆以水一大升煎取三大合如欲得<lb/>
　多造准此增加先熬令香然後煎每服肚空喫或如<lb/>
<pb n="KR3e0015_WYG_022-30a"/>
　茶湯或羮粥每服半大升亦無禁忌<lb/>
又本方云桑枝平不冷不熱可以常服療遍體風痒乾<lb/>
燥脚氣風氣四枝拘攣七氣眼暈肺氣欬嗽銷食利小<lb/>
便久服輕悦耳目令人光澤兼療口乾仙經云一切仙<lb/>
藥不得桑煎不服<hi>出枹朴子</hi>
　　桑枝<hi>細切一小升</hi>
　右一味熬令香以水三大升煎取二大升一日服盡<lb/>
　無問食前後比服只依前方<lb/>
<pb n="KR3e0015_WYG_022-30b"/>
　　脚氣不隨方五首<lb/>
崔氏側子酒療脚氣不随方<lb/>
　　側子<hi>四兩炮</hi>　生石斛<hi>八兩/碎</hi>磁石<hi>八兩/</hi>　獨活<hi>三兩</hi>
　　秦芁<hi>三兩</hi>　甘草<hi>三兩/炙</hi>　紫蘇莖<hi>一/握</hi>　前胡<hi>四兩</hi>
　　防風<hi>三兩</hi>　茯苓<hi>八兩/</hi>　黄芩<hi>三兩/</hi>　五味子<hi>四兩</hi>
　　防己<hi>三兩</hi>　桂心<hi>二兩/</hi>　丹參<hi>三兩/</hi>　蜀椒<hi>二兩出汗</hi>
　　山茱茰<hi>四兩</hi>　芎藭<hi>二兩/</hi>　細辛<hi>二兩/</hi>　當歸<hi>三兩</hi>
　　白术<hi>四兩</hi>　乾薑<hi>三兩/</hi>　薏苡仁<hi>一升三合</hi>
<pb n="KR3e0015_WYG_022-31a"/>
　右二十三味薄切絹袋貯以清酒四升浸五日一服<lb/>
　四合日再細細加至八九合温飲慎生冷猪肉蒜麫<lb/>
　其中間覺熱渴得飲豉酒豉仍須蒸暴之忌海藻菘<lb/>
　菜桃李雀肉生葱生菜及醋物等<lb/>
又煮散方<lb/>
　　地骨皮<hi>十二分</hi>麻黄<hi>六分/去節</hi>　杏仁<hi>八分去皮尖兩仁</hi>
　　防己<hi>二十分</hi>　黄芩<hi>十分/</hi>　羚羊角<hi>屑八/兩</hi>茯苓<hi>十二分</hi>
　　澤㵼<hi>六分</hi>　細辛<hi>五分/</hi>　薏苡仁<hi>二十/分</hi>石斛<hi>二十分</hi>
<pb n="KR3e0015_WYG_022-31b"/>
　　人參<hi>六分</hi>　白术<hi>十分/</hi>　大黄<hi>六分/</hi>　磁石<hi>二十分</hi>
　　丹參<hi>十分</hi>　犀角<hi>八分/屑</hi>　蒺藜子<hi>十二/分</hi>甘草<hi>十分炙</hi>
　　桂心<hi>六分</hi>　生薑<hi>十二/分</hi>　前胡<hi>八分</hi>
　右二十二味𢷬以麤葛篩度攪使極調三兩為一劑<lb/>
　以後藥汁二升煮取一升頓服之日服一劑以小便<lb/>
　利為度忌海藻菘菜生葱菜桃李雀肉醋等物<lb/>
又小飲子法<hi>用煮前散</hi>
　　大棗<hi>五枚擘</hi>　桑根白皮<hi>五/兩</hi>白前<hi>二兩/</hi>　橘皮<hi>二分</hi>
<pb n="KR3e0015_WYG_022-32a"/>
　右四味切以水五升煮取二升將煮前散慎如藥法<lb/>
又若脚氣上入少腹少腹不仁即服張仲景八味丸方<lb/>
　　乾地黄<hi>八兩</hi>　澤㵼<hi>四兩/</hi>　附子<hi>二兩/炮</hi>　薯蕷<hi>四兩</hi>
　　茯苓<hi>三兩</hi>　桂心<hi>三兩/</hi>　牡丹<hi>三兩/去心</hi>　山茱茰<hi>五兩</hi>
　右八味𢷬篩蜜和為丸如梧子酒服二十丸漸加至<lb/>
　三十丸仍灸三里絶骨若脚數轉筋灸承山若脚脛<lb/>
　内稍不仁灸三陰交忌猪肉冷水生葱醋物蕪荑<lb/>
又脚氣雖差至冬季間常須服側子酒方<lb/>
<pb n="KR3e0015_WYG_022-32b"/>
　　側子<hi>二兩炮</hi>　乾薑<hi>二兩/</hi>　石斛<hi>八兩/</hi>　丹參<hi>三兩</hi>
　　牛膝<hi>二兩</hi>　甘草<hi>二兩/炙</hi>　防風<hi>三兩/</hi>　乾地黄<hi>四兩</hi>
　　芎藭<hi>二兩</hi>　當歸<hi>三兩/</hi>　桂心<hi>三兩/</hi>　五味子<hi>三兩</hi>
　　白术<hi>二兩</hi>　秦芁<hi>三兩/</hi>　防己<hi>二兩/</hi>　椒<hi>二兩汗</hi>
　　獨活<hi>三兩</hi>　山茱茰<hi>四/兩</hi>　細辛<hi>二兩/</hi>　黄芩<hi>二兩</hi>
　　茯苓<hi>四兩</hi>　附子<hi>一兩炮</hi>
　右二十二味切絹袋貯以酒三斗五升浸秋冬七日<lb/>
　春夏五日一服四合日二細細加之以知為度得食<lb/>
<pb n="KR3e0015_WYG_022-33a"/>
　羊鹿麞肉雞亦得食忌海藻菘菜猪肉冷水桃李雀<lb/>
　肉生葱生菜蕪荑酢物<hi>並出第六卷中</hi>
　　風毒脚弱痺方六首<lb/>
千金療惡風毒氣脚弱無力頑痺四肢不仁失音不能<lb/>
言毒氣衝心有人病者但一病相當即服第一服此麻<lb/>
黄湯次服第二第三第四方<lb/>
　　麻黄<hi>一兩去節</hi>　防風<hi>二兩/</hi>　大棗<hi>二十/枚擘</hi>　當歸<hi>二兩</hi>
　　茯苓<hi>三兩</hi>　升麻<hi>二兩/</hi>　芎藭<hi>二兩/</hi>　白术<hi>二兩</hi>
<pb n="KR3e0015_WYG_022-33b"/>
　　芍藥<hi>二兩</hi>　麥門冬<hi>二兩/去心</hi>黄芩<hi>二兩/</hi>　桂心<hi>二兩</hi>
　　杏仁<hi>三十枚去皮心</hi>甘草<hi>二兩炙</hi>
　右十四味切以水九升清酒二升合煮取二升半分<lb/>
　四服日三夜一覆令小汗粉之莫令見風忌海藻菘<lb/>
　菜生葱桃李雀肉酢物<lb/>
第二服獨活湯方<lb/>
　　獨活<hi>四兩</hi>　乾地黄<hi>三/兩</hi>　芍藥<hi>二兩/</hi>　葛根<hi>一兩</hi>
　　桂心<hi>二兩</hi>　生薑<hi>五兩/</hi>　麻黄<hi>二兩/去節</hi>　甘草<hi>二兩炙</hi>
<pb n="KR3e0015_WYG_022-34a"/>
　右八味切以水八升清酒二升合煮取二升五合去<lb/>
　滓分四服日三夜一犯之一世不愈忌同脚弱特忌<lb/>
　食瓠子蕺菜<lb/>
第三服兼補厚朴湯並治諸氣欬嗽逆氣嘔吐方<lb/>
　　吳茱茰<hi>一升一方用三兩</hi>　　　半夏<hi>七兩/洗</hi>　乾地黄<hi>二兩</hi>
　　生薑<hi>一斤</hi>　芎藭<hi>二兩/</hi>　桂心<hi>二兩/</hi>　厚朴<hi>一兩炙</hi>
　　芍藥<hi>二兩</hi>　當歸<hi>二兩/</hi>　人參<hi>二兩/</hi>　黄芪<hi>三兩</hi>
　　甘草<hi>三兩炙</hi>
<pb n="KR3e0015_WYG_022-34b"/>
　右十二味切以水二斗煮猪蹄一具取一斗二升去<lb/>
　上肥内清酒三升合煮取三升分四服相去如人行<lb/>
　二十里久忌同<lb/>
第四服風引獨活湯兼補方<lb/>
　　獨活<hi>四兩</hi>　人參<hi>二兩/</hi>　附子<hi>一兩/炮</hi>　大豆<hi>二升</hi>
　　桂心<hi>二兩</hi>　防風<hi>二兩/</hi>　芍藥<hi>二兩/</hi>　當歸<hi>二兩</hi>
　　茯苓<hi>三兩</hi>　黄芪<hi>二兩/</hi>　乾薑<hi>二兩/</hi>　甘草<hi>三兩炙</hi>
　　升麻<hi>一兩半</hi>
<pb n="KR3e0015_WYG_022-35a"/>
　右十三味切以水九升清酒三升合煮取三升半去<lb/>
　滓分四服相去二十里久忌同<lb/>
又療脚弱神驗防風湯方<lb/>
　　防風<hi>三兩</hi>　獨活<hi>二兩/</hi>　黄芩<hi>二兩/</hi>　茵芋<hi>二兩</hi>
　　葛根<hi>二兩</hi>　芎藭<hi>二兩/</hi>　細辛<hi>一兩/</hi>　蜀椒<hi>一兩出汗</hi>
　　防己<hi>一兩</hi>　桂心<hi>一兩/</hi>　芍藥<hi>二兩/</hi>　麻黄<hi>一兩去節</hi>
　　石膏<hi>一兩碎</hi>　生薑<hi>三兩/</hi>　烏頭<hi>三枚/炮</hi>　茯苓<hi>三兩</hi>
　　甘草<hi>二兩</hi>
<pb n="KR3e0015_WYG_022-35b"/>
　右十七味切以竹瀝一斗煮取四升去滓分六服一<lb/>
　日一夜服盡其間可常作赤小豆飲有人脚弱先常<lb/>
　服竹瀝湯四劑未覺増損作此方後覺得力云脉沈<lb/>
　細駛風在内者作此湯也忌海藻菘菜猪肉冷水生<lb/>
　葱生菜醋物<lb/>
又越婢湯療風痺脚弱方<lb/>
　　麻黄<hi>六兩去節</hi>　石膏<hi>半斤/碎</hi>　白术<hi>四兩/</hi>　大附子<hi>一枚炮</hi>
　　生薑<hi>三兩</hi>　大棗<hi>十五/枚擘</hi>　甘草<hi>二兩炙</hi>
<pb n="KR3e0015_WYG_022-36a"/>
　右七味切以水七升先煮麻黄再沸去上沫内諸藥<lb/>
　煮取二升分三服覆取汗一方用附子二枚忌海藻<lb/>
　菘菜猪肉冷水桃李雀肉等<hi>此仲景方本云越婢加术湯又無附子胡洽云</hi>
　<hi>若惡風者加附子一枚多冷痰者加白术並出第七卷中</hi>
　　大小續命湯中風方二首<lb/>
唐侍郎大續命湯主手足攣急及不隨此方療苦脚氣<lb/>
上又中風四肢壯熱如火攣急或縱不隨氣衝胷中方<lb/>
　　當歸<hi>二兩</hi>　芎藭<hi>一兩/</hi>桂心<hi>一兩/</hi>　麻黄<hi>二兩去節</hi>
<pb n="KR3e0015_WYG_022-36b"/>
　　芍藥<hi>一兩</hi>　石膏<hi>一兩/</hi>生薑<hi>三兩/</hi>　人參<hi>一兩</hi>
　　防風<hi>二兩</hi>　黄芩<hi>一兩/</hi>杏仁<hi>四十/枚</hi>　甘草<hi>一兩炙</hi>
　右十二味切以水九升煮取三升去滓分四服忌海<lb/>
　藻菘菜生葱等<hi>深師同</hi>
又小續命湯療中毒風口不能言咽中如塞或急或緩<lb/>
身體不自收冐昧不知痛處拘急不得轉側方<lb/>
　　麻黄<hi>三兩去節</hi>　甘草<hi>一兩/炙</hi>　桂心<hi>一兩/</hi>　石膏<hi>二兩</hi>
　　芎藭<hi>二兩</hi>　乾薑<hi>二分/</hi>　黄芩<hi>一兩/</hi>　當歸<hi>二分</hi>
<pb n="KR3e0015_WYG_022-37a"/>
　　杏仁<hi>二十枚</hi>
　右九味切以水九升煮取一升去滓分二服薄取汗<lb/>
　莫見風不差復作禁如藥法並療久失聲上氣嘔逆<lb/>
　面目腫皆愈服湯已多體虛宜兼補忌海藻菘菜生<lb/>
　葱等<lb/>
　　不仁不能行方三首<lb/>
千金風引湯療兩脚疼痺腫或不仁拘急屈不得行方<lb/>
　　麻黄<hi>二兩去節</hi>　吳茱茰<hi>一/兩</hi>　獨活<hi>二/兩</hi>　　秦芁<hi>一兩</hi>
<pb n="KR3e0015_WYG_022-37b"/>
　　石膏<hi>二兩</hi>　杏仁<hi>六十/枚</hi>　白术<hi>三兩/</hi>　茯苓<hi>二兩</hi>
　　桂心<hi>一兩</hi>　人參<hi>一兩/</hi>　細辛<hi>一兩/</hi>　乾薑<hi>一兩碎</hi>
　　防風<hi>一兩</hi>　防己<hi>一兩/</hi>　芎藭<hi>一兩/</hi>　甘草<hi>一兩炙</hi>
　　附子<hi>一兩炮</hi>
　右十七味切以水一斗六升煮取三升分三服取汗<lb/>
　佳忌海藻菘菜生葱生菜桃李雀肉醋等物<lb/>
又小風引湯主中風腰脚疼痛弱者方<lb/>
　　獨活<hi>二兩</hi>　防風<hi>二兩/</hi>　當歸<hi>二兩/</hi>　茯苓<hi>三兩</hi>
<pb n="KR3e0015_WYG_022-38a"/>
　　大豆<hi>二升</hi>　人參<hi>三兩/</hi>　乾薑<hi>二兩/</hi>　附子<hi>一枚炮</hi>
　　石斛<hi>二兩</hi>　甘草<hi>二兩炙</hi>
　右十味切以水九升酒三升煮取三升去滓分四服<lb/>
　服别如人行十里久忌海藻菘菜猪肉冷水醋等<lb/>
　<hi>一方無乾薑石斛有桂心黄芪</hi>
又金牙側子酒療風濕痺不仁脚弱不能行常用古方<lb/>
今新出<lb/>
　　側子<hi>炮</hi>　　牛膝　　　丹參　　　山茱茰<lb/>
<pb n="KR3e0015_WYG_022-38b"/>
　　蒴藋根　杜仲<hi>去皮炙</hi>　石斛<hi>各四分</hi>　防風<lb/>
　　乾薑　　椒<hi>汗</hi>　　　細辛　　　獨活<lb/>
　　秦芁　　桂心　　　芎藭　　　當歸<lb/>
　　白术　　茵芋<hi>炙各三分</hi>　五加皮<hi>五/分</hi>　薏苡仁<hi>一升碎</hi>
　右二十味並細切絹袋盛清酒四五升漬五六宿初<lb/>
　服三合日再服稍加以知為度患目昬頭旋者彌精<lb/>
　忌猪肉冷水生葱生菜桃李雀肉等<hi>方中無金牙未許其名並出第</hi>
　<hi>七卷中</hi>
<pb n="KR3e0015_WYG_022-39a"/>
　　因脚氣續生諸病方四首<lb/>
千金云雖患脚氣不妨乳動石發皆須服壓石藥療之<lb/>
夫因脚氣續生諸病者則以餘藥對之或大小便不利<lb/>
則以猪苓茯苓及諸利小便藥療之大便極堅者則用<lb/>
五柔麻人等丸療之遍體腫滿成水病者則取療水方<lb/>
中諸療水之藥療之餘皆倣此更無拘忌<hi>出第七卷中</hi>
又猪苓散主虛滿通身腫利三焦通水道方<lb/>
　　茯苓　　葶藶<hi>熬</hi>　　人參　　　防風<lb/>
<pb n="KR3e0015_WYG_022-39b"/>
　　澤㵼　　　甘草<hi>炙</hi>　　桂心　　　白术<lb/>
　　狼毒　　　椒目　　　乾薑<hi>各三分</hi>　赤小豆<hi>二合</hi>
　　大㦸<hi>二分</hi>　蓯蓉<hi>二分/半</hi>　猪苓<hi>三分/</hi>　女萎<hi>三合熬</hi>
　　五味子<hi>三分</hi>
　右十七味𢷬篩酒服方寸匕日三夜一老小一錢匕<lb/>
　以小便利為度忌海藻菘菜生葱桃李雀肉醋等物<lb/>
又茯苓丸主水脹<hi>甄權為安康公處得差方</hi>
　　茯苓　　　白术　　　椒目<hi>各四分</hi>　葶藶<hi>六分熬</hi>
<pb n="KR3e0015_WYG_022-40a"/>
　　澤㵼　　　防己<hi>各五分</hi>　赤小豆　　前胡<lb/>
　　芫花<hi>熬</hi>　　桂心<hi>各三/分</hi>　甘遂<hi>十二/分</hi>　芒硝<hi>五分</hi>
　右十二味𢷬末蜜和丸如梧子湯服五丸日一稍加<lb/>
　以知為度忌桃李雀肉生葱醋物<hi>並出第二十一卷中</hi>
又淮南五柔丸療秘澀及澼飲食不生肌膚虛損不足<lb/>
三焦不調和榮衞利腑藏補三焦方<lb/>
　　葶藶<hi>熬各一兩</hi>　前胡<hi>二兩/</hi>　半夏<hi>洗</hi>　　蓯蓉<lb/>
　　芍藥　　　茯苓　　　細辛　　　當歸<lb/>
<pb n="KR3e0015_WYG_022-40b"/>
　　大黄<hi>一斤熬三斗半下</hi>
　右九味𢷬篩蜜和𢷬萬杵食後服十五丸如梧子日<lb/>
　三服忌羊肉餳生菜醋物<hi>一方有黄芩</hi>
又麻仁丸療大便堅小便利而不渴方<lb/>
　　麻子仁<hi>一升</hi>　枳實<hi>八兩/炙</hi>　杏仁<hi>一升/</hi>　芍藥<hi>八兩</hi>
　　大黄<hi>一斤</hi>　厚朴<hi>一尺炙</hi>
　右六味𢷬篩蜜和丸如梧子飲服五丸日三加至十<lb/>
　丸一本芍藥六兩<hi>此本仲景傷寒論脾約九方肘後無杏仁並出第十五卷中</hi>
<pb n="KR3e0015_WYG_022-41a"/>
　　大法春秋宜服散湯方六首<hi>千金但云宜服散此又兼湯煎</hi>
千金八風散療風虛面青黒土色不見日月光脚氣痺<lb/>
弱准經面青黑主腎不見日月光主肝補腎治肝方<lb/>
　　蓯蓉<hi>八分</hi>　烏頭<hi>二分/炮</hi>　鍾乳<hi>四分/研</hi>　薯蕷<hi>四分</hi>
　　續斷<hi>四分</hi>　黄芪<hi>四分/</hi>　麥門冬<hi>四分/去心</hi>五味子<hi>二分</hi>
　　澤㵼<hi>四分</hi>　逺志皮<hi>四分/去心</hi>莵絲子<hi>十四分酒漬</hi>
　　細辛<hi>四分</hi>　龍膽草<hi>四分/</hi>秦芁<hi>四分/</hi>　石韋<hi>四分去毛</hi>
　　栢子仁<hi>四分</hi>　牛膝<hi>四分/</hi>　杜仲<hi>四分/</hi>　菖蒲<hi>四分</hi>
<pb n="KR3e0015_WYG_022-41b"/>
　　蛇牀子<hi>四分</hi>　山茱茰<hi>四/分</hi>　防風<hi>四分/</hi>　白术<hi>四分</hi>
　　乾薑<hi>四分</hi>　乾地黄<hi>四/分</hi>　茯苓<hi>四分/</hi>　附子<hi>五分炮</hi>
　　甘草<hi>五分炙</hi>　石斛<hi>六分/</hi>　天雄<hi>六分/炮</hi>　萆薢<hi>四分</hi>
　　人參<hi>五分</hi>　菊花<hi>干二分</hi>
　右三十三味𢷬篩酒服方寸匕日三不知加至二匕<lb/>
又大八風散療諸緩風濕痺脚弱方<lb/>
　　巴㦸天<hi>二分去心</hi>芎藭<hi>一分/</hi>　附子<hi>三分/炮</hi>　黄芪<hi>二分</hi>
　　白歛<hi>二分</hi>　桂心<hi>二分/</hi>　細辛<hi>二分/</hi>　桔梗<hi>二分</hi>
<pb n="KR3e0015_WYG_022-42a"/>
　　人參<hi>二分</hi>　芍藥<hi>二分/</hi>　牛膝<hi>四分/</hi>　薯蕷<hi>二分</hi>
　　菊花<hi>二分</hi>　萎𬎼<hi>二分/</hi>　秦芁<hi>二分/</hi>　烏喙<hi>四分</hi>
　　牡荆子<hi>二分</hi>　天雄<hi>二分/炮</hi>　蓯蓉<hi>一分/</hi>　萆薢<hi>二分</hi>
　　茯苓<hi>四分</hi>　逺志<hi>四分/去心</hi>　山茱茰<hi>二/分</hi>　黄芩<hi>二分</hi>
　　石斛<hi>二分</hi>　白术<hi>二分/</hi>　礬石<hi>二分褁/燒半日</hi>菖蒲<hi>四分</hi>
　　厚朴<hi>二分炙</hi>　龍膽草<hi>一/分</hi>　蜀椒<hi>二分/汗</hi>　五味子<hi>二分</hi>
　右三十二味𢷬篩温酒服半方寸匕日三不知稍増<lb/>
　取令微覺為度<hi>一本有甘草乾薑無芍藥牛膝</hi>
<pb n="KR3e0015_WYG_022-42b"/>
又凡脚氣之疾皆由氣實而死終無一人以服藥致虛<lb/>
而殂故脚氣之人皆不得大補亦不可大㵼終不得畏<lb/>
虛故預止湯不服也如此者皆死不療世間大有病人<lb/>
親朋故友逺求問疾其人曽不經一事未讀一方自騁<lb/>
了了詐作明能談説異端或言是虛或言是實或云是<lb/>
風或云是蠱或道是水或云是痰紛紜謬說種種不同<lb/>
破壊病人心意莫知孰是遷延未定時不待人欻然致<lb/>
禍各自散走是故大須好人及好名醫識疾深淺探賾<lb/>
<pb n="KR3e0015_WYG_022-43a"/>
方書博覽古今是事明解者看病不爾大悞人事竊悲<lb/>
其如此者衆故一一顯析具述病之由狀令來世病者<lb/>
讀之以自防備也但有一狀憂恚積思喜怒悲歡復隨<lb/>
風濕結氣欬時嘔吐食以變大小便不利時洩利重下<lb/>
溺血上氣吐下乍寒乍熱卧不安席小便赤黄時時惡<lb/>
夢夢與死人共食飲入塜神室魂飛魄散筋極則傷肝<lb/>
傷肝則腰背相引難可俛仰氣極則傷肺傷肺則小便<lb/>
有血目不明髓極則隂痿不起住而不卒骨極則傷腎<lb/>
<pb n="KR3e0015_WYG_022-43b"/>
傷腎則短氣不可久立隂疼惡寒甚者卵縮隂下生瘡<lb/>
濕痒搔之不欲止汁出此皆為腎病甚者多遭風毒四<lb/>
肢頑痺手足浮腫名曰脚弱一名脚氣醫所不療此皆<lb/>
主之方<lb/>
　　天門冬<hi>三斗半去心𢷬壓取令汁盡</hi>麞骨一具<hi>碎以水一石煮取五斗澄清</hi>
　　枸把根<hi>切三斗半浄洗水二石五斗煮取一斗三升澄清</hi>　酥<hi>三升鍊</hi>
　　生地黄<hi>切三斗半𢷬壓如天門冬法</hi>白蜜<hi>三升鍊</hi>
　右六味並大斗銅器中微火先煎門冬地黄汁減半<lb/>
<pb n="KR3e0015_WYG_022-44a"/>
　乃合煎取大斗二斗下後散藥煎取一斗内銅器中<lb/>
　重釡煎令隠掌可丸平旦空腹酒服如梧子二十丸<lb/>
　日二稍加至五十丸擇四持王相日合之<lb/>
散藥如左<lb/>
　　茯苓　　　柏子仁　　桂心　　　白术<lb/>
　　萎㽔　　　菖蒲　　　逺志肉<hi>去心</hi>　澤㵼<lb/>
　　薯蕷　　　人參　　　石斛　　　牛膝<lb/>
　　杜仲　　　細辛　　　蔓荆子　　獨活<lb/>
<pb n="KR3e0015_WYG_022-44b"/>
　　枳實<hi>炙</hi>　　芎藭　　　黄芪　　　蓯蓉<lb/>
　　續斷　　　狗脊<hi>黒者</hi>　萆薢　　　白芷<lb/>
　　巴㦸　　　五加皮　　覆盆子　　橘皮<lb/>
　　胡麻仁　　大豆黄卷<hi>各二兩</hi>　　　　甘草<hi>六兩炙</hi>
　　薏苡仁<hi>一升</hi>蜀椒<hi>一兩/汗</hi>　阿膠<hi>十兩/炙</hi>　鹿角膠<hi>五兩炙</hi>
　　大棗<hi>一百枚煮作膏</hi>石南<hi>二兩/</hi>　茯神<hi>二兩</hi>
　右三十八味𢷬絹下篩内煎中有牛髓鹿髓各加三<lb/>
　升大佳小便澀去柏子仁加秦芁二兩乾地黄六兩<lb/>
<pb n="KR3e0015_WYG_022-45a"/>
　陰痿失精去萎蕤加五味子二兩頭風去柏子仁加<lb/>
　菊花二兩防風二兩小便利隂氣弱去細辛防風加<lb/>
　山茱茰二兩腹中冷去防風加乾薑二兩無他疾依<lb/>
　方合之凡此煎至九月下旬採藥立冬日合而服之<lb/>
　至五月上旬止若十二月臘日合者經夏至七月下<lb/>
　旬即服之若停經夏不壊當於舍北隂處入地深六<lb/>
　尺填沙置藥沙中上加少土覆之即經夏不壊也女<lb/>
　人先患熱者得服冷者勿服<lb/>
<pb n="KR3e0015_WYG_022-45b"/>
又大鼈甲湯療脚弱風毒攣痺氣上及傷寒惡風温毒<lb/>
及山水瘴氣熱毒四肢痺弱方<lb/>
　　鼈甲<hi>二兩炙</hi>　防風<hi>一兩/</hi>　麻黄<hi>一兩/去節</hi>　白术<hi>一兩</hi>
　　吳茱茰<hi>五合</hi>　知母<hi>一兩/</hi>　升麻<hi>一兩/</hi>　大棗<hi>二十枚擘</hi>
　　貝齒<hi>七枚燒</hi>　茯苓<hi>一兩/</hi>　橘皮<hi>一兩/</hi>　芎藭<hi>一兩</hi>
　　杏仁<hi>一兩</hi>　犀角<hi>兩半/屑</hi>　生薑<hi>三兩/</hi>　人參<hi>一兩</hi>
　　赤小豆<hi>三合</hi>　青木香<hi>半/兩</hi>　麝香<hi>三銖/研</hi>　羚羊角<hi>一分屑</hi>
　　麥門冬<hi>一兩去心</hi>大黄<hi>一兩/半</hi>　薤白<hi>十四/枚</hi>　烏頭<hi>七枚炮</hi>
<pb n="KR3e0015_WYG_022-46a"/>
　　石膏<hi>一兩碎</hi>　雄黄<hi>二分/研</hi>　半夏<hi>一兩/洗</hi>　當歸<hi>一兩</hi>
　　萎蕤<hi>一兩</hi>　芍藥<hi>一兩/</hi>　甘草<hi>一兩炙</hi>
　右三十一味切以水二斗煮取四升去滓分六服相<lb/>
　去十里久得下止一方用大黄二分畏下可用一分<lb/>
　也一方用羚羊角二分毒盛可用三分也忌海藻菘<lb/>
　菜莧菜桃李雀肉醋物羊肉餳等<hi>一方冇山茱茰翼方無知母升麻橘</hi>
　<hi>皮芎藭當歸萎蕤</hi>
又小鼈甲湯療身體虛脹如微腫胷心痞滿有氣壯熱<lb/>
<pb n="KR3e0015_WYG_022-46b"/>
少腹厚重兩脚弱方<lb/>
　　鼈甲<hi>三兩炙</hi>　升麻<hi>三兩/</hi>　黄芩<hi>三兩/</hi>　麻黄<hi>三兩去節</hi>
　　羚羊角<hi>三兩屑</hi>前胡<hi>四兩/</hi>　桂心<hi>三兩/</hi>　烏梅<hi>二七枚擘</hi>
　　杏仁<hi>三兩</hi>　薤白<hi>二十一莖</hi>
　右十味切以水一斗煮取二升七合去滓分三服此<lb/>
　常用若體強壯須利者加大黄二兩忌莧菜生葱<lb/>
又療風虛脚弱手足拘急攣疼痺不能行動脚趺腫上<lb/>
膝少腹堅如繩約氣息常如憂患不能食飲者皆由五<lb/>
<pb n="KR3e0015_WYG_022-47a"/>
勞七傷腎氣不足受風濕故也宜服内補石斛秦芁散<lb/>
方<lb/>
　　石斛<hi>四分</hi>　秦芁<hi>五分/</hi>　山茱茰<hi>三/分</hi>　蜀椒<hi>二分汗</hi>
　　五味子<hi>二分</hi>　麻黄<hi>三分/去節</hi>　桔梗<hi>三分/</hi>　前胡<hi>三分</hi>
　　白芷<hi>二分</hi>　白术<hi>二分/</hi>　附子<hi>炮</hi>　　獨活<lb/>
　　天門冬<hi>去心</hi>　桂心<hi>各四/分</hi>　烏頭<hi>五分/炮</hi>　人參<hi>五分</hi>
　　天雄<hi>四分炮</hi>　乾薑<hi>五分/</hi>　防風<hi>五分/</hi>　細辛<hi>三分</hi>
　　杜仲<hi>五分</hi>　莽草<hi>三分/炙</hi>　當歸<hi>五分</hi>
<pb n="KR3e0015_WYG_022-47b"/>
　右二十三物𢷬篩為散酒服方寸匕日再服不知加<lb/>
　至二匕虛人三建皆炮實人亦可生用風氣者本因<lb/>
　腎虛既得病後毒氣外滿則灸洩其氣内滿則藥馳<lb/>
　之當其救急理必如此至於風消退四體虛弱餘毒<lb/>
　未除不可便止宜服此散推陳致新極為良妙此既<lb/>
　人情可解者無可疑焉忌桃李雀肉猪肉冷水生葱<lb/>
　生菜鯉魚<hi>並出第七卷中</hi>
　　脚氣嘔逆不下食方二首<lb/>
<pb n="KR3e0015_WYG_022-48a"/>
文仲𤓰飲療脚氣嘔逆不得食方<lb/>
　　生𤓰<hi>一枚四破水九升煮取五升去滓</hi>白术<hi>四兩/</hi>　甘草<hi>一兩炙</hi>
　　生薑<hi>二兩</hi>
　右四味切三物内𤓰汁中煮取二升去滓温分三服<lb/>
　忌桃李雀肉海藻菘菜<hi>生𤓰恐是木𤓰出第九卷中</hi>
延年茯苓飲主脚氣腫氣急上氣心悶熱煩嘔逆不下<lb/>
食方<lb/>
　　茯苓<hi>三兩</hi>　紫蘇葉<hi>三/兩</hi>　杏仁<hi>三兩/</hi>　橘皮<hi>三兩</hi>
<pb n="KR3e0015_WYG_022-48b"/>
　　升麻<hi>三兩</hi>　柴胡<hi>三兩/</hi>　生薑<hi>四兩/</hi>　犀角<hi>二兩屑</hi>
　　㯽榔<hi>十二枚并皮子碎</hi>
　右九味切以水八升煮取二升五合去滓分温三服<lb/>
　如人行八里久忌醋物<hi>出第十九卷中</hi>
　　脚氣疼不仁方二首<lb/>
病源此由風濕毒氣與血氣相摶正氣與邪氣交擊而正<lb/>
氣不宣散故疼痛邪在膚腠血氣則澀隔則皮膚厚搔<lb/>
之如隔衣物不覺知名為不仁也<hi>出第十三卷中</hi>
<pb n="KR3e0015_WYG_022-49a"/>
蘇恭療初患脚足皮膚舒緩足上不仁膝下疼痛眉眼<lb/>
動左脅下氣每飽食即發隔上熱臍下冷心虛隂汗且<lb/>
疼兼補煮散方<lb/>
　　黄芪　　　人參　　　獨活　　　芎藭<lb/>
　　防風　　　當歸　　　桂心　　　萆薢<lb/>
　　防己<hi>各六兩</hi>　茯苓　　　白术　　　丹參<hi>各八兩</hi>
　　附子<hi>生用</hi>　甘草<hi>炙各/四兩</hi>　杏仁<hi>去皮尖</hi>　生地黄<lb/>
　　生薑　　　磁石<hi>二十分碎如小豆</hi>
<pb n="KR3e0015_WYG_022-49b"/>
　右十八味並切分之為三十服服别以生薑<hi>二兩</hi>生地<lb/>
　黄<hi>一兩</hi>杏仁<hi>十四枚碎</hi>以水二升煮取七合布絞去滓一服<lb/>
　之常以日晩或夜中服之不妨公事如逆嘔者加半<lb/>
　夏一兩如前加減法忌猪肉冷水生葱桃李雀肉海<lb/>
　藻菘菜醋物羊肉蕪荑及餳三日以後並無禁忌<lb/>
又側子酒主脚氣春夏發入秋腫消氣定但苦脚弱不<lb/>
能屈伸足上不仁手指脹悶不得屈伸四肢腰頸背皆<lb/>
廢者服此酒方<lb/>
<pb n="KR3e0015_WYG_022-50a"/>
　　側子<hi>生用</hi>　乾薑<hi>各五兩/生者良</hi>丹參　　牛膝<hi>各六兩</hi>
　　金牙<hi>碎綿褁</hi>　磁石<hi>如上/</hi>　生石斛<hi>各一斤乾用八兩</hi>
　　石南<hi>炙</hi>　　獨活<hi>六兩灸</hi>　萆薢　　生茱茰<lb/>
　　生地黄<hi>各十兩乾者用八兩</hi>　　　防風　　茯苓<hi>各四兩</hi>
　　五加皮　　薏苡仁<hi>各一兩</hi>茵芋<hi>炙/</hi>　椒<hi>各汗兩</hi>
　　桂心　　　天雄<hi>生用</hi>　人參　　芎藭<lb/>
　　當歸　　　白术　　　細辛<hi>各二兩</hi>
　右二十五味切絹袋貯清酒六七斗漬之七日成一<lb/>
<pb n="KR3e0015_WYG_022-50b"/>
　服一小盞日二三服量性多少稍加以痺為度若婦<lb/>
　人服去石南丈夫苦冷著孔公孽鍾乳等多至一二<lb/>
　斤少至七八兩服此酒時須隨病内外灸三兩處以<lb/>
　洩氣忌猪肉冷水醋物生葱桃李雀肉生菜蕪荑等<lb/>
　<hi>並出第一卷中</hi>
　　脚氣衝心煩悶方二十二首<lb/>
廣濟療脚氣衝心悶洗脚漬湯方<lb/>
　　糜穰<hi>一石内釡中</hi>
<pb n="KR3e0015_WYG_022-51a"/>
　右一味多煮取濃汁去滓内椒目一斗更煎十餘沸<lb/>
　漬脚三兩度如冷温漬洗差止無所忌<lb/>
又療脚氣急上衝心悶欲死者方<lb/>
　　㯽榔<hi>三顆細末</hi>　生薑汁<hi>三/合</hi>　童子小便<hi>二升新者不須煖</hi>
　右三味攪頓服須㬰即氣退若未全差更服最佳利<lb/>
　三兩行無所忌<lb/>
又療脚氣心煩悶氣急卧不安方<lb/>
　　半夏<hi>一升湯洗去滑</hi>生薑<hi>八兩/</hi>桂心<hi>三兩/</hi>　㯽榔<hi>一兩半末</hi>
<pb n="KR3e0015_WYG_022-51b"/>
　右四味切以水八升煮減半内㯽榔仁末煎取二升<lb/>
　八合絞去滓分温三服服别相去如人行五六里進<lb/>
　一服微利為度<lb/>
又療脚氣攻心悶腹脹氣急欲死者方<lb/>
　　吳茱茰<hi>三升</hi>　木𤓰<hi>切二/合</hi>　㯽榔<hi>二十/顆碎</hi>　竹葉<hi>切二升</hi>
　右四味以水一斗煮取三升分三服得快利即差忌<lb/>
　生菜熱麫蕎麥蒜等物<lb/>
又療腎虛風脚氣衝心疝氣下墜小便數膝冷腰疼時<lb/>
<pb n="KR3e0015_WYG_022-52a"/>
時心悶氣急欲絶四肢無力射干丸方<lb/>
　　射干<hi>六分</hi>　昆布<hi>八分/洗</hi>　通草<hi>四分/</hi>　犀角<hi>六分屑</hi>
　　杏仁<hi>一分去皮尖熬</hi>漢防己<hi>八/分</hi>　茯苓<hi>六分/</hi>　青木香<hi>八分</hi>
　　旋復花<hi>四分</hi>　白頭翁<hi>四/分</hi>　獨活<hi>六分/</hi>　葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>子<hi>八分熬</hi>
　右十二味𢷬篩蜜和丸如梧子酒下二十丸漸加至<lb/>
　三十丸日再服不利空腹服煮㯽榔桑根皮下更佳<lb/>
　忌生菜熟麪蕎麥蒜炙肉粘膩醋物<hi>並出第一卷中</hi>
崔氏旋復花湯療脚氣衝心欲死者服之救病困急此<lb/>
<pb n="KR3e0015_WYG_022-52b"/>
方最先<lb/>
　　旋復花<hi>二兩</hi>　犀角<hi>二兩/屑</hi>　紫蘇莖<hi>一/握</hi>　桂心<hi>一兩</hi>
　　赤茯苓<hi>三兩</hi>　橘皮<hi>二兩/</hi>　生薑<hi>三兩/</hi>　前胡<hi>四兩</hi>
　　乾棗<hi>七枚擘</hi>　白前<hi>一兩/</hi>　香豉<hi>七合綿褁文仲用一升</hi>
　右十一味切以水八升煮取二升四合分三服相去<lb/>
　十里久以下氣小便利為度忌生葱酢物<lb/>
又治脚氣<graphic n="KR0857" url="https://raw.githubusercontent.com/kanripo/KR-Gaiji/master/images/KR0857.png" mimeType="image/png"/>痺不仁兩脚緩弱脚腫無力重者少腹氣<lb/>
滿胷中痞塞見食即嘔或兩手大拇指不遂或兩脚大<lb/>
<pb n="KR3e0015_WYG_022-53a"/>
拇指不遂或小便澀第一療氣滿嘔逆不下食旋復飲<lb/>
子方<lb/>
　　旋復花<hi>二兩</hi>　橘皮<hi>二兩/</hi>　生薑<hi>三兩/</hi>　紫蘇莖<hi>一握</hi>
　　茯苓<hi>三兩</hi>　香豉<hi>一升/綿褁</hi>　大棗<hi>十枚擘</hi>
　右七味切以水八升煮取二升四合分三服服别相<lb/>
　去十里久日一劑凡服五劑上氣即下小便澀者加<lb/>
　桑根白皮四兩慎生冷猪肉蒜麪魚粘食如其服此<lb/>
　飲二三劑氣下訖即須服大犀角湯第一方十四味<lb/>
<pb n="KR3e0015_WYG_022-53b"/>
　者是也服當小便利為度如其胷膈中氣滿者加半<lb/>
　夏四兩湯洗待腹内氣和脚腫欲消皮膚猶如隔帛<lb/>
　者宜服犀角麻黄湯一二劑五日後然服之忌生葱<lb/>
　醋物<lb/>
又大犀角湯療脚氣毒衝心變成水身體遍腫悶絶死<lb/>
者方<lb/>
　　犀角<hi>二兩屑</hi>　桑根白皮<hi>四/兩</hi>白术<hi>二兩/</hi>　桂心<hi>二兩</hi>
　　香豉<hi>一升</hi>　防己<hi>二兩/</hi>　紫蘇<hi>一握/</hi>　前胡<hi>四兩</hi>
<pb n="KR3e0015_WYG_022-54a"/>
　　橘皮<hi>三兩</hi>　黄芩<hi>三兩/</hi>　茯苓<hi>三兩/</hi>　大棗<hi>十枚擘</hi>
　　生薑<hi>一兩</hi>
　右十三味切以水九升浸一宿煮取二升七合或水<lb/>
　一斗煮取三升分為三服服相去如人行十里久以<lb/>
　下氣利小便為度忌酢物桃李雀肉生葱等<lb/>
又犀角麻黄湯方<lb/>
　　犀角<hi>二兩屑</hi>　麻黄<hi>二兩/去節</hi>　甘草<hi>一兩/炙</hi>　茯苓<hi>二兩</hi>
　　防己<hi>二兩</hi>　黄芩<hi>一兩/</hi>　石膏<hi>三兩/</hi>　附子<hi>一兩炮</hi>
<pb n="KR3e0015_WYG_022-54b"/>
　　白术<hi>一兩</hi>　芎藭<hi>一兩/</hi>　防風<hi>一兩/</hi>　當歸<hi>一兩</hi>
　　生薑<hi>三分</hi>　細辛<hi>一兩/</hi>　桂心<hi>一兩</hi>
　右十五味切以水一斗先煮麻黄去沫訖取汁八升<lb/>
　下諸藥煎取二升七合分三服相去十里久服訖覆<lb/>
　取汗待三四日後若其皮膚不仁差即停不差宜更<lb/>
　服之不得過三劑即差差訖脚中無力者宜服獨活<lb/>
　犀角湯二三劑即愈<lb/>
又獨活犀角湯<lb/>
<pb n="KR3e0015_WYG_022-55a"/>
　　獨活<hi>三兩</hi>　犀角<hi>二兩/屑</hi>　石斛<hi>二兩/先煮</hi>　丹參<hi>二兩</hi>
　　側子<hi>一兩炮</hi>　防風<hi>二兩/</hi>　防己<hi>二兩/</hi>　芎藭<hi>二兩</hi>
　　生薑<hi>三兩</hi>　當歸<hi>二兩/</hi>　芍藥<hi>三兩/</hi>　茯苓<hi>四兩</hi>
　　桂心<hi>一兩半</hi>　甘草<hi>二兩炙</hi>
　右十四味切以水一斗煮取二升七合去滓分三服<lb/>
　相去十里乆服訖任卧不須取汗凡服三二劑隔五<lb/>
　日一服初服此藥覺腹内氣散兩脚有力行動無妨<lb/>
　或可即停又可常服香豉酒灸三里穴絶骨各三百<lb/>
<pb n="KR3e0015_WYG_022-55b"/>
　壯<lb/>
又香豉酒方<lb/>
　　用香豉一斗以酒三斗浸三日取飲任性多少利<lb/>
　　即减之不利任性其中用橘皮生薑調適香味任<lb/>
　　意服盡復作以差為度<hi>並出第六卷中</hi>
文仲療脚氣心煩不下食方<lb/>
　　牛乳<hi>一小升</hi>　杏仁<hi>四十/九枚</hi>　橘皮<hi>一分/切</hi>　生薑<hi>一兩切</hi>
　右四味合煎取八合空心頓服令盡虛人或微利亦<lb/>
<pb n="KR3e0015_WYG_022-56a"/>
　無苦有人服驗<hi>備急同</hi>
又毒氣攻心欲死者方與蘇徐木𤓰二物相加减用<lb/>
　　吳茱茰<hi>四升</hi>　淡竹葉<hi>切一升</hi>
　右二味以水一斗煮取二升去滓分五服兼主上氣<lb/>
　腫滿蘇恭云大快比加㯽榔仁<hi>四十枚末之</hi>更快於本方<lb/>
　備急同徐王用尋常氣滿日服一劑㯽榔<hi>七枚合皮碎</hi>橘<lb/>
　皮<hi>一兩</hi>厚朴<hi>炙/</hi>吳茱茰<hi>各三/兩</hi>生薑<hi>四兩</hi>水三升煮取一升<lb/>
　二合分二服此湯性温去冷脹亦蘇家之法<hi>備急同</hi>
<pb n="KR3e0015_WYG_022-56b"/>
又若毒氣攻心手足脉絶此亦難濟不得已作此湯十<lb/>
愈七八方<hi>千金云治脚氣入腹因悶欲死腹脹茱茰湯方</hi>
　　吳茱茰<hi>六升</hi>　木𤓰<hi>二枚切</hi>
　右二味以水一斗三升煮取三升分三服或以吐汗<lb/>
　便活蘇恭云服得活甚易但鑽擊<hi>一作急</hi>少時熱悶耳<lb/>
　此方是為起死是高麗老師方與徐王方相似故應<lb/>
　神妙備急千金蘇徐同方云無木𤓰可取吳茱茰一<lb/>
　色煮服又方加青木香<hi>三兩</hi>犀角<hi>二兩屑</hi>亦云此湯起死人<lb/>
<pb n="KR3e0015_WYG_022-57a"/>
又脚氣冷毒悶心下腎背膊痛上氣欲死者方<lb/>
　　吳茱茰<hi>三升</hi>　㯽榔<hi>四十/枚</hi>　青木香<hi>二/兩</hi>　犀角<hi>三兩屑</hi>
　　半夏<hi>八兩湯洗</hi>　生薑<hi>六兩</hi>
　右六味切以水一斗煮取三升分三服大効破毒氣<lb/>
　尤良<hi>備急同</hi>
又脚氣入腹心悶者方<lb/>
　　濃煮大豆汁飲一大升不止更飲大驗<hi>備急同</hi>
又療脚氣入心悶絶欲死者<lb/>
<pb n="KR3e0015_WYG_022-57b"/>
　　半夏<hi>三兩洗切</hi>　生薑汁<hi>二升半</hi>
　右二味内半夏煮取一升八合分四服極効忌羊肉<lb/>
　餳<hi>備急同並出第九卷中</hi>
蘇恭云若風熱輕但毒氣入胃唯心悶煩索水灑胷面<lb/>
乾嘔好呌喚欲斷絶者服此犀角湯効方<lb/>
　　犀角<hi>屑</hi>　　青木香　羚羊角<hi>屑</hi>　人參<lb/>
　　竹茹　　　沉香　　射干<hi>各二兩</hi>　麥門冬<hi>去心</hi>
　　茯苓<hi>各三兩</hi>　麝香　　雞舌香<hi>各二/兩</hi>石膏<hi>八兩碎綿褁</hi>
<pb n="KR3e0015_WYG_022-58a"/>
　右十二味切以水六升煮取二升二合分四服相去<lb/>
　六七里晩再服如覺眼明心悟若強人作三服此謂<lb/>
　救死已試大驗若嘔逆不下食水漿即吐出者加半<lb/>
　夏<hi>四兩洗</hi>生薑<hi>二/兩</hi>橘皮<hi>一兩</hi>加水一升半煮取二升三合<lb/>
　忌五辛羊肉餳醋物<hi>唐侍中同出第一卷中</hi>
近効救脚氣衝心此方甚効<lb/>
　　㯽榔<hi>六顆</hi>
　右一味𢷬篩取童子小便半升微温和末強半頓服<lb/>
<pb n="KR3e0015_WYG_022-58b"/>
　如一炊久不轉動更取半准前服令盡得通即好<lb/>
　甚良<lb/>
又療脚氣擡肩喘並脚氣衝心方<lb/>
　　烏豆<hi>二斗</hi>
　右一味以水五大斗煮斟酌有一斗半即休分向兩<lb/>
　故瓷瓮中以兩脚各於一瓮中浸遣人從膝向下捋<lb/>
　之捋百遍以來必差如無瓷瓮取故瓦瓮不滲者亦<lb/>
　得極重不過更浸一度必差<hi>房給事用極効</hi>
<pb n="KR3e0015_WYG_022-59a"/>
又加減青木香丸方<lb/>
　　崑崙青木香<hi>六分</hi>　大腹㯽榔<hi>七分/</hi>　桂心<hi>四分</hi>
　　芍藥<hi>六分</hi>　　　枳實<hi>七分/炙</hi>　　　大黄<hi>十分</hi>
　右六味𢷬篩蜜和為丸如梧子大以酒若飲任性服<lb/>
　十五丸日二服稍稍加至大便微微通軟為度忌生<lb/>
　葱已前方療一切脚氣發上衝秘悶有所不快即服<lb/>
　三兩日取宣通亦療卒心痛腰腎間冷膿水服亦佳<lb/>
　<hi>吳昇方</hi>
<pb n="KR3e0015_WYG_022-59b"/>
又療脚氣上衝心狂亂悶者方<lb/>
　　赤茯苓<hi>十二分</hi>漢防己<hi>八/兩</hi>芍藥<hi>十分/</hi>㯽榔仁<hi>十二分</hi>
　　甘草<hi>八分炙</hi>　郁李仁<hi>十/分</hi>枳實<hi>八分/炙</hi>春著大黄<hi>十四分</hi>
　　冬著牛膝<hi>十二分</hi>
　右九味𢷬篩蜜和丸如梧子空腹清酒服十五丸日<lb/>
　再服漸加至二十丸以微通洩為度利多減丸冬則<lb/>
　去大黄加牛膝若體中虛弱去大黄加牛膝服亦得<lb/>
　其藥皆須州土上好者惡藥服無益忌海藻菘菜酢<lb/>
<pb n="KR3e0015_WYG_022-60a"/>
　物生冷油膩雜肉熱麪新炊飯及陳臭難消之物一<lb/>
　切勿食<lb/>
又療脚氣衝心肺氣氣急及水氣卧不得立驗方<lb/>
　　葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>子<hi>四分好者熬令紫色</hi>杏仁<hi>四分/</hi>　　甘草<hi>四分炙</hi>
　　海蛤<hi>四分别研如麪</hi>　　郁李仁<hi>四分/</hi>　漢防己<hi>五分</hi>
　　吳茱茰<hi>二分</hi>　　㯽榔仁<hi>六分/</hi>　大黄<hi>七分</hi>
　右九味𢷬篩為散合研令調和取蒸餅中棗膏二分<lb/>
　去皮攪和白蜜少許更於日中𢷬一千二百杵方止<lb/>
<pb n="KR3e0015_WYG_022-60b"/>
　空腹一服十五丸如梧子漸漸加至下洩為度服良<lb/>
　久待丸散後可食忌海藻菘菜<lb/>
又准前狀常服方<lb/>
　　白蒺䔧子<hi>一升炒去刺</hi>　　　五味子<hi>八/分</hi>　牛膝<hi>八分</hi>
　　杏仁<hi>一升</hi>　枳實<hi>八分/炙</hi>　甘草<hi>五分擘/破炙</hi>通草<hi>一兩</hi>
　　車前子<hi>二兩</hi>　桑根白皮<hi>一/兩</hi>人參<hi>八分不用亦得</hi>
　右十味𢷬篩蜜和丸如梧子空腹一服十五丸漸漸<lb/>
　加至二十五丸日再服亦得酒飲任情服良久待散<lb/>
<pb n="KR3e0015_WYG_022-61a"/>
　可食忌海藻菘菜牛肉熱麪<hi>潘玢侍御襄城録留</hi>
　　嶺南瘴氣脚氣酒湯散方一十三首<lb/>
千金夫脚氣之疾先起嶺南稍來江東得之無漸或微<lb/>
覺疼痺或兩脛腫滿行起屈弱或上入少腹不仁或時<lb/>
冷時熱小便秘澀喘息氣衝喉氣急欲死食嘔不下氣<lb/>
上逆者皆其候也是先覺此證先與犀角旋復花湯方<lb/>
　　犀角<hi>三兩屑</hi>　旋復花<hi>二/兩</hi>　橘皮<hi>三兩/</hi>　茯苓<hi>二兩</hi>
　　大棗<hi>二十枚擘</hi>　香豉<hi>一升/</hi>　紫蘇莖<hi>一/握</hi>　生薑<hi>三兩</hi>
<pb n="KR3e0015_WYG_022-61b"/>
　右八味切以水八升煮取二升七合分三服相去十<lb/>
　里久服之以氣下小便利為度如其不下服後大犀<lb/>
　角湯忌醋物<hi>崔氏名小犀角湯備急同</hi>
又大犀角湯方<lb/>
　　犀角<hi>二兩屑</hi>　旋復花<hi>二/兩</hi>　白术<hi>二兩/</hi>　桂心<hi>二兩</hi>
　　防己<hi>二兩</hi>　黄芩<hi>二兩/</hi>　生薑<hi>三兩/</hi>　香豉<hi>一升綿褁</hi>
　　橘皮<hi>三兩</hi>　茯苓<hi>三兩/</hi>　前胡<hi>四兩/</hi>　桑根白皮<hi>四兩</hi>
　　紫蘇莖<hi>一握</hi>　大棗<hi>十枚擘</hi>
<pb n="KR3e0015_WYG_022-62a"/>
　右十四味切以水九升煮取二升七合分三服相去<lb/>
　十里久取下氣為度若得氣下小便利脚腫即消能<lb/>
　食若服湯訖不下氣急不定仍服後湯忌桃李雀肉<lb/>
　生葱醋物<hi>以上二方並出崔氏文仲同</hi>
又方<lb/>
　　甘草<hi>二兩炙</hi>　犀角<hi>二兩/屑</hi>　防風<hi>二兩/</hi>　桂心<hi>三兩</hi>
　　杏仁<hi>二兩</hi>　獨活<hi>二兩/</hi>　防己<hi>二兩/</hi>　石膏<hi>四兩</hi>
　　芎藭<hi>二兩</hi>　麻黄<hi>三兩/去節</hi>　生薑<hi>三兩/</hi>　白术<hi>二兩</hi>
<pb n="KR3e0015_WYG_022-62b"/>
　　當歸<hi>二兩</hi>　羚羊角<hi>二兩/屑</hi>黄芩<hi>一兩</hi>
　右十五味切以水二斗先煮麻黄取八升汁下藥煎<lb/>
　取三升分三服相去十里久三服訖覆取汗五日後<lb/>
　更服一劑取汗同前忌海藻菘菜桃李雀肉生葱<lb/>
又療脚氣初發從足起至膝脛腫骨疼者方<lb/>
　　取萆麻葉切𢷬蒸薄褁之日二三易即消草麻子<lb/>
　　似牛萆蟲故名萆麻也若冬月無萆麻取蒴藋根<lb/>
　　𢷬碎和酒糟三分根一分合蒸熟及熱封褁腫上<lb/>
<pb n="KR3e0015_WYG_022-63a"/>
　　如前法日二即消亦治不仁頑痺<lb/>
又若腫已入䏶至少腹脹小便澀少者方<lb/>
　　取烏特牛尿一升一服日再服取消乃止<hi>翼方云羸瘦者</hi>
　　<hi>二分尿一分牛乳合煮浮結乃服之</hi>
又若腫已消仍有此候者急服此湯方<lb/>
　　麻黄<hi>二兩去節</hi>　半夏<hi>一兩/洗</hi>　生薑<hi>五兩/</hi>　射干<hi>二兩</hi>
　　獨活<hi>三兩</hi>　犀角<hi>一兩/屑</hi>　羚羊角<hi>一兩/屑</hi>青木香<hi>一兩</hi>
　　橘皮<hi>一兩</hi>　杏仁<hi>一兩/</hi>　人參<hi>二兩/</hi>　升麻<hi>一兩</hi>
<pb n="KR3e0015_WYG_022-63b"/>
　　吳茱茰<hi>一升</hi>　茯苓<hi>二兩/</hi>　防己<hi>二兩/</hi>　前胡<hi>二兩</hi>
　　枳實<hi>二兩炙</hi>
　右十七味切以水九升煮取四升分五服相去二十<lb/>
　里久中間進少粥以助胃氣此湯兩日服一劑取病<lb/>
　氣退乃止以意消息之若熱盛喘煩者加石膏六兩<lb/>
　生麥門冬一升去心去吳茱茰若心下堅加鼈甲一<lb/>
　兩炙忌羊肉醋物餳莧菜<hi>以上三方出蘇長史並出第七卷中</hi>
又大金牙酒療瘴癘毒氣中人風冷濕痺口喎面戾半<lb/>
<pb n="KR3e0015_WYG_022-64a"/>
身不遂手足拘攣厯節腫痛甚者少腹不仁名曰脚氣<lb/>
無所不療方<lb/>
　　金牙<hi>一斤</hi>　側子<hi>三兩/炮</hi>　附子<hi>三兩/炮</hi>　天雄<hi>三兩炮</hi>
　　人參<hi>二兩</hi>　蓯蓉<hi>三兩/</hi>　茯苓<hi>二兩/</hi>　獨活<hi>半斤</hi>
　　當歸<hi>三兩</hi>　白术<hi>三兩/</hi>　防風<hi>三兩/</hi>　黄芪<hi>三兩</hi>
　　薯蕷<hi>三兩</hi>　細辛<hi>三兩/</hi>　桂心<hi>三兩/</hi>　茵芋<hi>二兩</hi>
　　石南<hi>三兩</hi>　芎藭<hi>三兩/</hi>　地骨皮<hi>三/兩</hi>　五加皮<hi>三兩</hi>
　　磁石<hi>三兩</hi>　丹參<hi>五兩/</hi>　杜仲<hi>三兩/</hi>　萆薢<hi>三兩</hi>
<pb n="KR3e0015_WYG_022-64b"/>
　　牛膝<hi>五兩</hi>　狗脊<hi>三兩/</hi>　萎蕤<hi>三兩/</hi>　薏苡仁<hi>一升</hi>
　　白芷<hi>三兩</hi>　麥門冬<hi>一/升</hi>　生石斛<hi>八/兩</hi>　厚朴<hi>三兩炙</hi>
　　枳實<hi>三兩</hi>　桔梗<hi>三兩/</hi>　生地黄<hi>切二/升</hi>蒴藋<hi>四兩</hi>
　　黄芩<hi>三兩</hi>　逺志<hi>三兩/去心</hi>　荆子<hi>三兩</hi>
　右三十九味切以酒八斗漬七日温服一合日四五<lb/>
　衣一石藥細研如粉别絹袋盛共藥同漬藥力和善<lb/>
　主療極多凡是風虛四體小覺有風疴者皆須将服<lb/>
　之無不療者服者一依方合之不得輒信人大言浪<lb/>
<pb n="KR3e0015_WYG_022-65a"/>
　有加減也忌猪肉冷水生葱生菜桃李雀肉蕪荑等<lb/>
　<hi>並出第七卷中</hi>
又小金牙散療南方瘴癘疫氣脚弱風邪鬼注方<lb/>
　　金牙<hi>五分</hi>　牛黄<hi>一分/</hi>　天雄<hi>二分/</hi>　萆薢<hi>二分</hi>
　　黄芩<hi>二分</hi>　麝香<hi>二分/</hi>　蜀椒<hi>二分/汗</hi>　由䟦<hi>二分</hi>
　　雄黄<hi>二分</hi>　朱砂<hi>二分/</hi>　烏頭<hi>二分/</hi>　細辛<hi>三分</hi>
　　萎蕤<hi>三分</hi>　桂心<hi>二分/</hi>　莽草<hi>二分/</hi>　犀角<hi>二分</hi>
　　乾薑<hi>三分</hi>　黄連<hi>四分/</hi>　蜈蚣<hi>一枚長六寸者炙</hi>
<pb n="KR3e0015_WYG_022-65b"/>
　右十九味𢷬篩合牛黄麝香𢷬三千杵温酒服錢五<lb/>
　匕日三夜二以知為度絳嚢盛帶男左女右一方寸<lb/>
　匕省病問孝不避夜行塗鼻人中晨昬霧露亦塗之<lb/>
　忌猪肉冷水生血物生菜等<hi>出第十二卷中</hi>
延年療得嶺南瘴氣熱煩短氣心悶氣欲絶方<lb/>
　　香豉<hi>一升</hi>　梔子<hi>十四/枚擘</hi>　升麻<hi>二兩</hi>
　右三味切以水四升煮取一升半分為三服即定也<lb/>
又嶺南瘴氣面脚腫乍寒乍熱似瘧狀脚腫氣上心悶<lb/>
<pb n="KR3e0015_WYG_022-66a"/>
欬嗽攤緩頑痺方<lb/>
　　大麻仁<hi>一兩綿褁</hi>升麻<hi>一兩/</hi>　射干<hi>一兩/</hi>　菖蒲<hi>一兩</hi>
　　甘草<hi>一兩炙</hi>　麻黄<hi>一兩/去節</hi>　大黄<hi>一兩/别浸</hi>　豉<hi>三合綿褁</hi>
　　芒硝<hi>半兩</hi>
　右九味切以水六升煮取二升去滓乃内芒硝分三<lb/>
　服微利一二行解毒熱忌羊肉餳海藻菘菜<hi>並出第十九卷中</hi>
蘇唐䜴酒若能常飲此酒極利腰脚嶺南常服此酒必<lb/>
佳及卑濕處亦准此又恐有脚氣似著即宜服之方<lb/>
<pb n="KR3e0015_WYG_022-66b"/>
　　香豉<hi>三升</hi>　美酒香者<hi>一斗</hi>
　右二味先取香豉三升三蒸三暴乾内一斗酒中漬<lb/>
　三宿便可飲隨人多少用滓薄脚良<lb/>
又方<lb/>
　　大豆新者<hi>一斗九蒸九暴</hi>
　右一味以美酒三斗漬三宿便可隨性多少飲盡復<lb/>
　作常服甚佳<lb/>
又方<lb/>
<pb n="KR3e0015_WYG_022-67a"/>
　　香豉<hi>三升</hi>　犀角<hi>八兩末之</hi>
　右二味其豉如前用一生絹袋貯用好美酒九升漬<lb/>
　之五日許其犀角末散著袋外毎服常攪令犀角味<lb/>
　入酒中服三合量性増減日三服其酒夏月勿作多<lb/>
　恐壊可用此方豉三合橘皮生薑葱細切任意調和<lb/>
　先熬油令香次下諸物熬熟以綿褁内鐺中著酒任<lb/>
　意性飲之<hi>並出上卷中</hi>
　<lb/>
<pb n="KR3e0015_WYG_022-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　外臺秘要方卷十八<lb/>
</p>
<p>
</p>
  </div>
</body>
</text>
</TEI>
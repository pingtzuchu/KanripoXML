<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>投轄録</head> <lb/>
    <p>
<pb n="KR3l0064_WYG_000-1a"/>
欽定四庫全書　　　　　子部十二<lb/>
　投轄錄　　　　　　　　小說家𩔖一<hi>雜事之屬</hi>
　　提要<lb/>
　　　　<hi>臣</hi>等謹按投轄録一卷宋王明清撰明清所<lb/>
　　　　著有揮麈前録後録三録餘話及玉照新志<lb/>
　　　　諸書已别著録是書乃其晚年所作見於書<lb/>
　　　　録解題者一卷與此本相同其以投轄為名<lb/>
　　　　者陳振孫謂所記皆竒聞異事客所樂聽不<lb/>
<pb n="KR3l0064_WYG_000-1b"/>
　　　　待投轄而留盖亦客談之𩔖也明清為王銍<lb/>
　　　　之子熟於宋朝典故其揮麈諸錄於朝廷舊<lb/>
　　　　事前哲遺聞紀録殊為詳備此編所列凡四<lb/>
　　　　十四條大都掇拾叢碎隨筆登載不能及揮<lb/>
　　　　麈録之精粹然故家文獻所言多信而有徵<lb/>
　　　　在小説家中猶為不失之荒誕者明清宋史<lb/>
　　　　無傳其年齒始末諸書多未之及今按是編<lb/>
　　　　江彦文一條下注聞之陸務觀任藎臣虹縣<lb/>
<pb n="KR3l0064_WYG_000-2a"/>
　　　　良家子二條下注聞之僧祖秀祖秀乃宣和<lb/>
　　　　舊人即作艮岳記者明清猶及見之而又下<lb/>
　　　　見陸㳺其稱己未嵗金人歸我河南地者為<lb/>
　　　　髙宗紹興九年又稱甲戌嵗者乃寜宗嘉定<lb/>
　　　　七年則明清之老夀可以概見宜其於軼聞<lb/>
　　　　舊事多所記識矣乾隆四十一年十二月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3l0064_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
<pb n="KR3l0064_WYG_000-3a"/>
欽定四庫全書<lb/>
　投轄録<lb/>
　　　　　　　　　　　　宋　王明清　撰<lb/>
　　蓬萊三山<lb/>
祥符中封禪事竣宰執對于後殿真宗曰治平無事久<lb/>
欲與卿等至一處未能今日可矣遂引羣公及内侍數<lb/>
人入一小殿殿後有假山甚髙山靣有洞上既先入後<lb/>
招羣公從行初覺甚暗數十步則天宇豁然千峰百嶂<lb/>
<pb n="KR3l0064_WYG_000-3b"/>
雜花流水盡天下之偉觀少焉至一所重樓複閣金碧<lb/>
照耀有二道士貌亦竒古來揖上執禮甚恭上亦答之<lb/>
良厚邀上主席上再三遜謝然後坐群臣再拜居道士<lb/>
之次所論皆𤣥妙之㫖而殽醴之屬又非人間所見也<lb/>
鸞鶴舞於庭笙簫振林木至夕而罷道士送上出門而<lb/>
别曰萬幾之暇無惜與諸公頻見過也復繇舊路以歸<lb/>
臣下因以請于上上曰此道家所謂蓬萊三山者群臣<lb/>
惘然自失者累日後亦不復再往不知何術以致之<hi>祖父</hi>
<pb n="KR3l0064_WYG_000-4a"/>
<hi>聞於歐陽文忠公</hi>
　　百寳念珠<lb/>
慈聖曹后嘉祐中幸相國寺燒香后有百寳念珠價直<lb/>
千萬掛領間登殿之次忽不見仁宗大怒命盡繫從衛<lb/>
之人大索都下捕吏皇懼物色不可得因念寺前常有<lb/>
小兒數人嬉戲自若而不知其所從來漫往問之中一<lb/>
丫髻女子年十二三忽笑謂吏曰前日偶取之忘記還<lb/>
去今見掛寺塔之顛火珠上當自往取之吏知其異人<lb/>
<pb n="KR3l0064_WYG_000-4b"/>
也再拜以請女子遂入塔中吏輩仰視見第十三級窗中<lb/>
出一手與相輪等觀者萬人恐怖毛豎須臾不見而女<lb/>
子手提數珠而下以授吏輩復請曰中㫖嚴急願俱往<lb/>
以取信兒亦不辭行才數步立化通衢開封尹上其事<lb/>
上嗟異久之凡坐累者皆獲舍云<lb/>
　　華山崩<lb/>
熙寧中神宗遣内侍髙偉使蜀既還道繇華隂投宿縣<lb/>
驛中忽一老卒若抱闗者前白曰某住此多年今夕氣<lb/>
<pb n="KR3l0064_WYG_000-5a"/>
候非常必有大災異官人速去或可免不可留也堅請<lb/>
其行甚切偉疑其有他遲回未肯發老卒曰若某妄語<lb/>
來日官人回此窮治未晚今已急矣速去猶可投前舖<lb/>
偉異其言不得已上馬未十餘里天已曛黑得小馬舖<lb/>
止宿俄而風雷大作震蕩轟磕若天翻地轉通夕惶怖<lb/>
詰朝澄霽遣人回視舊路則曰昨夕華山崩少西十里<lb/>
則髙山大石彌望不知幾里非復故道矣偉皇恐歸奏<lb/>
先是華山三峯其髙際天有阜頭谷在華山之陽至是<lb/>
<pb n="KR3l0064_WYG_000-5b"/>
谷崩風雷簸拽自山之背踰華山甚逺此石方墜地覆<lb/>
壓二十七村被其害者百餘里平地為山迷失舊處郵<lb/>
驛不通者累旬方疏鑿成路朝廷遣官致祭詔恤其邑<lb/>
實録中亦畧載其事山下立廟俗謂翻山大王云偉後<lb/>
仕于祐陵亦甚顯名<lb/>
　　　翟惟康<lb/>
翟惟康武林人少有俊聲年十八九即隨計入京省試<lb/>
既罷館於姊夫開封府推官沈扶家㑹其女兄有娠入<lb/>
<pb n="KR3l0064_WYG_000-6a"/>
月遣惟康市少備用藥餌之属偶自持之過相國寺有<lb/>
瞽者善揣骨聽聲惟康試叩之焉瞽者曰子手中所持<lb/>
何物耶惟康曰吾來求卜于子焉問此為瞽者曰豈非<lb/>
催生藥乎此婦必生男子非常人也子之前程寔有繫<lb/>
焉俟此兒官髙子當受其䕃始入仕惟康笑其狂誕一<lb/>
至於此不問其他而去是月惟康之姊免身得雄惟康<lb/>
自此連蹇其兒即沈文通也中甲科未三十為侍從出<lb/>
守杭州惟康為其持貢奉表賀神宗登極恩補太廟齋<lb/>
<pb n="KR3l0064_WYG_000-6b"/>
郎元豐中與先祖為僚自言其詳精妙如此可以言術<lb/>
矣王荆公集中載沈扶妻翟夫人誌銘云今上即位翰<lb/>
林守杭州其季惟康奉獻得仕惟康後至正郎云<lb/>
<hi>已上三事先太史云</hi>
　　章丞相<lb/>
章丞相初來京師年少美風姿當日晩獨步禁街覩車<lb/>
子數乘輿衛甚都最後者轅後一婦人美而豔揭簾目<lb/>
逆丞相因信步隨之不覺至夕婦人者以手招丞相遂<lb/>
<pb n="KR3l0064_WYG_000-7a"/>
登車與之共載之一甲第甚雄壯婦人者蔽丞相雜衆<lb/>
人以入一院甚䆳若久無人居者少選前婦人始至備<lb/>
酒饌之属亦甚珍丞相因問其所婦人笑而不答自是<lb/>
婦人引其儕輩迭相往來俱姝甚詢之皆不顧而言他<lb/>
每别去必以巨鎻扄之如是累日夕丞相體為之弊意<lb/>
甚彷徨一姬年差長忽發問曰此豈郎所遊之地何為<lb/>
至此耶我之主翁行迹多不循道理寵婢多而無嗣息<lb/>
每鈎致年少之徒與群妾合久則斃之此地凡數人矣<lb/>
<pb n="KR3l0064_WYG_000-7b"/>
丞相惶駭曰果爾為之奈何姬曰觀子之容非碌碌者<lb/>
似必能免主翁翌日入朝甚早今夕解我之衣以衣子<lb/>
且不復鎻子門俟至五鼓吾將來呼子子亟隨我登聽<lb/>
事我當以厮役之服被子隨前騶以出可以無患矣爾<lb/>
後慎勿可以語人亦不可復繇此街不然吾與若彼此<lb/>
禍不旋踵矣詰旦果來扣戸丞相用其術遂免於難丞<lb/>
相既貴猶以語族中所厚善者云後得其主翁之姓名<lb/>
但不欲曉於人耳<hi>李平仲云</hi>
<pb n="KR3l0064_WYG_000-8a"/>
　　蒲恭敏<lb/>
蒲恭敏帥益都日有道人造謁閽者辭之留文字一軸<lb/>
而去恭敏啓視云我居清空表君𨼆塵埃中聲形不相<lb/>
弔兹事難形容欲乘明月光放君開素懷天桮飲清露<lb/>
展翼到蓬萊佳人持玉尺量度君多才君才不可盡玉<lb/>
尺無時休對面一笑語共躡金鰲頭絳宫樓閣百千仞<lb/>
霞衣雜與雲烟浮後題云上清鑒逸真人李白恭敏驚<lb/>
<hi>原闕六行</hi>
<pb n="KR3l0064_WYG_000-8b"/>
　<lb/>
　<lb/>
　<lb/>
　<lb/>
　<lb/>
法悟心悸對曰我得生人間未曽為惡何得有寃判官<lb/>
曰汝前世之妻乃汝今生之夫以妬嫉故傷汝左耳因<lb/>
而致死今反為汝夫合正其命法悟曰我雖有宿寃心<lb/>
<pb n="KR3l0064_WYG_000-9a"/>
不願報判官曰此自當報不由汝心法悟曰我若報寃<lb/>
寃寃相報無有了期判官曰不然如世間殺人若不償<lb/>
報其寃終在法悟曰我但不生嗔恨寃自消釋譬如釋<lb/>
迦世尊昔為歌利王割截身體節節支解不生嗔恨我<lb/>
今亦不生嗔恨法悟仍見世間寃對盡載簿内念得火<lb/>
炬焚却此簿令一切寃仇盡得解脱判官忽揚眉怒曰<lb/>
汝是何人輙來亂吾法叱之使去震恐之際不覺身在<lb/>
荒郊外號泣曰是何惡業却教我殺人報寃觀世音菩<lb/>
<pb n="KR3l0064_WYG_000-9b"/>
薩來救取我去忽見一老僧云童子過來汝須發願法<lb/>
悟應聲曰我若殺人願碎身如微塵河沙刼不生人道<lb/>
僧曰善哉當聽吾偈萬丈紅絲結何時解得徹但修頓<lb/>
教門刹那見彌勒法悟知僧不凡因問前生父母何在<lb/>
曰汝母已生天父猶沉滯可禮阿育王寳塔一與父㑹<lb/>
法悟旋歸失足如墮井中不覺驚覺乃見身在道堂内<lb/>
約日色止逾一食時而自初覺眼前黒暗至入門與判<lb/>
官議論及被叱見老僧語言不啻如終日也法悟既覺<lb/>
<pb n="KR3l0064_WYG_000-10a"/>
心極惶駭又重捨其姑恩義彷徨不决至當月晦夜忽<lb/>
夢前所見老僧以手摩法悟頂法悟確意遂於翌日對<lb/>
佛發大誓願云若果有出家縁分願剪髮時無人來見<lb/>
遂剪二十四刀盡斷其髪再以剪刀齊其蓬姑忽見之<lb/>
建隆聞説不復沮難但云不可思議先是法悟之姑某<lb/>
氏學道叅請已三年矣未有悟入是日辰時因舉知而<lb/>
故犯因縁恍然有省乃知時節因縁不約並至非擬議<lb/>
所及時在揚州北門居右二事黄太史魯直手書云爾<lb/>
<pb n="KR3l0064_WYG_000-10b"/>
不敢易也真蹟在周渤惟深家紹興初獻於御府<lb/>
　　賈生<lb/>
拱州賈氏子正議大夫昌衡之孫美風姿讀書能作詩<lb/>
與長短句怨抑悽斷富於才情又奉佛樂施奉佛尤力<lb/>
事交遊馴謹而簡諒人皆喜之嘗與其友相約如京師<lb/>
觀燈寓於州西賢首教院妙空曰華嚴舊所住也監寺<lb/>
僧慈航作黒布直掇五六領背綴以帛書寺名為某事<lb/>
丐錢賈戲披之以為笑且曰今晩為寺中教化夜果戲<lb/>
<pb n="KR3l0064_WYG_000-11a"/>
出丐錢風度秀峙詞辨横出士女競施寺僧遣二力舁<lb/>
錢歸幾不能舉翌日其友戲之曰稱職哉賈曰都人美<lb/>
麗不容傍窺惟行者丐錢得恣觀雖邀逐而取焉無害<lb/>
也此吾亦薄有利焉耳夜賈固欲往而寺僧利其入從<lb/>
臾之遂盡五更翌旦其友睡未起賈曰畧出矣友欲與<lb/>
語而賈已去抵暮還袖中出黄柑兩枚竒香數種分丼<lb/>
爇香談笑無異也又兩日友約其歸賈但以一書至家<lb/>
自是抵春暮而猶在京師也間有人自京師來説賈瘦<lb/>
<pb n="KR3l0064_WYG_000-11b"/>
瘠又言擕一婦人但瘦瘠耳即同歸歸而益瘦服藥不<lb/>
騐舉措無少差誤但不喜其舊妾獨寢於宅後書庵中<lb/>
為少異也問之即曰病而絶此嗇養耳瘦日甚舉家不<lb/>
知所為老乳媪夜半往候之聞庵中切切有婦人宻語<lb/>
比曉告其兄弟乃知賈為鬼物所病也百方禁之不能<lb/>
去賈固自若且曰我病在經絡藏府而禁呪何益哉五<lb/>
六月間天寧寺作般若㑹長老宗戒請賈之昆季與賈<lb/>
之友往齋既罷同留納凉寺之僧堂高敞以大殿無西<lb/>
<pb n="KR3l0064_WYG_000-12a"/>
日堂之前有風隂隂焉並門長連床一寓僧坐其上戒<lb/>
老與客俱至先語僧曰兄弟勿動同此納凉諸官皆道<lb/>
友也㵸茗剖𤓰均行而食之從容戒老忽曰今嵗賈宅<lb/>
幾官人獨不在此聞久病日來亦少差否其兄言其曲<lb/>
折且曰知其為鬼所困而不能治也長連床上寓僧忽<lb/>
曰審如此我能治之衆競起問之則天台僧道清也僧<lb/>
取浄土斗許念呪百餘遍以授其兄使伺其來以土圍<lb/>
之連墻壁處穴穿敷土令相接或置之墻上令過或以<lb/>
<pb n="KR3l0064_WYG_000-12b"/>
意想為得至哀鳴求免即開土使之去慎勿日出也如<lb/>
其言圍之方四鼓忽聞庵中忿厲聲達於外至五鼓且<lb/>
哭且悔賈兄問之稱罪曰我京城之廟靈也有封爵慚<lb/>
不能自言悦其風姿不少忍以至此明則醜惡俱露矣<lb/>
願見憐曰復來乎曰我恃神力以為無如我何而不知<lb/>
遭此今得免當洗心省咎豈敢再至曰神見何物而懼<lb/>
耶曰身在鐵城中高際天矣欲自何方去曰西北即開<lb/>
土尺許既泣且謝肅然有冷風自西北而去比明視之<lb/>
<pb n="KR3l0064_WYG_000-13a"/>
則賈尚寢矣亟往謝清施以二萬錢不受與之香數十<lb/>
兩各取一片如指面許揷笠中曰方往五臺山為檀越<lb/>
於文殊前燒結縁也問其呪曰觀世音菩薩罥索部三<lb/>
十卷中呪土法藏經具載即誦一遍問何為如此靈曰<lb/>
但人心念不一若念一則靈爾又問賈所遭何物也曰<lb/>
何足問哉神耶鬼耶精魅耶狐妖耶此呪土法皆可令<lb/>
去也若愛慾纒縛見造孽而死墮落其間葢頭下迎來<lb/>
者非某呪土法所能了諸官善思之聞者悚然即邀上<lb/>
<pb n="KR3l0064_WYG_000-13b"/>
堂食畢揖辭以腰抵柱繫包戴笠而去後月餘賈亦漸<lb/>
安其友問之曰自初教化錢每夕一竒婦人施我百金<lb/>
轉盼與我言至第五夜意愈宻并得一錢篋篋中有片<lb/>
紙書約以城西張園之後小圃中相見或有問者苐云<lb/>
表兄則善此乃我翌旦獨往時也既赴約至園有小圃<lb/>
中見從衛如郡府吏呵止之答以表兄乃徑入宇下與<lb/>
此婦人相見置酒姿態絶出神僊中恐無有也且約翌<lb/>
日天清寺僧房欵眤自是惑之朝暮往來或相逐亦與<lb/>
<pb n="KR3l0064_WYG_000-14a"/>
世人無異比歸更不念世間可樂者亦相隨來鄉中每<lb/>
人作法禁呪時亦不去但以手畫圓相圍我及渠曰彼<lb/>
如我們何衣服飲食珍麗顔色則世所未見人間亦無<lb/>
有也噫清之言賢哉人以為賈病遇清亦由奉佛樂施<lb/>
之報也賈名<hi>闕</hi>　字顯之所謂友則同郡許顗彦周也<lb/>
後先太史於大藏中撿得罥索經呪今藏於家<lb/>
　　玉條脱<lb/>
大桶張氏者以財雄長京師凡富人以錢委人權其子<lb/>
<pb n="KR3l0064_WYG_000-14b"/>
母所委謂之行錢富人視行錢如部曲也或過行錢之家<lb/>
其人設特位置酒婦女出勸主人反立侍富人遜謝強<lb/>
令坐再三乃敢就主位其謹如此張氏子年少父母死<lb/>
主家事未娶因祠州西灌口神歸過其行錢孫助教家<lb/>
孫置酒張勉令坐孫氏未嫁女出勸酒方筓矣容色絶<lb/>
世張目之曰我欲娶為婦孫惶恐曰不可張曰願必得<lb/>
之言益確孫曰我公家奴也奴為郎主丈人鄰里笑恠<lb/>
張曰不然我自欲之葢煩主少錢物耳豈敢相僕隸也<lb/>
<pb n="KR3l0064_WYG_000-15a"/>
且於法無碍如我資産人才為公家婿不勞苦相阻也<lb/>
孫愈惶恐張笑曰言已定矣不可移易張固豪侈竒衣<lb/>
飾即取臂上所帶古玉條脱俾與其女帶之且曰擇日<lb/>
作書納幣也飲罷去孫鄰里交來賀曰行為百萬財主<lb/>
之婦翁有女行為百萬主母矣其後張為人誘别議親<lb/>
孫念勢不匹敵不敢往問期而張亦若相忘者逾年張<lb/>
就婚他族而孫之女不肯嫁其母宻諭之曰張已别娶<lb/>
妻矣女不對而私曰豈有如此而别娶乎父乃復因張<lb/>
<pb n="KR3l0064_WYG_000-15b"/>
與妻祀神回并邀飲其家而使女窺之既去曰汝適見<lb/>
其有妻可以嫁矣女語塞去房内以被蒙頭少刻遂死<lb/>
父母哀慟呼其鄰鄭三者告之使治䘮具鄭以送䘮為<lb/>
業世所謂仵作行者也且曰小口死勿停喪就今日穴<lb/>
壁出瘞之告鄭以致死之由且語且哭鄭辦喪具至見<lb/>
其臂古玉條脱時價值數十萬錢鄭心利之廼曰某有<lb/>
一園在城西孫謝之曰良便且厚相酬號慟不忍視急<lb/>
揮去之即與親族往送其殯而歸鄭葢利其獨瘞已園<lb/>
<pb n="KR3l0064_WYG_000-16a"/>
中也夜半月明鄭發棺欲取玉條脱女蹷然而起曰此<lb/>
何處也顧見鄭曰我何故在此女自幼亦識鄭面目鄭<lb/>
畏事彰廼以言恐之曰汝父母怒汝不肯嫁而念張氏<lb/>
若辱其門户使我生埋汝於此我實不忍廼私發棺而<lb/>
汝果生女曰苐送我還父母家勿䘏其他鄭曰若送汝<lb/>
歸家汝定死我亦得罪矣女久之曰惟汝所聽鄭廼匿<lb/>
之他處以為妻完其殯而徙居州東鄭有母亦喜其子<lb/>
之有婦彼小人不暇問所從來也積數年無子每言張<lb/>
<pb n="KR3l0064_WYG_000-16b"/>
氏輙恨怒忿恚如欲往叩問者鄭每勸且防閑之甚至<lb/>
崇寧元年欽成上僊治園陵鄭差往永安臨行告其母<lb/>
勿令其婦出遊居一日鄭之母晝睡孫氏女出僦馬直<lb/>
詣張氏門語其僕曰孫氏第幾女欲見某人其僕往通<lb/>
之張且驚且怒以僕為戲已罵曰賤奴侮我耶誰教汝<lb/>
如此其僕曰實有之張與其僕俱往視焉孫氏望見張<lb/>
跳踉而前曳其衣其僕以婦女不敢往解紛張認以為<lb/>
鬼驚避退走而持之益急廼擘其手手且破血流推去<lb/>
<pb n="KR3l0064_WYG_000-17a"/>
之仆地而死僦馬者恠不出恐累已往報鄭家推求得<lb/>
鄭母曰我子婦也訴之有司因追取鄭對獄具伏已而<lb/>
園陵復土鄭之發塚等罪止于流以赦得原而張實傷<lb/>
而殺之雜死罪也雖奏獲貸猶杖脊竟憂畏死獄中因<lb/>
果寃對有如此哉是時吳拭顧道尹京云以上二事許<lb/>
彦周云又政和中外祖空青先生曾公公卷攝守丹陽<lb/>
属邑丹徒縣主簿李者以漕檄往湖州境内方田郡中<lb/>
差二小吏徐璋蔡禋者以備驅使既至境休於郊外之<lb/>
<pb n="KR3l0064_WYG_000-17b"/>
觀音院僧室室之鄰有小房扄鎻頗宻二吏竊窺之有<lb/>
畫女子像甚美張于壁下設供養之属二人私自謂曰<lb/>
吾曹逆旅得有若彼者來為一笑何幸偶詢院中僧云<lb/>
郡人張者今為明州𧰼山令此即其長婦死殯于房中<lb/>
地下畫其像嵗時祀之也是夕蔡禋者寐未熟忽見女<lb/>
子褰幃而入謂禋曰若嘗有意属于我故來奉子之周<lb/>
旋幸毋以語人及勿以為恠而疑懼焉禋欣然領其意<lb/>
自此與璋異榻每夕即至相與甚驩如此踰月二吏以<lb/>
<pb n="KR3l0064_WYG_000-18a"/>
行囊罄竭因謁告於主簿者主簿者曰璋善筆吾不可<lb/>
闕禋可行也是夜婦人者來語禋曰聞子欲歸何耶禋<lb/>
告以故婦人曰吾有金釵遺子可貨之足以少濟幸無<lb/>
往也言已於髻間取以授之禋詣舖中售之得錢萬六<lb/>
千以歸紿謂璋曰我適入城遇鄉人恵然見假勿須言<lb/>
歸也璋黙然念我二人者俱同里巷豈有鄉人而已不<lb/>
識者且聞禋夜若女子與竊語他時事露寧不相累繇<lb/>
此每夕伺之一日天欲曉果見婦人下自禋榻璋急向<lb/>
<pb n="KR3l0064_WYG_000-18b"/>
前掩之仆於地若初死狀衣冠儼然二吏大驚亟以告<lb/>
主簿者属寺僧謹視之拘繫二吏于獄詰問並無異詞<lb/>
遂移牒𧰼山令令其家人共發棺視之已空矣及往舖<lb/>
中索其金釵驗之誠張死時所帶也二吏遂得釋未幾<lb/>
還丹陽皆夙以驚憂得疾不久而殂仲舅目覩與張氏<lb/>
子事相𩔖併録於此<lb/>
　　申天規<lb/>
熙寧中有大理寺丞申天規者請於朝自言本農家父<lb/>
<pb n="KR3l0064_WYG_000-19a"/>
好道從方外之士游天規十餘嵗時忽去其家不知所<lb/>
適至天規登第唱名出東華門忽於稠人中見之慶其<lb/>
登科設拜方起遂不復見又累年任江南一縣令考滿<lb/>
造朝遇之道中忽隔水呼天規亟渡河見之拜起欲語<lb/>
又失所在既更秩乞解官給朝假以訪之然不可得也<lb/>
元豐末先祖任武陵令暇日游桃源觀中有道人瀟灑<lb/>
不凡言語有理趣因詢其姓即天規之父也翌日遣人<lb/>
邀之則已告去時天規已老自計父壽踰百嵗矣後見<lb/>
<pb n="KR3l0064_WYG_000-19b"/>
馬子約云申父名交其姻家也<lb/>
　　劉快活<lb/>
劉快活者名信本兵也滕章敏知池州因捕逃卒得於<lb/>
九華山自言有公據放停章敏取視之乃周顯徳間所<lb/>
給章敏驚異之已而叩之果有道者虚堂以舍焉時章<lb/>
敏坐妖言被譴不敢久留因遣人送之王荆公荆公與<lb/>
言甚契然不肯為之留又以属之曽文肅文肅館于家<lb/>
者凡十餘年每酣飲必大呼連唱快活二字故人以此<lb/>
<pb n="KR3l0064_WYG_000-20a"/>
目焉文肅事之如神文肅守河陽忽感便血氣絶不復<lb/>
甦夫人泣請於劉劉曰若將酒一㪷與蘇合香丸二兩<lb/>
與我信既得之酒與藥一引而盡與文肅公入宻室經<lb/>
夕天欲曉亟叫快活數聲家人競起視之則文肅起居<lb/>
已如常矣問之但云過此更壽一紀位登台衮詢之他<lb/>
皆不言文肅登庸後出鎮朱方舟次南都忽告别語文<lb/>
肅曰不能逺適矣文肅解其意亦不強留既去文肅果<lb/>
南遷後不知所終<lb/>
<pb n="KR3l0064_WYG_000-20b"/>
　　毛女<lb/>
蔡元長自長安易鎮西川道出華山舊聞毛女之異黙<lb/>
祈一見向晩從者見嶽廟燒紙錢爐中有物甚異以告<lb/>
元長亟往視之乃一婦人也遍身皆毛色如紺碧而髮<lb/>
若漆目光射人顧元長曰萬不為有餘一不為不足言<lb/>
訖而去其疾如飛既至成都命追冩其像以祀之元長<lb/>
親語先太史如此并撫其像而見遺<lb/>
　　范竑父<lb/>
<pb n="KR3l0064_WYG_000-21a"/>
范竑父鏜少年漂泊嘗赴豫過豫章村落中日髙未得<lb/>
食至一山寺有僧夢黒龍遶其居既興閑步出户有窮<lb/>
士淒然坐於山門僧邀入解榻推食以待之且問其所<lb/>
向竑父云謀赴開封試途窮不能前奈何僧傾囊以濟<lb/>
其行其徒笑且排之是嵗首薦明年登科後以龍圖閣<lb/>
學士帥江西其僧尚在竑父厚報之<hi>仲舅云</hi>
　　張夫人<lb/>
張子能妙齡甲科中第鄉里宗氏衣冠望族也有女始<lb/>
<pb n="KR3l0064_WYG_000-21b"/>
筓色冠一時臠以為壻成禮之後張雖少年文彩馳譽<lb/>
當世而宗常有不足之色坐是琴瑟不甚洽張任太學<lb/>
博士宗忽告曰吾某處之神也嘗以過罰為人之室嵗<lb/>
滿合歸幸毋以為念也子行亦光顯矣然有三事屬子<lb/>
吾平時與子不叶吾沒之後父母必來問吾死之狀慎<lb/>
勿揭吾面帛其次毋再娶又其次吾有二婢人物不至<lb/>
陋他日足以區處子家事勿令去茍背吾言吾將禍子<lb/>
使子不得其死言畢而逝已而宗父母果來張告以此<lb/>
<pb n="KR3l0064_WYG_000-22a"/>
翁媪益疑焉竟啓視之乃如所畫夜叉若將起攫人狀<lb/>
衆懼而急覆之未幾擢侍從益貴幸一日登對徽考語<lb/>
之曰卿婦死數年何為尚未娶樞宻鄧洵仁女甚美且<lb/>
賢知經術常隨其母入禁中宫女呼為鄧五經朕當為<lb/>
卿娶之張力辭以他不得已而言定鄧氏必欲逐其<lb/>
二婢張不得已又去之合卺之夜夫婦方結髪忽火起<lb/>
床下幃帳俱燼翌日張湊厠見故妻如死後狀前搏子<lb/>
能遂殘其勢自是張遂不能為人靖康末竟以失節竄<lb/>
<pb n="KR3l0064_WYG_000-22b"/>
湘中已而賜死於家<hi>姚令聲云</hi>
　　水太尉<lb/>
大觀中李邍字夷曠公擇之子也為湖北提舉學事<lb/>
司勾當公事嘗以職事至沔鄂之間湖北地廣而傳舍<lb/>
每逺稍捨之則食宿皆無所向一日晚將次一驛遣徤<lb/>
步卒先令徃占以備夕泊之所比至則聽事盡以青布<lb/>
幕之中掛一牌曰水太尉占而外無從者可詢遂亟囘<lb/>
以告夷曠夷曠曰捨此將何之不若就歇其廊廡為一<lb/>
<pb n="KR3l0064_WYG_000-23a"/>
宵之計既至果然夷曠意以謂必中人之銜宻命者漫<lb/>
往謁之投刺於幕外猶有一燈檠掛幕上久之始有人<lb/>
自幕中取刺字以入若女子聲曰蹔坐少選出矣又聞<lb/>
其内多婢妾忸怩之言四方之音畢備間有誚讓之詞<lb/>
以謂謁客者來何暮是欲逐我輩使去此耳夷曠徘徊<lb/>
既久又不欲遽退忽一髽角少年衣青衣狀若世所塑<lb/>
勾芒神一手持毬杖一手牽一物似犬而髙似牛而無<lb/>
角聞空中喝云太尉揖夷曠俛首應之答喏者即其人<lb/>
<pb n="KR3l0064_WYG_000-23b"/>
也驚駭之次引麗人數十輩疾趨而出布幕燈檠悉不<lb/>
復見既遷入正寢但殽核滿地而已他無所覩<lb/>
　　江彦文<lb/>
江緯彦文少年美風儀嘗得瘵疾醫莫能療有道人教<lb/>
之休糧不語不衣令入中岳觀但以木葉蔽體如是者<lb/>
三載觀中道士以為竒貨每有游客必引令觀之號為<lb/>
仙人焉疾既愈還家溫舊業元符之初上書陳大中至<lb/>
正之道召見賜進士出身為太學録陸農師以女妻之<lb/>
<pb n="KR3l0064_WYG_000-24a"/>
自此晉用既有妻妾因與同舍郎通家一日坐間各徵<lb/>
異事郎之妻曰頃在室日父母擕游嵩山嘗得覩神仙<lb/>
於觀中今畫像事之彦文令取視即已也因言其事坐<lb/>
間莫不大笑<hi>陸務觀云</hi>
　　淮南道士<lb/>
淮南有道士善易術知休咎學者多從之一日有門人<lb/>
造其舍道士忽愀然不樂曰早筮卦得乾之離九三爻<lb/>
動其詞曰焚如死如棄如不知何祥耶門人纔下山有<lb/>
<pb n="KR3l0064_WYG_000-24b"/>
盗過其居掠其所有殺人投尸江中火其廬而去<hi>洪慶善云</hi>
　　周憲之<lb/>
周武仲憲之初登第為淮南一尉近村一寺每遇憲之<lb/>
來必洒掃迎謁甚恭如是數次一日憲之再到則寂然<lb/>
非復如前日憲之訝之詰其故云寺中有老僧每遇公<lb/>
將至必夢山神戒令預治道云俟相公之來前夕忽夢<lb/>
云公以某事受賂若干致被隂譴禄算將俱盡以此不<lb/>
復來告矣憲之驚悸愕然亟歸却其所遺命僧禱于神<lb/>
<pb n="KR3l0064_WYG_000-25a"/>
後數日再夢于僧曰吾嘗為詢之受而能悔情亦可矜<lb/>
鐫壽一紀官爵減半後果止于御史中丞<hi>伯舅龍舒候云</hi>
　　趙詵之<lb/>
徽考朝有宗室詵之者自南京來赴春試暇日步郊外<lb/>
過一尼院極幽寂見老尼持誦獨行廊下指西隅謂之<lb/>
曰此間有大佳處往一觀否生從其言但廢屋數間蕪<lb/>
穢不治有碑一所甚高亦復殘缺生試以手撫之碑忽<lb/>
洞開若門宇生試入觀之則皆非所覩也樓觀參差千<lb/>
<pb n="KR3l0064_WYG_000-25b"/>
門萬户世所謂玉宇金屋者皆不足道香風馥然有婦<lb/>
人數十皆國色也見生迎拜甚恭生恍然自失引生登<lb/>
堂若人間宫殿金碧羅列粲然多所不識有女子西向<lb/>
而坐方二十餘顔色之美又大勝前所覩群婦人皆列<lb/>
侍焉語生曰子豈非趙某乎候子久矣生愈駭疑懼遂<lb/>
命置酒合樂妙舞更奏服勤執事並無男子食前方丈<lb/>
樂聲嘹喨真鈞天之奏也至夜遂相與共寢亦極歡洽<lb/>
生詢其地答曰但知非人間即已何勞固問且勿為疑<lb/>
<pb n="KR3l0064_WYG_000-26a"/>
慮可也如是留幾浃旬女子忽謂生曰外訪子甚急引<lb/>
試亦復有日子須亟歸時幸見思遂命酒作樂酒罷曰<lb/>
此中物雖多悉非子可擕玉環一北珠直繫一以為别<lb/>
後長相思之資環幸毋棄之直繫可貨而用也衆人送<lb/>
出門各皆吁嗟揮淚生亦情不自勝既出則身在相國<lb/>
寺三門下恍如夢覺但腰間古玉環與北珠直繫在焉<lb/>
亟歸邸見同舍與諸僕驚喜曰試期甚邇郎君前何往<lb/>
乎如是之久耶生具以告試罷與二三子再訪蘭若曲<lb/>
<pb n="KR3l0064_WYG_000-26b"/>
廊殘碑宛然如昨叩之不復如前日矣誦經之尼亦無<lb/>
復見悵然而返已而下第貨其直繫得錢百萬餘古環<lb/>
至今猶存<hi>趙生自云</hi>
　　沈元用<lb/>
沈元用未赴殿試時忽覩賣故物擔上有舊書一小帙閑<lb/>
取視之乃厯書也漫以十餘金買以歸且試觀之終篇<lb/>
未幾廷對䇿問厯數元用素未始經意殊惘然因追思<lb/>
小帙所記以對不復遺忘策成與大問悉契自謂神助<lb/>
<pb n="KR3l0064_WYG_000-27a"/>
喜不自勝已而唱名果擢第一豈偶然哉<lb/>
　　沈生<lb/>
沈元用自言與其從兄俱試南宫共客長安從兄貧不<lb/>
可言每仰於元用忽謂元用曰我偶一妓甚妙麗約俱<lb/>
往見之元用驚曰兄窮困如此何以致之兄曰我前日<lb/>
偶至某處有婦人忽招我入其家自言娼也欵我甚厚<lb/>
且令我與子俱來幸同往也元用從之同至州東一委<lb/>
巷中有小宅子一所門宇甚卑陋入戸則堂宇甚雄壯<lb/>
<pb n="KR3l0064_WYG_000-27b"/>
婦人者人物真絶代也置酒驩甚因謂沈兄曰聞君未<lb/>
偶他日中第肯以為汝家婦乎吾家累千金室無他人<lb/>
君年亦長矣使名門貴胄未必能逮我之容與資也幸<lb/>
君勿以自媒為誚儻子文戰不利吾亦當别為之圖亦<lb/>
須痛飲而别且笑指元用曰君在傍知狀者也自是沈<lb/>
兄凡客中用度悉取給之婦人亦畧無倦意元用亦時<lb/>
同造也榜出元用奏名兄不預有日東下約元用及一<lb/>
二客偕往婦人者一見大悵然謂沈曰志願相違乃復<lb/>
<pb n="KR3l0064_WYG_000-28a"/>
如此今夕須盡歡然後分袂擊鮮釃酒合樽促席婦人<lb/>
歌别離之詞以侑觴酒酣揮洒不止中夜忽狂風震地<lb/>
門牖皆開堂上燭滅悄無人聲與客呼婦人并常使令<lb/>
者皆不應二三子各移坐席相近戰栗而已至曉但見<lb/>
各坐一椅于敗屋數間之下向來所覩悉皆不見亟走<lb/>
以問鄰近皆曰此某氏之廢宅久無人居矣亦未始覩<lb/>
諸君子之往來也竟不知何怪<hi>二事趙宣明親聞於元用</hi>
　　猪觜道人<lb/>
<pb n="KR3l0064_WYG_000-28b"/>
宣和初西京有道人來行吟跌宕或負擔賣楂梨桃杏<lb/>
之属不常厥居往往能道人未來事而無所希求以其<lb/>
喙長號曰猪觜道人居雒甚久有賈邈李瓛者以資豪<lb/>
稱少年憑藉好客喜事屢招飲至斗酒不亂一日閑步<lb/>
郊外因謂曰諸君得毋餒乎懷中探紙裹小麥十餘于<lb/>
地如種藝狀頃之即擢秀駢實因挽取以手摩麵紛然<lb/>
而落汲水和餅復内懷中少頃取出已焦熟矣擲地中<lb/>
出火氣然後可食同行下逮僕𨽻悉皆累日不饑二子<lb/>
<pb n="KR3l0064_WYG_000-29a"/>
自此頗敬之洛人素重桃花時盛夏置酒家圃水閣中<lb/>
曰我能令小池盡開桃花雜于荷葉中又探懷取小礫<lb/>
土擲之酒未半蓮跗冉冉擎桃花開于水面花葉映帶<lb/>
深為竒絶鄉人親舊聞之嗟駭競賞幾旬而後謝其餘<lb/>
竒異悉皆此𩔖也李之外姻有陳朝議者自東南罷守<lb/>
僦居於雒陳故貴家後房十餘人皆姝絶而號越珍者<lb/>
尤出衆姬右親舊未嘗得見李嘗因遊春邂逅相遇與<lb/>
之目成歸家神觀駘蕩念慮不已一日道人者來謂之<lb/>
<pb n="KR3l0064_WYG_000-29b"/>
曰子之所志我知之矣盍從我遊乎因出城古社壇廢<lb/>
屋中取一礫如指許云子以此劃壁可也李如言試劃<lb/>
之即開去如一角門纔入即曲房綉帳不知何所褰幃<lb/>
則越珍方晝寢于中李驚喜撼之使覺越珍亦欣然曰<lb/>
我前日見君固知君之在念然門宇深嚴晝日何能至<lb/>
此李不告以實但言艱闗之狀越珍歎息曰有心之士<lb/>
哉從容小欵備極其歡狎留信宿方出因遵舊路門闔<lb/>
剨然復合社壁如故曰早來方兩時頃矣道人曰何遽<lb/>
<pb n="KR3l0064_WYG_000-30a"/>
相忘而不返耶因謂曰劃壁之礫在乎曰偶忘之矣因<lb/>
亟命李尋之且曰子異日欲往但持此礫如前即至自<lb/>
是李欲往即至締好甚宻將踰嵗矣後李醉偶道其事<lb/>
於賈賈且尤欲俱往道人謂李曰吾與子縁亦盡矣子<lb/>
之不自慎我亦不能安子其餞我置酒半揖諸君趍園<lb/>
中假山石叱之曰開開及開望見樓臺屋宇如人間投<lb/>
身而入石合如故其後李往扣社壁不復開矣後李生<lb/>
以為夢也遣人物色越珍道往來之迹歴歴皆合社壇<lb/>
<pb n="KR3l0064_WYG_000-30b"/>
距陳居各在一隅相去數十里云<hi>朱先生希真云</hi>
　　張忠文<lb/>
張忠文嵇仲作武官日差往蜀中遇道人于逆旅風骨<lb/>
甚異熟視嵇仲笑曰子他日當歴清要至二府嵇仲以<lb/>
為翫己之辭問道人若有何能道人云唯命所試嵇仲<lb/>
益笑其太言謂曰汝能詩否道人請示其題嵇仲指所<lb/>
擕葫蘆令賦之道人拈筆立成云莫笑葫蘆子其中天<lb/>
地寛流金不覺暑裂石豈知寒拖後尋蹤易吹時覓縫<lb/>
<pb n="KR3l0064_WYG_000-31a"/>
難從教灰盡刼留與後人看言既騰空而去嵇仲後試<lb/>
換歴小蓬當制宗伯修史最後知樞宻院悉如道人之<lb/>
言<lb/>
　　林靈素<lb/>
林靈素在徽考朝既以術動主聽大見信用威震京師<lb/>
所居宫在城之外嘗奏上願與諸朝士少舂容免拘門<lb/>
禁之文幸甚上可其請於是先召館閣之士十餘人飲<lb/>
至夕曰諸公清夜何以自娛僕願為衆客少致殷勤之<lb/>
<pb n="KR3l0064_WYG_000-31b"/>
歡幸無形迹因曰街市娼優悉可乎然不足以陪君子<lb/>
但諸公平日属意或嘗奉周旋者千里之内皆能致苐<lb/>
各言其姓氏與夫所居之地今夕將畢集焉諸人以為<lb/>
荒唐繆悠之詞醉中姑以所志應之遂自燕集之所至<lb/>
一竹林中有高堂極雅潔後有小齋閣十餘所户牖茵<lb/>
屏之属悉備各令愒其一更䦨之後凡所言者婦人皆<lb/>
啓戸而入或與之有故者叙間濶及道平時昵語他人<lb/>
不得而聞者皆契焉安寢至曉靈素扣户呼曰吾非妄<lb/>
<pb n="KR3l0064_WYG_000-32a"/>
矣可起也諸公推枕惘然恍如夢覺各不知所以但相<lb/>
視駭歎而已因叩之靈素曰此亦末事諸君幸有識者<lb/>
他日詢之可也其間有宻往問之者則曰是夜夢有人<lb/>
召去奉一笑之適其處所言語無少異也山陽徐望渭<lb/>
老言其從父公裕時為秘書丞親預其㑹<lb/>
　　鄭子卿<lb/>
林靈素得幸之後凡有藝能之人至京師皆揜匿不以<lb/>
聞於上恐或有勝己者故也忽有道人自江南來年甚<lb/>
<pb n="KR3l0064_WYG_000-32b"/>
少願供洒掃之役㑹禁中設醮道士輩書青詞稍鹵莾<lb/>
靈素躁怒道人來前曰某願為之靈素命吉蠲筆墨之<lb/>
属道人曰不須也將紙來但以尋常所用筆倚而冩衆<lb/>
人竊恠且笑其不知事體也俄傾書就端謹精宻前所<lb/>
未見靈素固已訝之自是遇之良厚凡事過目即解且<lb/>
度越他人靈素亦竒而忌之每戒其徒遇警蹕俯臨即<lb/>
勿令出一日徽考幸其舍語及黄白事歎息以謂未始<lb/>
一遇其人上既去道人告靈素曰某實有是術願先生<lb/>
<pb n="KR3l0064_WYG_000-33a"/>
姑試之靈素前固已異之取道像前古銅香爐與之曰<lb/>
汝可以此為銀者乎道人哂曰甚易耳即於腰間小瓢<lb/>
中取藥少許微以手擦之持以示靈素則已為黄金矣<lb/>
靈素大駭賞延之上座少選遂不見呼之則已逸去後<lb/>
數日上再幸靈素所居忽仰視見三清閣牌上有金書<lb/>
小字兩行常目所不覩閣既髙而牌出飛簷外人迹所<lb/>
不能到上甚訝之亟令人縛梯往觀字云鄭子卿居此<lb/>
兩月不得見上而去上即問之靈素具言且謝不敏上<lb/>
<pb n="KR3l0064_WYG_000-33b"/>
命取其榜置禁中靈素自此眷衰<hi>亷宣仲云</hi>
　　龍主<lb/>
宣和七年元日有太學生數人共登豐樂樓㑹飲都城<lb/>
樓上凡酒客坐所各有小室謂之酒閣子鄰閣有一客<lb/>
引桮獨酌至數斗浩歌箕踞旁若無人衣冠甚偉諸生<lb/>
異之因相率與之揖且邀至共坐客亦不辭來前又飲<lb/>
斗餘議論鋒出凡所啓問悉出人意表諸生心降問其<lb/>
姓氏曰主姓龍棄家訪道隨所遇而安之亦有年矣諸<lb/>
<pb n="KR3l0064_WYG_000-34a"/>
生因以先生目之問曰先生休歇之地可得聞乎客曰<lb/>
在景龍門外某人小邸中安下諸公翌日幸早至彼恐<lb/>
差晩則某亦出矣諸生中有如期訪之者客果在焉一<lb/>
室蕭然一榻一老僕他無有也語生曰某亦欲與諸君<lb/>
小欵但逆旅非所宜某日有暇幸與前日同席諸君子<lb/>
偕出郊為畢景之集某之願也生諾之以告二三子至<lb/>
日謁告以徃客復在焉命老僕擕錢數千出都門外沽<lb/>
酒市果餌相羊一二小圃中歡笑終日間以經史未通<lb/>
<pb n="KR3l0064_WYG_000-34b"/>
處問之皆迎刃而解諸生中有以弧矢自隨者㑹空中<lb/>
有群鴈穿雲而過客取弓調矢一箭雙鴈墜地諸生又<lb/>
驚服自是每有暇則訪之客必在焉一日俱過新城下<lb/>
時土木方畢連樓鬰峙客忽指示諸生曰不過一嵗此<lb/>
城當毁雖外城亦然地皆瓦礫之塲言訖歎息時告宻<lb/>
者分布閭巷諸生惶恐重足周視而不敢答復引諸生<lb/>
至近郊人稍稀處曰幸諸君遊既久亦有以相告語者<lb/>
幸毋忽諸生請所以客曰敵騎將犯闕天子當北狩城<lb/>
<pb n="KR3l0064_WYG_000-35a"/>
破日大雪天下自此遂亂諸君毋以升斗之計顧藉弗<lb/>
歸宜各懷親念家急出都即可免不然非某所知吾亦<lb/>
從此逝矣言畢而散翌早諸生再訪其居將以叩其詳<lb/>
則店媪云昨夕已告去矣諸生以為異也遂請告各給<lb/>
長假還里中後悉如其言叔外祖曾台州公永語僕如<lb/>
此云後觀華嚴經中有龍主鳩盤茶王始悟即其人也<lb/>
　　任蓋臣<lb/>
任蓋臣者蜀士也建炎初以幹出川泊舟峽口與二三<lb/>
<pb n="KR3l0064_WYG_000-35b"/>
客縱步岸次有老人衣紫戴卷雲冠貌甚古雅揖諸君<lb/>
曰敝居距此不逺可以蹔一枉駕否諸君從之行里餘<lb/>
入栢逕深林茂宻中有大屋三間如廟宇老人先入靣<lb/>
南而坐諸生東西相向心已疑之未及語次見簷上有<lb/>
聲如雷墜下一物乃鐵槽也大如一船其中有湯正沸<lb/>
浮一金紫人須臾火熾糜爛諸君大驚起詢老人則如<lb/>
木偶然不復應已而其物復凌空而去老人始語曰諸<lb/>
公知所謂無間地獄乎此即是也幸無久駐諸公急趍<lb/>
<pb n="KR3l0064_WYG_000-36a"/>
以出不敢回顧倉皇至舟次則蒼壁萬仞不復有路矣<lb/>
　　虹縣良家子<lb/>
建炎初李成自下邳寇宿州或勸成先襲虹縣伺其怠<lb/>
而後取之成以為然兵趨虹虹開壁以納賊明年秋賊<lb/>
將史亮悉勒兵赴宿攻城陷之成後軍亦殺虹縣人以<lb/>
應尸横數里有良家子脱死於刃望見衣冠數人兵吏<lb/>
悉紺膚朱髮載簿籍隨之良家子瞑目佯死有吏呼<lb/>
曰此人何報得脱一兵前趨將撾殺之吏曰待檢籍視<lb/>
<pb n="KR3l0064_WYG_000-36b"/>
姓名乃安禄山時嘗為賊軍不殺無辜俾免兵死以其<lb/>
曽為賊令今世遇于陣焉<hi>以上二事蜀僧祖秀云</hi>
　　祝舜俞<lb/>
祝師龍舜俞紹興初隨孟𫝊文為宣府司属官自閩中<lb/>
還朝道出永嘉偶與一二同官登郡樓避暑有雪髯褐<lb/>
衣之士已先在焉因與之語問其姓氏云唐姓潘郡人<lb/>
也嘗為舒州教授掛冠已久自言善知人休咎時舜俞<lb/>
將結局奏功謂必膺異賞因以已之生月叩之答曰子<lb/>
<pb n="KR3l0064_WYG_000-37a"/>
凡事皆緩此去十年當上殿始脱選調冠豸為卿自是<lb/>
又須閑十年餘作帥此外不須問也改官後始有子舜<lb/>
俞見其氣夷色荘議論過人心甚喜之翌日訪其居投<lb/>
刺焉久之不出意頗忿其無禮忽一少年出曰公何從<lb/>
而識伯氏自舒州考滿休官後未嘗與人接今死又十<lb/>
年矣舜俞因告以所遇狀主人歛泣徐曰伯氏頃實留<lb/>
心於李虚中之學某兄弟悉能之再求舜俞甲庚占之<lb/>
與前所言頗合舜俞是行過剡中與先太史自言如此<lb/>
<pb n="KR3l0064_WYG_000-37b"/>
已而賞下循資而已其後賜對更秩入臺遷太府少卿<lb/>
踰年以論列奉祠者十載得郡房陵遷帥襄陽以疾復<lb/>
請崇道而歸廢于家其言殆驗八九矣潘唐者實先祖之<lb/>
門生也又舜俞之姪劦娶曽氏僕之從姨也叔外祖諌<lb/>
坡元忠之婿嘗調官京師游相藍遇官人騎從甚都前<lb/>
揖祝自稱前澶淵司錄錢皥也亦娶曾氏子室人之姑<lb/>
親意甚勤懇約他日過其居時諌坡為郎祝歸因以告<lb/>
之坡驚曰錢郎死已數年君何從而見之耶二事姻舊<lb/>
<pb n="KR3l0064_WYG_000-38a"/>
間多聞之仙耶鬼耶不可致詰<lb/>
　　何丞相<lb/>
何丞相伯通布衣時與里中一舉子俱下第南歸舉子<lb/>
至泗州暴得疾不救權厝于道傍僧舍丞相每經由必<lb/>
奠酹之有年矣一日丞相自郎官謁告焚黄於括蒼假<lb/>
道泗水暝晦未久艤舟初定舉子忽通謁於舟次偶丞<lb/>
相忘之俾呼來前勞苦若平生驩久之始悟其死乃語<lb/>
之曰吾往來於此久矣今夕忽見訪豈吾禄命將衰殆<lb/>
<pb n="KR3l0064_WYG_000-38b"/>
不利於吾耶舉子曰不然前此荷公每來必祭我我屢<lb/>
欲一見公適多白晝或夜則燭光爍我不容進公今夕<lb/>
所用燭乃牛脂為之我不復懼故使我能入公船公自<lb/>
此當亨通位至相輔壽考康寧舉無與比幸自愛無<lb/>
他疑異日使我歸骨鄉里足矣此外無所求也言畢流<lb/>
涕嗚咽不自勝丞相亦惻然傷之酌酒以别遣人跡其<lb/>
後登岸數步而沒丞相既貴厚撫其家俾歸葬于里中<lb/>
何氏子弟至今每戒人不可以脂燭照夜<lb/>
<pb n="KR3l0064_WYG_000-39a"/>
　　黄大夫<lb/>
閩人黄大夫者少筮仕作邵武尉獲強盗七人捕送郡<lb/>
或疑以為非真者黄力執其説竟殺之用賞更秩然終<lb/>
身以為慊中年後事斗甚謹遂示形于雲間如是有嵗<lb/>
矣既老病于家斗日益近洎至晩景遂入其室熟視之<lb/>
非斗也乃七人披髪者血淋其身自云即邵武寃者前<lb/>
以君福氣方盛雖每現形終未敢近今君禄將謝吾將<lb/>
子辨前事於㝠間耳黄恐仆地猶能語其子而卒<hi>已上二事</hi>
<pb n="KR3l0064_WYG_000-39b"/>
<hi>宣仲云</hi>
　　左文琰<lb/>
台州士人左㻫文琰有聲塲屋戊辰嵗赴省闈考試官<lb/>
某者房中有周禮義卷子極佳立號甚優將白主文者<lb/>
寘之上列玩味之際忽假寐于几間夢中有人謂曰此<lb/>
台州進士左㻫程文也合中第久矣頃因嘱某事受賂<lb/>
五十萬致有枉死者坐此獲隂譴減折壽禄未得登科<lb/>
然一第之後即死君幸無取之也既寤且信且疑如是者<lb/>
<pb n="KR3l0064_WYG_000-40a"/>
凡三日三夢悉符於前竟黜擯之洎出院於落卷中檢<lb/>
視果㻫之文考官甚驚異後每以語人㻫至王十朋龜<lb/>
齡榜始解褐是年隨孫道夫太冲奉使為書狀官死於<lb/>
燕山<hi>王夷仲云</hi>
　　駝坊使臣<lb/>
頃嵗有駝坊使臣夜坐未寐聞户外有二人偶語云舍<lb/>
人來日當有萬里之役然遂免此苦吾將奈何復答云<lb/>
諫議願自寛何戚戚㑹當免矣其聲甚雄使臣竊窺之<lb/>
<pb n="KR3l0064_WYG_000-40b"/>
乃二駱駝繫庭中翌日早有㫖下坊中差駝一頭載軍<lb/>
衣入蜀乃庭下語者繼聞駝至蜀而死不知二畜前境<lb/>
何人而其罰如是之酷耶<lb/>
　　吕子原<lb/>
吕源子原守吉州日嘗令修城掘土得舊棺一既舁置<lb/>
江中始得石誌於旁乃昔人父葬其子者其畧曰後十<lb/>
六甲子東平公守此郡吾兒當出而從河伯之游矣算<lb/>
術之精有如此者又知夫世事莫非前定也<hi>仲舅云</hi>
<pb n="KR3l0064_WYG_000-41a"/>
　　孫大中<lb/>
諸暨舉子孫大中政和中在上庠升補頗髙一夕忽夢<lb/>
有人謂曰俟再興太學子始及第既覺殊不可曉連蹇<lb/>
甚久靖康之亂成均遂廢至紹興壬戌再興賢闗大中<lb/>
復補試入籍登第云<hi>薛叔器云</hi>
　　路真官<lb/>
路時中字當可解捕逐鬼物世人目之曰路真官而薦<lb/>
紳或指為誕妄不信也建炎間與先太史同避地婺女<lb/>
<pb n="KR3l0064_WYG_000-41b"/>
時李倞冲季在焉冲季常抱疾悒悒不足日益癯瘠非<lb/>
醫砭所能療試以詢當可每但唯唯而已冲季因以嘱<lb/>
先太史曰豈若有所避而不明以告我乎公與我厚試<lb/>
一叩之先太史於是訪當可而問之可曰固為詢之矣<lb/>
苐以費乂事掣肘耳先太史因以語冲季蹙額慘怛久<lb/>
之而言曰頃嵗三舍法行先人孝廣實為䕫州路提舉<lb/>
學事㑹詔天下州縣學舉人程文中有害道譏切者専<lb/>
一令學事司檢察具名聞奏先人既老且久去詞塲所<lb/>
<pb n="KR3l0064_WYG_000-42a"/>
至多以畀某詳定因見忠州一學生費乂者策卷中言<lb/>
多誹謗至不忍聞時趙諗事未久慮蜀中狂人復生因<lb/>
白大人上其事始以為不過重罰屏斥不齒足以勸勵<lb/>
既而勅下竄又海外視之乃一村邑陋儒不識時忌所<lb/>
以然耳甚悔為之悵悵累日繼而聞又道死心每以為<lb/>
慊亦未嘗以語諸人以此知當可之術未易輕僕後因<lb/>
閲宣徽宗皇帝詔㫖備見費又削章云<lb/>
　　張中孚<lb/>
<pb n="KR3l0064_WYG_000-42b"/>
已未嵗金人歸我河南故地大將張中孚中彦兄弟自<lb/>
陜右來朝行在所道出雒陽連昌宫故基之側與二三<lb/>
將士張燭夜飲于郵亭忽有婦人衣服竒古而姿色絶<lb/>
妙執役來歌于尊前曰曉星明滅白露㸃秋風落葉故<lb/>
址頺垣荒烟衰草谿前宫闕長安道上行客念依舊名<lb/>
深利切改變容顔銷磨今古隴頭殘月中孚兄弟大驚<lb/>
異詰其所自不應而去<hi>張仲益云</hi>
　　僧妙應<lb/>
<pb n="KR3l0064_WYG_000-43a"/>
僧妙應能知人未來事名重上國吴元冲丞相在掖垣<lb/>
日忽造之曰天下將亂子作相矣吾欲南適俟見子於<lb/>
嶺外吾其死時矣公是時亦將不免言訖而别宣和末<lb/>
元冲以内禪功自給事兩月至相位未逾年即南竄建<lb/>
炎中起家為宣撫使力辭不拜避地栁州再與妙應遇<lb/>
因語之曰師之前言殆將騐矣奈何與之奕棋罷妙應<lb/>
歸所寓寺翌日訪之已蟬蛻矣未幾元冲亦薨<hi>曾仲躬云</hi>
　　曾元賓<lb/>
<pb n="KR3l0064_WYG_000-43b"/>
温州平陽縣桂嶺里東溪人曽元賓者有子三人長曰<lb/>
雄飛次曰伊仲次曰良翰紹興丁巳夏初幼子良翰縱<lb/>
歩山谷間忽覩小青衣者容貌竒麗夷然而前曰真仙<lb/>
欲邀君言少事良翰恍惚若驚從而往縈迂行數里至<lb/>
一林下異香馥郁非塵俗比俄有五女子二從者擁葢<lb/>
而出珠佩盛飾竒容艷粧世所稀見真神仙中人也良<lb/>
翰愈驚其異勉而問曰子為誰乎曰吾五人乃蓬萊島<lb/>
真仙也一曰仁靚字徳俊二曰仁粹徳材三曰仁嬌徳<lb/>
<pb n="KR3l0064_WYG_000-44a"/>
懋四曰仁玉徳全五曰仁姝徳髙顧二侍者曰此二人<lb/>
乃吾之嬪娥也曰媚真曰美真吾與君家有宿縁不逺<lb/>
萬里而來君之昆季三人久雖當貴然未有不學而自<lb/>
成者也吾等博學該古無所不至欲師教汝等昆仲以<lb/>
未知汝家君可否耳可以此言白父兄如其可從即於<lb/>
汝居之前山頂巔營屋三室几案之属亦可畧備吾當<lb/>
擇日自赴如不可從亦無固必言訖辭謝由故道而去<lb/>
良翰徬徨不能自存歸告父兄元賓者欣躍謂衆子曰<lb/>
<pb n="KR3l0064_WYG_000-44b"/>
果吾家興焉如戒營室累日而成三子俟之一日果至<lb/>
命其室曰山堂仁靚作詩戒三子曰東晉生華氣儒生<lb/>
頗好閒所居得山堂楹檻稍虛寛森羅對草樹曉暮清<lb/>
隂寒洒掃布几簟氣體粗可安圖書雖非多亦足侈覽<lb/>
觀望聖述事業細大無不完髙出萬古表逺窮四海端<lb/>
於中茍得趣自可忘寢飡勉哉二三子及時張羽翰毋<lb/>
為翫嬉戲耽取一笑歡壯年不重來光景如流丸自後<lb/>
教導日親規矩峻整小有違犯亦加捶楚三人語人曰<lb/>
<pb n="KR3l0064_WYG_000-45a"/>
真仙雖日來夜去某等不敢懈怠無不知者他人罕有<lb/>
見其形但與人盃酌談笑或有求文展紙於案唯聞墨<lb/>
筆剥斵之聲俄頃揮翰盈紙一日友人張彦忠大夫不<lb/>
信而謁之得詩曰秀出溪分一石崖等閒居此𧰼蓬萊<lb/>
舉眸盡是山林趣何必東都長者來又曰特承臨訪索<lb/>
詩篇無鬼髙談震坐前細栁真風渾秀異佇膺綸詔赴<lb/>
中天又曰曽綂三軍執要權妖氛掃盡復寧邊鹽梅自<lb/>
是和羹手共賀中興億萬年又曰忠心報國不辭難竭<lb/>
<pb n="KR3l0064_WYG_000-45b"/>
盡英雄險阻間孽寇生擒如拾芥未饒三箭定天山又<lb/>
林少尹左司乃元賓親家也亦謁之得詩與辭其餘賦<lb/>
論策題不可勝紀馬子約自永嘉過㑹稽語先太史云<lb/>
在郡所目覩别後又録其甥郭湯求彦同所叙云爾馳<lb/>
寄書中且云事有不可勝言者其後不復聞<lb/>
　　相字<lb/>
趙元鎮秦㑹之同作左右相客言有術者善相字甚竒<lb/>
二公令呼來姑試之各書一退字示之術者熟視久之<lb/>
<pb n="KR3l0064_WYG_000-46a"/>
曰左相行須引去右相且在中書二公問其故曰左所<lb/>
書日下人逺右書人向日邊已而果然<hi>趙晉望云</hi>
　　舒州刊匠<lb/>
近嵗淮西路漕司下舒州分開恵聖方而舒州刋匠以<lb/>
工食錢不以時得皆忿躁凡用藥物故意令悞不如本<lb/>
方忽大雷電匠者六而震死者四昭昭不可欺也如此<lb/>
<hi>蘇訓直云</hi>
　　楚先覺<lb/>
<pb n="KR3l0064_WYG_000-46b"/>
亷宣仲布吕安老祉二人同年生且極厚善既中第聞<lb/>
有楚先覺者以命術聞都下二公相率往問卜各以八<lb/>
字叩之楚笑曰俱新進士耶復問姓氏云亷君目下又<lb/>
有小喜不出明年即官中都然終身官爵止於此矣吕<lb/>
君後數年始入朝便須進用又數年出而再入為八座<lb/>
將不得令終葢五行全似徐徳占也吕君亡後二十年<lb/>
亷君始死二公以為一時孟浪之語不足信未幾宣仲<lb/>
為張子能婿明年以博士徵已而坐妻黨擯不用安老<lb/>
<pb n="KR3l0064_WYG_000-47a"/>
數年後始被召遂登言路未久遭逐又數年再召浸為<lb/>
大戎提而淮西兵亂為其下所殺宣仲雖以疾掛冠今<lb/>
尚存距安老之死殆十八九年矣術者之言有驗如此<lb/>
者無異於毛十八仙翁也又秦㑹之初罷右相居温州<lb/>
日嘗邀街市賣卜者問之云相公明年再秉鈞衡二十<lb/>
年間位極人臣古今罕儷代公者永嘉知縣沈<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>也其<lb/>
後果然此尤可恠<hi>亷宣仲云</hi>
　　王子宣<lb/>
<pb n="KR3l0064_WYG_000-47b"/>
王蕃子宣宣和間自侍從出帥秦川一日境内積雨山<lb/>
崩令僚属往視之中有古墓甚大棺槨悉無旁有石匣<lb/>
其内復有白金函一函置劍一口甚鋒利僚持以獻于<lb/>
子宣子宣甚寳之未久子宣以憂去位服終寖遷兵部<lb/>
尚書㑹金人渝盟京師俶擾淵聖命子宣督師東南奉<lb/>
使失指竄海上時子宣兄鞉得兩浙提刑分袂江表子<lb/>
宣以是劍贈行鞉擕以之官治㑹稽視事逾年戍將金<lb/>
人參嬰城叛執鞉于禹迹寺之禪省院鞉長子素勇敢<lb/>
<pb n="KR3l0064_WYG_000-48a"/>
聞亂提此劍以赴難至賊所猶格殺數人而入卒為其<lb/>
黨所縛父子俱斃於劍下人參取以自佩不旋踵人參<lb/>
敗劍不知所在物之為禍有如此者子宣之子錤自云<lb/>
　　汀州民<lb/>
甲戌嵗汀州民村氓入山採薪小歇樹下旁有石忽裂<lb/>
開有老人頂帽衣白自其中躍出謂氓曰觀子骨相貴<lb/>
不可言因授以衮冕使氓衣冠之老人復入石合如故<lb/>
氓持以出示墟中人有桀黠者識之遂群集不逞得數<lb/>
<pb n="KR3l0064_WYG_000-48b"/>
百人告以符命推氓為首剽掠邑鎮未幾而敗既就執<lb/>
有司取其石觀之無以異于他而衮冕非外方所可製<lb/>
遂戮其氓而焚其物<hi>方夷吾云</hi>
　　淮南士子<lb/>
頃嵗兩淮喋血甫定有二士子自江南還山陽視其故<lb/>
業道由維揚舍于北門外日已暮矣主人者慰藉綢繆<lb/>
云是間不潔浄又有盗不可宿距此十里某氏莊極寛<lb/>
雅而常有備以戒不虞願以二馬二徤僕相送至彼士<lb/>
<pb n="KR3l0064_WYG_000-49a"/>
子觀其詞頗誠兼某莊舊所熟也領之而去主人殷勤<lb/>
惜别且囑其囘日相過夜未半抵某氏莊莊夫出迎云此<lb/>
地多鬼胡為夜行因告所以方欲解鞍覺二僕與馬屹<lb/>
然不動亟躍下取火視之但見大枯竹二竿木橙二條<lb/>
而已即命碎之後亦無他<hi>王道山云</hi>
　<lb/>
　<lb/>
　<lb/>
<pb n="KR3l0064_WYG_000-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　投轄録<lb/>
</p>
<p>
</p>
  </div>
</body>
</text>
</TEI>
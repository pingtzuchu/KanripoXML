<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷三十</head>
    <p>
<pb n="KR3j0162_WYG_030-1a"/>
欽定四庫全書<lb/>
　居易録卷三十　　　　刑部尚書王士禎撰<lb/>
浯溪新志言黄山谷題魯公磨厓碑詩凡一百八十餘<lb/>
字刻中興頌之右順治中永州府推官某過而賦詩屬<lb/>
祁陽令刻之石令媚推官輒鐫去山谷書一角刻焉千<lb/>
古名蹟一旦刓缺志載之災異宜矣<lb/>
宋文憲公濓集有題長白山居圖詩云滿地雲林稱隠<lb/>
居燕泥汚我讀殘書五更風急烏聲散時有隔花來賣<lb/>
<pb n="KR3j0162_WYG_030-1b"/>
魚予撰長白山録未及載入因録于此然不知為何人<lb/>
作也<lb/>
三月初一日補行<lb/>
經筵于文華殿吏部尚書庫勤納熊賜履進講中庸中<lb/>
也者天下之大本也二句禮部尚書張英刑部尚書傅<lb/>
臘塔進講易繫辭唯深也故能通天下之志二句講畢<lb/>
賜宴太和殿前<lb/>
新定刨參之例刨參人親王一百四十名人參七十斤<lb/>
<pb n="KR3j0162_WYG_030-2a"/>
世子一百二十名人參六十斤郡王一百名人參五十<lb/>
斤長子九十名人參四十五斤貝勒八十名人參四十<lb/>
斤貝子六十名人參三十斤鎮國公四十五名人參二<lb/>
十二斤半輔國公三十五名人參十七斤半䕶國將軍<lb/>
二十五名人參十二斤半輔國將軍二十名人參十斤<lb/>
奉國將軍十八名人參九斤奉恩將軍十五名人參七<lb/>
斤半准免闗税餘參每斤納税六錢其出闗買參之人<lb/>
准于盛京開原等處採買不許于打牲之處採買云<lb/>
<pb n="KR3j0162_WYG_030-2b"/>
以王國昌為兵部督捕右侍郎<hi>前督捕右侍郎丁憂服闋</hi>
改督捕侍郎王國昌為兵部右侍郎兼都察院右副都<lb/>
御史巡撫山東<hi>巡撫李鈵未任以病予告尋補安徽</hi>
丁丑冬有<lb/>
㫖三品以上朝官年及六十許乘肩輿入東西華門至<lb/>
闕門葢<lb/>
聖朝優老之意先是百官皆由長安門出入惟内閣由<lb/>
東華門然亦必易馬始得入又滿洲閣部大臣皆騎無<lb/>
<pb n="KR3j0162_WYG_030-3a"/>
肩輿者自是亦多乘肩輿矣<lb/>
河南巡撫李國亮疏言滎澤縣北臨黄河丹沁二水㑹<lb/>
歸黄流逼近城下查滎陽郡舊基高阜將縣城移建于<lb/>
此可永無衝決之虞部覆不允得<lb/>
㫖這遷移滎澤縣城着照該撫所題行<hi>估計銀一萬二千兩部允先動</hi>
<hi>支地丁銀八千兩</hi>
華亭門人王原令詒説雲間人蕭中素字芷涯木工也<lb/>
居亭林好為詩往往多佳句晚年傳藝子孫從受詩者<lb/>
<pb n="KR3j0162_WYG_030-3b"/>
數十人又有鍛工胡姓號良甫居茶山亦好為詩而不<lb/>
及蕭云<lb/>
南渡馬阮用亊濁亂極矣惟追復懿文太子諡廟號興<lb/>
宗追上建文帝諡曰讓皇帝廟號惠宗景皇帝廟號代<lb/>
宗補二百餘年未舉缺典又追封開國功臣傳友德麗<lb/>
江王諡武靖馮勝寧陵王諡武壯又予遜國忠臣諡方<lb/>
孝孺文正景清忠烈鐵鉉忠襄徐輝祖忠貞之類此天<lb/>
理人心之至公不可以亂邦没其一節之善也<lb/>
<pb n="KR3j0162_WYG_030-4a"/>
甲乙事案載兵科給事中陳子龍疏云清歌漏舟之中<lb/>
痛飲焚屋之下想見金陵當日馬阮當國光景欲為東<lb/>
晉南宋豈可得乎<lb/>
槎杯元銀工朱碧山所製有古篆二十八字云欲度銀<lb/>
河隔上闌時人浪説貫銀灣如何不覓天孫錦只帶支<lb/>
機片石還朱名華玉浙之秀水人杯是故吏部孫侍郎<lb/>
北海<hi>承澤</hi>家物<lb/>
山西某方伯家富鉅萬子孫敗其産其孫某不慧至持<lb/>
<pb n="KR3j0162_WYG_030-4b"/>
銀椀行乞于市陳大司徒説<lb/>
御史荆元實請以宋范仲淹從祀<lb/>
聖廟下九卿集議不行元實號敢言後假歸予為左都<lb/>
御史留之再三不得以病卒于天津舟中<lb/>
戊寅六月<lb/>
上聞廂白旗原任歩軍校博爾輝年九十有九引<lb/>
見暢春苑<lb/>
召户部左侍郎庸愛諭給全俸米三十八石銀八十兩<lb/>
<pb n="KR3j0162_WYG_030-5a"/>
終其身又<lb/>
命八旗都統查男婦髙年者以<lb/>
聞又得三人其一百六嵗一百三嵗皆<lb/>
賜銀布有差<lb/>
五月山東巡撫王國昌進長人鄭克巳長六尺八寸兵<lb/>
部以<lb/>
聞召見景山<lb/>
賜食留侍禁中克巳新城人業農故山西寧武道僉事<lb/>
<pb n="KR3j0162_WYG_030-5b"/>
獨復浙江嘉湖道僉事問𤣥之族也是時年三十二<hi>是秋</hi>
<hi>陜西亦進長人某其長與鄭等予于  乾清門見之</hi>
宋任淵撰山谷精華録八卷詩賦銘贊六卷雜文二卷<lb/>
宋槧本也有章邱李中麓太常<hi>開先</hi>圖書印記淵自序云<lb/>
萬寶集于前則萬其價萬其色因不無去取擇而千之<lb/>
亦自具一可否有上選焉黄太史山谷集㡬萬其篇章<lb/>
走常節其要而謬注之什之一也然其間猶有幽蘭叢<lb/>
桂奇玉特珠萃類拔出者又别帙焉是上選也一日雷<lb/>
<pb n="KR3j0162_WYG_030-6a"/>
子誠過而見之喜欲授梓來索實版故併述其所以然<lb/>
而與之天社任淵序按淵即注陳后山集者惜録中取<lb/>
舎未愜人意耳<lb/>
戊寅六月保和殿大學士兼户部尚書張玉書丁母何<lb/>
氏憂七月初二日以刑部尚書呉琠為保和殿大學士<lb/>
兼刑部尚書<lb/>
雲南巡撫石文晟疏言元江廣化廣南廣西四府界連<lb/>
粤西南太慶思四府之外烟瘴特甚請援粤西例于滇<lb/>
<pb n="KR3j0162_WYG_030-6b"/>
省内地郡守之中特疏調補三年俸滿照臺灣例即行<lb/>
陞用又鶴慶順寧永昌三府及臣另疏題改府治之北<lb/>
勝州鄰逼蒙番接連中甸外即烏思藏之地甚為𦂳要<lb/>
嗣後鶴慶等府缺更祈簡選賢能之員五年稱職亦即<lb/>
陞擢部覆得<lb/>
㫖允行<lb/>
祭告五嶽四瀆帝王陵寢<lb/>
先師孔子闕里舊例遣侍郎副都通大至四品京堂而<lb/>
<pb n="KR3j0162_WYG_030-7a"/>
止翰林則閣學掌詹至少詹而止予為祭酒日曽與禮<lb/>
部言及輒云例不開列丙子之役則讀講學士雲麾使<lb/>
皆列名矣丁丑之役則祭酒已下至諭洗讀講悉列名<lb/>
矣不知例起于何年也<lb/>
戊寅六月得洪洞范彪西<hi>鄗鼎</hi>書略云丁丑三月恭捧手<lb/>
教確是講學之書即如論文成一節名正言順馮恭定<lb/>
公有言除却氣節事功文章將于何處見道學先生云<lb/>
陽明即不名道學而氣節事功文章皆是第一流人物<lb/>
<pb n="KR3j0162_WYG_030-7b"/>
先生豈止以道學予文成哉為萬世立公論為昭代嚴<lb/>
祀典也近日時文選家竟指文成為異端狎侮前哲訕<lb/>
謗學官先生謂其無羞惡之心某更謂其失為下不倍<lb/>
之道也至于黄梨洲學案曽見原稾屬意處專在文成<lb/>
亦屬偏見某取其收羅明儒之富兼取其自序處不諱<lb/>
淺深各得醇疵互見之意故統録之以備叅考此霍渭<lb/>
厓之所以失入也先生公論竊欲添注于渭厓幅中以<lb/>
見後人眼目欺瞞不得誠有如東林諸賢㑹議者可否<lb/>
<pb n="KR3j0162_WYG_030-8a"/>
候裁敝鄉辛復元先生學本闇然某雖極力表章而人<lb/>
微言賤今不與荒烟蔓草同歸滅没者實自康熙二十<lb/>
二年十月十二日大疏始矣跡此舉動因輒以小刻備<lb/>
考兩集僭凟左右妄干𤣥宴既荷俞命敢不拜嘉河東<lb/>
分守呉公入境即齒芬見及雖未謀面一時枯木春而<lb/>
冷灰然先生之德愛噫甚矣過矣長白山録考核博而<lb/>
有要篋中著作如織倘惠然肯來引領望之<lb/>
沈作喆寓簡云許詢與沙門曇彦同建浮圖未成而詢<lb/>
<pb n="KR3j0162_WYG_030-8b"/>
亡彦長年及見詢後身為岳陽王詧鎮越州云云按𤣥<lb/>
度與王謝道林同時彦安得厯宋齊梁末尚在殆不足<lb/>
信<lb/>
特擢工科給事中彭鵬為貴州按察使司按察使<lb/>
容齋隨筆載樂府有白鴿鹽神雀鹽即昔昔鹽刮骨鹽之類<lb/>
以宗人府府丞金璽為左副都御史<hi>副都御史劉元慧休致</hi>
原任禮部左侍郎兼翰林院學士嚴我斯卒嚴湖州歸<lb/>
安人康熙甲辰狀元<lb/>
<pb n="KR3j0162_WYG_030-9a"/>
予告在籍<lb/>
友人顧炎武字寧人别號亭林按顧野王讀書處名顧<lb/>
亭林在華亭<lb/>
以太常寺卿梅鋗為宗人府府丞<lb/>
上用人慎重多<lb/>
命内閣下詢九卿予從來不敢徇請託未甞輕薦一人<lb/>
丁丑戊寅間以吏部開列應陞人數内而聞見最真者<lb/>
三人從公首言于衆幸不拂于清議獨蒙<lb/>
<pb n="KR3j0162_WYG_030-9b"/>
㸃用則臨江府知府李濤以舉陞兩浙都轉運使襄陽<lb/>
府同知鞠宸咨陞潞安府知府鄖陽府知府衞台瑺陞<lb/>
陜西潼商道副使内李鞠皆山東人定例同鄉不得相<lb/>
薦舉予云<lb/>
明㫖下問惟期得亷能之官知而不言則虚<lb/>
上咨詢之意故破例言之以俟公論云又常舉河南按<lb/>
察使孟世泰尋陞貴州布政使予忝九卿已九年所推<lb/>
薦不過此數人然其人皆不知也<lb/>
<pb n="KR3j0162_WYG_030-10a"/>
賜禮部侍郎掌翰林院事韓菼<lb/>
御書篤志經學四大字<lb/>
以都察院掌院亊左都御史張鵬翮為刑部尚書<lb/>
擢户部左侍郎王士禎為都察院掌院左都御史<hi>康熙三十</hi>
<hi>七年七月十三日</hi>
以都察院左僉都御史王焯為太常寺卿大理寺少卿<lb/>
王紳為僉都御史<lb/>
户部右侍郎王掞轉左侍郎以都察院左副都御史錢<lb/>
<pb n="KR3j0162_WYG_030-10b"/>
三錫為户部右侍郎太僕寺卿呉涵為都察院左副都<lb/>
御史通政使司右通政勵杜訥為太僕寺卿<lb/>
沈氏大姑者本紹興人父達仁僑居京師以字同郡朱<lb/>
謙穆謙穆幼孤母龔氏年十九苦節撫子迄于成立家<lb/>
貧賴其舅某贍廩以給朝夕康熙丁丑之秋始納采沈<lb/>
氏以貧故未能娶也無何謙穆病且篤大姑聞之自誓<lb/>
歸朱脱夫有不諱願奉孀姑終身言已即日命駕歸朱<lb/>
氏居五日謙穆死大姑撫屍一慟而絶康熙戊寅六月<lb/>
<pb n="KR3j0162_WYG_030-11a"/>
二十八日也年甫十九夫婦死不踰日有八十老人蔣<lb/>
玉生者叙述其亊傳之而詞不雅馴予因略次之如右<lb/>
七月二十九日昧爽<lb/>
大駕發京師謁<lb/>
永陵<lb/>
福陵<lb/>
昭陵由古北口出塞<lb/>
命總督管直𨽻巡撫兵部尚書于成龍原任總河兵部<lb/>
<pb n="KR3j0162_WYG_030-11b"/>
右侍郎王新命開霸州新安等處新河告成<lb/>
賜名永定并<lb/>
敕建河神廟于保定府<lb/>
御書賜額七月<lb/>
命㑹視漳滏二河<lb/>
允貴州布政使王毓賢請建其父原任四川提督王之<lb/>
鼎祠于貴陽府<lb/>
御書賜額曰忠節埀芳<hi>之鼎殉節貴陽</hi>
<pb n="KR3j0162_WYG_030-12a"/>
以都察院左副都御史金璽為偏沅巡撫<hi>巡撫楊鳯起罷</hi>以宗<lb/>
人府府丞梅鋗為都察院左副都御史太僕寺卿勵杜<lb/>
訥為宗人府府丞左通政錢晉錫為太僕寺卿<lb/>
副都御史額倫德公説京師一少年好吹横笛每風月<lb/>
之夕輒操數弄一日日未暮坐院中手笛吹之忽有綵<lb/>
衣小兒自外而入頃刻至數百人結束如一堦墀盡滿<lb/>
懼避室中引被蒙頭而臥久之寂然閴其無人不知所<lb/>
往自是不敢復吹笛<lb/>
<pb n="KR3j0162_WYG_030-12b"/>
副都御史呉匪菴<hi>涵</hi>説宜興許生者年十七八居近村<lb/>
一夕入城玩月長橋橋上先有二女子皆姝麗與許目<lb/>
成久之是日宿于其親某家漏下二鼔聞扣門聲啟視<lb/>
之即長橋所見侍婢也曰小姐申意許郎有夙縁明日<lb/>
歸當來議之許不知所謂唯唯而已明夕獨坐村墅婢<lb/>
果至申前約許曰當告父母耳父怒曰此非人也何議<lb/>
姻之有叱婢去又明日婢再至曰小姐來矣言未既女<lb/>
子已入室中光豔照人真絶色也請見其母母悦其美<lb/>
<pb n="KR3j0162_WYG_030-13a"/>
豔柔順許之奩具幃帟之屬咄嗟備陳于室多非人間<lb/>
所習見者許乃與定情焉踰月其父往投訴于城隍之<lb/>
神女子已知之謂許曰翁疑我我何面目居此且與君<lb/>
夙縁止此今當去矣妾已姙他日當使采蘋來邀君一<lb/>
至山中為别采蘋婢之名也遂去奩具之屬亦不見踰<lb/>
嵗采蘋果來邀許俱行令閉目頃之已至山中峯巒秀<lb/>
麗一洞㟏岈中啟采蘋引許入所見奇花異鳥逈非人<lb/>
間有美女數百人皆鳴機織作錦綺炫目不可名狀女<lb/>
<pb n="KR3j0162_WYG_030-13b"/>
迎許入閣設榻坐視之則星冠霞帔為女道士裝謂許<lb/>
曰郎别來無恙翁姑無恙向所姙今已生女故欲君知<lb/>
之然不可將歸且留山中為擇佳配因叩以夙縁之説<lb/>
曰妾前生唐開元宮人也君前生亦為内侍一夕偶語<lb/>
有婚姻之約為上所見箠殺之君投胎已厯數世妾誤<lb/>
託狐身賴勤修煉得證仙籙以夙縁故訪君陽羨得遂<lb/>
昔盟且為君生一女夙願畢矣請從此辭當令采蘋時<lb/>
通消息勿以為念因贈以二葛奇妙光瑩云歸獻公姑<lb/>
<pb n="KR3j0162_WYG_030-14a"/>
許欲留止尋伉儷之好不可曰縁盡矣慮有幽譴遂令<lb/>
采蘋送歸後十三年任少京兆宏嘉字葵尊亦縣人也<lb/>
一日同一士夫訪許之父方飲酒而采蘋至曰所生女<lb/>
已能通五經將適人矣輒來相報聞座客方談易采蘋<lb/>
笑曰諸君所説皆俗諦耳經意殊不爾因請之講乾卦<lb/>
妙義皆出意表因言女子早通五經此皆夙昔所聞非<lb/>
以臆説女子博通百家二氏之書不僅諸經也采蘋至<lb/>
今尚往來許氏不絶女子則不復至矣<lb/>
<pb n="KR3j0162_WYG_030-14b"/>
同年秦宮諭留仙<hi>松齡</hi>寄所輯著毛詩日箋屬予序書云<lb/>
詩之必用古序先儒言之詳矣然首句確有承授不可<lb/>
移易後序未免雜以講師之説或非詩之本意潁濵詩<lb/>
傳止取首句不為無見注疏之外則歐陽氏蘇氏呂氏<lb/>
嚴氏李氏黄氏多所發明朱子斥棄舊説遂使美刺之<lb/>
意盡亡然其中有不悖古序文從字順亦有勝諸家者<lb/>
未可廢也明儒則郝楚望何𤣥子二家最善松齡誦習<lb/>
之餘間倣黄氏日鈔之例於諸家之説稍為折衷而偶<lb/>
<pb n="KR3j0162_WYG_030-15a"/>
有鄙見亦附著焉云云此書所論與予夙昔之見頗同<lb/>
其所采取亦甚簡當當為序而傳之<lb/>
梁溪秦靖然字藥師宮諭從子以宮諭命來執䞇貽予<lb/>
宋槧韓文公集歸震川家舊物也有熙甫印記是宋寶<lb/>
慶三年承議郎特添差通判南劍州軍州王伯大音釋<lb/>
有伯大序所謂留耕王氏者即其人也今坊本韓文考<lb/>
異無此序<lb/>
譚公道者惠州人幼為人牧牛後得道羅浮一日降乩<lb/>
<pb n="KR3j0162_WYG_030-15b"/>
題王子千太守<hi>煐</hi>憶雪樓長句云鵞城刺史城西住伐<lb/>
木結樓最髙處當牕便見四百峯遶屋何須三十樹江<lb/>
光山色望無邊不學蘇森慣懶眠雨過披襟共長嘯月<lb/>
來把酒問青天滄桑㡬度荒蕪久恰喜停驂向君後疎<lb/>
櫺白屋只尋常徑轉林開已非舊知君元是住山人五<lb/>
馬南來不失真試倩維摩留妙筆呉綾一幅可傳神滿<lb/>
前花開復花落人情翻覆秋雲薄何如萬卷攤匡牀么<lb/>
鳯飛來棲緑萼百年瞬息本無多及時行樂莫磋跎紛<lb/>
<pb n="KR3j0162_WYG_030-16a"/>
紛紅土爭顔色奏爾瑶琴白雪歌載笠他時約蓬島<hi>闕</hi>
　依稀挂檐角尊中有酒緑如澠㑹須坐向樓頭酌又<lb/>
一詞調江城子亦可誦<lb/>
皇甫百泉<hi>汸</hi>解頤新語殊不能啟發人意非徐國昌<hi>楨卿</hi>
談藝録之比此書戊寅秋九月門人蘇州通判張友宓<lb/>
所寄<lb/>
潘烈女六安州人御史某五世孫父瀚生員幼許聘舉<lb/>
人夏聲之子待年于家夫夭死其母往弔未歸女自經<lb/>
<pb n="KR3j0162_WYG_030-16b"/>
以殉門人孫户部謙文益來徵詩惜其家世年月皆未<lb/>
詳聊記梗槩于此<lb/>
阿含經言人壽八萬嵗時毘婆尸佛出世人壽七萬嵗<lb/>
時尸棄佛出世云云下至賢劫第三尊迦葉佛出世人<lb/>
壽亦二萬嵗其次第四尊即釋迦牟尼佛當周昭王時<lb/>
年三十成道住世四十九年年止七十九耳去第三尊<lb/>
世尚未逺何以壽遽不滿百嵗佛書支離多不可以理<lb/>
詰如此而内經素問黄帝問于天師曰余聞上古之人<lb/>
<pb n="KR3j0162_WYG_030-17a"/>
春秋皆度百嵗而動作不衰今時之人年半百而動作<lb/>
皆衰何也岐伯對曰上古之人法於陰陽和於術數故<lb/>
能形與神俱而盡終其天年度百嵗乃去今人不然故<lb/>
半百而衰云云夫軒轅在五帝之前而問答如此殊與<lb/>
末世年壽無異以此證阿含叙七佛其誕妄益較然矣<lb/>
乃小司馬補三皇本紀又云天皇兄弟十二人立各一<lb/>
萬八千嵗地皇十一人亦各一萬八千嵗其誕妄與阿<lb/>
含經又何以異<lb/>
<pb n="KR3j0162_WYG_030-17b"/>
趙松雪墨梅一卷甚饒氣韻後書陳簡齋五絶句自跋<lb/>
云世之論墨梅者皆以花光為稱首而簡齋五絶句誠<lb/>
為絶唱余既效花光作墨梅圖復寫此詩于後大德十<lb/>
一年二月十三日子昻記<lb/>
十一月十三日<lb/>
駕入都<lb/>
髙麗史朝鮮産金銀鐵水晶鹽苧布白硾紙狼尾筆果<lb/>
下馬長尾雞豽海豹人參<lb/>
<pb n="KR3j0162_WYG_030-18a"/>
侯官門人林佶字吉人説黄公石齋初公車時墮水隨<lb/>
福州南烏龍江中逆水而上至福城北二十里白沙登<lb/>
岸自言初不見水至一宮殿有王者冕旒坐堂上迎揖<lb/>
命坐示以金書二大字審視之乃倪黄也是年壬戌登<lb/>
第入翰林與上虞倪文正公元璐同館交最善後先後<lb/>
殉國以死乃知江神之示預兆之矣先生繼配蔡氏能<lb/>
詩文尤工書書法與先生亂真近始卒年八十矣<lb/>
以總督管直𨽻巡撫兵部尚書于成龍為河道總督<hi>總河</hi>
<pb n="KR3j0162_WYG_030-18b"/>
<hi>董安國罷</hi>仍以奉天府府尹徐廷璽副之<lb/>
刑部尚書張鵬翮改兵部尚書兼右都御史總督江南<lb/>
江西以工部尚書李振裕為刑部尚書工部右侍郎熊<lb/>
一瀟為工部尚書<lb/>
以工部左侍郎提督順天學政李光地為直𨽻巡撫改<lb/>
兵部左侍郎兼都察院副都御史起復原任工部右侍<lb/>
郎李柟為工部左侍郎以内閣學士顧藻為工部右侍<lb/>
郎大理寺少卿胡㑹恩為内閣學士兼禮部侍郎<lb/>
<pb n="KR3j0162_WYG_030-19a"/>
以光禄寺卿髙裔為太常寺卿<hi>太常寺卿王焯罷</hi>右通政江繁<lb/>
為光禄寺卿<lb/>
擢巡撫陜西右副都御史巴錫為總督雲南貴州兵部<lb/>
右侍郎兼副都御史改户部右侍郎博和諾為兵部右<lb/>
侍郎兼副都御史巡撫陜西<lb/>
十一月二十四日<lb/>
命户部尚書陳廷敬都察院左都御史王士禎原任左<lb/>
都御史王鴻緒直南書房<lb/>
<pb n="KR3j0162_WYG_030-19b"/>
陳氏鳯陽府虹縣民陳文升女也初文升父宗卿以事<lb/>
株連繫獄有陳玉秀者仗義營救得免因以女許字玉<lb/>
秀子某時甫八齡值嵗祲玉秀將攜其子逺適留半鏡<lb/>
為他日之驗泗州人周二虎者土豪也瞰玉秀年久不<lb/>
歸強委禽焉女知之以死自誓二虎率衆劫之女自縊<lb/>
以死時康熙三十二年九月二十四日女是時年十八<lb/>
矣父母葬之而歸妹于周十月初十日忽有羣犬開其<lb/>
墓女復甦過者聞棺中女子啼聲走報其家父母亟趣<lb/>
<pb n="KR3j0162_WYG_030-20a"/>
至問曰汝死已半月今人耶鬼耶女曰女非鬼乃人也<lb/>
急開棺攜歸二虎聞之復欲劫娶女遂投玉皇菴為尼<lb/>
二虎終凌偪不已女乃凂其鄰黄子貴妻胡氏同赴京<lb/>
師訴于刑部康熙三十七年戊寅十二月事也女年二十有三<lb/>
福建廵撫宫夢仁疏漳浦縣士人林梅元妻魏氏現年<lb/>
一百四嵗循例請<lb/>
旌部復建坊表曰貞夀之門<lb/>
鉅鹿太學生董繼芳者居城東二十里小樹村其父中<lb/>
<pb n="KR3j0162_WYG_030-20b"/>
瑋明崇禎間貸縣人吉夢川百金貧不能償易代之後<lb/>
中瑋夢川皆物故夢川有孫惠迪為諸生故藏董劵以<lb/>
繼芳貧寠不往索也後繼芳具知其事自詣惠迪願以<lb/>
父遺宅一區抵逋惠迪不受強之再三然後可康熙庚<lb/>
午畿南旱惠迪轉粥其宅以給朝夕值不百金繼芳又<lb/>
貸金贈之曰君祖與吾先人緩急相通誼不可忘今君<lb/>
食貧吾忍坐視耶敢以是補前償之不足惠迪堅不受<lb/>
曰前已受宅今粥值偶不得善價耳君何與焉繼芳仍<lb/>
<pb n="KR3j0162_WYG_030-21a"/>
遍告鄰里共為言之惠迪乃受于是諸生袁䱋吉大用<lb/>
等髙兩人之義公舉于縣縣令陳汝明黼功蜀人予門<lb/>
生也為文旌其義行因略之于此以風世之儇薄者云<lb/>
邊鸞長安人丹青馳譽于時常轉徙澤潞間畫帶根五<lb/>
參極工巧<hi>宣和畫譜</hi>
漢人如韓詩外傳説苑之屬有最可笑者如孔子適楚<lb/>
至于阿谷之隧有處子佩瑱而浣子曰彼婦人可與言<lb/>
乎抽觴以授子貢云云又抽琴去其軫云云抽絺綌五<lb/>
<pb n="KR3j0162_WYG_030-21b"/>
兩云云而證以南有喬木漢有遊女四句豈不近兒戲<lb/>
乎<lb/>
康熙三十八年己卯元旦晴予同内閣大學士後先詣<lb/>
保和殿候<lb/>
駕行禮仍趨<lb/>
太和殿侍班故事惟内閣及都察院堂官得侍殿上翰<lb/>
林院學士侍直殿中閣臣憲臣在檻外東西相向<lb/>
正月初七日以<lb/>
<pb n="KR3j0162_WYG_030-22a"/>
南巡視河㸃扈從諸臣都察院左副都御史呉涵與焉<lb/>
二月初三日<lb/>
駕發京師<lb/>
工部尚書熊一瀟内閣學士兼禮部侍郎徐嘉炎俱以<lb/>
原官致仕以詹事府詹事顧祖榮為内閣學士兼侍郎<lb/>
<hi>時顧扈從南巡</hi>少詹事徐秉義為詹事兼侍讀學士<lb/>
命吏部尚書熊賜履禮部尚書張英日侍東宮進講性<lb/>
理<lb/>
<pb n="KR3j0162_WYG_030-22b"/>
上舟次東昌府<lb/>
賜郡人原任刑部左侍郎任克溥<lb/>
御書曰玉壺朗映仍<lb/>
諭復原官給與<lb/>
誥命異數也<lb/>
西華門外廣濟寺老僧湛佑有<lb/>
東宮睿賜方竹杖一乃文徵明故物上有徵明篆書鳯<lb/>
尾二字又八分自記一篇是八十七嵗時書<lb/>
<pb n="KR3j0162_WYG_030-23a"/>
張敦復<hi>英</hi>大宗伯言有色侍衞者滿洲人少曽駐防<lb/>
東粤性嗜花卉凡南方草木異種皆致以歸老而退間<lb/>
深諳栽植之法所居精舎數椽佛桑建蘭茉莉之屬環<lb/>
遶其中更不凋謝又多取蝶蛋養之奩中每冬月梅花<lb/>
盛開輒下簾放蝶千百為羣飛舞花間忘風雪之寒沍<lb/>
客至則瀹茗治具極歡亦一髙士也<lb/>
上諭截留漕米二十萬石于淮安府邳州以七萬石減<lb/>
價糶于淮揚被水七州縣以一萬石減糶于邳宿等處<lb/>
<pb n="KR3j0162_WYG_030-23b"/>
窮民以二萬石貯淮揚二府<lb/>
上諭赦山東江南浙江經過地方見在議降罰各官及<lb/>
罪人殊死以下<lb/>
康熙三十七年十月二十三日<lb/>
恩詔軍民七十以上許一丁侍養仍免雜汛徭役八十<lb/>
以上者給絹一疋綿一斤米一石肉十斤九十以上倍<lb/>
之<lb/>
詔下郡邑各撫臣上其數于户部直𨽻九十以上五百<lb/>
<pb n="KR3j0162_WYG_030-24a"/>
三十五人奉天九十以上五人山東九十以上一千三<lb/>
百三十人百嵗以上九人山西九十以上二百五十人<lb/>
河南九十以上四百五十一人江南九十以上一千六<lb/>
十五人百嵗以上三人浙江九十以上九百八十二人<lb/>
陜西九十以上三百十七人湖廣九十以上二千八百<lb/>
五十人百嵗以上四人江西九十以上五百八十人福<lb/>
建九十以上三百六十九人廣東九十以上五百九十<lb/>
一人廣西九十以上一百十四人四川九十以上一十<lb/>
<pb n="KR3j0162_WYG_030-24b"/>
三人雲南九十以上四百五十人貴州九十以上九十<lb/>
四人按宋開寶五年鄢陵人許永罷盧氏縣尉詣匭上<lb/>
言臣年七十五父瓊年九十九長兄八十一次兄七十<lb/>
九欲乞近地一官以就榮養上悦其父子兄弟俱享遐<lb/>
齡賜瓊襲衣犀帶銀鞍勒馬帛三十疋茶二十斤授永<lb/>
郾城令是時澶密齊沂萊江吉等州各奏八十以上呂<lb/>
繼美等二十九人並賜爵公士史冊書之以為盛事然<lb/>
未有如今日之盛者也故備列之<lb/>
<pb n="KR3j0162_WYG_030-25a"/>
宋思陵得李伯時畫人參地黄二藥裝演之御書東坡<lb/>
二贊有鍾太常家法贊云上黨天下脊遼東真井底元<lb/>
泉傾海腴白露灑天醴靈苗此孕毓肩股或具體移根<lb/>
到羅浮越水灌清泚地殊風雨隔臭味終祖禰青椏綴<lb/>
紫萼圓實墮紅米窮年生意足黄土手自啟上藥無炮<lb/>
炙齕齧盡根柢開心定魂魄憂恚何足洗糜身副吾生<lb/>
既食首重稽地黄贊不録<lb/>
炔音挂漢書哀帝時有博士炔欽與申咸上書理師丹<lb/>
<pb n="KR3j0162_WYG_030-25b"/>
者又賊捕掾絮舜見張敞傳終南羣盜傰宗見王尊傳<lb/>
傰音倍<lb/>
擢貴州按察使彭鵬為巡撫廣西都察院僉都御史<hi>巡撫</hi>
<hi>王起元罷</hi>
駐蹕揚州府<lb/>
諭加外轉原任掌印給事中李宗孔為大理寺少卿<lb/>
上諭户部蠲免江南浙江康熙三十四五六七等年舊<lb/>
欠地丁錢糧及山東泰安等十七州縣帶徵錢糧又除<lb/>
<pb n="KR3j0162_WYG_030-26a"/>
兩淮加額二十萬及各省鹽差闗差以軍興増額百餘<lb/>
萬悉除之<lb/>
董卓將謀廢立謂司𨽻袁紹云云紹横刀長揖曰天下<lb/>
健者豈惟董公班固哀帝紀贊亦云婉孌董公謂董賢<lb/>
也<lb/>
尚某言昔在粤東與都司李某交善後李殁其妻售濠<lb/>
畔街宅與尚仍分院而居兩家往來如親串然一日李<lb/>
妻私語尚夫人有女及笄而病病且甚異欲求尚診之<lb/>
<pb n="KR3j0162_WYG_030-26b"/>
而難于言夫人以告尚曰與李君夙交好言之何傷李<lb/>
妻乃言女初患腹痛久之溲溺甚艱溲内有物能游泳<lb/>
或二或三似有鱗鬛者取視之乃比目魚半體也身微<lb/>
黒止具一目其背白置水中果如所云試診之乃肝氣<lb/>
久鬱所致投以疏肝之劑而愈李河南人<lb/>
金陵邱翁者平生好善遇道釋尤加敬邱一子為諸生<lb/>
有文名年三十矣忽覺遍體骨痛方藥無効久之身體<lb/>
忽漸縮小日短二三寸邱生素頎而長數月後縮至寸<lb/>
<pb n="KR3j0162_WYG_030-27a"/>
餘聲如蠅蜹家人置几案上以茶椀覆之翁嫗旁皇莫<lb/>
知所為一日有道士形神清異坐門外數日不去亦不<lb/>
募化翁延入叩之初不肯言叩之再四始問君家有異<lb/>
事乎翁悟呼嫗出同禮拜極䖍述子疾狀道士曰吾知<lb/>
之久矣以君積善故逺道來此予之藥三緘令翁于夜<lb/>
深暗中自取研水令服之三日後必有驗但勿見燈火<lb/>
勿近婦人手言畢飄然而去翁遵其教戒次日視其子<lb/>
已長數尺又踰日身長復舊矣三日後道士竟不至試<lb/>
<pb n="KR3j0162_WYG_030-27b"/>
開第三緘緘内有一小人寸許躍出落地上覔之不得<lb/>
邱生遂謝諸生為道裝今五十餘尚在<lb/>
有任叅將者藩下世職也其第三子名中麟幼不與羣<lb/>
兒嬉戲稍長好讀書間為詩作畫娶婦生二子其兄殁<lb/>
中麟當襲世職力辭日兀坐小園繙道書夙奉呂真人<lb/>
甚䖍一日閉門作觀想欲為真人寫照于縑素移時不<lb/>
能下筆隠几而臥及覺則縑上畫像已就濃睂短鬚與<lb/>
俗所傳真人像逈殊自此世縁益澹告其母欲往廬山<lb/>
<pb n="KR3j0162_WYG_030-28a"/>
母不許曰吾老矣汝忍絶裾往乎中麟謹受教曰天上<lb/>
固無不忠孝神仙遂止不行母以壽終既葬中麟盡粥<lb/>
其田宅攜妻子三人往遊廬山愛簡寂觀將終焉妻泣<lb/>
曰君即留此粤中已無棲止之所妻子將何依中麟曰<lb/>
吾固知之乃買茅屋八九間石田十餘畝于山中令居<lb/>
之而身居觀中日唯兀坐月令其長子一往省視久之<lb/>
出衣裝盡散道衆集山中羽衲話别云今日亭午吾將<lb/>
行矣及期沐浴更衣趺坐而逝時正午皆見紫氣凌空<lb/>
<pb n="KR3j0162_WYG_030-28b"/>
中麟乘白鶴揮手謝衆而去肉身今在簡寂觀東廊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居易録卷三十<lb/>
</p>
<p>
</p>
  </div>
</body>
</text>
</TEI>
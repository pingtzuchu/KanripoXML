<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易錄卷三十一</head>
    <p>
<pb n="KR3j0162_WYG_031-1a"/>
欽定四庫全書<lb/>
　居易錄卷三十一　　　刑部尚書王士禎撰<lb/>
金陵李氏有酒樓臨市一日有道士十八人來樓上食<lb/>
畢覆其椀而去椀下各遺一方治諸疾病主人祕之扄<lb/>
置箱篋數日啟篋則不存矣方懊恨明年盆中牡丹花<lb/>
開十八枝每枝花上各有一方如前似金書者驚喜而<lb/>
錄藏之製丸散活人多竒効金陵人傳牡丹十八方是<lb/>
也<lb/>
<pb n="KR3j0162_WYG_031-1b"/>
江寧有蕭生者食香蕈則死又有王生者飲茶則死必<lb/>
二三日始甦醫無能識其故者誌于此俟明醫或能知<lb/>
之<lb/>
五月十七日<lb/>
聖駕還京内閣九卿諸臣迎于通州<lb/>
以前左都御史王鴻緒為工部尚書<lb/>
賜致仕工部尚書熊一瀟<lb/>
御書曰怡情泉石致仕内閣學士徐嘉炎<lb/>
<pb n="KR3j0162_WYG_031-2a"/>
御書曰直西清又一聫云樹影不隨明月去溪聲長送<lb/>
落花来又<lb/>
御書唐人張旭隱隱飛橋隔野烟絶句詩一首<lb/>
李容齋<hi>天馥</hi>相國壬戌典㑹試得士最盛子孚青先以己<lb/>
未進士入翰林一日宴集諸門生史講學䕫獻詩有云<lb/>
郎君館閣稱前輩弟子門牆半列卿時以為不减唐人<lb/>
文章舊價留鸞掖桃李新隂在鯉庭之句<lb/>
上幸江浙<lb/>
<pb n="KR3j0162_WYG_031-2b"/>
賜扈從在籍督撫提鎮藩臬諸臣<lb/>
御筆頗多給假吏部侍郎彭孫遹曰松桂堂檢討尤侗<lb/>
曰鶴棲堂御史盛符升曰年登耄耋時侗年八十二符<lb/>
升予門人年八十五矣㑹<lb/>
萬夀節駐蹕呉門而諸臣得邀<lb/>
天藻真曠世竒遇也他未及録<lb/>
五月二十三日臣左都御史王士禎<lb/>
内直南書房蒙<lb/>
<pb n="KR3j0162_WYG_031-3a"/>
恩賜<lb/>
御書素縑一幅云曈曈曙色上帆檣野水波添滿路光<lb/>
知是皇畿程日近林風吹送柰花香盖舟行<lb/>
御製近詩也有<lb/>
御璽三曰佩文齋曰康熙御筆曰萬幾餘暇<lb/>
六月二十日<lb/>
内直蒙<lb/>
恩再<lb/>
<pb n="KR3j0162_WYG_031-3b"/>
賜<lb/>
御書大字一聫云煙霞盡入新詩卷郭邑閒開古畫圗<lb/>
御璽三曰佩文齋曰康熙御筆曰保合太和同蒙<lb/>
賜者戸部尚書陳廷敬禮部尚書張英工部尚書王鴻<lb/>
緒<lb/>
戸部左侍郎王掞調吏部右侍郎仍兼翰林院學士<hi>吏部</hi>
<hi>左侍郎趙士麟卒于位</hi>
特諭起原任左都御史郭琇為湖廣總督以兵部右侍<lb/>
<pb n="KR3j0162_WYG_031-4a"/>
郎兼都察院副都御史<lb/>
上南巡過吳江縣詢知琇為令時清亷愛民故有是<lb/>
命<lb/>
刑部左侍郎田雯調戸部右侍郎總督湖廣兵部右侍<lb/>
郎李輝祖入為刑部右侍郎<lb/>
漢書大司徒馬宫本姓馬矢宫仕學改稱馬馬矢姓甚<lb/>
竒王弇州宛委餘編曾載之複姓<lb/>
宣和書譜云桓温生未朞温嶠見之云此兒有竒骨因<lb/>
<pb n="KR3j0162_WYG_031-4b"/>
以温名之如所云為太真之辱矣<lb/>
書譜杜光庭傳撰髙士傳百卷今其書不傳然古來髙<lb/>
士滅景雲棲安得有百卷之多使麒麟鳳凰與牛馬鴉<lb/>
鵲肩隨踵接何足貴耶<lb/>
己夘六月漢軍御史郭金城疏請裁中外冗官下九卿<lb/>
議疏内亦及都察院官予時掌院事㑹議日昌言于衆<lb/>
曰御史為<lb/>
朝廷耳目之官有彈劾之責所云猛虎在山藜藿不採<lb/>
<pb n="KR3j0162_WYG_031-5a"/>
闗繫言路豈同閑散况明時兩臺設御史至百二十員<lb/>
本朝初裁其半再裁留四十員又裁僅留二十四員雖<lb/>
巡按停差而現存之差有六掌道六協理稽查六部京<lb/>
畿道寶泉寶源兩局登聞鼓五巡城六巡鹽等差以及<lb/>
大祭祀<lb/>
大朝㑹監禮監宰糾儀侍班鄉㑹試内外監試諸差往<lb/>
往乏人余尚欲請增數員庶幾偹官無曠詎可裁乎滿<lb/>
太宰庫勒納公見予言之侃侃遂首肯惟漢軍御史八<lb/>
<pb n="KR3j0162_WYG_031-5b"/>
員中留其五巡視五城餘三員裁去并裁漢軍都事一<lb/>
員而他御史如故尋奉<lb/>
㫖如議時裁去通政司漢叅議二員大理寺漢寺丞一<lb/>
員春坊漢中允贊善各一員漢行人四員<lb/>
上駐蹕江寧<lb/>
御書治隆唐宋殿額遣皇子直誠兩郡王賫懸明太祖<lb/>
孝陵踰日<lb/>
駕幸鍾山躬祭<lb/>
<pb n="KR3j0162_WYG_031-6a"/>
上親祭明祖孝陵至是而三矣<lb/>
楊慎藥市賦人參三椏來自髙句驪之國桃枝九折出<lb/>
于巂昆明之陬<lb/>
丹鉛錄浯水有南浯北浯北浯在琅邪靈門南浯在零<lb/>
陵九疑按北浯在今青州之安邱縣南浯即元結之浯<lb/>
溪<lb/>
七月命兵部尚書席爾逹署川陜總督事<hi>吳赫解任</hi>以都察<lb/>
院左都御史馬爾漢署兵部尚書事<lb/>
<pb n="KR3j0162_WYG_031-6b"/>
七月二十日<lb/>
御前發下元人陳桱手錄賦題備忘十五卷盖備塲屋<lb/>
之用者有嘉靖六年丁亥石東居士跋略云子經<hi>桱字</hi>無<lb/>
子其遺書皆歸外孫古氏古氏自四明徙居餘杭<lb/>
以翰林院編修阿金為福建正主考滿保為浙江副主<lb/>
考喀爾喀為河南副主考法保為陜西副主考滿洲翰<lb/>
林官出典鄉試自今科始<hi>阿金喀爾喀予辛未科所取士也</hi>
逹賴喇嘛進表其頌<lb/>
<pb n="KR3j0162_WYG_031-7a"/>
聖稱縂統天下率土威福文殊菩薩<lb/>
至聖皇帝手執蓮花清淨座下又稱<lb/>
夀與天同至聖天朝皇帝大䕶法主又稱<lb/>
夀與天同並日月大䕶法主人<lb/>
以内閣學士噶禮為廵撫山西都察院副都御史<hi>廵撫倭倫</hi>
<hi>罷</hi>
七月二十三日進呈編次<lb/>
上諭皇太子塞外用兵機宜蒙降<lb/>
<pb n="KR3j0162_WYG_031-7b"/>
御筆云善用兵者役不重興糧不三載故師不乆暴而<lb/>
天誅亟決下注漢書二字<lb/>
宸翰用硃書結構精宻遒𦂳盖引馮奉世傳中語仰瞻<lb/>
歎美者久之時同被<lb/>
㫖者户書<hi>臣</hi>廷敬禮書臣英工書<hi>臣/</hi>鴻緒暨左都<hi>臣</hi>士<lb/>
禎<lb/>
特俞廵視兩淮御史卓琳疏請蠲免白駒等十四場三<lb/>
十七八兩年竈户折價銀三萬三千六百兩有竒<lb/>
<pb n="KR3j0162_WYG_031-8a"/>
朱檢討竹垞書來寄所著經義存亡考十六卷云此書<lb/>
已成凡三百卷今所寄者纔連山歸藏周易止於北宋<lb/>
則全書之浩博可知巳<lb/>
巳夘閏七月十三日門人莊戸部廷偉攜宋搨虞永興<lb/>
夫子廟堂碑來觀古色鬱然的是舊物是唐荆川家藏<lb/>
本末有董思白贗書一跋反成蛇足耳<lb/>
乂趙子昻絹書草訣歌一卷疎宻斜整有不衫不履之<lb/>
態末自跋云世有草書訣本非善草書者所作故多謬<lb/>
<pb n="KR3j0162_WYG_031-8b"/>
然初學便於誦習兼其間亦有可取者故戲書一過以<lb/>
質子久松雪翁<lb/>
又唐六如畫温公獨樂園凡七圗曰讀書堂㺯水軒釣<lb/>
魚菴種竹齋采藥圃澆花亭見山臺自署正徳庚辰春<lb/>
三月上已畫於桃花塢夢墨亭中泉石竹樹秀絶軼塵<lb/>
每幅有文徵仲題五言詩末有徵仲書獨樂園記跋云<lb/>
余觀子畏獨樂園圗徵明十年前所書不意復覩於江<lb/>
隂黄吉甫家今日多在病鄉精神稍減乗興重錄此記<lb/>
<pb n="KR3j0162_WYG_031-9a"/>
于後書罷不勝慨然衡山居士記書尤佳<lb/>
閏七月十五日以河魚腹疾未入直是日蒙<lb/>
賜南書房諸臣人<lb/>
御書二幅内臣以臣士禎偶病未入直復<lb/>
命明日啟<lb/>
奏奉<lb/>
㫖今日事多未暇回時補<lb/>
賜時將以十七日哨鹿塞外也<lb/>
<pb n="KR3j0162_WYG_031-9b"/>
十六日<lb/>
上以<lb/>
御製廣濟寺碑文<lb/>
賜觀字方圎徑寸遒美妍妙絶似虞永興末署皇三子<lb/>
多羅誠郡王𦙍祉奉<lb/>
敕書<lb/>
上好書學<lb/>
宸翰集帝王之大成乃東宮暨諸皇子皆工於書法<lb/>
<pb n="KR3j0162_WYG_031-10a"/>
如此<lb/>
本朝家法真唐宋明以來僅見之盛事也<lb/>
蒙發下宋髙宗書千文二本<lb/>
賜觀皆署紹興二十三年嵗次癸酉二月二十三日御<lb/>
書院書其一頗似聖教序其一似雙鈎廓填者<lb/>
閏七月十七日<lb/>
駕幸古北口<lb/>
命吏部尚書熊賜履禮部尚書張英侍東宮日講周<lb/>
<pb n="KR3j0162_WYG_031-10b"/>
易<lb/>
巡撫貴州副都御史王燕疏稱安順府鎮寧州儒士曹<lb/>
邦傑幼習詩書長諳經史以康熙三十七年三月云亡<lb/>
其妻張氏出自儒家婦道既修文理亦繕結褵二載遽<lb/>
天所天作文告祭誓必身殉當即焚邦傑遺稿而自經<lb/>
于柩側從容激烈出于自然取義成仁允堪不愧云云<lb/>
疏末載祭夫文曰嗚呼痛妾命之不辰也㓜失嚴慈撫<lb/>
育無人形影伶仃莫可言狀幸得于歸夫子庶幾夙夜<lb/>
<pb n="KR3j0162_WYG_031-11a"/>
事之百年守之憶吾父擇壻時亦曰吾女幸矣終身之<lb/>
仰望者非壻耶如賔如友同心而同徳者非壻耶私心<lb/>
自慶在妾尤深孰意甫歸故里遽嬰疢疾妾向之喜者<lb/>
化而為憂餐忘寢廢祈以身代而天不假年黄梁一覺<lb/>
羽化昇矣傷心哉夫子之人如金如玉夫子之文如潮<lb/>
如海而今已矣不可復見矣天耶人耶孰為之耶禮稱<lb/>
未亡人妾不忍未亡也詩云之死矢靡他妾唯知之死<lb/>
也九泉匪逺妾必從之嗚呼凄凄惻惻踽踽凉凉拊膺<lb/>
<pb n="KR3j0162_WYG_031-11b"/>
呼號瞻望無將臨風灑涕對景悲愴削骨代筆曷罄𠂻<lb/>
腸夫子乎其知之乎何不颷輪少待使妾欲追而難跡<lb/>
乎靈其不昩庶鑒妾心邦傑以三月二十三日卒張氏<lb/>
以二十五日殉年二十七<lb/>
蘭于花品中最清幽而其根能殺人後魏人乃有名魏<lb/>
蘭根者取義亦不典矣<lb/>
先始祖母初夫人為天風吹來事載家乗萬厯間伍寧<lb/>
芳<hi>袁萃</hi>學憲記之頗得其實而賀燦然駁之以為語怪非<lb/>
<pb n="KR3j0162_WYG_031-12a"/>
也謝在杭<hi>肇浙</hi>五雜俎亦載此事云國初歴城王氏方鰥<lb/>
居一日大風晦㝠良久既霽於塵岔中得一好女子年<lb/>
十八九云外國人也乗車遇風歘然飄墮遂為夫婦今<lb/>
王氏百年科名貴盛無比皆夫女之後也盖傳聞異辭<lb/>
曰歴城王氏曰外國人皆譌也<lb/>
五雜俎云八月望有月華或言夜半或言㣲雨後或言<lb/>
凡秋夜之望皆有之五彩鮮明旁照數十丈如金線者<lb/>
百餘道或言但紅雲圍繞之而已康熙己未庚申間先<lb/>
<pb n="KR3j0162_WYG_031-12b"/>
司徒府君以中秋夜召客客散留徐隠君東癡<hi>夜</hi>宿而<lb/>
府君獨坐月中徘徊未寢漏下三鼓忽見月華如前所<lb/>
云五采金光灼爍射人不可名狀急呼隠君起重命觴<lb/>
酌逹旦明日隠君賦月華篇紀事載新志中<lb/>
華山經云羅隠之新淦玉笥山道士来居華山一觴一<lb/>
詠髙情自適晉天福中賜號曰希夷先生稍在陳摶之<lb/>
前是五代有兩希夷皆居華山也<lb/>
夫于今濟南長山縣也見左氏傳<lb/>
<pb n="KR3j0162_WYG_031-13a"/>
胡應麟元瑞詩藪云晏同叔冰從太液池邊動柳向靈<lb/>
和殿裏看靈和字僻又與柳不切易作長楊按靈和乃<lb/>
張緒事何得謂僻而不切元瑞號博雅豈南史亦未之<lb/>
讀耶<lb/>
九月初七日秋審畢九卿會稿中有河南司閆煥山西<lb/>
司郭振羽廣西司竇子雲三起初擬情真余謂凡以救<lb/>
父罹罪者多議矜減此三人雖以刃然止當論其救父<lb/>
與否不必分梃刃也愚意緩決為當諸公以為然皆改<lb/>
<pb n="KR3j0162_WYG_031-13b"/>
緩決<lb/>
以左僉都御史王紳為大理寺卿<hi>大理卿李錦罷</hi>少詹事王九<lb/>
齡為都察院左僉都御史<lb/>
以翰林院檢討劉涵為揚州府知府先是己巳以翰林<lb/>
丁廷楗為鳳陽府知府李濤為臨江府知府汪楫為河<lb/>
南府知府至是以副都御史吳涵請疏通翰林官故再<lb/>
有是<lb/>
命<lb/>
<pb n="KR3j0162_WYG_031-14a"/>
九月二十一日已時<lb/>
文華殿經筵講官吏部尚書庫勒訥熊賜履講大學是<lb/>
故君子有大道必忠信以得之驕泰以失之三句禮部<lb/>
尚書張英掌翰林院禮部侍郎阿山講易經繫辭仰則<lb/>
觀象於天俯則取法於地二句講畢<lb/>
賜宴太和門<lb/>
今桐城相國張公<hi>英</hi>為諭德時以詩集屬予評次予見<lb/>
其梅花詩有云嘉名他日傳調鼎記取蟠根在草茅曰<lb/>
<pb n="KR3j0162_WYG_031-14b"/>
宰相語也今果驗常熟歸少詹<hi>允肅</hi>丙辰落第後居京師<lb/>
每徒歩䄂詩相質予見其和平恬澹絶無憤懣呌號之<lb/>
氣歸故善楷法予謂之曰君必狀元及第己未果傳臚<lb/>
第一人詩為心聲諒矣<lb/>
東陽縣資福寺唐刹也宋宣和中燼于火藏經皆化為<lb/>
石卷軸宛然扣之有聲事載本誌<lb/>
張氏潜江人能詩有絶句云病廢機梭老廢蠶牙籖緗<lb/>
帙興猶耽唐詩元曲都収捲日向紗忩讀二南詠留侯<lb/>
<pb n="KR3j0162_WYG_031-15a"/>
云子房稱病藏機早只待功成辭漢家已復韓讎無所<lb/>
事此心元自在煙霞<lb/>
康熙十年潛江民吳某家屋上墜下一物形如龜有兩<lb/>
翅頭有一角四足如人指色如羊肝以刀刺之不能入<lb/>
其殻非骨非肉聲如雄鴨<lb/>
九月二十七日<lb/>
南書房觀唐文皇屏風帖有揭徯斯虞集諸跋雖非真<lb/>
跡而臨摹甚工亦髙手也<lb/>
<pb n="KR3j0162_WYG_031-15b"/>
調工部左侍郎李柟為户部右侍郎<hi>户侍錢三錫卒</hi>以左副都<lb/>
御史吳涵為工部右侍郎大理寺卿王紳為副都御史<lb/>
太常寺卿髙裔為大理寺卿少詹事李鎧為太常寺卿<lb/>
十月初一日<lb/>
上躬祀<lb/>
太廟<lb/>
十月十六日武英殿大學士兼吏部尚書李天馥卒<lb/>
賜諡文定<lb/>
<pb n="KR3j0162_WYG_031-16a"/>
十一月初一日<lb/>
上躬祀<lb/>
天于南郊<lb/>
初五日以户部尚書馬齊禮部尚書佛倫為大學士馬<lb/>
齊武英殿佛倫文淵閣吏部尚書熊賜履禮部尚書張<lb/>
英皆大學士賜履東閣英文華殿各兼本部尚書馬齊<lb/>
仍掌户部以户部尚書陳廷敬為吏部尚書刑部尚書<lb/>
李振裕為户部尚書兵部尚書席爾逹杜臻皆禮部尚<lb/>
<pb n="KR3j0162_WYG_031-16b"/>
書都察院左都御史馬爾漢原任總督兩江兵部尚書<lb/>
范承勲皆兵部尚書都察院左都御史王士禎刑部尚<lb/>
書原任左都御史哈雅爾圗吏部左侍郎兼翰林院學<lb/>
士王澤宏皆左都御史<lb/>
上親征額魯特<lb/>
御製前後出塞詩氣象髙渾非貞觀開元所及略就記<lb/>
憶者載于此彈琴峽云崇崢流水意彷佛似鳴琴曲度<lb/>
泉歸壑聲兼峽泛吟空山傳逸響終古奏清音不御金<lb/>
<pb n="KR3j0162_WYG_031-17a"/>
徽久泠泠㑹素心瀚海云四月天山路今朝瀚海行積<lb/>
沙流絶塞落日度連營戰伐因聲罪馳驅為息兵敢云<lb/>
黄屋重辛苦事親征賜將士食云萬騎擁雕弓長鳴向<lb/>
北風龍荒彌曠逺虎旅正驍雄戰鼓黄雲外旌門紫氣<lb/>
中朕躬方蓐食與爾六軍同勦滅噶爾丹大捷云殘寇<lb/>
疲宵遁横衝節制兵我師乗鋭氣誰許丐餘生貔虎三<lb/>
軍合鯨鯢一戰平愧稱謀畫定討罪荷天成<lb/>
調禮部右侍郎掌翰林院事韓菼為吏部右侍郎王掞<lb/>
<pb n="KR3j0162_WYG_031-17b"/>
轉左侍郎皆兼翰林院學士内閣學士李錄予為禮部<lb/>
右侍郎兼翰林院學士内閣侍讀學士范承烈為内閣<lb/>
學士兼禮部侍郎<lb/>
㑹試舊例止分南北中卷康熙辛未科雲貴廣西無中<lb/>
式者御史王承祐江蘩因上疏條奏請于南北中卷之<lb/>
内再分左右九卿兩議具奏奉<lb/>
㫖著畫一具奏九卿因議以直𨽻山東為北左河南山<lb/>
西陜西為北右江南浙江為南左江西湖廣福建廣東<lb/>
<pb n="KR3j0162_WYG_031-18a"/>
為南右四川雲南為中左廣西貴州為中右得<lb/>
㫖允行甲戌丁丑遵行兩科闈中但握算左應中若干<lb/>
卷右應中若干卷文之佳惡皆不暇論以故真才屈抑<lb/>
頗多予為總憲欲疏請復舊例以入直<lb/>
南書房不果上己卯十一月副都御史梅桐厓<hi>鋗</hi>疏言<lb/>
之事下禮部部兩議以上復下九卿予時為刑部尚書<lb/>
首言㑹試合天下之人才止當論文不當算各省額數<lb/>
之多寡若㑹試分省定額則鄉試亦應分府定額乎况<lb/>
<pb n="KR3j0162_WYG_031-18b"/>
科塲鉅典當防弊竇既分五經又分南北若再分左右<lb/>
恐闈中易于揣摩此又弊竇之當防者也諸公皆以予<lb/>
言為然㑹總憲涓來兄<hi>澤宏</hi>少宗伯慎菴<hi>封濚</hi>持後議遂復<lb/>
兩議上之<lb/>
上竟從前議大司空儼齋<hi>鴻緒</hi>曰始終力主持此事者先<lb/>
生一人而已因記本末於此<lb/>
上諭户部蠲湖南康熙三十九年地丁錢糧<lb/>
于氏者東昌清平人于進昌女也字劉興旺之子索成<lb/>
<pb n="KR3j0162_WYG_031-19a"/>
以家貧養于劉年十四矣將以己卯七月二十七日完<lb/>
婚二十二日村中社㑹興旺暨妻子皆出觀劇女獨處<lb/>
閨中有修成者無頼子也傭于其鄰杜誠之家窺女獨<lb/>
居持刀突入脅之女大罵不從成持刀強逼之女以右<lb/>
手拒刃幾斷腕罵愈厲成怒且懼其泄也斷其脰而去<lb/>
知縣王吉人亷得其實修成具服巡撫王少司馬<hi>國昌</hi>上<lb/>
其事當修成故殺大辟于氏以貧窶幼女寧死不汚貞<lb/>
烈可風下禮部建坊旌表予時為刑部尚書歸記之俾<lb/>
<pb n="KR3j0162_WYG_031-19b"/>
勿湮沒于後<lb/>
欽差部院大臣十人督修淮揚髙家堰邵伯鎮等處河<lb/>
工兵部尚書范承勲工部尚書王鴻緒吏部左侍郎王<lb/>
掞户部左侍郎田雯兵部滿右侍郎布顔努刑部右侍<lb/>
郎喻成龍工部左侍郎顧藻都察院滿副都御史夀鼐<lb/>
副都御史王紳大理寺卿髙裔<hi>裔丁外艱不行</hi>
衛中丞既齊字爾錫山西洪洞人醇儒也自翰林檢討<lb/>
超拜山東布政使亷聲甚著入為順天府尹擢副都御<lb/>
<pb n="KR3j0162_WYG_031-20a"/>
史出為貴州巡撫罷歸己卯冬以分理河工入都日在<lb/>
邸中召門生黄編修叔琳講中庸一章二鼓始罷其靜<lb/>
力如此<lb/>
前福建巡撫卞中丞令之<hi>永譽</hi>貽書畫彚考六十卷其自<lb/>
撰也凡詩文題跋悉載自序云上溯魏晉下迄元明大<lb/>
之忠孝之蹟法戒之圗小之文章詞翰江山雲物釐甲<lb/>
乙較亥豕當務即休退食復然故所收視雲烟過眼錄<lb/>
鐵網珊瑚諸書獨為詳博亦游藝不可少之書也<lb/>
<pb n="KR3j0162_WYG_031-20b"/>
予昔過長春寺僧院見明慈聖李太后像及田妃寫真<lb/>
皆白晳豐美田像稍似怨抑者或是病中所作<lb/>
禮部題為援例陳請乞<lb/>
賜襲封以崇先賢以廣皇仁事該臣等㑹議得先經禮<lb/>
部議覆閔煌端木謙請給博士之處無容議具題奉<lb/>
㫖九卿詹事科道㑹議具奏欽此仰惟我<lb/>
皇上治邁千古徳冠百王創建無前之盛烈肇舉未有<lb/>
之隆規先賢閔損端木賜後裔雖從前並未設有博士<lb/>
<pb n="KR3j0162_WYG_031-21a"/>
恭遇我<lb/>
皇上崇儒重道之時兩賢後裔似應授與官職以彰<lb/>
皇上之殊恩曠典但後裔歴世久逺伊等是否嫡派應<lb/>
行文該撫㑹同衍聖公確查嫡派將應授之人保送到<lb/>
日再議可也奉<lb/>
俞㫖<lb/>
文衡山方竹杖跋語云余年八十有七矣而背未鮐髪<lb/>
未黄燈下猶能為蠅頭書作畫猶能為徑丈勢殊不自<lb/>
<pb n="KR3j0162_WYG_031-21b"/>
覺其為老也有謔余者曰子多太公之五年少伏生之<lb/>
三嵗矣余始覺其為老然矍鑠是翁崛強猶昔必不以<lb/>
老自衰忽有友人自蜀中來貽我方竹一杖因思解組<lb/>
已久非杖朝之時而杖鄉杖國之年又逺過焉欲贈同<lb/>
儕而香山社中殊無九老則不如姑存之以俟諸旦夕<lb/>
可用之時且以誌良友之嘉惠云爾嘉靖戊午秋八月<lb/>
長洲文徵明題<lb/>
文徵明畫仙山樓閣自題詩云山半崔巍拱絶壁誰開<lb/>
<pb n="KR3j0162_WYG_031-22a"/>
雙闕峙青雲世人欲識仙凡路霞術星衢自此分嘉靖<lb/>
乙卯二月既望為竹隐作時年八十有六<lb/>
趙松雪墨菊一幅題云物華有秋菊頗稱傲霜枝不謂<lb/>
一莖草具此松栢姿當時染翰者興言可及斯方外史詩<lb/>
化染灤京産異花都緣地貴寵優加香同御串應多爽<lb/>
色比朝衣更有華粉本最宜陶令酒藥苗尤勝陸生茶<lb/>
江南處士窺天巧問是吾宗第幾家<hi>闕</hi>山潘廸書<lb/>
宋人李崧觀潮圗有張仁逺題詩云神鰌怒決滄溟水<lb/>
<pb n="KR3j0162_WYG_031-22b"/>
浪沸波騰亘天起巨靈擘山山為開玊龍捲雪從東來<lb/>
腥風撼地坤輿剖長江萬鼓雷霆吼雄威欲吞吳越軍<lb/>
強弩三千皆縮手金堤既成事已非錢唐江上開皇畿<lb/>
雕闌玊檻照東海貪看秋潮忘黍離中原不復民易主<lb/>
百萬貔貅宿沙渚倚樓望潮潮不來六帝同歸一坏土<lb/>
人間廢興何代無誰能躭樂思艱虞良工不解寫無逸<lb/>
丹青却作觀潮圗<lb/>
客攜宋搨定武蘭亭序來觀後有元人諸跋真古物也<lb/>
<pb n="KR3j0162_WYG_031-23a"/>
輒具錄於左方<lb/>
素弱冠時盡見陳海珠氏所藏蘭亭序諸家石刻六<lb/>
十有三本然於書學要非專門不敢妄加評議此卷<lb/>
敬修父嘗珍襲之必善本也臨川危素　唐太宗得<lb/>
禊序真蹟命歐虞褚諸公臨倣之近侍趙模韓道政<lb/>
馮承素諸葛貞輩皆得臨擬取衆所臨分賜諸王近<lb/>
臣惟率更令所臨奪真因勒石以留禁中世共珍異<lb/>
罕獲打搨後雖更亂石獨完存五季時契丹輦以歸<lb/>
<pb n="KR3j0162_WYG_031-23b"/>
北復道棄之慶厯中李學究得而秘瘞于土至其子始<lb/>
出石搨以售人宋景文公守定武購而藏之官庫後守<lb/>
薛師正懼搨繁傷石刻别石以徇世求子紹彭又模刻<lb/>
它石潛易元刻由是定武變為三刻然唐刻㣲帶肉此<lb/>
本字頗豐必紹彭之所模但墨燥而少潤耳予友敬修<lb/>
氏善鑑别尤愛此卷蔡中郎收爨餘之枯必非妄賞汪<lb/>
氏其世寶之至正癸巳長至前五日梅仙山樵卓説<lb/>
禊帖自貞觀間臨搨之盛至宋蔡君謨薛紹彭諸公尤<lb/>
<pb n="KR3j0162_WYG_031-24a"/>
以此為竒事然考其刻則定武本為最先此好古者所<lb/>
以貴得定武刻也景定咸淳間賈氏枋國凡諸舊刻鮮<lb/>
不購入其府客有廖寺丞者嘗承命叅較擇其粹者輯<lb/>
成一帖俾良工王用和刻諸悦生堂經年乃就是則禊<lb/>
帖蓋未易言也此本鐫刻既精打搨尤不茍危雲林所<lb/>
謂敬修父嘗珍襲之必善本也大雅宜謹藏之至正乙<lb/>
巳秋九月十又一日丙寅金華鄭濤書<lb/>
又觀唐韓滉維摩不二圗南唐周文矩飲中八仙圗宋<lb/>
<pb n="KR3j0162_WYG_031-24b"/>
人臨顧凱之列女圗<hi>有喬簣成印柯氏清玩印</hi>元錢選惜馬圗<lb/>
富平門人朱樹滋寄舊搨佛遺教經前有釋迦畫像文<lb/>
嘉休承泥金小字心經前後有周氏家藏張復之印䴢<lb/>
公印項墨林鑒賞印香山之裔印武功小印王元美印<lb/>
末有王穀祥跋云涪翁云大字無過瘞鶴銘小字無過<lb/>
遺教經近世所傳右軍遺敎皆唐經生手書耳陸太宰<lb/>
所藏舊本為世罕購近日稍稍見之是本亦其流亞也<lb/>
己未長至日又有玉川子袁尊尼跋不錄<lb/>
<pb n="KR3j0162_WYG_031-25a"/>
同年秀水曾王孫道扶子安世書來求為其父誌墓以<lb/>
九成宫圗為贄上方空處有弇州臨九成宫銘畫不書<lb/>
款　又明人書畫一冊凡二十幅皆莫是龍張鳳翼文<lb/>
徵明文彭董其昌項徳新輩真蹟極可玩　文衡山行<lb/>
書紅白梅花梨花等詩前有臣受孔子戒圗印<lb/>
明左忠毅公光斗視北畿學政有知人鑒凡所題品往<lb/>
往竒中人亦不知其何術也試順天日拔故相國史公<lb/>
可法為童子之冠史公年少貌又寢謁謝日左公對衆慰<lb/>
<pb n="KR3j0162_WYG_031-25b"/>
勉之曰善自愛將來社稷臣也衆出而戲笑之後史公<lb/>
果大拜南渡殉國難以死又有保定張某次當貢左公<lb/>
謂之曰汝官當至三品然艱于一第奈何後果以貢士<lb/>
仕至巡撫<lb/>
先從兄太液<hi>士鵠</hi>藏倪雲林畫小幅極瀟灑上有自題詩<lb/>
云瀟瀟風雨麥秋寒把筆臨摹強自寛賴有<hi>闕</hi>君相慰<lb/>
藉松肪筍脯勸加餐予少時極愛之康熙甲辰在揚州<lb/>
題程孟陽畫和之矣適觀卞中丞<hi>永譽</hi>書畫考有王叔明<lb/>
<pb n="KR3j0162_WYG_031-26a"/>
自題喬松絶壑圗絶句一字不異第三句缺處是俞字<lb/>
題下又注云一本作至正十三年二月晦日倪瓚寫題<lb/>
詩與此同味此詩風致斷是雲林作然叔明何以勦襲<lb/>
不易一字殊不可解也<lb/>
黄鶴山樵畫款或作王子蒙又或作叔銘<lb/>
南山之下汧渭之間想見開元天寶年此篇乃坡翁書<lb/>
韓幹馬圗作也趙松雪題五代趙巖調馬圗書此詩而<lb/>
自跋云以杜子美詩書之王穉登又跋云拾遺集無此<lb/>
<pb n="KR3j0162_WYG_031-26b"/>
作魏公何從得之古今詞人之作散逸不傳者多寧獨<lb/>
此歌而已云云予閲之失笑在子昻或一時誤書百穀豈<lb/>
一生未睹蘇集耶何孟浪至是且子美明皇時人安得<lb/>
云想見開元天寶耶二公亦未之思耶<lb/>
雪中偶過卞令之中丞書舍觀李營丘雪景山水及王<lb/>
右丞雪溪圗周文矩郭忠恕僧巨然髙房山趙松雪管<lb/>
夫人黄大癡王叔明吳仲圭倪雲林曹雲西徐幼文張<lb/>
伯雨諸名人雜畫至暮又觀元刻松雪集又陸放翁行<lb/>
<pb n="KR3j0162_WYG_031-27a"/>
書古詩一首云能自得我心無入不自得靈府長優閒<lb/>
蕉鹿烏能惑濁醪吞數升浩氣漫漫塞醉来隠几酣屢<lb/>
到華胥國人生貴適情何當調語黙放翁㳺作字極矯<lb/>
健<lb/>
太常寺題為遵<lb/>
㫖㑹議事康熙三十八年十二月十一日奉<lb/>
㫖諭元旦諸臣俱集人衆煩擾請捧<lb/>
神牌往來朕心殊覺未安着内閣㑹同内務府禮部太<lb/>
<pb n="KR3j0162_WYG_031-27b"/>
常寺考明代典禮議奏欽此該臣等考得明代奉先殿<lb/>
祭享並無向太廟捧請牌位之儀我<lb/>
國朝建立<lb/>
奉先殿于内原安奉<lb/>
太祖<lb/>
太宗<lb/>
世祖神牌朔望薦新等祀以時行禮<lb/>
四祖神牌原安奉于<lb/>
<pb n="KR3j0162_WYG_031-28a"/>
太廟後殿每年時享遣官于後殿<lb/>
四祖神位前致祭且嵗暮又有祫祭元旦復請<lb/>
牌位至<lb/>
奉先殿合祀似覺禮煩嗣后遇元旦<lb/>
皇太后聖誕<lb/>
萬夀聖節於<lb/>
奉先殿行禮時停其請<lb/>
太廟後殿<lb/>
<pb n="KR3j0162_WYG_031-28b"/>
四祖神牌至<lb/>
奉先殿即于<lb/>
太廟後殿照<lb/>
奉先殿典例供帛酒籩豆讀祝文遣官致祭則<lb/>
四祖牌位不致往來有䙝而我<lb/>
皇上誠敬之心亦允惬矣其祝文交與翰林院撰擬可<lb/>
也奉<lb/>
㫖是<lb/>
<pb n="KR3j0162_WYG_031-29a"/>
禮部㑹九卿題為㑹試闗天下之人材閲卷宜照從前<lb/>
之定例仰請<lb/>
乾斷酌復成規以光大典事都察院左副都御史梅鋗<lb/>
題云云該臣等㑹議得㑹試乃聚天下之人材而拔其尤<lb/>
者以光<lb/>
朝廷賔興大典舊例分南北中卷衡量可謂至平又分<lb/>
左右未免分析太繁相應仍照舊例南北卷内不必細<lb/>
分左右將廬州等府滁州等州舊係中卷者俱歸于南<lb/>
<pb n="KR3j0162_WYG_031-29b"/>
卷其雲南貴州四川廣西四省去其中卷名色每科雲<lb/>
南定為雲字號額中二名四川定為川字號額中二名<lb/>
廣西定為廣字號額中一名貴州定為貴字號額中一<lb/>
名康熙三十九年㑹試奉<lb/>
恩詔加額明年㑹試應將雲南四川各加中二名廣西<lb/>
貴州各加中一名庶人材不致淹抑而逺方士子皆得<lb/>
均霑<lb/>
皇恩矣奉<lb/>
<pb n="KR3j0162_WYG_031-30a"/>
㫖依議<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0162_WYG_031-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居易錄卷三十一<lb/>
</p>
<p>
</p>
  </div>
</body>
</text>
</TEI>
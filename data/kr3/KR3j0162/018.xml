<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷十八</head>
    <p>
<pb n="KR3j0162_WYG_018-1a"/>
欽定四庫全書<lb/>
　居易録卷十八　　　　刑部尚書王士禎撰<lb/>
洪洞范鄗鼎彪西寄所著理學備考廣備考乞序范順<lb/>
治辛丑進士養親不仕隠居師曠故里講洛閩之學河<lb/>
汾間人士多從授經康熙戊午山西巡撫應<lb/>
詔以博學宏詞薦不出奉<lb/>
溫㫖人益仰重之所著書凡數十種云<lb/>
輝縣冀氏世傳楊忠愍公詔獄中畫梅一卷自題長歌<lb/>
<pb n="KR3j0162_WYG_018-1b"/>
其上河南提學副使族兄書年<hi>際有</hi>常見而和之<lb/>
李閣學柟倚江言其世祖文定公<hi>春芳</hi>狀元及第明世廟<lb/>
甚眷之超拜翰林學士同侍講嚴訥中允董份俱直西<lb/>
内撰元賜一品服時六部尚書無一品服者一日候朝<lb/>
午門外文定衣賜衣趨而入六卿於棕棚下望之色動<lb/>
鄭端簡公曉口占絶句云翰林學士信堪誇新賜宫袍<lb/>
一品紗可惜六卿身上鶴一朝飛向别人家諸公皆大<lb/>
笑絶倒<lb/>
<pb n="KR3j0162_WYG_018-2a"/>
又言始祖李翁老農也居句容山中地名大村為縣人<lb/>
曹尚書義家佃種會尚書擇𦵏地青烏家爭集其門江<lb/>
西一地師來獻圖云某壤最吉即大村地也尚書不甚<lb/>
信薄贈而遣之地師怏怏復往大村徘徊瞻眺自恨其<lb/>
言之不售已而風雪大作日已暮無託宿處翁適往田<lb/>
因延至其家饋以鷄黍地師深德之次日晨起見屋後<lb/>
有草舍半間雪壓將圮雙棺暴露問之翁曰吾父母也<lb/>
貧不能買兆域久而未𦵏地師曰窮途荷君髙誼無以<lb/>
<pb n="KR3j0162_WYG_018-2b"/>
為報此間曹尚書家有吉壤若𦵏之富貴可數百年科<lb/>
第不絶翁曰吾方為尚書家佃田安能有之地師曰但<lb/>
往哀乞無害也然𦵏畢當速去慮其追悔耳翁如其言<lb/>
往值尚書方據案作書泣拜以告尚書頷之翁則出白<lb/>
布一幅求尚書押字又允之急歸以告地師喜曰君福<lb/>
人也為指其穴𦵏畢辭去翁往謝尚書即星夜攜妻孥<lb/>
荷擔渡江而北至興化居焉自是漸饒裕至曾孫遂狀元<lb/>
及第至宰相即文定公也嗣是累世簪笏不絶文定賜<lb/>
<pb n="KR3j0162_WYG_018-3a"/>
塋在儀真子孫歸𦵏句容大村者甚衆<lb/>
李小有嘗云其族喬世臣嗣京少文胞兄弟也皆以文<lb/>
名其父即文定公之孫一日行龍潭山中夜夢神告曰<lb/>
明日賜汝墨二丸汝子功名盡在此墨藏之勿忽也既<lb/>
覺不喻其故明日憩道左神祠神像宛如夢中所見視<lb/>
神座下二墨在焉駭然再拜攜歸以賜喬嗣京二子繼<lb/>
成進士鄉會二試皆用此墨未盡也喬歴官兵部侍郎<lb/>
嗣京監察御史<lb/>
<pb n="KR3j0162_WYG_018-3b"/>
六科都左右給事中給事中共二十四員康熙元年後<lb/>
裁去左右給事中十二員六科止留十二員改都給事<lb/>
中為掌印按水東日記公文承㫖舊稱五府六部都察<lb/>
院六科給事中景泰中李顯為給事中强加都字則知<lb/>
去都字為復古制云<lb/>
御門聽政冬春辰初三刻夏秋辰正三刻内閣部院官<lb/>
率以昧爽齊集午門次至中左門稍憩乃入候於<lb/>
乾清門外<lb/>
<pb n="KR3j0162_WYG_018-4a"/>
駕出陞<lb/>
御座六部都察院等衙門以次奏事如初一日首吏部<lb/>
則初二日首户部周而復始若宗人府奏事則恒居部<lb/>
院之首三法司例居第三部院奏事畢然後臺省官奏<lb/>
事既畢然後内閣大學士學士至<lb/>
御前承<lb/>
㫖翰詹<lb/>
起居注官滿漢各一員輪直立西楹下<lb/>
<pb n="KR3j0162_WYG_018-4b"/>
葉文莊公盛水東日記備紀省垣督撫時僚友姓氏籍貫<lb/>
先曾大父大司徒公歴仕録亦然前輩敦友誼念故舊如<lb/>
此今人以薄為道用心如此者鮮矣予官京師三十年洊<lb/>
更數署受同人之益不少暇日追憶筆之簡冊亦欲使兒<lb/>
孫輩知之耳<hi>遷祭酒後掌院學士遷少詹事奉不具載命祭告後掌詹詹事以未及共事</hi>
禮部尚書沙公澄<hi>順治丙戌進士蓬萊人</hi>
　　　　梁公清標<hi>崇禎癸未進士真定人以兵書大拜</hi>
　　　　黄公機<hi>順治丁亥進士錢塘人以吏書大拜諡文僖</hi>
<pb n="KR3j0162_WYG_018-5a"/>
　　　　郝公惟訥<hi>順治丁亥進士霸州人終吏部尚書諡恭定</hi>
　　　　龔公鼎孶<hi>崇禎甲戌進士合肥人諡端毅</hi>
禮部左右侍郎王公熙<hi>順治丁亥進士宛平人以兵書大拜</hi>
　　　　黄公機<hi>見上</hi>
　　　　董公安國<hi>奉天人</hi>
　　　　田公種玉<hi>順治乙未進士同年宛平人</hi>
　　　　曹公申吉<hi>順治乙未進士同年安丘人終貴州巡撫</hi>
禮部主客郎中劉廣國<hi>順治己丑進士潛江人終漢羌道僉事</hi>
<pb n="KR3j0162_WYG_018-5b"/>
　　　　南廷鉉<hi>順治丙戊舉人渭南人終松茂道僉事予撰墓誌</hi>
禮部儀制郎中曹首望<hi>功貢豐潤人終蘓州府知府</hi>
　　　　主事侯杲<hi>順治己丑進士無錫人終刑部郎中</hi>
　　　　顔光敏<hi>康熙丁未進士曲阜人終吏部考功郎中</hi>
户部尚書郝公惟訥<hi>見上</hi>
　　　　梁公清標<hi>見上</hi>
户部左右侍郎劉公鴻儒<hi>順治丙戌進士遷安人終左都御史</hi>
　　　　嚴公正矩<hi>崇禎癸未進士孝感人</hi>
<pb n="KR3j0162_WYG_018-6a"/>
　　　　田公逢吉<hi>順治乙未進士同年髙平人終浙江巡撫</hi>
　　　　魏公象樞<hi>順治丙戌進士蔚州人終刑部尚書諡敏果</hi>
　　　　于公可託<hi>順治乙未進士同年文登人</hi>
户部福建司員外郎程可則<hi>順治壬辰會元南海人終桂林府知府</hi>
　　　　沈振豪<hi>貢生山隂人</hi>
户部主事王如辰<hi>順治乙未進士同年膠州人終廣西提學道僉事</hi>
户部四川司員外郎佟湘年<hi>奉天人終瓊州府知府</hi>
翰林院掌院學士兼禮部侍郎陳廷敬<hi>順治戊戌進士同年歴吏部尚書今刑部尚書</hi>
<pb n="KR3j0162_WYG_018-6b"/>
　　　　葉公方藹<hi>順治己亥進士及第終刑部侍郎加禮部尚書諡文敏</hi>
國子監司業劉公芳喆<hi>順治辛丑進士宛平人</hi>
詹事府詹事兼翰林院侍讀學士加禮部侍郎沈公荃<lb/>
　　　　　　<hi>順治壬辰進士及第華亭人諡文恪</hi>
　　　　郭公棻<hi>順治壬辰進士清苑人終内閣學士兼禮部侍郎</hi>
禮部尚書兼掌翰林院詹事府事張公英<hi>康熙丁未進士桐城人</hi>
詹事府少詹事兼翰林院侍講學士周公之麟<hi>順治己亥進士</hi>
　　　　　　<hi>蕭山人終通政使司通政使</hi>
<pb n="KR3j0162_WYG_018-7a"/>
　　　　盧公琦<hi>康熙丁未進士仁和人終内閣學士兼禮部侍郎</hi>
　　　　田公喜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>順治辛丑進士馬邑人終内閣學士兼禮部侍郎</hi>
都察院掌院事左都御史陳公廷敬<hi>見上</hi>
　　　　于公成龍<hi>奉天人兼管都統</hi>
　　協理院事左副都御史李公逈<hi>康熙甲辰進士夀光人終刑部右侍郎</hi>
　　左僉都御史周公之麟<hi>見上</hi>
兵部督捕左理事官羅公秉倫<hi>康熙癸丑進士江寕人終通政使司通政使</hi>
　　　　勞公之辨<hi>康熙甲辰進士石門人太僕寺卿</hi>
<pb n="KR3j0162_WYG_018-7b"/>
　　右理事官宫公夢仁<hi>康熙庚戌會元癸丑進士泰州籍静海人終福建巡撫</hi>
　　　　錢公晉錫<hi>拔貢太倉人順天府尹</hi>
　　　　顧公藻<hi>康熙丙辰進士崇明人由翰林院侍講改終工部右侍郎</hi>
督捕衙門例以每年四月彚題一年八旗逃獲之數别<lb/>
有緑頭牌奏知逃官逃兵若干員名止紀總數以備<lb/>
問人名地名不能悉也而捧牌啟奏係滿洲堂官專責<lb/>
乾清門啓奏<lb/>
上問侍衛馬三捷逃往何處席珠不能對士禎又不解<lb/>
<pb n="KR3j0162_WYG_018-8a"/>
國語遂蒙<lb/>
上諭下吏部都察院察議堂司官左都御史于公成龍<lb/>
言緑頭牌啓奏漢官例不與聞與公無渉席珠公亦云<lb/>
然予曰不然滿漢堂官平日共事一堂又同啓奏小有<lb/>
利害輒分彼此既非大臣之體又非協恭之誼某不忍<lb/>
為也于公與副都御史徐公潮深歎服謬許有古大臣<lb/>
風且云<lb/>
本朝此事惟一見於魏敏果公<hi>象樞</hi>今乃再見公耳于公<lb/>
<pb n="KR3j0162_WYG_018-8b"/>
至内閣又申言之然予與席珠公等竟同一口供上遂<lb/>
俱議降一級留任仍罰俸一年蒙<lb/>
聖恩予與漢理事官勞公之辨照部院議而席珠公等<lb/>
三人皆降三級隨旗上<lb/>
朝吏部尚書李公天馥亦語侍郎彭公孫遹曰王公不失厚道<lb/>
然未免過於忠厚吾所不能掌院學士張公英云公此一事<lb/>
起居注諸公皆傳道之<lb/>
李侍讀漁村<hi>澄中</hi>滇行日紀載板橋驛驛壁有題句云滇<lb/>
<pb n="KR3j0162_WYG_018-9a"/>
海盈盈一水遥解鞍明日問歸橈還如謝眺宣城路南<lb/>
浦新林過板橋甚有風調不知誰作也按此升菴詩也<lb/>
題作于役江鄉歸經板橋首句千里長征不憚遥滇程<lb/>
記云楊林逹板橋號三亭實六亭<lb/>
克什兔者紅帶宗屬自四川隨征回京至鳯翔病疽危<lb/>
甚有張希仁者業瘍醫藥之而愈克什兔遂攜入京師<lb/>
張有子玉女蛇妃等九人克什兔利之私作譌契誣以<lb/>
賣身及張歸鳯翔克什兔即以逃人告提比解至部讞<lb/>
<pb n="KR3j0162_WYG_018-9b"/>
得實予與席珠公斷張夫妻子女歸復版籍為良民克<lb/>
什兔送宗人府察議克什兔怒牒訴掌宗人府郡王郡<lb/>
王召侍郎等辨質克什兔刁悍甚然絀於理府是部議<lb/>
克什兔革職鞭責疏上得<lb/>
㫖依議予在部不敢以强禦骫法率如此聊記此一事<lb/>
不及備書也<lb/>
湯尚書荆峴<hi>斌</hi>巡撫江蘓毁上方山五通祅廟撤土偶<lb/>
扑之而投諸水有人於地中得古石碣上刻肉山酒海<lb/>
<pb n="KR3j0162_WYG_018-10a"/>
遇湯而敗八字云仙人張三丰書也烏程陳煉師説<lb/>
山東巡撫題報部撥陜西協餉銀九十萬兩已解本年<lb/>
地丁錢糧銀四十五萬兩其未解銀四十五萬兩儘徵<lb/>
儘解奉<lb/>
㫖陜西需用銀兩已將户部庫帑撥給這未解協餉若<lb/>
不拘定限儘徵儘解恐致累民着不必解送仍留該省<lb/>
候部撥用同日户部奉<lb/>
㫖西安鳯翔各屬二麥無收供應軍需賑恤民生俱闗<lb/>
<pb n="KR3j0162_WYG_018-10b"/>
𦂳要着將爾部庫銀撥一百萬兩作速解送陜西支用<lb/>
先一日内閣傳<lb/>
上諭諭九卿以<lb/>
聖意如此臣士禎恭對曰普天之下皆<lb/>
朝廷赤子<lb/>
皇上軫念秦民不惜公帑百萬朝發夕至起白骨而肉<lb/>
之恩至厚矣又軫念齊魯之民停協解以紓民力真天<lb/>
地父母之心無不覆載者也嗚呼<lb/>
<pb n="KR3j0162_WYG_018-11a"/>
九重之上慮周萬里宵旰憂勤惟懼一夫不得其所聖<lb/>
帝明王憂民至此者古今能㡬見哉忝備員九卿謹備<lb/>
識之<lb/>
四月中屢<lb/>
諭九卿會議西安鳯翔賑濟事宜十八日内閣傳<lb/>
上諭畧云西安鳯翔饑荒朕在宫中夙夜軫念有從陜<lb/>
西往來人員必親加詢問頃四川巡撫噶爾圖來京陛<lb/>
見問所過陜西州縣情形噶爾圖奏稱西鳯二府百姓<lb/>
<pb n="KR3j0162_WYG_018-11b"/>
流亡者多以饑餒其疾疫而死者亦間有之不勝惻然<lb/>
云云議得捐納人員應令於布政司及西安鳯翔二府屬<lb/>
各州縣聽便捐納仍特遣大臣㑹同該督撫不論捐納<lb/>
及撥解銀兩并運送米石於被災州縣作速通行給發奉<lb/>
㫖着户部尚書王隲工部尚書沙木哈去先是遣兵部<lb/>
尚書索諾和往勘災未回再有是<lb/>
命<lb/>
康熙丙寅睢州湯公斌自江寕巡撫<lb/>
<pb n="KR3j0162_WYG_018-12a"/>
特㫖加禮部尚書召還掌詹時正詹為清苑郭公棻二<lb/>
公同時未㡬郭遷内閣學士去不另推補及湯遷工部<lb/>
尚書則以禮部侍郎掌翰林院事桐城張公英兼掌府<lb/>
事張遷工禮二部尚書皆兼掌翰林院詹事府迄不另<lb/>
推云<lb/>
王翬字石谷自號烏目山人常熟人畫與太倉王太<lb/>
常時敏王亷州鑑齊名江左稱三王辛未來京師頗<lb/>
自貴重其畫不為人作獨欲得予一詩為贈屢屬諸<lb/>
<pb n="KR3j0162_WYG_018-12b"/>
公通意於予又特作長幅及冊子八幅相遺其意濃<lb/>
至可感竹垞題冊後云王翬老去畫尤工小幅呉裝<lb/>
倣恵崇曾上北髙峯頂望村村風景似圖中八幅其<lb/>
一倣大癡溪山雨意圖一倣王叔明小景一題夕陽<lb/>
山外山倣巨然一倣趙呉興采菱圖一倣北苑一倣<lb/>
黄子久天池石壁圖一寫唐伯虎詩意詩云呉山多<lb/>
近打魚磯磯上家家住翠微曉日五竿人未起查查<lb/>
山鷓遶簷飛又十月江南未隕霜青楓欲赤碧梧黄<lb/>
<pb n="KR3j0162_WYG_018-13a"/>
停橈坐對西山晚新雁題詩小著行<lb/>
海淀在明時有戚里李氏園米太僕仲詔<hi>萬鍾</hi>勺園亦在<lb/>
卒即𦵏焉<lb/>
暢春御園落成而米之墓逼近苑外其家欲改卜<lb/>
上知之特傳<lb/>
㫖令勿遷仍許嵗時上冢如常<lb/>
上之曲體人情如此真盛德也<lb/>
命九卿會議京口荆州截留漕糧令該駐防將軍以兵<lb/>
<pb n="KR3j0162_WYG_018-13b"/>
船各運十萬石至襄陽以西安鳯翔雨澤愆期秋成未<lb/>
可必也<lb/>
内閣傳<lb/>
諭九卿及翰詹卿寺各衙門堂上官書嵩山中岳廟濟<lb/>
瀆神祠孟子遊梁祠二程子祠扁額各四字進呈曰嵩<lb/>
髙峻極曰靈瀆安瀾曰昌明仁義曰功存河洛先是河<lb/>
南巡撫閻中丞興邦恭請<lb/>
御書也<lb/>
<pb n="KR3j0162_WYG_018-14a"/>
國子博士孔尚任東塘精於音律常得漢玉羌笛唐製<lb/>
胡琴各一枚形製古雅自為跋刻之云康熙壬申官京<lb/>
師獲玉笛吹孔之下止具三孔世無識者考之馬融笛<lb/>
賦稱笛出於羌舊四孔京房加一孔於後以備五音所<lb/>
云四孔者乃連吹孔數之其底原有洞孔故加一孔而<lb/>
五音備焉後之長笛又加二孔以應七律許慎說文注<lb/>
笛七孔筩羌笛三孔是也其曲有落梅花折楊栁古愛<lb/>
其曲多為玉笛吹之此笛色如栁花葢古之甘黃玉也<lb/>
<pb n="KR3j0162_WYG_018-14b"/>
雙鈎碾製肖形竹節頂節二寸中節八寸尾節五寸較<lb/>
以漢尺分毫不爽應劭風俗通載漢武帝時丘仲作笛<lb/>
長尺四寸今長尺五寸且無後孔當在漢之初年矣噫<lb/>
古噐存而古音莫解笛之三孔亦猶文字之一畫也與<lb/>
<hi>右跋漢玉羌笛</hi>胡琴本北方馬上樂亦謂之二絃琵琶蓋琵琶所托<lb/>
始也南部新書載唐韓晉公滉入蜀伐奇樹堅緻如紫石<lb/>
匠曰為胡琴槽他木不能並遂為二胡琴曰大忽雷小忽<lb/>
雷後獻德皇樂府雜録云文宗朝兩忽雷猶在内庫内<lb/>
<pb n="KR3j0162_WYG_018-15a"/>
侍鄭中丞特善之訓注之亂始落民間康熙辛未予得<lb/>
自燕市葢其小者質理之精可方良玉雕鏤之巧疑出<lb/>
鬼工今八百餘年矣頻經喪亂此噐徒存而已無習之<lb/>
之人俗藝且然傷哉<hi>右跋唐製胡琴</hi>又嘗於慈仁寺市得前代内<lb/>
府琵琶二賦詩曰喬木世臣事已革零書破琴存故國<lb/>
每逢舊物重摩挲必詰此物何從得廟市曾收兩琵仄<lb/>
琶製作不同各臻極其一龜錦裹周身剪犀鏤牙如縷<lb/>
織背上雙紐蹲盤螭盈尺曲柄玳瑁飾雲楸作靣波濤<lb/>
<pb n="KR3j0162_WYG_018-15b"/>
生三十六峯更竒特橫挾不起斜按難滿輪明月遮胸<lb/>
臆其一痩削美人肩螳螂匙頭蜻蜓翼水波雷文到四<lb/>
邊碎砌檀槽百衲式異寳妝成兩樹花牡丹秋菊真氣<lb/>
逼不似螺蜔非硨□剔硃填漆無顏色次第傳觀反覆<lb/>
猜旁有老伶長太息前朝琵琶屬教坊玉熙宫中數承<lb/>
直方響前列琵琶隨一派韶音揚舜德先皇顧曲愛繁<lb/>
絃天府之藏示樂職大者名為大海潮南宋流傳今到北<lb/>
四絃彈動殷殿庭却疑腕中萬斛力小者斵從萬厯初<lb/>
<pb n="KR3j0162_WYG_018-16a"/>
内府金錢費千億年年風露催白頭才人懐袖聲啾唧<lb/>
聽來恰似秋蟬吟針鋒細字將名刻大聲宏亮小聲清<lb/>
雄鳴雌和無差忒龍錦囊中只兩張舊時中侍皆能識<lb/>
可惜淪落在市塵四十八年塵漬黑折軸斷品誰安排<lb/>
玉帶銀撥漫拂拭有腹無絃訴怨難撫今懷古中心惻<lb/>
造者前王毁者誰甲申三月遭流賊<hi>右詠大海潮小吟蟬兩琵琶歌</hi>
徐宗伯學謨冰㕔劄記云毘陵唐荆川順之始以宫僚<lb/>
言事削籍海内有景星慶雲之望繼倭亂江南趙文華<lb/>
<pb n="KR3j0162_WYG_018-16b"/>
薦之朝起南兵部郎轉北至京朝士爭往候之荆川闔<lb/>
門謝客客至常不得見及報謝自九卿外庶僚惟翰林<lb/>
科道吏部而已是時分宜當國久勢傾中外欲借荆川<lb/>
為名髙日令其子置酒致款洽荆川儒者一見隆重遂<lb/>
為莫逆以謂可附之行道不知入其牢籠也巡邊之役分<lb/>
宜享之西苑直房飲以薏苡酒荆川以為佳分宜曰酒故<lb/>
薊遼王總督餽予酒則一年佳一年官却一年不佳一年<lb/>
荆川頷之至薊欲馳總督甬道王公自以帶兵部堂銜難<lb/>
<pb n="KR3j0162_WYG_018-17a"/>
之荆川殊怏怏還朝先以巡邊䟽稿託白儀制啓常呈<lb/>
世蕃内叅王公至數百言世蕃覽之大驚曰此䟽入王<lb/>
公械逮矣乃以筆盡刪去止留一卒不練誠如聖諭云云<lb/>
四句乃得秋後處治之㫖朝論以薏苡酒之語謂荆川<lb/>
為嚴氏報効此其故不可知矣如宗伯所言王司馬思<lb/>
質之獄發指雖由相嵩荆川實為搏擊何殊文華之媒<lb/>
孽張半洲耶李中麓<hi>開先</hi>荆川至交也常遺之書曰此一<lb/>
起官頗紛物議出非其時託非其人將舉平日所守而<lb/>
<pb n="KR3j0162_WYG_018-17b"/>
盡喪之矣又云或佛肸欲往之意也豈知其終是不可<lb/>
哉葢良友之言如此<lb/>
大興劉顯績字元公明崇禎丁丑進士順治初官給事<lb/>
中終陜西僉事有知人之鑒前明崇禎癸未㑹試為同<lb/>
考官得大學士成公克鞏刑部尚書諡端恪姚公文然<lb/>
學士魏公天賞順治丁亥㑹試再為同考官得大學士<lb/>
王公熙大學士李公之芳太常卿一甲第二程公芳朝<lb/>
修撰一甲第三蔣公超而四川按察使宋公琬詩家宗<lb/>
<pb n="KR3j0162_WYG_018-18a"/>
匠亦本房也視朱平涵相國湧幢小品所載呉中丞維<lb/>
嶽以嘉靖丁未分考得張相居正殷相士儋陸尚書光<lb/>
祖汪侍郎道昆胡太常正蒙胡又會元也前後可以方<lb/>
軌然劉得人二次尤竒<lb/>
士禎以順治辛夘羇貫中山東鄉試是科同考得人極<lb/>
盛者餘杭孫應龍海門以德州知州閱書經得七人為<lb/>
安邱曹澹餘申吉吏部侍郎大嵩李望石贊元<hi>榜名立</hi>兵部<lb/>
督捕侍郎樂安成愚崑其範兵部侍郎鄒平馬右實光<lb/>
<pb n="KR3j0162_WYG_018-18b"/>
監察御史平度崔老山誼之通永道僉事禹城盧公鉉<lb/>
鑄鼎淮安府推官膠州韓名卿魏衡州府通判七人皆<lb/>
登進士李成馬皆嘗以御史巡鹽而成與馬又皆兩浙<lb/>
孫之桑梓也時年七十餘家居尚無恙士禛以詩經出<lb/>
夀州夏侍御敬孚先生<hi>人佺</hi>之門忝冠本房<hi>初擬解元改第六</hi>今官經<lb/>
筵講官刑部尚書安丘劉子延祚逺巡撫順天副都御<lb/>
史日照李宗周簠官知縣子應廌内閣學士兼禮部侍<lb/>
郎抑亦其次今先生年七十九矣清健如五十許人<lb/>
<pb n="KR3j0162_WYG_018-19a"/>
今吏部尚書李容齋天馥禮部尚書前大學士熊青岳<lb/>
賜履兵部尚書杜肇余臻刑部尚書前吏部尚書陳說<lb/>
巖廷敬皆順治戊戌進士同時領六卿前此所少<lb/>
長洲宋文恪德宜善擇壻王藻儒掞内閣學士兼禮部<lb/>
侍郎顧懿樸藻翰林侍講改兵部督捕理事官顧雨若<lb/>
用霖西充知縣陳廣陵元龍翰林編修李丹壑孚青翰<lb/>
林編修五人皆進士其四入翰林文恪子大業亦翰林<lb/>
編修<lb/>
<pb n="KR3j0162_WYG_018-19b"/>
上海姚公永濟字通所明萬厯戊戌進士歴官浙江左<lb/>
布政使至順治十五年戊戌尚無恙與戊戌新進士叙<lb/>
同年之誼時人傳為盛事先是崇禎中先祖康宇公官<lb/>
浙右轄與姚公共事相得甚懽姚公丁丑入覲以考課<lb/>
不及額下詔獄先公署篆悉以徵解完姚公考成遂得<lb/>
復任率子孫詣先公謝曰活我者公也鼎革後先公田<lb/>
居尚無恙辛夘外兄髙念東<hi>珩</hi>以翰林侍講學士典江<lb/>
南試先公附書問訊姚公答書殷勤道契闊士禎是秋<lb/>
<pb n="KR3j0162_WYG_018-20a"/>
領山東鄉薦猶及見之先公是嵗夀九十一又二年癸巳<lb/>
考終後五年為戊戌姚公尚在葢近百嵗矣<lb/>
明彭吏侍華為庶吉士其兄文憲公時以學士教習然<lb/>
猶三從兄弟康熙癸丑崑山徐宫允秉義果亭以鼎甲<lb/>
第三授編修入館其母弟相國立齋以翰林掌院學士<lb/>
司教習具疏題明<lb/>
特㫖免秉義教習曠典也乙丑會試華亭王户侍鴻緒<lb/>
儼齋為總裁其母兄編修九齡為同考試官尤為僅見<lb/>
<pb n="KR3j0162_WYG_018-20b"/>
李少司馬厚菴言在江淮晤督學許贊善汝霖傳治失<lb/>
血方云髙郵一學官年八十二有少容自云少患血症<lb/>
得異人傳此方服之良愈久服老而益健其方用青布<lb/>
<hi>不用五棓子者</hi>於荷稻或草木上接秋露最潔者取其水以磁瓶<lb/>
盛之分為十八碗作三次服每次六碗入人參湯五分<lb/>
冬蜜人乳各一鍾煎温服<lb/>
李少司寇奉倩言得一秘方治疫氣傷寒等症最効其<lb/>
方用麥門冬三錢烏梅三枚棗三枚芫荽梗三十寸燈<lb/>
<pb n="KR3j0162_WYG_018-21a"/>
心三十寸竹葉三十片熱煎服<lb/>
厚菴扇繫一物色如伽楠而不堅無香問之曰粵西梧<lb/>
州所產鯖魚膽也用少許和水㸃眼疾立効然不必多<lb/>
用又粵西山羊血治血凝滯如神其家一僕偶墜艙底<lb/>
艙深丈餘及救甦遍身血暈療之漸痊惟頭目岑岑作<lb/>
苦既三年矣偶得山羊血治之頭風立除<lb/>
南工侍懐仁大西洋人嘗言其國取珠有如雞卵大者<lb/>
螺蚌亦絶大有臭腐者則夜明珠產其中其法不用剖<lb/>
<pb n="KR3j0162_WYG_018-21b"/>
取惟以殻曝日中久則蚌渇吐珠弄之伺其吐急取可得<lb/>
晋江黄給事熙纉字敬菴嘗為安慶府推官予與順治<lb/>
庚子同為江南同考試官以己亥城守功内陞其僕人<lb/>
一日得大螺将煮食之湯忽沸有聲甚巨螺忽自釡躍<lb/>
起室内氣如烟霧不辨人皆驚而走匿移時視之螺死<lb/>
有珠如龍目大在其側以經水火晶光遂減秤之重三<lb/>
錢亦夜明之類<lb/>
李厚菴説明末閩中神祠土木偶及人家家祠木主皆起自行<lb/>
<pb n="KR3j0162_WYG_018-22a"/>
少司空齊穡公言察兒罕國元之嫡派也世雄長西北<lb/>
諸部傳至靈丹可汗在位久忽欲往西域皈佛教其台<lb/>
吉那顔等苦諫不聽國中無主<lb/>
太宗皇帝因發兵追降之其尚璽近侍以傳國玉璽倉<lb/>
卒坎地而霾之兵既退有童豎牧羊其地一羊屢至坎<lb/>
所蹄之不已驅之復來牧覺有異試發土則璽見焉聞<lb/>
於官遂進<lb/>
上時天聰某年也今蔵<lb/>
<pb n="KR3j0162_WYG_018-22b"/>
御府予按何文肅喬新椒邱集有傳國璽志一篇叙述甚<lb/>
詳五代後唐從珂時秦璽燬石敬塘入洛更以玉為之重<lb/>
貴獻之遼興宗試進士遂以有傳國璽者為正統命題金<lb/>
滅遼延禧遺傳國璽於桑乾河元世祖時有札刺爾氏者<lb/>
漁於桑乾之濱得之夜有光監察御史楊桓辨其文以為<lb/>
歴代傳國璽上之至正末中山大兵至燕順帝攜之北遁<lb/>
沙漠其本末如此以文肅言考之自五代之亂璽歸於遼<lb/>
遼歸於金金歸於元在察爾罕國者又二百餘年而歸於<lb/>
<pb n="KR3j0162_WYG_018-23a"/>
本朝詎偶然哉又按王冕詩青象不將傳國璽紫駝空<lb/>
引舊氊房葢未詳矣<lb/>
門人楊吉士名時江隂人向屬其訪宋胡恢南唐書及<lb/>
元席㡌山人王逢集適來言胡本李忠毅公仲逹家舊<lb/>
有之亂後其家零落不可得矣原吉<hi>逄字</hi>梧溪集凡七卷<lb/>
有至正間新安汪澤民鄱陽周伯琦二序景泰中南康<lb/>
府知府陳敏政後序細書工緻似鍾太傅終卷如一云<lb/>
是周硯農榮起手録周江隂老儒常熟毛子晉刻較古<lb/>
<pb n="KR3j0162_WYG_018-23b"/>
書多其刋正尤精六書之學其子長源字鄴侯予在淮<lb/>
南時從遊門下甚久硯農年八十七乃卒今歿才五六<lb/>
年耳書雜八分信可寳也女禧祐皆工畫禧名尤著予<lb/>
昔在江南嘗得其畫惜花春起早詩意士女一幀又嘗<lb/>
屬江隂知縣陸次雲訪其所畫楚詞九歌九章圖陸在<lb/>
江隂數載不相聞聞已購得裝潢而未寄予也當問之<lb/>
呉中閨媛文俶字端容寒山趙靈均之配工於寫生梁<lb/>
谿太學浦生貽其所作花卉草蟲十二幅雅淡有生氣<lb/>
<pb n="KR3j0162_WYG_018-24a"/>
昔聞有著色本草一部惜未見<lb/>
米南宫寫隂符經墨蹟細行書結搆精宻神韻溢於楮<lb/>
墨與世傳刻米書逈别大似褚河南也首有黃帝像兩<lb/>
童子奉劍印侍前有一鼎後題甲申初夏廿日南山米<lb/>
老學書課凡十三字經後書元章及劉巨濟倡和龍真<lb/>
行二篇字尤妙云龍真行為元章待制林公書跋云祕<lb/>
府右軍書一卷有一龍形真字印故作此米芾詩龍形<lb/>
真字芸香裏伏日道山聊一啓媼來鵝去已千年莫怪<lb/>
<pb n="KR3j0162_WYG_018-24b"/>
癡兒收䗶紙蕭衍老翁食無肉錦質繡章能獨侈不知<lb/>
劫火付冤家却誤葛仙求令史文皇有金無鑒目賴取<lb/>
穹官齊押尾徐生小黠辨茅簷不道天真難力至晚薄<lb/>
功名歸一戲一奩充勝三公貴牡丹不語人能醉墨光<lb/>
覺勝朱鈆媚與身俱生無術治又染膏肓劉巨濟後有<lb/>
劉涇和秦火蕩焚天地赤孔堂壞後無餘壁不知科斗<lb/>
六書文化作龍蛇二王跡集賢他日作仙久官姓篆章<lb/>
存歴歴自憐黃眼未親逢一段因依徒奪魄元章揮灑<lb/>
<pb n="KR3j0162_WYG_018-25a"/>
早驚動秘篋墨皇曾敬識孤標未要後生知劣許下官<lb/>
論莫逆好竒舉世不多肯神物尤來終變易神鋒雙合<lb/>
會有時真璽一飛無處覓頗聞秘篋作訛語别有擾龍<lb/>
招異客不知乾沒歸去來勝在箇家遭水厄米芾自命<lb/>
此書為跋尾書惟題於家真蹟後不寫以遺人<hi>闕</hi>樞宻<lb/>
太尉論書詣奥前篇有天真難力至語後篇知劉侅收<lb/>
書自芾始故寫獻其後有跋云米氏小録云宣和間聖<lb/>
主命寫小楷故倣右軍黃庭少酬聖意不能以備御覽<lb/>
<pb n="KR3j0162_WYG_018-25b"/>
也余留京師購得此帖命工裝潢與諸子習書誠可寳<lb/>
愛堅白老人敬題<lb/>
　<lb/>
　<lb/>
　<lb/>
　<lb/>
　<lb/>
　居易録卷十八<lb/>
</p>
<p>
</p>
  </div>
</body>
</text>
</TEI>
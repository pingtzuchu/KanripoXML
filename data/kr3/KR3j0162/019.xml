<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷十九</head>
    <p>
<pb n="KR3j0162_WYG_019-1a"/>
欽定四庫全書<lb/>
　居易録卷十九　　　　刑部尚書王士禎撰<lb/>
梧溪集記宋元末國事人才多史家所未備予讀<lb/>
之信然又如宋髙皇壽成殿汝甆觶引孟郡王忠<lb/>
厚佩印歌制置彭大雅瑪瑙酒椀歌之類尤令觀<lb/>
者一唱三歎予最愛其題王冕墨梅一絶云霜落<lb/>
銀河月在天美人松下鬭嬋娟一枝倒影呉牛角<lb/>
曾似知章踏酒船自序云冕耆畫梅常韉牛遊京<lb/>
<pb n="KR3j0162_WYG_019-1b"/>
城名貴側目<lb/>
兵部員外郎裴<hi>袠</hi>新安人假歸將行以其邑訓儀封王<lb/>
世治所刻呉江計甫草<hi>東</hi>讀予論詩絶句記來徵士大<lb/>
夫詩歌紀事以計此記為予詩作也因先呈予世治跋<lb/>
云不肖生也晚距先肅敏公六世時已百餘年守家蔵<lb/>
集恒虞失墜有莫為之後之懼康熙壬戌七月太邱王<lb/>
瑗郵致甫草計先生讀阮亭詩記一篇世治讀之不禁涕<lb/>
洟深歎知巳之難而相遇之奇也世治半世俯首老諸生<lb/>
<pb n="KR3j0162_WYG_019-2a"/>
不能與當代賢士大夫挈長比藝焜耀先澤而甫草乃<lb/>
從阮亭王公少谷山人之句而致其感動痛哭之辭至欲<lb/>
為先肅敏死斯亦竒矣嗟乎是少谷阮亭兩公之知先<lb/>
肅敏而總藉傳於計先生之一痛也海内文人其誰不<lb/>
願為計先生死者哉予康熙癸夘在揚州一日雨行如<lb/>
臯道上得論詩絶句四十首葢倣元裕之作其一云三<lb/>
代而還盡好名文人從古善相輕君㸔少谷山人死獨<lb/>
有平生王子衡甫草丁未於都門見此詩因作記今載<lb/>
<pb n="KR3j0162_WYG_019-2b"/>
甫里集袠字盧院康熙甲辰進士以溧陽知縣行取循<lb/>
吏之聲甚著為督捕司屬予擬薦之未果<lb/>
席㡌山人集載台州余季女寄夫詩五章云妾誰怨兮<lb/>
薄命一氣孔神兮化生若甑春山娟兮秋水淨秉貞潔<lb/>
兮妾之性一夜夣兮食棃靈氛兮為予占之曰行道兮<lb/>
遲遲斂角枕兮粲如風動幃兮心悲<hi>二</hi>雲黯黯兮雪飛<lb/>
棘夫子介兮如石苦復留兮不得望平原兮太息涕泗<lb/>
橫兮霑臆<hi>三</hi>送子去兮春樹青望子來兮秋樹零樹有<lb/>
<pb n="KR3j0162_WYG_019-3a"/>
枝兮枝有英我胡為兮煢煢<hi>四</hi>織女兮牛郎豈謂化兮<lb/>
為參商欲徑渡兮河無梁霜露侵襲兮病偃在牀嗟嗟<lb/>
夫子兮誰與縫裳<hi>五</hi>右詞㫖悽婉音族古雅不減徐淑<lb/>
誰謂宋元以下無樂府耶得之女子尤竒<lb/>
睢州湯尚書荆峴斌醇儒也仕至開府九列而家甚清<lb/>
貧居京師委巷陋室冬禦寒一羊裘外無長物尚書歿<lb/>
後有僕劉振者鬻身旗下一日赴部告提妻子云在睢<lb/>
州生員湯漙家司具稿呈堂欲為行提予不可曰彼自<lb/>
<pb n="KR3j0162_WYG_019-3b"/>
言因債負典身湯氏年滿復鬻身旗下烏知非賣身於湯<lb/>
而背主投旗者乎行提則墮此輩計中既索妻子又將<lb/>
索衣物索路費不滿其谿壑不止且背主投旗自有應<lb/>
坐之律主僕名分地方風俗闗係甚鉅豈可自此一事<lb/>
開其端耶遂諭司改稿遞發劉振令河南巡撫嚴行質<lb/>
審有無背主投旗情節閻中丞興邦審擬得情照例治<lb/>
振罪仍斷與湯氏為奴而開歸諸郡背主覬覦者懼矣<lb/>
溥者尚書子也<lb/>
<pb n="KR3j0162_WYG_019-4a"/>
新城民牛德者鬻身及妻女於旗下逃歸十餘年矣一<lb/>
旦為有司獲解自供子女㡬人有司復查解到部而長<lb/>
女次女皆已適人有司來請明示按條例長女係旗下<lb/>
所生帶逃應提解次女係逃後民間所生應追身銀四<lb/>
十兩解部給主予以提解則夫婦離異方難之其旗主<lb/>
李文士者忽具呈自言不忍其女夫婦斷離人與身銀<lb/>
俱不願領祈行知地方官各令寧家永無改悔予驚歎<lb/>
曰世乃有如此人乎隂德大矣其後必昌亟靣加奬勵准<lb/>
<pb n="KR3j0162_WYG_019-4b"/>
行而二女皆安室家矣文士之義不可使湮沒無傳也<lb/>
特表而出之<lb/>
安邱張杞園<hi>貞</hi>以明經需次翰林孔目博雅好古工篆<lb/>
刻喜交遊青州名士也以寫本宋岳珂肅之玉楮集相<lb/>
寄集八卷有嘉熙庚子自序肅之鄂忠武王孫霖子官<lb/>
户部侍郎著書甚多如金陀粹編桯史愧郯録皆傳於<lb/>
世又有東陲事畧未及見此集乃衡府髙唐王家鈔本<lb/>
流傳絶少髙唐王諱某號岱翁工篆𨽻癖嗜古書寫録<lb/>
<pb n="KR3j0162_WYG_019-5a"/>
多祕本鼎革後散落市肆紙墨精好裝潢工緻康熙乙<lb/>
巳予歸自揚州一日至青州與杞園觀書市中得劉貢<lb/>
父春秋權衡意林二書亦髙唐府中物杞園云曾見岱<lb/>
翁篆書入藥鏡一篇淳整茂宻亦希有也<lb/>
户部郎中王埏以其逺祖孝行録索題孝子名原文安<lb/>
人父珣以逃里役去鄉里原方在襁褓稍長有室段氏<lb/>
日問母張兒父安在母告以故原哀痛跪母前欲逺遊<lb/>
覔其父母止不聽乃去之齊魯數年至田横島宿神祠夜<lb/>
<pb n="KR3j0162_WYG_019-5b"/>
夢入古刹日當午見僧方炊就乞食僧與之一盂曰此<lb/>
莎米飯也味苦為汝和以肉羮既覺有一丈人攜杖入<lb/>
原告之夢丈人曰日當午南方也莎草根附子也和以<lb/>
肉羮附子膾也急去當於山寺求之原謝而行抵輝縣<lb/>
入帶山夢覺寺會大雪宿山門下僧見而叩所從來具<lb/>
以對是時珣在寺為僧都養僧引原示之曰此少年亦<lb/>
文安人試作鄉語於是父子語合抱持大哭聚觀者皆<lb/>
感動泣下住持僧法林者贈詩云豐干豈是好饒舌我<lb/>
<pb n="KR3j0162_WYG_019-6a"/>
佛如來非偶爾昔日曾聞吕尚之明時又見王君子借<lb/>
留衣鉢種前縁但笑懶牛鞭不起歸家日誦法華經苦<lb/>
惱衆生今有此原遂奉珣以歸年六十有四矣又二十<lb/>
年始卒原卒時亦八十有四子六人孫十五人曾孫二<lb/>
十二人應霖應期皆進士李本寧維楨李卓吾贄皆為<lb/>
之傳其大畧如此六世孫景祚<hi>本名𦙍祚後改今名</hi>字迂叟順治<lb/>
丙戌進士官大理卿埏即廷尉子也<lb/>
門人太原閻詠字復申其父若璩字百詩邃於經術博<lb/>
<pb n="KR3j0162_WYG_019-6b"/>
雅好古詠寄子書云此間有一傖父自謂精通小學問<lb/>
詠今代詩人誰為第一詠以吾師新城公對渠云吾家<lb/>
少陵詩賔客減應劉應為人姓當讀作平聲何新城公<lb/>
作仄聲用詠不能對歸質家尊家尊云皆可用也此字<lb/>
正為左傳國語應為武王之子所封之國陸氏宋氏無<lb/>
音故黃公紹韻會於蒸部應字曰人姓隂時夫韻府於<lb/>
徑部應字曰人姓非平仄兩用之證乎亦猶吾鄉之枚<lb/>
乘漢書無音故子美作仄聲枚乘文章古是也太白又<lb/>
<pb n="KR3j0162_WYG_019-7a"/>
作平聲八月枚乗筆是也安得是李而非杜是杜而非<lb/>
李乎伍子胥之員讀作運亦讀作云故陸魯望詩賴得<lb/>
伍員騷思少未聞以令公四俊之謡而病其不識字也<lb/>
新城公博極羣書作詩字字有根據豈容輕議議之者<lb/>
所謂蚍蜉撼大樹耳徐自笑曰吾作新城公桓譚得否<lb/>
百詩博聞强記漢唐注疏皆能舉其詞此其緒餘耳然予<lb/>
詩用應劉只作平聲彼云作仄用者不知其何據也<lb/>
從來辨夏正周正者㡬成聚訟百詩近著博湖掌録有<lb/>
<pb n="KR3j0162_WYG_019-7b"/>
改嵗改時改月解一篇最博而核聊記於此云事有為<lb/>
當代所通尚習聞習見隨人舉及言下輙知此屬某彼<lb/>
屬某不復煩疏解者三正之通於民俗亦其一也予嘗<lb/>
以豳風七月詩言月夏正也言日周正也周禮太宰小<lb/>
宰正月建子也正嵗建寅也一篇一官之中已交錯言<lb/>
之然猶曰字有不同也若何以卒嵗夏正之嵗也曰為<lb/>
改嵗周正之嵗也月令季秋曰來嵗秦正之嵗也季冬<lb/>
曰來嵗夏正之嵗也十月蟋蟀入我牀下夏正之十月<lb/>
<pb n="KR3j0162_WYG_019-8a"/>
也十月之交朔日辛夘周正之十月也臨卦至於八月<lb/>
有凶夏之八月也玉藻至於八月不雨周之八月也月<lb/>
令孟春乘鸞路夏之孟春也明堂位孟春乘大路周之<lb/>
孟春也臣工詩維莫之春周之暮春也論語暮春者夏<lb/>
之暮春也明堂位季夏六月改時與改月也左傳襄十<lb/>
四年正月孟春不改月與時也君牙夏暑雨冬祁寒不<lb/>
改時即不改氣者也雜記正月日至七月日至改月却不<lb/>
改節者也左傳昭十七年當夏四月建巳也於商為四<lb/>
<pb n="KR3j0162_WYG_019-8b"/>
月建辰也武成惟四月顧命惟四月建夘也郊特牲嵗<lb/>
十二月孟子嵗十二月建亥也伊訓十有二月三統厯<lb/>
商十二月建子也夏小正十有二月凌人十二月建丑<lb/>
也四代之制連類錯舉昭昭别異然猶曰書有不同也<lb/>
若曾子一人口中病於夏畦夏夏之夏也秋陽以暴之<lb/>
秋周之秋也趙岐註周之秋夏之五六月盛陽也郝仲<lb/>
輿曰周以五六月為秋陽光燥烈金遇火伏暴之極乾<lb/>
也夫以暴物極乾言有不須午未月之陽者乎同一綘<lb/>
<pb n="KR3j0162_WYG_019-9a"/>
縣人之生正月甲子朔在晉為七十三年在魯則七十<lb/>
四年也同一史蘓之占六年逃明年死在晉則合在魯<lb/>
中隔一年也所以者何用夏正與周正之不同不惟此<lb/>
也昭元年正月趙武相晉國祁午曰於今七年及至秋<lb/>
醫和曰於今八年所以者何昭元年正月仍晉平公十<lb/>
六年十一月昭元年秋則晉平公十七年之夏或秋也<lb/>
以至三統厯殷十一月戊子後三日得周正月辛夘朔<lb/>
周正月殷十二月洛誥傳以十二月戊辰晦到明月為<lb/>
<pb n="KR3j0162_WYG_019-9b"/>
夏之仲冬夏仲冬周孟春漢古詩明月皎夜光一篇玉<lb/>
衡指孟冬漢以十月為嵗首此孟冬乃建申之月指改<lb/>
時而言下文秋蟬鳴樹間為明實候故以不改者言唐<lb/>
儲光羲詩夏王紀冬令殷人乃正月則又和盤托出楊<lb/>
升菴曰唐人不辯而自了然是也惟宋儒始生異説明<lb/>
人出而益滋妄解矣<lb/>
近所聞見異姓再筆於此漢有屋豫宋有憘實姑蘓志<lb/>
科第表宋有侍其瑋崇大年順德府志職官表有塵洪<lb/>
<pb n="KR3j0162_WYG_019-10a"/>
堂昭賞瑨科第表有撖大經只好仁尼登紅慶烈女要<lb/>
氏長葛志有義敬聰芳東陽志有㸃舄新城志有彪準<lb/>
章邱志有部文華及恩术菅訾鬲襲類德繩邭勾絮善<lb/>
能盈匿付太俎昊乙禡隆鑒書等姓癸未齒録藺完瑝<lb/>
妻叱氏丙戌題名録青伯昌洛陽人近科齒録有香氏<lb/>
戰氏三仕一得云臨淄有泊姓宣城有後姓平陽府有<lb/>
棕姓癸酉吏部選人有力姓直𨽻巡撫爰書有耳姓南皮<lb/>
婦人氐氏山東巡撫爰書有帖姓牙姓税姓督捕文案有<lb/>
<pb n="KR3j0162_WYG_019-10b"/>
嵩氏户部文案有芰氏豸氏上姓讓姓野姓細姓鎮姓行姓<lb/>
改姓穰姓冬姓賣姓買姓擺姓麗姓念姓容姓瓢姓馮具<lb/>
區集有職姓彭少宰僕蕢姓勞書升通政云督學山東時<lb/>
諸生有酒姓字姓賢姓又户部文案有縱姓蹤姓布姓腰<lb/>
姓倉姓朋姓資姓欀姓伯姓拜姓茂姓延綏鎮志有守備<lb/>
匙北鑰希勝蛟又汝州志有罋大噐怯迅然魯山志有長<lb/>
可舉斐興廣撫疏有閉聚秀彭少宰羨門云宏治間進士<lb/>
有不負恩陜西有荔姓當是荔非之後圖繪寳鑑有跋異<lb/>
<pb n="KR3j0162_WYG_019-11a"/>
汧陽人又交河人雪宷又寧夏衛守備㸑化元<lb/>
趙叔向肯綮録列子九方臯善相馬九姓方臯名<lb/>
本朝會試自順治丙戌至康熙辛未已歴十八科<hi>中増二科</hi>
其登内閣九卿督撫三品者惟丙戌乙未二科最盛丙<lb/>
戌大拜四人傅聊城以漸李文勤霨魏栢鄉裔介馮文<lb/>
毅溥尚書八人沙宗伯澄髙司寇景傅司空維鱗冀司<lb/>
空如錫朱司空之弼艾司寇元徵魏敏果象樞劉端敏<lb/>
楗督撫尚書三人袁清獻懋功朱河督之錫林漕督起<lb/>
<pb n="KR3j0162_WYG_019-11b"/>
龍左都御史一人劉遷安鴻儒侍郎十五人李宗伯奭<lb/>
棠石司農申張司寇爾素陳司農協王司空天眷胡少<lb/>
宰兆龍梁少宰清寛梁少宰清逺田司農六善楊司馬<lb/>
時薦于司寇嗣登朱司農裴李司馬棠馥楊司空運昌<lb/>
王司農度左副都御史一人董洛陽篤行巡撫右副都<lb/>
御史一人張閩撫汧通政使二人晉洪洞淑軾劉羅山<lb/>
士蘭大理卿一人王文安景祚<hi>本名𦙍祚</hi>内院學士一人夏葢<lb/>
州敷九<lb/>
<pb n="KR3j0162_WYG_019-12a"/>
乙未大拜一人宋文恪徳宜尚書三人王司農日藻王司<lb/>
農隲陳文安敱永侍郎十二人史宗伯大成田宗伯種玉<lb/>
王宗伯澤宏胡少宰簡敬于司農可托嚴司農沆王司農<lb/>
遵訓暨不佞士禎孫司馬光祀楊司馬雍建李司馬贊元<lb/>
梁司空鋐左副都御史一人徐武進元珙總督侍郎二人<lb/>
徐清獻旭齡慕漕督天顔巡撫侍郎三人田浙撫逢吉劉<lb/>
東撫芳躅曹貴撫中吉巡撫副都御史二人劉直撫祚<lb/>
逺伊雲撫闢内閣學士一人綦髙宻汝楫通政使一人<lb/>
<pb n="KR3j0162_WYG_019-12b"/>
楊臨清鼐太常卿一人洪南安士銘太僕卿一人蔣丹<lb/>
徒寅國子監祭酒一人馮涿州源濟盖丙戌龍飛首科<lb/>
即乙未極盛不能及也後王宗伯澤宏與予亦至尚書<lb/>
六月十六日滿洲内閣部院赴<lb/>
暢春苑啓奏<lb/>
御賜大學士伊桑阿阿蘭泰吏部尚書庫勒納各<lb/>
御書扇一庫勒納公得素扇詩云亂隂堆裏結茅廬已<lb/>
共紅塵跡漸疎莫問野人生計少牕前流水枕前書末書録<lb/>
<pb n="KR3j0162_WYG_019-13a"/>
唐山中前有小璽文曰潄芳後有小璽文曰含英咀華<lb/>
王太史肯堂宇泰金壇人恭簡公樵之子初太夫人與<lb/>
恭簡各處者已十年一日大風雨公留宿已而遂娠太<lb/>
夫人惡之兩取墮胎丸墮之不下將再市藥肆中人夢<lb/>
神告曰若更予墮胎丸災必及汝詰旦市藥乃不敢予<lb/>
及太史生兩丸在兩握中宛然所著證治準繩律例考<lb/>
筆麈諸書皆盛傳於世<lb/>
予於唐文最喜杜牧牧之孫樵可之以為在翺湜之右<lb/>
<pb n="KR3j0162_WYG_019-13b"/>
樊川集家有舊刻本可之集止見毛本壬申六月偶過<lb/>
慈仁寺得金陵舊刻有謝兆申跋云是集得之南昌宗<lb/>
侯慎學攜之南北數嵗矣頃與王相如校刻以傳同好<lb/>
萬厯四十一年癸丑有王文恪鏊序云是内閣祕本手<lb/>
鈔以歸者王名若<lb/>
十八日九卿集議運大同米十萬石往西安府自大同<lb/>
陸運六百三十里至裴家川口及湖灘入舟先是命郎<lb/>
中常住等往船隖造船至是户部議陸運車價疏上事<lb/>
<pb n="KR3j0162_WYG_019-14a"/>
下九卿㑹議<lb/>
特㫖起外轉御史李時謙為陜西督糧道叅議仍令作<lb/>
速赴任<lb/>
副將王國憲嘗為臺灣叅將言其地無橘柚荔支龍眼<lb/>
之屬如北地蒲桃蘋婆桃杏梨李之類皆無之有果曰<lb/>
番蒜五月熟大如蘋婆味甘香多津液樹大而葉圓又<lb/>
有果曰黃來<hi>去聲</hi>八月熟長可尺許味尤甘香其樹類蕉<lb/>
實生節間多竻竹如粤中多猿多野牛無虎豹<lb/>
<pb n="KR3j0162_WYG_019-14b"/>
臺灣多畨民呼中國人曰唐人亦如荷蘭暹羅之謂唐<lb/>
人也婚嫁不以媒妁男女相悦以㯽榔相授受然後歸<lb/>
告父母女子塗髮及靣臂皆以鹿油男女皆跣足市肆<lb/>
猶用永樂錢云臺灣府無城别有城在其西南曰紅毛<lb/>
城鄭氏僭竊時宫殿在焉今設叅將一員統兵三千駐<lb/>
之距臺灣二十里<lb/>
臺灣多野牛千百為羣欲取之先置木城四靣一靣為<lb/>
門驅之急則皆入入即扄閉而饑餓之然後徐施羈靮<lb/>
<pb n="KR3j0162_WYG_019-15a"/>
豢之芻豆與家牛無異矣<lb/>
賜大學士伊柔阿洋扇一<lb/>
御筆楷書唐人朱慶餘詩云林居向晚饒清景惜去非<lb/>
闗戀酒杯石淨每因杉露滴地偏漸覺水禽來藥蔬秋<lb/>
後供僧盡竹杖吟中望月迴紅葉閒飄籬落迥行人逺<lb/>
見草堂開前亦用潄芳小璽後二小璽文曰正心誠意<lb/>
賜大學士阿蘭泰素扇一<lb/>
御筆楷書唐人方干詩云東南雲路落斜行入樹穿村見<lb/>
<pb n="KR3j0162_WYG_019-15b"/>
赤城逺近常時皆藥氣髙低無處不泉聲映巖日向牀頭<lb/>
沒濕燭雲從柱底生更有仙花與靈鳥恐君多半未知名<lb/>
吾邑耿太淑人徐氏長山人巡撫僉都御史以貞孫長治<lb/>
知縣繼志女陜西叅議耿公鳴世之配巡撫浙江僉都<lb/>
御史庭栢之母也幼讀書工詩偶記數篇於此寄子中<lb/>
丞云家内平安報爾知田園嵗入有餘資絲毫不用南<lb/>
中物好做清官答聖時輓王烈婦畢孺人<hi>先叔祖檢討配</hi>云烈矣<lb/>
王門婦賢聲著帝京貞心同玉潔素質宛冰清取義邱<lb/>
<pb n="KR3j0162_WYG_019-16a"/>
山重捐生一羽輕恩承明主詔千載播芳名偶成云時<lb/>
近清明二月天嬌花粉竹正鮮妍秋千架上人如玉溪<lb/>
水堤邊栁似烟紫燕飛飛歸畫棟白鷗㸃㸃浴晴川年來<lb/>
景物還依舊不見人生再少年其篇什最多壬午亂後<lb/>
盡散佚矣<lb/>
予舊為潛江門人朱載震悔人題小竹山人王叔楚畫<lb/>
竹卷云茅齋青壁㡬年成谿路無人畧彴橫一夜春雷<lb/>
動崖谷四山風雨籜龍驚爾時但愛其畫之瀟灑亦不<lb/>
<pb n="KR3j0162_WYG_019-16b"/>
詳叔楚誰何也讀徐宗伯叔明海隅集有王山人墓銘<lb/>
乃知為呉嘉定之羅溪人名翹字時羽一字叔楚幼嬉<lb/>
戲圖繪兼解唐人韻語已棄諸生為山人詩宗孟郊山<lb/>
水宗米芾間出新意尤工草蟲與竹不甚靳惜其技有<lb/>
求輙應之酒酣濡筆無不滿意去人以其易購無致重<lb/>
賄者即有得旋散斥之性骯髒不喜媕阿貴勢人以故<lb/>
名不出闤闠比老性益卞急有召而饗之饔者已布豆<lb/>
而主弗見也山人怒罵曰而將尸予耶覆豆而出隆慶<lb/>
<pb n="KR3j0162_WYG_019-17a"/>
壬申年六十八卒婁堅子柔叙其先友亦有叔楚名<lb/>
錢氏貶空同滄溟二李先生至矣呉人之師友二李者<lb/>
如徐廸功黃五嶽以及弇州皆絶之於呉且夷廸功於<lb/>
文璧唐寅之列比之明妃逺嫁一日閱馮時可元成集<lb/>
辯徐太室二羅集序云呉詩清淺而靡弱不以二李劑<lb/>
之而何以詩哉元成呉人也其言如此天下後世其又<lb/>
可欺乎錢氏稱文徵仲詩近同年汪鈍翁注歸熙甫詩<lb/>
人之嗜好實有不可解者<hi>按此條乃斥謙益以偏見論詩欺世故存之以著其妄</hi>
<pb n="KR3j0162_WYG_019-17b"/>
渾脱之義予向詳之皇華紀聞閱李中麓<hi>開先</hi>太僕塞上<lb/>
曲一首云黃河萬里障邊隅黠鹵年來謀計殊不用輕<lb/>
帆并短棹渾脫飛渡只須臾與朱秉噐中丞河上楮談<lb/>
所記畧同李自注云脱音駝然後知渾脫舞渾脫帽皆<lb/>
當作平聲也<lb/>
户部尚書王隲工部尚書沙木哈自陜西賑濟回京奏<lb/>
賑過饑民三十萬共支過銀二十二萬兩有竒<lb/>
上命内閣出問九卿以宋富弼知青州活饑民至五十萬<lb/>
<pb n="KR3j0162_WYG_019-18a"/>
今朝廷殫力賑救止活得三十萬人其故何也對以史<lb/>
舉成數而言今則册報實有此數耳<lb/>
以太僕寺卿嚴曽榘為通政使司通政使<hi>通政使羅秉倫以艱歸</hi>
七月二十八日九卿百官送<lb/>
駕於神武門外是日<lb/>
駐驆昌平州温泉<lb/>
八月初五日調補兵部督捕右侍郎王士禎為户部右<lb/>
侍郎<hi>户部右侍郎徐誥武以疾卒於位</hi>
<pb n="KR3j0162_WYG_019-18b"/>
欽天監疏請頒時憲厯於蒙古諸國仍載諸國名於厯<lb/>
首事下部覆准行<lb/>
以内閣學士兼禮部侍郎王國昌為兵部督捕右侍郎<lb/>
以太常寺少卿李應廌為内閣學士兼禮部侍郎李前<lb/>
左春坊掌坊庶子也<hi>是時漢人内閣學士凡四人</hi>
起前工部尚書翁叔元為刑部尚書<hi>刑部尚書陳廷敬以外艱歸</hi>
詔停今年秋決其矜疑者仍今具題減等發落<lb/>
九月十三日百官迎<lb/>
<pb n="KR3j0162_WYG_019-19a"/>
駕於東華門<lb/>
九月二十一日未時<lb/>
經筵經筵講官滿禮部尚書顧八代兵部尚書索諾和<lb/>
禮部左侍郎兼太常寺卿席爾達右侍郎多竒漢吏部<lb/>
尚書李天馥禮部尚書熊賜履兵部尚書杜臻工部尚<lb/>
書李振裕吏部右侍郎兼翰林學士彭孫遹户部右侍<lb/>
郎王士禎翰林院掌院學士兼禮部侍郎張英侍内閣<lb/>
九卿<lb/>
<pb n="KR3j0162_WYG_019-19b"/>
起居注給事中御史侍班兵書索諾和杜臻講天地之<lb/>
道可一言而盡也一節禮侍席爾逹學士張英講尚書<lb/>
洪範貌曰恭五句講畢<lb/>
賜宴太和門<lb/>
十月初四日未刻户部右侍郎王士禎接出<lb/>
上諭諭户部陜西西安等處地方連歲凶荒繼以瘟疫<lb/>
因而閭閻失業漸致流移朕軫視民艱焦勞宵旰自去<lb/>
歲冬月以來頻發帑金蠲免正賦輓運積榖轉運漕糧<lb/>
<pb n="KR3j0162_WYG_019-20a"/>
屢次特遣大臣察勘多方賑濟念國家所重惟在養民<lb/>
目今秦省雖薄有秋收但民間匱乏已極倘非格外加<lb/>
恩無以使積困盡甦轉徙盡復陜撫所屬府州衛所康<lb/>
熙三十二年地丁銀米著通行免徴從前所有積欠未<lb/>
完錢糧亦著通行蠲豁務俾比屋同沾實恵小民咸慶<lb/>
更生用稱朕子愛元元撫育安全至意爾部即遵諭行<lb/>
特諭<lb/>
初五日<lb/>
<pb n="KR3j0162_WYG_019-20b"/>
駕謁<lb/>
孝陵内閣九卿跪送於東華門是日以吏部尚書李天<lb/>
馥為武英殿大學士兼吏部尚書<lb/>
十五日<lb/>
駕入内閣九卿跪迎於東華門<lb/>
以禮部尚書熊賜履為吏部尚書以翰林院掌院學士<lb/>
兼禮部侍郎張英為禮部尚書<hi>前禮書也</hi>仍兼掌翰林院詹<lb/>
事府事又兼<lb/>
<pb n="KR3j0162_WYG_019-21a"/>
起居注日講乃特典也<lb/>
工部左侍郎年遐齡改兵部兼都察院右副都御史廵<lb/>
撫湖北以左副都御史徐潮為工部右侍郎以通政使<lb/>
司通政使嚴曾榘為都察院左副都御史僉都御史宫<lb/>
夢仁為通政使左通政劉超凡為左僉都御史<lb/>
命内閣大學士張玉書刑部尚書圖納視髙堰堤工吏<lb/>
部尚書熊賜履往鳯淮揚三府徐州會同督撫清查開<lb/>
河築堤建造閘壩栽桞田畆應豁錢糧幷兩河歸故中<lb/>
<pb n="KR3j0162_WYG_019-21b"/>
河告成後淤成熟地應陞科田畆允總河尚書靳輔請<lb/>
也<lb/>
以原任吏部右侍郎王封濴為禮部右侍郎<hi>禮部左侍郎王颺昌</hi>
<hi>以病予告尋卒</hi>
總督川陜尚書佛倫上籌秦十疏其第七疏言湖廣襄<lb/>
陽府有自襄江進小江口通陜西商州龍駒寨水路一<lb/>
道自襄陽府至小江口二百四十里襄江大船載運每船<lb/>
可八九十石至百石自小江口換小船至河南淅川縣<lb/>
<pb n="KR3j0162_WYG_019-22a"/>
荆子闗二百餘里每船可四五十石又於淅川縣換小<lb/>
船至陜西商南縣徐家店二百餘里河狹灘多每船可<lb/>
載七八石自徐家店至商州龍駒寨二百里此叚水路<lb/>
多灘險每船可載五六石至龍駒寨已上不通舟楫龍<lb/>
駒寨至西安府相距四百餘里中間有秦嶺藍闗七盤<lb/>
等則係嶺路有百里許臣惟小江口至龍駒寨雖係山<lb/>
河亦古來轉運河道但近代久不行運恐河道間有淤<lb/>
廢若此運道果能廣運楚米至龍駒寨積貯較之陸路<lb/>
<pb n="KR3j0162_WYG_019-22b"/>
輓運殊為便易龍駒寨至省城不逺所積糧米自可隨<lb/>
時調度以備不虞奉<lb/>
㫖命内閣學士徳珠往會同查勘<lb/>
内閣奉<lb/>
㫖問九卿詹事科道等故總河尚書靳輔居官如何對<lb/>
任事年久諳練河務<lb/>
賜諡文襄<lb/>
内閣傳奉<lb/>
<pb n="KR3j0162_WYG_019-23a"/>
上諭諭户部廣東竈丁竈地等項康熙二十二年額外<lb/>
加增銀一萬四千二百四十六兩零此項加增銀兩自<lb/>
今年起着免一半<lb/>
禮部尚書張公敦復<hi>英</hi>言懷寕劉方伯尚志隆慶辛未<lb/>
進士也年六十有三子皆成立一日諸子置酒上夀方<lb/>
伯忽顧夫人慨然曰吾雖有子三人然無足繼書香者<lb/>
奈何夫人曰相公年未為老且精力猶健何不置姬妾<lb/>
數人廣繼嗣乎方伯笑頷之夫人遂為置簉方伯六十<lb/>
<pb n="KR3j0162_WYG_019-23b"/>
後復生九子一女若宰中崇禎戊辰進士狀元及第仕<lb/>
至春坊諭徳若宜丁丑進士官兵部職方員方郎若<lb/>
孫輝祖康熙庚午解元<lb/>
改都察院左都御史于成龍為兵部尚書總督河道<hi>總河</hi>
<hi>靳輔病卒</hi>以總督漕運兵部右侍郎董訥為左都御史<lb/>
康修撰對山作武功志文古事核厥後秦中士大夫撰<lb/>
郡邑志率矜式之故陜西諸志多可觀户部主事葉晟<lb/>
以<graphic n="KR1307" url="https://raw.githubusercontent.com/kanripo/KR-Gaiji/master/images/KR1307.png" mimeType="image/png"/>縣知縣入為郎遺嘉靖中劉御史九經字豫吾所<lb/>
<pb n="KR3j0162_WYG_019-24a"/>
撰<graphic n="KR1307" url="https://raw.githubusercontent.com/kanripo/KR-Gaiji/master/images/KR1307.png" mimeType="image/png"/>志凡八卷訓詞爾雅有對山之風武功志列璿璣<lb/>
廻文詩圖<graphic n="KR1307" url="https://raw.githubusercontent.com/kanripo/KR-Gaiji/master/images/KR1307.png" mimeType="image/png"/>志列武侯八陣圖流馬法尤可玩<hi>劉萬厯壬辰進士</hi>
唐權文公徳輿集五十卷<hi>詩賦十卷文四十卷碑銘八卷議論二卷記二卷集序三</hi>
<hi>卷贈送序四卷策問一卷書二卷疏表狀五卷祭文三卷</hi>集賢殿大學士楊嗣復為<lb/>
序序云别有制集五十卷湖南觀察使楊憑為序今不<lb/>
在編次之内此集故友潁川劉考功公㦷<hi>體仁</hi>得之梁谿<lb/>
顧孝亷修逺<hi>宸</hi>家考功之子凡字元歎寫以見寄者凡<lb/>
丙辰進士今知河南孟縣<lb/>
<pb n="KR3j0162_WYG_019-24b"/>
竟陵胡褒手冩其父石莊先生讀書説四卷繹志十九<lb/>
卷相寄屬序其書亦申鑒中論論衡之流也石莊名承<lb/>
諾明孝亷博雅工詩尤長於五言古選褒太學生亦能<lb/>
詩有寄予八詩極佳予編感舊集取石莊五言頗多褒<lb/>
詩云未假新文充祕玩先將詩格入編題謂此也<lb/>
歐陽永叔致仕乞居潁終其身不歸廬陵前人議者<lb/>
一洪文敏二筆駁之尤詳畧云歐公吉人其父崇公𦵏<lb/>
於其里之瀧岡公自為阡表而公中年乃欲居潁其思<lb/>
<pb n="KR3j0162_WYG_019-25a"/>
潁詩序云云逍遙於潁葢無㡬時惜無一語及松楸之<lb/>
思崇公惟一子公生四子皆為潁人瀧岡之上遂無復<lb/>
有子孫臨之是因一代貴顯而墳墓乃隔為他壤予每<lb/>
讀之輒為太息嗟乎此文不可作也此言雖起永叔於<lb/>
九原不知何以自解於不孝之罪<lb/>
上幸紅螺山遣内大臣明珠賫<lb/>
御酒祭奠故大學士諡文肅范文程及其子福建總督<lb/>
諡忠貞范承謨<lb/>
<pb n="KR3j0162_WYG_019-25b"/>
東武瑯邪臺上每晴明輒望見海外山林城郭髣髴有<lb/>
人物車馬徃來馳驟之狀不知其何地也然月僅一二<lb/>
亦不恒見又城東盧山盧敖隱處有地市常有士人數<lb/>
輩飲山巔倐見對靣復有一峯形狀與盧山無二方共<lb/>
訝之頃之幻滅乃知其地市也李侍讀漁村云<lb/>
二月初八日已刻<lb/>
御文華殿經筵經筵講官滿吏部尚書庫勒納禮部尚書<lb/>
顧八代兵部尚書索訥和吏部右侍郎傅臘塔禮部左<lb/>
<pb n="KR3j0162_WYG_019-26a"/>
侍郎兼太常寺卿席爾達右侍郎多竒漢吏部尚書兼<lb/>
掌翰林院詹事府事張英兵部尚書杜臻刑部尚書翁<lb/>
叔元工部尚書李振裕吏部右侍郎兼翰林院學士彭<lb/>
孫遹户部右侍郎王士禎禮部右侍郎兼翰林院學士<lb/>
王封濴侍滿尚書庫勒納漢尚書張英講論語老者安<lb/>
之三句滿侍郎傅臘塔漢侍郎彭孫遹講周易咸卦天<lb/>
地感而萬物化生聖人感人心而天下和平二句講畢<lb/>
賜宴太和門<lb/>
<pb n="KR3j0162_WYG_019-26b"/>
山西廵撫僉都御史葉穆濟疏請旌表臨汾縣割股孝<lb/>
子賈從淮奉<lb/>
㫖割股不准旌表久有定例葉某并不詳查具題請旌<lb/>
嚴飭行<lb/>
　<lb/>
　<lb/>
　<lb/>
　居易録卷十九<lb/>
</p>
<p>
</p>
  </div>
</body>
</text>
</TEI>
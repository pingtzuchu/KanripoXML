<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷十</head>
    <p>
<pb n="KR3j0162_WYG_010-1a"/>
欽定四庫全書<lb/>
　居易録卷十　　　　　刑部尚書王士禎撰<lb/>
國子監博士孔尚任字東塘曲阜聖裔博雅好古丙寅<lb/>
丁卯間從故工部侍郎孫屺瞻<hi>在豐</hi>治下河在江都得漢<lb/>
銅尺一上有文字曰慮虒銅尺建初六年八月十五日<lb/>
造後又得一尺定為司馬文正公布帛尺也孔自作漢<lb/>
銅尺記周尺考周尺辨三篇極精核今備載於左方漢<lb/>
銅尺記云江都閔義行博雅好古所藏銅尺一朱碧繡<lb/>
<pb n="KR3j0162_WYG_010-1b"/>
錯為賞鑒家所玩余既得之乃不敢以玩物蓄焉古者<lb/>
黄鍾律厯疆畮冕服圭璧尊彞之屬皆取裁於尺而周<lb/>
尺為准自王制不講鄉遂都鄙之間各從其俗於是布<lb/>
帛營造等尺代異區分遺法蕩然况禮樂之大者乎此<lb/>
尺有文曰慮虒<hi>音廬夷</hi>銅尺建初六年八月十五日造慮<lb/>
虒乃太原邑建初則東漢章帝年號也考章帝時冷道<lb/>
舜祠下得玉律以為尺與周尺同因鑄為銅尺頒郡國<lb/>
謂之漢官尺此或其遺與漢代去周未逺且禮經皆出<lb/>
<pb n="KR3j0162_WYG_010-2a"/>
漢儒漢尺之存即周尺之存也聞之先王制法近取諸<lb/>
身逺取諸物然後尺寸之度起何休曰側手為膚按指<lb/>
知寸布手知尺此則尺之取諸身者也律厯志謂一黍<lb/>
之廣為分十分為寸十寸為尺此則尺之取諸物者也<lb/>
指有長短黍有巨細每不相符漢儒因有指黍二尺之<lb/>
辨此尺取指取黍固不能定今以中指中節量之適當<lb/>
一寸無毫髪差及纍黍試之正足一百何指與黍之偶<lb/>
符若此耶廣一寸厚五分重抵廣法十八兩歸之闕里<lb/>
<pb n="KR3j0162_WYG_010-2b"/>
凡造禮樂器皆准之准周尺也周尺考云虞書同律度<lb/>
量衡三代共之至秦不師古而後紛綸莫定迨六朝割<lb/>
裂之餘乃有大升大兩長尺不等當時調鍾律測晷景<lb/>
及冠冕禮制用小者餘公私俱用大者宋人考定制度<lb/>
集古尺法為十五種曰周尺曰晉田父玉尺曰梁表尺<lb/>
曰漢官尺曰魏尺曰晉後尺曰後魏前尺曰中尺曰後<lb/>
尺曰東魏後尺曰蔡邕銅籥尺曰宋氏尺曰隋水尺曰<lb/>
雜尺曰梁俗間尺而必以周尺為之本盖非周尺無以<lb/>
<pb n="KR3j0162_WYG_010-3a"/>
定諸尺之失蔡邕獨斷曰夏十寸為尺殷九寸為尺周<lb/>
八寸為尺何以知其八寸為尺也王制曰周尺八尺為<lb/>
步司馬法曰一舉足曰跬跬三尺兩舉足曰步步六尺<lb/>
儀禮注武跡也中人之跡尺二寸五武為步步六尺故<lb/>
禮書以周六尺四寸為步又說文曰伸臂一尋八尺徐<lb/>
鍇曰六尺曰尋小爾雅曰四尺為仞倍曰尋包咸鄭康<lb/>
成皆以仞為七尺應邵以為五尺六寸顔籀曰八尺為<lb/>
仞取人臂一尋語為山九仞釋文曰仞七尺孟子掘井<lb/>
<pb n="KR3j0162_WYG_010-3b"/>
九仞註仞八尺然皆不越乎八與六之間故禮書以周<lb/>
六尺四寸為尋六尺四寸者十寸之尺也十寸之尺六<lb/>
尺四寸乃八寸之尺八尺也兩足步之如是兩手尋之<lb/>
亦如是按禮記周尺鄭註周猶以十寸為尺六國變法<lb/>
度或言周尺八寸然亦非也所云周尺八寸者盖以當<lb/>
時所用尺較周尺之長短止當八寸故云周尺八寸而<lb/>
非但用八寸也考工記于案言十有二寸於鎮圭言尺<lb/>
有二寸則是周之長尺有十寸周之短尺亦有十寸文<lb/>
<pb n="KR3j0162_WYG_010-4a"/>
公家禮言古尺五寸五分周尺七寸五分則又以宋時<lb/>
布帛尺較之矣郎瑛曰周八寸為尺秦比周七寸四分<lb/>
前漢官尺比周一尺三分七毫劉歆銅斛尺後漢建武<lb/>
銅尺與周同<hi>建初間得周玉律以為尺謂之後漢官尺疑非建武</hi>三國蜀吳同周<lb/>
魏比周一尺四分七毫後魏前尺比周一尺二寸七釐<lb/>
中尺比周一尺二寸一分一釐後尺比周一尺二寸八<lb/>
分一釐晉田父玉尺<hi>世說田父於野中得周時玉尺</hi>與梁法尺比周一<lb/>
尺七釐後晉比周一尺六分二釐宋齊尺比周一尺六<lb/>
<pb n="KR3j0162_WYG_010-4b"/>
分四釐梁表尺比周一尺二分陳尺同後晉東魏比周<lb/>
一尺五寸八釐市尺與後魏後尺同隋開皇官尺同上<lb/>
<hi>市尺官尺皆鐵尺</hi>萬寳常所造木尺比周一尺一寸八分六釐<lb/>
<hi>以前多銅為之至此用木</hi>唐尺與古玉尺同<hi>貞觀中武延秀為太常得玉尺以為竒玩獻而</hi>
<hi>失之其迹猶存所定得六之五</hi>開元尺度以十寸為尺尺二寸為大尺<lb/>
五代世短多相應襲志無考也惟周王朴所定尺比周<lb/>
一尺二分有竒及宋二景表尺比周一尺六分有竒胡<lb/>
瑗樂書黍尺比周一尺七分司馬光布帛尺比周一尺<lb/>
<pb n="KR3j0162_WYG_010-5a"/>
三寸四分元尺傳聞至長志無考明部定官尺皆依家<lb/>
禮布帛尺凡田畝布帛營造所用悉同雖南北稍有參<lb/>
差然必以部定官尺為准五尺為尋十尺為丈一百八<lb/>
十尺為一里五尺為步十尺為弓二百四十步為一畝<lb/>
茲建初銅尺當明所用官尺七寸五分明所用官尺即<lb/>
宋布帛尺也布帛尺比周一尺三寸四分固知銅尺與<lb/>
周尺無二周尺八尺為步八尺為尋今以銅尺較止足<lb/>
六尺六寸五分或者今人身短小故步尋較古減一尺<lb/>
<pb n="KR3j0162_WYG_010-5b"/>
若用明官尺六尺為步六尺為尋而銅尺乃足八尺之<lb/>
數若再分銅尺為八寸更益二寸則是古十寸尺當得<lb/>
六尺四寸之數我<lb/>
朝丈田稍增尺數每尺加一寸以明官尺五尺五寸為<lb/>
一步尋而銅尺又當用七尺四寸矣去古日逺遺法莫<lb/>
考幸得漢銅尺與周尺相准歴代制度了然無疑因詳<lb/>
書之以俟後賢參考焉周尺辨云世儒考制度皆本周<lb/>
尺盖三代損益惟周為詳本之是已然亦何所得周尺<lb/>
<pb n="KR3j0162_WYG_010-6a"/>
而本之哉或者皆臆說耳宋潘時舉註家禮曰程先生<lb/>
木主之制取象甚精可以為萬世法然用其制者多失<lb/>
其真往往不考周尺之長短故也盖周尺當今省尺七<lb/>
寸五分弱而陳氏文集與温公書儀多誤註為五寸五<lb/>
分弱而所謂省尺者亦莫知其為何尺時舉舊常質之<lb/>
晦翁先生荅云省尺乃是京尺温公有圖所謂三司布<lb/>
帛尺者是也繼從㑹稽司馬侍郎家求得此圖其間有<lb/>
古尺數等周尺居其右三司布帛尺居其左以周尺較<lb/>
<pb n="KR3j0162_WYG_010-6b"/>
之布帛尺正是七寸五分弱因圖二尺長短而著伊川<lb/>
之說於其旁庶㡬用其制者可以曉然無惑余觀家禮<lb/>
三尺圖各分十寸為冊幅所限僅圖尺形而非尺准也<lb/>
其古尺圖註云當今省尺五寸五分弱周尺圖註云當<lb/>
三司布帛尺七寸五分弱當浙尺八寸四分三司布帛<lb/>
尺圖註云即是省尺又名京尺比上周尺更加三寸四<lb/>
分當周尺一尺三寸四分當浙尺一尺一寸二分盖司<lb/>
馬公家有石刻本故其說可據今刻本已不可見而世<lb/>
<pb n="KR3j0162_WYG_010-7a"/>
但以家禮所圖為尺式豈知乃尺形非尺准也如為尺<lb/>
准何以短二寸五分之周尺與長三寸五分之布帛尺<lb/>
式相等耶世儒紛紜傅㑹止據家禮之尺形余故知其<lb/>
皆臆說也今既得建初銅尺與周尺同周尺既定何尺<lb/>
不定因定曰建初銅尺與周尺同當古尺一尺三寸六<lb/>
分當漢末尺八寸與唐開元尺同當宋省尺七寸五分<lb/>
當宋浙尺八寸四分當明部定官尺七寸五分弱當今<lb/>
工匠尺七寸四分當今裁尺六寸七分當今量地官尺<lb/>
<pb n="KR3j0162_WYG_010-7b"/>
六寸六分當今河北大布尺四寸七分余之能定者以<lb/>
有建初銅尺在也設無之此說亦臆矣<lb/>
予鄉文獻舊家以臨胊馮氏為首初閭山公裕居遼東<lb/>
從賀醫閭學中正徳進士官止副使歸居青州有四子<lb/>
惟健舉人惟重進士官行人惟敏舉人官通判惟訥進<lb/>
士官光禄寺卿惟訥字汝言最有文名著古詩紀風雅<lb/>
廣逸諸書惟健字汝強以詩名惟敏字汝行詞曲為明<lb/>
第一手惟重字汝威名稍遜伯叔季而其子子咸以進<lb/>
<pb n="KR3j0162_WYG_010-8a"/>
士官給事中夢天帝以韓魏公為其子遂生文敏公琦<lb/>
官至禮部尚書號文章經濟大儒光禄曾孫易齋公溥<lb/>
本朝官少傅文華殿大學士兼刑部尚書數代皆有集<lb/>
傳於世<lb/>
院寺舊無員外主事之名後翰林院起居注添設主事<lb/>
四員太僕寺員外郎八員皆以滿洲人為之<lb/>
同年僉都御史陳省齋肇昌黄岡人有六子次子大章<lb/>
康熙戊辰進士翰林庶吉士第四子大羣五子大華庚<lb/>
<pb n="KR3j0162_WYG_010-8b"/>
午同捷楚榜大華又解元也是科長子大年亦中順天<lb/>
副榜第一省齋即於是冬擢僉憲父子兄弟極一時之<lb/>
盛朝士榮之後幼子大輦又中壬午鄉試<lb/>
陳司空說巖招同朱竹垞姜西溟飲觀東坡頴沙彌書<lb/>
迹帖凡數百字甚竒又觀劉松年宫蠶圖<lb/>
門人蒲城趙舉人善昌貽曹全碑碑在漢𨽻中最為完<lb/>
好書法圓美此碑萬厯時出於郃陽嵗月未乆故鮮刓<lb/>
缺趙崡石墨鐫華于奕正金石志始載之都元敬著金<lb/>
<pb n="KR3j0162_WYG_010-9a"/>
薤琳琅未及見也碑尾署中平二年十月丙辰造<lb/>
郭祥正功甫青山集閩謝氏冩本六卷古詩二卷近體<lb/>
詩四卷七言歌行僅二篇或有闕文也祥正多與王安<lb/>
石倡和之作李之儀晚居姑孰與祥正有隙至為詩排<lb/>
詆最力盖各有所主也方安石當國祥正上言請以天<lb/>
下大計專聴相公區畫罷一切異議者其人可知己詩<lb/>
格亦不高偶喜其三絶句云原武城西㸔杏花紛紛紅<lb/>
雪委泥沙何如姑孰溪頭見照水蒙烟小謝家又渡江<lb/>
<pb n="KR3j0162_WYG_010-9b"/>
乗興泊江干草襯殘花色未乾慣在釣魚船上住一簔<lb/>
一笠伴春寒又籃輿投曉出重城桃李無言似有情淡<lb/>
白輕紅能㡬日可憐吹洗過清明又稻秧才一寸蠶子<lb/>
始三眠句<lb/>
張光啟字元明章邱人世居白雲湖上少為諸生有名<lb/>
為梅長公朱未孩二公所知崇禎庚辰年四十遂棄諸<lb/>
生闢一圃曰省園以種樹藝花自樂亂後足不履城市<lb/>
年八十餘卒有張仲集詩若干篇予刪存百餘首往往<lb/>
<pb n="KR3j0162_WYG_010-10a"/>
可傳嘗有句云盡日閒㸔髙士傳一生怕讀早朝詩即<lb/>
其志可知也<lb/>
宋時士大夫多重兖墨余已記之前卷讀范忠宣公集有<lb/>
兖墨詩云誰爇長松製作勤輕煤匀膩雜蘭薫中疑元<lb/>
石無纎翳外似靈犀有密紋溪石乍研浮紫翠蜀牋試<lb/>
寫落煙雲㑹将㸃畫傳青簡千古忠邪為爾分忠宣公<lb/>
不以詩名五言如溪風消酒力煙樹入春愁最工<lb/>
李户部說蜀有墨猿通體黝黒可愛常於樹上騰跳足<lb/>
<pb n="KR3j0162_WYG_010-10b"/>
不履地獵者不能獲又有謳猿其聲如謳<lb/>
四川道監察御史陸龍其疏言孝道為萬事之本奪情<lb/>
非治世所宜仰祈<lb/>
聖斷以維綱常事臣辦事署中聞九卿科道㑹議湖南<lb/>
巡撫于養志在任守制一事臣以資淺不在㑹議之列<lb/>
不知所議云何及詢與議諸臣謂㑹議之時昌言其不<lb/>
可者固有其人而依違不斷者比比而是臣竊怪之此<lb/>
明白顯易之事有何可疑而依違若是夫治天下之不<lb/>
<pb n="KR3j0162_WYG_010-11a"/>
可不以孝易明也在任守制之非所以教孝易明也天<lb/>
下正當承平之時湖南又非用兵之地無藉於在任守<lb/>
制易明也<lb/>
皇上以孝治天下在廷諸臣沐浴於<lb/>
皇上孝治之中乆矣何難一言直斷其不可耶且臣不<lb/>
知議者以于養志為何如人如其非賢者耶則固不當<lb/>
使之在任守制矣如其誠賢者耶則必不肯安心於在<lb/>
任守制矣在督臣代為題請或從愛惜人才起見然臣<lb/>
<pb n="KR3j0162_WYG_010-11b"/>
以為使之解任全孝正所以深愛惜之况<lb/>
皇上一日所行天下萬世奉為法程者也若使一撫臣<lb/>
因督臣之題請而留将來督撫之丁憂者皆将援此以<lb/>
為例其不思僥倖奪情者鮮矣名教自此而弛綱常自<lb/>
此而壊此端一開關係天下實非淺鮮至於湖南一省<lb/>
之人是則是傚不復知有父母又無足論矣云云龍其<lb/>
字稼書平湖人庚戌進士初官嘉定知縣有亷名巡撫<lb/>
慕天顔惡之疏劾降級故尚書魏敏果象樞力言於朝<lb/>
<pb n="KR3j0162_WYG_010-12a"/>
得還職補靈夀知縣今年夏五月<lb/>
詔九卿舉廉吏龍其與三河知縣彭鵬清苑知縣邵嗣<lb/>
堯麻城知縣趙蒼璧四人奉<lb/>
特㫖行取彭給事中邵陸趙三人俱御史<lb/>
梅<hi>文鼎</hi>字定九宣城諸生也著中西算學通若干卷中者<lb/>
中國之法西者泰西之法也其書有九一曰籌算<hi>目有七曰</hi>
<hi>乗除平方立方帶縱平方帶縱立方開方捷法開方分秒</hi>二曰筆算<hi>目六曰加減乗除異乗同除開</hi>
<hi>方法其别有二曰西域法回回法</hi>三曰度算<hi>目十曰平分線分面線分體線更面線更體線分圓</hi>
<pb n="KR3j0162_WYG_010-12b"/>
<hi>線正弦線割線切線五金線  其别為矩算</hi>四曰比例算<hi>目三曰比例四線比例四線新比例</hi>
五曰㡬何摘要<hi>目三曰線面體</hi>六曰三角法<hi>目二曰平三角弧三角</hi>七曰<lb/>
方程論<hi>目六曰正名極數致用刋誤測量雜法</hi>八曰勾股測量<hi>目三曰測高測深測</hi>
<hi>逺象其别有六曰矩度矩尺  限儀鏡測笠測扇測</hi>九曰九數存古<hi>目九曰方田粟布差分少</hi>
<hi>廣均輸商功盈不足方程勾股</hi>梅精於厯學嘗合七十餘家著厯學通<lb/>
考亦今之異人也<lb/>
予家世業毛詩幼時即疑晦菴臆改小序之非宋元明<lb/>
已來駁之者甚衆非予創論也嘗欲輯歐蘇呂嚴諸家<lb/>
<pb n="KR3j0162_WYG_010-13a"/>
之說作為一書嘗著其說於木𤓰詩辯猶恨藏書少耳<lb/>
頃得崑山新刻經解又數種如逸齋補傳成伯璵指說<lb/>
李樗黄櫄集解朱倬疑問朱善解頤詳略雖不同要皆<lb/>
可互相發明獨王栢詩疑輔廣童子問朱鑑遺說朱升<lb/>
旁注傅㑹固陋無足采録<lb/>
武昌舉人葉道復以其父工部主事井叔<hi>封</hi>遺詩來井<lb/>
叔本嘉興人寓黄州順治己亥進士篤實君子也由登<lb/>
封令入為兵馬司指揮其族弟文敏公方藹介於予以<lb/>
<pb n="KR3j0162_WYG_010-13b"/>
詩來質予盡刪其舊作獨取其嵩山詩五六十篇為嵩<lb/>
逰集序而刻之又選其己未庚申詩刻之列其詩於十<lb/>
子中於是井叔之名益噪康熈己未以博學宏詞徵罷<lb/>
歸及吏部銓授虞衡司主事而井叔已前卒年六十餘<lb/>
矣井叔精爾雅說文學有根柢所輯嵩山志嵩山石刻<lb/>
集記皆可傳<lb/>
井叔未第時酷貧嗜讀書家樊口湖中王宗伯昊廬<hi>澤宏</hi>
常扁舟過之值湖漲不辨涯涘日已暮聞有書聲出蘆<lb/>
<pb n="KR3j0162_WYG_010-14a"/>
荻中先悲哀而後愉樂曰此必井叔也迹之果然<lb/>
文則詩則各三卷周居岐撰居岐字伯康號與泉濟南<lb/>
歴城人嘉靖間官當塗知縣周吾里前輩無詩文名然<lb/>
其自序二篇甚有理致<lb/>
潁川劉氏閨閣皆知書同年公㦷吏部往為予述其女<lb/>
姪名第五幼工詩兼能古文從姪搢妻李氏亦工詩予<lb/>
壬子使蜀時搢令洪洞李以詩卷來相質今皆歿矣第<lb/>
五之女姪名令佑嫁為公㦷甥寗擢益賢子婦今年才<lb/>
<pb n="KR3j0162_WYG_010-14b"/>
二十詩詞書迹以至金石篆刻皆臻妙何巾幗之多才<lb/>
也嘗為予刻二小印款云潁川女士<lb/>
康熙三十年辛未元旦<lb/>
上御太和門受朝賀午<lb/>
賜宴召滿漢内閣大學士學士六部尚書侍郎都察院<lb/>
都御史副都御史上殿<lb/>
賜酒是日風日暄霽仰瞻<lb/>
天顔恱豫羣臣皆喜<lb/>
<pb n="KR3j0162_WYG_010-15a"/>
以太僕寺卿李元振為都察院左副都御史<hi>胡副憲昇猷以疾卒</hi>
<hi>於位</hi>
命禮部尚書熊賜履兵部督捕侍郎王士禎俱以原銜<lb/>
充<lb/>
經筵講官先是大學士徐公元文以兼領翰林院掌院<lb/>
事不解講官去年某月罷禮部尚書張公玉書為文華<lb/>
殿大學士例解講官翰林院以部院由翰林出身諸臣<lb/>
名上留中數月至是以仲春<lb/>
<pb n="KR3j0162_WYG_010-15b"/>
經筵届期特有是<lb/>
命士禎以菲才與焉既感<lb/>
聖恩髙厚益自愧報稱之難也<lb/>
二月初二日同兵書李公天馥刑書杜公臻工書陳公<lb/>
廷敬吏侍李公振裕赴<lb/>
起居注館㑹看<lb/>
經筵講章先是翰林院進擬題目<lb/>
欽㸃孟子后稷教民稼穡一段尚書六卿分職一段講<lb/>
<pb n="KR3j0162_WYG_010-16a"/>
章則張公英及陳公撰也<lb/>
以大理寺少卿唐朝彞為太僕寺卿山東布政使衛既<lb/>
齊為順天府府尹<lb/>
初六日晨内閣九卿啟<lb/>
奏乾清門辰刻奉<lb/>
㫖以户部尚書文華殿大學士張玉書<lb/>
經筵講官工部尚書陳廷敬兵部右侍郎李光地<lb/>
經筵講官兵部督捕右侍郎王士禎為㑹試主考官禮<lb/>
<pb n="KR3j0162_WYG_010-16b"/>
部左侍郎王颺昌為知貢舉官同考十八人翰林院編<lb/>
修許承家等七人兵科掌印給事中卞三畏等四人吏<lb/>
部郎中鍾儀傑等七人宴於禮部<lb/>
賜金花綵緞表裏各有差宴畢入鎖院<lb/>
二十七日恭呈十卷進<lb/>
御覽次日奉<lb/>
㫖著考試官自定次第先是二十四年乙丑科㑹試主<lb/>
考官刑部尚書張公士甄<hi>今吏部尚書</hi>等始進擬十卷恭請<lb/>
<pb n="KR3j0162_WYG_010-17a"/>
上裁<lb/>
欽定名次以陸肯堂為第一戊辰已來遵為定例然戊<lb/>
辰亦未<lb/>
欽定云<lb/>
三月初一日放榜中式舉人百五十六人㑹元張瑗江<lb/>
南祁門人滿洲巴海等四人烏金超哈胡麟徵等二人<lb/>
以試監察御史邵嗣堯為直𨽻守道㕘議舊例科道官<lb/>
非外轉無出為監司者至是守道缺奉<lb/>
<pb n="KR3j0162_WYG_010-17b"/>
特㫖直𨽻守道員缺緊要著以邵嗣堯轉補重其選也<lb/>
掌河南道監察御史王承祐疏請以安慶廬州鳳陽三<lb/>
府滁和徐三州仍歸南卷舊例㑹試以廣西四川雲南<lb/>
貴州四省及江北三府三州為中卷自丙辰科以滇黔<lb/>
亂去中卷之名以三府三州歸南卷雲南平復舊是科<lb/>
榜發廣西雲貴三省遂無一人入彀者故言官有是請<lb/>
部議允行<lb/>
徐編修元正子貞貽石門呂氏新刋司馬文正公稽古<lb/>
<pb n="KR3j0162_WYG_010-18a"/>
録二十卷首有文正公進表一首朱文公與鄭知院書<lb/>
以為此書當與六經同進講筵云<lb/>
貴州巡撫田中丞子綸<hi>雯</hi>寄所著黔書乞序中述名宦<lb/>
頗及先太僕太師二公太僕嘉靖中官貴州監司歿於<lb/>
黔今永寜衛有專祠太師則萬厯中以兵侍總督川湖<lb/>
貴州軍務云<lb/>
盤山拙菴智朴禪師以所創山誌若干卷屬㕘訂頗有<lb/>
體裁所録碑刻詩文等亦不汎濫所述山中物産一卷<lb/>
<pb n="KR3j0162_WYG_010-18b"/>
尤雅<lb/>
田子綸中丞作黔書凡七十六篇篇不一格其記苗蠻<lb/>
種類記水西烏蒙馬記革器記朱砂水銀雄黄凱里鉛<lb/>
蒟醤卭竹諸篇有似爾雅者似考工記者似公榖檀弓<lb/>
者似越絶書者讀之如觀化人之戲故相國孫文定公<lb/>
沚亭作顔山雜記記山蠶琉璃窑器煤井鐵冶等文筆<lb/>
竒峭亦如此<lb/>
戊辰春予來京師朱太史竹垞招飲古藤書屋食半翅<lb/>
<pb n="KR3j0162_WYG_010-19a"/>
甚美不知是何鳥閱盤山新誌云爾雅鵽鳩冠雉郭璞<lb/>
注鵽大如鴿似雌雉䑕脚無後指岐尾為鳥憨急羣飛出<lb/>
北方沙漠盤山多有之土人呼為半翅即沙雞也一名<lb/>
鐵脚<lb/>
拙菴山居詩有極似寒山子者其佳句如雪衲經時補<lb/>
春薪帶雨燒青溝一派水紫盖萬重山閒心将白日隨<lb/>
意斬青茅木蛇鱗甲異俊鷂羽毛青蒲團安養地秋色<lb/>
浄居天鬢從新處白天自舊来青竹牕来夜月茆屋隠<lb/>
<pb n="KR3j0162_WYG_010-19b"/>
春雲皆可誦<lb/>
庚午於慈仁寺市得如臯孫應鼇淮海易談四卷每舉<lb/>
以語揚之士大夫訪其他所著書輒無知者讀黔書乃<lb/>
知公字山甫本如臯人籍清平衛嘉靖己酉舉貴州鄉<lb/>
試第一癸丑進士改庶吉士歴僉都御史撫治鄖陽入<lb/>
為大理卿以禮侍掌國子監祭酒事終南京工部尚書<lb/>
萬厯庚子黔撫郭子章為請諡諡曰文恭始青螺入黔<lb/>
鄒南臯謂之曰黔孫淮海李同野馬心菴皆致力道學<lb/>
<pb n="KR3j0162_WYG_010-20a"/>
君此行惜不及見三君耳又胡正甫語青螺宇内講明<lb/>
正學楚有黄安耿公蜀有内江趙公黔有清平孫公豫<lb/>
章有南城羅公孫公著述有學孔精舎類稿教秦語録<lb/>
春秋節要律呂分解等書易談其一耳<lb/>
史多曲筆所謂盡信書不如無書也漢昌邑王之事吾<lb/>
嘗疑之及讀東坡所論始暢然坡云觀昌邑王與張敞<lb/>
語真清狂不慧者烏能為惡既廢則已矣何至誅其從<lb/>
官二百餘人以吾觀之從官中必有謀光者光知之故<lb/>
<pb n="KR3j0162_WYG_010-20b"/>
廢賀非專以淫亂故也二百人者方誅號呼於市曰當<lb/>
斷不斷反受其亂此其有謀明矣特其事秘史無縁得<lb/>
之著此者亦欲後人微見其意也武王數紂之罪孔子<lb/>
猶且疑之光等數賀之惡可盡信耶論世者須具如此<lb/>
識力乃不墮古人雲霧中<lb/>
十八日<lb/>
萬夀節<lb/>
上不受朝賀免廷臣進表惟在外督撫進表如故<lb/>
<pb n="KR3j0162_WYG_010-21a"/>
二十三日<lb/>
御太和門傳臚<lb/>
賜中式舉人戴有祺及第第一初讀卷官内閣九卿擬<lb/>
吳昺第一有祺第二楊中訥第三既進<lb/>
御覽改有祺第一昺第二黄叔琳第三中訥居二甲之<lb/>
首昺全椒人故禮科給事中國龍子對策倣陸宣公奏<lb/>
議<lb/>
上以書法拔有祺狀元而昺次之又以鼎甲乆無北人<lb/>
<pb n="KR3j0162_WYG_010-21b"/>
拔叔琳次昺叔琳大興人中訥海寜人同年兵部左侍<lb/>
郎雍建子遇合之有定數如此<lb/>
有祺戊辰進士休寜人籍華亭<lb/>
本朝狀元非本科中式者壬辰之鄒修撰忠倚己丑中<lb/>
式甲辰之嚴侍郎我斯榜眼李都御史元振皆辛丑中<lb/>
式及此而三<lb/>
添設盛京兵部調兵部左侍郎舜拜為盛京兵部侍郎<lb/>
盛京舊止設户禮刑工四部侍郎及郎中等官至是奉<lb/>
<pb n="KR3j0162_WYG_010-22a"/>
㫖添設户科給事中王原祁因疏請倣明南京例并添<lb/>
設漢侍郎以下下九卿詹事科道㑹議不行<lb/>
昺試卷在㑹闈予所特拔及拆號王少宗伯昊廬亟稱<lb/>
之明旦榜發入<lb/>
朝遇李少宰醒齋<hi>振裕</hi>王閣學鶴汀<hi>尹方</hi>皆為主司賀得人<lb/>
李前督江南學政王即庚午江南鄉闈主司也昺父伯<lb/>
叔兄弟五人進士第者凡四其世父國對順治戊戌一<lb/>
甲第三人也兄晟丙辰進士從兄昇戊午舉人盖家學<lb/>
<pb n="KR3j0162_WYG_010-22b"/>
云後其弟早又中壬午順天鄉試<lb/>
人家科第在積學種徳堪輿之說非所論也然亦有灼<lb/>
然可信者門人全椒吴昺述其曽祖體泉翁為父卜吉<lb/>
壤致閩人簡堯坡者於家廩餼甚厚簡日為擇兆域三<lb/>
年不可得辭歸翁固留之一日同往梅花山中遇大雪<lb/>
同飲陳家市酒樓簡倚檻逺眺乆之罷酒起曰異哉吾<lb/>
逺近求之三年不得乃在此乎遂同往三里許審視良<lb/>
乆曰是矣雪晴更往觀之喜曰天賜也得此地足報君<lb/>
<pb n="KR3j0162_WYG_010-23a"/>
矣然葬後君子未即發至孫乃大發發必兄弟同之對<lb/>
面文峯秀絶發必鼎甲然稍偏未必鼎元或第二第三<lb/>
人亦不僅一世而止翁如言卜葬其後孫國鼎字玉鉉<lb/>
中崇禎癸未進士國縉字玉林順治己丑進士國對玉<lb/>
隨國龍玉騧孿生玉隨順治戊戌進士及第一甲第三<lb/>
人官翰林侍讀玉騧亦癸未進士官禮科都給事中至<lb/>
昺兄弟又前後舉科第而昺今辛未科及第一甲第二<lb/>
人簡之術亦神矣<lb/>
<pb n="KR3j0162_WYG_010-23b"/>
兵部職方司督捕主事齊祖望雞澤人予令訪其縣人<lb/>
殷岳伯巖遺集得留耕草堂詩一卷僅讀史三十首登<lb/>
嵩登岱詩各六首餘十八首共五十餘篇皆五言古體<lb/>
也殷平生不為律詩永年申涵光和孟序之云宗山不<lb/>
多作詩復不耐聲偶為古詩淳龎淵穆莽莽可敵萬夫<lb/>
乙未正旦祀先畢即皁帽跨驢攜一童子逰嵩少婆娑<lb/>
緱嶺有遺世之思已乃入大騩大騩人好之留數月予<lb/>
與傅掌靁太史将登岱宗山衣塵未拂欣然同往時方<lb/>
<pb n="KR3j0162_WYG_010-24a"/>
病腰脊比歴天門松聲謖謖萬山在下大呌竒絶棄肩<lb/>
輿步登不知沈疴之去體也夜宿岳頂予二人憊而偃<lb/>
卧宗山夜數起謂羽人日出時喚我已而雨聲淅瀝少<lb/>
止即躍起視户外以星辰隠見為憂喜竟夕不寐其嗜<lb/>
竒癖山水如此宗山亦殷字也予往見其咏史詩於國<lb/>
門集古鬱涼壮有横槊之風河朔一竒士也和孟節愍<lb/>
公子有髙義與予兄弟相友善同時有張盖字覆輿狂<lb/>
士詩亦竒皆廣平人又趙湛秋水劉逢源津逮亦廣平<lb/>
<pb n="KR3j0162_WYG_010-24b"/>
人能詩皆與予善<lb/>
王侍郎損仲<hi>惟儉</hi>留心宋後三史苦宋史煩蕪删定成書<lb/>
呉興潘昭度鈔得副本損仲家圖籍沈於汴京之水未<lb/>
知呉興鈔本云何庚午嵗石門吕葆中無黨遊太學至<lb/>
京師予見其行笈有此書蓋即潘本塗乙宛然凡二百<lb/>
五十卷首紀次表次傳次志紀十五表五列傳二百志<lb/>
三十通為宋史記其義例大畧本紀則更瀛國公為帝<lb/>
㬎增端宗帝昺二紀年表於宰輔外增南唐諸國及遼<lb/>
<pb n="KR3j0162_WYG_010-25a"/>
金二表而附以夏國宗室傳於英宗皇考濮王孝宗皇<lb/>
考秀王之後增理宗考榮王希瓐改南唐北漢世家依<lb/>
漢書項羽例總名列傳宰執中如王安石之亂法耿南<lb/>
仲之悞國皆特書以示戒若庸臣如李昌齡姜遵輩倣<lb/>
漢書陶青劉舎之例止於他傳末附見姓名年表具爵<lb/>
位而已史彌逺嵩之一代窮奇李知孝梁成大相門鷹<lb/>
犬舊史於二史虚事褒揚梁李徒有官簿幷從刋正諸<lb/>
史止有儒林宋史始列道學道學之目乃賈同胡紘諸<lb/>
<pb n="KR3j0162_WYG_010-25b"/>
奸創之以攻朱熹者今删去道學通曰儒林舊史奸臣<lb/>
傳倣新唐書例然既列惇布諸人而史彌逺之易皇嗣<lb/>
史嵩之之酖直臣罪豈可貰史家據事直書忠邪自見<lb/>
不必復别之為奸始足懲戒也若薛昂羅汝楫陳自强<lb/>
王次翁之流皆附諸奸本傳之下志則厯法<hi>删天文五行二志</hi>
郡邑禮<hi>儀衛輿服二志併入</hi>樂食貨河渠兵刑百官選舉凡十篇<lb/>
卷帙繁重未及繕寫聊述其大凡於此吉水劉晉卿<hi>同升</hi>
狀元亦曾删定宋史江右洊經兵燹不知其書猶有存<lb/>
<pb n="KR3j0162_WYG_010-26a"/>
否朱竹垞云此書改定目録是湯義仍親筆詳東都事<lb/>
畧跋中<lb/>
户部郎中宗人培益仲示新著周禮左傳國語刋誤益<lb/>
仲舊著二十一史通鑑綱目刋誤二卷亦讀書稽古之<lb/>
士<lb/>
　<lb/>
　<lb/>
　<lb/>
<pb n="KR3j0162_WYG_010-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居易録卷十<lb/>
</p>
<p>
</p>
  </div>
</body>
</text>
</TEI>
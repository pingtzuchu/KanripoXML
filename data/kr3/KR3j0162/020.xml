<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷二十</head>
    <p>
<pb n="KR3j0162_WYG_020-1a"/>
欽定四庫全書<lb/>
　居易録卷二十　　　　刑部尚書王士禎撰<lb/>
直𨽻巡撫副都御史郭世隆疏言宣府向設鎮道復設<lb/>
十衛六㕔并各營弁分理錢糧驛務然㕔員限於佐貳<lb/>
營衛皆屬武弁予以臨民不特所用非其所長亦且政<lb/>
多扞格各衛既無漕運屯田之責以武弁而膺民社之<lb/>
寄徵糧之責與官制終有未協宜裁六㕔七衛改設一<lb/>
府八縣庶文武均有職守軍民知所適從下九卿會議<lb/>
<pb n="KR3j0162_WYG_020-1b"/>
如其所請奉<lb/>
㫖允行以宣府為宣化府倚郭為宣化縣西城衛為西<lb/>
寕縣萬全衛為萬全縣懷安衛為懷安縣蔚州衛為蔚<lb/>
縣懷來衛為懷來縣赤城堡為赤城縣龍門衛為龍門縣<lb/>
兵部軍政<lb/>
上命内閣傳<lb/>
㫖問九卿等各直省提鎮賢否衆首推甘肅提督孫思<lb/>
克湖廣提督徐治都頃之二提督與福建水師提督施<lb/>
<pb n="KR3j0162_WYG_020-2a"/>
琅皆奉<lb/>
温㫖褒嘉思克加振武将軍<lb/>
上知人之明必孚衆論如此<lb/>
命皇長子徃祭西嶽之神以陜西連嵗灾荒故也以四<lb/>
月六日致祭仍<lb/>
詔京官俱齋戒一日<hi>禮部侍郎席爾逹兵部侍郎珠都納從</hi>
萬壽節禮<hi>臣</hi>請<lb/>
御殿受朝賀奉<lb/>
<pb n="KR3j0162_WYG_020-2b"/>
㫖云斷不可行是日内閣暨九卿翰詹坊局諸臣赴<lb/>
暢春苑進書畫祝<lb/>
夀皆不納惟取古名人墨蹟入<lb/>
御覽畢仍發出<lb/>
門人陳庶常汝咸遺其鄉前軰王厚齋應麟文集冩本<lb/>
僅五卷明鄭真千之所輯厚齋宋末大儒常言今之習<lb/>
舉業者茍沽名譽得則一切委棄於典章制度漫不加<lb/>
省非國家所望於通儒乃假館閣書盡讀之所著深寜<lb/>
<pb n="KR3j0162_WYG_020-3a"/>
居士集一百卷玉海二百卷通鑑地里考一百卷困學<lb/>
紀聞小學紺珠六經天文編詩考等又六百九十餘卷<lb/>
今多傳於世其集顧寥寥如此<lb/>
元任士林句章集十卷萬厯中鄞人孫能傳鈔館閣藏<lb/>
本至正四年浙江行中書省舊刻也卷首有趙松雪撰<lb/>
誌銘王厚齋序士林字叔實與戴表元帥初齊名所作<lb/>
謝翺呉思齊二傳最傳程篁墩宋逸民録載之他文或<lb/>
未稱是<lb/>
<pb n="KR3j0162_WYG_020-3b"/>
倪雲林清閟閣集荆溪蹇朝陽所輯其八世孫珵重刻<lb/>
而以世系冠編首則其裔孫某所為閱之噴飯按譜一<lb/>
世為漢御史大夫寛三世曰皓注官樞宻院使鄭國公<lb/>
四世曰朋官監察御史拜中書令六世曰嗣祖官四鎮<lb/>
節度使八世曰承贊官叅知政事不知唐宋官名何以<lb/>
兩漢已有之至二十二世曰思注乾道進士葢文節公<lb/>
也按文節六子祖仁祖義等而祖義祖常最賢譜乃云<lb/>
二子魤鮴尤為不經且文節已為南宋人而譜在三十<lb/>
<pb n="KR3j0162_WYG_020-4a"/>
二世濤始入宋三十四世允清慶厯四年應舉官至樞<lb/>
宻使時代前後舛謬顛倒尤可駭笑似是一不識字人妄<lb/>
為杜撰而公然刻寘集首異哉雲林二百年後乃有此辱<lb/>
東阿縣魚山陳思王墓道有隋碑書法雜用篆𨽻八分甚<lb/>
古今畧具可辨識者載於此王諱植字子建沛國譙人也<lb/>
洪源與九泉競深崇<hi>闕</hi>　　　比峻自植輿<hi>闕</hi>　　昌興<lb/>
焉其後建國開基<hi>闕</hi>　周室顯霸業於東邾彰茅封於譙<lb/>
邑瓊根寳葉蒔芳蘭以莫朽軒冕相傳襲縉紳而不絶此<lb/>
<pb n="KR3j0162_WYG_020-4b"/>
乃備頒典冊聊可梗槩而言矣逮丞相參迺成王室道勲<lb/>
隆重位登上宰受國平陽自茲厥後鳴鸞佩玉飛葢交暎<lb/>
祖嵩漢司𨽻太尉公執掌三事從容論道美著阿衡之任<lb/>
不亦宜乎父操魏太祖武皇帝資神龍虎剖判鬱以開基<lb/>
名頒䜟牒謠敞真人火運告終土德承厯援據圖録享有<lb/>
天下驟改質文馳遷正朔英雄之氣葢有餘矣昆丕魏髙<lb/>
祖文皇帝紹即四海光澤五都負扆明堂朝宗萬國允文<lb/>
允武庶績咸熙正踐昇平時稱寕晏致黄龍表瑞驗兆漳<lb/>
<pb n="KR3j0162_WYG_020-5a"/>
濵玉虎金雞恒綸宇宙王乃<hi>闕</hi>内通理慍淑唅英㪫哲稟<lb/>
於自然博愍由於天縱佩金華以邁四氣抱玉操以忽風<lb/>
霜綴贍藻於孩年攝酋什於孺嵗尋聲制賦應詔題詩詞<lb/>
采昭灼子雲遥慙於吐鳯文華理富仲舒逺愧於懷龍又<lb/>
能誦萬卷於三冬觀千言於一見才比山藪思並江湖清<lb/>
辭菀菀若藂荀之蔚鄧林綠藻妍妍如河英之照巨海武<lb/>
庫太官之譽握促之器者也但禄由德賞頻享皇爵建安<lb/>
十六年封平原侯十九年改封臨淄侯都不以貴任為懷<lb/>
<pb n="KR3j0162_WYG_020-5b"/>
直置清雅自得常閑步文籍偃仰琴書朝覽百篇夕存吐<lb/>
握使髙據擅名之士侍宴於西園振藻獨步之才陪遊於<lb/>
東閣黄初二年奸臣謗奏遂貶爵為安卿侯三年晉立為<lb/>
王詣京師面陳濫謗之罪詔令復國自以懷正信而見疑<lb/>
抱利器而無用每懷怨慨頻啓頻奏四月改封東阿王五<lb/>
年以陳前四縣封後封為陳王以讒言數搆奸臣内興十<lb/>
一年裏頻頻徙都汲汲無歡遂發憤而薨時年三十有一<lb/>
即營墓魚山傍羊茂臺平生遊陟有終焉之所既而年代<lb/>
<pb n="KR3j0162_WYG_020-6a"/>
夐逺兆塋崩淪茂響英聲逺而不絶至十一世孫曹永洛<lb/>
等去<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>朝皇建二年蒙前尊孝　皇帝恢𢎞古典敬立二<lb/>
王崇奉三恪永洛等於時膺符表貢面陳照皇親詶聖詔<lb/>
比經窮討皆存實録蒙敇報允興復靈廟饋嗣蒸嘗四時<lb/>
䖍謁使恭恭嗣子得展衷誠之願㷀㷀孝孫長畢昊天之<lb/>
慕遂雕鏤真容鐫金寫狀庶使<hi>闕</hi>　相度永劫而不泯七<lb/>
步文宗傳芳猷於萬葉者也其詞<hi>闕</hi>　　　　　粤維王<lb/>
磐石斯固締緒攸長波連溟渤枝帶扶桑分珪作瑞建國<lb/>
<pb n="KR3j0162_WYG_020-6b"/>
開疆蕙樓菌閣逺邁靈光<hi>其一</hi>器調髙竒風革梳朗談人刮<lb/>
舌靈虵曜掌東閣晨開西園夜賞松華桂茂玉潤金響<hi>其二</hi>
聲馳天下道冠生民才驚曠古德重千鈞混混不濁磨而<lb/>
不磷如何一旦萎我哲人<hi>其三</hi>山舟易失日車難駐一謝人<lb/>
間長遵埏路風哀松栢墳穿狐兔何世何年還成七步<hi>其四</hi>
迺考惟昆廓定洪基受圖應厯運合紫㣲一辭皇闕永背<lb/>
象<hi>闕</hi>聲隨日轉響逐雲飛<hi>其/五</hi>大隋開皇十三年嵗次皇<hi>闕</hi>
之吉此碑文不極工考歐集古録趙金石録及近代金薤<lb/>
<pb n="KR3j0162_WYG_020-7a"/>
琳琅石墨鐫華金石志俱不及載<lb/>
嚴柱峯副憲<hi>曾榘</hi>家有金剛子念珠一串凡百四十顆色<lb/>
如水晶大司農馬齊公出所藏僅十顆較大尤有光采<lb/>
云顆直百金也又示柴窑椀一碧色形製甚古流光四<lb/>
射非哥定宣成諸窑比亦尤物按格古要論云金剛子<lb/>
出安南六楞徧身花紋作數珠冬月不冷有龍眼大者<lb/>
榛子桐子大者愈小愈精須花紋深細<lb/>
門人歙縣江闓赴解州守予以吕文簡公涇野所創解<lb/>
<pb n="KR3j0162_WYG_020-7b"/>
梁書院及公祠堂屬修葺葢文簡曾由翰林謫判此州<lb/>
也又同年子孟鏐子美知封丘縣有書來予答以唐髙<lb/>
常侍忠公逹夫常尉此縣往者給事中同年岳鎮九<hi>峯秀</hi>
知縣事為建専祠請於上官春秋祀之當時加修葺俾<lb/>
勿廢墜名世先賢爼豆不衰所闗人心風俗亷頑立懦<lb/>
者不小今之才有司或笑為迂濶不急之務然古之循<lb/>
良未有不加意於此者不知子美能用吾言否耳<lb/>
春秋屬辭十五卷新安趙汸子常撰其義例有八一曰<lb/>
<pb n="KR3j0162_WYG_020-8a"/>
存策書之大體二曰假筆削以行權三曰變文以示義<lb/>
四曰辨名實之際五曰謹華戎之辨六曰特筆以正名<lb/>
七曰因日月以明類八曰辭從主人宋文憲公濓序之<lb/>
呉仲圭晴江列岫圖一卷自題至正辛夘秋日梅道人<lb/>
寫有仲圭小印文休承弇州山人二印鄧文原題詩云<lb/>
長江亭亭桑落洲青山獨傲蘋花秋邊聲已逐鼔鼙盡<lb/>
水氣欲挾漁榔浮謫仙騎鯨五栁老真景變滅隨沙鷗<lb/>
空餘秦箏與羌管斷續不説琵琶愁梅花菴中解蒼珮<lb/>
<pb n="KR3j0162_WYG_020-8b"/>
宴作得意毫端收空青㸃雲碧痕濕方諸取月寒光流<lb/>
江上老翁在何許似覺頷首相遲留佳峯稜稜鐵鈎鎖<lb/>
千樹㸃㸃同浮漚要知翰墨灑清氣俗子政爾勞雕鎪<lb/>
山空無人息機事青眼不與王公酬揮毫汗漫凜太古<lb/>
疑跨獨鶴遊磯頭人在江湖貴適意底用絶俗藏林丘<lb/>
披圖覽卷重太息天際杳靄疑歸舟又跋云蒲城孫世<lb/>
美編修與予同舟南下出嘉遯翁所藏梅道人晴江列<lb/>
岫卷相示筆意髙古墨氣淋漓不在董巨之下因作長<lb/>
<pb n="KR3j0162_WYG_020-9a"/>
句題之不能讚其八法之工也文原識下有巴西鄧氏<lb/>
善之印末有資善大夫南京吏部尚書魏驥仲房跋書<lb/>
法亦工<lb/>
海天旭日圖一卷後有趙松雪書海賦前有唐李將軍<lb/>
海天旭日圖妙筆十一字書法極工有太原王達翰林<lb/>
學士李天祥天水趙鼒圭齋歐陽元題字又虞集八分<lb/>
書後云小李將軍筆絶無僅有得趙文敏公書海賦匹<lb/>
之可稱合璧楊文敏公跋云臣榮備職内閣恭逢聖治<lb/>
<pb n="KR3j0162_WYG_020-9b"/>
休明禮樂隆盛澣沐之暇皇上御延英閣特召臣等出<lb/>
内庫書畫縱觀首得趙孟頫豳風圖御製長篇題之是<lb/>
日近侍翰苑諸臣俱有須賚臣榮蒙恩特賜茲卷海天<lb/>
旭日圖實為非常慶幸永作傳家之寳宣德七年壬子<lb/>
七月大學士臣楊榮䖍沐謹誌<lb/>
溪山漁釣一軸趙松雪畫故相國真定梁公家物也松<lb/>
雪自題詩云桑苧未成鴻漸隠丹青聊作虎頭癡久知<lb/>
圖畫非兒戲到處雲山是我師溪上先人之敝廬南山<lb/>
<pb n="KR3j0162_WYG_020-10a"/>
秀色照庭除何時共買扁舟去㸔釣寒江縮項魚晉齋<lb/>
識見超卓久與僕客京師情因洽甚今晉翁先得歸鄉<lb/>
將與青山為主賔漁釣以自適僕情為之慙於其行畫<lb/>
此以寄意且為後會之故事云<lb/>
老子青牛圖亦松雪作自題至大四年三月<lb/>
新都秀運集二卷嘉靖間歙人王寅仲房所輯歙令門<lb/>
人靳治荆熊封重刻之意倣唐人中興間氣集惜成家<lb/>
者寥寥又雜出商賈之流無足觀者靳又嘗刻黄太冲<lb/>
<pb n="KR3j0162_WYG_020-10b"/>
宗羲棃洲集金陵鄭谷口簠頃寄其石柱㸔梅詩卷十<lb/>
絶句熊封又介予友曹員外升六<hi>貞吉</hi>寄其詩數百篇請<lb/>
予論次風流好事如此非俗吏也今遷知固原州<lb/>
説苑宋桓公愛公子目夷太子茲父請於公曰請使目<lb/>
夷立臣為之相兄以佐之相兄二字甚竒<lb/>
内閣傳<lb/>
諭翰詹衙門自讀講已下各録詩賦進呈<lb/>
御覽<lb/>
<pb n="KR3j0162_WYG_020-11a"/>
溈山問仰山作麽生是無異名底道理仰曰瓶盤釵釧<lb/>
劵盂盆此句似栢梁詩體<lb/>
胡釘鉸叅寳夀沼禪師師問曰還釘得虛空否後叅趙<lb/>
州舉前話州曰秖這一縫尚不奈何胡於此有省州曰<lb/>
且釘這一縫釘鉸能詩又載禪林公案<lb/>
象耳袁覺禪師嘗云東坡云我持此石歸袖中有東海<lb/>
山谷云恵崇烟雨蘆雁坐我瀟湘洞庭欲喚扁舟歸去<lb/>
傍人云是丹青此禪髓也予謂不惟坡谷唐人如王摩<lb/>
<pb n="KR3j0162_WYG_020-11b"/>
詰孟浩然劉眘虛常建王昌齡諸人之詩皆可語禪<lb/>
白楊順禪師偈落林黄葉水流去出谷白雲風捲回作<lb/>
文字觀亦是妙句<lb/>
龍門世竒首座洞臻𤣥奥佛眼禪師命分座師辭曰此<lb/>
非細事願生生居學地而自煆煉此語可愧後之上堂<lb/>
領衆者多矣即吾儒佩為箴砭亦何慮德不進業不修<lb/>
乎<lb/>
宋兩張子野皆名先一與歐陽文忠友為孝章皇后戚<lb/>
<pb n="KR3j0162_WYG_020-12a"/>
里之姻官止知亳州鹿邑縣寳元二年年四十八卒文<lb/>
忠誌其墓云好學自力善筆札一與蘓文忠公為友公<lb/>
集中云昔自杭移髙宻陳令舉張子野皆從至松江夜<lb/>
半月出置酒垂虹亭上子野年八十五以歌詞聞天下<lb/>
作定風波令李公擇守呉興東坡過之會於碧瀾堂子<lb/>
野作六客詞坡詩所謂詩人老去鶯鶯在公子歸來燕<lb/>
燕忙詞家所謂張三影者是也官至都官郎中死𦵏呉<lb/>
興弁山有集一百卷今有張釣魚灣見掌故集胡應麟筆<lb/>
<pb n="KR3j0162_WYG_020-12b"/>
叢云兩張先皆字子野俱第進士其能詩夀考悉同一博<lb/>
州人號張三影者是也一呉興人胡欲考正而荒陋如此<lb/>
新安商某者萬厯壬午行賈江西過九江有舟被盗劫舟<lb/>
中人羣裸號泣問之七人皆孝亷上公車者商賙之衣<lb/>
食贈之資斧泣謝而去明年七人中登進士者六其一則<lb/>
莆田方萬策也又數年方分巡嘉湖一日讌於屠冲陽<lb/>
副使家是時商以折閱不得已自鬻於屠方於衆僕中遥識<lb/>
之問曰爾新安商某姓曾遊江西乎對曰然曰猶憶八年前<lb/>
<pb n="KR3j0162_WYG_020-13a"/>
在江州遇舟為盜劫者活若干人内有公車舉人七人<lb/>
賙給行李事乎商已忘前事良久乃對曰有之方亟出<lb/>
席長跪曰吾恩兄也相訪已數年不可得乃在是乎一<lb/>
座為之驚歎方即告於屠攜往署中留數月贈之千金<lb/>
又報同難者各致問遺商遂更為富人歸新安矣<lb/>
明嘉靖四十一年太湖中有二龍一黄一白合股而行<lb/>
一青龍隨之由海鹽硤石東南入海四十二年海鹽午<lb/>
潮有海馬萬數其一大如樓房沿塘羣行二十餘里入<lb/>
<pb n="KR3j0162_WYG_020-13b"/>
海聲如雷霆萬厯元年又有海鳥其大如舟翅如車輪<lb/>
自海南飛至翹首掉尾於波濤之上聲如風雨海水皆沸<lb/>
予少喜觀顔從喬僧世説未詳從喬出處觀皖志隠逸<lb/>
傳乃得其概從喬字若齡懷寧人京兆素子也性恬曠<lb/>
喜讀書尤躭釋典愛豹嶺林泉之勝遂卜居終身焉嘗<lb/>
作隠士詩以見志有集名種秫同時有倪爾嘲方應賔<lb/>
二人者同隠冶塘山中與從喬為世外交倪贈詩云石<lb/>
門湖水隔溪碧豹嶺山月當牕明與君一别忽秋晏短<lb/>
<pb n="KR3j0162_WYG_020-14a"/>
髮朝來白數莖皆明季髙士也<lb/>
阮濬字季子懐寕人築草堂於龍山冬夏惟披一衲因<lb/>
以自號性嗜酒工畫時攜襆被酒罏畫具命一僮肩之<lb/>
遊散山水間遇勝處輒流連忘返謂其友劉鴻儀曰死<lb/>
即𦵏我草堂之側磨片石題曰酒人阮一衲之墓未㡬卒<lb/>
劉及同志𦵏之如約顔所居曰一衲菴每嵗晏劉必攜酒澆<lb/>
其墓有詩弔之曰酹君君豈知去去復回顧一片紙錢灰飛<lb/>
上梅花樹濬詩多寒痩畫格清絶入本朝乃卒亦髙士云<lb/>
<pb n="KR3j0162_WYG_020-14b"/>
崇禎十一年桐城縣郎氏婦人産二物一類西域胡一<lb/>
類象十二年汪氏婦人産一猿先是七年太湖縣雨黑<lb/>
黍民沈萬勲者取種之越嵗成樹髙二尺葉如枸杞終<lb/>
冬不枮但不花不實耳<lb/>
國朝順治十五年望江又雨黑黍<lb/>
嘉靖中石埭諸生章仁者通幻術與其黨謀不軌官軍<lb/>
圍之仁騰上樹杪就執之惟絳衣在焉仁已遁去後池<lb/>
郡李禎祥為瓊州通判其僕渡海遇颶風漂至交趾引<lb/>
<pb n="KR3j0162_WYG_020-15a"/>
見其國相即仁也詢桑梓事甚悉遣人䕶送歸瓊州<lb/>
汪夢栢貴池人崇禎中丞蜀之長夀縣以禦賊死妻亦<lb/>
死僅遺一幼女來姐僕余生夫婦借居太學生周維魯<lb/>
家夢栢有甥呉雲者其長女之子也欲妻來姐來姐叱<lb/>
之曰我爾姨母也何得作此無禮雲慙且恚乃私許周<lb/>
為側室謀既成其父客徐鏡水者知之急聞來姐先是<lb/>
來姐襁褓中已受青陽老田呉氏之聘壻名國璋乃誓<lb/>
死剪髮付徐持告縣呉與周皆獲罪會長夀舊典史某<lb/>
<pb n="KR3j0162_WYG_020-15b"/>
者饒州人與夢栢為僚友感其義迎來姐於家育為己<lb/>
女歸饒而令余生迎國璋於青陽合卺成禮久之乃同<lb/>
歸池州此一事也夢栢之烈女之節典史幕客之義三<lb/>
美具焉皆足書也<lb/>
邢狗兒當塗布政使邢公珣之僕也珣守贑從王文成<lb/>
平宸濠之亂每履行陣狗兒以身翼之用雙刀直前搏<lb/>
戰所向披靡公卒狗兒溷跡市廛一日公夫人及諸子<lb/>
欲觀其能狗兒不可强之曰刀神物也不可䙝必欲試<lb/>
<pb n="KR3j0162_WYG_020-16a"/>
之須營一空室固其扄鐍空而窺之慎勿以身近也如<lb/>
其言頃之室中火光迸發如電影激射久之雪雹彌空<lb/>
狂飇驟集杳不見人狗兒疾呼曰速擲雄雞來比雞入<lb/>
得血乃止葢古劍俠之流云<lb/>
方授字子留桐城人明末諸生工詩有鴻毛軒冕之意<lb/>
甲申聞李寇之變遂焚筆硯時同里世族多疾足以赴<lb/>
功名其父强之不可則撻之授逃之四明山中結茅而<lb/>
棲採橡栗而食間為詩得數百篇流傳人間時人以為<lb/>
<pb n="KR3j0162_WYG_020-16b"/>
真隠<lb/>
侯珦亦桐城諸生博洽工文嘗衍蘓氏織錦廻文凡三<lb/>
言四言五六七言斜直方圓周旋出入得詩八百首又<lb/>
善投壺著壺譜奏矢一百四十法其友請試之置酒張<lb/>
壺按譜投之縱横進退飛躍疾徐各臻其妙連日繼夜<lb/>
譜法纔盡其神解如此<lb/>
國子監祭酒鄂拜呉苑等題為恭進<lb/>
御製碑文以昭熙朝盛典事康熙二十八年閏三月准<lb/>
<pb n="KR3j0162_WYG_020-17a"/>
翰林院移會内稱顔曾思孟贊詞已蒙<lb/>
御製發出相應將四子贊詞并<lb/>
孔子贊詞一併交與國子監勒石摹搨轉送禮部頒發<lb/>
各直省等因到監<hi>臣</hi>衙門隨於本年四月内有恭請<lb/>
御書勒石等事一疏奉<lb/>
㫖這贊字着翰林院書寫頒發欽此隨經翰林院書寫<lb/>
發到工部相地諏吉庀材鳩工建立碑亭礲石鐫刻今<lb/>
年三月工程告竣<hi>臣</hi>等將<lb/>
<pb n="KR3j0162_WYG_020-17b"/>
御製碑文二道敬摹搨本裝潢成軸恭呈<lb/>
睿覽伏惟<lb/>
皇上德本生知聖由天縱<lb/>
王言典重親觀德於橋門<lb/>
帝學髙深振淵源於洙泗羮墻可晤備論贊於先師華<lb/>
衮為榮兼頌揚乎四配彩亭聳峙兩楹之爼豆增輝麗<lb/>
石穹窿數仞之宫墻益峻洵斯文之隆遇為千秋之鉅<lb/>
典也伏乞<lb/>
<pb n="KR3j0162_WYG_020-18a"/>
皇上敇下禮部頒行直𨽻各省斯正學昌明天下之觀<lb/>
瞻允愜且譽髦蔚起諸生之誦法彌殷矣<lb/>
禮部議得衍聖公孔毓圻疏稱<lb/>
皇上鑒闕里廟貌隳敝特發内帑遣官監督修理我<lb/>
皇上之曠典隆恩有逾前代而廟貌之輝煌壯麗度越<lb/>
曩時典既尊崇禮宜隆重特敢題請照例遣祭等語查<lb/>
明朝實録𢎞治十七年<lb/>
聖廟落成遣閣臣李東陽前往致祭我<lb/>
<pb n="KR3j0162_WYG_020-18b"/>
皇上稽古右文崇儒重道治統立帝王之極心傳接洙<lb/>
泗之宗聖域鳩工特重專員之選良材庀具爰頒内府<lb/>
之金廟貌改觀几筵增麗規制倍隆於往昔楷模永著<lb/>
於來茲今當落成之時應遣大臣告祭恭候<lb/>
命下之日其應行典禮再議具奏<lb/>
碧玉露漿方於中秋前後用無五棓新青布一二疋扯<lb/>
作十餘段每段四五尺五更時於百草頭上<hi>稻苖上佳</hi>先用<lb/>
細竹一根掠去草上蛛網乃用青布繫長竹上如旂様<lb/>
<pb n="KR3j0162_WYG_020-19a"/>
展取草露水絞在桶中展濕即絞視青布色淡則另換<lb/>
新布陽光一見則不展所取露水用磁罐洗淨盛貯澄<lb/>
數日自清晚間用男乳一酒杯<hi>兩半</hi>白蜂蜜一酒盞人參<lb/>
湯一酒杯多少同乳<hi>人參須四五分</hi>總入一宫碗内將露水一<lb/>
飯碗攙入宫碗共得七八分和勻以綿紙封口用碟葢<lb/>
好次日五更燒開水二大碗將宫碗内露隔湯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>熱睡<lb/>
醒時緩緩溫服之藍所以殺蟲露去諸經之火參補氣<lb/>
乳補血蜜潤肺治一切虚損勞症有竒効<lb/>
<pb n="KR3j0162_WYG_020-19b"/>
青州響水澗南有廣福寺寺有元魏武定二年齊郡太<lb/>
守劉明世造石像記隋文帝建舍利塔碑按趙德甫金<lb/>
石録目録有東魏劉起貴造像記東魏逢元彦造像記<lb/>
皆在武定二年獨此碑近在青州不知何以不録隋碑<lb/>
乃孟弼書安邱張貞杞園云此碑雖佞佛祝釐之詞文<lb/>
頗雅馴字穠勁饒古意非篆非𨽻真八分也集古金石<lb/>
二録及近世金薤琳琅石墨鐫華諸書俱未收恐遂湮<lb/>
沒故著之<lb/>
<pb n="KR3j0162_WYG_020-20a"/>
朝中馳道自諸王已下無敢騎行者惟祭祀進呈祝版<lb/>
出天安門則太常卿騎從由馳道中行<lb/>
寳泉局大使胡隆大嵩衛人其弟楨少習儒業妻于氏<lb/>
以康熙壬申病卒已殮未葢棺而甦家人驚喜妻起坐<lb/>
張目周視久之曰非我家也何為至此家人環聽且駭<lb/>
問之則操粤音曰我張氏東粤人也嫁濟南王家昨病<lb/>
卧牀簀間夢至一官府有王者閱文書云張氏未合至<lb/>
此可送還即有二卒引出四望幽暗唯中間有路如白<lb/>
<pb n="KR3j0162_WYG_020-20b"/>
晝然數聞暗中有絲竹聲意欲佇聽之卒曰可速行彼<lb/>
輪廻六道不可徃唯此路可達人間耳送至此二卒遂<lb/>
不見今此何地吾夫家眷屬皆安在衆語之故泣涕求<lb/>
還衆不可曰若魂魄雖異形體則于氏也豈得歸他人<lb/>
家力勸與楨重合數日始從張氏知書通制舉業每楨<lb/>
作文輒就之評隲楨應童子試歸閱其文輒不許曰君<lb/>
宜改名梅即售如其言再試乃許之曰君必得雋矣名<lb/>
且在第二已而果然王人岳<hi>隲</hi>大司農述之甚悉云<lb/>
<pb n="KR3j0162_WYG_020-21a"/>
予昔與故友葉文敏<hi>方藹</hi>論牛李君子小人之辨語見前<lb/>
卷適讀崔鶠徳符論楊嗣復備言小人常勝君子常不<lb/>
勝其大端有十二而終之曰君子小人之不敵亦明矣<lb/>
此鄭覃陳夷行所以罷黜李德裕所以謫死窮荒李逢<lb/>
吉宗閔楊嗣復輩所以卒於翔徉而得志豈足怪哉崑<lb/>
山王志堅弱生跋曰李贊皇之相業唐季無兩弇州以<lb/>
比裴晉公而稍昂之其論當矣至其為人論者猶或不<lb/>
滿以為不能釋憾解仇亦不盡然也仇士良以武宗之<lb/>
<pb n="KR3j0162_WYG_020-21b"/>
立非宰相意勸帝誅楊嗣復李珏户書杜悰見德裕救<lb/>
之三人者皆牛黨也使以私怨行之立虀粉耳乃與同<lb/>
列上奏至於伏地不起楊李得全僧孺二李能之乎二<lb/>
李之惡極矣貶之未可謂私白敏中令狐綯皆二李黨<lb/>
贊皇引用不疑而卒受其禍憾自不釋仇自不解耳非<lb/>
贊皇之過也晁无咎詠贊皇云當年伏地全楊李公亦<lb/>
何知愛惡間云云亦同此意弱生著史商詳載此議觀三<lb/>
公之論則知蘓黄門牛李論之誖而予前説之非臆矣<lb/>
<pb n="KR3j0162_WYG_020-22a"/>
恨不能起亡友於地下而質之也<lb/>
予讀唐庚集嘗薄其為人其説亦著之前卷王弱生曰<lb/>
唐子西議論文章皆蘓氏緒論顧以黨禁方嚴而子西<lb/>
又附張商英以進其著作多不及蘓氏止題巢元修傳<lb/>
及之大致譏貶上蔡司空書論當世文學之士止言尹<lb/>
師魯王深甫其趨時也如此然亦何救於貶謫哉此論<lb/>
亦與予言若合符節所謂三代直道也<lb/>
予嘗薄張浚之為人有題其墨蹟一詩并載江盈科進之<lb/>
<pb n="KR3j0162_WYG_020-22b"/>
詩於前卷頃又見王弱生讀宋史張浚傳二絶句云一<lb/>
立彤墀喙便長有時鮑老也當塲富平未起符離又可<lb/>
悔彈文到李綱十萬良家等蠛蠓符離一夕水流紅魏<lb/>
公心法由來異鼻息如雷學寇公此詩尤先得我心之<lb/>
同然者<lb/>
户部同官<hi>予以康熙三十一年八月兵部督捕侍郎調户部侍</hi>
户部尚書王公隲<hi>順治乙未進士同年山東福山人</hi>
户部左侍郎蔣公宏道<hi>順治己亥進士山西臨汾人官至左都御史</hi>
<pb n="KR3j0162_WYG_020-23a"/>
夜暗歸雲遶柁牙一首乃宋姜䕫堯章詩見白石集列<lb/>
朝詩収之作張如蘭詩誤矣<lb/>
楊夢山先生<hi>巍明吏書</hi>五言古詩清真簡逺陶韋嫡𣲖也五<lb/>
律尤髙雅沉澹予甞選評其集刻之别本所取非其至<lb/>
者而又云李中麓諸人咸推之楊李詩格相去霄壤顧<lb/>
反引李以為楊重耶大扺持此論者意在庀史詩之去<lb/>
取殊草草不足為典要讀者當分别觀之勿為盛名所<lb/>
怵乃善耳<lb/>
<pb n="KR3j0162_WYG_020-23b"/>
平臺在太液池西隄兔園東北中有團頂小殿本武宗<lb/>
所築閱射之地又後左門左翼室亦曰平臺今<lb/>
上曽召見内閣於内賜詩右馬文簡公汝驤西苑詩云<lb/>
然後左門平臺自康熈初為内閣直房今内閣仍移午<lb/>
門之内内三院毎九卿五鼔奏事皆候於平臺<lb/>
駕出御乾清門乃入<hi>以今揆之當是中左門耳</hi>
五月士禎蒙<lb/>
恩授階通議大夫祖考布政府君考祭酒府君俱贈通<lb/>
<pb n="KR3j0162_WYG_020-24a"/>
議大夫經筵講官户部右侍郎祖妣成氏張氏妣孫氏<lb/>
<hi>俱贈恭人</hi>妻張氏<hi>前贈恭人</hi>今俱贈淑人先祖年及大耋教諸孫<lb/>
相繼成進士先考妣教諸子雖稍寛假然以布政公之<lb/>
故督課殊切廽憶庭訓四十年矣至是乃稍食其報感<lb/>
激<lb/>
國恩不禁泫然吾子孫輩當知之<lb/>
　<lb/>
　<lb/>
<pb n="KR3j0162_WYG_020-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居易録卷二十<lb/>
</p>
<p>
</p>
  </div>
</body>
</text>
</TEI>
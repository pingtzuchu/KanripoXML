<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易錄卷二十六</head>
    <p>
<pb n="KR3j0162_WYG_026-1a"/>
欽定四庫全書<lb/>
　居易錄卷二十六　　　刑部尚書王士禎撰<lb/>
今人事事不及古人如郡縣志書亦其一也華陽國志<lb/>
三輔黄圖等勿論矣即予近所得明黄才伯佐廣東志<lb/>
李川父濂河南通志洎舊藏陸鼎儀釴山東通志皆精<lb/>
審不茍惜升菴四川總志馬伯循陜西通志未及見爾<lb/>
曩曲沃相衞文清公<hi>周祚</hi>入<lb/>
朝請修<lb/>
<pb n="KR3j0162_WYG_026-1b"/>
大清一統志暨修直省通志而吾鄉新通志修於癸丑<lb/>
當事既視為具文秉筆者又鹵莽滅裂不諳掌故如人<lb/>
物一門竟將曹縣李襄敏公秉單縣秦襄毅公紘沂州<lb/>
王恭簡公景三鉅公姓名事實削去不存一字其餘可<lb/>
槩見矣時方伯施泰瞻天裔主其事聘吳郡顧炎武亭<lb/>
林在局而不一是正潦草成書甚可惜也今方修一統<lb/>
志似當以舊通志為藍本<lb/>
蘇氏織錦迴文詩則天記云二百餘首楊文公讀至五<lb/>
<pb n="KR3j0162_WYG_026-2a"/>
百餘首明僧起宗乃又分為七圖一百四十七段得三<lb/>
四五六七言詩至三千七百首某王府刻之僧亦異人<lb/>
而蘇氏方寸之圖古今衍之如無盡藏神矣哉<lb/>
田少司冦漪亭<hi>雯</hi>言撫黔時署中庭砌有草結實甚紅<lb/>
可玩詢之役人曰斷腸草也一日有釵頭小鳥色如鸚<lb/>
鵡飛啄其上捕之甚易馴致名斷腸鳥唯食斷腸草子不<lb/>
食餘物按博物志云太陽之精名曰黄精天老曰太陰<lb/>
之精名曰鈎吻鈎吻即斷腸草也七修類稿鈎吻與黄<lb/>
<pb n="KR3j0162_WYG_026-2b"/>
精同穴對待而生形如黄精<lb/>
周篔字青士家禾郡之梅里以賣米為業自晨至午居<lb/>
肆過午輒下簾閉肆登小樓讀書喜為詩與朱彞尊李<lb/>
良年鍾淵映比鄰相善一日遊嘉善館柯氏園月夜吟<lb/>
詩意得遂至達旦適郡丞季某以事至署與園鄰聞周<lb/>
吟聲彷徨不能寐詰朝詢知其故逮至杖而逐之予曰<lb/>
袁彥伯使不遇謝鎮西幾不免虎口<lb/>
唐人好為鬼神誕妄之説如織女弄玊西子等事皆屬<lb/>
<pb n="KR3j0162_WYG_026-3a"/>
不經李羣玉賦詩湘女廟自云遇娥皇女英段成式戲<lb/>
之曰君虞舜之辟陽侯也侮聖如此可謂無忌憚矣<lb/>
晉僧意在瓦官寺問王修曰聖人有情不曰無意曰聖<lb/>
人如柱耶莊子謂東郭子曰道在螻蟻在稊稗在瓦甓<lb/>
在屎溺此等語與禪宗墻壁瓦礫樹林水鳥露柱燈籠<lb/>
等話頭何異<lb/>
華亭門人周綸字鷹垂才士不偶有子名稚廉字氷持<lb/>
少年以錢塘觀潮賦知名下筆千言而悠悠忽忽迹類<lb/>
<pb n="KR3j0162_WYG_026-3b"/>
清狂常除夕署門一聯云論家世如閣帖官窑可稱舊<lb/>
矣問文章似談箋顧繡換得錢無未幾卒二物皆松江<lb/>
產也<hi>或云稚廉好食生蝸牛</hi>
十五日<lb/>
上諭諭户部朕惟黎元率育全恃農桑每遇歳時豐穰<lb/>
比屋皆能自贍倘一經旱潦粒食無資即有俯仰不給<lb/>
之虞非相時緩急而先事圖維則補助之恩難以遍霈<lb/>
頃巡歴邊外道經密雲等處地方見田畝歉收米穀價<lb/>
<pb n="KR3j0162_WYG_026-4a"/>
貴閭閻匱乏衣食不充日前既已艱難來嵗何所依賴<lb/>
宜預為籌畫用裨資生著遣部院堂上官二員會同直<lb/>
隷巡撫親詣州縣詳察明白應作何區處賙濟確議具<lb/>
奏其八旗披甲當差及年老有疾中傷退閒人等有實<lb/>
係貧窶窘於謀生者著該都統詳察姓名報部應作何<lb/>
恩恤爾部議奏尋有<lb/>
㫖遣吏部侍郎安布祿戸部侍郎法爾哈往<lb/>
二十四日武闈榜放會元倪錦浙江蕭山人<lb/>
<pb n="KR3j0162_WYG_026-4b"/>
上諭復已故原任刑部尚書徐乾學官以修書舊勞也<lb/>
蔣總憲裕菴説康熙癸丑滇逆未變時一日有人喚兩<lb/>
輿夫云欲往齊化門外嶽廟謁客比至下輿入徑趨廊<lb/>
下其中先有多人切切低語至晡不出輿夫恐城門閉<lb/>
入視之閴無其人神案上有僱值錢若干在焉乃知非<lb/>
人也<lb/>
景陵熊寅字國亮萬厯壬辰進士客京師遇異人自稱<lb/>
鄒月賔以赫蹏書授寅曰有阨發此當相助俟芙蓉嶺<lb/>
<pb n="KR3j0162_WYG_026-5a"/>
更相見也後渡彭蠡風大作檣摧桅折急發書視之風<lb/>
忽止舟得無恙書中有告汝婺源云云謁選果得婺源<lb/>
縣令一日自縣之郡行峻嶺上忽於空中見月賔相與<lb/>
道故良久始不見詢其地則芙蓉嶺也壬寅元日夢鄒<lb/>
來曰龍華會近矣遂卒<lb/>
九月二十二日已刻經筵<lb/>
上御文華殿滿講官吏部尚書庫勒納兵部尚書索諾<lb/>
和刑部尚書圖納都察院左都御史傅臘塔吏部左侍<lb/>
<pb n="KR3j0162_WYG_026-5b"/>
郎兼掌翰林院事常書禮部左右侍郎席爾達多奇工<lb/>
部右侍郎常綬漢講官吏部尚書熊賜履禮部尚書兼<lb/>
掌翰林院事張英兵部尚書杜臻刑部尚書翁叔元工<lb/>
部尚書李振裕吏部右侍郎兼翰林院學士彭孫遹户<lb/>
部左侍郎王士禎禮部右侍郎兼翰林院學士王封濴<lb/>
東西侍尚書庫勒納侍郎彭孫遹進講大學詩云樂只<lb/>
君子一節都御史傅臘塔尚書英進講尚書敷奏以言<lb/>
三句講畢<lb/>
<pb n="KR3j0162_WYG_026-6a"/>
上御<lb/>
乾清門召見内閣九卿詢問原任将軍趙良棟御史任<lb/>
宏嘉條奏事移晷乃退<lb/>
賜宴太和門<lb/>
召原任内閣學士兼禮部侍郎韓菼原任右春坊右中<lb/>
允徐秉義於田間并召原任刑部尚書徐乾學左都御<lb/>
史王鴻緒少詹事兼侍講學士髙士竒入京修書<lb/>
禪宗頓漸二門分途乆矣而頓門又自為矛盾互相排<lb/>
<pb n="KR3j0162_WYG_026-6b"/>
詆於佛祖無諍之義何居甞讀呉興皎然禪師能秀二<lb/>
祖賛云二祖之心如月如日南北分宗工言之失此語<lb/>
足為今日僧徒好鬬諍之良藥特拈出之<lb/>
召試戊辰科進士唐孫華特授禮部儀制司主事<hi>孫華太倉</hi>
<hi>人予門人時已銓補朝邑知縣</hi>
十月朔<lb/>
午門頒三十四年厯始列蒙古屬國諸部莭氣晝夜時<lb/>
刻曰烏米穆秦曰科爾沁扎賴特阿霸哈納蘇尼特杜<lb/>
<pb n="KR3j0162_WYG_026-7a"/>
爾伯特蒿齊忒毛明安郭爾囉斯阿彔科爾沁阿霸垓<lb/>
四子部落巴林札魯特喀爾喀喀喇沁敖漢翁牛特土<lb/>
默特奈曼克西克勝吳喇忒鄂爾多斯<lb/>
本朝正朔之逺暨如此<lb/>
以兵部左侍郎王維珍為浙江巡撫巡撫浙江僉都御<lb/>
史張鵬翮陞兵部右侍郎<lb/>
初七日武進士臚傳一甲三人狀元曹曰瑋京衛人榜<lb/>
眼丁爽陜西人探花石鈞湖廣人<lb/>
<pb n="KR3j0162_WYG_026-7b"/>
初九日大雪初晴<lb/>
駕幸南海子初十日<lb/>
幸暢春園十一日<lb/>
幸玉泉山十二日十三日大閲於玉泉<lb/>
宗姪茂京<hi>原祁</hi>庚戌進士今為禮科都給事中太常烟客<lb/>
先生孫同年端士兄<hi>揆</hi>長子也畫品與其祖太常頡頏<lb/>
為予雜倣荆關董巨倪黄諸大家山水小幅十幀真元<lb/>
人得意之筆又自題絶句多工其二云蟹舎漁莊略彴<lb/>
<pb n="KR3j0162_WYG_026-8a"/>
邊柳絲荷葉鬬清妍十年零落荒園景彷彿當時趙大<lb/>
年<hi>西田圖</hi>横岡側面出烟鬟小樹周遮雲往還尺幅巒容<lb/>
寫荒率曉來剪取富春山<hi>大癡富春山嶺</hi>一日秋雨中茂京攜<lb/>
畫見過因極論畫理其義皆與詩文相通大約謂始貴<lb/>
深入既貴透出又須沈著痛快又謂畫家之有董巨猶<lb/>
禪家之有南宗董巨後嫡派元惟黄子久倪元鎮明惟<lb/>
董思白耳予問倪董以閒逺為工與沈著痛快之説何<lb/>
居曰閒逺中沈著痛快惟解人知之又曰仇英非士大<lb/>
<pb n="KR3j0162_WYG_026-8b"/>
夫畫何以聲價在唐沈之間徵明之右曰劉松年仇英<lb/>
之畫正如溫李之詩彼亦自有沈著痛快處昔人謂義<lb/>
山善學杜子美亦此意也<lb/>
命兵部督捕侍郎趙山通政使司右通政張雲翮工科<lb/>
掌印給事中博爾濟兵科給事中趙心抃閲視河工<hi>心抃</hi>
<hi>蜀西充人予門人也</hi>
濟源縣段少司空園是玉川子煎茶處中有二泉或曰<lb/>
玉泉去盤谷不十里門外一水曰漭水出王屋山按通<lb/>
<pb n="KR3j0162_WYG_026-9a"/>
志玉泉在瀧水上盧仝煎茶於此今水經注不載<lb/>
車駕主事龔衡圃<hi>翔麟</hi>借襄陽守城錄寫本一卷記南宋<lb/>
開禧二年荆鄂都統趙淳守襄陽事首署門生忠訓郎<lb/>
趙萬年編無名氏跋云按史開禧用兵止載畢再遇數<lb/>
有功而詳其事趙淳止有焚樊城而遁之計魏友諒突<lb/>
圍而去事今幕客記注乃若此然則魏當何如記之耶<lb/>
豈史臣多遺逸而不及見此耶抑以為誇張失真而不<lb/>
之取耶皆不可考也<lb/>
<pb n="KR3j0162_WYG_026-9b"/>
陸右丞蹈海錄一卷京口丁元吉撰首宋史陸秀夫列<lb/>
傳次熊開傳次輓詩有龔序五言方回曾微一抔土魚<lb/>
腹𦵏君臣龍仁夫無地叅黄鉞終天慘玉衣仇逺甘抱<lb/>
白日沒不知滄海深方鳳鼇背舟中國龍胡水底天七<lb/>
言湯炳龍人心自感興元詔天意難同建武時盛彪平<lb/>
地已無行在所丹心猶數中興年數聫最警策末載吳<lb/>
萊桑海遺錄序右丞遺文丹陽館記一首<lb/>
保越錄一卷記元至正十八年浙江等處行樞密院副<lb/>
<pb n="KR3j0162_WYG_026-10a"/>
使吕珍守紹興本末不著作者姓氏<lb/>
先曾祖大司徒府君昔撫楚誅何心隠一案千古自有<lb/>
定論前卷詳其顚末矣近觀馮文敏公<hi>琦</hi>北海集有寄<lb/>
府君一帖云南中縉紳皆謂何心隠行兼三游罪浮四<lb/>
凶置之憲典孰以為非三尺之平今中丞不辨其當罪<lb/>
而以罪之者不在已若將移事於臺下者蓋季孫行父<lb/>
逐莒僕而自以為於舜之功二十之一也意在搆怨而<lb/>
適足歸功於臺下何病為此書與弇州先生云云皆公<lb/>
<pb n="KR3j0162_WYG_026-10b"/>
論益知趙崇善狂吠為可恨也<lb/>
西洋意大利亞國遣其臣世襲公斯畢呶納及瑪諾薩<lb/>
進貢將至香山㠗門而斯畢呶納病死瑪諾薩言彼國<lb/>
恒患大風數年無之且雨暘時若彼國善天文者云中<lb/>
國有聖人在位故貢方物以輸悃誠其國距中國十萬<lb/>
里凡經七國行三年始至粤其貢物有自鳴琴千里鏡<lb/>
等凡二十二種九十八件<hi>右見廣東巡撫題疏</hi>
采石瓜洲斃敵記一卷紀虞雍公事雍公門人潼川蹇<lb/>
<pb n="KR3j0162_WYG_026-11a"/>
駒撰隆興改元漫叟序擬以韓碑柳雅不著姓名<lb/>
酌中志餘彚載泰昌啓禎三朝書八種東林朋黨錄㸃<lb/>
將錄同志錄東林籍貫盜柄東林夥夥壊封疆錄天鑒<lb/>
錄欽定逆案附天啓宫詞同志錄部院五十七人先太<lb/>
師公名列十一部曹四十一人從叔祖吏部<hi>象春</hi>名列第<lb/>
一東林籍貫山東十三人首太師終吏部其十一人曰<lb/>
畢自嚴張鳳翔劉策柳佐王洽宋槃翟鳳翀程紹史永<lb/>
安房可壯袁化中云<lb/>
<pb n="KR3j0162_WYG_026-11b"/>
御製百家姓首云孔師闕黨孟席齊梁高山詹仰鄒魯<lb/>
榮昌冉季宗政游夏文章即開端數語已見<lb/>
崇儒重道之盛心矣<lb/>
以通政使司左通政常翼聖為都察院左僉都御史<hi>僉都</hi>
<hi>御史劉超凡病卒</hi>
十一月初三日<lb/>
貴妃薨初五日權厝城東花園滿漢三品大臣已上俱<lb/>
赴殯宮予以<lb/>
<pb n="KR3j0162_WYG_026-12a"/>
南郊陪祀例不與十三日<lb/>
冊諡溫僖以大學士吏部尚書伊桑阿禮部左侍郎兼<lb/>
太常寺卿席爾達充正副使是日五鼓民公侯伯已下<lb/>
郎中已上俱赴殯宫<lb/>
宋劉昌詩蘆浦筆記載治喘方麻黄三兩不去根節湯<lb/>
浴過訶子二兩去核用肉二味為粗末每服三大匕水<lb/>
二盞煎減一半入臘茶一錢再煎作八分熱服無不驗<lb/>
者又云彭子壽侍郎一方用新羅<hi>即今高麗</hi>人參一兩為末<lb/>
<pb n="KR3j0162_WYG_026-12b"/>
雞子清和為丸如桐子大陰乾每服百粒溫臘茶清下<lb/>
一服立止<lb/>
宗人通政使司右通政青巖<hi>焯</hi>傳一方治男婦氣血虧<lb/>
損即喘𠻳寒熱重症亦能治之其方止用人參一分真<lb/>
三七二分共為末無灰熱酒調服二煎三煎皆如前日服<lb/>
三次有奇効<lb/>
以兵部右侍郎張鵬翮提督江南學政<hi>提督江南學政叅議邵嗣堯卒</hi>
禮部疏請廣八旗生員額數查八旗滿洲蒙古原額取<lb/>
<pb n="KR3j0162_WYG_026-13a"/>
生員四十名今將上三旗包衣滿洲佐領渾托和并五<lb/>
旗包衣滿洲佐領俱應歸併八旗滿洲蒙古考試共取<lb/>
進生員六十名八旗漢軍原額取生員二十名今將上<lb/>
三旗包衣漢佐領併五旗包衣漢佐領俱應歸併八旗<lb/>
漢軍考試共取進生員三十名奉<lb/>
㫖允行奉天府府丞金璽疏請照例廣生員額亦允行<lb/>
唐趙蕤長短經第二十篇曰懼誡引尸子曰昔周公反<lb/>
政孔子非之曰周公其不聖乎以天下讓不為兆人云<lb/>
<pb n="KR3j0162_WYG_026-13b"/>
云此荒唐悠謬之論乃孔子之所必誅而託名聖人真<lb/>
可謂無忌憚者孟子惡處士横議正謂是也<lb/>
命兵部覆試下第武舉取五十人<lb/>
駕幸瀛臺親試騎射技勇<lb/>
以在籍原任刑部尚書陳廷敬為户部尚書<lb/>
命吏部右侍郎安布祿户部右侍郎法爾哈查勘直隷<lb/>
被災州縣復<lb/>
命得<lb/>
<pb n="KR3j0162_WYG_026-14a"/>
㫖這安州等十一州縣賑濟貧民著一半給與米穀一<lb/>
半給與銀兩所餘米穀著照時價稍減發糶於民密雲<lb/>
迤北州縣著守道沈朝聘文安等迤南州縣著巡撫郭<lb/>
世隆親行散賑發糶仍著户部賢能司官各一員公同<lb/>
料理務俾小民得霑實惠其十一州縣康熙三十四年<lb/>
地丁錢糧俱著蠲免<lb/>
十一月初三日致仕文華殿大學士兼吏部尚書李之<lb/>
芳卒年七十有四<lb/>
<pb n="KR3j0162_WYG_026-14b"/>
賜諡文襄昔閩逆之亂兩浙震驚公方駐節杭州聞警<lb/>
即移鎮衢州與賊大小百七十餘戰身冒矢石為將士<lb/>
先賊卒不能踰錢塘江一步窺江南者公之力也公屬<lb/>
予為作年譜序未脱稾而公薨<lb/>
十五日刑部左侍郎鄭重卒於位公字山公福建建安<lb/>
人順治戊戌進士予同年石交也往哭之慟予平生哭<lb/>
友最慟者施侍讀愚山<hi>閏章</hi>葉文敏訒菴<hi>方藹</hi>沈文恪繹堂<lb/>
<hi>荃</hi>暨公四人耳<lb/>
<pb n="KR3j0162_WYG_026-15a"/>
初江陰縣治鄰廣福寺令出入以寺鐘為度康熙初鐘<lb/>
忽累夕不鳴令怪而詰之僧對曰樓有妖物不可上令<lb/>
怒笞之縣有杲禪師者戒行甚高寺僧試往求之杲曰<lb/>
必狐也狐性嗜雞而忌梧子油可以梧子油炙雞置樓<lb/>
下彼來竊啖必大吐委頓伺之可掩取也僧如教果獲<lb/>
一狐色純黑而九尾狐被縛怒曰吾千嵗狐也得道已<lb/>
來横行大江南北無敢攖者所畏者惟三人耳若何人<lb/>
斯而敢賺我僧詰三人為誰狐曰東郭單學究城南劍<lb/>
<pb n="KR3j0162_WYG_026-15b"/>
菴杲和尚靖江知縣鄭公重也三人外吾皆得而侮之<lb/>
僧曰是即杲和尚命也狐曰然則吾當逺避且鄭公將<lb/>
來攝此邑吾從此逝矣僧釋之遂去未幾令遷去鄭果<lb/>
至鄭起家靖江令為政清惠平恕入為行人擢吏部歴<lb/>
掌考功文選有清望洊歴副憲少司宼矜慎庶獄言無<lb/>
不盡不肯媕阿詭隨雖和易近人不立崖岸而是非之<lb/>
介屹然不可揺奪下直閉門晏坐於名利澹如也尤篤<lb/>
友誼同年故交或物故數十年其子姓來京師者必極<lb/>
<pb n="KR3j0162_WYG_026-16a"/>
意賙䘏之無倦色遇人一以至誠不逆詐也田少司冦<lb/>
綸霞<hi>雯</hi>云鄭公真聖賢真名臣予以為知言<lb/>
契丹國志后妃傳道宗蕭皇后本傳云性恬寡欲魯王<lb/>
宗元之亂道宗同獵未知音耗后勒兵鎮帖中外甚有<lb/>
聲稱崩𦵏祖州云云而已焚椒錄所紀耶律伊遜張孝<lb/>
傑輩讒搆賜死之事絶無一字及之又錄稱后為南院<lb/>
樞密使惠之少女而志云贈同平章事顯然之女志言<lb/>
勒兵似嫻武略者而錄言幼能誦詩旁及經子錄中所<lb/>
<pb n="KR3j0162_WYG_026-16b"/>
載射虎應制諸詩及迴心院詞皆極工而無一語及武<lb/>
事且本紀道宗在位四十七年改元者三清寧咸雍壽<lb/>
昌初無太康之號而錄載伊遜密奏太康元年十月據<lb/>
宫婢單登及教坊朱頂鶴陳首云云已上皆牴牾不合<lb/>
不可解也按遼史宣懿皇后傳雖略而與焚椒錄所紀<lb/>
同蓋契丹志之疏耳志惟載天祚文妃善歌詩其詠史<lb/>
云丞相朝來劍珮鳴千官側目寂無聲養成外患嗟何<lb/>
及禍盡忠臣罰不明親戚並連藩翰地私門潛蓄爪牙<lb/>
<pb n="KR3j0162_WYG_026-17a"/>
兵可憐昔代秦天子猶向宫中望太平按史亦載此詩<lb/>
是騷體非律<lb/>
同年梁溪秦宮諭留仙<hi>松齡</hi>以寫本詩總聞相寄宋人汶<lb/>
陽王質撰其例曰聞南聞風聞雅聞頌又聞音聞訓聞<lb/>
跡聞事聞物聞用聞章聞句聞字而終以總聞其書援<lb/>
據亦博而好與毛鄭異亦絶與朱子不合如衞詩栢舟<lb/>
燕燕鶉之奔奔二子乗舟鄭詩狡童將仲子有女同車<lb/>
青青子衿之類甚多如云鄭忽言行蓋多近賢不可以<lb/>
<pb n="KR3j0162_WYG_026-17b"/>
成敗論人所謂狡童非忽也又云文姜鄭忽所辭者也<lb/>
以為賢而不娶識者更詳之此言最允然於齊詩南山<lb/>
猗嗟諸篇皆無異詞後有宋人跋云右雪山王先生詩<lb/>
説二十卷其家櫝藏且五十年未有發揮之者臨川貳<lb/>
車國正韓公攝守是邦念前輩著述不可湮沒乃從其<lb/>
孫宗旦求此書鋟梓以傳命工經始而日强分符來此<lb/>
公餘取讀之其刪除詩序實與文公朱先生合至以意<lb/>
逆志自成一家真能寤寐詩人之意於千載之上斯可<lb/>
<pb n="KR3j0162_WYG_026-18a"/>
謂之窮經矣淳祐癸卯季冬上澣吳興陳日强書此跋<lb/>
謂與晦翁合亦非也<lb/>
王紱孟端友石先生集亦秦宫諭寫寄有曾棨王璡二<lb/>
序翰林修撰王洪撰傳中書舎人章炳如撰行狀翰林<lb/>
學士胡廣撰墓表按孟端為人狂簡今集中詩多卑弱<lb/>
蕭灑不如倪元鎮沈鬱不如王原吉磊砢不如孫大雅<lb/>
差與浦長源伯仲耳<lb/>
西域南懷仁著坤輿圖説所記西洋諸國物產多異其<lb/>
<pb n="KR3j0162_WYG_026-18b"/>
尤奇者有七一亞細亞州巴必鸞城瑟彌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>米德王后<lb/>
造形勢矩方周迴二百里城門凡百皆範銅為之城高<lb/>
十九丈闊四丈八尺白石砌成上有園囿引水為飛瀑<lb/>
如溪澗然一樂德海島銅鑄一巨人高三十丈立海口<lb/>
兩足踏兩石臺跨下能容海舶往來其手指逾合抱右<lb/>
手持鐙佑舟望之知泊處其身中空自足至手有螺旋<lb/>
梯造十二年乃成一亞細亞州嘉略省茅索祿王墓亞<lb/>
爾德彌細王后為其夫造下層矩方四面各有白石柱<lb/>
<pb n="KR3j0162_WYG_026-19a"/>
二十六株回廊相通寛七丈餘中為石梯以達絶頂頂<lb/>
上銅輦一銅馬二茅索祿王象一工既畢后遂殉之一<lb/>
亞細亞州厄弗俗府供月祠祠建湖中高四十四丈闊<lb/>
二十一丈中有石柱一百五十七株各高七丈祠外有<lb/>
白石飛梁四以通四門相傳二百二十年乃成<hi>其他不錄</hi>又<lb/>
亞墨利加墨是可國都城四十八里皆在大湖中以獨<lb/>
鹿木為樁上加板城郭宫室𢎞麗精絶意大理亞<hi>在佛郎察</hi>
<hi>東南</hi>西北為勿搦祭亞國城建於海中異木為樁入水不<lb/>
<pb n="KR3j0162_WYG_026-19b"/>
朽其上鋪石造宮室衢中皆海兩旁通陸行城中有海<lb/>
艘三萬橋梁之下可渡風帆又印度河西百爾西亞國<lb/>
城百二十門有苑囿造於空際下以石柱承之上覆土<lb/>
石樓臺池沼草木鳥獸皆具羅瑪國城有名苑鑄銅為<lb/>
百鳥發機皆鼔翼而鳴如其本音<hi>此不在七事之列</hi>所載鳥獸<lb/>
草木略摘錄於左𤓰哇島有無對鳥無足腹下生長皮<lb/>
類筋恒纒於樹毛羽五采服氣不飲不食印度國有獨<lb/>
角獸毛黄頭有角能觸師子解諸毒印度國有鼻角獸<lb/>
<pb n="KR3j0162_WYG_026-20a"/>
鼻上一角堅如鋼鐵能觸象南印度國有山羊頂生兩<lb/>
乳意大理亞國有般第狗晝潛水中夜臥於陸歐邏巴<lb/>
州熱爾瑪尼亞國有獸名撒辣漫答辣性寒能滅火利<lb/>
未亞州額第約必亞國有狸猿其身上如狸下如猿重<lb/>
腹類囊遇獵人即藏子於囊中亞毘心域國有獸名惡<lb/>
西那約如馬形足前長後短頸甚長自前足至首高二<lb/>
丈五尺毛具五采亞墨利加州白露國有雞大常雞數<lb/>
倍有肉鼻能伸縮毛羽黑白相間尾開屏如孔雀伯西<lb/>
<pb n="KR3j0162_WYG_026-20b"/>
爾有鵲吻長等身空明如紙南亞墨利加州有駱駝鳥<lb/>
形如鵞首高如人乗馬行則張其翼疾如馬其腹熱能<lb/>
鎔鐵意而蘭大有犬能殺虎印第亞即天竺五印度有<lb/>
陰樹夜中開花晝則否有菩薩樹有異象能通人語有<lb/>
巨鳥喙能解毒一喙直金錢五十枚其猫有肉翅能飛<lb/>
印度河西曰百兒西亞有塔以黄金鑄成之亞喇北亞<lb/>
有樹如橡栗夜露墜其上即凝為蜜得白得以珊瑚為<lb/>
幣則意蘭海生珠河生猫睛昔泥紅金剛石亦多水晶<lb/>
<pb n="KR3j0162_WYG_026-21a"/>
國人或琢為棺呂宋之南曰木落各有大龜壳容一人<lb/>
國人用之為盾亞細亞海中曰祭波里島有蒲桃酒可<lb/>
度八十年不壊有火浣布乃煉石為之歐邏巴州有利<lb/>
諾草為布細滑堅韌敝可搗為紙佛郎察有藍石覆屋<lb/>
代瓦羅瑪西北為勿搦祭亞有溫泉女子不育者浴之<lb/>
輒育哥生濟亞有兩河一濯髮則黄濯絲則白一濯絲<lb/>
髮皆黑又従納波里至布里城有山山多洞洞各主療<lb/>
一疾西齊里亞有巧工造百鳥能飛乃至蠅蜹亦能飛<lb/>
<pb n="KR3j0162_WYG_026-21b"/>
又有幾墨德者天文師也嘗有敵國乗數百艘至鑄一<lb/>
巨鏡映日注射敵艘即有火發衆艘皆燼又造巨船千<lb/>
人不能運幾墨德一舉手船即入海又造渾天儀凡十<lb/>
二重日月星宿運行遲疾與天無二以玻璃為之哥而<lb/>
西加有犬善戰一犬可當一騎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>郎察東北曰熱爾瑪<lb/>
尼亞工作精巧能於戒指内納一自鳴鐘羅得林日亞<lb/>
其國王堂中以珊瑚琅玕作屏幛又波羅尼亞屬國有<lb/>
波多里亞海濵出琥珀是海底脂膏自石罅流出浮水<lb/>
<pb n="KR3j0162_WYG_026-22a"/>
面見風始凝翁加里亞在波羅尼亞之南有四水一從<lb/>
地中噴薄而出即凝為石一冬解夏氷一投以鐵化為<lb/>
泥再鎔又為精銅一水色沈綠凍則成綠玉不復化歐<lb/>
邏巴西北有四國曰大泥亞諾而勿諾亞雷際亞鄂底<lb/>
亞其南夏至日長六十九刻其中長八十二刻夏至日<lb/>
輪横行地面半年為一晝夜羅馬泥亞國有島曰厄歐<lb/>
白亞海潮日七至哥兒府產橘柚香櫞更無他樹亞細<lb/>
亞西盡境曰莫斯哥未亞其地夜長晝短冬至日僅二<lb/>
<pb n="KR3j0162_WYG_026-22b"/>
時地中海有島百千六百曰甘的亞有草名阿力滿食<lb/>
之不饑風浪最大不可行海鳥有亞爾爵虐者巢於水<lb/>
次一嵗一乳乳時風浪不作商船候之以渡海歐邏巴<lb/>
西北西海迤北至氷海為意而蘭大有湖插木其中入<lb/>
土者化為鐵水中者化為石為諳厄利亞有聾石隔石<lb/>
即銃砲不聞有湖長百五十里魚味最美皆無鰭翅中<lb/>
有小島無根因風往來上生林木甚茂又有三湖相通<lb/>
其魚不相往來有海窖潮時吸水不盈潮退則噴水如<lb/>
<pb n="KR3j0162_WYG_026-23a"/>
山其迤北多巨魚以魚骨為舟車宫室皮為舟遇風不<lb/>
溺又格落蘭得地多火宛轉作溝以通火火所至便置<lb/>
甑釜終古不滅利未亞州產葡萄樹極高大有鳥名亞<lb/>
既刺為百鳥王羽毛黄黑色高三尺首有冠喙如鷹隼<lb/>
有山狸臍後一肉囊香滿其中如麝病向石上剔出之<lb/>
乃痊有馬善走能鬬虎國人夜睡不夢曷噩刺國西南<lb/>
海有大浪山海船不能渡有暗礁利若鋒刃皆珊瑚利<lb/>
未亞東北大國曰厄日多其地自古無雲氣不雨有河<lb/>
<pb n="KR3j0162_WYG_026-23b"/>
曰泥琭河水到處即成膏腴有巧工作龍尾車以時蓄<lb/>
洩臝能生育殊他國弗撒國王所居殿長廣三里開三<lb/>
十門夜然燈九百盞亞非利加一麥秀三百四十穗莫<lb/>
訥木大彼亞國有巨象一齒重二百斤有獸類猫尾有<lb/>
香汗汗沾木即成奇香利未亞西北有福島無雨百穀<lb/>
自生中有鐵島生樹最大日夕有雲氣抱之釀成甘露<lb/>
下滴日出雲散下作數池皆滿人畜沾足南亞墨利加<lb/>
州白露國有羊可代馬能絶食三四日肝生一物如卵<lb/>
<pb n="KR3j0162_WYG_026-24a"/>
療諸疾海商貴之有鳥名厄馬長頸高足羽毛珍麗足<lb/>
若牛蹄不飛而善走奔馬不能及卵可作杯畨船所市<lb/>
龍卵是也伯西爾國人皆老壽無疾病他方病不能療<lb/>
至其地則瘳有虎饑時百夫莫當飽即大可斃之婦人<lb/>
幼即鑿頤脣為孔嵌以猫睛夜光諸寶有大魚曰白都<lb/>
狼漁者乗之以捕他魚有銀河河水溢則布地皆銀沙<lb/>
智加國人最長大可一丈許一齒闊三指長餘四指北<lb/>
亞墨利加州墨是可國工人緝鳥羽作畫光彩生動市<lb/>
<pb n="KR3j0162_WYG_026-24b"/>
肆鬻書西南曰花地人皆牧鹿飲其乳若牧羊然曰瓦<lb/>
革子地多沙以魚頭布沙中每頭種穀二三粒魚腐地<lb/>
肥穫倍常土曰古巴有鳥夜舒翼有光自照海族有魚<lb/>
名把勒亞長數十丈首有二孔噴水仰出遇海船則昻<lb/>
其首注水船中水滿舟沈遇之者以盛酒巨木<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>投之<lb/>
輒吞數<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>而逝又斯得白長二十五丈性善能保䕶人<lb/>
人或為鱷魚困者此魚輒往鬭解其厄故國法禁捕之<lb/>
仁魚性亦慈嘗負一兒登岸兒為鬐觸死魚亦自觸死<lb/>
<pb n="KR3j0162_WYG_026-25a"/>
劍魚㭰長丈許齒如鋸與把勒魚戰海水盡赤瓦刺多<lb/>
似鱷魚鱗甲甚堅刀箭不能入足有利爪性獰惡入水<lb/>
食魚登陸人畜食無所擇口中無舌不喜食蜜初生子<lb/>
如鵞卵漸長至二丈許吐涎於地踐之者輒仆因就食<lb/>
之見人逺則哭近則噬仁魚能以利鬐刺其腹而殺之<lb/>
有乙茍滿者鼠屬大如猫以泥塗身令滑入腹齧其五<lb/>
臟又能破其卵有香草曰雜腹蘭魚畏之輒避去又落<lb/>
斯馬長四丈足短居海底罕出額有二角如鈎睡則以<lb/>
<pb n="KR3j0162_WYG_026-25b"/>
角挂石盡日不醒<hi>魚目不瞑此獨善睡</hi>有獸名海魔二手二足力<lb/>
甚獰遇海船輒顛倒播弄之多遭沈溺有飛魚可以占<lb/>
風船魚介屬有殻而六足足有皮以半殻為舟以足為<lb/>
帆乗風而行海蟹大踰丈以螯夾人脰立斷海女上體<lb/>
是女子下體魚形其骨止血海人有二種一通體皆人<lb/>
鬚睂畢具特手指相連如鳬爪西海人有得之獻國王<lb/>
者不言亦不食復縦之海回盻鼔掌大笑而去又西洋<lb/>
曷蘭達地於海中獲一女子與之食輒食亦為人役但<lb/>
<pb n="KR3j0162_WYG_026-26a"/>
不能言自有肉皮無生地如長衣然西人亦莫測其族<lb/>
類<lb/>
東西二紅海水色淡紅是海㡳珊瑚所映也<lb/>
以大理寺卿陳汝器為刑部右侍郎太常寺卿李輝祖<lb/>
為大理寺卿<lb/>
　<lb/>
　<lb/>
　<lb/>
<pb n="KR3j0162_WYG_026-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居易録卷二十六<lb/>
</p>
<p>
</p>
  </div>
</body>
</text>
</TEI>
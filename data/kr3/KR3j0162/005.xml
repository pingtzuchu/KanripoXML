<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷五</head>
    <p>
<pb n="KR3j0162_WYG_005-1a"/>
欽定四庫全書<lb/>
　居易録卷五　　　　　刑部尚書王士禎撰<lb/>
甲子十月予自國子祭酒遷少詹事十一月奉<lb/>
命祭告南海是冬大雪所過如嶧山雲龍龍眠灊岳黄<lb/>
梅五祖九江匡廬南昌西山吉安青原贑州十八灘八<lb/>
境臺梅嶺韶石大廟湞陽中宿羚羊諸峽<graphic n="KR2712" url="https://raw.githubusercontent.com/kanripo/KR-Gaiji/master/images/KR2712.png" mimeType="image/png"/>濛龍頭影<lb/>
彈子磯觀音岩越秀白雲西樵七星岩諸山皆與粤中<lb/>
故人陳<hi>恭尹</hi>元孝梁<hi>佩蘭</hi>藥亭軰賦詩獨不及登羅浮啖新<lb/>
<pb n="KR3j0162_WYG_005-1b"/>
荔為兩恨事耳歸渡彭蠡阻風南康與南豐湯先生<hi>來賀</hi>
惕菴南康周太守<hi>燦</hi>星公孫徵君<hi>枝蔚</hi>豹人同遊廬山白<lb/>
鹿洞棲賢寺望五老峯觀三峽玉淵諸名勝又自玉京<lb/>
山至萬杉開先諸寺觀青玉峽瀑布欲由開先往歸宗<lb/>
觀水簾以風便登舟不果至今耿耿于懐予詩所云譬<lb/>
彼禽尚遊五嶽得其四是也既渡湖口歴石鐘大孤小<lb/>
孤三山天門采石牛渚南眺姑孰之青山白紵横望九<lb/>
井約畧見之渡江至滁州逆旅即次遂冒雨遊琅邪山<lb/>
<pb n="KR3j0162_WYG_005-2a"/>
醉翁豐樂二亭訪西澗度清流關及渡河取道曲阜謁<lb/>
闕里林廟望泰山並徂徠入青石關以歸有南海集及<lb/>
皇華紀聞若干卷南行志北歸志廣州遊覽小志各一<lb/>
卷蜀道南海之行往返皆萬二千里而予且倦遊矣<lb/>
予幼自乙酉丙戌間避兵長白即史記所稱副嶽也酉<lb/>
陽雜俎記山中崔羅什沙彌二桃事其峯巒洞壑横側<lb/>
單複之竒槩未之及也乙未舉進士後丙申春始與邑<lb/>
之諸名士載酒同遊凡栁菴上書堂醴泉寺諸勝皆至<lb/>
<pb n="KR3j0162_WYG_005-2b"/>
焉刻長白遊詩一卷癸丑丁内艱以先祭酒府君命養<lb/>
疴山中僅至栁菴生生菴唐李菴醴泉寺距昔遊已十<lb/>
八年乙丑丁外艱丁卯往視内兄張隠君<hi>實居</hi>賔公于山<lb/>
中遂同至書堂柳菴葛洞未及醴泉而返距癸丑之遊<lb/>
又十三年矣名山近在户庭宦遊四方輒不得歸歸而<lb/>
往遊動逾十稔中間惟丙申之遊最樂癸丑以先恭人<lb/>
艱歸又值先兄考功之變丁卯以乞假歸省尋遇祭酒<lb/>
府君大故豈復有山水之樂哉即此一山之遊今昔陵<lb/>
<pb n="KR3j0162_WYG_005-3a"/>
谷之感不啻如右軍禊帖云云矣<lb/>
康熈戊午春<lb/>
詔三品已上大臣薦博學鴻詞以備顧問著作之選户<lb/>
部侍郎環溪魏公<hi>象樞</hi>過予邸舍問今人才誰可舉者予<lb/>
答曰公薦人與諸公稍不同諸公薦人文詞足矣公薦<lb/>
人卽非文行兼者不可某交遊頗衆挂一則漏萬無已<lb/>
寧舉一素不相識者以副下問之誼可乎聞睢州湯潛<lb/>
菴斌者昔由翰林檢討外遷潼關道副使之任以一驘<lb/>
<pb n="KR3j0162_WYG_005-3b"/>
載襆被在官數年蔬水自甘去官之日襆被之外無增<lb/>
益自嶺北罷歸從蘇門孫先生講學躬行實踐敎授生<lb/>
徒布衣徒歩梁宋間學者師之斯其人歟言未竟魏改<lb/>
容曰得之矣吾亦知其人聖賢之徒也明日遂疏薦之<lb/>
御試授翰林侍講馴至大用<lb/>
鄢陵梁<hi>熈</hi>晳次與予乙未同年進士榜下未相識戊戌<lb/>
予觀政兵部寓居慈仁寺梁適自咸寧令減俸行取入<lb/>
都亦寓寺中始與往還叩其所學最博尤深禪理長齋<lb/>
<pb n="KR3j0162_WYG_005-4a"/>
却掃如退院僧自是定交莫逆以語劉公㦷汪苕文諸<lb/>
君曰梁君非俗士也諸君遂亦與定交梁己亥入臺為<lb/>
雲南道御史今里居日讀佛書醫書其同門友王尚書<lb/>
<hi>日藻</hi>巡撫河南以書招之謝不往餽遺一無所受<lb/>
韓閣學<hi>菼</hi>元少語予吳人張某者以術遊公卿間嘗許<lb/>
繆侍講<hi>彤</hi>念齋狀元及第繆丁未<lb/>
廷對果第一吳中驚以為神門外車騎填委某亦自髙<lb/>
聲價累致千金韓貧士敎授陋巷中不敢自往乃屬友<lb/>
<pb n="KR3j0162_WYG_005-4b"/>
人代問之張厲聲曰此人來嵗當死遑問功名乎如此<lb/>
命吾不取一錢也韓聞之悵歎而已明年遊太學遂中<lb/>
順天鄉試又明年癸丑㑹元狀元及第張遁去不知所<lb/>
之<lb/>
予幼入家塾肄業之暇卽私取文選唐詩雒誦之久之<lb/>
學為五七字韻語先祖方伯府君先嚴祭酒府君知之<lb/>
弗禁也時先長兄考功始為諸生嗜為詩見予詩甚喜<lb/>
取劉頃陽<hi>明相國鴻訓父</hi>先生所編唐詩宿中王孟常建王昌<lb/>
<pb n="KR3j0162_WYG_005-5a"/>
齡劉眘虛韋應物栁宗元數家詩使手鈔之十五歳有<lb/>
詩一卷曰落箋堂初藁兄序而刻之未幾中辛卯鄉試<lb/>
始與邑之諸名士定交數以詩相往還予贈人句云湘<lb/>
東品第留金管江左風流續玉臺答句云野雁想潛窺<lb/>
摹繪得其眞者是也乙未中㑹試與海内聞人縞紵論<lb/>
交交道始廣五月買舟歸里始棄帖括專攻詩故予詩<lb/>
斷自丙申始丁酉秋倡秋柳社于明湖<hi>即大明湖亦名濯纓湖</hi>二<lb/>
東名士如東武邱<hi>石常</hi>海石清源柳<hi>燾/</hi>公窿任城楊<hi>通乆</hi>聖<lb/>
<pb n="KR3j0162_WYG_005-5b"/>
宜兄弟益都孫<hi>寳侗</hi>仲孺軰咸集予首倡四詩社中諸子<lb/>
曁四方名流和者不減數百家戊戌<lb/>
廷對不與館選以觀政畱京師始與長洲汪<hi>琬</hi>苕文南<lb/>
海程<hi>可則</hi>周量武進鄒<hi>袛謨</hi>訏士軰倡和為詩己亥再入都<lb/>
謁選吏部汪程皆官都下又益以潁川劉<hi>體仁</hi>公㦷鄢陵<lb/>
梁<hi>熈</hi>曰緝是冬崑山葉<hi>方/藹</hi>子吉海鹽彭<hi>孫遹</hi>駿孫皆來定<lb/>
交相倡和庚子之官揚州揚州衣冠輻輳論交遍四方<lb/>
又數之金陵姑蘇毘陵所至多文章之友從遊者亦衆<lb/>
<pb n="KR3j0162_WYG_005-6a"/>
甲辰遷禮部與翰林李檢討<hi>天馥</hi>湘北<hi>兵部/尚書</hi>陳檢討<hi>廷敬</hi>子<lb/>
端<hi>左都御史</hi>臺中董御史<hi>文驥</hi>玉虬洎梁劉汪程輩切劘為詩<lb/>
歌古文而合肥龔端毅公芝麓方為尚書為之職志己<lb/>
酉奉使淮浦庚戌冬入都會考功兄再官吏部莱陽宋<lb/>
按察<hi>琬</hi>玉叔嘉善曹講學<hi>爾/堪</hi>子顧宣城施參議<hi>閏章</hi>尚白<lb/>
<hi>翰林院侍讀</hi>華亭沈副使<hi>荃/</hi>貞蕤<hi>翰林院侍讀學士加禮部侍郎諡文恪</hi>皆集<lb/>
京師與予兄弟暨李陳諸子為詩文之會居無何葉編<lb/>
修<hi>方藹</hi>子吉<hi>翰林學士加禮部尚書諡文敏</hi>亦至壬子七月而予奉使入<lb/>
<pb n="KR3j0162_WYG_005-6b"/>
蜀尋以内艱歸里考功兄以癸丑七月殁乙卯七月再<lb/>
入都故人在者惟李陳葉三君皆官翰林彭亦時一至<lb/>
焉<hi>内閣學士兼禮部侍郎</hi>丙辰丁巳間商邱宋<hi>犖/</hi>牧仲<hi>巡撫江西右副都御</hi>
<hi>史</hi>郃陽王<hi>又/旦</hi>幼華<hi>後官户科/給事中</hi>安邱曹<hi>貞/吉</hi>升六<hi>徽州府同知</hi>曲<lb/>
阜顔<hi>光敏</hi>修来<hi>吏部考/功郎中</hi>黄岡葉<hi>封/</hi>井叔<hi>工部/主事</hi>徳州田<hi>雯</hi>子<lb/>
綸<hi>巡撫貴州右僉都御史</hi>謝<hi>重/輝</hi>千仞<hi>刑部員/外郎</hi>晉江丁<hi>煒/</hi>雁水<hi>湖廣按察</hi>
<hi>使</hi>及門人江隂曹<hi>禾/</hi>頌嘉<hi>國子/祭酒</hi>江都汪<hi>懋/麟</hi>季用<hi>刑部主事</hi>皆<lb/>
来談㙯予為定十子詩刻之戊午正月予奉<lb/>
<pb n="KR3j0162_WYG_005-7a"/>
㫖改翰林侍讀庚申擢國子祭酒時李公為内閣學士<lb/>
陳葉二公相繼為翰林掌院學士沈公為掌詹而施彭<lb/>
及汪<hi>琬</hi>陳<hi>維崧</hi>諸君皆在翰林亦一時之盛也<lb/>
魏侍郎<hi>琯</hi>昭華夀光人嘗以御史廵按甘肅至一驛甚<lb/>
荒閴驛丞言有怪異不可居魏强之稍令掃除命從行<lb/>
吏役數十人宿門屏間而自據一榻于堂上枕劍而寢<lb/>
時月色皎甚三更後樹葉驟響如雨久之聞東廡噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
似數十人偶語者俄見一人綠衣幞頭長尺許趨樹下<lb/>
<pb n="KR3j0162_WYG_005-7b"/>
又有朱衣紫衣青衣數十軰繼之長皆尺許又乆之衆<lb/>
細語推讓移時倐見綠衣出趨至階下鞠躬而揖者三<lb/>
復趨樹下朱衣紫衣軰以次趨上揖如前旣畢魏大呼<lb/>
從者衆聞人聲復急趨東廡寂然矣魏手劍命炬兵士<lb/>
皆握刀從廡後跡之瓦礫縱横蓬蒿蒙翳閴無人跡至<lb/>
堂偏一小室有人語聲切切然闢戸則積塵盈寸更無<lb/>
所覩塵中有一印篆文曰巡按遼東不喻所謂候曉乃<lb/>
行後歴官兵部督捕右侍郎以言事謫戍遼東云<lb/>
<pb n="KR3j0162_WYG_005-8a"/>
魏少司馬赴遼東戍所未至奉天二三百里夜迷失道<lb/>
束炬而行忽見道側有一人影糢糊不甚可辨方遣問<lb/>
而炬忽滅但聞暗中有人語曰本境土地迎候魏停車<lb/>
問曰何以知吾至也答曰公貴人也又以直言譴故知<lb/>
之魏曰若亦神祗寧知吾有生還之日乎曰有之第當<lb/>
從後門入耳再詢之遂不答後竟卒戍所順治十八年<lb/>
春<lb/>
詔許歸葬其鄉<lb/>
<pb n="KR3j0162_WYG_005-8b"/>
正白旗有老兵自言在遼東哨鹿忽見一狐突過逐之<lb/>
飛上樹杪㨗如鳥隼再射而墜諦視有兩翼蓋飛狐也<lb/>
頃又見大蛇長數丈巨如罋其行如風伏而伺之蛇至<lb/>
懸厓間下飲溪澗急彀弩中之則兩首並生焉<lb/>
禮部宣讀官額某言在遼東日中天無雲忽見一物從<lb/>
東來上鉅而下細頃之又有一物從北來鬭于空中乆<lb/>
之北者負而走雲霧滃起遂沒又在章江泊船有浴者<lb/>
覺水中卧一物有鱗甲呼其徒共以巨繂繫之數十人力<lb/>
<pb n="KR3j0162_WYG_005-9a"/>
盡不能舉乃禱之卽引出水面形如世所畵麒麟狀而<lb/>
閉其目衆羅拜而復之俄霹靂作雷電晦冥飛騰而去<lb/>
嘗戲論唐人詩王維佛語孟浩然菩薩語劉眘虛韋應<lb/>
物祖師語柳宗元聲聞辟支語李白常建飛仙語杜甫<lb/>
聖語陳子昂真靈語張九齡典午名士語岑參劍仙語<lb/>
韓愈英雄語李賀才鬼語盧仝巫覡語李商隱韓渥兒<lb/>
女語蘇軾有菩薩語有劍仙語有英雄語獨不能作佛<lb/>
語聖語耳<lb/>
<pb n="KR3j0162_WYG_005-9b"/>
古人一藝亦有家學翟伯夀籒史云李伯時父虛一喜<lb/>
藏法書名畫伯時自少好之遂悟古人用筆<lb/>
宋人稱王文正公曰掌武掌武太尉之號籒史徐鉉古<lb/>
鉦銘條下又稱平章為辨章本尚書大傳曰辨章百姓<lb/>
史記又曰便章韓退之袁氏先廟碑用之<lb/>
蜀道劍門驛路自明末冦亂乆為榛莽予壬子歳入蜀<lb/>
由蒼溪閬中鹽亭潼川以達漢州率皆鳥道二十九年<lb/>
四月四川巡撫噶爾圖上疏自廣元縣迤南歴圓山等<lb/>
<pb n="KR3j0162_WYG_005-10a"/>
十二站始達漢州計程八百二十里多崇山峻嶺盤折<lb/>
難行查得劍門關舊路僅六百二十里臣乘農隙刋木<lb/>
伐石搭橋造船以通行旅遂成坦途裁省驛馬六十八<lb/>
匹歳省銀二千五十六兩<hi>予丙子以祭告再入蜀新路經牛首山亦首險</hi>
嘉興魯訔杜工部詩年譜一卷謂甫生于先天元年壬<lb/>
子卒于大厯五年庚戌趙子櫟杜年譜一卷謂生于開<lb/>
元元年癸丑<hi>作二年非</hi>沒于大厯六年辛亥先是吕汲公始<lb/>
創為年譜訔書成于紹興癸酉譜説蓋沿汲公之舊而<lb/>
<pb n="KR3j0162_WYG_005-10b"/>
趙則謂汲公之譜生殁所値紀年與紀年所值甲子皆<lb/>
有一歳之差近松陵朱鶴齡之譜獨遵吕説<lb/>
草堂詩話二卷凡二百餘條建安蔡夢弼集錢氏刺取<lb/>
增入僅二十條而已<lb/>
文苑英華辨證十卷宋嘉泰中廬陵鄉貢進士彭叔夏<lb/>
撰一卷曰用字用韻事證二卷曰事誤事疑人名三卷<lb/>
曰人名官爵四卷曰郡縣年月五卷曰年月名氏六卷<lb/>
曰題目門類脫文七卷曰脱文同異八卷曰離合避諱<lb/>
<pb n="KR3j0162_WYG_005-11a"/>
異域鳥獸草木九卷十卷雜録援據經史最為閎博自<lb/>
序云叔夏嘗聞太師益公之言曰校書之法實事是正<lb/>
多聞闕疑叔夏年十二三時手鈔太祖皇帝實録其間<lb/>
云興衰治□之源闕一字意是治亂後得善本乃是治<lb/>
忽三折肱為良醫信知書不可以意輕改文苑英華一<lb/>
千卷字畫魚魯篇次混淆比他書尤甚曩經孝宗皇帝<lb/>
乙覽付之御前校勘官轉失其真公既退老邱園命以<lb/>
校讐膚見淺聞寧免謬誤然考訂商㩁用工爲多散<lb/>
<pb n="KR3j0162_WYG_005-11b"/>
在本文覽者難徧乃薈粹其説以類而分小小異同在<lb/>
所弗錄勒成十卷名曰英華辨證云爾<lb/>
宋黄鶴山人翟耆年伯壽公巽參政子能清言工篆及<lb/>
八分巾服為唐裝所著籒史上下卷佚其下卷曹秋岳<lb/>
<hi>溶</hi>侍郎倦圃藏書也上卷所載徽宗宣和博古圖三十<lb/>
卷徽宗祀圜丘方澤太廟明堂禮噐窽識三卷徽宗政<lb/>
和四年夏祭方澤禮噐窽識一卷比干墓銅槃記周穆<lb/>
王東廵題名一卷周宣王吉日癸巳碑一卷石鼔文一<lb/>
<pb n="KR3j0162_WYG_005-12a"/>
卷先聖篆延陵季子墓碑一卷徐鉉古鉦銘碑一卷皇祐<lb/>
三館古噐圖胡俛古噐圖李伯時考古圖五卷李伯時<lb/>
周鑒圖一卷吕與叔考古圖二十卷劉原父先秦古噐<lb/>
圖碑一卷周秦古噐銘碑一卷米氏史章訓古一卷趙<lb/>
明誠古噐物銘碑十五卷<hi>即金石録</hi>晏氏鼎彞譜一卷<hi>今存</hi>下<lb/>
卷安州古噐圖一卷趙九成吕氏考古圖釋石公弼維<lb/>
揚燕衎堂古噐銘一卷黄氏古噐窽字一卷廣川董氏<lb/>
古文集類十卷趙氏獲古菴記一卷洛陽安氏牧敦圖一<lb/>
<pb n="KR3j0162_WYG_005-12b"/>
卷越州刻漏銘一卷梓州蜼彞記一卷青州古噐古玉<lb/>
圖一卷嚴真觀古噐圖一卷蔡氏古噐窽識三卷榮氏<lb/>
考古錄十五卷薛尚功歴代鐘鼎彞噐窽識法帖二十<lb/>
卷翟氏三代鐘鼎窽識三卷此書足資博古好事家考<lb/>
證惜佚下卷不免遺憾聊詳其目錄于此以俟訪求<lb/>
籒史云晏溥字慧開丞相元獻公之孫叔原之子豪傑<lb/>
不羈之士也好古文邃於籒學作晏氏鼎彞譜一卷載<lb/>
所親見三代鼎彞及噐窽靖康初官河北散家財募兵<lb/>
<pb n="KR3j0162_WYG_005-13a"/>
扞賊與妻玉牒趙氏戎服率義士力戰而死元獻可謂<lb/>
有後矣<lb/>
籒史云唐張從申曰夫子篆季子之墓凡十字歴代綿<lb/>
遠其文殘缺開元中元宗使殷仲堪摸搨其本按仲堪<lb/>
姓名誤當作仲容仲容文禮子則天時官祕書丞善花<lb/>
鳥妙得其真<lb/>
殉義諸臣考不著撰人姓名于西北殊草草如先世父<lb/>
侍御公<hi>字百斯崇禎戊辰進士湖廣道御史</hi>家居以甲申五月同妻于孺<lb/>
<pb n="KR3j0162_WYG_005-13b"/>
人子廪生<hi>士和</hi>闔門自縊死甚烈而此書竟遺之從祖保定府<lb/>
同知<hi>象復</hi>與子萬厯壬子舉人<hi>與䕫</hi>同死孔兵之難特贈光<lb/>
祿少卿則錄其子而遺其父以此推之闕畧多矣<lb/>
世襲翰林院五經博士<hi>臣</hi>孔毓埏謹奏為述聖未有專<lb/>
廟懇<lb/>
敕鼎建以隆祀典事伏念<hi>臣</hi>祖述聖子思子乃至聖之<lb/>
嫡孫家學淵源授受最真且從學於曾子傳道於孟子<lb/>
晚年作中庸一書極天人性命之精微與大學論孟並<lb/>
<pb n="KR3j0162_WYG_005-14a"/>
垂學宫其功較諸賢尤稱最著至宋大觀二年始從祀<lb/>
孔子廟端平二年升入十哲咸熙三年又升入四配在<lb/>
顔曾孟三賢之列蓋其道徳相同則其食報不可或異<lb/>
今顔曾孟三賢自孔廟配享之外又各有<lb/>
敕建專廟故錄其子孫世為五經博士主奉祀事今臣<lb/>
亦䝉<lb/>
聖恩備員博士而臣祖子思子未有專廟毎至春秋丁<lb/>
期俎豆闕如備查顔曾孟三廟之制皆前有殿後有寢<lb/>
<pb n="KR3j0162_WYG_005-14b"/>
列及門之賢於廊廡又别立祀宇並祀三賢之父若母<lb/>
今子思子旣無專廟而其父伯魚以大聖為父以大賢<lb/>
為子乃不得如顔路曾㸃孟孫者享一日堂上之尊其<lb/>
母與夫人亦不得各備寢位之榮卽門人如孟子者亦<lb/>
不得侍坐于師側曠古缺典未有如斯之甚者也幸遇<lb/>
我<lb/>
皇上重道崇儒研精經傳以治術而闡心法以君道而<lb/>
行師敎凡前代未舉之典靡不燦然明備其於魯之周<lb/>
<pb n="KR3j0162_WYG_005-15a"/>
公廟鄒之孟子廟及先儒書院等處既皆修葺一新並<lb/>
賜敕撰碑文及<lb/>
御書扁額近又蒙<lb/>
特發帑金庀材儲料重修臣始祖先師孔子廟伏考歴<lb/>
代帝王加意聖門隆恩厚賚如我<lb/>
皇上今日者實所罕覯今臣祖子思子未有專廟是數<lb/>
千年之闕畧畱待今日伏乞<lb/>
皇上垂念子思傳道之功准照顔曾孟三賢祀典許其一<lb/>
<pb n="KR3j0162_WYG_005-15b"/>
體設立專廟其廟基即在闕里孔廟西北之隅<hi>臣</hi>衙署<lb/>
之左與顔廟相為輔翼至于建造之資臣不敢再望<lb/>
内帑亦不敢重煩有司秖用孔廟之殘材餘料其不足者<lb/>
<hi>臣</hi>自行設處積年累歳漸就規模以為<hi>臣</hi>奉祀獻爵之<lb/>
地但望<lb/>
皇上恩比周公孟子兩廟及先儒書院之例亦<lb/>
賜敕撰碑文<lb/>
御書扁額以照耀四海垂示來兹則述聖之道徳彌光<lb/>
<pb n="KR3j0162_WYG_005-16a"/>
而萬世之祀典攸賴矣下禮部議得<lb/>
㫖允行<lb/>
段瞽目漢中人也善星相胡尚書<hi>昇猷</hi>允大官漢𦍑道㑹<lb/>
蜀亂令卜休咎段曰公貴人也官必至尚書然目下有<lb/>
大厄但須守正俟命脫有憂患某當身任槖饘雖危无<lb/>
咎他日富貴毋相忘耳未幾偽將軍王屏藩陷漢中誘<lb/>
胡使降不屈屏藩怒縶之獄將寘極刑段左右之時慰<lb/>
藉曰公必不死賊數行盡是公出坎之日無憂也已而<lb/>
<pb n="KR3j0162_WYG_005-16b"/>
奮威將軍王<hi>進寳</hi>進兵漢中屏藩縊死胡復任㝷内遷大<lb/>
理少卿連擢副都御史吏部侍郎遂進刑部尚書<lb/>
長山李戸部<hi>斯佺</hi>前大司冦五絃<hi>化熙</hi>之孫也庚午夏以茂<lb/>
州知州入為員外郎言奮威將軍王<hi>進寳</hi>武關之戰身先<lb/>
士卒所向無前轉戰直抵保寧王屏藩縊死其麾下大<lb/>
將尚數十人已約降猶據城觀望<hi>進寳</hi>免胄卸甲盡屏左<lb/>
右單騎馳入大呼曰我仁義將軍也降者待以不死賊<lb/>
將卒皆羅拜歸命乃直入偽帥府解屏藩之懸而哭之<lb/>
<pb n="KR3j0162_WYG_005-17a"/>
賊大喜過望遂定閬中漢羌川蜀稱<hi>進寳</hi>為仁義將軍故<lb/>
賊聞之皆悦服云<lb/>
宋道人者長治人少孤為人牧羊霍山中一日失羊羣<lb/>
牧皆徬徨無所措宋年十三獨入深山求之行二日見<lb/>
一老僧瞑坐石窟中四無人跡僧面生黄毛長寸許<lb/>
心知有異跪陳其故老僧張目曰爾羊固在須中秋可<lb/>
得今且歸矣宋出告羣牧及期約伴結束以往果得羊<lb/>
又溢四五百頭㝷老僧已不見衆議粥其溢者得百金旣<lb/>
<pb n="KR3j0162_WYG_005-17b"/>
而分金不平遂聞之官官盡歸其金于宋其徒王姓者<lb/>
心利其貲故為好語致宋于家陽為權子母夜令婦入<lb/>
室而已踵其後誣以姦而逐之宋失貲無所依乃復入<lb/>
山行乆之見一茅菴别有一老僧居之泣拜告以故請<lb/>
畱執樵采乆之乃許老僧不甚食厨中所有唯燕麥芋<lb/>
魁食之遂不饑居五載僧遣之宋願畱侍不行僧顧曰<lb/>
子愿謹奈鈍根何視壁上畫古大夫五一正面一側面<lb/>
一背面二人偶坐其傍曰子但日目此骨節寸寸皆須<lb/>
<pb n="KR3j0162_WYG_005-18a"/>
畱意宋茫然不解所謂苐日坐卧其下夜夢二人自壁<lb/>
下指示銅人穴道脉絡甚悉宋忽豁然有省一日僧逺<lb/>
出畱宋居守則虎狼蹄跡交錯于菴之前後越七日僧<lb/>
歸謂宋曰山中檀越家邀我誦經汝當隨往比行及半<lb/>
途又謂曰汝且止此聞木魚聲乃來迎我遂徑去宋候<lb/>
移晷饑甚輙躡踪往道阻一河河上有翁嫗視二童子<lb/>
汲者叩師所往曰此處無人居安得延僧誦經者不得<lb/>
已渡河而前峭壁挿天更無蹊徑倐聞木魚聲在北山<lb/>
<pb n="KR3j0162_WYG_005-18b"/>
上馳赴之又聞聲在南山顧視日已晡有虎百十餘咆<lb/>
哮而至急趨投翁嫗所木柵石室亦有雞犬翁出叱之<lb/>
羣虎皆弭耳去招宋畱宿啖以燕麥粥昧爽睡覺則身<lb/>
卧磐石上屋柵皆不見驚愕乆之遵舊路欲返菴中道<lb/>
逢婦人井汲而絡其臂問之則跌傷折骨宋審其穴脉<lb/>
試按摩之應手而愈延過其家飲食之因畱卜居焉自<lb/>
是為人按摩卽骨已破碎無弗愈者乆之娶妻生子巡<lb/>
撫都御史圖<hi>克善</hi>雅重之欲為其子納粟太學不受亦不<lb/>
<pb n="KR3j0162_WYG_005-19a"/>
受人一錢今在福山王尚書第年七十三矣<lb/>
萊蕪張<hi>四教</hi>字芹沚順治丙戌進士以部郎居京師買一<lb/>
婢年十四姿首甚麗詢其家世曰東鄉艾氏女也適遷<lb/>
山西提學因納之擕行至一驛晚歩驛圃中有雉起草<lb/>
間感之而孕到官十月張以公事將往他郡妾泣告曰<lb/>
弱質託體君子今將娩矣君事畢當速歸冀可相見張<lb/>
慰之而去去數日妾生一子而殁預畱書與張訣詞極<lb/>
哀艶多非人世語又自畫小像一幀畱奩箱中張歸見<lb/>
<pb n="KR3j0162_WYG_005-19b"/>
之惋歎而已自是夜必見夢休咎皆預告又時時來自<lb/>
乳其子張懸像别室食必親薦一日羮汙其上夜夢妾<lb/>
怒詰曰奈何汙我旦視之畫已失張悵怏彌日致畫師<lb/>
數輩為言姿態曲折髣髴追寫卒不肖偶謁廵撫中丞<lb/>
見屏風畫羙人絶肖屢目之中丞曰頗愛此乎張因自<lb/>
言其故中丞即輟贈焉擕歸食奠如常見夢亦如昔矣<lb/>
常語張君不利宦途稍遷即宜為退休計及秩滿遷榆<lb/>
林道參議遂罷歸李中丞奉倩説<lb/>
<pb n="KR3j0162_WYG_005-20a"/>
周中丞石公説山隂髙臺字清江嘉靖癸丑進士官監<lb/>
司負知人鑒其甥蕭山進士某甫襁褓撫之曰異日科<lb/>
名當如老夫以己癸丑㑹魁小印付之後果中萬厯癸<lb/>
丑㑹魁<lb/>
故事都察院體統嚴重明時臺儀兩京府尹三年考察<lb/>
見堂候堂班退司務㕔報官銜由階升堂至簷下一跪<lb/>
三揖兩京府丞離簷一二尺行禮今府尹不復臺參遇<lb/>
京察府丞在吏部堂行一跪禮往往恥之唐制京兆尹<lb/>
<pb n="KR3j0162_WYG_005-20b"/>
臺參韓愈拜京兆尹兼御史大夫特詔不臺參李紳為<lb/>
御史中丞劾奏之明之臺儀蓋沿唐制<lb/>
淄川令李<hi>振藻</hi>鞏昌人為諸生時與友人讀書山寺一日<lb/>
春雨驟晴衆方講肄佛殿上忽聞空中似有物墜于地<lb/>
旋見有鳥喙鳥爪而翼者如世所畫雷公狀入殿仰視<lb/>
攫幡幢者再遂飛而出霹靂一聲已失所在孫光祿<hi>寳仍</hi>
説<lb/>
擬兩漢詔誥二卷元進士王充耘與耕撰訓詞爾雅有<lb/>
<pb n="KR3j0162_WYG_005-21a"/>
漢人風<lb/>
寧極先生詩四卷元吳人陳深子微著殊淺劣深生宋<lb/>
末天厯中奎章閣以能書薦不赴有讀易詩春秋諸編<lb/>
集中濟南趙君成南使覊畱三紀得還其猶子求詩一<lb/>
絶云三十六回秋月明年年望斷雁南征蘇郎白首還<lb/>
鄉去愧殺當時李少卿趙不詳何許人錄之以備吾郡<lb/>
故事子卿稱蘇郎頗似杜撰<lb/>
趙松雪管夫人手寫璇璣圖詩五色相間筆法工絶後<lb/>
<pb n="KR3j0162_WYG_005-21b"/>
跋云蘇蕙字若蘭陳畱令武功蘇道質第三女也年十<lb/>
六嵗歸扶風竇滔甚敬愛之苻堅冦襄陽以滔為安南<lb/>
將軍畱鎮襄陽擕寵姬趙陽臺往蘇氏怨之不肯與俱<lb/>
而滔竟與斷音問後蘇氏悔恨因織為廻文錦以寄滔<lb/>
滔覽之感其意於是迎蘇氏來襄而歸陽臺於關中恩<lb/>
好愈篤焉　按蘇氏織錦廻文縱廣八寸許計八百餘<lb/>
言形如璇璣理難盡識起宗道人分圖拆類獨得其㫖<lb/>
附錄其右天水管道昇後有仇英補圖亦工<lb/>
<pb n="KR3j0162_WYG_005-22a"/>
嶺南貝吉多樹無根可活昔在廣州劉都督<hi>顯芳</hi>招飲署<lb/>
中堂後有此樹予戲折一枝手植寓館時方雨一昔鬱<lb/>
茂因署數字楣間以紀歲月系詩云貝葉無根插短籬<lb/>
一宵春雨發華滋他年誰續羊城志記取漁洋手種時<lb/>
今南海集不載追記於此<lb/>
順治乙未春予上公車次北新城之髙橋憩僧寺有崔<lb/>
泌之草書一詩云象王應不隨狐隊玉鼔從敎展鐵旗<lb/>
發化終歸猛利漢姚江滴滴到蓮池崔河南人官止知<lb/>
<pb n="KR3j0162_WYG_005-22b"/>
縣明末殉節<lb/>
四皓園公當作圏公見黄長睿東觀餘論以商於漢石<lb/>
刻為據佛圖澄濕姓見封演聞見記<lb/>
宋楊億錢惟演劉筠西崑酬唱集凡五七言律詩二百<lb/>
四十七首屬和者十五人有楊文公自序和者翰林學<lb/>
士李宗諤戸部員外郎直集賢院李維著作佐郎直史<lb/>
館陳越工部員外郎直集賢院劉隲樞宻直學士丁謂<lb/>
駕部員外郎直秘閣刁衎太常丞直集賢院任隨樞宻<lb/>
<pb n="KR3j0162_WYG_005-23a"/>
直學士張詠恩州刺史錢惟濟職方員外郎祕閣校理<lb/>
監舒州靈仙觀舒雅翰林學士晁迥左司諫直史館崔遵<lb/>
度右諫議大夫薛映<hi>闕</hi>秉已上止十四人乖厓英雄道院禪<lb/>
寂以及鶴相皆倣此體然皆不逮三公之神到也<lb/>
何遜詩薄雲巖際出初月波中上佳句也杜甫偷其語<lb/>
止改四字云薄雲巖際宿孤月浪中翻便有傖氣論者<lb/>
乃謂青出于藍瞽人道黑白聾者辨宫徵可笑也<lb/>
陳説巖總憲説蔚州魏敏果公<hi>象樞</hi>初無子或敎以空心<lb/>
<pb n="KR3j0162_WYG_005-23b"/>
日服建蓮子遂生子李副憲奉倩有子十一人云亦服<lb/>
此方有騐<lb/>
空中木通連白葱鬚各三寸半酒半水煎服治疝頗效<lb/>
唐天寳中有趙生者其先以文學顯兄弟四人俱以進<lb/>
士明經入仕獨生性魯鈍雖讀書然不能分句詳義由<lb/>
是年壯尚不得為郡貢一日棄家遁去隠晉陽山葺茅<lb/>
為舍生有書百餘篇笈而至山中書習夜思不憚勞苦<lb/>
厥後旬餘有翁衣褐來造之謂生曰子居深山中讀古<lb/>
<pb n="KR3j0162_WYG_005-24a"/>
人書豈有志於祿仕乎雖然學愈乆而卒不能分句詳<lb/>
義何蔽滯之甚耶生謝曰僕不敏自度老且無用故居<lb/>
深山讀書自悦雖不能達其精微然必欲終於志業不<lb/>
辱先人又何及於祿仕乎翁曰吾子志趣甚堅老夫雖<lb/>
無所能誠有補於君幸一訪我耳因徵其所止翁曰吾<lb/>
段氏家於山西大木之下言竟忽亡所見生怪之徑往<lb/>
山西㝷其跡果有椵樹蕃茂生曰豈非段氏乎因持鍤<lb/>
發其下得人參長尺餘甚肖所遇翁之形生曰吾聞人<lb/>
<pb n="KR3j0162_WYG_005-24b"/>
參能為怪者又可愈疾遂瀹而食之自是明悟所覽書<lb/>
自能窮奥後嵗餘明經及第<hi>宣室志</hi>
　<lb/>
　<lb/>
　<lb/>
　<lb/>
　<lb/>
　居易錄卷五<lb/>
</p>
<p>
</p>
  </div>
</body>
</text>
</TEI>
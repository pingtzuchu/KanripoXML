<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷二十七</head>
    <p>
<pb n="KR3j0162_WYG_027-1a"/>
欽定四庫全書<lb/>
　居易録卷二十七　　　刑部尚書王士禎撰<lb/>
康熙三十四年乙亥二月暫停<lb/>
經筵<lb/>
重建太和殿自二月二十五日鳩工李少司空貞孟<hi>元振</hi>
言有老工師梁九者董將作年七十餘矣自前代及本<lb/>
朝初年大内興造梁皆董其事一日手製木殿一區以<lb/>
寸准尺以尺准丈不踰數尺許而四阿重室規模悉具<lb/>
<pb n="KR3j0162_WYG_027-1b"/>
殆絶技也初明之季京師有工師馮巧者董造宫殿自<lb/>
萬厯至崇禎末老矣九往執役門下數載終不得其傳<lb/>
而服事左右不懈益恭一日九獨侍巧顧曰子可教矣<lb/>
於是盡傳其奥巧死九遂𨽻籍冬官代執營造之事一<lb/>
技之必有師承不妄授受如此柳子厚作梓人傳謂畫<lb/>
宫於堵盈尺而曲盡其制計其毫釐而搆大厦無進退<lb/>
焉殆類是與<lb/>
宋時汴京有都料匠喻皓撰木經三巻或云皓有一女<lb/>
<pb n="KR3j0162_WYG_027-2a"/>
每卧則交手於胷為結搆之狀如此逾年撰成木經三<lb/>
卷又秦始皇時騫霄國獻刻玉善畫工名裔方寸之内<lb/>
畫以四瀆五嶽列國之圖出拾遺記元和中裴宙鎮荆<lb/>
州掘地得一石規模樓櫓悉倣荆城中空六尺八寸甚<lb/>
工緻命徙之藩籬間見江陵志<lb/>
巡撫山西副都御史噶爾圖疏報平陽府臨汾洪洞襄<lb/>
陵浮山等縣於四月初六日戌時地震傾倒公私廨舎<lb/>
房屋四萬餘間壓死兵民一萬八千有奇二十五日奉<lb/>
<pb n="KR3j0162_WYG_027-2b"/>
上諭諭户部頃據山西巡撫噶爾圖同太原總兵官周<lb/>
復興奏報平陽府地震房舎倒塌人民損傷隨經特遣<lb/>
司官<hi>户部員外郎登德等</hi>星馳前往察勘情形比復傳問往來經<lb/>
過及本籍人員具述屋宇盡皆傾毁人民多被傷斃受<lb/>
災甚重朕心深切軫惻應作何恩䘏着速議具奏部議<lb/>
照康熙二十二年崞縣等五州縣地震賑恤之例每大<lb/>
口給銀一兩五錢小口給銀七錢五分得<lb/>
㫖依議仍每名口加銀一兩遣户部尚書馬奇馳驛速<lb/>
<pb n="KR3j0162_WYG_027-3a"/>
往<lb/>
特命平陽府士大夫仕於朝者皆歸視其家都察院左<lb/>
都御史蔣宏道以下凡九人<lb/>
山西巡撫噶爾圖罷以不候<lb/>
欽遣賑災大臣即歸太原也<lb/>
太原總兵官周復興卒以地震傷重故也<lb/>
五月初八日<lb/>
東宮婚禮成<lb/>
<pb n="KR3j0162_WYG_027-3b"/>
賜宴於文華殿之北以金杯<lb/>
賜酒前數日皆陰雨是日晴霽<lb/>
巡撫河南兵部右侍郎兼都察院副都御史顧汧罷以<lb/>
大理寺卿李輝祖為右副都御史巡撫河南以太常寺<lb/>
卿李鈵為大理寺卿山東布政使喻成龍為太常寺卿<lb/>
以内閣學士兼禮部侍郎李柟為工部右侍郎<hi>工侍徐潮以内</hi>
<hi>艱歸</hi>
原任内閣學士兼禮部侍郎田喜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>卒<lb/>
<pb n="KR3j0162_WYG_027-4a"/>
賜祭葬田馬邑人順治辛丑進士<lb/>
特㫖允福建巡撫副都御史卞永譽請寛三藩下及孫<lb/>
延齡下入官脱逃人犯地方官員考成處分之例先是<lb/>
逆藩呉三桂耿精忠尚之信及廣西將軍孫延齡下偽<lb/>
包偽標人員起解入旗逋逃者衆九卿㑹議責令滇閩<lb/>
粤東西地方官員緝獲一年不獲即罹降罰罕得免者<lb/>
諸撫臣王繼文王起元等先後上疏請照逃人例案緝<lb/>
每年終出具印信甘結如後有發覺照隱匿之例處分<lb/>
<pb n="KR3j0162_WYG_027-4b"/>
户部以事係九卿㑹議定例不允至是閩撫復以為言<lb/>
遂得<lb/>
俞㫖<lb/>
皇恩浩蕩四省地方官始得息肩矣<lb/>
御書賜吏部尚書庫勒納詩云滇海奇遊萬里餘<lb/>
天平樓閣化人居鹿門不獨偕龎隠彤管猶能續<lb/>
漢書尚書以問諸公以為唐人詩也遍簡萬首絶句<lb/>
不可得一日會議東闕門吏侍彭十兄羨門<hi>孫遹</hi>舉<lb/>
<pb n="KR3j0162_WYG_027-5a"/>
以問予予曰此必贈吳郡范長白徐夫人小淑之作<lb/>
耳熊尚書青岳<hi>賜履</hi>陳尚書説巖<hi>廷敬</hi>詢予何以知之<lb/>
予曰此易解耳范嘗官雲南監司而歸隠吳之天<lb/>
平山時趙宧光凡夫亦有才婦曰陸卿子隠居寒山<lb/>
與徐齊名徐有絡緯吟陸有𤣥芝考槃二集皆為<lb/>
時傳誦故以龎公班大家擬之可不疑也彭公曰是<lb/>
也此<lb/>
御筆臨董宗伯書當即思白作吾輩但謂是唐詩誤矣<lb/>
<pb n="KR3j0162_WYG_027-5b"/>
深歎予為善説詩遂記之云<lb/>
五月門人蔣景祁宋至殷譽慶蔣仁錫邀看棗花於崇<lb/>
效寺予賦五言古詩二章諸子和之寺有楊忠烈公漣<lb/>
榜書無塵别境四大字極遒勁<lb/>
駕在暢春苑部務稍暇五月中與同人諸及門間為結<lb/>
夏文字之㑹一賦得五月江深草閣寒一鏡湖五月凉<lb/>
一五月賣松風人間本無價龎工部雪崖<hi>塏</hi>詩云閑傍<lb/>
蒼松置短牀南風蕭灑透衣裳人間第一清涼散休把<lb/>
<pb n="KR3j0162_WYG_027-6a"/>
千金比禁方南薰灼灼自天中五粒陰多障逺空莫怪<lb/>
山僧開横口快哉不數大王風嘒嘒鳴蜩毒熱新松枝<lb/>
輕颭午風勻此間好是清涼國遮莫鋪金肯售人<hi>又二首不</hi>
<hi>及録</hi>龍刑部雷岸<hi>燮</hi>詩云岸幘披襟意爽然憑誰索價且<lb/>
髙懸東坡只欲時人買剛道清風直萬錢滿袖攜歸且<lb/>
嘯歌紛紛觸熱客何多涼風爭似涼州好此價惟須問<lb/>
孟佗<hi>又一首不及録</hi>二君皆以翰林出為郎署有詩名龎任邱<lb/>
人通禪理龍望江人工詞曲有瓊花夢芙蓉城諸傳奇<lb/>
<pb n="KR3j0162_WYG_027-6b"/>
<hi>六月連雨至七月不絶此事遂廢</hi>
暢春苑荔枝結實<lb/>
頒賜内閣部院大臣蓋閩中急逓進<lb/>
御至是始熟也近日慈仁寺市亦有賣粤中佛桑花者<lb/>
一株索價至數十金<lb/>
以國子監祭酒張榕端為内閣學士兼禮部侍郎右春<lb/>
坊右庶子孫岳頒為國子監祭酒<lb/>
内閣學士兼禮部侍郎陸葇上疏乞休得<lb/>
<pb n="KR3j0162_WYG_027-7a"/>
㫖准以原品致仕前内閣學士兼禮部侍郎韓菼補原<lb/>
官<hi>韓去年奉一召入京總裁大清  統志</hi>
明憲宗御畫魚藻圖一軸上方題成化庚子御筆鈐以<lb/>
廣運之寶魚大小凡十枚鼔鬛煦沬於荇藻之間意態<lb/>
生動乃穆宗隆慶間以賜李文定公<hi>春芳</hi>者今藏其𤣥孫<lb/>
工侍<hi>柟</hi>處<lb/>
總漕兵部右侍郎兼都察院右副都御史王樑罷以湖<lb/>
南巡撫董安國為總督漕運兵部右侍郎兼都察院右<lb/>
<pb n="KR3j0162_WYG_027-7b"/>
副都御史<lb/>
以順天府府尹劉元慧為宗人府府丞<hi>宗人府府丞唐朝彛假歸</hi>
原任户部尚書王隲卒<lb/>
賜祭葬福山人順治乙未進士<lb/>
原任刑部右侍郎李逈卒<lb/>
賜祭葬壽光人康熙甲辰進士<lb/>
監察御史龔翔麟疏劾原任勇略將軍趙良棟<lb/>
改吏部外轉例員外郎外轉府同知主事外轉府通判<lb/>
<pb n="KR3j0162_WYG_027-8a"/>
賜户部尚書陳廷敬<lb/>
御書赤壁賦兵部尚書杜臻<lb/>
御書白羽扇賦刑部尚書翁叔元兵部左侍郎張集<lb/>
御書詩詩餘各一輻又賜原任詹事府少詹事兼翰林<lb/>
院侍講學士髙士奇清吟堂國子監祭酒孫岳頒墨雲<lb/>
堂大字右中允袁佑王右丞詩<hi>山中相送罷五言絶句</hi>
巡撫甘肅副都御史舒書疏報西寧衛集鸞溝范家莊<lb/>
地方於六月十一日山崩人民一百四十餘家盡被䧟<lb/>
<pb n="KR3j0162_WYG_027-8b"/>
壓其得全者僅四十六人得<lb/>
㫖令陜甘總督吳赫速往勘眀即行具奏<lb/>
上諭吏部兵部各省督撫提鎮官員來京陛見原欲以<lb/>
地方情形及兵民生計面加諮詢具有深意近來京各<lb/>
官輒以進川馬等物為辭多取置辦雖經却還但聞其<lb/>
在任購買大為地方官員兵民之累朕本欲詢兵民生<lb/>
計召令前來乃反致累兵民殊失朕之初意且川馬如<lb/>
果需用自頒特㫖令出産地方辦解何須進獻著通行<lb/>
<pb n="KR3j0162_WYG_027-9a"/>
嚴飭嗣後一切禁止<lb/>
巡撫福建右副都御史卞永譽兩疏為故福建總督諡<lb/>
忠貞范承謨巡海道副使諡忠毅陳啓泰請專祠春秋<lb/>
祭祀載入祀典得<lb/>
㫖這所建祠特賜<lb/>
御書扁額<hi>范祠曰忠貞炳日陳祠曰忠䝘流芳</hi>
六月吏部文選司郎中談九乾以事罷有<lb/>
㫖令各部堂上官保舉可任選司者以聞本部公舉貴<lb/>
<pb n="KR3j0162_WYG_027-9b"/>
州司郎中袁定逺<hi>康熙庚戌進士</hi>奉<lb/>
㫖㸃用予諗之曰<lb/>
上以向來選郎多不任職<lb/>
特㫖從諸曹拔尤調補此例從前所無蓋曠典也子獨蒙<lb/>
簡用遭逢不世當積弛之後須極力振刷如昔選郎王<lb/>
東臯伯勉<hi>順治丙戌進士河南湯陰人</hi>宋開之文運<hi>順治己丑進士直𨽻南宮人歴</hi>
<hi>官刑部左侍郎諡端慤加太子少保</hi>二公之所為方足以副<lb/>
上旁求至意而予輩亦得逭於咎戾子勉之矣<lb/>
<pb n="KR3j0162_WYG_027-10a"/>
總督江南江西兵部尚書范承勲疏為再陳漕糧脚耗<lb/>
之累懇恩特賜支給免追以甦重困以速輓運事江西<lb/>
運漕四十八州縣除南昌新建兩邑外皆僻處山陬糧<lb/>
艘難到水次故民間願出脚耗津貼於官官為代運猶<lb/>
之乎自費自運也後因地方官慮涉私派之嫌附入全<lb/>
書之尾亦曰以公濟公冀免指摘云爾究非額編之款<lb/>
每年奏册送部開載甚明厯蒙准銷不謂康熙二十六<lb/>
年前漕臣以為此項可省題請扣除部議行追自二十<lb/>
<pb n="KR3j0162_WYG_027-10b"/>
三年起至今數載毫無完報者蓋以民間自出之費各<lb/>
自運其應輸之米正小民急公之義勿論從前已運之<lb/>
費必無可追即見運之米非給脚耗在官既不能代民<lb/>
白運而在民既追其自出之費又復令其再費再運費<lb/>
重累多勢必挽運愆期深悞漕務臣於今年二月將敬<lb/>
陳江右漕糧等事題請豁免部覆仍未允行伏念我<lb/>
皇上視民如傷一夫不獲動廑聖懷不敢不據實再請<lb/>
伏祈睿鑒係民間自出之費自運其米仍准照舊支給<lb/>
<pb n="KR3j0162_WYG_027-11a"/>
聽民貼運從前已支之費免其追賠庶重累既甦漕務<lb/>
自速云云得<lb/>
㫖江西所屬州縣多處山陬百姓自願貼費將漕米運<lb/>
至水次著仍聴民貼運從前已經支給者俱免追賠該<lb/>
部知道按江西漕米脚耗追賠一案官苦叅罰民苦係<lb/>
累為十三郡大害久矣巡撫宋犖馬如龍相繼累疏言<lb/>
之予在部深知其不可同事亦多知之而以前人嵗久<lb/>
行追之事翻案甚難相與太息而已一旦蒙<lb/>
<pb n="KR3j0162_WYG_027-11b"/>
聖恩浩蕩如此十三郡之官民如撥雲霧復見天日其<lb/>
為歌詠尸祝當何如哉此固<lb/>
朝廷非常之恩而范司馬之德亦所云不可諼兮者與<lb/>
孔博士東塘言曲阜縣東北有石門山即杜子美詩題<lb/>
張氏隠居所謂春山無伴獨相求劉九法曹鄭瑕邱石<lb/>
門宴集所謂秋水清無底者是也李太白有石門送杜<lb/>
二甫詩何言石門路復有金尊開亦其地山麓今尚有<lb/>
張氏莊相傳為唐隠士張叔明<hi>一作卿</hi>舊居張蓋與太白<lb/>
<pb n="KR3j0162_WYG_027-12a"/>
孔巢父輩同隠徂徠稱竹溪六逸者也山不甚髙大石<lb/>
峽對峙如門故名中有石門寺寺後曰涵峯峯頂有泉<lb/>
流入溪澗往往成瀑布孔於寺前水滙處作亭曰秋水<lb/>
又於其左起館曰春山皆取杜句也山南有兩小阜俗<lb/>
稱金耙齒銀耙齒者子美詩不貪夜識金銀氣之句蓋<lb/>
偶然即目耳非身厯其處固不知也又故魯城北有范<lb/>
氏莊即太白訪范居士失道落蒼耳中者孔亦將修復<lb/>
其址仍取李詩閒園養幽姿之句名以閒園予喜其好<lb/>
<pb n="KR3j0162_WYG_027-12b"/>
事諾為其作記而先書於此<hi>注家引水經注謂石門在臨邑非是</hi>
刑科掌印給事中裘充珮題為請酌定中馬之額變通<lb/>
撥給之例以足軍實以佐邊需事臣維馬政之設周禮<lb/>
最詳漢唐以來莫不以此為重務今甘肅茶馬之法日<lb/>
久廢弛不可不亟為修飭者也伏查順治二年照明季<lb/>
舊例于甘肅等處毎年額徵商茶九萬箆以易番馬所<lb/>
中馬匹撥給四川陜西山西河南湖北等省各營及驛<lb/>
站缺馬之用康熙二年以後節裁各省營馬并各驛站<lb/>
<pb n="KR3j0162_WYG_027-13a"/>
每嵗撥給僅百餘匹因用馬不多故中馬數少而茶不<lb/>
得行今洮岷諸處五㕔累年積貯陳茶八十餘萬箆除<lb/>
行令變價報銷五十萬箆外尚存茶三十餘萬箆未報<lb/>
年復一年茶愈壅滯而番馬之利所棄多矣臣請查照<lb/>
額徵茶箆依數中馬仍行嚴禁不得濫中老弱馬匹亦<lb/>
不得扣減箆數以致番馬不前約略計之每年行茶九<lb/>
萬箆可中馬九萬匹未變陳茶三十餘萬箆又可中馬<lb/>
數萬匹或番馬來多不妨招商廣中除各營驛照常撥<lb/>
<pb n="KR3j0162_WYG_027-13b"/>
給外所有馬匹盡解京師以備八旗之用若中馬數多<lb/>
行茶溢額作何奬勵云云得<lb/>
㫖下九卿詹事科道㑹議允行所中之馬照例給與營<lb/>
驛外其餘馬匹令於好水草地方牧放每年將馬數千<lb/>
匹俟交秋之時差官送紅城口等處奉<lb/>
㫖茶馬事務闗係𦂳要着差專官管理應差官員開列<lb/>
具奏尋<lb/>
命内務府郎中李學聖以監察御史銜往<lb/>
<pb n="KR3j0162_WYG_027-14a"/>
八月刑科給事中裘充珮江南道監察御史任宏嘉内<lb/>
陞外轉停止一次吏部四司官内陞外轉俱停一次<lb/>
門人宗人府經厯黄自先<hi>元治</hi>攜唐搨聖教序相示古色<lb/>
鬱然真舊物也有柯敬仲印王敬美圖書印江寧鄭簠<lb/>
谷口題籖<lb/>
林間録載洞山語云語中有語名為死句語中無語名<lb/>
為活句予甞舉似學詩者今日門人鄧州彭太史直上<lb/>
<hi>始摶</hi>來問予選唐賢三昧集之㫖因引洞山前語語之退<lb/>
<pb n="KR3j0162_WYG_027-14b"/>
而筆記<lb/>
夾山曰坐却舌頭别生見解叅他活意不叅死意達觀<lb/>
曰纔涉脣吻便落意思並是死門故非活路<lb/>
漢樓䕶養呂公事予既辨漢書游俠傳之謬又引張文<lb/>
潛之語以明之讀寂音尊者林間録圭峰宗密禪師匿<lb/>
李訓訓死仇士良捕密詰之怡然曰與訓游久吾法遇<lb/>
難則救初無愛憎死固吾分寂音譬之香象擺壞鐵鎖<lb/>
自在而去此佛菩薩果位中人乃真義俠也彼樓䕶者<lb/>
<pb n="KR3j0162_WYG_027-15a"/>
非圭峰之罪人哉<lb/>
偏沅巡撫陞總督漕運侍郎董安國疏言湖南丈後餘<lb/>
存荒蕪田地前撫臣王樑題請將有荒州縣捐陞之員<lb/>
暫留原任二年内勸墾成熟方准離任部覆奉有依議<lb/>
之<lb/>
㫖兹據布政使楊鳯起詳稱日事嚴催據長沙府之善<lb/>
化醴陵永州府之道州新田郴州之桂陽興寧靖州之<lb/>
綏寧七州縣共報墾過民屯更名老荒田地塘一百八<lb/>
<pb n="KR3j0162_WYG_027-15b"/>
十二頃八十一畝九分零應徵條餉銀一千一十六兩<lb/>
有奇但今二年之限將滿節據長沙等府屬有荒州縣<lb/>
咸稱康熙三十年奉文清丈地畝稍可開挖者皆已陞<lb/>
科入册今之存荒實係沙壅石磊人力難施籲請寛緩<lb/>
免拘成限云云查湖南田地自丈増後凡屬可墾之荒<lb/>
俱已入册陞科餘存荒蕪實難開墾若人力可施小民<lb/>
原以耕鑿為業當兹<lb/>
堯天舜日之下作息自由豈肯以有用之土地置之荆榛灌<lb/>
<pb n="KR3j0162_WYG_027-16a"/>
莽耶此實耒耜難施猶期草萊漸闢如必責之限内全墾保<lb/>
無有不肖有司畏考成而重敲扑致啟壓勒報墾之弊乎我<lb/>
皇上蠲租薄賦恩洽區宇臣身任撫綏敢不仰體<lb/>
皇仁自甘緘黙恭請<lb/>
敕部准照各省墾荒事例聽民自便陸續墾報免拘年<lb/>
限有司既無考成顧忌之虞小民可省抑勒捏報之弊<lb/>
楚南兆庶頂戴<lb/>
聖恩浩蕩無涯矣<lb/>
<pb n="KR3j0162_WYG_027-16b"/>
調漕運總督董安國為河道總督以山東巡撫桑格為<lb/>
漕運總督<hi>督河尚書于成龍丁外艱</hi>
御書扇賜户部左侍郎思格則詩云宫連太液見滄波<lb/>
暑氣初消秋意多一夜輕風蘋末起露珠翻盡滿池荷<lb/>
淄川縣寫橋王氏家廏中驘忽與驢語者二日語終太<lb/>
息曰子苦將滿吾在此尚須十年奈何此甲戌七月初<lb/>
八日事長山諸生徐秸説<lb/>
大理府浪穹縣北十五里有茈碧湖一名寧湖出罷谷<lb/>
<pb n="KR3j0162_WYG_027-17a"/>
山下即洱河之源水如碧玉色湖中有花名茈碧如荷<lb/>
花而差小其色有白者有澹紅而錦緑者葉似荷錢花<lb/>
葉本皆入水長五六丈晝則上浮花見日始開夜即拳<lb/>
曲水底其花清芬殊常采莖葉作羮味過於蓴門人黄<lb/>
自先<hi>元治</hi>以大理通判入為宗人府經厯為予道之<lb/>
擢福建布政使楊廷耀為都察院右副都御史巡撫山<lb/>
東<lb/>
文信公墨蹟一幀跋黄文節公書云山谷道人題榮州<lb/>
<pb n="KR3j0162_WYG_027-17b"/>
祖無大師元上人此君軒如爐鑄鐵而筆力遒勁字勢<lb/>
飛颺猊虎鬬爭蛇龍變幻莫測去來之迹是殆日月星<lb/>
辰章於天山川草木形於地而不知孰使之然也古人<lb/>
詩句字畫稱唐之盛時詩如李杜書如顔栁無加矣至<lb/>
我宋熙豐元祐間道人者出不惟可追駕古人遂至兼<lb/>
取衆長集之一已云云吉州文山文天祥跋書不必工<lb/>
有嵗寒松栢之氣<lb/>
謝郎中方山<hi>重輝</hi>言明末德州修河堤於銀瓦寺前地中<lb/>
<pb n="KR3j0162_WYG_027-18a"/>
得古鏡一規製甚小照見隔城樓閣塔寺人物往來纎<lb/>
毫畢具寺僧深匿之今亡矣<lb/>
田少司冦漪亭言德州兵器庫自明季扄鐍久順治初<lb/>
開視之於室奥壁下見一短人身纔尺許形如老翁徧<lb/>
體有毛左膝長跪左手垂而拳右足履地右肘拊膝而<lb/>
手承頤鬚髮皓白攢睂閉目若悲苦之狀頃之雷電遶<lb/>
屋失所在<lb/>
德州趙進士仲啟<hi>其星</hi>常月夜露坐仰見一女子妝飾<lb/>
<pb n="KR3j0162_WYG_027-18b"/>
甚麗如乘鸞鶴一人持宮扇衛之逡巡入月而没此與<lb/>
予前所記二事相類羿妻之事信有之矣<lb/>
七月餘姚縣處士黄宗羲卒<hi>字太沖號梨洲</hi>年八十四明天啓<lb/>
中死璫禍御史諡忠端尊素子也以古文經學倡浙東<lb/>
海内推為耆宿翰林陳錫嘏范光陽仇兆鼇及陳赤衷<lb/>
董允瑫萬斯大斯同輩皆出其門<lb/>
陶𨼆居真靈位業圖予昔已指其謬秋日偶閲司馬子<lb/>
微所記洞天福地各有主者率荒唐謬悠最可笑者如<lb/>
<pb n="KR3j0162_WYG_027-19a"/>
第三十勒溪在建州建陽縣東是孔子遺硯之所夫丹<lb/>
陽季子碑世且疑之如所言則孔子又甞踰呉越遊閩<lb/>
粤乎道家之無稽如此令人噴飯<lb/>
第六十一福地長在山在齊州長山縣毛真人治之按<lb/>
此山即長白山也志不載此名特著之<lb/>
予甞讀三峯藏禪師語録及五宗原以為末法中龍象<lb/>
其提智證傳闡發臨濟汾陽三𤣥三要之㫖而欲逺嗣<lb/>
法於寂音亦天童之諍子也而錢氏列朝詩謂餘分閏<lb/>
<pb n="KR3j0162_WYG_027-19b"/>
位竟陵之詩與西國之教三峯之禪旁午發作並為孽<lb/>
於斯世云云師與錢氏皆常熟人而詆諆如此豈别有<lb/>
謂耶不可解也<hi>按此乃斥謙益妄憑臆見好為詆諆之非故存之</hi>
北苑山水卷首有宣和御筆董源夏山圖五字一中押<lb/>
上鈐御璽小米題詩云崇山過新雨蒼翠濃欲滴林深<lb/>
不通人谿迴有吟客日落古道青天空暮雲碧何處一<lb/>
聲蟬幽棲仍自得紹興五年秋八月臣米友仁奉敕題<lb/>
後有金粟道人七言古詩<hi>元顧阿瑛</hi>一首巴西鄧文原次韻<lb/>
<pb n="KR3j0162_WYG_027-20a"/>
一首虞集觀孟舉詹希元跋東海徐有貞閲長沙李<lb/>
東陽跋已上題跋惟詹楷書餘並行草甚工<hi>或云畫不甚稱</hi>
宣和御畫寫生翎毛圖荔支上白頭翁山鷓極生動末<lb/>
有御筆一中押<lb/>
貫休羅漢一卷後有元統新元四月佛誕日東海徐憲<lb/>
元度七言古詩詩不甚工楊汯沈周二跋汯字伯防不<lb/>
知何許人<lb/>
戴文進畫竹一卷有鳯凰飛集其間當是應詔作<lb/>
<pb n="KR3j0162_WYG_027-20b"/>
董文敏書白詩二首烏絲闌書雜行楷極工妙自跋云<lb/>
盛唐人亦作達語如李嶠云富貴榮華能㡬時山川滿<lb/>
目淚沾衣不見秪今汾水上惟有年年秋雁飛頗足動<lb/>
悟竟無僧氣予愛其語録之乂一卷雜臨宋四家書自<lb/>
云用顔法亦妙<lb/>
趙文敏泥金書佛説八人覺經一卷末題大德二年秋<lb/>
八月松雪道人為中峯禪丈書并畫有大雅小印天水<lb/>
郡圖書印<lb/>
<pb n="KR3j0162_WYG_027-21a"/>
閻右相畫白馬䭾經圖一卷寫摩騰竺法蘭像甚奇古<lb/>
後有妙峯禪師福德跋書甚工又景泰元年陳鑑緝熙<lb/>
跋按宣和御府所藏立本畫四十有一無䭾經圖此圖<lb/>
不知何據定為閻作有睢州袁氏家藏印<lb/>
唐六如畫盤山秋靄圖一卷彭年孔嘉跋<lb/>
峨睂山有兩孫思邈一唐初人一宋人與張乖崖善見<lb/>
山志第十八卷<lb/>
吾郡厯城明翰林王公敕字雲芝成化甲辰進士及第<lb/>
<pb n="KR3j0162_WYG_027-21b"/>
第三人諸生時讀書卧牛山寺夜見地有火光發之得<lb/>
石匣匣有書二册讀之遂能御風出神知未來休咎生<lb/>
平異事甚多甞與僧采枸杞山上僧先下扣門公已先<lb/>
在啟扄官河南四川督學試日諸生見鎖院牕廡各有<lb/>
一公危坐一日見白雲一片命騎追之雲落地化為石<lb/>
色如雪煑食之其甘如飴曰此雲母也行輝縣山中忽<lb/>
下輿拜曰丈乃在此令掘地得奇石置之百泉書院又<lb/>
於道左古垣中開視得紫石硯二枚各有鴛鴦一隻雌<lb/>
<pb n="KR3j0162_WYG_027-22a"/>
雄相向甞云地如竹篩眼凡有異寶皆可見又采杞僧<lb/>
臨終公問所欲曰欲富貴兼之公曰但堪作一藩王耳<lb/>
朱書其背曰蜀王比王生第二子背上隠隠有書字尹<lb/>
恭簡旻寢疾問之曰有大鶴入室飛旋已而颺去公之<lb/>
神也果然官終南國子祭酒預知死期怛化時四城門<lb/>
皆見公羽衣鶴氅而去如雲水道人鄉人於良鄉道中<lb/>
遇鼓吹從南來視之乃公也王陽明素推服之張尚書<lb/>
鶴鳴為作傳先贈司徒公生時大父方伯贈司徒公取<lb/>
<pb n="KR3j0162_WYG_027-22b"/>
公名名之<lb/>
范道人者德州人居衞河西琵琶村生於明嘉靖三十<lb/>
年辛亥程工部正夫<hi>先貞</hi>以康熙庚戌見之年一百二十<lb/>
嵗矣起居如平時五官之用未甞少衰平生不知服食<lb/>
修養之術少貧不娶事母最孝謹入九子祠為香火道<lb/>
人祠有祭田數畝躬耕而食何思何慮與人一無所忤<lb/>
正夫贈以詩云頗聞愛日依慈母直數生平到肅皇業<lb/>
倣逍遥遊廣莫身餘渾沌屬中央淄川髙念東<hi>珩</hi>侍郎<lb/>
<pb n="KR3j0162_WYG_027-23a"/>
亦甞訪之<lb/>
程正夫工部噶布喇碗歌序云有客自燕至出其槖有<lb/>
阿房宫磚硯一陸探微畫一古刺水十餘礶玉毬一葛<lb/>
巴剌碗一磚作蜜蠟色肌理瑩滑如玉厚三寸方可盈<lb/>
尺最發墨陸探微六朝人畫茫茫然於日中彷彿可睹<lb/>
是著色山水古刺水用錫礶貯之上朱刻永樂二年熬<lb/>
造礶重二斤水八兩香氣酷烈玉毬如雞子大山水人<lb/>
物樓閣舟船刻畫精妙内外凡四層疑是鬼工也葛剌<lb/>
<pb n="KR3j0162_WYG_027-23b"/>
巴碗西僧頂骨所為以供佛者予按探微劉宋人好作<lb/>
古聖賢及諸佛菩薩像不聞畫山水恐傳譌耳<hi>宣和畫譜載陸</hi>
<hi>畫十在迶釋門</hi>
順治癸巳正月十八日夜大風東昌府恩縣祁村陂中<lb/>
冰忽卓立成山廣四丈髙二丈許峯巒秀拔谿壑迴環<lb/>
一磴委蛇相屬逺近觀者日千人康熙壬子新城錦秋<lb/>
湖中亦有此異<lb/>
康熙癸丑新城東南曹村有鳩數百食麥按宋廬陵孫<lb/>
<pb n="KR3j0162_WYG_027-24a"/>
奕示兒編云月令於仲春言鷹化為鳩喜其能變不仁<lb/>
之心也王制言鳩化為鷹然後設罻羅周禮司裘注仲<lb/>
秋鳩化為鷹而月令於仲秋當言而不言者惡其變而<lb/>
之不仁也今食麥與蝗蝝螣蟊無異鳩之不仁甚矣抑<lb/>
猶有鷹之心也夫<lb/>
王節婦名桂德州人父㑹禮及笄適諸生韓承業承業<lb/>
卒七日絶水漿欲以身殉其母力勸之長齋淡食不御<lb/>
鹽醯如此者十餘年承業將葬節婦夜起辦嚴手作書<lb/>
<pb n="KR3j0162_WYG_027-24b"/>
置几案題曰守志以鏡壓其上從容出至室外東隅以<lb/>
蘆席藉地瞑目趺坐揮手謝家人戒勿譁須臾口鼻自<lb/>
出三昧火焚焉異香氤氲經旬不散體如金鐵不壞有<lb/>
蓮花承趺其席不爇取席下土以療疾無弗愈者其舅<lb/>
韓紳為合葬於城東時萬厯戊子嵗也<lb/>
葉氏女亦德州人其父賣菜傭也女生而知書明麗若<lb/>
神及笄富貴家競通媒妁女皆峻拒之但乞以女紅之<lb/>
直侍養父母時注目天際如有所思一日晨起嚴妝飾<lb/>
<pb n="KR3j0162_WYG_027-25a"/>
趨父母前禮拜若將逺離者詰之無語但頻視日景及<lb/>
午忽入室闔户跏趺西向坐手結三昧印舉體香如芳<lb/>
蘭母心動入視之已化去久矣事在萬厯戊午年午月<lb/>
午日午時程工部先貞作火蓮行午日行二篇紀其事<lb/>
偏沅巡撫陞任漕運總督董安國疏言清浪衞田畝舊<lb/>
額四百四十八頃每十畝科糧一石今全書開載係二<lb/>
百四十六頃每五畝五分科糧一石在三十年未丈増<lb/>
以前雖田畝暨科則不符而荒熟額糧四千四百八十<lb/>
<pb n="KR3j0162_WYG_027-25b"/>
一石有奇適相符合故小民安於緘黙耳迨三十年丈<lb/>
量遂復原額田四百四十八頃雖田畝既復原額而科<lb/>
則未經題改遂照五畝五分科算致有荒熟糧八千一<lb/>
百四十九石有奇原額之外竟増至三千六百六十七<lb/>
石有奇查該衞田畝既已復額其科則自應仍照萬厯<lb/>
年間起徵云云適湖廣總督呉琠亦以為請併下户部<lb/>
議田畝既復原額相應照該督撫所題十畝科糧一石<lb/>
應減去熟糧一千一十八石有奇荒糧二千六百四十<lb/>
<pb n="KR3j0162_WYG_027-26a"/>
八石有奇得<lb/>
㫖允行皇仁周浹徧及荒遐而督撫為民請命不憚再<lb/>
三入告不愧封疆大吏矣<lb/>
復前總督河道于成龍官改銜右都御史兼兵部右侍<lb/>
郎<lb/>
予于秋審見山西妖巫有以利刃加人腹咒之云能愈<lb/>
疾已而刃入腹病者腸出而死巫亦論抵此獄凡兩見<lb/>
亡不笑其愚且誕者偶看隋書張文詡傳文詡河東人<lb/>
<pb n="KR3j0162_WYG_027-26b"/>
甞有腰疾有醫自言善禁文詡令禁之遂為刃傷至於<lb/>
頓伏牀枕因知山西舊傳此術官是邦者所宜令行禁<lb/>
止亦仁政之一端也<lb/>
起丁憂原任湖廣布政使線一信為江南安徽巡撫都<lb/>
察院右副都御史<hi>安徽巡撫佟國佐卒於官</hi>
門人孫子未<hi>勷</hi>翰林説曽於崑山徐司冦健菴<hi>乾學</hi>處見<lb/>
閻立本畫胡笳十八拍圖每段褚河南書其上宋元以<lb/>
來璽印題跋甚多惜不暇記<hi>按宣和畫譜立本畫四十冇二無此圖</hi>
<pb n="KR3j0162_WYG_027-27a"/>
又云曽於朱氏見宋駙馬都尉張敦禮畫李愿歸盤谷<lb/>
圖每段有東坡書按敦禮哲宗之壻畫人物樹石倣顧<lb/>
陸劉松年之師也殁贈太師<lb/>
夏珪雪江歸棹卷於浦溆曲岸間作麂眼短籬叢竹蒙<lb/>
茸雪屋數椽掩映林薄中極荒寒之趣<lb/>
蕭照者濩澤人靖康中流入太行為盜一日掠得李唐<lb/>
撿其行囊止粉奩畫筆叩知其姓氏照雅聞唐名即棄<lb/>
賊隨唐南渡紹興中補迪功郎待詔畫院賜金帶此盜<lb/>
<pb n="KR3j0162_WYG_027-27b"/>
之工畫者予向記盧循輩盜賊多工書皆可異也照本<lb/>
末見圖繪寶鑑第四卷<lb/>
林靈素善畫墨竹湖州元妙觀有石刻一枝<lb/>
韓侂胄善作水墨竹石所畫大葉琅玕自稱曰太師竹<lb/>
亷布字宣仲山陽人張邦昌之壻工山水尤善枯木叢<lb/>
竹奇石學坡公青出於藍<hi>已上皆載圖繪寶鑑</hi>
宋僧智永成都人工小景長於傳摹宛然亂真唐智永<lb/>
以書名此以畫名<lb/>
<pb n="KR3j0162_WYG_027-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0162_WYG_027-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居易録卷二十七<lb/>
</p>
<p>
</p>
  </div>
</body>
</text>
</TEI>
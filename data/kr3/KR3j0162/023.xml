<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易錄卷二十三</head>
    <p>
<pb n="KR3j0162_WYG_023-1a"/>
欽定四庫全書<lb/>
　居易錄卷二十三　　　刑部尚書王士禎撰<lb/>
天台山慧明寺有陳智者大師手書方等陀羅尼經四<lb/>
卷前三卷久亡宋僧元通倣大師書補完之别書後一<lb/>
卷以備亡失明嘉靖中有譚守取去大師手書一卷今<lb/>
存者皆元通書呉江潘檢討次耕<hi>耒</hi>遊天台見之云第<lb/>
四卷筆法精勁神采奕奕知譚所取乃元通書耳大師<lb/>
手蹟故在也<lb/>
<pb n="KR3j0162_WYG_023-1b"/>
潘次耕云従天封上華頂惟善興寺有衆三十號叢林<lb/>
然亦編茅代瓦其餘小小茅蓬散處巖谷中單棲偶隠<lb/>
一瓢一衲齋鉢不繼而巖阿澗曲間值團瓢獨木為橋<lb/>
老樹縛屋落花不掃經聲琅琅為聖為凡不得而知也<lb/>
予謂風穴沼禪師單丁七年日乞村落夜然松脂倚遇<lb/>
禪師住法昌無僧徒開罏日撾鼔上堂為泥塑十八羅<lb/>
漢說法有偈云法昌今日開罏行脚僧無一箇只有十<lb/>
八高賢緘口圍罏打坐諸方傳之固知真善知識未必<lb/>
<pb n="KR3j0162_WYG_023-2a"/>
開堂領衆千百為羣如吳越間習氣也<lb/>
近嵗吳中洞庭山民金姓者入林屋洞深處見清水一<lb/>
泓中有玉大士像及銅龍數枚攜歸既而大病人有分<lb/>
取銅龍者無不病亟送還故處乃已<lb/>
寒山子有二皆載天台山志其一即寒山拾得文殊化<lb/>
身其一道士李褐遇貧士去數日復乘白馬來謂褐曰<lb/>
頗知寒山子乎即吾是也見續仙傳<lb/>
停止湖灘河所運米允山西巡撫噶爾圖之請也<lb/>
<pb n="KR3j0162_WYG_023-2b"/>
王少宗伯慎菴<hi>封濴</hi>説黄州大聖寺崇禎中忽有鬼物為<lb/>
祟住持僧晨盥輒擊其首甚患之會嵗除乃炷香佛座<lb/>
之前熾炭於罏而借寓鄰寺避之元旦忽覩寺中火光<lb/>
市人驚入視之乃一獨脚鬼醉臥佛殿上鼾睡未醒僧<lb/>
急取鐵索穿其臂衆縶諸殿柱鬼醒叫呶怒詈以其一<lb/>
足禦人終不能脱日將晡一童子於佛殿後觀世音像<lb/>
掌中見一紅果色如珊瑚圓如龍目異之取示衆人方<lb/>
傳玩鬼忽奮臂攫去吞口中即遁去不見唯遺鐵索在<lb/>
<pb n="KR3j0162_WYG_023-3a"/>
或曰此所謂䕫蝄蜽也<lb/>
以前巡撫貴州僉都御史田雯為刑部右侍郎<hi>刑部右侍郎李</hi>
<hi>逈給假歸</hi>
甲戌元旦<lb/>
上御太和門受<lb/>
朝賀禮<lb/>
上諭直省學院須得人<lb/>
命九卿會舉如陸龍其邵嗣堯其人者時龍其已殁尋<lb/>
<pb n="KR3j0162_WYG_023-3b"/>
有<lb/>
特㫖以兵部右侍郎李光地提督順天等處學政直隷<lb/>
守道叅議邵嗣堯提督江南學政以翰林院檢討顏光<lb/>
斆提督浙江學政<lb/>
女郎徐元象字奇孺黄州廣濟人舉人張楚偉字小損<lb/>
配詩文有雋才其京口寄父書云兒自襁褓未離掌膝<lb/>
江頭道别意緒淒然舟行風水便利遂達京口江南佳<lb/>
麗過眼成陳廣谷大川靡能記憶舅氏出鮑明逺大雷<lb/>
<pb n="KR3j0162_WYG_023-4a"/>
岸與妹書與兒讀之如賦如頌篷窓瑣瑣恨不能竟所<lb/>
思官舎清華几案如滌挑燈夜坐日起奉甘旨晨昏戀<lb/>
切切耳阿爺阿母無恙四時之序成功者退山林觴詠<lb/>
幽情暢遂何必紆拖青紫乃稱貴乎又送外絶句云送<lb/>
君入楚江悠悠歸路長一去隔千里魂夢伴瀟湘<lb/>
無錫張秋紹<hi>夏</hi>老儒也以理學名東南與予未相識特<lb/>
寫浦舎人長源東海生集四卷相寄并示所著孝經問<lb/>
業予深愧其意會同年秦諭德留仙<hi>松齡</hi>書來亦許鈔宋<lb/>
<pb n="KR3j0162_WYG_023-4b"/>
王質詩總聞及王舎人孟端集相寄十峰山人錢礎日<lb/>
<hi>肅潤</hi>選予詩六卷亦至皆梁谿人也<lb/>
戸部疏覆直隷巡撫郭世隆為謹陳被災等事奉<lb/>
㫖依議速行州縣積貯米穀減價發糶於民生大有裨<lb/>
益霸州等被災地方所有積穀除散賑外餘著減價發<lb/>
糶其沿河一帶景州等各州縣衞著將山東漕米每處<lb/>
截留二千石亦發糶以平米價爾部行文該撫責成州<lb/>
縣官實心奉行務俾小民均沾實惠朕不時遣人稽察<lb/>
<pb n="KR3j0162_WYG_023-5a"/>
如民間不沾實恵將該管官一併從重治罪自去冬至<lb/>
今凡奉<lb/>
㫖兩糶官米減値以平市價矣<lb/>
聖謨洋洋可為萬古救荒良法彼遏糶者真盛世之罪<lb/>
人也<lb/>
二月初三日巳時舉<lb/>
經筵於<lb/>
文華殿滿洲講官吏部尚書庫勒納兵部尚書索諾和<lb/>
<pb n="KR3j0162_WYG_023-5b"/>
刑部尚書圖納吏部右侍郎傅臘塔禮部左侍郎席爾<lb/>
達右侍郎多奇漢人講官吏部尚書熊賜履禮部尚書<lb/>
張英兵部尚書杜臻刑部尚書翁叔元工部尚書李振<lb/>
裕吏部右侍郎彭孫遹户部右侍郎王士禎禮部右侍<lb/>
郎王封濴侍尚書庫勒納賜履講孟子言近而指逺者<lb/>
善言也二節尚書英侍郎傅臘塔講易經繫辭易之為<lb/>
書也廣大悉備五句講畢<lb/>
賜宴太和門<lb/>
<pb n="KR3j0162_WYG_023-6a"/>
命吏部尚書熊賜履兵部尚書杜臻兵部左侍郎王維<lb/>
珍工部右侍郎徐潮為會試主考<lb/>
二月初九日<lb/>
命户部右侍郎王士禎署兵部事<lb/>
凡<lb/>
經筵<lb/>
駕將出滿洲禮部尚書侍郎二人候於<lb/>
乾清門導<lb/>
<pb n="KR3j0162_WYG_023-6b"/>
駕前行至<lb/>
文華殿門然後就班講畢<lb/>
駕還宫仍前導至<lb/>
文華門而止滿漢掌院學士赴<lb/>
乾清門恭繳講章故學士往往不獲與宴<lb/>
田漪亭少司冦<hi>雯</hi>說貴陽府城西有泉應十二時消長<lb/>
泉上刻石記時刻候之百不爽一漪亭名之曰信泉<lb/>
楊君謙廬陽客記云東坡子孫在六安不知何據户部<lb/>
<pb n="KR3j0162_WYG_023-7a"/>
主事趙琯郟縣人來謁予問二蘇公墓云尚有後裔為<lb/>
奉祀生員守冢云客記又言伊川子孫在英山<lb/>
命内閣大學士阿蘭泰户部尚書馬齊兵部尚書索諾<lb/>
和同法司清理刑部獄囚減釋者一百有八人兵部督<lb/>
捕順天府等衙門人犯一併減釋有差<lb/>
前詹事府少詹事兼翰林院侍講學士以副使原品休<lb/>
致耿介卒介字逸菴河南登封人順治壬辰進士與睢<lb/>
州湯尚書斌上蔡張知縣沐齊名稱中州三大儒云<lb/>
<pb n="KR3j0162_WYG_023-7b"/>
門人莆田林石來<hi>麟焻</hi>以禮部儀制司郎中出督貴州學<lb/>
政云去年在閩得王文成公龍岡漫興詩墨跡一卷蓋<lb/>
公謫龍塲驛時所書屬予跋其首章云投荒萬里入炎<lb/>
州却喜官閒得自由心在夷居何有陋身雖吏隱未忘<lb/>
憂春山卉服時相問雪寨籃輿每獨遊擬把犁鉏從許<lb/>
子漫將弦誦比言游若為之兆者按文成以疏救戴銑<lb/>
等忤逆瑾貶黔之龍塲驛作何陋軒居之日夜默坐頓<lb/>
悟致知格物之㫖席文襄書為提學闢貴陽書院親率<lb/>
<pb n="KR3j0162_WYG_023-8a"/>
諸生北面事之蓋公平生之學得力於龍塲時居多觀<lb/>
卷中五章可想見其無入不自得之樂石來閩之名士<lb/>
私淑文成有年故以倡明絶學朂之文成書遒勁似山<lb/>
谷<lb/>
姑孰曹淼字滄波明光祿卿履吉子年七十矣示所著<lb/>
瀟灑堂集文頗有奇氣其霍光論以莽操例之最有見<lb/>
二月二十八日揭曉會元裴之仙江南丹徒人<lb/>
尤翰檢悔菴<hi>侗</hi>寄都元敬南濠文略寫本凡六卷其後<lb/>
<pb n="KR3j0162_WYG_023-8b"/>
二卷即金薤琳瑯諸碑跋也又楊君謙雜著寫本若干<lb/>
卷文曰燈牕末藝曰攢眉集詩曰齋中拙詠曰都下贈<lb/>
僧詩曰菊花百詠别有所謂金山雜志<hi>山在吳縣西三十里</hi>
廬陽客記者客記最簡古有史裁其自序云廬守馬汝<lb/>
礪以舊約來迓遂赴之由夏涉秋始歸於廬之風土頗<lb/>
能記憶暇日因載之筆札命曰廬陽客記馬君名金蜀<lb/>
西充人予同年進士博敏好文禮予良厚惟著書則鮮<lb/>
合云按馬嘗刻汪藻浮溪文粹於廬者亦文雅非俗吏<lb/>
<pb n="KR3j0162_WYG_023-9a"/>
予曾記其前生事於皇華紀聞君謙又嘗修吾鄉章邱<lb/>
縣誌稱善本云南濠題跋極稱安福顏德侔陜州誌得<lb/>
古人敘事之法登封令李君新誌去取甚嚴敘事有法<lb/>
二誌予所未睹併記之以待訪<lb/>
三月户部尚書王隲原品休致内閣學士兼禮部侍郎<lb/>
李應廌都察院左都御史董訥罷<lb/>
辛未科庶吉士散館<lb/>
御試於<lb/>
<pb n="KR3j0162_WYG_023-9b"/>
暢春苑授史職者二十人<hi>内張豫章戊辰一甲第三人竇克勤徐日晅戊辰庶吉士</hi>留<lb/>
館教習者二人<hi>一甲第三黄叔琳庶吉士狄億</hi>以知縣外用者八人<hi>惠周惕張</hi>
<hi>孝時陳汝咸毛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>金潮張翔鳳胡麟徴陳綍綍戊辰庶吉士</hi>革職者一人<hi>張禹玉壬戌庶吉士</hi>
翰林院滿洲掌院學士傅繼祖罷以户部倉塲侍郎常<lb/>
書兼掌院事<lb/>
上諭諭户部山西平陽府澤州沁州所屬地方前因蝗<lb/>
旱災傷民生困苦已經蠲免額賦並加賑濟而被荒失<lb/>
業之衆猶未盡覩幹寧其康熙三十年三十一年未完<lb/>
<pb n="KR3j0162_WYG_023-10a"/>
地丁錢糧及借賑銀米若仍令帶徵刻期完納誠恐閭<lb/>
閻力絀益致艱難著將所逋欠錢糧五十八萬一千六<lb/>
百餘兩米豆二萬八千五百八十餘石通行蠲豁用紓<lb/>
民力爾部行文該撫嚴飭該府州縣官悉心奉行務俾<lb/>
人沾實惠倘有已完在官捏稱民欠及已奉蠲免仍復<lb/>
重徵官吏作奸侵漁中飽一有發覺定以軍法従事遇<lb/>
赦不宥爾部即遵諭行特諭<lb/>
三月二十三日<lb/>
<pb n="KR3j0162_WYG_023-10b"/>
上御太和門傳臚第一甲及第三人狀元胡任輿江南<lb/>
上元人榜眼顧圖河江南江都人探花顧悅履浙江海<lb/>
寧人二甲傳臚汪倓江南長洲人<hi>汪辛未中式</hi>
總督雲貴兵部右侍郎范承勲擢都察院左都御史原<lb/>
任内閣學士田喜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>補内閣學士兼禮部侍郎<lb/>
四月十三日<lb/>
御保和殿親選庶吉士汪倓等三十九人<hi>滿洲七人俱改庶吉士辛未補</hi>
<hi>殿試入選者四人汪倓長洲人王楨華亭人陳成永海寧人五哥滿洲人</hi>
<pb n="KR3j0162_WYG_023-11a"/>
是科經房得人最盛者翰林院檢討彭直上<hi>始摶</hi>鼎甲二<lb/>
人胡任輿顧悦履庶吉士四人黄龍睂黄中理周起渭<lb/>
殷元福也直上鄧州人故布政使禹峰<hi>而述</hi>子諸生時執<lb/>
經於予任輿以辛未受知於予佹得而復失之後知為<lb/>
任輿名解元也惋歎彌日今乃受知直上信遇合有時<lb/>
文章有神也聞任輿少時嘗夢登高山手摘香櫞二枚<lb/>
自吟詩云手弄雙元小天下至是果驗<hi>胡辛酉江南解元</hi>
慎菴少宗伯<hi>封濴</hi>言明末楚中某公官雲南過一山險絶<lb/>
<pb n="KR3j0162_WYG_023-11b"/>
處輿夫失足其愛女墮山澗中謂必無生理號泣而去<lb/>
任滿遷官去滇再經其地設祭招魂而哭女忽自空中<lb/>
飛至家人皆驚以為鬼也詢之曰女人也非鬼也當墮<lb/>
澗時自意必死比及山半罥於樹得不墮久之饑甚然<lb/>
不得下乃解帶繫樹徐緣而下其下乃無水聞澗草甚<lb/>
香試采食之遂不饑四望皆絶壁不通人久而安焉茹<lb/>
草既久遍體生毛遂能輕舉意之所至翩然赴之捷如<lb/>
飛隼適遊行澗中聞父母呼女名字故來耳父母欲攜<lb/>
<pb n="KR3j0162_WYG_023-12a"/>
之歸不可曰此中甚樂不思家也復飛而去<lb/>
大鐵椎者不知何許人亦無姓名嘗為懐慶清華鎮宋<lb/>
氏客宋善技擊逺近多就學號宋將軍客貌寢右脇挾<lb/>
大鐵椎重五十斤飲食不暫離其椎鐵柄摺疊環複如<lb/>
鎖上鍊引之長丈許有陳燦者嘗過宋與客同宿夜半<lb/>
客曰我去矣言訖忽不見視牕户皆扄如故昧爽醒客<lb/>
已在榻鼾睡矣一日辭宋去曰吾數殺賊奪其金皆仇<lb/>
我久居此禍且及君今夜夜半約決鬭某所當往赴之<lb/>
<pb n="KR3j0162_WYG_023-12b"/>
宋欲往助客曰不可賊且衆吾欲䕶君則不能快吾意<lb/>
奈何宋强與偕將至謂宋曰君但登堡望之慎不可近<lb/>
時星光照曠野百步見人客馳下吹觱篥數聲頃之賊<lb/>
四面集約二十餘騎操弓矢步從者百餘人客大呼揮<lb/>
其椎左右擊殺馬步三十許人餘皆潰竄又大呼曰吾<lb/>
去矣遂向東馳去疾如鳥隼莫知所之寧都魏禧為之<lb/>
傳<lb/>
人知李北海文學本於父善不知善文選學本於其師<lb/>
<pb n="KR3j0162_WYG_023-13a"/>
曹憲也憲江都人隋祕書學士常注廣雅以昭明文選<lb/>
授同郡魏模公孫羅江夏李善於是其學大興見唐書<lb/>
儒學列傳<lb/>
嘉靖二年蘇州太湖中龍與蚌鬭龍自雲中直下其爪<lb/>
可數十丈蚌於水面旋轉如風仰噴其涎亦數十丈三<lb/>
四日乃已後漁人得死蚌殻可貯粟四五石<lb/>
上諭禮部取霸州廩膳生員林佳廕充内官學漢文教<lb/>
習<lb/>
<pb n="KR3j0162_WYG_023-13b"/>
㫖曰教朕書林師之孫其家甚貧云云故舊不遺如此<lb/>
真<lb/>
帝王之盛節也恭誌之<lb/>
慎菴少宗伯言河南某府縣有人<hi>忘其姓</hi>因避黄巢之亂<lb/>
入山久之無所得食日采松柏葉食之遂絶煙火兀坐<lb/>
巖洞中始則有虎豹虺蛇千百遶之不為動繼又有夜<lb/>
义鬼魅之屬變態百出終不為動又久之乃無所見時<lb/>
時出游人間其二十餘代孫皆及見之留止輒數日為<lb/>
<pb n="KR3j0162_WYG_023-14a"/>
之抱子至蟄蟲坏户輒坎土穴蟄其中雷發聲始起<lb/>
康熙十年其縣令有子病羸醫皆謝去胥史或言某仙<lb/>
人能療此疾若因其裔孫以禮䖍請宜可致令如其言<lb/>
果至令夫婦焚香跪拜呼以仙人揺手避謝不敢當令<lb/>
其子出望見之曰無害也命作土室僅容兩人為穴通<lb/>
飲食扄其户戒家人不得潛窺五日後聞擊户聲乃啓<lb/>
其扄子出已豐腴如平時病霍然矣父母問之云初入<lb/>
兩人皆坐以背相抵其背熱如火不可當戒勿移動既<lb/>
<pb n="KR3j0162_WYG_023-14b"/>
又抵足臥足之熱又甚於背遂覺精神頓王肌肉復生<lb/>
不知沈疴之去體也令謝之金不受送之布取其四遂<lb/>
辭去途遇丐者輒予之比出郭布已散盡令使人隨之<lb/>
其行如風奔馬不能及歸報令歎息而已又云其狀貎似<lb/>
五十許人也<lb/>
沔陽州王翁者夫婦皆奉佛里稱善士年五十無子始<lb/>
舉一女甚明慧授以書輒能强記翁媼晨夕禮佛女輒<lb/>
膜拜於後年十五一夕就寢夢寐中若有衆捧持之以<lb/>
<pb n="KR3j0162_WYG_023-15a"/>
手撫摩者晨起如厠則變為男子矣康熙己巳春鄖陽<lb/>
軍帥致之留月餘乃去予門人衞台瑺凡夫曲沃文清<lb/>
公子也時知府事親見之其客慈谿馮之俊至京師述<lb/>
之如此<lb/>
曲沃賈中丞漢復巡撫陜西日有民婦孕二十月不產<lb/>
一日忽従左脅迸出婦昏仆而死其子至今尚存<lb/>
西安又一民婦孕將娩暴卒殮且葬矣一日其夫過市<lb/>
見一婦人攜竹筐前走衣飾舉止悉如其妻心動尾其<lb/>
<pb n="KR3j0162_WYG_023-15b"/>
後遶出城郭婦人直趨墓所忽不見即妻葬處也告於<lb/>
官啓而視之發土及槨輒聞兒啼棺已開矣兒坐槨中<lb/>
旁有竹筐貯餺飥如初飼兒口中者捫其妻則無生氣<lb/>
乃闔棺仍瘞之取子以歸與生人產者無異二事亦凡<lb/>
夫說馮述之云<lb/>
命户部總督倉塲侍郎兼翰林院掌院學士常書禮部<lb/>
尚書兼翰林院掌院學士張英教習庶吉士又<lb/>
命侍讀張榕端等八人教滿洲漢軍庶吉士詩賦古文<lb/>
<pb n="KR3j0162_WYG_023-16a"/>
說文云人葠字與參同扁鵲云有毒或生邯鄲三月生<lb/>
葉小花核黑莖有毛九月採根有頭足手面目如人春<lb/>
秋運斗樞云揺光星散為人參廢江淮山瀆之利則揺<lb/>
光不明人參不生廣雅云參地精人參也梁書阮孝緒<lb/>
母疾須人葠舊傳鍾山所出有鹿引之鹿滅得此草異<lb/>
苑與廣五行記云土下有呼聲掘之得人參如人形四<lb/>
體備具聲遂絶右宋人姚寛西溪叢語所載今遼參所<lb/>
產在烏喇黒龍江等處每歳除<lb/>
<pb n="KR3j0162_WYG_023-16b"/>
上供外惟親王郡王世子貝勒貝子公鎮國奉國將軍<lb/>
得遣人往採人各有定數康熙三十三年以夾帶私參<lb/>
入闗數多下九卿議減去王等以下采參人數人參亦<lb/>
有定額山海闗設𣙜稅部員法嚴重矣<lb/>
田疇傳字子泰或云子春陶詩聞有田子春節義為士<lb/>
雄姚寛引漢書劉澤傳云高后時齊人田生遊乏資以<lb/>
書干澤澤大悦之用金二百斤為田生夀田生如長安<lb/>
幸謁者張卿諷高后立澤為瑯琊王晉灼曰楚漢春秋<lb/>
<pb n="KR3j0162_WYG_023-17a"/>
云田生字子春按此詩上文云策馬至無終無終正疇<lb/>
所居若澤傳田生乃齊人其說謁者張卿乃遊士說客<lb/>
之流安得稱節義此寛好奇之過也又杜詩少年行黄<lb/>
衫年少來宜數寛引霍小玉傳有一豪士衣輕黄衫挾<lb/>
朱筋彈云云更為無稽而箋注杜詩者取之按寛字<lb/>
令威嘗測金海陵之敗所著書二百卷古今同異無不<lb/>
該括晚始召對殿中忽感風眩而卒見葉正則集<lb/>
顏文忠公書干禄字書碑在蜀潼川州唐梓州也建昌<lb/>
<pb n="KR3j0162_WYG_023-17b"/>
道僉事宗人省齋<hi>曰曾</hi>摹搨相寄字尚完好首云朝議大<lb/>
夫滁沂濠三州刺史上柱國贈祕書監顏元孫撰第十<lb/>
三姪男金紫光祿大夫行湖州刺史上柱國魯郡開國<lb/>
公真卿書舊志稱公従兄杲卿為梓州司法參軍公往<lb/>
省之因書按集古錄公在湖州所書惟干祿字書放生<lb/>
池碑也又按集古錄云干祿字様顏真卿書楊漢公摹<lb/>
真卿書乃大厯九年刻石開成中已訛缺又云干祿字<lb/>
樣别有模本文注完全可備檢此刻殘缺處多直以魯<lb/>
<pb n="KR3j0162_WYG_023-18a"/>
公所書真本而錄之爾此完好者當是漢公模本耶<lb/>
宋牧仲中丞自吳中鈔寄洪炎玉父西渡集僅一卷考<lb/>
焦氏經籍志玉父西渡集一卷與此本合然編首題卷<lb/>
第一又似不全之書何也坐上呈師川有懷駒父七律<lb/>
所云欣逢白鶴歸華表更想黄能出羽淵正在集中其<lb/>
詩局促去豫章殊逺又經籍志載洪芻駒父老圃集洪<lb/>
朋龜父清非集皆止一卷此本牧仲鈔之醫士陸其清<lb/>
家<lb/>
<pb n="KR3j0162_WYG_023-18b"/>
總督湖廣兵部右侍郎丁思孔調補雲貴總督以在籍<lb/>
丁憂原任巡撫湖廣兵部右侍郎吳琠為湖廣總督仍<lb/>
令服闋赴任先是户部尚書缺吏部列名上<lb/>
特諭俟丁憂原任刑部尚書陳廷敬服闋啓<lb/>
奏皆異數也<lb/>
五月初八日<lb/>
特諭翰詹衙門自少詹至史官日輪四員内直南書房<lb/>
初九日試夏日内庭應<lb/>
<pb n="KR3j0162_WYG_023-19a"/>
制<hi>七言律</hi>初十日試賦得西園翰墨林應<lb/>
制<hi>五言排律</hi>
賜侍讀學士徐嘉炎<lb/>
御筆陶詩臨蘇軾書<hi>閒居三十載一首末云元豐四年三月望後二日書於綠雪齋中睂</hi>
<hi>山蘇軾</hi>十一日試賦得膏雨潤公田應<lb/>
制<hi>五言律</hi>
賜右庶子孫岳頒<lb/>
御筆臨米芾書一卷又<lb/>
<pb n="KR3j0162_WYG_023-19b"/>
賜庶子陳論等三人<lb/>
御書石刻千文十二日試賦得紫禁朱櫻出上蘭應<lb/>
制限韻五微<hi>七言律</hi>
賜侍讀陸肯堂等二人<lb/>
御書石刻千文十三日試詠五臺金蓮花詩限韻八齊<lb/>
<hi>五言律</hi>
御製一首又<lb/>
命掌院尚書張英太常少卿勵杜訥同賦十四日試賦<lb/>
<pb n="KR3j0162_WYG_023-20a"/>
得崇文聊駐輦應<lb/>
制限輦字<hi>五言古</hi>十五日試賦得衣露淨琴張限韻五微<lb/>
<hi>五言律</hi>是日編修仇兆鼇進所注道德經十六日試恭讀<lb/>
御製覽貞觀政要詩應<lb/>
制限韻二蕭<hi>五言律</hi>十七日試恭讀<lb/>
御製時巡近郊憫農事有作應<lb/>
制限韻八齊<hi>五言律</hi>十八日試恭讀<lb/>
御製懋勤殿讀尚書至無逸篇有作應<lb/>
<pb n="KR3j0162_WYG_023-20b"/>
制限韻五微<hi>五言律</hi>
賜編修張希良<lb/>
御書白羽扇賦十九日雨試恭讀<lb/>
御製觀天儀器詩應<lb/>
制限韻九佳<hi>五言律</hi>是日入直者八人<lb/>
賜編修宋大業<lb/>
御書李白詩<hi>渭北春天樹四句</hi>二十日<lb/>
駕幸通州二十五日<lb/>
<pb n="KR3j0162_WYG_023-21a"/>
駕入二十六日試<lb/>
聖駕夏日閱視河隄詩應<lb/>
制限韻六魚<hi>五言律</hi>是日入直者九人二十七日試恭讀<lb/>
御製宫門聽政示閣部諸臣詩應<lb/>
制限韻六麻<hi>五言律</hi>二十八日試恭讀<lb/>
御製詠史詩應<lb/>
制限韻十灰<hi>七言律</hi>二十九日<lb/>
上躬祀北郊還宫試渾天儀詩應<lb/>
<pb n="KR3j0162_WYG_023-21b"/>
制限韻十蒸<hi>七言律</hi>閏五月初一日試賦得虚心高節雪<lb/>
霜中應<lb/>
制限韻十二文<hi>七言律</hi>初二日試讀朱文公文集應<lb/>
制限韻十四寒<hi>五言律</hi>初三日試賦得駐輦華林側應<lb/>
制限韻十三覃<hi>五言律</hi>
五月十二日<lb/>
特諭釋原任貴州巡撫右副都御史衛既齊原任翰林<lb/>
院編修楊瑄放歸本籍<hi>衞猗氏人甲辰進士時流黑龍江楊華亭人丙辰進士時安置</hi>
<pb n="KR3j0162_WYG_023-22a"/>
<hi>奉天</hi>
特召二甲進士陳夢球試誠者聖人之本論一篇以為<lb/>
庶吉士同胡任輿等教習讀書<hi>夢球同安人籍旗下</hi>是科甲戌選<lb/>
庶吉士凡四十人前此未有也<lb/>
順治己亥重行㑹試自鼎甲三人外選庶吉士四十人<lb/>
復増興化周漁凡四十一人<lb/>
本朝館選惟此兩科最多<lb/>
以原任吏部右侍郎張集為兵部右侍郎<lb/>
<pb n="KR3j0162_WYG_023-22b"/>
以詹事府少詹事兼翰林院侍講學士朱阜提督順天<lb/>
等處學政<lb/>
馮具區集載元張伯雨墓在南髙峯左麓明正徳<lb/>
間有山民鉏地數尺見墓中一人盤膝坐爪髪俱長<lb/>
偶傷其腦漿忽迸出良久復合懼而掩之墓中有書<lb/>
二册攜其一出至鄭栗菴環家鄭願以一金易之其<lb/>
人云當至墓所再取其一途中忽風雷大作失書所<lb/>
在<lb/>
<pb n="KR3j0162_WYG_023-23a"/>
又云虞長孺祖母年八十餘露坐庭中見有三人挨月<lb/>
而過急呼其姒同觀姒出遲僅見其二須㬰俱入月中<lb/>
矣此與予池北偶談所載文登畢生二事相類<lb/>
五月十六日以翰林院侍讀張榕端為國子監祭酒<hi>祭酒</hi>
<hi>吳苑予假歸</hi>
龎工部塏霽公示甲戌嵗新詩其病足一絶句尤可喜<lb/>
短歌微吟朝復昏吾患何有有身存即妨美人笑躄者<lb/>
春來不過平原門龎前翰林檢討任邱人<lb/>
<pb n="KR3j0162_WYG_023-23b"/>
大學士張玉書尚書李振裕學士顧藻被<lb/>
㫖各書冊子綾幅進呈隨<lb/>
賜<lb/>
御筆張得臨米芾大字一卷<hi>五言律秋帆尋賀老載酒過江東末云元祐戊辰八</hi>
<hi>月八日襄陽米芾</hi>李得臨董其昌天馬賦一卷顧得錄唐銅梁<lb/>
千里曙雲開一首張李二卷首用康熙<lb/>
御筆之寶顧幀末用乾卦圓印文曰體元主人又稽古<lb/>
右文之章皆絹素也<lb/>
<pb n="KR3j0162_WYG_023-24a"/>
馮具區集跋宋孫尚書覿仲益尺牘云聞之毘陵人尚<lb/>
書實大蘇公遺體孫老得公棄婢而生畏時禁不能自<lb/>
明而詳其顛末於家乗予按仲益非君子且爾時梁師<lb/>
成亦自詭坡公遺體公安得有如許既娠之婢而嫁之<lb/>
又安得皆僉人夤緣附託適足以辱公耳又按國史經<lb/>
籍志覿鴻慶集四十二卷予家有其曲簡尺牘舊刻本<lb/>
若干卷<lb/>
鄞范氏藏書甲於東浙康熙辛未壬申間予在户部范<lb/>
<pb n="KR3j0162_WYG_023-24b"/>
會元光陽國雯為屬従借天一閣書目所藏經解唐人<lb/>
集亦不甚多聊錄於右以備咨訪<hi>宋元人集不及載</hi>
詩輯　毛詩名物解　梁寅詩衍義　詩童子問　詩<lb/>
補傳　毛詩本義　魯詩世學　詩疑問　詩斷法<lb/>
倪畏菴詩傳纂義　吕氏讀詩記　詩解頤<lb/>
　　右凡十二部<lb/>
唐太宗集　杜工部詩史舊集　韋江州集<hi>又蘇州集</hi>　温<lb/>
庭筠集　張曲江集　李翰林集　盧仝集　杜牧樊<lb/>
<pb n="KR3j0162_WYG_023-25a"/>
川集　張燕公集　岑嘉州文集　劉賓客集外集<lb/>
李頎集　李衞公集　顏魯公集　李賀集　孟東野<lb/>
集　郎士元集　杜審言集　王右丞集　唐僧宏秀<lb/>
集　賈閬仙集　楊炯集　盧照鄰集　松陵集　錢<lb/>
考功集　王勃集　駱賓王集　陳子昻集　沈佺期<lb/>
集　孟浩然集<hi>補遺</hi>　高常侍集　劉乂集　崔顥集<lb/>
　鄭谷雲臺編　蘇許公集　歐陽詹集　常建集　劉<lb/>
隨州集　李洞才江集　沈下賢集　吕溫集　羅隱<lb/>
<pb n="KR3j0162_WYG_023-25b"/>
集　陸龜蒙集　皮日休集　李元賓集　韋莊集<lb/>
杜光庭廣成集　李紳追昔遊集　鮑溶集　韓昌黎<lb/>
集　柳柳州集　李頻梨岳集　薛能集　王建宮詞<lb/>
　　右凡五十五部詩集多而文集頗少即予所見如<lb/>
　　獨孤及權德輿李翺皇甫湜元結孫樵劉蛻司空<lb/>
　　圖之屬亦無之蓋非全目矣<lb/>
歴城門人趙于京豐原官城武敎諭寄其邑二碑尚極<lb/>
完好蓋世鮮知之摹搨者少故也一虞永興夫子廟堂<lb/>
<pb n="KR3j0162_WYG_023-26a"/>
碑不減王彥超翻刻西安本元贈中憲大夫中書兵部<lb/>
侍郎上騎都尉清河郡伯張公墓碑銘翰林侍講學士<lb/>
中奉大夫知制誥同修國史元明善撰集賢學士資德<lb/>
大夫趙孟頫書資善大夫御史中丞王毅篆額張諱成<lb/>
濟寧之虞城人户部侍郎孜之父元清河古文為當時<lb/>
之冠與吳興書法真兩絶也二碑近金薤琳瑯金石志<lb/>
俱失載<lb/>
辛稼軒帥長沙見舉子名趙鼎者怒擲卷於地曰忠簡<lb/>
<pb n="KR3j0162_WYG_023-26b"/>
佐國元勲胡又一趙鼎耶近日後生小子命名不避前<lb/>
輩甚非古道即如海豐王少宰清與先兄西樵同年有<lb/>
兄弟之誼而其孫命名與先高王父太僕府君同三原<lb/>
王考功九鼎與予同朝亦通譜誼交甚稔而其諸孫皆<lb/>
竊予洎諸兄名豈得云不知耶近於户部見一湖州援<lb/>
例監生名汪苕文亦殊可笑蘇湖鄰郡亦得云不知世<lb/>
有汪鈍翁耶筆之以為薄俗之戒<lb/>
歙縣門人汪洪度于鼎寄書曰生少従諸遺老游竊聞<lb/>
<pb n="KR3j0162_WYG_023-27a"/>
其緒論以為詩之以仙稱者古今得四人焉曰陳思曰<lb/>
青蓮曰睂山曰新城心識其語而未測其所以然稍長<lb/>
縦觀載籍由漢魏以迄於今大而塞乎無垠細而入乎<lb/>
無間集古今之大成夐萬象而獨出者莫先杜陵尊之<lb/>
曰聖誠莫與京矣而新城公實亞之矣乃未遽尊之為<lb/>
聖而僅推之為仙何與毌亦其氣超乎鴻濛之先味在<lb/>
於酸鹹之外往往使人一唱三歎恍游神於㵳泬駕鸞<lb/>
鶴摘星斗蒼蒼然逺而無所至極矣而實不在格調音<lb/>
<pb n="KR3j0162_WYG_023-27b"/>
響間也島嶼雲霞有目者莫不瞥然一見而實有不可<lb/>
即者然則其不遽尊為聖者智未足以知而其推之為<lb/>
仙者殆亦有如列子所云藐姑射之神人邯鄲生所歎<lb/>
以為天人者非先生不足以當之歟要非熟復五先生<lb/>
之書咀其菁華探其根柢猶未知諸遺老之言之不我<lb/>
欺也因思仙聖間代而生生又同時久擬裹糧三月北<lb/>
學遊燕執經問業計毛髓縦難洗伐而流風可起懦頑<lb/>
逡巡至今未果斯願已又思鄙人居處雖近黄山碧溪<lb/>
<pb n="KR3j0162_WYG_023-28a"/>
而耳目終在塵土倘得飛仙吹嘘所及不必入海求蓬<lb/>
萊仙仙乎亦足以遺世焉昨嵗不揣卑賤屬敝郡吳司<lb/>
成代陳以黄山始信峰草堂杏花春雨樓圖卷奉乞鴻<lb/>
章洎司成書至謂先生一身繫天下之重政府精勤雖<lb/>
甚存注而筆墨未遑生聞之而躍躍然怦怦然惟懼其<lb/>
究未易得也敢因家弟孝廉漋公車之便再申前請伏<lb/>
冀先生吐握之餘錫以五字咳唾九天隨風珠玉引雞<lb/>
犬而納之雲中或亦度世真仙所慈憫而不終遐棄者<lb/>
<pb n="KR3j0162_WYG_023-28b"/>
也瑇瑁筆牀一具松明茶一斤附貢主臣<hi>漋是科庶吉士其父文選</hi>
<hi>郎中錞庚戌進士與先兄東亭同年</hi>
　<lb/>
　<lb/>
　<lb/>
　<lb/>
　<lb/>
　居易錄卷二十三<lb/>
</p>
<p>
</p>
  </div>
</body>
</text>
</TEI>
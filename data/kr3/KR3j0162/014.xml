<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷十四</head>
    <p>
<pb n="KR3j0162_WYG_014-1a"/>
欽定四庫全書<lb/>
　居易録卷十四　　　　刑部尚書王士禎撰<lb/>
予少喜徐渭詩句椎牛千嶂外騎象百蠻中昔使蜀有<lb/>
詩三百餘篇凡四押蠻字云秋河落百蠻飛鳥入南蠻<lb/>
江山真萬里雨雪到諸蠻客心爭嵗暮猶自滯烏蠻及<lb/>
使粤又有句云鬢從五嶺白山入百蠻青後有談者未<lb/>
知可追蹤文長否耳<lb/>
竟陵胡承諾字君信博學工詩尤長五言予官廣陵日<lb/>
<pb n="KR3j0162_WYG_014-1b"/>
君信以集見寄三十年矣君信以康熙辛酉卒年七十<lb/>
五其從孫泌謁選來京師言君信老而嗜學晝夜不輟<lb/>
所著有繹志數十篇讀書說若干卷泌明太僕卿承詔<lb/>
之孫太僕萬厯甲辰進士先方伯贈侍郎公同年也<lb/>
十二月十一日前太子太傅文華殿大學士兼刑部尚<lb/>
書馮溥卒公益都人本籍臨胊順治丙戌㑹試中式丁<lb/>
亥進士卒年八十三是嵗内閣大學士卒者凡六人<lb/>
門人陳僖藹公清苑人以古文名河北有燕山草堂集<lb/>
<pb n="KR3j0162_WYG_014-2a"/>
若干卷來京師弔真定梁公示予上谷殉節紀事叙述<lb/>
甲申流賊之變邵同知宗𤣥張光祿羅彦金御史毓峒<lb/>
諸公事蹟甚得太史公筆<lb/>
故禮部尚書王文貞公<hi>崇簡</hi>箋記云奏疏揭其要書于後<lb/>
謂之貼黄外封所書事目月日謂之引黄明崇禎元年<lb/>
輔臣李文敏公<hi>國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>
                    </hi>請章奏倣古貼黄之法撮節要粘元<lb/>
本以進至今因之<lb/>
陳僖酒間述崇禎中浙西舉人祝淵北遊上谷寓其家<lb/>
<pb n="KR3j0162_WYG_014-2b"/>
一日與僖父<hi>闕二字</hi>翁飲酒酣忽發憤曰丈夫負此七尺<lb/>
貴有傳于後世耳吾欲以詩文自見則當世已有某某<lb/>
度不能與爭名方今可為之事惟上書救石齋耳石齋<lb/>
謂漳浦也明日遂入京師詣長安門上疏論救予門杖<lb/>
舊例門杖甚于廷杖十死八九祝談笑解衣無恐怖色<lb/>
監杖内閹曰竒男子也令輕其罰真定梁金吾<hi>清宏</hi>左右<lb/>
䕶持之得遣戍葢明季士人好名如此<lb/>
予家自太僕司徒二公發祥然藏書尚少至司馬方伯<lb/>
<pb n="KR3j0162_WYG_014-3a"/>
二公藏書頗具矣亂後盡燬兵火予兄弟宦遊南北稍<lb/>
復收緝康熙乙巳自揚州歸惟圖書數十篋而已官都<lb/>
下二十餘載俸錢之入盡以買書甞冬日過慈仁寺市<lb/>
見孔安國尚書大傳朱子儀禮經傳通解荀恱袁宏漢<lb/>
紀欲購之異日侵晨往索已為他人所有歸來怊悵不<lb/>
可釋病臥旬日始起古稱書淫書癖未知視予何如自<lb/>
知玩物喪志故是一病不能改也亦欲使吾子孫知之<lb/>
朱翰林竹垞甞為予作池北書庫記<lb/>
<pb n="KR3j0162_WYG_014-3b"/>
凡祭祀進少牢以黄旗前導一羊居前謂之引羊引羊<lb/>
終身豢用之不復屠宰少司馬朱都納公說如此<lb/>
康熙庚午嵗浙東諸郡縣驟雨山中多起蛟蜃而餘姚<lb/>
尤甚水髙于城堞幾至陸沉山隂沈進士五㮚説姚有<lb/>
城居之民負販他出聞水漲急操小舟歸視其家甫至<lb/>
城門水已踰城下注乃冒水入見一物頭角鬚鬛如世<lb/>
所繪畫蛟龍狀其身則烟霧擁之不可辨奮迅突門而<lb/>
出驚懼仆地移時始甦已失所在尋其家則為澤國矣<lb/>
<pb n="KR3j0162_WYG_014-4a"/>
辛未十月初三日<lb/>
仁憲皇太后萬夀節是日奉<lb/>
慈寧㫖免行禮而法司乃先一日傳集九卿于天安門<lb/>
議朝審㑹稿予以為是日雖有<lb/>
㫖免行慶賀禮而各衙門不理刑名況于朝堂集議之<lb/>
大者乎大體所闗改日為是力言之乃各㪚去<lb/>
九月十八日<lb/>
上諭諭户部朕頃巡行邊外入喜峰口見有民間田畝<lb/>
<pb n="KR3j0162_WYG_014-4b"/>
為蝗蝻所傷又聞榛子鎮及豐潤縣等處地方被蝗災<lb/>
者所在間有秋成失望則粒食維艱朕心深切軫念著<lb/>
行該撫親歴直𨽻被災各州縣通加察勘悉心籌畫應<lb/>
作何積貯該撫詳議具奏其被災各地方明嵗錢糧若<lb/>
仍照例催科小民必致苦累着俟該撫察報分數到日<lb/>
將康熙三十一年春夏二季應徴錢糧緩至秋季徴收<lb/>
用稱朕體恤民生休息愛養至意<lb/>
十九日<lb/>
<pb n="KR3j0162_WYG_014-5a"/>
上諭諭户部河南一省連嵗秋成未獲豐稔非沛特恩<lb/>
蠲恤恐致生計艱難康熙三十一年錢糧著通行蠲免<lb/>
併漕糧亦着停徴至山西陜西被災州縣錢糧除照分<lb/>
數蠲免外其康熙三十一年春夏二季應徴錢糧俱着<lb/>
緩至秋季徴收用稱朕眷愛黎元撫綏休養至意<lb/>
自罷兵十數年來凡被兵及運饟地方嵗有捐租之<lb/>
命洊及内地己巳<lb/>
南巡視河所過蠲租如山東江南浙江諸省蠲至二千<lb/>
<pb n="KR3j0162_WYG_014-5b"/>
餘萬真亘古所稀覯也萬年有道之長實基此矣<lb/>
琉球國中山王臣尚貞奏為籲<lb/>
恩題請歸養以廣<lb/>
皇仁事據臣國入監官生梁作楫等啓稱等于康熙二<lb/>
十五年遵<lb/>
㫖同貢使進京入監讀書抵今四載感荷<lb/>
皇仁優恤之恩給以廩餼衣服楫等雖頂踵俱捐<lb/>
天恩莫報况學海之淵源深䆳<lb/>
<pb n="KR3j0162_WYG_014-6a"/>
聖朝之法制昭明雖終身寢食其中亦楫等所深願但<lb/>
緣貢使毛起龍等入京得接家信知父母衰老倚閭望<lb/>
切楫等雖三冬之講究宜深而一本之瞻依倍摯此陳<lb/>
情表所以有報劉日短之語也叩乞恩賜具疏題請歸<lb/>
國等情據此該臣貞案查康熙二十三年蒙册封天使<lb/>
汪楫題准臣國陪臣子弟入監讀書臣貞遵奉<lb/>
俞㫖業於康熈二十五年遣官生梁成等三人同貢使<lb/>
魏應伯進京仰荷<lb/>
<pb n="KR3j0162_WYG_014-6b"/>
皇上令其入監讀書月糜廩餼季給衣服正梁成楫等<lb/>
感泣<lb/>
髙厚殫心誦讀之時也但伊父前經節次入貢萬里梯<lb/>
航罔辭勞瘁今皆年老奉養需人臣貞亦當念之矣且<lb/>
梁成楫等三人俱未有室父母之願人皆有之況臣國<lb/>
人皆愚昧自成楫等進監之後臣貞望其返國與臣言<lb/>
忠與子言孝以宣布<lb/>
皇上一道同風之化更為不淺今據梁成楫等乞題請<lb/>
<pb n="KR3j0162_WYG_014-7a"/>
歸養等情應否准其歸養臣貞未敢擅便伏乞<lb/>
睿鑒云云予官祭酒時琉球國王奏遣梁成楫等赴京<lb/>
入監讀書未至而予遷詹事去至是已數年聞成楫等<lb/>
學頗有成即制舉文字亦能為之<lb/>
本朝文教之逺信前代所未有也部議梁成楫等三人<lb/>
照都通事例賞賜仍<lb/>
賜宴禮部遣歸國<lb/>
琉球國中山王臣尚貞誠惶誠恐稽首頓首上言伏以<lb/>
<pb n="KR3j0162_WYG_014-7b"/>
皇圖永奠開萬年厯數之祥帝徳廣敷昭一統車書之<lb/>
盛輯五瑞班五瑞瞻紫閣而肅朝儀玉萬方帛萬方望<lb/>
丹墀而宣正朔一人有道四國傾心恭惟<lb/>
皇帝陛下道隆堯舜徳邁湯文秉二十九載之乾綱善<lb/>
述善繼承億萬千年之道統惟一惟精四海為家普天<lb/>
悉遵聲教萬邦歸命率土盡入版圖臣貞僻居海島世<lb/>
沐<lb/>
天恩欲瞻雲而未從僅望風而拜祝敬遵朝貢之期敢<lb/>
<pb n="KR3j0162_WYG_014-8a"/>
憚舟車之險專遣陪臣温允傑金元達等謹賫土物之<lb/>
微聊效野芹之獻伏願<lb/>
睿算無極<lb/>
聖學彌新綜百王之心以為心常調玉燭馭千聖之治<lb/>
以為治永固金甌則社稷光添景星與慶雲並見而山<lb/>
川繡錯醴泉與芝草偕生矣臣貞無任瞻<lb/>
天仰<lb/>
聖激切屏營之至<lb/>
<pb n="KR3j0162_WYG_014-8b"/>
安南國王黎維禎誠惶誠恐稽首頓首謹上言伏以<lb/>
皇極居中用錫九疇之福藩侯奉上遙馳萬里之誠驛<lb/>
路三千龍階咫尺臣欽惟<lb/>
皇帝陛下聰明天錫聖敬日躋端衮冕于九重雍容帝<lb/>
象執玉帛者萬國森集王廷凡仰照臨咸孚親戴臣遙<lb/>
居丹壤密拱<lb/>
紫宸貢惟齒革羽毛仰遵夏典夀如岡陵日月願上周<lb/>
詩臣無任瞻<lb/>
<pb n="KR3j0162_WYG_014-9a"/>
天仰<lb/>
聖激切屏營之至<lb/>
一日與理事勞書升<hi>之辨</hi>錢方來<hi>晉錫</hi>同在署見文書有人<lb/>
名螃蠏者頃之勞語錢曰聞津門蠏不時至市直甚昻<lb/>
予笑謂曰公適見紙上郭索食指欲動耶二君為一笑<lb/>
十月初四日殿試天下武舉人王式坦等初五六日<lb/>
上御西苑觀騎射七日臚傳狀元張文煥陜西寧夏人<lb/>
晁以道説之嵩山集十九卷有邢居實墓誌中云趙括<lb/>
<pb n="KR3j0162_WYG_014-9b"/>
少談兵而父奢不能難者非不能難也不欲怒之也劉<lb/>
歆之異同其父向者非為斯文漢廷與新室不可並處<lb/>
也如惇夫於父尚書則於斯文而不能難者也是曽參<lb/>
之事㸃也非曽元之事參也又曰魏武之子倉舒十三<lb/>
嵗而存則漢之存亡雖未可知必不至於殺荀文若輩<lb/>
矣前輩立言婉而直如此<lb/>
兵部職方司督捕主事康莊説李卓吾所居馬誠所<hi>經綸</hi>
御史别業在通州城中東南隅近文昌閣瀕水曰蓮花<lb/>
<pb n="KR3j0162_WYG_014-10a"/>
菴今為袁氏園亭其墓在北門外里許圏為馬厰墓上<lb/>
僅存古柏一株劉僉都廷諫作袁住傳云袁住通州人<lb/>
日為馬侍御家傭水李卓吾寓於馬氏多嫚罵縉紳輩<lb/>
相接或終日不與語一見袁住輒曰好男子好男子或<lb/>
一日不見輒曰目中何無袁住然住形貌嵬瑣傭水外<lb/>
無他能無以異衆人也卓吾死詔獄方暑尸腐馬氏諸<lb/>
僕亡敢近者獨住直前抱持痛哭殮含曲盡其事噫袁<lb/>
住至性耶卓吾前知耶抑無心之遇如佛家所謂動止<lb/>
<pb n="KR3j0162_WYG_014-10b"/>
皆因者耶<lb/>
無錫門人劉雷恒震修寄華子潛巖居稿至予題其卷<lb/>
曰向甞與學子論詩云工于五言不必工于七言工于<lb/>
古體不必工于近體觀鴻山及唐孟襄陽集可悟今人<lb/>
自古樂府古詩十九首已下無不擬者乃妄人也<lb/>
門人常熟陸輅次公昔為恩縣令遷東昌别駕適補撫<lb/>
州以石田翁秋山晴靄圖卷贈别卷長三丈餘筆墨蒼<lb/>
勁邱壑崇深殆絶作也自題云向予所臨松雪翁秋山<lb/>
<pb n="KR3j0162_WYG_014-11a"/>
晴靄卷適與匏翁此詩有合用呈請正不識當作是觀<lb/>
否𢎞治五年四月望後有吳匏菴題詩云長松忽生風<lb/>
潨瀨復濺濺喬岑植秋宇翠色映雲鮮中有髙世士攜<lb/>
琴寓心賞逍遙與物平道靜地相養愐兹林壑致本超<lb/>
塵土踪二者各有取不必求其同末有嘉靖乙丑雅宜<lb/>
山人王寵跋云石田翁畫如裴令公粗服亂頭皆好<lb/>
以詹事府少詹事兼翰林院侍講學士徐潮為通政使<lb/>
司通政使侍讀學士李錄予為少詹事㑹吏部疏言京<lb/>
<pb n="KR3j0162_WYG_014-11b"/>
堂官多缺員<lb/>
上命以翰詹官改補自庶子至編檢悉列上<lb/>
欽㸃左春坊左庶子李應廌為太常寺少卿翰林院侍<lb/>
講顧藻為兵部督捕右理事官仍提督順天等處學政<lb/>
國子監司業吳涵編修王九齡俱通政使司左參議右<lb/>
庶子髙裔司經局洗馬周清原俱通政使司右叅議侍<lb/>
講熊賜瓚大理寺丞侍講勵杜訥光祿寺少卿侍讀胡<lb/>
㑹恩鴻臚寺少卿<lb/>
<pb n="KR3j0162_WYG_014-12a"/>
内閣等衙門進平定方略七十卷<lb/>
讀元氏白氏長慶集婁堅子柔二序紆餘唱歎真古文<lb/>
也子柔嘉定人與唐時升程嘉燧李流芳齊名萬厯末<lb/>
婁之文程之詩號吳中二絶崇禎中有臨川傅占衡字<lb/>
平叔能古文在艾南英之上入<lb/>
國朝言古文者益多如婁傅者予未見其比也占衡乃<lb/>
天啓中閹黨給事中櫆之子<lb/>
鄭夾漈閩人于西北地里水道多不能詳康對山武功<lb/>
<pb n="KR3j0162_WYG_014-12b"/>
志常辨其漆湋二水自富平入渭之非予未暇他引即<lb/>
就予鄉之水考之淄水杜云出泰山梁父縣西入汶班<lb/>
云出萊蕪縣原山東至博昌入濟桑欽云出萊蕪原山<lb/>
東北入海漁仲云考其形勢當以杜言為正按淄水出<lb/>
益都縣顔神鎮東南岳陽山東麓即原山也北逕馬陵<lb/>
俗名長谷道<hi>今青石闗是也于侍郎齊乘云即晉郤克追齊至馬陵賈逵云馬陘</hi>東北逕<lb/>
牛山折而北漸臨淄東城又東北逕安平故城北又東<lb/>
北逕樂安城東又北至馬車瀆合時水入海今淄水流<lb/>
<pb n="KR3j0162_WYG_014-13a"/>
經臨淄城南十里沙石迅急東北至樂安境與時水同<lb/>
入海與汶水判若秦越安得有西入汶之理以此推之<lb/>
通志之舛訛多矣<lb/>
十七從叔祖季木<hi>象春</hi>仕南吏部考功郎中以詩名萬厯<lb/>
間與文光祿天瑞翔鳯齊名然今所傳問山亭前後集<lb/>
汰其蕪雜擷其菁英可傳者尚可得什之二三也少時<lb/>
詩如故人江漢絶疎雨户庭過之句不減大復蘇門八<lb/>
叔祖伯石<hi>象艮</hi>仕為姚安府同知著迂園詩集詩名逺出<lb/>
<pb n="KR3j0162_WYG_014-13b"/>
考功下然謹守唐人矩矱不失尺寸如咏魯仲連云孤<lb/>
城一飛矢六國有心人又蕭條兩岸栁怊悵五更雞魚<lb/>
藏蘆底穴雪壓竹門廬青熒茅舎火縹緲竹林烟南雁<lb/>
迎花早東風帶雪多月明才十日人病已經旬皆五言<lb/>
之選也後人不振予購其刻板藏之十八叔祖晦甫<hi>象明</hi>
著鶴隠雨蘿諸集才不逮考功而欲馳驟從之故時有<lb/>
銜蹶之患未能成家今刻版僅有存者予有三公詩選<lb/>
頗有可傳<lb/>
<pb n="KR3j0162_WYG_014-14a"/>
再從伯與玫字文玉甲辰進士中書舎人從兄士驥之<lb/>
父也好為艷體少時有悼亡詩句云二十五年將就木<lb/>
一千里路不通書欲喚小児求夢草定呼妙子到稠桑<lb/>
煢煢白兔東西顧恰恰黄鸝四五聲通徳毎宵談秘事<lb/>
清娯隨處品名山皆工有籠鵞館集行齊魯間<lb/>
工部尚書髙爾位右侍郎王承祖罷以吏部左侍郎兼<lb/>
翰林院學士李振裕為工部尚書漢軍内閣學士兼禮<lb/>
部侍郎年遐齡為工部右侍郎<lb/>
<pb n="KR3j0162_WYG_014-14b"/>
元微之詩顧我無衣搜藎箧本集注藎草名今刻作畫<lb/>
箧字形之譌也段柯古連句詩蝶間移忍草忍草雜蘭<lb/>
蓀忍皆作綛<lb/>
以内閣學士兼禮部侍郎彭孫遹為吏部右侍郎仍兼<lb/>
翰林院學士<lb/>
翰林院侍讀學士王掞侍讀學士李柟皆内閣學士兼<lb/>
禮部侍郎舊制内閣學士滿洲六員漢軍漢人各二員<lb/>
至是漢人用三員與翰林掌院凡四學士云<lb/>
<pb n="KR3j0162_WYG_014-15a"/>
十二月初二日内閣傳集九卿宣<lb/>
諭㫖欲盡蠲三十一年天下直省漕糧漕糧自前代無<lb/>
蠲免之例<lb/>
浩蕩之恩三百餘年剙見也時九卿議各不同有未正<lb/>
糧之外向有餘米京師地大人衆胥仰給焉若漕艘不<lb/>
至京師米價翔貴於事體未更或謂此固當慮只須分<lb/>
省分年作三年逓為蠲免則<lb/>
皇仁普遍而京師米價亦平矣遂具兩議啟<lb/>
<pb n="KR3j0162_WYG_014-15b"/>
奏<lb/>
上以分省逓蠲之議為然頒<lb/>
上諭云朕撫馭區宇三十年來早夜圖維惟以愛育蒼<lb/>
生俾咸臻安阜為念比嵗各省額徵錢糧業已次第蠲<lb/>
豁其嵗運漕米向來未經議免朕時切軫懐所<lb/>
有京通倉米榖撙節支給數載于兹今觀厯年<lb/>
儲積之粟恰足供用應將起運漕糧逐省蠲免<lb/>
以紓民力除河南省明嵗漕糧已頒諭免徵外湖廣<lb/>
<pb n="KR3j0162_WYG_014-16a"/>
江西浙江江蘇安徽山東應翰漕米著自康熙<lb/>
三十一年始以次各蠲免一年至江寧京口杭<lb/>
州荆州大兵駐防地方亦應預行積貯將康熙三<lb/>
十一年起運三十年漕米各截留十萬石存置倉<lb/>
厫令該地方官敬慎守視以備需用爾部即遵諭<lb/>
行<lb/>
王氏談錄云李廷珪墨凡數等其作下邽之邽者為上<lb/>
作圭潔之圭者次之作珪璧之珪者又次之其云奚廷<lb/>
<pb n="KR3j0162_WYG_014-16b"/>
珪者最下又云公在濠梁彭門常走人取兖州善煤手<lb/>
自和揉妙為形體光色與廷珪相上下此又宋人重兖<lb/>
墨之一證也<lb/>
辛未冬京師民家生子一身兩首眉目耳鼻皆具<lb/>
濮州門人王家楨亮工言明末榆林賊起以濮州范縣<lb/>
為窟穴蔓延朝城觀城鄆城武城諸縣凡數百里始因<lb/>
地荒不耕榆錢落地嵗乆皆成大樹賊首任七張七等<lb/>
嘯聚其中饑民歸之號百萬官軍至無徑路可入賊又<lb/>
<pb n="KR3j0162_WYG_014-17a"/>
掘地道出入無時屢敗官軍行旅裏足者幾二十年至<lb/>
順治十二年黄河決荆隆口水灌榆林樹盡椔地道亦<lb/>
壊無餘官軍乘之乃滅賊葢有天意焉從來萑苻弄兵<lb/>
必因山川險阻自固此賊獨以榆林為地利亂東兖之<lb/>
境者將二紀亦史傳所罕覩者故備著之<lb/>
陸文定公樹聲長水日抄云淄川楊宏道著六忍一日<lb/>
忍觸觸者人犯我也二曰忍辱辱者人陵我也三曰忍<lb/>
惡惡者我憎人也四曰忍怒怒則憎之重也五曰忍忽<lb/>
<pb n="KR3j0162_WYG_014-17b"/>
忽則憎而發之輕也六曰忍欲欲者貪而不知止也此<lb/>
吾鄉前輩格言惜未詳其生平本末當考之<lb/>
長水日抄云東坡翰墨在崇寧大觀間盡令焚毁及宣<lb/>
和間上自内府搜訪一紙至直萬錢而梁師成以三百<lb/>
千取英州石橋銘譚稹以五萬錢輟月林堂榜書三字<lb/>
至幽人釋子寸紙尺幅皆重購歸之觀此則坡公著作<lb/>
書翰不至南渡而始貴重矣<lb/>
予嘗辦周文襄媚閹事書之前卷冬日偶閲陸儼山願<lb/>
<pb n="KR3j0162_WYG_014-18a"/>
豐堂漫書一則云周文襄忱巡撫江南日王振新作居<lb/>
第<hi>今京衛武學是</hi>公預令人度其齋閣使松江作剪羢毬遺之<lb/>
覆地不失尺寸振大喜公在江南凡上利便事振悉從<lb/>
中贊之然則前説亦未必無事實也隠忍以就功名不<lb/>
顧名節掃地雖有功徳于呉中豈足道哉<lb/>
陸文裕深金臺紀聞云葉石林時印書以杭州為上蜀<lb/>
本次之福建最下又云比嵗京師印板不減杭州蜀閩<lb/>
多木柔木刻之取其易售今杭絶無刻國初蜀尚有板<lb/>
<pb n="KR3j0162_WYG_014-18b"/>
差勝建刻今建益下去永樂宣徳亦不逮矣唯蘇州工<lb/>
匠稍追古作此嘉靖初語也近則金陵蘇杭書坊刻板<lb/>
盛行建本不復過嶺蜀更兵燹城郭邱墟都無刋書之<lb/>
事京師亦鮮佳手數年以來虞山<hi>即常熟縣</hi>毛氏崑山徐氏<lb/>
雕行古書頗倣宋槧坊刻皆所不逮古今之變如此其<lb/>
亟也<lb/>
黄巢張元之事人皆知之貴耳集云儂智髙發三解不<lb/>
得志遂作亂兩廣遂有兩解試攝官之格後村詩話云<lb/>
<pb n="KR3j0162_WYG_014-19a"/>
李振勸朱温殺朝士于白馬驛蘇楷駁昭宗謚李山甫<lb/>
教樂彦輔害王鐸三百口皆不得志于塲屋者為之也<lb/>
唐文皇御端門見進士綴行而出喜曰天下英雄入吾<lb/>
彀中真帝王之偉略也釋同揆洱海叢談云<lb/>
貴耳集又云張元因殿試落第徑徃西夏自此殿試無<lb/>
黜落之士此又與前卷所載不同併記于此釋同揆洱<lb/>
海叢談云儂智髙終于大理府<lb/>
㑹試進士呈十卷候<lb/>
<pb n="KR3j0162_WYG_014-19b"/>
御筆批定㑹元已下名第始於康熙乙丑然考之玉堂<lb/>
漫筆宋朝故事每廷試卷前十名御藥院先以文卷奏<lb/>
御定髙下髙宗建炎間始罷之古之人亦有行之者矣<lb/>
今<lb/>
殿試第三日讀卷官例擬鼎甲三人及二甲前七名凡<lb/>
十卷進呈<lb/>
御覽徃徃有<lb/>
改易者不盡依所擬名第也<lb/>
<pb n="KR3j0162_WYG_014-20a"/>
特遣户部左侍郎阿山往陜西動支正項銀二十萬兩<lb/>
賑濟西安鳳翔二府饑民<lb/>
上諭諭禮部自昔帝王敬天勤政凡遇埀象示儆必實<lb/>
修人事以答天戒頃欽天監奏推算日食當在三十一<lb/>
年正月朔日夫日食為天象之變且又見於嵗首朕兢<lb/>
惕靡寧力圖修省大小臣工務精白乃心各盡職業以<lb/>
稱朕欽承昭格至意其元旦行禮筵宴着停止<lb/>
曹州五色牡丹天下第一居人于花圃種植左牡丹右<lb/>
<pb n="KR3j0162_WYG_014-20b"/>
芍藥則花繁盛反是則不花花亦不繁<lb/>
予于慈仁寺市得徐一䕫始豐稿文十四卷無詩陳繼<lb/>
儒甞稱一䕫宋行宫考吳越國考研檢精確予觀集中<lb/>
如歐史十國年譜備證錢塘鐵箭辯等篇皆極精核不<lb/>
獨二考也<lb/>
中酒之中平聲中興之中去聲然又有不盡然者王楙<lb/>
野客叢談引漢書樊噲傳軍士中酒注竹仲反齊已詩<lb/>
穠低似中陶潛酒作去聲祖此予按葉石林建康集次<lb/>
<pb n="KR3j0162_WYG_014-21a"/>
韻程伯禹次章云漢道中興此一時作平聲石林號博<lb/>
雅必有所本<lb/>
竹垞説吳門陸醫士其清家有洪炎玉父集元人稅汝<lb/>
權易啓蒙小傳顧阿瑛選元人詩亦名玉山雅集又阿<lb/>
瑛選張伯雨詩皆毛氏刻十元人詩所不載<lb/>
門人新安江闓辰六説前知均州日在武當親見一黄<lb/>
冠無名字其髮鏥結人以鏥頭道人呼之長鬚斑白短<lb/>
鬚及腦後頂髮盡黑髮多且長齒晳白完固面似七十<lb/>
<pb n="KR3j0162_WYG_014-21b"/>
嵗人飲食步履如少壯自言程姓歴城人也生嘉靖三<lb/>
十年萬厯初元即入雲夢山為道士萬厯間曽歸濟南<lb/>
至泰安州為蕭尚書<hi>大亨</hi>療病後此遊於四方<lb/>
國初至普陀後住中州往來懐慶南陽問順治中來武<lb/>
當已復去邇年重來結茅七星樹側辰六見之在戊辰<lb/>
康熙二十七年也上距嘉靖三十年葢百五十嵗矣<lb/>
長短經十卷總六十三篇唐梓州郪縣草莽臣趙蕤撰<lb/>
其文亦申鑒論衡之流蕤自序云大㫖在乎寧固根蔕<lb/>
<pb n="KR3j0162_WYG_014-22a"/>
革易時弊興亡治亂具載諸篇此書流傳絶少徐健菴<lb/>
過任城得之市中者宋刻也按楊天惠彰明逸事云潼<lb/>
江趙蕤任俠有氣善為縱横學著書號長短經<lb/>
鐵樹予昔在廣州見之著於皇華紀聞勞少卿書升<hi>之辨</hi>
言其大父方伯宦閩日曽攜二株歸植之㕔事甚鬱茂<lb/>
可䕃數弓喜食鐵嵗以鐵屑如泥土壅其根又以鐵釘<lb/>
釘之即如他木得水灌溉然乙巳江浙大寒二株皆凍<lb/>
死<lb/>
<pb n="KR3j0162_WYG_014-22b"/>
宋髙僧詩前後二集錢唐陳起宗之編多近體五言予<lb/>
按前集即六一詩話所謂九僧詩也所稱春生桂嶺外<lb/>
人在海門西希晝句也馬放降來地鵰盤戰後雲宇昭<lb/>
句也今具載集中當永叔時已云其集不傳世多不知<lb/>
所謂九僧者而此集更歴六七百年完好如此殆不可<lb/>
曉又按周輝清波雜誌云昔𫝊九僧劍南希晝金華保<lb/>
暹南越文兆天台行肇沃洲簡長青城惟鳳江東宇昭<lb/>
峨眉懐古淮南恵崇名字與今本悉合又云九僧詩極<lb/>
<pb n="KR3j0162_WYG_014-23a"/>
不多有景徳五年直史館張亢所著序引恵崇人遊曲<lb/>
江少草入未央深之句皆不載疑為節本或即此本是<lb/>
也今亢序亦不載大抵九僧詩規橅大厯十子稍窘邊<lb/>
幅若河分岡勢斷春入燒痕青自是佳句而輕薄子有<lb/>
司空曙劉長卿之嘲非篤論也今摘其秀句列於左方<lb/>
希晝捲幕知來客懸燈見宿禽<hi>吏隠亭</hi>千峰臨積水秋勢<lb/>
逺相依路在深雲裏人思絶頂歸<hi>送僧歸雁蕩</hi>故國寒潮濶<lb/>
春城夜夢長<hi>書恵崇房</hi>㑹茶多野客啼竹半沙禽<hi>宋侍郎林亭</hi>春<lb/>
<pb n="KR3j0162_WYG_014-23b"/>
齋山藥徧夜舶海書通<hi>寄夀春陳學士</hi>微陽生逺道殘雪下中<lb/>
宵<hi>寄觀公</hi>秋聲動羣木暮色起千山<hi>送李堪</hi>保暹城中無舊<lb/>
識門外是他山<hi>書惟鳳壁</hi>髙樹下殘照寒潮平逺山<hi>文兆水閣</hi>野<lb/>
禪依樹逺中飯傍泉清<hi>送簡長</hi>懸厓乘雪度飛瀑過雲看<lb/>
<hi>寄白閣元貞</hi>山影到平地湖光生四鄰<hi>送蒋白</hi>半空山逺近寒<lb/>
日水東西<hi>徐希别業</hi>深院無人語長松滴雨聲<hi>寄宇昭</hi>文兆吳<lb/>
楚十年客蒹葭一夜風<hi>寄希晝</hi>諸峰微下雪一路獨行僧<lb/>
<hi>送宇昭</hi>一徑杉松老三更雨雪深<hi>宿西山精舎</hi>行肇列樹無殘<lb/>
<pb n="KR3j0162_WYG_014-24a"/>
隂積水有異光<hi>中秋</hi>達士絃性直佞人膠辭柔靳尚一言<lb/>
巧靈均千古愁<hi>湘江冇感</hi>野宿清溪深月在諸峰頂<hi>送希晝之九華</hi>
遙山去意長大江歸夢直<hi>送惟鳳</hi>心絃世寡聽意鑑古亦<lb/>
稀<hi>送從律</hi>春通三徑晚家别九江遙<hi>贈夢真上人</hi>宿館荷香接<lb/>
吟亭島色圍<hi>送蒲奉禮</hi>簡長朱絃愁零落古意空徘徊<hi>懐盧叔微</hi>
藉兹徘徊芳強起寂寞遊<hi>步春謠</hi>落日懸秋樹寒蕪上廢<lb/>
城<hi>次江陵</hi>寄禪依鳥道絶食過漁村楚雪粘缾凍江沙濺<lb/>
衲昏<hi>送行禪師</hi>惟鳳林泉歸計晚雨雪向春多<hi>答宇昭</hi>客路逢<lb/>
<pb n="KR3j0162_WYG_014-24b"/>
人少家書入闕稀<hi>寄希晝</hi>靜卧侵仙掌微吟隔楚波<hi>寄文兆</hi>
恵崇河冰堅渡馬塞雪密藏鵰<hi>塞上贈王太尉</hi>獨鶴窺朝講鄰<lb/>
僧聽夜琴<hi>贈文兆</hi>海帆通夜市山雨遍春耕<hi>送安學士之睦州</hi>三<lb/>
年不下嶽衣屨古苔侵<hi>贈吳黔山人</hi>水烟常似暝林雪乍如<lb/>
春<hi>林逸人壁</hi>五月無青草滹沲流斷冰<hi>古塞下曲</hi>夕景孤嶼明暗<lb/>
蟲四鄰響<hi>剡中秋懐希晝</hi>宇昭白道沿嵩直青蕪夾渭長<hi>送從律師</hi>
試泉尋寺逺買鶴到家遲<hi>贈魏野</hi>懐古算程芳草盡去國<lb/>
故人稀<hi>送田錫</hi>逺水去無極離人來幾時<hi>灞陵秋居酬友人</hi>白髮<lb/>
<pb n="KR3j0162_WYG_014-25a"/>
有先後青山無古今<hi>爛柯山</hi>中間惟行肇詩學孟東野但<lb/>
全體微弱耳後集以贊寧壓卷凡三十一人文瑩道潛<lb/>
清順皆在焉文瑩常撰玉壺清話道潛即參寥清順為<lb/>
東坡所賞續集十九人以祕演壓卷恵洪守詮皆在焉<lb/>
祕演歐陽永叔友守詮亦東坡所喜而恵洪名尤著許<lb/>
彦周詩話云覺範題李愬畫像云云當與黔安並驅<hi>黔安</hi>
<hi>謂山谷</hi>仲殊參寥雖名世皆不能及也<lb/>
予甞厭古今注杜詩者而深服陸務觀不敢注蘇詩<lb/>
<pb n="KR3j0162_WYG_014-25b"/>
之説如劉㑹孟本須溪與其子將孫二序深契言外之<lb/>
意自謂如郭象注莊偶看至己公茅屋下一首引歐陽<lb/>
公云己公齊己也按齊己唐末人客荆南髙氏豈得與<lb/>
子美同時此注不知果出永叔否以此例之古今注家<lb/>
訛謬可勝道耶<lb/>
　<lb/>
　<lb/>
　居易錄卷十四<lb/>
</p>
<p>
</p>
  </div>
</body>
</text>
</TEI>
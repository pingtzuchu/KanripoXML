<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷二十一</head>
    <p>
<pb n="KR3j0162_WYG_021-1a"/>
欽定四庫全書<lb/>
　居易録卷二十一　　　刑部尚書王士禎撰<lb/>
謝鎮西妾阿妃有國色甚善吹笛謝亡阿妃誓不嫁比<lb/>
中郎將郄曇以計得之阿妃終身不與曇言此與息夫<lb/>
人極相似王右丞息媯怨云㸔花滿眼淚不共楚王言<lb/>
意尚含蓄吾鄉孫文定公沚亭<hi>廷銓</hi>詠息夫人詩云無言<lb/>
空有恨兒女粲成行讀之輒失笑以贈阿妃不知當作<lb/>
何對也<lb/>
<pb n="KR3j0162_WYG_021-1b"/>
錢氏力攻空同其稍能與空同異者則亟進之至云空<lb/>
同就醫京口呉中人士皆絶弗與通又言髙郵王磐口<lb/>
占詠老人燈詩面譏空同尤非事實當時空同文章氣<lb/>
節震動天下王磐何人敢爾無禮且空同劾夀寧侯劾<lb/>
劉瑾名榜朝堂號為黨魁即不以詩名世已仰之如泰<lb/>
山北斗乃絶弗與通如避豺虎蝮蛇然何為者耶錢氏<lb/>
尊一學張禹孔光之西涯强擬東坡貶一能為汲黯之<lb/>
空同曲加文致以此修史其顛倒是非必矣<hi>按此亦斥謙益語故存之</hi>
<pb n="KR3j0162_WYG_021-2a"/>
初三日皇長子奉<lb/>
命告祭<lb/>
孝陵以<lb/>
聖躬初豫也<hi>禮部尚書顧八代從</hi>
前監察御史陸隴其卒隴其字稼書浙江平湖人康熙<lb/>
庚戌進士隴其以御史罷歸潜心理學授徒常熟逼歲<lb/>
除乃返扺家頃之卒年六十三壬申冬十二月二十八<lb/>
日也<lb/>
<pb n="KR3j0162_WYG_021-2b"/>
姜南鹽車道聽云國初庶吉士或在中書省或在文華<lb/>
堂後乃改置翰林梁用之作徐孟昭傳云孟昭登洪武<lb/>
乙丑進士第行浙江道監察御史入為禮科庶吉士日<lb/>
記事侍上左右然則洪武中六科亦有庶吉士矣<lb/>
宋程卓使金録云十八日早頓欒城縣蘇黄門轍墓尚<lb/>
存縣治之側按潁濵自嶺外歸老許州𦵏郟縣小峩眉<lb/>
與長公同兆域欒城安得有墓按歐陽公銘老泉墓云<lb/>
蘇顯唐世實欒城人以宦留眉蕃蕃子孫潁濵文集號<lb/>
<pb n="KR3j0162_WYG_021-3a"/>
欒城示不忘本也<lb/>
初九日<lb/>
命宗室公福善内大臣舅舅佟國維内大臣明珠吏部<lb/>
尚書庫勒納以<lb/>
上體初豫告祭<lb/>
天<lb/>
地<lb/>
宗廟社稷<lb/>
<pb n="KR3j0162_WYG_021-3b"/>
予生平喜竹所居輒種之順治庚子辛丑間任揚州府<lb/>
推官於讞事㕔前後皆種竹爰書之暇輒嘯詠其下㕔<lb/>
後故有小亭可置牀几倦即偃息其中自賦一詞題壁<lb/>
上偶未編入衍波詞今録於左云手種墻南千箇竹春<lb/>
雨瀟瀟拔地參天緑斫取杉皮新縳屋直須傲煞篔簹<lb/>
谷　解道難醫惟有俗試問旁人無竹何如肉未必禪<lb/>
心超忍辱且從玉版參尊宿存之亦可追想少年髙邁<lb/>
之氣不為卑冗縛束如此<lb/>
<pb n="KR3j0162_WYG_021-4a"/>
庚午嵗聞周石公<hi>之麟</hi>僉都述鄒魯害御史何贍贍子兢<lb/>
報父讎事遂筆之第二卷中適讀杭人姜南明叔蓉塘<lb/>
詩話乃知贍亦小人耳姜云𢎞治初浙江巡按御史暢<lb/>
亨劾鎮守太監張慶不法事慶亦誣亨以他事具奏草<lb/>
則出於致仕御史蕭山何贍舜賔之手也後何卒為知<lb/>
縣鄒魯殛死人皆寃之而不知其得罪名教不足惜也<lb/>
故知人論世不可草草<lb/>
四川提督總兵官呉英説昔得秘方治撲打跌損傷極<lb/>
<pb n="KR3j0162_WYG_021-4b"/>
效雖重傷瀕死但一絲未絶灌下立甦往在福建為副<lb/>
將時軍中有二弁相鬭皆重傷其一則死矣呉聞馳往<lb/>
視之惟心頭氣尚微煖亟命以藥灌入覺胸間喀喀有<lb/>
聲不移時張目索食翌日遂能起行自後屢著神效云<lb/>
其方以十一月采野菊花連枝葉隂乾用時每野菊花<lb/>
一兩加童便無灰好酒各一碗同煎熱服<lb/>
又一方未退胎毛小雞一隻和骨生𢷬如泥作餅入五<lb/>
加皮傅傷處接骨如神<lb/>
<pb n="KR3j0162_WYG_021-5a"/>
宋古文始於栁開穆修鄭條三人栁穆今有集人多知<lb/>
之條蘓州人天聖八年王拱辰榜第三甲進士咸平三<lb/>
年陳堯咨榜進士為之子也兄修景祐三年王整榜進<lb/>
士及第見姑蘓科第表<lb/>
宋鄭虎臣殺賈似道者呉人也其家居第甚盛號鄭半<lb/>
州四時飲饌各有品目自著集珍日用一卷元夕閏燈<lb/>
實録一卷亦見姑蘓志<lb/>
李侍郎厚菴<hi>光地</hi>言聞兵部尚書索諾和公説用未熟青<lb/>
<pb n="KR3j0162_WYG_021-5b"/>
黄色大柿一枚好酒煎至九沸去酒取柿食之治失血<lb/>
症神效<lb/>
張寳菴<hi>璽</hi>妺壻知新野縣寄李文逹公賢古穰文集寫<lb/>
本三十卷天順日録古穰雜録皆在集中予按篁墩集<lb/>
云古穰集三十卷走所編者梓行已久公子尚寳卿士<lb/>
欽弟錦衣千户士敬蒐其家藏與得之四方者復畀走<lb/>
詮次為續集定為二十卷如右此葢前集也篁墩撰公<lb/>
行狀又云有和陶詩二卷和杜詩一卷讀易記讀詩記<lb/>
<pb n="KR3j0162_WYG_021-6a"/>
各一卷南陽李氏族譜若干卷體驗録一卷今本皆無<lb/>
之大抵公之得君與李文饒相似才畧相業亦畧相當<lb/>
然公遇石亨曹吉祥而不死以功名終文饒晚遭貶竄<lb/>
竟死太牢之黨則命也<lb/>
鍾退谷惺論髙岑云唐人如沈宋王孟李杜錢劉雖兩<lb/>
人並稱皆有不能强同處惟髙岑心手如出一人此語<lb/>
謬矣所舉數家惟李杜門庭判然其他皆不甚相逺推<lb/>
而至於元白張王溫李皮陸之流莫不皆然獨髙岑逈<lb/>
<pb n="KR3j0162_WYG_021-6b"/>
不相似五言古則髙古樸岑靈秀七言古則髙雄渾多<lb/>
正調岑竒峭多變調强同之不已疎乎<lb/>
近日金陵有刻唐詩十集者謂為予所訂或作序假為<lb/>
予言云予奉此為金科玉律年來於此道稍有會者得<lb/>
力於是書良多云云不勝駭異及訪是集閱之乃標華<lb/>
亭唐汝詢仲言名大㫖在通髙漫士李滄溟鍾退谷三<lb/>
選之郵而以汝詢詩解附之强分甲乙丙丁等目淺陋<lb/>
割裂可一笑也門人盛侍御珍示方為予較刻唐詩<lb/>
<pb n="KR3j0162_WYG_021-7a"/>
十種選集集名適同慮其亂真且悞後學當寄書使正<lb/>
之<lb/>
唐五言詩開元天寳間大匠同時並出王右丞而下如<lb/>
孟浩然王昌齡岑參常建劉眘虚李頎綦母潛祖詠盧<lb/>
象陶翰之數公者皆與摩詰相頡頏獨儲光羲詩多龍<lb/>
虎鉛汞之氣田園樵牧諸篇又迂闊不切事情而古今<lb/>
稱儲王何也髙適質樸不免笨伯杜甫沉鬱多出變調<lb/>
李白韋應物超然復古然李詩有古調有唐調要須分<lb/>
<pb n="KR3j0162_WYG_021-7b"/>
别觀之<lb/>
盛唐諸公五言之妙多本阮籍郭璞陶潛謝靈運謝朓<lb/>
江淹何遜邊塞之作則出鮑照呉筠也唐人於六朝率<lb/>
攬其菁華汰其蕪蔓可為學古者之法<lb/>
七言古詩諸公一調唯杜甫横絶古今同時大匠無<lb/>
敢抗行李白岑參二家别出機杼語羞雷同亦稱竒<lb/>
特<lb/>
杜常北宋人其過華清宫詩云行盡江南數十程曉風<lb/>
<pb n="KR3j0162_WYG_021-8a"/>
殘月入華清朝元閣上西風急都入長楊作雨聲今唐<lb/>
詩多誤收之又荆叔漢闕山河在一首不知何代人僅<lb/>
見石刻今亦收入唐詩<lb/>
六月大雷震電右安門萬夀宫側雷擊一人震死者三<lb/>
人皆屠户耳<lb/>
吾鄉沂州有土瑪瑙紅多細潤者佳胡桃紋者最貴亦<lb/>
有大雲頭花及纒絲者次之紅白麤花者又次之大者<lb/>
至五六尺性堅用砂鋸開板嵌桌面胡牀屏風之類又<lb/>
<pb n="KR3j0162_WYG_021-8b"/>
名錦犀瑪瑙右見格古要論雲林石譜云峽州宜都縣<lb/>
有瑪瑙石紋理旋繞如絲間有人物鳥獸雲氣之形泗<lb/>
州盱眙縣寳積山與招信縣皆産瑪瑙石宣和間招信<lb/>
令獲一石大如升其質甚白中有黄龍屈盤之狀貢入<lb/>
内府又云黄龍府山中産栢子瑪瑙石色瑩白上生栢<lb/>
枝或青或黄白蒙亨使北北主遺一石大如桃上有鸜<lb/>
鵒如豆許棲栢枝上頗竒宻州安丘縣瑪瑙石産土中<lb/>
水際色瑩白紋如刷絲盤繞石面成諸佛像汝州瑪瑙<lb/>
<pb n="KR3j0162_WYG_021-9a"/>
石色多青白粉紅瑩徹有紋理如刷絲右皆石之似瑪<lb/>
瑙者然漿水瑪瑙淡紅者内有花紋如栢枝亦謂之栢<lb/>
枝瑪瑙瑪瑙出北方及南蕃西蕃非石非玉堅而且脆<lb/>
有人物鳥獸形者最貴有錦紅合子截子纒絲等名次<lb/>
淡水紅者曰漿水紫紅者曰醬斑有海蜇色者兔面花<lb/>
者皆見要論<lb/>
王文恪鏊姑蘓志方技載席謙善棊下引杜詩云席謙<lb/>
不見近彈棊是亦譌彈棊為奕也何怪今人沿襲之<lb/>
<pb n="KR3j0162_WYG_021-9b"/>
謬<lb/>
莊子漁父篇所謂四患者好經大事變更易常謂之叨<lb/>
專知善事侵人自用謂之貪見過不更聞諫愈甚謂之<lb/>
狠人同於已則可不同於己雖善不善謂之矜右數語<lb/>
王安石贊也予以為更勝老泉辯姦論<lb/>
睢州田蘭芳梁紫寄予所著文集梁紫與商邱劉榛山<lb/>
蔚同里同起侯方域朝宗之後為古文有聲梁宋間今<lb/>
劉死田老於諸生皆宋牧仲中丞友也<lb/>
<pb n="KR3j0162_WYG_021-10a"/>
宋牧仲撫江西一夜夢予屬賦瀟湘雁立成五言覺而<lb/>
憶之不遺一字詩云岸濶水無際月明春雁翔徘徊念<lb/>
儔侣清影落瀟湘時康熙壬申四月十九日也<lb/>
李焞字振雅長垣人萬厯甲辰進士好道術蓄一不灰<lb/>
木火爐爐中香烟自起則吕仙降其室與寤言中夜<lb/>
惟一小僮聞之餘人不聞也官青州知府府署後有<lb/>
園前守遊者輒病恒扃鐍之焞入園周視曰無他異<lb/>
唯荷池中瘞萬金此為祟耳其二子請發之焞曰金<lb/>
<pb n="KR3j0162_WYG_021-10b"/>
鐫柴寅賔名字吾何可妄取乃復扃其門加封識焉<lb/>
柴寅賔者亦長垣人時方成進士知某縣也一日坐<lb/>
公堂忽對城南雲門山咄咄久之呼兩𨽻前曰南山<lb/>
某處有兩狼厄一擔夫亟往救緩無及矣𨽻馳往至<lb/>
南門外過一伎館索茶焞坐堂上忽發怒曰吾戒諭<lb/>
嚴切乃淹留伎館耶即遣急足偵之果在為述守言<lb/>
乃大驚急同至南山下則一擔夫與兩狼相持力盡<lb/>
㡬斃矣遂協力殪一狼擔夫得脱其神異往往類此<lb/>
<pb n="KR3j0162_WYG_021-11a"/>
在郡無疾一日忽召二子曰吕仙召我我將逝矣遂<lb/>
卒年甫五十二後十餘年柴寅賔果守青州發池獲<lb/>
藏金萬富甲邑中柴歿其子不能守竟敗落李族孫<lb/>
丙辰進士聘説<lb/>
六月二十五日滿漢大學士滿尚書都御史漢禮部<lb/>
尚書張英<lb/>
賜遊暢春苑泛舟<lb/>
賜肴饌既而<lb/>
<pb n="KR3j0162_WYG_021-11b"/>
賜大學士王熙以<lb/>
御書長春宫頌及滿尚書人<lb/>
御書扇一先數日張蒙<lb/>
賜扇<lb/>
御書唐詩忽見寒梅樹花開漢水濵不知春色早疑是<lb/>
㺯珠人其背面畫梅一枝左都御史沙海得登登山路<lb/>
行將盡一首<lb/>
諸公言在<lb/>
<pb n="KR3j0162_WYG_021-12a"/>
暢春苑見外國所貢玻瓈瓶二一貯水去其葢覆即有烟<lb/>
自水中出夜有火燄一水中貯小木一段鈎出别以木拭<lb/>
之可以取火士禎按拾遺記西海有泘王山山下有穴穴<lb/>
中有水其色如火波濤灌蕩其光不滅晝則通朧不明夜<lb/>
則照曜穴外是謂陰火木華海賦所云陰火潛然是也太<lb/>
平寰宇記曰不灰木俗多為鋌子燒之成炭而不灰出膠<lb/>
州其葉如蒲齊地記曰盧水側有勝火木方俗音曰檉子<lb/>
即東方朔神異經不灰<hi>一作燼</hi>之木也又徐無山有不灰之木<lb/>
<pb n="KR3j0162_WYG_021-12b"/>
色黑似炭而無葉有赤石磨之則火發以然不灰之木<lb/>
可以終日郎瑛自言得不灰之木須石腦油塗之始然<lb/>
右見升菴新語及方氏通雅又關尹子曰兩木摩火生<lb/>
麥粉不拘多少用陳醋熬膏貼無名腫毒神效<hi>寧都令李聘說</hi>
李中麓太常云如楊慈湖之易林之竒之書詩則王氏<lb/>
總聞春秋則木訥經筌及魏湜之禮記集説多有髙出<lb/>
朱註之上者此外能發明經㫖者抑又不止四五十家<lb/>
宋刻已古鈔冊漸訛再過百年俱失傳矣必須題請之<lb/>
<pb n="KR3j0162_WYG_021-13a"/>
後有京板以及各書坊有鏤板始可遍行天下不然則<lb/>
以拘拘背朱為嫌而經術不幸不減秦火矣又有與霍<lb/>
渭厓書云解詩者無論漢唐宋儒如王氏總聞歐陽本<lb/>
義李黄集解錢氏詩説嚴粲詩輯吕東萊讀詩記有髙<lb/>
出朱上者有互相發明者古人於詩之山水制度魚蟲<lb/>
草木詳為之釋而意則欲得之言外故夫虛心活法斷<lb/>
章取義者讀詩之大約也譬諸聞人之言而又轉述於<lb/>
人巳不能無訛乃又强定一主意是豈逆志之道哉詩<lb/>
<pb n="KR3j0162_WYG_021-13b"/>
之柄者詩之病也不小序而詩柄焉此世儒之拘見也<lb/>
中麓邃於經學其言如此<lb/>
萊陽姜如農埰如須垓兄弟齊名時稱二姜如農崇禎<lb/>
末為給事中建言謫戍宣城衛鼎革後兄弟遂卜居呉<lb/>
郡不歸鄉里給事死遺命𦵏宣城以謂故君未賜環不<lb/>
敢首邱吾友張杞園<hi>貞</hi>作祠記書其事南北名士多歌<lb/>
詠之既而遷其夫人之匶合𦵏於宣而𦵏給事之衣冠<lb/>
於父母墓左予謂非禮也夫給事身值滄桑居呉不返<lb/>
<pb n="KR3j0162_WYG_021-14a"/>
或嵗一歸省墓或數年一歸省墓猶可也死不首邱又<lb/>
不歸骨先壟顧逺𦵏戍所此則矯激好名之過而害天<lb/>
性之恩可已而不已者也至遷其夫人逺祔江南而以<lb/>
衣冠代歸𦵏此尤非也已不歸𦵏已無以慰父母之望<lb/>
於地下乃并其婦已𦵏之骸骨大去其鄉明其與父母<lb/>
絶矣孝子忍乎哉是何其於君臣之義厚而於父子之<lb/>
恩薄也禮曰鳥獸失䘮其羣匹越月踰時則必反巡過<lb/>
其故鄉回翔焉鳴號焉蹢躅焉踟躕焉然後乃能去之<lb/>
<pb n="KR3j0162_WYG_021-14b"/>
而況人乎況父母之墳墓乎予讀思潁詩每致憾於歐<lb/>
陽永叔兹給事之𦵏亦未敢傅會以為然聊書祀園記<lb/>
後以質諸知禮者云<lb/>
牛僧孺以詩謁劉夢得夢得為飛筆㸃竄僧孺深憾之<lb/>
至作相後纔吐劉愧悔以戒子孫故王建云人怪考詩<lb/>
嚴予生平手定朋友之詩多矣率從直諒諒之者固多<lb/>
抑豈必無怪其嚴者昔為郎中時嘗為户侍魏敏果公<lb/>
<hi>象樞</hi>閱其集魏以手札報謝云于論文談藝之中見吾心<lb/>
<pb n="KR3j0162_WYG_021-15a"/>
不欺之學魏講學故云云然不欺二字實談藝根柢耳<lb/>
杜詩公孫大娘弟子舞劍噐行序云開元五載余尚童<lb/>
稺記於郾城觀公孫氏舞劍噐渾脱瀏灕頓挫獨出冠<lb/>
時按陳暘樂書云樂府諸曲自古不用犯聲唐自則天<lb/>
末年劍噐入渾脱為犯聲之始劍噐宫調渾脱商調以<lb/>
臣犯君故為犯聲又唐多解曲如柘枝用渾脱解之類<lb/>
觀此則劍噐渾脱自各為舞曲之名今人誤讀杜詩序<lb/>
以劍器為句而以渾脱瀏灕頓挫六字為句以為皆極<lb/>
<pb n="KR3j0162_WYG_021-15b"/>
贊舞劍噐之妙譌謬沿襲文字中往往以渾脱瀏灕四<lb/>
字連綴用之可笑也<lb/>
唐王義方彈李義府曰昔事馬周分桃見寵後交劉洎<lb/>
割袖承恩義府固姦邪乃出身如此又小人輩所羞道<lb/>
梅聖俞宣州雜詩有云一過響山畔常思路中丞中丞<lb/>
之中亦作竹仲切僅見於此<lb/>
王弇州朝野異聞録載何心隠事甚詳其畧云心隠才<lb/>
髙於顔山農而狠幻勝之有吕光午者力敵萬夫相與<lb/>
<pb n="KR3j0162_WYG_021-16a"/>
為死友嘗遊呉興㡬誘其豪為不軌又與一富室子善<lb/>
偕之數百里外忽曰天下唯子能殺我我且先殺汝紲<lb/>
之湖中而挾使手書取其家數百金而後縱之善御史<lb/>
耿定向遊京師與處而故相張江陵來訪既去忽謂定<lb/>
向曰此人當殺我吕光午又數遊蠻中以兵法教其酋<lb/>
長事稍稍聞江陵屬江西湖廣撫按宻捕之得之於嶺<lb/>
北見撫臣王<hi>先曾祖諱之垣</hi>不肯跪曰若安能殺我殺我者張居<lb/>
正也擇健卒痛笞之百餘乾笑而已遂死獄中心隠之<lb/>
<pb n="KR3j0162_WYG_021-16b"/>
本末如此予小時於家故籍中見先曾王父大司徒公<lb/>
撫楚時所刋大姦何心隠即梁夫山<hi>變名不一此其一耳</hi>招案惜不<lb/>
存矣而萬厯疏鈔乃載南給事中趙崇善劾曾王父一<lb/>
疏中以殺心隠為罪而曲䕶心隠謂公欲嫄江陵而枉<lb/>
殺之其言比於狂吠愚嘗痛心疾首於此因讀弇州所<lb/>
記心隠惡蹟與當日爰書脗合遂手録之史館諸公自<lb/>
有公議非崇善一人之私言可亂千古之白黒者也<lb/>
延綏鎮新誌花木類有後姚婆一莖作蓓蕾開花五六<lb/>
<pb n="KR3j0162_WYG_021-17a"/>
瓣翠色俗云舜母亦曰虞美人因虞字而傅會殊謬按<lb/>
虞美人即鶯粟花俗名米囊有千瓣五色又名滿園春<lb/>
通雅曰虞美人有呉蜀二種碧雞雜志言桑景舒作虞<lb/>
美人曲而此花輒動先王父方伯公羣芳譜云虞美人<lb/>
草獨莖三葉葉如決明一葉在莖之端兩葉在莖之半相<lb/>
對人或歌虞美人曲則葉動如舞又名舞草出雅州宋<lb/>
曾慥詩芳心寂寞寄寒枝舊曲聞來似斂睂哀怨裴回<lb/>
愁不語恰如初聽楚歌時今詩餘調有虞美人古今通<lb/>
<pb n="KR3j0162_WYG_021-17b"/>
詠虞姬事舜母之名妄矣<hi>通雅蓓蕾謂之葧又為䓈北人謂之孤<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>音如孤都即宋景文</hi>
<hi>所云胍<graphic n="KR1975" url="https://raw.githubusercontent.com/kanripo/KR-Gaiji/master/images/KR1975.png" mimeType="image/png"/>今山東方言尚云孤都也</hi>
恵顯字晦我清澗人東林黨人世揚同産弟也少為諸<lb/>
生去而從軍積功至延綏副將李自成寇榆林顯激厲<lb/>
將士勉以忠義城陷賊説降且曰若世揚弟能從我當<lb/>
為權將軍顯極口罵賊賊怒磔之顯初名顯揚恥兄世<lb/>
揚降賊故更名云世揚子漸字碩亭為撫邊守備亦罵<lb/>
賊死獨世揚降賊受偽官<lb/>
<pb n="KR3j0162_WYG_021-18a"/>
來順威武堡應襲傅鏜僕也主母病亟順泣曰主母如<lb/>
此我受撫育猶子也報恩在斯時矣自割臂肉煎進之<lb/>
病尋愈王覺明靈壁人從其主謝成夫婦戍綏德州幼<lb/>
子鏞在襁褓道棄之覺明適前行既問知其故痛哭返<lb/>
求之得於草間乃籠負而行後成無他出賴鏞不絶右<lb/>
二義僕事見譚吉璁延綏鎮志皆明時人<lb/>
一産三男本朝五十年來直省每嵗屢告殊不以為異<lb/>
户禮二部會題止行有司給米布而已然南唐時真州<lb/>
<pb n="KR3j0162_WYG_021-18b"/>
民一産三男皆封將軍之號則侈為非常祥瑞矣古今<lb/>
事不同有如此<lb/>
涓來少宗伯説劉修撰克猷<hi>子壯</hi>中明崇禎庚午舉人困<lb/>
於公車至順治己丑赴會試初入京居黄岡會館是夜<lb/>
夢一神人自空而下類人間所繪畫魁星者連呼狀元<lb/>
劉驚起遜謝顧曰數定矣何遜謝為是科遂捷南宫殿<lb/>
試果及第第一既入翰林又一夕夢人告曰君雖狀元<lb/>
及第然官不過五品年不過五十時遇<lb/>
<pb n="KR3j0162_WYG_021-19a"/>
覃恩加一級為從五品急請告歸未久病卒年四十三卒時<lb/>
命家人開牕仰視曰天樂迎我我逝矣又曰我東華真君第<lb/>
三弟子今召復故位耳劉生平力行功過格制行不減古人<lb/>
七月十三日漢人九卿卿寺赴<lb/>
暢春園起居有<lb/>
㫖入見於澹寧居<hi>澹寧居在苑東偏南向僅三楹製極樸素</hi>
棲霞竺菴禪師名大成覺浪盛公弟子也有和寒山詩<lb/>
云我著弊垢衣衆人生譏誚我著珍御衣衆人稱切要<lb/>
<pb n="KR3j0162_WYG_021-19b"/>
我著毛羽衣衆人皆大笑若我不著衣何人知我妙又<lb/>
白鶴欲升天黄鶴不相許飛入鸚鵡洲求食洞庭渚千<lb/>
年復千年雙雙變毛羽兩兩竟成仙誰向凡人語<lb/>
康熙壬子十月攝山僧旭初者誘少婦入山藏於中峯<lb/>
之麓將狎之忽見一金甲神人身髙數丈推大石懸空<lb/>
而下旭驚走其婦已虀粉矣旭病年餘始愈<lb/>
僧天花者山東人不持戒律酗酒亡賴人皆惡之遊方<lb/>
至河西務居焉而飲酒食肉如故久之人頗厭苦天花<lb/>
<pb n="KR3j0162_WYG_021-20a"/>
一日大市牛酒召鄰里畢集酒酣諗衆曰吾行脚至此<lb/>
久溷諸檀越今將行矣聊此言别轟飲至夜半起曰吾<lb/>
明早乃行居士輩留此勿歸須送我乃返耳衆疑其所<lb/>
為去留各半比天曉索湯沐浴拜佛竟呼衆曰居士珍<lb/>
重吾行矣入室敷坐而化<lb/>
予昔讀三原王端毅公逸事愛其詩著之池北偶談單<lb/>
縣族姪溥適貽秦襄毅公<hi>紘</hi>年譜公事功氣節卓然為<lb/>
成𢎞間名臣詳在國史昔亦載於偶談獨其詩人無知<lb/>
<pb n="KR3j0162_WYG_021-20b"/>
者畧識於此以南道御史謫沅陵北容驛驛丞寄南臺<lb/>
諸僚友云㡬磴烟村傍水涯驛亭喜得逺繁華閑穿洞<lb/>
口尋鍾乳悶向江頭㸔蓼花葛粉熟時堪代飯釣船到<lb/>
處即為家深源<hi>作洪喬誤</hi>賢矣非知命咄咄書空秖自嗟以<lb/>
户部侍郎忤萬安謫廣西叅政述懷云休嗟飄泊在天<lb/>
邊且趂時光度眼前地勝那同凡世界官閑真是散神<lb/>
仙春嫌花鳥牽吟興曉厭松風聒醉眠疎懶竟能成底<lb/>
事㡬回猶夢聽朝鞭以南京户部尚書致政居谷亭述<lb/>
<pb n="KR3j0162_WYG_021-21a"/>
懷云許國何嘗敢愛身鐵衣重整㡬畨新羞貪棧豆甘<lb/>
求退怕累兒孫願受貧賜玦三為嚴譴客沉湘兩度再<lb/>
生人秖今留得形骸在薄暮纔臨蔗境春<lb/>
秦襄毅公生時母朱夫人夢天大雷雨有二物蜿蜒攀<lb/>
牕内窺頭角如麟目光如電驚寤而公生年十七讀書<lb/>
學宫夜夢神人衣冠甚偉飲以盂水水靣光浮星月自<lb/>
是文思日進景泰元年公車過德州夢一龍自深淵奮<lb/>
躍而起公攀龍角騎項而飛明年登進士第<lb/>
<pb n="KR3j0162_WYG_021-21b"/>
秦襄毅公自言平生居官事神務極誠潔行事惟任理<lb/>
不任情治民惟用絜矩二字御吏惟用易大畜獖豕之<lb/>
牙一爻刑罰一以欽恤為主<hi>爾雅豬大防則豬是隄防之義豬其牙謂防止其牙</hi>
秦襄毅公以右都御史總督兩廣軍務公弟南太僕卿<lb/>
崇寄書云聞兩廣事繁自都指揮以下得專生殺權重<lb/>
如此在兄處之必其有道公答書曰事繁當以無事處<lb/>
之權重當以無權處之如是而已<lb/>
大學士兼吏部尚書李天馥赴<lb/>
<pb n="KR3j0162_WYG_021-22a"/>
暢春園謝<lb/>
恩回籍守制<lb/>
温㫖慰勞天馥因為母<lb/>
誥封一品太夫人瞿恭請<lb/>
御筆亦䝉<lb/>
俞㫖頒賜天馥因奏前恭遇<lb/>
萬夀節所進書畫等未蒙俯納不敢帶回仍祈<lb/>
俞㫖收入内府有<lb/>
<pb n="KR3j0162_WYG_021-22b"/>
㫖止留劉松年溪亭圖一軸黄庭堅書江安詩一卷范寛<lb/>
江雪漁歸圖一卷趙孟頫書福仙院記一册文徵明泥金楷<lb/>
書一册董其昌書酒徳頌一卷澄泥井田硯一方皆異數也<lb/>
廣陵所刻唐詩七言律神韻集是予三十年前在揚州<lb/>
啓涑兄弟初入家塾暇日偶摘取唐律絶句五七言授<lb/>
之者頗約而精如皋冒丹書青若見而好之手鈔七律<lb/>
一卷擕歸其後二十年泰州繆肇甲黄泰來刻之非完<lb/>
書也集中有陳太史其年及二子增入數十篇亦非本<lb/>
<pb n="KR3j0162_WYG_021-23a"/>
來面目矣<lb/>
僧寳傳石門聰禪師謂逹觀曇頴禪師曰此事如人學<lb/>
書㸃畫可效者工否者拙何以故未忘法耳如有法執<lb/>
故自為斷續當筆忘手手忘心乃可此道人語亦吾輩<lb/>
作詩文真訣<lb/>
佛印元禪師謂衆曰昔雲門説法如雲雨絶不喜人記<lb/>
録其語見即罵曰汝口不用反記吾語異時禆販我去<lb/>
學者漁獵語言文字正如吹網欲滿非愚即狂吾輩作<lb/>
<pb n="KR3j0162_WYG_021-23b"/>
詩文最忌禆販所謂汝口不用反記吾語者也<lb/>
上命内閣學士戴通賫<lb/>
御書賜大學士李天馥母瞿曰貞松堂上方有璽曰康熙<lb/>
御筆之寳又<lb/>
賜天馥<lb/>
御書一卷曰儒者當學探本原行迪醇茂循序進德守<lb/>
已冲虛一言一動罔有不謹嘉謨嘉猷必以入告斯廣<lb/>
譽翕聞而為周行之士也凡四十七字未書癸酉倣松<lb/>
<pb n="KR3j0162_WYG_021-24a"/>
雪道人筆意卷首璽亦用康熈<lb/>
御筆之寶<lb/>
五祖演禪師綿州人造白雲端端謂曰川藞苴汝來耶<lb/>
又明覺顯襌師與棲賢諟襌師藞苴不合按字書云藞<lb/>
力瓦切藞䕢泥不熟貌郭一經曰出安子文贊苴又側<lb/>
下切音鮓土苴查滓也糞草糟粕之類葢謂其但講教<lb/>
典未經罏韛所得尚糟粕也今山東謂物之不磨礱滑<lb/>
潤者及人性情乖角不平易者皆有此稱其來古矣<lb/>
<pb n="KR3j0162_WYG_021-24b"/>
今語謂皮衣之長者曰褡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>此語最古郭一經曰半臂<lb/>
衫也起於隋時内官服之<lb/>
執金吾金吾鳥名古今注云金吾棒也以銅為之黄金<lb/>
塗兩末謂為金吾二説不同<lb/>
段干姓也老子子宗為魏將封於段干段干葢以地為<lb/>
氏<lb/>
　<lb/>
　居易録卷二十一<lb/>
</p>
<p>
</p>
  </div>
</body>
</text>
</TEI>
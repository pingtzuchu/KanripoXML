<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易錄卷十五</head>
    <p>
<pb n="KR3j0162_WYG_015-1a"/>
欽定四庫全書<lb/>
　居易錄卷十五　　　　刑部尚書王士禎撰<lb/>
張文潛耒宛邱集論樓䕶云所貴乎遊俠者為其身任<lb/>
人之患難而脱人於厄也朱家郭解雖不合於大義而<lb/>
其感慨雄俊先人後己故可取也樓䕶平生齪齪無可<lb/>
稱呂寛得罪王莽以其父故窮歸之豪俠立節無如此<lb/>
時謂宜斬莽使脱寛於死身自亡匿或以身任之而不<lb/>
悔如此而謂之俠可也䕶得詔書即日斬寛以聞莽大<lb/>
<pb n="KR3j0162_WYG_015-1b"/>
喜此茍偷畏懦閭里負販人耳當莽時天下畏威誰非<lb/>
䕶者而班孟堅列䕶與朱家郭解同謂之俠此何故也<lb/>
泣涕責妻子使終養吕公此朱家郭解糞土之餘耳何<lb/>
足道哉此論見郝梁所刻文潛集而六家文粹不載予<lb/>
向者持此論常著之池北偶談不知文潛先得我心也<lb/>
梁號龍泉山人未詳何代人<lb/>
唐周曇詠史絶句上下二卷起唐虞訖隋凡二百首每<lb/>
首有論斷綴詩後詞㫖陳腐亦胡曽之流也曇不知何<lb/>
<pb n="KR3j0162_WYG_015-2a"/>
時何許人全唐詩話唐詩紀事皆不列其姓名此集乃<lb/>
禾中項藥師寫本<lb/>
黄䑕榆肉皆大同産珍味也菽園雜記云捕黄鼠必以<lb/>
鬆尾䑕一名夜猴兒能嗅黄䑕穴知其有無有則入嚙<lb/>
其鼻而出如蜀人養烏鬼以捕魚也清暇錄引澠水燕<lb/>
談云契丹國産大䑕曰毗貍以為殊味或即此陸氏舊<lb/>
聞云畏日為隙光所射輒死<lb/>
康熙三十一年壬申正月辛亥朔免朝賀羣臣齊集午<lb/>
<pb n="KR3j0162_WYG_015-2b"/>
門追班内閣大學士稽查甚嚴午初赴禮部行救䕶禮<lb/>
日食自午初三刻三分始至未時正二刻三分復圓食<lb/>
五分十七秒日躔虚九度危三度禮畢仍赴午門是日<lb/>
風寒<lb/>
初二日午門追班有<lb/>
㫖㑹議陜西西安鳳翔二府常平倉積貯米穀備賑良<lb/>
法及各直省常平倉米數時西安鳳翔饑撫臣以聞<lb/>
特遣户部侍郎阿山發銀五十萬兩支給兵餉賑濟饑<lb/>
<pb n="KR3j0162_WYG_015-3a"/>
民又蠲三十一年正賦至是又慮今年年嵗豐歉未可<lb/>
知故預為備荒之計<lb/>
聖慮之軫切民依如此<lb/>
初三日九卿㑹議西安鳳翔二府常平備賑應照各直<lb/>
省常平倉見行事例援納監生官員紀錄富民頂帶三<lb/>
欵舉行其米數減半時甘凉見行邊儲事例較減半之<lb/>
數每一百石少四十石恐捐納人等不肯舎少就多予<lb/>
于班次再四言之因退與刑書陳公説巖工書李公醒<lb/>
<pb n="KR3j0162_WYG_015-3b"/>
齋左都御史于公振甲刑侍鄭公山公李公奉倩副都<lb/>
李公貞孟黄公菉園等另為一議上之<lb/>
初四日有<lb/>
㫖召内閣滿漢大學士滿漢尚書左都御史吏部漢侍<lb/>
郎彭孫遹兵部滿漢侍郎朱都納李光地翰林院漢掌<lb/>
院學士張英等入<lb/>
上御乾清門<lb/>
命禮書熊賜履兵侍李光地學士張英近<lb/>
<pb n="KR3j0162_WYG_015-4a"/>
御座<lb/>
上指示諸圖論古今樂律得失大㫖以隔八相生為合<lb/>
圍三徑一為未合復<lb/>
命侍衛鼔瑟教坊司吹管以驗之再試江南桐城監生<lb/>
方正珠開方立方算法移晷而退方明崇禎庚辰進士翰<lb/>
林檢討以智之孫也隔八相生謂宫一徴二商三角四<lb/>
羽五變宫六變徴七八復為宫李少司馬云自昔論樂<lb/>
律諸家無人研究及此<lb/>
<pb n="KR3j0162_WYG_015-4b"/>
初五日早朝午門追班午刻内閣大學士伊桑阿等傳<lb/>
上諭陜西及各直省常平倉上州縣五千石中州縣四<lb/>
千石下州縣三千石令户部稽查其數未足者着發正<lb/>
項錢糧糴買備賑㑹議疏發出<lb/>
初六日㑹議常平倉西安鳳翔二府遵<lb/>
㫖發正項錢糧採買其餘各直省數未足者仍照見行<lb/>
事例捐納初稿有勸輸之語予與于總憲共言之而止<lb/>
世傳李易安詩露花倒影柳三變桂子飄香張九成葉<lb/>
<pb n="KR3j0162_WYG_015-5a"/>
石林避暑錄話云子瞻于四學士中最善少游常戲云<lb/>
山抹微雲秦學士露花倒影栁屯田李葢襲蘇語<lb/>
李少司馬厚菴説黄石齋先生<hi>道周</hi>配蔡夫人今年將九<lb/>
十尚無恙能詩書法學石齋造次不能辨尤精繪事常<lb/>
作瑤池圖遺其母太夫人云<lb/>
史傳記載有可疑者如三國志闗侯傳注曹操圍吕布<lb/>
於下邳侯啓操布使秦宜祿行求救乞娶其妻操許之<lb/>
臨破又屢啓於操疑其有異色先遣迎看因自留之侯<lb/>
<pb n="KR3j0162_WYG_015-5b"/>
心不自安又姚寛西溪叢語云范文正仲淹守鄱陽喜<lb/>
一樂籍未㡬召還到京以綿胭脂寄其人題云江南有<lb/>
美人别後長相憶何以慰相思贈汝好顔色至今墨蹟<lb/>
在鄱陽士大夫家以二公風節行義殊不類何耶<hi>秦朗宜禄</hi>
<hi>之子與何晏并養宫中視如公子</hi>
初十日同李容齋太宰齋宿<lb/>
天壇十一日陪祀畢仍赴午門坐班<lb/>
十一日祭祈穀壇<lb/>
<pb n="KR3j0162_WYG_015-6a"/>
上偶患癤未痊令内閣禮部太常寺集議查照典例請<lb/>
遣官恭代<lb/>
上疑之初七日復下九卿集議議如前閣臣啓奏得<lb/>
俞㫖仍令照例進銅人於宫中齋戒葢<lb/>
上登極三十年以來凡<lb/>
郊<lb/>
廟大祀無不躬親雖大雨雪必出敬<lb/>
天尊<lb/>
<pb n="KR3j0162_WYG_015-6b"/>
祖乆而勿怠如此<hi>凡祭祀則太常寺預進銅人置乾清門銅牌南向銅人西向</hi>
十五日常朝朝罷九卿仍追班與李容齋太宰杜肇余<lb/>
大司馬李厚菴少司馬憩於朝房予談及吏禮二部翰<lb/>
林院國子監土地皆祀韓文公或詰其故予謂韓甞再<lb/>
為吏部侍郎國子祭酒贈禮部尚書獨未甞為翰林學<lb/>
士耳厚菴謂退之不作祭酒予按文公本傳呉元濟平<lb/>
遷刑部侍郎上表諫佛骨貶潮州刺史移袁州召拜國<lb/>
子祭酒轉兵部侍郎宣撫鎮州歸轉吏部侍郎特其先<lb/>
<pb n="KR3j0162_WYG_015-7a"/>
亦甞再為國子博士故人多不察耳<lb/>
春秋之世人材衆多婦人亦通達古今魯之敬姜固卓<lb/>
然不可及如南子淫婦人也而知蘧伯玉車聲穆姜淫<lb/>
婦人也而其論易隨卦云云夫子作文言取之皆非庸<lb/>
女子也南子知不為冥冥墮行而不恥婁豬穆姜自言<lb/>
棄位而姣不可謂貞而㡬亂魯國不可解也<lb/>
龍蛇歌本介之推事左傳史記吕覽并同説苑乃作舟<lb/>
之僑又不載綿上事而云歴階而去文公求之不得按<lb/>
<pb n="KR3j0162_WYG_015-7b"/>
左氏僖二十八年城濮之戰壬午濟河舟之僑先歸七<lb/>
月丙申振旅凱入于晉殺舟之僑以徇于國二子事跡<lb/>
顯然如此乃以舟為介可乎又説苑新序皆劉向著書<lb/>
新序以為介之推與説苑自相矛盾尤不可解<hi>歴階而去求之</hi>
<hi>不得語亦近兒戲</hi>
石鼔文正誤二卷正徳中絳人陶滋時雨撰其自序云<lb/>
周宣王石鼔文十其義與車攻吉日之詩相類而辭亦<lb/>
間有同者鼔距今垂二千三百餘年㪚而復合晦而復<lb/>
<pb n="KR3j0162_WYG_015-8a"/>
明意者神物䕶持如韓昌黎之所言哉不然何歴年之<lb/>
逺若是也宋薛氏尚功鄭氏樵施氏宿王氏厚之各為<lb/>
訓釋不能無議焉者如以畤作時矢作尖<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>作霧舛譌<lb/>
甚多不可殫舉然諸家皆為模本所誤石鼔葢未之見<lb/>
也元潘氏迪取諸家説重為考訂間亦以垐作即阪作<lb/>
<graphic n="KR2534" url="https://raw.githubusercontent.com/kanripo/KR-Gaiji/master/images/KR2534.png" mimeType="image/png"/>夫迪親見之猶混魯魚矧諸家乎滋躬詣鼔旁詳加<lb/>
摩玩文之漫剝者猶隠然有跡可辨也乃筆之以歸沈<lb/>
潛其義叅考諸説是者取之誤者正之其未詳者不敢<lb/>
<pb n="KR3j0162_WYG_015-8b"/>
強為之説鼔之所自諸家考辨已明不復容喙乃以王<lb/>
氏辨疑及古今歌詠附載于後以見是鼔也直為周宣<lb/>
之物好異者不煩譊譊云爾又曰滋以正徳戊寅嵗作<lb/>
石鼔文正誤甫成編以諫止南狩觸罪坐斥橋門一日<lb/>
過寮友國博陸君俊卿家見几上有舊書一冊取而閲<lb/>
之乃宋蘇文忠公石鼔文摹本也刻之者為維揚歐氏<lb/>
本源歐得之於甬東楊氏準不知楊得之何人滋幸天<lb/>
之未喪斯文也因假歸叅校同異滋藏舊本四百六十<lb/>
<pb n="KR3j0162_WYG_015-9a"/>
五字蘇本六百一十一字九鼔篆籒皆完惟一鼔僅存<lb/>
其半惜薛尚功輩為音釋時不獲見此葢文完則義足<lb/>
而字之辨也易文闕則義晦而字之辨也難矧石鼔之<lb/>
字畫竒古句讀聱牙顧復闕其文乎然諸家音釋之誤<lb/>
無足怪者滋合舊編重為刪定摭諸家之説并引經傳<lb/>
可為證者載於下將質諸博洽君子此書淄川畢州守<lb/>
載積家有舊刻本朱檢討<hi>彛尊</hi>著日下舊聞畢寫寄之<lb/>
予得觀覽焉陶與趙師尹皆絳州人明世宗將上恭穆<lb/>
<pb n="KR3j0162_WYG_015-9b"/>
獻皇帝尊號滋時為郎中與豐熈張翀等伏哭左順門<lb/>
遣戍<lb/>
門人江闓辰六云順治丙戌益陽縣覃家園民家瓜棚<lb/>
有二瓜大如盆盎相距三尺許每夜犬吠其下不止月<lb/>
夜覘之則二瓜相擊如鬬狀明日剖視之中各有蝦蟇<lb/>
一躍出投火中亦無他異<lb/>
余知古渚宫舊事載昭王反郢樂師扈子侍引琴而歌<lb/>
曰王兮王兮聽讒邪枉殺左右冤伍奢二子懐恨東奔<lb/>
<pb n="KR3j0162_WYG_015-10a"/>
吳創讎構禍破國都鞭尸戮骸邱墓屠賴申包胥人獲<lb/>
蘇王雖返國憂未徂右與吳越春秋窮劫之曲全不同<lb/>
楊升菴風雅逸編馮少洲風雅廣逸俱未收入又載樊<lb/>
姬琴歌曰忠信言兮從正不邪衆妾進兮繼嗣多二書<lb/>
亦未及楊馮皆博極羣書何未覩此<lb/>
唐闕史首載丁約劍解事謂約從逆帥李師道被獲獻<lb/>
俘闕下臨刑用幻術以筆代已自云歸崑崙石室矣語<lb/>
云天上無不忠孝神仙約何為者吾郡長山劉孔和節<lb/>
<pb n="KR3j0162_WYG_015-10b"/>
之有詩云淮南叛諸侯趙髙賊宦官神仙乃如此何足<lb/>
容褒彈真篤論也否則如淮南以叛誅死而道書猶妄<lb/>
為雞犬皆仙之説以誑聾俗是導逆也豈可以訓<lb/>
宋太學生丁特起泣血錄載金人入汴駐青城索監書<lb/>
藏經如資治通鑑蘇黄文集之屬皆指名取索當時朝<lb/>
廷行下諸路盡毁坡谷著作奸黨傅㑹至欲焚資治通<lb/>
鑑賴有神宗御製序文乃不敢毁而敵國之敬重顧如<lb/>
此宋欲勿亡得乎<hi>朱晦翁亦謂温公資治通鑑虚費一生精力尤不可解也</hi>
<pb n="KR3j0162_WYG_015-11a"/>
羅大經鶴林玉露一條論揚雄云莽之行如狗彘三尺<lb/>
童子知惡之雄豈肯附之劇秦美新不過言孫以免禍<lb/>
耳予鄙之判其側云危言既不可不言庸何傷<lb/>
清暇錄元人撰自署灌園耐得翁書凡六卷多刺取諸<lb/>
家小説成之異聞殊少<lb/>
卻掃編睢陽徐度撰專詳宋累朝官制沿革同異之故<lb/>
亦有用之書也度為宰相處仁子處仁仕政宣間靖康<lb/>
初拜中書侍郎獨能不附京貫以剛㢘稱其在東京末<lb/>
<pb n="KR3j0162_WYG_015-11b"/>
亦庸中佼佼者也<lb/>
東阿魚山即曹子建聞梵處有墓在焉山上有臺二曰<lb/>
栁書曰羊茂<hi>見隋碑</hi>皆傳為子建讀書處二臺名義不甚<lb/>
可解魚山一名吾山即漢武帝瓠子歌所云吾山平兮<lb/>
鉅野溢是也<lb/>
廣西鎮安府五指山與交趾相鄰産水晶彌望如雪其<lb/>
巨者或取作假山長至丈餘此慶逺人李文鳳月山叢<lb/>
談所載<lb/>
<pb n="KR3j0162_WYG_015-12a"/>
月山叢談言何大復督學闗中諸生進謁方揖跪何命<lb/>
之起再跪何不語諸生竊視之見頭小垂氣已絶矣後<lb/>
數日有人自潼闗來云見何騶從屏避路側計所見日<lb/>
時即何卒之日時也予按大復先生以正徳戊寅自吏<lb/>
部出督陜西學政辛巳二月病嘔血六月棄官歸汝南<lb/>
抵家六日而卒卒時與門人樊鵬少南訣曰死生常理無<lb/>
足悲但吾生多辛苦耳樊作行狀孟洋有涯大復之姊<lb/>
夫也作墓誌銘其言鑿鑿如此叢談何㨿而為此妄語<lb/>
<pb n="KR3j0162_WYG_015-12b"/>
耶故知小説家言不足盡信<lb/>
華陽集四十卷宋資政殿學士諡文簡張綱彦正所著<lb/>
洪景盧序之綱甞進劄子言元祐黨籍之家推恩太濫<lb/>
因得㫖看詳元祐黨籍内曾任宰執侍從臺諫等官顯<lb/>
有名徳者具狀聞奏臣等今看詳黨籍人姓名見于碑<lb/>
刻者共有二本一本計九十八人一本計三百九人雖<lb/>
皆出于蔡京私意内九十八人係崇寧初年所定多得<lb/>
其真其後蔡京再將上書人及已所不喜者作附麗人<lb/>
<pb n="KR3j0162_WYG_015-13a"/>
添入黨籍泛濫冗雜増至三百九人看詳九十八人内<lb/>
除王珪不合在籍自餘九十七人多是名徳之臣所有<lb/>
三百九人豁除九十七人係前石刻所載其餘數内更<lb/>
有侍從官上官均岑象求及餘官江公望范柔中鄧考<lb/>
甫孫諤等六人名徳亦顯然可見共計一百三人依得<lb/>
累降推恩指揮所有今來臣寮上言許子孫陳乞恩例<lb/>
次數伏祈付三省措置施行宰臣文彦博七人<hi>潞公司馬温公</hi>
<hi>吕申公吕汲公劉忠肅范忠宣韓義公</hi>執政梁燾等十六人待制已上蘇<lb/>
<pb n="KR3j0162_WYG_015-13b"/>
軾等三十五人餘官秦觀等三十九人予按看詳黨籍<lb/>
以初碑為據而削去王珪是已然執政中如李清臣侍<lb/>
從中如賈易楊畏尚竄名其間豈為定論而宰臣無蘇<lb/>
頌亦不知何也按小學紺珠合元祐黨籍建中上書邪<lb/>
等兩籍三百九人龔頤正作列傳譜述一百卷凡三百<lb/>
五人不可詳者四人<lb/>
長白山㑹仙峯之北滸山濼中有墨王亭從叔祖洞庭<lb/>
<hi>象咸</hi>之别業也米元章稱法書曰墨王陸友仁謂非鍾王<lb/>
<pb n="KR3j0162_WYG_015-14a"/>
不能當亭名義取諸此洞庭仕明末崇禎時為光禄署<lb/>
正工草書尤嗜酒酒酣落筆如風雨驟至蛟龍怒飛人<lb/>
得其紈素便面皆藏弆以為寶今真蹟不易得矣别業今<lb/>
為鄒平張氏所有亭猶在予少時題句云墨王亭子水<lb/>
中央四面菰蒲作夏涼周櫟園<hi>亮工</hi>侍郎過此有詩見懐<lb/>
云獨有墨王亭畔水空明與客憶王郎馮大木<hi>廷櫆</hi>舍人<lb/>
愛墨王之名因為道其縁起如此<lb/>
趙普自言以半部論語佐太祖取天下然跡普生平于<lb/>
<pb n="KR3j0162_WYG_015-14b"/>
論語似無所得蒙齋筆談載韓魏公自言自少至老終<lb/>
始所踐歴惟一部論語未甞須臾敢離晚鎮北門韓縝<lb/>
為都轉運使造其臥内几案間不見他物惟一唾壺及<lb/>
論語耳如魏公者乃真讀論語者也<lb/>
明宗室諸藩生子例由禮部制名主者索賄不滿意輒<lb/>
制惡字予之如崇禎壬午舉人朱慈<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>衡府王孫也字<lb/>
火西詩文有盛名<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字葢取愁人二字牽合之宋趙彦<lb/>
衛雲麓漫鈔云宗籍凡袒免親已上賜名受官或寓不典<lb/>
<pb n="KR3j0162_WYG_015-15a"/>
之言於其間如令誅令鯀等不可槩舉乃知此風宋已<lb/>
有之頃予在都院閲揭帖見苗蠻有名阿斬阿亡者尤<lb/>
可駭笑<lb/>
天邊趙盾益可畏水底右軍方熟眠昔人有湯燖王羲<lb/>
之之謔予讀張文潛宛邱集此首乃仲夏詩字句小異<lb/>
云雲間趙盾益可畏淵底武侯方熟眠若無一雨為施<lb/>
澤直恐三伏便欲然謂龍眠則亢暘不雨武侯云者如<lb/>
言臥龍也此謔當更云湯燖諸葛丞相耳與右軍無涉<lb/>
<pb n="KR3j0162_WYG_015-15b"/>
又相傳有送鵞及梅子札云湯燖右軍二隻醋浸曹公<lb/>
一瓶傳以為笑故友董侍御文驥玉虬之子常遺風雨<lb/>
梅予喜其名甚雅戲為口號謝之云呉中五月梅黄雨<lb/>
想像千林舶趠風珍重遺來香軟齒不須將醋浸曹公<lb/>
<hi>韓致堯詩云齒軟越梅酸</hi>
京師冬月養花者多鬻牡丹芍藥紅白梅碧桃探春諸<lb/>
花於廟市其法置花樹於暖室地炕以火逼之猶癸<lb/>
辛雜識所記馬塍塘花<hi>亦作堂花</hi>之類康熙庚午三月予自<lb/>
<pb n="KR3j0162_WYG_015-16a"/>
少詹事遷副都御史又旬日馬邑田子湄喜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>亦自少<lb/>
詹事遷内閣學士一日赴起居館晤别翰林掌院學士<lb/>
滿洲掌院學士庫勒納公<hi>今戸部尚書</hi>曰公等亦見冬日鬻<lb/>
花者乎置之密室鑿池作坎緶竹其下溉以牛溲培以<lb/>
硫黄筧引沸湯扇以微風盎然春温經宿而花放矣衆<lb/>
花固未蓓蕾也及二三月衆花應候而發而冬花已憔<lb/>
悴視其根則已腐敗乆矣葢春花知命而待時者也<lb/>
冬花不知命而違時者也仕宦亦然吾見夫冬花之榮<lb/>
<pb n="KR3j0162_WYG_015-16b"/>
落亦多矣公等今日之擢乃春花也雖遲發亦不速敗<lb/>
予深感其言類有道者因記之<lb/>
地氣北寒南燠亦不盡然庚午冬京師不甚寒而江南<lb/>
自京口達杭州裏河皆凍揚州騾綱皆移蘇杭甚至揚<lb/>
子錢塘江鄱陽洞庭湖亦凍江南柑橘樹皆枯死其明<lb/>
年京師柑橘不至唯福橘間有至者價數倍齊魯間竹<lb/>
多凍死按宋時江南大寒積雪尺餘河盡冰凡橘皆凍<lb/>
死伐為薪葉石林作橘薪以志其異元天厯中亦然<lb/>
<pb n="KR3j0162_WYG_015-17a"/>
墨客揮犀記鄜州西有相思河相思舖引令狐挺詩誰<lb/>
把相思號此河云云予昔使蜀過重慶府登塗山其西<lb/>
北曰縉雲山山上有相思寺生竹形如桃釵名相思竹<lb/>
寺有迦葉尊者手跡寺以相思名尤竒<lb/>
李衛公作步虚引云仙家女侍董雙成桂殿夜寒吹玉<lb/>
笙曲終却從仙官去萬户千門空月明河漢玉女能鍊<lb/>
顔雲駢往往在人間九霄有路去無迹裊裊天風吹珮<lb/>
環許彦周詩話歎為人傑王安石題畫扇云玉斧修成<lb/>
<pb n="KR3j0162_WYG_015-17b"/>
寶月團月中仍有女乘鸞青冥風露非人世鬢亂釵横<lb/>
特地寒此詩之工不減贊皇也鄉人長山張某者工畫<lb/>
尤好寫毛女圖予甞得之欲題一詩憶二公前詩瑟縮<lb/>
而止已未歳同故友施侍讀愚山<hi>閏章</hi>訪華隂王徴士無<lb/>
異<hi>宏撰</hi>於昊天寺出唐子華水仙圖共觀予為題長句中<lb/>
有云青峰出沒髙歴歴海天萬里迴春潮六銖衣輕逐<lb/>
風舉飛龍決起横烟霄摹寫畫中意態頗謂傳神意欲<lb/>
髣髴二公於文句之外耳<lb/>
<pb n="KR3j0162_WYG_015-18a"/>
逆藩故平西王呉三桂明之武舉也出江南某公之門<lb/>
某公歿其子奉母以居貧無以供菽水一日於故書中<lb/>
得武舉試錄一册見吳名始悟出父門下時吳鎮雲南<lb/>
方貴盛欲徃謁之以告母母初不可既而貧困日甚乃<lb/>
許之鬻田質簪珥治裝以行比至滇旁皇岐路不克自<lb/>
達賣字市中聊給朝夕忽遇藩下䕶衛詢其籍貫知為<lb/>
江南士人邀致家塾既半載賔主頗洽因從容言欲一<lb/>
見王可乎詢其願見之故乃為叙述師友淵源所以然<lb/>
<pb n="KR3j0162_WYG_015-18b"/>
者䕶衛諾之一日吳大㑹寮佐酒間盛言少年時起家<lb/>
科目誇示座客䕶衛適侍側即跪啓曰王當日出江南<lb/>
某公之門乎吳驚曰然汝安從知此䕶衛曰某公有子<lb/>
貧困萬里上謁至此無由自通今寄食某所故知之耳<lb/>
吳大喜立召之使預賓筵為重客留府第中數月某以<lb/>
母老告歸吳又大集賔僚祖道贈以二萬金别扄繘一<lb/>
篋為母夀皆珠寶也某歸江南遂為富人惜不知其姓<lb/>
字王少司馬嵋谷<hi>維珍</hi>説<lb/>
<pb n="KR3j0162_WYG_015-19a"/>
馬逢知以提督鎮松江恃恩驕恣所為多不法然好延<lb/>
致文士㑹生日賔客雲集為夀一書生預為逢知代製<lb/>
詩數百篇偽撰名公卿序數篇又代刻之裝潢百本卷<lb/>
軸燦然是日赴賔筵為獻馬大喜贈之千金吳人傳為<lb/>
笑柄李太宰容齋説<lb/>
彭少宰羨門説明末時家有小僕倪素者頗騃一日從<lb/>
竈前過忽見一婦人紅衣髙髻插花滿頭面施粉黛向<lb/>
竈而坐見素來即起先行至户外負牆立目直視素其<lb/>
<pb n="KR3j0162_WYG_015-19b"/>
光如炬身長丈餘素驚呼仆地同輩趨至扶掖始甦數<lb/>
日竟死不數月浙西亂彭氏罹兵難者數人<lb/>
李太宰容齋又説合肥王通參綱<hi>思齡</hi>歿於京師其家已<lb/>
聞訃矣有僕某暑月臥堂上中夜忽聞傳呼自外入須<lb/>
臾騶從雜沓於庭有官人升階坐堂中竊視之即主人<lb/>
也屏息乆之傳呼而去比曉視門户尚扄閉也思齡順<lb/>
治壬辰進士以兵部主事假御史銜巡視通倉内陞終<lb/>
通政司叅議<lb/>
<pb n="KR3j0162_WYG_015-20a"/>
二月初二日内閣九卿㑹議明史先是正月二十六日<lb/>
内閣奉<lb/>
上諭纂修明史事闗重大務期秉公持正是非論斷歸<lb/>
於至當方可稱一代信史着部院諸大臣詳議具奏議<lb/>
得應照唐太宗御製晉書之例凡事闗誼辟名臣紀傳<lb/>
恭進請<lb/>
御製論贊其餘不必槩進得<lb/>
俞㫖<lb/>
<pb n="KR3j0162_WYG_015-20b"/>
初三日初四日初五日内閣傳<lb/>
諭九卿㑹議賑濟陜西西鳳二府饑民又傳<lb/>
諭先運襄陽積穀十萬石赴潼闗其秦中流民在鄖襄<lb/>
者得聽運米還其鄉仍給脚費流民責令各省督撫令<lb/>
所在有司賑濟又截留江北漕糧二十萬石自黄河運<lb/>
往蒲州南運責之河道總督靳輔襄陽陸運<lb/>
特遣滿洲刑部侍郎傅臘塔往董之<lb/>
考唐書食貨志唐都長安嵗漕東南之粟而河有三門<lb/>
<pb n="KR3j0162_WYG_015-21a"/>
底柱之險顯慶元年苑西監褚朗議鑿三門山為梁可<lb/>
通陸運發卒六千鑿之功弗成開元十八年宣州刺史<lb/>
裴耀卿條上便宜大約謂漢隋漕路瀕河倉廪遺跡可<lb/>
尋可於河口置武牢倉鞏縣置洛口倉使江南之舟不<lb/>
入黄河黄河之舟不入洛口而河陽柏崖太原永豐渭<lb/>
南諸倉節級轉運水通則舟行水淺則寓於倉以待二<lb/>
十一年耀卿為京兆尹請罷陜陸運而置倉河口江南<lb/>
漕舟至河口者輸粟於倉而去縣官雇舟分入河洛置<lb/>
<pb n="KR3j0162_WYG_015-21b"/>
倉三門東西漕舟輸東倉而陸運以輸西倉復以舟漕<lb/>
以避三門之水險乃於河隂置河隂倉河西置柏崖倉<lb/>
三門東置集津倉西置鹽倉鑿山十八里以陸運自江<lb/>
淮漕者皆輸河隂倉自河隂西至太原倉自太原倉浮<lb/>
渭謂之北運凡三嵗漕七百萬石省陸運傭錢三十萬<lb/>
緡<lb/>
家鉉翁春秋集傳詳説三十卷亦崑山徐氏刻本有鉉<lb/>
翁自序高郵龔璛跋云至正丙子宋亡以則堂先生歸<lb/>
<pb n="KR3j0162_WYG_015-22a"/>
置諸瀛者十年卒成此書自瀛寄宣託于其友肅齋潘<lb/>
公從大藏之泰定乙丑宣學鋟梓凡三十卷綱領十篇<lb/>
一原春秋託始二推明行夏時之意三辨五始四評三<lb/>
傳五明霸六以經正例按鉉翁祖大酉名列朱文公黨<lb/>
籍大酉曽祖愿愿父勤國與二蘇為同門友甞憤王安<lb/>
石廢春秋著春秋新義葢家學云<lb/>
清暇錄載趙賔暘云小兒瘡痘以消毒飲升麻湯等解<lb/>
之非也大要在固臟氣之外任其自然耳惟本事方捻<lb/>
<pb n="KR3j0162_WYG_015-22b"/>
金散最佳又陳剛翁云痘瘡不可多服升麻湯只須以<lb/>
四君子湯加黄茋一味為穩又括蒼陳坡云分教三山<lb/>
日其孫方三歳發熱七日痘出而倒靨色黑唇口冰冷<lb/>
一士人教以用狗蠅七枚擂細和醅酒少許調服移時<lb/>
紅潤如常<hi>蠅冬月則藏狗耳中</hi>又其次女痘後毒上攻遂成内障<lb/>
一老醫用蛇蛻一具淨洗焙燥天花粉<hi>即瓜蔞根</hi>等分細末<lb/>
之入羊肝内麻皮縛定用米泔熟煑切食之旬日而愈<lb/>
却掃編云公卿三品以上薨其家錄行狀上尚書省請<lb/>
<pb n="KR3j0162_WYG_015-23a"/>
諡考功移太常禮院議定博士撰議考功審覆都省集<lb/>
議具上中書門下宰臣判准始錄奏聞付所司即考錄<lb/>
牒以未葬前賜其家省官有異議者聽具議以聞<lb/>
正月十<hi>闕</hi>日内閣傳<lb/>
諭問九卿故大學士吳正治品行宦業予奏云吳某謹<lb/>
慎大司寇陳公亦云謹慎小心遂覆<lb/>
㫖<lb/>
賜諡文僖<lb/>
<pb n="KR3j0162_WYG_015-23b"/>
却掃編云故事臣僚封贈母祖母不問生殁并加太字<lb/>
曰太夫人太君政和間劉安上建言太者事生之尊稱<lb/>
也封母而别之所以致别于其婦既殁並祭于夫若加<lb/>
以尊稱是以尊臨其夫也以尊臨夫名義未正自是始<lb/>
詔命婦追封除去太字紹興新書仍復舊制晏敦復引<lb/>
漢文帝紀七年冬十月令列侯太夫人夫人勿得擅徴<lb/>
捕注謂列侯之妻稱夫人列侯死子復為列侯仍得稱<lb/>
太夫人葢此義也於是追封不復稱太云按帝者之祖<lb/>
<pb n="KR3j0162_WYG_015-24a"/>
母稱太皇太后既升祔止稱皇后正此比也<lb/>
朝制誥命至今沿之而學士臨文多有謬誤失之不考<lb/>
耳<lb/>
皇甫松牛羊日厯云牛僧孺早孤母周氏冶蕩無檢鄉<lb/>
里羞頳乃令改醮南部新書云殷僧辨周僧達皆與牛<lb/>
僧孺同母異父兄弟右或贊皇客所為不可知然僧孺<lb/>
小人或不盡妄<lb/>
蔡京死潭州數日不得殮槀葬漏澤園以青布條裹尸<lb/>
<pb n="KR3j0162_WYG_015-24b"/>
初宣和間京師染坊有名太師青者兹其䜟也見清波<lb/>
雜志南唐宫中尚天水碧為宋伐江南之兆<lb/>
李滄溟視秦中學政某巡撫以檄徴其為文李遂挂冠<lb/>
然此事古已有之清波雜志云數十年前僚屬能文者<lb/>
監司郡守委作箋記必親作簡致叩被公牒撰應用文<lb/>
字亦親署名封達近時此禮俱廢但書司承受傳道公<lb/>
牒則若常程行移上官體貌益崇學士大夫浸失自重<lb/>
此其一也<lb/>
<pb n="KR3j0162_WYG_015-25a"/>
寶刻叢編二十卷南宋錢唐陳思撰思書賈也直齋陳<lb/>
伯玉序云始歐陽兖公集古錄有卷秩次第而無時代<lb/>
先後趙徳父金石錄自三代秦漢而下叙次之而不著<lb/>
所在郡邑及鄭漁仲作系時系地二錄亦疏略弗備其<lb/>
他如諸道石刻錄訪碑錄之類於所在詳矣而考訂或<lb/>
缺都人陳思鬻書都市士之博雅好古者又蒐獵遺忘<lb/>
以足其所藏所閲滋多望之輒能辨其真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>一旦盡取<lb/>
諸家所錄輯為一編以今九域京府州縣為本而繫其<lb/>
<pb n="KR3j0162_WYG_015-25b"/>
名物於左昔人辨證審定之語具著之予故樂序之亦<lb/>
栁河東述宋清之意云思賈人嗜古如是又能薈萃成<lb/>
書亦一異人吕成公云京師賢者多市隠鄭武子能徧<lb/>
識之甞受太𤣥於日者何失得之隠居京師織絹紗為<lb/>
業售不二價喜為詩風調不凡亦此類按宋次道甞撰<lb/>
寶刻藂章三十卷與歐陽集古錄同時今不知尚傳於<lb/>
世否<lb/>
僧齊已白蓮集十卷風騷㫖格一卷有荆南節度副使<lb/>
<pb n="KR3j0162_WYG_015-26a"/>
朝議郎檢校秘書少監試御史賜紫金魚袋孫光憲序<lb/>
嘉靖己丑栁僉跋云元書北宋刻傳世既乆湮滅首卷<lb/>
數字當俟善本補完與皎然貫休三集並傳之常熟馮<lb/>
班鈔本<lb/>
　<lb/>
　<lb/>
　<lb/>
　<lb/>
<pb n="KR3j0162_WYG_015-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居易錄卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易錄卷三十二</head>
    <p>
<pb n="KR3j0162_WYG_032-1a"/>
欽定四庫全書<lb/>
　居易錄卷三十二　　　刑部尚書王士禎撰<lb/>
康熙三十九年庚辰正月門人李御史子來<hi>先復</hi>攜示李<lb/>
在換鵞圗筆意疎放圗中一丈夫相向坐右軍座後一<lb/>
女子捧硯立對坐一丈夫回顧童子抱鵞至鵞宛頸似<lb/>
欲鳴者意態生動衣褶飄灑按圗繪寶鑑李在字以政<lb/>
莆田人遷雲南山水細潤宗郭熙豪放宗夏圭馬逺其<lb/>
人物評者謂八面生動故四方重之云又元磁椀一視<lb/>
<pb n="KR3j0162_WYG_032-1b"/>
今磁絶厚素質青花花紋皆作盤螭形云是曹縣李襄<lb/>
敏公<hi>秉</hi>家物自元時先世所傳至襄敏已數世今乂三<lb/>
百年矣<lb/>
正月二十七日<lb/>
乾清門<lb/>
御試己卯科順天舉人四書題三道内閣九卿在<lb/>
懋勤殿閲卷四鼓始出宿館中次日仍召小九卿科道<lb/>
官覆閲<lb/>
<pb n="KR3j0162_WYG_032-2a"/>
二十九日<lb/>
駕出由天津水路閲永定河工<lb/>
二月初三日有<lb/>
㫖欽定覆試順天舉人一等至三等俱准㑹試四等革<lb/>
黜者七人<lb/>
初五日吏部集議順天考試官同考試官衆問或以磨<lb/>
勘疏為主或以覆試為主予謂准舉人㑹試者<lb/>
皇上之特恩磨勘處分者科塲之定例若因覆試而廢<lb/>
<pb n="KR3j0162_WYG_032-2b"/>
磨勘恐將來科塲之弊益不可問矣滿洲太宰庫勒納<lb/>
公深以予言為然議遂定<lb/>
黄石齋先生蔡夫人名潤石字玉卿工書法與先生逼<lb/>
似康熙庚辰春得其楷書律詩一卷楷法稍雜分𨽻題<lb/>
云偶寄夏太守時山中聞警崇禎丙子秋八月蔡氏玉<lb/>
卿書於石養山中時多崇禎中魔道語蓋先生作也<lb/>
庚辰科㑹試總裁大學士兼刑部尚書吳琠大學士兼<lb/>
吏部尚書熊賜履户部右侍郎李柟都察院僉都御史<lb/>
<pb n="KR3j0162_WYG_032-3a"/>
王九齡熊自癸丑至甲戌丁丑今庚辰凡四典禮闈向<lb/>
所未有也僉憲舊不列名聞自丁丑科始<lb/>
唐樂府往往節取當時詩人之作率緣情切事可以意<lb/>
㑹理解然亦有不可解者如陸州歌第一分野中峯變<lb/>
乃節王右丞終南山詩後四句凉州歌第三開篋淚沾<lb/>
臆乃節髙常侍歌詩前四句也不知與邊塞閨情何涉<lb/>
而取之<lb/>
經筵講官例以尚書侍郎及内閣學士翰林院掌院學<lb/>
<pb n="KR3j0162_WYG_032-3b"/>
士充大拜者則解講官惟徐崑山立齋<hi>元丈</hi>以户部入相<lb/>
仍掌翰林院事兼經筵講官己卯十一月熊孝感青岳<lb/>
<hi>賜履</hi>以吏書張桐城敦復<hi>英</hi>以禮書同日大拜皆帶經筵<lb/>
講官盖三臣在經筵最久故用異數非故事也<lb/>
三月初一日午時<lb/>
文華殿經筵滿講官吏部尚書庫勒納刑部尚書傅臘<lb/>
塔禮部右侍郎努赫刑部右侍郎常綬工部左侍郎羅<lb/>
察内閣學士兼禮部侍郎布泰翰林院掌院學士兼禮<lb/>
<pb n="KR3j0162_WYG_032-4a"/>
部侍郎阿山漢講官東閣大學士兼吏部尚書熊賜履<lb/>
文華殿大學士兼禮部尚書張英吏部尚書陳廷敬户<lb/>
部尚書李振裕禮部尚書杜臻刑部尚書王士禎禮部<lb/>
左侍郎王封濚大學士英尚書庫勒納講論語子以四<lb/>
教一節尚書廷敬侍郎阿山講禹貢禹敷土隨山刋木<lb/>
三句講畢<lb/>
賜宴太和門<lb/>
祝希哲書評云孟頫雖媚猶可言也其似算子率俗書<lb/>
<pb n="KR3j0162_WYG_032-4b"/>
不可言也王元美云李北海傷佻然自雅趙松雪稍穩<lb/>
然近俗又云承㫖精工之内時有俗筆予謂松雪詩亦<lb/>
有法所患未能免俗耳<lb/>
聞㑹試外簾諸公説二月某日貢院中忽聞小兒啼聲<lb/>
跡之在明逺樓上登樓視之果有一小兒如初生者卧<lb/>
而啼哭莫知所從来亦異事也<lb/>
宋牧仲<hi>犖</hi>中丞寄所刻施注蘇文忠公詩集四十三卷<lb/>
宋司諫吳興施元之徳初與吳郡顧禧景繁同撰元之<lb/>
<pb n="KR3j0162_WYG_032-5a"/>
子宿字武子増補見陸游渭南集此書牧仲得之牧仲<lb/>
藏書家闕十二卷牧仲偕幕中文士某某共為得之始<lb/>
為完書<lb/>
唐黄御史滔刻集八卷賦一卷詩三卷碑誌記序牋啟<lb/>
雜文四卷附録一卷首有楊誠齋洪容齋二序淳熈四<lb/>
年渝州謝諤序唐萟文志云黄滔集十五卷又泉山秀<lb/>
句三十卷此集初名東家編畧宋紹興丙子尚書考功<lb/>
員外郎黄公度撰誌滔之八世孫也<lb/>
<pb n="KR3j0162_WYG_032-5b"/>
江蘇廵撫宋犖疏稱江寜縣故民林起龍妻黄氏内則<lb/>
克嫻婦道無忝于歸八十九載現年百有二歳所當題<lb/>
請旌揚以昭人瑞事下禮部<lb/>
命翰林掌院學士法良韓菼教習庶吉士<lb/>
以都察院左都御史王澤宏為禮部尚書擢户部右侍<lb/>
郎李柟為左都御史副都御史王紳為户部右侍郎順<lb/>
天府府尹甘國樞為副都御史<lb/>
振武将軍凉州提督縂兵官孫思克卒年七十四思克<lb/>
<pb n="KR3j0162_WYG_032-6a"/>
旗下人鎮西陲三十八年兵畏民懐畨<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>戴之如父母<lb/>
王輔臣噶爾丹之亂兩次用兵恢復征𠞰累立大功<lb/>
本朝名將也屢以老病疏乞骸骨<lb/>
上溫諭慰留不允至是卒奉<lb/>
㫖從優議恤贈太子少保加太子太保諡襄武<lb/>
總督河道兵部尚書于成龍卒奉<lb/>
㫖從優議恤改江南江西總督兵部尚書張鵬翮為<lb/>
河道總督<lb/>
<pb n="KR3j0162_WYG_032-6b"/>
徐昌國談藝錄云未睹鈞天之美則北里為工不詠闗<lb/>
睢之亂則桑中為雋當是既見空同之後深悔其吳歈<lb/>
耳而錢氏顧力揚其少作正弇州所云舞陽絳灌既貴<lb/>
後稱其屠狗吹簫以為佳事寧不泚顙者也<hi>按此亦斥謙益語</hi>
石守道作怪論三篇毁楊文公予嘗駁之矣又讀其救<lb/>
説一首最誖于理如云漢祚微王莽簒道大壞揚雄存<lb/>
之五代之亂馮瀛王存之數語蠱世道人心不淺而篇<lb/>
終又云天下國家有難患以死殉之忠臣之節<hi>云云</hi>何又<lb/>
<pb n="KR3j0162_WYG_032-7a"/>
自相矛盾之甚守道持論率僻謬如此<lb/>
南海舉人歐之麟貽其從世祖禎伯虞部集若干卷後<lb/>
附禎伯青衣李英詩曰歴逰集餐霞集當壚集又贈言<lb/>
一卷則徐子與沈蛟門文五峯諸人之作皆在子與極<lb/>
稱英咏月五言絶句云云予尤喜其臯蘭觀獵七言云白<lb/>
草黄沙羽獵齊將軍鏖戰馬頻嘶籌邊已斷匈奴臂百<lb/>
萬蒐田大夏西頗見格調顧氏國雅集登其人非過也<lb/>
唐詩人以畫名家者首薛稷王右丞次鄭䖍顧况張志<lb/>
<pb n="KR3j0162_WYG_032-7b"/>
和張諲劉商圗繪寶鑑云劉方平工山水樹石汧國公<lb/>
李勉甚重之又李林甫善山水類昭道昭道思訓之子<lb/>
林甫思誨子盖從兄弟也世人知滕王元嬰善作蜂蝶<lb/>
不知嗣滕王湛然亦善畫花鳥蜂蝶官至太子詹事又<lb/>
吳越王錢鏐善墨竹<lb/>
都察院同官題名<hi>康熙三十七年七月予自户部左侍郎遷都察院掌院左都御史</hi>
滿左都御史哈雅爾圗<hi>由兵部右侍郎陞改包衣諳班三十八年十一月再補左都御</hi>
<hi>史</hi>
<pb n="KR3j0162_WYG_032-8a"/>
　左都御史馬爾漢<hi>由兵部左侍郎陞調補兵部尚書</hi>
　左副都御史額倫特<hi>由通政使陞</hi>
　左副都御史夀鼐<hi>由内閣學士改</hi>
漢左副都御史錢三錫<hi>太倉人由宗人府丞陞遷戸部右侍郎卒</hi>
　左副都御史金璽<hi>旗人由宗人府丞陞遷偏沅巡撫</hi>
　左副都御史吳涵<hi>石門人由太僕寺卿陞遷工部右侍郎</hi>
　左副都御史梅鋗<hi>宣城人由宗人府丞陞遷福建巡撫</hi>
　左副都御史王紳<hi>睢州人由大理寺卿陞遷户部侍郎</hi>
<pb n="KR3j0162_WYG_032-8b"/>
　左僉都御史王紳<hi>由大理寺少卿陞遷大理寺卿</hi>
　左僉都御史王九齡<hi>華亭人由少詹事陞遷内閣學士</hi>
刑部同官題名<hi>康熙三十八年十一月予自左都御史調補刑部尚書</hi>
滿尚書傅臘塔<hi>由左都御史調補</hi>
　尚書安布禄<hi>由左都御史調補</hi>
　左侍郎綏色<hi>由内閣學士陞</hi>
　左侍郎蘇赫納<hi>由内閣學士陞</hi>
　右侍郎吳赫<hi>由川陜總督調補改工部右侍郎尋革</hi>
<pb n="KR3j0162_WYG_032-9a"/>
　右侍郎常綬<hi>由工部左侍郎調補管右侍郎事</hi>
　右侍郎舒輅<hi>由工部侍郎調補</hi>
漢左侍郎徐潮<hi>錢塘人由工部侍郎調補遷河南巡撫</hi>
　右侍郎李輝祖<hi>旗人由湖廣總督調補尋革</hi>
　右侍郎喻成龍<hi>旗人由兵部督捕侍郎調補添註尋題明即補李輝祖之缺遷安徽巡撫</hi>
　左侍郎卞永譽<hi>旗人由福建巡撫調補</hi>
　右侍郎吳涵<hi>石門人由工部侍郎調補遷吏部侍郎</hi>
　右侍郎金璽<hi>旗人由偏沅巡撫調補</hi>
<pb n="KR3j0162_WYG_032-9b"/>
畫家有兩李營丘北宋李成人皆知之南宋李永亦稱<lb/>
營丘知之者殊少太原王穉登云李營丘以山水擅名<lb/>
為宋畫院第一謂永也<lb/>
三月二十日䇿試中式舉人王露等三百五人二十二<lb/>
日<lb/>
上御太和殿臚傳第一甲第一名汪繹江南常熟人<hi>丁丑</hi>
<hi>㑹試第三人</hi>第二名季愈江南寶應人<hi>庚辰㑹試第二人</hi>第三名王<lb/>
露<hi>庚辰㑹元</hi>二甲一名張成遇番禺人<lb/>
<pb n="KR3j0162_WYG_032-10a"/>
長安薦福寺僧行義予逰秦時識之近謁普陀山歸見<lb/>
過云與雲水僧七人雨中炷香潮音洞䖍禱願覩大士<lb/>
慈容倏見洞中現五色光光中有大士立像旁有白鸚<lb/>
鵡像莊嚴妙好是女人身他僧見者種種不一久之乃<lb/>
沒又云法華洞為大士演法處有老僧智玊居之年百<lb/>
有二十嵗本明邊將也落伽山有老尼相傳百六七十<lb/>
嵗獨居是山無伴侣弟子距普陀尚百里寺僧往致供<lb/>
給有見之者寺有玊印佩之可以辟邪已疾菽園雜記<lb/>
<pb n="KR3j0162_WYG_032-10b"/>
以為普陀梵語白也落伽華也以山多山礬花故名本<lb/>
一山也<lb/>
吳郡故孝亷徐昭法枋卒貧不能𦵏一日有武林髙士<lb/>
某者來弔自任窀穸然其人亦貧而特工分𨽻乃賃居<lb/>
郡中鬻書以庀𦵏具幅直一金吳人髙其誼爭售之得<lb/>
數十金遂卜日以𦵏而以羨歸其子為饘粥費語之曰<lb/>
吾欲稱貸富人懼先生吐之故寧勞吾腕知先生所心<lb/>
許也惜不得其名氏<lb/>
<pb n="KR3j0162_WYG_032-11a"/>
近于刑部案牘中又得數異姓蘚奬蹤逺奉尋偃布職<lb/>
慈流力學貌稀又天順甲申進士覺茂音陜英宗命改<lb/>
姓陜字<lb/>
禮部考核各省學道奉<lb/>
㫖停止内陞著為例<lb/>
近科鼎甲未有如癸丑之盛者狀元韓少宰菼榜眼王<lb/>
大司空鴻緒探花徐詹學秉義同時在<lb/>
朝位三品上徐尋遷禮吏二部侍郎<lb/>
<pb n="KR3j0162_WYG_032-11b"/>
鼎甲之衰未有如丁丑者庚辰春尚未解館而狀元李<lb/>
修撰蟠以科塲事流徙奉天府安插探花姜編修宸英<lb/>
卒于非所榜眼嚴編修虞惇以子弟中式牽連降謫<lb/>
裴秀冀州記云王僑犍為武陽人為柏人令于緱氏山<lb/>
登仙按今唐山縣即漢之柏人巏<graphic n="KR2932" url="https://raw.githubusercontent.com/kanripo/KR-Gaiji/master/images/KR2932.png" mimeType="image/png"/>山在其城北故馬<lb/>
彧贈韓定辭詩云别後巏<graphic n="KR2932" url="https://raw.githubusercontent.com/kanripo/KR-Gaiji/master/images/KR2932.png" mimeType="image/png"/>山上望羨君時復見王喬<lb/>
後漢書王喬河東人顯宗時為葉令或云即古仙人王<lb/>
子喬<lb/>
<pb n="KR3j0162_WYG_032-12a"/>
天上人予曾兩記之近觀田藝蘅留青日札云己卯曾<lb/>
都御史在南京見雲中二人冉冉直下僅相去七八尺<lb/>
信陽蔡夢官云己卯十一月二十五日自徐回潁川午<lb/>
後見天上西北白雲一條如路上行者七人有唐巾者<lb/>
科頭者長衣者兩截者手中各有所執亦有背負者往<lb/>
東南去可十里入山而滅見者六七十人予亦曾見三<lb/>
人一全體二半坐云<lb/>
馮開之先生<hi>夢禎</hi>快雪堂集頗得禪悦山水之趣子少時<lb/>
<pb n="KR3j0162_WYG_032-12b"/>
極喜之武林孝亷馮念祖字文子先生曾孫也執經于<lb/>
予一日請集序予問之曰初刻此集成僅摹印三十部<lb/>
板尋燬于火故流通絶少欲以頻年館榖所入重鋟之<lb/>
梓予嘉其志匆匆數年未有以報聊記于此<lb/>
東坡居士在儋耳作十八大阿羅漢頌予最愛其二頌<lb/>
<hi>第九尊者</hi>云飯食已畢撲鉢而坐童子茗供發籥吹火我作<lb/>
佛事淵乎妙哉空山無人水流花開<hi>第十六尊者</hi>云盆花浮<lb/>
紅篆煙繚青無問無答如意自横㸃瑟既希昭琴不鼓<lb/>
<pb n="KR3j0162_WYG_032-13a"/>
此間有曲可歌可舞此頌真契拈花㣲笑之妙者又一<lb/>
頌<hi>第十五尊者</hi>云薪水井臼老矣不能摧伏魔軍不戰而勝<lb/>
得非自寓之詞耶<lb/>
吾鄉益都孫文定公<hi>廷銓</hi>順治十八年以吏部尚書乞假<lb/>
歸省途中作北曲<hi>歸田</hi>有句云閃煞人旌門畫㦸虎頭牌<lb/>
喜煞人神錢花鼓牛王廟又有北曲<hi>自笑</hi>云把一箇洛陽<lb/>
街花攢錦簇美前程生扭做望江亭風清月冷喬丰韻<lb/>
甚得元人遺意<lb/>
<pb n="KR3j0162_WYG_032-13b"/>
古云太子處則監國出則撫軍撫軍二字乃儲貳之稱<lb/>
今人謂巡撫為撫軍沿襲之久莫知其非不典甚矣<lb/>
浙之石門有語兒亭<hi>國語曰禦兒</hi>野史謂勾踐使范蠡獻西<lb/>
施于夫差三年始達于吳至此亭生一子因名語兒亭<lb/>
夫當君臣卧薪嘗膽之日而范蠡乃以兒女子之情道<lb/>
路野合不忠甚矣何以為霸佐聲施至今且吳越相隔<lb/>
一江信使頻數三年始達勾踐豈土木偶耶乃聴其淹<lb/>
留鄰國置若罔聞俗語不實流為丹青可為嗢噱<lb/>
<pb n="KR3j0162_WYG_032-14a"/>
門人黄郎中元治字自先常兩官滇黔云浪穹縣平逺<lb/>
州皆有鳳凰山每至某月日輒有衆鳥千百其羣集于<lb/>
山上毛羽形狀多不可名按一統志浪穹山初名羅浮<lb/>
蒙氏細奴羅興時鳳翔于此改名鳳羽及鳳死每嵗冬<lb/>
衆鳥哀弔其上故又名鳥弔山<lb/>
董卓吳元濟黄巢三祠前記之矣近讀蕭山来元成集<lb/>
之樵書<hi>明崇禎庚辰進士其子燕雯今年庚辰進士</hi>所載古今淫祠㑹稽舊<lb/>
記秦始皇與大禹同廟王朗為㑹稽太守除之見三國<lb/>
<pb n="KR3j0162_WYG_032-14b"/>
志注宋孝宗乾道四年加封楚州顯濟廟靈威王乃吳<lb/>
主孫皓祠以汪大猷等使北邊言其威靈故封又蔡人<lb/>
嵗時祀吳元濟王質知蔡州毁之更祀狄仁傑李愬見<lb/>
宋史常山郡有董卓祠祠有栢樹魏蘭根盡伐以為槨<lb/>
材見北齊書予按唐髙常侍適有後漢賊臣董卓廟議<lb/>
云狄道之人不慙卓之不臣而務其為鬼則漢莽可得<lb/>
而神晉敦可得而廟桓溫父子可享于江鄉爾朱兄弟<lb/>
可祠於塞上云云則是卓祠常山狄道兩地皆有之矣樵<lb/>
<pb n="KR3j0162_WYG_032-15a"/>
書又載杭州有秦檜祠朗州有梁松祠名陽山廟見讕<lb/>
言長語鄴有石虎廟見南史華容有朱太尉祠云是朱<lb/>
泚見耳談予按湖南祀泚事尤不經恐有訛誤又無為<lb/>
州有曹操廟和州亦有魏武祠見劉禹錫詩及一統志<lb/>
又澧州有驩兜廟石室存焉又某郡有盜跖廟<lb/>
月之御曰望舒又曰纎阿又扶支國有望舒草紅色其<lb/>
葉如荷月出則舒月沒則卷或即所謂夜舒荷也二説<lb/>
不同<lb/>
<pb n="KR3j0162_WYG_032-15b"/>
世説林公道王中郎<hi>文度</hi>云著膩顔帢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>布單衣挾左傳<lb/>
逐鄭康成車後云云按魏造白帢横縫其前後名之曰顔<lb/>
帢永嘉間稍去其縫名無顔帢也<lb/>
四月初十日<lb/>
命下丁丑科庶吉士徐樹本<hi>故大學士元文子</hi>等二十五人俱<lb/>
授翰林院編修檢討朱啟昆等六人仍留館教習<lb/>
己卯福建解元張逺字超然舊交也今為予門人翰林<lb/>
檢討阿金工部主事潘鵬雲所取士言西山廣泉寺有<lb/>
<pb n="KR3j0162_WYG_032-16a"/>
老僧不求食于人不出山者數十年矣日唯采如意草<lb/>
食之草不知所從來唯此僧種之其葉光澤而味甘美<lb/>
云聞諸馮補之補之名行賢常熟人亦交于予能詩工<lb/>
書予二十年前曾選定其詩云<lb/>
康熙甲子溧陽西塘里人夜見田間有光遂掘土數尺<lb/>
得古銅器一具中貯大黄布刀百餘紅緑斑駁真漢時<lb/>
物其形製與宣和博古圗所載漢盉同今歸門人狄庶<lb/>
常億<hi>字立人</hi>
<pb n="KR3j0162_WYG_032-16b"/>
麡牀者後漢書冉駹夷出麡異物志麡似鹿角觸向前<lb/>
皮可作履襪角正四據南人因以為牀字書前西切音<lb/>
齊<lb/>
四月改翰林院編修檢討為科道官馮雲驌湯右曾俱<lb/>
給事中彭始摶宋朝楠劉灝張瑗俱監察御史<lb/>
本朝鼎甲之盛無如蘇州蘇州之盛又以長洲常熟二<lb/>
縣為最長洲狀元四人康熙丁未繆侍講彤癸丑韓少<lb/>
宰菼丙辰彭侍講定求乙丑陸侍講肯堂韓以下三人<lb/>
<pb n="KR3j0162_WYG_032-17a"/>
又皆兼㑹狀兩元常熟狀元三人順治戊戌孫承恩康<lb/>
熙己未歸少詹允肅今科庚辰汪修撰繹他若湖州之<lb/>
徳清兩狀元皆蔡氏康熙庚戌啟僔壬戌升元叔姪也<lb/>
又皆戌科大竒<lb/>
江北數省鼎甲甚少惟直𨽻滄州二榜眼順治丙戌吕<lb/>
讀學纘祖乙未戴㕘議王綸河南柘城一榜眼康熙甲<lb/>
辰李少司空元振一探花今科庚辰王編修露<lb/>
吾鄉艾大司寇<hi>元徵</hi>為總憲時疏請禁言官風聞言事違<lb/>
<pb n="KR3j0162_WYG_032-17b"/>
者降罰人或咎之近遂有疏請復風聞之例者然不知<lb/>
乃唐武氏所剏非故事也唐史武后以術制羣下諫官<lb/>
御史得以風聞言事自御史大夫至監察御史皆得互<lb/>
相彈劾率以險詖相傾此風聞言事之始盖羅織告宻<lb/>
之别名耳偶讀東阿于文定公筆麈載此一則錄之當<lb/>
知請禁之非過而請復者之失考也<lb/>
唐咸通五年彗星見長三尺司天奏以為含譽瑞星宣<lb/>
示中外近年彗星見粘給事中本盛亦上言以為含譽<lb/>
<pb n="KR3j0162_WYG_032-18a"/>
星其言本此也抑暗合耶粘字質公閩人<lb/>
本朝内閣各部院府寺皆設滿洲漢軍筆帖式主翻譯<lb/>
文書或七品或八品内而閣部外而督撫以下率自筆<lb/>
帖式起家于文定公筆麈載元朝丞相謂之大筆且齊<lb/>
盖主文字之稱此猶謁者僕射之名始于秦而六朝以<lb/>
來遂為宰相之稱耳<lb/>
秦置御史大夫以貳丞相漢沿其制丞相缺則御史大<lb/>
夫以次遷即今都察院左都御史也副都御史乃漢之<lb/>
<pb n="KR3j0162_WYG_032-18b"/>
御史中丞今人不知多稱總憲為中丞殊可笑筆麈亦<lb/>
言之盖自明已誤矣<lb/>
海寧陸冰修嘉淑浙西名宿也康熙己未庚申間客京<lb/>
師每與宣城施愚山侍講梅耦長庚毘陵邵子湘長蘅<lb/>
夜過予邸舎劇談至三鼓始各散去陸有詩紀事云科<lb/>
跣到門衣不船船襟紐也或以杜子美飲中八仙歌天<lb/>
子呼來不上船亦作此解謬甚菽園雜記已言之矣<lb/>
四月十六日<lb/>
<pb n="KR3j0162_WYG_032-19a"/>
駕謁<lb/>
孝陵視永定河工<lb/>
從叔祖考功郎中季木<hi>象春</hi>常得寶刀映日光成五色吹<lb/>
毛立斷上有十四字類蝌蚪文譯之云掃電流虹拜帝<lb/>
朝啟疆正號識長武裕州吳平子阿衡以四良馬易之<lb/>
吳官至總督薊遼都御史<lb/>
户部主事孔尚任東塘有龍卵聫句云燕市得一卵其<lb/>
堅如石圎尺有三寸鵝子形色類漬象牙徧體黧㸃有<lb/>
<pb n="KR3j0162_WYG_032-19b"/>
紋蟠結如蛟螭狀古云龍蛇卵有黧㸃蛇圎龍長龍卵<lb/>
經火不燬試之良然<lb/>
天禄辟邪皆獸名一角曰天禄兩角曰辟邪總謂之桃<lb/>
祓或琢玉肖其形陸文量菽園雜記載奉天門常朝御<lb/>
座後内官持一小扇金黄絹裹之名卓影辟邪永樂中<lb/>
外國所進但聞其名不知何物也<lb/>
今諸衙門滿漢設官略同其同而異者如詹事府滿洲<lb/>
掌詹以下皆不兼翰林院銜左右春坊司經局銜上皆<lb/>
<pb n="KR3j0162_WYG_032-20a"/>
冠以詹事府十三道監察御史皆冠以都察院而不分<lb/>
某某道是也<lb/>
天下佛寺之名率用梵典予所經歴其名有新異者如<lb/>
蜀重慶府有相思寺青州府沂水縣有花之寺相思者<lb/>
以寺産相思竹得名花之二字不可解曹侍郎秋岳<hi>溶</hi>
詩云月明蕭寺夢花之其長子在浚字雪客予門生也<lb/>
遂取二字以名其詞太好竒矣潛山道中有釣魚寺則<lb/>
因河上有釣魚臺而稱之未必是寺本名也<lb/>
<pb n="KR3j0162_WYG_032-20b"/>
明初選進士為庶吉士分置近侍諸署若解縉為中書<lb/>
庶吉士是也右見菽園雜記予池北偶談嘗記六科庶<lb/>
吉士初未詳官制如何觀此乃曉然盖中書六科皆近<lb/>
侍也<lb/>
煙蘿子晉天福間人居王屋山佃陽臺宫田積功行一<lb/>
日于山中得異參闔家食之拔宅上昇今山有煙蘿子<lb/>
祠見李川父逰王屋山記<lb/>
菽園雜記載蘇州志云菘菜北方種之一年半為蕪菁<lb/>
<pb n="KR3j0162_WYG_032-21a"/>
二年菘種都絶猶橘之變于淮北云此説大謬今京師<lb/>
以安肅白菜為珍品其肥美香嫩南方士大夫以為渡<lb/>
江所無不知蘇志何據云然豈南北地氣遽反易有如<lb/>
此耶按先大父方伯贈司徒公羣芳譜蔬部云白菜一<lb/>
名菘燕趙維揚所種最肥大而厚一本有重十餘斤者<lb/>
益可證蘇志之妄<lb/>
五月初一日<lb/>
命九卿舉司道可内陞京卿者予舉湖廣武昌道叅議<lb/>
<pb n="KR3j0162_WYG_032-21b"/>
莊搢搢江南武進人康熙庚戌科進士尋陞通叅莊亦<lb/>
不知為予所薦也<lb/>
舊説江以南無蝗蝻近時始有之俗祀南宋劉漫塘宰<lb/>
為蝗神劉金壇人有專祠往祀之則蝗不為災俗呼莽<lb/>
將殊為不經按趙樞宻蔡作漫塘集序稱其學術本伊<lb/>
雒文藝過漢唐不知身後何以矯誣如此亦如江湖間<lb/>
祀張睢陽作青面鬼之類也<lb/>
山東巡撫王國昌題為援例陳請等事該臣看得奉文<lb/>
<pb n="KR3j0162_WYG_032-22a"/>
行查端木謙閔煌是否先賢端木子閔子嫡派保送一<lb/>
案據布政使劉暟詳稱衍聖公孔毓圻咨併據兖州府<lb/>
覆稱閔煌端木謙俱係先賢後裔據濬縣以端木子墓<lb/>
祠載在縣誌其後裔端木謙春秋祭祀由來已久確係<lb/>
嫡派出結保送據濟寧州以閔煌自魯遷歙自歙遷濟<lb/>
世為主祀其兄閔煒修理祠墓招佃祭田有據今閔煌<lb/>
又以兄子閔衍籀乃係宗子請以衍籀承襲出結保送<lb/>
臣謹㑹同衍聖公臣孔毓圻合詞具題伏祈<lb/>
<pb n="KR3j0162_WYG_032-22b"/>
敕部議覆施行奉<lb/>
㫖下九卿集議端木子七十代孫端木謙閔子六十七<lb/>
代孫閔衍籀俱准給世襲五經博士<lb/>
予嘗謂時人好私其鄉人前輩而不顧天下後世之公<lb/>
議如秦人之於張尚書綵吳人之於陸尚書完楚人之<lb/>
於張相國居正是已然未有如艾南英之於嚴相嵩者<lb/>
閲其題弇州四部稿後論嘉靖事至以為才相英君千<lb/>
秋知遇雖誅戮稍稍過當云云如南英之言則楊忠愍夏<lb/>
<pb n="KR3j0162_WYG_032-23a"/>
忠愍諸公之死皆宜而嵩不當與宋之惇布京檜同列<lb/>
奸臣傳矣南英負文名愚而誖乃至此不亦怪哉<lb/>
五月初六日<lb/>
御乾清門選庚辰科進士張成遇<hi>廣東人二甲第一</hi>等四十三<lb/>
人為庶吉士<lb/>
調陜西巡撫兵部侍郎兼副都御史貝和訥為四川巡<lb/>
撫以内閣學士兼禮部侍郎華顯為甘肅巡撫<hi>四川巡撫于養</hi>
<hi>志革職甘肅巡撫喀拜丅憂</hi>
<pb n="KR3j0162_WYG_032-23b"/>
黄山谷題畫云烈風偃草木客子當藏舟入浦溆中強<lb/>
人力牽挽欲何之耶數語見道之言極有味然蘇之貶<lb/>
惠貶儋黄之貶戎貶宜皆似未解此者何也豈亦能言<lb/>
之而不能行耶<lb/>
康熙庚辰庶吉士李薛河南夏邑人其前身武進薛寀<lb/>
諧孟也薛明崇禎進士官歸徳知府有善政卒後人傳<lb/>
為歸徳府城隍之神一日李叟夢神人峩冠章服至其<lb/>
家曰我薛某也上帝命為汝子寤而薛生因以名之仍<lb/>
<pb n="KR3j0162_WYG_032-24a"/>
以諧孟為字<lb/>
江鄰幾雜志載宋時一郊費六百萬後至一千餘萬今<lb/>
每嵗南北郊<lb/>
駕必親祭亦無冗費而昭事之誠通于神祇最得禮意<lb/>
不知宋時何以所費不訾乃爾<lb/>
直省各巡撫共議裁官三百三十六員内直𨽻井陘道<lb/>
口北道二員山東青州道一員浙江金衢嚴道一員陜<lb/>
西神木道一員福建督糧道一員奉<lb/>
<pb n="KR3j0162_WYG_032-24b"/>
㫖口北神木二道仍留不裁允漢軍御史郭金城之請<lb/>
也<lb/>
以禮部侍郎掌翰林院事阿山為江南江西總督改兵<lb/>
部右侍郎兼都察院副都御史<lb/>
甘肅巡撫喀拜起復在任守制調華顯為陜西巡撫<lb/>
近代李贄稱武瞾馮道足覘其心術古人亦有類此者<lb/>
如丁謂以曹操司馬懿為聖人夏竦美李林甫相業之<lb/>
類<lb/>
<pb n="KR3j0162_WYG_032-25a"/>
江休復云宋審刑奏案貼黄更加撮白撮白上復有貼<lb/>
黄不知撮白是何許語<lb/>
司馬温公言王右丞詩崇梵僧初謂是僧名乃寺名近<lb/>
東阿覆釡村名見鄰幾雜志然覆釡自是山名司馬公<lb/>
不知何據<lb/>
雜志云白水縣堯山掘得誌石是員半千墓云十八代<lb/>
祖凝本劉氏彭城人自梁入魏以其雅正似伍員遂賜<lb/>
姓員此説亦竒按半千全節人即吾郡之平陵故城也<lb/>
<pb n="KR3j0162_WYG_032-25b"/>
何以𦵏白水未及考<lb/>
康熙三十九年間北城民徐起龍有女嫁馮繼隆甫數<lb/>
日其姑曹氏淫悍婦人也引所私辛二僧宣召等逼姦<lb/>
之女不從則加炮烙畏而從之既兩月始許歸寧女泣<lb/>
訴父母起龍羞憤偕其表弟侯六登曹氏之門欲毆之<lb/>
曹及其姦夫辛二出禦遂鳴于官解赴刑部余適為尚<lb/>
書司讞訖呈堂以起龍兄弟白晝打搶草率結案余先<lb/>
已訪得其情實見有二人鋃鐺繫頸問之云徐起龍侯<lb/>
<pb n="KR3j0162_WYG_032-26a"/>
六余大怒碎其牘擲地詰滿漢司官曰汝曹畏勢乎徇<lb/>
情乎抑納賄乎如此爰書乃敢誑我天地神明其可欺<lb/>
耶立令釋二人鋃鐺繫曹氏辛二之頸而令嚴提宣召<lb/>
到案辛二囊三木曹氏拶指皆吐實宣召至亦具伏遂<lb/>
按律定擬而斷女離異歸父母都人皆以為快庚辰五<lb/>
月事也<lb/>
汪主事蛟門嘗謂淮南一士夫云家鮮詩書之氣門無<lb/>
貧賤之交其累世富貴宜矣<lb/>
<pb n="KR3j0162_WYG_032-26b"/>
康熙三十八年青州議修葺府學青屬十四州縣分任<lb/>
之而總司于府學訓某某多侵漁木石久不訖工一日<lb/>
忽得狂疾搏顙大呼子路擊之跪拜祈哀號呼宛轉數<lb/>
日竟死<lb/>
明永樂中忽有玊鴿十二枚從南飛来集天夀山後于<lb/>
其地卜長陵至徳陵凡十二陵而止景帝别𦵏金山思<lb/>
宗則渴𦵏田妃墓而已<lb/>
五月禮部尚書杜臻上疏乞休<lb/>
<pb n="KR3j0162_WYG_032-27a"/>
温㫖以原官致仕<hi>時年六十七</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0162_WYG_032-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居易録卷三十二<lb/>
</p>
<p>
</p>
  </div>
</body>
</text>
</TEI>
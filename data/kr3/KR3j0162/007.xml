<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居易録卷七</head>
    <p>
<pb n="KR3j0162_WYG_007-1a"/>
欽定四庫全書<lb/>
　居易録卷七　　　　　　　刑部尚書王士禎撰<lb/>
村歌聒耳烏鹽角社酒柔情白練槌宋末月泉吟社中<lb/>
佳句也山居雜志載杭人徐炬酒譜乃引作少陵詩不<lb/>
辨格調之類否而妄稱子美則虢國夫人杜鵑行<hi>黄鶴陳浩</hi>
<hi>然二本</hi>狂歌行<hi>裴煜所收</hi>諸篇妄人皆雜入杜集又何怪乎<lb/>
古名酒皆以春名如竹葉春梨花春松醪春石凍春之<lb/>
類今闗中之俗尚如此西安酒以渼波春為第一<lb/>
<pb n="KR3j0162_WYG_007-1b"/>
今大臣<lb/>
賜諡京朝官惟閣臣尚書總憲得請侍郎副憲已下多無之侍<lb/>
郎如葉文敏方藹沈文恪荃以乆在侍從宋端慤文運以亷介受<lb/>
知加太子少保<lb/>
特予諡<lb/>
捫蝨新話云琴有古人之雅琴頌琴葢古之為琴皆以歌乎<lb/>
詩古之雅頌即今之琴操耳舜南風歌楚白雪辭本合歌舞<lb/>
漢髙帝大風歌項王垓下歌亦入琴曲今琴家遂有大風起<lb/>
<pb n="KR3j0162_WYG_007-2a"/>
力抜山操文中子與楊素蘇瓊李徳林語歸而援琴鼔蕩<lb/>
之什乃知其聲至隋末猶存予嘗不解雅琴頌琴之義見此<lb/>
了然然不知何以獨不言風耳<lb/>
捫蝨新話云栁子厚夀州安豐縣孝門銘云云以表為序<lb/>
而徐鉉所編文粹乃録銘于前而于題下注云并夀州刺史表<lb/>
此鉉之陋也云云按文粹吳興姚鉉所撰陳善以為鼎臣謬<lb/>
予遊廬山唯白鹿洞開先寺古碑刻最多萬杉寺乃宋<lb/>
仁宗所建而碑刻絶少相傳有仁宗御書亦不復存唯<lb/>
<pb n="KR3j0162_WYG_007-2b"/>
石上有龍虎嵐慶四大字云是宋人槐京書殊無文義<lb/>
適讀桯史見張孝祥與王阮同逰萬杉賦詩張云老榦<lb/>
參天一萬株廬山佳處著浮圖秖因買斷山中景破費<lb/>
神龍百斛珠王云昭陵龍去奎文在萬嵗靈杉守百神<lb/>
四十二年真雨露山川草木至今春阮詩號義豐集<lb/>
桑御史喬作廬山紀事極簡潔而不收此予匆匆題<lb/>
五言一篇云晨過玉京山緬想陶公里谿迴得寺門<lb/>
曲折松杉裏雨中念佛鳥交語清人耳風吹修竹林<lb/>
<pb n="KR3j0162_WYG_007-3a"/>
下有寒泉水爾時未覩二公詩又不詳仁宗建寺始末<lb/>
故畧之殊以為憾<lb/>
元祐中舒州有李亮工以文鳴與蘇黄逰又有李元中<lb/>
字畫之工追蹤鍾王與李伯時號龍眠三李同年登進<lb/>
士出處相若今人但知伯時而已<lb/>
章惇之父俞郇公族子早歳無行妻之母楊氏早寡俞<lb/>
與之通已而生子以一合置水緘置其内持以還俞俞<lb/>
得之云此子五行甚佳將大吾門既長登第即惇也東<lb/>
<pb n="KR3j0162_WYG_007-3b"/>
坡先生送其出守湖州詩云方丈仙人出淼茫髙情猶<lb/>
愛水雲鄉惇以為譏已怨之紹聖中為相坡渡海蓋修<lb/>
報也所謂燕國夫人獨處而無祔者即楊氏也揮麈餘<lb/>
話載之甚晰一惡少通妻之母乂生子而育之遂至流<lb/>
毒天下禍及人國噫妖孽哉又惇舉進士在京師館郇<lb/>
公第私族父之妾包希仁尹開封罰贖銅見溫公所<lb/>
記云<lb/>
刻書咸云始于後唐明宗予池北偶談已備考羣説適<lb/>
<pb n="KR3j0162_WYG_007-4a"/>
讀揮麈餘話云毌邱儉貧賤時借文選于交遊間有難<lb/>
色發憤異日若貴當板鏤之遺學者後仕蜀為宰相遂<lb/>
踐其言刋之印行書籍創見于此事載陶岳五代史補<lb/>
唐平蜀明宗命太學博士李諤書五經倣其製作刋板<lb/>
于國子監監中印書之始今盛行于天下蜀中為最明<lb/>
清家有諤書印本五經後題長興二年予考常熟毛氏<lb/>
刻五代史補無此條吳太史<hi>任臣</hi>十國春秋蜀毋昭裔傳<lb/>
請後主鏤板印九經又令門人句中正孫逢吉書文選<lb/>
<pb n="KR3j0162_WYG_007-4b"/>
初學記白氏六帖刻板行之録誤昭裔為母邱儉耳<lb/>
唐詩人人多慕而寫之傳于畫圖如王右丞畫孟浩然<lb/>
吟詩圖之類故白太傅詩云兼聞好事者畫我作屏<lb/>
風前蜀房從真嘗畫常建冒雪入京圖見圖繪寳鑑<lb/>
王仲言揮麈前後四録著宋賢前言往行最悉又嘗疵<lb/>
碧雲<graphic n="KR3563" url="https://raw.githubusercontent.com/kanripo/KR-Gaiji/master/images/KR3563.png" mimeType="image/png"/>江南野録二書不可信而其書極述曽布相業<lb/>
之賢蓋仲言父銍乃布孫壻也布與京惇輩同列奸臣<lb/>
傳録之云云又可信哉<lb/>
<pb n="KR3j0162_WYG_007-5a"/>
稗官小説不盡鑿空必有所本如施耐菴水滸傳微獨<lb/>
三十六人姓名見于龔聖予贊而首篇叙髙俅出身與<lb/>
揮麈後録所載一一脗合俅本東坡先生小史工筆札<lb/>
坡出帥中山留以予曽子宣辭之以屬王晉卿晉卿一<lb/>
日遣俅送箆刀子于端王邸值王在園中蹴踘俅睥睨<lb/>
之王呼來前詢曰汝亦解此耶曰能之令對蹴大喜呼<lb/>
𨽻云往傳語都尉謝箆刀之貺并送人皆輟畱矣踰月<lb/>
王登大寳眷渥日厚不次遷拜數年間持節至使相父<lb/>
<pb n="KR3j0162_WYG_007-5b"/>
敦復復為節度使兄伸亦登八座子姪皆為郎傳所云<lb/>
小蘇學士即東坡而稍變其文耳都尉即詵也俅富貴<lb/>
不忘蘇氏每子弟入都問䘏甚厚亦有可取時梁師成<lb/>
自詭東坡之子二人皆嬖倖擅權勢而叔黨卒終于小<lb/>
官可以知其賢矣或謂二蘇黨禁方嚴李公麟遇蘇氏<lb/>
子弟至以扇障面而過之坡族孫元老上時相啟乃至<lb/>
云念與黨人偶同髙祖此輩愧俅師成不亦多乎<hi>鄒浩道鄉</hi>
<hi>集有髙俅轉官制</hi>
<pb n="KR3j0162_WYG_007-6a"/>
李肇國史補云御史故事大明朝則監察押班常參則<lb/>
殿中知班入閣則侍御史監奏蓋含元殿最逺用八品<lb/>
其次宣政用七品紫宸最近用六品殿中得立五花磚<lb/>
綠衣用紫案褥之類號為七貴監察院長與同院禮隔<lb/>
語曰事長如事端凡上堂絶言笑雜端笑則合座皆笑<lb/>
謂之烘堂雜端視今之河南道御史所謂南牀也<lb/>
又云毎大朝㑹監察御史押班不足則使下御史因朝<lb/>
奏者攝之諫院以章疏之故憂患畧同臺中則務苛禮<lb/>
<pb n="KR3j0162_WYG_007-6b"/>
省中多事㫖趣不一故言遺補相惜御史相憎郎官相<lb/>
輕今六科每考選或庶吉士散館之後前輩必先謁後<lb/>
輩意氣較臺銓為洽尚有古意<lb/>
元世祖至元五年置御史臺秩從二品二十一年陞正<lb/>
二品大徳十一年陞從一品大夫<hi>即左都御史</hi>一人後増一<lb/>
人中丞<hi>即左副都御史</hi>二人後増二人隨復故侍御史二人治<lb/>
書侍御史二人殿中侍御史二人治朝著之事監察御<lb/>
史十二人後増至十六人皆漢人又増蒙古色目人如<lb/>
<pb n="KR3j0162_WYG_007-7a"/>
漢人之數今三十二人至元十四年既取送置南行臺<lb/>
專莅江南之地號江南諸道行御史臺秩如内臺監察<lb/>
御史二十四人西行臺初治雲南大徳元年移治陜西<lb/>
號陜西諸道行御史臺莅陜西甘肅四川雲南之地秩<lb/>
如南臺監察御史二十人詳載虞道園題名記陶南村<lb/>
著于輟耕錄有殿中司有察院<lb/>
國朝始置都察院滿洲漢人掌院事左都御史各一人<lb/>
漢人或以内閣大學士出掌院事協理院事左副都御<lb/>
<pb n="KR3j0162_WYG_007-7b"/>
史各二人左僉都御史一人先用漢軍後漢軍漢人參<lb/>
用監察御史四十人皆漢人滿洲則曰理事官副理事<lb/>
官後改監察御史康熙初裁臺省官滿洲監察御史二<lb/>
十三人漢監察御史二十四人又置漢軍御史八人<hi>部郎</hi>
<hi>遷補</hi>每年二八月御史内陞外轉漢軍亦與漢人並列内<lb/>
陞京卿或陞内閣侍讀學士<lb/>
六月以禮部尚書張玉書為文華大學士兼戸部尚書<lb/>
以工部尚書張英為禮部尚書仍兼掌翰林院詹事府事<lb/>
<pb n="KR3j0162_WYG_007-8a"/>
右軍黄庭經真蹟今藏<lb/>
内府康熙某年曾<lb/>
賜閣臣學士同觀樂毅論真蹟原藏涿州馮氏後歸衍<lb/>
聖公孔翊宸毓圻康熙二十四年進入<lb/>
内府孔馮氏甥也<lb/>
七月初九日以左都御史陳廷敬為工部尚書以順天<lb/>
巡撫僉都御史于成龍為左都御史自順治已來烏金<lb/>
超哈為部院之長者自于始<lb/>
<pb n="KR3j0162_WYG_007-8b"/>
揮麈録載宋有三李定其一濟南人嘉祐治平已來以<lb/>
風裁聞嘗遍厯天下諸路計度轉運使官制未行老于<lb/>
正卿乃敦老如岡之祖其一洪州人字仲求晏元獻公<lb/>
之甥即興蘇子美賽神㑹之獄者其一揚州人字資深<lb/>
元豐御史中丞即與舒亶媒孽坡公者同姓名者三世<lb/>
或指而為一故明辨之然其二陷二蘇皆小人吾郡先<lb/>
哲則獨以功名著鄉後學所當知也<lb/>
權敬中髙麗人初學神仙辟穀之術累官尚書禮部侍<lb/>
<pb n="KR3j0162_WYG_007-9a"/>
郎知制誥與同官李奎報俞升旦等撰偽明宗實録分<lb/>
年秉筆敬中議曰臣所編四年之間記災異者凡若干<lb/>
事謹按春秋二百四十二年記天變者多矣只書日有<lb/>
食之而不書月食豈以日實也無待而明君象也月闕<lb/>
也有待而明臣象也取詩所謂彼月而食則維其常此<lb/>
日而食于何不臧之説忌陽之虧而不忌月闕故歟丁<lb/>
未七月之日食者即是日而應見矣曹元正石隣之黨<lb/>
夜犯宫闈而作亂豈非隂侵陽臣犯君之效歟魯昭公<lb/>
<pb n="KR3j0162_WYG_007-9b"/>
二十四年五月日食梓愼曰水也昭子曰旱也其言曰<lb/>
日過分而陽猶不克克必甚能無旱乎陽不克莫若積<lb/>
聚也是嵗果旱説者曰二至二分日有食之不為災日<lb/>
月之行也春秋分日夜等故同道而食輕不為災水旱<lb/>
而已己酉二月之日食在於春分是以至閏五月而旱<lb/>
此其應也日赤薄無光日旁有背氣外赤内黄日有東<lb/>
西珥者各一按前漢書註云日旁氣在旁直對曰珥向<lb/>
日為抱向外為背背者背象也氣往迫之為薄晉志曰<lb/>
<pb n="KR3j0162_WYG_007-10a"/>
其君無徳其臣亂國則日赤無光天之譴告豈不丁寜<lb/>
乎雖云曹石之輩復有東南之賊縱横煽亂者故譴告<lb/>
如此當此時而覺悟豈非令終之兆乎月犯昴者五月<lb/>
食昴者三月犯心者二月食心者二月犯心前星者一<lb/>
食心後星者二月貫心而行者一按星傳昴旄頭胡星<lb/>
也為白衣㑹又天之珥也主獄事心三星天王正位也<lb/>
前星為太子後星為庶子中星為明堂大辰主天下賞<lb/>
罰天下變動心星見祥據此而言上國當有因刑罰失<lb/>
<pb n="KR3j0162_WYG_007-10b"/>
中之亊胡兵殘蹂天街波及於外又且天王失位而嫡<lb/>
庶子孫蕩析不振者故罰之所示者如此其多也有國<lb/>
家者宜鑑省焉月犯角左星者三月入羽林者二月犯<lb/>
五車者二月犯箕星者四月入太微者二月入南斗魁<lb/>
者三月食房者一月犯房南星者一月赤如血者一角<lb/>
為天田亦為理主刑則恐有刑法失理而不平者羽林<lb/>
為天軍亦主翼王恐天軍多非其人翼王不謹者乎五<lb/>
車五帝軍舍也恐主軍非人不能嚴毅武勇致撓敗故<lb/>
<pb n="KR3j0162_WYG_007-11a"/>
歟太微天子庭也月五星入太微軌道吉不識月果軌<lb/>
道否乎南斗天廟也丞相太宰之位得非丞相太宰不<lb/>
能褒進賢士稟授爵祿之罰歟房為天府又為天駟而<lb/>
月掩食者天閑之駟散於非人故罰之所示者如此月<lb/>
者太隂之精白而明者也今變赤如血者豈非星傳所<lb/>
謂月變色將有殃者乎嵗犯執法者二嵗與太白同舍<lb/>
者一嵗犯房上相者二太白與辰星合者一太白入犯<lb/>
太微者一太白犯南斗者一太白入氐行者一太白經<lb/>
<pb n="KR3j0162_WYG_007-11b"/>
天者二太白在北熒惑在南犯鎮者一太白在東熒惑<lb/>
在西相犯者一太白在東熒惑在西犯胃者一火入東<lb/>
井者一熒惑入輿鬼者四火犯司怪者一火入軒轅者<lb/>
一填犯嵗者一填犯亢者一填入氐者一填犯太微東<lb/>
上相者一辰現房之東北者一按志曰仁虧貌失逆春<lb/>
令傷木氣則罰見歳星義虧言失逆秋令傷金氣則罰<lb/>
見太白星禮虧視失逆夏令傷火氣則罰見熒惑星智<lb/>
虧聽失逆冬令傷水氣則罰見辰星仁義禮智以信為<lb/>
<pb n="KR3j0162_WYG_007-12a"/>
主貌言視聽以心為正故四星皆失填乃為之動五星<lb/>
之應大抵如此但仁義禮智之虧與貌言視聽之失果<lb/>
誰之為歟將為君天下者之應乎擅一國者之應乎不<lb/>
可不知也星傳月食五星其國皆亡註云其國者分野<lb/>
之國也則當以分野論今不書分野則不可以論其應<lb/>
也又曰太白經天天下革民更王則凡五星之變多是<lb/>
上國之事非本國之變不足懼也氣之變者西方赤氣<lb/>
如火又東南竟天自坤竟天者各一坤方赤氣如火者<lb/>
<pb n="KR3j0162_WYG_007-12b"/>
一按周禮有眡祲氏之官掌十煇之法以觀其妖祥辨<lb/>
其吉凶而赤祲乃憂氣之所應則當時必有憂恚而謀<lb/>
亂者乎五色虹南北相衡者一乾坤二方虹蜺垂地者<lb/>
一白虹見西北方者一太廟蜺見垂地者二按晉志白<lb/>
虹百殃之本衆亂所基又云白虹霧姦臣謀君擅權立<lb/>
威夜霧白虹臣有憂晝霧白虹君有憂虹頭尾垂地流<lb/>
血之象以此鑑戒可也雨土大霧者各二志曰雨不霑<lb/>
衣而有土名曰霾君臣乖君臣道合廓然成泰霾何有<lb/>
<pb n="KR3j0162_WYG_007-13a"/>
焉霧者衆邪之氣隂來冒陽若白日中天幽枉畢照衆<lb/>
邪之氣安得冒乎流星出入者二十有五星傳曰流星<lb/>
天使也自上而下曰流自下而上曰飛其大者曰奔奔<lb/>
亦流星也漢書註云飛絶迹而去也流光迹相連也其<lb/>
吉凶之應以所出入論大雨雹者八按魯僖二十九年<lb/>
昭公四年皆書大雨雹左氏記季武子問申豐曰雹可<lb/>
禦乎申豐對以聖人在上無雹雖有不為災而以藏氷<lb/>
用氷之事演之是故冬則陽入於地隂行於外於是有<lb/>
<pb n="KR3j0162_WYG_007-13b"/>
愆陽故鑿氷而取之洩陽杜隂至春則陽不暴發而無<lb/>
凄風夏則隂入地中陽發於外將有伏隂故出氷而頒<lb/>
之助隂抑陽至秋則隂不暴作而無苦雨今我朝藏氷<lb/>
用氷之法竊恐未盡合於古先請議黑牡秬黍之奠桃<lb/>
弧棘矢之禳藏之周用之遍則雹之災庶可禦矣物之<lb/>
怪神像頭亡者一宫門鴟尾自頺者一神者民之主也<lb/>
况智異山南紀之巨鎮其神尤為靈異今示其像無頭<lb/>
者豈非内外人民咸懐無上之意故示以如此欲其省<lb/>
<pb n="KR3j0162_WYG_007-14a"/>
悟而革心也門者人所出入莫不由之者也今鴟尾自<lb/>
頺尚宜修省木之變則木介者二蟲食栗葉者二震殿<lb/>
柱者一傳曰妄興徭役以奪民時則木失其性而為變<lb/>
怪魯成公十六年正月雨木氷而劉向以謂氷者隂之<lb/>
盛而水滯者也木者少陽貴臣卿大夫之象也此人將<lb/>
有害則隂氣脅木木先寒故得雨而氷也或以木氷為<lb/>
木介介者甲也甲兵象則憂其兵亂栗北方之果蟲食<lb/>
其葉則北方之臣當憂讒賊震柱亦楝撓之凶可不戒<lb/>
<pb n="KR3j0162_WYG_007-14b"/>
哉火之變則樞院火者一太倉災者一平壤祠堂災者<lb/>
一傳曰棄法律逐功臣以妾為妻則火不炎上説曰火<lb/>
南方揚光輝為明者也其於王者南面向明而理或耀<lb/>
虛偽讒夫昌邪勝正則火失其性而為災矣明宗早失<lb/>
配偶中無内主七嬖爭寵五孽招權是以火樞密為示<lb/>
譴牝雞女謁失於樞機之密也太倉之火示不復畜養<lb/>
人也平壤祠堂災者示無神也水之變則井水沸流者<lb/>
一大水者三雪消如血者一傳曰簡宗廟下禱祀廢祭<lb/>
<pb n="KR3j0162_WYG_007-15a"/>
祀逆天時則水不潤下而失其性説曰水北方終藏萬<lb/>
物者也王者即位必郊祀天地望秩山川懐柔百神此<lb/>
所以順隂陽和神人也明宗四時之享不躬行者有年<lb/>
宜水之為沴也京房易傳曰饑而不損兹謂泰厥災水<lb/>
水流殺人又曰辟遏有徳厥災水水流殺人已水地生<lb/>
蟲往年關東饑而有司莫以告不舉荒政故今兹之水<lb/>
漂屋者一百流殺人者一千餘豈非泰之罰歟戊申之<lb/>
水水已而生黄蟲黄鼠豈非辟遏有徳之罰歟石之變<lb/>
<pb n="KR3j0162_WYG_007-15b"/>
自移者一裂隕者三金石同類其自移與裂隕金失其<lb/>
性也故或説石山之骨也骨已裂隕山亦將崩國主山<lb/>
川而山崩則國將危亡可不戒哉鳥之變雞鳴不鼓翅<lb/>
者一按易説卦巽為大雞酉為小雞又巽主風風主號<lb/>
令故雞號知時巽木含火火生風火炎上故雄雞有冠<lb/>
乃鳴巽者離之再變兌者離之變而巽為股離為羽翰<lb/>
故雞將號動股擊羽翰而後有聲今雞鳴不鼔翅得非<lb/>
知時者非其人隳官曠職之罰乎獸之怪虎入宫者一<lb/>
<pb n="KR3j0162_WYG_007-16a"/>
豹入城者一犢有兩頭者一虎豹山野之惡獸也今見<lb/>
于宫中與朝路得非將為惡獸之所窟穴乎犢生兩頭<lb/>
者下民不一之兆也大抵世治則天變畧世亂則天變<lb/>
繁道勝之君以人理天徳衰然後天亦譴告王者布徳<lb/>
行政以順人心則災何不消福何不至哉此奏有董仲<lb/>
舒劉向之風中國士大夫所難備錄之<lb/>
鳥曰雄雌獸曰牝牡然牝雞司晨雉鳴求其牡見于經<lb/>
文者亦可互用高麗史辛禑傳遣密直副使張方平獻<lb/>
<pb n="KR3j0162_WYG_007-16b"/>
嵗貢雄馬十五匹雌馬三十五匹馬亦得稱雄雌也古<lb/>
詩云雄兔脚撲朔雌兔眼迷離詩曰雄狐綏綏<lb/>
觀李中丞奉倩家周文矩畫五王飲酪圖按宣和畫譜<lb/>
有文矩五王避暑圖四又圖畫見聞志玉堂故事有南<lb/>
唐周文矩五王飲酪圖二元人王惲有五王避暑圖一<lb/>
絶云翠幄畱香郁棣華紅雲縈暖鶺鴒沙豆萁不免陳<lb/>
思歎朱李寒泉是浪誇見秋澗集<lb/>
夢溪筆談載冦萊公好柘枝舞毎宴客必舞柘枝舞輒<lb/>
<pb n="KR3j0162_WYG_007-17a"/>
竟日時人號為柘枝顛朱凌谿詩遙憶風流王柱史西<lb/>
臺銀燭柘枝顛正用此事陳大樽乃改顛字作前風趣<lb/>
竒減豈未覩出處耶<lb/>
古書固有晦于前而顯于後者聞見後録云神宗惡范<lb/>
曄之名欲更修後漢書求東觀漢紀乆之不得後髙麗<lb/>
以其本付醫官某來上神宗已厭代矣元祐中髙麗使<lb/>
人言狀訪于書省無知者醫已死于其家得之藏于中<lb/>
秘予嘗寫本于吕汲公家亦棄之兵火中矣又予官長<lb/>
<pb n="KR3j0162_WYG_007-17b"/>
安時或云鄠杜民家有江表志英雄傳因為外臺言之<lb/>
委官以取民驚懼遽焚之世今無此三書矣今荀悦漢<lb/>
紀與袁宏後漢紀嘉靖間吳郡雕板甚精流傳于世當<lb/>
是有神物䕶持之耳<lb/>
世言蘇黄相訾毁予嘗辨之于池北偶談又見王明清<lb/>
所記李邯鄲孫亨仲言家有梅聖俞詩善本世所傳多<lb/>
為歐陽公去其尤者忌能名之壓已也明清辨其非實<lb/>
以歐公在諫路頗詆邯鄲云爾以歐梅蘇黄四公深相<lb/>
<pb n="KR3j0162_WYG_007-18a"/>
知而世俗之論尚如此則謂子美贈李詩李侯有佳句<lb/>
往往似隂鏗太白贈杜詩飯顆山頭云云皆為譏誚者又<lb/>
何足怪乎<lb/>
世説有㸔煞衞玠之語東坡自海外歸毘陵病暑著小<lb/>
冠披半臂坐船中夾㟁萬人隨觀之先生顧坐客曰莫<lb/>
看煞軾否蓋用世説語為謔也予昔過毘陵借用其語<lb/>
為絶句云買得蜻蛉小如葉推篷看煞九龍山<lb/>
周益公玉堂雜記故事交趾其王初立封交趾郡王乆<lb/>
<pb n="KR3j0162_WYG_007-18b"/>
之進南平王死則贈侍中南越王至李天祚又自南平<lb/>
王特封安南國王上欲厚其禮予請仍贈侍中追封南<lb/>
越國王<hi>安南志天祚在位三十九年</hi>又云安南為國蓋曾丞相之失其<lb/>
奏章行移舊止稱安南道加封之後浸自尊大文書稱<lb/>
國不復可改沈存中夢溪筆談云交趾乃漢唐交州故<lb/>
地五代離亂吳文昌始據安南後為丁璉所殺開寳六<lb/>
年歸附授靜海軍節度使八年封交趾郡王此安南封<lb/>
王之始按安南在明初置布政使司嘉靖中又降為都統使<lb/>
<pb n="KR3j0162_WYG_007-19a"/>
本朝順治中黎維禔莫敬耀俱求内附未授爵後冊封<lb/>
維禔子維禧為安南國王<hi>宋孝宗隆興二年交趾入貢賜安南國名</hi>敬耀子<lb/>
元清為都統使云詳予池北偶談<lb/>
七月十四日<lb/>
駕幸古北口外寅刻百官跪送于東華門和碩簡親王<lb/>
從先是厄魯特與喀爾喀交惡厄魯特興兵侵喀爾喀<lb/>
地近在邊境七月<lb/>
命鎮國公蘇努彭春等帥師出張家口和碩康親王信<lb/>
<pb n="KR3j0162_WYG_007-19b"/>
郡王帥師繼之屯歸化城初六日<lb/>
命和碩裕親王為撫逺大將軍與皇長子統大軍出古<lb/>
北口至是<lb/>
駕行十六日安北大將軍和碩恭親王繼行<lb/>
沈存中筆談内諸司舎屋唯祕閣最宏壯閣下穹窿髙<lb/>
敞謂之木天今以翰林署為木天葢起于宋代<lb/>
明時翰林官初上或奉使囘例以書籍送署中書庫後<lb/>
無復此制矣又如御史廵鹽茶學政部郎㩁關等差率<lb/>
<pb n="KR3j0162_WYG_007-20a"/>
出俸錢刋書今亦罕見宋王琪守蘇州假庫錢數千緡<lb/>
大修設㕔既成漕司不肯破除琪家有杜集善本即俾<lb/>
公使庫鏤板印萬本每部直千錢士人争買之既償省<lb/>
庫羡餘以給公厨此又大裨帑費不但文雅也<lb/>
康熈二十三年<lb/>
上南廵江南提督昭武將軍楊捷迎<lb/>
駕慰勞甚至<lb/>
賜<lb/>
<pb n="KR3j0162_WYG_007-20b"/>
御書丹誠二大字額揭<lb/>
御筆二字鈐以<lb/>
御璽紙尾題康熈甲子冬至前賜老將軍楊捷十三字<lb/>
又<lb/>
御書<lb/>
御制五言一首岐陽方較獵騕褭盡龍媒仗下黄金勒<lb/>
横秋號逸材紙尾題咏馬二字皆用<lb/>
御璽董御史文驥為記<lb/>
<pb n="KR3j0162_WYG_007-21a"/>
偶于故書肆買得書法源流一帙乃元人傅與礪若金<lb/>
述范徳機語也後附杜詩律格<hi>有接項纎腰充股連珠等</hi>有元至治<lb/>
壬戌楊仲𢎞序畧云少從叔文圭遊成都過浣花求工<lb/>
部之祠而觀焉有主祠者子羙九世孫杜舉居祠之後<lb/>
造而問之舉之言曰甫不傳諸子而獨干門人吳成鄒<lb/>
遂王恭傳其法予傳之三子者子從逺方來敢不以三<lb/>
子所傳者與子言之按舉之名不見于書傳吳鄒王三<lb/>
子亦不見于諸家誌序中且子羙全家避亂下峽不應<lb/>
<pb n="KR3j0162_WYG_007-21b"/>
復有裔孫畱居成都又所拈秋興燕子來舟中等篇載<lb/>
三子之説大扺如村學究語如仙侣同舟晚更移一句<lb/>
解為明王與貴妃諸臣汎舟渼陂可笑至此餘可例推<lb/>
苐不知仲𢎞之序何人偽造如醉人夢囈可恨也<lb/>
舒城縣南有璇源館相傳李伯時别業予過舒行李匆<lb/>
匆未及訪其遺迹若龍眠山莊則舒城桐城争之而問<lb/>
其所在土人皆不能詳偶讀欒城集題李公麟山莊圖<lb/>
二十絶句聊識其亭館之名于左曰建徳館墨禪堂華<lb/>
<pb n="KR3j0162_WYG_007-22a"/>
巖堂雲薌發真䲧薌茅館瓔珞巖棲雲室秘全菴延華<lb/>
洞澄元谷雨花谷泠泠谷玉龍峽觀音巖垂雲沜勝金<lb/>
巖寳華巖陳彭漈鵲源陸友仁云李伯時嘗讀書龍眠<lb/>
山故有龍眠書院在舒城縣治東飛霞嶺之北<lb/>
周<hi>靖</hi>敉寧説長洲徐<hi>枋</hi>昭法隠居靈巖不入城市湯潛<lb/>
菴尚書撫吳日屏騶從往訪之避不見潛菴登其堂堅<lb/>
坐移晷周覧太息而去亦不報謝川湖總督蔡尚書仁<lb/>
菴自荆州專价致書以兼金為壽求其畫答書而返幣<lb/>
<pb n="KR3j0162_WYG_007-22b"/>
竟不為作予謂返蔡幣可也湯大儒又有恩徳于吳人<lb/>
不往見可也避之則矯矣然予昔在廣陵時年甚少與<lb/>
徐初無介紹特畫靈芝于縑素見寄且題欵其上似非<lb/>
泛然者予何以得此于昭法哉予嘗有齋中三咏其一<lb/>
曰天池白雲裏寫此商山姿感君黄綺意勝食齋房芝<lb/>
又金俊明孝章畫梅云鄧尉花時雪幽人日往還生綃<lb/>
才半樹忽憶漁洋山王光承玠右草書云逃名東海上<lb/>
時復帶經鋤自是高人筆非關餓𨽻書三君皆吳中高<lb/>
<pb n="KR3j0162_WYG_007-23a"/>
士也孝章于辛亥歲曾親寫陶詩見寄畫梅則壬子寄<lb/>
予兄弟比至西樵已殁聞孝章旋亦捐賓客矣故予有<lb/>
詩云維摩丈室幾黄昏春草閒房日閉門成佛生天兩<lb/>
何處暗香疎影為招魂當年五字寫柴桑又寄孤山世<lb/>
外香一幅生綃千載意也應配食水仙王孝章所居曰<lb/>
春草閒房十笏草堂先兄讀書處也<lb/>
呉門有夏忠靖周文襄二公合祠蓋忠靖嘗以治水至<lb/>
與文襄皆有恩徳于呉者也滄桑之後久堙廢有胥吏<lb/>
<pb n="KR3j0162_WYG_007-23b"/>
陶姓者自詭為靖節後裔遂即其地改祀淵明淵明之<lb/>
祀應在豫章或在彭澤東流今祀于呉不典甚矣且攘<lb/>
夏周之祀尤為不可湯潛菴撫呉日力毁淫祠乃未及<lb/>
釐正修復可惜也<lb/>
　<lb/>
　<lb/>
　<lb/>
　居易録卷七<lb/>
</p>
<p>
</p>
  </div>
</body>
</text>
</TEI>
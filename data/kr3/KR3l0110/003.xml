<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣室志卷三</head> <lb/>
    <p>
<pb n="KR3l0110_WYG_003-1a"/>
欽定四庫全書<lb/>
　宣室志卷三<lb/>
　　　　　　　　　　　　　唐　張讀　撰<lb/>
貞元中有大理評事韓生者僑居西河郡南有一馬甚<lb/>
　豪駿嘗一日清晨忽委首於櫪汗而且喘若渉逺而<lb/>
　殆者圉人怪之具白於韓生韓生怒若盜馬夜出使<lb/>
　吾馬力殆誰之咎乃令扑焉圉人無以辭遂受扑至<lb/>
　明日其馬又汗而喘圉人竊異之莫可測是夕圉人<lb/>
<pb n="KR3l0110_WYG_003-1b"/>
　卧於廏舍闔扉乃於隙中視之忽見韓生所蓄黑犬<lb/>
　至廏中且嘷且躍俄化為一丈夫衣冠盡黑即挾鞍<lb/>
　鞭馬馳騁而去行至門門垣甚高其黑衣人以鞭䇿<lb/>
　馬馬竟躍而過黑衣者乗馬而去復歸既下馬解鞍<lb/>
　其黑衣人又嘷躍還化為犬圉人驚異不敢洩於人<lb/>
　後一夕黑犬又駕而往逮曉方歸圉人因尋馬蹤以<lb/>
　天雨新霽其為蹤厯厯可辨至南十餘里一古墓前<lb/>
　其蹤方息圉人乃結茅齋於墓側來夕先止於齋中<lb/>
<pb n="KR3l0110_WYG_003-2a"/>
　以伺之夜將分黑衣人果駕馬而來下馬繫於野樹<lb/>
　其人入墓與數輩笑言極歡圉人在茅齋中俯而聽<lb/>
　之不敢動近數食頃黑衣人告去數輩送出墓穴於<lb/>
　内有一褐衣者顧謂黑衣人曰韓氏名籍今安在黑<lb/>
　衣人曰吾已収在擣練石下吾子無以為憂褐衣者<lb/>
　曰慎無泄兹事泄之則吾屬不遺噍𩔖矣黑衣人曰<lb/>
　謹受教褐衣者又曰韓氏穉兒有字乎曰未也吾俟<lb/>
　彼有字當即編於名籍必不致弛懈也褐衣者曰明<lb/>
<pb n="KR3l0110_WYG_003-2b"/>
　夕再來當得以笑語黑衣人唯而去及曉圉者歸遂<lb/>
　以其事密告於韓生生即命肉餵其犬犬既至因以<lb/>
　繩繫及次所聞遂窮擣練石下果得一軸書具載韓<lb/>
　氏弟兄妻子家童名氏紀莫不具載蓋所謂韓氏名<lb/>
　籍者也有子生一月矣獨此子黑人所謂穉兒未字<lb/>
　也韓生大驚命致犬於庭鞭而殺之熟其肉以食家<lb/>
　童已而率隣居士子十餘輩執弧矢兵仗至郡南古<lb/>
　墓前祭其冢穴中有數犬毛狀異惡盡殺之以歸<lb/>
<pb n="KR3l0110_WYG_003-3a"/>
寶應中有李氏子亡其名家於洛陽其世以不好殺故<lb/>
　家未嘗蓄狸所以宥鼠之死也迨其孫亦能世祖父<lb/>
　意嘗一日李氏大集其親友㑹食於堂上而門外有<lb/>
　羣鼠數百俱人立以前足相鼔如甚喜狀家童驚異<lb/>
　告於李氏李氏親友乃空其堂而縱觀人去且盡堂<lb/>
　忽摧圮其家無一傷者堂既摧而羣鼠亦去悲夫鼠<lb/>
　固微物也尚能識恩而知報況人乎如是則施恩者<lb/>
　宜廣其澤而報德者亦宜竭其誠有不顧者當視此<lb/>
<pb n="KR3l0110_WYG_003-3b"/>
　以愧諸<lb/>
相國王公縉大厯中與元載同執政事嘗一日入朝天<lb/>
　尚早坐於燭下其榻前有囊公命侍童取之侍童挈<lb/>
　以進覺其重不能舉公啓而視之忽有一犬長尺餘<lb/>
　質甚豐自囊中躍出公大懼顧謂其子曰我以不才<lb/>
　謬居卿相無德而貴常懼有意外之咎今者異物接<lb/>
　於踵豈非禍之將萌耶後數日果得罪乃貶為縉雲<lb/>
　守也<lb/>
<pb n="KR3l0110_WYG_003-4a"/>
婁師德布衣時嘗因沈疾夜夢一人紫衣來榻前再拜<lb/>
　曰君之疾且間矣幸與某偕去即引公出忽覺力甚<lb/>
　捷自謂疾愈行數里見路傍有廨署左右吏卒朱門<lb/>
　甚高曰地府院驚曰何地府院而在人間乎紫衣者<lb/>
　對曰𡨕途固與人接跡世人又安得而知之公入其<lb/>
　院吏卒辟易而退見一室曰司命署問職何如對曰<lb/>
　主世人禄命之籍也公因入室視之有書數千幅在<lb/>
　几上傍有緑衣者稱為按掾公因命出己之籍按掾<lb/>
<pb n="KR3l0110_WYG_003-4b"/>
　取十軸以進公閲之書已名載其禄位年月履厯清<lb/>
　貴出入台輔壽至八十有五覽之喜謂按掾曰某一<lb/>
　布衣耳無饑凍憂足矣又安敢有他望乎言未畢忽<lb/>
　有一聲沿空而下震動簷宇按掾驚曰天鼔且動君<lb/>
　宜疾歸不可留矣聞其聲遂驚始悟為夢遊爾時天<lb/>
　已曙其所居東隣有佛寺擊曉鐘蓋按掾所謂天鼔<lb/>
　者也自是疾亦間焉後入仕厯官咸如所載者及為<lb/>
　西涼帥一日見黃衣使者至閤前曰𡨕途小吏奉命<lb/>
<pb n="KR3l0110_WYG_003-5a"/>
　請公公曰吾嘗見司命之籍紀吾之位當至上台壽<lb/>
　凡八十有五今何為遽見命耶黃衣人曰公某官時<lb/>
　嘗誤殺無辜人位與壽為主吏所降今則窮矣言訖<lb/>
　忽亡所見自是卧疾後三日而薨<lb/>
太子賓客盧尚書貞猶子為僧㑹昌中沙汰僧徒斥歸<lb/>
　家以䕃補光王府㕘軍一夕夢為僧時所奉師來慰<lb/>
　問其出處再三吿以佛法淪破已無所歸今為一官<lb/>
　徒遣旦夕期在落頂上髪方畢志願且泣且訴之良<lb/>
<pb n="KR3l0110_WYG_003-5b"/>
　久曰若我志果遂興佛法語未竟見八面屯兵千乗<lb/>
　萬騎旌旗日月衣裳錦綉儀衛四合真天子大駕軍<lb/>
　中人諠言將迎光王部整行列以次前去盧方駭愕<lb/>
　不能測遽驚覺魂悸流汗久之方能言卒不敢洩於<lb/>
　人無幾宣宗自光邸踐阼録王府屬吏盧以吏不拘<lb/>
　常調格遷叙自是稍稍興復釋教寺宇僧尼如舊制<lb/>
　一契夢中語盧校夢中所謂本師蓋㕘軍事府主近<lb/>
　師弟子故以為𡨕兆豈神之意以是微而顯乎<lb/>
<pb n="KR3l0110_WYG_003-6a"/>
清河張詵貞元中以前王屋令調於有司忽夢一中使<lb/>
　來詵即具簪笏迎之謂詵曰有詔召君可偕去詵驚<lb/>
　喜且以為上將用我既命駕與中使俱出見門外有<lb/>
　吏卒十餘為驅殿者詵益喜遂出開逺門西望而去<lb/>
　其道左有吏甚多咸再拜於前過二百里至一城輿<lb/>
　馬人物諠諠然闐咽於路槐影四矗煙羃迤邐城之<lb/>
　西北數里又有一城城外有被甲者數百羅立門之<lb/>
　左右執戈㦸列幡幟環衛甚嚴若王者居既至門中<lb/>
<pb n="KR3l0110_WYG_003-6b"/>
　使命詵下馬詵即整巾笏既而中使引入門其城内<lb/>
　簷宇櫛比兵士甚多又見宫闕臺閣既峻且麗又至<lb/>
　一門中使引入門内百餘人具笏組列於庭儀甚謹<lb/>
　肅又有一殿巋然瓊玉華耀真天子正殿殿左右有<lb/>
　武士數十具甲倚劍立殿上有朱紫中使甚多見一<lb/>
　人峩冠被衮龍衣凭玉几而坐其殿之東宇又有一<lb/>
　冠裳者貌若婦人亦據玉几在殿之西宇有宫嬪數<lb/>
　十列於前中使謂詵曰上在東宇可前謁即趨至東<lb/>
<pb n="KR3l0110_WYG_003-7a"/>
　宇前再拜有朱衣中使立於殿之前軒宣曰卿今宜<lb/>
　促治吾宫庭事無使有不如法者詵又再拜舞蹈既<lb/>
　而中使又引至西宇下其儀度如東宇既拜中使遂<lb/>
　引出門詵悸且甚因謂之曰某久處外藩未得見天<lb/>
　子向者朝對無乃不合於禮乎中使笑曰吾君寛固無<lb/>
　懼爾言畢東望有兵士數百馳來中使謂詵曰此警<lb/>
　夜之兵也子疾去無犯嚴禁即呼吏命駕惶惑之際<lb/>
　而寤竊異其夢不敢語於人後數日詵拜乾陵令及<lb/>
<pb n="KR3l0110_WYG_003-7b"/>
　至凡所經厯盡符所夢又天后祔葬詵所夢殿東宇<lb/>
　下峩冠被衮龍衣者乃高宗也其殿西宇下冠衣貌<lb/>
　如婦人者乃天后也後數月因至長安與其友數輩<lb/>
　㑹宿具話其事有以厯代聖賢圖示詵者高宗及天<lb/>
　后果夢中所見也<lb/>
開元中楊慎矜為御史中丞一日將入朝家奴開其外<lb/>
　門既啓鎖其門噤不可解慎矜且驚且異洎天將曉<lb/>
　其導從羣吏自外見慎矜門外有一夜叉長丈餘狀<lb/>
<pb n="KR3l0110_WYG_003-8a"/>
　極異立於宇下以左右手噤其門火吻電眸不顧左<lb/>
　右從吏見之俱驚慄四去久而街中輿馬人物稍多<lb/>
　其夜叉方南向而去行者見之咸辟易仆地慎矜聞<lb/>
　其事懼甚後月餘遂為李林甫所誣弟兄皆誅死<lb/>
有吳生者江南人嘗遊㑹稽娶劉氏女為妾後數年吳<lb/>
　生出宰於鴈門郡與劉氏偕之官劉氏初以柔婉聞<lb/>
　凡數年其後忽獷烈自恃不可禁往往有逆意者即<lb/>
　發怒毆其婢僕或囓其肌血且甚而怒不可解吳生<lb/>
<pb n="KR3l0110_WYG_003-8b"/>
　始知劉氏悍心稍外之嘗一日吳與鴈門部將數輩<lb/>
　獵於野獲狐兔甚多置庖舍下明日吳生出劉氏即<lb/>
　轉入庖舍取狐兔生㗖之且盡吳生歸因窮狐兔所<lb/>
　在而劉氏俛然不答吳生怒訊其婢婢曰劉氏食之<lb/>
　盡矣生始疑劉氏為他怪旬餘有縣吏以一生鹿獻<lb/>
　吳生命置於庭已而吳生紿言將逺適既出門即匿<lb/>
　身潛伺之見劉氏散髮袒肱目眥盡裂狀貌頓異立<lb/>
　庭中左手執鹿右手拔其髀而食之吳生大懼仆地<lb/>
<pb n="KR3l0110_WYG_003-9a"/>
　不能起久之因急召吏卒十數輩持兵仗而入劉氏<lb/>
　見吳生來盡去襦袖挺然立庭下一夜叉爾目若電<lb/>
　光齒如㦸刃筋骨盤蹙身盡青色吏卒俱戰慄不敢<lb/>
　近而夜叉四顧若有所懼僅食頃忽東向而走其勢<lb/>
　甚疾竟不知其所在<lb/>
武陵郡有浮圖祠其高數百尋下瞰大江毎江水泛溢<lb/>
　則浮圖勢若揺動故里人無敢登其上者有賈人朱<lb/>
　峴家極贍生一女無何失所在其家尋之經旬餘莫<lb/>
<pb n="KR3l0110_WYG_003-9b"/>
　窮其適一日天雨初霽郡民望見浮圖之顛若有人<lb/>
　立者隱然紋綵郡民且以為怪峴聞之往觀焉望其<lb/>
　衣粧甚肖己女即命人登其上取之果峴女也峴驚<lb/>
　訊其故女曰某向者獨處有一夜叉長丈餘甚獰異<lb/>
　自屋上躍而下入某之室謂某曰無懼我也即攬衣<lb/>
　馳去至浮圖上既而沈沈然若甚醉者凡數日方稍<lb/>
　寤困懼且甚其夜叉率以將曉則下浮圖行里中取<lb/>
　食飲某一日夜叉方去某下視之見其行里中㑹遇<lb/>
<pb n="KR3l0110_WYG_003-10a"/>
　一白衣夜叉辟易退逺百步不敢竊視及其暮歸因<lb/>
　詰之何為懼彼白衣者乎夜叉曰向者白衣自少不<lb/>
　食太牢故我不得近也女窮其故夜叉曰牛者所以<lb/>
　耕田疇為君民之大本茍不食其肉者則上天佑之<lb/>
　故我不敢近也女默念曰吾人也去父母與異𩔖為<lb/>
　伍可不悲乎明日夜叉去而祝曰某願終身不食丑<lb/>
　肉也三祝已夜叉忽自他所歸浮圖上望某而語曰<lb/>
　汝何為有異志棄我乎使我再不得近汝也從此别<lb/>
<pb n="KR3l0110_WYG_003-10b"/>
　去矣夜叉東向而去竟不知其所徃女喜甚由浮圖<lb/>
　中得以歸<lb/>
潁州陳越石初名黃石郊居于王屋山下有妾張氏者<lb/>
　元和中越石與張氏俱夜食忽聞燭影後有呵吸聲<lb/>
　而甚異已而出一手至越石前其手青黑色指短爪<lb/>
　甲纖長有黃毛連臂似乞食之狀越石固知其怪惡<lb/>
　而且惕久之聞燭影下有曰我病饑故來奉謁願以<lb/>
　少肉置掌中幸無所怯越石即以少食肉并投於地<lb/>
<pb n="KR3l0110_WYG_003-11a"/>
　其手即取之去又曰此肉味腴美享訖又出手越石<lb/>
　前越石怒罵曰妖物何為輒來宜疾去不然且擊汝<lb/>
　得無悔耶其手即引去若有所懼俄頃又出其手至<lb/>
　張氏前謂張曰女郎能以少食肉見惠乎越石謂其<lb/>
　妾曰慎無與張氏竟不與久之忽於燭影傍出其面<lb/>
　乃夜叉也赤髪蓬然兩目如電四牙若鋒刃之狀甚<lb/>
　可怖以手擊張氏張氏遽仆于地𡨕然不能動越石<lb/>
　有膽勇即起而逐之夜叉遂馳走不敢返顧明日窮<lb/>
<pb n="KR3l0110_WYG_003-11b"/>
　其跡於垣上下有過蹤越石曰此夜叉今夕將復來<lb/>
　矣於是至夜持杖立東北垣下以伺之僅食頃夜叉<lb/>
　果來既踰牆足未及地越石即以杖連擊數十及夜<lb/>
　叉去以燭視其垣下血甚多有皮尺餘亦在地蓋擊<lb/>
　而墮者自是張氏病愈至夕聞百步外有呼求者曰<lb/>
　陳黃石何為不歸我皮連聲不已經月餘毎夕嘗聞<lb/>
　呼聲越石度不可禁止甚惡之於是遷居以避之因<lb/>
　改名越石時元和十五年登進士第至㑹昌二年卒<lb/>
<pb n="KR3l0110_WYG_003-12a"/>
　於藍田令<lb/>
通州有王居士者有道術㑹昌中刺史鄭君有幼女甚<lb/>
　愛之而自幼多疾若神魂不足者鄭君因請居士居<lb/>
　士曰此女非疾乃生魂未歸其身鄭君詢其事居士<lb/>
　曰某縣令某者即此女前身也當死數歳矣以平生<lb/>
　為善故幽明佑之得過期今年九十餘矣令卒之日<lb/>
　此女當愈鄭君即遣人馳訪之其令果九十餘矣後<lb/>
　月其女忽若醉醒疾愈鄭君又使往驗之令以此女<lb/>
<pb n="KR3l0110_WYG_003-12b"/>
　病愈之日無疾而卒<lb/>
唐貞元中有李生者家河朔間少有膂力恃氣好俠不<lb/>
　拘細行常集輕薄少年二十餘輩為樂厥後省過折<lb/>
　節讀書以詩名稱之累為河朔官改深州録事參軍<lb/>
　生美風儀善談笑曲曉吏事亷謹明幹至於擊鞠飲<lb/>
　酒兼能之雅為太守所重時王武俊帥成都恃功負<lb/>
　衆不顧法度支郡守畏之側目嘗遣其子士貞巡屬<lb/>
　郡至深州太守大具牛酒所居備聲樂宴士貞太守<lb/>
<pb n="KR3l0110_WYG_003-13a"/>
　畏武俊而奉士貞之禮甚謹又慮有以酒忤士貞者<lb/>
　以是僚吏賓客一不敢召士貞大喜以為他郡莫能<lb/>
　及歡飲入夜士貞乃曰幸使君見待之厚欲盡樂於<lb/>
　今夕豈無嘉賓韻士願為我召而見之太守致敬前<lb/>
　白曰偏郡無名人其僚屬庸猥恐其辭令不謹禮度<lb/>
　失當少有愆責吾之任也士貞强之太守曰録事㕘<lb/>
　軍李某願以侍談笑士貞曰但命之於是召李生生<lb/>
　入趨拜士貞見之色甚怒既而命坐貌益恭士貞甚<lb/>
<pb n="KR3l0110_WYG_003-13b"/>
　不悦瞪視攘腕無向時之歡矣太守懼莫知所謂顧<lb/>
　視生靦然而汗不能持盃一座皆愕少頃士貞叱左<lb/>
　右縛李某繫獄左右即牽李袂疾去械獄中已而士<lb/>
　貞歡飲如初迨曉宴罷太守且驚且懼乃潛使人於<lb/>
　獄中訊李生曰君貌甚恭且未嘗言固非忤於王君<lb/>
　寧自知取怒之意否李生悲泣久之乃曰嘗聞釋氏<lb/>
　有現世之報吾知之矣某少貧窘無以自資由是好<lb/>
　與俠客遊往往掠奪里人財帛常馳馬腰弓往還太<lb/>
<pb n="KR3l0110_WYG_003-14a"/>
　行道日百餘里一旦遇一年少鞭駿騾負二巨囊吾<lb/>
　利其資顧左右皆崖巖萬仞而日漸曛黑遂力排之<lb/>
　墮於崖下即疾驅其騾逆旅氏解其囊得繒綺百餘<lb/>
　段自此家稍贍因折弓矢閉門讀書遂仕至此而及<lb/>
　今二十七年昨夕君侯命與王公之宴既入而視王<lb/>
　公之貌乃吾曩所殺少年也一拜之中心懐慄惕自<lb/>
　知死於旦夕今將延頸待刃又何言哉為我謝君侯<lb/>
　幸深知我敢以身後為託有頃士貞醉悟急召左右<lb/>
<pb n="KR3l0110_WYG_003-14b"/>
　往獄取李某首來左右即於獄中斬其首以送士貞<lb/>
　士貞熟視而笑既而又與太守大飲於郡齋酒酣太<lb/>
　守因歡甚乃曰某幸得守一郡而副大使下察弊政<lb/>
　寛不加罪為恩厚矣昨夕副大使命某召他客屬郡<lb/>
　僻小無客不足奉歡宴者竊以李某善飲酒故為召<lb/>
　之而李某愚劣不習禮法有忤於明公實余之罪也<lb/>
　今明公既已誅之宜矣竊有所未曉敢問李某之罪<lb/>
　何為者願得明公教之且用誡於將來也士貞笑曰<lb/>
<pb n="KR3l0110_WYG_003-15a"/>
　李生亦無罪但一見之即忿然激吾怒便有戕戮之<lb/>
　意今既殺之吾亦不知其所以然也君無再言及宴<lb/>
　罷太守密訪其年曰二十有七矣蓋李生殺少年之<lb/>
　歳而士貞生於王氏也太守嘆異久之因以家財厚<lb/>
　葬李生<lb/>
　<lb/>
　<lb/>
　<lb/>
<pb n="KR3l0110_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣室志卷三<lb/>
</p>
<p>
</p>
  </div>
</body>
</text>
</TEI>
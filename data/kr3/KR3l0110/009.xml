<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣室志卷九</head> <lb/>
    <p>
<pb n="KR3l0110_WYG_009-1a"/>
欽定四庫全書<lb/>
　宣室志卷九<lb/>
　　　　　　　　　　　　　唐　張讀　撰<lb/>
河中永樂縣道净院居蒲中之勝境道士寓居常以千<lb/>
　數文宗時道士鄧太𤣥煉丹於藥院中丹成疑轉功<lb/>
　未完留貯院内後人共掌之太𤣥既化其徒周悟仙<lb/>
　主院事蒲人侯道華侍悟仙為供給者諸道士皆以<lb/>
　奴𨽻視之灑掃井臼無所不為而道華愈欣然性好<lb/>
<pb n="KR3l0110_WYG_009-1b"/>
　子史常不釋卷一覽必誦之於口衆或問之要此安<lb/>
　用荅曰天上無愚懵仙人咸大笑之蒲中多大棗天<lb/>
　下人傳嵗中不過一二無核者道華比三年輒得食<lb/>
　之一旦道華執斧斫古松垂枝且盡如削院中人無<lb/>
　喻其意明日昧爽衆晨起入道華房中一無所見惟<lb/>
　古松設案下致一杯水案上仍脫雙履於前道華衣<lb/>
　掛松上院中人視之惟留偈一首云帖褁大還丹多<lb/>
　年色不移前宵盗喫却今日碧空飛慙愧深珍重珍<lb/>
<pb n="KR3l0110_WYG_009-2a"/>
　重鄧天師他年煉得藥留著與肉芝吾師知此術速<lb/>
　煉莫敎遲三清專相待大羅的有期下列細辭稱去<lb/>
　年七月一日蒙韓君賜姓李名肉芝配住上清進善<lb/>
　院以次十數言時唐大中五年五月二十一日院中<lb/>
　人方驗道華竊太𤣥藥仙去因相率白節度使尚書<lb/>
　鄭公光按視蹤跡不誣即以其事聞奏詔齎絹五百<lb/>
　疋并賜御衣飾廊殿賜觀額名昇仙院<lb/>
滎陽鄭又𤣥名家子也居長安中自少常與隣舎閭邱<lb/>
<pb n="KR3l0110_WYG_009-2b"/>
　氏子偕讀書於師氏又𤣥性驕率以門望清貴而閭<lb/>
　邱氏寒賤者往往戲而罵之曰閭邱氏子非吾𩔖也<lb/>
　而與我偕學於師氏我雖不語汝寧不愧於心乎閭<lb/>
　邱子黙然有慚色後數嵗閭邱子病且死及十年又<lb/>
　𤣥以明經上第其後調補參軍於長安郡既至官郡<lb/>
　守命假尉唐興有同舍仇生者大賈之子年始冠其<lb/>
　家資産萬計日與又𤣥㑹又𤣥累受其金錢賂遺常<lb/>
　與讌遊然仇生非士族未嘗以禮接之嘗一日又𤣥<lb/>
<pb n="KR3l0110_WYG_009-3a"/>
　置酒髙㑹而仇生不得預及酒䦨有謂又𤣥者曰仇<lb/>
　生與子同舎㑹讌而仇生不得預豈非有罪乎又𤣥<lb/>
　慚即召仇生生至又𤣥以巵酒飲之生辭不能引滿<lb/>
　固謝又𤣥怒罵曰汝市井之民徒知錐刀爾何為僭<lb/>
　居官秩耶且吾與汝為伍實汝之幸又何敢辭酒乎<lb/>
　因振衣起仇生羞且甚俛而退遂棄官閉門不與人<lb/>
　來往經數月病卒明年鄭罷官僑居濛陽郡佛寺中<lb/>
　鄭常好黄老之道時有吴道士者以道藝聞廬于蜀<lb/>
<pb n="KR3l0110_WYG_009-3b"/>
　門山又𤣥髙其風即驅而就謁願為門弟子吴道士<lb/>
　曰子既慕神仙當且居山林無為汲汲於塵俗間又<lb/>
　𤣥喜謝曰先生真有道者某願為隸於左右其可乎<lb/>
　道士許而留之凡十五年又𤣥志稍惰吴道士曰子<lb/>
　不能錮其心徒為居山林終無補矣又𤣥即辭去遨<lb/>
　遊濛陽郡久之其後東入長安次褒城舎逆旅氏遇<lb/>
　一童子十餘嵗貌甚秀又𤣥與之語其辯慧千轉萬<lb/>
　化又𤣥自謂不能及已而謂又𤣥曰我與君故人有<lb/>
<pb n="KR3l0110_WYG_009-4a"/>
　年矣君省之乎又𤣥曰忘矣童子曰吾嘗生閭邱氏<lb/>
　之門居長安中與子偕學於師氏子以我寒賤且曰<lb/>
　非吾𩔖也後又為仇氏子尉於唐興與子同舍子受<lb/>
　我金錢賂遺甚多然子未嘗以禮貌遇我罵我市井<lb/>
　之民何吾子驕傲之甚也又𤣥驚嘆之因再拜謝曰<lb/>
　誠吾之罪也然子非聖人安得知三生事乎童子曰<lb/>
　我太清真人上帝以汝有道氣令我生于人間與汝<lb/>
　為友將授真仙之訣而汝以輕浮憍慢終不能得其<lb/>
<pb n="KR3l0110_WYG_009-4b"/>
　道吁可悲乎言訖忽不見又𤣥既悟其事甚慚恚竟<lb/>
　以憂死<lb/>
元和中武陵郡開元寺有僧惠照貌衰體羸好言人之<lb/>
　休咎而皆中性介獨不與羣狎常閉闗自處左右無<lb/>
　侍童每乞食於里人里人有年八十餘者云照師居<lb/>
　此六十載其容狀無少異於昔時但不知其甲子後<lb/>
　有陳廣者由孝亷科為武陵官廣好浮屠氏一日因<lb/>
　詣寺盡訪羣僧至惠照室惠照見廣且悲且喜曰陳<lb/>
<pb n="KR3l0110_WYG_009-5a"/>
　君何來之晩耶廣愕然自以為平生不識照乃謂曰<lb/>
　未嘗與師遊何見訝來之晩乎照曰此非立可盡言<lb/>
　當與子一夕静語爾廣異之後一日乃詣照宿因請<lb/>
　其事照乃曰我劉氏子彭城人宋孝文帝之𤣥孫也<lb/>
　曽祖鄱陽王休業祖士𢎞並詳國史余先人以文學<lb/>
　自負為齊竟陵王子良所知子良招召賢俊文學之<lb/>
　士而先人預焉後仕齊梁之間為㑹稽令吾生於梁<lb/>
　普通七年夏五月年二十方仕於陳至宣帝時為卑<lb/>
<pb n="KR3l0110_WYG_009-5b"/>
　官不為人知常與吴興沈彦文為詩酒之交後長沙<lb/>
　王叔堅與始興王叔陵皆廣聚賔客大為聲勢各恃<lb/>
　權寵有不平心吾與彦文俱在長沙之門下及叔陵<lb/>
　被誅吾與彦文懼長沙之不免則禍且相及因偕遁<lb/>
　去𨼆於山林因食橡栗衣一短褐雖寒暑不更一日<lb/>
　有老僧至吾所居曰子骨甚竒當無疾耳彦文亦拜<lb/>
　請其藥僧曰子無劉君之夀奈何雖餌吾藥亦無補<lb/>
　耳遂告去將别又謂我曰塵俗以名利相勝竟何有<lb/>
<pb n="KR3l0110_WYG_009-6a"/>
　哉唯釋氏可以捨此矣吾敬佩其語自是不知人事<lb/>
　凡十五年又與彦文俱至建業時陳氏已亡宫闕盡<lb/>
　毁臺城牢落荆榛蔽路景陽結綺空基尚在衣冠人<lb/>
　物閴無所覩故老相遇捧袂而泣曰後主驕淫為隋<lb/>
　氏所滅良可悲乎吾且泣不能已又聞後主及陳氏<lb/>
　諸王皆入長安即與彦文挈一囊乞食於路以至闗中<lb/>
　吾長沙之故客也恩遇甚厚聞其遷於𤓰州則又徑<lb/>
　往就謁長沙少長綺紈而又早貴雖流放之際尚不<lb/>
<pb n="KR3l0110_WYG_009-6b"/>
　事生業時方與沈妃酣飲吾與彦文再拜於前長沙<lb/>
　悲慟久之灑泣而起乃謂吾曰一旦家國淪亡骨肉<lb/>
　播遷豈非天耶吾自是留𤓰州數年而長沙殂又數<lb/>
　年彦文亦亡吾因髠髪為僧遁跡㑹稽山佛寺凡二<lb/>
　十年時已百嵗矣雖容狀枯瘠而筋力不衰尚日行<lb/>
　百里因與一僧同至長安時唐帝有天下建號武德<lb/>
　凡六年矣吾自此或居京洛或遊江左至於三蜀五<lb/>
　嶺無不往焉迨今二百九十年矣雖然烈寒甚暑未<lb/>
<pb n="KR3l0110_WYG_009-7a"/>
　嘗有㣲恙貞元末於此寺嘗夢一丈夫衣冠甚偉視<lb/>
　之乃長沙王也吾迎延坐話舊傷感如平生時而謂<lb/>
　吾曰後十年我之六世孫廣當官於此郡師其念之<lb/>
　吾因問曰主今何為曰㝠官甚尊既而又泣曰師存<lb/>
　而我今六世矣悲夫吾既覺因紀君之名於經笥中<lb/>
　至去嵗凡十年乃以君之名氏訪於郡人尚訝君之<lb/>
　未至昨因乞食里中遇邑吏訪之果得焉及君之來<lb/>
　又依然長沙之貌然自夢及今十一年矣故訝君之<lb/>
<pb n="KR3l0110_WYG_009-7b"/>
　來晩也已而悲惋泣下數行因出經笥示之廣乃再<lb/>
　拜願執履錫為門弟子照曰君且去翌日當再來廣<lb/>
　受教而還明日至其居而照已遁去莫知其適時元<lb/>
　和十一年至太和初廣為巴州掾於蜀道忽逢照驚<lb/>
　喜再拜曰願棄官從吾師為物外之遊照許之其夕<lb/>
　偕舍于逆旅氏天未曉廣起而照已去矣自是不知<lb/>
　其所往然照自梁普通七年生按梁史普通七年嵗<lb/>
　在丙午至唐元和十年乙未凡二百九十年則與照<lb/>
<pb n="KR3l0110_WYG_009-8a"/>
　言果符矣愚嘗攷梁陳二史校其所說若有同者由<lb/>
　是益信其不誣矣<lb/>
中宗朝唐公休璟為相嘗有一門僧言多中好為厭勝<lb/>
　之術休璟甚敬之一日僧來謂休璟曰相國將有大<lb/>
　禍且不逺數月然可以禳去休璟懼甚即拜之僧曰<lb/>
　某無他術但奉一計耳願聽之休璟曰幸吾師教焉<lb/>
　僧曰今天下郡守非相國命之乎曰然僧曰相國當<lb/>
　於卑冗官中訪一孤寒家貧有才幹者出為曹州刺<lb/>
<pb n="KR3l0110_WYG_009-8b"/>
　史必深感相國恩而可以指縱也既得之願以報某<lb/>
　休璟且喜且謝遂訪於親友得張君者家甚貧為京<lb/>
　卑官即日拜贊善大夫又旬日用為曹州刺史既而<lb/>
　召僧謂曰已從師之計得張某矣然則可教乎僧曰<lb/>
　張君赴郡之時當令求二犬高數尺而神俊者休璟<lb/>
　唯之已而張君荷唐公特達之恩且莫喻其㫖及將<lb/>
　赴郡告辭於休璟既而謝之曰某名跡幽昧才識庸<lb/>
　淺相國拔此沉滯牧守大郡由擔石之儲獲二千之<lb/>
<pb n="KR3l0110_WYG_009-9a"/>
　禄自涸轍而泛東溟出窮谷而舉層霄徳誠厚矣然<lb/>
　而感恩之外竊所憂惕者惟相國之指向哉休璟曰<lb/>
　用君之才爾非他也然嘗聞貴郡多善犬願得神俊<lb/>
　非常者二焉張君曰謹奉教既至郡數日乃悉召郡<lb/>
　吏且吿之曰吾受丞相唐公厚恩拔於不次得守大<lb/>
　郡今唐公求二良犬可致之乎有一吏前曰獨某家<lb/>
　育一犬質狀異常願獻之張君大喜即往取焉既至<lb/>
　其犬髙數尺而肥其臆廣尺餘神俊異常而又馴擾<lb/>
<pb n="KR3l0110_WYG_009-9b"/>
　張君曰相國所求者二今如何吏白曰郡内惟有此<lb/>
　耳他皆常犬也然郡南十里某村某民家有一焉民<lb/>
　極愛之非吾侯親往不可得之張君即命駕齎厚直<lb/>
　而訪之果得焉其狀與吏所獻者不異而神俊過之<lb/>
　張君甚喜即召親吏以二犬獻休璟休璟大悅且竒<lb/>
　其狀以為所未嘗見遂召僧視之僧曰善育之脫相<lb/>
　君之禍者二犬耳後旬日其僧又至謂休璟曰事在<lb/>
　今夕願相君早為之備休璟即留僧宿其第是夜休<lb/>
<pb n="KR3l0110_WYG_009-10a"/>
　璟坐於堂之前軒命左右十餘人執弧矢立于榻之<lb/>
　隅而僧與休璟共處一榻至夜分僧笑曰相君之禍<lb/>
　免矣可以就寢休璟大喜且謝之遂撤左右與僧寢<lb/>
　焉迨曉僧呼休璟曰可起矣休璟即起謂僧曰禍誠<lb/>
　免矣然二犬今安所用乎僧曰俱往觀焉乃與休璟<lb/>
　偕尋其跡至後園中見一人仆地而卒矣視其頸有<lb/>
　血蓋為物所噬者又見二犬在大木下仰視之見一<lb/>
　人袒而匿其旁休璟驚且詰曰汝為誰其人泣而就<lb/>
<pb n="KR3l0110_WYG_009-10b"/>
　死焉曰某與彼俱為盗昨夕偕來將致害相國蓋遇<lb/>
　此二犬見之乃環而且吠彼遂為所噬而死某懼因<lb/>
　匿身於此二犬見之乃蹲於樹下某伺其他往將逃<lb/>
　焉迨曉終不去今即甘死於是矣休璟即召左右令<lb/>
　縳之曰此罪固當死然非某心也蓋受制於人爾願<lb/>
　釋之休璟命解縳盗拜泣而去休璟謝其僧曰㣲吾<lb/>
　師必將死於二人之手僧曰此蓋相國之福也是豈<lb/>
　余之所能為哉休璟有表弟盧軫帥荆門有術者告<lb/>
<pb n="KR3l0110_WYG_009-11a"/>
　之君將有災戾當求一善禳厭者焉庶可瘳矣軫素<lb/>
　知其僧因致書於休璟轉求之僧即以書付休璟曰<lb/>
　事在其中爾及書達荆州而軫已卒其家人閱其書<lb/>
　徒一幅紙無文字焉休璟益竒之後數年遁去不知<lb/>
　所終<lb/>
唐故劍南節度使太尉兼中書令韋皋既生一月其家<lb/>
　召羣僧㑹齋有一胡僧貌甚陋不召而至韋氏家童<lb/>
　咸怒之以敝席坐於庭中既食韋氏命乳母出嬰兒<lb/>
<pb n="KR3l0110_WYG_009-11b"/>
　請羣僧祝其夀胡僧忽自升階謂嬰兒曰别久無恙<lb/>
　乎嬰兒若有喜色衆皆異之韋氏先君曰此子生纔<lb/>
　一月吾師何故言别久耶胡僧曰此非檀越之所知<lb/>
　也韋氏固問之胡僧曰此子乃諸葛武侯之後身耳<lb/>
　武侯當東漢之季為蜀丞相蜀人受其賜且久今降<lb/>
　生於世將為蜀門帥蜀人當受其福吾往嵗在劍門<lb/>
　與此子友善今聞生於韋氏吾故不逺而來韋氏異<lb/>
　其言因以武侯字之後韋氏自左金吾節制劍南軍<lb/>
<pb n="KR3l0110_WYG_009-12a"/>
　累遷太尉兼中書令門下在蜀十八年果契胡僧之<lb/>
　語也<lb/>
唐貞元中有一僧客於廣陵亡其名自號大師廣陵人<lb/>
　因以大師呼之大師自處甚陋好飲酒食肉日衣敝<lb/>
　裘雖盛暑不脫由是蚤蟣聚其上僑居孝感寺獨止<lb/>
　一室每夕闔扉而寢率以為常性狂悖好屠犬彘日<lb/>
　與廣陵少年闘毆或醉卧道傍廣陵人俱以此惡之<lb/>
　有一少年以力聞嘗一日少年與對博大師大怒以<lb/>
<pb n="KR3l0110_WYG_009-12b"/>
　手擊其博局盡碎少年笑曰騃兒何敢逆壯士耶大<lb/>
　師且罵而唾其面於是與少年鬭擊而觀者千數少<lb/>
　年卒不勝竟遁去由是廣陵人謂大師有神力大師<lb/>
　亦自負其力往往剽奪市中金錢衣物市人皆憚其<lb/>
　勇衆莫敢拒後有老僧召大師謂之曰僧當死心奉<lb/>
　教奈何食酒肉殺犬彘剽奪市人錢物又與少年鬭<lb/>
　毆豈僧人之道耶一旦吏執以聞官汝豈不羞人耶<lb/>
　大師怒罵曰蠅蚋徒嗜羶腥又安能知龍鶴之志哉<lb/>
<pb n="KR3l0110_WYG_009-13a"/>
　然則吾道非汝所知也且我清其中而混其外者豈<lb/>
　若汝齷齪無大度乎老僧卒不能屈其詞後一日大<lb/>
　師自外來歸既入室閉戸有於門隙視者大師坐於<lb/>
　席有竒光自眉端發見朗照一室觀者竒之具吿羣<lb/>
　僧羣僧來見大師眉端之光相詣語曰吾聞佛之眉<lb/>
　有白毫相光今大師有之果佛矣遂相率而拜至明<lb/>
　日清旦羣僧俱集於庭候謁大師及開戸而大師已<lb/>
　亡矣羣僧益異其事因號大師為大師佛云<lb/>
<pb n="KR3l0110_WYG_009-13b"/>
元和初長樂縣有馮生者家于吴以明經調𨕖于天官<lb/>
　氏是嵗見黜於有司因僑居長安中有老僧鑒其名<lb/>
　者一日來詣生謂生曰汝吾姓也因相與往來經嵗<lb/>
　餘及馮尉于東越既治裝鑒師負笈來告去馮問曰<lb/>
　師去安所詣乎鑒師曰吾廬於靈巖寺之西廡下且<lb/>
　久其後遊長安中至今十年矣幸得與子相遇今將<lb/>
　歸舊居故來告别然吾子尉于東越道出靈巖寺下<lb/>
　且當一訪我也生諾之曰謹受教後數月馮生自長<lb/>
<pb n="KR3l0110_WYG_009-14a"/>
　安之任至靈巖寺門立馬望曰豈非鑒師所居寺乎<lb/>
　即入而訪焉時有一僧在庭生問曰不知鑒師廬安<lb/>
　在吾將謁之僧曰吾曹數輩獨無鑒其名者生始疑<lb/>
　異黙而計曰鑒師信士豈欺我哉於是獨遊寺庭行<lb/>
　至西廡下忽見有羣僧畫像内有一僧狀與鑒師同<lb/>
　生大驚曰鑒師果異人也且能降神于我因慨然泣<lb/>
　下者久之視其題云馮氏子吴郡人也年十嵗學浮<lb/>
　屠氏法以道行聞卒年七十八馮閱其題益感異之<lb/>
<pb n="KR3l0110_WYG_009-14b"/>
相國李徳裕為太子少保分司東都嘗召一老僧問己<lb/>
　之休咎僧曰非立可盡願結壇設佛像僧居其中凡<lb/>
　三日謂公曰公災戾未已當萬里南行耳公大怒叱<lb/>
　之明日又召其僧問焉慮所見未子細請詳觀之即<lb/>
　又結壇三日告公曰南行之期不旬日矣不可逃公<lb/>
　益不樂且曰然則吾師何以明其不妄耶僧曰願陳<lb/>
　目前事為驗庶表某之不誣也公曰果有說乎即指<lb/>
　其地曰此下有石函請發之即令窮其下數尺果得<lb/>
<pb n="KR3l0110_WYG_009-15a"/>
　石函啟之公為觀焉異而稍信之因問南行誠不免<lb/>
　矣然乃終不還乎僧曰當還耳公訊其故對曰相國<lb/>
　平生當食萬羊今食九千五百矣所以當還者未盡<lb/>
　五百羊耳公慘然而嘆曰吾師果至人且我元和十<lb/>
　三年為丞相張公從事於北都嘗夢行晉山見其上<lb/>
　皆白羊有牧者十數迎拜我我因問牧者牧者曰此<lb/>
　侍御平生所食羊吾嘗識此夢不泄於人今者果如<lb/>
　師之說耶乃知㝠數固不誣也後旬日振武節度使<lb/>
<pb n="KR3l0110_WYG_009-15b"/>
　米暨遣使致書於公且饋四百羊公大驚即召僧告<lb/>
　其事僧歎曰萬羊將滿公其不還乎公曰吾不食之<lb/>
　亦可免耶曰羊至此已為相國所有公戚然不悅旬<lb/>
　日貶潮州司馬連貶崖州司户竟沒於荒裔也<lb/>
興福寺西北隅有隋朝佛堂其北壁有畫十光佛者筆<lb/>
　勢甚妙為天下之竒冠有識者云此國手蔡生之蹟<lb/>
　也蔡生隋朝以善畫聞初搆堂宇既成有僧以百金<lb/>
　募善畫者得蔡生既畫謂人曰吾平生所畫多矣獨<lb/>
<pb n="KR3l0110_WYG_009-16a"/>
　今日下筆若有鬼神翼而成者繇是長安中盡傳其<lb/>
　名貞觀初寺僧以此堂年月稍久慮一旦有摧圮遂<lb/>
　召數工計土木之費且欲新其製忽一日羣僧齋於<lb/>
　寺庭既坐有僧十人俱白晳清瘦貌甚古相次而來<lb/>
　列於席食畢偕起入佛堂中羣僧亦繼其後俄而十<lb/>
　人忽亡所見羣僧相顧驚歎者久之因視北壁中十<lb/>
　光佛見其風度與向者十人果同自是僧不敢毁其<lb/>
　堂且用旌十光之異也<lb/>
<pb n="KR3l0110_WYG_009-16b"/>
道嚴師者居于成都寳厯寺唐開元十四年五月二十<lb/>
　一日道嚴於佛殿前軒燃長明燈忽見一巨手在殿<lb/>
　西軒道嚴悸且甚俯而不敢動久之忽聞空中有語<lb/>
　云無懼無懼吾善神也且不敢害師之一毫何俯而<lb/>
　不動耶道嚴聞之懼亦少解因問曰檀越為何神匿<lb/>
　其軀面見示其掌已而聞空中對曰天命我䕶佛寺<lb/>
　之地以世人好唾佛祠地我即以背承之受其唾由<lb/>
　是背有瘡潰吾肌且甚願以膏油傅其上可乎道嚴<lb/>
<pb n="KR3l0110_WYG_009-17a"/>
　遂以清油置巨手中其手即引去道嚴請曰吾願觀<lb/>
　檀越之形使畫工圖于屋壁且書其事以表之冀世<lb/>
　人無敢唾佛祠之地者神曰吾貌誠陋師見之顧無<lb/>
　懔悚耶道嚴曰檀越但見其身勿我阻也見西軒下<lb/>
　有一神形盾獰猙手巨凖隆張目呀口體狀魁碩長<lb/>
　二丈道嚴一見背忽汗浹其神即𨼆去於是具以神<lb/>
　狀告於畫工圖於西軒之壁<lb/>
故刑部尚書沛國劉遵古太和四年節度東蜀軍先是<lb/>
<pb n="KR3l0110_WYG_009-17b"/>
　蜀人有富蓄羣書者劉既至嘗假其數百編然未盡<lb/>
　詳閱明年夏涪江大汎突入壁壘漂潰里中廬舍厯<lb/>
　數日水勢始平而劉之圖書器玩盡為暴水濡汚劉<lb/>
　始命列於庭以曝之後於羣書中得周易正義一軸<lb/>
　筆勢殊妙字體完古蓋非近代之書也其卷尾有題<lb/>
　識云上元二年三月十一日因讀周易正義從兹易<lb/>
　號十二三嵗至一人八千口當有大水漂溺之後當<lb/>
　有人舒轉曬曝衡陽道士李德初題劉閱其識歎息<lb/>
<pb n="KR3l0110_WYG_009-18a"/>
　良久窮其所自乃蜀人所蓄之書也於是召賔掾以<lb/>
　視之所謂易號十二三嵗至一人八千口者一人八<lb/>
　千口蓋太和字也自上元厯寳厯廣德永太大厯建<lb/>
　中及元貞元和永貞慶厯寶厯至太和凡更號改元<lb/>
　一十有三矣與其記語果相契合然不知李道士德<lb/>
　初何如人耳抑亦假其名以誇炫後世乎<lb/>
　<lb/>
　<lb/>
<pb n="KR3l0110_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣室志卷九<lb/>
</p>
<p>
</p>
  </div>
</body>
</text>
</TEI>
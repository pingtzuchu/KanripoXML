<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣室志卷六</head> <lb/>
    <p>
<pb n="KR3l0110_WYG_006-1a"/>
欽定四庫全書<lb/>
　宣室志卷六<lb/>
　　　　　　　　　　　　　唐　張讀　撰<lb/>
平盧從事御史辛神邕太和五年冬以前白水尉調集<lb/>
　於京師時有傭者劉萬金與家童自勤同室而居自<lb/>
　勤病數月將死一日萬金出自勤偃於榻忽有一人<lb/>
　紫衣危冠廣袂貌枯瘠巨準修髯自門而入至榻前<lb/>
　謂自勤曰汝宜强起疾當間矣於是扶自勤負壁而<lb/>
<pb n="KR3l0110_WYG_006-1b"/>
　坐先是室之東垣下有食案列數器紫衣探袖中出<lb/>
　一掬物狀若稻實而色青即以十餘粒置食器中謂<lb/>
　自勤曰吾非人間人今奉命召萬金萬金當食此而<lb/>
　死爾勿泄吾言不然則禍及矣言訖遂去是日萬金<lb/>
　歸臉赤而喘且曰我以腹虚熱上殆不可治即就其<lb/>
　器而食食且盡自勤之疾隨愈萬金果卒<lb/>
晉昌唐燕士好讀書隱于九華山嘗日晩天雨霽燕士<lb/>
　步月上山夜既深有羣狼擁於道不得歸懼既甚遂<lb/>
<pb n="KR3l0110_WYG_006-2a"/>
　匿於深林中俄有白衣丈夫戴紗巾貌孤俊年近五<lb/>
　十循澗而來吟步自若佇立且久乃吟曰澗水潺潺<lb/>
　聲不絶溪隴茫茫野花發自去自來人不歸長時惟<lb/>
　對空山月燕士常好為七言詩頗稱於時人聞此驚<lb/>
　歎將與之言未及而没明日燕士歸以貌問里人有<lb/>
　識者曰是胡氏子舉進士善為詩卒數年矣<lb/>
郭鄩罷櫟陽縣尉久不得調窮居京華困甚肹蠁間常<lb/>
　有一物如猿玃衣青碧出入寢興無不相逐凡欲舉<lb/>
<pb n="KR3l0110_WYG_006-2b"/>
　意求索必與鄩俱往所造詣如礙枳棘親友見之俱<lb/>
　若讎隙或厭之以符術或避之於山林數年竟莫能<lb/>
　絶一日忽來告别云某等承君厄運不相别者久今<lb/>
　則候晩而行無復至矣鄩既喜其去遂問所詣云世<lb/>
　路如某者甚多但人不見爾今吾之所詣乃勝業坊<lb/>
　富人王氏將往散之鄩曰彼之聚斂豐盈何以遽㪚<lb/>
　云先得計於安品子矣曉鼔忽鳴遂失所在鄩既興<lb/>
　盥櫛便覺愁憤開豁試語親友無不改觀相接未旬<lb/>
<pb n="KR3l0110_WYG_006-3a"/>
　見宰相面白遂除通事舍人鄩有表弟張生者為金<lb/>
　吾衛佐交遊皆豪俠少年好竒聞之未之信也知勝<lb/>
　業王氏𨽻左軍自是常往伺之王氏性儉約所費未<lb/>
　嘗過分家有妓樂端麗者至多外之炫服冶容造次<lb/>
　莫囘其意一日與賓朋過鳴珂曲有婦人靚粧立於<lb/>
　門首王生駐馬遲畱喜動顔色因召同列者置酒為<lb/>
　歡張生預焉訪之即安品子之第也品子善歌是日<lb/>
　歌數曲王生悉以金綵贈之衆皆訝其廣費自此轝<lb/>
<pb n="KR3l0110_WYG_006-3b"/>
　輦資貨日輸其門未經數年遂至貧匱<lb/>
有梁璟者開成中自長沙將舉孝亷途次商山舍於館<lb/>
　亭中時八月十五夕天雨新霽風月高朗璟偃而不<lb/>
　寐至夜半忽見三丈夫衣冠甚古皆被朱緑徐步而<lb/>
　來至庭中且吟且賞從者數人璟心知其鬼也然素<lb/>
　有膽氣因降階揖之三人亦無懼色自稱蕭中郎王<lb/>
　步兵諸葛長史即命席坐於庭中曰不意良夜遇君<lb/>
　於此因呼其僮玉山往取酒既至環席逓酌已而王<lb/>
<pb n="KR3l0110_WYG_006-4a"/>
　步兵曰值此好風月況嘉賓在席不可無詩也因命<lb/>
　題聫句以詠秋物步兵即首為之曰秋月圓如鏡蕭<lb/>
　中郎曰秋風利似刀璟曰秋雲輕比絮以至諸葛長<lb/>
　史默然久之二人促曰幸以拙速為事長史沈吟又<lb/>
　食頃乃曰秋草細同毛二人皆大笑曰拙則拙矣何<lb/>
　太遲乎長史曰此中郎過耳為僻韻而滯捷才既而<lb/>
　中郎又曰良㑹不可無侑酒佐歡命玉山召蕙娘來<lb/>
　玉山去頃之有一美人鮮衣自門步入笑而拜坐客<lb/>
<pb n="KR3l0110_WYG_006-4b"/>
　諸葛長史戲謂女郎曰汝自赴中郎召爾與吾何事<lb/>
　美人曰安知不為衆人來乎步兵曰安用自明不若<lb/>
　歌以送長史之酒蕙娘起曰願歌鳳樓之曲即歌之<lb/>
　清音怨慕璟聽之忘倦久而歌闋中郎又歌一曲既<lb/>
　終曰山光漸明願更綴一篇以盡歡也中郎曰山樹<lb/>
　高高影步兵曰山花寂寂香因指長史曰向者僻韻<lb/>
　信中郎過今願續此以觀捷才耳長史應曰山天遥<lb/>
　厯厯一坐大笑遲不如速而且拙捷才如是耶長史<lb/>
<pb n="KR3l0110_WYG_006-5a"/>
　色不能平次至璟曰山水急湯湯中郎泛言賞之乃<lb/>
　問璟曰君非舉進士者乎璟曰將舉孝亷科中郎笑<lb/>
　曰孝亷安知為詩哉璟因怒叱之長史亦奮袂而起<lb/>
　坐客驚散遂失所在而盤盃亦亡見矣璟自此被疾<lb/>
　恍惚往往夢中郎步兵來心甚惡之後至長安遇術<lb/>
　士李生辟鬼符佩之遂絶矣<lb/>
廣陵有官舍地步數百制度宏麗相傳其中為鬼所宅<lb/>
　故居之者一夕即暴死鏁閉累年矣有御史崔某官<lb/>
<pb n="KR3l0110_WYG_006-5b"/>
　於廣陵至開門曰妖不自作我必居之豈能為祟耶<lb/>
　即白亷使而居焉是夕微雨崔君命僕者盡居他室<lb/>
　而吾寢於堂夜已半惕然而寤衣盡霑濕即起見己<lb/>
　之卧榻在庭下却寢未食頃其榻又遷於庭如是者<lb/>
　三崔曰我謂天下無鬼者今則果有矣即具簪笏命<lb/>
　酒沃而祝曰吾聞居此者多暴死且人神殊道當各<lb/>
　安其居豈害生人耶雖茍以形見以聲聞者是其負<lb/>
　寃鬱而將有訴者或將求一飯以祭者則現於人而<lb/>
<pb n="KR3l0110_WYG_006-6a"/>
　人自驚悸以死固非神靈害之也吾今遇汝汝無畏<lb/>
　若真有所訴當為我言可以副汝託雖湯火不避沃<lb/>
　而祝者三俄聞空中有言曰君人也我鬼也誠不當<lb/>
　以鬼干人直將以深誠奉告崔曰但言之鬼曰我女<lb/>
　子也女兄弟三人俱未笄而殁父母葬我於郡城之<lb/>
　北久矣其後府公於此浚城池治城屋工人伐我封<lb/>
　内樹且盡又徙我於此堂之東北隅使羇魂不寧無<lb/>
　所棲託不期今夕幸遇明君子故我得以語其寃儻<lb/>
<pb n="KR3l0110_WYG_006-6b"/>
　君以仁心為我棺斂葬於野外其恩之莫大者矣已<lb/>
　而涕泣嗚咽又曰我在此十年矣前後所居者皆欲<lb/>
　訴其事自是居人驚悸而死某本女子非有害於人<lb/>
　也崔曰吾前言固如是矣雖然如何不我見耶鬼曰<lb/>
　某鬼也豈敢以幽晦之質而見君子乎既諾我之請<lb/>
　雖處𡨕昧中亦當感君子恩豈可徒然而已言訖告<lb/>
　去明日召工人於堂東北隅發之果得枯骸葬於禪<lb/>
　智寺隙地里人皆祭之謂之三女墳自是其地獲安<lb/>
<pb n="KR3l0110_WYG_006-7a"/>
　矣<lb/>
大厯中有吕生者自㑹稽上虞尉調集於京師既而僑<lb/>
　居永崇里嘗一夕與其友數輩㑹食於其室食畢將<lb/>
　就寢俄有一嫗容服潔白長二尺許出於室之北隅<lb/>
　緩步而來其狀極異衆視之相向大笑其嫗漸迫其<lb/>
　榻且語曰君有㑹不能一食耶何待吾之薄歟吕生<lb/>
　叱之遂退去至北隅乃亡所見且驚且異莫知其來<lb/>
　也明日生獨寤於室又見其嫗在北隅下將前且退<lb/>
<pb n="KR3l0110_WYG_006-7b"/>
　惶惶然若有所懼生又叱之遂没明日生默念曰是<lb/>
　必怪也今夕將至吾不除之必為吾患不朝夕矣即<lb/>
　命以一劍置於榻下是夕果自北隅徐步而來顔色<lb/>
　不懼至榻前生以劍揮之其嫗忽上榻以臂揕生胸<lb/>
　右餘躍於左右舉袂而舞久之又有一嫗忽上榻復<lb/>
　以臂揕生生遽覺一身盡凜然若霜被於體生又以<lb/>
　劍亂揮俄有數嫗亦隨而舞焉生揮劍不已又為十<lb/>
　餘嫗各長寸餘愈多而貌如一焉皆不可辨環走四<lb/>
<pb n="KR3l0110_WYG_006-8a"/>
　垣生懼甚計不能出中有一嫗謂書生曰吾將與合<lb/>
　矣君且觀我言已遂相望而來俱至榻前翕然而合<lb/>
　又為一嫗與前見者不異生懼益甚乃謂曰爾為何<lb/>
　怪而敢如是撓生人耶當疾去不然吾求方士將以<lb/>
　神術制汝汝又安能為祟耶嫗笑曰君言過矣果有<lb/>
　術士欲願見之吾之來戲君耳非敢害也幸君無懼<lb/>
　吾亦還其所矣言畢遂退於北隅而没明日生以事<lb/>
　語於人有田氏子者善以符術祛除怪魅名聞長安<lb/>
<pb n="KR3l0110_WYG_006-8b"/>
　中見説喜躍曰是吾事也去之若以爪壓蟻爾今夕<lb/>
　願往君舍伺焉至夜生與田氏子俱坐於室未幾而<lb/>
　嫗果又至榻前田氏子叱曰魅疾去嫗揚然其色不<lb/>
　顧左右徐步而來去者久之謂田生曰非君之所知<lb/>
　也其嫗忽揮其手手墮於地又為一嫗甚小忽躍而<lb/>
　升榻突入田生口中田驚曰吾死乎嫗謂生曰吾比<lb/>
　言不為君害君不聽今田生之疾果如何哉雖然嫗<lb/>
　等亦將成君一富耳言畢又去明日有謂吕生者宜<lb/>
<pb n="KR3l0110_WYG_006-9a"/>
　於北隅發之可見矣生喜而歸命家僮於其所没處<lb/>
　窮之下至丈餘得一瓶可受斛許貯水銀甚多生方<lb/>
　信其嫗乃水銀精也田生竟以寒慄而卒<lb/>
宋順帝昇明中荆州刺史沈攸之廏中羣馬輒躑蹋驚<lb/>
　嘶若見他物攸之令人伺之見一白駒以緑繩系腹<lb/>
　直從外來圉者具言其狀攸之使人夜伏櫪邊候之<lb/>
　俄而見白駒來忽然復去視廏門猶閉計其蹤跡直<lb/>
　入閣内時人見者咸謂為粧奩間物沈有愛妾馮月<lb/>
<pb n="KR3l0110_WYG_006-9b"/>
　華臂上一玉馬以緑絲繩穿之至暮輒脱置枕邊嘗<lb/>
　夜有時失去曉時復還試取視之見蹄下有泥後攸<lb/>
　之敗不知所在<lb/>
馮翊嚴生者家于漢南嘗遊峴山得一物其狀若彈丸<lb/>
　色黑而大有光視之潔徹若輕冰焉生持以示於人<lb/>
　或曰珠也生因以彈珠名之常置于廂中其後生遊<lb/>
　長安晩於春明門逢一胡人叩馬而言衣槖之中有<lb/>
　竒寶願得一見生即以彈珠示之胡人捧之而喜躍<lb/>
<pb n="KR3l0110_WYG_006-10a"/>
　曰此天下之竒貨也願以三十萬為價生曰此寶安<lb/>
　所用乎而君厚其價如是哉胡人曰我西國人此乃<lb/>
　吾國之至寶國人謂之清水珠若置於濁水泠然洞<lb/>
　徹矣自亡此寶且三載吾國之井泉盡濁國人俱病<lb/>
　於是我等越海踰山來中夏求之今果得於子矣胡<lb/>
　人即命注濁水於缶以珠投之俄而其水澹然清瑩<lb/>
　纖毫可辨生於是以珠與胡獲其厚價而歸<lb/>
杜陵韋弇字景照開元中舉進士第寓遊於蜀蜀多勝<lb/>
<pb n="KR3l0110_WYG_006-10b"/>
　地㑹春末弇與其友數輩為花酒宴雖夜不怠一日<lb/>
　有請者曰郡南去十里有鄭氏亭亭起花中真塵外<lb/>
　境也願偕往弇聞其説喜甚遂與俱南行十里得鄭<lb/>
　氏亭撑空危危擴然四峙門因花闢砌用煙矗弇望<lb/>
　之不暇他視真所謂塵外境也使者揖弇入既入見<lb/>
　亭上有神仙十數皆極色也凝立若佇半掉雲𬒮飄<lb/>
　飄然其狀列左右者亦十數紋繡杳𦕈代不可識有<lb/>
　一人望弇而語曰韋進士來命左右請上堂斜欄層<lb/>
<pb n="KR3l0110_WYG_006-11a"/>
　幕既上且拜羣仙喜曰君不聞劉阮事乎今日亦如<lb/>
　是願奉一醉將盡春色君以為何如弇謝曰不意今<lb/>
　日得為後世劉阮幸何甚哉然則此為何所女郎亦<lb/>
　何為者願一聞之羣仙曰我玉清之女也居於此久<lb/>
　矣此乃玉清宫也向聞君為下第進士寓遊至此將<lb/>
　以一言奉請又懼君子不顧且貽其辱是以假鄭氏<lb/>
　之亭以命君果副吾志雖然此仙府也惟慮不可久<lb/>
　滯世間人若居之固無損耳幸不以為疑即命酒樂<lb/>
<pb n="KR3l0110_WYG_006-11b"/>
　宴亭中絲竹盡舉飄飄然凌𤣥越𡨕不為人間之聲<lb/>
　日晩酒酣羣仙曰吾聞唐天子尚神仙吾有新樂一<lb/>
　曲名紫雲願授聖王君唐人也為吾傳之一進可乎<lb/>
　曰弇一儒也在長安中徒為區區於塵土間望天子<lb/>
　門且不可見況又非知音者如是則固不為耳羣仙<lb/>
　曰君既不能吾將以夢傳於天子是可矣事具靈仙<lb/>
　篇曰吾有寶三焉將以贈君能使君富敵王侯君其<lb/>
　將余受之乃命左右出其寶始出一盃其色碧而光<lb/>
<pb n="KR3l0110_WYG_006-12a"/>
　瑩洞徹顧謂弇曰碧瑶盃也又出一枕似玉微紅㽔<lb/>
　枕也又出一小函其色紫亦似玉而瑩徹則過之曰<lb/>
　紫玉函也已而皆授弇弇拜謝而出然行未及一里<lb/>
　囘望其亭茫然無有弇異之亦竟不知何所也遂挈<lb/>
　其寶還長安明年下第東遊至廣陵因以其寶集於<lb/>
　廣陵市有胡人見而拜曰此天下之竒寶也雖千萬<lb/>
　年人無得者君何得而有弇以告之因問曰此何寶<lb/>
　乎乃玉清宫三寶也遂以數千萬為直而易之弇由<lb/>
<pb n="KR3l0110_WYG_006-12b"/>
　是連甲第居廣陵中為豪士竟卒於白衣也<lb/>
扶風縣之西南有三寶村故老相傳云建村之時有胡<lb/>
　僧謂村人曰此地有寶氣而今人莫得之其啓發將<lb/>
　自有時耳村人曰是何寶也曰此交趾之寶數有三<lb/>
　焉故因以三寶名其村蓋識其事開成元年春村中<lb/>
　民有夜夢一丈夫者黑簪幘被廣袂於體腰佩長劒<lb/>
　儀狀峻古謂民曰吾嘗仕東漢當光武時與飛將馬<lb/>
　公同征交趾嘗得南人之寶其後馬公遭謗以為多<lb/>
<pb n="KR3l0110_WYG_006-13a"/>
　掠南寶盡載以歸光武怒將命籍其家吾懼且及禍<lb/>
　故埋於此地言未訖而寤民即以所夢具告于隣伍<lb/>
　中是歳仲夏之夕雲月陰晦有牧豎望見西垣下炯<lb/>
　然有光若曳練焉久而不滅牧豎驚告其父即馳往<lb/>
　視之其光愈甚至明夕亦然於是里人數輩夜尋其<lb/>
　光俯而觀之其光自土而出若熖薪火里人乃相與<lb/>
　植表以識之又明日攜鍤直窮表之下深約丈餘得<lb/>
　一金龜長二寸許製度竒妙代所未識又得寶劒一<lb/>
<pb n="KR3l0110_WYG_006-13b"/>
　長二尺有四寸又得古鏡一徑尺餘皆塵跡蒙然里<lb/>
　人得之遂持以詣縣時縣令沛國劉隨得之發硎其<lb/>
　劍澹然若水波之色雖利能切玉無以加焉其長二<lb/>
　尺四寸者蓋古以八寸為尺乃古三尺其鏡背文跡<lb/>
　繁㑹有異獸環繞鏡鼻而年代綿邈形理刓缺乃命<lb/>
　磨瑩其清若水之潔澈真天下之竒寶也縣令劉君<lb/>
　曰此為古之珍翫宜歸王府可與天球和璧焜耀于<lb/>
　上庠遂緘膠其事聞岐陽帥願表獻天子時陳君亦<lb/>
<pb n="KR3l0110_WYG_006-14a"/>
　節度岐隴得而愛之因有其寶由是人無知者<lb/>
安南有玉龍膏南人用之能化銀液説者謂此膏不可<lb/>
　持北來茍有犯者則禍且及矣太和中韓約都䕶安<lb/>
　南得此膏及還遂持以歸人有謂曰南人傳此膏不<lb/>
　可持以北而公持去無有悔於後耶約不聽卒以歸<lb/>
　焉後約為執金吾是歳京師亂約以附㑹鄭注竟赤<lb/>
　其族豈玉龍膏之禍所歸乎由是南去者不敢復持<lb/>
　以北也<lb/>
<pb n="KR3l0110_WYG_006-14b"/>
陳蔡間有民竹季貞者卒十餘年矣後里人趙子和亦<lb/>
　卒數日忽寤即起馳出門其妻子驚前訊之子和曰<lb/>
　我竹季貞也安識汝今將歸吾家既而語音非子和<lb/>
　矣其妻子隨之至季貞家見子和來以為狂疾罵而<lb/>
　逐之子和曰我竹季貞卒十一年今乃歸何拒我耶<lb/>
　其家人聆其語音果季貞也驗其事又季貞也妻子<lb/>
　俱駭異請之季貞曰我自去人世迨今且一紀居𡨕<lb/>
　途中思還省妻孥不一日相忘然𡨕間毎三十年即<lb/>
<pb n="KR3l0110_WYG_006-15a"/>
　一逝者再生使言罪福昨者吾啓請案據得以名聞<lb/>
　冥官願為再生者既而冥官謂我曰汝宅舍久壞矣<lb/>
　如何案據白曰季貞同里趙子和者卒數日願假其<lb/>
　殻還季貞之魂𡨕官許之即遣使送我於趙氏之舍<lb/>
　我故得歸因話平昔事厯厯可聽妻子方信而納之<lb/>
　自是季貞不食酒肉衣短麤衣行乞陳蔡汝鄭間緡<lb/>
　帛隨以修佛像施貧餓者後還家至今尚存<lb/>
　<lb/>
<pb n="KR3l0110_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣室志卷六<lb/>
</p>
<p>
</p>
  </div>
</body>
</text>
</TEI>
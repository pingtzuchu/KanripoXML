<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣室志卷八</head> <lb/>
    <p>
<pb n="KR3l0110_WYG_008-1a"/>
欽定四庫全書<lb/>
　宣室志卷八<lb/>
　　　　　　　　　　　　　唐　張讀　撰<lb/>
太原王含者為振武軍都將其母金氏本胡人女善弓<lb/>
　馬素以獷悍聞嘗馳健馬臂弓腰矢入深山取熊鹿<lb/>
　狐兔殺獲甚多故北人皆憚其能而推重之後年七<lb/>
　十餘以老病遂獨止一室辟侍婢不許輒近左右至<lb/>
　夜即扄户而寢往往發怒欲杖其家人輩後一夕既<lb/>
<pb n="KR3l0110_WYG_008-1b"/>
　扄其戸家人忽聞軋然之聲遂趨以伺之望見一狼<lb/>
　自室中開戸而出天未曉而其狼自外還入室又扄<lb/>
　其門家人且懼具白於含是夕於隙中潛窺如家人<lb/>
　言含憂悸不自安至曉金氏召含且誨即市麋鹿含<lb/>
　熟以獻金氏曰吾所需生者爾於是以生麋鹿至於<lb/>
　前金氏啖立盡含益懼家人輩或竊語其事金氏聞<lb/>
　之色甚慙是夕既扄户家人又伺而視之有狼遂破<lb/>
　戸而出自是竟不復還矣<lb/>
<pb n="KR3l0110_WYG_008-2a"/>
晉陽以北地寒而少竹故居人多種葦成林所以代南<lb/>
　方之竹也唐長慶初北都有民其家地多葦林里中<lb/>
　嘗有㑹宴致餘食於其舍至明日輒不知其所在其<lb/>
　民有貯繒帛於室者亦嘗亡之民竊異焉後夜聞嬰<lb/>
　兒號者甚衆迫而聽之則閴然矣明夕又聞民懼且<lb/>
　甚後一日乃語里中他民曰吾夕聞林中有嬰兒號<lb/>
　吾度此不當有嬰児懼其怪耳即相與芟除其林薙<lb/>
　其草既窮得一穴中有繒帛食器見野狸十餘有嚬<lb/>
<pb n="KR3l0110_WYG_008-2b"/>
　而俯者呻而仰者瞬而乳者偃而踞者嗷嗷然若有<lb/>
　愁狀民盡殺之自是里民用安其居<lb/>
開元二十三年秋𤣥宗皇帝狩于近郊駕至咸陽原有<lb/>
　大鹿興於前贔然其軀頗異於常者上命弓射之引<lb/>
　發一中及駕還乃勅㕑吏炙其䏶以進而尚食具熟<lb/>
　俎獻時張果老先生侍上命果坐於前以其肉賜之<lb/>
　果謝而食既食且奏曰陛下以此鹿為何如上曰吾<lb/>
　只知其鹿也亦安知何如果曰此鹿年且千嵗矣陛<lb/>
<pb n="KR3l0110_WYG_008-3a"/>
　下幸聞之上笑曰此一獸耳何遂言其千嵗耶果曰<lb/>
　昔漢元狩五年秋臣侍武帝獵於上林其從臣有生<lb/>
　獲此鹿而獻者帝以示臣奏曰此僊鹿也夀將千嵗<lb/>
　今既生獲不如活之㑹武帝尚神仙由是納臣之奏<lb/>
　上曰先生誤矣且漢元狩五年及今八百嵗其鹿長<lb/>
　夀豈厯八百嵗而亦為畋所獲乎况苑圃内麋鹿亦<lb/>
　多今所獲何妨為他鹿耶果曰曩時武帝既獲此鹿<lb/>
　將舎去之但命東方朔以鍊銅為牌刻成文字以識<lb/>
<pb n="KR3l0110_WYG_008-3b"/>
　其年系于左角下願得驗之庶表臣之不誣也上即<lb/>
　命致鹿首如前詔内臣力士具驗之凡食頃絶無所<lb/>
　見上笑曰先生果誤矣左角之下銅牌安在果曰臣<lb/>
　請自索之即顧左右命鐵鉗令出一小牌實銅製者<lb/>
　可二寸許葢以年月悠久為毛革蒙蔽殆不可見且<lb/>
　持以進上命磨拭視之其文字蕪蔽殆不可識矣上<lb/>
　於是驗果之言不謬又問果曰漢元狩五年甲子何<lb/>
　次史編何事吾將徵諸記傳先生第為我言之果曰<lb/>
<pb n="KR3l0110_WYG_008-4a"/>
　是歲歲次癸亥武帝始開昆明池用習水戰因蒐狩<lb/>
　以順禮焉迨今甲戌歲八百四十二年上即命按漢<lb/>
　史其昆明池果元狩五年所開其甲子亦無少差顧<lb/>
　謂力士曰異哉張果能言漢武帝時事真所謂至人<lb/>
　矣吾固不可得而知也<lb/>
潁州陳巖字叶夢武陽人間僑東吴景龍末舉孝亷如<lb/>
　京師行至渭之南見一婦人貌甚姝衣白衣立於路<lb/>
　隅以袂蒙口而哭若負寃抑之狀生乃訊之婦人哭<lb/>
<pb n="KR3l0110_WYG_008-4b"/>
　而對曰妾楚人也侯其氏家于弋陽之南先父以髙<lb/>
　尚聞於湘楚間由是𨼆跡山林未嘗肯謁侯伯妾雖<lb/>
　一女子亦有箕穎之志方將棲踪蓬瀛崑閬以遂其<lb/>
　好適遇有沛國劉君者尉弋陽嘗與妾先人為忘形<lb/>
　之友先人慕劉君之髙義遂以妾歸劉氏自為劉氏<lb/>
　婦且十年矣未嘗有纎毫過失前嵗春劉君調𥙷宜<lb/>
　原尉未一歲以病免盡室歸于渭上郊居劉君無行<lb/>
　又娶一盧氏者濮上人性極悍戾每以脣齒相反妾<lb/>
<pb n="KR3l0110_WYG_008-5a"/>
　不勝其憤故遁而至此且妾本慕神仙常欲髙蹈雲<lb/>
　霞安巖壑之𨼆餌橡栗之味亦足以終老豈徒擾擾<lb/>
　於塵世適足為累今者分不歸劉氏矣已而顰容怨<lb/>
　咽若不自解巖性端慤聞其言甚信之因問曰女郎<lb/>
　何所歸乎婦人曰妾一窮人安所歸止然君之見問<lb/>
　其有意耶果如是又安敢逆君之命巖喜即以後乘<lb/>
　駕而偕往京師居于永崇里其始甚謹後乃不恭往<lb/>
　往詰怒若發狂之狀巖惡之而且悔明日巖出婦人<lb/>
<pb n="KR3l0110_WYG_008-5b"/>
　即令闔扉鍵其門以巖衣囊致庭中毁裂殆盡至夕<lb/>
　巖歸婦人拒而不納巖怒即破戸而入見己之衣資<lb/>
　悉已毁裂巖因詬而責之婦人愈發怒毁巖之衣襟<lb/>
　佩帶殆無完縷又爪其面囓其肌一身盡傷血沾于<lb/>
　地已而嘷呌者移時巖惡之不可制於是里中民俱<lb/>
　來觀簇其門時有郝居士者在里中善視鬼精符籙<lb/>
　呵禁之術聞婦人哭音顧謂里中民曰此婦人非人<lb/>
　乃山獸也寓形以惑於世里民具告於巖巖即請焉居<lb/>
<pb n="KR3l0110_WYG_008-6a"/>
　士乃至巖所居婦人見居士來甚懼居士出墨符一<lb/>
　道向空擲之婦人大呌一聲忽躍而去立於瓦屋上<lb/>
　巖竊怪之居士又出丹符擲之婦人遂委身於地化<lb/>
　為猿而死巖既悟其妖異心頗怪悸後一日遂至渭<lb/>
　南訊其居人果有劉君廬于郊外巖即謁而問焉劉<lb/>
　曰吾嘗尉于弋陽弋陽多猿狖遂求得其一近兹且<lb/>
　十年矣適遇有故人自濮上來以黑犬見惠其猿為<lb/>
　犬所嚙因而遁去亦竟不窮其事因錄以傳之巖後<lb/>
<pb n="KR3l0110_WYG_008-6b"/>
　以明經入仕終于秦州上邽尉客有遊於太原者偶<lb/>
　於銅鍋店静室中解鞍憇馬於精舎佛書中得劉君<lb/>
　所傳之事而文甚鄙後亡其本客為余道之如是<lb/>
東都崇讓里有李氏宅相傳云其宅非吉地固不可居<lb/>
　後李生既卒其家盡徙居陸渾别墅中由是鍵其門<lb/>
　且數年矣開元中有王長史者亡其名長史嘗為清<lb/>
　顯官以使酒忤權貴遂擯為長史於吴越間後退居<lb/>
　洛中因買李氏宅以家焉長史素勁聞其宅有不祥<lb/>
<pb n="KR3l0110_WYG_008-7a"/>
　之名且曰我命在我不在宅即入而居常獨處堂之<lb/>
　西宇下後一夕聞有哀嘯之音極清楚若風籟焉長<lb/>
　史起而望之見一人衣黑衣立於几上長史嚴聲叱<lb/>
　之其人即時舉一几擊長史肩長史懼而退其人亦<lb/>
　去長史因病瘡且甚後旬餘方少愈夜中又聞哀嘯<lb/>
　之音家僮尋之見前時黒衣人在庭樹上長史有弟<lb/>
　善射於是命弓射之一發遂中其人嗥呌跳上西廡<lb/>
　屋瓦而去明日尋其迹皆無所見嵗秋長史召工人<lb/>
<pb n="KR3l0110_WYG_008-7b"/>
　重修馬廏因發内重舍乃得一死猿有矢貫脇驗其<lb/>
　矢果長史弟之矢也方悟黒衣人者乃猿爾<lb/>
乾元初㑹稽民有楊叟者家人資産豐贍甲於郡中一<lb/>
　日叟將死卧而呻吟且經數月叟有子曰宗素以孝<lb/>
　行稱於里人迨其父病罄其産以求醫術後得陳生<lb/>
　者究其原曰是翁之病心也蓋以財産既多其心為<lb/>
　利所運故心已離去其身非食生人心不可以補之<lb/>
　而天下生人之心焉可致耶舎是則非吾之所知也<lb/>
<pb n="KR3l0110_WYG_008-8a"/>
　宗素聞之以生人之心固莫可得也獨修浮屠氏法<lb/>
　庶可以間其疾即召僧轉經命工繪圖鑄像已而自<lb/>
　賫衣糧詣郡中佛寺飯僧一日因挈食去悮入一山<lb/>
　逕中見山下有石龕龕有胡僧貌甚老瘦枯瘠衣褐<lb/>
　毛縷成袈裟踞於磐石上宗素以為異人即禮而問<lb/>
　曰師何人也獨處窮谷以人跡不到之地為家又無<lb/>
　侍者不懼山野之獸有害於師乎不然是得釋氏之<lb/>
　法者耶僧曰吾本是𡊮氏某祖世居巴山其後子孫<lb/>
<pb n="KR3l0110_WYG_008-8b"/>
　或在弋陽㪚遊諸山谷中盡能世修祖業為林泉逸<lb/>
　士極善吟嘯又好為詩者多稱於人其名於是稍聞<lb/>
　於世别有孫氏亦族也則多遊豪貴之門亦以善伎<lb/>
　巧稱又以資遊於市肆間每一戲能使人獲其利焉<lb/>
　獨吾好浮屠氏脫塵俗棲心巖谷中不動而在此且<lb/>
　有年矣常慕歌利王割截身體及薩埵投崖以伺餓<lb/>
　虎故吾啖橡栗飲流泉恨未有虎狼噬吾吾于此候<lb/>
　之宗素因告曰師真至人能舍其身而不顧將以飼<lb/>
<pb n="KR3l0110_WYG_008-9a"/>
　山獸可謂神勇俱極矣然弟子父有疾已數月進而<lb/>
　不瘳某夙夜憂迫計無所出有醫者云是心之病也<lb/>
　非食生人心則固不可得而愈矣今師能棄身於豺<lb/>
　虎以救其餒豈若捨命於人以惠其生乎願師詳之<lb/>
　僧曰誠如是果吾之志也檀越為父而求吾心豈有<lb/>
　不可之意且以身委於野獸曷若救人之生乎然今<lb/>
　日尚未食願致一飯而後死也宗素且喜且謝即以<lb/>
　所挈食致於前僧食之立盡而又曰吾既食矣當亦<lb/>
<pb n="KR3l0110_WYG_008-9b"/>
　奉命然俟吾禮四方之聖也於是整其衣出龕而禮<lb/>
　禮四方已畢忽躍而騰向一髙樹宗素以為神通變<lb/>
　化殆不可測俄召宗素厲聲叱曰檀越向者所求何<lb/>
　也宗素曰願得生人心以療吾父疾僧曰檀越所願<lb/>
　者吾已許焉今欲先說金剛經之奥義爾亦聞乎宗<lb/>
　素曰某素尚浮屠氏今日獲遇吾師安敢不聽乎僧<lb/>
　曰金剛經云過去心不可得見在心不可得未來心<lb/>
　不可得檀越若要取吾心亦不可得矣言已忽跳躍<lb/>
<pb n="KR3l0110_WYG_008-10a"/>
　大呼化為一猿而去宗素驚異惶駭而歸<lb/>
唐林景𤣥者京兆人僑居鴈門以騎射畋獵為已任郡<lb/>
　守悅其能因署為衙門將嘗與其徒數十輩馳健馬<lb/>
　執弓矢兵仗臂隼牽犬俱獵於田野間得麋鹿狐兔<lb/>
　甚多由是郡守縱其所往不使親吏事嘗一日畋于<lb/>
　郡城之髙崗忽起一兔出榛莽中景𤣥逐之僅十餘<lb/>
　里兔匿一墓穴景𤣥下馬即命二卒守穴傍自解鞍<lb/>
　而憩忽聞墓中有語者曰吾命屬土也尅土者木次<lb/>
<pb n="KR3l0110_WYG_008-10b"/>
　日己辰居卯二木俱王吾其死乎已而咨嗟者久之<lb/>
　又曰有自東而來者我將不免景𤣥聞其語且異之<lb/>
　因視穴中見一翁衣素衣髯白而長手執一軸書前<lb/>
　有死鳥鵲甚多景𤣥即問之其人驚起曰果然禍我<lb/>
　者且至矣即詬罵景𤣥黙而計之曰此穴甚小而翁<lb/>
　居其中豈非鬼乎不然是盗而匿此即毁其穴翁遂<lb/>
　化為老狐帖然俯地景𤣥因射之而斃視其所執之<lb/>
　書㸃畫甚異有似梵書而非梵字用素縑為幅僅數<lb/>
<pb n="KR3l0110_WYG_008-11a"/>
　十尺景𤣥焚之<lb/>
唐祁縣有村民因輦地征蒭粟至太原府及歸途中日<lb/>
　暮有一白衣婦人立路傍告村民曰妾今入都城困<lb/>
　而且<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>願寄載車中可乎村民許之乃升車行未四<lb/>
　五里因脂轄忽見一狐尾在車之隙中垂於車轅下<lb/>
　村民即以鎌斷之其婦乃化為無尾白狐鳴嘷而去<lb/>
唐邠州景雲觀道士王洞微者家于孝義里初為小胥<lb/>
　性善殺尚漁獵釣弋自弱冠至壯年凡殺狼狐雉兔<lb/>
<pb n="KR3l0110_WYG_008-11b"/>
　洎魚鱉飛走計以萬數後為里尹患病熱月餘忽覺<lb/>
　室内有禽獸魚鱉萬數環遶其榻而噬之瘡痏被身<lb/>
　殆無完膚中夕之後其父母妻子兄弟咸聞洞㣲卧<lb/>
　内有羣鳥啁啾歴然可辨凡數年疾益甚或有謂洞<lb/>
　㣲父曰汝子病且亟宜遷居景雲觀於是卜日徙居<lb/>
　月餘㑹羣道士修齋授籙是夕洞㣲瘳後十年竟以<lb/>
　疾卒<lb/>
太子賔客盧貞有猶子嘗為沙門㑹昌中沙汰歸俗廕<lb/>
<pb n="KR3l0110_WYG_008-12a"/>
　為光王府參軍一日夢前師至其家而問訊焉盧即<lb/>
　告卑官屑屑然非某願也常思落髪再披緇褐師曰<lb/>
　汝誠有是志像教興復非晚也語未竟俄四面見日<lb/>
　月旌斾千乘萬騎諠言迎光王即皇帝位未幾武帝<lb/>
　崩矣光王即皇帝位至是竟符其事<lb/>
吴郡蔣生好神仙弱嵗棄其家𨼆四明山下嘗從道士<lb/>
　學鍊丹遂葺鑪鼎㸑薪鼓韛積十年而鍊丹卒不成<lb/>
　其後寓遊荆門見有行乞於市者膚甚顇躶身而病<lb/>
<pb n="KR3l0110_WYG_008-12b"/>
　寒且噤不能言生憐其窮困解裘衣之且命執侍左<lb/>
　右徵其家於何所對曰某楚人章氏子全素其名始<lb/>
　家於南昌有沃田數百畆屬年饑流徙荆江間且十<lb/>
　年矣田歸於官身病而不能自振幸君子憐而容焉<lb/>
　於是與蔣生同歸四明山下而全素甚惰常旦寐自<lb/>
　逸蔣生惡罵而唾者不可計生有石硯在几上忽一<lb/>
　日全素白蔣生曰先生好神仙者學鍊丹且久矣夫<lb/>
　仙丹食之則骨化為金如是安有不長生耶今先生<lb/>
<pb n="KR3l0110_WYG_008-13a"/>
　神丹能化石硯為金乎若然者吾謂先生為道術士<lb/>
　生自度不果心甚慙且以他詞拒之曰汝傭者豈能<lb/>
　知神仙事乎汝毋妄言自速笞罵之辱全素笑而去<lb/>
　後月餘全素於衣中出一瓢甚小顧謂蔣生曰此瓢<lb/>
　中有仙丹能化土為金願得先生之石硯以一刀圭<lb/>
　傅其上可乎蔣生性輕率且以為誕妄詬罵曰吾學<lb/>
　煉丹十年矣尚未能窮其妙傭者何敢與吾喋喋誶<lb/>
　語耶全素佯懼不敢對一日蔣生獨行山間命全素<lb/>
<pb n="KR3l0110_WYG_008-13b"/>
　守舎於是鍵其門而去至晚歸舎見全素已卒矣生<lb/>
　且以簀蔽其屍將命棺而瘞於野及撤其簀見全素<lb/>
　之尸已亡去徒有冠帶衣履存焉生大異且以為神<lb/>
　仙得道者即於几上視石硯亦亡見矣生益異之後<lb/>
　一日蔣生見藥鼎下有竒光生曰豈非吾仙丹乎即<lb/>
　於爐中探之得石硯其上寸餘化為紫金光甚瑩澈<lb/>
　蓋全素仙丹之所化也生始悟全素果仙人獨恨不<lb/>
　能識益自慙恚其後蔣生學煉丹卒不成竟死於四<lb/>
<pb n="KR3l0110_WYG_008-14a"/>
　明山中<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0110_WYG_008-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣室志卷八<lb/>
</p>
<p>
</p>
  </div>
</body>
</text>
</TEI>
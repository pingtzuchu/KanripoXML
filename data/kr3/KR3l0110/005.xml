<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣室志卷五</head> <lb/>
    <p>
<pb n="KR3l0110_WYG_005-1a"/>
欽定四庫全書<lb/>
　宣室志卷五<lb/>
　　　　　　　　　　　　　唐　張讀　撰<lb/>
滎陽有鄭生善騎射以勇悍趫捷聞家于鞏雒之郊嘗<lb/>
　一日乗醉手弓腰矢馳健馬獨驅田野間去其居且<lb/>
　數十里㑹天暮大風雨生庇於大木下久之及雨霽<lb/>
　已夕矣迷失道路縱馬行見道傍有門宇乃神廟也<lb/>
　生以馬繫門外將入屋中忽慄然心動即匿身東廡<lb/>
<pb n="KR3l0110_WYG_005-1b"/>
　下聞廟西空舍中窣窣然生疑其為鬼因引弓震弦<lb/>
　以伺之俄見一丈夫身長衣短後皂衣負囊仗劒自<lb/>
　空舍中出既而倚劒揚言曰我盜也爾非盜乎鄭生<lb/>
　曰吾家于鞏雒之郊向者獨驅田間適遇大風雨迷<lb/>
　而失道故匿身於此仗劒者曰子既不為盜得無害<lb/>
　我之意乎且我遁去道必經東廡下願解弓弦以授<lb/>
　我使我得去不然且死於豎子矣先是生常别以一<lb/>
　弦置袖中既解弦投於劒客前密以袖中弦繫弓上<lb/>
<pb n="KR3l0110_WYG_005-2a"/>
　賊既得弦遂至東廡下將殺鄭生以滅口急以矢繫<lb/>
　弦賊遂去因曰吾子果智者某罪固當死矣生曰我<lb/>
　不為害爾何為疑我賊再拜謝生即去西廡下以避<lb/>
　之賊既去生懼其率徒再來於是登木自匿久之星<lb/>
　月始明忽見一婦人貌甚冶自空舍中出泣於庭問<lb/>
　之婦人曰妾家於村中為盜見誘至此且利妾衣裝<lb/>
　遂殺妾空舍中棄其屍而去幸君子為雪其寃又曰<lb/>
　今夕當匿於田橫墓願急逐之無失生諾之婦人謝<lb/>
<pb n="KR3l0110_WYG_005-2b"/>
　而去及曉生視之果見其屍即馳至洛具白於河南<lb/>
　尹鄭叔則尹命吏捕之果得賊於田橫墓中<lb/>
樊宗諒為密州刺史時屬邑有羣盜縱橫入里中甿殷<lb/>
　氏家掠奪金帛戕其父子死者三人刺史捕之甚急<lb/>
　月餘不獲有鉅鹿魏南華者寓居齊魯之間家甚貧<lb/>
　宗諒命攝司法掾一夕南華夢數人皆被髮列訴於<lb/>
　南華曰姓殷氏父子三人俱無罪而死願明公雪其<lb/>
　寃南華曰殺汝者為誰對曰某所居東十里有姚姓<lb/>
<pb n="KR3l0110_WYG_005-3a"/>
　者乃賊之魁也南華許諾驚寤數日宗諒謂南華曰<lb/>
　盜殺吾甿且一月矣莫窮其跡豈非吏不奉職乎爾<lb/>
　為司法官第往驗之南華馳往未至忽見一狐起於<lb/>
　路傍深草中馳入里人姚氏所居譟而逐者以百數<lb/>
　其狐入一穴中南華命以鍤發之得金帛甚多乃羣<lb/>
　盜刼殷氏財也即召姚氏子訊其所自目動詞訥即<lb/>
　収劾之果盜之魁也自是盡擒其支黨且十輩其狐<lb/>
　雖匿於穴中窮之卒無所見也豈非寃魂之所假歟<lb/>
<pb n="KR3l0110_WYG_005-3b"/>
　時太和中也<lb/>
蘭陵蕭逸人亡其名嘗舉進士下第還楚讀書退居潭<lb/>
　水上從道士學神仙因絶粒吸氣毎日柔搦支體冀<lb/>
　延其壽積十年餘髮盡白色枯而背僂齒有墮者一<lb/>
　旦引鏡自視勃然發怒且曰吾棄聲利隱身田野間<lb/>
　絶食吸氣冀得長生今亦衰瘠如是豈我之心哉即<lb/>
　遷居鄴下學商人逐什一之利凡數年貲用大饒為<lb/>
　富家後因治園屋發地見物狀𩔖人手肥而且潤色<lb/>
<pb n="KR3l0110_WYG_005-4a"/>
　微紅逸人得之驚曰豈非禍之芽且吾聞太歳所在<lb/>
　不可興土事脱有犯者當有修肉出其下固不祥也<lb/>
　今果有奈何然吾聞得肉食之或可以免於是烹而<lb/>
　食味甚美食且盡自是逸人聽視聰明狀貌愈少而<lb/>
　髮之秃者盡黟然而長矣其齒之墮者亦駢然而生<lb/>
　矣逸人默自竒異不敢告於人後有道士至鄴下逢<lb/>
　逸人驚曰先生嘗餌仙藥乎何神氣清悟如是道士<lb/>
　因胗其脈久之又曰先生嘗食靈芝矣夫靈芝狀𩔖<lb/>
<pb n="KR3l0110_WYG_005-4b"/>
　人手肥而且潤色微紅者是也逸人悟其事以告道<lb/>
　士賀曰先生之壽可與龜鶴齊矣然不宜居塵俗間<lb/>
　當退休山林棄人事神仙可致矣逸人喜而從其語<lb/>
　遂去竟不知其所在<lb/>
東洛有故宅其堂奥軒級甚宏峙然居者多暴死是以<lb/>
　空而鍵之且久故右散騎常侍范陽盧䖍貞元中為<lb/>
　御史分察東臺嘗欲質其宅而止焉或曰此宅有怪<lb/>
　不可居處曰吾自能弭之後一夕䖍與從吏同寢其<lb/>
<pb n="KR3l0110_WYG_005-5a"/>
　堂命僕使盡止於門外從吏勇悍善射於是執弓矢<lb/>
　坐前軒下夜既深聞有扣門者從吏即問之應曰柳<lb/>
　將軍遣某送書與盧侍御䖍不應已而投一書軒下<lb/>
　字若濡筆而書者㸃畫纖整䖍命從吏讀其字云吾<lb/>
　家於此有年矣堂奥軒級皆吾之居也門神户靈皆<lb/>
　吾之𨽻也而君突入吾舍豈其理耶假令君之舍吾<lb/>
　入之可乎既不足懼寧不愧於心耶君速去勿招敗<lb/>
　亡之辱讀既畢其書飄然四散若飛燼之狀俄又聞<lb/>
<pb n="KR3l0110_WYG_005-5b"/>
　有言者柳將軍願見盧侍御已而有大厲至身長數<lb/>
　十尋於庭手執一瓢其從吏即引滿而發中其所執<lb/>
　其厲遂退委其瓢久之又來俯軒而立俛其首且窺<lb/>
　焉貌甚異從吏又射之中胷其厲驚若有懼遂東向<lb/>
　而去至明䖍命窮其跡至宅東隙地有柳高百餘尺<lb/>
　有一矢貫其上所謂柳將軍也䖍伐其薪自此其宅<lb/>
　居者無恙復歳餘因重搆堂宇於屋瓦下得一瓢杓<lb/>
　長丈餘有矢貫其柄即將軍所執之瓢也<lb/>
<pb n="KR3l0110_WYG_005-6a"/>
太和中有江夏從事某其官舍嘗有怪異毎夕見一巨<lb/>
　人身盡黑甚光見之即悸而病死後有許元長者善<lb/>
　視鬼從事命元長以符術考召後一夕元長坐於堂<lb/>
　西軒下巨人忽至元長出一符飛之中其臂劈然有<lb/>
　聲遂墮於地巨人即去元長視其墮臂乃一枯木枝<lb/>
　至明日有家僮謂元長曰堂之東北隅有枯樹焉先<lb/>
　生符今在其上即往視之見其樹有枝稍折者果巨<lb/>
　人所墮臂也即伐而焚之宅遂無怪<lb/>
<pb n="KR3l0110_WYG_005-6b"/>
扶風竇寛者家於梁山太和八年秋寛自大理評事解<lb/>
　縣榷鹽使判官罷職退歸因治園屋命家僮伐一樹<lb/>
　既伐見有血成沼滂然注地食頃而盡寛異之具知<lb/>
　為怪由是閉門絶人事至明年冬十一月鄭注李訓<lb/>
　反寛與注連遂誅死於在禁軍中<lb/>
有厲泉縣民吳偃者家於田野間有一女十餘歲一夕<lb/>
　忽失去莫知所往後數日偃夢其父謂偃曰汝女今<lb/>
　在東北隅蓋木神為祟偃驚而寤至明日即於東北<lb/>
<pb n="KR3l0110_WYG_005-7a"/>
　隅窮其跡果聞有呻吟之聲偃視之見其女在一穴<lb/>
　内口甚小然穴中寛敞傍有古槐木盤根甚大於是<lb/>
　挈之而歸然兀若沈醉者㑹有李道士偃請符術呵<lb/>
　禁其女忽瞬而語曰地東北有槐木木有神引某自<lb/>
　樹空腹入地下穴内故某病於是伐其樹後數日女<lb/>
　病始愈<lb/>
有董觀者嘗為僧居於太原佛寺太和七年夏與其表<lb/>
　弟王生南遊荆楚後將入長安道至商於一夕舍山<lb/>
<pb n="KR3l0110_WYG_005-7b"/>
　館中王生既寐觀獨未寢忽見一物出燭下既而掩<lb/>
　其燭狀𩔖人手但指則細視燭影外若有物觀急呼<lb/>
　王生生起其手遂去顧謂王曰慎無寢魅當再來因<lb/>
　持梃而坐伺之良久王生曰魅安在兄妄矣即就寢<lb/>
　頃之有一物長五尺餘蔽燭而立無手及面目觀益<lb/>
　恐又呼王生生怒不起觀因以梃揕其首其軀若草<lb/>
　所綰梃亦隨其中而入力取不可得俄而退去觀慮<lb/>
　其又來迨曉不復寢明日訪館吏吏曰此西數里有<lb/>
<pb n="KR3l0110_WYG_005-8a"/>
　古杉常為魅疑即所見也即與觀及王生往尋果見<lb/>
　古杉有梃貫其枝柯間吏曰人言此為妖且久未嘗<lb/>
　驗其真今則信矣急取斧盡伐去之<lb/>
晉陽西有童子寺在郊牧之外貞元中有鄧珪者寓居<lb/>
　于寺是歳秋與客友數輩㑹宿既闔扉後忽見一手<lb/>
　自牖間入其手色黃而痩率衆視之俱慄然獨珪無<lb/>
　所懼及聞牖間有吟嘯之聲珪知其怪耳訊之曰汝<lb/>
　為誰對曰吾隱居山谷有年矣今夕從風月之遊聞<lb/>
<pb n="KR3l0110_WYG_005-8b"/>
　先生在此故來奉謁誠不當列先生之席願得坐牖<lb/>
　下聽先生與客談足矣珪許之既坐與客談笑極歡<lb/>
　久之告去將行謂珪曰明夕當再來願先生無擯既<lb/>
　去珪與諸客議曰此必鬼也不窮其跡且將為患於<lb/>
　是緝絲為緡數百尋候其再來必縳之明夕果來又<lb/>
　以手出於牖間珪即以緡繫其臂牢不可解聞牖間<lb/>
　云何罪而見縳其義安在得無侮耶遂引緡而去至<lb/>
　明日珪與諸客俱窮其跡至寺北百餘步有蒲萄一<lb/>
<pb n="KR3l0110_WYG_005-9a"/>
　株甚蕃茂而緡繫其枝有葉𩔖人手果牖間所見者<lb/>
　遂命掘其根而焚之怪遂絶矣<lb/>
靈石縣南嘗夜中有妖怪由是里中人無敢夜經其地<lb/>
　者元和初董叔經為河西守時有彭城劉皂假孝義<lb/>
　尉皂頃嘗以書謁董怒甚遂棄職入汾水關夜至靈<lb/>
　石南逢一人立於路傍其狀絶異皂馬驚而墮久之<lb/>
　乃起其路傍立者即解皂衣袍而自衣之皂以為刼<lb/>
　不敢拒既而西走去近十餘里至逆旅因而述其事<lb/>
<pb n="KR3l0110_WYG_005-9b"/>
　逆旅中人曰邑南夜中有妖怪固非賊爾明日有自<lb/>
　縣南來者謂皂曰縣南野中有蓬蔓狀𩔖人披一青<lb/>
　袍不亦異乎皂往視之果己之袍也里中人始悟為<lb/>
　妖者乃蓬蔓耳由是盡焚之其後妖亦絶<lb/>
唐興平之西有梁生别墅其後園有梨木十餘株太和<lb/>
　四年冬十一月新雪霽後其梨忽有花發芳而且茂<lb/>
　梁生甚竒之以為吉兆有韋氏謂梁生曰夫木以春<lb/>
　而榮冬而悴固其常矣今反是可謂之吉兆乎生聞<lb/>
<pb n="KR3l0110_WYG_005-10a"/>
　之不懌月餘梁生父卒<lb/>
天寶中有趙生者其先以文學顯兄弟四人俱以進士<lb/>
　明經入仕獨生性魯鈍雖讀書然不能分句詳義由<lb/>
　是年壯尚不得為郡貢常與兄弟友生㑹宴盈座朱<lb/>
　緑相接獨生白衣甚為不樂及酒酣或嘲之生益慚<lb/>
　且怒後一日棄其家遁去隱晉陽山葺茅為舍生有<lb/>
　書百餘篇笈而至山中晝習夜思雖寒暑切肌食粟<lb/>
　襲苧不憚勞苦而生蒙庸力愈勤而功愈小生息孳<lb/>
<pb n="KR3l0110_WYG_005-10b"/>
　如卒不易其志厥後旬餘有翁衣褐來造之因謂生<lb/>
　曰吾子居深山中讀古人書豈有志於禄仕乎雖然<lb/>
　學愈久而卒不能分句詳義何蔽滯之甚耶生謝曰<lb/>
　僕不敏自度老且無用故居深山讀書自悦雖不能<lb/>
　達其精微然必欲終於志業不辱先人又何及於禄<lb/>
　仕乎翁曰吾子志趣甚堅老夫雖無所能誠有補於<lb/>
　君耶幸一訪我耳因徵其所止翁曰吾段氏子家於<lb/>
　山西大木之下言竟忽亡所見生怪之以為妖遂徑<lb/>
<pb n="KR3l0110_WYG_005-11a"/>
　往山西尋其跡果有椵樹蕃茂生曰豈非叚氏子乎<lb/>
　因持鍤發其下得人參長尺餘甚肖所遇翁之形生<lb/>
　曰吾聞人參能為怪者又可愈疾遂瀹而食之自是<lb/>
　醒然明悟所覽書自能窮奥後歳餘以明經及第厯<lb/>
　官數任而卒<lb/>
冦天師謙之後魏時得道者也常刻石為記藏於嵩山<lb/>
　之上上元初有洛川郜城縣民因採藥於山得之以<lb/>
　獻縣令樊文言於州州以上聞高宗皇帝詔藏於内<lb/>
<pb n="KR3l0110_WYG_005-11b"/>
　府其銘記文甚多奥不可解畧曰木子當天下又曰<lb/>
　止戈龍又曰李代代不可移宗又曰中鼎顯真容又<lb/>
　曰基千萬歳所謂木子當天下者蓋言唐氏受命也<lb/>
　止戈龍者言天后臨朝也止戈為武武天后氏也李<lb/>
　代代不移宗者謂中宗中興再新天地中鼎顯真容<lb/>
　者實中宗之廟諱真為睿聖之徽諡得不信乎基千<lb/>
　萬歳者基𤣥宗名也千萬歳蓋厯數久長也後中宗<lb/>
　立極樊文男欽貢以石記本上獻上命編於國史<lb/>
<pb n="KR3l0110_WYG_005-12a"/>
衛先生大經解梁人以文學聞不狎俗常閉門絶人事<lb/>
　生而敏悟周知天文厯象窮𡨕索𤣥後以壽終墓於<lb/>
　解梁之野開元中天水姜師度奉詔鑿無醎河以溉<lb/>
　鹽田剗室廬潰邱墓甚多解梁人皆病之既至衛先<lb/>
　生墓前後其地得一石刻字為銘蓋先生之詞也其<lb/>
　銘曰姜師度更移向南三五步工人得之以狀言之<lb/>
　於師度師度異其事歎而久之顧謂僚吏曰衛先生<lb/>
　真竒士也即命工人遷其河遠先生之墓數十步<lb/>
<pb n="KR3l0110_WYG_005-12b"/>
開元中江南大水溺而死者千數郡以狀聞𤣥宗詔侍<lb/>
　御史鄔載往巡視之載至江南忽見道傍有古墓水<lb/>
　潰而穴出公念之命工遷其骸於高原既發墓得一<lb/>
　石鑿而成文蓋誌其墓也誌後有銘二十言乃卜地<lb/>
　者之詞銘曰爾後一千歳此地化為泉頼逢鄔侍御<lb/>
　移我向高原載覽而異之因校其年果千歳矣<lb/>
泉州之南有山焉其山峻起壁立下有潭水深不可測<lb/>
　周十餘畆中有鮫鱷常為人患人有誤近或馬牛就<lb/>
<pb n="KR3l0110_WYG_005-13a"/>
　而飲者輒為吞噬泉人苦之有年矣由是近山居者<lb/>
　咸挈引妻子徙去他郡以逃其患元和五年一夕聞<lb/>
　南山有雷震暴聲聞數百里若山崩之狀一郡驚懼<lb/>
　里人洎牛馬鷄犬俱失聲仆地汗流被體屋瓦交擊<lb/>
　木樹顛拔自戌及子雷電方息明旦往視之其山摧<lb/>
　劈石壁數百仞殆盡俱填其潭潭水溢流注滿四野<lb/>
　蛟鱷之血遍若𤣥黃而石壁之上有鑿成文字一十<lb/>
　九言字勢甚古郡中士庶無能知者自是居人無復<lb/>
<pb n="KR3l0110_WYG_005-13b"/>
　患矣懼者俱息遷者亦歸結屋架廬接比其地郡守<lb/>
　因名其地為石銘里蓋因字為名且識其異也後有<lb/>
　客於泉者能傳其字持至東洛時故吏部侍郎韓愈<lb/>
　自尚書郎為河南令見而識之其文曰詔赤黒示之<lb/>
　鱷魚天公卑殺牛人壬癸神書急急然則詳究其義<lb/>
　似上帝責蛟螭之詞令戮其害也其字則科斗書故<lb/>
　泉人無有識者矣<lb/>
元和元年秋九月淮西帥吳少誠子死元濟拒命詔鄰<lb/>
<pb n="KR3l0110_WYG_005-14a"/>
　淮西者以兵四面攻之凡數年不克十三年召丞相<lb/>
　晉國公裴度將兵擊焉度既至因命封人深池濠且<lb/>
　發其地有得一石者上有雕蟲文字為銘封人得之<lb/>
　以獻度文曰井底一竿竹竹色深緑緑鷄未肥酒未<lb/>
　熟障車兒郎且須縮度得之以示從事令辨其義焉<lb/>
　咸不能究度方念之俄有一卒自行間躍而賀曰吳<lb/>
　元濟逆天子之命縱狂兵為反謀賴天子威聖與丞<lb/>
　相德合今日逆豎成擒矣敢賀丞相功度驚訊之對<lb/>
<pb n="KR3l0110_WYG_005-14b"/>
　曰封人得石銘是其兆也且井底一竿竹竹色深緑<lb/>
　緑者言吳少誠由行間一卒遂擁十萬兵為一方帥<lb/>
　並喻其榮也鷄未肥者言無肉也夫以肥去肉為巳<lb/>
　字也酒未熟者言無水也以酒去水為酉字也障車<lb/>
　兒郎謂兵革之士也且縮者謂直退守其所也推而<lb/>
　言之則巳酉日當尅也茍未及期則可俟矣度喜顧<lb/>
　左右曰卒辯者也歎而異之是歳冬十月相國李愬<lb/>
　將兵入淮西生得元濟盡誅反者度因校其日果已<lb/>
<pb n="KR3l0110_WYG_005-15a"/>
　酉焉於是度益竒卒之辯擢為裨將<lb/>
東陽郡濱於浙江有山週迴數百里江水曲而環焉迂<lb/>
　滯舟楫人頗病之常侍敬昕太和中出守其山一夕<lb/>
　雲物曛晦暴風雷電動蕩室廬江水騰溢莫不惶惑<lb/>
　迨曉方霽人往視之已劈而中分相遠數百步引江<lb/>
　流直而貫焉其環曲處悉填以石遂無縈繞之患<lb/>
　<lb/>
　<lb/>
<pb n="KR3l0110_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣室志卷五<lb/>
</p>
<p>
</p>
  </div>
</body>
</text>
</TEI>
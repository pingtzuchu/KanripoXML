<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣室志補遺</head> <lb/>
    <p>
<pb n="KR3l0110_WYG_011-1a"/>
欽定四庫全書<lb/>
　宣室志補遺<lb/>
　　　　　　　　　　　　　唐　張讀　撰<lb/>
進士李員河東人也居長安延夀里元和初夏一夕員<lb/>
　獨處其室方偃於榻寐未熟忽聞室之西隅有㣲聲<lb/>
　纎而逺鏘然若韻金石之樂如是久而不絶俄又有<lb/>
　歌者其音極清越泠泠然又久不已員竊誌其歌詞<lb/>
　曰色分藍葉青聲比磬中鳴七月初七日吾當示汝<lb/>
<pb n="KR3l0110_WYG_011-1b"/>
　形歌竟其一闋員且驚且異翊日命家僮窮其跡不<lb/>
　能得焉是夕員方獨處又聞其聲凄越且久亦歌如<lb/>
　前詞竟員心知其為怪也黙然異之如是凡數夕亦<lb/>
　復聞焉後至秋始六日夜有甚雨穨其堂之北垣明<lb/>
　日垣北又聞其聲員驚而視之於北垣下得一缶僅<lb/>
　尺餘制用金成形狀竒古與今之缶甚異苔翳其光<lb/>
　𨼆然有文視不可見蓋千百年之器也扣之則其韻<lb/>
　極長即命滌去塵土方可讀之字皆小篆書乃崔子<lb/>
<pb n="KR3l0110_WYG_011-2a"/>
　玉古磬銘也員得而異之然竟不知何代所製也<lb/>
虞鄉有山觀甚幽寂有滌陽道士居焉太和中道士嘗<lb/>
　一夕獨登壇望觀庭忽見有異光自井泉中發俄有<lb/>
　一物狀若兎其色若精金隨光而出環繞醮壇久之<lb/>
　復入於井自是每夕輒見道士異其事不敢告於人<lb/>
　後因淘井得一金兎甚小竒光爛然即置于巾箱中<lb/>
　時御史李戎職於蒲津與道士友善道士因以遺之<lb/>
　其後戎自奉先縣令為忻州刺史其金兎忽亡去後<lb/>
<pb n="KR3l0110_WYG_011-2b"/>
　月餘而戎卒<lb/>
陳郡謝翺者嘗舉進士好為七字詩其先寓居長安昇<lb/>
　道里所居庭中多牡丹一日晚霽出其居南行百步<lb/>
　眺終南峯佇立久之見一騎自西馳來繡繢彷彿近<lb/>
　乃雙鬟髙髻靘粧色甚姝麗至翺所因駐謂翺曰即<lb/>
　非見待耶翺曰步此徒望山耳雙鬟笑降拜曰願郎<lb/>
　歸所居翺不測即迴望其居見青衣三四人偕立其<lb/>
　門外翺益駭異入門青衣俱前拜既入見堂中設茵<lb/>
<pb n="KR3l0110_WYG_011-3a"/>
　毯張帳㡩錦繡輝映異香遍室翺愕然且懼不敢問<lb/>
　一人前曰郎何懼固不為損耳頃之有金車至門見<lb/>
　一美人年十六七風貌閑麗代所未識降車入門與<lb/>
　翺相見坐於西軒謂翺曰聞此地有名花故來與君<lb/>
　一醉耳翺懼稍解美人即命設饌同食其器用食物<lb/>
　莫不珍豐出玉盃命酒逓酌翺因問曰女郎何為者<lb/>
　得不為它怪乎美人笑不答固請之乃曰君但知非<lb/>
　人則已安用問耶夜闌謂翺曰某家甚逺今將歸不<lb/>
<pb n="KR3l0110_WYG_011-3b"/>
　可久留此矣聞君善為七言詩願見贈翺悵然因命<lb/>
　筆賦詩曰陽臺後㑹杳無期碧樹烟深玉漏遲半夜<lb/>
　香風滿庭月花前竟發楚王詩美人覽之泣下數行<lb/>
　曰某亦嘗學為詩欲荅來贈幸不見誚翺喜而請美<lb/>
　人求綘箋翺視笥中惟碧箋一幅因與之美人題曰<lb/>
　相思無路莫相思風裏花開只片時惆悵金閨却歸<lb/>
　處曉鸎腸斷緑楊枝其筆札甚工翺嗟賞良久美人<lb/>
　遂顧左右撤帷㡩命燭登車翺送至門揮涕而别未<lb/>
<pb n="KR3l0110_WYG_011-4a"/>
　數十步車輿人物盡亡見矣翺異其事因貯美人詩<lb/>
　于笥中明年春下第東歸至新豐夕舎逆旅氏因步<lb/>
　月長望追感前事又為詩曰一紙華箋麗碧雲餘香<lb/>
　猶在墨猶新空添滿目凄凉事不見三山縹緲人斜<lb/>
　月照衣今夜夢落花啼雨去年春紅閨更有堪愁處<lb/>
　忩上蟲絲鏡上塵既而朗吟之忽聞數百步外有車<lb/>
　音西來甚急俄見金車從數騎視其從者乃前時雙<lb/>
　鬟也驚問之雙鬟遽前告即駐車使謂翺曰通衢中<lb/>
<pb n="KR3l0110_WYG_011-4b"/>
　恨不得一見翺請其舎逆旅固不可又問所適荅曰<lb/>
　將之𢎞農翺因曰某今亦歸洛陽願偕往東行可乎<lb/>
　曰吾行甚迫不可待即褰車簾謂翺曰感君意勤厚<lb/>
　故一面耳言竟嗚咽不自勝翺亦為之悲泣因誦以<lb/>
　所製之詩美人曰不意君之不相忘如是也幸何厚<lb/>
　焉又曰願更酧此一篇翺即以紙筆與之俄頃而成<lb/>
　曰惆悵佳期一夢中武陵春色盡成空欲知離别偏<lb/>
　堪恨只為音塵兩不通愁態上眉凝淺緑淚痕侵臉<lb/>
<pb n="KR3l0110_WYG_011-5a"/>
　落輕紅䨇輪暫與王孫駐明日西馳又向東翺謝之<lb/>
　良久别去纔百餘步又無所見翺雖知為怪眷然不<lb/>
　能忘及至陜西遂下道至𢎞農留數日冀或再遇竟<lb/>
　絶影響乃還洛陽出二詩話於友人不數月以怨結<lb/>
　遂卒<lb/>
河南龍門寺僧法長者鄭州原武人寳厯中嘗自龍門<lb/>
　歸原武家有田數頃稔而未刈一夕因乘馬行田間<lb/>
　馬忽屹不前雖鞭策輒不動惟瞪目東望若有所見<lb/>
<pb n="KR3l0110_WYG_011-5b"/>
　時月明隨其望數百步外有一物如古木狀兀然而<lb/>
　來法長懼即迴馬走道左數十步伺之其物西來漸<lb/>
　近乃是白氣髙六七尺腥穢甚逾於鮑肆有聲綿綿<lb/>
　如呻吟西望而去長策馬隨其後常逺數十步行一<lb/>
　里餘至里民王氏家遂突入焉長駐馬伺之頃之忽<lb/>
　聞其家呼曰車宇下牛將死可偕來視之又頃聞呼<lb/>
　後舎驢蹶仆地不可救又頃聞驚哭而出者長佯過<lb/>
　訊之曰主人有子十餘歲忽卒語未竟又聞哭音或<lb/>
<pb n="KR3l0110_WYG_011-6a"/>
　驚呌聨聫不已夜分後聲漸少迨明而絶長駭異即<lb/>
　具吿其鄰偕來王氏居偵之其中悄然無聞因開户<lb/>
　而其家十餘人皆死雞犬亦無存焉<lb/>
俗傳人之死凡數日當有禽自柩中而飛者曰煞太和<lb/>
　中有鄭生者嘗客于隰州與郡官畋于野有鷹得一<lb/>
　巨鳥色蒼髙五尺餘生將命解而視之忽無所見生<lb/>
　驚即訪里中民訊之民有對者曰里中有人死且數<lb/>
　日卜人言今日煞當去其家伺而視之有巨鳥色蒼<lb/>
<pb n="KR3l0110_WYG_011-6b"/>
　自柩中出君之所獲果是乎天寳中京兆尹崔光逺<lb/>
　因遊畋嘗遇一妖鳥事與此同<lb/>
開元中清江郡叟常牧牛於郡南田間忽聞有異聲自<lb/>
　地中發叟與牧童數軰俱驚走辟易自是叟病熱且<lb/>
　甚經旬餘病少愈夢一丈夫衣青襦顧謂叟曰遷我<lb/>
　於開元觀叟驚而寤然不知其㫖後數日又適野復<lb/>
　聞之即以其事白於郡守封君怒曰豈非昏而妄乎<lb/>
　叱遣之是夕叟又夢衣青襦者告曰吾委跡於地下<lb/>
<pb n="KR3l0110_WYG_011-7a"/>
　久矣汝速出我不然禍至叟大懼及曉與子偕往郡<lb/>
　南即鑿其地約丈餘得一鐘色青乃向所夢丈夫衣<lb/>
　色也遂再白於郡守郡守置於開元觀是日辰時不<lb/>
　擊忽自鳴聲極震響清江之人俱異而驚嘆郡守具<lb/>
　其事上聞𤣥宗詔宰臣李林甫寫其鐘樣吿示天下<lb/>
東都郡有館亭其西軒甚多怪異客有寢其下者夜常<lb/>
　聞有犬吠聲甚㣲以燭視之則一無所見如是者累<lb/>
　年矣其後郡守命扄鍵為庫嘗一夕月皎有庫吏見<lb/>
<pb n="KR3l0110_WYG_011-7b"/>
　一犬甚小蒼色自軒下環庭而走庫吏怪其與常犬<lb/>
　異因投石擊之其犬吠而去入西軒下明日以其事<lb/>
　白於郡守郡守命於西軒窮其跡見門上狗有蒼色<lb/>
　甚多果庫吏所見蒼犬之色衆方悟焉<lb/>
交城縣南十餘里常夜有怪見於人多悸而病且死焉<lb/>
　里人患之久矣其後里中人有執弧矢夜行者縣南<lb/>
　見一人魁然若巨人狀衣朱衣以皂巾蒙其首緩步<lb/>
　而來欹偃若甚醉者里人懼即引而發果中焉其怪<lb/>
<pb n="KR3l0110_WYG_011-8a"/>
　遂退去里人懼少解即北走至旅舎且語其事明日<lb/>
　抵縣城見郭之西有丹桂一矢貫其上果里人之矢<lb/>
　取之以歸鏃有血甚多言於縣令令命焚之由是縣<lb/>
　南無患<lb/>
元和中博陵崔瑴者自汝鄭來僑居長安延福里嘗一<lb/>
　日讀書牖下忽見一童長不盡尺露髮衣黄自北牖<lb/>
　下趨至榻前且謂瑴曰幸寄君硯席可乎瑴不應又<lb/>
　曰我尚壯願偹指使何見拒之深耶瑴又不顧己而<lb/>
<pb n="KR3l0110_WYG_011-8b"/>
　上榻躍然拱立良久於袖中出一小幅文書致瑴前<lb/>
　乃詩也字細如粟厯然可辨詩曰昔荷蒙恬惠尋遭<lb/>
　仲叔投夫君不指使何處覔銀鈎覽訖笑而謂曰既<lb/>
　願相從無及後悔耶其童又出一詩投於几上詩曰<lb/>
　學問從君有詩書自我傳須知王逸少名價動千年<lb/>
　瑴曰吾無逸少之藝雖得汝安所用俄而又投一篇<lb/>
　曰能令音信通千里解致龍蛇運八行惆悵江生不<lb/>
　相賞應縁自負好文章瑴戲曰恨汝非五色者其童<lb/>
<pb n="KR3l0110_WYG_011-9a"/>
　笑而下榻遂趨北垣入一穴中瑴即命僕發其下得<lb/>
　一管文筆瑴因取書鋒銳如新用之月餘亦無他怪<lb/>
東都陶化里有空宅太和中張秀才借居肄業常忽不<lb/>
　安自念為男子當抱慷慨之志不宜恇怯以自輭因<lb/>
　移入中堂以處之夜深欹枕乃見道士與僧徒各十<lb/>
　五人從堂中出形容長短皆相似排作六行威儀容<lb/>
　止一一可敬秀才以為靈仙所集不敢惕息因佯寢<lb/>
　以窺之良久别有二物展轉於地每一物各有二十<lb/>
<pb n="KR3l0110_WYG_011-9b"/>
　一眼内四眼剡剡如火色相馳逐而目光眩轉砉然<lb/>
　有聲然逡巡僧道三十人或馳或走或東或西或南<lb/>
　或北道士一人獨立一處則被一僧擊而去之其二<lb/>
　物周流於僧道之中未嘗暫息如此争相擊搏或分<lb/>
　或聚一人忽呌云卓絶矣言竟僧道皆黙然而息乃<lb/>
　見二物相謂曰向者羣僧與道流妙法絶髙然皆頼<lb/>
　我二人成其行數耳不然安得稱卓絶哉秀才乃知<lb/>
　必妖怪也因以枕擲之僧道三十人與二物一時驚<lb/>
<pb n="KR3l0110_WYG_011-10a"/>
　走曰不速去吾輩且為措大所使也遂皆不見明日<lb/>
　搜尋之於壁角中得一敗囊中有長行子三十箇并<lb/>
　骰子一雙耳<lb/>
開成中河東郡有街吏常中夜巡警於路一夕天晴月<lb/>
　朗乃至景福寺前見一人俛而坐交臂擁膝身盡黒<lb/>
　居然不動吏懼因叱之其人俛而不顧叱且久即仆<lb/>
　其首忽舉視其面貌極異長數尺色白而瘦狀甚可<lb/>
　懼吏初驚仆於地久之稍能起因視之已亡見矣吏<lb/>
<pb n="KR3l0110_WYG_011-10b"/>
　由是懼益甚即馳歸且語於人其後因重搆景福寺<lb/>
　門發地得一漆桶凡深數尺上有白泥合其首果如<lb/>
　街吏所見<lb/>
初唐有神像範金而製傳云隋朝有術士鎔範而成之<lb/>
　天后朝因命置于宫中扄其殿宇甚嚴𤣥宗嘗幸其<lb/>
　殿啓而觀焉時肅宗在東宫代宗尚稚俱侍上上問<lb/>
　内臣髙力士曰此神像何所異亦有說乎力士曰此<lb/>
　前代所製可以占王者之在位幾何年耳其法當厲<lb/>
<pb n="KR3l0110_WYG_011-11a"/>
　聲而叱之茍年甚永則其像揺震亦久不然一撼而<lb/>
　止上即嚴叱之其像若有懼揺震移時仆於地上喜<lb/>
　笑曰誠如是我為天子幾何時力士因再拜賀上即<lb/>
　命太子叱之其像㣲震又命皇孫叱之亦動揺久之<lb/>
　上曰吾孫似我其後𤣥宗在位五十載肅宗在位凡<lb/>
　六年代宗在位五十九年盡契其占也<lb/>
　<lb/>
　<lb/>
<pb n="KR3l0110_WYG_011-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣室志補遺<lb/>
</p>
<p>
</p>
  </div>
</body>
</text>
</TEI>
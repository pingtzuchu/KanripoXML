<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣室志卷四</head> <lb/>
    <p>
<pb n="KR3l0110_WYG_004-1a"/>
欽定四庫全書<lb/>
　宣室志卷四<lb/>
　　　　　　　　　　　　　唐　張讀　撰<lb/>
汝南周氏子吳郡人也忘其名家於崑山縣元和中以<lb/>
　明經上第調選得尉崑山既之官未抵邑數十里舍<lb/>
　於逆旅中夜夢一丈夫衣白衣儀狀甚秀而血濡其<lb/>
　襟若傷其臆者既拜而泣謂周生曰吾家於林泉者<lb/>
　也以不尚塵俗故得安其所有年矣今以偶行田野<lb/>
<pb n="KR3l0110_WYG_004-1b"/>
　間不幸值君之家童有繫吾者吾本逸人也既為所<lb/>
　繫心甚不樂又縱狂犬噬吾臆不勝其憤願君子憫<lb/>
　而宥之不然則死在朝夕矣周生曰謹受教不敢忘<lb/>
　言訖而寤心竊異之明日至其家是夕又夢白衣人<lb/>
　來曰吾前以事訴君幸君憐而諾之然今尚為所繫<lb/>
　願君勿易仁人之心疾為我解其縛使不為君家囚<lb/>
　幸矣周生問曰然則汝之名氏可得聞乎其人曰我<lb/>
　鳥也言已遂亡去又明日周生乃以夢語家童且以<lb/>
<pb n="KR3l0110_WYG_004-2a"/>
　事訊之其家人因適野遂獲一鵞乃籠歸前夕有犬<lb/>
　傷其臆周生即命放之是夕又夢白衣人辭謝而去<lb/>
東平吕生魯國人家於鄭其妻黃氏病將死吿於姑曰<lb/>
　妾病且死然聞人死當為鬼妾常恨人鬼不相通使<lb/>
　存者益哀今姑念妾深妾死必能以夢告於姑矣及<lb/>
　其死姑夢見黃氏來泣而言曰妾平生時無狀今為<lb/>
　異𩔖生於鄭之東野叢木中黯其翼嗷其鳴者是也<lb/>
　後七日當來謁姑願姑念妾平生時無以異𩔖見阻<lb/>
<pb n="KR3l0110_WYG_004-2b"/>
　言訖遂去後果七日有一鳥自東來至吕氏家止於<lb/>
　庭樹哀鳴久之其姑泣而言曰果吾之夢矣汝無昧<lb/>
　平素直來吾之居也其鳥即飛入堂中迴翔哀唳經<lb/>
　食頃東向而去<lb/>
汧陽郡有張女郎廟上元中有韋氏子客於汧陽途至<lb/>
　其廟遂解鞍以憩忽見廟宇中有二屐子在地上生<lb/>
　視之乃結草成者文理甚細色白而製度極妙韋生<lb/>
　至収貯於槖中既而别去及至郡郡守舍韋生於館<lb/>
<pb n="KR3l0110_WYG_004-3a"/>
　亭中是夕生以所得屐置於前而寢明日已亡其所<lb/>
　在莫窮其處經食頃乃於館亭屋瓦上得焉僕夫驚<lb/>
　愕告於韋生生即命升屋而取之既得又致於前明<lb/>
　日仍失其屐復於瓦屋上得之如是者三韋生竊謂<lb/>
　僕曰此其怪乎可潛伺之是夕其僕乃竊於隙中窺<lb/>
　之夜將半其屐忽化為白鳥飛於屋上韋乃命取之<lb/>
　卒飛而去<lb/>
吏部侍郎韓昌黎公愈自刑部侍郎貶潮陽守先是郡<lb/>
<pb n="KR3l0110_WYG_004-3b"/>
　西有大湫中有鱷魚長者百尺毎一怒則湫水騰溢<lb/>
　林嶺如震民之馬牛有濱其水者輒吸而噬之一瞬<lb/>
　而盡為所害者莫可勝計民患之有年矣及愈刺郡<lb/>
　既至之三日問民間不便事俱曰郡西湫中之鱷魚<lb/>
　也愈曰吾聞至誠感神昔魯恭宰中牟雉馴而蝗避<lb/>
　黃霸治九江虎皆遁去是知政之所感故能化鳥獸<lb/>
　矣即命庭掾以牢醴陳於湫之傍且祝曰汝水族也<lb/>
　無為生人患將以酒沃之是夕郡西有暴風雷聲震<lb/>
<pb n="KR3l0110_WYG_004-4a"/>
　山郭夜分霽焉明日里民視其湫水已盡公命使窮<lb/>
　其跡至湫西六十里易地為湫巨鱷亦隨而徙焉自<lb/>
　是郡民獲免其患故工部郎中皇甫湜撰愈神道碑<lb/>
　序曰刑部為潮陽守云峒獠海夷陶然自化鱷魚稻<lb/>
　蟹不暴民物蓋謂此也<lb/>
唐柳州刺史河東柳宗元嘗自省郎出為永州司馬途<lb/>
　至荆門舍驛亭中是夕夢一婦人衣黃衣再拜而泣<lb/>
　曰某家楚水者也今不幸死在朝夕非君不能活之<lb/>
<pb n="KR3l0110_WYG_004-4b"/>
　倘獲其生不獨戴恩而已兼能假君禄益君壽為將<lb/>
　為相且無難矣幸明君子一圖焉公謝而許之既寤<lb/>
　默自異之及再寐又夢婦人且祈且謝久而方去明<lb/>
　晨有吏來稱荆帥命將宴宗元宗元既命駕以天色<lb/>
　尚早因假寐焉既而又夢婦人嚬然其容憂惶不暇<lb/>
　顧謂宗元曰某今之命若縷之懸風中危將斷而飄<lb/>
　矣而君不能念其事之急耶幸疾為計不然亦與敗<lb/>
　縷皆斷矣願君子許之言已又祈拜既告去心亦未<lb/>
<pb n="KR3l0110_WYG_004-5a"/>
　悟宗元俛而念曰吾一夕三夢婦人告我辭甚懇豈<lb/>
　吾之吏有不平於人者耶抑將宴者以魚為我膳耶<lb/>
　得不捨之亦吾是也即命駕詣郡宴既而以夢話於<lb/>
　荆帥且召吏訊之吏曰前一日漁人網獲一巨黃鱗<lb/>
　魚將為膳今已斷其首宗元驚曰果昨夕之夢也遂<lb/>
　挈而投江中然而其魚已死矣是夕又夢婦人來失<lb/>
　其首宗元益異之<lb/>
唐河東柳泝者僑居洛陽因乗春釣伊水得巨魚挈而<lb/>
<pb n="KR3l0110_WYG_004-5b"/>
　歸置于盆水中先是泝有嬰兒始六七歳是夕泝夢<lb/>
　魚以喙囓嬰兒臆泝悸然而寤果聞兒啼曰夢一大<lb/>
　魚咬其臆痛不可忍故啼焉與泝夢合泝異之乃視<lb/>
　小兒之臆果有瘡而血泝益懼焉明旦以魚投伊水<lb/>
　中且命僧轉經畫像旬餘兒之瘡始愈泝自後不復<lb/>
　釣<lb/>
宣城郡當塗民有劉成李暉者俱不識農事常以巨舫<lb/>
　載魚蟹鬻於吳越間天寶十三年春三月成與暉自<lb/>
<pb n="KR3l0110_WYG_004-6a"/>
　新安江載往丹陽郡行至下查浦去宣城四十里㑹<lb/>
　天暮泊舟二人俱登陸時李暉往浦岸村舍中獨劉<lb/>
　成在江上四顧雲島間無人跡忽聞舫中有連呼阿<lb/>
　彌陀佛者聲甚厲成驚而視之見一大魚自舫中振<lb/>
　鬛揺首作聲而呼阿彌陀佛焉成且懼且悚毛髮盡<lb/>
　勁即匿身蘆中以聽之俄聞舫中萬魚俱跳躍呼佛<lb/>
　聲動地成大恐遽登舫悉投羣魚於江中有頃而李<lb/>
　暉至成具以告暉暉怒曰豎子安得妖妄乎唾而罵<lb/>
<pb n="KR3l0110_WYG_004-6b"/>
　者且久成無以自白即用衣資酧其直既而餘百錢<lb/>
　易荻草十餘束致于岸明日遷於舫中忽覺重不可<lb/>
　舉解而視之得緡十五千簽題云償汝魚直成益竒<lb/>
　之是日於瓜洲㑹羣僧食併以緡施焉時有萬莊者<lb/>
　自涇陽令退居瓜洲備得其事傳於紀述<lb/>
元和初有進士陸喬者好為歌詩人頗稱之家于丹陽<lb/>
　所居有亭沼號為勝境喬家富而好客一夕風月晴<lb/>
　瑩有扣門者出視之見一丈夫衣冠甚偉儀狀秀逸<lb/>
<pb n="KR3l0110_WYG_004-7a"/>
　喬延入與坐談議朗暢出於意表喬重之以為人無<lb/>
　及者因請其名氏曰我沈約也聞君善詩故來候耳<lb/>
　喬驚起曰某一賤士不意君之見臨也願得少留以<lb/>
　侍談笑既而命酒約曰我平生不飲酒非阻君也又<lb/>
　謂喬曰吾友人范僕射雲子知之乎喬對曰某常讀<lb/>
　梁史熟范公之名久矣約曰吾將邀之喬曰幸甚約<lb/>
　乃命侍者邀范僕射頃之雲至喬即拜延坐雲謂約<lb/>
　曰休文安得而至此耶約曰吾慕主人能詩且好賓<lb/>
<pb n="KR3l0110_WYG_004-7b"/>
　客步月至此遂相談謔久之約呼左右曰往召青箱<lb/>
　來俄有一兒至年可十歳餘風貌明秀約指謂喬此<lb/>
　吾愛子也少聰敏好讀書吾甚憐之因以青箱為名<lb/>
　焉欲使繼吾學也不幸先吾逝矣今謁君即命其子<lb/>
　拜喬又曰此子亦好為詩近從吾與僕射同過臺城<lb/>
　因相與感舊援筆立成甚有可觀者諷之曰六代舊<lb/>
　江川興亡幾百年繁華今寂寞朝市昔諠闐夜月琉<lb/>
　璃水春風柳色天傷時與懷古垂淚國門前喬歎賞<lb/>
<pb n="KR3l0110_WYG_004-8a"/>
　久之因問約曰某常覽昭明所集文選見其編録詩<lb/>
　句皆不拘音律謂之齊梁體自唐朝沈佺期宋之問<lb/>
　方好為律詩青箱之詩乃効今體何哉約曰今日為<lb/>
　之是為今體亦何訝乎雲又謂約曰昔我與君及𤣥<lb/>
　暉彦昇俱遊於竟陵之門日夕笑語盧博此時之懽<lb/>
　不可追矣及蕭公禪代吾與君俱為佐命之臣雖位<lb/>
　甚崇恩愈厚而心常憂惕無曩日之歡矣諸葛長民<lb/>
　有言貧賤常思富貴富貴又履危機此言豈虚語哉<lb/>
<pb n="KR3l0110_WYG_004-8b"/>
　約亦吁嗟久之雲又歎曰自梁及今四百年矣江山<lb/>
　風月不異當時但人物潛換耳能不悲乎既而謂雲曰<lb/>
　吾嘗為蔡公郢州記室夢一人告我曰君後位當至<lb/>
　端揆然終不及台司及吾為僕射尚書令論者頗以<lb/>
　此見許而終不得乃知人事無非命也時夜已分雲<lb/>
　謂約曰可返矣因相與歸謂喬曰此地當有兵起不<lb/>
　過二載喬送至門行未數步俱亡所見喬以事告於<lb/>
　親友後歳餘李錡反又一年而喬卒<lb/>
<pb n="KR3l0110_WYG_004-9a"/>
元和長慶間有郭翥者嘗為鄂州武昌尉與沛國劉執<lb/>
　謙友善二人毎相語常恨幽明不相通約先殁者當<lb/>
　來吿後執謙卒數月翥居華陰一夕獨處聞户外嗟<lb/>
　吁久而言曰郭君無恙翥聆其音知執謙語也曰可<lb/>
　得一面否曰去燭與子談耳翥即撤燭引其袂而入<lb/>
　與同榻話舊厯然又言㝠途罪福甚詳不可欺夜既<lb/>
　分翥忽覺有穢氣發於左右須臾不可近即以手捫<lb/>
　之訝其軀甚大不𩔖執謙翥有膂力知為他怪因攬<lb/>
<pb n="KR3l0110_WYG_004-9b"/>
　其袂以力加之牢不可動掩鼻而卧既而告去翥佯<lb/>
　與語留之將曉求去愈急曰將曙矣不遣我禍且及<lb/>
　子翥不答頃之遂不聞語俄天曉見一胡人長七尺<lb/>
　餘如卒數日者時當暑穢不可近即命棄去郊外忽<lb/>
　有里人數輩望見疾來視之驚曰是吾兄也亡數日<lb/>
　矣昨夕忽失所在乃求屍而返<lb/>
長慶中裴度為北都留守有部將趙姓者病熱且甚其<lb/>
　子煮藥於室既置藥於鼎中欲搆火趙見一黃衣人<lb/>
<pb n="KR3l0110_WYG_004-10a"/>
　自門來止於藥鼎傍挈一囊囊中有藥屑其色潔白<lb/>
　如麥粉狀已而置屑於鼎中而去趙告其子子曰豈<lb/>
　非鬼乎是欲重吾父之疾也遂去藥趙見向黃衣者<lb/>
　再至又致藥屑於鼎中趙惡之命棄去復一日晝寢<lb/>
　其子又煑藥藥熟而趙寤遂進以飲之越數日果卒<lb/>
李光顔居守北都時有部將成少儀者其子曰公逵嘗<lb/>
　夢一白衣曰地府使我召汝公逵拒之使者曰𡨕官<lb/>
　遣召一屬龍人汝既屬龍何以逃公逵曰某非屬龍<lb/>
<pb n="KR3l0110_WYG_004-10b"/>
　者君何為見誣使者稍解顧曰今舍汝歸當更召屬<lb/>
　龍者公逵驚寤具以夢白於少儀少儀有卒十餘常<lb/>
　在其門至明日一卒無疾而卒少儀因訊其生年其<lb/>
　父曰屬龍果公逵之所夢也<lb/>
董觀太原人善陰陽占候之術元和中與僧靈習善偕<lb/>
　適吳楚間靈習道卒觀亦歸并州寶厯中觀遊邠江<lb/>
　至泥陽郡舍于龍興寺堂宇宏麗有經數百函觀遂<lb/>
　留止將期盡閲乃還先是院之東廡北室空而扄鐍<lb/>
<pb n="KR3l0110_WYG_004-11a"/>
　觀因請居寺僧不可曰居是室者多病或死且多妖<lb/>
　異觀少年恃氣乃曰某願得之遂居焉旬餘一夕未<lb/>
　寢輒有胡人十數挈樂持酒歌笑其中旁若無人如<lb/>
　是數夕觀雖懼尚不言於寺僧一日經罷時已曛黒<lb/>
　觀怠甚閉室而寢未熟忽見靈習在榻前謂觀曰師<lb/>
　行矣觀驚且恚曰師鬼也何為而至習笑曰吾子運<lb/>
　窮數盡故我得以俟子即牽觀袂去榻觀迴視見其<lb/>
　身尚偃如寢熟乃歎曰嗟乎我家逺父母尚在今死<lb/>
<pb n="KR3l0110_WYG_004-11b"/>
　此誰蔽吾屍耶習曰何吾子言之失而憂之深乎夫<lb/>
　人之所以為人者以其能運手足善視聽而已此精<lb/>
　魄扶之使然非自爾也精魄離身故曰死是以手足<lb/>
　不能為視聽不能施雖六尺之軀安所用乎子寧足<lb/>
　念觀謝之因問靈習嘗聞我教中有陰去身者孰為<lb/>
　耶習曰吾子將謂死未得更生也遂與偕行其所向<lb/>
　雖關鍵甚嚴輒不相礙於是出泥陽城西去其地多<lb/>
　草茸密紅碧如毳毯狀行十餘里至一水廣不數尺<lb/>
<pb n="KR3l0110_WYG_004-12a"/>
　流而西南觀問習習曰此俗所謂奈河其源出於地<lb/>
　府觀即視其水皆血而腥穢不可近又見岸上有冠<lb/>
　帶袴襦凡數百習曰此逝者之衣由此趨冥道耳又<lb/>
　望水西有二城南北可一里餘草木蒙蔽廬舍駢接<lb/>
　習謂觀曰與君俱往彼君生南城徐氏為次子我生<lb/>
　北城侯氏為長子生十年當重與君舍家歸釋氏觀<lb/>
　曰吾聞人死當為𡨕官追捕案籍罪福茍平生事行<lb/>
　無大過然後更生人間今我死未盡夕遂能如是耶<lb/>
<pb n="KR3l0110_WYG_004-12b"/>
　曰不然𡨕途與世人無異脱不為不道寧桎梏可及<lb/>
　身哉言已習即褰衣躍而過觀方攀岸將下水豁然<lb/>
　而開廣丈餘觀驚惕惶惑忽有人牽觀者囘視其人<lb/>
　盡體生毛狀若獅子其貌即人也謂觀曰師何往曰<lb/>
　往此南城耳其人曰吾命汝閲大藏經宜疾還不可<lb/>
　久遂持觀臂急於東南指郡城而歸至數里又見一<lb/>
　人狀如前召觀者大呼曰可馳去將無及頃之遂至<lb/>
　寺時天已曉見所居室有僧數十擁其門視已身在<lb/>
<pb n="KR3l0110_WYG_004-13a"/>
　榻二人排觀入門忽有水自上沃其體遂寤寺僧曰<lb/>
　觀卒一夕矣於是以其事語僧後數日於佛宇中見<lb/>
　二土偶神像為左右侍乃觀前所見者觀因誓心精<lb/>
　思誦閲藏經雖寒暑不少惰凡數年而歸時寶厯二<lb/>
　年五月十五日也㑹昌中詔除天下佛寺觀亦斥去<lb/>
　後至長安以占候遊公卿間言事往往竒中嘗為沂<lb/>
　州臨沂縣尉今在京師聞其事於觀云云<lb/>
吳郡任生者善視鬼廬於洞庭山貌若似童兒吳楚之<lb/>
<pb n="KR3l0110_WYG_004-13b"/>
　俗莫能究其甲子寶厯中有前崑山尉楊氏子僑居<lb/>
　吳郡嘗一日里中三四輩相與泛舟俱遊虎邱寺時<lb/>
　任生在舟中具話及鬼神事楊生曰人鬼殊途故不<lb/>
　得而易見矣任生笑曰鬼甚多人不能識耳我獨識<lb/>
　之乃顧一婦人衣青衣擁嬰兒步於岸生指謂曰此<lb/>
　鬼也其擁者乃嬰兒魂也楊生曰然則汝何以辨其<lb/>
　為鬼耶生曰君第觀我與語即厲聲呼曰爾鬼也何<lb/>
　竊人之子將安往乎婦人聞而驚懾疾回步未十數<lb/>
<pb n="KR3l0110_WYG_004-14a"/>
　遽無見矣楊生且嘆且異及曉還去郭數里岸傍一<lb/>
　家陳齋設供有女巫鼔舞於其左乃醮神也任與楊<lb/>
　往問其故巫曰今日里中人有嬰兒暴卒今則甦矣<lb/>
　故設齋以謝遂命出嬰兒以視則與鬼婦所擁者無<lb/>
　異諸客皆驚嘆久之謂任生曰先生真有術者生曰<lb/>
　以神合用以用合神則吾得而知之矣<lb/>
安定胡濦家于河東郡以文學知名太和七年春登進<lb/>
　士第時賈餗為禮部侍郎後二年文宗皇帝擢餗相<lb/>
<pb n="KR3l0110_WYG_004-14b"/>
　國事是歳冬十一月京師亂餗與宰臣涯已下俱遁<lb/>
　去有詔捕甚急時中貴人仇士良䕶左禁軍命步將<lb/>
　執兵以窮其迹部將謂士良曰胡濦受賈餗恩今當<lb/>
　匿於濦家願得驍健士五百環其居而取之士良可<lb/>
　其請於是部將擁兵至濦門召濦出㕔諭之曰賈餗<lb/>
　在汝家汝宜立出不然與餗同罪濦度其勢不可以<lb/>
　理辨則抗詞拒之部將怒執詣士良所士良使戮於<lb/>
　轅門之外時濦弟湘在河東郡居是日湘與家人見<lb/>
<pb n="KR3l0110_WYG_004-15a"/>
　一人無首衣緑衣有血汚濡之跡自門而入步至庭<lb/>
　湘大恐命家僮逐之遽不見越三日而凶問至<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0110_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣室志卷四<lb/>
</p>
<p>
</p>
  </div>
</body>
</text>
</TEI>
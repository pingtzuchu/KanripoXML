<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣室志卷二</head> <lb/>
    <p>
<pb n="KR3l0110_WYG_002-1a"/>
欽定四庫全書<lb/>
　宣室志卷二<lb/>
　　　　　　　　　　　　　唐　張讀　撰<lb/>
至德二年十月二十三日豐樂里開業寺有神人足跡<lb/>
　甚長自寺外門至佛殿先是閽人宿門下夢一人長<lb/>
　二丈餘披金甲執銀槊立於寺門外俄而以手軋其<lb/>
　門扄鐍盡解神人即俛而入寺行至佛殿顧望久之<lb/>
　而没閽人驚寤及曙視其門已闢矣即日以夢白於<lb/>
<pb n="KR3l0110_WYG_002-1b"/>
　寺僧衆往共視見神人之跡告於京兆尹尹具表以<lb/>
　聞肅宗命使驗之果如其言<lb/>
陳少遊鎮淮南時嘗遣軍卒趙某使京師遺公卿書將<lb/>
　行誡之曰吾有急事俟汝還報以汝驍健故使西往<lb/>
　不可少留計日不還當死趙日馳數百里不敢怠至<lb/>
　華陰縣舍逆旅中寢未熟倐見一人緑衣謂趙曰我<lb/>
　吏於金天王王命召君宜疾去趙不測即與使者偕<lb/>
　行至嶽廟前使者入白趙某至既而呼趙趨拜階下<lb/>
<pb n="KR3l0110_WYG_002-2a"/>
　其堂上列燭見一貴人據案而坐侍衛嚴肅謂趙曰<lb/>
　吾有子聓在蜀數年欲馳音問無可為使者聞汝善<lb/>
　行日數百里將命汝使蜀可乎趙辭以相國有命使<lb/>
　長安且有刻限不然當死今為大王往蜀是棄相國<lb/>
　命他日實不敢還廣陵且某父母妻子俱在忍生不<lb/>
　歸鄉土非敢以他故不奉命惟大王察之王曰徑為<lb/>
　我去當不日至西蜀而還長安未晩也即留趙廟後<lb/>
　空舍中具飲食憂惶不敢寐遂往蜀且懼得罪固辭<lb/>
<pb n="KR3l0110_WYG_002-2b"/>
　不往又慮禍及計未決俄而漸曉聞廟中諠闐有聲<lb/>
　因出視見庭中虎豹麋鹿狐兔禽烏近數萬又有竒<lb/>
　狀鬼神千數羅列鞠躬如朝謁禮頃有訴寃者數人<lb/>
　偕入金天斷理甚明良久退去既而謂左右呼趙應<lb/>
　聲而出王命上階於袖中出書一通付趙曰持此為<lb/>
　我至蜀都訪成都蕭敬之者與之吾此吏卒甚多但<lb/>
　以事機幽密慮有所洩非生人傳之不可汝一二日<lb/>
　當疾還無久留因以錢一萬遺之趙拜謝而行至門<lb/>
<pb n="KR3l0110_WYG_002-3a"/>
　告吏曰王賜我萬錢我徒行者安所齎乎吏曰置懷<lb/>
　中爾趙即以錢貯懷中了無所礙亦不覺其重也行<lb/>
　未數里探衣中皆冥楮耳即棄道傍俄有追者至以<lb/>
　錢數千遺之曰向吾誤以陰道所用錢賜汝固無所<lb/>
　用今别賜此矣趙受之晝夜兼行餘旬至成都訪蕭<lb/>
　敬之以書付之敬之啓視喜甚因命酒食謂趙曰我<lb/>
　人也家汝鄭間往歳赴調京師途至華陰為金天王<lb/>
　所攝為聓今我妻在此與生人不殊向者力求一官<lb/>
<pb n="KR3l0110_WYG_002-3b"/>
　今則遂矣故命君馳報留趙一日贈縑數匹以還書<lb/>
　託焉過長安遂達少遊書得還報日夜馳行至華陰<lb/>
　金天見之大喜且慰勞非汝莫可使者今遣汝還設<lb/>
　相國訊汝但言為我使遣汝為禆將無懼即以數十<lb/>
　縑與之曰此人間物可用之趙拜謝而出徑歸淮海<lb/>
　少遊訊其稽留趙具以事對少遊怒不信繫獄中是<lb/>
　夕少遊夢一人介金甲仗寶劍曰金天王告相國向<lb/>
　者實遣趙某使蜀今聞得罪願釋之少遊驚寤歎息<lb/>
<pb n="KR3l0110_WYG_002-4a"/>
　良久明日晨起語於賓僚即命釋趙而署為禆將元<lb/>
　和中猶在<lb/>
元載布衣時嘗與故禮部侍郎張謂友善貧無僕馬敝<lb/>
　衣徒行於陳蔡一日天暮忽大風雷原野昏黑二人<lb/>
　偕詣道左神廟中以避焉時有盜數輩皆仗劍佩弧<lb/>
　匿於廟廡下二人見之甚懼且慮為其所害即負壁<lb/>
　而立不敢動俄聞廟中有聲曰元相國張侍郎且至<lb/>
　羣盜當速去無有驚於貴人羣盜惶怖馳去二人相<lb/>
<pb n="KR3l0110_WYG_002-4b"/>
　賀曰吾向者以殍死為憂今吾聞聲真神人之語也<lb/>
　且喜且異其後載果相代宗謂終於禮部侍郎<lb/>
貞元初陳郡袁生者嘗任㕘軍於唐安罷秩遊巴川舍<lb/>
　于逆旅氏忽有一丈夫白衣謁覲既坐謂生曰某高<lb/>
　氏子也家于此郡新明縣往者嘗職軍伍間今已免<lb/>
　矣故旅遊至此生與語其聰辯敏博出於人袁生甚<lb/>
　竒之又曰某善於推算者能預知君平生榮悴得失<lb/>
　之事生即訊之遂述既往得喪一一如筆冩生大驚<lb/>
<pb n="KR3l0110_WYG_002-5a"/>
　是夕夜既深密謂袁生曰我非人也幸一陳於君子<lb/>
　可乎袁生聞而懼即起曰爾既非人果鬼乎是將祟<lb/>
　我耶高生曰吾非鬼亦非祟君所以來者將有託於<lb/>
　君爾我赤水神有祠在新明之南壬戌歳霖雨數月<lb/>
　居舍盡圮郡人無有治者使我為風日所侵剥且甚<lb/>
　又日為樵牧者欺侮里中人視我如一坯土爾今我<lb/>
　赴訴於子子以為可則行不則去無恨乎袁生曰神<lb/>
　既有願有何不可哉神曰子來歳當調補新明令儻<lb/>
<pb n="KR3l0110_WYG_002-5b"/>
　為我重建祠宇以時祭祀則幸之甚矣惟願無忘袁<lb/>
　生許之既而又曰君初至邑時當一見詣然而人神<lb/>
　理隔慮君僕吏有黷於我君當悉屏去其吏卒獨入<lb/>
　廟中冀一言以相告袁生曰謹受教是歳冬袁生果<lb/>
　補新明令及至任問之果有赤水神廟在縣南數里<lb/>
　旬餘乃詣之未至百餘步下馬屏卒獨步入廟中見<lb/>
　其簷宇摧頹蓬荒如積佇望久之有一白衣丈夫自<lb/>
　廟後來高生也色甚喜既相拜揖乃謂袁生曰夫君<lb/>
<pb n="KR3l0110_WYG_002-6a"/>
　不忘夙約今日勞動車駟俯而詣我幸何甚哉於是<lb/>
　引入廟見北垣下有一老僧荷桎梏有數人立其傍<lb/>
　袁生因問曰此僧亦何為而得罪以至於是神曰此<lb/>
　僧所居縣東蘭若道成師也身有殃咎故繫於此今<lb/>
　將一歳矣毎旦夕余則鞭箠之從此後旬餘余當釋<lb/>
　之袁生又問曰此僧身在陽世安得繫於此乎神曰<lb/>
　以此僧之生魂繫之使其身自遭沈疾亦安得知其<lb/>
　魂為余之所繫哉神又告袁生曰君幸諾我興建祠<lb/>
<pb n="KR3l0110_WYG_002-6b"/>
　宇幸疾圖之袁生曰不敢相忘既歸欲為計其工費<lb/>
　然以初官貧甚無以為資因自念曰神人所言繫道<lb/>
　成師之生魂因而困憊僧本不知又云從此去旬餘<lb/>
　當解脱矣吾今假以神語俾其建廟無乃不可乎彼<lb/>
　僧聞此必無所疑於是命駕徑往縣東蘭若問之果<lb/>
　有道成師者卧疾沈憊幾一歳矣袁生見道成道成<lb/>
　曰某病將死旦夕之期一身痛苦相告不盡袁生曰<lb/>
　師疾如此瀕於逝矣我能愈之師其願乎師其發願<lb/>
<pb n="KR3l0110_WYG_002-7a"/>
　出財修建赤水神廟自當愈也道成曰疾果得痊雖<lb/>
　於貲貨安所吝乎袁生乃相告曰吾善視鬼近謁赤<lb/>
　水神廟見師生魂荷桎梏繫於垣下因召赤水神問<lb/>
　其故曰此僧有宿殃故繫於此吾憐師之苦叱其神<lb/>
　爾何為繫生人魂可疾解之吾當命此僧以修建廟<lb/>
　宇慎無相違也神喜而諾我曰從此去旬餘當舍其<lb/>
　罪吾故告師疾當愈宜修赤水神廟也毋以疾愈怠<lb/>
　爾初心如此則禍且及矣道成偽曰敬受教後旬餘<lb/>
<pb n="KR3l0110_WYG_002-7b"/>
　疾果愈因召弟子告之曰吾少年棄家學浮屠氏迨<lb/>
　今年五十不幸沈疾向者袁生謂我曰師之疾赤水<lb/>
　神為之也疾若愈可修補其廟夫置神廟者所以佑<lb/>
　兆人祈福應今既有害於我安得不除之乎即與其<lb/>
　徒持臿負畚詣廟盡去神像上下殘毁掃無孑遺又<lb/>
　明日道成謁袁生袁生喜曰師疾果愈吾語豈妄耶<lb/>
　道成曰然幸君拯我何敢忘君之恩乎袁生謂曰可<lb/>
　速建赤水神廟不然且懼為禍道成曰夫人所以頼<lb/>
<pb n="KR3l0110_WYG_002-8a"/>
　於神者以其福可延禍可弭旱亢則雩之以澤淫潦<lb/>
　則祈之以霽故天子詔天下諸郡國雖一邑一里必<lb/>
　建其祠蓋用祈民之福也若赤水神者無以福人而<lb/>
　為害於人焉可不去之今將盡毁其廟矣袁生且驚<lb/>
　且懼遂謝之道成氣益豐而袁生懼後月餘吏有罪<lb/>
　袁生扑之無何吏死其家訴於郡坐徙端溪行抵三<lb/>
　峽忽遇一白衣立道左視之乃赤水神也曰向託君<lb/>
　修我祠宇奈何致道成毁我之舍棄我之像使一旦<lb/>
<pb n="KR3l0110_WYG_002-8b"/>
　無所歸君之罪也今君棄逐窮荒亦我報讐爾袁生<lb/>
　謝曰毁君者道成也何為罪我而為讐也神曰道成<lb/>
　雖為僧而餘福尤盛故吾不能為災今君禄與命衰<lb/>
　背棄宿約故吾得而為謀矣言已不見生甚惡之數<lb/>
　日竟以憂卒<lb/>
王鍔之鎮太原也忽一日亭午有小吏見一神人長丈<lb/>
　餘介金仗劍自衙門緩步而來既而佇立久之若有<lb/>
　所伺小吏見之懼甚白於衙將靳坦張和偕視之如<lb/>
<pb n="KR3l0110_WYG_002-9a"/>
　小吏言俄有暴風起因忽不見後月餘而鍔薨時元<lb/>
　和中也<lb/>
雲朔之間嘗大旱時暑益甚里人病熱者以千數有村<lb/>
　甿陳翁者嘗獨行田間忽逢一人儀狀甚異擐金甲<lb/>
　左右佩弧矢執長劍御良馬朱纓金珮光飾華煥鞭<lb/>
　馬疾驅適遇陳翁因駐馬而謂曰汝非里中人乎翁<lb/>
　曰某農人家于此亦有年矣神人曰我天使今上帝<lb/>
　以汝里中俱病熱豈獨驕陽之所致乎且有癘鬼在<lb/>
<pb n="KR3l0110_WYG_002-9b"/>
　君邑中為祟故人多此疾上帝命我逐之俄而不見<lb/>
　陳翁即以其事白於里人自是雲朔之間病熱者皆<lb/>
　愈<lb/>
王鍔鎮太原有清河崔澤者長慶中刺坊州嘗避暑於<lb/>
　亭時風月清朗忽見一丈夫身甚長危冠廣袖自堂<lb/>
　之前軒而降立于階所厲聲而呼者三呼既止崔氏<lb/>
　一家皆見之崔澤懼而且惡命家童逐之已亡見矣<lb/>
　是後澤被疾至明日發使獻書願解官歸老相府不<lb/>
<pb n="KR3l0110_WYG_002-10a"/>
　允後月餘卒於郡<lb/>
吏部侍郎韓愈長慶四年夏因疾不治務至秋九月其<lb/>
　疾益甚冬十一月於靖安里晝卧見一神人長丈餘<lb/>
　披甲仗劍佩弧矢儀形甚峻至寢室立於榻前久而<lb/>
　謂愈曰帝命卿來計事愈遂起力疾正冠揖之曰臣<lb/>
　不幸有疾敢遽見帝神曰威梓國絶域遠夷部落繁<lb/>
　聚世與韓氏為讐而乃騁悖肆奸覬覦中夏今將討<lb/>
　之非力不給卿以為何如愈對曰願從大王討之神<lb/>
<pb n="KR3l0110_WYG_002-10b"/>
　人頷之而去於是書其詞揭於座右終不能解至六<lb/>
　月而卒<lb/>
故相李逢吉嘗為司空范希韓從事于單于府時金城<lb/>
　寺有老僧無為者年七十餘嘗一日獨處禪齋負壁<lb/>
　而坐瞬目數息忽有一介甲持殳者由寺門而入食<lb/>
　頃聞報李從事來自是逢吉將遊金城寺無為輒見<lb/>
　向者神人先至率以為常衙將簡郢與無為弟子法<lb/>
　真善嘗為郢語之<lb/>
<pb n="KR3l0110_WYG_002-11a"/>
故相李囘少時嘗久疾其兄延召巫祝於庭中設酒食<lb/>
　以樂神方面壁而卧忽聞庭中喧然囘視見堂下有<lb/>
　數十人或衣黃衣緑競接酒食而㗖之良久將散巫<lb/>
　欲撤其席忽有一神自空中而降左右兩翅諸鬼皆<lb/>
　辟易四散且曰陸大夫神至矣巫者亦驚曰陸大夫<lb/>
　神來即命致酒食於庭其首俯於筵上食之且盡乃<lb/>
　就飲其酒俄頃其貌頳然若有醉色遂飛去羣鬼亦<lb/>
　隨而失後數日囘疾愈<lb/>
<pb n="KR3l0110_WYG_002-11b"/>
有崔君者貞元中為河内守崔君貪而刻河内人苦之<lb/>
　嘗於佛寺中假佛像金凡數鎰而竟不酧其寺僧亦<lb/>
　以太守終不敢言未幾而崔君卒於郡是日寺有牛<lb/>
　産一犢者其犢頂上有白毛若縷織成文字曰崔某<lb/>
　者寺僧相與觀之且嘆且異曰崔君為吾郡太守嘗<lb/>
　假此寺中佛像金而竟不還今日事果何如哉崔君<lb/>
　之家聞之即以他牛易其犢既至命剪去毛上文字<lb/>
　已而復生囘至其家雖豢以蒭粟卒不食崔氏且以<lb/>
<pb n="KR3l0110_WYG_002-12a"/>
　為異亦竟歸其寺焉<lb/>
海岱之間出𤣥黃石或云茹之可以長生𤣥宗皇帝嘗<lb/>
　命臨淄守毎歳採而貢焉開元二十七年江夏李邕<lb/>
　為臨淄守是歳秋因入山採𤣥黃石忽遇一翁姿質<lb/>
　甚妙而風度明朗髭髯極豐衣褐衣自道左出叩李<lb/>
　邕馬且告曰君侯躬自採藥豈不為延聖主之壽乎<lb/>
　曰然翁曰聖主當獲龍馬以彰清世雍熈之瑞則享<lb/>
　國無疆無勞採常藥耳邕曰龍馬安在答曰當産齊<lb/>
<pb n="KR3l0110_WYG_002-12b"/>
　魯之郊若獲之即是太平之符雖麟鳳龜龍不足以<lb/>
　並其瑞邕方命駕以後乗遽亡見矣邕大異之顧謂<lb/>
　從事曰得非神人乎即命其吏王乾貞者求龍馬於<lb/>
　齊魯之間至開元二十九年夏五月乾貞果得馬於<lb/>
　北海郡民馬㑹恩之家其色騅毛兩脇有麟甲鬃尾<lb/>
　若龍之鬐鬛嘶鳴真簴笛之音日馳三百里乾貞訊<lb/>
　其所自㑹恩曰吾獨有牝馬嘗浴於淄水遂有胎而<lb/>
　産因以龍子呼之乾貞即白於邕邕甚喜因表其事<lb/>
<pb n="KR3l0110_WYG_002-13a"/>
　以獻上大悦詔内閑廏異其蒭豢命畫工圖其狀用<lb/>
　頒示中外<lb/>
天寶初有王薰者居長安延壽里中嘗一夕有三四輩<lb/>
　挈食㑹薰所居既飲食燭前忽有巨臂出燭影下薰<lb/>
　與諸友且懼相與觀之其臂色黑而有毛甚多未幾<lb/>
　影外有語曰君有㑹不能一見呼耶願得少肉致掌<lb/>
　中薰莫測其由即與之其臂遂引去少頃又伸其臂<lb/>
　曰君幸與我肉今食且盡願君更賜之薰即又置肉<lb/>
<pb n="KR3l0110_WYG_002-13b"/>
　於掌中已而又去於是相與謀曰此必怪也俟其再<lb/>
　來當斷其臂頃之果來拔劍斬之臂既墮其聲亦遠<lb/>
　俯而視之乃一驢足血滿於地明日因以血蹤追尋<lb/>
　之入里中民家即以事問民民曰家有一驢且二十<lb/>
　年矣夜失其足有似刃而斷者焉方駭之而薰又以<lb/>
　事来告其民若符所怪殺而食之<lb/>
郭司空釗太和中自梓潼移鎮西京府時有閽者甚謹<lb/>
　朴釗念之多委以事嘗一日釗命市紋繒絲帛百餘<lb/>
<pb n="KR3l0110_WYG_002-14a"/>
　匹其價倍且以為欺我即囚於獄用致其罪獄既具<lb/>
　釗命笞於夜忽有十餘犬爭擁其背吏卒莫能制釗<lb/>
　大異之且訊其事閽者曰某好閲佛氏金剛經自童<lb/>
　丱常以食飼羣犬不知其他釗歎曰犬尚能感其惠<lb/>
　報其德吾安可不施恩信遂釋之<lb/>
扶風縣西有天和寺在高崗之上其下龕宇軒豁可居<lb/>
　窮者趙叟家焉叟無妻孥病足而傴常䇿杖行乞於<lb/>
　市里人哀其老病而窮無所歸率給以食叟得食必<lb/>
<pb n="KR3l0110_WYG_002-14b"/>
　先聚羣犬以食之後歳餘叟病寒卧於龕中時大雪<lb/>
　叟貧無衣躶形就地且戰且慄羣犬俱集於叟傍揺<lb/>
　尾而嘷已而環其袵席競以身衛叟肢體由是寒威<lb/>
　少解後旬餘竟以寒死於龕中羣犬哀鳴晝夜不歇<lb/>
　數日方去<lb/>
　<lb/>
　<lb/>
　宣室志卷二<lb/>
</p>
<p>
</p>
  </div>
</body>
</text>
</TEI>
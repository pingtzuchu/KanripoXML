<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣室志卷七</head> <lb/>
    <p>
<pb n="KR3l0110_WYG_007-1a"/>
欽定四庫全書<lb/>
　宣室志卷七<lb/>
　　　　　　　　　　　　　唐　張讀　撰<lb/>
黑山之陰有李衛公廟寶厯中張惟清都䕶單于其從<lb/>
　事盧立嘗夢一人頎長黒衣告立曰吾居於衛公廟<lb/>
　且久矣子幸遷我於軍城中已而遂去及曉立不喻<lb/>
　即入白於惟清曰衛公於國有大勲勞今廟宇隳殘<lb/>
　飄蕩且甚願新其土木之製惟清喜而可其請先是<lb/>
<pb n="KR3l0110_WYG_007-1b"/>
　單于府以惟清有美化狀其政績遣䕶軍駱忠表聞<lb/>
　於上有詔命中書舎人髙公釴文其事刻於碑詔既<lb/>
　至而未有堅䂥惟清方命使採石於雲中郡未還及<lb/>
　修衛公廟濠其西得一石方而長其下有刻出張字<lb/>
　厯然可辨土人持以獻于惟清惟清喜曰天賜吾之<lb/>
　碑石即召從事視之立且驚且異因起賀而白前夢<lb/>
　於是以石為碑髙公之文刻焉<lb/>
太和中王璠亷問丹陽因溝其城既鑿深數尺得一石<lb/>
<pb n="KR3l0110_WYG_007-2a"/>
　銘文曰山有石石有玉玉有瑕即休工人得之具以<lb/>
　事告白而獻於璠詳其義久而不能解即命僚佐辨<lb/>
　之皆無能析其理者數日有一叟請謁璠之吏且宻<lb/>
　謂曰吾聞王公得石銘今有辨者乎吏曰公方念之<lb/>
　其義為何如耶君即能究耶叟曰是不祥也夫山有<lb/>
　石石有玉玉有瑕即休也皆叙王公之世也且先公<lb/>
　曰崟崟生礎以文而觀是山有石也礎生璠是石有<lb/>
　玉也璠之子曰遐休是玉有瑕即休休者絶之兆推<lb/>
<pb n="KR3l0110_WYG_007-2b"/>
　是而辨其絶緒乎吏謝之叟言竟而去至太和九年<lb/>
　冬璠卒夷其宗果符叟之解也<lb/>
太和中有栁光者嘗南遊因行山道㑹日晩誤入山崦<lb/>
　中松徑盤曲行數里至一石室雲水環擁清泉交噴<lb/>
　室有裀榻若人居者前對霞翠固非人境光因臨流<lb/>
　凝佇忽見一缶合於地光即啟之其缶下有泉周不<lb/>
　盡尺其水清激舉巵以飲若甘醴盡十餘巵而已醉<lb/>
　甚遂偃於榻及曉方寤因視石壁有雕刻文字極多<lb/>
<pb n="KR3l0110_WYG_007-3a"/>
　遂寫其字置于䄂詞曰武之在邜堯王八季我棄其<lb/>
　寢我去其扆深深然髙髙然人不吾知人不吾謂由<lb/>
　今之後二百餘祀熖熖其光和和其始東方有兔小<lb/>
　首兀尾經過吾道來至吾里飲吾泉以醉登吾榻而<lb/>
　寐刻乎其壁奥乎其義人誰以辨其東平子光閱而<lb/>
　異之遂行出徑約數十步回望其室盡無見矣光究<lb/>
　之不得友人吕生者視而解之未幾吿曰吾盡詳矣<lb/>
　此乃得道者語也大唐氏之初建號武德武之二年<lb/>
<pb n="KR3l0110_WYG_007-3b"/>
　其嵗己卯也武之在卯其義見矣蓋武德二年也堯<lb/>
　王者謂髙祖之號神堯曰八季者亦二年也我棄其<lb/>
　寢我去其扆者言其去蓋絶去之時乃武德二年也<lb/>
　深深然髙髙然人不吾知人不吾謂者言其𨼆而人<lb/>
　不知也由今之後二百餘祀者言君之來也且唐氏<lb/>
　之初今果二百餘矣熖熖其光和和其始者熖熖其<lb/>
　光謂歲在丁未也熖者火豈非南方丙丁之謂乎未<lb/>
　亦火之位也和和其始謂今天子建號曰太和其始<lb/>
<pb n="KR3l0110_WYG_007-4a"/>
　蓋元年也東方有兔小首兀尾者叙君之名氏東方<lb/>
　甲乙木也兔者卯也卯以附木是柳字也小首兀尾<lb/>
　是光也經吾道來吾里言君之來也飲吾泉以醉登<lb/>
　吾榻而寐言君之止也刻乎其壁奥乎其義誰人以<lb/>
　辨其東平子謂其義奥而獨吾能辨之東平吾之邑<lb/>
　也益又信矣如是而辨果得道者之遺記也<lb/>
唐元和中李師道據青齊蓄兵勇銳地廣千里儲積數<lb/>
　百萬不貢不覲憲宗命將討之王師不利而師道益<lb/>
<pb n="KR3l0110_WYG_007-4b"/>
　驕乃建新宫擬天子正殿卜日而居是夕雲物遽晦<lb/>
　風雷如撼遂為震擊傾圮俄復繼以天火了無遺燼<lb/>
　青齊人相顧語曰為人臣而逆其君者禍固宜矣今<lb/>
　責降自天安可逃其戾乎旬餘師道果誅死<lb/>
唐劉禹錫云僧道宣持律第一忽一旦霹靂遶戸外不<lb/>
　絶宣曰我持律更無所犯若有宿業則不知之於是<lb/>
　裭三衣於户外謂有蛟螭憑焉衣出而聲不已宣乃<lb/>
　視其十指甲有一㸃如油麻者在右手小指上疑之<lb/>
<pb n="KR3l0110_WYG_007-5a"/>
　乃出於隔子孔中一震而失半指黑㸃是蛟龍之藏<lb/>
　處也禹錫曰在龍亦已善求避地之所矣而終不免<lb/>
　則一切分定豈可逃乎<lb/>
唐晉陵郡建元寺僧智空本郡人道行彰聞於里中年<lb/>
　七十餘一夕既闔闗忽大風雷若起於禪堂殷然不<lb/>
　絶燭滅而塵坌晦黑且甚簷宇揺震矍然自念曰吾<lb/>
　棄家為僧迨兹四紀暴雷如此豈神龍有怒我者不<lb/>
　然有罪當雷震死耳既而聲益甚復坐而祝曰某少<lb/>
<pb n="KR3l0110_WYG_007-5b"/>
　學浮屠氏為沙門迨五十餘年豈所行乖於釋氏教<lb/>
　耶不然且有黷神龍耶設如是安敢逃其死儻不然<lb/>
　則願亟使開霽俾舉寺僧得自解也言訖大震一聲<lb/>
　若發左右坐榻傾靡昏霾顛悖由是驚慴仆地經食<lb/>
　頃聲方息雲月晴朗然覺有腥腐氣如在室内秉燭<lb/>
　視之於垣下得一蛟其長數丈血流于地乃是禪堂<lb/>
　庭北有槐樹髙數十尋為雷震死循木理而裂中有<lb/>
　蛟龍蜿蜒之跡焉<lb/>
<pb n="KR3l0110_WYG_007-6a"/>
唐河東郡東南百餘里有積水謂之百丈泓清澈纎毫<lb/>
　必鑒在驛路之左槐栁環擁煙影如暮途出於此者<lb/>
　乃為憇駕之所太和五年夏有徐生自洛陽抵河東<lb/>
　至此水困殆既甚因而暫息且吟且望日卓午忽聞<lb/>
　水中有細聲若蠅蚋之噪俄而纎光發其音稍響暫<lb/>
　者擊轂其光如索而曵焉生始異之聲久益繁遂有<lb/>
　雷自波間起震光為電接雲氣至旅次遽話其事答<lb/>
　曰此百丈泓也嵗旱未嘗不指期而雨今旱且甚巫<lb/>
<pb n="KR3l0110_WYG_007-6b"/>
　師命巫屬禱焉巫者告曰某日當有大雨至日果為<lb/>
　之霑足<lb/>
唐御史楊詢美居廣陵郡從子數人皆幼始從師學嘗<lb/>
　一夕大風雨雷電震耀諸子俱出戸望且笑且詈曰<lb/>
　我聞雷有鬼不知鬼安在願得而殺之可乎既而雷<lb/>
　聲愈震林木傾靡忽一聲轟然若在于廡諸子驚甚<lb/>
　即馳入戸負壁而立不敢輒動復聞雷聲若天呵地<lb/>
　吼廬舎揺動諸子益懼經食頃雷電方息天月清霽<lb/>
<pb n="KR3l0110_WYG_007-7a"/>
　庭有大古槐擊拔其根而劈之諸子覺兩髀痛不可<lb/>
　忍具告詢美命家僮執燭視之諸髀咸有赤文縱横<lb/>
　十數狀𩔖杖痕疑雷鬼之所為也<lb/>
寶厯中有京兆韋思𤣥僑居洛陽性尚竒嘗慕神仙之<lb/>
　術後遊嵩山有道士教曰夫餌金液者可以延夀吾<lb/>
　子當先學煉金如是則可以肩赤松駕廣成矣於是<lb/>
　思𤣥求煉金之術積十餘年㑹術士數百終不能得<lb/>
　其妙忽一日有居士辛銳者貌甚清瘦愀然有寒色<lb/>
<pb n="KR3l0110_WYG_007-7b"/>
　衣敝裘扣思𤣥門謂思𤣥曰吾病甚窮無所歸聞先<lb/>
　生好古尚竒集天下異人方士我故來謁耳願先生<lb/>
　納之思𤣥即止居士於舎之後居士身疾臞盡潰血<lb/>
　穢甚韋氏一家盡惡之思𤣥嘗召術士數人㑹食而<lb/>
　居士不得預既具膳居士突至客前溺於筵席上盡<lb/>
　濕客怒皆起韋氏家僮亦競來罵之居士遂告去行<lb/>
　至庭忽亡所見思𤣥與諸客甚異之因視其溺乃紫<lb/>
　金也竒光燦然直曠代之寳思𤣥且驚且歎有解者<lb/>
<pb n="KR3l0110_WYG_007-8a"/>
　曰居士紫金精也徴其名氏信矣且辛者葢西方庚<lb/>
　辛金而銳字者兌從金兌亦西方之正位推其義則<lb/>
　吾之解若合符然<lb/>
故崔寧領蜀時犍為守清河崔君既以啟尹真人函<hi>事具</hi>
　<hi>靈仙篇</hi>是夕崔君為㝠司所召其㝠官即故相吕諲也<lb/>
　與崔君友善相見悲泣已而謂崔曰尹真人有石函<lb/>
　在貴郡何為輒開今奉玉帝命召君按驗將如之何<lb/>
　崔謝曰愚俗聾瞽不識神仙事故輒開真人之函罪<lb/>
<pb n="KR3l0110_WYG_007-8b"/>
　誠重然已三宥之矣其不識不知者俱得原赦儻公<lb/>
　寛之某庶獲自新耳諲曰帝主命嚴地府卑屑何敢<lb/>
　違乎即召按掾出崔君籍有頃按掾至白曰崔君餘<lb/>
　位五任餘夀十五年今上帝有命折夀十二年盡奪<lb/>
　其官崔又謝曰與公平生為友今日之罪誠自已招<lb/>
　然故人豈不能宥之諲曰折夀削官則固不可逃然<lb/>
　可以為足下致二年假職優其廩禄用副吾子之託<lb/>
　崔又再拜謝言方畢忽有雲氣炳然紅光自空而下<lb/>
<pb n="KR3l0110_WYG_007-9a"/>
　諲及廷掾僕吏俱驚躍而起曰天符下遂稽首致敬<lb/>
　崔於室中壁隙間潜窺之見諲具巾笏率廷掾分立<lb/>
　於庭咸俛而拱雲中有一人紫衣金魚執一幅書宣<lb/>
　導帝命於是諲及廷掾再拜受書便駕雲而上頃之<lb/>
　遂没諲命崔君出坐啟天符視之且歎且泣謂崔曰<lb/>
　子識元三乎<hi>元相國行三名載也</hi>崔曰乃布衣之舊耳諲曰血<lb/>
　屬無𩔖吁可悲夫某雖與元三為友至是亦無能拯<lb/>
　之徒積悲歎詞已又泣既而命一吏送崔君歸再拜<lb/>
<pb n="KR3l0110_WYG_007-9b"/>
　而出與使者俱行入郡城廨中已身卧於榻其妻孥<lb/>
　哭而環之使者引崔府君於榻魂與身翕然而合遂<lb/>
　窹其家云卒三日矣本郡已白亷使崔即治裝虚室<lb/>
　往蜀具吿於寧寧遂著攝副使月給俸錢二十餘萬<lb/>
　時元載方執國政寧與載善饋遺甚多聞崔之言懼<lb/>
　連坐因命親吏持五百金賂載左右盡購得其書百<lb/>
　餘軸皆焚之後月餘元載籍沒又二年崔亦終矣<lb/>
彭城劉溉者貞元中為彭城令卒於官家甚貧困寄韓<lb/>
<pb n="KR3l0110_WYG_007-10a"/>
　城佛寺中嵗將半其縣丞竇亦卒三日而寤初竇生<lb/>
　晝寢夢一吏導而西去厯髙原大澤數百里抵一城<lb/>
　郭入門導吏亡去生懼甚即出城門門有衛卒舉劍<lb/>
　而列竇生訊之衛卒舉劍指南曰由此之生道耳竇<lb/>
　始知身死背汗而股慄即南去雖殆不敢息俄見十<lb/>
　餘人立道左有一人呼竇生挈其手而熟視之乃是<lb/>
　劉溉曰吾兄何自而來竇具以告曰我自與足下别<lb/>
　若委身於陷穽中念平生時安可得因涕泣竇即話<lb/>
<pb n="KR3l0110_WYG_007-10b"/>
　㝠途事溉泣不語久之又曰我妻今安在得無恙乎<lb/>
　竇曰賢子僑居韓城佛寺中將半嵗矣溉曰子今去<lb/>
　為我問訊我以窮泉困辱逺不可逃每念妻孥若踵<lb/>
　而不忘步幽顯之恨何可盡道哉將别謂竇曰我有<lb/>
　詩贈君曰㝠路杳杳人不知不用苦說使人悲喜得<lb/>
　逢君傳家信後㑹茫茫何處期已而又泣竇遂告别<lb/>
　未十餘里聞擊撞聲極震響因悸而寤竇即師楊慈祖<lb/>
　兄其甥崔氏子常以其事語諸人<lb/>
<pb n="KR3l0110_WYG_007-11a"/>
貞元中有廬江郡民因樵採至山會日暮忽見一胡人<lb/>
　長丈餘自山崦中出衣黑衣執弓矢民大恐遽走匿<lb/>
　林中窺之胡人佇望良久忽東向發一矢民隨望之<lb/>
　見百步外有一物狀𩔖人舉體黄毛數寸䝉烏巾而<lb/>
　立矢中其腹輒不動胡人笑曰果非吾所及遂去又<lb/>
　一胡亦長丈餘魁偉逾於前者亦執弧矢東望而射<lb/>
　中其物之胷亦不動胡人又曰非將軍不可又去俄<lb/>
　有胡人數十衣黑衣臂弓腰矢若前驅者又見一巨<lb/>
<pb n="KR3l0110_WYG_007-11b"/>
　人長數丈披紫衣狀貌極異緩步而來民見之不覺<lb/>
　瞿然巨胡東望謂其前驅者曰射其喉羣胡欲争射<lb/>
　之巨胡誡曰非雄舒莫可他胡皆退有一胡前引滿<lb/>
　一發遂中其喉其物亦不懼徐以手拔去三矢持一<lb/>
　巨礫西向而來胡人皆有懼色前白巨胡曰事迫矣<lb/>
　不如降之巨胡即命呼曰將軍願降其物乃投礫於<lb/>
　地自去其巾狀如婦人無髮至羣胡前盡收奪所執<lb/>
　弓矢皆折之遂令巨胡跪於地以手連掌其頰胡人<lb/>
<pb n="KR3l0110_WYG_007-12a"/>
　哀祈稱死罪者數四方釋之諸胡髙拱而立不敢輒<lb/>
　動其物徐以巾䝉首東望而去胡人相賀曰賴今日<lb/>
　甲子爾不然吾輩其死乎既而俱拜於巨胡前巨胡<lb/>
　頷之良久遂導而入山崦時欲昏黑民雨汗而歸竟<lb/>
　不知何物也<lb/>
唐敬宗皇帝御厯以天下無事視政之餘因廣浮屠教<lb/>
　由是長安中緇徒益多及文宗嗣位親閱萬機思除<lb/>
　其害於人者嘗顧左右曰自吾為天子未能有補於<lb/>
<pb n="KR3l0110_WYG_007-12b"/>
　人今天下幸無兵革吾將盡除害物者使億兆之民<lb/>
　指今日為堯舜時願足矣有不能補治化而蠧於物<lb/>
　者但言之左右或對曰獨浮屠氏不得有補於大化<lb/>
　而蠧於物為甚可以斥去於是文宗病之始命有司<lb/>
　詔中外罷緇徒說佛經義又斥其不脩教者詔命將<lb/>
　行㑹尚食㕑吏脩御膳以鼎烹雞卵方措火於其下<lb/>
　忽聞鼎中有聲極㣲如人言者迫而聽之乃羣卵呼<lb/>
　觀世音菩薩也聲甚悽咽似有所訴尚食吏異之具<lb/>
<pb n="KR3l0110_WYG_007-13a"/>
　其事上聞文宗命左右驗之如尚食所奏文宗歎曰<lb/>
　吾不知浮屠氏之力乃如是耶翌日敕尚食吏勿以<lb/>
　雞卵為膳因頒詔郡國各於精舎塑觀世音菩薩之<lb/>
　像以彰感應<lb/>
髙陽許文度唐太和中僑居岐陽郡後以病熱近月餘<lb/>
　瞑而卧于榻若沉醉狀後數日始寤初文度夢有一<lb/>
　人衣黄袍若吏輩與俱行田野四望間寂然無雞犬<lb/>
　聲且不知幾百里是時天景已曛晦愁思如結有衣<lb/>
<pb n="KR3l0110_WYG_007-13b"/>
　黄袍者謂文度曰子無苦夫夀之與夭固有涯矣雖<lb/>
　聖人安能逃其數文度忽悟身已死憂且甚又行十<lb/>
　餘里至一水盡目無際波濤黒色杳莫窮其深淺黄<lb/>
　衣人俱履水而去獨文度懼不敢涉已而有二金人<lb/>
　皆長五寸餘竒光皎然自水上來黄衣者望見金人<lb/>
　沮色震慄即辟易馳去不敢正視二金人謂文度曰<lb/>
　汝何為來地府中我今挈汝歸生途慎無恐文度懼<lb/>
　稍解因再拜謝之於是金人與文度偕行數十里俄<lb/>
<pb n="KR3l0110_WYG_007-14a"/>
　望見里門喜不勝忽聞有厲聲呼文度者文度悸而<lb/>
　醒見妻子方泣於前且竒且歎而羸<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不能運肢體<lb/>
　故未暇語其事後旬日病少間策而行於庭忽見二<lb/>
　金人皆長五寸餘在佛舎下果前時夢中所見者視<lb/>
　其儀狀無毫縷之異心益竒之始以其事告於妻妻<lb/>
　曰昨者以君病且亟妾憂不解然嘗聞佛氏有救苦<lb/>
　之力由是棄貲玩鑄二金人之像每清旦先具齋祀<lb/>
　之自是君之疾亦除蓋其神力也文度感二金人報<lb/>
<pb n="KR3l0110_WYG_007-14b"/>
　效之速不食牲牢常閱佛書因盡窮其㫖而皈依於<lb/>
　釋氏焉<lb/>
有商居士者三河縣人年七嵗能讀佛氏書里人異之後<lb/>
　廬於三河縣西田中有佛書數百篇手卷目閱未嘗<lb/>
　廢一日從而師者且百輩往往獨遊城邑偕其行者<lb/>
　聞居士每運肢體瓏然若戞玉之音聽者竒之或曰<lb/>
　居士之骨真鎖骨也夫鎖骨連絡如蔓故動揺肢體<lb/>
　則有清越之聲固其然矣昔聞佛氏書言佛身有舎<lb/>
<pb n="KR3l0110_WYG_007-15a"/>
　利骨菩薩之身有鎖骨今商居士者豈非菩薩乎然<lb/>
　愚俗之人固不可辨也居士後年九十餘一日湯沐<lb/>
　具冠帶悉召門弟子㑹食因吿之曰吾年九十矣今<lb/>
　旦暮且死汝當以火燼吾屍慎無違逆吾㫖門弟子<lb/>
　泣曰謹聽命是夕端坐而逝後三日弟子焚居士於<lb/>
　野及視其骨果鎖骨也支體連貫若綴絡之狀風一<lb/>
　拂則纎韻徐引於是里人競施金錢建一塔以居士<lb/>
　鎖骨瘞於塔中<lb/>
<pb n="KR3l0110_WYG_007-15b"/>
甯勉者雲中人也年少有剛勇氣善騎射能以力格猛<lb/>
　獸不用兵仗北都守健其勇署為衙將後以兵士千<lb/>
　人軍於飛狐城時薊門帥驕悍棄天違法反書聞闕<lb/>
　下唐文宗皇帝詔北都守攻其南詔未至而薊門兵<lb/>
　夜伐飛狐鉦鼔震地飛狐人恟然不自安謂甯勉曰<lb/>
　薊兵豪健不可敵今且至矣其勢甚急願空其邑以<lb/>
　遁去不然旦暮㧞吾城吾不忍父子兄弟盡血賊刃<lb/>
　下悔寧可及雖天子神武安能雪吾寃乎幸熟計之<lb/>
<pb n="KR3l0110_WYG_007-16a"/>
　勉自度兵少固不能折薊師之鋒將聽邑人語慮得<lb/>
　罪於天子欲堅壁自守又慮一邑之人悉屠於賊手<lb/>
　憂既甚而策未有所决忽有諜者告曰賊盡潰矣有<lb/>
　棄甲在城下願取之勉即登城垣望見星月明朗有<lb/>
　賊兵馳走顛躓者不可數若有大兵擊其後勉大喜<lb/>
　開邑門縱兵逐之生擒卒數千人得其遺甲甚多先<lb/>
　是勉好浮屠氏常誦佛書金剛經既敗薊師擒其虜<lb/>
　以訊焉虜曰向者望見城上有巨人數百俱長三丈<lb/>
<pb n="KR3l0110_WYG_007-16b"/>
　餘雄猛可懼怒目呿吻袒肱執劍薊人見之盡慘然<lb/>
　汗慄即馳走逺避又安有鬬心乎勉始悟巨人乃金<lb/>
　剛也益自竒之勉累官至御史中丞後為清塞副使<lb/>
　也<lb/>
唐貞觀中有玉潤山悟真寺僧夜於藍溪忽聞有讀<lb/>
　法華經者其聲纎逺時星月逈臨四望數十里閴然<lb/>
　無覩其僧慘然有懼及至寺具白其事於羣僧明夕<lb/>
　俱於藍溪聽之果聞經聲自地中發於是以標表其<lb/>
<pb n="KR3l0110_WYG_007-17a"/>
　所明日窮表下得一顱骨在積壤中其骨槁然獨唇<lb/>
　吻與舌鮮而且潤遂持歸寺乃以石函致於千佛殿<lb/>
　西軒下自是每夕常有讀法華經聲在石函内長安<lb/>
　中有士女觀者千數後新羅僧客於寺僅嵗餘一日<lb/>
　寺僧盡下山獨新羅僧遂竊石函而去寺僧跡其所<lb/>
　往已歸海東矣時開元末也<lb/>
　<lb/>
　<lb/>
<pb n="KR3l0110_WYG_007-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣室志卷七<lb/>
</p>
<p>
</p>
  </div>
</body>
</text>
</TEI>
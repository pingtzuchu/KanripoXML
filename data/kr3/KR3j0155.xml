<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>南園漫録卷一</head>
    <p>
<pb n="KR3j0155_WYG_001-1a"/>
欽定四庫全書<lb/>
　南園漫録卷一　　　　　明　張志淳　撰<lb/>
　　避諱<lb/>
隨筆謂孟蜀書刻避唐諱以為唐澤逺此恐不然孟蜀<lb/>
初定書多唐時所刻後遂承之不改何唐之澤乎元滅<lb/>
宋後元刻諸史如殷敬恒桓構之類皆諱又如恒字省<lb/>
下一畫至今亦不改凡各布政司鄉試録罔不然豈宋<lb/>
之遺澤至今不忘乎不知為沿襲不明之過反以為唐<lb/>
<pb n="KR3j0155_WYG_001-1b"/>
之遺澤其誤甚矣<lb/>
　　寧馨<lb/>
寧馨阿堵二語謂為呉人方言復旁證所出可謂博矣<lb/>
但解阿堵為此處亦誤蓋阿堵猶言這箇也寧馨猶言<lb/>
這樣也<lb/>
　　王文正<lb/>
王文正公不諫天書隨筆譏之是矣至比之張禹孔光<lb/>
不亦過乎彼二人無可稱而為害大王公有可稱而為<lb/>
<pb n="KR3j0155_WYG_001-2a"/>
害小又况二人終身自以為是而王公遺命有不可掩<lb/>
者固難律之於一也<lb/>
　　引孟子<lb/>
孟子論百里奚隨筆引桞子厚復杜温夫書云所謂乎<lb/>
歟耶哉夫者疑辭也矣耳焉也者决辭也因引孟子論<lb/>
百里奚一章言用助字開闔變化難與温夫言然桞子<lb/>
所云者常也到變化處又不拘此矣觀遷史自當識之<lb/>
　　江神<lb/>
<pb n="KR3j0155_WYG_001-2b"/>
完顔亮之敗死容齋欲加江神以帝號而湯思退不從<lb/>
至遺恨筆之於書夫亮之敗死以天意言則亮惡已極<lb/>
宋運未改也以人事言則虞允文之功也於江神何與<lb/>
容齋乃欲封江以帝號且言淮河不能如江則眞以人<lb/>
責神矣豈理也哉若神果能佑則前韓世忠大敗金人<lb/>
於金山㝷又大敗於金人然則神何所據乎夫帝主宰<lb/>
之名也天以此理主宰萬物無物可並故曰上帝曰天<lb/>
帝今以四瀆一神而冒天之稱則國之休咎繫乎天者<lb/>
<pb n="KR3j0155_WYG_001-3a"/>
尤大且急而使之下同一瀆之號天豈享乎瀆豈安乎<lb/>
凡人君所為祀神者理當祀也所為祈佑者理當祈也<lb/>
無事如舜之望于山川征伐如武之告于大川是也若<lb/>
責以將帥之出力已失祀禱之理而又曰河與淮不能<lb/>
遏敵然則無虞允文之徃江神自能遏敵乎夫四瀆秩<lb/>
視諸侯在五嶽之下自漢以諸侯為王後遂加四瀆以<lb/>
王號亦諸侯之制也容齋時為近侍又博學能文豈不<lb/>
知此而必欲以帝號加江神推其類不惟昧事神之理<lb/>
<pb n="KR3j0155_WYG_001-3b"/>
其流至使人君不修徳政而溺於求媚鬼神其不為孫<lb/>
皓劉劭者幾希矣殆非小失也當時思退只以四瀆秩<lb/>
不可上同於天抑之是已而未究極於理故不足以破<lb/>
容齋之惑而服其心使如前與之論只告謝江神通不<lb/>
加封亦可也然思退賊檜之黨豈足以語此大扺用兵<lb/>
假力於神多載史冊此皆將兵者巧於倡愚勇之智計<lb/>
初不以告人者而容齋遂以為江神真能死完顏亮真<lb/>
能敗完顔亮而河與淮不能其昧於事神之道甚矣<lb/>
<pb n="KR3j0155_WYG_001-4a"/>
　　武侯<lb/>
論諸葛武侯於前而引杜子霸氣西南歇雄圖厯數屯<lb/>
結之是已至後論漢士擇所從乃以武侯見昭烈事埒<lb/>
之荀彧和洽髙柔郭嘉趙儼邢顒呂範周瑜之間夫三<lb/>
往方見自三代而下唯武侯一人而乃㮣等諸魏呉隨<lb/>
時求用之士且又若武侯有心先事昭烈以為自謀者<lb/>
何其悖也<lb/>
　　官制<lb/>
<pb n="KR3j0155_WYG_001-4b"/>
論真宗始創學士以下職名自觀文殿大學士至直秘<lb/>
閣㡬四十種非若前代之冗泛夫官之冗泛莫過於宋<lb/>
凡立言立論於本朝之失不言之可也婉言之亦可也<lb/>
顧謂過於前代不幾於欺誣乎若移此以稱我朝之官<lb/>
制則無閒然矣<lb/>
　　無何<lb/>
論爰盎傳日飲無何只引師古曰無何更無餘事也又<lb/>
引盎傳毋苛言南方不宜多飲又淮安王傳無何注以<lb/>
<pb n="KR3j0155_WYG_001-5a"/>
為再無别事皆因上文為義則無何通無發明蓋無何<lb/>
猶言無幾也今人作文亦言無何猶云少間也言日飲<lb/>
酒不治其事少間則又勸之曰毋反而已蓋究吴反事<lb/>
必致禍於盎不勸其無反亦致禍故也如此解為得若<lb/>
楊鐡崖補日飲無何辭只據盎傳解亦不察耳<lb/>
　　論兵<lb/>
論靖康之禍中外兵數十萬不聞有如蜀燕晉之憤哭<lb/>
者以為氣運使然此尤非確論蓋自武侯治蜀繼以蔣<lb/>
<pb n="KR3j0155_WYG_001-5b"/>
琬費偉輩朝之正氣公心未嘗改燕晉創業日淺其先<lb/>
之風揆亦未盡喪故士卒如是若宋自哲宗用小人而<lb/>
加以徽宗乆乎位養成一種無恥無義憸邪姦佞嗜利<lb/>
私己之人通在顯位而擯斥正直忠良殆盡再加以蔡<lb/>
京童貫之虐朝之公論士之正氣民之恒心銷磨盡矣<lb/>
此何預世運邪後之君天下者深警乎此謀人國者深<lb/>
念乎此則自不各顧其私而惡直醜正以養成一代之<lb/>
禍至於民無憤哭而無可救藥矣彼小人方溺其私而<lb/>
<pb n="KR3j0155_WYG_001-6a"/>
不肯少念及此而容齋又委之世運以助其無所忌憚<lb/>
之心其關係豈小小哉<lb/>
　　和詩<lb/>
論古人和詩必盡其意非若後世為次韻所拘予以為<lb/>
盡意與否在作者非次韻所能拘也去年宗伯喬公宇<lb/>
寄予一絶云六詔山川萬里餘三年踪跡歎離居題詩<lb/>
為問南園叟應了人間未著書予次荅二十絶詩雖不<lb/>
工然所以荅其意者却未嘗以韻拘而有不盡也漫録<lb/>
<pb n="KR3j0155_WYG_001-6b"/>
於左竹帛分排萬卷餘便堪瀟洒送諸居追遷述桞能<lb/>
無意只恐人疑是謗書老來無復計三餘日日昬昬兀<lb/>
兀居天下已多投閤誚子雲何羡太𤣥書身名瓦裂更<lb/>
無餘獨有青山是舊居除却南華經一卷案頭抛盡向<lb/>
來書灌園心事外無餘寂寞柴門傍水居却有誇張杜<lb/>
陵處手持厚禄故人書江左衣冠望乆餘巖瞻旦夕待<lb/>
君居定知還有山翁信莫怪渾無宰相書餘多不録<lb/>
　　勲階<lb/>
<pb n="KR3j0155_WYG_001-7a"/>
文官一品勲階自光禄大夫柱國以上不許請授制載<lb/>
諸司職掌明甚成化中閣老眉山萬公安一考滿始封<lb/>
吏部請給時濟南尹公旻以太子太傅為吏書将滿<lb/>
遂創為萬請而循之至三原王公恕以太子太保為吏<lb/>
書滿三載僉意公必矯前弊今南吏書安陸孫公交為<lb/>
員外郎受王公知最深將伺隙言之見有工刻柱國圖<lb/>
書遂止後四明屠公滽以太子太傅為吏書皆自請給<lb/>
再不可正時鈞陽馬公文升以少傅兼太子太傅為兵<lb/>
<pb n="KR3j0155_WYG_001-7b"/>
書考滿當給屠馬不協固執以唯内閣與吏部有請給<lb/>
之例兵部不當請益無謂矣馬乃言之於内斯給焉法<lb/>
守一壞其流至此<lb/>
　　辨姦<lb/>
容齋辨張天覺姦人之雄而䝉賢者之名只以蔡京不<lb/>
相能之故近𢎞治正徳之間大臣有姦深無文誤為内<lb/>
寺所惡或又有承弊政之後輙能矯飾遂得賢名美謚<lb/>
以盡掩其平生之實者酷似之不知後世寧復有容齋<lb/>
<pb n="KR3j0155_WYG_001-8a"/>
之見否也<lb/>
　　惜才<lb/>
三原王公為吏書時天台夏進士鍭放回違限例當送<lb/>
刑部問罪鍭以為母不服且以詩風貢郎中欽欽不懌<lb/>
時予為主事欽據法白公必欲送問鍭急因言曰必欲<lb/>
問有死而已鍭嘗以所為文獻公公因停其事命予勸<lb/>
鍭鍭曰果不可免則以進士還官長歸養母而已予因<lb/>
解之曰子節誠高矣然已中進士則不比隱者可行其<lb/>
<pb n="KR3j0155_WYG_001-8b"/>
志今公惜才好文乃如是故遣某相告果不服而長歸<lb/>
任子歸矣則據法行浙江廵按御史下縣提子顧不驚<lb/>
令堂乎夏遂語塞還以白公公喜見顔色即遣官持手<lb/>
本引鍭送刑部又丁寧所遣官善慰諭之及官回又召<lb/>
予引官面問曰鍭去云何曰送至刑部門外鍭發嘆而<lb/>
易衣進矣公微笑曰汝在道還使之衣冠乘馬否官曰<lb/>
然公又微笑謂予曰此少年有文而不知法故當委曲<lb/>
成之公於一進士而愛惜保䕶之如此而法則不少屈<lb/>
<pb n="KR3j0155_WYG_001-9a"/>
也可謂難矣<lb/>
　　署門<lb/>
公為吏書署於門曰宋人有言有任於朝者以饋及門<lb/>
為耻受任於外者以包苴入都為羞今動曰贄儀贄儀<lb/>
而不羞於入我寧不自耻哉一時帖然無異議者使非<lb/>
真誠積乆而孚自不敢書書之適足以憎多口矣予目<lb/>
擊為吏書者先後凡幾人矣竟不敢署門如此亦各自<lb/>
知也<lb/>
<pb n="KR3j0155_WYG_001-9b"/>
　　論將<lb/>
容齋謂紹興七年淮西大帥劉少師罷岳少保以母憂<lb/>
去官累辭起復之命朝廷用呂尚書張淵道掌其軍岳<lb/>
在九江憂兵柄一失不容再得亟兼程至郢有㫖復故<lb/>
任而召淵道為樞宻都承㫖予考齊東野語記淮西之<lb/>
事甚悉詞意與此全不同宋史論斷亦謂淮西之舉岳<lb/>
飛在營張浚惡飛聴其歸終母喪而不能留今謂岳憂<lb/>
兵柄一失不容再得則觀岳應張之言足眀其本心豈<lb/>
<pb n="KR3j0155_WYG_001-10a"/>
有憂兵柄一失不容再得之念又朱子亦曰岳亦横終<lb/>
恐難制汪浮溪藻與容齋同時其言亦概岳於張浚而<lb/>
不别白又㮣謂之齷齪常才又獨言岳軍中游手竄名<lb/>
而廪者最多夫朱子之論岳多得之張敬夫敬夫之言<lb/>
多得之於父浚宜無恠者然觀朱子以只慿渠家文字<lb/>
草成張魏公行事與他書所記多不同為恨則大賢之<lb/>
改過不吝可類推已至如容齋與汪所言則何恠髙宗<lb/>
中無所主而賊檜之敢於殺岳乎以岳之忠誠才猷據<lb/>
<pb n="KR3j0155_WYG_001-10b"/>
後世事定後觀之誠所謂天下之竒才豪傑無間言者<lb/>
而當時洪汪皆列侍從有名猶所云若是後數十年朱<lb/>
子猶所云若是則君子一時不值明君而欲人盡知其<lb/>
藴而不寃且欲一時是非之必定難也<lb/>
　　廟額<lb/>
予郡有漢夀亭侯廟宇甚莊重成化辛丑有鎮守太監<lb/>
命撤之而更以武安王廟盖内寺不知前代名臣皆題<lb/>
其故封乃洪武初定五岳四凟為神之<hi>闕</hi>
<pb n="KR3j0155_WYG_001-11a"/>
詔格也據法與理再不容有所更今天下皆然不惟不<lb/>
能正而亦不知所自矣又漢夀為亭名新安程學士敏<lb/>
政已辨之但不知劉宋時亦有漢夀之封可證也<lb/>
　　取蜀<lb/>
容齋言取蜀將帥多不利如洪武中伐蜀取偽夏廖公<lb/>
永忠功獨茂其後亦以服龍鳯衣抵死子孫無聞亦可<lb/>
證矣但云凡割據於蜀者不過一傳再傳考之晉書自<lb/>
李特據蜀傳子雄雄以兄子班為太子雄子越弑班立雄<lb/>
<pb n="KR3j0155_WYG_001-11b"/>
第四子期驤子夀又殺期自立夀死子勢立降晉凡六<lb/>
世四十六年乃亡却不止一再傳也<lb/>
　　冉子<lb/>
程子謂論語成於有子曽子之門人故其書獨二子以<lb/>
子稱然冉有稱冉子退朝冉子為其母請粟凡两稱冉<lb/>
子則不獨二子以子稱矣<lb/>
　　鉛錫<lb/>
嘗見本草謂粉為錫粉又名定粉即今婦女傅面之粉<lb/>
<pb n="KR3j0155_WYG_001-12a"/>
也此粉燒鉛所成錫為五金之賊只可為噐皿不可為<lb/>
粉不知何以名錫粉後見周禮金有六齊以金六錫一<lb/>
為鍾鼎之齊以金錫半為鑒燧之齊注謂錫多則刃明<lb/>
故諸齊皆以錫和之故鑒燧金錫相半今觀古鑒多清<lb/>
白信矣然錫絶不可和金亦不可為粉乃知古之錫即<lb/>
今之鉛也但錫山之名已乆何以不名為鉛而名錫然<lb/>
江西有鉛山縣又何以鉛名乎誌謂周秦間曽産鉛錫<lb/>
則鉛與錫固通名也韻書亦稱鉛為黒錫則鉛為錫明<lb/>
<pb n="KR3j0155_WYG_001-12b"/>
矣然鍾鼎斧斤戈㦸大刃削殺矢鑒燧皆和以鉛則防<lb/>
其挫折易虧缺用其堅韌不脆用其照物明白所謂金<lb/>
性堅剛錫性柔與金或赤黒錫則青白也然則古謂鉛<lb/>
為錫今則鉛自鉛錫自錫耳<lb/>
　　元年<lb/>
春秋論元年之義而推及乾元坤元紀元日稱元祀人<lb/>
君體元宰相調元備矣近觀歐陽永叔以元無他義意<lb/>
亦甚異之偶見擲骰子者謂一為么又見朱子大學章<lb/>
<pb n="KR3j0155_WYG_001-13a"/>
句謂一為首中庸章句又謂一為一若以元年之義例<lb/>
之則訓首者又當别為訓而有他義乎從是言之則歐<lb/>
説亦或有所見也<lb/>
　　笑語<lb/>
太監錢能女真人兄弟四人俱有寵成化間能號三錢<lb/>
來鎮雲南其怙寵驕蹇貪滛侈虐古所未有不能悉記<lb/>
有二事最可資笑語者雲南有一富翁病癩其子頗孝<lb/>
則執其子曰汝父癩傳於軍士不便且又老矣今将沉<lb/>
<pb n="KR3j0155_WYG_001-13b"/>
於滇池其子出厚資乃免又王生者業賣㯽榔致富人<lb/>
呼為㯽榔王家則執其人曰汝庻民也敢惑衆僣號二<lb/>
字王復出所有方免後繼之者雖貪求無厭聞斯事未<lb/>
嘗不為發笑也能後雖挑釁安南三原王端毅公挫其<lb/>
虐然尋復守備南京𢎞治末老死京師不識天道何在<lb/>
或言其㓜畜錢寕於滇晚俾專鎻鑰能病寕利其所有<lb/>
遂進毒於能而死寕初名福寕児者是也本李廵檢之<lb/>
家生子然則能之報亦不為無也<lb/>
<pb n="KR3j0155_WYG_001-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0155_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南園漫録卷一<lb/>
</p>
<p>
</p>
  </div>
<div>
                <head>南園漫録卷二</head>
    <p>
<pb n="KR3j0155_WYG_002-1a"/>
欽定四庫全書<lb/>
　南園漫録卷二　　　　　明　張志淳　撰<lb/>
　　拐子馬<lb/>
金烏珠用拐子馬馬相連以革軍亦貫以韋索號長勝<lb/>
軍自言從海上起兵用以取勝然燕慕容恪以鐡鎻連<lb/>
馬簡善射鮮卑五千為方陣而敗冉閔則用兵之法前<lb/>
固有之<lb/>
　　稱謂<lb/>
<pb n="KR3j0155_WYG_002-1b"/>
𢎞治初三原王公恕為吏書鈞州馬公文升為兵書同<lb/>
朝王公長馬公十嵗及王公以太子太保致仕馬公於<lb/>
𢎞治中以少師兼太子太師為吏書毎對予言及王公<lb/>
不姓不號但曰老天官前軰之謙己敬徳如此<lb/>
　　風裁<lb/>
錢塘倪公岳𢎞治中以太子少保為吏書一時極有風<lb/>
裁人畏奉之恐後惟為都御史張公敷華一沮盖公後<lb/>
南來假錦衣官之宅以居後欲償以值堅不受云有鹽<lb/>
<pb n="KR3j0155_WYG_002-2a"/>
在淮乞一書與張獲支則已矣公從之張得書云我知<lb/>
倪冢宰風裁直吏部外官所當奉第某老矣行且謀<lb/>
歸不能屈法以奉也公大悔沮<lb/>
　　人傑<lb/>
東坡論范増為人傑盖本漢髙以蕭何張良韓信為人<lb/>
傑即繼以項羽有一范増不能用則漢髙固以人傑許<lb/>
増矣此東坡所本也容齋只據楊氏之論謂増非人傑<lb/>
謂坡論未盡夫増之為人尊以亞父則留言計不用則<lb/>
<pb n="KR3j0155_WYG_002-2b"/>
去且又能逆知漢髙之志不在小終能覆楚非人傑其<lb/>
誰能之予少嘗作増論惜其不能佐梁聲秦之罪以伐<lb/>
之而假立楚後以為漢資今思之亦不止此盖羽有盖<lb/>
世之勇増負間世之智羽既尊已謂以智佐勇而天下<lb/>
無餘事矣殊不知羽雖勇一人之勇也已雖智一人之<lb/>
智也顧再不思求天下之勇智以為勇智此其所以失<lb/>
之信平軰而更不聞薦一士也其志業無成所蔽在此耳<lb/>
使増非傑漢髙肯溢羙之於身後耶觀朱子以豪傑許<lb/>
<pb n="KR3j0155_WYG_002-3a"/>
王猛則増以人傑稱不為過而容齋踵楊氏之説為過<lb/>
矣<lb/>
　　工魚<lb/>
大理出魚細鱗而纎長長不盈尺多腹腴而味羙名曰<lb/>
工魚雲南誌載之謂土人不識江字因誤為工其説非<lb/>
矣盖古韻江有工音如陶淵明停雲詩時雨濛濛平陸<lb/>
成江李翺别灊山神文我亦何功路沿大江大理自昔<lb/>
曉文義故用古韻豈昧一江字乎兹非土人不識字乃<lb/>
<pb n="KR3j0155_WYG_002-3b"/>
脩誌者不識字耳當時閤老陳公文為雲南布政使實<lb/>
搃裁之顧亦不察<lb/>
　　對句<lb/>
翰林院學士一人多或三五人閤老洛陽劉公健脩㑹<lb/>
典成欲徳翰林一時陞學士者十人時餘姚謝公遷以<lb/>
禮書為大學士在内閣南昌張公昇為禮書湯隂袁公<lb/>
守直以禮書掌通政事賈公斌以禮書掌鴻臚事南都<lb/>
禮書忘其名而掌太常事崔禮侍志端復進禮書崔無<lb/>
<pb n="KR3j0155_WYG_002-4a"/>
室家由神樂觀道士京師為之語曰禮部六尚書一員<lb/>
黄老翰林十學士五个白丁朝紳一時盛傳以為的對<lb/>
而有譏警盖十學士内五人皆成化戊戌閤老萬公安<lb/>
所選為庻吉士者至是三十年而公論終莫掩予於五<lb/>
人嘗見二三人之作固非誣也第一對句而於時事及<lb/>
萬劉二公之隐皆可考見人言可畏乃如此然吏書亦<lb/>
號文部如許公進劉公宇視予所見三人復有間而人<lb/>
卒不以此置喙豈非終不以文學為職業與<lb/>
<pb n="KR3j0155_WYG_002-4b"/>
　　北岳<lb/>
馬公文升為兵書時建言北岳當祀於山西渾源州之<lb/>
恒山今南祭於曲陽縣者始於李唐飛石之祠而宋地<lb/>
不及北岳所在故誌有恒山飛来之説今京師在北恒<lb/>
山在境内而顧南行以祀北岳非禮也請改祀於恒山<lb/>
為允事下禮部時倪公岳為禮書固執誌言不可事遂<lb/>
寢馬公嘗語予倪非以誌必可信也其父謙無子嘗遣<lb/>
祀曲陽之北岳因私禱神求子夜夣岳神捐旁侍一人<lb/>
<pb n="KR3j0155_WYG_002-5a"/>
與之後遂生倪公因名曰岳以是渠固執不改祀然舜<lb/>
廵狩所祀北岳見在渾源州南二十里彼人猶知奉祀<lb/>
而顧可徃曲陽縣西一百四十里祭乎殊非禮矣予因<lb/>
思之信如誌所言則亦唐失河朔神不饗而飛至曲陽<lb/>
也宋繼唐而王通無河朔則踵唐而祀於曲陽亦理勢<lb/>
使然也今舜祭之地既在山西而信誌言誤矣借曰神<lb/>
在唐宋已飛来則在今日亦必欲飛歸矣抑倪無嗣以<lb/>
姪後官止太子少保為吏書一年遂卒夀止五十有七<lb/>
<pb n="KR3j0155_WYG_002-5b"/>
其禄位名夀視鹽山王公翺三原王公恕有間矣而二<lb/>
公何不聞為神降與或曰倪為吏書有名然二公之名<lb/>
逺出倪上或曰倪以驕侈失之然則為神所降顧為驕<lb/>
侈以累徳而非神所降乃復優焉此殆有不可曉者予<lb/>
友張御史西銘臨安人也母夣黄鶴入帳生仕終御史<lb/>
舉人劉斗母夣斗降於室中生故名仕終廣西都司幕<lb/>
職此尤有不可曉者<lb/>
　　郡城<lb/>
<pb n="KR3j0155_WYG_002-6a"/>
永昌城之山曰大保俗呼為寨子山舊城於山下洪武<lb/>
十四年為麓川思倫所屠十六年指揮夀州李觀築今<lb/>
城於山下又築子城於山上日輪兵守之二十三年觀<lb/>
卒指揮胡淵代之始去子城而以觀所築之西面移包<lb/>
於山上盖淵見京師城包鍾山故也遂盡㓕觀之績以<lb/>
為皆已所築故至今亦無碑記率相傳以為淵之績業<lb/>
淵子孫又世官於此故再無知者淵既徙城得寵遂革<lb/>
府為金齒司學亦廢為倉至今招鎮守之禍皆淵作俑<lb/>
<pb n="KR3j0155_WYG_002-6b"/>
也據淵更觀之舊而免輪守之兵既可禦㓂防險又使<lb/>
山居城内林木蒼然其績亦不可冺但攘觀之功而無<lb/>
文記又革府為司廢學為倉以貽鎮守之禍其惡亦不可<lb/>
掩而憲副林公俊創立名宦祠於學宫而淵首與焉其<lb/>
亦誤已廢學之人而祀於學何居謂宜别祀於所移之<lb/>
城上斯得已<lb/>
　　麓夷<lb/>
正統初麓川思任叛屠騰衝據潞江時遣雲南鎮守太<lb/>
<pb n="KR3j0155_WYG_002-7a"/>
傅黔國沭公晟為搃兵官左都督方政為左副右都督<lb/>
沭公昂為右副率師討之師至潞江晟以思任㓜嘗育<lb/>
於其家决意招之時柵守江者思任黠酋𬗟檢法也已<lb/>
許思任决不容渡矣彼見駐師日乆益罵詈無狀政故<lb/>
武將也不勝憤屢請攻之晟不許兵駐乆運餉石費三<lb/>
两師多是政政遂夜率所領兵渡江撃之大敗其衆走<lb/>
緬檢當時謂之飛渡潞江政遂乘勝逐北至上江上江<lb/>
思任所居也政率所領圍其寨不能半而兵晝夜追逐<lb/>
<pb n="KR3j0155_WYG_002-7b"/>
已疲又夷兵救援益衆乃以旗牌取救於晟日數至晟<lb/>
不遣曰我不曽教他去麾下苦言之乃遣一指揮率少<lb/>
兵徃指揮隂探晟意紿言至夾象石遇夷兵不可進遂<lb/>
已政知晟决無援意遂復送其子瑛過江瑛與從者攀<lb/>
哭不已政㧞劍叱之曰汝急去做將官不死不了遂復<lb/>
過江赴敵夷皆披靡馬躓夷攅刺之為泥時正統四年<lb/>
己未正月四日也麾下盡死有潜江流而逹雲龍州者<lb/>
州夷皆醉之而後以竹索穿其掌送思仁斬之晟聞政<lb/>
<pb n="KR3j0155_WYG_002-8a"/>
死遂焚江上運餉披黒氊雜敗兵歸永昌雲南布政使<lb/>
應履平按察使頼巽以其状聞於朝朝遣都御史丁某<lb/>
問罪遣行人曹某祭政贈政威逺伯謚忠毅立祠永昌<lb/>
子瑛招魂歸𦵏郡人哭皆失聲晟駐永昌乆聞遣官問<lb/>
罪遂隂遣人告之曰吾為主将凡䘮師失律吾皆任之<lb/>
遂發永昌日唯以冷水啖市所賣酥油燒餅行至楚雄<lb/>
遂卒時三月十六日也年七十二事聞朝廷以晟位望<lb/>
素隆嘗闢土安南今又以敬畏國法自殞遂贈晟定逺<lb/>
<pb n="KR3j0155_WYG_002-8b"/>
王謚忠敬尋以子斌請立祠雲南斌卒子琮嗣琮無子<lb/>
嗣遂絶正統九年甲子兵書束鹿王公驥始大征以政<lb/>
故歴陞瑛至南河侯瑛無他才技時號方三軟謂頭軟<lb/>
口軟膝軟也當驥為摠督偕搃兵蒋貴來時政與晟卒<lb/>
已乆而文逹李公賢撰古穣雜録謂麓川初叛沭晟尚<lb/>
在彼時只遣人宣布朝廷恩威赦其罪撫安之未必不<lb/>
從遂輕動舉兵又不委晟而另遣将以致王師失利適<lb/>
王振操柄逞忿驥阿其意云云夫麓川初叛晟固在鎮<lb/>
<pb n="KR3j0155_WYG_002-9a"/>
晟為搃兵政為左副昂為右副統兵數萬討之在正統<lb/>
三年戊午政死莭上江在己未正月四日晟敗囬永昌<lb/>
在正月五六日自永昌囬在二月盡卒於楚雄在三月<lb/>
十六日驥摠督與貴大征在九年甲子事平在十三年<lb/>
戊辰李為閣老最名有相業極遭際一時國史皆其搃<lb/>
裁庻事皆其綜理顧失實至於如此然則後世将安所<lb/>
憑哉良可歎也至論事理大意只以為得地與人無益<lb/>
而勞費萬萬殊不思政以左都督死於夷極惨烈矣欲<lb/>
<pb n="KR3j0155_WYG_002-9b"/>
不興師得乎前以數萬敗於夷矣欲不大興師得乎嘗<lb/>
見楊文貞公士竒作詩送楊即中寕從征大意與李之<lb/>
見同而不敢露又見王吏書作沭忠敬廟碑與李所言<lb/>
同盖李素敬王而王與楊同朝之見又同一得沐氏子<lb/>
孫隐蔽溢羙之状中其素見遂不復疑李遂據以為真<lb/>
而以其事遷就之而筆於書而不復考也夫振之惡雖<lb/>
不可殫述然其主麓川一事於國體於利害於忠臣義<lb/>
士之寃於乆逺之計自今觀之殊為有得不然則歴今<lb/>
<pb n="KR3j0155_WYG_002-10a"/>
七十餘年為中外所壞不知群夷變亂㡬畨矣何以能<lb/>
帖然如此嗟乎如楊王李三臣在我朝可指數而於史<lb/>
於事於是非皆顛倒謬誤至終身莫之省改此朱子於<lb/>
撰張魏公碑而深悔只慿渠家草來所以為大賢不可<lb/>
及與<lb/>
　　廵撫<lb/>
成化丁酉王端毅公恕來廵撫雲南不挈僮僕唯行竈<lb/>
一竹食羅一服無紗羅日給唯猪肉一觔豆腐二塊菜<lb/>
<pb n="KR3j0155_WYG_002-10b"/>
一把醤醋水皆取主家結状再無所供其告示一欲携<lb/>
家僮随行恐致子民嗟怨是以不恤衰老單身自來意<lb/>
在潔已奉公豈肯縱人壞事云云人皆録其辭而焚香<lb/>
禮之後公為吏書予見公衣服飲食雖不侈而亦如常<lb/>
後見公祭兄文有曰昔徃撫滇人皆言錢能勢不可犯<lb/>
犯即有大禍惟兄勸從正果遇禍兄以死理雪從是觀<lb/>
之公畏天憫人固非利害所能怵而公兄之賢亦有以<lb/>
助公之氣與志也<lb/>
<pb n="KR3j0155_WYG_002-11a"/>
　　减字<lb/>
唐劉闢新書傳曰始闢嘗病見問疾者必以手行入其<lb/>
口即裂食之唯盧文若至如平常故益與之厚舊書傳<lb/>
曰初闢嘗病見諸問疾者來皆䨇手據地倒行入闢口<lb/>
闢因磔食之唯盧文若至則如平常故尤與文若厚今<lb/>
按䨇手據地倒行入闢口共九字手行入其口减去䨇<lb/>
據地倒四字乍觀之不知為何説也曷如舊書之明暢<lb/>
乎前軰非之信矣<lb/>
<pb n="KR3j0155_WYG_002-11b"/>
　　識見<lb/>
司馬公光宋之大儒其所修通鑑如紀武曌黜中宗帝<lb/>
曹氏㓂昭烈朱子作綱目已正之矣至於削去留侯迎<lb/>
四皓事以為子挾父夫以為挾父則當載之而論以為<lb/>
戒不為挾則當書以為勸顧從而削去則太子曷從而<lb/>
不廢乎如有疑似削之可也留侯定太子之事漢書屢<lb/>
見如周昌傳亦明言以留侯䇿止顧削以㓕其迹可乎<lb/>
又如取李舟言謂天堂無則已有則君子登地獄無則<lb/>
<pb n="KR3j0155_WYG_002-12a"/>
已有則小人入夫天堂地獄之無豈待疑似而述舟見<lb/>
道不真之論以教人是啓之矣朱子謂其氣與理不曽<lb/>
㑹得恰好處二程毎引之終不能上所以識見不真而<lb/>
偏執如此<lb/>
　　損卯<lb/>
今木工構屋交㑹之處鑿為損卯殊不曉其義意偶見<lb/>
金史張中孚製小舟數寸不假膠漆而首尾相鈎帯謂<lb/>
之鼔子卯則卯字固載於史矣但二字之名義終不可<lb/>
<pb n="KR3j0155_WYG_002-12b"/>
解<lb/>
　　藥名<lb/>
蓬蘽覆盆子本草各出二條是矣下又引唐本注曰覆<lb/>
盆蓬蘽一物異名今注曰蓬蘽覆盆之苖覆盆蓬蘽之<lb/>
子則全誤矣縁此紛紛議論通不能辨二物惟衍義謂<lb/>
蓬蘽非覆盆也自别是一種雖枯敗而枝梗不散又謂<lb/>
覆盆子四五月熟味酸甘外如櫻桃許大軟紅可愛失<lb/>
採則就枝生蛆圖經謂莖葉皆有刺花白子赤黄如弹<lb/>
<pb n="KR3j0155_WYG_002-13a"/>
丸下有莖承之如柿蒂状三條為是然衍義又謂軟紅<lb/>
可愛則又以蓬蘽為覆盆矣蓬蘽初熟軟紅覆盆則不<lb/>
紅也殆不如圖經赤黄之得真矣然圖經又謂苖短不<lb/>
盈尺則又非也覆盆樹與苖但不甚髙也衍義又謂長<lb/>
條則又以蓬蘽雜之矣覆盆不生條也本經既分為二<lb/>
物是矣下又云一名覆盆子則本經已誤於先矣蓬蘽<lb/>
子初則淺紅熟則深紫有芒頗長覆盆子初則黄熟則<lb/>
赤黄芒㣲蓬蘽蔓生條而甚長覆盆樹生枝而不甚髙<lb/>
<pb n="KR3j0155_WYG_002-13b"/>
蓬蘽子味甘酸而淡覆盆味甘酸而深蓬蘽刺大而稀<lb/>
覆盆刺細而宻蓬蘽枝梗枯敗而不㪚覆盆枝葉四時<lb/>
如一只是其子形状其以津液為味其熟之時皆同本<lb/>
經遂誤陳上良識蓬蘽為苺言其形皆是而不能定為<lb/>
蓬蘽㓂宗奭知覆盆異於蓬蘽而又誤以為紅餘注則<lb/>
通無所見矣因據所見辨之使愽物者不眩也<lb/>
　<lb/>
　南園漫録卷二<lb/>
</p>
<p>
</p>
  </div>
<div>
                <head>南園漫録卷三</head>
    <p>
<pb n="KR3j0155_WYG_003-1a"/>
欽定四庫全書<lb/>
　南園漫録卷三　　　　　明　張志淳　撰<lb/>
　　武帝意<lb/>
田蚣竇嬰灌夫之事武帝令嬰於東朝廷辯之意已有<lb/>
在使汲黯鄭當時就韓安國之論而執之曰夫當罪不<lb/>
當誅當罪罪其暴横不當誅推其孝勇宥其酒失如<lb/>
此執之以復武帝得人任其斷自可以復太后而免夫<lb/>
之誅矣若疑如此恐太后怒怒亦武帝可據廷臣以為<lb/>
<pb n="KR3j0155_WYG_003-1b"/>
辭而解之矣觀其怒一時之不敢言曰吾并斬若属是<lb/>
一時之臣不能深探武帝㣲意而不肯任怨也卒之太<lb/>
后不食而并嬰誅之是乃群臣成夫嬰之誅耳當時固<lb/>
不足論也以汲之勁直而持亦不堅惜哉觀史當如是<lb/>
則武帝奉母之私英明之見不俟欲族田蚡已可見矣<lb/>
又安國之既廢以五百金餽蚡得之安國之説固有持<lb/>
两端以隂右蚡之意矣太史公於此不及而於安國傳<lb/>
始發其隐此其所以為良史與而觀者至今不解此意<lb/>
<pb n="KR3j0155_WYG_003-2a"/>
亦猶汲鄭之不解武帝意也<lb/>
　　樹松<lb/>
大保山北多樹而髙南無樹而低天順初武功伯徐公<lb/>
有貞安置於此謂守臣曰若南樹以松使與北平當有<lb/>
官於朝者守臣如其言至成化𢎞治間士果有官於朝<lb/>
者<lb/>
　　事異<lb/>
郡東南七十里曰施甸長官司者舊廣夷州也地有名<lb/>
<pb n="KR3j0155_WYG_003-2b"/>
織毛嘴者有眢井深窅莫測見者毛聳𢎞治戊午冬有<lb/>
荘指揮逐捕縱一鶻摶雉雉入井鶻随雉入荘命左右<lb/>
尾之至井鶻雉復騰起而聞井中嗚嗚有聲衆疑為鬼<lb/>
也則隐隐如人以白荘荘命引䋲下曵之則一婦人遍<lb/>
體衣觸風皆碎而氣息僅存徐飼以粥飲逾日始能言<lb/>
曰奴姓張氏大理人也從夫楊拱貨易於施甸夫姦其<lb/>
叔母情好甚篤因紿以歸寕至此則束縳手足共推入<lb/>
井中尋下大石如雨頼蔽於崖得不死徐則所束縛䋲<lb/>
<pb n="KR3j0155_WYG_003-3a"/>
索漸斷見井有掬水因取飲之今四十二日矣既出髪<lb/>
盡脱不存時西安謝御史朝宣適按永昌荘以告謝謝<lb/>
謂姦叔母事大不理命荘杖其夫而歸張氏於其父母世<lb/>
謂婦人飲水可七日不死此婦飲水四十二日不死世<lb/>
謂古井中氣多殺人此婦投之莫測之古井而不能殺<lb/>
豈天固祜之與世嘗疑孟子象與瞽叟共下土實井而<lb/>
不及舜之事觀此下石如雨而不能中一婦人况大聖<lb/>
人乎然拱姦叔母而殺無罪之妻天之所以彰於報者<lb/>
<pb n="KR3j0155_WYG_003-3b"/>
昭著如此而謝為廵按顧以事大不理何不畏天之甚<lb/>
荘指揮言之甚悉故志之郡人亦有為傳者<lb/>
　　著書<lb/>
昔在京師得大學士璚山邱公濬所進大學衍義補觀<lb/>
之適一客至曰觀此見其大病乎否予以未悉對則曰<lb/>
此書於事理治具無所不該獨於宦官通不及一言盖<lb/>
不逮源流至論逺矣豈止落第二義哉後悉觀之信然<lb/>
則客猶未䆒其立意之失也盖真西山所衍者本也本<lb/>
<pb n="KR3j0155_WYG_003-4a"/>
正則凡措諸天下國家之事凡常變逺邇大小精粗皆<lb/>
不待言而其多亦非言之所能盡也乃欲列目開條以<lb/>
盡之其事殆未可畢盡而已拘隘失前賢之本意矣復<lb/>
首論聖神功化之極為補前書自以為備殊不思見道<lb/>
造理之言雖異然見道者未必背於道也觀邱所著鍾<lb/>
情䴡集雖以所私擬元稹而浮猥鄙䙝尤倍於稹所撰<lb/>
五倫記雖法髙明而謔浪戲笑尤甚髙明乃以此論聖<lb/>
神功化之極不幾於娼家讀禮乎合而論之不過欲人<lb/>
<pb n="KR3j0155_WYG_003-4b"/>
知其學博而幸其名傳非真以道見於著作者也所以<lb/>
其書必欲進必揣近侍喜斯朝廷刻之故不敢論及宦<lb/>
官也<lb/>
　　書法<lb/>
史綱如曹操書死之類所以補綱目書法之未盡亦甚<lb/>
有見獨綱目書劉備見諸葛亮於隆中史綱易見為訪<lb/>
殊不知此見字不特尊亮能自重表昭烈下賢亦本於<lb/>
将軍豈願見之此人可就見之義以紀實也可謂盡書<lb/>
<pb n="KR3j0155_WYG_003-5a"/>
法之善矣史綱獨易見為訪欲輕其詞以崇貴勢其意<lb/>
必以為本用王訪於箕子之訪顧不思武王時為天子<lb/>
箕子時為亡國臣書訪足以盡其實孔明髙臥其事豈<lb/>
比箕子昭烈時為漢臣其尊豈比武王而以求異昧其<lb/>
實可乎邱平生博學亷㓗好勝而躁崇勢而隐於此益<lb/>
可見矣<lb/>
　　功業<lb/>
淳安商文毅公輅自鄉試至廷試皆第一百五十年再<lb/>
<pb n="KR3j0155_WYG_003-5b"/>
無比但人不傳其功業然觀成化中太監錢能怙寵敷<lb/>
虐滇人如在水火而無敢言者公獨奏請推舉剛正有<lb/>
為智識超卓大臣一員廵撫雲南遂得三原王公以南<lb/>
京戸侍改左副都御史以去能甦困此亦後來典機務<lb/>
者所未見也及王公舉劾能罪而眉山萬公安大名王<lb/>
公越乃受能賂沮之皆任事大臣也而賢不肖相逺如此<lb/>
　　鄉音<lb/>
北方士夫不能唇音如以武為五以尾為韋以望為旺<lb/>
<pb n="KR3j0155_WYG_003-6a"/>
以襪為穵以茂為冐之類難以數舉吾鄉不能齒音如<lb/>
以事為四以之為知以使為死以齒為耻以詩為尸之<lb/>
類亦難以數舉若如江南江西閩廣之有鄉談者則又<lb/>
不勝舉其失何音矣同年儲戸侍巏嘗言不必相訾唯<lb/>
讀書審音而用心於言語者方正此言最是<lb/>
　　三臣<lb/>
眉州萬公安濟南尹公旻三原王公恕皆舉戊辰進士<lb/>
成化𢎞治間俱官一品其存心律己為國憂民騐之於<lb/>
<pb n="KR3j0155_WYG_003-6b"/>
𢎞治以來萬衰特甚尹次之王益盛天之報施隨人善<lb/>
惡而應未嘗少爽為大臣者於此觀之亦可猛省矣<lb/>
　　書誤<lb/>
大學衍義補祭五祀條下引周禮大宗伯以血祭祭五<lb/>
祀按古註䟽大宗伯以血祭祭五祀者乃勾芒蓐收𤣥<lb/>
冥祝融后土五方帝之祀非人家井戸竈中霤之五祀<lb/>
故序於五嶽之上其為五方帝明甚今乃引為門井户<lb/>
竈中霤之證誤矣<lb/>
<pb n="KR3j0155_WYG_003-7a"/>
　　武侯論<lb/>
嘗疑武侯昭烈欲復漢而不知桓靈寵任閹宦賊害忠<lb/>
良盡失天人之心非成哀之比及讀吕温武侯廟記則<lb/>
温固有此論矣但温欲武侯諭民曰我欲安時非為漢<lb/>
也此則不可盖昭烈固漢之子孫不當叛漢自便以求<lb/>
成功此武侯所以有先帝毎與臣論此事未嘗不歎息<lb/>
痛恨於桓靈之説盖其君臣之義亦庻幾明道不計功<lb/>
之識矣若如温言明言桓靈不君我則為民義士先已<lb/>
<pb n="KR3j0155_WYG_003-7b"/>
輕之也此其君臣所以痛恨之意正在於斯之難武侯<lb/>
豈無温之見哉至司馬公論昭烈只以族属踈逺為言<lb/>
而以南唐比之其乖誤已甚朱子固正之矣然論者只<lb/>
辯其非䟽則亦非盡理之論盖人君之命由於得天本<lb/>
於有徳故天佑民歸皆以一徳昭烈雖不能純一於徳<lb/>
然在當時比之操權可謂有徳矣雖非漢之宗室其志<lb/>
在匡時其才堪遏操固君子之所當從而後世之所當<lb/>
與也豈可校其親䟽哉若以䟽而黜之則見存之劉嬰<lb/>
<pb n="KR3j0155_WYG_003-8a"/>
其視光武孰親則當責光武以奉嬰而不當自立矣通<lb/>
鑑既知不責光武奉嬰或立劉氏之親且賢者顧可以<lb/>
昭烈於漢為踈逺而比之南唐哉在當時則漢不當復<lb/>
勢不可復在昭烈孔明則當以復漢為義而不計其勢<lb/>
之難温豈足以知此<lb/>
　　刻報<lb/>
袁盎晁錯皆天資刻薄私己自矜之人盎如毁絳侯卒<lb/>
致絳大與結交説申屠嘉卒致申引為上客見竇嬰<lb/>
<pb n="KR3j0155_WYG_003-8b"/>
言呉所以反皆由晁錯錯如因淮南王死即勸文帝斬<lb/>
丞相御史以謝天下夫淮南王罪當死若之出文帝意<lb/>
於丞相御史何干盖錯必有私怨於丞相御史故因文<lb/>
帝之信已而䧟之史失載矣錯竟斬於盎之譛盎卒刺<lb/>
於梁之賊而竇嬰右盎以殺錯亦以飛語為田蚡所戮<lb/>
據其死皆不以罪而刻深私己争逐勢權傾奪智計而<lb/>
天各類應之無少爽者皆天道孔赫之不可掩者遷史<lb/>
不論及此而以變古亂常不知時變斷之末已<lb/>
<pb n="KR3j0155_WYG_003-9a"/>
　　善富<lb/>
善富二字班書言任氏折莭為力田役人争取賤賈任<lb/>
氏獨取貴此意最好盖富而不善必為姦利既為姦利<lb/>
必致禍敗矣<lb/>
　　靈哥<lb/>
㓜聞靈哥者居濟寕之魯橋能預言禍福本猴也因竊<lb/>
陳希夷所錬丹藥食之遂靈通至今今所居必擇人妻<lb/>
少有色者以其夫為香通而居其家問事者踵至香通<lb/>
<pb n="KR3j0155_WYG_003-9b"/>
家為設絳帳居之於絳帳前傳語時來两京京師則多<lb/>
居鮮魚巷問事者瞻拜先自索錢曰不可輕易我香通<lb/>
要交錢足數方告之正徳間家因㑹女客失一銀物遣<lb/>
老婢徃問之既多與香錢只曰其物已為人竊毁用矣<lb/>
問其人姓名只曰我説其名人來怪我香通因不説老<lb/>
婢囬言家人不平遣再問之索多如前始曰物是孫少<lb/>
卿家劍童毁用了再不可得矣老婢恐再問而猶不得<lb/>
則起立於旁伺之至乆問事者盡去帳中問還有人否<lb/>
<pb n="KR3j0155_WYG_003-10a"/>
其香通不知老婢之伺於後也答曰無有即掲帳老婢<lb/>
見帳中一猴據床而坐随聞空中傳呼聲遂不見矣出<lb/>
只見香通之妻艶粧盛餙年可二十餘自看裁青紗袍<lb/>
里婦敬禮夫希夷今尚不存而猴竊其丹藥反靈通乆<lb/>
長如此此一不可曉仙家錬神離形謂之脫胎今聚則<lb/>
故形㪚則無見雖仙家莫兼此二不可曉仙之術曰出<lb/>
神之後再無嗜欲今孜孜求錢盛為張設此三不可曉<lb/>
仙家丹成升舉之後再無男女之慾今日依少婦擇色<lb/>
<pb n="KR3j0155_WYG_003-10b"/>
宣滛此四不可曉仙家采錬皆用童女今只用有夫之<lb/>
婦人以長生此五不可曉仙家丹成則不食煙火之食<lb/>
今日食炙鷄燒酒又能變化不測此六不可曉仙家絶<lb/>
世今時與人為猜枚賭酒之戲為戲謔人世之談此七<lb/>
不可曉既通靈變化矣不知老婢之在旁而誤見其故<lb/>
形此八不可曉既能人言矣又不能為人形此九不可<lb/>
曉夫有形體則不能不病有嗜欲則不能超世今於飲<lb/>
食財色之好皆與人同而加甚於形體於嗜好仍與猴<lb/>
<pb n="KR3j0155_WYG_003-11a"/>
同而通靈過之此十不可曉也且如張平叔以後謂為<lb/>
天仙者凡幾人矣而音絶神冺再無徴矣而猴之長生<lb/>
住世乃如此今自侯王以上士夫以下罔不尊崇奉之<lb/>
曰上聖曰靈仙而不敢正其妖其凟亂男女已甚而不<lb/>
敢禁其事更日崇之信之何也<lb/>
　　着忙<lb/>
宋叅政應登嘗言康状元海謂東坡范増論後數句忙<lb/>
殺東坡盖以峻快斬截為着忙也此亦有見矣然不免<lb/>
<pb n="KR3j0155_WYG_003-11b"/>
溺於一偏縁康之文全學史記之紆徐委曲重複典厚<lb/>
而不知峻快斬截亦史記所不廢如韓信傳中任天下<lb/>
武勇以下載我以其車一莭可見東坡於此等得之而<lb/>
今日舉業宗之康見之熟而遂以為忙不知史記為文<lb/>
如王右軍作字歐師其勁顔師其肥虞師其匀圓各成<lb/>
一體皆可取法不可以已好典重紆徐而遂輕彼峻快<lb/>
斬截也必欲備之斯可矣然康此言却是自己有見識<lb/>
不隨衆歓喜所以能自立於古文也<lb/>
<pb n="KR3j0155_WYG_003-12a"/>
　　女色<lb/>
女色敗國固不俟論然觀自古以色著名者多不善終<lb/>
如妹喜妲己褒姒戚夫人趙飛燕趙合徳潘淑妃張䴡<lb/>
華楊太真宋劉貴妃之類不可枚舉唯武瞾始以媚名<lb/>
卒僣天子位以夀終盖古今天地之大變難以常理論<lb/>
也然其色亦不聞如前之羙<lb/>
　　貝原<lb/>
雲南用<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>不用錢<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>即古之貝也今士夫以為夷俗殊<lb/>
<pb n="KR3j0155_WYG_003-12b"/>
不知自是前古之制至周始用錢故貨貝毎見於古書<lb/>
榖梁傳貝玉曰貪貨殖傳載之不一東方朔曰齒如編<lb/>
貝文中子曰蘇威好鍾鼎珪璽錢貝皆謂此也又制字<lb/>
者如財貨寳賂賄賈貢貴賢貲貺賚賔賦質賫賞贈<lb/>
貽賛貸贍贐贄賻買賣之類不可盡舉無不用此則貝<lb/>
為寳貨固始上古禮含用貝玉其重尤可見而顧以用<lb/>
<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>不用錢為譏誚不亦異乎<lb/>
　南園漫録卷三<lb/>
</p>
<p>
</p>
  </div>
<div>
                <head>南園漫録卷四</head>
    <p>
<pb n="KR3j0155_WYG_004-1a"/>
欽定四庫全書<lb/>
　南園漫録卷四　　　　　明　張志淳　撰<lb/>
　　字誤<lb/>
雚音桓荻也見前漢書貨殖傳今程文避諱於權字盡<lb/>
去木是雚字矣其可乎要惟省木之㸃斯可矣<lb/>
　　子西<lb/>
朱子註問子西曰彼哉彼哉謂子西卒召白公以致禍<lb/>
亂按史記白公勝太子建之子平王之嫡長孫也建為<lb/>
<pb n="KR3j0155_WYG_004-1b"/>
費無忌誘平王奪其妻而欲殺之故出奔勝時又未有<lb/>
罪校之昭王之生其出尤正子西既遜昭王而立以為<lb/>
君則召白公亦天理之難冺又恐其在吴為楚患也此<lb/>
不足為子西病乃以此為孔子所外恐未然若只以其<lb/>
不能革楚之僣王又納鄭賂為之起兵以致白公仇之<lb/>
而作亂事理豈不實子西豈可辭乎<lb/>
　　繆謚<lb/>
古君臣多有繆謚按謚法名與實爽曰繆然秦繆公稱<lb/>
<pb n="KR3j0155_WYG_004-2a"/>
五伯何以謚繆史記䝉毅謂殺三良以從死退百里奚<lb/>
非其罪故號曰繆公又宋改謚秦檜曰繆醜則繆為惡<lb/>
謚明矣然漢昭烈謚張翼徳曰桓謚關雲長曰壮繆則<lb/>
固以繆為羙矣若惡謚昭烈為之伐吴不可諌止關之<lb/>
忠勇盖世昭烈肯以加之乎在宋之先晉秦秀欲以繆<lb/>
醜謚何曽而武帝不從則以繆為惡又不止宋矣或古<lb/>
者假借以繆為穆歟然謚法穆繆各具固不俟假借也<lb/>
今人書或書秦穆或書秦繆竟不可辨<lb/>
<pb n="KR3j0155_WYG_004-2b"/>
　　論賢<lb/>
史綱論劉静脩不仕元與其退齋記之譏許衡仕元義<lb/>
最明正至以静脩作渡江賦為幸元滅宋且謂劉生長<lb/>
燕北為見聞習染所局如盧摯之徒謂宋為淮夷此殊<lb/>
不知静脩矣觀静脩詩有云世人遥指降王道好似周<lb/>
家七嵗児又云都無三百年間事寡婦孤児又被欺則<lb/>
其非宋取國之不義已有素矣此渡江賦之根抵也𢎞<lb/>
治中刑部潘員外府作孔子通紀後紀而及於静脩亦<lb/>
<pb n="KR3j0155_WYG_004-3a"/>
以過江賦為疑遂與内江劉檢討瑞計以為静脩必别<lb/>
有所見而不能剖劉以問志淳曰此何難剖之有劉異<lb/>
而求其説曰静脩之莭决不肯茍於出䖏故退齋之記<lb/>
作静脩之見尤不足篡周之宋故過江之賦成此其識<lb/>
見精峻造詣純㓗可與夷齊伯仲邱窺見其一而妄擬<lb/>
之固非矣潘不得其道而委於不可知不亦誤乎劉謂<lb/>
有史筆而惜潘不及聞此云<lb/>
　　桂辨<lb/>
<pb n="KR3j0155_WYG_004-3b"/>
桂有桂樹之桂有桂花之桂桂樹則楚辭桂酒箘桂之<lb/>
類即今醫家所用取其氣味辛甘乃用其皮也桂花之<lb/>
桂則詩詞所言今人家所植取其香氣馥烈乃尚其花<lb/>
也今類書載桂通不别白雖白孔六帖亦然<lb/>
　　劉豫<lb/>
劉豫遷汴與民約曰自今不用宦官則當徽宗任童貫<lb/>
李彦楊戩之時所以取怨於民者深矣豫以進士叛逆<lb/>
絶似劉闢闢即敗㓕而豫卒僣天子善終保首領不惟<lb/>
<pb n="KR3j0155_WYG_004-4a"/>
豫有金人之恃其才亦優於闢矣視其與民約者可見<lb/>
　　肅政扁<lb/>
水東日記載都察院堂中扁肅政二字謂前元有此號<lb/>
建文中亦有此銜號當撤去夫仍前元之號者如㤙榮<lb/>
宴如各藩稱省之類不一矣又建文中亦有此號何其過<lb/>
耶以葉文莊之賢去建文已乆而言猶若是則又無怪<lb/>
蹇忠定建言當時也同年楊主事循吉既致仕嘗遣子<lb/>
奏復建文帝號當時孝廟亦不之罪則聖徳明睿廣大<lb/>
<pb n="KR3j0155_WYG_004-4b"/>
與葉之見天淵矣然觀葉載太監沭敬之事又與此異<lb/>
無乃一時未之思耶<lb/>
　　班史<lb/>
班固漢書與史記不同已有史漢同異及容齋亦間言<lb/>
之矣偶觀季布傳曹邱生云楚人諺曰得黄金百觔不<lb/>
如得季布一諾此即當時語無容易者班書减觔一二<lb/>
字遂使文義全萎豈直新唐書之病乎<lb/>
　　穢言<lb/>
<pb n="KR3j0155_WYG_004-5a"/>
張綵為即中時常言父子之性非正其原只為求女色<lb/>
之樂毎聞之殆欲掩耳近觀孔融傳載路粹誣奏孔融<lb/>
與禰衡言父子無親只為情慾則悖理傷道之論前固<lb/>
有之矣<lb/>
　　巾幘<lb/>
曹操欲殺孔融令路粹奏融禿巾㣲行註謂不加幘也<lb/>
則巾幘之辨已可見矣又謝安傳桓温詣安值安理髪<lb/>
乆而方罷使取幘温見留之曰着㡌進其重如此今制<lb/>
<pb n="KR3j0155_WYG_004-5b"/>
皆用網巾則秃巾之推也吏𨽻生員齊民於上各加巾<lb/>
私則加小㡌又加大㡌則幘之推也温使著㡌進而免<lb/>
其戴幘則幘固如今之烏紗㡌而㡌固如今之大㡌小<lb/>
㡌盖欲便之不用禮服而以為重安也<lb/>
　　珠履客<lb/>
今人多言珠履客三千至白帖所載亦然按史平原君<lb/>
客三千其上客皆躡珠履則珠履乃三千客中之上客<lb/>
方躡非三千客盡躡也<lb/>
<pb n="KR3j0155_WYG_004-6a"/>
　　詔語<lb/>
今世承宋儒之説若謂宋以前無深知義理深知義理<lb/>
皆自宋始者夫宋儒論義理誠精然以今日踵其説而<lb/>
漫無真知者觀之却去前逺甚嘗見漢人詔中多精不<lb/>
暇一一只如成帝制東平王傳相曰夫人之性皆有五<lb/>
常及其少長耳目牽於嗜欲故五常錯而邪心作情亂<lb/>
其性利勝其義此數語於性情義利處何其精深明白<lb/>
也恐非後世詞臣所及<lb/>
<pb n="KR3j0155_WYG_004-6b"/>
　　狐媚<lb/>
狐之惑人載於雜説家明矣永昌有施姓子以丹青為<lb/>
業年十七時以元宵看燈囬遇一婦人極艶羙施誘之<lb/>
至家遂昏惑其父母遍延諸術家莫能治或教以群犬<lb/>
逐之遂絶嘗面詢其人則曰彼婦雖黒夜視之而形容<lb/>
光艶其見當時自不悟也然其人年七十餘矣至今無<lb/>
他<lb/>
　　惡符<lb/>
<pb n="KR3j0155_WYG_004-7a"/>
金完顔亮之弑逆亂倫好殺嘉兵矯偽沉湎冐色與隋<lb/>
楊廣同後舉中國而被害於揚州又同其享國與年夀<lb/>
大約又同其得謚又同而遺臭後世又同天理昭然莫<lb/>
此為甚可以為君人者之炯戒也<lb/>
　　註書誤<lb/>
論君子無所争必也射乎朱子以唯於射而後有争解<lb/>
必也射乎盖以决辭為義而属上句矣及何事於仁必<lb/>
也聖乎朱子又以疑而未定解必也聖乎而属下句矣<lb/>
<pb n="KR3j0155_WYG_004-7b"/>
二句皆孔子之言文義氣脉皆同若通作疑而未定解<lb/>
於理豈不尤順於孔子當時之辭氣豈不暢乎况此二<lb/>
解又非引言而皆出朱子而前後頓異良不可曉或謂<lb/>
朱子不可妄意則寕失孔子本意而狥朱子可乎夫孔<lb/>
子聖也朱子賢也賢者不免有時而誤又何疑哉觀朱<lb/>
子於程張亦辨其非主於理之是而已<lb/>
　　僣稱公<lb/>
春秋時晉鄭齊衛皆以侯僣稱公春秋則書其實魯<lb/>
<pb n="KR3j0155_WYG_004-8a"/>
亦以侯僣稱公春秋則仍其舊胡氏以為臣子之詞是<lb/>
已獨宋以公爵而未嘗少僣竟無人表其實何也至偃<lb/>
方僣王不乆即㓕於齊矣<lb/>
　　宦官名<lb/>
周宦官閹人寺人其職也秦始有中車府令漢唐因之<lb/>
而中謁者中常侍中尉類以中字名其官矣洪武初只<lb/>
以監正監副監丞名門正門副名永樂初始改監正曰<lb/>
太監夫天子之三公方曰太再上而天子之元子又上<lb/>
<pb n="KR3j0155_WYG_004-8b"/>
而天子之親乃以太稱今中人之職亦曰太其視漢唐<lb/>
宋止以中名者却盛矣然漢唐宋至有封王侯将相之<lb/>
名者則視我朝存沒止於太監者又逺矣使再不以太<lb/>
監家人弟姪為侯為伯為錦衣官則前代更不可及矣<lb/>
洪武之制豈不冠今古哉<lb/>
　　薦賢<lb/>
華容劉東山公為兵書時極意薦才於是群趨競進時<lb/>
張綵為稽勲員外郎欲求越次之舉又值北人火篩張<lb/>
<pb n="KR3j0155_WYG_004-9a"/>
甚遂以談兵動劉劉極推許間以語志淳因素知綵之<lb/>
大姦險無學術貪財好色好亂而談兵亦妄也頗謂不<lb/>
然劉遽曰吾無才而居此故急於取才耳對以就才之<lb/>
中湏少有行檢若通無行恐才不可獨任劉不懌後竟<lb/>
以僉都御史薦時泌陽焦公芳為吏書而吴郡王公鏊<lb/>
為吏侍靈寳許公進初為兵書焦亦才綵而王許固不<lb/>
可乃止而綵怨予特甚及綵再附劉瑾起為文選即中<lb/>
無何升僉都御史即轉吏侍予遂有南都之行後綵伏<lb/>
<pb n="KR3j0155_WYG_004-9b"/>
誅語猶不置予君子之難於知人小人之深於報怨言<lb/>
語之不可不宻三事皆可為戒也<lb/>
　　評畵<lb/>
世多畵七賢過關圖不知七賢為誰各載其説按陶靖<lb/>
莭集聖賢群輔録魏嘉平中阮籍嵇康山濤劉伶阮咸向<lb/>
秀王戎並居河内共為竹林之逰世號七賢袁宏戴逵<lb/>
為傳孫統為賛又七人仕晉皆有名則必是此七人矣<lb/>
且圖一人騎牛則河内多有此而晉人多乘牛亦屢見<lb/>
<pb n="KR3j0155_WYG_004-10a"/>
於别書也<lb/>
　　宻詞<lb/>
桯史載宋徽宗玉虗宻詞而引禹湯罪已以興終之又<lb/>
按蔡絛國史後補具載徽宗教門尊號及唐武宗㑹昌<lb/>
投龍文稱號此最善學遷史為武帝紀意為君至敗國<lb/>
矣而信尚猶若此則終無時而改悟矣其必為囚擄何<lb/>
疑<lb/>
　　奏减𨽻<lb/>
<pb n="KR3j0155_WYG_004-10b"/>
莆田彭公韶為吏侍時人不見其笑容殆可比宋包拯<lb/>
及遷刑書遂奏减百官柴薪皂𨽻之半朝士為一諠以<lb/>
為今俸不實支校前代已薄所仰給者在此而欲逓减<lb/>
其何以養廉事下兵部兵書馬公奏不可减遂如舊僉<lb/>
謂彭治書老不識既富方榖一句詢其由盖欲論内臣<lb/>
一二事故言此以示無偏曽不知即此而并其素望亦<lb/>
損不特掩其論内臣之羙意也大臣行其所無事不當<lb/>
容心如此<lb/>
<pb n="KR3j0155_WYG_004-11a"/>
　　交阯<lb/>
交阯唐堯宅之漢州之逮吴割據亦然宋不競始失迄<lb/>
元之强大竟不能郡縣之如漢也雲南漢不能通至唐<lb/>
妻以公主至三圍成都抗衡中國然今卒為郡縣説者<lb/>
謂元兵由西域出大理後故地勢順下雲南而我朝開<lb/>
拓以之是已然元剗厓山屠閩廣因稱兵交阯勢亦無<lb/>
不順矣而竟不能有之何耶我朝永樂初破交阯立布<lb/>
政司以復漢舊偉矣尋又棄為外國豈地合散自有數<lb/>
<pb n="KR3j0155_WYG_004-11b"/>
耶抑人謀之不臧也郡中一指揮調自交阯歴三世而<lb/>
家之明珠獨異等伍則凢所以失交阯之民心而再不<lb/>
可取者其以是耶洪熈宣徳間既棄交阯矣至𢎞治初<lb/>
莆田彭公詔撰名臣録亦述當時之説以賛大臣之功<lb/>
此譬諸人家父祖遺有田土為强竊所占其家幹度一<lb/>
時力難争因棄之以省訟妨業可矣頋張之以為功無<lb/>
乃不可乎以交阯之勢校之雲南則沭昭靖王張吏書<lb/>
之功深且廣矣<lb/>
<pb n="KR3j0155_WYG_004-12a"/>
　　洒削<lb/>
史記貨殖傳洒削薄技也而郅氏鼎食漢書音義以洒<lb/>
削為治刀劍名索隐以洒削為磨刀以水洒之又方言<lb/>
劍削關東謂之削音肖按周禮六齊五分其金而錫居<lb/>
二謂之削殺矢之齊又曰魯之削又曰築氏為削長尺<lb/>
愽十合六而成規欲新而無窮敝盡而無惡鄭注曰削<lb/>
今之書刀也又注曰古人未有紙筆以刀雕字謂之書<lb/>
刀亦如筆也别注解削極明亦以雕字之説為不通而<lb/>
<pb n="KR3j0155_WYG_004-12b"/>
引子張書諸紳為證則削為書刀為削竹簡之用無疑<lb/>
矣但洒注為以水洒之雖近而事義終欠明周禮注者<lb/>
以為加純鋼使鋒利若今之剃髪刀於事理是已然鋼<lb/>
乃錬鐡之精為之非錫也以為錫即今之鉛然鉛體柔<lb/>
又非鋼之利也且五分其金而鍚居二為削與殺矢之<lb/>
齊金錫半為鍳燧之齊則五分其鐡而鉛居二又何以<lb/>
能鋒利乎鉛可名錫古字同也鉛為純鋼又非事理所<lb/>
有此殊不可曉意洒字有淬厲之義而非只以水洒之<lb/>
<pb n="KR3j0155_WYG_004-13a"/>
也則音義與索隐所解雖近是而皆未䆒極二字之義<lb/>
　　史易字<lb/>
舊唐書崔𦙍傳言𦙍制衣帶手書以通意於孫徳昭其<lb/>
詞緩新書作斬帶為誓其語急誠使有據則可矣不然<lb/>
何從以制衣帶為斬以通意為誓哉語言輕重在詞臣<lb/>
此劉静脩之所嘆也<lb/>
　　光武<lb/>
漢光武於兄縯㤙禮極薄盖始謀者縯也結豪傑者縯<lb/>
<pb n="KR3j0155_WYG_004-13b"/>
也創洪業者縯也其見殺於更始而不哭有以也及即<lb/>
帝位謂宜首加縯封而褒示天下然後封其二子可也<lb/>
顧遲廻至建武十五年始因對諸子而贈為公又至十<lb/>
七年公皆進王而始贈為王觀㓂恂勸耿况不奉王郎<lb/>
亦曰昔王莽時所難獨有伯升焉今大司馬劉公伯升<lb/>
之弟可扳附也况遂奉光武則縯之功澤亦自可見而<lb/>
遲録其功又絶無特異昭宣之典至於劉盆子之兄恭<lb/>
殺於劉輔遂為之補王侯賔客坐死數千人朱鮪等殺<lb/>
<pb n="KR3j0155_WYG_004-14a"/>
縯及降竟不行殺縯之罪夫恭之功之親視縯何啻百<lb/>
十何於恭之仇報之如彼而於縯之仇忘之如此律以<lb/>
兄弟之仇不反兵而闘之經則光武薄於兄之㤙義甚<lb/>
矣而後世通不論及<lb/>
　　漆齒<lb/>
新唐書南詔傳曰茫君號也永昌南有茫天連茫鮓茫<lb/>
施皆樓居無城郭有漆齒金齒銀齒三種夷見人以漆<lb/>
及鏤金銀餙齒寝食則去之今芒市長官司去郡四百<lb/>
<pb n="KR3j0155_WYG_004-14b"/>
餘里皆大伯夷也多以酸石榴皮及藥染齒使黒初無金<lb/>
銀鏤餙者又漆齒既黒亦無寝食脱去之理黒齒則信<lb/>
然謂之漆謂之為餙見人寝食脱去皆妄傳也<lb/>
　　中人敝<lb/>
唐代宗時李寳臣攻田承嗣垂亡代宗遣中人馮希倩<lb/>
勞寳臣寳臣歸絹百匹希倩抵之不為禮致寳臣貳與<lb/>
承嗣和後承嗣復猖天子竟不知也終之唐室㓕藩鎮<lb/>
之手豈一朝一夕之敝乎<lb/>
<pb n="KR3j0155_WYG_004-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0155_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南園漫録卷四<lb/>
</p>
<p>
</p>
  </div>
<div>
                <head>南園漫録卷五</head>
    <p>
<pb n="KR3j0155_WYG_005-1a"/>
欽定四庫全書<lb/>
　南園漫録卷五　　　　　明　張志淳　撰<lb/>
　　六科稱<lb/>
水東日記謂公文承㫖皆稱五府六部都察院六科給<lb/>
事中景㤗間李顯為都給事中强加都字為失又云今<lb/>
止稱六科亦未為當夫五府都督其官也六部尚書其<lb/>
官也都察院都御史其官也今以為未當則是仍稱六<lb/>
科給事為當矣如此則五府六部俱當加官名如六科<lb/>
<pb n="KR3j0155_WYG_005-1b"/>
又何以獨稱其衙門乎五府有都督同知僉事六部有<lb/>
侍即都察院有副都御史僉都御史如李顯要稱六科<lb/>
都給事中則當稱五府都督六部尚書都察院都御史<lb/>
也今以為非而不稱六科都給事中却又以稱六科為<lb/>
未當則必稱六科給事中為當則五府稱都督同知僉<lb/>
事六部稱侍即都察院稱副都御史僉都御史乃與六<lb/>
科稱給事中一體矣其可乎哉盖府部都察院以都督<lb/>
尚書都御史為尊官以同知僉事侍即副僉都為佐貳<lb/>
<pb n="KR3j0155_WYG_005-2a"/>
六科以都給事中為尊官以左右給事中給事中為佐<lb/>
貳今只稱六科正與府部之稱相合顧又非彼而是此<lb/>
殆不可曉<lb/>
　　稱父母<lb/>
今天下士夫皆稱本府州縣官為父母大人稱者以是<lb/>
外得忠厚之名内取身家之利見稱者以是外詫尊崇<lb/>
之名内獲結託之利故交相尚而不可改矣然書曰元<lb/>
后作民父母詩曰豈弟君子民之父母大學孟子亦屢<lb/>
<pb n="KR3j0155_WYG_005-2b"/>
見之則父母二字皆人君之稱也今通以加之府州縣<lb/>
官甚至鄰封府州縣又甚至主簿典史又甚至稱府官<lb/>
為祖父母稱布政司官為曽祖父母是等府於人君之<lb/>
上而布政司又尊無與加矣揆以天子作民父母之義<lb/>
豈不僣乎夫俗稱天子亦曰爺爺爺爺亦祖父之稱也<lb/>
乃又加曽字於上是比爺爺之稱尤重矣豈不悖乎設<lb/>
使誠以墳墓桑梓之故則亦不應以天子之稱加之况<lb/>
稱之如此其尊一不得利則明劾隂構造謗詆毁無所<lb/>
<pb n="KR3j0155_WYG_005-3a"/>
不至有父母之義者固如是乎盖縁鄉宦始於求利於<lb/>
有司故為此不情之稱而不耻有司喜於見尊於鄉宦<lb/>
故安受過情之謟而不辭夫不耻則又獲名譽之羙不<lb/>
辭則又取交通之利故上下相尚既乖於禮尤病於民<lb/>
而通不可變矣或謂孔子何以稱魯為父母之國曰孔<lb/>
子只以父母所生之國稱之初不聞其稱鄹邑長為父<lb/>
母亦不聞其稱魯君為父母也且周為封建魯自君國<lb/>
孔子亦未嘗以父母稱魯君今天下四海統於天子至<lb/>
<pb n="KR3j0155_WYG_005-3b"/>
尊無對而以詩書所稱天子之稱加於府州縣之臣可<lb/>
乎建安楊府丞旦為考功即中時嘗言不忍以父母二<lb/>
字加於人雖人不悦我竟不忍改志淳甚是其見因推<lb/>
而論之<lb/>
　　田䨇<lb/>
輟耕録言田一雙為四畆云因見雲南雜誌始知之近<lb/>
見唐書南詔傳言田一雙為五畆官給田四十雙則為<lb/>
田二百畆且與招客先開四十雙之句合恐陶偶未之<lb/>
<pb n="KR3j0155_WYG_005-4a"/>
見耳<lb/>
　　大臣<lb/>
王嘉為丞相以諌董賢増封忤哀帝得罪當時議即議<lb/>
猶以為聖王於大臣在輿為下御坐為起疾病視之無<lb/>
數進之以禮退之以義今嘉罪雖著大臣祼形就笞非<lb/>
所以重國也以是觀漢於大臣雖有誅戮不逮於宋然<lb/>
禮之亦重矣𢎞治四年禮部尚書耿公裕侍即倪公岳<lb/>
周公經皆送錦衣衛鎮撫司去衣笞二十而倪體肥碩<lb/>
<pb n="KR3j0155_WYG_005-4b"/>
去衣之時尤増多口後耿倪二公皆為吏書卒官周為<lb/>
戸書去位一時有識謂三公皆時望在位通不及十年<lb/>
孰若下獄後從容以疾求去為優也此所謂祼形就笞<lb/>
者與<lb/>
　　中庸<lb/>
志淳居學宫時見一官問中庸二字所出曰中出堯之<lb/>
執中庸出易之庸徳近觀周禮大司樂以樂徳教國子<lb/>
曰中和祗庸孝友鄭氏訓庸為有常則中庸二字周公<lb/>
<pb n="KR3j0155_WYG_005-5a"/>
已全具於教矣<lb/>
　　覆杯<lb/>
杜詩教児且覆掌中杯虞註以覆為飲酒嘗見家語孔<lb/>
子問子路使者云醢之矣孔子遂覆醢韓非子子路要<lb/>
作溝者於五父之衢而飡之孔子使子貢徃覆其飯則<lb/>
覆字之義明甚而覆杯為不注酒不待言虞何以不攷<lb/>
　　禮服<lb/>
輟耕録謂元以婦人禮服曰袍乃逹旦稱漢人則曰團<lb/>
<pb n="KR3j0155_WYG_005-5b"/>
衫南人則曰大衣今自京師及天下皆稱婦人禮服曰<lb/>
𫀆豈沿習已深與<lb/>
　　生口<lb/>
魏志王昶傳注云任嘏與人共買生口各顧八匹則名<lb/>
牛馬驢騾為生口舊矣<lb/>
　　頼字<lb/>
今人以物相質不還曰頼然左傳今鄭人貪頼其田則<lb/>
頼之為義亦有本矣<lb/>
<pb n="KR3j0155_WYG_005-6a"/>
　　轉注訓<lb/>
志淳㓜讀解曰轉注如考老之類假借如令長之類竊<lb/>
疑令長以圏法之字多故可言類若考老則不見其類<lb/>
也殊不能自决近見王栢正始之音引長為長長行為<lb/>
行行為轉注而以考老之訓為非極為有理乃知許慎<lb/>
以考老之類為轉注以令長之類為假借者真誤也四<lb/>
書大全小註亦漫取之不復致察况初學之士哉或疑<lb/>
如此則轉注似假借矣殊不知假借如豪能二字本二<lb/>
<pb n="KR3j0155_WYG_005-6b"/>
獸也假借之言人之有徳有才為豪為能也假借於本<lb/>
字無義意而借用之轉注於本字有義意而圈别之故不<lb/>
同也必如是然後轉注二字之解方明轉注者轉其聲<lb/>
而圏注之也且考老之類今除二字其類何在乎以此<lb/>
見宋人之學猶精深於今今人為舉業所限一得登科<lb/>
再不事學矣何由能精慱盖四書大全之成彼名一時<lb/>
者亦只據許慎之謬而不及王栢之説則又無怪乎今<lb/>
之為舉業者矣<lb/>
<pb n="KR3j0155_WYG_005-7a"/>
　　用私報<lb/>
宋人嘗擬張浚於孔明周宻及他書辨之明矣復有一<lb/>
事如私汪伯彦之引進而與秦檜奏復其官不知孔明<lb/>
可為此否又秦檜既罷黄龜年等論之其姦著矣其乞<lb/>
扈從不許髙宗猶在疑似之間也因浚始召赴行在浚<lb/>
初不過以檜從汪伯彦學而浚為伯彦所引進故也私<lb/>
意盤結基禍如此乃欲復讐中國其可得乎浚復言與<lb/>
之共事始知其闇非初不知如胡安國也溺於伯彦之<lb/>
<pb n="KR3j0155_WYG_005-7b"/>
舊而昧於公也亦非真知其闇也後為檜逐而方有此<lb/>
言也史信浚知檜闇之言而察浚以私昧之於始此豈<lb/>
浚之本心也哉檜之姦惡而才足濟之夫豈闇者若曰<lb/>
闇於主和不肯復讐以異浚見亦其姦之至者而顧以<lb/>
為闇豈得其實乎宜乎檜能傾浚而中髙宗之意也浚<lb/>
之起檜於前王次翁之保檜於後其揆一也<lb/>
　　籠竹<lb/>
杜詩榿林礙日吟風葉籠竹和煙滴露稍虞註榿甚明<lb/>
<pb n="KR3j0155_WYG_005-8a"/>
而不註籠嘗見唐書南詔傳吐蕃顒城将楊萬波約降<lb/>
事泄吐蕃以兵五千守韋臯将撃破之萬波與籠官㧞<lb/>
顒城以來又舊唐書吐蕃傳亦有籠官太籠官之稱又<lb/>
韋臯傳擒籠官四十五人擒主籠官莭度則籠固吐蕃<lb/>
之地名籠竹盖籠地所産之竹也故以對榿林<lb/>
　　並坐<lb/>
𢎞治中北兵火篩㓂邉勢甚猖獗時鈞陽馬公文升以<lb/>
少傅兼太子太傅為兵書朝廷特所倚重命閲兵於教<lb/>
<pb n="KR3j0155_WYG_005-8b"/>
場又命司禮監太監李榮同閲馬欲與李並坐徃返言<lb/>
再三榮竟不允遂各居一幕而逓閲之夫以保傅之官<lb/>
掌大司馬之柄又值𢎞治之世内臣之自尊猶若此無<lb/>
怪乎漢唐之末造也<lb/>
　　遷獄<lb/>
永昌文廟東有鎮撫司毎考訊搒掠聲徹禮殿志淳在<lb/>
學時随類告遷於上司皆難之後常山樊公瑩為御史<lb/>
至永昌僉以樊有清聲亟徃告焉難之尤甚時成化已<lb/>
<pb n="KR3j0155_WYG_005-9a"/>
未也無何有内臣來鎮守偽好文試徃告焉即遷去又<lb/>
無幾何有言於後之鎮守者又即遷於城之東至今上<lb/>
下便之夫前之居上者貪汙不事事宜其難矣樊以廉<lb/>
㓗著名而於義事亦如此誠使有制不敢擅遷則内臣<lb/>
皆即日遷之不聞在上以制非之者使於事理當遷又<lb/>
何以畏忌如是也今御史廵按歸皆考以不推姦避事<lb/>
方復道求其實稱此五字以樊之名或在歉已<lb/>
　　論人物<lb/>
<pb n="KR3j0155_WYG_005-9b"/>
臨川吴氏謂張留侯諸葛武侯狄梁公范文正公功業<lb/>
不同而同為百代殊絶之人物遭時雖有異易地則皆<lb/>
然此皆根本宋儒成説以立論而非真知四人者也盖<lb/>
武侯之出處與學力才識殊非三公所能知亦非三公<lb/>
所能及此所以謂之三代以上之人物也假曰不然則<lb/>
請質之三顧方起與相從於留者孰重子弟死義於國<lb/>
與倡王諸吕者遺教孰得才由於學學由於静與事黄<lb/>
石以智計名者孰正身都将相而取信天下與事女主<lb/>
<pb n="KR3j0155_WYG_005-10a"/>
而取愧於姨母者孰優以益州之地而振動中國司馬<lb/>
氏畏服以世與奉中國之大而困於西𦍑以幣獲免者<lb/>
孰愈或曰此所任有專否也曰所任有專否正由於所<lb/>
藴之不同所藴之不同是以随時以就功名而出處有<lb/>
不及此正在所由之學術未精純而所飬之才力未充<lb/>
大也學未精純才未充大茍使三公處漢未不免仕吴<lb/>
與魏必不仕吴魏亦不過少優於法正蔣琬軰而已何<lb/>
以同諸葛武侯哉或又曰留侯功業大程子稱其有儒者<lb/>
<pb n="KR3j0155_WYG_005-10b"/>
氣象識者嘗以並論恐不可少則曰程子取其去之知<lb/>
而言其學其正固非武侯比也湏深思方得之豈可襲<lb/>
人言以自誣哉故曰吴氏之言皆踵宋儒成説以立論<lb/>
而非真知其人者也<lb/>
　　字義<lb/>
妙好媺三字皆從女儒仙佛三字皆從人古人制字固<lb/>
不可謂無意至於人之所需為儒人為居山為仙人而<lb/>
弗人為佛其義意又各有在<lb/>
<pb n="KR3j0155_WYG_005-11a"/>
　　左右<lb/>
左右之尚各説家不一然觀前漢百官表十左庻長十<lb/>
一右庻長十二左更十三中更十四右更則官次尚左<lb/>
與今同但中猶在左下右上今五軍都督府與各衛所<lb/>
則以中為尊矣<lb/>
　　子糾<lb/>
程子以齊桓公為兄子糾為弟朱子取之按春秋傳昭<lb/>
公二十二年王室亂劉子單子以王猛居於皇秋劉子<lb/>
<pb n="KR3j0155_WYG_005-11b"/>
單子以王猛入於王城注猛未踰年稱王以猛為宜立<lb/>
也是故春秋之誼茍宜立也則糾雖未得國成之為子<lb/>
糾猛雖未得京師成之為王猛又按荀子曰齊桓前事<lb/>
則殺兄而争國則子糾為兄在春秋戰國皆然當時必<lb/>
無誤至程子始以為弟而朱子取之莫考所自竊意程<lb/>
子因孔子稱管仲而以召忽為匹夫匹婦之諒無以釋<lb/>
其意故以糾為弟而求合孔子諒忽而功仲之意朱子<lb/>
至此章亦費力辨論故不得不取程子之言以為據然<lb/>
<pb n="KR3j0155_WYG_005-12a"/>
盡廢當時之實而以子糾為弟恐亦不可嘗因是而求<lb/>
得所以不必以子糾為弟誣桓公為兄而於孔子之言<lb/>
春秋荀子之實自不相病之論此不暇載<lb/>
　　書二義<lb/>
杜詩古人已用三冬足年少今開萬卷餘其意以學書<lb/>
為詩書之書矣按東方傳云學書三冬文史足用乃今<lb/>
之字書在漢則史書篆𨽻之類也故曰文史足用觀其<lb/>
下曰十五學撃劍十六學詩書則前三冬所學為字書<lb/>
<pb n="KR3j0155_WYG_005-12b"/>
可知今為詩率承杜誤以為詩書之書矣<lb/>
　　王孫<lb/>
㓜誦王維芳草年年緑王孫歸不歸之句不曉所以問<lb/>
之郡中人皆不對偶見本草説曰草一名王孫則知維<lb/>
詩之命意矣<lb/>
　　長楊<lb/>
唐人朝元閣上西風急都入長楊作雨聲只以長楊為<lb/>
宫名故不可曉後值今喬禮書希大為太常少卿祀西<lb/>
<pb n="KR3j0155_WYG_005-13a"/>
嶽為予言親歴其地有楊數株猶在閣基之西非宫名<lb/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0155_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南園漫録卷五<lb/>
</p>
<p>
</p>
  </div>
<div>
                <head>南園漫録卷六</head>
    <p>
<pb n="KR3j0155_WYG_006-1a"/>
欽定四庫全書<lb/>
　南園漫録卷六　　　　　明　張志淳　撰<lb/>
　　文姜<lb/>
㓜時讀春秋至於夫人姜氏薨葬我小君文姜便不可<lb/>
曉及長而問之治春秋者不過本胡氏説以先書夫人<lb/>
孫於齊及哀姜薨於夷齊人以歸為謹之於始而已恐<lb/>
是説終牽强不可通也夫以文姜之通兄弑夫其滛惡<lb/>
與武瞾埒而聖人書法僅僅若此朱子謂平生不敢説<lb/>
<pb n="KR3j0155_WYG_006-1b"/>
春秋又謂春秋自難理㑹其謂是夫<lb/>
　　因革義<lb/>
自三皇五帝三王皆建號唯秦政自以為徳兼三皇功<lb/>
過五帝遂稱皇帝自三代以上皆封建唯秦政遂罷侯<lb/>
置守自漢髙以上皆無年號唯漢武帝始立年號夫秦<lb/>
皇漢武皆公論所不與其所建置則後世不可易者如<lb/>
此豈非其人則非其計則是所以足為後世法耶又唐<lb/>
虞夏啇周秦漢晉隋唐宋皆以封國之名建有天下之<lb/>
<pb n="KR3j0155_WYG_006-2a"/>
號元有天下其初仍舊號蒙古後其臣始倣拓㧞改姓<lb/>
之意而為有天下之號曰元且徵引唐虞之字以就其<lb/>
以義立號之説至皇朝繼之因亦以義立號而萬世不<lb/>
可昜易大隨時之義書垂善無常主之訓大學憎而知<lb/>
其善其此之謂也不然春秋書天王而石勒之僣王為<lb/>
是有虞以氏號而覇先之號陳為得矣此豈易言也哉<lb/>
此豈易識也哉<lb/>
　　㣲子<lb/>
<pb n="KR3j0155_WYG_006-2b"/>
或問朱子以武王既誅紂矣時㣲子為紂兄又賢立以<lb/>
為君夫豈不可朱子不答愚以為使武王如或人之見<lb/>
則武王不足以為聖人矣盖聖人之心大公無我聖人<lb/>
之道與時偕行天之生紂已絶啇命矣武王奉天敢昧<lb/>
此意以利其名哉又當時八百之諸侯同奉周矣武王<lb/>
復立㣲子則八百之諸侯可能聼武王以立㣲子哉借<lb/>
曰聼武王而立㣲子矣則四海之民讐紂者可能帖然<lb/>
而安乎况已誅天子再復臣位雖以武王之聖能處之<lb/>
<pb n="KR3j0155_WYG_006-3a"/>
無嫌而周之公劉后稷之業子孫百世之計九州四海<lb/>
之亂有不自我而作乎或曰觀書經旅啇士之文告則<lb/>
民猶思商自蘇氏以為在周為頑在商為良遂沿習莫<lb/>
考夫不靖者皆紂之黨也溺紂之荒淫逸樂以有位於<lb/>
朝者何啻飛廉軰數人而已哉此其黨與實繁有徒所<lb/>
以誘惑齊民又不可勝計也乃指為在商為良豈不誤<lb/>
哉夫民則去惡歸善也士則假善恣惡也若以為真而<lb/>
與之則亂從兹起不但公劉后稷不血食而貽禍罔極<lb/>
<pb n="KR3j0155_WYG_006-3b"/>
武王殆亦宋襄之流矣天命人心之去留聖人精義入<lb/>
神之大用於斯焉在此豈膠固淺見所能測乎或疑莾<lb/>
操懿温之賊得斯説而肆是不然公私理欲誠偽之不<lb/>
同而已嘗疑朱子之不答意盖在此<lb/>
　　無間言<lb/>
漢杜鄴傳謂孔子善閔子騫能守禮不茍從親之所<lb/>
行無非理者故人無可間也顧又不及昆弟其亦以是<lb/>
而無間與如此解則閔子之為孝尤大矣然終過於求<lb/>
<pb n="KR3j0155_WYG_006-4a"/>
深但視今之為舉業學者口耳循習中無所知則優<lb/>
矣<lb/>
　　諸葛堰<lb/>
城南八里有堰溉田甚廣舊名諸葛堰毎嵗脩堤竹木<lb/>
為害特甚成化戊子髙郵朱御史暟以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>易之迄今無<lb/>
擾可謂才而惠矣今祠於名宦<lb/>
　　剛明<lb/>
華容王户侍儼在部時值考察京官而吏部與都察院<lb/>
<pb n="KR3j0155_WYG_006-4b"/>
皆慮致怨則决於其長時戸書正缺王慨然任之獨戸<lb/>
部所黜属官最多竟亦無怨之者可謂剛明矣後王两<lb/>
被劾於言官人疑其為此王曰不然兹有由吾廵撫河<lb/>
南藩司以脩黄河嵗用之夫銀請曰夫當分送某内臣<lb/>
某閣老某尚書侍郎吾允之仍舊而已布政某初亦不<lb/>
計靈寳許戸侍初罷官家居也其二子皆居言路所以<lb/>
毎劾由此詞氣和平殊可敬也<lb/>
　　人事<lb/>
<pb n="KR3j0155_WYG_006-5a"/>
予為驗封主事見司務㕔遣吏送布按府書帕因謂二<lb/>
僚曰此加諸文選考功猶有謂於吾軰何居一僚曰此<lb/>
何足計二司正郎此時已有織金幣二矣予以嘗任文<lb/>
選主事亦皆如此笑曰正郎行事主事豈容知耶再任<lb/>
稽勲員外郎又值司務送書帕因又曰驗封猶有謂為<lb/>
封贈也於斯何居一僚又所云如前後任考功文選郎<lb/>
中懲斯言决無私受然果有書帕之外之幣但亦言之<lb/>
過甚也然苦却之矣後皆以為薄彼如今陸兵書完為<lb/>
<pb n="KR3j0155_WYG_006-5b"/>
江西憲長時别餽幣一端不受後在南京常與之㑹終<lb/>
是介意也又南京金兵侍澤考滿鈞陽馬公間詢予曰<lb/>
金亞卿於汝有人事否答以有扇四柄帕二方書二册<lb/>
馬曰於吾之禮幾乎數十两汝豈無半乎一時憤辯傷<lb/>
急公㣲哂曰吾子為陸安知州考滿買茶作吏部人事<lb/>
吾所知也則又辨曰茶為禮時志淳為主事亦不多值<lb/>
以老大人故亦各有香與帕答之公徐曰若如汝言則<lb/>
今吏部司属争求入何意哉予乃為公反覆辨論且云<lb/>
<pb n="KR3j0155_WYG_006-6a"/>
為求人事貨利而入者豈曰皆無但亦愚耳果曰求利<lb/>
雖何官不可求利果志不在利如老大人不受金亞卿<lb/>
之幣豈待强乎公稍觧出遇太僕少卿楊晉叔問所以<lb/>
備述告之楊曰子言誠是但云何官不可求利亦過激<lb/>
予請其故楊曰我陞出已三月矣比為考功時雖鄉里<lb/>
寕有一帕相餽乎以此謂子言過也後予毎與馬公争<lb/>
用人不從則通不復言或即退公始曰吾今知汝矣假<lb/>
使今日行事者於汝家得金千两吾亦知是人寄汝家<lb/>
<pb n="KR3j0155_WYG_006-6b"/>
者非以他也但不可太直終為身名累耳當時感公之<lb/>
知而不然其教後乃知公子為錦衣者毎來嘱事不從<lb/>
時謗於公公不信而隂訪之乆乃有此説公可謂詳慎<lb/>
無私於子矣然予竟以不然公教而致敗則公亦有見<lb/>
於未來者與或謂公名迹多為於子溺愛而損何以云<lb/>
無私於子哉予特以其知予一莭言耳<lb/>
　　與除<lb/>
洪武之制外衛軍七分屯種三分操備盖以七人所種<lb/>
<pb n="KR3j0155_WYG_006-7a"/>
之榖飬三人也但初則一軍授田二十畆種榖三石二<lb/>
斗牛犂嵗徴穀五十石入屯倉毎月支榖二石嵗支二<lb/>
十四石為家小粮支三石二斗為種榖是徴五十石入<lb/>
倉其實在官止二十二石八斗也後官吏為姦屯倉既<lb/>
逺漸不可支七分軍嵗納榖五十石益困毎告訴皆云<lb/>
莫可改後都指揮張麟精審其弊遂為奏改名曰與除<lb/>
謂以家小食榖二十四石及種榖三石二斗皆與軍而<lb/>
除其嵗徴之榖也然榖之納亦多弊遂照例以米四斗<lb/>
<pb n="KR3j0155_WYG_006-7b"/>
折榖一石使嵗納米九石一斗二升於是軍不困而官<lb/>
易徴迄今便之夫立法以榖在軍易費曽不知官吏之<lb/>
姦為尤大也然在上者皆委之制而不恤麟以武弁能<lb/>
念人困又能身任其事而垂便利於永乆可謂賢矣麟<lb/>
廉甚靖逺伯王公驥能知而重之今亦列於滇之人物<lb/>
云<lb/>
　　永昌<lb/>
永昌攸始後漢書極詳自洪武二十三年武官欺誕以<lb/>
<pb n="KR3j0155_WYG_006-8a"/>
為金齒後雖王靖逺軰立學校然竟不知在後漢已有<lb/>
學校文章也然豈惟王公軰雖以邱文荘之愽學多聞<lb/>
其載諸史綱者猶夫前也以是知考古之不易<lb/>
　　益州<lb/>
益州今四川成都府也諸葛武侯所謂益州疲弊者是<lb/>
也然漢武帝以滇王國置益州郡則今雲南至大理亦<lb/>
益州也漢志所謂分益州置永昌郡者是也今人知四<lb/>
川為益而不知滇為益者多矣<lb/>
<pb n="KR3j0155_WYG_006-8b"/>
　　金齒<lb/>
金齒非地名也事見於漢唐至元伐緬伐八百為金齒<lb/>
夷所遮遂伐金齒諸國此正東漢所謂永昌徼外之夷<lb/>
即今大伯夷種也後元立通西府於銀生甸即金齒夷<lb/>
之地地有蒙樂山最後不能守移金齒衛於永昌府洪<lb/>
武十六年永昌府為思倫所屠指揮李觀猶以通西府<lb/>
印來署掌永昌府事又元初設大理金齒等處都元帥<lb/>
府於永昌則内外之分猶嚴自指揮胡淵革永昌府為<lb/>
<pb n="KR3j0155_WYG_006-9a"/>
金齒司彼武夫逞私固無所知然王靖逺驥楊刑侍專<lb/>
能復立學校為碑記竟不知其原而以余齒夷名誤稱<lb/>
至今祇可嘆也<lb/>
　　老佛<lb/>
朱子感興於老佛二氏意有輕重人嘗疑之累見雜説<lb/>
中此無他佛之害大老之害小故也然亦朱子親見白<lb/>
玉蟾軰而悦之所以其詞尤不覺右之也然終不徃從<lb/>
此朱子所以為正也但道雖正矣而亦未究其終刀圭<lb/>
<pb n="KR3j0155_WYG_006-9b"/>
入口白日飛升如此何飛升者三五十年人或見之過<lb/>
此則再不可見盖所錬之神乆亦散也若曰彼仙者固<lb/>
長在曷於空中二三嵗一逰則慕其道者自多又何必<lb/>
如吾儒著書立教以導人也著書以導人學其道則彼<lb/>
固自知不能以其所錬之神長存天地間也既不能長<lb/>
存則勤苦棄世若彼而終歸澌冺消散竟何益哉由是<lb/>
又為蓬萊五城十二樓三清仙籍之説以救之正猶佛<lb/>
本見其類之貪競滛汗一切絶之以為大快而死矣而<lb/>
<pb n="KR3j0155_WYG_006-10a"/>
恐人不尚又為輪廻報應之説以救之也老有飛升長<lb/>
生之事而人終不知其飛升之不可長故朱子亦信之<lb/>
佛有輪廻報應之説而人終不知更生之事為間有是<lb/>
故楊叔子探環之事咸書之殊不思仙佛殊術異技若<lb/>
要之乆揆之道則自可不辨而明矣以朱子尚以所見<lb/>
信其事而不要其終則王縉桞子厚蘇黄以下至宋景<lb/>
濓以儒附佛而終不悟者又足言哉宜乎自王公以上<lb/>
齊民以下歴千餘載冥然曰輝曰道日新月盛而與聖<lb/>
<pb n="KR3j0155_WYG_006-10b"/>
人之教相終始也噫<lb/>
　　詠鸚鵡<lb/>
郡有一士以所題鸚鵡詩告先人先人嘗誦之曰此可<lb/>
以名湯鸚鵡以對鄭鷓鴣矣惜逺地無與張之也因志<lb/>
之翠閣香閨帶緑隂忽聞靈舌囀嬌音捴将懷䄂温存<lb/>
意不稱雲林自在心籠絡反因毛羽誤矜誇休羡賦辭<lb/>
深隴山烟雨春雛小莫遣虞羅着意尋湯名淙字廷用<lb/>
號礐菴<lb/>
<pb n="KR3j0155_WYG_006-11a"/>
　　韓信<lb/>
太史公論韓信以為學道謙譲不伐功矜能可比周召<lb/>
太公後世血食矣不務出此天下已定乃謀叛逆夷㓕<lb/>
宗族不亦宜乎予嘗思之雖使信謙譲不矜伐終亦不<lb/>
免盖信唯用兵取勝以圖富貴其身初不在於為民如<lb/>
置軍死地以破趙自将三十萬先合餌項羽不利而却<lb/>
其以無罪死於趙楚者盖不知幾萬矣欺其愚而愚不<lb/>
悟凡信之用兵皆此類也信所殺無罪之人不减楚天<lb/>
<pb n="KR3j0155_WYG_006-11b"/>
道固以夷㓕宗族報之豈不矜不伐所能免乎前乎信<lb/>
如白起後乎信如楊素不族誅於其身必於其子孫天<lb/>
道昭昭不可掩也太史公只據事立論未嘗深求若曰<lb/>
學道則固非信之所能矣<lb/>
　<lb/>
　<lb/>
　<lb/>
　南園漫録卷六<lb/>
</p>
<p>
</p>
  </div>
<div>
                <head>南園漫録卷七</head>
    <p>
<pb n="KR3j0155_WYG_007-1a"/>
欽定四庫全書<lb/>
　南園漫録卷七　　　　　明　張志淳　撰<lb/>
　　緬種貴<lb/>
百蠻種唯思倫氏最貴洪武中嘗屠永昌擒守城指揮<lb/>
王真後遣使徃諭方放還王真至正統初思仁遂叛盡<lb/>
取孟養宣慰之地孟飬宣慰刀玉賔挈家來訴養子永<lb/>
昌暨沭忠敬征之而敗王靖逺始大征而破之思仁走<lb/>
緬甸死時刀玉賔已死絶靖逺以緬匿思仁與子思機<lb/>
<pb n="KR3j0155_WYG_007-1b"/>
不獲遂以思仁所取孟養之地畀𬗟人𬗟以其長子銀<lb/>
起莾居守方以思仁尸與思機解京師無何思仁㓜子<lb/>
復為衆所立而攻孟養𬗟不能御而畏殺其子遂盡以<lb/>
孟養地還思氏而保銀起莾歸緬却以状上求得孟養<lb/>
幷聼盞沿江之地思氏亦状上言𬗟不能撫其人民願<lb/>
立思氏永當朝廷差發時大征之後兵力已疲王因允<lb/>
其請使居孟養嵗當差發立誓金沙江乾方許過江盖<lb/>
知緬種獨貴而深防之也然彼雖無官其地自尊之如<lb/>
<pb n="KR3j0155_WYG_007-2a"/>
王者既幸王允其請凡中國使至皆不遣坐多餽始得<lb/>
侍坐雖千百戸皆然毋敢怠成化中太監錢能勢熾時<lb/>
遣京官求緑玉琥珀諸寳京官皆小軰貪其重利始與<lb/>
上下坐復與並坐矣至𢎞治初給外夷金牌信符兵部<lb/>
只據官制有孟養宣慰使司遂頒給以金牌信符至滇<lb/>
雲南鎮守及布政司亦莫辨時土酋思禄最能事遂以<lb/>
此徧諭其所統勢益張乃取遮些外國拓地益廣值猛<lb/>
宻叛木邦事乆不平廵撫官以兵部督逼適值毛叅政<lb/>
<pb n="KR3j0155_WYG_007-2b"/>
急於求進因以平猛宻自任張大喜許毛功成保之代<lb/>
已遂㑹鎮守俾用兵挟撫相機乘之毛徃訪計於騰有<lb/>
千戸尹銘言唯調孟養兵猛宻即可破毛信之遂以銀<lb/>
牌調兵孟養孟養見毛勢輕不與則憤猛宻叛木邦而<lb/>
得官與之則弱乃以羸兵來隨毛攻猛宻猛宻既輕毛<lb/>
勢又欺兵少則宣言曰天兵且退後毛官人要孟養殺<lb/>
我與他殺了看孟養兵原無闘志又無甲胄遂大敗毛<lb/>
燒營迯出猛宻設伏要之殱十七孟養怒因復起兵過<lb/>
<pb n="KR3j0155_WYG_007-3a"/>
江敗孟宻遂占蠻莫十七處不回而舊畫江不過之誓始<lb/>
不守矣時綿州金御史獻民廵按漢兵餓死於道傷於<lb/>
兵者甚衆欲奏以閣老謝公遷庇毛不敢欲不言事迹<lb/>
甚露乃具略莭呈都察院後毛降貴州按察副使兵備<lb/>
趙烱降漢中府同知孟養遂過江不可制矣毛乃以䇿<lb/>
干京師雲南廵撫承前意乃以使功不如使過保毛復<lb/>
徃撫孟養益無所畏毛遂嗾廵撫請兵征孟飬事下兵<lb/>
部兵部只請遣官再勘孟飬乃入貢訴無叛情誤致大<lb/>
<pb n="KR3j0155_WYG_007-3b"/>
罪願以蠻莫等地歸之朝廷且請比普安州米魯叛逆伏<lb/>
誅尋以其族為土官例欲復宣慰司如舊内閣洛陽劉<lb/>
公徤以為無官彼亦自王其地有官則可制與吏書馬<lb/>
公欲議許之而内閣謝公遷以毛故議不許值刑書閔<lb/>
公珪浙人也亦右毛而與兵書劉公善竟不許而遣歸<lb/>
孟養思禄死子立復弱地復歸於猛宻矣然靖逺畫江<lb/>
不過之防終不可守基禍将來此其端與<lb/>
　　烈女<lb/>
<pb n="KR3j0155_WYG_007-4a"/>
郡中一指揮有四女而死其妻大肆淫蕩女皆滛奔非<lb/>
類中一女已納聘乆夫家知其母與姊妹宣滛欲退親<lb/>
取原聘禮其母固與争訟不與女善解之使還其聘聘<lb/>
還女遂自縊死夫家聞而路祭之徐訪之方悉其貞可<lb/>
謂難矣<lb/>
　　分羔<lb/>
漢髙分羔之語先儒以大義非之至永新劉公定之作<lb/>
宋論亦引此以恕髙宗和金為母為可哀而不可非皆<lb/>
<pb n="KR3j0155_WYG_007-4b"/>
不足以究漢髙為智之大用椎之精也盖其所以敢為<lb/>
是言以欺羽者必其内能隂結項伯以有恃而史失載<lb/>
也觀伯自受珠夜去之後而范増劍舞之計俱沮破於<lb/>
伯而終易姓受封則自太公吕后被執之後漢髙有不<lb/>
隂通伯而求其保䕶者乎伯既可恃則為此分羔之説<lb/>
以老羽乃所以全太公吕后也合羽欲烹太公而伯止<lb/>
之之言並觀之則分羔之言亦與伯預通之矣卒之太<lb/>
公吕后自歸非漢髙用智行権之善能及兹乎而後世<lb/>
<pb n="KR3j0155_WYG_007-5a"/>
竟不識也親猶身也身有痼疾乆則致死其人只知愛<lb/>
身而不敢針砭毒藥恐不能愈而速致死其子知用毒<lb/>
而可得生則仁人君子是其父乎是其子乎即此可見<lb/>
漢髙之善於救親矣而顧非之豈不迂哉茍以於親不<lb/>
忍為此言此正迂儒之常談而宋髙宗之見也曷足以<lb/>
救其父哉如我朝己已之變所以不與也先求和而一<lb/>
意戰守乘輿自反其有得於用智精而處権當矣使漢<lb/>
髙日為哀求祈請而無項伯之用則太公死於羽矣安<lb/>
<pb n="KR3j0155_WYG_007-5b"/>
望五日一朝之慶哉<lb/>
　　紀傳<lb/>
史記於項羽為本紀最見其據實立名觀鴻門之宴羽<lb/>
東向范増南向漢髙北向坐張良西向立一時分封王<lb/>
侯其以人君自處而衆亦尊以為君也可見故史記據<lb/>
實而為紀而漢前亦無議之者又可見漢世人才風俗<lb/>
之正猶近古也至班固始改為列傳然則羽當時行事<lb/>
果與張耳彭越軰埒乎否也况羽有誅秦之功其視朱<lb/>
<pb n="KR3j0155_WYG_007-6a"/>
温簒唐不啻鵬鷃之不侔歐陽五代史猶以温為本紀<lb/>
謂紀實善惡自見曽不以羽紀為是何哉班固好䛕遂<lb/>
啓後世之曲筆殊不足取也若謂推尊本朝則如司馬<lb/>
禎氏列為世家亦可已然遷史紀之矣而不曰楚不曰<lb/>
覇王而曰項籍至漢則曰髙祖是其輕重之間亦精矣<lb/>
世知尚遷史而不知其識正見精逺出好䛕之班固動<lb/>
稱曰史漢班馬故少别於此俾有真識定見者裁之<lb/>
　　曹操姓<lb/>
<pb n="KR3j0155_WYG_007-6b"/>
曹操父嵩本夏侯氏為中常侍曹騰養子故冐曹姓嘗<lb/>
疑操當為王時必能知其本姓矣而終子孫不改所冐<lb/>
以復本姓之故不可得偶見杜瓊傳言當塗髙為魏因<lb/>
言古者名官職不言曹始自漢以來名官盡言曹吏言<lb/>
屬曹卒言侍曹此天意也因知此等䜟緯操豈不飽聞<lb/>
而飫聼之所以封魏公進魏王終冐曹姓而不復夏侯<lb/>
者其欲簒漢而代之無徃而不極其姦謀耳<lb/>
　　禪授<lb/>
<pb n="KR3j0155_WYG_007-7a"/>
王莾簒漢則假之周公之居攝其攻翟義則全擬大誥<lb/>
然當時皆能識之後之者亦不復可見矣曹操之簒漢<lb/>
則假之堯舜之禪授且貽謀於丕專擬唐虞當時唯豪<lb/>
傑斯能識之後之者自晉宋齊梁陳東西魏北齊後周<lb/>
隋唐五代宋罔不遵其制然則操之姦雄才略優於莽<lb/>
者此亦可見使操不值昭烈武侯與吴之君臣其一天<lb/>
下也無難事矣予嘗為之論曰昭烈武侯不幸而值操<lb/>
操不幸而值昭烈武侯不然邪正雖殊徳力雖異均可<lb/>
<pb n="KR3j0155_WYG_007-7b"/>
以一天下矣<lb/>
　　詩意<lb/>
歸田詩話載所作還珠吟以短張籍還君明珠䨇淚垂<lb/>
何不相逄未嫁時之句殊不知張因當時已居莭度使<lb/>
幕下而知張者又辟之故張作此吟以答之而道其實<lb/>
非立意以為教也瞿宗吉不原張意而擬以正之已昧<lb/>
張意㫖又云楊復初題其後云義正詞工使張見之亦<lb/>
當心服夫義雖正矣初不知原張之心與事張何由服<lb/>
<pb n="KR3j0155_WYG_007-8a"/>
乎祗益張不慱考之歎耳<lb/>
　　文繁簡<lb/>
國語載晉侯使隨㑹聘於周一事左傳襄公十六年亦<lb/>
載之共七十餘字其視國語共四百三十八字者繁簡<lb/>
何如也然以文章觀之則左傳之文劣矣夫二書均左<lb/>
氏筆也而繁簡之間優劣頓異知文章者固不可徒以<lb/>
簡為上也意左氏必以著於傳者為不足顧又於國語<lb/>
發之與<lb/>
<pb n="KR3j0155_WYG_007-8b"/>
　　盗娼仁義<lb/>
郡有偷兒知一家夫不在而其母與妻織布且畢夜伺<lb/>
之寢将穿窬取之至乆姑詈其婦怒而先寢俄而婦自<lb/>
經於機旁偷兒大呼其隣與姑起而救之婦得不死又<lb/>
一賤娼滇士有事至者醉宿其家有銀数两在袖中夜<lb/>
宻置枕下向曉有友急呼之告以家禍其士驚起遂歸<lb/>
行十里許憶所袖銀置娼家枕下自以為必不可得矣<lb/>
試返而求之娼曰固在此完封還之夫人至為盗為娼<lb/>
<pb n="KR3j0155_WYG_007-9a"/>
本心已盡亡矣而因憐死止盗因假義不取然則仁義<lb/>
之根於性有固無時而息耶而仕以行義乃貪利無厭<lb/>
殺人喪已方揚揚然大小交慶而略不耻何也<lb/>
　　五刑<lb/>
今制五刑笞枤徒流絞斬古之五刑墨劓剕宫大辟然<lb/>
臧文仲曰大刑用甲兵其次用斧鉞中刑用刀鋸其次<lb/>
用鑚笮薄刑用鞭扑則又以甲兵斧鉞刀鋸鑚笮鞭扑<lb/>
為五刑矣若秦漢之要斬斬左右趾城旦舂之類均不<lb/>
<pb n="KR3j0155_WYG_007-9b"/>
出此而只異其名也<lb/>
　　三字義<lb/>
毎讀書作文只云義利顧無敢用利義者只云利害顧<lb/>
無有用害利者因静思之天地之理必有義斯有利故<lb/>
曰利者義之和曰義以生利曰以義為利曰義之所安<lb/>
即利之所在盖利根於義有義斯有利也天下之事凡<lb/>
有利必有害故曰求利未得而害已隨之曰利之所在<lb/>
害之所在也曰小人以為有利於國而不知其終為害<lb/>
<pb n="KR3j0155_WYG_007-10a"/>
盖害根於利有利斯有害也若曰先於義則利隨之先<lb/>
於利則害隨之有自然不可迯者而今士只先於利而<lb/>
不知害何愚如之害至不知而視以為利則為害至矣<lb/>
是故覆宗絶嗣害何其深彼只妄歸之命壞名灾已子<lb/>
孫不昌彼則妄委之數顧以害為利而終罔覺也夫利<lb/>
首於財賄極於身名貪汙無知者利之粗也全身好名<lb/>
者利之精也其為利一也粗而粗應精而精應其為害<lb/>
一也或疑古之為義者身亡家破世絶者多矣何謂利<lb/>
<pb n="KR3j0155_WYG_007-10b"/>
根於義而自不可離乎則請以好名為利之心反觀彼<lb/>
之名所以亘天地繋於人心而不冺者為利不亦精乎<lb/>
故曰皆自然之理必然之事而人自不識耳是故無義<lb/>
之利則必害義之一字主宰乎利利之一字附麗乎害<lb/>
失義則切於利而迫於害矣合義則近於利而逺於害<lb/>
矣利在中義在利上害在利下此三字之序昭然貫古<lb/>
今通四海而不可易者而士之作文脩辭者略不少究<lb/>
其義千計萬術只求以利身利家欺上罔下豈非愚之<lb/>
<pb n="KR3j0155_WYG_007-11a"/>
甚哉予嘗作二字義説其旁引推明頗備辭多不能載<lb/>
　　征麓川<lb/>
靖逺伯征麓川初用江西徐莭仙行符術説思任用黒<lb/>
犬等物有識皆笑之後於所斬慢功官士皆以為竒功<lb/>
各陞其子曰當時不如此功不就令不嚴也有識又稱<lb/>
之<lb/>
　　夷稱法<lb/>
大伯夷謂天為法法作上聲故其酋皆加法字如思仁<lb/>
<pb n="KR3j0155_WYG_007-11b"/>
法思機法是也其有告請則不敢加法字中國行彼亦<lb/>
不用法字也<lb/>
　　猛宻<lb/>
猛宻舊属木邦其陶猛亦同姓初木邦宣慰罕楪以女<lb/>
曩罕弄妻司歪因猛宻有寳井故使守之楪死子落立<lb/>
落死孫穵為宣慰嗜酒好殺曩罕弄遂以猛宻叛然猶<lb/>
未敢侵占木邦也南寕伯毛勝既以賄創始鎮守遂大<lb/>
誘取猛宻寳石俾自入貢從是勢益張至成化十年雲<lb/>
<pb n="KR3j0155_WYG_007-12a"/>
南鎮守太監錢能日遣人誆之以取寳石其勢始熾至<lb/>
成化庚子太監王舉索寳石不獲遂䟽其叛木邦之罪<lb/>
請征之曩罕弄懼有江西人周賔五教之曰今萬閣老<lb/>
名為要錢又當権且新結昭徳宫與萬皇親家最宻若<lb/>
遣人賫重寳投之不止不征更可開衙門討官矣於是<lb/>
遣人多賣金寳徃見萬遂許之召職方劉郎中大夏啖<lb/>
以羙遷俾徃官司柄劉不從遂舉丁憂都御史程宗任<lb/>
之時雲南廵撫吴誠宗同年也言不可宗大怒曰今萬<lb/>
<pb n="KR3j0155_WYG_007-12b"/>
公甚嗛汝敢復忤之吴憂懣不知所為遂卒程乃率鎮<lb/>
守及三司徃時成化十八年壬寅冬也適曩罕弄所遣<lb/>
投萬之使已備悉萬意矣及宗徃凡猛宻使至皆犒宴<lb/>
之木邦使笞辱之兾曩罕弄出迎不思曩罕弄以是益<lb/>
踞傲不出且索見欲坐講宗亦許之而鎮守藩臬多不<lb/>
欲直曩罕弄不至宗遂自徃過南牙山就見之既坐則<lb/>
曰我猛宻之於木邦初如小象在大象腹中今小象長<lb/>
成大於大象矣可使復納於舊腹中乎宗遂盡以所奪<lb/>
<pb n="KR3j0155_WYG_007-13a"/>
木邦地畀之為設安撫司而木邦所有不過十之二三<lb/>
而已由是孟養諸蕃大失望程宗即為雲南廵撫驕奢<lb/>
貪縱日益甚尋陞刑侍郎轉刑書而曩罕㺯遂盡取木<lb/>
邦之地罕究奔猛止不如一村孟飬不平遣大陶猛倫<lb/>
索提兵衛之僅得命矣適孝廟更化萬黜程歸而復值<lb/>
林憲副俊方大叅守徃猛宻猶以𬗟書來如前<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鷔林<lb/>
杖其二使猛宻懼始得故地畀木邦又必欲進貢由木<lb/>
邦方逺雖不杲然以時政清明又林方秉正木邦始有<lb/>
<pb n="KR3j0155_WYG_007-13b"/>
故地什三四而足以自立矣當林杖猛宻之使衆危之<lb/>
廵撫王都御史詔自滇來永昌以防變聞遂懾服王甚<lb/>
嘉林後罕究死子烈遂與猛宻為世讐而日交兵焉其<lb/>
心只怨成化之屈遂忘𢎞治之再生其命而在上竟無<lb/>
知之者夫猛宻之失萌於毛勝盛於錢能王舉而成於<lb/>
萬程終使再無以善其後如此不識史書其事可能不<lb/>
誤否故書予目擊耳聞者於此然亦撮其概而不能盡<lb/>
其詳也<lb/>
<pb n="KR3j0155_WYG_007-14a"/>
　　稱寡人義<lb/>
㓜聼瞽者唱詞稱寡人不知其意稍長讀孟子始知其<lb/>
解一日先君舉以問即以寡徳之稱對先君又問曰稱<lb/>
孤何解遂不能對先君曰老子書曰貴以賤為本是以<lb/>
侯王自謂孤寡不榖又曰人之所惡唯孤寡不榖而王<lb/>
公以為稱恐據此解為是予謹識之長而取老子書再<lb/>
玩之覺寡徳之稱真誤也<lb/>
　　掘陵<lb/>
<pb n="KR3j0155_WYG_007-14b"/>
輟耕録載元総統楊璉真伽發宋陵寢暨唐林二義士<lb/>
之事甚詳後華亭彭瑋又訂補其未備則我聖祖之功<lb/>
徳照耀古今矣但云桑哥矯可其奏則於元世祖亦欲<lb/>
末减然揆之理則裒諸骨築一塔壓之名曰鎮南至張<lb/>
士誠方毁觀命名之義與世祖誅桑哥後又三年方崩<lb/>
而傳及數世不敢毁之意推之則實世祖可其奏而非<lb/>
桑哥矯制也瑋不察此而信勝國之諱詞豈不誤哉又<lb/>
理宗本不當立以濟王得怨於史彌逺遂立而終不為<lb/>
<pb n="KR3j0155_WYG_007-15a"/>
濟王立後故身後之報若此至於徽宗陵唯有朽木一<lb/>
段欽宗陵唯有木燈檠一枚此正天道發見以暴賊檜<lb/>
之欺誣而亦不置論故因表此三事以附之<lb/>
　　論山水<lb/>
輟耕録林昉㑹友逰山檄云人有殘縑敗素一山一水<lb/>
售之千金至真景則略不加喜無乃貴偽而賤真耶近<lb/>
亦有此論此全不知畵之妙理者夫山水誠真然非䟦<lb/>
渉登臨其可得觀縱得觀焉其廣大淵深其可得究今<lb/>
<pb n="KR3j0155_WYG_007-15b"/>
夫名畵撮山水之大而布於咫尺之内坐而閲之造化<lb/>
之顯著物理之幽潜一展玩而可使塵襟洒然心目怡<lb/>
曠與真宰逰而與世氛絶爾自得其妙殆與樂於詩而<lb/>
陶冶性靈者同揆彼以真偽為言者豈足以知此哉夫以<lb/>
朱子之賢蘇子之達罔不留意焉則非深得其趣者固<lb/>
未易言也<lb/>
　　本心明<lb/>
三原王公既囬錢塘吴公誠代之太監錢能遣都指揮<lb/>
<pb n="KR3j0155_WYG_007-16a"/>
胡亮迎宴於平夷囬問亮曰比王某何如亮曰甚好敬<lb/>
重公公不同能㣲笑曰王某只不合與我作對頭不然<lb/>
這様廵撫只好與他提草鞋耳夫以能之怨王公而本<lb/>
心難冺至如此為士者可不務乎<lb/>
　<lb/>
　<lb/>
　<lb/>
　<lb/>
<pb n="KR3j0155_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南園漫録卷七<lb/>
</p>
<p>
</p>
  </div>
<div>
                <head>南園漫録卷八</head>
    <p>
<pb n="KR3j0155_WYG_008-1a"/>
欽定四庫全書<lb/>
　南園漫録卷八　　　　　明　張志淳　撰<lb/>
　　髙起居<lb/>
髙起居者名莘山東人也洪武中以起居注充軍於永<lb/>
昌始至掌印指揮欲延之為西賔髙固辭由是發左千<lb/>
戸所俾守昇陽門以苦之乆而千戸意其倦也乃使人<lb/>
代其役而教其子髙又固辭乃復遣人誘之髙曰吾既<lb/>
不為指揮教子顧為千戸教子乎執役守門分也千戸<lb/>
<pb n="KR3j0155_WYG_008-1b"/>
怒俾日持鎗不使代髙安之千戸益怒適大雨彌旬髙<lb/>
妻孥皆居城旁之官舍千戸遣人雨中逐出不使居衣<lb/>
衾皆狼藉於雨中妻孥對泣予先伯禾齋從髙學因率<lb/>
同學徃請曰某等俱有屋請移去何至自苦於雨中如<lb/>
此請益勤因語先伯曰彼怒至此而吾即有所歸是甚<lb/>
之也遂處雨中至昬乃徙嘗告先伯曰吾為起居同罹<lb/>
法者三十餘人刑部尚書開濟引奏上閉目不答乆之<lb/>
開目濟又敷奏如前上復閉目不答如是者三始曰某<lb/>
<pb n="KR3j0155_WYG_008-2a"/>
人并山東大鼻子生員做的着去充軍其餘的都殺了<lb/>
當初引奏時自分必死只跪於後俟得㫖即撞死陛下<lb/>
以免此一刀不意獨䝉免死之命因自思之同罹法者<lb/>
毎見上意喜皆争先進言一值上怒皆縮恧失措唯某<lb/>
與吾喜亦不敢肆言怒亦不敢惴黙所以遂䝉天監而<lb/>
獨貸此命也志淳聞此而恨生晚不及見之嘗以聞先<lb/>
君云髙唯一子生一孫今皆湮㓕矣不識天道竟何如<lb/>
也志淳竊謂此足見髙廟慎罰之一端而不止起居之<lb/>
<pb n="KR3j0155_WYG_008-2b"/>
一節恐乆復無所考見也因備述之<lb/>
　　内奢<lb/>
吴歩隲手不釋書被服如儒生然門内妻妾極奢綺頗<lb/>
以此見譏今京師士大夫之有名者最多有此而人更<lb/>
慕之以為善處官此亦時好使然歟<lb/>
　　使大理<lb/>
南詔即今大理府也事著於唐頗備逮宋史雖有大理<lb/>
傳亦甚略如容齋隨筆載淳化中遣蜀人辛怡顯使南<lb/>
<pb n="KR3j0155_WYG_008-3a"/>
詔謂南詔夷甚服諸葛大理傳中亦不載<lb/>
　　仙之詩<lb/>
朱子感興詩深信仙歐公感事詩深非仙朱詩曰飄飄<lb/>
學仙侣遺世在雲山盗啓元命秘竊當生死關金鼎蟠<lb/>
龍虎三年養神丹刀圭一入口白日生羽翰我欲徃從<lb/>
之脱屣諒非難但恐逆天理偷生詎能安歐詩曰空山<lb/>
一道士辛苦學延齡一旦隨物化反言仙已成開墳見<lb/>
空棺謂已超青冥尸解如虵蟬換骨脫其形既云須變<lb/>
<pb n="KR3j0155_WYG_008-3b"/>
化何不任死生仙境不可到誰知仙有無或乗九班虬<lb/>
或駕五雲車朝倚扶桑枝暮逰崑崙墟徃來幾萬里誰<lb/>
復遇諸塗富貴不還鄉安用富貴歟神仙人不見魑魅<lb/>
與為徒人生不免死魂魄入幽都仙者得長生又云超<lb/>
太虗等為不在世與鬼亦何殊得仙猶若此何况不得<lb/>
乎寄謝山中人辛勤一何愚歐公生朱子前百有餘年<lb/>
二詩想亦朱子之所見而好尚不同如此竊意朱子因<lb/>
一時見其事而發又志在不從其術故不覺稱之而不<lb/>
<pb n="KR3j0155_WYG_008-4a"/>
暇究極其終無也歐公因平生考其實而發又歴見其<lb/>
不能長生故不覺斥之而不復推求其暫有也不然吾<lb/>
誰適從哉<lb/>
　　蒟醬<lb/>
蒟醬之名見於史記注釋亦明矣因宋周益公偶失記<lb/>
而妄對蒟醬之名顧益顯此物余地所産蜀都賦所謂<lb/>
縁木而生其子如桑椹長二三寸是已生時深緑色日<lb/>
乾即黒雲南梹榔以此及濾净石灰合而嚼之呼為蘆<lb/>
<pb n="KR3j0155_WYG_008-4b"/>
子郡人販於雲南動數十䭾也梹榔廣西所食即其心<lb/>
乃藥中所用也以三頼及蔞葉共之乾硬無餘味雲南<lb/>
所食採其嫩者分為四連皮與心合以蒟醬净灰食之<lb/>
軟而有香味然此物只下氣破氣飽後頗宜今日食不<lb/>
置唇齒皆紅而士夫反從之為宜殊不雅也唯三原公<lb/>
至滇不食焉<lb/>
　　慕容垂<lb/>
晉書慕容垂以晉太元十一年僣即帝位以太元二十<lb/>
<pb n="KR3j0155_WYG_008-5a"/>
一年死死時年七十一則初為燕王叛符堅時時方五<lb/>
十八九嵗何符丕遣姜譲責之乃曰但念將軍以七十<lb/>
之年懸首白旗堅亦曰念卿垂老而為賊恐必有一誤<lb/>
　　嬖幸<lb/>
漢哀帝嬖董賢遂病痿痺而早夭符堅嬖慕容冲遂至<lb/>
䘮亂而身死近見名臣有功業問望而或死亡或身後<lb/>
不競毎求其短皆坐此也可忽之而不戒哉<lb/>
　　减年<lb/>
<pb n="KR3j0155_WYG_008-5b"/>
昔居京師見進士减年嵗益甚毎思宋㓂萊公凖不肯<lb/>
减年以應舉者矯之而無對者後讀司馬朗傳乃知伯<lb/>
逹志不損年以求成正可為對只當時見書不多耳<lb/>
　　嫡庻<lb/>
庻不止為妾生亦有以嫡庻言長少者如鄭莊公與公<lb/>
叔段俱武姜生莊公封叔叚於京祭仲曰京大於國非<lb/>
所以封庻也則同母弟亦可以稱庻矣<lb/>
　　骰子<lb/>
<pb n="KR3j0155_WYG_008-6a"/>
今擲骰子而博者曰神擲亦有本慕容寳與韓黄李根<lb/>
等因讌樗蒲寳危坐整容誓之曰世云樗蒲有神豈虗<lb/>
也哉若富貴可期頻得三盧於是三擲盡盧寳拜而受<lb/>
賜故後寳勸垂殺符堅曰五木之祥今其至矣又劉毅<lb/>
於東府聚摴蒲大擲一判應至數百萬餘人並黒犢以<lb/>
還唯劉裕及毅在後毅次擲得雉大喜褰衣繞床呌謂<lb/>
同坐曰非不能盧不事此耳裕惡之因挼五木乆之曰<lb/>
老兄試為卿答既而四子俱黒其一子轉躍未定裕厲<lb/>
<pb n="KR3j0155_WYG_008-6b"/>
聲喝之即成盧毅意殊不快也又招魂箆<graphic n="KR1972" url="https://raw.githubusercontent.com/kanripo/KR-Gaiji/master/images/KR1972.png" mimeType="image/png"/>象棊有六<lb/>
簙朱子註云箆竹名<graphic n="KR1972" url="https://raw.githubusercontent.com/kanripo/KR-Gaiji/master/images/KR1972.png" mimeType="image/png"/>簙箸也投六箸行六棊故為六<lb/>
簙也言設六簙以箆簬作箸象牙為棊也曹偶也遒廹<lb/>
也投箸行棊轉遒廹使不得擇行也倍勝為牟五白簙<lb/>
齒也言已棊已梟當成牟勝故呼王白以助投也按曹<lb/>
植制䨇陸用投子二至唐以重四為堂印則投子猶用<lb/>
二然前已有雉梟盧之采則投子不止用二矣五白五<lb/>
木五木為投子五五白豈投而無雉盧梟者之名故呼<lb/>
<pb n="KR3j0155_WYG_008-7a"/>
以屬敵為助乎然今慱唯䨇陸用二而大投或用六用<lb/>
十其取采定勝負又不同矣疑古摴蒲彈碁之用投子<lb/>
别有制也觀裕挼五木則時用五投子寳三擲盡盧以<lb/>
為五木之祥則其時唯以木為投子而數止用五又不<lb/>
知用六用象用骨用玉始於何時觀朱子以用象牙為<lb/>
碁釋楚詞則用象牙始戰國矣但以五白為簙齒又與<lb/>
裕寳之用異焉<lb/>
　　著述<lb/>
<pb n="KR3j0155_WYG_008-7b"/>
著書古人道有諸已不得見諸用故不得已而為此若<lb/>
幸遇明時道有可行又何著書然亦有感事與時而著<lb/>
若朱子為趙汝愚見害於韓侂胄而註楚辭是矣然序<lb/>
楚辭者通不及此<lb/>
　　正統<lb/>
歐陽永叔因五代史帝梁而不黜以為欲著其罪在不<lb/>
沒其實意亦可矣至論正統謂秦親得周而一天下其<lb/>
迹無異禹湯此何言耶楊廉夫因元修宋遼金史上言<lb/>
<pb n="KR3j0155_WYG_008-8a"/>
以論正統意尤善矣至論宋之君中國非欺孤弱寡之<lb/>
所致此何益耶盖秦雖能一天下其行事之迹可考也<lb/>
宋雖可為正統其得國之由可徴也歐楊二公顧於其<lb/>
實昧之者無他知黜五徳之運之説矣而未究事理之<lb/>
紛雜以求合乎正統之名義所以厭衆人之私而不覺<lb/>
已之蔽也愚嘗思之能合天下於一謂之大統合而有<lb/>
道謂之正統雖能合天下而不以道若秦晉隋只謂之<lb/>
大統一統可也若其前世合而有道已為正統後為姦<lb/>
<pb n="KR3j0155_WYG_008-8b"/>
臣簒奪他族并吞而其後尚賢或不至無道若漢昭烈<lb/>
晉元帝宋髙宗則仍以正統歸之此以理言若隋晉秦<lb/>
元則但可謂之一統斯無議矣所以然者彼於道甚逆<lb/>
而以勢一之故也若曰宋之取國亦不義則請比之秦<lb/>
晉隋元自還優也歐陽公於梁則云不失其實而其罪<lb/>
自著却又强求秦世比之啇周舛已要之有一統天下<lb/>
者據實待以一統其先有一統而正其子孫猶可稱而<lb/>
干其統者又惡而未能混一若魏之承漢梁之承唐之<lb/>
<pb n="KR3j0155_WYG_008-9a"/>
類自不足論只於一統酌其賢愚善惡正不正而别之<lb/>
斯於義例無偏而可據矣<lb/>
　　地理<lb/>
宋論言朱子建言欲為夀皇體魄安寕之慮宗社乆逺<lb/>
之圖而引𦵏術精於郭璞而不免王敦之毒手子思𦵏<lb/>
孔子不聞有此異術而舄奕萬世愚毎騐之𦵏得吉地<lb/>
子孫多昌𦵏得凶地子孫多敗有灼然不可誣者如孔<lb/>
子功徳冠萬世當時雖無𦵏術而地必自吉矣如郭璞<lb/>
<pb n="KR3j0155_WYG_008-9b"/>
死於王敦盖彼生有定命初未嘗為已擇葬而遽死矣此<lb/>
難决其術為泥也大抵天括乎地人果善為天所佑子<lb/>
孫當昌雖不擇地或擇地罔不逄吉而後必昌矣人果<lb/>
不善為天所殛任擇地求術罔不逄凶而後必替矣盖<lb/>
天之理能包乎地外也先君深於地理術而恒言其理<lb/>
如此今觀之朱子與蔡元定擇𦵏而欲綿長其後世至<lb/>
今蕃衍於福雖云功徳所致然擇地亦昭然不可掩者<lb/>
看來為善以為本擇𦵏以為用為善存諸心擇𦵏求諸<lb/>
<pb n="KR3j0155_WYG_008-10a"/>
地得其本者用或可忽失其本者雖日孜孜尋地精術<lb/>
亦無益矣近見名卿士家專精地理者而後嗣多衰替<lb/>
故益信天理包括乎地理之説為正<lb/>
　　宋論<lb/>
㓜時讀永新劉公宋論引漢髙周平王以見髙宗之可<lb/>
矜而不可全斥其非已覺不强人意縁此遂云當時雖<lb/>
有澤綱鼎浚為相張韓劉岳為將恃以支吾則可矣欲<lb/>
望其制烏竒邁尼瑪哈君臣之死命豈昜能哉夫鼎浚<lb/>
<pb n="KR3j0155_WYG_008-10b"/>
張劉則誠不能矣使以澤綱為相韓岳為將則豈有不<lb/>
能制金而復中原者哉觀岳之郾城駐兵烏珠將棄洛<lb/>
遁遁則人各乗勝有不能制烏竒邁尼瑪哈之死命哉<lb/>
以岳一將其效且然使以綱主之於中而又助以韓劉<lb/>
於外烏竒邁君臣其能當之此事理之明白易見者而<lb/>
永新乃如是立論使在宋世幾及趙鼎亦難矣哉<lb/>
　　辱末<lb/>
今世俗多以辱末祖宗辱末世界詈罵人家不肖子孫<lb/>
<pb n="KR3j0155_WYG_008-11a"/>
及惡人之貧不知耻者若士夫則曰玷辱汙辱而已用<lb/>
是俗言辱末字無考亦莫能觧偶見漢書有汙衊宗室<lb/>
顔師古註云衊音秣謂塗染也然後知俗言亦有本也<lb/>
　　後漢書<lb/>
范曄後漢書盖出為宣城太守不得志乃删衆家後漢<lb/>
書為之論者譏其賛辭佻巧又創為皇后紀復采王喬<lb/>
等詭事入列傳朱子又非其不録胡笳十八拍而載悲<lb/>
憤二詩盖曄極無行義之人也其傳琰之初意已自有<lb/>
<pb n="KR3j0155_WYG_008-11b"/>
在而何能深探哀怨發中之㫖哉只如邉韶之傳竟何<lb/>
所關繫試使七家舊列於漢書曄亦當刪去之而載之<lb/>
至今人皆喜談以為故事殊不可曉<lb/>
　　好佛<lb/>
佛教彼地之夷皆酷嗜女色金寳争戰故佛氏出而通<lb/>
絶之既絶諸好因静而明所謂善知識者是已夫以其<lb/>
類之溺而創見佛之㧞出如此固已傾企而又見其知<lb/>
識逈異如此是故奉其説而行也然佛亦自病死矣則<lb/>
<pb n="KR3j0155_WYG_008-12a"/>
類之黠者乃廣之為再生三生輪廻報應之説以保其<lb/>
常存而因以自利此盖夷之智者以眩其類之愚也自<lb/>
東漢引而入之遂不可救正縁帝王皆利而惑之如唐<lb/>
太宗之英明猶然則他可知矣獨豪傑如蘇子瞻軰好<lb/>
之尤甚嘗疑其喜恠誕瓌異之談以自放非真不知其<lb/>
妄而事之者偶見其寫金剛經施僧題曰為亡考資𠖇<lb/>
福以祖母綉旛捨之金山又曰以資𠖇福看來其好原<lb/>
在利佛之福而不識其誕也以蘇之聪明盖世而一為<lb/>
<pb n="KR3j0155_WYG_008-12b"/>
佛之福利所惑遂昬昧至此才可恃乎所以然者盖自<lb/>
老泉以上皆事之如綉旛之類漸習已乆而不自覺也<lb/>
以蘇之才使早得三遷之教其昬於利豈至此乎人家<lb/>
任婦女事佛以為可以化愚亦大誤已<lb/>
　　金多<lb/>
王鎔為莭度使以金二十萬謝李匡威納李克用縑二<lb/>
十萬又進幣五十萬糧二十萬又以幣二十萬賂朱温<lb/>
按五代史鎔所有地自其父景崇以上曰世為成徳軍<lb/>
<pb n="KR3j0155_WYG_008-13a"/>
莭度使皆今真定府一府之地也而財貨之多如此則<lb/>
唐季節鎮之取於民者多矣欲不亂不亡得乎<lb/>
　　中書校事<lb/>
魏蔣濟所言中書事極似今之司禮監程昱所言制校<lb/>
事極似今之東厰錦衣衛行事校尉盖縁士之仕者通<lb/>
不識義理而致此也豈非勢使然乎豈非吾人不飭以<lb/>
召之乎<lb/>
　　節義<lb/>
<pb n="KR3j0155_WYG_008-13b"/>
予郡北有北津橋俗名板橋有李姓婦季氏家在城中<lb/>
有色而寡居景㤗末都督毛勝來鎮守以逹旦降中國<lb/>
又首謀鎮守其勢燠炎聞者震讋聞季色即遣人取之<lb/>
其姑與父母聞之皆裭魄争勸從之婦不應只以刀隨<lb/>
坐臥不置曰再來即自剄勝乃别遣官以勢動之守死不<lb/>
二遂獲免先君毎聞旌表莭婦輙語予曰逹旦來鎮守<lb/>
而季氏能以死拒之不辱則後之旌表者風斯下矣及<lb/>
予歸訪之湮沒不可究矣因為識之<lb/>
<pb n="KR3j0155_WYG_008-14a"/>
　　考官<lb/>
左都御史浮梁戴公珊當考察時吏部只欲憑廵按御<lb/>
史考語黜退公不從吏部曰如是我不擔怨公不然私<lb/>
謂志淳曰果欲如此吾與子先将御史考覈從其賢者<lb/>
斯可不可如貴堂上一概從之由是果有所得公可謂<lb/>
公無私矣宜孝廟之重之也<lb/>
　　早朝詩<lb/>
唐賈至早朝詩王維杜甫岑參皆和之今天下善書者<lb/>
<pb n="KR3j0155_WYG_008-14b"/>
皆書之胡仔評四詩佳絶恐未深究四詩至雖首倡視<lb/>
三詩少劣岑不及王杜前四句渾雄竒特三家皆當遜<lb/>
後四句似乎力竭視王若少貶焉胡皆以佳絶似欠别<lb/>
白矣不識知詩者以為然否<lb/>
　　所見<lb/>
黄叅議金鳯陽定逺人也為予言成化中曽見二建庻<lb/>
人内官呼為大哥見生員通不識内官為言之皆唯唯<lb/>
其時亦老矣而身材甚矮<lb/>
<pb n="KR3j0155_WYG_008-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0155_WYG_008-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南園漫録卷八<lb/>
</p>
<p>
</p>
  </div>
<div>
                <head>南園漫録卷九</head>
    <p>
<pb n="KR3j0155_WYG_009-1a"/>
欽定四庫全書<lb/>
　南園漫録卷九　　　　　明　張志淳　撰<lb/>
　　花押<lb/>
輟耕録載元時䝉古色目人為官者多不能執筆花押<lb/>
例以象牙或木刻而印之以為押字用印始於周廣順<lb/>
二年因平章李榖以病臂辭位詔令刻名印用正徳己<lb/>
巳予在南京戸部見各監所出長單太監少監監丞一<lb/>
監不下二十餘員皆是印押凡觧納錢粮必於原額三<lb/>
<pb n="KR3j0155_WYG_009-1b"/>
五倍至十餘倍方獲長單不然不得完本部咨行都察<lb/>
院各行廵按御史拘追曽見楊州解塩三萬觔於三監<lb/>
上納解官忽然令𨽻背銀入部哭訴云两監已借補塩<lb/>
值十分完矣今某監借此銀三百两尚打出不收告欲<lb/>
自縊予諭以死亦徒死則請行於本府諭以不可見於<lb/>
行則請代言因知某監掌印者頗純良乃遣人告之彼<lb/>
隨令人回言曰先年止五員官今簽書二十餘員彼不<lb/>
押其印字我雖掌印将如之何借使以我所有分以與<lb/>
<pb n="KR3j0155_WYG_009-2a"/>
之亦何能得其押字怪我則誤矣聞其説遂慰諭其官<lb/>
而遣之夫元用<hi>闕</hi>　故使刻花押今内臣皆中國人能<lb/>
識字矣何以亦刻押<lb/>
　　事定<lb/>
吏部楊主事子噐慈谿人也在部好言事而不及大者<lb/>
堂上與諸僚皆少之𢎞治丙寅冬楊又上言初建立㤗<lb/>
陵中有水時督造太監李興自𢎞治初有殊寵勢燄薫<lb/>
灼遂下楊錦衣獄尋遣司禮監押楊徃衆謂楊必遭興<lb/>
<pb n="KR3j0155_WYG_009-2b"/>
毒手及至興率奴客罵詈欲捶楊司禮太監蕭敬則曰<lb/>
水之有無視之即見李哥何必粗躁取茶出曰楊先生<lb/>
來換茶又顧李曰他士大夫可殺不可辱遂得免回奏<lb/>
實無水楊榜甚重衆又謂楊必至降謫矣不二日即還<lb/>
原職歸部詢所自内臣共欲重其罪太皇太后聞之曰<lb/>
他秀才官説有水也是他的意如今沒水便罷如何只<lb/>
要擺布他因此不俟運炭引工即釋當夫興怒之時皆<lb/>
以為禍不可測蕭則為解之及無水之後皆以為謫降<lb/>
<pb n="KR3j0155_WYG_009-3a"/>
必至重而又有望外之宥然則官之在人固有一定之<lb/>
命雖謫降與捶擊之細亦非人所能為也<lb/>
　　鄉俗<lb/>
永昌五十年前時有為詩者多可觀㓜誦一絶云杜宇<lb/>
枝頭百舌吟何人不動惜芳心桃花織雨梨花雪鋪得<lb/>
春愁一寸深又題菜燈云草堂照破虀鹽夣華屋燒殘<lb/>
肉食心如此之類甚多先君五十以前好作詩故與之<lb/>
交徃為宻因竊記前詩其人姓陶名寧字致逺亦明經<lb/>
<pb n="KR3j0155_WYG_009-3b"/>
與今日為社學師者異矣<lb/>
　　對父語<lb/>
今閣老西涯李公子兆先頴敏有異才而不事舉業且<lb/>
日唯狎逰於巷曲公知之書於書屋之壁曰今日東街<lb/>
明日西街科場近了秀才秀才兆先見而别題於下曰<lb/>
今日黒風明日黄風調和鼎鼐相公相公盖時適有多<lb/>
風之異故也一時喧傳都下至内寺俗夫亦能道之兆<lb/>
先不乆遂卒公竟無子以姪嗣<lb/>
<pb n="KR3j0155_WYG_009-4a"/>
　　無以解<lb/>
㓜讀孟子集註無以則王乎朱註曰以已通無己必欲<lb/>
言之而不止也見下文共一千二百餘言所以謂之言<lb/>
之而不止也及後滕文公問章則曰無以則有一焉朱<lb/>
註無解下文僅五句共二十三字作必言之而不止則<lb/>
於理不通後見管子言牧民不在多桓公曰善勿已如<lb/>
是又何以行之又桓公曰勿已其免覇乎又桓公答管<lb/>
仲曰無已則鮑叔牙可乎管仲云云桓公曰無已則賔<lb/>
<pb n="KR3j0155_WYG_009-4b"/>
胥無可乎無已字凡數出義皆非是言之不止之義且<lb/>
二字見於戰國之時文字甚多義皆更端之意或者彼<lb/>
時方言如此須以意㑹之自得若以言之不止解已誤<lb/>
作不得已解尤誤須於當時語言文字中求之方免誤<lb/>
矣<lb/>
　　子糾非弟<lb/>
程子以桓公為兄子糾為弟已質諸春秋荀子而辨之<lb/>
矣今以管子所載觀之尤為可見管子載齊僖公生公<lb/>
<pb n="KR3j0155_WYG_009-5a"/>
子諸兒公子糾公子小白使鮑叔傅小白鮑叔辭稱疾<lb/>
不出管仲與召忽見之曰何故不出鮑叔曰知子莫若<lb/>
父知臣莫若君今君知臣之不肖也是以使賤臣侍小<lb/>
白也賤臣知棄矣召忽曰子固辭無出吾權任子以死<lb/>
亡必免子管仲曰不可召忽曰可吾觀小白必不為後<lb/>
矣管仲曰不然夫國人憎怨糾之母以及糾之身而憐<lb/>
小白之無母也諸兒長而賤事未可知也云云則子糾<lb/>
為桓公之兄明矣諸兒立為襄公弑於公孫無知而無<lb/>
<pb n="KR3j0155_WYG_009-5b"/>
知又弑於雍廪則子糾當立明甚桓公以弟弑兄不可<lb/>
異論矣程子通置不考只取漢薄昭與淮南厲王書有<lb/>
齊桓殺其弟以反國一語為證夫厲王張敖所進羙人<lb/>
之子嘗呼文帝為大兄而驕甚故昭一時為書因以子<lb/>
糾為弟而見殺於兄桓公殆以糾比厲王以桓公比文<lb/>
帝以警之也豈可以為信而盡廢漢前諸記乎程子之<lb/>
誤明甚而朱子再不考究則是昭一時書札有為之言<lb/>
顧可加諸春秋傳記管子之上哉斷不然矣<lb/>
<pb n="KR3j0155_WYG_009-6a"/>
　　解禮誤<lb/>
予為稽勲員外郎時江夏劉主事績以陳澔禮記集説<lb/>
塗去什四因與之議其説真有考據而陳之説良非也<lb/>
後孫九峰知之謂予曰陳氏説朝廷已頒降天下不可<lb/>
以劉言改易語人也予遂棄之今追思之誠有補陳之<lb/>
不足正陳之舛誤者只縁劉狂誕自髙又制行不檢任<lb/>
情放言不乆遂出守鎮江府仍不率矩度遂去官而并<lb/>
其説禮之善考索之慱不惟人不及知而予亦忘矣惜<lb/>
<pb n="KR3j0155_WYG_009-6b"/>
哉<lb/>
　　死義<lb/>
成化乙巳江西郭御史紳為予言初選黄巖知縣文選<lb/>
黄郎中孔昭謝翰林鐸俾之訪正學方公之後遂極意<lb/>
尋訪終無所得盖方公當死難之時有誅十一族不恤<lb/>
之對故親知罔不罹禍迨洪熈将改元始䝉仁廟以太<lb/>
子令㫖釋宥然已無存者矣自後毎聞大夫士論公之<lb/>
死以為只如張公紞周公是脩軰道自足矣而過以口<lb/>
<pb n="KR3j0155_WYG_009-7a"/>
語犯文廟以自取誅夷慘毒如此謂為賢者之過中然<lb/>
以公之造履精粹豈以過中自處者盖當時身受主知<lb/>
任天下事非張周二公軰比故必欲如是斯足以盡此<lb/>
心而無少歉冄不暇他計也殆若曰我任君之天下而<lb/>
使至此我一死奚足以償之此其死義所以必至如斯<lb/>
之烈非無見而偶過也果從張周而心可安責可盡公<lb/>
豈好名與義而有所加尚者哉<lb/>
　　刪述<lb/>
<pb n="KR3j0155_WYG_009-7b"/>
史記孟嘗君傳刪去馮煖三窟之計最為有見矣至并<lb/>
煖問債畢收以何市而反孟嘗君曰視吾家所寡有者<lb/>
皆刪去却别以守而責之息俞多為説要之煖為人收<lb/>
債非得其視吾所寡有之言其敢輙焚劵而返孟嘗君<lb/>
抑何以謝之也此一段似戰國䇿所記近人情為實事<lb/>
而史記更刪之雖文與理皆周備恐終不如䇿之情實<lb/>
得真也細玩之自見<lb/>
　　天路<lb/>
<pb n="KR3j0155_WYG_009-8a"/>
楚辭山鬼曰余處幽篁兮終不見天路險難兮獨後來<lb/>
朱子在天字作句而謂韓昌黎詩用天路幽險難追攀<lb/>
亦誤近見古賦用天路者甚多如班固通幽賦曰仰天<lb/>
路而同軌馮衍顯志賦曰唯天路之同軌且易亦有天<lb/>
衢之亨安知屈子不用天路而必以路字屬下句乎殆<lb/>
不可曉也己<lb/>
　　都御史<lb/>
今之左右都御史即秦漢之御史大夫也當時稱為亞<lb/>
<pb n="KR3j0155_WYG_009-8b"/>
相今之左右副都御史即漢之御史中丞也又謂之宫<lb/>
正今之左右僉都御史漢唐宋初無此官故亦通稱為<lb/>
中丞若少别焉後魏嘗以中丞為中尉舉以為稱亦可<lb/>
矣<lb/>
　　言官選<lb/>
𢎞治中一給事中上䟽為急救社稷事其言曰見今强<lb/>
敵欵塞社稷甚危宜急招人納粟以救社稷後值考察<lb/>
又一給事中上䟽言外官多賄賂大臣紿主顧以庇之<lb/>
<pb n="KR3j0155_WYG_009-9a"/>
請朝覲官到令緝事衙門遣官校於門外秤盤其行李<lb/>
孫九峰以䟽示予予以為是吏部之所考選者今復何<lb/>
言孫後選科道稍不專於鬍胖長且訪其友行得人頗<lb/>
精孫出則仍舊矣曰此有英廟㫖疇敢易之由是以鬍<lb/>
胖長為主以考論為名矣故有謡曰選科全不在文章<lb/>
但要生的鬍胖長更有一般堪笑處衣裳穿得硬幫幫<lb/>
然豈止衣裳哉穿厚底靴以示長干内外勢權以交薦<lb/>
殆不可勝記矣予承乏文選適將考選科道因欲法孫<lb/>
<pb n="KR3j0155_WYG_009-9b"/>
意又以舉業論不足見人識見文學乃以前代諌䟽命<lb/>
題先考教官之備選者凡三十餘人無知諫䟽體者衆<lb/>
為一閧以為異遂通仍舊而公論猶謂法孫之稍訪其<lb/>
行為是今掌銓者不知文學而剛愎自用遂假不拘形<lb/>
體而惟私惟利惟請託是主既不訪行又不主鬍胖長<lb/>
又不看論優劣見閣下閣老焦公芳王公鏊皆大驚駭<lb/>
夫以人物選固是矣一於人物而通不計其學與行已<lb/>
非况通不計人物乎又以舉業論定之已失其所謂學<lb/>
<pb n="KR3j0155_WYG_009-10a"/>
矣而幷此又不論一唯私意人情是從如是而望言官<lb/>
通逹國體公於是非枉直足以發之筆端傳之後世以<lb/>
感動朝廷其可得乎宜乎急救社稷則請招人納粟求<lb/>
清黜陟則請秤官行李也志淳以為皆吏部之所考選<lb/>
亦或近本之説而自愧斯言則多矣<lb/>
　　定字<lb/>
史記時用定字如陳王定死主父定死之類不一後此<lb/>
不見用唯宋書内見之也然作實作信作真亦通但不<lb/>
<pb n="KR3j0155_WYG_009-10b"/>
若定字樸而文也<lb/>
　　雞㚇<lb/>
雞㚇菌類也唯永昌所産為羙且多雲南亦有頗粗永<lb/>
昌以東至永平縣界尤多但鎮守索之動百觔夷人製<lb/>
之鹵莽故通不可食此物惟六月大雷後斯出於山中<lb/>
或在松下或在林間不定也出一日采者朶小而嫩五<lb/>
六日即爛矣采得洗取土量以鹽煑烘乾少有烟即不<lb/>
堪食采後過夜則香味俱盡所以為難雞以其形言㚇<lb/>
<pb n="KR3j0155_WYG_009-11a"/>
飛而歛足貌雞作蟻全誤㚇作㙡以為菌亦通<lb/>
　　斗母法<lb/>
天順初武功伯徐公有貞謫予郡居法明寺之歸休庵<lb/>
士欲見之者候至已刻因詢諸僧僧云公毎夜禮斗至<lb/>
三鼓後方寢好事者訪其繇曰公為廵撫時聞一老僧<lb/>
善相且前知因訪之至則老僧不為禮公甚怒老僧曰<lb/>
兹來吾能救公一死何怒欲返公驚其言强坐老僧曰<lb/>
公此去官極品由文轉武但亦遭極刑公懼乃請於老<lb/>
<pb n="KR3j0155_WYG_009-11b"/>
僧授以法令必急方行後天順改元公以功為武功伯<lb/>
入閣尋為石亨所䧟置獄明日將行刑其夜大風吹折<lb/>
大明門壞下馬牌亦吹去公遂得謫此語皆有據矣然<lb/>
以一老僧而能以術救一大臣之死命於理亦碍予意<lb/>
僧或有異術前知其事故假此以屈之而侈其術之神<lb/>
也果曰命當極刑夫豈術之所能遁耶<lb/>
　<lb/>
　南園漫録卷九<lb/>
</p>
<p>
</p>
  </div>
<div>
                <head>南園漫録卷十</head>
    <p>
<pb n="KR3j0155_WYG_010-1a"/>
欽定四庫全書<lb/>
　南園漫録卷十　　　　　明　張志淳　撰<lb/>
　　大寺碑<lb/>
郡城西北五里許俗名大寺山寺廢無孑遺矣成化𢎞<lb/>
治間掘得其碑甚宏麗然皆<hi>闕</hi>其所載碑隂常住田畆<lb/>
財貨之繁恐鎮守者因而生事輙碎之近復得一小碑<lb/>
予因使全之遂得觀焉寺盖蘇氏所建也文雖不足觀<lb/>
而可證永昌之為郡在元已盛且與金齒夷之地逈絶<lb/>
<pb n="KR3j0155_WYG_010-1b"/>
無相渉而景㤗間所脩新誌皆匿舊誌以荒其地而故<lb/>
侈胡淵之功也然藉此又可見當時貨財之殷非今日<lb/>
可及而蘇氏施財以求福利者今澌㓕已乆則事佛果<lb/>
何益哉是皆可以垂戒而舊誌謂郡城盡夷於思倫者<lb/>
正燬寺之時也因備録於左其文曰天地以生育萬物<lb/>
為心釋氏以慈悲衆生為念盖生生不息天地造化生<lb/>
物之仁也化現無方我佛慈悲勸善之法也天地生萬<lb/>
物未嘗責報於萬物佛憫衆生亦曷嘗求報於衆生哉<lb/>
<pb n="KR3j0155_WYG_010-2a"/>
人茍有善為造物者必豊其報而厚其生也於戲盛哉<lb/>
西方大聖人之教不治而不亂無想亦無欲所以見性<lb/>
真而成道速化俗易而感人深雲南自開闢以來上而<lb/>
唐虞三代之寛下而秦漢歴朝之盛非所有也諸葛孔<lb/>
明五月渡瀘深入不毛南方始定歴晉隋唐而下非中<lb/>
國所及也皇元混一區宇治隆古昔際天極地莫不來<lb/>
庭癸丑年世祖皇帝御駕統兵由西畨道深入大理時<lb/>
段氏以山河之固據其域見天威莫測遂率其部以降<lb/>
<pb n="KR3j0155_WYG_010-2b"/>
而雲南六詔悉平厥後委命大臣烏蘭哈達首整其緒<lb/>
繼遣平章賽音迪延齊紛理其科民遂生而樂業者迨<lb/>
今七十餘年矣永昌乃大理名郡實孔明過化之地東<lb/>
距闍黎八百媳婦之界南靠金齒伯夷緬國之疆西鄰<lb/>
吐畨西天之域北接洱水滇海之涯重鎮地也距城西<lb/>
北五里有古栖賢梵刹曩因兵火廢為荆棘土㞐之望<lb/>
有蘇氏而慶名者其先智隆賛段氏降始授永昌千户<lb/>
管民之職以供給征捕建都歿於王事子慶繼襲其業<lb/>
<pb n="KR3j0155_WYG_010-3a"/>
累遷民職多歴邉功敬奉梁王令㫖授同知鎮康路軍<lb/>
民捴管府事撫治邉夷既滿且代遂恬退閑處灰心利<lb/>
禄樂善好施念國家生厚之㤙祖宗栽培之徳将何以<lb/>
報之繇是於延祐甲寅之元大捐已資復建栖賢夷棘<lb/>
除礫命工輪材首建<hi>闕</hi>殿奉大日遍照如來左右廊廡<lb/>
僧寮齋㕔庖廪門術百堵作焉鐘鼓有樓經典有匱舍<lb/>
已田貳拾肆䨇捐真<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>叁千餘索以充常住放良驅肆<lb/>
人以為洒掃繼脩後殿以奉藥師佛作無量夀觀世音<lb/>
<pb n="KR3j0155_WYG_010-3b"/>
各一千像餙目全金繪壹百捌觀音白蓮海㑹東方世<lb/>
界主八大佛母壹陸天帝釋主者八大明王十二宫神<lb/>
摩訶迦羅七轉天神塑粧壹拾陸羅漢鎮殿四天王左<lb/>
右明王像畵五十三叅海㑹八大菩薩五百羅漢十二<lb/>
神王三界一切靈享印造華嚴經八十卷般若經六百<lb/>
卷諸品名經一千餘部泰定甲子嵗作浮圖一十叁級<lb/>
於紺殿之前髙一十五丈有竒前後殿堂金碧彩絢凢<lb/>
寺之供具一應用度莫不備焉落成又念永昌為太皇<lb/>
<pb n="KR3j0155_WYG_010-4a"/>
太后湯浴邑蘓氏具建作之由献以充官上為皇家祝<lb/>
延聖夀下為人民祈禱福田有司以聞奉帝即法㫖省<lb/>
府榜文特為加䕶扁顔曰報㤙盖佛之化人也易而此<lb/>
邦且近佛國故信之深而思之至也㑹余以蜀鄉貢泮<lb/>
永昌釋道惠求言以傳不朽余嘉其<hi>闕</hi>之勝也左挾釋<lb/>
迦補陀之聖跡右腋龍泉雞足之名山後倚西山千仭<lb/>
之翠屏前對東山富樂之秀巘俯視一川之勝森羅萬<lb/>
状之雄真永昌佳境蘇氏捨數萬緍修寺以報本捐已<lb/>
<pb n="KR3j0155_WYG_010-4b"/>
而歸官則三心五願六念十善盡在是耳茍非其心洞<lb/>
識幻化疇克爾耶吁齊景公發一善言熒惑為退三舍<lb/>
王晉公庭植三槐子孫位至三公是造物者不責報於<lb/>
人而豐報於人也東坡銘三槐堂曰王氏之福盖未艾<lb/>
也余於蘇氏曰積善之家必有餘慶乃識其始未而作<lb/>
偈云釋氏教𢎞逺幻也大鑪鞴利鈍歸陶鎔無在無不<lb/>
在充塞天地間其大竟無外歸而感諸宻須彌等一芥<lb/>
善哉蘇氏慶灼然了三昧亟猛捐嚢金建諸天法界上<lb/>
<pb n="KR3j0155_WYG_010-5a"/>
以報君親下而覺盲瞶懋績鑱堅珉永刼長不壞㤗定<lb/>
三年嵗丙寅七月既望永昌府儒學教授華隂楊森記<lb/>
濮陽度金秀書承事郎同知永昌府事汴京張埜先篆<lb/>
功徳主蘇慶弟蘇祜蘇祥男逹海天祥松夀相夀椿夀<lb/>
天定姪世昌明安答耳山夀蘇恭住山釋道惠等立石<lb/>
其篆額云棲賢山報㤙梵刹記其帝師皆髙一字與梁<lb/>
王同於此不獨見前元之重佛而藩王能授人以官如<lb/>
此而官誌之不足據亦已甚矣閣老邱公濬學士程公<lb/>
<pb n="KR3j0155_WYG_010-5b"/>
敏政動曰正史可據然則永昌立學曰金齒司儒學自<lb/>
正統丙寅至今如吏書王公直學士王公英為記為詩<lb/>
又如兵書王公驥刑侍楊公寧軰皆居此日乆何通不<lb/>
及金齒非永昌學校元設已乆乎夫以一指揮之勢能<lb/>
使蔽惑至今士十餘年上下無敢言者顧謂宋太宗之<lb/>
事與夫天下之廣唯正史官書是信可乎故不厭其繁<lb/>
而録之以見正史官誌之不可盡信亦非曰誑誕小説<lb/>
家為可取特在公是公非用意考尋而識見筆力無與<lb/>
<pb n="KR3j0155_WYG_010-6a"/>
已私則得之矣豈可獨以官史為真以某逹官名臣不<lb/>
論而盡枉其人與事乎<lb/>
　　儉徳<lb/>
沭忠敬王晟初征麓川時駐永昌乆嘗以布汗衫二命<lb/>
一指揮浣補指揮浣補畢則再以細布如其製成之以<lb/>
上沭顧笑曰汝以我為無此耶但不可以侈自奉耳所<lb/>
謂不欲折福者以此遂却之故當時皆服其儉徳<lb/>
　　天理<lb/>
<pb n="KR3j0155_WYG_010-6b"/>
聖賢之言只論理理原於天故曰天理理具於人之性<lb/>
故曰性理理各有所宜故曰義理理皆見於事故曰事<lb/>
理理在於治民故曰治理天地惟有此理故能成一個<lb/>
天地天地中惟人全備此理故能叅天地然這個皆資<lb/>
氣而行氣有駁雜故天道福善禍滛之理不能盡其本<lb/>
然人性有善無惡之理不能全其一二只憑氣使以自<lb/>
私自便如世上大惡與出世之所謂仙與佛千端萬種<lb/>
清濁髙下皆是自私自便而已聖如二帝三王孔子其<lb/>
<pb n="KR3j0155_WYG_010-7a"/>
理不駁雜於氣已賢如伊傅顔曽思孟其理㣲有駁雜<lb/>
於氣已矣人於此理强半自主乎氣而失之却獨於天<lb/>
之福禍責以全盡而不雜於氣豈不誤哉予毎見古今<lb/>
善惡之報紕繆差舛有不可言者故思其原如此知乎<lb/>
此則勢利人謀得䘮之際又不足言而惟自盡於理而<lb/>
已矣故覺唐人論天者通是溺氣之私以自便利之説<lb/>
也不獨唐人論天今有司求雨暘時若於天者抑不思<lb/>
天所以賦與已與百姓之理可曽盡一二而責天必不<lb/>
<pb n="KR3j0155_WYG_010-7b"/>
少違豈非愚乎<lb/>
　　服善<lb/>
吏書河南耿公裕嘗曰吾為禮書時暮自部歸必經過<lb/>
王三原之門過必見其老蒼頭持秤買油於門首因自<lb/>
念入官至今初不知買油㸃也故毎過輙靣城墻而行<lb/>
盖愧之也時耿公方代王公為吏書而心服王公如此<lb/>
可謂賢已志淳為吏部主事時親見公子自三原來省<lb/>
公只如商旅騎一騾而已有司驛逓何從奉之又見公<lb/>
<pb n="KR3j0155_WYG_010-8a"/>
女適宋監生者出只乗市井所顧两人小轎嘗以銀二<lb/>
两託雲南張鳯儀知印買寳石叮嚀切勿使公知暨正<lb/>
徳元二為吏書家首餙皆雲南所造寳石皆比勲戚而<lb/>
更過之矣揆厥從來何以闖王公之藩籬乎<lb/>
　　戍魁<lb/>
國朝大魁前甲戍張信無聞丙戍林環戊戍李騏庚戍<lb/>
林震皆終脩撰壬戍劉儼終禮侍後甲戍孫賢終太常<lb/>
卿兼學士丙戌羅倫終脩撰戊戍曽彦終太常卿兼侍<lb/>
<pb n="KR3j0155_WYG_010-8b"/>
讀庚戍錢福壬戌康海皆終脩撰今甲戍唐臯聞亦老<lb/>
矣凡戍魁無一人至台輔豈有数耶然如羅公之道髙<lb/>
一世名聞四海則氣數固不能以勝理矣<lb/>
　　有子<lb/>
論語首篇載孔子之言次即有子次乃曽子則當時門<lb/>
人之見固已先有子而後曽子矣再以記與孟子所載<lb/>
證之則有子於道亦深矣借以曽子得斯道之傳先之<lb/>
校之諸子不猶賢乎校之宰我不尤賢乎今乃以宰我<lb/>
<pb n="KR3j0155_WYG_010-9a"/>
為哲配享殿上以有子列於廡下原其初只以四科無<lb/>
有子故也然四科只以從陳蔡之難者言之故曽子不<lb/>
與而特列四配顧於有子不究其賢與其不與難而使<lb/>
之後宰我可乎今以二子言行論之百姓足君孰與不<lb/>
足視使民戰栗之對孝弟為仁之本視短䘮之問其他<lb/>
如問䘮之足以服曾子之類視晝寢與從人於井争寵<lb/>
於齊者相去甚逺謂宜升有子於哲以配享易宰我於<lb/>
廡以從祀斯義為允而卒無知求其實者可慨也夫<lb/>
<pb n="KR3j0155_WYG_010-9b"/>
　　老兒當<lb/>
正徳初内臣最寵狎者入老兒當當字作去聲讀猶等<lb/>
軰也然實不計老少唯寵狎是尊京師稱勢燄可畏者<lb/>
輙曰是當裏的<lb/>
　　元順帝<lb/>
元順帝為宋瀛國子詳見庚申外紀而旁證於元史明<lb/>
宗素謂非其子之説與余應之詩歌皆有據依矣予嘗<lb/>
見袁桞庒子忠徹所著符臺外集言䝉詔見遍出宋元<lb/>
<pb n="KR3j0155_WYG_010-10a"/>
諸君之遺像俾觀之親奉聖諭曰宋自藝祖以下諸帝<lb/>
何皆清癯似太醫然及觀元諸君曰何皆状碩乃爾此<lb/>
都是喫大羊尾子的至順帝忽曰此何以獨清癯似太<lb/>
醫也忠徹不能對後見他書與元人詩歌方悔恨不能<lb/>
多知而舉以應詔以増表聖鍳之精因記之袁之說甚詳<lb/>
予不能悉記然即此可見順帝為瀛國公子無疑矣史<lb/>
綱乃一切不信甚至史以秦政為吕不韋子則曰漢人<lb/>
之謗也呆齋論宋太宗之事則又曰元人何不言也自<lb/>
<pb n="KR3j0155_WYG_010-10b"/>
相抵牾盖不可曉嘗舉以問同年蕪湖李布政賛答曰<lb/>
子未嘗親炙邱公公志髙天下而學博才贍勵名莭然<lb/>
家庭之間不免私嬖婢僕之累故其為書盡黜前代隐<lb/>
事以自掩如文宗代明宗之事史綱亦曲為之辨云<lb/>
　　觀史<lb/>
漢髙統重兵首入秦宫見珍寳美女之盛欲留居之聞<lb/>
留侯諌即還軍㶚上過陳留時時問邑中賢士夫好酒<lb/>
及色嫚罵惡儒之人如此盖㡬乎敷求哲人改過不吝<lb/>
<pb n="KR3j0155_WYG_010-11a"/>
者矣而觀史者不及之<lb/>
　　詩文傳<lb/>
嘗見出像千家詩古文珍寳二書其所選詩文混雜髙<lb/>
下於深處通無所見然自予七八嵗時見之至今板刻<lb/>
益新所傳益廣而好之日益多豈以淺近故耶而古詩<lb/>
文之不傳者何限也<lb/>
　　友義<lb/>
予郡有符丁二姓相友善丁後病而有子支蔓不事生<lb/>
<pb n="KR3j0155_WYG_010-11b"/>
産丁乃以白金若干託符曰子支蔓不事生産身後恐<lb/>
即耗煩為宻收而訓使治生改則畀之不可改則君之<lb/>
物矣符許諾日過其子告以其父命之篤子稍改悟曰<lb/>
恨無資以營生計符許借之借而叩之果不費則勗之<lb/>
焉踰時再詢而叩之曰恨少耳若多假焉生彌遂矣則<lb/>
再借之如是者三子曰若得若干業可成矣符知其可<lb/>
也則曰汝當具牲醴來吾為汝轉假其子如命徃符則<lb/>
以其牲醴置丁之靈几前為文告曰君不鄙予託予以<lb/>
<pb n="KR3j0155_WYG_010-12a"/>
子而委我以財今君子克家矣財凢若干两盡以付君<lb/>
子君可以無慮矣遂歸時丁頗裕而符更窶財不相負<lb/>
不足論而又能忠誨其子俾有成可謂難矣郡人盡能<lb/>
道其事然八十年求近似此者何嘗聞耶又可為世道<lb/>
嘆也<lb/>
　　𬗟甸<lb/>
嘗聞郡人使𬗟者言其宣慰自尊使者授毡如古之䨇<lb/>
膝着地而坐靣之其下亦然盖即其俗之跪也其自稱<lb/>
<pb n="KR3j0155_WYG_010-12b"/>
曰𬗟王其夷語所常稱則以朝廷為兄也與木邦宣慰<lb/>
孟養土官殊不同竊思𬗟雖狡詐然力弱惟水是恃而<lb/>
不能攻勢比木邦孟飬為劣問之使人云不如是彼即<lb/>
不供給夜或隂害所以如是屈於彼也近因觀元史乃<lb/>
知命為𬗟王待之過厚皆始於元使如我朝首使之為<lb/>
宣慰司豈敢如是乎因地逺而元人又急於服逺而過<lb/>
視之也<lb/>
　　否㤗録<lb/>
<pb n="KR3j0155_WYG_010-13a"/>
初讀否㤗録見所著述甚羙後讀天順改元詔與録所<lb/>
述又絶均出詞臣之手代言之職而於朝廷昭示天下<lb/>
萬世者乃如此則紀事得實豈易也哉<lb/>
　　倭國<lb/>
元史載元世祖欲通倭國詞恭意勤自至元二年至二<lb/>
十三年或婉其詞或加之兵使臣被害軍士被䧟倭竟<lb/>
不至夫倭自漢魏晉宋隋唐開元貞元中宋雍熈後皆<lb/>
來朝貢論强大則魏晉及唐宋豈能逮元而倭顧朝貢<lb/>
<pb n="KR3j0155_WYG_010-13b"/>
於彼而絶於此雖夷類狡狂或者彼亦不願服從乎元<lb/>
也不然聖朝自洪武至今何朝貢有常而無間乎當時<lb/>
許衡勸元示之以寛不識能推原及此否倘推及於此<lb/>
則宜其仕元之不能自安也<lb/>
　　用妓女<lb/>
張世南宦逰紀聞載黄銖與朱子友善銖毋為詞之序<lb/>
云力脩寳學賢表宴胡明仲侍郎遣歌妓來乞詞則明<lb/>
仲在當時宴皆用妓然張思叔在程門屬意於妓曰不<lb/>
<pb n="KR3j0155_WYG_010-14a"/>
害道胡邦衡志莭猶溺於妓則宋制不如今逺矣顧人<lb/>
才益劣何耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0155_WYG_010-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南園漫録卷十<lb/>
</p>
<p>
</p>
  </div>
<div> <lb/>
    <p>
<pb n="KR3j0155_WYG_011-1a"/>
題南園漫録後跋<lb/>
徃草此以付㓜子合合時方九齡今合試京師五年偶<lb/>
於其書笥中見之殆不復記憶悵然興懷乃自録出然<lb/>
以是是非非枉枉直直斤斤明明視筆談不及士夫毁<lb/>
譽者異矣復欲藏之適見廣昌何公喬新集所載撫夷<lb/>
録謬甚然後知姦邪矯誣足以欺一時矣而其術又足<lb/>
以假名臣聞人文其惡而惑後世用是刻以乆之或以<lb/>
招尤速累為虞者則曰孫盛紀枋頭之敗桓温謂關門<lb/>
<pb n="KR3j0155_WYG_011-1b"/>
戸事諸子請改盛大怒更為定本寄慕容雋孔子曰斯<lb/>
民也三代所以直道而行也吾不佞敢自棄不如春秋<lb/>
之民不如東晉之士而又敢以不如桓温待今世之賢<lb/>
哉<lb/>
</p>
<p>
</p>
  </div>
        </body>
</text>\m</TEI>
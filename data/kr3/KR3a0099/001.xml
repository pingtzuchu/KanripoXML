<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷一</head> <lb/>
    <p>
<pb n="KR3a0099_WYG_001-1a"/>
欽定四庫全書<lb/>
　榕壇問業卷一<lb/>
　　　　　　　　　　　　明　黄道周　撰<lb/>
甲戌五月十有六日榕壇諸友㑹於芝山之正學堂坐<lb/>
定發端便以格物致知物格知至為第一要義云此義<lb/>
明時雖仲尼子淵坐晤非遠此義不明雖祖朱禰陸到底<lb/>
不親諸賢寂然未有問難仰視屏間有李見羅講義一<lb/>
章顧問諸賢云此章講義盡未諸賢又寂然意似未盡<lb/>
<pb n="KR3a0099_WYG_001-1b"/>
者某云千古聖賢學問只是致知此知字只是知止試<lb/>
問止字的是何物象山諸家説向空去從不聞空中有<lb/>
箇止宿考亭諸家説逐物去從不見即事即物止宿得<lb/>
來此止字只是至善至善説不得物畢竟在人身中繼<lb/>
天成性包裹天下共明共新不説物不得此物粹精周<lb/>
流時乗在吾身中獨覺獨知是心是意在吾身對照過<lb/>
共覺共知是家國天下世人只于此處不明看得吾身<lb/>
内外有幾種事物著有著無愈去愈逺聖人看得世上<lb/>
<pb n="KR3a0099_WYG_001-2a"/>
只是一物極明極親無一毫障礙以此心意澈地光明<lb/>
纔有動處更無邪曲如日月一般故曰明明徳于天下<lb/>
學問到此處天地皇王都於此處受名受象不消走作<lb/>
亦更無復走作那移去處故謂之止自宇宙内外有形<lb/>
有聲至聲臭斷處都是此物貫澈如南北極作定盤針<lb/>
不繇人安排得住繼之成之誠之明之擇之執之都是<lb/>
此物指明出來則直曰性細貼出來則為心為意為才<lb/>
為情從未有此物不明可經理世界可通透照耀説此<lb/>
<pb n="KR3a0099_WYG_001-2b"/>
話尋常此物竟無着落試問諸賢家國天下與吾一身<lb/>
可是一物可是兩物又問吾身有心有意有知夢覺形<lb/>
神可是一物兩物自然谺然摸索未明只此是萬物同<lb/>
原推格不透處格得透時麟鳯蟲魚一齊拜舞格不透<lb/>
時四面牆壁無處藏身此是古今第一本義舎是本義<lb/>
更無要説亦更不消讀書做文章也諸賢釋然各有所<lb/>
得時日已可中諸賢各濡墨自就課義晚刻徴完急共<lb/>
辯論廿三人中半依朱義無為陸氏之説者私喜晦翁<lb/>
<pb n="KR3a0099_WYG_001-3a"/>
實詣之效一遂至此自關諸賢悟性厭薄鑿空非為功<lb/>
令所懾坐間紬繹謝有懷趙與蓮吳雲赤鄭孟儲洪尊<lb/>
光唐伯玉盧君復黄太文尹孟寶各作有本之物知止<lb/>
之知楊玉宸直指誠身明善盧孝登尤詹茹張勗之徳<lb/>
聲唐君璋君瓚叅酌明善窮理之間黄共爾魏伉侯王<lb/>
豐功王元槐戴石星張鎮樸元屛各依朱義以即物窮<lb/>
理為最實詣意欣然各得坐後且别乃訂諸賢翼日各<lb/>
質所疑既翼日再補强恕一義謂前義已明無復以格<lb/>
<pb n="KR3a0099_WYG_001-3b"/>
致精微一再推勘者唯唐伯玉趙與蓮鄭孟儲再申此<lb/>
意遂以諸賢辯質略載於後<lb/>
唐伯玉問云格物致知紫陽文成兩家互觭紫陽亦有<lb/>
叅合内外底説晚年亦説象山底是今日已盡破諸紛<lb/>
紛了但如此知字與知止知先後是一是二與慮字亦<lb/>
頗有層次異同不某云是問得好明是知之晶光慮是<lb/>
知之照耀同一日光從地出來透暑透寒是他格物從<lb/>
天穿過有晦有朔是他能慮從天外看日只是一片光<lb/>
<pb n="KR3a0099_WYG_001-4a"/>
明從地中看日要是容光必照即此物是有本的物即<lb/>
此物是不遷的止即此物是先天獨存不落後著唐云<lb/>
如此則前日課中呉兄説先天之知極是又如何嫌他<lb/>
某云實㑹的人且不要髙聲<lb/>
趙與蓮問云博約兼該孔門正印鵝湖横分徳性問學<lb/>
為二離徳性既無處尋學問抛學問又把徳性如何尊<lb/>
今日説事物歸原不知徳性問學可是一物尊之道之<lb/>
可是一事不某云物既不分事又何别如説徳性無物<lb/>
<pb n="KR3a0099_WYG_001-4b"/>
便使學問無事既有源瀾正好觀看須信尊是至善寶<lb/>
座道是格致威儀<lb/>
鄭孟儲問云格物之物若果有物致知之知應别有知<lb/>
夫子直説知之為知之不知為不知是知也此知字豈<lb/>
有物在某云此看極細夫子生平説無知中庸都説有<lb/>
物佛家極要説無物諸乗都説有知此是𤣥黄之判然<lb/>
是夫子對子路説得不同異日無端特呼子路云由知<lb/>
徳者鮮矣彼知字若是無物則此徳字亦是無知了此<lb/>
<pb n="KR3a0099_WYG_001-5a"/>
處叅透于本始工夫定無疑悮<lb/>
翼日張徳聲又問格物如是有物則夫子居恒所説知<lb/>
之者好之者樂之者生而知之學而知之困而知之好<lb/>
古敏以求之見而知之聞而知之此數之字竟指何物<lb/>
如是無物又何須著此啞謎某云如賢説較孟儲又𦂳<lb/>
聖賢出世只為此知未了未能與日光并亮以此不寝<lb/>
不食仰思待旦發憤終身如是一句指得何消如此徳<lb/>
聲云如有難指處則萬物一物了不得此物衆明同明<lb/>
<pb n="KR3a0099_WYG_001-5b"/>
了不得此知任從今日説天下身心洞然無間猶須終<lb/>
日不食守此疑團也某云且不要疑他子思説至誠動<lb/>
物書云至誠感人人與天地萬物决有通透一路只怕<lb/>
人心麤眼窄耳此赫赫原頭切勿礙空礙實<lb/>
是日唐君瓉推拓此義于象山涑水近代姚江異同上<lb/>
下對得甚眀大要宗主紫陽以窮至物理為有體有用<lb/>
某但云如賢説都是不湏辨折未後又問云如下章峻<lb/>
徳格上下中庸云中和成位育此格致又決不從事物<lb/>
<pb n="KR3a0099_WYG_001-6a"/>
上尋求某亦云不須辨折如賢都説得是是日開駁已<lb/>
透意諸賢中必有舉聽訟一章為問者久之了不復及<lb/>
意此事不過是身心中一事蚤年亦常講過遂可付之<lb/>
無言<lb/>
翼日諸賢又説聖門只是論仁他無要義格致之義可<lb/>
是仁不某云為有此箇纔看得萬物皆備古今來只有<lb/>
西銘極透此意勿説萬物一體是腐生之陋談<lb/>
盧孝登云且放下物格知至如論語約樂章説仁説智<lb/>
<pb n="KR3a0099_WYG_001-6b"/>
説處約處樂仁可是物格智可是知至處約處樂可是<lb/>
物是事某云此正是止處如夫子説聽訟猶人是仁是<lb/>
智那無情之情欲盡之詞是善物不善物善事不善事<lb/>
如要與他搬弄雖終年閣筆不得做府縣人有箇詞訟<lb/>
在人身中有遷善改過都是看得此物眀暗盈虧意色<lb/>
不同照出影來如要自家光淨放出靈通只是不為約<lb/>
樂所動看得約樂亦是照身影子以此看車蓋宫室門<lb/>
巷瓢盂了無罣礙便與山水動静一般意思不到此處<lb/>
<pb n="KR3a0099_WYG_001-7a"/>
如何放下<lb/>
魏伉侯云前説萬物一體未免是籠統説話周程説敬<lb/>
延平説靜唐虞説中此中皆不著一事一物如要靜觀<lb/>
未發氣象又放不得胞與源頭某云賢説得極好未發<lb/>
前不看得天地萬物已發後必為天地萬物所倒此處<lb/>
格透縱有蔽虧是天地萬物影光相射關西延平都此<lb/>
意只是説不出來為賢叅透通身汗下能於此處實實<lb/>
著手何患聖賢做不出頭<lb/>
<pb n="KR3a0099_WYG_001-7b"/>
翼日又問諸賢還有疑義不<lb/>
黄共爾云顔曾俱是聖位上人曾子一生得力忠恕顔<lb/>
子得力俱在禮上忠恕只得聖心禮字并得聖人作用<lb/>
然如夫子説他屢空此中更著何物如是影話何所恃<lb/>
靠便可有是行藏如的有是纔可行藏不知髙堅的成<lb/>
何物某云極是奥藏某亦曽於此處發憤研求極髙極<lb/>
堅無下手䖏極博極約纔可安身不得安身更無利用<lb/>
易云精義入神如使聖賢無此工夫縱使發皇滿世亦<lb/>
<pb n="KR3a0099_WYG_001-8a"/>
是暴虎馮河更要空忘如何得見龍蛇之效共爾云此<lb/>
處難言但説禮字一日為邦施此六事此六事與復禮<lb/>
約禮是二是一抑是此處髙堅一齊合從抑是此處才<lb/>
情一齊罷舎耶某云禮如至善復約便是止處認得此<lb/>
物天下何物分别且如大家看顔淵與禹湯舜文尚有<lb/>
分别顔淵與夫子兩家對談宛是一物一事異日孟子<lb/>
述顔淵談話與有虞别無分面又扯禹稷與顔子合作<lb/>
一身賢豈復疑為邦過為窮大耶共爾意殊有省<lb/>
<pb n="KR3a0099_WYG_001-8b"/>
元屛又問聖賢所得各自不同顔以開悟入門曾以真<lb/>
積下手顔稱四勿曾稱一貫後人不以曾學太精顔學<lb/>
太淺今人紛紛為朱陸異同想亦不是某云此説得好<lb/>
都是胸中有物不透看得東西大小白黑耳元屏又問<lb/>
子貢顔淵一般聰明夫子對子淵説得簡易直捷對子<lb/>
貢説立逹却甚𤣥奥了如何已立便能立人已逹便能<lb/>
逹人如説是欲猶懸空想豈古人欲明天下亦是空想<lb/>
耶某云欲仁得仁欲仁仁至此事如何説落空想元屏<lb/>
<pb n="KR3a0099_WYG_001-9a"/>
又云如此前日諸賢課中有講欲明的欲字者如何嫌<lb/>
他某曰也罷何嘗見老婦穿針官人放債<lb/>
唐君璋云顔子説四勿天下誦為要方憲問説四不行<lb/>
夫子以為疑藥樊遲説先難孟子説强恕出自夫子口<lb/>
中箇箇可宗出自原樊意中反成疑難此是如何某云<lb/>
此正如程伯子説王介甫在平地上談相輪不如相輪<lb/>
上談平地也<lb/>
謝有懷云今日言談可謂終日夫子到説無言默識既<lb/>
<pb n="KR3a0099_WYG_001-9b"/>
有學誨不知默識何物既云默識不知學誨何事某于<lb/>
言下亦覺有省起謝諸賢云正為此物事灰心杜口未<lb/>
得有懷又問子貢説學不厭智教不倦仁子思説成己<lb/>
仁成物智是一是二某云不省到那田地自然省得某<lb/>
藉諸賢分别何遂敢知諸賢默然又問諸賢今日可别<lb/>
有所疑不<lb/>
張勗之云夫子論士以為心有所定計有所守然後不<lb/>
為約樂損益此事不關領悟而來子貢對衛文子云孔<lb/>
<pb n="KR3a0099_WYG_001-10a"/>
子之施教也先之以詩書𨗳之以孝悌説之以仁義觀<lb/>
之以禮樂然後成之以文徳今以格致求仁為宗又是<lb/>
知行合一之㫖如薛文清王文成胡敬齋陳公甫路徑<lb/>
不同終與孔門施教之途隔數十里何能教諸賢不墜<lb/>
講觧不落文義的的造有為有守上去某云古人風氣<lb/>
尚醇化柄在上四十强仕成材乃逹今人舞象之年便<lb/>
要立地頂天文藝百行便奪席登殿矣如不於文藝一<lb/>
途指出是聖賢晤對滴滴還源如此波瀾何所底極文<lb/>
<pb n="KR3a0099_WYG_001-10b"/>
成諸公不合教人上屋去住伊自家磨鍊摧折自天隕<lb/>
來却教人不得人只管上屋不知他是屋匠上下無疑<lb/>
天下人各有心眼那箇不知龍谿温陵説喫不得至如<lb/>
羅近溪周海門近來諸公引人入悟初亦不離仁義禮<lb/>
樂只要自家卓爾髙堅雖造屢空不墜空界自家多識<lb/>
一貫雖多億殖不受物累文藝講觧正是兩澤相麗處<lb/>
雖遭謠諑不至獨善其身勗之又云曾子言三十四十<lb/>
無藝即無藝矣五十不以善聞即無聞矣與夫子不足畏<lb/>
<pb n="KR3a0099_WYG_001-11a"/>
相發似此聖賢念念心心放不得文藝聲聞何繇能斬<lb/>
斷浮游直証性道某説此處實無分别神龍一日五化<lb/>
鳳備九徳文章豈有鏟華就實之理只看他瑲瑲鏘鏘<lb/>
委蛇屈伸與魚鳥自然夐異何况出類拔萃之人再無<lb/>
復疑文藝聲聞足滓性道也<lb/>
尤詹茹言下亦遂豁然云嚮纔擬議欲問文章何以日<lb/>
新今知此道本之實悟如使才品成就决無大業不居<lb/>
之理某默然良久云才品成就是有才品的文章如富<lb/>
<pb n="KR3a0099_WYG_001-11b"/>
有日新自是忠信進徳後事合去做去只是去却畔援<lb/>
歆羨直抒所見與聖賢相期久之神明可通自然與日<lb/>
月星辰輝映<lb/>
戴石星云性道文章既合一何説可聞不可聞且文章<lb/>
有言不説言字性道無言反説言字此理如何某云天<lb/>
下事物那箇有口那箇不㑹説話譬如一草一木有枝<lb/>
有節雖不説草木現見他是草木如他自家臨春怒生<lb/>
倚風自笑是誰聽他説話此處只要領㑹更不須疑諸<lb/>
<pb n="KR3a0099_WYG_001-12a"/>
賢共云今於此事此物差不疑貳了但於此外即事即<lb/>
物疑難尚多某云何妨推拓盡去<lb/>
吳雲赤云士固有同情殊斷者亦有名美實難盡者載<lb/>
記所及尚有八事罥礙於心某云何妨備説雲赤云圯<lb/>
下受書商山翼漢此是何處精怪出來當大索十日時<lb/>
白鬚老公逃躱何處抑是取履奮椎先後異學節候不<lb/>
同耶某云漢家常有白頭翁怪他何事聖賢手段動忍<lb/>
而後自然不同雲赤又云董公作春秋災異何不與弟<lb/>
<pb n="KR3a0099_WYG_001-12b"/>
子商量季漢北地尚可為何無伊周手段王茂𢎞不答<lb/>
處仲豈為肘後報仇謝安石偶然折屐豈遂矯情終敗<lb/>
魏𤣥成十思十漸難洗前愆趙韓王再誤一言奚當論<lb/>
語某云某尚未讀書無繇知他功過雲赤又云且如劉<lb/>
青田勲業造邦文章𫝊世比之子房優劣如何某亦云<lb/>
不知但如太祖徳過漢髙自然青田優於圯下也雲赤<lb/>
默然良久張勗之見過問曰嚮吳兄問八賢此是讀書<lb/>
窽隙為何不甚開答某云知人不易各有當心處令人<lb/>
<pb n="KR3a0099_WYG_001-13a"/>
憶愧如何答他勗之云他可不答如劉張優劣答之何<lb/>
妨某云青田在上前貶剝諸賢了無囘護自家抽身非<lb/>
久正命此間豈有異事異書疑情疑案如留侯之與韓<lb/>
彭蕭曹功過上下高祖自知即如周昌豈是留侯商量<lb/>
得到青田之於汪胡緘口不得安得于此看有異同<lb/>
洪尊光來問春秋所書二百四十二年不過萬八千字<lb/>
古今良史何以都不叅合王河汾作元經始於晉惠終<lb/>
於四國之亡與春秋可復相印不某云自春秋後只有<lb/>
<pb n="KR3a0099_WYG_001-13b"/>
元經粗識大意餘者俱在史部耳尊光云如何見得某<lb/>
云畢竟意義不同尊光云春秋書王狩河陽史書帝在<lb/>
房州兩者豈有異義某云未嘗生見蟠桃見圖畵中亦<lb/>
與苦李殊葉尊光未肯某云夫子七十二年纔作此事<lb/>
切勿容易剖判<lb/>
張鎮樸云春秋既是夫子絶筆未可頓叅如夫子刪詩<lb/>
時纔四十餘耳弟子講論已自多年如何至今有齊魯<lb/>
毛韓紛紛不決直至紫陽翩其反而肯綮𦂳要畢竟何<lb/>
<pb n="KR3a0099_WYG_001-14a"/>
在某云賢亦尋他何處未得鎮樸云且如三始便自不<lb/>
同常棣伐木祈父白駒各有風刺崧髙蒸民朋友相贈<lb/>
都有風頌直以大篇列於正雅天保采薇治内治外天<lb/>
子所用又非短章列於小雅賓筵抑戒一人之詩篇數<lb/>
俱鉅别分大小此義何居某云此義前人都攻擊去了<lb/>
畢竟事體不同聲律迥别鎮樸云且不論聲律專論事<lb/>
體棫樸之官人菁莪之育才斯干之考室靈臺之奏功<lb/>
六月之北伐江漢之平淮南采芑之南征常武之平淮<lb/>
<pb n="KR3a0099_WYG_001-14b"/>
北事體并同而大小分置畢竟何居某云此亦無怪如<lb/>
斯干考室與文王靈臺遣戍勞戍自然與中興克復殊<lb/>
奏六月江漢采芑常武何疑之有但如賢説終是章句<lb/>
分㑹如何得到上有日星下有帝王前有髙谷後有深<lb/>
岸裏去夫子中年作此一事精華方壮於列國水土九<lb/>
野文象一一包裹這裏依之為禮制之為樂律度權量<lb/>
鈞石斗甬一一俱從此出豈有他派大小正變尚有差<lb/>
池之理學者只為章句體貼不了如要把章句理㑹律<lb/>
<pb n="KR3a0099_WYG_001-15a"/>
襲上事猶從丘垤上手捫日宮如何可到即如十五國<lb/>
風一衞之中有邶有鄘王豳與秦意義事物一條千别<lb/>
曹鄶唐陳無甚足録存他一國與秦豳上下江漢周召<lb/>
隱義數千舎之不問諸小小者何詎煩料理耶今人只<lb/>
蔽於朱詩賴賢此發與嚴坦卿證明極是可敬餘便不<lb/>
論了張勗之過來坐久又問琠姪尚問魯頌如何徑不<lb/>
答他某云此道亦自千條不須再説<lb/>
黄太文問易道精㣲且不敢問但舉其粗者如仲尼作<lb/>
<pb n="KR3a0099_WYG_001-15b"/>
十翼除了大象歸併周公只有九翼何處得十來某云<lb/>
誰作此說太文云是晦翁某云晦翁定不如此漢人説文<lb/>
言是文王舊話雜卦是九師所傳如此只有八翼見近<lb/>
人以上下小象别為兩翼此俱不曉文意也文王周公<lb/>
文字在大彖六爻與夫子意義夐然天淵豈容混説是<lb/>
日午下鄒定基見過某試舉此義定基云此錯耳註云<lb/>
兩象六爻此言六爻俱有兩象是文王周公所繫之詞<lb/>
非惟大象小象也某謝鄒云某初不讀易然亦未嘗錯<lb/>
<pb n="KR3a0099_WYG_001-16a"/>
過勸諸賢章句文字之外别意相求<lb/>
尹孟寶云昊尚有一章句易中元亨利貞翫其爻詞皆<lb/>
云利於正固耳文言直作四徳後來何以不通諸書俱<lb/>
云利義之和某云夫子既言書不盡言言不盡意奈何<lb/>
讀夫子書不許夫子斷句取義孟寶殊謂未然某云都<lb/>
且放却某不觧章句文義<lb/>
於時衆論且畢疑信各半盧君復楊玉宸王豐功王元<lb/>
槐年最少未有疑難顧問如何王元槐云命瑤有一事<lb/>
<pb n="KR3a0099_WYG_001-16b"/>
問得太澁不問又抛遠不得如一代之興必須正厯近<lb/>
日議厯紛然徐閣老既用西域今人又許滿城滿城既<lb/>
依郭史自然與雲間西域異道不知歸宿齊整欲上合<lb/>
天道下揆百世定是如何某云問得好但惜太蚤也譬<lb/>
如格物須看得自家身心是一是二是離是合生死人<lb/>
鬼了無異義然後通得天下家國幽明神祗今人做厯<lb/>
不曉得天一地二天三地四茫茫在嵗差上下零分多<lb/>
寡比擬将來寛數十年又是一畨謬誤且如日之於天<lb/>
<pb n="KR3a0099_WYG_001-17a"/>
猶心之於人取道不齊晷影自别今勸他星臺先明二<lb/>
至日影以定月交淺深無一人肯者又要近舎守敬逺<lb/>
祖冲之如何得有端竟出來元槐云此事逺近實未深<lb/>
曉但要探箇消息某云未能格物知字消息如何相探<lb/>
得來午下張三華世兄并勗之俱在坐元槐是三華外<lb/>
孫三華云伊説且不湏辯晰但如伊説顓頊厯七政㑹<lb/>
于營室此是真是偽某云正如此事亦湏格物當帝堯<lb/>
時日中星虛顓頊分在堯前虛在危前尚一二十度豈<lb/>
<pb n="KR3a0099_WYG_001-17b"/>
有數百年後倒行一二十度之理後生人毎事審問再<lb/>
不要為文字所誑但勿以此隔斷稽古之路<lb/>
王豐功次云經邦不敢遠問只如聖賢躬體力行俱在<lb/>
倫理日用子臣弟友夫子終身自謂未能自夫子來何<lb/>
人不是此物何人不做此事却無一人做到夫子田地<lb/>
夫子於此處説出忠恕分明是以己恕人對仲弓説又<lb/>
添出敬字仲弓之敬顔淵之禮莫是此處下手不同遂<lb/>
使終身言行都不慥慥了某云賢説得有歸宿某今日<lb/>
<pb n="KR3a0099_WYG_001-18a"/>
説格物致知説强恕而行未嘗結得敬字賴賢此説得<lb/>
到格于上下格于鬼神鳥獸草木魚鱉道理<lb/>
楊玉宸當日已信格物是箇明善再不復疑某曰且問<lb/>
看玉宸云朱陸異同勿論格致只如一學字晦翁謂明<lb/>
善復初陸説是自然有覺将覺先於學抑學後乃覺耶<lb/>
有學便有習将覺果是性學果是習耶某曰此則不曉<lb/>
格物是知去格他抑知至是物通至此耶聖賢只是如<lb/>
此學問猶天上日月東西相起决不是舊嵗星辰覺今<lb/>
<pb n="KR3a0099_WYG_001-18b"/>
年風雨亦不是今嵗晦朔覺去嵗光明吾人只此一段<lb/>
精魄上天下地無有停期温故便知千嵗知新便損益<lb/>
百代切勿為時師故紙蔽此晶光<lb/>
盧君復最簡重嗜古不茍言笑最後離席問士不通經<lb/>
學古不足致用宋儒講論于斯道極為有功然如當日<lb/>
經濟視漢唐如何漢治雜霸唐治雜術宋治積衰日淪<lb/>
日廢議論成功亘然兩轍毋亦徳行文章經濟判然兩<lb/>
物并成兩事歟某曰今日最喜得賢此問異日免被天<lb/>
<pb n="KR3a0099_WYG_001-19a"/>
下笑罵宋家天下自燕山來半是敵國賴得元祐諸賢<lb/>
清明潔治末後衰頽不比五代自是氣運使然向無諸<lb/>
賢不知幾多豪傑臣遼臣夏何况金元且如狄武㐮岳<lb/>
武穆諸賢經許多危疑從容問道豈是河朔節度皮毛<lb/>
所及陳同甫騁驟天下作一虞允文不成但看張邦昌<lb/>
劉豫做不成天子亦是周程諸公手末弩千萬勿説徳<lb/>
行文章不成政事今日只管看得此物透與不透如透<lb/>
者宓羲神農與今日天下了無分别如不透者呼韓稽<lb/>
<pb n="KR3a0099_WYG_001-19b"/>
首屠耆接踵猶是隋朝世界天下未平也某昏昧諸賢<lb/>
髙明一一指示勿使後人室裏猶有異同<lb/>
　<lb/>
　<lb/>
　<lb/>
　<lb/>
　<lb/>
　榕壇問業卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷八</head> <lb/>
    <p>
<pb n="KR3a0099_WYG_008-1a"/>
欽定四庫全書<lb/>
　榕壇問業卷八<lb/>
　　　　　　　　　　　　明　黄道周　撰<lb/>
臘月將還浦守墓諸友固請一㑹於是林非著為政非<lb/>
著因問先儒謂學有三弊溺於文辭牽於訓詁惑於異<lb/>
端茍無此三者則必歸於聖人之道矣今國家以制義<lb/>
取士士亦從制義應試雖無異端之惑而訓詁相沿文<lb/>
辭遞習深入膏肓即不溺文辭不牽訓詁循經註之言<lb/>
<pb n="KR3a0099_WYG_008-1b"/>
何繇便歸聖人之道某云非著意思極好吾鄉初年為<lb/>
詞賦追琢之文三山最盛陳述古起而非之為知天盡<lb/>
性之説與陳烈周希孟趙穆三人唱明聞者誹笑乆之<lb/>
漸為信化矣蔡季通之出舂陵亦有名士挾才誹笑前<lb/>
修者相過數次便心服拜謁凡人立志要定趨向要真<lb/>
不為流俗所惑耳不畏異端也制舉義原本四書以聖<lb/>
門之微言導才人之𢎞致茍能真切究心雖淵騫接手<lb/>
何必以是自薄乎張子韶少時能黙誦六經通其奥㫖<lb/>
<pb n="KR3a0099_WYG_008-2a"/>
常對客問經義如流客曰紙上聖賢盡在是矣子韶置<lb/>
卷歛袵曰精粗本末原無二致某不敢謂此是紙上之<lb/>
語人能如此讀書何患文辭之靡訓誥之滯非著云學<lb/>
以聚之問以辯之自有問業來發明大義實開胸次然<lb/>
問者僅資聞見不無塞責即能談論如何實踐得去人<lb/>
各為時蓺所縛溺於故套乆且漸失立教初意終成懈<lb/>
惰博文約禮豈容易了得如何是下手工夫指示門路<lb/>
使各警省可便持循某云是某錯了如何七八㑹來都<lb/>
<pb n="KR3a0099_WYG_008-2b"/>
無實指竟落空談某少時初讀論語問先生云頭一葉<lb/>
書孔子只教人讀書有子如何教人孝弟孔子只教人<lb/>
老實曾子如何教人省事聞者大笑某今老來所見第<lb/>
一件猶是讀書第二件猶是老實耳凡人人自是聖賢<lb/>
自有意思纔説開示導引者不是長傲便是導諛只是<lb/>
讀書大家勸勉似不為過元時有資川黄澤者每每教<lb/>
人致思近來羅近溪只教人打坐致思之去仲尼猶覺<lb/>
未逺打坐之去釋子其間幾何新安趙汸嘗問黄澤致<lb/>
<pb n="KR3a0099_WYG_008-3a"/>
思之法澤云如經𫝊中難解處自為一例致思之乆連<lb/>
類旁通耳鄧文潔亦教人打坐此法自李愿中來只有<lb/>
消滅無長進法非著云致思只要旁通嘗記唐宗有言<lb/>
學者如鑿井但得美泉耳何必鑿空乎某云正是美泉<lb/>
難遇見人讀書長年啖土若不致思泉脈何來非著黙<lb/>
然知是格致求仁之㫖<lb/>
是次以屢空貨殖一章為義魏秉徳問云天地惟空故<lb/>
生得許多人事人心惟空故受得許多聞見顔子屢空<lb/>
<pb n="KR3a0099_WYG_008-3b"/>
自是舍却蹊徑直尋根宗至子貢之屢中必有不中者<lb/>
矣其有不中者是億有未中還是億故不中耶某云賢<lb/>
看顔子屢空是屢不殖故空屢不億故空耶夫子生平<lb/>
未嘗言命只此一章言命命中不著一物本來自足初<lb/>
無空殖可言無空殖故無得失無得失故無億無忘只<lb/>
是清虚澹薄則與命較親卜度經營則與貨較親耳世<lb/>
人言命都在得失一邉所以有殖有億有氣數人事之<lb/>
差哲人言命在清虚一邉所以無殖無億無得失當否<lb/>
<pb n="KR3a0099_WYG_008-4a"/>
之慮日徃月來寒徃暑來明生歳成此即見天之命説<lb/>
空不得説殖不得説億不得説中不得説不億不中不<lb/>
得説屢不億中自然億中不得如能盡空此等游於虚<lb/>
無亦與道合體大約受天之命便有心有性有意有知<lb/>
有物難格有知難至物理未窮性知難致定後之慮去<lb/>
億一丈去空一尺空是物格無物天命以前上事億是<lb/>
因意生知人生以後下事屢空是天人隔照之間屢中<lb/>
是物理隔照之間譬如一事當前有是有非有得有失<lb/>
<pb n="KR3a0099_WYG_008-4b"/>
屢空人只説我生以來與物平等初無是非初無得失<lb/>
屢中人便説某處是非某處得失至人看來安慮之中<lb/>
萬物畢現空亦不空中有不中是非得失如天命然一<lb/>
絲一毫洞然難逃如此便説屢字不得説無不中不得<lb/>
無不空不得所以説空空又説竭字竭字是夫子下得<lb/>
極謙極呆字如泉竭自中之竭聖人於空下説竭猶於<lb/>
無能下説何有何有下説未能亦只是對照作無了藏<lb/>
非奥義也如此屢中屢空便成奥義矣秉徳又云先正<lb/>
<pb n="KR3a0099_WYG_008-5a"/>
嘗言道如覆盂本空無有射者即言無有未嘗不中然<lb/>
却多一射某説此言近似却不是也豈是顔子射覆自<lb/>
一至十常説出空子貢射覆自二至一常無不中耶道<lb/>
該萬有還未嘗有空者得他還元一路十中八九億者<lb/>
得他發生一路十中二三子貢於萬有路上見得七八<lb/>
只是格物物還未格顔子於元無路上見得八九已是<lb/>
物格與知至為隣耳他們常説世儒只曉得格物不曉<lb/>
得物格正是此様秉徳又云顔子博文約禮屢空豈是<lb/>
<pb n="KR3a0099_WYG_008-5b"/>
墮黜子貢已悟性天道屢中豈資卜度夫子一題以空<lb/>
一題以億能遂差池至此如以億為格物空為物格則<lb/>
格物物格中間亦距千里耶某云箭開時萬里同觀箭<lb/>
到時只一鏃地巧箭不射髙碁莫着射是巧力所生億<lb/>
是明聰隙現難道静觀動照不是一様神靈只是静觀<lb/>
無礙動照易窮耳秉徳云如此則顔子若億亦有不中<lb/>
子貢若不億亦無不空耶某云自是如此纔謂順命如<lb/>
在親前逆一念者不成孝子更億甚麽<lb/>
<pb n="KR3a0099_WYG_008-6a"/>
呂而德云顔子屢空似是一絲不罣而為邦之問許大<lb/>
荷擔聖賢決不是澹薄無事的但簞瓢饑溺易地皆然<lb/>
禹稷顔子全是空洞無物觸處不礙若靠着伎倆終成<lb/>
勞攘故夫子於問仁處指出克復正是屢空頭腦不某<lb/>
云屢空作克復頭腦亦得克復歸仁是反約一路屢空<lb/>
近道是至命一路易云窮理盡性以至於命理窮而後<lb/>
性盡性盡而後命至命至是造物之始不著一物以生<lb/>
諸物反約是窮理之後不遺一物以至無物也聖賢讀<lb/>
<pb n="KR3a0099_WYG_008-6b"/>
書如看卦一正一反原始要終自死而生自生而死子<lb/>
貢只説正卦自下而上爻位吉凶都分别得亦不是伎<lb/>
倆作用只却未曾看得全易也而德云禹稷是如何某<lb/>
云禹稷六爻皆動顔子六爻皆静子貢是如何子貢只<lb/>
是看卦<lb/>
周房仲亦問仁之一字自關禮樂顔子問仁夫子對他<lb/>
説禮問為邦夫子并對他説樂如此包裹㸃滴不遺就<lb/>
他自家説博説約説出竭字未嘗便空文禮今夫子直<lb/>
<pb n="KR3a0099_WYG_008-7a"/>
以為屢空空之與竭果何分别如是仁者㸃㸃滴滴皆<lb/>
有淵源豈得如泉竭自中之説如説天命本原包藏萬<lb/>
有豈有空盡之事前日亦道日月星辰何曾空得如是<lb/>
孔顔呆説枯腸短氣此處亦發明性道不成當作何體<lb/>
㑹某云外道説空字極大如空洞之空所謂洞見垣一<lb/>
方者無牆壁河嶽都看空洞即此透彼如琉璃瓶様譬<lb/>
如人在家鄉看得長安衚衕明明朗朗在宫牆之外看<lb/>
得人家房舍一一分明皆是身嘗到彼識光所射亦是<lb/>
<pb n="KR3a0099_WYG_008-7b"/>
心力所届如親到一般所以豫處五臟直破癥結不須<lb/>
剖割立效神方所謂仁也其實聖人無此要妙只是才<lb/>
力智識皆常用過不畱纎毫如富家翁發財施舍造橋<lb/>
興梁救饑拯溺待下禮賢敬神奉公將鉅萬金錢累年<lb/>
用盡只畱得隻身衣食粗足福亦不生禍亦不至但有<lb/>
兒郎不名富子只道是某家遺孩人人要看此便是屢<lb/>
空貨殖對照模様孔子不曽發財原來無物衆寳咸歸<lb/>
叩其囊槖依舊蕭然所以直説無知直説竭字顔子已<lb/>
<pb n="KR3a0099_WYG_008-8a"/>
曾發財私下所藏一朝費盡無髙無堅無前無後搬捨<lb/>
幾回欲罷不得所以既説才竭又説如有子貢未嘗發<lb/>
財只是治家誓發大願欲俟滿車滿篝博施某方廣濟<lb/>
某衆只存誓願未曾施捨所以孔名空空自呼云竭顔<lb/>
稱既竭僅得屢空子貢多財從空立願季路車裘無復<lb/>
捨處聖門學問不過如此外道不解掇拾影響便以施<lb/>
舍立論稱仁稱禮皆是依傍孔顔誤嘗他藥也房仲云<lb/>
如此則空竭大小原是造命淺深如何又説不是某云<lb/>
<pb n="KR3a0099_WYG_008-8b"/>
天命羣生却無如此勞費仁義禮智隨家俱有不自為<lb/>
寳賊亦不惱如自稱財與賊偕來凡有非禮等事皆是<lb/>
發財所致如無非禮等事已是萬寳咸歸孔顔赤身其<lb/>
富敵國子貢拮据誤墜金火為史遷加誣蕩家破産論<lb/>
他發念何嘗不知所以捨財順命順天散財已名仁方<lb/>
不稱大藥雖稱大藥不落空藏<lb/>
唐君瓚問仰鑽瞻忽此財用在何處墮體黜聰此財散<lb/>
在何處某云不用何得散處君瓚云他歸併誰家某云<lb/>
<pb n="KR3a0099_WYG_008-9a"/>
東家不要西家不要只為子貢拖累多少<lb/>
林非著云聖賢不作戯論今日何作此説某云夫子發<lb/>
此論時何曾筦爾徒使顔淵喟然興歎耳非著云晉思<lb/>
大智亦好問察深山不廢見聞夫子如以一貫接引學<lb/>
識容易説去以空竭接引學識如何説得去某云千貫<lb/>
萬貫纔以空竭接引他如無一貫奈何以空竭接引他<lb/>
也非著云此豈是前日學問要損德性要益之説也某<lb/>
云此亦不同懲忿窒欲遷善改過此是吾人茶飯茶飯<lb/>
<pb n="KR3a0099_WYG_008-9b"/>
恰好豈常損益縱有損益如何併盡此是萬寳船中瓊<lb/>
林庫裏發此大義非著云如貧子便接引不上耶某云<lb/>
貧子已生成近道且如顔子以下都是貧子非著云纔<lb/>
説他仰鑽自是財多今又作財少耶某云他看得夫子<lb/>
便是財少了財少用大去竭愈蹙財少用少去竭愈遲<lb/>
有財遮蔽不見自身不見天命所以懸空想億愈去愈<lb/>
差非著云此又是日減之説也王龍谿云古人之學只<lb/>
求日減聖人本空賢人屢空顔子知得減擔法所以其<lb/>
<pb n="KR3a0099_WYG_008-10a"/>
庻某云大差了顔子如是減擔仲尼寧是抛擔耶非著<lb/>
云龍谿又言入聖之方須有主腦不是靠聞見幇補些<lb/>
子耳某云此亦不同多聞多見是吾用財時候寡悔寡<lb/>
尤是吾散財時候不見不聞是吾財竭時候無悔元吉<lb/>
是吾合財歸命時候財少窮身財多窮命財空命復財<lb/>
竭智全只關工夫不關本體上事<lb/>
謝有懐因問子輿言命多屬氣數一邉只命也有性焉<lb/>
一語以理言命子思言命多屬理一邉引詩言命維新<lb/>
<pb n="KR3a0099_WYG_008-10b"/>
微似數耳不知此章言不受命者果何所指如是降𠂻<lb/>
之命如何不受如是五行付畀亦豈人力所争如是貧<lb/>
富智愚同歸此命貧者可富愚者可智人事天道合併<lb/>
將來則子貢所得已深於顔子夫子此論又何所軒輊<lb/>
耶某云正要講明此事命之有理與氣如人之有形與<lb/>
神合下併受無有分層順則都順逆則都逆善作家人<lb/>
説他餓死他亦要仰拾俯掇善讀書人縱是頑鈍他亦<lb/>
要旁稽博覽有此一途纔見工夫為道教之本如論天<lb/>
<pb n="KR3a0099_WYG_008-11a"/>
命原始則只是饑食渴飲不學不慮清明在躬志氣若<lb/>
神人如看得名利亦澹才情亦澹自是理氣兩路俱清<lb/>
如看得名利亦不澹才情亦不澹自是理氣兩路俱濁<lb/>
也子貢已是聖賢但就孔顔看之便覺不同詩曰抱衾<lb/>
與裯實命不猶人都是此命只為率之不猶所以差别<lb/>
詩曰天命不徹我不敢效我友自逸夫子於此亦無甚<lb/>
軒輊耳有懐云如此則於理路上無甚開交也某云用<lb/>
財與不用財横命與不横命此俱隨人體勘論他初體<lb/>
<pb n="KR3a0099_WYG_008-11b"/>
有何不同有生之始寳貨與聰明兩無所著渉世而後<lb/>
貧人之慕寳貨富人之慕聰明豈復别其孰理孰氣孰<lb/>
内孰外耶有懐云如此則貨殖須如史遷之言豈必如<lb/>
漆園所云塞其天穿之竇耶某云蓄學與殖財同是一<lb/>
様聚歛窮理與格物同是一様發身聚而使空則微雲<lb/>
不滓空而使聚則射覆徒勞夫子明假此言開人痼癖<lb/>
學者勿分兩路自取糾纒<lb/>
蔣仲旭云夫子與參賜均言一貫却不把參賜竝提只<lb/>
<pb n="KR3a0099_WYG_008-12a"/>
就顔子對證者豈是曾子聰明壓不得子貢顔回愚魯<lb/>
當有過於曾參耶天下聞見決是難除人心聰明定不<lb/>
可少從德性上體㑹則有屢空之與屢中俱透靈心從<lb/>
問學上體㑹則有多能之與一貫俱徴實業陸氏既尊<lb/>
德性則希顔子之空朱氏既道問學則宗子貢之中子<lb/>
貢既聞性道到底不放多能豈有子貢終年封殖不曉<lb/>
多能鄙事之説耶某云如兄實有所見不隨人空話子<lb/>
貢從門而入見夫子百官宗廟縱横美富自家欿然如<lb/>
<pb n="KR3a0099_WYG_008-12b"/>
一貧家不覺禮拜終身投地顔子從門而出見一身赤<lb/>
體蕭然不繫一物的是富翁的的親子不向人家争氣<lb/>
争財曾子聊稍恕身亦曾出入孔顔門第亦曾比倣子<lb/>
貢家庭見得可休便休得足且足如何得化度子貢招<lb/>
歸顔子耶陸氏專主徳性不入宫牆只是貧儒自寳其<lb/>
身朱氏兼道問學若見孔子宫牆猶是當階辦事世人<lb/>
嗤嗤剥食子貢如與子貢共事聖門方知屢空大難度<lb/>
日屢中不是尋常耳<lb/>
<pb n="KR3a0099_WYG_008-13a"/>
仲旭又問顔子屢空還説有怒有過不知怒過著在那<lb/>
裡夫子説無恒之人為有為盈為㤗曾子説顔子以多<lb/>
問於寡有若無實若虚豈顔子自勘若多若有若實便<lb/>
是可怒便自為過耶某云常無常虚常約是聖心之恒<lb/>
體若無若虚若寡是聖學之復機恒云立不易方復云<lb/>
不逺而復耽着虚無見有約寡此亦當怒當過何獨見<lb/>
有見多見實然後為過乎想來過怒亦是人生之所應<lb/>
有雷霆薄蝕上載難除只是復不可頻悔不可祗耳仲<lb/>
<pb n="KR3a0099_WYG_008-13b"/>
旭云前日嘗言在過怒上用工者到底是個過怒在學<lb/>
識上用工者到底是個學識如何從此得見本體某云<lb/>
不遷不貳上便見本體寡尤寡悔上便見工夫若要認<lb/>
定虚無約寡與認定實有盈多更無差别<lb/>
洪尊光因問夫子説子貢不受命子貢反説夫子天縱<lb/>
想是子貢終年欽服夫子美富是天無所吝他自家鄙<lb/>
陋是天有所嗇如顔子蕭條賜既不安如夫子美富賜<lb/>
又有限所以竭力蓄聚未能拚捨要與造物相争至使<lb/>
<pb n="KR3a0099_WYG_008-14a"/>
外人疑於夫子微子貢自家與回對勘誰知回賜己自<lb/>
不同者三代而下此識絶少竹林諸賢脱略世故二阮<lb/>
幾於屢空安豐幾於貨殖世皆以放縱目之不知諸賢<lb/>
於才命之際亦有所窺不某云諸賢在夫子之時作琴<lb/>
張曾牧不成何況可望回賜回賜精明皆在性道天人<lb/>
之際諸子只是擺脱物務耳聖門上唯夫子説酒諸賢<lb/>
皆不敢説如處危亂之際以酒自晦康誥酗慢豈不足<lb/>
以殺其身乎嗣宗才韻最髙却乘醉為人起草猶之節<lb/>
<pb n="KR3a0099_WYG_008-14b"/>
婦被酒行滛雖使小人稱慎奚如使俗子稱狂凡人品<lb/>
自四科而外皆不可學由求宰我尚須取節何况他人<lb/>
尊光云如山巨源具有經濟向子期思慮精湛何可少<lb/>
他某云以回賜照他只有屢失屢亡不關德性亦不關<lb/>
學問尊光云何平叔王輔嗣奚若某云此猶則可虚無<lb/>
約寡之間尊光云虚無約寡何以亦亂天下某云晉人<lb/>
常言秦尚法律二世而亡豈亦𤣥虚所致尊光云彼輩<lb/>
𤣥虚於聖門恒復之㫖可亦相近否某云正為世人看<lb/>
<pb n="KR3a0099_WYG_008-15a"/>
他相近所賴回賜竭力支持<lb/>
王千里問易恒卦唯體卦亨利貞無咎六爻皆無得吉<lb/>
者唯九二無悔耳何得列於九德與復卦比論某云恒<lb/>
德之固也澤山至静而聖人題之以感感便常動雷風<lb/>
至動而聖人題之以乆乆便常静静以立動之體動以<lb/>
致静之用少男在内少女在外其情易感感故持之以<lb/>
虚長女在内長男在外其道可乆乆故持之以常虚以<lb/>
平其用常以正其體使速者可乆使乆者不易其要不<lb/>
<pb n="KR3a0099_WYG_008-15b"/>
累於情欲而已咸以少而處静無情欲之感不傷於和<lb/>
故居貞皆吉恒以長而處動情欲不宣非乖則孤故貞<lb/>
有兩凶一吝聖人之道歸於和平而已千里云貞是有<lb/>
恒之本德吝是無恒之愧心不恒既已當羞有貞何以<lb/>
得吝且如初五兩貞并以得凶六三一爻又以得吝則<lb/>
無恒之羞其義云何某云古人以貞悔自分内外貞雖<lb/>
恒之本德然夫婦長乆隂陽有常得恒而可矣益之以<lb/>
貞動為變象此所為作内凶也千里云如此則於吾心<lb/>
<pb n="KR3a0099_WYG_008-16a"/>
德體何渉某云宅心居家豈有兩様譬如以無為有以<lb/>
虚為盈以約為㤗故是無恒起羞祗如長要本無本虚<lb/>
本約於吾身德業豈有長進便是貞吝世儒溺於傍門<lb/>
專守初體如官人内家一味空寂自謂貞正便有求深<lb/>
從婦之嫌熟玩此詞殊通至德<lb/>
魏秉徳因千里問易又問先後天八卦方位迥然不同<lb/>
先儒謂四正有交故乾坤交其中爻以為水火父母謝<lb/>
權退居西北西南之位三女從坤三男從乾以為人道<lb/>
<pb n="KR3a0099_WYG_008-16b"/>
之本此説是不某云此亦一端何關羲文之㫖羲以氣<lb/>
言其道從天文以象言其道從地從天者本於日月從<lb/>
地者本於山川山川自西而東日月自東而西日月以<lb/>
易簡效動故天地處於南北山川以險阻分功故乾坤<lb/>
導於兩隅二氣有逓兼之位經緯各於其方五行以左<lb/>
旋一周金木各涵兩象此理備載圗中吾輩如未研心<lb/>
且置勿問王陽明謂算得合時亦有何益此雖不是然<lb/>
聖賢此種學問極是難聞得其皮毛無益象貎得其象<lb/>
<pb n="KR3a0099_WYG_008-17a"/>
貎無益神理徒使淺學小慧者弄其青火耳秉德云如<lb/>
此則皇圗一書何以備詳此義某云是某見得如此與<lb/>
世人通説不得閉門講論不是如此何以酬答羲文<lb/>
楊峻人因問古今諸賢談易者甚多而子輿七篇未嘗<lb/>
引易豈不肯談抑有别見他書可證據否某云子輿初<lb/>
無他書峻人云劉子政鄭康成嚴君平周濂溪二程司<lb/>
馬君實邵堯夫晦翁皆屢屢談易如謂天道難聞則七<lb/>
聖言之已多如謂末世不悟則諸賢求之已至子輿何<lb/>
<pb n="KR3a0099_WYG_008-17b"/>
故不言豈知後世有子雲者將疑於大易遂寘不論耶<lb/>
抑時字一字已括諸妙利之為言又妨初意聊藏其間<lb/>
引而不發耶某云賴兄此問引而不發是孟夫子本意<lb/>
中道而立是孟夫子彀率説一時字一中字了一部易<lb/>
不須更説了峻人云還有説處不某云窮理盡性以至<lb/>
於命此是聖賢奥詣一生憤樂於此總萃時止時行不<lb/>
過是此中影子耳孟子説盡心知性知天又説事天立<lb/>
命又説成性存存道義之門皆與合節更無復言説去<lb/>
<pb n="KR3a0099_WYG_008-18a"/>
處峻人云易云書不盡言言不盡意然則聖人之意其<lb/>
終不可見耶嚮來揣摩猶是言説上事孟氏之意尚未<lb/>
可見如何理㑹某云前日亦嘗與謝有懐講過但未曾<lb/>
明白若要明白又是後來唇舌之本峻人云是俊親問<lb/>
問不明白則是俊罪過某云古今來只一大事纔要讀<lb/>
書論語末篇感時於雌雉春秋末篇感時於獲麟孟夫<lb/>
子七篇至末説出易理易象易運易候皆是古今諸儒<lb/>
之所未説詳細説去使人煩心潦草説出又使人怪歎<lb/>
<pb n="KR3a0099_WYG_008-18b"/>
凡易六十四卦合乾坤坎離頤大過中孚小過徃反不<lb/>
變為七十二卦爻象相乘得三萬一千一百有四以歳<lb/>
朔乘之通卦大周五百有四年加以氣盈七年得五百<lb/>
一十一年而易象初周盈虚合計得五百一十八年餘<lb/>
分之積五大周而餘二歳為聖賢聞見之㑹古歴慌惚<lb/>
以竹書攷之帝舜元年己未即位居冀距上元甲子一<lb/>
千五百五十五年為羲農上際文逺莫徴唯帝舜五十<lb/>
年合禹臯陶至於湯夏歴四百七十年通得五百一十<lb/>
<pb n="KR3a0099_WYG_008-19a"/>
八歳升陑克昆吾之歳也湯元年癸亥即位二十九年<lb/>
殷歴四百九十六年合伊尹萊朱終於文王以武王七<lb/>
年益之通得五百四年武王元年己夘至幽王庚午二<lb/>
百九十二年四十八年而入春秋又百七十二年㑹於<lb/>
沙隨之歳而仲尼生通五百一十一年自周靈王庚戌<lb/>
而後帝王之統盡在仲尼至獲麟以降統緒中絶孟氏<lb/>
之生去仲尼之生凡兩七十歳三周之後疑一置閏而<lb/>
聖賢聞見不復可循獲麟至光武中興又五百有四歳<lb/>
<pb n="KR3a0099_WYG_008-19b"/>
至宋仁宗天聖明道間五周再閏諸賢又出雖聖統不<lb/>
續而聞逖見遐無愧闕里自光武距今一千六百一十<lb/>
年去聖愈邈帝統上懸凡三千六百餘歳天道咸熙素<lb/>
修引分學易之士所與孟氏而同歎也峻人云如此想<lb/>
亦約略不可詳聞然吾人聞見本於覺知覺知先後不<lb/>
關世數如以世數則正嘉之際文清敬齋文成近溪諸<lb/>
賢講論豈減關洛今以聞知見知責人承受誰肯祗承<lb/>
某云亦是際盛生於當時令人欣欣有鳯鳴圗出之意<lb/>
<pb n="KR3a0099_WYG_008-20a"/>
迂談越想不覺惘然<lb/>
峻人又問歴代年譜班馬兩家遂大差池共和以前既<lb/>
無譜牒不知子由古史及邵家經世以何為據而謬增<lb/>
殷厯徑泝唐年始於甲辰接於己未耶汲冢之歴世猶<lb/>
存疑今日何為依他繩尺將無為貴逺而賤近乎某云<lb/>
共和以前既無譜牒幸有竹書不得不遵堯夫固是聰<lb/>
明淹貫博綜非其所習豈有不馬不班但依世本坐推<lb/>
百世之上如邵家經世帝舜九年甲子至周敬王四十<lb/>
<pb n="KR3a0099_WYG_008-20b"/>
三年甲子已一千八百歳何謂五百之期考數非逺耶<lb/>
古今遺書唯汲冢壁書最可觀僕自生平不敢以空臆<lb/>
傍人學問<lb/>
又云凡人讀書於無根據處最要根據<lb/>
洪兆雲問云前日承諭志道據德依仁游藝是毎事每<lb/>
時動念俱有只是恰好燦現耳果無等第節次看得極<lb/>
是某云若説無等第節次者此又却有也無有志據那<lb/>
得依游人生只此精神先要拏得堅定在堅定裏充拓<lb/>
<pb n="KR3a0099_WYG_008-21a"/>
得鬆便是得力受用只是㸃㸃滴滴在聖賢理路辨其<lb/>
生熟耳一日之間心眼拏定不走錯路不放工夫不趕<lb/>
枝葉又不枯寂作事使他精神在在貫注隨其所見在<lb/>
在㑹心便是絶大成就然不如節次安排做去到依仁<lb/>
上旁通六藝無所不可如此又為快活也<lb/>
林非著因問游藝是如何既非要𦂳何不除却某云世<lb/>
上再無板聖賢懸崖跕足移目便顛端拱之餘亦有歌<lb/>
詠凡日用文章正是道徳之通途據依之快事但不宜<lb/>
<pb n="KR3a0099_WYG_008-21b"/>
倒做耳八字中一字錯掛不得志仁志德猶則可通一<lb/>
志落藝便是奴才學者常把八字時時當關看他著落<lb/>
最有實用最有生趣興詩立禮成樂亦是此様著眼<lb/>
非著又問逹巷章説博學無成名説何執説射御未審<lb/>
指歸何在拈出射御有何妙義某云無成名他人看得<lb/>
忙急夫子却看得等閒博學無成名他人看得濶大夫<lb/>
子却看得纎小君子去仁惡乎成名不知其仁焉用佞<lb/>
夫子此處説極分明不要支離解説<lb/>
<pb n="KR3a0099_WYG_008-22a"/>
李質嘉問禘祫之説諸儒互有異同馬融王肅皆云禘<lb/>
大祫小鄭𤣥反之賈逵劉歆則云一祭二名呉氏徴以<lb/>
肆祼為禘饋食為祫丘文莊云禘者禘其自出之帝為<lb/>
東向之尊祫者合羣廟之主於大祖之廟朱子云禘為<lb/>
大祭王者有禘有祫諸侯有祫無禘祫則羣主皆在禘<lb/>
則羣主不在紛紛云何某云此義備於王制諸賢講之<lb/>
甚詳不過當時有周禮魯禮沿襲不同或有夏殷祭名<lb/>
溷於時享字義互異何關鉅典乎禮緯云三年一祫五<lb/>
<pb n="KR3a0099_WYG_008-22b"/>
年一禘百王之通義然以鄭註觀之不過魯之王禮耳<lb/>
魯禮三年喪畢皆祫祭於太廟如文公二年大事太廟<lb/>
於祫已蚤閔公二年吉禘于莊公於禘已速一祫一禘<lb/>
相距八年故僖公宣公皆八年秋有事於太廟二年之<lb/>
祫合有一禘在八年之内如文公祫後明年春禘於羣<lb/>
廟是也或并在一年如閔公二年四月祫五月吉禘于<lb/>
莊公是也其皆五年者如昭十五年禘於武宫昭二十<lb/>
五年將禘於襄公是也攷諸公有禘祫互舉者亦有禘<lb/>
<pb n="KR3a0099_WYG_008-23a"/>
祫一遺者矣天子諸侯之喪畢皆合先君之主於祖廟<lb/>
而祭之謂之祫祭杜元凱謂禘為三年一大祭傳有禘<lb/>
祭而無祫祭之文則禘祫一也唯時祭則祭始祖與親<lb/>
廟不及祧主與大祭為别耳王制本文云天子犆礿祫<lb/>
禘祫嘗祫蒸諸侯礿則不禘禘則不嘗嘗則不蒸蒸則<lb/>
不礿又云諸侯礿犆禘一犆一祫又云嘗祫蒸祫言諸<lb/>
侯之禘不能兼礿唯一犆一祫而已註云礿則不禘者<lb/>
虞夏之制南方諸侯春礿竟來朝故闕夏禘禘則不嘗<lb/>
<pb n="KR3a0099_WYG_008-23b"/>
西方諸侯行夏祭竟來朝故不嘗嘗則不蒸此北方諸侯<lb/>
行秋祭竟來朝故不蒸蒸則不礿此東方諸侯行冬祭<lb/>
竟來朝故不礿也天子則每歳祫祭唯春未告成就親<lb/>
廟犆祭耳古者天子郊皆三年今特間代舉之猶古者<lb/>
免喪而行禘祫之義董仲舒以為人子事親豈有間年<lb/>
始舉之理然自歴代損益間行以時亦無三年五年之<lb/>
别今官家每歳祫祭皆稱曰祫立春出主於殿雖稱犆<lb/>
祭其實祠禴之㫖立夏立秋以告盛物乃合二祖祭於<lb/>
<pb n="KR3a0099_WYG_008-24a"/>
大殿謂之時祫季冬卜日大告歳功遂合四祖祭於大<lb/>
殿謂之大祫祫皆禘也大饗配天又是郊禘之别義何<lb/>
足疑乎古今紛紛只是圜丘方澤分配天地始祖世父<lb/>
禘於祧室此足疑耳然自帝不襲禮王不襲樂本於精<lb/>
禋以格幽明天子所議鬼神率服又何不可之有<lb/>
沈若木時初入會未領前説又問克復歸仁之㫖某云<lb/>
某從來亦未見到此但見人有已便不仁有已便傲傲<lb/>
便無禮無禮便與天下間隔無已便細細便盡禮盡禮<lb/>
<pb n="KR3a0099_WYG_008-24b"/>
便與天下通老氏云謂我大甚似不肖如肖蚤已細克<lb/>
己者只把己聰明才智一一竭盡精神力量一一抖擻<lb/>
要到極細極微所在雖外間非禮不能染著猶須如蕩<lb/>
滌邪穢一様用工所以洗心退藏不墮沈潛髙明之弊<lb/>
如是剛人實克到柔如是柔人實克到剛事事物物俱<lb/>
從理路鍊得清明雖視聼言動無一是我自家氣質如<lb/>
此便是格物物格致知知至耳所以天下更無間隔更<lb/>
無人説我無禮不肖便是天下歸仁若木云如此歸仁<lb/>
<pb n="KR3a0099_WYG_008-25a"/>
猶在效騐上看耶某云不曾施藥自己康強克得一身<lb/>
日行千里如何説是效騐同時聽者猶覺愕然如未曾<lb/>
聞<lb/>
張朂之最後乃云天下無人不説孔子吾門獨云孟子<lb/>
而下無一能知聖人據孟子所知聖人者髙不過曰集<lb/>
大成曰聖之時卑則曰不為己甚者不識當年及門諸<lb/>
子及親子孫乃謂賢於堯舜生民未有匹於日月比於<lb/>
天地誰見得是某云孟老自見得是勗之云他及門至<lb/>
<pb n="KR3a0099_WYG_008-25b"/>
親晨夕領受豈有不是某云如此誰復能學夫子者譬<lb/>
如學天無可學處只説天不為己甚者天聖之時者也<lb/>
豈不親切必如顔子仰髙鑽堅瞻前忽後如此説天又<lb/>
無可學處只得説博説約説文説禮如見日月星辰四<lb/>
時寒暑知其次序漸見天心耳如此亦却平易不為己<lb/>
甚也勗之云如此則堯舜萬鎰仲尼九千鎰之説如何<lb/>
某云乘髙易呼他們心麄如何曉得<lb/>
　榕壇問業卷八<lb/>
</p>
<p>
</p>
  </div>
</body>
</text>
</TEI>
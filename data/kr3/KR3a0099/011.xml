<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷十一</head> <lb/>
    <p>
<pb n="KR3a0099_WYG_011-1a"/>
欽定四庫全書<lb/>
　榕壇問業卷十一<lb/>
　　　　　　　　　　　　明　黄道周　撰<lb/>
暑後借王家園與諸友晤㑹許汝翼適近隣舍集坐頃<lb/>
汝翼因問天下大患治道不效豈患聖學不明漢之地<lb/>
節甘露唐之貞觀開元宋之景祐康定當時四夷賔服<lb/>
閭左蕃庶士大夫辨政涖官子弟優游庠序諸賢初無<lb/>
發明及熙寧元豐乾道淳熙間始闢門講論分曹誦説<lb/>
<pb n="KR3a0099_WYG_011-1b"/>
天下已自蕭然不復可觀豈如晦翁所云時有窮逹善<lb/>
有獨兼不得持同甫之說關顔閔之口耶某云宋無諸<lb/>
賢豈得與漢唐齒凡天下治道不效皆是學問不明書<lb/>
生開口便道讀書是讀書人做官是做官人從此人才<lb/>
日益汙下嘉榖不茂稂莠日長滅裂鹵莽取報宜然耳<lb/>
汝翼云當胡海陵時立經義治事二齋修兵農禮樂書<lb/>
算諸務士人皆有實學數十年間用之不盡今書生不<lb/>
過舉業其精微者又談性命理道之細於兵農書算等<lb/>
<pb n="KR3a0099_WYG_011-2a"/>
事廢置不講縣官宵旰憂簿書錢榖之務卒無一人起<lb/>
而荷承者想周程之談性命不及海陵課實事之最也<lb/>
某云天下事靠簿帳不得只是寸心去做心地清者做<lb/>
事必明淨心地密者做事必周詳心地了徹做事必簡<lb/>
切決無虗憑簿帳弄出才諝之理譬如水利土工鼓鑄<lb/>
収納這三四事極是瑣碎使小人有才者幹辦一畨極<lb/>
是報効然不過數時法立弊生旋歸破壞惟有心地清<lb/>
明不憚勞苦者從頭徹尾一一做去便成百年之規今<lb/>
<pb n="KR3a0099_WYG_011-2b"/>
官府書吏精習簿帳試之繁劇如健小馬走數百歩輒<lb/>
想槽櫪豈成致逺之器就如兵家須有専門作將帥要<lb/>
諳練邊事至於出機應變只在寸心或有應變才短而<lb/>
小心敬慎者雖無大勝亦無大敗嘗試小兒狎知事例<lb/>
只是貫串弊竇啟侮冒功而已何嘗見韓白奮臂出自<lb/>
師門吕散鷹揚初曾服習耶汝翼云如此則只須治心<lb/>
不須治事子産何以吝邑於尹何夫子何以輟試於子<lb/>
羔耶某云想是他們治心未到不是他們治事太密也<lb/>
<pb n="KR3a0099_WYG_011-3a"/>
汝翼云海陵門人到成就得多某云亦不見胡學盛於程<lb/>
門只是風教運㑹自有先後之别耳<lb/>
是日因講周南召南之義鄭孟儲問云周召二公采邑也<lb/>
地志扶風東北有周城東南有召城地以二公得名不知<lb/>
何以俱繫之南不知何以又不稱風舊說后妃之化被及<lb/>
南國然方后妃時周召未封南國諸侯何以俱囿周召之<lb/>
下且如傳稱王道缺而關雎作則關雎已非風化之本就<lb/>
以風化立說則雀角之訟野麕之誘顯為强暴軼於淫邪<lb/>
<pb n="KR3a0099_WYG_011-3b"/>
何以得稱文王后妃之化耶某云聖賢學問先以性情<lb/>
為本性情變化以和平為先性情上不和平雖有格天<lb/>
事業猶之飄風掠過秋草而已天地罡氣多在西北聽<lb/>
秦豳二風多少挺勁其極窈窕者如秦云在其板屋亂<lb/>
我心曲豳云無衣無褐何以卒歳語氣猶之截然被於<lb/>
管絃别成北音非優柔平中之韻唯關雎至麟趾鵲巢<lb/>
至騶虞二十五篇反覆誦之使人意消體平形神俱暢<lb/>
猶盛暑中之被南風欣欣解愠不知其然便有袗衣鼓<lb/>
<pb n="KR3a0099_WYG_011-4a"/>
琴之意人生無此意思雖身佩衝牙與口銜瓦礫再無分<lb/>
别見忿欲相尋人入門出户何處開眼虞舜之刑溈汭太<lb/>
姒之嗣徽音皆從此處下手此處下手便見太和在尋常<lb/>
牀几間周召許大事業到老成就無鷹揚之稱享清明之<lb/>
福是夫子所動操而思南薫也孟儲云王風亦有和平者<lb/>
不某云既是敗管如何取節孟儲云雖速我獄室家不足<lb/>
林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>野有死鹿此語亦戅豈在秦豳之下某云士君<lb/>
子常有貞正之心纔有燕婉之致漢有游女不可求思古<lb/>
<pb n="KR3a0099_WYG_011-4b"/>
今神明其事正是吾徒平居本色切勿草草看過也<lb/>
侯晉水云從來説二南以為南國今獨以二風為南風<lb/>
此語何所稽承某云說南國者猶是傳説南風者固是<lb/>
經耳孟儲云如周南在扶風東北亦難以南稱也晉水<lb/>
云自酆鄗而觀則皆在南耳某云風化本天不専畸地<lb/>
畸地則江漢之間於周召何渉周召垂老勝殷遏劉使<lb/>
天下和平致治刑措者六七十年其源本得力都在於<lb/>
此文王一生肅肅雍雍只是免得面牆一事吾人讀萬<lb/>
<pb n="KR3a0099_WYG_011-5a"/>
卷書不為二南猶是面牆耳晉水云晦翁稱修身齊家<lb/>
以治其國此義亦大如何不取某云性情不調忿欲乖<lb/>
張自家鼻眼無安頓處何况齊家治國上事晦翁自是<lb/>
舉出第二義也讀書人常有呆氣家庭之際孔門已自<lb/>
難調夫子異日稱南方之强亦於寛柔兩字有取程伯<lb/>
淳司馬君實生平無疾言遽色皆是於二南得力晉水<lb/>
云於此處説為字到有下手古人頌容舞蹈不離琴瑟<lb/>
都是此意然雅稱以雅以南禮記稱胥鼓南則南者四<lb/>
<pb n="KR3a0099_WYG_011-5b"/>
方異樂之名不關周召不知二南音節亦有與彼相近<lb/>
者乎且關雎為樂卒章則關雎而下不盡入樂何以得<lb/>
被管絃使晨夕盥漱其際某云既得彼意何勞被聲周<lb/>
召二公已在未有聲音之始晉水云燕處則聽頌之聲<lb/>
古人聲教自是𤣥微不知頌與二南孰為導始某云穆<lb/>
穆皇皇肅肅雍雍想此兩端行逺自邇<lb/>
吕而徳云周召二公詩不稱風特以南冠於諸風之首<lb/>
此是仲尼所命以南以雅以頌無復敢為損益者端<lb/>
<pb n="KR3a0099_WYG_011-6a"/>
木為尼山髙弟其述詩𫝊採東山諸什及駉馬等篇為<lb/>
魯風次召南之後今世所傳申詩篇次是也申毛當時<lb/>
均為𫝊之子夏不知何以差池若此某云秦火之餘𫝊<lb/>
於誦說篇章俱存而大義難了齊魯申韓各存章句以<lb/>
自名家義不相襲不足怪也而徳云如南山楚茨大田<lb/>
諸作周官以為豳雅則豐年載芟諸篇當為豳頌是則<lb/>
周有三詩豳俱三體所以表章后稷源本世澤意思甚<lb/>
長何不悉從風例附於終篇而毛公或以為刺幽之作<lb/>
<pb n="KR3a0099_WYG_011-6b"/>
元晦悉以為農社之詩分錯互異不知後人何所稽循<lb/>
某云周官稱撃土鼔吹豳雅舉雅可該風頌毛公雖云<lb/>
大田刺幽丘明雖云楚茨多禮然中間多敶農政以豳<lb/>
括之於義無害也至如國風始於周召以明文王肅雍<lb/>
之化終於豳風以申其勤無逸之㫖與雅頌殊例何必<lb/>
同乎而徳云二南既不稱風而邶鄘衛稱風且以一國<lb/>
而具三風黍離以王國稱風而鄭齊魏唐俱為屬國且<lb/>
無大小强弱之殊車鄰以霸國稱風而陳鄶曹豳俱為<lb/>
<pb n="KR3a0099_WYG_011-7a"/>
屬國亦無逺近存亡之别何也嚮於三易註中曾覩三<lb/>
始四滅之說却未分明今可復得聞乎某云兄此問已<lb/>
見刪詩大意某平居都說過惜無㑹者耳凡詩有十二<lb/>
際每際五等國風三際二南為成周之始歴五等而變<lb/>
王衛從二南與邶鄘自為一家周所以變商風教之始<lb/>
自平中而柔曼此一際也黍離為遷國之中歴五等而<lb/>
變霸晉鄭東依至於齊而拜胙周所以變列國風教之<lb/>
中文劣於桓憂思之音流於亡國此二際也車鄰為侯<lb/>
<pb n="KR3a0099_WYG_011-7b"/>
國之終歴五等而復始陳為虞𦙍楚實滅之鄶曹之封<lb/>
并於晉鄭列國紛爭秦豳所以復合風教之終自二南<lb/>
歸於二北此三際也有此三際以推二雅有二雅以推<lb/>
三頌猶十二舍之在天地日月所經晦朔從生僻儒因<lb/>
之以有午亥天門夘酉革政之說蕩而愈逺耳而徳云<lb/>
古人五際只說二雅不及國風吾門平居說風為九野<lb/>
雅為三垣今通以十二舍推之則誰為三統五緯内外<lb/>
終始者某云天地四時毎時各有三際歲月日辰厥例<lb/>
<pb n="KR3a0099_WYG_011-8a"/>
維鈞夫子雖未嘗比配以初中終三候推之却無不同<lb/>
者耳而徳云如二雅百有五篇以三候分之則猶可齊<lb/>
魯商二頌不過九篇何當六候某云亦大意如此必精<lb/>
詳配屬雖以三垣九野總之難齊得其渺論亦流為緯<lb/>
家耳而徳云風之終於豳風雅之終於召旻畢竟是思<lb/>
二南之意然以周公居豳為風則魯公居魯不得為頌<lb/>
魯公諸孫既列為頌則周原諸子不得為南古稱周南<lb/>
為正風豳風為變風魯頌為後人増益想亦不謬也某<lb/>
<pb n="KR3a0099_WYG_011-8b"/>
云周南始於夫婦温以柔豳風終於君臣篤以摰召南<lb/>
始於庭幃和以貞召旻終於邊圉敬以治周南豳風自<lb/>
以時地不同正變異感不關周公身上事召南召旻自<lb/>
是勞績所在先後繫思又不關燕國上事也燕魯去西<lb/>
周各五六千里召公世治江漢以御彊楚周公世治涇<lb/>
渭以御彊秦江漢四詩皆紀召公以終於雅駉牡四詩<lb/>
皆紀魯公以列於頌燕魯最為後亡秦楚最為暴起宗<lb/>
子家相先後之間權衡進退不失纍黍自非仲尼誰能<lb/>
<pb n="KR3a0099_WYG_011-9a"/>
為之者而徳云齊亦雄國也而列東遷之後晉亦大邦<lb/>
王霸兩際不紀其烈何也某云齊自哀侯之烹天下多<lb/>
哀之者入春秋而始大終春秋而為田田陳一家夫子<lb/>
存齊以尊太公存陳以屏猾楚唐魏之間晉以創興亦<lb/>
以創裂素衣朱襮有馬白顛夫子所以命秦晉也自某<lb/>
往歲常聞是論比多談者徒為波濤耳吾輩只管在性<lb/>
情裏面看出周召世業聖人損益非所敢知也而徳云<lb/>
如此則申公之錄魯風必非子夏之説某云申詩不𫝊<lb/>
<pb n="KR3a0099_WYG_011-9b"/>
久矣以魯匹衛定是書生之見想是晉魏以降强附端<lb/>
木者耳<lb/>
王千里云前日說詩亡春秋作春秋之時桓文之蹟見<lb/>
於鄭衛曹陳可見國風半為春秋時詩元晦以為雅詩<lb/>
亡耳不得云天子不復採風也然考諸說苕華黄草都<lb/>
人角弓亦多有東遷後詩者不得謂雅詩亡也古人詩<lb/>
多風刺如楚茨信南山甫田大田皆刺井田不治農政<lb/>
久荒耳而談者直謂農祀報賽采葛大車扶蘇狡童皆<lb/>
<pb n="KR3a0099_WYG_011-10a"/>
諷當時寡謀輕諾好事失時者耳而談者直謂淫奔是<lb/>
則詩之大義亡非詩之章句亡也風刺之義息而後褒<lb/>
貶之義起猶之禮樂息而後政刑起也某云如此看書<lb/>
都有意當春秋盛時士大夫相見皆歌詩以徴其志小<lb/>
雅之詩亡自公宴季子歌南山有臺始也大雅之詩亡<lb/>
自韓不信髙張城成周南面而語諸侯始也國風之詩<lb/>
亡自公歸楚而楚語始也魯頌之詩亡自定哀之間鼷<lb/>
䑕兩食郊牛始也千里云然則詩之亡在景敬之間乎<lb/>
<pb n="KR3a0099_WYG_011-10b"/>
某云當景敬時晉有范文獻諸子鄭有子産太叔魯有<lb/>
穆叔昭子動稱詩書言本故府至定哀之際君臣誼衰<lb/>
列國改姓終敬王之世而衛逐其君三晉首亂春秋始<lb/>
作殆為是耳千里云如此則春秋編年何不始於東遷<lb/>
之初而始於魯隠之元某云此事講之已詳自上元甲<lb/>
子凡二十五元而至己未己未為古今升降之㑹天道<lb/>
人事之所取衷聖作淵微非蠡測所及耳<lb/>
汝翼又問周召分陜而治周公治陜以東召公治陜以<lb/>
<pb n="KR3a0099_WYG_011-11a"/>
西又記稱江楚多波其民易動有道則先治無道則先<lb/>
亂故周召之治同在江漢如周南之稱江漢汝墳召南<lb/>
之稱南山江汜是也嚮對吕而徳乃云召公世治江漢<lb/>
以御彊楚周公世治涇渭以御彊秦秦時未封不過嬴<lb/>
氏馬圉耳何得以秦楚比看某云删詩自東遷而後仲<lb/>
尼所治以周召之澤逺御百世不必周召自為治之也<lb/>
周公雖分陜以東未必親莅江漢召公雖分陜以西未<lb/>
必多在南山而詩人寄托風教所鍾概可見矣雅稱文<lb/>
<pb n="KR3a0099_WYG_011-11b"/>
武受命召公是翰記稱周公退老歸葬於畢是周公以<lb/>
豳治秦召公以江漢治楚之明驗也平王之失在以豳<lb/>
與秦以鄶與鄭遂開霸國吞滅之始春秋不録邶鄘千<lb/>
古而下誰知衛之先滅邶鄘不録唐魏千古而下誰知<lb/>
晉之先滅唐魏滅邶鄘而猶存衛滅唐魏而不存晉晉<lb/>
與楚同苛衛與鄭同恕聖人意思豈後人所窺大略寛<lb/>
始封而嚴吞併亦是二南之㫖耳汝翼云二南為風之<lb/>
始亦與易之乾坤咸恒書之釐降觀刑同意何關春秋<lb/>
<pb n="KR3a0099_WYG_011-12a"/>
上事某云爾自看書某自說聖人大意<lb/>
吕而逺云賈誼以騶虞為文王之囿王者親射虞人掖<lb/>
五豝而從之又記稱王者射騶虞此皆與騶虞異義而<lb/>
二南稱為祥應何也某云騶虞既是祥應何妨稱囿又<lb/>
何妨以為射禮乎秦火既燔家各異說關雎之或美或<lb/>
刺蒿宫之或豐或儉騶虞之或獸或人音節尚存則㫖<lb/>
趣可繹也而逺云易無通故詩無通說如韓嬰詩說有<lb/>
一事而三四引諷有一詩而三四指事者不過欲其悠<lb/>
<pb n="KR3a0099_WYG_011-12b"/>
長宜於誦說而已韓嬰與董賈同時董生服其持論而<lb/>
後世諸儒但推董賈不及韓嬰何也某云後儒或治他<lb/>
經不覩列𫝊其治詩者又牽訓詁不通大意見董賈旁<lb/>
通因時指事便擊節稱賞其實韓嬰精辯在劉向以上<lb/>
一人而已而逺云皮日休讀新書稱其為命世王佐之<lb/>
才歐陽修讀繁露謂深極春秋之㫖裴度以賈誼之文<lb/>
為化成仲舒之文為通儒皆未有稱讚韓嬰者班氏以<lb/>
仲舒為羣儒首當時宫中閭巷皆比之仲尼而卒困於<lb/>
<pb n="KR3a0099_WYG_011-13a"/>
外傅與韓嬰同遇何歟某云遭遇各自其時孔子不免<lb/>
饑厄而孟老百鎰千鍾仲舒困於囹圄而千秋隻言拜<lb/>
相抽繭者殊難登軸者殊易不足怪也當漢文武時匈<lb/>
奴七國數數有患雖整飭干羽不能與弓鉞比勲及其<lb/>
盛平章誼匡衡蔡義翟方進之流皆執一經坐衡師傅<lb/>
及於桓榮張佚牀下見帝稱天子師豈復董賈之所敢<lb/>
問乎而逺云賈誼少年洞逹事體豫處七國之禍不爽<lb/>
毫髪此其才具豈鼂董之所敢望某云賈生亦少年不<lb/>
<pb n="KR3a0099_WYG_011-13b"/>
曉事體而逺云異哉何故與衆異說某云賈生去秦時<lb/>
未四十年穉子老婦皆習覩戰國歸併於秦秦受天下<lb/>
化為郡縣不能再世漢視異姓既有郡縣之實視同姓<lb/>
又有列國之形惴惴厝火以為數年上下必有望夷函<lb/>
谷之變是以痛哭流涕而談之猶蔡澤韓非之意也不<lb/>
知春秋戰國四百八十年來人苦戰爭一旦化為郡縣<lb/>
蕭曹規隨帝后黄老去秦苛法漸復詩書但使諸侯王<lb/>
子弟自為分藩不交通賓客不出三十年其勢自弱無<lb/>
<pb n="KR3a0099_WYG_011-14a"/>
足大憂者至於匈奴只當謹守州縣或至驁悖當命將<lb/>
出討奈何以表餌餌之此處賈生看未明白後人只論<lb/>
事勢謂縣斷得效耳不知賈生時淮南已亂諸宗室驁<lb/>
僻極為難處人人杞憂但無賈生筆力痛發之耳賈生<lb/>
自是史才文章之祖與司馬遷一様氣格而逺云新書<lb/>
於道徳之際極其精微大言不墜莊列細言不落黄老<lb/>
司馬子長有莊列之趣有黄老之㫖如何得與賈生比<lb/>
肩某云而逺亦看得是但如史遷於仲尼微言無所不<lb/>
<pb n="KR3a0099_WYG_011-14b"/>
逹上下古今罕見其儔而逺云賈董如在仲尼之門當<lb/>
屬何科某云賈自由賜董自游夏而逺云既如此如何<lb/>
得稱王佐之才某云何曾見由賜游夏不是王佐之才<lb/>
而逺云王佐之才須如伊尹周公某云他已是聖人地<lb/>
位只如管葛房杜他亦攀提其間俯仰自若也<lb/>
而逺又云功名之士左袒洛陽理學之徒推轂廣川舍<lb/>
此兩途别無成就古今只一管夷吾論事似洛陽談理<lb/>
似廣川至其精奥都非兩賢所及而孔門不道何也某<lb/>
<pb n="KR3a0099_WYG_011-15a"/>
云他亦未曾為過周南召南而逺云房杜豈曾為過某<lb/>
云房杜後來已是面牆而立<lb/>
林朋䕫云王佐亦賢人之遭時者耳周召兩公都於二<lb/>
南成徳亦於二南奏功天下温粹之氣盡在二南而二<lb/>
公末年不免有疑何也易乾九四以陽居隂坤六三以<lb/>
隂居陽故皆曰或或者疑之也二公處當其位不當上<lb/>
戰之時雖復辟居東猶然不離於極豈有疑陽嫌隂之<lb/>
說某云定天下之亹亹成天下之變化皆從疑來成王<lb/>
<pb n="KR3a0099_WYG_011-15b"/>
為此一疑生出風雷大事周公在或躍無咎之時召公<lb/>
當無成有終之日敬義不孤何疑之有易曰直方大不<lb/>
習無不利則不疑其所行也都就二公心事上看出嫌<lb/>
疑兩字的為霍子孟桓司馬位置他當時不盡改王猶<lb/>
未離其類如莽操便離其類了夫子於初爻說出臣弑<lb/>
其君子弑其父凜然可畏猶於二南之章說出正牆面<lb/>
而立令人怵然無容身處到此始信二南功夫成就極<lb/>
大耳林朋䕫又云坤道在西南其六三曰無成有終巽<lb/>
<pb n="KR3a0099_WYG_011-16a"/>
道在東南其九五曰無初有終此兩者皆臣道也妻道<lb/>
也周公無成有纘緒之勲召公無初享敬治之福則周<lb/>
公之化成於坤召公之治成於巽此亦詩書之通㫖二<lb/>
南之雋義歟某云讀書至此可為明悉然亦勿以此啟<lb/>
後人之疑<lb/>
張師乂云尋繹二南只是要人十分温粹凡人性情固<lb/>
須和美亦要剛毅發强纔不墮隂柔一路程伯淳常教<lb/>
人變化氣質如正叔氣質自是嚴毅一邊亦與伯淳比<lb/>
<pb n="KR3a0099_WYG_011-16b"/>
徳何須變易李見羅嘗云性自是性質自是質質美者<lb/>
性未必全性全者質不必變世間多少善柔人一望如<lb/>
飴下氣怡聲豈便可登二南之路某云變化氣質此說<lb/>
出於洪範洪範亦與二南同㫖師乂云莫是剛克柔克<lb/>
不某云此兩克正是復禮根原二氣五行所繇變化八<lb/>
政庶徴所繇叶極二氣五行如不變化何繇有潤下炎<lb/>
上曲直從革時雨時𤾉時寒時燠之用善柔人只如一<lb/>
味甜水過口便酸耳南者天地陽明之氣日月之所取<lb/>
<pb n="KR3a0099_WYG_011-17a"/>
中多少烈風暴雨值還南便清霽了多少利用嘉生不<lb/>
值南風蕃殖不得故二南者萬物所養役潔齊也師乂<lb/>
云二南中語語寛和涵泳不盡兩克四端何克似之某<lb/>
云誰謂女無家何以速我訟雖速我訟亦不女從此是<lb/>
彊弗友剛克懲忿窒慾一邊事舒而脫脫兮無感我帨<lb/>
兮無使厖也吠此是燮友柔克果行育徳一邊事漢之<lb/>
廣矣不可泳思江之永矣不可方思此是沈潛剛克忠<lb/>
信進徳一邊事陟彼崔嵬我馬虺隤我姑酌彼金罍此<lb/>
<pb n="KR3a0099_WYG_011-17b"/>
是髙明柔克修辭立誠居業一邊事行此四事體備二<lb/>
南雖周召之化被於天下可也何獨房闥之間乎<lb/>
師又又云李見羅云至聖是質至誠是學譬如天地是<lb/>
質天地運行乾乾不已當是學也如此則何處討性出<lb/>
來某云論性則天地聖人與人都是一般論學則聖人<lb/>
學得天地中人學不得聖人耳師又云如此則學自因<lb/>
質不因性也某云性自天命學自人修誠是性之本體<lb/>
至誠是明誠之極功見羅以至誠為學此亦不錯也師<lb/>
<pb n="KR3a0099_WYG_011-18a"/>
又云至誠雖亦闗學至聖豈専闗質乎某云天亶聰明<lb/>
說質字亦自不錯<lb/>
林朋䕫又云乾九三稱修辭立誠坤六二言敬以直内<lb/>
又乾稱寛仁坤稱敬義兩家學問似有隂陽之别亦豈<lb/>
是剛克柔克之㫖乎某云忠信立誠敬義不孤此是吾<lb/>
儒合下得力不關氣質上事至如乾徳之賴寛仁坤徳<lb/>
之資敬義自有天地來分派如此有如此徳性便有如<lb/>
此學問一毫氣習不到所謂不習無不利也朋䕫云如<lb/>
<pb n="KR3a0099_WYG_011-18b"/>
此則乾須學問坤不須學問後來主敬集義之說固是誠<lb/>
明本體而保合太和之道反是明誠工夫耶某云人生何<lb/>
者不學不習無不利只是不消向險阻上推求學聚問辨<lb/>
到是在各正上加功耳易稱三立曰隂陽剛柔仁義如前<lb/>
兩克變化之說固有深微<lb/>
於是諸賢共商中人以上之義沈若木云人性本善孟子說<lb/>
性善又說利與善之間此間字是分途不是性路猶濓溪言<lb/>
幾字是分兆不是性始也然自雞鳴夜氣分判出來譬如中夜<lb/>
<pb n="KR3a0099_WYG_011-19a"/>
是時常日界中人是時常人界從中夜走利是黒邊走<lb/>
善是白邊猶自中人走上是上逹走下是下逹也不知<lb/>
此中字與降中之中尚有分别不某云此中字已落時<lb/>
路如夜半為中此中在亥子之間如天地定針千轉不<lb/>
變者雖十二時俱在子半方位然從此子半上走亦是<lb/>
白邊下走亦是黒邊也上清下濁上白下黒人在平地<lb/>
以上皆天鬼在平地以下皆地自平地上皆見精光自<lb/>
平地下纔無景曜夫子說中人以下不可以語上也明<lb/>
<pb n="KR3a0099_WYG_011-19b"/>
是雞鳴而起孳孳為利之徒若木云如此則夜半之與<lb/>
中人亦無甚分别定針上北極冬至時子半隨人著眼<lb/>
白日開眸<lb/>
黄介俶云徃人説此語極不明白天下中人最多至教<lb/>
無量自行束脩以上未嘗無誨如何要待上根之人王<lb/>
龍谿亦謂初學與聖學只有生熟安勉不同原無二致<lb/>
自外道纔有不向下根抛種之說豈有夫子抹殺中人<lb/>
定要中人以上今日說自中人為準以上準清以下準<lb/>
<pb n="KR3a0099_WYG_011-20a"/>
濁除是鬼路不立人極覺天地日月俱有光華某云介<lb/>
俶看書亦自分明<lb/>
周房仲云聖人生平學力言上不言下聖門髙弟若愚<lb/>
若魯半是中人所云博約忠恕亦是尋常耳目之所通<lb/>
曉如何說有語上不語上之别端木學識亦是下學功<lb/>
夫乃就中間悟出性與天道豈是仲尼居平别有詔告<lb/>
在終日省私之際乎易稱形下為器形上為道漢儒如<lb/>
李尋京房輩皆以天數為道西域又以三乘分品到無<lb/>
<pb n="KR3a0099_WYG_011-20b"/>
上上處不知如何蹠實使中人而上皆可持循皆可不<lb/>
惑漸到顔曾之路某云中人以上此語便可語上了孟<lb/>
子說人所異禽獸者㡬希㡬希兩字上下多少如在㡬<lb/>
希中間隠然見得人禽分關聖狂異路豈是聲臭毛倫<lb/>
之所得至中庸說道不逺人夫子一生竭力只在子臣<lb/>
弟友分上看得老老實實只如中人一般末路纔説上<lb/>
天之載無聲無臭至矣其所謂無聲無臭者與不聞不<lb/>
睹豈有分别只是中人以下便自墮落既自墮落便說<lb/>
<pb n="KR3a0099_WYG_011-21a"/>
地上不來何況上天之載<lb/>
黄率中云既是中人皆可語上則聖門髙弟通六藝者<lb/>
千數與聞一貫何但兩人且人氣質不齊讀數行書亦<lb/>
有敏鈍之别又言教難量尋繹數字亦有百里千里之<lb/>
差今概云中人即是上哲下學即是上逹天下多中人<lb/>
聖人無髙論此徒是學究套語耳張子厚云性在氣質<lb/>
中有清濁猶寳珠投在清濁水中水清者珠光映現水<lb/>
濁者摸索為勞中人以上自是清水中珠中人以下自<lb/>
<pb n="KR3a0099_WYG_011-21b"/>
是埋泥之珠某云既然有珠何愁不說只是平水自有<lb/>
升沈人都是此中人登峰造巓亦是此路墜淵入谷亦<lb/>
是此路趣興髙者如平地自到㤗山趣興卑者如平地<lb/>
自淪深岸墜珠徑尺尚有寳光入海淪波豈是象㒺離<lb/>
朱之所能矚聖門上七十二賢個個是個中人耳除是<lb/>
彼婦讒人纔不與談禮樂之務其餘諸子各各成就何<lb/>
曾見聖門三尺猶有魚鹽之業率中云如此則語上的<lb/>
何所指某云自中人以上皆上也子路問一成人再說<lb/>
<pb n="KR3a0099_WYG_011-22a"/>
兩番猶是上品平居要見聖人思量三次只是恒人自<lb/>
有鄉愿以來鼓動中人淪胥汨没到下流一般孳孳為<lb/>
利無復出頭日子雖道斯世只是中人其實是中人以<lb/>
下了如此纔無上逹之路不是中人之中不可語上也<lb/>
既是中人以下不可語上則此上語不須上人妙談亦<lb/>
是常話矣率中云如此如何引拔得人得到峰巓之上<lb/>
某云一息在平地雙眼懸青天死而後已不亦逺乎正<lb/>
是此意<lb/>
<pb n="KR3a0099_WYG_011-22b"/>
羅期生云如此只是教人莫為中人以下耳性命天道<lb/>
更付阿誰某云看世間何者不是性命天道期生云箕<lb/>
子之敶洪範周文之序象卦詩有星野之行樂有歴律<lb/>
之陳十翼之範圍天地春秋之損益百世豈對中人目<lb/>
見耳聆之所得度邵堯夫謂章子厚云以君之才於吾<lb/>
所學頃刻可盡但須一二十年澄澈塵慮胸中豁然無<lb/>
物乃可授受耳章子厚雖是邪人然亦聰明籠蓋一世<lb/>
却難語此安得謂中人俱堪告語耶某云中人以上便<lb/>
<pb n="KR3a0099_WYG_011-23a"/>
浸浸向上邊來章子厚自向下邊去謝客兒要從恵逺<lb/>
猶以心地不淨卻之何况内聖外王之學只是人以中<lb/>
人自安亦漸到下流路上提撕不得耳期生云如何纔<lb/>
是中人以上某云胡憲劉勉之同入太學聞涪陵譙定<lb/>
得易詣于伊川遂至涪陵受業久未有得以問譙定定<lb/>
曰心為物漬不見本性唯學可明耳胡劉乃歸一意克<lb/>
復遂為晦翁之師羅從彦見楊時三日驚汗浹背曰不<lb/>
如是幾虛過一生似此三人都是中人以上<lb/>
<pb n="KR3a0099_WYG_011-23b"/>
余錫侯云夫子說可語上不可語上畢竟有個揀擇有<lb/>
個恰好應付不知此三品人從何處截起如遇中等人<lb/>
可把何語付下某云夫子看人俱從中起夫子著語俱<lb/>
從上來錫侯云如此則是中人亦承上語當不對針也<lb/>
某云中人認得上語便是上人上語落在中人不失中<lb/>
語也性道文章隨人略領見仁見智何必齊觀錫侯云<lb/>
如此則是中人造化<lb/>
戴仍樸云六經如日月昭垂夫子只把詩禮樂為興立<lb/>
<pb n="KR3a0099_WYG_011-24a"/>
成本領至其雅言惟詩書禮三者而已三者亦須擇人<lb/>
而言則上語示人益自希絶了乃其生平行在孝經志<lb/>
在春秋至易道服膺韋編三絶都置不道何也易道自<lb/>
是精微或學而不言抑問而不辯如孝經春秋何以不<lb/>
說某云此是晚年告成之書何須辯說仍樸云只如學<lb/>
易四五十年不語一字亦是經怪某云幽有鬼神明有<lb/>
禮樂既説禮樂何須鬼神且不是夫子常談何處得十<lb/>
翼説話<lb/>
<pb n="KR3a0099_WYG_011-24b"/>
唐偉倫云道亦在悟耳悟者指鐵成金不悟者刻舟求<lb/>
劍胡安國作春秋傳冠絶一時而陳公輔輩譏其頗僻<lb/>
朱元晦作語孟解契合百代而沈繼祖輩訟其妖魔雖<lb/>
是利欲汨心亦關識見媕昧何況平常答話中人可道<lb/>
髙深幽微之指夫子說中人以上還是意在不語某云<lb/>
不語亦説得是吕歩舒之駁災異胡海陵之爭鍾律此<lb/>
或不必至如身心向上一路居常切磋何可無人<lb/>
張勗之云夫子屢説禮樂而經無樂書或謂樂不可以<lb/>
<pb n="KR3a0099_WYG_011-25a"/>
書𫝊而夫子稱雅頌得所即為樂正是則成周之樂至<lb/>
今在也前日諸友屢問韶樂去夫子千餘年聲容俱在<lb/>
今官家攷撃猶稱韶樂可是音節神理相麗而存抑是<lb/>
喜起明良叢脞惰墮猶可與關雎比亂乎如云樂自為<lb/>
樂詩自為詩則夫子不宜以得所為樂正后䕫不宜以<lb/>
詩言志歌永言聲依永律和聲著之帝典也記稱武樂<lb/>
至萇𢎞而失𫝊商樂至戴公而已壊魯樂至師摰而終<lb/>
亡或稱上古樂書淪於朝鮮而洪範所敶不乏文獻不<lb/>
<pb n="KR3a0099_WYG_011-25b"/>
知史遷所載律吕俱在試以詩歌聲律被於八音則時<lb/>
幾颺言五十餘韻可與勺桓賚般相起也歴律二事首<lb/>
被尚書定是聖神留此真本難説夫子不語至道難聞<lb/>
也某云某有此意但恐君實景仁更費往復耳勗之云<lb/>
君實景仁所爭者皆在黍度權量之間所以不合今若<lb/>
虞典所云聲必依永律必和聲則詩書聲永自成鍾律<lb/>
何必疑乎某云此道須是有徴有信當萬寳常祖孝孫<lb/>
時古器鍾鎛尺度之屬尚千數百而聲音差池卒不可<lb/>
<pb n="KR3a0099_WYG_011-26a"/>
定何況於今風氣日澆器數不備是魏徵韓琦所欲舍<lb/>
其議論求之原本也勗之云聲音雖有南北之殊而詩<lb/>
歌初無古今之異以聲依永則有字之聲可别十二律<lb/>
之永以律和聲則有音之律可定六十律之聲古今徵<lb/>
信孰有過於勅命時幾勺桓賚般此八篇律令者某云<lb/>
某最鄙陋常在赤墀之下竊聞韶樂三皷之後金聲遞<lb/>
鳴既而簫管八人合奏廣庭衆穆宛如鳯凰之音自是<lb/>
撃石羣臣舞蹈諧於百獸詩云依我磬聲既和且平又<lb/>
<pb n="KR3a0099_WYG_011-26b"/>
云既備乃奏簫管備舉是夏商人同用此韶樂也法輅<lb/>
初出雞人奏和㑹之音九章二百餘字不過和㑹大和<lb/>
㑹數字耳推之簫管合奏幾曲亦是喜起明良脞惰之<lb/>
三章尋其賡颺可以意悟也勺桓賚般自是大武時事<lb/>
難以聲永概之百世若至家常時用皷鐘有禁君子之<lb/>
樂不過琴瑟而已國風自譏刺而外兩雅自王政之餘<lb/>
闗雎葛覃巻耳漢廣鹿鳴伐木賓筵隰桑菁莪匏葉自<lb/>
可按其宫商施於堂几但當與王樸借其和均荀勗調<lb/>
<pb n="KR3a0099_WYG_011-27a"/>
其牛鐸耳勗之云聲詩之用不過别其音律音生於永<lb/>
律生於聲四聲七律亦互相生前日對諸賢略略說過<lb/>
今可更取諸篇定其律吕乎某云五音之中各有二變<lb/>
一章之曲各備七音性情和調則笙歌安適神思淫厲<lb/>
則語意乖邪關雎一篇首章多為清宫次章以商羽轉<lb/>
角三章以徵還宫吟繹數次極其分明然以邪心發之<lb/>
則宫徵之間不能為主矣葛覃清角帶宫聲以歸羽卷<lb/>
耳清商間羽調以歸宫喬木角徵之音歸於清商三變<lb/>
<pb n="KR3a0099_WYG_011-27b"/>
商聲多含宫羽以調分之則關雎太蔟間以南吕荇菜<lb/>
兩章各有正間五章相間自太蔟至於𬎼賓不盡宫聲<lb/>
也令其取音深和按節誕通循環肅穆則皆黄鍾矣古<lb/>
者樂節以金發聲以石收之中間所貴絲竹匏土諧於<lb/>
人聲導之以革止之以木各依言字不濫傍聲今為絲<lb/>
竹皆無言字誰當就風雅别其律吕者譬如勅天之命<lb/>
惟時惟幾八字發音諧於金石以永取之其音極下叶<lb/>
於黄鍾九寸之管而字多清聲通於徵羽在應鍾子亥<lb/>
<pb n="KR3a0099_WYG_011-28a"/>
之交絲竹宣之有所不盡至於喜起明良脞惰間歌而<lb/>
絲竹匏土正閒之義粲然備矣凡單音宜於環復雙聲<lb/>
宜於遞和單音取長雙聲取短長聲取深深以出幽短<lb/>
聲取亮亮以導陽隂陽遞變不離其正要使滿庭有賡<lb/>
歌之意則詩書多擊拊之文鳥獸麟鳯但解人意豈必<lb/>
審音乎勗之云此事甚大行當與鎮樸商之昔子路鼓<lb/>
瑟為北鄙之聲夫子告冉有曰先王制樂本於中聲流<lb/>
於南不入於北南為生育之鄉北為殺伐之域舜歌南<lb/>
<pb n="KR3a0099_WYG_011-28b"/>
風而興紂好北鄙而亡子路聞之蓋七日骨立也不為<lb/>
二南必至亡身豈獨正面牆而立哉某云嚮發此論未<lb/>
見結束聞兄道古正自欣然有解慍之思<lb/>
　<lb/>
　<lb/>
　<lb/>
　<lb/>
　榕壇問業卷十一<lb/>
</p>
<p>
</p>
  </div>
</body>
</text>
</TEI>
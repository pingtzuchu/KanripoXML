<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷十</head> <lb/>
    <p>
<pb n="KR3a0099_WYG_010-1a"/>
欽定四庫全書<lb/>
　榕壇問業卷十<lb/>
　　　　　　　　　　　　明　黄道周　撰<lb/>
謝爾剡兄弟既詮次前業爾載時多山居刳泉禮石自<lb/>
以懷來未盡重紀後期首問顔淵為邦之義某云此義<lb/>
亦曾說過爾載云初未曾領上古來都無講論只是虞<lb/>
廷諸人大家講貫遂為西晉清言宋室理學之祖中間<lb/>
兢業兩字是大家總意所云亮采有邦無教逸欲有邦<lb/>
<pb n="KR3a0099_WYG_010-1b"/>
正謂有邦須加㡬分問學耳今人便謂有邦只須為政<lb/>
不須問學此如子路使羔之意與顔子大不相同夫子<lb/>
答他大要如臯陶所云庶績其凝無教逸欲者耳危微<lb/>
之訓細及無倫豈便是放鄭逺佞之所能了夫子奈何<lb/>
以放逺兩語便了精一之事某云此處致精便無不一<lb/>
此處看危便無不微孟子所云兼三王施四事正是這<lb/>
箇意思爾載云孟子體用亦曾到此不某云孟子書中<lb/>
正與此表裏顔淵問為邦從三代說到春秋公孫問當<lb/>
<pb n="KR3a0099_WYG_010-2a"/>
路從三聖說到仲尼雖是體用大小不同而師法制度<lb/>
逺近源流燦然可見爾載云是如何某云仲尼祖述堯<lb/>
舜源本在堲讒允命任賢去邪自家作用墮費誅夘居<lb/>
然有流共放驩手段所以末路叮嚀鄭聲佞人與刪詩<lb/>
作春秋一一同意是仲尼素分萬世有邦的師法制度<lb/>
孟子祖述仲尼源本在息邪距詖放淫正行自家作用<lb/>
闢楊直墨居然有墮費誅夘手段所以末路叮嚀蔽陷<lb/>
離窮與放鄭聲逺佞人亦一一同意是孟老素分萬世<lb/>
<pb n="KR3a0099_WYG_010-2b"/>
為邦的師法制度管夷吾晏平仲皆不得此意所以末<lb/>
路君臣同受此禍今人不解只說霸之與王分量迥别<lb/>
耳夫子自家一日浩然歎他器小暗暗指出不儉不知<lb/>
禮已與顔淵克復同㫖但未曾明言他身上有淫佞一<lb/>
路耳孟夫子當路豈肯如此爾載云夫子刪詩尚存桑<lb/>
間濮上之音春秋不明書鄭翩宋都之事似於此處亦<lb/>
有寛假用法不盡處某云溱洧鄭衛音節和靡剛腸男<lb/>
子藉以怡顔如鼓鐃之有絃管是宣導之一助且他多<lb/>
<pb n="KR3a0099_WYG_010-3a"/>
是諷刺繹之可思聞之不怒愿臣慈友藉為美談豈必<lb/>
人是淫奔乎旱雩黜佞間有是理不必盡然公羊所道<lb/>
經不盡書聊用存義耳如夫子行事接淅於羣婢破斧<lb/>
於聞人豈有一毫寛假莫為文字所疑爾載云伯夷伊<lb/>
尹栁下恵於此處如何某云行一不義殺一不辜而得<lb/>
天下不為正是三聖為邦的制度與孔孟無纎毫之别<lb/>
爾載云三代淑世都是禮樂政刑兩字只是末流汎濫<lb/>
所不能除夫子說出放逺已是政刑與禮樂合同而化<lb/>
<pb n="KR3a0099_WYG_010-3b"/>
處某云此處只闗君心便是中和為禮樂之本詩人所<lb/>
譏蝃蝀尚書所序雨暘為此精微藴於氣機之始世間<lb/>
多少沴戾風霾縁此攄作不關政刑上事也<lb/>
黄介俶云治定功成聞樂知徳如行夏時乗輅服冕後無復<lb/>
許多憲章只是天子飲食登降推於祭祀燕享無時無刻不<lb/>
是樂之作用到此處喜起賡歌不得不變為稱觴舞蹈<lb/>
雖帝堯之時亦有共工比周丹朱慢遊雖帝舜心上亦<lb/>
有欲觀五采欲聞五音的意思正是聖賢於此處加一<lb/>
<pb n="KR3a0099_WYG_010-4a"/>
倍工夫耳可亦有憂盛危明之意不某云憂盛危明到在事<lb/>
業上聖賢為邦但作自家學問克治身心也前日魏秉徳過<lb/>
此略說一畨亦同是此意只謂堯舜不與尚有克治工夫便<lb/>
覺終日有乾乾之意如何說無為恭己某云於此處正是無<lb/>
為恭己與天同運也<lb/>
又一日洪尊光問至治之道諴人和神莫大於樂二典首篇<lb/>
只說勅㡬唯時搏拊賡歌便是此篇綱領如春秋詩易亦<lb/>
同是夏時及韶舞兩義如何以殷輅周冕同作提綱嚮時曾<lb/>
<pb n="KR3a0099_WYG_010-4b"/>
說書經二典本天三謨本人禹貢本地想夏時殷輅周<lb/>
冕亦同是此意某云漢儒只看此三者為忠質文之本<lb/>
舉一類餘耳尊光云如此便何以該括至治某云夫子<lb/>
甞云服苴倚杖者無組繡之心孟子云服堯之服誦堯<lb/>
之言是堯而已人主患不以三代為心如自帝王以降<lb/>
差擇事事要最當而存之便是精一的意思尊光云如<lb/>
漢唐以來雜用秦人官儀亦何損吏治劉歆要行井田<lb/>
制周官都不效今世歴代都建寅為正何甞雨暘時若<lb/>
<pb n="KR3a0099_WYG_010-5a"/>
農政克舉也某云孔顔意思只說禮樂是治世之要方<lb/>
中和是禮樂之本命雖聖人有淫佞之心風動亦成波<lb/>
靡耳雖末世保得前朝法誡天下亦可百世長存章帝<lb/>
甞云吾自有法度與宣宗同意雖一時匈奴來朝呼韓<lb/>
稽顙不再傳而中璫禍作漢祚遂衰晏子之麋鹿懸厨<lb/>
夷吾之獒狗囓豭皆是此處看不明白耳尊光云如此<lb/>
則只說放鄭逺佞豈不明白又著四事何用還是三才<lb/>
之原實有所取不某云璿璣攷齊山車垂鈎乾為元首<lb/>
<pb n="KR3a0099_WYG_010-5b"/>
此是三家受命之符布和重農軌地立助章物服采此<lb/>
是物類逓精各有始末差擇相從如封建之後而有郡<lb/>
縣肉刑之後而有鞭笞皆監前酌後義所當循只是伊<lb/>
於三才三統之間卓有領略不比後人綿蕞耳尊光又<lb/>
云鄭聲佞人是夫子當時事夫子明把列國以繼三代<lb/>
因而去取其間不是尊古而卑今亦不是尊王而斥列<lb/>
國也不知夫子何以不舉溱洧淇頓之事垂為法誡且<lb/>
如鄭國分於東遷之後東遷後既無詩何以鄭聲獨著<lb/>
<pb n="KR3a0099_WYG_010-6a"/>
於時豈在周前已有鄭樂或房中所用如四方音部不在<lb/>
列國之數乎某云新鄭在西京之南四方商旅所聚驪戎<lb/>
之變鄭人與焉王子多父遷於虢鄶之間雖為建國之始<lb/>
而聲音風㑹生於水土不關人也如論詩則衛人之詩多<lb/>
淫於鄭者矣尊光云春秋紀翩儋之禍為佞人要證此與<lb/>
鄭衛同時至暮年始筆之於書夫子蚤歳便著此訓得毋<lb/>
為女樂犂鉏輩發此鍼灸乎某云千古同病何獨爾時<lb/>
林興公云王陽明說顔子於為邦處本原已備夫子特恐<lb/>
<pb n="KR3a0099_WYG_010-6b"/>
其度制文為或有疎略故就他不足處說始皇雄力足駕<lb/>
百世只為建亥不行夏正鼓缶烏烏卒成敗釁漢文徳量<lb/>
足紹前王只為襲秦之制未遑禮樂不幾至治此是如何<lb/>
某云試看顔子不足處果在何處秦皇漢帝所不足處豈<lb/>
在正朔服色耶前輩破綻勿復推尋興公又云前日亦曾<lb/>
講過顔子不違仁豈有鄭佞在傍而煩鍼砭某云素王素<lb/>
相只是帝王脫像戴旒秉纛俱現此照豈闗自身孟子云<lb/>
後世有王者起必來取法正是孔顔論義<lb/>
<pb n="KR3a0099_WYG_010-7a"/>
蔣仲旭問王者代興自有典制或本天道或本人事不<lb/>
相襲也如殷以金徳興其徳尚白金生於土貴所生者<lb/>
而建丑正周以木徳興其姓從蒼木生於水貴所生者<lb/>
而建子正又如五勝之家推周為火則宜建寅不宜建<lb/>
子矣今如周詩皆建寅而左傳獨云建子夫子舍時推<lb/>
冕則周之建子無疑不知周公何以不主建寅之說而<lb/>
夫子何以豫為繼周火徳之統且如韶之紹堯武之止<lb/>
戈本於人事叶於功徳一代鼎革自有一代禮樂豈可<lb/>
<pb n="KR3a0099_WYG_010-7b"/>
襲他人之樂聲自己之徳乎今如夫子所云只是隨時<lb/>
叅酌要於美善而己於五帝不襲禮三王不襲樂之說<lb/>
何居某云五徳五勝是漢儒習譚放伐禪繼是聖賢同<lb/>
揆茍有其徳時位相逢何足疑乎<lb/>
侯晉水問有天徳然後可行王道顔子有天徳夫子<lb/>
乃教之王道是不某云皆天徳也晉水云王道本於無<lb/>
欲又云可言王佐君相兩人孰為要緊某云一樣要緊<lb/>
晉水云末段放逺歸結無欲既不是明刑弼教又不是<lb/>
<pb n="KR3a0099_WYG_010-8a"/>
憂盛危明於為邦上如何取用某云事事用著晉水云夏<lb/>
時四件似是復禮放逺兩件似是克己孰先孰後如何下<lb/>
手某云一齊下手晉水云如何得一齊下手某云布和率<lb/>
天軌物率地服采率人三才之原何者不正既然三正便<lb/>
絶萬邪既無一邪自然衆正晉水云此不籠統些某云敬<lb/>
天敬地敬人敬身周公所仰施四事仲尼所兼用二柄<lb/>
又云克天下己易克一身己難復三代禮易復自家禮難王<lb/>
文成云克己是復禮工夫某云放逺是禮樂根本<lb/>
<pb n="KR3a0099_WYG_010-8b"/>
張勗之因云放逺淫佞自是禮樂根本不知鄭聲佞人<lb/>
兩者可有先後輕重之别否某云亦一樣勗之云王荆<lb/>
公常見晏元獻小詞笑曰以宰相作艷詞可乎平父曰<lb/>
偶然耳吕恵卿遽云為政必放鄭聲王平父答曰放鄭<lb/>
聲不如逺佞人小說家稱為恵卿問平父吹笛遽作爾<lb/>
語為平父所折司馬温公讀漢史至釋之論嗇夫利口<lb/>
乃曰孔子惡利口之覆邦家皆指恵卿也漢廷平津每<lb/>
每獻諛然猶貎為質訥丁謂在上前辯論極可觀聽李<lb/>
<pb n="KR3a0099_WYG_010-9a"/>
訓鄭注以韋布動公卿二惇三蔡以文學希主眷流液<lb/>
所點蒼素易形簧舌所敶龍雷改聽如此小人何處别<lb/>
察得他某云佞者必淫勗之云王安石盧杞固不淫如<lb/>
何别察他某云他何嘗敬天敬地敬人敬身有淫志者<lb/>
必有邪行有邪行者喜人媚已喜人媚已極是淫人也<lb/>
勗之云聖世堲讒重於傲慢佞人禍敗著於覆邦夫子<lb/>
特於佞人之下繫一殆字極為親切某云如是看得關<lb/>
繫極好要如虞書所云罔遊于逸罔淫于樂罔淫朋于<lb/>
<pb n="KR3a0099_WYG_010-9b"/>
家如此省身雖有佞人何因得至於側諸賢議論漸廣<lb/>
乃復寘此以商次義<lb/>
謝爾載云能盡人之性則能盡物之性雖不離是喜怒<lb/>
哀樂然物性不齊如何都盡尚書說上下鳥獸魚鱉草木<lb/>
咸若想是制度盡善與聚勿施都在自家立逹上體察得去<lb/>
決不是自家性地上包裹一畨也孟子說榖與魚鱉材木都<lb/>
是經制實地做去如肅乂哲謀聖雨𤾉燠寒風一一關應在<lb/>
皇極分上亦有界在氣質情識路上者不知如何充擴得去<lb/>
<pb n="KR3a0099_WYG_010-10a"/>
如何得一一比於中和某云性涵動靜只是中和任他萬<lb/>
物無情無識有氣有知都是中和生聚得來蕃變得去<lb/>
中和藏處只是一獨如萬物歸根蟄伏時候箇箇有戒<lb/>
慎恐懼的意思中和顯處只是一節如萬物旉條生育<lb/>
時候箇箇有議度數制徳行的意思無過不及不驚不<lb/>
怪雖虎兕龍蛇蜂蠆鬼蜮於君子性上有何隔礙凡此<lb/>
理極是尋常只自家性地看不明白耳自家性地看得<lb/>
明白比人照物動靜一般自然喜怒不傷哀樂得度萬<lb/>
<pb n="KR3a0099_WYG_010-10b"/>
物伏藏與他共獨萬物蕃變與他同節雖有氣質情識<lb/>
種種不齊都為性光收攝得盡此理朗然與外道傍門<lb/>
千里萬里之别爾載云如此則不煩作用也某云作用<lb/>
是性光包羅是性體如說中和則無復體用分處<lb/>
羅期生云萬物看來只是好生惡死天地亦是生物之心<lb/>
孟子說盡心知性想此好生之心充擴得盡便是性體與<lb/>
天地一般某云此處極是但有不同凡物有性有情有<lb/>
命好生惡死是萬物之情方生方死是萬物之命或得<lb/>
<pb n="KR3a0099_WYG_010-11a"/>
偏而生或得偏而死是萬物之性虎豹之有慈仁蜂蟻<lb/>
之有禮義魚鱉草木之有信智具種種性與人一般只<lb/>
是包羅充擴全藉吾人大壯說天地之情无妄說萬物<lb/>
之性天地乘時無一非禮之動萬物純質無一詐偽之<lb/>
萌人能盡此兩端便是參贊手段期生云堯夫觀物以<lb/>
性情形體飛走草木水火土石日月星辰易詩書春秋<lb/>
錯綜盡變不知上古聖人盡性踐形可曾如此不某云<lb/>
十三聖人仰觀俯察服牛乗馬效圖法龜近身逺物何<lb/>
<pb n="KR3a0099_WYG_010-11b"/>
一不如此但未嘗如此配合耳堯夫此種學問亦從洪<lb/>
範得來世疑洪範𫝊為劉向杜撰不知前漢常有此説<lb/>
雋不疑闕下之言是其左驗也期生云譬如蓍龜之性<lb/>
云何某云此亦天地之精偏於信智期生云折蓍刳龜<lb/>
其生已死而性安在某云性是天命生是物質物質雖<lb/>
彫天命不死如是情者則菀枯開落與物同盡矣期生<lb/>
云先儒稱聖人能一萬物之情何也某云情是性之所<lb/>
分情自歸萬性自歸一性是情之所合<lb/>
<pb n="KR3a0099_WYG_010-12a"/>
黄率中問五行統于極五徳統于信易稱元亨利貞統之以<lb/>
乾則信納于貞之中中庸稱容執敬别統之以臨則臨歸於乾<lb/>
之始矣乾之義可通於臨而臨之義不該於信將無謂中庸<lb/>
通體說誠故以誠之一字括於聰明睿知之中大易通<lb/>
體要誠故以信之一字藏於乾乾無息之内乎某云如<lb/>
此看極精微見得中庸一書與易同撰率中又云大學<lb/>
說文王五止與尋常五徳為何不同某云此是一部河<lb/>
圖洛書也率中云如何說是圖書莫是尋常生尅不某<lb/>
<pb n="KR3a0099_WYG_010-12b"/>
云亦同是此意但與容執敬别不同耳林朋䕫前日問<lb/>
洪範中意義某云生者是父子一六三八二七始於西<lb/>
方王季文王武王之事尅者是君臣二七一六三八終<lb/>
於西方是帝乙紂文王周公之事也君臣為經父子為<lb/>
緯國人通之此是一部河圖一六二七趨於西北九四<lb/>
八三趨於東南此是帝乙紂周公召公之事一九二八<lb/>
三七四六分於八方此是豐鎬岐豳郟鄏瀍澗之事君<lb/>
臣為緯父子為經國人通之此是一部洛書也凡聖賢<lb/>
<pb n="KR3a0099_WYG_010-13a"/>
立言無一字茍簡只是讀者察别不到耳率中云如此看<lb/>
則廢郤五徳四方之說耶某云天命當身何者不值信<lb/>
誠當中縱横有合變化鬼神何逺之有<lb/>
余錫侯云孟子說親義序别信又說仁義禮智聖人信之一<lb/>
字出於禮書聖人之義出於洪範兩段分圖分書却於生成<lb/>
數上指出長幼夫婦賔主賢否似於吾門所說更為微密耳<lb/>
信在朋友與國人同義此指五十而言天道在聖人不<lb/>
與朋友同義此豈専指五而言乎某云合看皆明分看<lb/>
<pb n="KR3a0099_WYG_010-13b"/>
亦得實體於身自然有變化而行之事錫侯云如此則<lb/>
聖賢何以屢說五徳不說圖書某云默而成之不言而<lb/>
信存乎徳行錫侯又云中庸言盡人性能盡物性聖人<lb/>
教人自盡其性尚有庠序學校宴飲射祭颺承庸威以<lb/>
匡其不及如物性不過撙節愛養之耳如何便盡得其<lb/>
性朱晦翁云知之明處之當豈是盡性前頭便有格物<lb/>
物格之用耶某云不格物不致知如何說是能盡其性<lb/>
盡性亦止是誠誠便物格物格便知至致知格物是明<lb/>
<pb n="KR3a0099_WYG_010-14a"/>
誠之義物格知至是誠明之㫖錫侯云如說誠之則只<lb/>
是無妄未能窮理易說窮理盡性以至於命還如晦翁<lb/>
所云即物窮理至於豁然之時纔與天地同觀某云即<lb/>
物窮理亦只是無妄上真積加功周公之驅虎豹犀象<lb/>
與后䕫之舞鳯凰百獸只是真誠更無方術論他學問<lb/>
亦無精麤之别<lb/>
王元槐云宋儒說窮理即是盡性實事陽明說道問學即是<lb/>
尊徳性工夫此處有空有實佛家只是空耳又說如大藥樹<lb/>
<pb n="KR3a0099_WYG_010-14b"/>
上枝上葉中枝中葉節節不同此又於性中看得差别甚大<lb/>
今身軀上下不過七尺臟腑榮衛要盡别察尚且不能何况<lb/>
萬物之性古今唯神農之咀百毒軒后之覩癥結皆别有神<lb/>
明非謂先觀自身後觀人身隨察得庶物也如盡物性者須<lb/>
如宓犧仰觀俯察譬如天地造化一般一草一木一鳥獸皆<lb/>
如親見别其名狀不知周孔而下誰復至此某云形象不<lb/>
同性有何别孟子以色白差等只是闢生之為說耳龍<lb/>
蛇自放於菹虎豹自歸於澤木竹自宜弧矢牛馬自解<lb/>
<pb n="KR3a0099_WYG_010-15a"/>
服乗此極易曉也所難曉者只是不睹之睹無聞之聞有形<lb/>
有聲驚天動地此處一物未能别察切勿學人絮絮叨叨<lb/>
劉賡穆問中庸說盡性孟子說盡心如何分别朱晦翁<lb/>
說盡性是盡真實本然之全體盡心是盡虗靈知覺<lb/>
之妙用如此則性是心之體心是性之用盡心是知<lb/>
性功夫盡性是盡心妙悟語下分明盡性是知盡心<lb/>
是行矣及解盡其性則云察之由之盡人物之性則云<lb/>
知之明處之當如此都兼知行嚮答余長祚云只是窮<lb/>
<pb n="KR3a0099_WYG_010-15b"/>
理於無妄上真積加功又云盡性前頭有格物物格之<lb/>
用如此則是知其性者盡其心也盡心在盡性之前猶<lb/>
格物在知至之前須是靈覺併用乃實體徐呈此是明<lb/>
誠之義如孟子說却是知性自然要盡心猶中庸之盡<lb/>
性自然會到參贊田地所謂誠明也兩義得無差殊不<lb/>
某云賡穆看書極細盡性是萬物同原盡心是聖賢<lb/>
獨著强恕而行是明誠工夫反身而誠是誠明田地此<lb/>
處合併只是一理歸結只是一命命在各正之原理在<lb/>
<pb n="KR3a0099_WYG_010-16a"/>
分殊之内貞觀則各正同原貞明則分殊不别所以易<lb/>
說窮理盡性以至於命難說貞觀是悟貞明是修盡性<lb/>
是知盡心是行也若說盡性是明誠本體盡心是誠明<lb/>
工夫則語意淵然可㑹賡穆云如是則依晦翁所云盡<lb/>
性是盡真實本然之體盡心是盡虗靈覺知之用也某<lb/>
云晦翁老成自是不錯賡穆云晦翁說盡物性云知之<lb/>
明處之當如要知明處當則舟車人力不到之地霜露<lb/>
日月亦有時虧安得一一裁成得盡想此只是過化還<lb/>
<pb n="KR3a0099_WYG_010-16b"/>
有存神所在使人物各正人物不得而知某云嚮對爾<lb/>
載說極分明靜時與萬物守獨動時與天地同節一箇<lb/>
中和包裹萬有一部中庸同是此意不是中和則誠字<lb/>
善字更是何物夫子說盡美矣又盡善也明是明此誠<lb/>
是誠此此處更無一物走作閃漏過此以往只是順受<lb/>
湯旱堯水亦自難齊却漂熯堯湯心性不得當堯湯時<lb/>
亦無一人一物怪堯湯心性不盡者即此便是窮理至<lb/>
命的様子賡穆云晦翁於此似有不同某云晦翁亦不錯<lb/>
<pb n="KR3a0099_WYG_010-17a"/>
黄介俶云人為萬物之靈乃物亦有靈於人者麟鳯<lb/>
龜龍不論如鳶知風鸛知雨鵲知歲燕知戊巳物性反<lb/>
靈於人又如鹿友豹亷鷗信鴛思善性不減君子聖人<lb/>
如要盡性却是兼舉該備任他靈者分其一得善者得<lb/>
其一支各到盡頭無有滯義慎獨中節豈能盡體諸撰<lb/>
乎某云聖人盡性只是中和中和則百靈咸歸萬善備<lb/>
足譬如䕫樂倕工離明輸巧布相基射趙算管卜聖人<lb/>
豈必與之爭馳又何必該其慧妙乎魏秉徳云盡人則<lb/>
<pb n="KR3a0099_WYG_010-17b"/>
能盡物中庸說得廣大犬性不猶牛性牛性不猶人性<lb/>
孟子說得精微此是兩家相救抑是合併道理某云古<lb/>
今唯有周孔思孟識性字楊荀周程只識得質字告子<lb/>
亦錯認質字耳易云繼之者善成之者性善繼天地性<lb/>
成萬物繼天立極是性根上事範圍曲成是性量上事<lb/>
善是萬物所得以生性是萬物所得以成猿靜狙躁貓<lb/>
義䑕貪廌直羔馴雁序雉介此皆是質上事不關性事<lb/>
如性者自是伊得以生伊得以成入水入林能飛能躍<lb/>
<pb n="KR3a0099_WYG_010-18a"/>
的道理此是天地主張不關品彚能盡得天地主張道<lb/>
理何患萬物陶鑄不成秉徳云此便如太極未分時候<lb/>
耶某云分後仍是此太極三百八十四爻只是兩畫所<lb/>
變其不變者雖四千九十六卦顚撲離合依舊圓成<lb/>
王豐功云未發以前性在天地之心已發以後性在萬物<lb/>
身上自家胷中有何生成安頓天地萬物去處某云未<lb/>
發前性亦不落天地已發後性亦不落萬物只是自家<lb/>
看得天地缺陷萬物顚踣便惕然如墜性傷生一樣此<lb/>
<pb n="KR3a0099_WYG_010-18b"/>
是我自家繼成本色豐功云如此則是心也云何是性<lb/>
某云若無心如何認得性出豐功云性得天地之始不<lb/>
假思慮纔㑹中和如心動便著物便費操存猶之分畫<lb/>
便有隂陽如何更以太極陶鑄萬象某云意自分隂陽<lb/>
心自包涵太極性是爻象全圖從心起手從意分義耳<lb/>
豐功云領此甚分明覺格物致知更有直㨗之路<lb/>
劉賡言又問盡其性能盡人性盡人性能盡物性舜自盡<lb/>
孝能使瞽瞍底豫尚須五十年工夫申生二十年做不得<lb/>
<pb n="KR3a0099_WYG_010-19a"/>
大舜些子伊尹自盡忠能使太甲怨艾亦須百十年精<lb/>
誠霍子孟十數年做不得伊尹一半豈是時運使然抑<lb/>
是歳月未深抑是性地工夫便有淺深之别耶某云性<lb/>
地工夫起手結脚各自不同賡言又問伯牙鼓琴而游<lb/>
魚出聽師曠動操而𤣥鶴下翔莊周感鳥於緇林季路<lb/>
探鮒於齊埜豈是牙曠盡性達於淵霄莊季留情迷於<lb/>
物路耶某云此則氣類偶然不闗中和之效猶之服食<lb/>
芝菌通靈堇附損性非干五榖勿問藥師<lb/>
<pb n="KR3a0099_WYG_010-19b"/>
唐偉倫問先儒謂尋孔顔樂處只在自家討還討甚麽某云<lb/>
反身而誠樂莫大焉豈是别家勾當又云思到苦便甘思到<lb/>
不好便是樂既苦那得復有樂所在某云强恕而行求仁<lb/>
莫近焉此豈不是樂所在偉倫又云吟風弄月芸草不<lb/>
除如此識得自家意思某云如不格物致知不誠不正<lb/>
任他風月滿忩只是山谿茅塞也偉倫愕然請事斯言<lb/>
翌日諸賢别證言話劉賡美問先儒謂月本無光借陽<lb/>
精為光元晦謂月如粉丸一邊帯白隨日斜正光景所<lb/>
<pb n="KR3a0099_WYG_010-20a"/>
射圓缺各别假如月借日光則日月相近借光合圓何<lb/>
以愈缺如云不當正面則日月望中正隔大地何以獨<lb/>
圓如云四面虗空日光旁映則逺三近一常有四映何<lb/>
獨朔望之殊乎某云元晦說亦有理但謂借日之光則<lb/>
猶牽於舊說耳近世諸賢皆云月如婦人生魄生明各<lb/>
有所生初無所借某少時甞作渾儀取日完璧規而圜<lb/>
之分道黄赤各踰三百六十取月半圭剖圜三分離為<lb/>
九道各絀日周十三度十九分度之七如一半甌周於<lb/>
<pb n="KR3a0099_WYG_010-20b"/>
九道或出黄赤之東西或出黄赤之南北除與日同道<lb/>
正面對光體十五分圓滿如常過此前後離於九道或<lb/>
在望前或在望後銷減側分至於朔合前後只存三分<lb/>
如半甌體帶其鉤弦何足疑乎此亦小兒意致不足獨<lb/>
存然日全月半陽實隂虛正側殊觀圭璧異狀生於九<lb/>
道逺近蚤晚有目之所共識非為好異也<lb/>
賡美又問雷何以有聲電何以有光某云雷震不過百里或<lb/>
三十里其逺不聞聲者閃於川谷遏于雲霧則謂之電耳雷<lb/>
<pb n="KR3a0099_WYG_010-21a"/>
發於地斥滷所聚陽威久薄射於日光發而作響秋冬日<lb/>
低於是斂藏無足怪也𢋫美因問邵程雷從何起之說<lb/>
某云兩公皆自兀突後人錯聽耳堯夫歩推皆始於震<lb/>
毎日必有起位正叔亦曾學過但非正叔留心處堯夫<lb/>
兀突發問正叔兀突答應使後人尋聲吠影良足胡盧<lb/>
爾載問五行隂陽始於易範干支之說始於軒后逮及<lb/>
春秋後世論五行家為一說以干支配之人異户殊至<lb/>
於晚唐滅裂滋甚有渾天雙山𤣥空諸種種離合大統<lb/>
<pb n="KR3a0099_WYG_010-21b"/>
厯酌用才書獨取納音此何昉與某云漢武時初定厯<lb/>
書適有興造集諸博士蠲吉凡十餘家如建除納音諸<lb/>
大齟齬遂盡黜不用定以正五行干支為凖終漢之世<lb/>
唯用正五行也獨黄帝氣運之說著於素問時用甲己<lb/>
乙庚化氣夘酉子午主客之數耳古者出師太史吹銅<lb/>
以聽八方之音各以當日當位為主納某方之氣以辨<lb/>
制勝之師故無射上宫是主牧野之戰南風不競以知<lb/>
楚師之衰今之納音只取三十日為五行三就類五為<lb/>
<pb n="KR3a0099_WYG_010-22a"/>
十金火水木逓司其官踰月而合耳非實準於總除四<lb/>
十五零除一十五之說也縱有之於聖賢圖範有何干<lb/>
渉遂能變化而行鬼神之事爾載云支干既是軒后所<lb/>
作春秋不廢則理數正變是非一端乙素氣運三家都<lb/>
談兵醫兩事不及堪輿是以晚唐以來不勝異說有而<lb/>
存之寧可廢乎某云因山為丘流泉隂陽實始於黄帝<lb/>
繼於公劉爾時干支所屬不變舊說今所謂汨其五行<lb/>
變亂三正晩唐諸子不得不任其辜爾載云大統厯定<lb/>
<pb n="KR3a0099_WYG_010-22b"/>
於名世豈可復疑某云遵王之憲只用今厯自明時而<lb/>
往者吾不欲觀之矣爾載云正五行之外當以何為的<lb/>
要參贊上天某云圖有乾坎艮震巽離坤兌之文震納<lb/>
木火兌納金水藏水火於震兌分戊巳於坤艮此是文<lb/>
王納音之要法一九三七二八四六宣八風之魂辰戌<lb/>
丑未藏五十之魄此是箕子納音之要法甲巳為土乙<lb/>
庚為金寅申為火巳亥為木天地相得主客配合氣運<lb/>
秉之貞變互則此是軒后納音之要法以此三法間甞<lb/>
<pb n="KR3a0099_WYG_010-23a"/>
聞之晚季云云吾未之學也<lb/>
李質嘉又問五運五勝畢竟是如何如五帝皆以五徳相<lb/>
序三王而下始稱勝國使五行受命有生尅之殊則上帝<lb/>
運符亦隨世俗俱變也某云此何足怪唐虞禪殷周秦漢<lb/>
戰前此論生後此論尅人定天從又何疑乎<lb/>
吕而逺問水地之說嘗見黄圖稱日月左旋地右轉地轉而<lb/>
右故水趨而左平地稍遲下地愈速一日水行約三百六<lb/>
十里當地一度如此則地所進度即天所退度一日退天<lb/>
<pb n="KR3a0099_WYG_010-23b"/>
之度當一日經天之數自古皆說地靜而不動天動而不<lb/>
靜今皆反之又以地行之度減天周之數經怪如何某云<lb/>
此自曾子地圓元命包乾鑿度皆作此說但未曾細細分<lb/>
别耳汝試思水從何來又從何歸如有崑崙吐源尾閭受<lb/>
終則此流逝之物託於鈍區如何搬運得去而逺云此亦<lb/>
氣耳氣自上下水火因之如人身雖是安坐氣水運行自<lb/>
踵灌頂何須身轉纔得血周某云人身元氣包裹膚革之<lb/>
内猶鷄鷇子所以密密運環水自傾髙就下滙為長川豈<lb/>
<pb n="KR3a0099_WYG_010-24a"/>
有大地不動水能獨馳之理雖云走險使然而吐源之<lb/>
初輸瀉不竭決非鼓槖之所能出徐疾相準猶金水二<lb/>
星遲速通除等於日行之度也而逺云水既與地俱旋<lb/>
因其平傾以為遲速海潮進退如何又自不同某云一<lb/>
日地行亦有遲疾疾者潮自常傾遲者潮自近滿如舟<lb/>
蕩水中輕者漏痕常浮重者漏痕常沈潮以地行遲疾<lb/>
分一日之進退水以地行平等得一度之環旋灼然可<lb/>
見非以筆舌爭也而逺云如此則古人何以不道某云<lb/>
<pb n="KR3a0099_WYG_010-24b"/>
都道過而逺愕然某云子在川上曰逝者如斯夫如是<lb/>
水逝何人不知孟子云觀水有術必觀其瀾日月有明<lb/>
容光必照水與日月自是一様周旋孔孟引而不發耳<lb/>
而逺云孟老自是有本上事不關運行也大地藴含自<lb/>
是水本傾吐不盡某云乾是資生不道是乾乾終日也<lb/>
世上妙義一毫凝滯不得<lb/>
髙子羽因問日月運行之道云堯典稽天云三百六旬有六<lb/>
日論厯法尚不及六日只得四分日之一耳周易爻象却三<lb/>
<pb n="KR3a0099_WYG_010-25a"/>
百八十四爻又是有閏之歳不當常行之度如蓍法則只三<lb/>
百六十無有旬餘及象餘邵堯夫推步只用三百六十云損<lb/>
其朔虗以為氣盈則整整得三百六十五日四分日之一也<lb/>
然既整整三百六旬損之則無可益存之則只餘五日六<lb/>
分何以歩推百世知其盈虗朔食所在且如日月一周<lb/>
天過一度到朞還始月縮餘分以為朔虗天周餘分以<lb/>
為氣盈盈虗生閏自是古今常譚然自四分三統而後<lb/>
始知交食加時自大衍麟徳始知月有大小自何承天<lb/>
<pb n="KR3a0099_WYG_010-25b"/>
祖冲之張子信劉焯後始知五星有盈縮日月有遲疾<lb/>
歲餘有斗差郭守敬而後始知追古考今上下損益諸<lb/>
種種測識變本加厲皆是得之考驗不敢臆說不知犧<lb/>
農而上載籍何存所經測驗積纍何時遂定六旬六日<lb/>
之說今於六日中除七千五百七十三秒尚有不合不<lb/>
知古來籠統用過何以不疎想是箕範禹疇别有成書<lb/>
未入世眼聖賢所秘司於鬼神不可别測耶某云此理<lb/>
備於大易十三聖人一一說過人自不悟耳子羽云大<lb/>
<pb n="KR3a0099_WYG_010-26a"/>
易只說三百八十四爻三百六十蓍二十五三十以行變<lb/>
化如何得盡天地日月運行之用某云他自未嘗引伸未<lb/>
嘗鉤深致逺未嘗御天下之賾子羽云劉歆之說三統一<lb/>
一比於爻象一行之創大衍事事準於蓍龜劉炫祖冲之<lb/>
之爭歳餘斗差幾於殺戮郭守敬之立長厯追日食竊比<lb/>
于仲尼豈有一部周易許多作家推算不到之理某云人<lb/>
自家五臟尚别看不得安得謂一部周易便諸家瞧爛也<lb/>
子羽云如此則何不對諸生分說某云已曾一一說過叅<lb/>
<pb n="KR3a0099_WYG_010-26b"/>
而兩之備在繫詞二篇人自不悟耳<lb/>
沈若木因問焦延壽再加重卦為四千九十六如此便極<lb/>
天下之頤極天下之動不某云尚是一隅守而譚之便是<lb/>
可亂可厭耳若木云焦氏書試之乃無不驗者是如何某<lb/>
云嚮羅期生亦嘗問此未之答也瓦骨竹木亦憑精靈自<lb/>
是寂感遂通不關格致要事<lb/>
吕而徳因問羲皇畫卦明象軒后推律定數鈞石衡量禮樂<lb/>
制度皆從此出是都從性分極元分出許多成務夏時定厯<lb/>
<pb n="KR3a0099_WYG_010-27a"/>
韶舞正律不是草草嚮時曾論夫子以夏時改周厯此事<lb/>
說未甚明今且不問只論周厯建子是祖黄鍾之義夏<lb/>
厯建寅是祖太簇之義太簇不先於黄鍾而仲尼欲改<lb/>
周公之厯此是何意且如卦象復為三十二卦之首寅<lb/>
為臨損之交夫子如何以臨改復之序某云此自天道<lb/>
人事明農立政不得不如此耳而徳云朱晦翁嘗言厯<lb/>
律自有一定之理非後人所得損益嚮來每毎說出定<lb/>
理本于大易却又含糊不盡將使後人疑吾道於啞鐘<lb/>
<pb n="KR3a0099_WYG_010-27b"/>
尊古人為膠瑟耶某云講學須對明了者心性一事極<lb/>
易明了每發一難尚有異同何况天道司之㝠漠聖賢<lb/>
諱言何須再問而徳云古今不乏細心人自有書籍來<lb/>
千數百年洛下淳風一行王朴都謂究極精微然太初<lb/>
之厯百年已差王朴之厯建隆即廢即今西域諸人已<lb/>
說郭太史元統都不識厯百世悠悠誰當正之某云某<lb/>
在京師嘗對徐𤣥扈宗伯闡明易厯律之義他開口便<lb/>
道易自是易律自是律與厯何干而能證發某自此不<lb/>
<pb n="KR3a0099_WYG_010-28a"/>
復譚道夫子嘗云文獻不足故也足則吾能徴之可惜<lb/>
今人無有明易者即使京房焦贑而在吾能使淳風王<lb/>
朴不敢復譚耳而徳云厯中最難明者有氣差斗差星<lb/>
差如此三差皆易所無如何明易便能了得厯事某云<lb/>
二千三百年來人皆粗看仲尼豈有仲尼不曉厯法能<lb/>
舉三十六食千古懸照不差之理凡厯有平行有積差<lb/>
有定準定準者是軒后所命以正干支六十年為率今<lb/>
黄圖中積象者是有平行者黄圖中六十八年厯及五<lb/>
<pb n="KR3a0099_WYG_010-28b"/>
百一十二年厯是積差者黄圖中八十五年厯及三千<lb/>
八百五十二所餘陽九百六是也平行以立氣朔之中<lb/>
積差以正交食之始定準以通爻象之終參之為律兩<lb/>
之為象大參大兩皆復為厯去太𤣥之畸零參四分之<lb/>
贏縮視歲以日别晷以至辨堯典之星虗參周書之天<lb/>
駟詳漢運斗中之期正元運箕末之㑹升降黄赤以麗<lb/>
隂陽軒后羲皇可起而問也而徳云㸔來為邦章是數<lb/>
往百世章是知來夫子說藏往為知知來為聖夫子奈<lb/>
<pb n="KR3a0099_WYG_010-29a"/>
何以知導顔淵以聖導子張乎某云是他意興所㑹夫<lb/>
子再未嘗以天道示人而徳云夫子不譚天道亦不譚<lb/>
性命如何子思頻頻說出某云既不譚性命吾輩終日<lb/>
講貫的為何物<lb/>
謝爾剡適在鄉次初還問諸賢講貫今日半在圖書得<lb/>
毋自墜雲霧某云不逢雲霧安睹青天爾剡因問聖門<lb/>
中澹臺子羽稱為博物子游稱為文章兩人相遇宜乎<lb/>
辯說浩繁稱譽迥别而子游之許子羽只云行不由徑<lb/>
<pb n="KR3a0099_WYG_010-29b"/>
此是何等古者井田之制方直如枰修閭氏禁人之横<lb/>
行踰徑者漢人有云㨗徑邪至吾不忍以投足干進茍<lb/>
容吾不忍以脅肩語本於此史𫝊滅明貎惡欲事孔子<lb/>
孔子以為材薄既以受業退而修行名施於諸侯如子<lb/>
羽者可與語性道之際乎某云豈敢有如子羽之人吾<lb/>
且輟性命而稱遵畔之事耳<lb/>
　<lb/>
　榕壇問業卷十<lb/>
</p>
<p>
</p>
  </div>
</body>
</text>
</TEI>
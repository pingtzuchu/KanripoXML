<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷十八</head> <lb/>
    <p>
<pb n="KR3a0099_WYG_018-1a"/>
欽定四庫全書<lb/>
　榕壇問業卷十八<lb/>
　　　　　　　　　　　　明　黄道周　撰<lb/>
去日苦多也得一堂講論殊難程伊川云不啼哭底孩<lb/>
兒誰抱不得子産遇叔向仲尼遇晏嬰王子晉遇師曠<lb/>
終日談道搬之不倒吾被蔣先生一問啞得百日也洪<lb/>
尊光云鑿山甚易得玉殊難蔣先生偶蹴龍宫吾門何<lb/>
必自移寳藏乎某云自某談論以來風過樹翻無人復<lb/>
<pb n="KR3a0099_WYG_018-1b"/>
看落葉蔣先生纔拈一枝覺樹樹紅酣山山碧戰也四<lb/>
坐寂然某云此處不發憤那得樂來前日為誰開此難<lb/>
端儘成罪過尊光云問吕而徳看而徳云前日為夫子<lb/>
誕辰請敎蔣先生惹得此問以此罪過不從蔣來不從<lb/>
諸生却自夫子生下帶來某為<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然試請而徳一一舉<lb/>
似而徳因舉蔣一問云益稷臯䕫生值重華皆有三十<lb/>
年學問繇今思之其嚮用當在五十餘歳苐不知所學<lb/>
何事彼時山經未作苗譜稀傳律例樂書豈有定本無<lb/>
<pb n="KR3a0099_WYG_018-2a"/>
迺天人參半抑從心性透𤣥某云試問吳雲赤看雲赤<lb/>
云包羲六佐通隂陽海陸之書軒轅七輔明存亡治亂<lb/>
之級如無文字則法敎不章如有𫝊言則神明破漏神<lb/>
農半生七十二戰黄帝階下五十四賢論棄甲已自如<lb/>
山若著書何難成塚述而好古萬古上是此述而先進<lb/>
從今千嵗餘亦此先進只借心性做箇簡紙天人做箇<lb/>
漆丹益稷臯䕫只是學堂弟子勿復問他髫齓勝衣而<lb/>
徳云契不某云天人亦做得簡紙心性亦做得漆丹參<lb/>
<pb n="KR3a0099_WYG_018-2b"/>
半透𤣥蔣公已自説破從今好古誰是真本蘭亭譬如<lb/>
今人讀書將使後世謂今人無書可讀也而徳云如此<lb/>
則何處著落某云璿璣玉衡隨山刋木芻蕘鹿豕是諸<lb/>
賢真正行卷而徳云如何不到精一本上某云此本已<lb/>
是畫圖畫師何曾盤礴<lb/>
而徳又舉蔣再問云文王五止具一部圖書此便是易<lb/>
有太極若於太極外更加無極便入老莊即於卦象外<lb/>
另圏太極亦非羲皇初筆否某云試問鄭孟儲孟儲云<lb/>
<pb n="KR3a0099_WYG_018-3a"/>
前日論説已遍又為朱陸重炊箕子九疇備有五方文<lb/>
王五止初非一畫白虎通略舉義類得其大端易卦驗<lb/>
得其標瀾遂流方術要如父木君火之説未免偏枯圖<lb/>
左書右之旋均有順逆既有順逆便有兩畫六變三乘<lb/>
只是一圏且如三讓之餘不説兄弟嗣徽之裔不道夫<lb/>
妻圖則兄弟同居書則長㓜有序聖賢只是身體圖書<lb/>
未嘗口談河洛若論口談何嘗識得作睿中央便是聖<lb/>
人之於天道也而徳云蔣公只是看象此又分爻蔣公<lb/>
<pb n="KR3a0099_WYG_018-3b"/>
為濂溪發藥此并為京郭下鍼可亦契不某云蔣公欲<lb/>
認羲皇初筆若論初筆漆枯兎秃已在兄弟九首之前<lb/>
又舉蔣問云中庸是舟一善是柁如無柁匠祇是岸横<lb/>
一貫如樹學識如花徒取花師終同繒剪某云衆看蔣<lb/>
公虚心體道如此等語寘之誰復闗心一經烹鎔香光<lb/>
四照誰復看書能如蔣公者而徳云人見吾門説性在<lb/>
止善開手已是迂儒又見吾門談道常有聲光亦疑枝<lb/>
葉不想瞿曇説善到隱怪路上是有柁無舟秀才説學<lb/>
<pb n="KR3a0099_WYG_018-4a"/>
在文章裏去是有花無樹也某云搯舩上岸亦是别路<lb/>
神通剪綵上燈亦是心花所造如不信得兩極通天終<lb/>
是敗舟落葉<lb/>
又舉蔣問云阿難徵心似與吾儒不别只欠戒懼一著<lb/>
耳吾儒自割卧榻聽二氏鼾睡若以心論統在天命範<lb/>
圍某云而徳看蔣公論心與二氏論心果有差别抑無<lb/>
差别而徳云吾門説戒懼伊説無怖只是此處差别前<lb/>
輩亦云不攻二氏二氏自滅如鬼打鼓舉槌與他鼔聲<lb/>
<pb n="KR3a0099_WYG_018-4b"/>
不作某云試問洪尊光看尊光云月自不殊因眼異色<lb/>
既有異眼亦生異舌孟子説不動心告子亦説不動心<lb/>
同一輪車有生有死詩説皇皇后帝佛説衆鬼夜叉同<lb/>
一空中有精有怪吾儒戒懼只是仁人孝子事親事天<lb/>
之常如無此心只是鬼奴風犢之無畏敬有所恐懼正<lb/>
是明凈天中辨出雷根雹子如是無風無雨何人不説<lb/>
天晴某云疾雷破山晴天自在漏光滅火整頓衣冠終<lb/>
是蔣公看得明悉尊光云天命範圍依然鶻突此間聞睹<lb/>
<pb n="KR3a0099_WYG_018-5a"/>
斷不傍人<lb/>
又舉蔣問云周公驅虎豹犀象后䕫舞百獸鳳凰論他<lb/>
性學本無精粗然於苗頑殷頑反都棘手將繇人不如<lb/>
物抑亦頑不易廉盡性爐中决無後先走作某云試問<lb/>
吕而逺看而逺云蔣公此意似從丘隅伐木感發得來<lb/>
盡性爐中只是人灰難度人能如鳥猶是百分中人鳥<lb/>
得如人已是千分靈鳥飛廉惡來力格猛獸不足以服<lb/>
朝渉之心許孜郭文仁孚異類不足以通時賢之志聖<lb/>
<pb n="KR3a0099_WYG_018-5b"/>
人意思只是千古上下頑懦難起耳重華五十年不格<lb/>
父母卒藉帝壻之功西周十五世不靖寳龜終資斧斨<lb/>
之力為此性爐終難息火只將心目全付交盤如是已<lb/>
外有人人外有物于田不必號泣待旦不用仰思也獸<lb/>
惡網羅却是惡人性惡民憎其上只是憎他習深苗頑<lb/>
之侮慢自賢殷頑之知疵反鄙却是人人都有聖賢之<lb/>
心虞廷之弊羽頓干文公之破斨缺斧只是此心不敢<lb/>
與鳥獸同道萬勿外頭錯怪人物莫從這裏輕别精粗<lb/>
<pb n="KR3a0099_WYG_018-6a"/>
某云蔣公亦是此意而徳云蔣公説無先後走作便是<lb/>
一盡俱盡也某云黎民於變四方是遒此間豈論丹鳥<lb/>
赤烏又何處胡飛亂走<lb/>
又舉蔣問云七百歸獄三千出宫片刻事震動天下布<lb/>
衣身中亦有此一種消息先生救華亭三疏解遼環萬<lb/>
言自是斬蛇㫁蛟手段縂之覷得一官七尺輕欲騐歸仁看<lb/>
此一日某云此是拔劍驅蠅何嘗動得天下杜子美之<lb/>
救次律李青蓮之贖令公在聖海瀾中如勺鹽水吐此<lb/>
<pb n="KR3a0099_WYG_018-6b"/>
勺水不成陂池何處是真種消息試問黄共爾看共爾<lb/>
云太原發蹟一半是要成家神武掛冠七分是要拔宅<lb/>
都有慾在那得能仁仁者無慾不是半夜踰城便是一<lb/>
朝斷臂管夷吾九合一匡民到于今受賜夷齊餓於首<lb/>
陽民到于今稱之一家靠才一家靠節猶未盡得一日<lb/>
之力吾門只是問心未嘗問世任他半去半來我自獨<lb/>
克獨復莫説此是大綱未到節目也某云梧桐一葉驚<lb/>
秋此是天下歸根時候雪裏野梅放眼此是妙華結子<lb/>
<pb n="KR3a0099_WYG_018-7a"/>
縁由信得過者云是天分從心信不過者云是神明䕶<lb/>
力莫聽蔣公從臾太過<lb/>
又舉蔣問云聖門七十二子個個中人宋儒却言佛門<lb/>
祖師個個竒偉豈為澹收不住正恐耳食者便云文殊<lb/>
普賢騎得象王壓倒四科也某云白日衆眼自明中夜<lb/>
吹燈莫説此事不消再論且問鄭非愈看非愈云任他<lb/>
騎得象王終是獠頭鬼面吾門三尺不道桓文<lb/>
又舉蔣問云二南非南國乃南風義取薰解本諸舜然<lb/>
<pb n="KR3a0099_WYG_018-7b"/>
塗山氏女始作南音則南之義兼本諸禹管子未為二<lb/>
南故有三歸房杜諸公總是面牆難道人豪無數皆坐<lb/>
不讀闗雎某云程正叔蘇和仲尚坐不讀闗雎何况别<lb/>
個而徳云何某云試問朱君薦看君薦云參差荇菜左<lb/>
右采之南有樛木葛藟纍之程蘇皆未有此意而徳云<lb/>
正叔初直講到處見宰執言路和仲與賢士夫相處極<lb/>
有情愫豈不是采荇縈藟君薦云此是一徳相求上事<lb/>
不闗體面黨與他於此處雖不牽帶尚未分明也而徳<lb/>
<pb n="KR3a0099_WYG_018-8a"/>
云元晦浙東糾唐三疏恐亦不讀闗雎某云豈不夙夜<lb/>
謂行多露既有士民遮訴此事亦難輟手而徳云上有<lb/>
王淮乖異之心下有同父離間之口雖速我訟亦不女<lb/>
從如何參看某云兄輩看書漸細如某所云只道求之<lb/>
不得寤寐思服是發憤忘食上事窈窕淑女琴瑟友之<lb/>
是樂以忘憂上事周孔行徑只在此處覃精鵲巢鳩居<lb/>
猶是後人事業君薦云如何是後人事業某云周公東<lb/>
征召畢居守仲尼促駕顔子安絃人人如此便是一家<lb/>
<pb n="KR3a0099_WYG_018-8b"/>
何患幹不得事業<lb/>
又舉蔣問云夏時本遵堯厯自商周秦至漢文景皆用<lb/>
之只以所建頒朔周書曰夏數得天百王所同革命改<lb/>
正以垂三統至於敬授民時巡狩祭告猶自夏焉周公<lb/>
原不變四時之名孔子恐無改周公之理行夏時只是<lb/>
行夏小正以為燮理隂陽之本如春行冬令則水秋行<lb/>
夏令則旱明堂政事原與洪範相闗某云西漢不信左<lb/>
氏未嘗不信春秋公穀不疑周時後儒苦稱夏月似亦<lb/>
<pb n="KR3a0099_WYG_018-9a"/>
習於所見不得無駭所聞前日講之甚明試問林朋䕫<lb/>
看朋䕫云周公創改夏時似亦經怪仲尼憲章近代反<lb/>
覺尋常不信三家舊𫝊且看十二公經僖公十年冬大<lb/>
雪如是夏月雪何足書襄公廿八年春無冰若逢寅後<lb/>
豈有冰理僖公三十三年冬十二月隕霜不殺草明是<lb/>
亥月稱陽定公元年冬十月隕霜殺菽明是隕蘀豆熟<lb/>
春秋自本周憲後人習見夏時竹書既有時訓又以周<lb/>
月命篇意義膚庸徒成破綻所稱日起牽牛已非天黿<lb/>
<pb n="KR3a0099_WYG_018-9b"/>
之首若云杓指中氣亦乖積差之原想在周人别有閏<lb/>
法所以五載常正三春今如閏不變月便有二丑二寅<lb/>
若使卻移歳終即是三正遞建調劑之精非夷所及豈<lb/>
有周公不識閏餘歳朔反令後輩錯指四立二分如云<lb/>
小正諸書决難精於時訓月令向使百王同用何必顓<lb/>
云行夏之時想在列國暗行夏厯仲尼見之已為逮菑<lb/>
所以確然首舉春王不顧時人私稱古厯依經據傳勿<lb/>
傍他書漫向羲和重敶七月<lb/>
<pb n="KR3a0099_WYG_018-10a"/>
又舉蔣問云雅有五際風頌宜亦有之唯商魯寥寥頗<lb/>
難推算若六笙九夏果否缺殘束廣微補亡固非劉原<lb/>
父以為有聲無詞聲從詞生似無無詞有聲之曲或以<lb/>
天保當南陔常棣當華黍伐木當崇丘菁莪當由儀如<lb/>
以時邁為肆夏執競為樊遏之類而併以思齊當齊夏<lb/>
行葦當族夏其説亦似可通紫陽故掃詩序雖屬邊見<lb/>
即如詩説詩傳亦是商賜優伶某云談詩不廢舊説所<lb/>
以泝逺知風古意尚可推求何妨以經嫓傳鄭夾漈時<lb/>
<pb n="KR3a0099_WYG_018-10b"/>
有錯綜嚴坦卿亦自明白朂之既有講求且問朂之看<lb/>
朂之云黄圖説詩有三百十二篇以當日軌消長各六<lb/>
益巧言之何人斯為實數三百有六損何人斯以去商<lb/>
頌為二百九十有九日月循行經理百世决非後世所<lb/>
得動移然聞師説若尋崇丘由儀諸篇即在南山蓼蕭<lb/>
之内則南陔諸篇初未曾缺傳其序者不容獨遺其文<lb/>
得其聲者不容并失其字即以魚麗序次何殊酌桓賚<lb/>
般之文豈必取材天保而上彤弓而下至如斯干之非<lb/>
<pb n="KR3a0099_WYG_018-11a"/>
新宫楚茨之非肆夏年久樂湮無徵孰信六笙九夏儻<lb/>
亦存其微言不必施諸鐘鼔矣五際諒非宣經聖門亦<lb/>
無顯説如有暇日尚勞仰觀既明三垣九野之談可廢<lb/>
六笙九夏之辨尋聲依永稱容明體自是申毛後乘何<lb/>
煩蔣老推求某云蔣公此道博深别須見他求其堂室<lb/>
又舉蔣問云三禮分彚立例凖小學大學繋辭雜卦以<lb/>
為全書儘是快事惟樂律黄鍾三寸九分與九寸尚無<lb/>
確論黄鍾一誤諸律全差京房六十律錢樂之三百六<lb/>
<pb n="KR3a0099_WYG_018-11b"/>
十律均似蛇足請合太𤣥新書元聲正聲諸説為樂全<lb/>
經與三禮並懸宇宙某云蔣公發此𢎞願為天地開目<lb/>
太𤣥得領樂書是子雲爽籟然于鍾律實未分明何處<lb/>
下手試問唐伯玉看伯玉云此道洞璣講之甚明無人<lb/>
體㑹律起一尺二寸截其隂陽以為上下二宫故有夷<lb/>
則之上宫黄鍾之下宫分統十二故有百四十四律自<lb/>
京房至鄭世子無人覷破徒謂淮南吕韋横起疑端耳<lb/>
周公製律以尺取晷冬至日晷一尺五寸六分夏至日<lb/>
<pb n="KR3a0099_WYG_018-12a"/>
晷一尺五寸合此十二以為律本益上則損下益下則<lb/>
損上律有隂管吕有陽筩分百二十進退其間三萬九<lb/>
千絲八千一百釐是一是兩是五是十夫子談之廿年<lb/>
無人肯信枉令諸儒聚訟經年也禮書自是晦翁遺意<lb/>
吳㓜清業有定本樂書備在文圖如是不信周公製律<lb/>
之原且勿復談古今鍾吕之事某云此道吾雖屢説實<lb/>
不分明前在京師説律即是厯幾為闇儒唾煞今日談<lb/>
之又自夢夢亦是此道分數未得昌揚也<lb/>
<pb n="KR3a0099_WYG_018-12b"/>
又舉蔣問云古厯多疏後厯漸宻議者謂至元郭守敬<lb/>
而盛亦至元而衰近以日食刻數不合將大統囘囘西<lb/>
域滿城四厯并較各驗食圖亦多錯出不知古厯之踈<lb/>
何以反得敬授精意黄圖自在太𤣥經世之上定有南<lb/>
針某云此道都非一口所吐劉歆僧一行如在今日與<lb/>
之談道便有分曉若與郭太史商量亦有同異耳盧肇<lb/>
不識夏潮云是日光所迫北人不見南極便云地下無<lb/>
星若説易即是厯枉被拘儒惱死也此道講之亦二十<lb/>
<pb n="KR3a0099_WYG_018-13a"/>
年無人肯㑹試問唐君璋看君璋云易起六變以成十<lb/>
八地行天周各有餘分交㑹之端起於直爻月行爻中<lb/>
與日相薄歳十三週積餘微至至六十歳以得食始五<lb/>
百一十一歳以得㑹終六千一百三十二月以通贏縮<lb/>
凡易倍竪一百二十有八以四周之以三割之弧背弦<lb/>
矢十三强半以度月規而交食晦朔與爻相值隂陽死<lb/>
生判於爻中小之當辰大之當歳自有易來未之能舉<lb/>
也三統大衍粗發其端譬之太倉稍颺粒米今日便舉<lb/>
<pb n="KR3a0099_WYG_018-13b"/>
全囷示人無人信得西洋空竊蒙古之緒滿城又揚郭<lb/>
史之波比較食差以增損杪法虛立損益以追提食分<lb/>
縱曰得之久必旋迷近亦數年豈能必世吾門不作長<lb/>
厯可通三年不靠一家可包衆厯想亦古有此法可惜<lb/>
今無能徵蔣公以是相推何不當前直闡某云七聖未<lb/>
嘗作厯刻漏何當春秋道有明時吾不藏頭道有行時<lb/>
吾不掩尾可惜繡敝説未開鍼<lb/>
又舉蔣問云建文之後為革除帷幄者極多土木之變<lb/>
<pb n="KR3a0099_WYG_018-14a"/>
以逃囘命官者不少齊黄曹鄺既不足談篤信學道一<lb/>
章恐當竟屬新建但云過去聖賢初無呆事留與後生<lb/>
恐逗出鄉原甘草一路某云周則豈敢而徳云王新建<lb/>
恐亦未到篤學善道田地某云篤學善道是潛龍上人<lb/>
新建遭時遇主已在飛躍之間無一潛字飛躍不得試<lb/>
問楊玉宸看玉宸云張子房李深源劉誠意都得到此<lb/>
王景略猶有富貴之心也<lb/>
又舉蔣問云帝堯元年經世推為甲辰今依竹書定為<lb/>
<pb n="KR3a0099_WYG_018-14b"/>
丙子堯在位百年依經世起甲申則舜元年己未中間<lb/>
隔世幾於三紀不如竹書丙辰之去己未正可三年獲<lb/>
麟迄今二千三百餘年素臣自多苦無闕里豈真子輿<lb/>
結䜟長作秦人閏冬某因再問謝有懐有懐云共和以<lb/>
上世譜無稽竹書丙子經世甲辰均之囈説約略賢才<lb/>
或泰或否子輿之去黨錮黨錮之去河汾河汾之距濂<lb/>
洛五百上下巳自難齊繩以文孔之年亦可六百餘歳<lb/>
聖賢立身須是後天而老如為世數所囿猶是食氣中<lb/>
<pb n="KR3a0099_WYG_018-15a"/>
人不知羲皇前頭可得幾個甲子疏仡上下聞見何家<lb/>
且請蔣公題其闕里某云蔣公此意實是難承生值開<lb/>
闢前闗莫問斗虹後路啼麟笑鳳果是不祥<lb/>
又舉蔣問云世間無一物不是日光串透人心頭學問<lb/>
如一片日纔能貫串六虛透徹上下第虞日有中昃還<lb/>
須歩歩看取扶桑某云蔣公防人厭倦也此一片日在<lb/>
天地中原無蚤暮人為天地所隔自不見日其實日光<lb/>
無一刻子不貫心眸而徳云如此日光猶是外鑠不是<lb/>
<pb n="KR3a0099_WYG_018-15b"/>
特地光芒某云天命謂性性非外來心中是天天何漏<lb/>
處試問王千里看千里云天地隔不得日日行地下夜<lb/>
氣勾萌血肉隔不得心心行體中醉夢自覺譬如無地<lb/>
日當倍明假使無身心當倍妙也某云某猶未學到此<lb/>
舉似蔣公當為發粲<lb/>
又舉蔣問云聖人雖遇小事於三才不靠一家還靠自<lb/>
家耳到得自家作主更無三才某云蔣公敎我隂陽剛<lb/>
柔仁義在人性中只是一中認得中字何須隂陽剛柔<lb/>
<pb n="KR3a0099_WYG_018-16a"/>
仁義而徳云此説靠不得知微知彰知柔知剛猶怕三<lb/>
立無一是處無血皮中奈何下砭某云試問楊峻人看<lb/>
楊峻人云六爻總是一卦三才俱是自家粹精見性旁<lb/>
通見情只此性情與天地合徳日月合明鬼神合撰不<lb/>
是太虚中間更無隂陽剛柔仁義也某云某説底錯賴<lb/>
峻人分曉而徳又云只靠自家此間何能無倚有膽有<lb/>
識亦未到聖賢田地某云聖人何曾無膽無識靠中而<lb/>
存靠和而行靠虚而游靠實而成如此獨立始能不懼<lb/>
<pb n="KR3a0099_WYG_018-16b"/>
不懼始能無悶無悶始能無倚楊峻人云不長夏以革<lb/>
不大聲以色不識不知順帝之則此處還靠甚麽某云<lb/>
亦還有帝則在峻人云有物有則亦不靠人順帝之則<lb/>
亦不靠天則地之道亦不靠地三極中間一則命貫此<lb/>
命貫者的是何物蔣公直云自家所謂誠是自誠道是<lb/>
自道某云生平讀書只有此處未能直領賴諸友剖析<lb/>
分明<lb/>
又舉蔣問云虞舜盡孝夫子知天皆費五十年工夫文<lb/>
<pb n="KR3a0099_WYG_018-17a"/>
王受命亦在中身大衍一闗實百聖千賢上下證果向<lb/>
後六十耳順受者彌虚九十五耳提强益不息千二百<lb/>
歳崆峒問難剖出隂陽原委乃能與日月參光如此精<lb/>
進十分始信生曉之無祇歸小慧學無厭倦坐證長生<lb/>
而徳云蔣公善祝孔蘧以來未有這段學問召畢吕散<lb/>
皆百餘歳不知中身與誰周旋作如許學問伯玉磋磨<lb/>
於尼父衞武提㩦於張仲亦皆半百之年尚云知非寡<lb/>
過河汾十五而為人師二程四十而擁臯比以視學易<lb/>
<pb n="KR3a0099_WYG_018-17b"/>
得無太蚤某云人寡過最難唯有力學可以自勉顔淵<lb/>
不貳即三十不以為夭彭祖多慾即八百不以為壽羅<lb/>
期生云蔣公既説大衍一闗是千聖證果則五十學易<lb/>
的是如何參㑹某云人生百年卧消其半只餘五十任<lb/>
是現前百歳亦要再加五十工夫虞舜文王仲尼蘧瑗<lb/>
皆於此處領得一半工夫任是聖賢全副精神亦無全<lb/>
副受用做得一尺成得五寸若到此闗便當證果雖是<lb/>
仲尼蘧瑗包管不住若過此闗不能證果雖是岐黄彭<lb/>
<pb n="KR3a0099_WYG_018-18a"/>
老夕死為難認得此闗是理是數是工是用若得一百<lb/>
便成二百子瞻所云若得七十年便是百四十也繇夫<lb/>
子看來千年工夫亦只是五百成就學到天理淨盡尚<lb/>
有小過難除莫道五十知非便是終身不貳也任對蔣<lb/>
公一一舉似勿從紙上看作諛詞<lb/>
翌日朱伯勤從浦中至翻閲諸義因問蔣公發如許問<lb/>
何者是蔣公大意某云不厭不倦則可謂云爾是蔣公<lb/>
大意又問吾門如許條答何者是吾門大㫖某云忘食<lb/>
<pb n="KR3a0099_WYG_018-18b"/>
忘憂不知老之將至是吾門大㫖伯勤又問蔣公所見自<lb/>
十二卷以上撮領提綱備聞妙緒自十二卷以下魯生<lb/>
肇中所緝之明博石星賡穆所記之精微朂之而徳重<lb/>
收之簡至理過百條文逾五萬若要請正如何裁取某<lb/>
云任看山山樹樹仍是老至倦來一部易書只領得乾<lb/>
乾終日於時王豐功陳無涯在坐某謂伯勤問他豐功<lb/>
云衞武公學問老成抑戒一篇四百七十字字字坤道<lb/>
臯陶哲惠生知九徳一章綜貫十八言言言互體如何<lb/>
<pb n="KR3a0099_WYG_018-19a"/>
專領乾爻某云不是用九那得乾元惟其乾乾所以抑<lb/>
抑陳無涯云夙興夜寐洒埽廷内惟民之章此處便是<lb/>
强恕而行抑是致知格物簡而廉剛而塞强而義此處<lb/>
若有一念隂柔亦是不知不止大家講貫末後分明儘<lb/>
在兩老身上某云無涯教我任對蔣公一一舉似勿從<lb/>
紙上看作諛詞<lb/>
　是日丙子歳二月九日也某馬齒五十有二㑹中諸<lb/>
　賢請宫庶若椰先生提耳為贈若椰翻諸問業揚糠<lb/>
<pb n="KR3a0099_WYG_018-19b"/>
　簡寳得十八條初示聞道之艱難末示成徳之不易<lb/>
　叮嚀告誡於孔蘧寡過之年所以裁成吾黨垂引來<lb/>
　哲不為少矣因録若椰先生問義篇次如左<lb/>
　榕壇十八問<hi>附</hi>
人報君親雙斷後天排雲水兩空痕㓜平黄先生壬申<lb/>
誕日詩也上既深知㓜平首俞召用推車過霹靂又得<lb/>
滂沱吐舌䑛青天寧憂虎豹屬五十加年之旦正三千<lb/>
遶座之時漳潮諸賢以璟幸托三同雌長數月逺來授<lb/>
<pb n="KR3a0099_WYG_018-20a"/>
簡遜謝未能聊就榕壇敎鐸詮叩膚疑以當席茅下風<lb/>
之拜<lb/>
問益稷臯䕫生值重華想皆有三十年學問繇今推之<lb/>
其嚮用當在五十餘歳第不知所學何事彼時山經未<lb/>
作苗譜稀傳律例樂書豈有定本無迺天人參半抑從<lb/>
心性透𤣥<lb/>
問文王五止具一部河圖洛書此便是易有太極若于<lb/>
太極外更加無極便入老莊即于卦象外另圏太極亦<lb/>
<pb n="KR3a0099_WYG_018-20b"/>
非羲皇初筆否<lb/>
問中庸是舟一善是柁如無柁匠祇是岸横一貫如樹<lb/>
學識如花徒取花師終同繒剪<lb/>
問阿難徵心似與儒門不異只欠戒懼一著耳吾儒自<lb/>
割卧榻左右間聽二氏鼾睡若以心論統在天命範圍<lb/>
問周公驅虎豹犀象后䕫舞百獸鳳凰論他性學本無<lb/>
精麤然於苗頑殷頑反都棘手將繇人不如物抑亦頑<lb/>
不易廉盡性爐中决無先後走作<lb/>
<pb n="KR3a0099_WYG_018-21a"/>
問七百歸獄三千出宫片刻事震動天下布衣身中亦<lb/>
有此一種消息先生救華亭三疏解遼環萬言自是斬<lb/>
蛇斬蛟手段總之覷得一官七尺輕欲驗歸仁看此一<lb/>
日<lb/>
問聖門七十二子箇箇中人宋儒却言佛門祖師箇箇<lb/>
竒偉豈為淡收不住正恐文殊普賢輩耳食者以為騎<lb/>
得象王獅子便足壓倒四科也<lb/>
問二南非南國乃南風義本薰解蓋取諸舜然塗山女<lb/>
<pb n="KR3a0099_WYG_018-21b"/>
始作南音南之取義似兼取禹否管子惟未為二南故<lb/>
有三歸房杜諸公總是面牆難道人豪無數皆坐不讀<lb/>
闗雎<lb/>
問夏時本遵堯厯自商周秦至漢文景皆用之只以所<lb/>
建頒朔周書曰夏數得天百王所同革命改正以垂三<lb/>
統至於敬授民時巡狩祭享猶自夏焉周公原不改四<lb/>
時之名孔子恐無改周公之理行夏時只是行夏小正<lb/>
以為燮理隂陽之本如春行冬令則水秋行夏令則旱<lb/>
<pb n="KR3a0099_WYG_018-22a"/>
明堂政事原與洪範相闗<lb/>
問雅有五際風頌宜亦有之惟商魯寥寥頗難推算若<lb/>
六笙九夏果否缺殘束廣微補亡固非劉原父以為有<lb/>
聲無辭聲由辭生似無無辭有聲之曲或以天保當南<lb/>
陔常棣當華黍伐木當崇丘菁莪當由儀如以時邁為<lb/>
肆夏執競為樊遏之類而并以思齊當齊夏行葦當族<lb/>
夏其説亦似可通要之無闗詩敎也紫陽故掃小序雖<lb/>
屬邊見詩説詩傳恐亦商賜優伶<lb/>
<pb n="KR3a0099_WYG_018-22b"/>
問三禮分彚立例凖小學大學繋辭雜卦以為全書儘<lb/>
是快事惟樂律黄鍾三寸九分與九寸尚無確論黄鍾<lb/>
一誤諸律全差京房六十律錢樂之三百六十律均似<lb/>
蛇足請合太𤣥新書元聲正聲諸説為樂全經與三禮<lb/>
並懸宇宙<lb/>
問古厯多疏後厯漸宻議者謂至元郭守敬而盛亦至<lb/>
元而衰近以日食刻數不合將大統囘囘西洋滿城四<lb/>
厯並較各驗食圖亦多錯出不知古厯之疏何以反得<lb/>
<pb n="KR3a0099_WYG_018-23a"/>
敬授精意黄圖自在太𤣥經世之上於易律參同定有<lb/>
南鍼<lb/>
問易八卦談兵師同人謙豫是御將要法坎離兩濟是<lb/>
戰守古方今寵命空優惟聞左次號咷已久不變𠖇盱<lb/>
而自醫巫閭抵賀蘭一帶地險盡為敵人飲馬之場山<lb/>
海之守憊甚鬼方河套大寧空巢奉我濡尾尚賖無望<lb/>
折首也不知敗局落在何爻即今推環應參何卦<lb/>
問靖難之後為革除帷幄者極多土木之變以逃囘命<lb/>
<pb n="KR3a0099_WYG_018-23b"/>
官者不少齊黄曹鄺亦不足譚篤信學道一章恐當竟<lb/>
屬新建但云過去聖賢初無呆事留與後生恐逗出鄉<lb/>
愿甘草一路<lb/>
問堯元年經世推為甲辰今依竹書定為丙子堯在位<lb/>
百年百年外依經世當起甲申而舜元年為己未中間<lb/>
虚位幾於三紀不如竹書可據獲麟迄今二千三百年<lb/>
餘素臣自多苦無闕里豈真子輿結䜟長作秦人閏冬<lb/>
問世間無一物不是日光串透人心頭學問精誠如一<lb/>
<pb n="KR3a0099_WYG_018-24a"/>
片日纔能貫串六虚透徹上下第虞日有中昃還須歩<lb/>
歩認取扶桑<lb/>
問聖人雖遇小事於三才不靠一家還只靠自家耳到<lb/>
得自家作主更無三才<lb/>
問虞舜盡孝夫子知天皆費五十年工夫文王受命亦<lb/>
在中身大衍一闗實百聖千賢證果向後六十耳順受<lb/>
者彌虚九十五耳提强益不息千二百歳崆峒問難剖<lb/>
出隂陽原委乃能與日月參光如此精進十分始悟生<lb/>
<pb n="KR3a0099_WYG_018-24b"/>
曉之無祇歸小慧學無厭倦坐證長生<lb/>
　榕壇問業為吾漳諸弟子講論而發夫子自壬申抵<lb/>
　家諸弟子相從講論皆在浦之北山至甲戌夏始人<lb/>
　郡就芝山之正學堂為講舍其條約見於篇端彚次<lb/>
　成帙者凡十八卷憶乙亥十月十六日正㑹時環命<lb/>
　初下報人至讙動城邑夫子方與諸弟子論文未輟<lb/>
　閽者不敢以聞翌日諸公勸駕亦㑹歳暮夫子亦還<lb/>
　山守墓未獲再證諸弟子所次問業已得十六七卷<lb/>
<pb n="KR3a0099_WYG_018-25a"/>
　二月九日為夫子誕辰諸弟子合前後問修二業請<lb/>
　于宫庶蔣先生先生因就問業中拈出十八條推暢<lb/>
　𤣥風以抒嘉祝乃復録師説彚於末卷以振諸篇坊<lb/>
　實綱紀其事遂不揣載筆以托後乗云丙子夏門人<lb/>
　吕士坊謹識<lb/>
　<lb/>
　<lb/>
　<lb/>
<pb n="KR3a0099_WYG_018-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕壇問業卷十八<lb/>
</p>
<p>
</p>
  </div>
</body>
</text>
</TEI>
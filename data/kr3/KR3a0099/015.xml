<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷十五</head> <lb/>
    <p>
<pb n="KR3a0099_WYG_015-1a"/>
欽定四庫全書<lb/>
　榕壇問業卷十五<lb/>
　　　　　　　　　　　　明　黄道周　撰<lb/>
鄭肇中初問修己以敬之義某未有以答也既以有恒<lb/>
一章講論為煩是次乃申前義戴石星問云君子修己<lb/>
以敬只此一句便盡却君子事功君子學問如何又説<lb/>
到安人安百姓上去某云俱是君子本體石星云於本<lb/>
體上是一節事是兩節事某云既是本體何分節次石<lb/>
<pb n="KR3a0099_WYG_015-1b"/>
星云既無節次何須充拓説來某云俱是聖賢就本身<lb/>
上商量無盡若有盡時已外便無人人外便無百姓若<lb/>
無盡時人安已亦是未安百姓安巳亦是未安千古聖<lb/>
賢俱就本心為天下立身立命舍此寸心天下身命俱<lb/>
無安頓處聖賢自家亦無處下手石星云極知修己事<lb/>
難居敬道大然如舜之恭己南面亦是五臣四友之力<lb/>
豈是自家垂裳不動聲色便致無為之理方堯時致治<lb/>
亦半百年璿璣考齊亦非一日上不能去降割之災下<lb/>
<pb n="KR3a0099_WYG_015-2a"/>
不能格頑讒之志𦙍子傲逰于家共工方圮于外豈是<lb/>
自家敬修未至臯陶論治只在知人在安民知人是智<lb/>
上事安民是仁上事古今舍此兩事决無太平日子大<lb/>
禹亦云知人則哲安民則惠能哲而惠何憂乎驩兜何<lb/>
遷乎有苗何畏乎巧言令色孔壬堯不知舜舜不知禹<lb/>
臯陶雖盩領土硎茨階胼胝亦奏不得分毫治效夫子<lb/>
説敬字已到安人安百姓上不知能到知人官人上去<lb/>
不某云人主著敬敬則心體明清與天同道敬庶民與<lb/>
<pb n="KR3a0099_WYG_015-2b"/>
敬士大夫敬天地祖宗與敬身豈有分别人主一息不<lb/>
敬便有侮慢自賢反道敗徳的事敷文徳舞干羽放殛<lb/>
誅竄亦是敬上作來豈徒知人官人而已臯陶云日宣<lb/>
三徳夙夜浚明有家日嚴祇敬六徳亮采有邦此是敬<lb/>
上知人之實績平章百姓敦叙九族此是敬上安民之<lb/>
要領也石星云如此則子路問如斯而已莫是要窮究<lb/>
這裏不某云這裏亦不消窮究領得敬字自然到此不<lb/>
領得敬字雖知人安民亦無一處著落桓景之於管晏<lb/>
<pb n="KR3a0099_WYG_015-3a"/>
漢文帝唐太宗之於黎老何嘗不一留心只是自家不<lb/>
敬人才造就亦無足觀何况平章之業石星云如此則<lb/>
堯舜猶病只是説敬之難不是説修己安百姓之難也<lb/>
某云自然是修己安百姓難所以須敬如不為天下百<lb/>
姓要比已何用石星云如此則堯舜猶病亦只是著敬<lb/>
耳某云堯舜此心亦只是無己無己處亦只是不安一<lb/>
個敬字了得百樣修己百樣修己了不得一個敬字也<lb/>
石星云且説一個修己了得千樣安人安百姓千樣安<lb/>
<pb n="KR3a0099_WYG_015-3b"/>
人安百姓了不得一個修己也某云如此説更分明<lb/>
鄭肇中云聖賢立言甚簡只得其要領所在堯舜相繼<lb/>
百餘年竭數十聖賢之力出百姓於鳥獸龍蛇之中夫<lb/>
子只以一敬字了之黄帝身經七十餘戰奪天下於虎<lb/>
兕魑魅之中夫子只説他垂衣裳而天下治聖賢開世<lb/>
治定功成或只用此一字抑繼體守成禮明樂備亦用<lb/>
此一字不了如承頽敝之後當匡攘之秋仁明武三字<lb/>
猶以為難豈玉色金聲收拾得去某云正於此中見他<lb/>
<pb n="KR3a0099_WYG_015-4a"/>
浩大黄陵結襪多士歸心㑹稽式蛙厲夫動色何况帝<lb/>
王神明上事肇中云且不論帝王只如逢掖拱攝畎畝<lb/>
之下亦有尊道功夫須才須識須學須力自伊尹膠鬲<lb/>
管夷吾百里奚來動心忍性增益多少子路一日誦不<lb/>
忮不求之詩夫子便砭它不足聖門當時不以一道自<lb/>
名如今諸儒為主靜良知之説都是徑路了程門獨舉<lb/>
是㫖至今不絶然竟無有人能以敬字安人安百姓者<lb/>
想不是看敬字差是看修己字差也某云已如一間屋<lb/>
<pb n="KR3a0099_WYG_015-4b"/>
子人百姓如屋子事件敬如主人翁提匙照鑰主翁精<lb/>
神無有損失屋子中事事不失何闗屋子事肇中云極<lb/>
知敬字極大但要勘敬字何等經綸某云竪天立地安<lb/>
世安身只一敬字經綸無萬<lb/>
趙與蓮抱恙新起未有言論與石星偕來因云知人則<lb/>
哲帝猶難之敬字是聖賢把柄哲惠又别是天分非人<lb/>
所及如帝堯於共工伯鯀明明知它如何又放它九載<lb/>
昬墊下民某云諸賢皆明徳之後世家巨族勘除殊難<lb/>
<pb n="KR3a0099_WYG_015-5a"/>
又天未厭災警予未止舜方側陋伯禹未長如何得容<lb/>
易下手古人都説國本不可輕揺帝堯明明對諸臣説<lb/>
𦙍朱嚚訟不是帝堯敬徳格天誰人敢發此口與蓮云<lb/>
放齊之罪浮於驩兜亦只是為佞未嘗為讒後來所以<lb/>
免於四罪馬鄭都以𦙍朱為帝子孔君以𦙍國子爵别<lb/>
是一人仲康時有𦙍侯顧命有𦙍之舞衣是也某云唐<lb/>
虞五等不在岳牧之上𦙍子為小國諸侯未有明徳大<lb/>
功豈得頓膺登庸之舉如有此舉則四罪之服不後於<lb/>
<pb n="KR3a0099_WYG_015-5b"/>
驩兜矣與蓮云齊兜讒佞自在帝廷既帝堯之所明知<lb/>
如何不蚤為竄殛某云小人自是心地不明看不明白<lb/>
他初時亦豈要濟惡只是看人才情偶然投合後來不<lb/>
得不如此堯仁如天只是哀憫著他待也敗壞自然有<lb/>
人與他計較與蓮云如此則九載其咨下民昬墊聖人<lb/>
安得漠然於懷某云聖人只是敬止耑精於疇咨自然<lb/>
有人出來與他商量臯陶云慎厥身修思永去一人而<lb/>
後無可繼去一罪而後不可與圖功豈是慎修思永之<lb/>
<pb n="KR3a0099_WYG_015-6a"/>
㫖凡聖人意量極大圖維極逺只是心細耳此處要安<lb/>
盡天下還安不得寸心也與蓮云敬是何處最難云敬<lb/>
妻子僮僕難又在何處云敬鄉里愚不肖難又在何處<lb/>
云敬巧猾奸雄難與蓮云程伯淳於此處説饗親饗帝<lb/>
某云伯淳意思極逺某意思凡近且看饗親饗帝果亦<lb/>
難於三者不耳<lb/>
侯晉水云敬字是千古傳心之法舍却敬字無論做不<lb/>
得堯舜做人百姓亦不得吾門説明善求仁若無敬字<lb/>
<pb n="KR3a0099_WYG_015-6b"/>
何處討工夫中庸怕人看敬字太易纔説出戒慎恐懼<lb/>
與論語畏字相發書曰君子所其無逸又曰皇自敬徳<lb/>
安人安百姓已包在敬字内夫子再拓出安人安百姓<lb/>
不知安人安百姓是敬之作用抑修己分量至安人安<lb/>
百姓始完耶某云嚮纔説是本體已本體上有人有百<lb/>
姓已修得安人亦安百姓亦安所差者只是人安百姓<lb/>
安已還未安耳晉水云如此則是百姓安堯舜猶病未<lb/>
安也想只是修己難修己要到安人安百姓雖堯舜猶<lb/>
<pb n="KR3a0099_WYG_015-7a"/>
難耳西銘諸書為世儒翻剥已盡今對人説本體便是<lb/>
套了嚮説出敬字生出許多禮樂經濟便是安人安百<lb/>
姓為敬之作用不知此敬安分量亦曾到不言不動不<lb/>
賞不怒篤恭去處不某云自然是如此纔説堯舜猶病<lb/>
凡就己身看出天下痌瘝不獲皆是己身罪過就天下<lb/>
看出己身營窟為巢皆是己身病痛堯舜授受之際無<lb/>
端説出四海困窮天禄永終此八字便是古今君臣所<lb/>
斷舌纔知它看敬字極精看己字極一雖説風動時雍<lb/>
<pb n="KR3a0099_WYG_015-7b"/>
聖人實亦未能如此<lb/>
洪尊光因問大禹謨篇有欽哉慎乃有位敬修其可願兩<lb/>
語在四海困窮之上今論語堯咨無敬修語則禹命亦<lb/>
應無之而夫子以敬修告子路則敬修兩字是危微精<lb/>
一之大結局從來講學説精一危微執中無説敬修可<lb/>
願者唯季路願聞子志夫子説老者安之朋友信之少<lb/>
者懷之於此發出敬修可願之㫖想安人安百姓亦是<lb/>
願力則然要實實做到如此真是堯舜猶病聖賢事業<lb/>
<pb n="KR3a0099_WYG_015-8a"/>
做未出手已出手未到頭都是存留此願使天下後世<lb/>
想見聖賢心力正是君子無己之思某云如此纔是讀<lb/>
書<lb/>
吳雲赤云夫子敬修之論實出於虞廷然自濟南伏生<lb/>
授書二十八篇無禹謨禹謨出於孔壁舜典得於大航<lb/>
頭前世多疑之者不知是孔子述禹謨以申其意抑是<lb/>
禹謨依聖論以行其書耶某云孔壁中五十八篇與伏<lb/>
生合得其半只多二十五篇餘漫滅不行耳寧道中有<lb/>
<pb n="KR3a0099_WYG_015-8b"/>
依傍耶雲赤云蔡九峰嘗言漢儒以伏書為今文今文<lb/>
語反難讀安國書為古文古文語反從順今古相反者<lb/>
謂今文出於女子之口古文已經儒生之筆耳然伏生<lb/>
背經暗誦反得其所難安國摩勘古書反得其所易書<lb/>
經兩人之手口而文勢語意夐然不同豈得謂仲尼原<lb/>
本乎某云書在孟子已不盡信劉歆常云與其過而去<lb/>
之寧過而存之今不論敬修是仲尼之述虞典是禹謨<lb/>
之依仲尼然自危微垂訓以來只此兩字至精至一吾<lb/>
<pb n="KR3a0099_WYG_015-9a"/>
輩可以無疑矣<lb/>
吕而逺又問伏生女子既傳四七之篇河内女子遂獻<lb/>
泰誓之簡梅賾晉中始上孔壁之書姚興齊時乃補舜<lb/>
典之闕豈以前漢而古書難讀迨於末世蝌蚪始明耶<lb/>
史遷嘗從安國授書述本紀亦無舜典禹謨只以禹貢<lb/>
洪範繼堯典之後如有則史遷亦應見之史遷不知有<lb/>
危微精一執中敬修之學乃未嘗讀非識不到也賈誼<lb/>
董仲舒亦未嘗讀此書賈誼稱性神明命仲舒稱二中<lb/>
<pb n="KR3a0099_WYG_015-9b"/>
兩和皆極精微未有及禹謨中語者朱晦菴云先漢文<lb/>
章厚重有力量孔書東晉始出大傳格致極輕疑是孔<lb/>
叢子等為之蔡九峰亦以孔安國書序絶不類西漢文<lb/>
字然古今絶學開於是書亦是東晉諸賢之力某云古<lb/>
二十五篇深𤣥奥義豈是後儒之所能及昔有疑禮記<lb/>
諸篇是漢儒杜撰者晦翁亦謂漢儒深醇莫如董賈董<lb/>
賈如何做得禮運禮器郊特牲許多文字東晉諸賢既<lb/>
不能作一書序豈能創出許多精微質奥之言而逺云<lb/>
<pb n="KR3a0099_WYG_015-10a"/>
孟子語伊亦略依傍如天誅造攻徯我后天視自我民<lb/>
視等語都違謬了夫子語又只是影響如為山九仞功<lb/>
虧一簣天之厯數在爾躬允執其中却以意成義想是<lb/>
時清言既久入理寖微其浩蕩者以翻莊成釋其典則<lb/>
者以起義附經是所優為不為難也某云隨他假為聖<lb/>
賢之言吾已真得芻蕘之採<lb/>
洪尊光又問前日嘗問三墳書是真是偽吾門直以為<lb/>
堪輿家言此書中無一字渉堪輿者豈為謾歟某云正<lb/>
<pb n="KR3a0099_WYG_015-10b"/>
好當彼種書耳尊光云亦整齊嚴宻髙潔有意思今看<lb/>
王輔嗣略例亦訓詁將來豈能如此創義排比渾成如<lb/>
張天覺毛正仲輩自家作數語不成有此手段便與皇<lb/>
極潛虚並驅爭先何苦託之洪荒之逺某云他正要凌<lb/>
駕前人耳昔有人做正易心法者託為麻衣道者張南<lb/>
軒李壽翁極推服之晦菴疑其凡近意是時人所為置<lb/>
而不看一日有湘隂主簿戴師愈來謁即譚麻衣道者<lb/>
因歴叩之果是此老所作尊光云麻衣易只是幾句活<lb/>
<pb n="KR3a0099_WYG_015-11a"/>
話剽撮白撰得來三墳整齊張毛輩如何得就某云看<lb/>
他輩做楞伽經何等精宻凡晉人見諸髙士翻譯梵書<lb/>
髙動天子便欲反之於經宋人見王家父子杜撰傳註<lb/>
震攝天下便欲壓之以古所謂神農之言耳如能説到<lb/>
敬修可願精一危微吾亦從之稽首也<lb/>
吕而逺云異敎等書儘有見到此者吾門何以不道某<lb/>
云他何曾夢見修己可以安人修己可以安百姓修己<lb/>
以敬正是中和之本禮樂淵源九徳九歌之所從出歴<lb/>
<pb n="KR3a0099_WYG_015-11b"/>
代帝王唯温恭祇台敬止敬勝四君子耳餘便未能到<lb/>
此田地而逺云夫子對顔淵説一日歸仁若此之易對<lb/>
子路説敬修猶病若此之難何也某云論一日修己亦安<lb/>
得百姓是聖賢力量論終身復禮亦有猶病之心是聖賢<lb/>
心力也而逺又云子貢要博濟夫子亦説堯舜猶病子<lb/>
路要安百姓夫子亦説堯舜猶病立人達人亦説己克<lb/>
已修已亦説己可見聖人極無多子作用某云而逺恁<lb/>
地分明<lb/>
<pb n="KR3a0099_WYG_015-12a"/>
吕而徳問敬字是千古心法不漏纎毫而仲弓問仁章<lb/>
添出恕字子張問政章添出忠及問仁又添出恭忠二<lb/>
字豈敬字猶有所未盡耶宋儒加一和字莫亦是此意<lb/>
不某云此意極細看來只是修己耳有已纔取譬得人是<lb/>
聖賢將身説法以敬去修己纔有本體工夫是聖賢將<lb/>
法作身恕字是將身作法恭忠是將法作身再不從人<lb/>
身上討下手也和是中之作用中是敬字養成得來無<lb/>
敬做中和不出所以中庸説戒慎恐懼只於敬字上加<lb/>
<pb n="KR3a0099_WYG_015-12b"/>
一倍工夫而徳云然則和字是如何看某云程伯淳稱<lb/>
中心斯須不和不樂則鄙詐之心入之此與敬以直内<lb/>
同意謂敬為和樂則不可然敬則自然和樂耳伯淳之<lb/>
意亦以和是敬字養成也而徳又云正叔亦云敬而無<lb/>
失便是未發之謂中敬不可謂之中但敬而無失即所<lb/>
以中也此與前語相發大意亦謂中和是敬養成耳然<lb/>
其語意得無有滯不某云語雖躓滯大意已是分明<lb/>
而徳又問明道嘗言誠然後能敬未及誠却須敬而後<lb/>
<pb n="KR3a0099_WYG_015-13a"/>
能誠敬之與誠豈有二義乎某云明道亦自中庸看來<lb/>
誠是天道敬是人道修己便要修到誠處誠便與天地<lb/>
同體事親事天饗親饗帝只是此一意極於上下鬼神<lb/>
草木鳥獸亦只此一意而徳云明道又言體信達順之<lb/>
意聰明睿知皆繇此出此是何意某云誠則明矣人心<lb/>
自敬恭而後自然萬慮不擾處事精詳<lb/>
沈若木因問人生而靜天之性也人都為朋從往來思<lb/>
慮日紛賢者因之務外逐末不肖者因之縱慾敗度所<lb/>
<pb n="KR3a0099_WYG_015-13b"/>
以聖賢左銘右箴都説敬字如認得初體分明只一主<lb/>
靜便了如何又著敬字某云純公亦言靜坐獨處不難<lb/>
居廣居應天下為難人都於靜處著動天都於動處見<lb/>
靜除是木石纔得以靜為體若木云若要看誠字直於<lb/>
靜中看得分明某云不是敬了那看得出上下鳥獸蟲<lb/>
魚草木箇箇是誠箇箇與鬼神同體要就靜中看他根<lb/>
胎只有百分之一若木云如是敬者却把上下鳥獸蟲<lb/>
魚草木都作天地鬼神看耶某云自然是如此若木云<lb/>
<pb n="KR3a0099_WYG_015-14a"/>
釋家可有此意思不某云他看作石火電光那得有此<lb/>
意思若木又云東西銘可有此意思不某云他亦説得<lb/>
二三分從此修持悟得一半<lb/>
是㑹次義為誠之不可掩如此夫去歳講義已於使天<lb/>
下人處説得分明石星不忘前義因問鬼神兩字只是<lb/>
不睹不聞中有睹聞只此便是致知便是格物却借祭<lb/>
祀來説耳大學首傳便説此謂誠於中形於外這箇鬼<lb/>
神去逷小人之肺肝中庸下段又説誠則形形則著這<lb/>
<pb n="KR3a0099_WYG_015-14b"/>
箇鬼神去贊聖賢之功徳世閒只此兩種鬼神皆在不<lb/>
睹不聞有共睹共聞之妙在與知與能有不可知不可<lb/>
能之秘算來只是人心實有此理動而為意此意不誠<lb/>
便有許多邪魔隂慝變現手目此意一誠便有許多神<lb/>
明聖賢當身顯見顯見隱微此是千古人鬼大闗誠中<lb/>
形外此是千古幽明大㫖知之者以為天命人性不知<lb/>
者以為精氣㳺魂把祭祀説個影子故云誠之不可掩<lb/>
如此夫如此夫三字讚得使天下聖人賢人愚夫愚婦<lb/>
<pb n="KR3a0099_WYG_015-15a"/>
一齊癡呆動其心目人能看此章透者纔許他格物致<lb/>
知不然且去正心誠意也某云都説得是任爾舉去一<lb/>
一示人<lb/>
戴昌祖明逺時初下教未領前説因問中庸一書究竟<lb/>
明箇誠字然不於君臣父子夫婦昆弟朋友言誠不於<lb/>
天地鳶魚言誠獨於鬼神言誠不知此處鬼神者果屬<lb/>
祭祀對越之鬼神抑程子所謂天地功用造化之迹乎<lb/>
某云程張所説鬼神是天地以上事中庸所説鬼神是人<lb/>
<pb n="KR3a0099_WYG_015-15b"/>
身以上事心如火也火輒有影天地以生物為心生便<lb/>
有屈伸人身以交物為心交便有隠見都是實形取影<lb/>
或正或倒或逺或近在天為災祥在人為寤寐在日用<lb/>
為聽睹形聲極竒極怪極平極常心力大者看鬼神亦<lb/>
大心力小者看鬼神亦小精者看精粗者看粗善言鬼<lb/>
神者莫過於易括之一言曰以齋戒神明其徳其實只<lb/>
是誠字不誠的人看子臣弟友天地鳶魚亦無一物誠<lb/>
者看天下無形無聲無手目無肺肝所在箇箇是我心<lb/>
<pb n="KR3a0099_WYG_015-16a"/>
光所照所以能酬酢一世變化天下故曰知變化之道<lb/>
者其知神之所為乎明逺云如此看來祭祀之鬼神是<lb/>
為人心寫照卜蓍之鬼神是為人心傳響有形寫照者<lb/>
見之於祭祀有聲傳響者見之於蓍龜何處是性命所<lb/>
在某云此無形聲者便是性命所在明逺曰若此者都<lb/>
是意意生想想生妄如何得到至誠所在某云如此纔<lb/>
要誠誠意只是慎獨慎獨者自一物看到百千萬物現<lb/>
來承受只如好色惡臭感目觸鼻自然曉㑹不假推求<lb/>
<pb n="KR3a0099_WYG_015-16b"/>
所謂知至知至便是明誠明誠便與天地合徳日月合<lb/>
明鬼神合其吉凶<lb/>
吕而徳又云吾門常言禮樂精微闗於天地非聖賢莫<lb/>
能識非聖賢莫能用也然考古禮書自享祀至於明堂<lb/>
不過報本追始盡其誠敬而已賈傅有言祭祀禱祠非<lb/>
禮不誠推其大要不過防其邪物訖其嗜慾温恭朝夕<lb/>
執事有恪而已諸繁重簡易與時隆替非有難知之學<lb/>
難行之事且如賓尸酬酢歌奏異宜亦本於人情加之<lb/>
<pb n="KR3a0099_WYG_015-17a"/>
節文非有怪誕至於明水鸞刀鞂本之設袒割求祊坐<lb/>
奥之儀亦古禮相沿習不為創他如䘮禮之招臯鄉飲<lb/>
酒之四座廟位之西首及於饗禮之先爵卑賤後差貴<lb/>
者殽膳下洽樂人始奏皆事理宜然無甚逺於人情者<lb/>
何以必周公始作仲尼始知乎鄭康成始引䜟緯以釋<lb/>
禮經有五帝諸神差為怪誕然今亦無循之者今古禮<lb/>
意差不甚逺唯古人致齋五三舉饌皆有牲醴今以茹<lb/>
素僾然異致而神明蠲滌之義一也吾門每言禮樂精<lb/>
<pb n="KR3a0099_WYG_015-17b"/>
微其義何居某云某何足以知此古人以樂節禮禮之<lb/>
動天地格鬼神者皆託於樂今人以禮為樂樂之諧人<lb/>
情通物故者皆殽於禮無文無聲某又何足以知之而<lb/>
徳又云前日每對諸兄值不了者曰且舉周禮看周禮<lb/>
有何佳處胡五峰蘇子由詆其疏謬如建土踰制冢宰<lb/>
筦利甸師受𤯝内宰立市閽人掌禁女祝禳禬之説種<lb/>
種迂謬不獨青苗國服而已晦翁亦云周禮一書不敢<lb/>
令學者看學者先理㑹身心學周禮却是後一節事吾<lb/>
<pb n="KR3a0099_WYG_015-18a"/>
門如何付人去看某云讀書須是心精心麤者再看不<lb/>
得周禮看周禮後自然耐煩知他病痛某至今未能也<lb/>
且如周禮大司樂一章未經秦火河間古書此最先出<lb/>
玩之長人神智决非後儒之所能造人都説此物壞人<lb/>
一壞劉歆二壞蘇綽三壞王安石亦當試之看其災祥<lb/>
如何耳<lb/>
洪以儀扶光亦初下敎輒問古禮樂中無今干支風水<lb/>
之説春秋書宣公八年冬十月己丑葬我小君敬嬴雨<lb/>
<pb n="KR3a0099_WYG_015-18b"/>
不克葬庚申日中而克葬定公十五年九月丁巳葬我<lb/>
君定公雨不克葬戊午日下昃乃克葬古者卜宅既有<lb/>
定域昭穆可從然既卜日值雨而遲之則是不日也今<lb/>
以卜宅之禮聽之地師趨利之謀縣於日者或一日不<lb/>
葬輒遲數年可云禮乎某云此事譚者已多何必吾門<lb/>
破其闗鍵<lb/>
於時仲冬某自天治初歸初三日己酉雞棲矣漳郡地<lb/>
震有聲許爾翼云春秋著災異不書事應大抵以為隂<lb/>
<pb n="KR3a0099_WYG_015-19a"/>
盛也晉伯陽曰陽掩於隂而不能出文公元年九月癸<lb/>
酉地震公穀皆以為咎在公子遂又九年而公子遂禍<lb/>
作是年姜歸自齊又九年而大歸於齊則救鄭之功為<lb/>
襄仲禍始也襄公十六年五月甲子地震又十六年而<lb/>
子野卒昭公立魯於是始衰昭公十九年五月己卯地<lb/>
震則猶是昭公也而亂在王室二十三年八月乙未地<lb/>
震則猶是王室也而亂且在昭公皆先告焉則甚哉文<lb/>
王周公之仁也匪面命之言提其耳哀公三年夏四月<lb/>
<pb n="KR3a0099_WYG_015-19b"/>
甲午地震五月辛卯桓僖宫災則季氏之澤亦且盡矣<lb/>
五震之中終始于臣而中于君江都之所不稱而其義<lb/>
燦然不可諱也地蓋數動二百四十年之中舉其大者<lb/>
明地之絀於日也而顯為之繫以示夫失靜之常易曰<lb/>
妻道也臣道也其不中于道則仲尼不書之矣曰不足<lb/>
以戒今𤣥月藏伏而地動又甚著在于周則其正月也<lb/>
三始之内陽戰於隂而雷又數殷其在於古嘗有之乎<lb/>
某云吾郡僻在海裔去日又近盛陽伏地與隂相薄如<lb/>
<pb n="KR3a0099_WYG_015-20a"/>
人體中脉過井原稍為滯栗何足疑乎凡雷震不過百<lb/>
里漢元初元年三年皆以復月郡國地震唯永和二年<lb/>
元嘉元年復月震在京師是足占耳自漢而下盛冬地<lb/>
震屈指可數唯大厯二年貞元二年震在京師宋之景<lb/>
徳元年熙寧元年皆以復月震在京師當時君臣敦樸<lb/>
告誡士有常業人懐安土不足憂也凡占者家不占國<lb/>
郡邑不占天下京房飛候亦謂其某處有灾而已君子<lb/>
痌瘝乃身雖匹夫納溝猶為怵然何况天地劉向見魯<lb/>
<pb n="KR3a0099_WYG_015-20b"/>
國地動輒指列國諸事以為正應文義極疏嚮兄所敶<lb/>
皆與劉向異指亦足稱耳<lb/>
謝有懷因問天徳王道聖門只許顔子内聖外王千古<lb/>
只許堯夫不知兩賢果在何處下手某云亦在復處下<lb/>
手有懷云復中可有動不某云復中那得不動又云復<lb/>
中可有悔不某云那得既復又悔有懐云如頻復者不<lb/>
可言復易既説厲又説无咎何也某云復而遂復之謂<lb/>
之休復休復臨也復既見隂復動而之陽謂之頻復頻<lb/>
<pb n="KR3a0099_WYG_015-21a"/>
復明夷也臨以體休明夷體厲有懐云臨至八月而凶<lb/>
何以得吉某云臨當丑月嚴寒戰兢與乾同徳而有憂<lb/>
色凡易十有二變而盡一卦日數其陽月數其隂復自<lb/>
下上七日以至於乾臨自遯來八月以至於坤蓋自八<lb/>
變而陽盡矣君子知微知彰知柔知剛誠中形外則何<lb/>
逺悔之有顔子不善未嘗不知知未嘗復行堯夫云能<lb/>
立於無過之地則物莫之能傷箕亦立於無過之地然<lb/>
至於無咎而已矣有懷云如此則何處分他是天徳王<lb/>
<pb n="KR3a0099_WYG_015-21b"/>
道某云靜處敬便見天徳動處敬便見王道<lb/>
王豐功因問下學上達莫亦是敬不某云明水鞂本可<lb/>
祀上帝如何不是下學上達豐功云夫子説不怨不尤<lb/>
此處只是修己修己尚有學問如事事去知與怨尤念<lb/>
頭有何分别凡人精神須有安頓自得所在如無安頓<lb/>
自得所在雖不怨尤并敬人敬身都是落空不知堯舜<lb/>
當時所學何學某云孟氏有言自耕稼陶漁以至為帝<lb/>
無非取諸人者夫子亦云舜好問好察邇言聖賢學問<lb/>
<pb n="KR3a0099_WYG_015-22a"/>
只是敬人敬身天子之不矜伐匹夫之去怨尤都有二三<lb/>
十年學問如要安頓看此廓中安頓多少人多少百姓<lb/>
又何處安頓詩書<lb/>
戴石星晚後又問大學説至善又説知止不知至善是<lb/>
體是用并知止亦有體有用不某云前日説過此本明<lb/>
者是體此明明者是用隨物明明者是體此不明不止<lb/>
者是用石星云邵堯夫嘗稱天以用為本以體為末地<lb/>
以體為本以用為末此是何説某云他只説動靜耳天<lb/>
<pb n="KR3a0099_WYG_015-22b"/>
無一息不動星辰河漢只依他得不動故説以體為末<lb/>
地無一息不動江河草木只依他得動故説以用為末<lb/>
其實語不玲瓏其先又説火以用為本以體為末故動<lb/>
水以體為本以用為末故靜體用動靜説略分明本末兩<lb/>
字未有的當耳石星云他為何如此某云堯夫觀物要<lb/>
剖析分明只為物有本末一句用自隨體動自隨靜體<lb/>
用中間可以知命動靜中間可以知性寧有從此横分<lb/>
本末的道理石星云動靜體用原自分明誠為他下個<lb/>
<pb n="KR3a0099_WYG_015-23a"/>
本末如何纔穩某云天以用為體故舉末而見本地以<lb/>
體為用故舉本而見末火以用為體故靜而歸本于天<lb/>
水以體為用故動而流末於地石星云此不過該舉言<lb/>
之耳其實理是如何某云氣無不動理無不靜靜本以<lb/>
立體動末以致用水火得天之氣藏體於金木金木得<lb/>
地之理致用於水火人親於金木而急於水火仁義為<lb/>
體禮智為用靜體既立動用不竭石星云如此則禮智<lb/>
是仁義之末耶凡説此等語難得明白不知有宋諸賢<lb/>
<pb n="KR3a0099_WYG_015-23b"/>
誰最明白者某云李伯紀張復之到明白石星問是云<lb/>
何某云李伯紀對髙宗云凡人心誠則公公生明疑則<lb/>
私私生暗張復之謂所親曰人大小事須用智智猶水<lb/>
也不流則腐百小事不用智臨大事寧有智來耶伯紀<lb/>
明於其本復之明於其末伯紀明體復之明用石星云<lb/>
如此則伯紀殊勝復之某云亦猶金木不勝水火<lb/>
鄭肇中云周濂溪張子厚自是明誠通復之宗豈張李<lb/>
二公之所能及某云以程明道之温粹不能轉移臨川<lb/>
<pb n="KR3a0099_WYG_015-24a"/>
正叔之誠敬不能感孚神廟濂溪子厚猶是我輩學問<lb/>
如何得了敬修之局肇中云君子正本而已天地亦有<lb/>
用其本不用其末者人急水火水火豈能遍給天下某<lb/>
云水火自然遍給天下君子敬修不到安人安百姓猶<lb/>
如貫錢株木無當天地之藏<lb/>
　<lb/>
　<lb/>
　<lb/>
<pb n="KR3a0099_WYG_015-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕壇問業卷十五<lb/>
</p>
<p>
</p>
  </div>
</body>
</text>
</TEI>
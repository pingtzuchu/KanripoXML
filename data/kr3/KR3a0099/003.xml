<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷三</head> <lb/>
    <p>
<pb n="KR3a0099_WYG_003-1a"/>
欽定四庫全書<lb/>
　榕壇問業卷三<lb/>
　　　　　　　　　　　　明　黄道周　撰<lb/>
六月九日某以内諱還山又十日郡邑較士丙舎下楗<lb/>
朋從不絶廿九日曹公祖致書以㑹期難遇再訂初秋<lb/>
之朔某竟以負土言謝亦謂考期不遠聚㑹非宜也朔<lb/>
二日曹公自到榕壇問諸友所請題目先是朔日已封<lb/>
二題付張勗之去一抑為之不厭一合外内之道也曹公對<lb/>
<pb n="KR3a0099_WYG_003-1b"/>
諸友發揮大意所未及領初八日徴文始完彚至墓下<lb/>
僅三十五人趙與蓮郭受子洪尊光唐君瓚諸兄皆不<lb/>
值而游鱗長施非昃蒋仲旭謝爾載新下教<lb/>
游鱗長見問云論語一書言仁多端至聖字則靳言之<lb/>
不知仁聖是一是二抑有天人安勉之分夫子辭聖未<lb/>
嘗辭仁又辭名未嘗辭實但不知夫子所為何事所誨<lb/>
何物一時門徒定道不出某云此何須疑勿問夫子所<lb/>
為何事所誨何物且問古來百千仁聖所為是何事所<lb/>
<pb n="KR3a0099_WYG_003-2a"/>
誨是何物仁聖是到頭食報之名為誨是三冬穮蓘之<lb/>
務如富翁長者如何敢居下糞耕田是吾本分説出此<lb/>
話豈有含糊書生只為聖字喝倒如怕虎人説食虎肉<lb/>
便怪驚謂無此理不知是獵家常脯耳顔淵曰舜何人<lb/>
也予何人也有為者亦若是孟子曰堯舜與人同耳又<lb/>
云亦為之而已兩為字都從此出顔孟以下於此為字<lb/>
都不體貼經師談到為仁聖便咋舌且説是空空為本<lb/>
分事無為仁聖理不知仁聖當日亦只為得本分事譬<lb/>
<pb n="KR3a0099_WYG_003-2b"/>
如堯舜當日兢業終年豈曾標箇堯舜終年去為堯舜<lb/>
耶<lb/>
唐君璋云夫子説為誨是下學還是上逹如屬下學何<lb/>
以從默識説起如屬上逹何以謝仁聖不居某云此中<lb/>
千萬勿説辭謝如説謝字躬行君子夫子亦不敢居不<lb/>
為酒困夫子亦説何有於我譬如擔糞下田人老實口<lb/>
吃當用力時齒亦不開於此處説甚下學説甚上逹到<lb/>
異日人稱他富翁稱他長者雖極正當亦要打恭起來<lb/>
<pb n="KR3a0099_WYG_003-3a"/>
豈有呆説我便是也如老農夫祁寒暑雨晨夕田畔不<lb/>
著一聲咨嗟勿論膏粱子弟勉强不來即伊家麤頑漢<lb/>
子亦趕不上了只此就是聖人心事聖人様子<lb/>
黄太文云夫子到處遜謝到處擔當窮年孜孜憤樂相<lb/>
乗大家商量無有盡處是本領得的所在如云除却敢<lb/>
心便有實詣則一味謙卑已證聖果如何還費商量某<lb/>
云賢説得是除是莽操亦有豈敢之心小兒瓜果親前<lb/>
亦要讓只是當仁不讓了如説去箇敢心便可證聖将<lb/>
<pb n="KR3a0099_WYG_003-3b"/>
顔孟無復證聖日子如問本領所在難得直説一様肥<lb/>
糞工夫不同一様工夫時候各别聖人雖遇小事於三<lb/>
才上不靠一家孟子云地有肥磽雨露之養人事不齊<lb/>
也一誨一為敎斆相長精神心力吐露畢盡矣凡人精<lb/>
神明清是聖心力融結是仁兩處都下不得手口只要<lb/>
此處人自鍛鍊到心力融結精神明清便去仁聖何逺<lb/>
勿説岸上終無人行也<lb/>
張元屛云從來説家亦云夫子非辭仁聖子華非贊仁<lb/>
<pb n="KR3a0099_WYG_003-4a"/>
聖一是指出學人為仁聖門路一是悟到至人成仁聖<lb/>
歸宿是否某云便是此亦不是尋常説家但説門路歸<lb/>
宿則㣲不同門路是迹歸宿是室此是吾輩實歴功夫<lb/>
擔子上起家也此處相長無量成已成物日月不竭君<lb/>
璋所云任人見仁任人見智是也陽明先生謂發憤忘<lb/>
食是聖人之志樂以忘憂是聖人之道豈命志時初不<lb/>
見道得道時了不見志耶不過憤樂相宣如風雷水火<lb/>
要此兩物生成萬彚如云天地渾然更無憤樂成甚法<lb/>
<pb n="KR3a0099_WYG_003-4b"/>
界莫云風雷是志雨露是道也佛家只曉得虛空是天<lb/>
聖人蚤説乾乾兩字真龍心骨勿為蛇蚓所撓耳<lb/>
楊峻人又問學不厭云何有為不厭云云爾豈學深於<lb/>
為抑為别有所學乎使為非仁聖則聖門所學的是何<lb/>
事如以仁聖為之則仁聖如一榜様似有成格可慿盡<lb/>
境可居某云賢問都是然夫子下語最不死煞仁聖涯<lb/>
頭有如天海尋他成格盡境的何所在生平説忠清才<lb/>
藝算不得仁一旦子貢問施濟是仁反説何事於仁必<lb/>
<pb n="KR3a0099_WYG_003-5a"/>
也聖乎又如神禹顔淵亦是不矜不伐一旦原憲問不<lb/>
行克伐是仁反説可以為難仁則不知觸類引伸教斆<lb/>
之間豈可量乎聖既不深於仁則為何得又淺於學耶<lb/>
峻人又問夫子對子路説為人究竟亦無實義如説仁<lb/>
聖便是此人將毋堯舜亦是此等憤樂某云賴賢指得<lb/>
分明孟夫子云舜徃于田號泣于旻天只是念到不得為<lb/>
人不得為子試就此段想出聖人不得於天涕泣悲號<lb/>
開眸無處何况發憤而已<lb/>
<pb n="KR3a0099_WYG_003-5b"/>
蒋仲旭問莫亦是地位難臻工夫可到不某云嚮來吴<lb/>
雲赤亦疑仁聖是性之為誨是反之然此中只説性教<lb/>
不説性反如是工夫者自家做不了誨不得别人雖是<lb/>
教學相長亦如魯雞終伏不得鵠卵出來趙希五云是<lb/>
夫子恐人把仁聖自居便有歇手特以不厭不倦使人<lb/>
鼓舞而不自知某云如此則是權教終無實義吾門皆<lb/>
是實義不用權教蒋仲旭云既是實義不用權教則只<lb/>
任他地位還我工夫也某亦深以為然吴共玉云如是<lb/>
<pb n="KR3a0099_WYG_003-6a"/>
實義則子臣弟友格致誠正叅入為中終無了法亦無<lb/>
悟理如何生出憤樂教誨許多妙趣出來某云此事談<lb/>
之已多吾人只管發憤樂亦無用誨亦無用勿問他是<lb/>
權是實是假是真<lb/>
楊玉宸云雞唱吹燈烟飛整案認此是為多少得力如<lb/>
説修贊刪定在吾身中只是三分日子頭白齒落半坐<lb/>
空閒亦誨得多少某云賴賢此發孟夫子説舜徒孶孶<lb/>
於不厭不倦處又領得分明人都不看孟子書被宋儒<lb/>
<pb n="KR3a0099_WYG_003-6b"/>
麤看誤了玉宸云孟子學本子思於誠字贊得分明於<lb/>
無息兩字却未曾贊出某云不是無息如何説得誠字<lb/>
凡事只是不為為又不誠所以厭斁出來孟子每每説<lb/>
為人君為人臣為人子為人弟又説雞鳴而起日夜之<lb/>
所息舎此便無作聖工夫亦無做人地位<lb/>
張勗之云還是作聖工夫難還是做人地位難還是作<lb/>
聖地位大抑是做人工夫大也某云論聖則有差殊論<lb/>
人更無分别諸賢説是地位工夫某説終是精神心力<lb/>
<pb n="KR3a0099_WYG_003-7a"/>
論語中兩説無倦與是合四矣子路子張無倦源頭與<lb/>
夫子有何差别如有差别夫子亦不勸他冉有説力不<lb/>
足夫子把不好字靣與他使他猛省只從此看便分明<lb/>
勿就為處看反費爭論也勗之云千聖只是箇學不學<lb/>
何處見為然如禹湯文武分量氣候寧無不同如何為<lb/>
之得一某云且勿看他不同只看他同處無怠無荒不<lb/>
敢怠遑雖使宓羲神農豈有差等必如峻人所指為的<lb/>
何事則夫子對子路子張亦未曾説無倦何事也且看<lb/>
<pb n="KR3a0099_WYG_003-7b"/>
不厭不倦的是何物耳<lb/>
呂而逺云夫子志學云不踰矩平天下云絜矩矩字的<lb/>
是孔子衣履留與後人譬如上下四方覆仰圓成如何<lb/>
説一矩字既是矩字如何貫去且如一矩為之又從何<lb/>
始某云瓊山潛閣兩先生亦曾看到此未曉出處某常<lb/>
道此事只有管仲曉得曾參用得管子云大圓生大方<lb/>
大方生規規生矩矩自四方從大圓中五變出來生人<lb/>
生物生四肢百節禮樂疇象無人曉得顔子問目夫子<lb/>
<pb n="KR3a0099_WYG_003-8a"/>
把四勿與他版版整齊他人一毫用不得曾參以忠恕<lb/>
兩字代之漢初儒者把大學中庸置禮書中是聖門奥<lb/>
義今人抽出以為心學如一方磚磨作圓錢又於矩中<lb/>
再變回去是樂律中黄鍾子聲五變之後再起清音也<lb/>
古人為學立一字有千種奥義追尋将來所以發憤為<lb/>
得不厭今人為學極好是賣弄得去所以自家亦厭薄<lb/>
了今如賢看到矩字此是管子所謂大圓初生時如一<lb/>
印璽千聖相受尚有手法孟子所謂巧力一聖難傳譬<lb/>
<pb n="KR3a0099_WYG_003-8b"/>
如一物渾圓勾而股之此之謂絜絜是絜而使方一物<lb/>
四方率而圓之此之謂率率是率而得圓一物方圓徑<lb/>
而通之此之謂貫貫是貫而得一聖人只此三法提挈<lb/>
天地裁成萬物舉其形迹似云凖繩規矩推其巧力便<lb/>
捖搏兩造創立精光三千年來無人解得賢不推勘某<lb/>
亦不敢啓齒但恐言之又生許多口涎費人貶剝且勿辯<lb/>
論只溷溷大家看四書去也<lb/>
呂而徳又問性體穆然無思無為中庸便説戒慎恐懼<lb/>
<pb n="KR3a0099_WYG_003-9a"/>
此是後天存省之功是先天流行之體某云而徳兄弟<lb/>
每問得精微某有一語甚粗與而徳對破人須曉得人<lb/>
不是天性不是道人若是天便亦蒼蒼茫茫逺無紀極<lb/>
性若是道便亦隨人函裹𢎞闡不來所賴聖人居敬存<lb/>
誠時時看得人即是天性即是道所以禮樂文章節次<lb/>
生來成箇變化昭明外道大錯只説天字更不看地看<lb/>
人更不知天上日月星辰如何安頓天上有箇日月星<lb/>
辰人靣上有箇耳目口鼻只此便須戒懼豈得無思無<lb/>
<pb n="KR3a0099_WYG_003-9b"/>
為如是未生以前何消探討程伯子所云極上更不須<lb/>
説也成周盛時公卿士夫箇箇知學如頌云維天之命<lb/>
於穆不已雅云天生蒸民有物有則夫子乃云乾道變<lb/>
化各正性命保合太和乃利貞吾儒著眼只在各正不<lb/>
已中間未到於穆變化上去切勿云毛髪骨節俱是虚<lb/>
空也<lb/>
羅期生云中庸以性明道揭一誠字即如老氏所謂其<lb/>
中有物者窈㝠之内信有此物則𤣥素所求差别不逺<lb/>
<pb n="KR3a0099_WYG_003-10a"/>
如何刋落兩家且如前日所論繫辭退藏寂感何思何<lb/>
慮難道無存省流行之别某云賢與而徳一様學問洗<lb/>
心退藏此中更有何物寂感遂通此外亦有何物只如<lb/>
憧憧徃來此時戒懼已為晚矣人身自床几上下何處<lb/>
不空頂踵豎來何處不實空實兩字切不須説只看日<lb/>
方出地萬象昭明雷在澤中萬物宴息泛泛説虚中寶<lb/>
藏猶入古廟中見鳴蛙以為精怪也如是至誠的人只<lb/>
管肅衣冠一揖而退耳今日方説為人便到此又𤣥虛<lb/>
<pb n="KR3a0099_WYG_003-10b"/>
了且勿談罷<lb/>
吳雲赤云問苦難切也格而知恕而行為誨而黙識黙<lb/>
之與誠同是一藏内外虚實合一圓成若是矯物見清<lb/>
納物見和於二五妙合之精得無稍著一意某云豈敢<lb/>
賴賢鍼砭通身發汗人苦不自聞過也某自生世五十<lb/>
年未曾與物牴牾只是體骨不媚變化未能三代以下<lb/>
如謝安石王茂𢎞都是聖人難學得就也雲赤云至誠<lb/>
動人久而後見矯納之人不能歲月孟子謂聖人得力<lb/>
<pb n="KR3a0099_WYG_003-11a"/>
在智則至誠得力在成物上吾輩當所共勉耳某云此<lb/>
道甚大如賢説又非現在所能且須不肖反躬克治識<lb/>
箇頭緒相與推求也<lb/>
鄭孟儲乃問嚮來説人不是天性不是道此語得毋揑<lb/>
怪且如太和保合則本來有完成之義合徳合明則神<lb/>
聖有作為之功合内外成物我費多少鎔鍊陶汰仍不<lb/>
落博施濟衆局靣不入摩頂放踵空門僅僅以性體了<lb/>
之未知性道兩字作何下落某云自開口來萬語千言<lb/>
<pb n="KR3a0099_WYG_003-11b"/>
只為此事如何又疑將起來同是此物自天為命自人<lb/>
為率自聖為修修之與為為之與學同是此事看是文<lb/>
章便作文章看是性道便作性道只不要突鶻扯來將<lb/>
禰作祖耳如此尋求吾輩談話不如西銘訂頑包舉得<lb/>
實也<lb/>
盧孝登唐伯玉施非昃又把兩義合看一畨於誠明格<lb/>
致上都有體貼<lb/>
謝有懐謝爾載都與西銘同意然疑此處與二氏同旨<lb/>
<pb n="KR3a0099_WYG_003-12a"/>
謝有懐云性合外内則無邊際無見相與佛家所説無<lb/>
人我等相及老氏所云心無其心物無其物有何差别<lb/>
謝爾載云子瞻亦云骨節皆髪毛孔皆身真實到此纔<lb/>
扶得世教醒得人心某云呂而徳羅期生亦是此意今<lb/>
日辨論此事雖費筆舌亦是要義然自前日歴歴道盡<lb/>
此印此手不落白屋人家何須攻擊追討我説合外内<lb/>
之道他説中邊皆甜不是和合反要籠罩過來何止應<lb/>
節而已其實此已不成物無成處自己不學誨從何來<lb/>
<pb n="KR3a0099_WYG_003-12b"/>
現前只説一君一相成就不來天下盗賊兵戈豈有了<lb/>
日如吾身中一心不活百病横生取譬得出良方立現<lb/>
以此與二氏差别爾載云亦只是戒慎恐懼不然便有<lb/>
虚詐變偽出來某云看得世人虚詐變偽是吾身隱痛<lb/>
此便是聖人學問看得吾身變弄幻化是天地本情便<lb/>
是外道學問也爾載云佛門亦不如此某云流將到此<lb/>
王豐功云宋儒有云志伊尹之志學顔子之學伊顔都<lb/>
有所樂可是志學都從樂上盤旋出來抑别有所志所<lb/>
<pb n="KR3a0099_WYG_003-13a"/>
學也某云日日要人此問胡湖州問大程顔子所學何<lb/>
學大程又問諸賢孔門所樂何事二義極是要領前日<lb/>
亦曽提過喜有此問夫子生平不説伊尹只説伯夷柳<lb/>
下兼説武王又扶繩了漢帝嘗云不食馬肝未為不知<lb/>
味也只説堯舜以來一介千駟古今同視貧窶之身常<lb/>
在苦境無一樂字鼔舞不來直到樂中纔得自在孟老<lb/>
以是探討精㣲補出聖人不漏眼界切勿道到功名路<lb/>
上去也功名是時分推排禹稷顔子伯夷柳下生下看<lb/>
<pb n="KR3a0099_WYG_003-13b"/>
命豈能知其所至近日羅近溪先生亦於樂字上探得<lb/>
八分只有樂字便不厭不倦外内圓成了然則憤是如<lb/>
何某云天降時雨山川出雲氣象盈舒的然可見豐功<lb/>
又云志字絶隱微誰人詐冒不得亦看他作用如何某<lb/>
云一介不取千駟弗視此處豈亦詐冒得來如是作用<lb/>
除却孔子都聽天地推排耳<lb/>
是日諸賢問者不多都在兩義上折難分合唯黄君琬<lb/>
問徳性問學湏歸結禮上已於呂而遠問中備露此<lb/>
<pb n="KR3a0099_WYG_003-14a"/>
意<lb/>
朱季义問至誠之道可以前知前知有甚𦂳要某云前<lb/>
黄可遠先生主試楚中亦發此義謂前知不甚𦂳要只<lb/>
是心體光明吉凶同患自然為家國開符吐珍先一著<lb/>
事某於此處實未了徹只得啞口但願諸賢循常格致<lb/>
到定静中自然知他緩急先後也<lb/>
張子京問成已先於成物如何又説知及先於仁守復<lb/>
禮乃可為仁如何又説仁守還須動禮某云此道無窮<lb/>
<pb n="KR3a0099_WYG_003-14b"/>
東西相起切勿粘他字句<lb/>
王元槐問書説上分别字義某云此則不知<lb/>
林非著陳非魚問孔顔作用某云此則現在食的睡<lb/>
的<lb/>
林興公唐偉倫問求其放心偉倫語意甚懇却於麯糵<lb/>
飛鴻之外窘迫塵務焦遭時勢某念此賢立志如此不<lb/>
覩衽席必被蒲團圍住乃對興公云讀書人莫苦紛囂<lb/>
莫喜空寂只是不驕不諂不淫不濫如駕安車𨗳坎過<lb/>
<pb n="KR3a0099_WYG_003-15a"/>
橋常覺六轡在手雞犬放時亦在家園何須建皷如為<lb/>
聖賢何妨鬆些直放此心太虚之表六合内外看夫子<lb/>
對顔淵時何等空濶豈是顔淵亦有鄭聲在旁佞人侍<lb/>
側耶<lb/>
陳明師都不發問黄共爾良乆乃問昨日施日熺作魯<lb/>
太師語樂來面請益節於屛風後聽未明白如是器數<lb/>
難道太師不解如是審音知變不知聖心尚費多少言<lb/>
説不知夫子正樂心事還於此章便了未了某云萬事<lb/>
<pb n="KR3a0099_WYG_003-15b"/>
到夫子手中自然簡易直捷如此數言已為多矣一部<lb/>
周易千竒萬怪自夫子説來如家人耳語社師蒙訓一<lb/>
樣羲農以來各有樂章百代損益不過如此看心是心<lb/>
㸔事是事看禮是禮看政是政禅繼放伐條理不殊聲<lb/>
振如一無他只是性經相同心緯如一也如説可知處<lb/>
尚有一半則更有一半不可知了看此十八字六變咸<lb/>
備天神地祗麟鳯鳥獸總萃於此可知兩字亦是遍閲<lb/>
六代領畧將來不是提耳輕慢樂師也此道亦甚大且<lb/>
<pb n="KR3a0099_WYG_003-16a"/>
須從容㝠心七日<lb/>
張鎮樸最後問三軍與行藏有何關涉却為子路闡發<lb/>
豈是顔季便有韶武之分抑是聖人常有征禪之論某<lb/>
云後世聖人禮樂軍旅在行藏中決是大股單行不得<lb/>
大武樂成時便有周召分陜之事然未聞顔淵商量到<lb/>
此黄共爾前日問顔子極好是箇大拜如何謀天樣事<lb/>
賢今日疑夫子極好是揖遜其次必及征誅耶吾人讀<lb/>
書只管得不寝不食發憤忘憂以愚柔自處便有明强<lb/>
<pb n="KR3a0099_WYG_003-16b"/>
人來以明强自負便到愚柔邊去<lb/>
戴石星云夫子意思不論如何但如此事説豈敢説云<lb/>
爾一味虚懷開悟後學不知多少某云亦要看他傳手<lb/>
傳心開胸開目如説豈敢云云濟得後來幾分大事<lb/>
是日曹公祖聞到壇中諸友至者僅十八人曹公極其<lb/>
欵洽開𨗳無量但未有載筆從之者尚冀諸賢錄其緒<lb/>
論益我愚䝉耳<lb/>
　　附寄諸友書<lb/>
<pb n="KR3a0099_WYG_003-17a"/>
某頓首某以頑鄙荒遯之餘不委溝壑得侍函丈備觀<lb/>
美富三㑹之下聞所未聞每發一題初無定意及覩諸<lb/>
丈分曹競奏鐘鼛磬筦備有成音心明目開何樂如之<lb/>
僭以一度濫登筆長或識所未通低徊不下或意有率<lb/>
爾妄即刋除自反此心良為發忸昔夏馥一與擯籍終<lb/>
身不至陳留季緒好為詆譏子桓訾其不類周獨何斯<lb/>
執此盟載聞此朔二日曹公祖親至講堂𫝊餐命坐此<lb/>
日諸賢所當咸集共請提誨而猥以不肖所寄題目施<lb/>
<pb n="KR3a0099_WYG_003-17b"/>
於楮筆倒行凌節愧如之何某既伏匿耳目不張雖有<lb/>
皷鐘何繇思享不知誰復載筆記此當日授受之言者<lb/>
問業比益反約都在題下推求題下既有評隲復有講<lb/>
論不患不詳所為此條欲諸賢旁攷經傳下逮史籍益<lb/>
廣聞知破我聾瞶耳前吴雲赤兄屢有引伸今亦反近<lb/>
以為切篤其實切篤俱從博收單條起義勢必嚼蠟古<lb/>
人講論春夏禮樂秋冬詩書以春夏晝長精神茂暢秋<lb/>
冬晝短意思静專耳先輩孫月峰與耿天臺同在南都<lb/>
<pb n="KR3a0099_WYG_003-18a"/>
分季飜繹史傳數年前祁倪二年伯亦用此法分為六<lb/>
籍今如禮樂之餘有法器圖象厯律星官地理算數詩<lb/>
書之餘有諸子百家素問太卜時集要者有㑹典衍補<lb/>
通考函史左右兩編何妨以類分限講求如舉子業者<lb/>
只存於心心淨則筆不囂心深則言不剽加以師友切<lb/>
磋的知源本千谿萬徑攝月通川隨處理明經心成道<lb/>
豈必隨人描眉改鬢乎某思此事性習未開立少觀多<lb/>
指摘盛集咎譽之下顧盼殊勞講説數畨大意已畢便<lb/>
<pb n="KR3a0099_WYG_003-18b"/>
當反舌收聲以省罪過區區此懷再貢函丈非有喜負<lb/>
欲試同人聊借隣光以舒夜織也中元前一日黄道周<lb/>
再頓白<lb/>
　<lb/>
　<lb/>
　<lb/>
　<lb/>
　榕壇問業卷三<lb/>
</p>
<p>
</p>
  </div>
</body>
</text>
</TEI>
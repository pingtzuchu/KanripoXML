<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷二</head> <lb/>
    <p>
<pb n="KR3a0099_WYG_002-1a"/>
欽定四庫全書<lb/>
　榕壇問業卷二<lb/>
　　　　　　　　　　　　明　黄道周　撰<lb/>
甲戌六月二日余以兒子痁未還山諸友約為再㑹時<lb/>
在榕壇者四十八人唐伯玉蘇伯韡阮霽皇唐君瓚盧<lb/>
孝登王豐功魏伉侯戴石星以家務見謝凡四十人至<lb/>
於㑹次秋水曹公旹以莆李視府篆攝衣升堂謁夫子<lb/>
像畢下堦揖諸生坐定問今日講論何章某請公祖發<lb/>
<pb n="KR3a0099_WYG_002-1b"/>
皇大義推譲久之某云諸生讀書泛泛言大學中庸大<lb/>
學中自然以至善為要歸格物致知為首義只是中庸<lb/>
兩字單舉名篇於中和首義又别著眼此處尚未理㑹<lb/>
如何得開門見山曹公應聲云庸者用也中和兩字只<lb/>
是日用當然大舜所謂用中與聖門致中皆實有下手<lb/>
處以此與大學一様著眼某作禮云賴有公祖開發使<lb/>
諸生豁然不然舎和趣庸又成贅義曹公云正不知次<lb/>
章如何便説中庸不説和字某云先輩只教人看未發<lb/>
<pb n="KR3a0099_WYG_002-2a"/>
前氣象和自庸得不消看了且如喜怒哀樂是庸常有<lb/>
的直做到天地位萬物育亦是尋常事業無甚光怪只<lb/>
是未發前看得不同耳曹公云未發前畢竟如何某曰<lb/>
只是戒慎恐懼且是君子小人在中庸中了無分别只<lb/>
有戒懼與無忌憚便天淵之别了曹公云如此看時中<lb/>
字還是一是二某未觧曹公云如時時守中與時措之<lb/>
宜此是一是二某云聖門喫𦂳入手處只在慎獨自不<lb/>
覩聞以至覩聞自未發以至已發隱㣲顯見何時離得<lb/>
<pb n="KR3a0099_WYG_002-2b"/>
中字何時分破得中字聖門不把和字硬對正是聖門<lb/>
明眼明手如小人便要極通方隨時變化以此於中庸<lb/>
上看麤了曹公云如此看時字便在隱㣲顯見未發已<lb/>
發處透得分明致用極大如小人但説得用不得也某<lb/>
為歛袵者久之某見人厭薄程朱於時中兩字看不明<lb/>
白欲於是日䜿義却念前日强恕求仁之義講究未透<lb/>
聖門本領只是明善求仁求仁工夫看不分明驟説中<lb/>
字便與空門鬬閙了説静説敬入手直捷亦未能於明<lb/>
<pb n="KR3a0099_WYG_002-3a"/>
善求仁處領得完全因曹公問題次應云聖門中尚有<lb/>
疑義如克伐怨欲不行章極是難看也仁字如是難知<lb/>
夫子不合以是强人如是易為諸子不合都做不到且<lb/>
説克伐怨欲四字已是上根人下手不在塵腐路頭令<lb/>
此處刋除未開仁印教人如何用工譬如驕兒戾僕不<lb/>
放出門雖是小可愛養中才亦從此做去難道存遏懲<lb/>
窒便是一路清寜也但不知顔子不遷不貳比此如何<lb/>
耳曹公云胡安國學曾到此試與諸賢一叅時坐久曹<lb/>
<pb n="KR3a0099_WYG_002-3b"/>
公以堂事且去某欲曹公更命一題公固推讓因於聖<lb/>
像前探得桃夭三段公謂聖賢談話動便引詩以此開<lb/>
益後學猶禮樂之有笙簧諸賢欣然承受某私欲吾黨<lb/>
講課自是韋布素心一旦動煩有司不獨鹿豕改色亦<lb/>
恐有人傍門穿竇因送曹公次囘揖諸賢云程叔子極<lb/>
是好人又經濓溪鎔鑄去之十年見獵猶心動僕今日<lb/>
見官人來講論便覺㣲有名心諸先生幸相箴規勿為<lb/>
急燭動火也時日未午同諸賢過紫陽祠謁畢復坐舉<lb/>
<pb n="KR3a0099_WYG_002-4a"/>
題云聖賢相引只是無盡工夫大禹不自滿假求仁無<lb/>
怨欲仁不貪如就克伐怨欲上消磨光淨去仁何遠只<lb/>
怕他執煞認着謂招降殺賊便是天下太平也如此章<lb/>
是聖門證仁第一大義與子路不忮不求子貢無驕無<lb/>
諂一様叅看今人都説不行四者還有四者根在又説<lb/>
在外面打叠不在裏面磨礲難道四者根株尚在外面<lb/>
乎又道不行底象如壅水如截瘧難道壅水截瘧夫子<lb/>
還説是難事也正如禹周驅逐鳥獸益稷粒食生民一<lb/>
<pb n="KR3a0099_WYG_002-4b"/>
段仁心還湏千年與舜文合證且勿説殺賊招降便是<lb/>
盜息民安即使比戸可封難説聖心便了也諸賢云此<lb/>
為首義如次義還是桃夭三章不某云我輩今日雖是<lb/>
課義實是探討聖賢消息某初來要明中庸密義已被<lb/>
曹公㸃破得出畢竟此中尚有一事如中庸其至中庸<lb/>
不可能此中庸字豈是皮膚如何要擇且如擇乎中庸<lb/>
此手豈錯如何又補箇一善出來聖賢心眼精微只看<lb/>
予智兩章針鋒細對擇執關頭指㸃不漏即此知止格<lb/>
<pb n="KR3a0099_WYG_002-5a"/>
物做到舜顔上去無復文章何况二義三義耶諸賢於<lb/>
是命筆以克伐章為第一得善句為第二桃夭章為第<lb/>
三是日暑氣蒸極諸賢集坐搆思忘疲某俯數廊柱唯<lb/>
有自愧晚刻吳雲赤先完兩義雲赤意與某水乳俱合<lb/>
既而諸賢首義以次畢投朱君薦蕭然𤣥引最得聖門<lb/>
進一步法謝有懷趙與蓮居常甚敏是日亦湛思良久<lb/>
乃出唯陳明師浩然吐所欲言於題中疑難掀摲殆盡<lb/>
某拈明師作對諸賢云凡聖門論仁常有兩義一義是<lb/>
<pb n="KR3a0099_WYG_002-5b"/>
密藏一義是進法密藏者對子淵子弓説克復敬恕當<lb/>
面認出内聖外王白地明光進法者對武伯子張説千<lb/>
乗百乗説清説忠背地藏着實用真體金針不度唯對<lb/>
子貢説立説逹挽却當中耳凡聖賢皆當中作出克伐<lb/>
怨欲不行已從當中挽住却未嘗洞中紅心如射箭者<lb/>
手强目髙時時穿透杆外此是博施濟衆的難事弓强<lb/>
手柔時時穿貼紅邉此是不行四私的難事然穿貼紅<lb/>
邉與穿透杆外者手地不同所以一挽之使近一慰之<lb/>
<pb n="KR3a0099_WYG_002-6a"/>
使進異日此義恐不明白纔對子張説能行五者天下<lb/>
為仁能行五者不行四私所謂抽他銅錢與他元寶也<lb/>
不行四私説不知其仁勿作四非禮反説天下歸仁所<lb/>
謂銷他財寶白地明光也諸賢於先難字都看得明白<lb/>
只未把聖門歴歴談仁處一一融㑹成一大塊陳明師<lb/>
似嘗看過却體貼透亮諸賢謂都看過只是夫子説不<lb/>
知便虛涵将去使人自㑹耳洪尊光心地最明淨於此<lb/>
處都看得圓成黄共爾看得圓成都於難字上體㑹大<lb/>
<pb n="KR3a0099_WYG_002-6b"/>
抵此題謂有難字替不得仁字有仁字把不住難字兩<lb/>
下投刀使强力敏手苦心攅眉者一齊心虛跕脚不住<lb/>
如顔夫子博約前後鑚仰髙堅何等艱苦難道心地上<lb/>
做起工夫便容易也所以顔子一箇禮字當子弓兩箇敬恕子<lb/>
弓兩箇敬恕當子張五箇恭寛信敏惠不是理路不同正是<lb/>
稟受領略各别若要一處抖擻特地證成便向旁門喫<lb/>
棒乞食去也是日諸賢各極研㑹楊峻人唐君璋鄭枕<lb/>
石張鎮樸人自豎義斐然足讃唯盧君復張徳聲尹孟<lb/>
<pb n="KR3a0099_WYG_002-7a"/>
寳以苦暑不及完篇翼日乃證次義勗之元屛鎮樸翼<lb/>
日過寓中問首次二義要㑹孰難某云此俱是聖門中<lb/>
第一要義克伐題如劉季入關決定要王仰視宮闕俯<lb/>
顧組璽無一不是王者與留侯商量封府庫圖籍俛首<lb/>
謝項此段精神畢竟與武湯夐别擇善題如武王入洛<lb/>
俘寳萬千到頭只是一篇洪範難之與仁説二既不得<lb/>
二中庸之與一善説一又不得一一邉是入海探珠一<lb/>
邉是登天捫斗纔着一毫麤心便是萬山突礙看顔子<lb/>
<pb n="KR3a0099_WYG_002-7b"/>
得一善後猶是拳拳服膺則聖藏中豈有合下領法只<lb/>
管手下入木三分不要擡頭虛放徑尺也桃夭三章無<lb/>
甚奥義然既當壇與曹公拈出便多作者鄒定基不作<lb/>
次義只拈桃夭之篇與楊玉宸同意復貽書見問云擇<lb/>
乎中庸得一善此善即至善也一字與中庸各何處下<lb/>
落若别有下落道不得中庸不可能也某云此事當日<lb/>
説之已明定基未曽面話且如中庸其至乎不是一善<lb/>
那得至來正謂擇至庸者不得一善所以民鮮能久矣<lb/>
<pb n="KR3a0099_WYG_002-8a"/>
虞廷學問要從精一説到執中若無精一豈有中字要<lb/>
截得來定基又問顔子執擇都在膺上博約都在我上<lb/>
克復都在已上原思克伐怨欲只見克己一邉把繇己<lb/>
章看不見了某云定基看顔子瞧着兩邉耶已字如有<lb/>
兩邊當如月蝕一邊去黒一邊生明迨其明時邊背安<lb/>
在且如克己定基尚謂未仁耶定基云不行與克己畢<lb/>
竟如何分别某云克復消息正如月蝕還明不行消息<lb/>
正如雲霧不興呌月蝕還明自家信得天下人亦信得<lb/>
<pb n="KR3a0099_WYG_002-8b"/>
呌雲霧不興自家把不住鬼神亦把不住也張鎮樸因<lb/>
問前日説不行章有兩義都是無盡義如何叅透某云<lb/>
何䖏看是有盡無盡鎮樸云難亦無盡仁亦無盡是無<lb/>
盡義霧不蔽山雲不蝕月是有盡義某云賢自叅會得<lb/>
透如論體者月明山蒼與雲霧了不相涉如論工者邊<lb/>
暗邊明各隨天下所見何䖏得有盡義耶<lb/>
翼日趙希五又問夫子教顔囘克復教仲弓敬恕教樊<lb/>
遲先難至原思獨云為難仁則不知豈分量不同立教<lb/>
<pb n="KR3a0099_WYG_002-9a"/>
亦異耶某云此事已曽講過不復須疑希五云考亭説<lb/>
克復是乾道敬恕是坤道作何分曉某云猶沈潛剛克<lb/>
髙明柔克耳難道樊遲原思一是屯道一是䝉道也希<lb/>
五云世云克己是提宗不行是對治如何某云提宗如<lb/>
服氣還丹對治如禁葷斷酒兩事細叅有何分别若是<lb/>
仁人只得呼吸尋常與天同運<lb/>
涂爾虞云先難後獲所獲云何如可謂難更當何獲未<lb/>
識攻苦休歇先後放下一齊俱有抑一齊俱無耶周季<lb/>
<pb n="KR3a0099_WYG_002-9b"/>
侯云約法三章少不得垓下一戰其義有可商不某云<lb/>
此則不同垓下一戰只為間道入關若使前途倒戈只<lb/>
得放牛牧馬豈有遏劉耆定又須翦伐一塲只是朽馭<lb/>
上頭戰兢無盡一心安穩難事又來堯舜相對再不説<lb/>
天下太平且及時為樂也<lb/>
林非著又問天下太平與歸仁一様氣象在邦無怨在<lb/>
家無怨亦是小康克伐怨欲不行可是分疆畫守自保<lb/>
城池不某云正是滕薛小邦亦行得王道惜他不行難<lb/>
<pb n="KR3a0099_WYG_002-10a"/>
道效死勿去亦是王者之師<lb/>
楊玉宸是日首義已先完取去某不復憶因問玉宸昨<lb/>
日意旨如何玉宸云顔之克復憲之不行講觧紛紛以<lb/>
天宰所見則顔有復禮在憲力求去克伐怨欲畢竟有<lb/>
頭腦無頭腦之别某憶前期黄共爾嘗問克己復禮禮<lb/>
是何物未及裁答言下憬然因問玉宸復禮是頭腦此<lb/>
頭腦安頓何處玉宸亦憬然某云無復非禮便是禮了<lb/>
此禮字更無可説譬如日出無不明處便是明了不消<lb/>
<pb n="KR3a0099_WYG_002-10b"/>
説明是日出也玉宸云日出便明此是頭腦未明要日<lb/>
出此是未有頭腦耳某云如賢説極是但知雲霧風雷<lb/>
日月亦自在但要吹盡油燈天雞自啼東方漸白耳<lb/>
呂而徳因問如此全是景候昔香巖童子問溈山的的<lb/>
大意溈山云我説不干汝事巖後因擊竹有悟禮謝溈<lb/>
山云當時若與説破豈有今日不審原思景候到時又<lb/>
是如何某云吾道則無此法夫子對曽子説吾道對子<lb/>
貢説予一貫明明呈身見顔囘勞苦直接他文禮路上去<lb/>
<pb n="KR3a0099_WYG_002-11a"/>
見子貢施濟直挽他立逹路上來何嘗看人自啼自静<lb/>
只是前頭説難説獲説為之難後來説易説簡説易簡<lb/>
而理得要人此間探討尋求得箇真歸宿不漫下工夫<lb/>
也外道只管虛虛聞聲應響如心風兒切勿靠信<lb/>
周房仲當時亦問夫子以乾坤兩義提出克復敬恕至<lb/>
如成卦提出虛字繫辭又提出寂字老之清淨佛之妙<lb/>
明皆從此出今日如何説不靠信得他某云寂感虛受<lb/>
此是世間人事神明一定道理豈是佛老割據得去又<lb/>
<pb n="KR3a0099_WYG_002-11b"/>
豈是夫子隂隲䕶他且如仁字一字是夫子特呼出來<lb/>
為五經玉璽任他説慈説捨説果説報説秘密妙義何<lb/>
嘗有一字頂戴得去一字滲破得來即如克伐怨欲四<lb/>
字隨他五隂六塵諸垢淨相包裹備盡此處斷除夫子<lb/>
猶未許他仁字何况黒白雌雄之間<lb/>
鄭孟儲極是湛深人尚有此意亦云談到心性上去便<lb/>
在乾竺𤣥中某云何處見在他𤣥中孟儲云譬如無意<lb/>
必固我不行克伐怨欲此中磨勘逾磨逾細便覺空藏<lb/>
<pb n="KR3a0099_WYG_002-12a"/>
是箇盡頭某云正是此處為他救命為他下藥如荷蕢一<lb/>
流人夫子直曰果哉末難此箇難字是他瞑眩金丹古<lb/>
今豈有不格一物能明萬物不盡已性能盡物性的道<lb/>
理如是一路掃除便成透亮試看日月星辰豈是掃除<lb/>
透亮得來如説磨硏淨盡便與空隣譬如骨角玉石千<lb/>
倍下工只期無憾豈有切磋琢磨直到絶無纔稱明了<lb/>
此一種書晦庵諸老辨之已熟我們再不消説<lb/>
朱季乂又問心性兩字是聖門常談語孟多間稱之者<lb/>
<pb n="KR3a0099_WYG_002-12b"/>
大學言心獨不言性中庸言性竝不言心豈修齊治平<lb/>
許大事業皆從心造不從性造參贊位育許大學問皆<lb/>
繇性造不從心造歟抑心性是一是二吾儒所云存心<lb/>
養性與老氏修心鍊性釋氏明心見性遠近異同歟某<lb/>
云此是賢考究來問的抑是賢謄録來問的如考究來問者某曽<lb/>
講過諸賢偹知如謄録來問者想先輩自有文章也季乂云是<lb/>
俊記得俊初來實未聞説某云看頭日格物明善意義自曉<lb/>
是日剖析斯義於制私一路不入拘儒不墜佛老賴諸<lb/>
<pb n="KR3a0099_WYG_002-13a"/>
賢長助實多而次藝發皇在諸賢心上實未盡暢因問<lb/>
尤詹茹云擇乎中庸此中庸是散見天下的抑是環集<lb/>
吾心的得一善是中庸融㑹的是中庸揀選的詹茹云<lb/>
顔夫子與大舜一様聰明一様擇法問察之下兩端盡<lb/>
融如食知味如行得寶何由窺測得他某云顔囘亦是<lb/>
人耳就陋巷絃誦上體貼如何便到虞廷上事詹茹云<lb/>
虞廷深山想與陋巷一様工夫某云賢説得好孟夫子<lb/>
最善看書顔囘在陋巷擇得一善便拳拳服膺此是舎<lb/>
<pb n="KR3a0099_WYG_002-13b"/>
之則藏一路虞舜在深山聞得一善便沛然若決江河<lb/>
此是用之則行一路詹茹云如此則得一善不消看到<lb/>
至善上去也某云此則不同中到庸處如銀出火鍊用<lb/>
熟成得一善如丹頭㸃就百寶所宗且如人倫方員要<lb/>
有至極得一聖人規矩握要所㑹自然不同譬如一般<lb/>
規矩亦有極精極㣲工夫所謂精以致一也詹茹云然<lb/>
則顔子已到知止能得地位某云古人學問千聖同條<lb/>
静安生慮雖在吾輩何敢不勉<lb/>
<pb n="KR3a0099_WYG_002-14a"/>
黄君琬隨問中字既是未發一善字更是何物李延平<lb/>
勸人觀未發氣象此觀字即是擇字否既於無可擇處<lb/>
著得又於不著一善處得善此等㣲𣺌下文告哀公又<lb/>
於擇善下分派出學問思辨來此是同是異某云賢問<lb/>
得極好古人説此中字只就無過不及上看分化原頭<lb/>
少不得一畨鍜鍊吾人學問思辨工夫正於此處措手<lb/>
如九二大人亦有學問聚辨的淵源耳凡人錯處都在<lb/>
極㣲極𣺌正視不到處如在昭昭路上不是無忌憚的<lb/>
<pb n="KR3a0099_WYG_002-14b"/>
豈有差池且如此天下根原萬物秘藏要銖兩不差定<lb/>
費多少心力此中工夫切勿疑誤<lb/>
呂而遠曰小人無忌憚是糠粃一世不消説了君子而<lb/>
時中却是天長地久不隨風雨明晦的然如此中庸經<lb/>
決擇過尚有一不一處是何縁故不敢謂一善是中庸<lb/>
錯出單義又説不得是中庸了義歸墟看來中庸是舟<lb/>
一善是柂性善是中庸柂工某云都是但一善不是了<lb/>
義歸墟將謂終身日日買船選柂也某憶先儒每坐講<lb/>
<pb n="KR3a0099_WYG_002-15a"/>
論必問孔門所樂何事顔子所學何學初意以原思與<lb/>
顔子對照看出不遷不貳而諸賢紛紛為每事擇善隨<lb/>
時處中二語縛著因林興公來問顔子亞聖過怒應無<lb/>
如何還有某云賢看不遷怒不貳過細抑不行克伐怨<lb/>
欲細也如説克治工夫再無麤細之别如看他體㑹源<lb/>
瀾支節迥然難齊興公云夫子教他下手亦在視聽言<lb/>
動上何嘗直破心扃某云正在此處備見天性凡人下<lb/>
手要有得手用力要有得力處如在怒過上下手終身<lb/>
<pb n="KR3a0099_WYG_002-15b"/>
是箇怒過也興公云如在已上下手豈終身是箇已在<lb/>
某云此不同試把手掌當日照過何者是汝骨月去了<lb/>
非禮便是禮了已克禮復如何猶説已在興公云如此<lb/>
繇己之己與克己之已是一是二某云汝兩手擦面誰<lb/>
是汝手誰是汝面汝自家梳洗整頓衣冠雖有别人亦<lb/>
是汝的此處十分分明如何自家倒錯興公又云畢竟<lb/>
顔子得力何在某云不會首義再看二篇莫若郭受子<lb/>
所云隨立隨掃也<lb/>
<pb n="KR3a0099_WYG_002-16a"/>
謝有懷張勗之柯魯生於是一齊悟一善之善不是等<lb/>
閒自捐所問不煩更答<lb/>
張元屏云中字既明白只如庸字舜顔武周許大事業<lb/>
在夫子都看作庸行誠明性教而下篤恭治平而上聲<lb/>
臭盡處夫子都看作庸言此中擇執何處下落某云看<lb/>
中庸首尾是中庸下落大學開頭説止至善中庸婪尾<lb/>
説無聲無臭至矣庸常道理直到此處不是舜顔誰人<lb/>
領略賴賢提掇不使坐上淺看中庸輕批至善也<lb/>
<pb n="KR3a0099_WYG_002-16b"/>
唐君瓚以補課見過偶聞是説便云瑒常疑希聖希天<lb/>
之説如中庸首章不睹不聞未曽説至只説致字末章<lb/>
無聲無臭不説致字止説至字大學至善致知顔囘擇<lb/>
中得一此不是希天而何某云極是一部中庸束到頭<lb/>
了只有兩字歸結一實如何諸賢尚有紛紛之疑<lb/>
先是與曹公説時中時趙與蓮坐次稍遠不聞講論因<lb/>
舉前話云君子時中小人無忌憚無忌憚只是不戒懼<lb/>
時中只是戒懼不知此戒懼時便是擇守功夫抑是誠<lb/>
<pb n="KR3a0099_WYG_002-17a"/>
明前頭不思不勉時候也某云此事前説已明嚮來呂<lb/>
而遠亦疑時中不是戒懼黄君琬又疑看未發氣象不<lb/>
是擇中大抵戒懼則時時做得不戒懼則時時做不得<lb/>
擇乎中庸不能朞月如何説是時中畢竟於隱㣲去處<lb/>
工夫不到如要刻刻致精自然無朞月終身之别隨他<lb/>
説時中變化我只管是刻刻獨知再勿隨他横生手脚<lb/>
是日二義頗明諸賢旁及他義黄太文問川流敦化楊<lb/>
峻人問仁本孝弟洪尊光問同室鄉隣鄭枕石問顔囘<lb/>
<pb n="KR3a0099_WYG_002-17b"/>
禹稷尹孟寶問不知不能黄共爾問知一知十或理可<lb/>
旁通或言須異日皆裁答未能詮次有盡惟陳明師未<lb/>
有言話因問明師亦有學誨不明師問聖門言一貫者<lb/>
二參言下便承指出忠恕何等直捷賜言下黙然後談<lb/>
性道尚有疑關豈是從人貫者心地易尋從天貫者命<lb/>
前難語抑是魯者蹠實言在意中慧者課虚意在言外<lb/>
耶某云此則未能要解者湏是曾參不死端木復生陳<lb/>
明師固問張徳聲亦以是請某退避曰若説者又是被<lb/>
<pb n="KR3a0099_WYG_002-18a"/>
人惶怪一塲徳聲曰何事某云某前在浙江曾發此義<lb/>
及至毘陵與謙止叅證殊未慊心某生平謂人心頭學<lb/>
地須積精而成如一片日頭晃赤赤無一㸃昬昧團團<lb/>
天中只一片日子日北則晝長氣熱萬物皆生日南則<lb/>
晝短氣寒萬物皆死觸鹵而出則為雷霆迫氣而行則<lb/>
為風雨餘光所照以為星辰餘威所薄以為潮水爆石<lb/>
為火融金為液出入頂踵照於心繫如此世間無一物<lb/>
一事不是日頭串透人生學問精誠常如此日然後能<lb/>
<pb n="KR3a0099_WYG_002-18b"/>
貫串六虚透徹上下千里萬里無有障隔如此便到十<lb/>
世百世更無芥礙了稍不如此雖杵針鐵線穿鑽不來<lb/>
何况鋼城十重内外眀師唯唯徳聲曰此是天道抑是<lb/>
人理耶某云隨賢穿串莫問阿誰<lb/>
張鎮樸復理前語云前日問詩中三頌却未曾説周商<lb/>
與魯王豳與秦風頌始終如何綴繫某云此不須説詩<lb/>
曰眀眀在下赫赫在上又曰維南有箕維北有斗又曰<lb/>
嘒彼小星三五在東鎮樸呀然若未嘗聞者諸賢扵是<lb/>
<pb n="KR3a0099_WYG_002-19a"/>
開指稍濶<lb/>
朱君薦問左國為春秋正傳春秋災異不指事應而左<lb/>
氏言之歴歴不疑将左氏補仲尼之缺抑賢人所詳聖<lb/>
人置不論與某云史失之誣易失之賊只看他無失處<lb/>
不要看他失處君薦曰現前失在何處某云君子之失<lb/>
也如日月之食也日月何曾樂要食在<lb/>
唐君璋又問北極遠近不同自是地形漸别漳南燕北<lb/>
相差十三四度過此以徃顛踵反植於理如何某云此<lb/>
<pb n="KR3a0099_WYG_002-19b"/>
是常談又何足怪<lb/>
羅期生問焦京王楊諸易同異某云寂然不動感而遂<lb/>
通何説之有<lb/>
吴雲赤以前問多不復置問某云姑舉一二雲赤云聖<lb/>
賢損益差等如周公太公報政論治逆知其後必簒必<lb/>
削何不更求至道豈是精神有限抑是時勢使然某云<lb/>
此則未知若是轉移得住一變再變現亦有人却無變<lb/>
處又云蘇空同曰西漢風俗頽敝繇髙祖不事詩書東<lb/>
<pb n="KR3a0099_WYG_002-20a"/>
漢名節厲興繇世祖敦尚儒術莽操難易自是二祖異<lb/>
趣果是世運使然亦是風㑹之故某云此亦未知但使<lb/>
黨錮不興諸賢未盡延熹餘厯尚在炎年雲赤又云宋<lb/>
晉兄弟之國士風兵旤約畧相同今人逺邁漢唐何亦<lb/>
有議論成功之歎某云此則不知聽諸先生私憂過計<lb/>
某則寸田尺宅未能自謀<lb/>
林非著已嘗問過又來談云定危者與人諸葛武侯鞠<lb/>
躬盡瘁負許才識不能復卯金之業就如一箇閹皓提<lb/>
<pb n="KR3a0099_WYG_002-20b"/>
蹋不住如何得使張陸歸誠若使人有此等才識又有<lb/>
此等至性一心貫串天人一心自比管樂兩下分馳不<lb/>
知此時於心性内如何叅得透於體用上如何看得定<lb/>
又如何做到盡頭處某曰此又未知若要知者試問原<lb/>
思做到頭時克伐何在做不到頭時怨欲何在一匡受<lb/>
賜鮑叔未知其始孤城不下魯連不知其終今日只做<lb/>
文章奈何便要上下今古<lb/>
翼日某以負土復還山中且餘未悉以竢來期<lb/>
<pb n="KR3a0099_WYG_002-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0099_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕壇問業卷二<lb/>
</p>
<p>
</p>
  </div>
</body>
</text>
</TEI>
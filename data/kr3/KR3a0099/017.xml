<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷十七</head> <lb/>
    <p>
<pb n="KR3a0099_WYG_017-1a"/>
欽定四庫全書<lb/>
　榕壇問業卷十七<lb/>
　　　　　　　　　　　　明　黄道周　撰<lb/>
丙子春某以守歳還山獨處墓下時諸親朋各以歳事<lb/>
家居未遑講論而某新奉環命將改茘衣擬拜疏請告<lb/>
稍謝朋從山中書籍皆朽蠧無復足披抱膝看松增其<lb/>
寥落簡諸友尺牘中有陳克韞問業十則劉薦叔問業<lb/>
二則克韞長樂人為平和司鐸敦尚文行所稱道最深<lb/>
<pb n="KR3a0099_WYG_017-1b"/>
至可觀劉薦叔福安人以訪郡守至亦邃於學問又有<lb/>
薛當世大志寧徳人問學四五事皆名孝廉不相迂鄙<lb/>
又有檇李陳獻可藎謨商三易皇極亦六七事未有以<lb/>
答也自揣寡陋生於海裔未有聞知然諸君子皆淵懿<lb/>
拔俗即無以答之其問難宜自足傳因略為次於後<lb/>
陳克韞一問榕壇講屢空説命字大是不同命屬太虚<lb/>
屢空則近於虛故曰庶乎貨殖屢中便礙於虚故曰不<lb/>
受命顔子亦多中時但中仍是空如簞瓢陋巷已算到<lb/>
<pb n="KR3a0099_WYG_017-2a"/>
周流無用處子貢亦有空時但空不能屢如到切磋<lb/>
琢磨後前見已自無存是兩賢絶詣但曰屢空便有不<lb/>
空時簞瓢陋巷尚有簞瓢陋巷在三月不違亦尚有三<lb/>
月在曰屢中便有不中處性道文章却推解不來聞一<lb/>
知二亦遺落處多如夫子者周流天下何處定是曲肱<lb/>
疏水罕言雅言何處定是見聞解悟到是兩賢之所未<lb/>
及又云夫子於兩賢往往較量㸃化一貫為屢中切劑<lb/>
屢空亦為竭才微㫖鄙夫一章次於多能之後與如愚<lb/>
<pb n="KR3a0099_WYG_017-2b"/>
多識一樣著眼豈不是㸃化分明某云某看書何曾到<lb/>
此某一日曾晤丁玉明坐久無可酬對者某因云顔子<lb/>
竭才又稱屢空夫子説我叩兩端而竭焉此兩竭字與<lb/>
空字如何取證玉明云先生胸中豈有未竭處某為爽<lb/>
然又憶辛未春日劉完公初入都問屢空貨殖之義某<lb/>
云屢空便是顔子窮欠貨殖便是子貢聰明向後完公<lb/>
再舉此語某遂不認某向曾説簞陋有餘周流無用曲<lb/>
肱疏水現前富有天下三十屢空現前享有兗國古今<lb/>
<pb n="KR3a0099_WYG_017-3a"/>
只有兩人一稱鰥夫一稱貧天一者享壽百年一者廟<lb/>
食百世子貢恁地聰明豈遂億不到此億不到此不成<lb/>
子貢也張明公曰不弛勞而底豫舜其功無所逃而待<lb/>
烹申生其恭亦看得六七分意思<lb/>
克韞又問博學無所成名黨人無心議擬已寫出夫子<lb/>
上達莫知境地夫子以為知己纔説出下學實際來夫<lb/>
子一生不厭不倦只下學上達一句開頭説學習便道<lb/>
不知不愠説中庸便道遯世不悔學到不見知處直是<lb/>
<pb n="KR3a0099_WYG_017-3b"/>
心體上取照非世人聞見所及故以上達破子貢聞見<lb/>
榜樣然不言下學是何等工夫子貢粗心却不復尋故<lb/>
聞黨人之語遂指出射御以示門弟子禮樂射御書數<lb/>
正是下學吃𦂳處射者反已最可悟道御之一事與周<lb/>
流較親故曰吾執御矣蓋實實約略生平如此非是權<lb/>
對也黨人雖不學却千里相遇子貢雖聰明却當面錯<lb/>
過某云子貢何曾錯過下學上達依舊是一貫本子只<lb/>
説箇上下十倍分明夫子對子貢傾㕑倒<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>子貢見夫<lb/>
<pb n="KR3a0099_WYG_017-4a"/>
子目定心癡一日陡問女以予為多學而識之者歟子<lb/>
貢理㑹猶未十分忽聞一貫如富子驟貧又一日見夫<lb/>
子自稱莫我知也夫子貢商量未下忽領得下學上達<lb/>
如貧兒驟富言下再著不得一毫言語聖者自示賢者<lb/>
自承悟人不討下手美人不現全身如曾子門人便須<lb/>
償他忠恕一飯之外禮意蕭然今日如何又把殘羮當<lb/>
作太牢之享執射執御分明是破著名心銷他學障老<lb/>
子云如大久矣其細聖賢學問中無復有細於御者何<lb/>
<pb n="KR3a0099_WYG_017-4b"/>
曾見周公以卜宅致富虞舜以陶漁興家<lb/>
克韞又問前日説孟子學易以五百餘歳見知聞知闡<lb/>
發深微然孟子學問盡於不動心不動心在知言養氣<lb/>
易中何處説知言養氣只是孔子聖之時也時即是易<lb/>
進退存亡不失其正仕止久速各當其可此便是易了<lb/>
某云如是人都曉得再不須問亦不須説易云將叛者<lb/>
其辭慚中心疑者其辭枝吉人辭寡躁人辭多誣善之<lb/>
人其辭游失其守者其辭屈此便是孟子知言易其心<lb/>
<pb n="KR3a0099_WYG_017-5a"/>
而後語定其交而後求知微知彰知柔知剛此便是孟<lb/>
子養氣養到此處纔説得三極自如一極不動不要泛<lb/>
泛自酬應上看人工夫<lb/>
克韞又問知其性則知天矣此章心性身命只是一套<lb/>
事知得透即是行行得透即是知學庸兩部都是心性<lb/>
上事易説窮理盡性以至於命孟子説盡心知性以至<lb/>
立命想亦無甚差别大抵窮理至於盡心則盡矣盡心<lb/>
是知亦是行盡心以下孟子字字説易盡心以上孟子<lb/>
<pb n="KR3a0099_WYG_017-5b"/>
事事學易盡心以上即孟子六十四卦盡心以下即孟<lb/>
子繫詞孔子有孔子之易孟子有孟子之易猶伏羲有<lb/>
伏羲之易文王有文王之易某云讀書尚論最要實安<lb/>
得如此櫽括易字一字豈可通掛孟子七篇前五篇上<lb/>
下都論仁義禮樂霸王聖賢的的大意告子盡心兩篇<lb/>
纔為學庸疏明心性為窮理源頭闗防萬世錯路所云<lb/>
盡心者大要明善而已明善即是致知誠身即是格物<lb/>
物格知至即是至命孟子云知命者不立於巖牆之下<lb/>
<pb n="KR3a0099_WYG_017-6a"/>
此即格物的的大意人把學庸論語來看孟子字字分<lb/>
明何消以易溷他伏羲文王孔子三聖相傳於易前不<lb/>
敢錯説半字程子説顧兔可以作易常為之噴飯孟子<lb/>
即是論語學庸疏義耳趙岐云孟子書七篇二百六十<lb/>
一章三萬四千六百八十五字孫奭云天以七紀璇璣<lb/>
運度七政分行故以立法二百六十一章以當二十一<lb/>
歳之月三萬四千六百八十五字以當九十五歳之日<lb/>
離其七篇分章贏縮以當一歳之辰自孔門來著作無<lb/>
<pb n="KR3a0099_WYG_017-6b"/>
有精於孟子者又其全書未經滅裂是則告子盡心謂<lb/>
之開陽瑶光矣是皆看孟子太髙然見古人用心未嘗<lb/>
潦草對聖賢開目也<lb/>
克韞又問心字易知性字難明性一也朱子解性以為<lb/>
兼氣質而言語雖本於程子然似有二性矣要之性不<lb/>
離氣質第不襍氣質而言耳非特耳目口鼻為氣質即<lb/>
心亦是氣質心之生處是性譬如火是氣質火之光處<lb/>
是性水是氣質水之流處是性心之生處即仁義禮智<lb/>
<pb n="KR3a0099_WYG_017-7a"/>
故曰性之徳告子以生為性原不差朱子以知覺運動<lb/>
解生亦不差第後人認知覺運動屬血氣猶孟子所難<lb/>
白雪白玉者遂差耳不知孟子初未嘗非告子特恐其<lb/>
分别未精必流為義外之説故就生字盤他盤到根心<lb/>
生色所在則幾希之義亦明白惜告子不得而遂勿求<lb/>
耳某云克韞與達巷囘䕶猶可何與告子囘䕶自孟子<lb/>
後無有知性者董賈尚不錯至周程便錯耳夫子説性<lb/>
相近只論上智下愚之初不論上智下愚之末耳智愚<lb/>
<pb n="KR3a0099_WYG_017-7b"/>
末流皆是習豈是性便如此克韞説不雜氣質而言此<lb/>
句最好説不離氣質而言便不得氣有清濁質有敏鈍<lb/>
自是氣質何闗性上事如火以炎上為性光者是氣其<lb/>
麗於木而有明暗有青赤有燥濕是質豈是性水以潤<lb/>
下為性流者是氣其麗於土而有重輕有晶淖有甘苦<lb/>
是質豈是性生字只是就字起義也如何便指為性天<lb/>
地之大徳曰生生是天地之性是就理上看來故曰天<lb/>
生蒸民有物有則民之秉彞好是懿徳不曾以二氣交<lb/>
<pb n="KR3a0099_WYG_017-8a"/>
感者稱性也以生謂性自然以食色為性以食色為性<lb/>
便與鳥獸異類無别耳記曰别聲被色而生只是説他<lb/>
活路豈是所以生之理也就生上可拆到幾希所在猶<lb/>
王伯安少年拆竹木要求理所在也水之潤下火之炎<lb/>
上金之從革木之曲直人之仁義禮智信豈可拆其形<lb/>
體而求之只就形色看出天性則是聖人盡性之妙看<lb/>
天下山川草木飛潛動植無一不與吾身相似此從窮<lb/>
理格物來邵堯夫三十年纔見一半如何便以一句塞<lb/>
<pb n="KR3a0099_WYG_017-8b"/>
之凡聖賢立言再不糊塗勿為傍門所誤<lb/>
克韞又云天字易知命字難明大抵天命之説亦猶心<lb/>
性之説心之生處是性天之不已處是命天何以見不<lb/>
巳即在人心之生生處故曰天命之謂性天之行健無<lb/>
息即心之戒慎恐懼所以説命必到無聲無臭説性必<lb/>
到不睹不聞天命至處便是太極太虛心性至處便是<lb/>
至誠至聖天之有氣數亦猶人之有氣質性無所麗麗<lb/>
於氣質命無可見見於氣數故言氣質而心性即在其<lb/>
<pb n="KR3a0099_WYG_017-9a"/>
中言氣數而天命即在其中不可分天命為理氣數為<lb/>
數猶不可分心性為理氣質為質也某云説合一處何嘗<lb/>
不合説精微處自然要條段分明天有氣數人有氣質<lb/>
天命在氣數中人性在氣質中何嘗不是然説氣數則<lb/>
有災沴之不同説天命則以各正為體説氣質則有智<lb/>
愚之異等説人性則以至善為宗氣數猶五行之吏分<lb/>
布九野與晝夜循環猶人身之有脈絡消息天命猶不<lb/>
動之極向離出治不與斗柄俱旋即人身之心性是也<lb/>
<pb n="KR3a0099_WYG_017-9b"/>
心性不與四肢分咎天命不與氣數分功天有福善旤<lb/>
淫人有好善惡惡中閒寂然感而遂通再著不得一毫<lb/>
氣質氣數不睹不聞無聲無臭只是性命宅子於不睹<lb/>
聞處見睹聞於無聲臭處斷聲臭纔是宅子上認著主<lb/>
翁四面巖牆走來試命一團花酒就中取性縱使不死<lb/>
不昏亦是他數髙禀厚難道是立命知性也凡説性命<lb/>
只要盡心者不欺本心事事物物當空照過撞破琉璃<lb/>
與天同道四圍萬里不見浮雲<lb/>
<pb n="KR3a0099_WYG_017-10a"/>
克韞又云前日嘗講夏時之義因思建子建丑之説舊<lb/>
紀所傳載之巳久然信史不如信經疑今不可疑古春<lb/>
秋書春王正月之義本直截而無可疑合之詩經七月<lb/>
流火七月食瓜益無可疑者豳風作於周公底定之後<lb/>
而周禮以正月之吉始和懸象魏曰始和明是孟春<lb/>
未嘗建子也即商建丑亦未有實考惟商書伊訓太甲<lb/>
元祀十有二月乙丑見之經耳然既稱十二月則是未<lb/>
嘗改月也自軒轅以來皆以孟春正月為歳首代有律<lb/>
<pb n="KR3a0099_WYG_017-10b"/>
厯而子獨取夏時者蓋天道運行每數年一差想夏厯<lb/>
獨考較不繆比諸厯為精故夫子用之非疑周正也然<lb/>
正朔原無所改而行事或有相兼夏書云怠棄三正則<lb/>
建寅而兼用子丑昔亦有言之者也今建寅亦以冬至<lb/>
稱賀又以十月為歳終而行鄉飲酒禮固未嘗以子月<lb/>
為正朔也如此則豳風與春秋亦可以了快而無疑矣<lb/>
某云習見此説讀書要有憑據不可專以意斷之公穀<lb/>
要以意斷事然至於春王正月不敢以意斷為寅月者<lb/>
<pb n="KR3a0099_WYG_017-11a"/>
是其親見不可誣也史遷親用秦人建亥其書二世至<lb/>
武帝以上皆無寅月今諸世表現在可考既不疑於史<lb/>
遷不可疑於公穀左氏凡厯書時月之不敢違者要以<lb/>
日食為本使日食不必問則朔望時日皆為無用矣夫<lb/>
子之不改周厯此無足疑夫子之用夏時要是一家私<lb/>
論安可便變魯史以紀時事也春秋書春王正月春王<lb/>
二月春王三月此所謂三正以示列代之所致謹不可<lb/>
以月令繩之汲冢書有周月稱一月既南至昏昴畢見<lb/>
<pb n="KR3a0099_WYG_017-11b"/>
日短極日月俱起于牽牛之初右囘而行歴十二舍終<lb/>
則復始又云周正歳道數起於一而成於十次一為首<lb/>
其義則然凡四時成歳有春夏秋冬各有孟仲季十有<lb/>
二月各有中氣以著時應春中雨水春分穀雨是則汲<lb/>
冢之意謂數厯則以一二三四數時則以春夏秋冬也<lb/>
豳風數日則云一之日觱發二之日栗烈三之日于耜<lb/>
四之日舉趾又云二之日鑿冰冲冲三之日納于凌隂<lb/>
四之日獻羔祭韭三之日即寅月也而不稱歳首尚以<lb/>
<pb n="KR3a0099_WYG_017-12a"/>
日命之數月則以巳月為始云四月秀葽五月鳴蜩八<lb/>
月其穫十月隕蘀又以午月繼之曰五月斯螽動股六<lb/>
月莎雞振羽七月在野八月在宇九月在户十月蟋蟀<lb/>
入我牀下蓋當時各以干支紀歳以隂陽别之十月無<lb/>
陽而謂之陽月四月無隂而謂之隂月日干月支五年<lb/>
再閏歳陽在於𤣥枵則歳隂在於星紀律隂在大吕則<lb/>
律陽在黄鍾星窮於亥而律窮於已故干不數亥以甲<lb/>
數子十一月甲子十二月乙丑正月丙寅二月丁卯變<lb/>
<pb n="KR3a0099_WYG_017-12b"/>
月為日以一二三四呼之五歳而復始支不起午以已<lb/>
起已四月己巳五月庚午六月辛未七月壬申八月癸<lb/>
酉九月甲戌十月乙亥甲與已合五歳而復始戊辰皆<lb/>
土也姑洗之律隂陽盛交合有日月故曰春日又曰蠶<lb/>
月凡天人之務至五歳而備矣日月之交五月而變揲<lb/>
蓍之法陽四而隂八故以四呼日以八呼月秀葽鳴蜩<lb/>
食鬱亨葵剥棗築場納稼及於條桑此八月者聖人所<lb/>
以成務也其四日則聖人以之經始聖人之分别日月<lb/>
<pb n="KR3a0099_WYG_017-13a"/>
損益隂陽本蓍與律煩重其事以告後世之逺者至其<lb/>
改憲分明三代異制觀於十月云隕蘀云納禾稼云滌<lb/>
場云為改歳為春酒則子月之為歳首明矣七月鳴鵙<lb/>
食瓜其氣候原是五月九月叔苴十月隕蘀氣候亦似<lb/>
八九月豳在周原之西決無晩寒差兩月理然不敢定<lb/>
為先時者以斯螽一章覩牀下而嗟婦子改歳之義不<lb/>
可易也詩稱二月初吉載離寒暑言寒而不言春又稱<lb/>
維暮之春亦又何求言春而不言初大抵語日月則取<lb/>
<pb n="KR3a0099_WYG_017-13b"/>
之易有四有八以一為始語寒暑則取之律可叙可歌<lb/>
以辰為端也曾㸃説暮春浴沂自然是建辰之月孟子<lb/>
説七八月間旱則還在未申之間所以然者孟子言日<lb/>
月而曾㸃語寒暑耳世儒不見汲冢書另有月令另有<lb/>
時訓又不知周公所以煩重其説使士君子究其理田<lb/>
夫野叟辨其事習見夏時則曰正二三月為春七八九<lb/>
月為秋耳五年再閏十九年七閏之説置不復考故夫<lb/>
子特録豳風以起小雅使人知有日月寒暑之異七月<lb/>
<pb n="KR3a0099_WYG_017-14a"/>
始寒則正月始暑甲日始陽則已日始隂戊以陽兼隂<lb/>
則癸以隂兼陽五年而知其閏十九年而知其次三四<lb/>
十九戊癸互宅此道不與讀書者治之寧當與田畯耳<lb/>
語乎仲尼以詩自為詩春秋自為春秋詩可以諷詠而<lb/>
通春秋觸目衆所共睹既不宜别為日月寒暑之説又<lb/>
不敢更改時制移時換月故以春還春以秋還秋以一<lb/>
王之憲不可擅易以亂小民之耳目又不宜更定以煩<lb/>
君子之心志使後之人有通於其説謂春非春秋非秋<lb/>
<pb n="KR3a0099_WYG_017-14b"/>
者則丘有罪焉耳是則仲尼之與周公同過也攷周克<lb/>
商之月在於𤣥枵日月星辰皆在北維因為歳首以祀<lb/>
人鬼始於黄鍾猶太甲初年遵用殷憲十有二月祀於<lb/>
祖廟也然殷不改歳而周則改歳既改歳則未有不書<lb/>
元春而書冬仲者此皆事理必然無足多怪至於制作<lb/>
則周公備極矣三分四時八尺取晷復為元始如用立<lb/>
春則太蔟之律發於明夷觀其享祀用樂天主夾鍾地<lb/>
首林鍾人用黄鍾其義可見豈有周公仰思待旦不知<lb/>
<pb n="KR3a0099_WYG_017-15a"/>
顓頊以來四帝一王同用建寅之是自仲尼立議以後<lb/>
人皆唯唯夏時是遵其實不知夏時遵合何㫖止謂泰<lb/>
月大來農政伊始耳仲尼損益百王與顔囘特發此論<lb/>
明白易曉亦欲省周公之煩重還天下因天下以知百<lb/>
姓無敢汨五始棄三正者并不敢以反古之説詆議聖<lb/>
賢至如建寅之説二分二至自黄帝以來播於閭巷其<lb/>
誰不知杞宋所傳當於漢初尚有顓頊正厯及正殷厯<lb/>
諸書夫子皆以為非時而斥之當周室東遷熊楚稱王<lb/>
<pb n="KR3a0099_WYG_017-15b"/>
時想即有别建三正私行其厯者夫子特筆以識周正<lb/>
當時之譏夫子猶今日之疑周時今日之宗夏時猶夫<lb/>
子當日之尊周正也凡春秋日食間有難知至於灾祥<lb/>
雷雨極為易考隱公九年春三月癸酉大雨震電庚辰<lb/>
大雨雪春三月即夏正月故以雨電為灾既已震電不<lb/>
宜復雨雪故亦書雨雪如夏正驚蟄而後大雨震電又<lb/>
何足異乎近以法推三月無癸酉庚辰癸酉乃二月十<lb/>
日庚辰乃二月十七日如此則震電為寪舍而發矣又<lb/>
<pb n="KR3a0099_WYG_017-16a"/>
桓公八年冬十月雨雪亦是夏正酉月不宜雨雪十四<lb/>
年正月無氷亦是夏正子月不宜無氷如解凍後又何<lb/>
足疑僖公三十三年冬十二月隕霜不殺草李梅實此<lb/>
是亥月無疑唯二年春王正月不雨至夏四月不雨疑<lb/>
為子月未宜雨耳然已帶四月六月而書則非為正月<lb/>
宜雨也襄公廿八年亦書春無氷如夏正者又何足異<lb/>
略舉數條可以豁然康成守道不篤以蜡祭息老物謂<lb/>
建亥之月是矣又謂上春釁龜疑是寅月然秦人自以<lb/>
<pb n="KR3a0099_WYG_017-16b"/>
亥月釁龜康成稱為歳首又何必疑周人之釁龜移於<lb/>
寅孟乎康成不精春秋故持兩端然其解周禮正月始<lb/>
和為和輯典制不指氣候卓哉其言之矣世儒寡學單<lb/>
舉致論要當詳悉與之共明萬勿以某為誕也<lb/>
克韞又云嚮與考較事見在邦必達題作者多就應世<lb/>
上此似非是玩質直三句是學問絶大本領非聖賢不<lb/>
能知非聖賢不能行極不是酬應作用也大抵此章為<lb/>
聖賢而發當時狂狷學力不深陶養未至尚有動而忤<lb/>
<pb n="KR3a0099_WYG_017-17a"/>
俗反而自疑所在此自疑所在却是好義未到頭處世<lb/>
人看他疏畧動成非笑惟鄉愿輩同流合汚與衆喣喣<lb/>
到處騰譽子張却有學術之憂直欲勘究到底看他是<lb/>
箇達人不是達人抑是鄉里吠聲之輩夫子見他説箇<lb/>
聞字纔為他一一剖判説出色可取直不可取仁可取<lb/>
義不可取自慊人可居自信人不可居排他聲聞之輩<lb/>
為無根之流斂此狂狷之氣就中行一路此便是盈科<lb/>
後進成章必達的意思某云此則精微此便是下學上<lb/>
<pb n="KR3a0099_WYG_017-17b"/>
達根基<lb/>
克韞又云達是精神貫徹達處都無聲名聞譽只是天<lb/>
知人知自家洞朗悦親順親信友獲上亦從此貫去謹<lb/>
愿之人只能做出忠信廉潔不能做出忠孝大事在家<lb/>
也只是阿容説孝子不違其親在朝也只是阿容説大<lb/>
忠無所擊忤世人見他軟美説話好聽便推轂他後來<lb/>
極不濟事壊人邦家做自己聲名所以夫子惡他比之<lb/>
於賊如是聞人恐怕尚有好惡又敢做仁人又敢作孝<lb/>
<pb n="KR3a0099_WYG_017-18a"/>
子又敢作忠臣又敢做義士壞人心術并壞人邦家所<lb/>
以夫子定要誅他某云天下何人不忠孝何人不仁義<lb/>
只要涵養真粹無上人之心古人云性猶火也火性炎<lb/>
上伯夷典樂曰直而温臯陶九徳亦曰直而温察言觀<lb/>
色正是鄉愿丹頭取彼他山攻我良玉黙地自疑只恐<lb/>
我的不是又恐認賊作子詩曰戰戰兢兢如臨深淵如<lb/>
履薄氷易曰知微知彰知柔知剛萬夫之望<lb/>
克韞又云井田法度今所難行即戰國時未必行得孟<lb/>
<pb n="KR3a0099_WYG_017-18b"/>
子何以惓惓於滕助與徹皆井田也鄉遂用貢都鄙用<lb/>
助徹之法較員通何以教之行助而不教之行徹又引<lb/>
大田之詩云雖周亦助也凡代無不弊之法何以獨言<lb/>
貢法之害竊意貢助各有流弊亦如差僱之各有利害<lb/>
以後代所行言之則貢法之不可廢亦如僱役之不可<lb/>
罷僱便於差貢便於助至今未有易者豈聖賢不算到<lb/>
此抑法有宜於古不宜於今也某云井田原與封建并<lb/>
行封建則疆域易明經界易正如一同之内遂溝洫澮<lb/>
<pb n="KR3a0099_WYG_017-19a"/>
以達於川徑畛涂路以達於畿皆有文尺歩數分明老<lb/>
穉之所共曉既為郡縣則民易轉徙官制不定兼幷㳺<lb/>
食者多非如五等所能自理又天下已大去王畿道逺<lb/>
勢必改徹為貢今日之四海猶古者之侯甸也古人意<lb/>
思治地之法只是經理民居不是盡地之利每百里内<lb/>
各棄一二十里以為道路溝洫只是怕民遷徙商君開<lb/>
阡陌以盡地利是後不得不純用貢然自民家輸公各<lb/>
有定額能以什一取之亦猶之徹法耳吳越賦重有什<lb/>
<pb n="KR3a0099_WYG_017-19b"/>
二三者如周禮不易之田所謂上則江楚閩廣多三易<lb/>
再易之田亦有賦輕於二十者矣九等徵輸蓋自禹貢<lb/>
而然取民之道猶之治家業少則其算嗇業大則其算<lb/>
寛今民家自置産與民均分猶之徹助也輸米於公有<lb/>
過十一有不能十一者如使官家丈量民田要十分取<lb/>
一雖酌其豐歉計畝均分豈不為厲於天下隋宋兩行<lb/>
非久輒廢所以然者不知先王之意只在安民不在任<lb/>
地耳以千百國諸侯自家算嗇供應王官雖宻亦可以<lb/>
<pb n="KR3a0099_WYG_017-20a"/>
四海一王丈量起科奪富與貧貿田自實雖二十取一<lb/>
猶為不可也限田與優免原自同法優免既不可冀限<lb/>
田豈可復行誠得良有司正其冊籍躬行阡陌知一方<lb/>
貧富之數令無詭寄飛竄之弊已助得一半徹到十分<lb/>
耳差僱雖互有得失然差役亦要良民土著不使浮浪<lb/>
之徒失陷官物僱役多是㳺民㚥慝所合今綱運闗係<lb/>
尚須差官唯民夫驛逓幇貼僱役耳豈能與貢法并稱<lb/>
貢法如大海衆水所合不得不鹹禹貢九等至十三載<lb/>
<pb n="KR3a0099_WYG_017-20b"/>
乃同食其明徳者無庸復議如子産治鄭管仲治齊便<lb/>
不得不更定一番孟子亦是此意所謂業少者算計宜<lb/>
宻耳如以五十里封疆界於大國内有君子野人之需<lb/>
外有戎馬交際之費無遂溝洫澮以别其域無田産穀<lb/>
禄以固其心此徒為鄰封芻牧何可十年自保乎孟子<lb/>
勸滕公行助只是安貼民生隂寓丘甸兵農之意不在<lb/>
徵賦利弊間也其心非貢法以貢法行久必使衆庶痛<lb/>
癢略不相闗如富家子執簿詰租坐享成算一傳之後<lb/>
<pb n="KR3a0099_WYG_017-21a"/>
移丘換段了不復知亦無復伯主亞旅守望相助之意<lb/>
耳自秦開阡陌來君如置碁民如飛鳥方文之田已千<lb/>
百主矣每見孟子議論極是精微克韞又云什一之説<lb/>
必如朱子於公田中取二十畝為廬舍只以八十畝還<lb/>
公纔成十一然周禮任地近郊十一逺郊二十而三甸<lb/>
稍縣都皆無過十二則亦不能槩定於十一者又治野<lb/>
上地夫一廛田百畮萊五十畮餘夫差等亦如之而公<lb/>
邑家邑小都大都之田皆當時公卿大夫之制祭祀朝<lb/>
<pb n="KR3a0099_WYG_017-21b"/>
聘皆在其中而餘夫二十五畝幷圭田五十畝其制俱<lb/>
無所考豈請野以下皆孟子自為經濟抑原本周制而<lb/>
為之歟某云孟子所譚皆是周公餘意趙岐云請野九<lb/>
一而助而如也欲令郊野九區如什一之助法也又當<lb/>
時國賦差重孟子欲使國中什一之賦從古者園廛二<lb/>
十税一之法故曰自從也從古法也然考周禮國宅無征園<lb/>
廛二十而一自是王都之制與侯國不同孟子嘗言輕於堯<lb/>
舜之道為大貉小貉今安得使鄉國之間二十税一乎<lb/>
<pb n="KR3a0099_WYG_017-22a"/>
想周制王畿近郊十一逺郊二十而三甸稍縣都皆無<lb/>
過十二漆林之征二十而五滕之國中亦有雜行逺郊<lb/>
甸稍縣都之制者孟子勸其一切皆行什一即所謂鄉<lb/>
遂用貢都鄙用助者然云使自賦則不定為常額取贏<lb/>
如貢法之硬耳諸侯之國中只當天子之近郊是亦王<lb/>
制非孟子所創也周禮以廛里任國中之地以場圃任<lb/>
園地以宅田士田賈田任近郊之地以官田牛田賞田<lb/>
牧田任逺郊之地康成云宅田者致仕之家所受田也<lb/>
<pb n="KR3a0099_WYG_017-22b"/>
士田者仕者之田所謂圭田也蓋天子之卿大夫受地<lb/>
視五等爵而初仕與致仕者未有采邑理合為宅田以<lb/>
佐所不及故此數田在公邑家邑小都大都之外又小<lb/>
國之卿僅視天子之士則自卿以下禄入甚少為置圭<lb/>
田五十畝亦是本王制所謂宅田士田者非孟子創義<lb/>
也田制餘夫受田并萊田三易之數皆如正夫小國郊<lb/>
野不比天子之鄉遂故為酌量其數得二十五畝令不<lb/>
至徙業以供致旗任輦治洫之役故自周官制度之後<lb/>
<pb n="KR3a0099_WYG_017-23a"/>
考究精詳未有如孟子者蘇潁濱至訾司馬法以為周<lb/>
禮指萬井之提封為百乘之采邑疑其出車不似古傳<lb/>
可謂過矣後世儒者輕議古書惑溺近説孔君以謂是<lb/>
鑿混沌而畫蛇足將夭性命而失巵酒今先生雅信周<lb/>
禮推崇孟氏亦五經之錧轄六藝之喉襟也<lb/>
劉薦叔云嚮讀問業第十二卷云身心原無兩物著物<lb/>
便是妄意意識情欲附身而起誤認為心則心無正面<lb/>
亦無正位又云要曉得意識情欲俱是物上精魂不是<lb/>
<pb n="KR3a0099_WYG_017-23b"/>
性地靈光又云格得此物十倍分明始信得意識情欲<lb/>
是心邊物初不是心分剔痛透雲霧俱消矣然思意識<lb/>
固為心累亦是心之所生孟子云乃若其情則可為善<lb/>
夫子云我欲仁斯仁至矣又云欲立欲達如此等情欲<lb/>
皆在理路盤轉謂何非心且如無此四者則此心便虚<lb/>
空與葱嶺何異葱嶺之學掃除一切單刀直入故曰本<lb/>
來無一物今稱原無兩物則尚有物在又云意識情欲<lb/>
是心邊物則物復有物竟多無所掃除者孟子謂凡有<lb/>
<pb n="KR3a0099_WYG_017-24a"/>
四端於我知皆擴而充之要使人於情中認性欲處認<lb/>
理人際認天動靜體察一念之生觀所繇起一情之發<lb/>
審所繇止到人欲盡時天理流行自然皎日當空纎雲<lb/>
不起入夷出晉赫赫如常某云兄謂孟子所言異於夫<lb/>
子抑夫子所言異於孟子耶孟子説擴充不是漸次夫<lb/>
子説欲仁不是頓了萬物都有個真源知所繇起知所<lb/>
繇止知擴知充此一路火光如從電來則是隔山雷影<lb/>
不是本光如從燈來則是竈下炊灰不成獨照只此一<lb/>
<pb n="KR3a0099_WYG_017-24b"/>
物通透萬物要在意識情欲邊頭認他如借電燈以準<lb/>
刻漏也夫子立言如中夜泰山金輪陡現孟子立言如<lb/>
東窻正坐特地分明葱嶺諸賢直從被中説是寒來暑<lb/>
往耳善格物者只格一物格了一物更無萬物某看一<lb/>
物尚未能透如何敢説無物來繇又云如俟人欲盡後<lb/>
天理流行且待雞啼占風撥霧也<lb/>
劉薦叔又問前講云定靜中間自能安慮人到安慮始<lb/>
識此心真正面目藻思易云何思何慮孟子曰不慮而<lb/>
<pb n="KR3a0099_WYG_017-25a"/>
知慮似第二義大學乃自知止定靜之後得之則慮是<lb/>
聖神絶頂工夫矣晦翁云處事精詳此不過一貼細人<lb/>
事耳豈必盡從靜定中來積疑數載及讀書經安汝止<lb/>
惟幾惟康始知惟幾之慮決自安止中來禹思天下有<lb/>
溺者繇已溺之稷思天下有饑者繇已饑之伊尹思天<lb/>
下之民不被堯舜之澤若巳推而納之溝中詩云迨天<lb/>
之未隂雨徹彼桑土綢繆牖户子曰老者安之朋友信<lb/>
之少者懐之五聖人積思待旦不寢不食要盡天下納<lb/>
<pb n="KR3a0099_WYG_017-25b"/>
在至善之中盡百世食他明徳之報不知多少險阻曲<lb/>
折豈是不慮而思之所能了中庸云誠者非自成已而<lb/>
已也此知止能慮都是誠明動處到了能慮纔能盡其<lb/>
性能盡物性可贊天地化育二氏亦知定靜如何識到<lb/>
能慮管仲諸人亦慮周數世乂安人物又無源頭學問<lb/>
終歸小補前日説思則得之不思則不得只一思字是<lb/>
盡存之要法可是此道理不某云正是此道理亦正是<lb/>
此事難得精詳也民便是民物便是物如何看得有一<lb/>
<pb n="KR3a0099_WYG_017-26a"/>
體之親有明新之盛易曰唯深也故能通天下之志唯<lb/>
幾也故能成天下之務唯神也故不疾而速不行而至<lb/>
唯幾唯深唯神總是一箇能慮而蓍龜似不慮得之聖<lb/>
人於此看得分明知天下只是一物更無兩物日月四<lb/>
時鬼神天地亦只是一物更無兩物説是兩物者人所<lb/>
不知龜亦不知蓍亦不知了説是一物者何以人所不<lb/>
知龜又能知蓍又能知只是人多思慮如泛海洋泛看<lb/>
流星無復南北到有一定東西範圍不過曲成不遺兩<lb/>
<pb n="KR3a0099_WYG_017-26b"/>
膝貼地一日一夜周行十三萬里若竟此言只恐世人<lb/>
吐舌也要知天地只是殻子日往月來寒往暑來只是<lb/>
脈絡周行文數無數聖賢只為天地療得心痛不曰如<lb/>
之何如之何者吾末如之何也矣<lb/>
又云天地無人只是一塊血肉人無天地難道一線空懸<lb/>
薛當世自寧徳來鼔篋甚殷初至問學以何為始某應<lb/>
云博約為始當世云約猶有所始博何所始某知其學<lb/>
有繇來因問云兄何所學當世云潔其心某云潔心云<lb/>
<pb n="KR3a0099_WYG_017-27a"/>
何當世云潔其心則神明來舍潔其心則聖賢為徒潔<lb/>
其心則君親可格某云以何為心答云此有覺者為心<lb/>
某云何者是意答云此轉覺者是意某云何者是知答<lb/>
云此不受覺轉者是知某因問云何者是物良久答云<lb/>
此中無物某云既稱無物何得有心有意有知既有心<lb/>
有意有知何得説是無物良久答云謂中無物所以有<lb/>
知如有物者知安從來某云若爾無意何從得知若爾<lb/>
無心何從得意知意心身生千萬物此千萬物各印爾<lb/>
<pb n="KR3a0099_WYG_017-27b"/>
知此是博約路頭通天徹地勿懃灑掃只衞空宫<lb/>
翼日又問知若有物不如無知心若有意不如無心因<lb/>
意見心因物見知果然心知中初無物某云如此則爾<lb/>
身中初無心知何從又見有意有物薛云物來觸心知<lb/>
以虚應知往接物意縁觸生虚觸之間依然無物豈應<lb/>
心裏有物藏知某云如此則天地間盡數是物何獨爾<lb/>
心無意無知須知爾身的有自來又知爾心的有自受<lb/>
止㴠萬物動發萬知函蓋之間若無此物日月星光一<lb/>
<pb n="KR3a0099_WYG_017-28a"/>
齊墜落譬如泓水仰照碧落上面亦有星光下面亦有<lb/>
星光照爾眼中亦有星光若無此心伊誰别察又如璇<lb/>
臺四臨曠野中置安床日起此亦不起月落此亦不落<lb/>
漢轉斗迴此不轉迴依然自在打破大地二萬一千里<lb/>
這個心血正在中間為他發光浮在地面要與山川動<lb/>
植日月星辰思量正法也此處看不明白禮樂詩書都<lb/>
不消説<lb/>
翼日又問若此則是三界惟心六塵惟識也某云現是<lb/>
<pb n="KR3a0099_WYG_017-28b"/>
一身莽説三界生成五藏妄碾六塵不是大雨淋頭那<lb/>
得通身發汗如再説者則不須談<lb/>
翼日又問古徳嘗言儒者只曉得格物不曉物格曉得<lb/>
致知不曉得知至某云不曉得物何繇説格不曉得知<lb/>
何繇説至我只要人曉得一物不要人了得千知薛云<lb/>
程朱夫子皆與崖謙諸賢講論不知當日辯折如何某<lb/>
云大地盤旋見星見月竈㕑燈火不禁夜行<lb/>
當世翼日請歸告道便云明日囘去又别是一樣學問<lb/>
<pb n="KR3a0099_WYG_017-29a"/>
陳獻可博覽羣書喜為通志成務之學貽書來極論洞<lb/>
璣三極之道以為古今未有某未之敢仞也獻可所著<lb/>
為象林及洞璣式象皆本晉書宋天文志裒益洞璣為<lb/>
立象序卦之所繇始來書言乾集虎首坤集龍尾繇是<lb/>
卦數爻象相推而萬世不盭晷律不違日差地行循環<lb/>
不忒天之言也亦羲聖所欲言也兩極隱現於乾日月<lb/>
出入於坤轉六十四為反對三十六倍反對為七十二<lb/>
以之直十二爻而取度則二五之髙深盡以之接運氣<lb/>
<pb n="KR3a0099_WYG_017-29b"/>
則腑臟之主客治以之取交㑹而加乘則日月之贏縮<lb/>
定天之言也亦文聖所欲言也大明生於東帝宫出於<lb/>
震太隂視之盈虧五精視之遲疾頂踵合于乾坤星漢<lb/>
區乎八際前際後際貞緯雜緯易詩春秋往牒治亂不<lb/>
爽君子推之可施進退補救之權周官不廢十煇餘圖<lb/>
遡諸占候君子明之可布敬治天人之業天之言也亦<lb/>
孔聖之所欲言也凡夫子所言皆自然之理故然之蹟<lb/>
夫子曰行于自然之謂易營于故然之謂厯易者行于<lb/>
<pb n="KR3a0099_WYG_017-30a"/>
自然而營之者也非夫子自道乎某自為此書來遍示<lb/>
同志無有人曾看到底者獻可此言雖不敢任然自是<lb/>
心地精微可謂窮理矣某答書既潦草不復記憶唐伯<lb/>
玉過齋頭見獻可書因問獻可何不道一畫之變究於<lb/>
十八每指諸卷分屬而言某云他從天道下手未曾布<lb/>
蓍既於兩極六爻看得分明久之自然造此且此最易<lb/>
悟想彼已習故不復譚耳伯玉云自三千年只道六爻<lb/>
變化窮賾極動無人説得分明何不直舉與他想他直<lb/>
<pb n="KR3a0099_WYG_017-30b"/>
悟便談至此矣某云無多識人如何輕道一貫如蚤識<lb/>
一貫者雖百錢坐窮耳張朂之又云獻可開頭便説乾<lb/>
集虎首坤集龍尾繇此相推萬嵗不忒吾門豈有此法<lb/>
此法尚在羲軒已前數千餘年如堯時日躔在虚則前<lb/>
去三千年亦只在璧奎之間安得遂符此數今過此三<lb/>
千年日躔壽星大火之交安得虎首龍尾常宅乾坤乎<lb/>
吾門只舉此段以為積算之始非以此為限如何守此<lb/>
萬年不爽某云伊亦看得分明伊云象數相推晷律不<lb/>
<pb n="KR3a0099_WYG_017-31a"/>
違日差地行循環不忒既曉得日差地行寧不知虎首<lb/>
龍尾之非定舍只謂從此數起萬年可齊耳朂之云獻<lb/>
可為何從聲音入手某云是其所長引伸便到凡讀書<lb/>
先因其明後通其晦如入暗室久便分明也朂之云邵<lb/>
堯夫負不世之資研精三十年吾門每每説他不合獻<lb/>
可此處登標遡本如何看得分明某云凡窮理先致一<lb/>
曲後覩大全如為性命之學與秀才家講只是茶飯耳<lb/>
曽經外道走過一日豁然自知其非便十分洞徹矣為<lb/>
<pb n="KR3a0099_WYG_017-31b"/>
天道之學與厯律星象家譚之只是呆呆畫餅曾經邵<lb/>
家走過一日豁然知他未盡便百倍完成矣朂之又云<lb/>
堯夫聰明自仲尼而下與太𤣥潛虚元包孰為優劣某<lb/>
云前日説過太𤣥而下惟皇極書粗得其意略為齊整<lb/>
耳凡讀書須洞見本原知羲文所以因理明象因象明<lb/>
數有毫髪不可那易之處非為方局隨人下手也揚子<lb/>
雲作太𤣥窮於畸零之分司馬氏作潛虚只得九分之<lb/>
一邵堯夫作皇極準于天道六甲之方至於盈縮氣朔<lb/>
<pb n="KR3a0099_WYG_017-32a"/>
交㑹不復能舉以之命厯推策則太𤣥之視皇極猶髙<lb/>
祖之於雲孫矣消長乘除只是救敗之活法如要上遡<lb/>
羲軒下觀周孔必洞精七厯然後以易通盤打算乃知<lb/>
聖人所謂一貫不繇多學龍馬所謂呈圖不繇文字乾<lb/>
坤屯蒙之次非為偶然天一地二之文非為泛舉因而<lb/>
推之五百之期六十之甲歳月日辰有饒有乏盈虚交<lb/>
食各有其端故云易之與厯厯之與律三者同用也記<lb/>
某少年嘗作太咸以形聲色九九相推各得七百廿九<lb/>
<pb n="KR3a0099_WYG_017-32b"/>
本於河圖曲折之數兩其隂陽以六因之足盡萬物之<lb/>
用然亦到底與太𤣥同摹其所以差者不過謂元㑹運<lb/>
世歳月日辰約略相等耳必知此四者實不相等數自<lb/>
一畫至十八變乃知歳星之準鎮星之遲熒惑之倐閃<lb/>
金水之附麗固各有繇非偶相值也聲音唱和本之於<lb/>
律律生於易易中象數豈可纎忽那移自漢以來推歩<lb/>
未通皆除坎離震兑四卦以為監司後餘六十以準一<lb/>
朞之卦堯夫不知其繆别依歳厯以一十二相起以歳<lb/>
<pb n="KR3a0099_WYG_017-33a"/>
月日時起元㑹運世七八九六宛轉相因推於聲音有<lb/>
字無字只得影響非為實測一年之外至於週甲少六<lb/>
十日以至三百日可謂疏矣三統四分只是髪絲不能<lb/>
盡合遂至數年之外交食盡差豈可立大概之乘除包<lb/>
千年之贏縮乎至於聲音微眇怳惚以八方之風調五<lb/>
土之氣比於鳥鳴鈴語尚有未該雖鑄以鐘磬諧以律<lb/>
吕大小異制戛擊殊度則唱和之際遂不能齊况以口<lb/>
中之音調紙上之字變通愈便則調度愈難矣朂之云<lb/>
<pb n="KR3a0099_WYG_017-33b"/>
獻可亦稱夫子所云物無定聲各隨其方方無定音各<lb/>
依其義數言已盡其藴則獻可圖韻亦包得此意為何<lb/>
不讚歎他某云此道極為精微繇人自悟不因言説其<lb/>
有據者一金二石三絲四竹定依古法起於黄鍾終於<lb/>
仲吕自京房變律而執始以下遂乖本聲况以喉齒調<lb/>
其義類氣質既殊水土各别繹之則易精用之則寡效<lb/>
合之則成書分之則無律必欲分配勻調須上稽天道<lb/>
下察物數包詩經之列國參禮樂之條度一本於易以<lb/>
<pb n="KR3a0099_WYG_017-34a"/>
聽八聲知水火之極微悟金木之重叠裁以五土終於<lb/>
坤艮九八七六以類相從而後六書之義七律之變可<lb/>
以并著而互起也凡事簡則易從易則易知今以三十<lb/>
六母翻切相宣實為易簡而隂陽清濁到處難齊分以<lb/>
七聲則疑礙閒起又堯夫所云十唱十二實是古法未<lb/>
可輕議以九唱十二為百有八以四因之亦是古法但<lb/>
四因一千二百九十六則是天方數始合於音中自去<lb/>
八百有一以易裁之合去一千九十進退消長難以齊<lb/>
<pb n="KR3a0099_WYG_017-34b"/>
矣古云合同而化天地微眇之故未有不依天地而能<lb/>
長存者管子所辯五音為鳴窌離羊負豕雉木至今童<lb/>
姁猶能言之史遷較定律書出於金石後人更定遂指<lb/>
角為徵移羽作角况以開發收閉之義託唇喉齒舌之<lb/>
間六書之義僅存其一四聲之數反離其經是以洞璣<lb/>
緒論未之及收更俟他年研精請益耳時以此意寄獻<lb/>
可使去未知獻可以為何如大約此道可不覃精必欲<lb/>
累思須精明易理以律麗之吾輩無獻可聰明且留精<lb/>
<pb n="KR3a0099_WYG_017-35a"/>
神以觀爻象動靜出入符之於身一欲審聲便生卜度<lb/>
既生卜度便落波流如洞璣者亦可得其大意知天地<lb/>
日月星辰寒暑只自一畫流貫自然極於萬世可示指<lb/>
掌知聖人無雕鑽之功神明非刻畫之器諸瑣瑣者不<lb/>
足勞心也<lb/>
　<lb/>
　<lb/>
　<lb/>
<pb n="KR3a0099_WYG_017-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕壇問業卷十七<lb/>
</p>
<p>
</p>
  </div>
</body>
</text>
</TEI>
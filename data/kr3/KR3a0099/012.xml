<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷十二</head> <lb/>
    <p>
<pb n="KR3a0099_WYG_012-1a"/>
欽定四庫全書<lb/>
　榕壇問業卷十二<lb/>
　　　　　　　　　　　明　黄道周　撰<lb/>
秋仲之二日為榕壇正㑹吕而德兄弟為政衣冠之<lb/>
集四十八人謁夫子及晦翁畢分札敷坐某舉楊貞<lb/>
復云人心本虗纔一著物便不得其正不正便不<lb/>
在不在時雖視聽飲食亦不復知即云知視聽飲<lb/>
食亦説不得心在心在亦説不得心正然則心中即<lb/>
<pb n="KR3a0099_WYG_012-1b"/>
無忿懥恐懼好樂憂患亦難説心正大家㸔此心<lb/>
果是何物此心正果是何象延平教人㸔未發前氣<lb/>
象果是何意與貞復亦有異同否而德云無在之心<lb/>
説不得已發無不在之心説不得未發此見知覺聞<lb/>
之心尚有欹側偽妄説不得此心真正面目某云如<lb/>
何是此心真正面目而德云㸔得他不正所在便㸔<lb/>
得他至正所在某云如兄説比貞復更透如貞復説<lb/>
直要空諸所有終不得此心真正面目也大家問如<lb/>
<pb n="KR3a0099_WYG_012-2a"/>
何是此心真正面目某云譬如日光晃晃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為雲影<lb/>
所蔽漏出光隙射於巖阿或著霧雨即成虹霓豈是日<lb/>
光正面而徳云月有圓虧成圭成璧成鏡成鈎何者是<lb/>
月光正面某云都是正面而徳云何不直待望舒某云<lb/>
自家消息或半或全含著明光都是正面如非正面雖<lb/>
當望中團欒五色亦是隂暈不是月華而徳云喜怒哀<lb/>
樂與忿懥恐懼好樂憂患分别多少某云雨𤾉燠寒風<lb/>
只别時恒不爭氣候乾坤之中七緯五行俱是正面到<lb/>
<pb n="KR3a0099_WYG_012-2b"/>
有變亂纔成災沴忿懥恐懼好樂憂患已是亂行難説<lb/>
猶是喜怒哀樂之性而徳云金曰從革木曰曲直水曰<lb/>
潤下火曰炎上土爰稼穡五行之性到此亦有變動作<lb/>
鹹作苦作酸作辛作甘亦已不能希淡還於性始如何<lb/>
有忿懥恐懼好樂憂患便不得其正耶江北人呼著意<lb/>
曰所先儒稱有所謂失正想依舊説以身從心以有所<lb/>
為妄心其義易明耳某云身心原無兩物著物便是妄<lb/>
意意之與識識之與情情之與欲此數者附身而起誤<lb/>
<pb n="KR3a0099_WYG_012-3a"/>
認為心則心無正面亦無正位都為意識情欲誘向外<lb/>
去孟子所云操則存舍則亡又云物交物則引而去正<lb/>
是此話若論格致原頭要曉得意識情欲俱是物上精<lb/>
魄不是性地靈光也有所是江北人常談未必是齊魯<lb/>
雅語如曉得忿懥恐懼好樂憂患俱是物感從身而起<lb/>
不從心生則定靜中間自然安慮人到安慮始識此心<lb/>
真正面目不然只是自弄精魄<lb/>
吳雲赤初離堊室言下因問中庸說恐懼是慎獨工夫<lb/>
<pb n="KR3a0099_WYG_012-3b"/>
易稱恐懼是主鬯作用曾子獨云有所恐懼則不得其<lb/>
正孟老自家說不動心又云孟施舍似曾子孟施舍不<lb/>
過無懼而已後來外道說無顚倒恐怖與孟曾一路偶<lb/>
爾相隣不知大學何與中庸分别某云大學直指心體<lb/>
中庸纔說聖功心體自是天道雷電破山與碧落何渉<lb/>
聖功自是人道迅雷風烈亦要變動一番中人所患不<lb/>
見心體常被事物驚怪賢人所患不見功夫便落無忌<lb/>
憚裏去看大學中庸前後照管纔知古人用心之微某<lb/>
<pb n="KR3a0099_WYG_012-4a"/>
承此問亦知雲赤看書極細也雲赤又問孟老說盡心<lb/>
知性知天又說存心養性事天此是從天道下手從人<lb/>
道下手盡存兩字比正在兩字孰為精詳某云大學從<lb/>
本體上說得明白孟氏從工夫上說得真切譬如一天<lb/>
備得二氣五行留不得一㸃雲霧雲霧盡淨經緯盡呈<lb/>
纔見天之正面風雨晦㝠日光常在入夷出晉明體自<lb/>
存此便是盡存正在的消息人曉得天之與日纔曉得<lb/>
性之與心曉得自存正在纔曉得本體工夫不已無息<lb/>
<pb n="KR3a0099_WYG_012-4b"/>
格得此物十倍分明始信得意識情欲是心邊物初不<lb/>
是心風雨雲雷是日邊物初不是日性之與天皆備萬<lb/>
物不著一物心之與日不著一物乃照萬物只此兩物<lb/>
原無二物知此一事更無他知吾四十年讀書只曉得<lb/>
此物任舉一一以俟來賢<lb/>
吕而逺云大學說正心猶言從繩則正之正今又說出<lb/>
真正面目纔曉得此心明白不為意欲所亂與無妄各<lb/>
正對照分明此正字便端正真實更無他解了孟老如<lb/>
<pb n="KR3a0099_WYG_012-5a"/>
何說必有事焉而勿正漢儒都以正為期必此是何解<lb/>
某云人讀書都無疑誤賴而逺體勘凡爾雅釋詁正字<lb/>
十解無云期必者說文反正為乏篆書正與已相近當<lb/>
是乏與巳之誤也有事勿乏如不乏祀之乏有事勿巳<lb/>
如純亦不巳之已則義暢而語順矣而逺云此解極是<lb/>
分明以正為必想諸儒亦有所始某云此道舍爾雅亦<lb/>
何所始大約期必亦猶正鵠之説以正為射耳記稱諸<lb/>
侯自為正之具未嘗以正為期也而逺又云魏司馬稱<lb/>
<pb n="KR3a0099_WYG_012-5b"/>
陜右人稱著意為所想是以俗通書非是以書通俗也<lb/>
卦傳說之卦原有偏往之義尋常説所字何必以區隂<lb/>
為詮乎某云嚮纔說過兄又判得分明<lb/>
鄭孟儲云嚮說貞復語比貞復尚自不同貞復只道有<lb/>
忿懥等項心便不正如無忿懥等項心如何正不見聞<lb/>
知味為身不修如果見聞知味身如何修宛轉引導未<lb/>
曾說人心本虛著物不得又未曾說意識等項皆是物<lb/>
感不闗真心也今日所說與貞復夐然不同但直以忿<lb/>
<pb n="KR3a0099_WYG_012-6a"/>
懥等項皆繇身起則是正心又先要修身了如何是正<lb/>
心要著某云如從心起則是要著如從身起則是後著<lb/>
也知見覺聞皆從心起情欲畏惡皆從身起人從此處<lb/>
看不分明所以顚倒如看得分明則腑臟官骸個個是<lb/>
性光所攝身心修正豈有兩路工夫<lb/>
柯登南亦云先正常言此心之體當求忿懼憂樂所不<lb/>
遷之地非可就忿懼憂樂求心也譬如巨石壓草石下<lb/>
草自潛滋惟體妙用神始得情識絶萌靜正自在某云<lb/>
<pb n="KR3a0099_WYG_012-6b"/>
此語極當人從身上求心如向國中覔王終為權貴所<lb/>
亂從心上求身如坐王位覔國只覺殿宇隨身忿懥等<lb/>
項所不得其正只是從身覔心修檢不上戒慎恐懼所<lb/>
能得其正只是從心覔身隠顯分明也登南又云此章<lb/>
先輩雖以身為心亦無錯處惟以見聞知味為修身之<lb/>
驗此處微錯譬如禪家七處徵心在眼曰視在耳曰聞<lb/>
在鼻聞香在口談論在手提攜在足運奔此已與食色<lb/>
同㫖難道知覺運動便可説心聞見知味便可說修說<lb/>
<pb n="KR3a0099_WYG_012-7a"/>
正耶某云此處只是修身證佐貞復諸先輩都看得分<lb/>
明外道七處徵心只說得意邊諸路未曾就心中看得<lb/>
入夷出晉赫赫如常<lb/>
柯魯生云大學言正心不言心如何正言不在又不言<lb/>
心如何在阿難言心不在有亦不在無亦不在根亦不<lb/>
在塵如是見聞知味分明心在根裏老氏所謂綿綿若<lb/>
存果是何物不被佛老精説一畨耶某云試問楊峻人峻<lb/>
人云吾門說正心便是真實端整之心他們說者只是<lb/>
<pb n="KR3a0099_WYG_012-7b"/>
猜謎某為許可又問鄭孟儲孟儲云正心之義已盡在<lb/>
誠意章不須再說此就身邊發出不正不修様子便倒<lb/>
剔分明耳猶之下章說齊家不須更說修身只說不修<lb/>
不齊樣子亦自明白也某云孟儲說得是凡心正者只<lb/>
是自慊不正者只是消沮閉藏在者只是誠存於中不<lb/>
在者只是形掩於外耳峻人又云著有非有著無非無<lb/>
遂使空門說勝絶内不出絶外不入亦為異學開宗理<lb/>
㑹於視聽飲食之間簡㸃於喜怒哀樂之際便是吾儒<lb/>
<pb n="KR3a0099_WYG_012-8a"/>
實落正修學問不知此處於格致原流尚有逺近淺深之<lb/>
别不某云此處說格致無復逺近淺深世間多少讀書人<lb/>
博極墳典正為身心對簿耳一事露出肺肝雖千種學問<lb/>
亦自無益也<lb/>
又云喜怒哀樂是主人分上視聽飲食是僮僕分上主人<lb/>
體簡僮僕事煩人到卧時便無視聼飲食之用却當卧後<lb/>
認得喜怒哀樂之性善讀書人只就夢寐一事仔細思量<lb/>
便識聖賢下手要路<lb/>
<pb n="KR3a0099_WYG_012-8b"/>
謝爾載云七情之内怒最難融顔子工夫不遷為要然此<lb/>
是陽剛一路人如隂柔人終日是好樂憂患恐懼耳某云<lb/>
七情到此處動相勾連通人多是喜怒窮人多是憂懼常<lb/>
時多是喜怒變時多是憂懼中間連帯根葉相牽只使常<lb/>
變窮通不礙吾性自然喜怒哀樂各正其所也爾載云常<lb/>
變窮通是命上事喜怒哀樂是性上事盡性而後至命豈<lb/>
須至命而後盡性耶某云只是窮理爾載云思量夢寐一<lb/>
事亦是窮理耶某云此處已有存養工夫<lb/>
<pb n="KR3a0099_WYG_012-9a"/>
爾載又云能制一情可以成徳能忘一情可以契道如<lb/>
就生質所近制其一偏久當融洽矣譬如忿懥一路當<lb/>
頭下手能使衆情咸歸於正乎某云此便是顔子所難<lb/>
窮理盡後如掃雲霧自睹天日也爾載又云龜山先生<lb/>
云心到寂然不動方是極致古人所貴洗心也東坡嘗<lb/>
云既醉之後方識此心之正此語是如何某云此是東<lb/>
坡自勘旁人不知大約他亦寡欲寡欲自然靜正未入<lb/>
夜氣悔吝一路難道思慮渾忘便是寂感遂通也<lb/>
<pb n="KR3a0099_WYG_012-9b"/>
羅期生云寂然不動感而遂通此處難分體用近思録<lb/>
却云心有指體而言者有指用而言者體似未發用似<lb/>
已發忿懼憂樂似有未發之體正須靜觀視聽覺知似<lb/>
有已發之用正須動玩七情之動猶易六爻須是一一<lb/>
取占抑猶有不動去處可握極而存者乎某云既曉得<lb/>
身是六爻自然信得心是太極期生云身是六爻如何<lb/>
取用某云隨身所處各有中位中位不移本末内外自<lb/>
然恰好内為貞卦外為悔卦貞悔剛柔心宅其中如金<lb/>
<pb n="KR3a0099_WYG_012-10a"/>
蜂子蹶趨嗜欲有開必先何疑之有期生因問六爻之<lb/>
象變動不齊大約上下以為本末如咸艮壯履皆如人<lb/>
豎體心在五中與二相應天君用事則處處得吉四體<lb/>
用事則悔吝雜生凡諸忿懼憂樂皆生於四體不生於<lb/>
心耶某云期生看得分明多懼多凶皆生腰膂之際或<lb/>
顚或蹶皆在本末之間只是誤身為心遂使六爻變動<lb/>
凡易中三百八十四爻只有六十爻不與四肢分過<lb/>
王千里云爻象變動能壞本卦四肢妄感能壞本心如<lb/>
<pb n="KR3a0099_WYG_012-10b"/>
此則修身亦是正心要義何謂倒乎某云無心那得有<lb/>
身偃師幻人依然束草尋常疲頓百體如尸譬如睡卧<lb/>
之時聞呼便醒豈有啟衾斂足能令心事神明千里云<lb/>
熟睡聞呼心從何來如從聲來則是知自外至如從心<lb/>
來則心初無知某云此是靜爻偶然觸動如論正體寤<lb/>
夢相循始信此心依然不動<lb/>
吕而徳因問易中六十爻不與四肢分過想是五位中<lb/>
爻尚有四爻與他分過是為何等某云師履恒兌而徳<lb/>
<pb n="KR3a0099_WYG_012-11a"/>
云履之九五與兌之九五盛滿之卦位雖正當而皆有<lb/>
厲師之六五恒之六五順動之卦體雖無邪而亦有凶<lb/>
何也某云凡易毎動各有正位正位在二五之中毎動<lb/>
各有正理正理在全象之内履為君臣兌為朋友君臣<lb/>
朋友不忘其位如漢主臨厠以見廷臣鄧戚張樂以延<lb/>
髙士酈生卻歩於徒跣灌夫憤心於半膝皆為髙位殊<lb/>
乏致柔之功師稱動衆恒為守獨衆貴長子之勲獨尚<lb/>
婦人之志動於隂柔以懷競躁則弟子貽凶於長子婦<lb/>
<pb n="KR3a0099_WYG_012-11b"/>
人踵事於丈夫九節度以弟子隕李郭之師童貫以婦<lb/>
人啟馬趙之釁動靜剛柔其義可知矣而徳又云中爻<lb/>
亦是中位何以凶象又倍於五同人六二以正應而得<lb/>
吝隨之六二以正應而有失剝之六二以蔑貞而得凶<lb/>
頤之六二以拂經而失類凡上經四卦以隂動者雖正<lb/>
而有過無應則皆凶姤之九二有妨賓之魚井之九二<lb/>
有射谷之鮒損之九二凶生於守中節之九二凶生於<lb/>
不出凡下經四卦以陽動者無應則有過有應則為凶<lb/>
<pb n="KR3a0099_WYG_012-12a"/>
而節獨以無應極凶何也某云君道用一臣道用二上<lb/>
經主陽下經主隂主陽者隂動而有應其失小隂動而<lb/>
無應其失大主隂者陽動而因時其失小隂動而失時<lb/>
其禍大也隂陽剛柔仁義三才之正應乗於二五在在<lb/>
著思孟老云思則得之不思則不得也只一思字是正<lb/>
在盡存之要法艮不出位亦是此意於此叅透纔見曾<lb/>
孟同源<lb/>
周房仲云咸之九四言思艮之六四言身則易之四爻<lb/>
<pb n="KR3a0099_WYG_012-12b"/>
當為人身中際忿懥恐懼好樂憂患之所從出四爻猶<lb/>
未當位也艮稱五曰輔已過一層咸稱五曰脢又同艮<lb/>
背此是何義某云感之當心者雖動亦靜感之以言者<lb/>
雖本亦末也房仲云如此則咸其脢又稱志末何也某<lb/>
云脢字字義尚須明白本義作背上肉背為五臟所繋<lb/>
初無著肉之處說家讀脢為梅如頷下梅核人迎中路<lb/>
也言語飲食上下迎接處纔一感動便有逐末之思頤<lb/>
之拂經咸之輔頰兩義互通於此慎節可以無悔凡說<lb/>
<pb n="KR3a0099_WYG_012-13a"/>
脢為背肉感而無思者尚屬滯義再須推求<lb/>
而逺又云定靜安慮自是止後消息如在止前覔知尚<lb/>
有窮理博約許多要務開口便說良知巳是急於下劑<lb/>
下手定要格物又恐為藥添病今日纔信得身家上頭<lb/>
有忿懥恐懼好樂憂患親愛畏敬哀矜傲惰許多種物<lb/>
物物有知物物有止能格得明通不亂我性然後心體<lb/>
真實端整不然徒是意識用事終日奔波飄摇無定也<lb/>
某云此處格物猶差纍黍如要實做須就夢寐中間認<lb/>
<pb n="KR3a0099_WYG_012-13b"/>
出神之非形情之非識情形動處其實非心神識靜中<lb/>
未必是性再破神識以納心端重合形情以歸性始如<lb/>
此十年洞見天地日月星辰纔有定靜田地而逺云如<lb/>
此則中人上下永無知止之期不如陽明教人良知發<lb/>
自不慮也某云而逺試自不慮看得和順發揮果成何<lb/>
物而逺云蓍龜亦自不慮已到至精至變至神田地寢<lb/>
時夢寐死後神靈活坐閉目當有蓍龜之意某云如此<lb/>
則是髙賢獨手而逺又云窮理讀書患不致用今日諄<lb/>
<pb n="KR3a0099_WYG_012-14a"/>
諄只道性命身心至如疆場民生日蹙日困便自整頓<lb/>
不來雖顔閔振袂不能成風若禹臯復生必更有學問<lb/>
豈能坐覩瘡痍日課𤣥虛乎某云禹稷顔閔一樣苦心<lb/>
何曾别有學問如要學問黄農七十二戰豈有兵書烈<lb/>
山粒食天下未開泉府也而逺云軍旅之事仲尼不談<lb/>
然如方叔召虎之倫南靖淮夷北驅玁狁吉甫張仲之<lb/>
輩坐籌帷幄逺御朔方難道只藉虗聲都不講究某云<lb/>
征伐之道詳於易書周公破斧缺斨精神所注畢在爻<lb/>
<pb n="KR3a0099_WYG_012-14b"/>
象苦人全不講解耳而逺云此亦要事試為後人說破<lb/>
某云易作兵書只有八象水守火攻逺明近險而已師<lb/>
同人謙豫此是馭將要法將一而専兵靜而整中權後<lb/>
勁將帥所馭不出中爻逺可以制戎狄近可以征邑國<lb/>
師謙豫皆用之同人用寡師謙豫用衆同人用於險阻<lb/>
師謙豫用於平原用於險阻者趙奢之趨閼與卷甲乗<lb/>
墉而秦弗知用於平原者王翦之代李信堅壁乗暇而<lb/>
楚為戮勞謙之吉天子按轡以下嚴師由豫之得將軍<lb/>
<pb n="KR3a0099_WYG_012-15a"/>
飲醇而消譎計此四卦者古今皆用之而中外前後可<lb/>
得而言也坎離兩濟自是黄農以來戰守之方坎以險<lb/>
而利守故李牧尚鴈門之謀離以明而利戰故崔浩策<lb/>
柔然之功王霸之不救馬武義真之不救陳倉險而不<lb/>
失其信虞詡之日夜兼進馬隆之轉鬬千里獲無匪醜之<lb/>
凶明近於内者算勝於廟堂故李絳捐重賞以與魏博<lb/>
徳裕檄三鎮而平澤潞久克之非憊明在於外者決機<lb/>
於行陣故裴度納李佑而平蔡州韓愈聽柏耆而收徳<lb/>
<pb n="KR3a0099_WYG_012-15b"/>
棣逺震而行志凡此八象備有諸方神明之動存乎其<lb/>
人安得謂軍旅之事聖賢不談韜鈐之書經典盡漏也<lb/>
而逺云戰守之方只在於逺近水火如謙豫兩卦只是<lb/>
震艮用事何也某云行師之道莫貴致壹丈人之威不<lb/>
分於弟子謙豫壹將雖臨三四皆在中權艮限於内故<lb/>
征邑國震動於内故利建侯艮震之義與坎叅行其専<lb/>
志而整暇一也而逺云如此則何者果為長子某云二<lb/>
與四同功異位互卦為震三與五同功異位互卦為坤<lb/>
<pb n="KR3a0099_WYG_012-16a"/>
震為長子坤為弟子裏卦為復復為丈人也而逺云如<lb/>
此則復之上六不利行師亦與師之六五同㫖乎某云<lb/>
復之窮也無明逺之功師之中也有分柄之勢不明而<lb/>
分何功之有而逺又云夬去一隂勢如隤牆歸妹外震<lb/>
悅在於内一則云不利即戎一則云征凶何也某云夬<lb/>
以尚武為心尚之乃窮歸以戀棧為意即出而反與四<lb/>
象四事了不相合何足存證而逺又云䝉之上九不利<lb/>
為寇利禦寇然則周公猶有為寇之心乎某云䝉内險<lb/>
<pb n="KR3a0099_WYG_012-16b"/>
而外艮宜守而不宜攻作易者首著此義後來師謙兩<lb/>
象皆出於此夫子曰凡兵之作與民偕生戈矛之創與<lb/>
𤓰角俱始但願此途不為忿懥所用耳<lb/>
張鎮樸云吾門每言易道與人事相應不知用時要如<lb/>
何看取且如焦易四千九十六卦語語竒驗不過是占<lb/>
卜試候耳如何得如老氏所云不卜筮而知吉凶且如<lb/>
光武之策吳漢崔浩之料柔然萬里決勝不差纍黍此<lb/>
皆知識所經豈是卜度得就某云易稱愛惡相攻而吉<lb/>
<pb n="KR3a0099_WYG_012-17a"/>
凶生逺近相取而悔吝生情偽相感而利害生凡易之<lb/>
情近而不相得則凶或害之又云柔之為道不利逺者<lb/>
只此愛惡逺近之間自成爻象吳漢與劉尚分營二十<lb/>
餘里勢不相救魏主至涿邪山亦功半九十勢不窮追<lb/>
何足異乎鎮樸云論大勢則天下猶之一身論至理則<lb/>
一身已濶於天下了士君子平居正躬修徳以行乎人<lb/>
倫之大至其事報相反則命也如有趨避之心則臣無<lb/>
死忠子無死孝終日行於無害之途豈是因貳濟行之<lb/>
<pb n="KR3a0099_WYG_012-17b"/>
意某云晉時吕稽常作此論以為卜筮可廢也某見聖<lb/>
賢不廢卜筮記稱善則歸君過則歸已詩曰惟龜正之<lb/>
武王成之古人毎事不敢自謂神智凡動大衆興大役<lb/>
必資卜筮所以折斷邪謀斂戢智慮使人反巳有寂感<lb/>
遂通之意死忠死孝自是顚沛不違時事洗心退藏自<lb/>
是居常游泳時事京郭之受禍自是跕足巖牆何得使<lb/>
存養者動色乎<lb/>
吕而徳因問下學上達之㫖某云某則不知試問林朋<lb/>
<pb n="KR3a0099_WYG_012-18a"/>
䕫看朋䕫因云昨日嘗問乾為成象坤為效法聖人仰<lb/>
觀俯察逺近類物都是坤道所以必用坤道者人生托<lb/>
足便在底面開口便是學習只有敬義直方不消學習<lb/>
亦要從靜辨中來不從靜辨中來便有無數風霧遮蓋<lb/>
上面冰霜之禍都繇學者自為豪傑處心不下積漸所<lb/>
成有此不屑下學一念直至亂臣賊子亦做得去有此<lb/>
専意下學一念直至天地變化草木蕃亦做得去易云<lb/>
美在其中而暢於四肢發於事業美之至也草木托根<lb/>
<pb n="KR3a0099_WYG_012-18b"/>
於地一曲一直禽鳥孚化於鷇載飛載翔當其用力只<lb/>
是本色一日變化皆不自知江水就下河源出山匹夫<lb/>
厲志星蜺變天此事豈人思想所到而徳云坤為效法<lb/>
此效法時已是上學了聖人只盡人事事事皆下也愈<lb/>
下愈學十二制作各有所學作者非下取者非上只是<lb/>
一念孳孳各有竊比眼耳放低心神放定雖使天徳乾<lb/>
乾亦同是此意既同是此意則此意無不通透了先儒<lb/>
亦云達在學中有獨知而不自知之妙所以不說人知<lb/>
<pb n="KR3a0099_WYG_012-19a"/>
又說知我其天乎朋䕫云上下中間如何看取而徳云<lb/>
乾坤上下只有此學人人到處是人人不到處到處衆<lb/>
眼同垂不到處衆足齊絶便說達天亦復何礙某云如<lb/>
此則同是此意<lb/>
李質嘉云聖人不知不能只是夫婦與知與能上事曾<lb/>
子以忠恕悟一貫子貢以文章悟性道此都是學達本<lb/>
㫖如何遺却但以遜志時敏為談某云夫子自道好古<lb/>
敏求自古至今中間幾千層事登了一級又有一級在<lb/>
<pb n="KR3a0099_WYG_012-19b"/>
上頭只此一事是我性命是我身心只此是孝只此是<lb/>
敬只此是仁只此是信便是下學上達難說雙趺著地<lb/>
一手指天也質嘉又云程子嘗言維天之命於穆不巳<lb/>
忠也乾道變化各正性命恕也學得忠恕兩字便在乾<lb/>
元之顛夫子還說違道不逺譬如孔道上達兩字已到<lb/>
京師不逺兩字猶在郊圻之内不知下學上達别有頓<lb/>
路抑是漸門某云夫子七十年只說一句三千秋解貫<lb/>
未了難道此間尚有頓路<lb/>
<pb n="KR3a0099_WYG_012-20a"/>
是日言說巳多學逹之義未易曉了諸賢更商見賓承祭之<lb/>
義復以乾道坤道為談某對朱季又云前日此義講之已明<lb/>
主敬行恕雖有敬恕之分不過誠之一字季又云克己復禮<lb/>
豈亦是誠字某云然季又云既是如此則都是乾道也朋䕫<lb/>
何以說聖賢都是坤道某云何曾見坤道不是至誠<lb/>
鄭長生云聖人教人皆繇知入故說知止而後安慮孟<lb/>
子不動心亦自知言入手如伯夷伊尹栁下恵一流人<lb/>
似都在行處得力孟子譬之射的以知為巧以行為聖<lb/>
<pb n="KR3a0099_WYG_012-20b"/>
如有力到而巧不到者猶可審括徐獲至巧到而力不<lb/>
到者如何振作得他使登百歩之路某云輕弓弱矢隨<lb/>
人自張大弝强弩不洞秋毫子曰為力不同科吾未見<lb/>
力不足者<lb/>
柯威公又問釋家於心性一路辨之極明所以差處只<lb/>
是致用不同吾門却說他體亦不察何也某云何處是<lb/>
他察别威公云世尊告阿難汝心汝身暨山河大地皆圓<lb/>
妙明此處是他别察某云既圓妙明定是何物如是汝<lb/>
<pb n="KR3a0099_WYG_012-21a"/>
心不應另有圓妙明者如非汝心此圓妙明又立何處<lb/>
以照汝身大地山河皆成影說吾門於此要實體認積<lb/>
精所生積精所成出晉入夷輝輝赫赫如有一毫虗假<lb/>
便與鳥卵同下<lb/>
楊元實又問聖賢好樂各有不同作易之憂患獨知之<lb/>
恐懼何嘗不得其正惟有忿懥一途最費撿㸃當其發<lb/>
時如何節制當其未發如何消融某云某亦未嘗下手<lb/>
只如看火一般知之極真自然不餌熾炭司馬君實云<lb/>
<pb n="KR3a0099_WYG_012-21b"/>
忍過數番自然不動此如頑耐亦與心體無干<lb/>
唐偉倫云釋家亦只是頑耐不知痛癢久之只是不聞<lb/>
不見不復知味之人如此不在之心可便指作頑空看<lb/>
不某云頑空的人是捨身捨宅不在的人是逐主出家<lb/>
若為吾徒只管養育待他成就宜君宜王<lb/>
王述之問養心養氣是孟子一生學問莊生稱不聼之<lb/>
以心而聽之以氣氣能復精於心乎抑心氣之間可認<lb/>
㡬希㡬希之間可認性體乎某云性體語大大於天地<lb/>
<pb n="KR3a0099_WYG_012-22a"/>
語細細於鍼芒長如荳芽消如雪片述之云如此則是<lb/>
道心也難道堯舜不増桀紂不減者亦是這個某云此<lb/>
處㡬希豈容駁卸孟老云茍得其養無物不長茍失其<lb/>
養無物不消一部大學格致當頭只是此物說心亦得<lb/>
說性亦得說氣亦得只不要放之雞犬牧以牛羊耳<lb/>
張昂生問由仁義行非行仁義則此㡬希發皇生下布<lb/>
滿更不須養不某云明察以來亦有三十載工夫如何<lb/>
自生自長<lb/>
<pb n="KR3a0099_WYG_012-22b"/>
黄介俶問思不出其位夫子又說出入無時如是心體<lb/>
時常出入奈何禁住得他如是心位定要敦臨如何離<lb/>
此殻子某云負扆只是座頭馬足周流天下只扶幼主<lb/>
勿樹重臣<lb/>
吳雲赤問楊龜山云六經不言修性惟揚雄言之晦菴<lb/>
講時習亦以明善復初為解則亦是修性也易言盡性<lb/>
不修何繇得盡大學只說至善兩字為性體定符說定<lb/>
靜安慮四字為心中實境後來一部中庸都為知止一<lb/>
<pb n="KR3a0099_WYG_012-23a"/>
節註脚耳嚮講正心修身便把知止說起則誠意知止<lb/>
同為一義大學何以别自命篇某云意識情欲總之非<lb/>
心事物糾纒所以不止誠者明徳之所從生明者羣邪<lb/>
之所繇息無此靜定之心何繇見他真正面目再尋前<lb/>
義極是分明<lb/>
趙希五問夫子叙書斷自唐虞則堯舜以前斷無足録<lb/>
而連山歸藏出於元豐三墳諸篇間多偽造秦火之後<lb/>
不足復存然鄭夾漈博極羣書猶取連山歸藏之篇何<lb/>
<pb n="KR3a0099_WYG_012-23b"/>
也且如連山首艮紊其君臣歸藏首坤瀆於父子不知<lb/>
夏商二代何以用之某云世逺無稽非敢臆說然古人<lb/>
用易各有所取先天之卦以復為首復下震而上坤為<lb/>
長至之始中間純坤為大雪末候右次為剝剝下坤而<lb/>
上艮為大雪初中之交皆子月也三代異建而子為嵗<lb/>
初古今不易讀剝者以為首艮讀復者以為首坤何足<lb/>
疑乎又如後天五行之序皆始於土艮為戊土與坤對<lb/>
化在東北西南之分夏人建寅寅始於艮而達於震震<lb/>
<pb n="KR3a0099_WYG_012-24a"/>
兼木火巽離又以木火次於東南坤為已土丑亦隂土<lb/>
也酉丑始兌兌涵金水而處於西乾坎又以金水次於<lb/>
西北故納音十甲有火木木火土水金金水土相次而<lb/>
周軒轅氏所以宅丘也吾門讀書自經史而外可寘不<lb/>
道獨有圖書起義未能忘懷耳<lb/>
許爾翼問蔡氏皇極内篇與太𤣥潛虗孰為優劣某云<lb/>
太𤣥如左氏潛虗如公羊皇極如穀梁左氏博深豈復<lb/>
公榖可及然以揆於春秋亦猶雲甥之於外祖矣爾翼<lb/>
<pb n="KR3a0099_WYG_012-24b"/>
云王通續經與揚雄擬易均之僭妄其罪孰為軒輊某<lb/>
云河汾夫子當無王之時有徳無位作為元經以紹絶<lb/>
統始於金墉之年卒於陳亡之歲上稽天道下應徳符<lb/>
何過之有循環中論言簡而精意博而逹桓生之歎法<lb/>
言君實之服堯夫仲尼而降何可多匹乎爾翼又云或<lb/>
謂河汾牽引王魏疑是後嗣之書竊比仲尼猶有優孟<lb/>
之意某云孟軻自學孔子後世共宗仲淹私淑仲尼何<lb/>
遽為僭乎如使王揚并辜則栁下西山難與元聖同輩<lb/>
<pb n="KR3a0099_WYG_012-25a"/>
冉求季路不在俎豆之班矣後人讀書更有何用<lb/>
黄率中最後欲問堯夫之學某云某初不識率中云吾<lb/>
門每云堯夫學整而疎子雲學雜而密如要整而不疎<lb/>
密而不雜豈可終緘其口某云堯夫學問備在經世諸<lb/>
篇何關木舌上事率中云固自難解某試舉似率中云<lb/>
乾遇巽為月窟地逢雷為天根姤復兩卦自立冬夏之<lb/>
中何以夏至屬物冬至屬人某云他以隂陽中分人物<lb/>
若論幾希亦無分屬之路探窟知物躡根識人偶亦興<lb/>
<pb n="KR3a0099_WYG_012-25b"/>
到成韻耳率中又云三十六宫都是春觧者謂乾三宫<lb/>
震坎艮各五宫合為十八宫坤六宫巽離兌各四宫合<lb/>
為十八宫通得三十六也此義云何某云東方生喜對<lb/>
俗人論難為士夫所非邵堯夫亦喜於術學誦說遂使<lb/>
末俗競𫝊蚤歳養疎常為失笑凡易六十四卦一反一<lb/>
復只得三十二卦除乾坤坎離頤大過中孚小過合對<lb/>
則損四卦為二十有八得日躔之分宫反復則益八卦<lb/>
為三十有六得日宫之周甲凡七十二卦中分起象何<lb/>
<pb n="KR3a0099_WYG_012-26a"/>
足疑乎然亦自堯夫始明是說淺儒耳語無足復談耳<lb/>
吕而徳云嚮來講論自評隲人物課督𤣥奥者率不多<lb/>
談比來稍復開濶如率中疑難初非堅木亦已與之批<lb/>
繩不知前日伯玉所問大咸象數何以付之偕來一字<lb/>
不答某云正為攻堅須留節目如逢破竹何憚迎機而<lb/>
徳云伯玉亦已仰鑽多時猶迷徑竇餘人眯眯更何從<lb/>
問起某云欲談格物且辨身心禮樂淵源更須他日而<lb/>
徳云房杜王魏同在河汾之門不膺禮樂之託豈有王<lb/>
<pb n="KR3a0099_WYG_012-26b"/>
鄭賈馬遂能絶塵而奔某云向榮之木皮理不章垂實<lb/>
之材文肌如繪房杜既有事業豈得與賈鄭同其鏤心<lb/>
而徳云䕫龍契稷既遭盛時又聞絶學此是天地所開<lb/>
抑是聖賢有造某云元凱比徳各自堯年側陋咨求為<lb/>
日巳久想益稷臯䕫生值重華皆有三十年學問而逺<lb/>
出云嚮纔許我積精十年洞達儀象以是方之差不為<lb/>
晚某為粲然<lb/>
　榕壇問業卷十二<lb/>
</p>
<p>
</p>
  </div>
</body>
</text>
</TEI>
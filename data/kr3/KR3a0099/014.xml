<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷十四</head> <lb/>
    <p>
<pb n="KR3a0099_WYG_014-1a"/>
欽定四庫全書<lb/>
　榕壇問業卷十四<lb/>
　　　　　　　　　　　　明　黄道周　撰<lb/>
漳郡文章之盛則稱葵圃鄭家葵圃鄭觀察與其弟薊<lb/>
州公皆為學典雅相尚觀察沒而孝廉海門與弟肇中<lb/>
又以文行稱肇中二十餘著詩及詞賦數十卷以通家<lb/>
往來某心避之也既在㑹中問難維謹某心念鄭觀察<lb/>
為農臣上疏歸某尚未為諸生及在金處歸數過從見<lb/>
<pb n="KR3a0099_WYG_014-1b"/>
觀察口中誦説苑韓詩外傳及東萊博議動千百言如<lb/>
下晨鐘今安得如此人令人自慚耳肇中既敏好不恥<lb/>
某亦未遑别設一榻因對衆坐云三十年前某未解厯<lb/>
律之學一日過鄭觀察觀察方取器量晷問某云若知<lb/>
北極出地有處中天不某謝不知又問若知表影有處<lb/>
倒南不某謝不知又問若知日出入有非卯酉不某又<lb/>
謝不知觀察便黙然别論史漢文章諸雜事某歸愧恨<lb/>
不食也夜持竹几坐中庭如此者兩年之間二三百日<lb/>
<pb n="KR3a0099_WYG_014-2a"/>
乃知南北中分隂陽贏縮之説以非觀察授我誣也於<lb/>
時坐中未有問難謂某與肇中自序家世耳肇中因問<lb/>
聖人吾不得而見之矣此章語意如何某云兄所疑何<lb/>
在鄭肇中云此章以聖人君子兩格夐分然自堯舜而<lb/>
下夫子所稱亦君子也依中遯世即稱聖者修已安物<lb/>
堯舜猶難君子聖人豈有兩種學問且如性之稱善心<lb/>
之稱恒或無分别大易以善稱繼尚書以恒稱性今又<lb/>
以有恒次於善人明心與復性豈有差等其間乎某云<lb/>
<pb n="KR3a0099_WYG_014-2b"/>
論學則聖人君子亦無兩樣學問論心則善人有恒亦<lb/>
無兩樣徳性只是風㑹不同習染漸異夫子勸人實地<lb/>
下手耳嚮見吳雲赤説聖人不難只是有恒難也極有<lb/>
意思肇中云聖人可作要亦大闗氣數豈是恒心所就<lb/>
昔封徳彞言末世人心漸漓魏徵云如使人心漸漓易<lb/>
代而後豈當化為異物耶恒稱君子立不易方大過稱<lb/>
君子獨立不懼天下亦不少此等人夫子品他在善人<lb/>
之後又若致絶望者不知聖人善人的是何人又不知<lb/>
<pb n="KR3a0099_WYG_014-3a"/>
恒無恒虛恒約便可稱善人亦可到君子聖人不某云<lb/>
孟子説美大聖神夫子説不驕不諂不失其正皆為聖<lb/>
神了自夫子看來何所不合自我輩看來自然有徳性<lb/>
問學尊道之殊如無尊道工夫任他常無常約常虚不<lb/>
墮釋老窖中只是空山樸子何時得到君子位上肇中<lb/>
云曾子説顔子從事在若無若虚不多不能上置力想<lb/>
聖人都是此意權作樸實呼喚示人耳且如善人為邦<lb/>
善人敎民全是為上者主持風敎不知有何制置經略<lb/>
<pb n="KR3a0099_WYG_014-3b"/>
可以即戎去殺莫亦如老氏所云守嗇去泰能慈能儉<lb/>
却走馬以糞的意思不某云如此看來聖人君子又是<lb/>
天下為公三代而上羲農之儔了夫子此意與觀蜡禮<lb/>
書一樣發慨肇中看得分明肇中云既如此看何闗聖<lb/>
學上事某云經世治心都是要細明體致用都是要實<lb/>
豈有兩種道理肇中云恐如此做去到頭亦只是恒心<lb/>
恒性不能到天下歸仁地位某云如此所貴學問也凡<lb/>
學問都是自家心細如麤大便自虚張不老不實且勿<lb/>
<pb n="KR3a0099_WYG_014-4a"/>
問他本體虚無上事也如論本體天下歸仁豈有兩樣<lb/>
心性在<lb/>
洪兆雲云前日嘗問善人是何等人却道是西域一流<lb/>
人今日對鄭肇中又道是老子手段釋老兩途吾輩不<lb/>
齒如何得在君子而下有恒而上某云某何敢作此説<lb/>
某少時曾會薛方伯先生方伯偶簡佛書歎云古之聰<lb/>
明睿知神武而不殺者夫某為艴然方伯因問兄看善<lb/>
人之道果是如何某云不踐迹亦不入於室方伯歎云<lb/>
<pb n="KR3a0099_WYG_014-4b"/>
從門入者不是家珤某亦愕然久之去今三十年方伯<lb/>
長我四十歳謝世十年矣乃聞肇中談話令人懷感凡<lb/>
過去諸賢有一種可𫝊者都於心性上有四五分了徹<lb/>
釋老只是不學無尊道功夫便使後來譸張為幻如當<lb/>
時肯學踐迹入室豈能貽害至於今日兆雲云論他譸<lb/>
張為幻還是無恒一流人從其道者當使狐狸貒貉白<lb/>
日噉人但當時楊墨尚未昌熾不知夫子何以發此言<lb/>
論某云夫子亦有為而發吾輩只論聖功不問縁繇耳<lb/>
<pb n="KR3a0099_WYG_014-5a"/>
兆雲云此話亦豈有繇來某云備在春秋<lb/>
許爾翼云夫子當春秋時木鐸天下便是萬古聖人於<lb/>
時君子則有蘧伯玉子産州來季子晏嬰程本及門則<lb/>
有顔閔四科具體分體者以至身通六藝七十餘賢雖<lb/>
四友十亂可以比肩如何便想有恒之難如子路行詐<lb/>
宰予改觀要是一時有激之言豈可以此便概一世若<lb/>
説人都要做聖人君子不要做恒人所以為有為盈為<lb/>
泰不可方物難道夫子敎人不做聖人君子善人但做<lb/>
<pb n="KR3a0099_WYG_014-5b"/>
恒人也某云聖人善人就不是恒人做的亦是恒心做<lb/>
就爾翼云孟子説恒心有常只歸之士從士做聖人寧<lb/>
止數級中間踐迹升堂得門入室在夫子造就不少其<lb/>
人何以遂致絶歎所云有為者想不為及門諸彦也某<lb/>
又云備在春秋<lb/>
他日兆雲問尊光春秋中夫子豈有致慨有恒之説尊<lb/>
光云無之兆雲云㑹上嘗有此論尊光云夫子説無恒<lb/>
不可作巫醫又云不占而已説在昭公二十五年臧㑹<lb/>
<pb n="KR3a0099_WYG_014-6a"/>
之竊寳龜三十二年史墨之論大壯也二十五年冬昭<lb/>
伯如晉臧㑹竊其寳龜僂句以卜信僭云僭吉臧㑹遂<lb/>
為僭也詐而見逐久之計於季氏季氏謂其臧氏所逐<lb/>
也臧季方惡及昭伯出亡季氏遂立臧㑹㑹曰僂句不<lb/>
吾欺也三十二年公薨於乾侯趙簡子問於史墨史墨<lb/>
曰社稷無常奉君臣無常位三后之姓於今為庶在易<lb/>
之大壯以雷乗乾是天道也季友之生卜人謁之曰世<lb/>
為公輔政在季氏四公矣民不知君何以得國此二説<lb/>
<pb n="KR3a0099_WYG_014-6b"/>
者皆以卜筮占玩互反臧㑹以詐叶於寳龜史墨以壯<lb/>
干其常位想是夫子所非故發此慨也兆雲云如是則<lb/>
只為無恒發慨不為聖功立論易稱恒以一徳恒徳之<lb/>
固也又云天地恒久不已日月得天而能久照四時變<lb/>
化而能久成徳之配天地日月四時者恒而已想不為<lb/>
此占玩兩事尊光異日以告而徳而徳曰其為昭哀兩<lb/>
公乎昭公之在國也比於宵徒而逐權臣其出也不信<lb/>
而失衆三十一年公在乾侯傳曰言不能内外也恒卦<lb/>
<pb n="KR3a0099_WYG_014-7a"/>
上下皆凶取鄆取闞取之而不能居也失其國而以五<lb/>
百乘為臣哀公多妄而君臣交惡叛吳歸越卒以不復<lb/>
夫子之歎其為此乎抑為桓康二子耶聖人之生不當<lb/>
堯舜文武之盛又不及成康有道之君次又不當隱釐<lb/>
之際而當無恒之時乍用乍舍詩曰終風且霾惠然肯<lb/>
來終風且曀不日有曀又曰曀曀其隂虺虺其雷是夫<lb/>
子所為致歎也某云某自見鄭觀察薛方伯後三十年<lb/>
來始聞典論聽者勿謂巵言然吾輩只管立身不須歎<lb/>
<pb n="KR3a0099_WYG_014-7b"/>
世<lb/>
鄭孟儲云隱釐得為善人乎某云隱公之遵父命僖公<lb/>
之用季友還是君子一流人孟儲云隱公在讓不明以<lb/>
啟鍾巫之釁季友既殺慶父僖公藉其成勞耳某云如<lb/>
此則天下無善人也孟儲云恒為久道化成之卦九四<lb/>
又云久非其位安得禽也然則盡變體常都無定理何<lb/>
以一徳貞固其事某云恒卦内外初終皆不可動嚮嘗<lb/>
説過兄未致思耳孟儲云恒五爻皆凶豈皆謂動故凶<lb/>
<pb n="KR3a0099_WYG_014-8a"/>
乎某云吉凶悔吝皆生於動至於恒者只是守常初三<lb/>
四上纔動便凶五爻差可比二作内吉作外凶婦人性<lb/>
靜夫子性躁婦人動小夫子動大故曰婦人吉夫子凶<lb/>
孟儲曰象云婦人貞吉從一而終夫子制義從婦凶也<lb/>
此是何解某云婦人從夫雖有所動終為義制夫子從<lb/>
婦纔有過動所壊多矣隱公沒於鍾巫釐公從婦於禚<lb/>
雖未失徳要是君子所不取也孟儲云風雷原是變動<lb/>
如何説不易方某云我輩守貞正於變動處見風雷極<lb/>
<pb n="KR3a0099_WYG_014-8b"/>
是樸實每有變動先徵於色老圃老漁之所能曉驚蟄<lb/>
之初義不可浚閉電之後義不可振禾稼將華義不可<lb/>
速禾稼將成義不可久所謂制義要於動中取靜耳孟<lb/>
儲云如此則時也何恒之有某云唯恒所以可久勿為<lb/>
字義所累<lb/>
羅期生云記嚮日講論都就長男在外長女在内家道<lb/>
久成處看出今以雷風解之不知雷風一物是有是無<lb/>
是盈是虚是約是泰某云有無盈虚約泰在雷風身上<lb/>
<pb n="KR3a0099_WYG_014-9a"/>
某則未知如在天地身上决不是譸張變幻出來此物<lb/>
皆根於日日道漸長則陽氣漸盈陽罡觸鹵破水與石<lb/>
其勢迅發如擊焰爆風起則雷止雷起則風止風雷交<lb/>
作勢不移時先風後雷灑雨而已有無盈虚約泰的的<lb/>
在人目上如何假冒得來期生云夫婦作家盈虚約泰<lb/>
自然瞞昧不得如值無常却自譸張家人説言有物行<lb/>
有恒都是此理不某云雷風自為夫婦便是君子聖人<lb/>
風動而雷乃起是為夫子從婦雷起而風乃止是為婦<lb/>
<pb n="KR3a0099_WYG_014-9b"/>
人從義也兩物鼔舞變化萬物只是為善之心<lb/>
戴石星云比來説有恒聖人都遼濶不可解今日只問<lb/>
聖人亦只是恒心恒人亦俱有聖心只不要看聖人太<lb/>
難看恒人太易耳某云雲赤亦作此説試問玉宸看玉<lb/>
宸云宇宙聖賢總是善念做起這個善念在天為明命<lb/>
則曰不已在人為至誠則曰無息無息不已正是恒處<lb/>
故易曰繼善成性又曰觀於恒而天地萬物之情可見<lb/>
矣舍一個善無處討有恒舍却有恒亦難名至善尼父<lb/>
<pb n="KR3a0099_WYG_014-10a"/>
繇聖人君子説到有恒是繇神聖見本原孟子繇善説<lb/>
到聖神是繇本原推神化徹上徹下宗㫖相同諸論品<lb/>
論人都是無頭學問細思聖善並提便是善為聖體恒<lb/>
是聖善之在人心者夫子罕言心性只説出聖善使人<lb/>
自醒此心此性可是常有的是不常有的可是常善的<lb/>
是不常善的歴歴自勘有無盈虛約泰之際極是分明<lb/>
某云看玉宸説得極明白同時侯晉水亦問厥有恒性<lb/>
民之秉彞彞與恒均是一義今言善又言恒可是常善<lb/>
<pb n="KR3a0099_WYG_014-10b"/>
便是恒抑是有恒便是善耶某云常善便是不已不已<lb/>
便是維天之命晉水云如此則聖人君子善人有恒無<lb/>
分别了某云工夫自然不同聖人敎人指㸃次序得有<lb/>
結宿耳晉水云如此則安得嚮來許多言論某云總是<lb/>
一個雷風有時驚天動地有時發火聞香天地性情於<lb/>
此可見<lb/>
鄭肇中云嚮來議論雖有結宿尚未的據夫子雖引導<lb/>
下學要層次到頭畢竟尋常修持何能證聖於經書上<lb/>
<pb n="KR3a0099_WYG_014-11a"/>
有可直達無疑者乎某云聖賢原無頓路只是源本的<lb/>
的不差易稱乾以易知坤以簡能易則易知簡則易從<lb/>
易知則有親易從則有功有親則可久有功則可大可<lb/>
久則賢人之徳可大則賢人之業此賢人便是聖人君<lb/>
子一流人世人只管要徳業不要易簡所以將無作有<lb/>
將虛作盈將約作泰事事俱有枝葉把自己知能看作<lb/>
天下權變文貌聲名日張日侈所以望之則不可親從<lb/>
之則到底無成既不可久如何可大只是中不易簡所<lb/>
<pb n="KR3a0099_WYG_014-11b"/>
以無恒夫子説以約失之者鮮孟子道不失赤子之心<lb/>
人能保此赤子之心到不惑知命何患不到聖賢田地<lb/>
赤子無他亦只是易簡易簡只是恒性今人説良知良<lb/>
能便要靜虚吐靈發許多光焰出耳何不説易知簡能<lb/>
樸樸實實無機無械夫子説聖人可做我也直地要做<lb/>
聖人夫子説聖人不可做我也直地做我不做聖人簡<lb/>
簡易易可知可能易曰直方大不習無不利有盈泰便<lb/>
是習直方大便是性性字既明天亦可到聖人則猶是<lb/>
<pb n="KR3a0099_WYG_014-12a"/>
人耳肇中云無虚約與直方大如何商量某云此處有<lb/>
何商量有習者無虚約亦是習也明得善體但覺日簡<lb/>
日易終身無一盈泰念頭確然隤然便與天地相似肇<lb/>
中云如此即是日損之説不某云恒尚無益何處有損<lb/>
損益便自變動動便有凶如是恒者雷風破山此體不<lb/>
動肇中云如此則安得富有日新某云可久之為富可<lb/>
大之為新莫作難親之徳莫作難從之業肇中云如此<lb/>
莫是愿人不某云愿人如何可久<lb/>
<pb n="KR3a0099_WYG_014-12b"/>
鄭孟儲於是再舉小徳川流之義某云此句被人埋沒<lb/>
多時今方拈出亦是快事嚮來只説不害不悖耳何曾<lb/>
見川流意思孟儲云如何下二章説時出經綸皆當得<lb/>
川流意思鄭康成以小徳浸灌喻諸侯大徳厚生喻天<lb/>
子又云唯五始足以當之此是何説某云古人以中庸<lb/>
一書皆是説仲尼徳業至此章纔分明寫出春秋五始<lb/>
一元年二春三王四正月五公即位以此五始配得五<lb/>
帝之徳為天下萬物綱紀黄帝所授施於仲尼以為春<lb/>
<pb n="KR3a0099_WYG_014-13a"/>
秋二百四十二年文萬七千餘言每言一義不可増損<lb/>
自公穀左氏皆為此説康成學兼三傳以春秋為祖述<lb/>
憲章之實蹟其義數千凡例數十為小徳大徳之總云<lb/>
耳孟儲云如春秋只是文武之緒何與堯舜上事某云<lb/>
古人以元始氣以春始時以王始治以月始朔以即位<lb/>
始令本於璣璿二典之意以欽若敬授允釐咸熙此即<lb/>
祖述所在至其義類正變皆本於周公舊章常制杜氏<lb/>
所謂稱凡者五十其别四十有八雜稱二百八十有五<lb/>
<pb n="KR3a0099_WYG_014-13b"/>
是也孟儲云如此則上章所云禮儀三百威儀三千精<lb/>
微中庸知新崇禮是也何必旁引别傳某云後人讀書<lb/>
所不及古者只是掇皮便止耳聖賢著述皆無淺義引<lb/>
類不伸精微不出如何得有知新崇禮學問如説此徳<lb/>
非獨春秋詩經三百五篇千七百餘章一字一語有禮<lb/>
樂之陳日星之垂帝王升降四千餘年諸侯進退列國<lb/>
盛衰因此為序譬如百川中藏萬澗溝澮谿壑有源有<lb/>
委涓涓不竭流而趣海其義一也孟儲云㑹中屢説詩<lb/>
<pb n="KR3a0099_WYG_014-14a"/>
春秋為何不説書禮樂某云禮樂即在詩春秋中書自<lb/>
孔壁而後或存或亡云贋云真繹其篇章以存法誡俱<lb/>
在敦化之中矣<lb/>
郭受子因問後人讀書不及前人只是拾瀋亦繇别察<lb/>
不到先儒以下章仁義禮智四徳為川流四徳即元亨<lb/>
利貞乾元所為資始也如何説是小徳俗儒開口便道<lb/>
月落萬川人間學問都為此等語爛了然有一事可疑<lb/>
水中看天地與空中看天地了無分别鳥不見空魚不<lb/>
<pb n="KR3a0099_WYG_014-14b"/>
見水想魚之視鳥亦猶鳥之視魚而人於實中看魚看<lb/>
鳥辨别金木水火之性不知人在敦化中間抑在川流<lb/>
裏去某云如此問亦希竒察天察地不礙飛躍是敦化<lb/>
上事鳥以空為實魚以水為空是川流上事也受子云<lb/>
如此則依舊是不害不悖之説了某云人於此處豈得<lb/>
異同受子云人與魚鳥都在氣中氣無虚實而有隂陽<lb/>
陽氣蹈空隂氣蹈水人立隂陽之中以統五徳當謂氣<lb/>
即是徳也抑還有徳生氣者來某云徳不可覩聞氣可<lb/>
<pb n="KR3a0099_WYG_014-15a"/>
覩聞人落氣中亦與魚鳥無别凡著覩聞戒慎恐懼已<lb/>
自無及如人病中中暑中濕是為重感不可救藥也如<lb/>
要細細分别就人身上敦化川流何可盡説一日一夜<lb/>
氣一百周脈行一千六十餘丈豈是人耳目之所能及<lb/>
聖人以天地觀身以事業觀天地作用看宇宙間萬物<lb/>
四時只是兩部詩春秋耳凡世間有形象者都是吾身<lb/>
文字有文字者都是吾身文字註脚過此以往總是魚<lb/>
鳥事業<lb/>
<pb n="KR3a0099_WYG_014-15b"/>
羅期生問前日諸友有問動靜悦樂者未有以對也某<lb/>
問云何期生云先儒稱靜觀萬物之理得吾心之悦易<lb/>
動觀萬物之分得吾心之樂難以應觀吾心動靜盡於<lb/>
一敬何難易之分程子云惟靜可為學又云靜觀萬物<lb/>
皆有生意王勝之常乘月訪康節必見其正襟危坐當<lb/>
是至靜之内見得精明如此某云都是動處勘得破此<lb/>
靜者原不與動俱動羅期生云此靜者是太極不落隂<lb/>
陽動便落隂陽不是太極了某云太極與隂陽總是一<lb/>
<pb n="KR3a0099_WYG_014-16a"/>
個動極處正是不動所在張益州嘗謂李畋曰子知公<lb/>
事有隂陽不曰未也益州云凡百公事未著字前屬陽<lb/>
陽主生變通繇之著字後屬隂隂主刑刑貴正名不可<lb/>
改也此亦與堯夫同意然事前後則無隂陽之分心前<lb/>
後實有難易之别要曉得此物動極實是不動所以隨<lb/>
寓能安入羣不亂不要光光在靜處坐尋起生義<lb/>
尤詹茹又問夫子把有無約泰虚盈論心子思以大小<lb/>
言徳都是精微上事然亦有人綱領極是分明於條目<lb/>
<pb n="KR3a0099_WYG_014-16b"/>
上却不甚宻如郭崇韜張嘉貞張齊賢韓魏公都不料<lb/>
理細務亦有人極細謹却不能理大事如石奮衞綰范<lb/>
質竇儀都無甚發揮是他材器有大小之别抑是他學<lb/>
問不同某云自然是學問不同詹茹云恐他徳性上亦<lb/>
有些分别某云其分别者是質不是徳性如徳性須是<lb/>
尊養得就詹茹云如郭崇韜張齊賢加之學問豈能如<lb/>
顔閔之醇衞綰范質加之學問豈能如由賜之達耶天<lb/>
地缺陷尚難完全牛馬齒角亦有去取且如鄒衍東方<lb/>
<pb n="KR3a0099_WYG_014-17a"/>
生之流亦是材具使然豈是恒心䘮了能有如此明辨<lb/>
某云亦是不學使然詹茹云張益州每勸冦公學冦公<lb/>
學前是如此樣學後亦是如此益州自家擊劍任俠既<lb/>
而折節好學到底有些劍俠意思想人不能如仲尼都<lb/>
在小徳中沿流赴海而已西漢以來文章人才各不相<lb/>
似恐别有氣化在裏面吾輩囿之而不自知耳某云氣<lb/>
化山川皆能囿人只有心思通徹天地仲尼在未學前<lb/>
只是忠信美質加五十年學問便是堯舜文武前頭只<lb/>
<pb n="KR3a0099_WYG_014-17b"/>
恐忠信無基為有無約泰盈虚所蕩耳莫説美大聖<lb/>
神不是善信本業也<lb/>
吕而徳云天地大徳曰生易曰復小而辨於物復之與<lb/>
生皆仁也夫子對諸賢終始是一仁字自顔子而外未<lb/>
嘗輕與人仁子思説中和又説肫肫其仁仁與天淵並<lb/>
峙便是三才之極此處説大徳小徳莫都是説仁字易<lb/>
曰復其見天地之心乎合而言之天地之所為大也夫<lb/>
子末年刪定纂修都是仁之藏用子淵求之文禮子貢<lb/>
<pb n="KR3a0099_WYG_014-18a"/>
求之文章舍小徳亦無處見大徳了不知尚有何處見<lb/>
大徳不某云如而徳説者一嚮皆是<lb/>
謝爾剡見某閒論春秋因問春秋時諸侯不朝京師而<lb/>
天王數聘列國此自夷王之烹齊哀始乎抑自褒姒之<lb/>
誑燧臺始乎某云履霜堅氷其來已漸此事魯人不得<lb/>
不任其咎爾剡云鄭於平王母弟也繻葛之戰射王中<lb/>
肩天下諸侯無有非之者何獨魯能之乎某云凡春秋<lb/>
以天加王天王無有不是者繻葛之師天王獨四聘於<lb/>
<pb n="KR3a0099_WYG_014-18b"/>
魯而魯無一朝春秋之書四聘以明魯之失禮也爾剡<lb/>
云當時天王亦未能秉禮以齊諸侯某云何處見之爾<lb/>
剡云隱公元年天王使宰咺來歸惠公仲子之賵此未<lb/>
死而賵之也文公五年王使榮叔歸含且賵此已死而<lb/>
賵之也均之母也成風以嫡婦含與賵死而致之致以<lb/>
親仲子以庶其子未立未死而致之如為隱殺桓之母<lb/>
者猶奚斯之聲也後世以為灰釘此其失在天王某云<lb/>
左氏誤也仲子蓋已卒惠公之年春秋不書近於殉者<lb/>
<pb n="KR3a0099_WYG_014-19a"/>
隱公以桓之母母之故天王歸賵焉爾剡云文九年秦<lb/>
人來歸僖公成風之禭彼失之早此失之晩故春秋譏之<lb/>
某云春秋尊天王不責外國天王而降禮其在秦乎魯<lb/>
之於王國則未有處也爾剡又云隱公三年秋武氏子<lb/>
來求賻魯已含賵而又求賻則汰矣桓公十有五年春<lb/>
天王使家父來求車文公九年春毛伯來求金四傳之<lb/>
所交譏也某云君之於臣也無假不貢則求之求之猶<lb/>
責焉耳天子無不直於諸侯以桓公之時天王屢聘魯<lb/>
<pb n="KR3a0099_WYG_014-19b"/>
無卿士至於京師者王崩而不及賻使天子不具乘馬<lb/>
是宗國之過也春秋悲之以天下無可責者而責之周<lb/>
公之孫使周公受過焉耳爾剡云威福出於天子以禮<lb/>
正名其孰敢違莊公元年立不討賊又未有武功冬王<lb/>
使榮叔來錫桓公命何休曰弑逆之人法所不宥而寵<lb/>
以大勲故去天稱王文公元年天王使毛伯來錫公命<lb/>
穀梁曰禮有受命無來錫命錫命非正也不正則不威<lb/>
又何以命諸侯某云如此則難為天子矣王室式微强<lb/>
<pb n="KR3a0099_WYG_014-20a"/>
藩悖叛天子不得已先施於其宗國屢降不反所僅存<lb/>
者聘問誥命鼎隧一二虚文耳故府猶且重之獨於宗<lb/>
國致其惓惓而君子又從咎之是為父母者無以待老<lb/>
也詩曰或以其酒不以其漿鞙鞙佩璲不以其長是諸<lb/>
君子之謂矣爾剡云胡康侯何以不廢是説某云讀書<lb/>
何闗他人除是堯舜文武當仁不讓何繇親見周孔禀<lb/>
受而行<lb/>
張朂之以前日謝爾載問納音之義某未嘗答直以太<lb/>
<pb n="KR3a0099_WYG_014-20b"/>
師吹銅之語塞之因問此事著於天下既為明時所録<lb/>
百姓日用不知瞽師揺惑其説今日語之不明何以破<lb/>
俗正義某云此義有何要𦂳朂之云如火一土二水五<lb/>
木三金四之説何異汨其五行此上世所必誅而今人<lb/>
用之何也某云他自愚黔首何闗兄事朂之云畢竟源<lb/>
委如何某云前日説過先甲三十後甲三十五自為運<lb/>
六自為氣五六相乘以行河圖初起四九自西而東反<lb/>
五以歸於金火是為西南金火之運次起一六自中而<lb/>
<pb n="KR3a0099_WYG_014-21a"/>
西而東以歸水土是為中氣戊艮水土之運次起二七<lb/>
自南而東而北而西歸於火木是為環氣南東火木之<lb/>
運次起五十自中而西而南而北歸於土金是為閒氣<lb/>
坤已土金之運次起三八自北而中而南以歸於木水<lb/>
是為東北木水之運此五運者以包六氣行於週甲之<lb/>
中相與為治金火之治水絶於東北水土之治火絶於<lb/>
正北火木之治土伏於四季土金之治木絶於正東木<lb/>
水之治金絶於西南六氣之行以分五徳先庚三十後<lb/>
<pb n="KR3a0099_WYG_014-21b"/>
庚三十五六相命以行河圖初起五十而西而南而北<lb/>
而中木絶於正東為土徳之治次起四九而東而北而<lb/>
中而南各存其方次起三八而北而西而南而東則土<lb/>
絶於房中三甲之治金水三庚之治土木五徳皆在其<lb/>
中際十與十二各相起也作者之意以干支相命氣運<lb/>
之徳不能該全聖人用其所徳棄其所絶揣摹圖象以<lb/>
為義類耳九宫三白南北利運之説皆從此出以叅於<lb/>
素問不能合也素問又以五六命歳得其大者梗概非<lb/>
<pb n="KR3a0099_WYG_014-22a"/>
逺矣朂之云素問運炁以正化主客别其干支甲己乙<lb/>
庚丙辛丁壬戊癸為五行之序子午君火丑未濕土寅<lb/>
申相火卯酉燥金辰戌寒水巳亥風木與此夐然不同<lb/>
何繇比類某云素問之取象於後天猶納音之取象於<lb/>
河圖也家自為説以稽於爻象猶醇醪之化為醴蟻矣<lb/>
仲尼作春秋自隱公至文公一百四年書日者二百四<lb/>
十九自宣公至哀公一百三十八年書日者四百三十<lb/>
二干支俱在義無所屬然自伊訓洛誥吉日十月以來<lb/>
<pb n="KR3a0099_WYG_014-22b"/>
備有其説何可勝也勗之云伊訓武成洛誥諸書皆<lb/>
紀日而不紀歳左氏紀歳隂而不紀歳陽漢元封七年<lb/>
歳在丁丑而洛下閎鄧平等以為甲寅史遷亦因而用<lb/>
之以為甲寅甲寅之與丁丑差廿四年納音既殊運氣<lb/>
亦異施於上古春秋亦無己未文王亦無戊午矣日不<lb/>
可除則歳亦不可除歳可紊則日亦可紊也嚮見丁玉<lb/>
明先生亦以歳甲干支無據為談春秋猶據歳星所在<lb/>
為證今嵗星移行差三四宫如何可定某云詩經傳於<lb/>
<pb n="KR3a0099_WYG_014-23a"/>
誦説尚且不絶歳次自五帝以來閭閻之所稱習如何<lb/>
紊得如有紊亂則是大撓容成積差以來非復洛閎鄧<lb/>
生之所能改也凡讀書先經次傳次史可以道古耳諸<lb/>
紛紛者都費辨折不煩推求朂之云古人稱七聲十二<lb/>
律皆與納音相通自漢唐日家去古未逺皆有是説豈<lb/>
是閭巷亹談某云且看周官自然曉㑹<lb/>
許爾翼又問天以一中分化只是一理安分大徳小徳<lb/>
聖門亦稱小徳出入可也又稱小道必有可觀致逺恐<lb/>
<pb n="KR3a0099_WYG_014-23b"/>
泥莫非小徳亦是制度文為經曲之末如詩書六藝豈<lb/>
可以小徳目他凡可出入的物終是泥滯川流不得要<lb/>
細細分别起來却都是大徳貫串前篇所云莫載莫破<lb/>
是也以莫破説不盡又以川流贊之語極分明夫子生<lb/>
平口中不説小徳自禮樂而下軍旅便不談了子思却<lb/>
説律天時襲水土的是何物某云嚮纔講過自元年春<lb/>
王正月至有星孛于東方都是天時上事自雎鳩河洲<lb/>
至景山松柏都是水土上事也爾翼云如此則春秋判<lb/>
<pb n="KR3a0099_WYG_014-24a"/>
與天時詩經判與水土春秋屬禮詩自屬樂記云樂以<lb/>
陽率天禮以隂率地春秋何以率天詩經何以率地乎<lb/>
某云隂陽禮樂固自為用堯舜未嘗作詩而有喜起之<lb/>
章文武未嘗作春秋而有周官之法此處何必分行爾<lb/>
翼云古人三才同為經緯黄帝宅丘之法周公卜洛之<lb/>
書想别成小徳秦皇焚詩書其農圃醫卜皆賴以存而<lb/>
此獨無有豈是仲尼所刪抑是秦漢人不貴小道耶某<lb/>
云七略所載五行三十一家六百五十二卷有神農太<lb/>
<pb n="KR3a0099_WYG_014-24b"/>
幽堪輿金匱五音竒腴其託於軒后者或百餘卷别為<lb/>
形家宫宅地形數目倍於醫方則是亦前代所尚也古<lb/>
書既不可見今為晚唐南宋諸公滅裂殆盡何足復談<lb/>
爾翼云天道用龍地道用馬龍有隂陽馬分牝牡地貴<lb/>
牝馬天貴陽龍今説家以隂龍為真陽龍為偽不知此<lb/>
説何始某云如此等事某皆未學且舉周禮一一再看<lb/>
鄭肇中見諸賢言論浸廣或逺於經傳因問三皇五帝<lb/>
之説某云此論備見疏家開卷已賾不復能存於兄所<lb/>
<pb n="KR3a0099_WYG_014-25a"/>
疑云何肇中云帝王代逺載籍互異如春秋運斗所指<lb/>
三皇為伏羲女媧神農如秦博士司馬貞補皇記所指天<lb/>
地人三皇又尚書大傳稱燧人伏羲神農禮號諡記祝<lb/>
融伏羲神農孔子稱五帝答季康子以伏羲配木神農<lb/>
配火黄帝配土少昊配金顓頊配水其答宰予則曰黄<lb/>
帝顓頊帝嚳堯舜家語與戴記又自不同孔安國以羲<lb/>
農黄帝為三皇少昊顓頊帝嚳堯舜為五帝於理覺順<lb/>
是儒生之所服習史遷帝紀祖五帝徳又以黄帝為五<lb/>
<pb n="KR3a0099_WYG_014-25b"/>
帝之首而獨遺少昊以宗顓頊今世所傳唯此兩家祖<lb/>
史遷之説則當以燧人伏羲神農為三皇黄帝顓頊帝<lb/>
嚳堯舜為五帝祖安國之説則當以伏羲神農黄帝為<lb/>
三皇少昊顓頊帝嚳堯舜為五帝也仲尼於三皇不言<lb/>
燧人於五帝多一少昊安所取裁某云於此事實所未<lb/>
知肇中又云司馬貞補皇紀既稱伏羲女媧神農又稱<lb/>
天地人三皇此是何説某云褚先生小司馬又何足談<lb/>
肇中云胡五峰亦主小司馬之説又閲三墳載伏羲為<lb/>
<pb n="KR3a0099_WYG_014-26a"/>
天皇神農為人皇黄帝為地皇次序又别然與安國同<lb/>
㫖矣前輩如譙周應邵宋均皆主史遷主史遷者雖不<lb/>
言三皇自應以燧人火化神農粒食與庖犧并為皇始<lb/>
而黄帝得正五帝之先皇甫謐世紀孫氏世本皆主安<lb/>
國主安國者雖升帝為皇自應以少昊靑陽顓頊髙陽<lb/>
與髙辛并為帝紀而唐虞得正五帝之終二者孰從某<lb/>
云如兄説極是明白三皇五帝俱是後人所命不是本<lb/>
地傳宗認逺祖者隨人祭掃勿問内神是日發題原為<lb/>
<pb n="KR3a0099_WYG_014-26b"/>
修已以敬而肇中送難以有恒為首諸兄從之遂舉修<lb/>
已以繫下篇<lb/>
　<lb/>
　<lb/>
　<lb/>
　<lb/>
　<lb/>
　榕壇問業卷十四<lb/>
</p>
<p>
</p>
  </div>
</body>
</text>
</TEI>
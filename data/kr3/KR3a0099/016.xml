<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕壇問業卷十六</head> <lb/>
    <p>
<pb n="KR3a0099_WYG_016-1a"/>
欽定四庫全書<lb/>
　榕壇問業卷十六<lb/>
　　　　　　　　　　　　明　黄道周　撰<lb/>
乙亥仲冬劉賡穆兄弟卜築天治之巔張朂之楊元實<lb/>
同予至天治賡美方以選貢至未謁客亦從山中㳺歸<lb/>
已過初旬之期乃以十六日集於榕壇某以講論二年<lb/>
大㫖只為明善致知聽聞已狎聲實未綜恐漸為朋從<lb/>
往來之累或有謏聞動衆之嫌斷以是日鎖結講事坐<lb/>
<pb n="KR3a0099_WYG_016-1b"/>
定因問諸友歴來之義都是風波要得風恬浪靜島嶼<lb/>
安然如何可到可惜此二年講論未闗至極也洪兆雲<lb/>
云歴來説到致知求仁都闗至極何謂可惜某云大家<lb/>
實勘此處乘乘莫亦是風翻波皺偶爾成文豈便是破<lb/>
船安家坐山得住賡穆云何謂破船安家坐山得住某<lb/>
云大學開頭説止至善説知止有定此處風浪一齊焦<lb/>
乾不知何日大家坐卧耳唐偉倫遂問至善果是何物<lb/>
如是明新大業窮極到頭無一缺陷雖千萬年堯馳舜<lb/>
<pb n="KR3a0099_WYG_016-2a"/>
驟無有止法則此止字是不止義如是性分原頭繼成<lb/>
本事無一夾雜雖一晌間渴睡打坐亦闗至極則此止<lb/>
字是頓悟法也某云正要走耳看大業做本分也走看<lb/>
本分做大業也走走不止時氣盡神枯走得止時神昏<lb/>
氣倦也偉倫云此則是參駁止法如何是至善本義莫<lb/>
是如西山所云同原太極否某云賢且坐定然後思量<lb/>
黄率中云止至善之學自夫子始明之堯舜傳授不説<lb/>
至善只説精一精一即至善之㫖也且如孟子説性善<lb/>
<pb n="KR3a0099_WYG_016-2b"/>
又疏出美大聖神夫子説至善却指出定靜安慮此豈<lb/>
有體用之殊歟某云美大聖神是善的分量定靜安慮<lb/>
是止的意思不闗體用率中又問乾道變化各正性命<lb/>
只是六爻俱陽無剛柔之合夫子以剛健中正純粹精<lb/>
七字贊之如恐不盡至善之義者後來又説隂陽合徳<lb/>
繼之者善伊川所以有剛善柔善之説如要經濟天下<lb/>
明新大業豈純靠此一片陽精所成亦還有保合凝成<lb/>
其間乎某云聖人亦只得乾上一分豈有全體乾元尚<lb/>
<pb n="KR3a0099_WYG_016-3a"/>
須調劑之理率中云如孟子學問亦到乾元幾分某云<lb/>
他於定靜安慮上下手便到至善田地七字贊美想不<lb/>
差池率中云何處見得某云伊自知止不動心不動氣<lb/>
兩件是伊誕登無人得到率中云若此則是孟子學易<lb/>
從大學得渡也某云伊自從易入手率中云何處見得<lb/>
某云且勿説善説性只道乾始能以美利利天下不言<lb/>
所利大矣哉此數語是伊骨子他日又説舜與跖之分<lb/>
無他利與善之間也一生擔荷都在此處<lb/>
<pb n="KR3a0099_WYG_016-3b"/>
謝有懐云孟子明性善獨惓惓於充之一言充如火燃<lb/>
泉達止如登岸安家此處可有異同某云知至至之知<lb/>
終終之擴充是知之始事慮得是知之中境如説到頭<lb/>
終無休歇只是不動耳舟上看山兒童走月如何知他<lb/>
不動所在知他不動所在自然得力安穏光明有懐云<lb/>
先儒論擴充先須察識知至知止可是察識不某云知<lb/>
止是定針上事知至是定向上事察識是學問上事先<lb/>
儒研究都不差池但勿為事物所倒<lb/>
<pb n="KR3a0099_WYG_016-4a"/>
有懐又問至善要止恐是怕人走錯不怕人走過也此<lb/>
處至極豈有過分之理某云走過便是錯不偏不易於<lb/>
針向上看得分明<lb/>
鄭孟儲云先儒稱圖皆從中起心法亦從中起太極中<lb/>
圏未分隂陽先天念頭未分善惡所以有太極無極之<lb/>
説如此則至善無善也顔子有不善未嘗不知此是從<lb/>
圖下手不是從極下手如禹拜昌言子路喜過此都從<lb/>
圖下手不從極下手也某云極是天樞凝成不在中圏<lb/>
<pb n="KR3a0099_WYG_016-4b"/>
分上圖上看極便有不黑不白所在天上認辰豈有不<lb/>
東不西之理世儒讀書只看筆墨認在心頭極是變怪<lb/>
也天有彗孛雖犯薇垣不到中樞人有風魔雖到死時<lb/>
不亂善惡如何可説圖上無黑無白心上未惡未善孟<lb/>
儲云定靜安後纔有慮出此定靜安中可便是極耶某<lb/>
云極星去不動處尚一度許一度三百六十里則知止<lb/>
去能慮尚三百六十里也孟儲云煜今日始聞斯言帝<lb/>
堯安安大禹汝止此間相去亦有百里十里之别<lb/>
<pb n="KR3a0099_WYG_016-5a"/>
黄介俶因問尚書首言安安道書亦言止止佛家偏説<lb/>
定靜此定靜如何與安止不同某云聖門説安止直從<lb/>
至善入手佛門説定靜直從無善不善入手至善者如<lb/>
水就下百折皆東無善不善者直待海枯泉竭閉門安<lb/>
坐此中死生只是能慮不能慮之别介俶云易稱何思<lb/>
何慮聖人不慮而知要此能慮何用某云極星不動處<lb/>
纔能轉為它能轉使天下星辰河嶽都有奠麗如不能<lb/>
轉日月經緯如廢車釘何處得明亮來介俶云佛亦看<lb/>
<pb n="KR3a0099_WYG_016-5b"/>
到不動處何為説無慮得某云他是面壁瞪眼看石牆<lb/>
一縷雲生眼簾垂放何處討有星漢囘環學者須先認<lb/>
至善認得至善自然知止先認定靜自然定靜不得也<lb/>
介俶云易稱窮理盡性以至於命性自稱盡命自稱至<lb/>
孔之安於疏水顔之安於陋巷尹之安於有莘旦之安<lb/>
於赤舄皆有至命之學是以到頭定靜千慮萬變不動<lb/>
於中如把至善當性則此性中又如何至得命來天人<lb/>
之間性命一致想性盡時命亦自立聖人明徳决不闗<lb/>
<pb n="KR3a0099_WYG_016-6a"/>
事業上事此處跕定尹旦孔顔一樣明新所以不為事<lb/>
物所倒某云如此看書纔得明白不在紙上<lb/>
楊元寔云易稱寂然不動感而遂通定靜是寂則安慮<lb/>
是感耶定慧之説既於聖學無當而處事精詳又疑非<lb/>
至善所歸説一慮字使天下木石昆蟲皆有熾然之意<lb/>
不知此得果得何物如得所止則定靜安時猶未得止<lb/>
如得明新條理則知止時猶未得條理也某云人怕不<lb/>
能慮既得則何所不得周公之仰思待旦仲尼之忘食<lb/>
<pb n="KR3a0099_WYG_016-6b"/>
忘寢不是知止中人那有此段意慮無此段意慮那得<lb/>
許大學問出來聖賢極大學問絶不經人心思周公作<lb/>
用仲尼著述少小一事吾思之三十年不見首尾如何<lb/>
輕以慮得料人<lb/>
侯晉水云至善中間尚須周孔心力則此至善是韶武<lb/>
爭場不徒是舜跖分路也舜跖分路可以不慮而知至<lb/>
其曲折亦須學問韶武爭場亦可以不慮而知至其精<lb/>
微却非學力可到唐虞皆稱執中此中字即未發之中<lb/>
<pb n="KR3a0099_WYG_016-7a"/>
定靜安可是未發慮得可是已發不某云已發未發是<lb/>
家常寢興能慮能得是爭天奪國韶武舜跖各有廣大<lb/>
精微髙明中庸新故相宣的妙義此處中節亦自難言<lb/>
也漢儒以此書編於儒行之後冠昏之前大扺十分有<lb/>
七分禮樂修齊治平有文有素得其道者畎畝可王失<lb/>
其道者苞桑可落决不是閉目放光照見牀下也<lb/>
晉水又問明字知字慮字總是同原發於靈府而慮從<lb/>
知生知從明生後來説欲明又先致知則是明從知生<lb/>
<pb n="KR3a0099_WYG_016-7b"/>
也易云知微知彰知柔知剛聖人全靠此知字不知知<lb/>
從何起某云致知之知是明明之明知至之知是本明<lb/>
之明誠在中間再不須説<lb/>
劉賡美云學庸二書相為表裏大學重在明故以致知<lb/>
開門格物下手而其用及於天下國家則易所謂顯仁<lb/>
也中庸重在誠以不覩聞立體戒慎恐懼為功而其感<lb/>
通於天地鬼神則易所謂藏用也兩部大書闗鎖在自<lb/>
明誠一章此處言安言慮可以説誠之生明而知後有<lb/>
<pb n="KR3a0099_WYG_016-8a"/>
定可以説明之生誠明誠相生端在於意意之與慮不<lb/>
知如何分别某云每每勸人問意與知心與意果是何<lb/>
物抑是一物抑是兩物今乃知尚有慮慮與思鄰同功<lb/>
異位意與物鬬同罪異功定靜之餘心學始見為此一<lb/>
章開天下𤣥素異同之路切勿抛過鄭重諸賢<lb/>
劉賡美又問前説得字是得至善抑是得止抑得大道<lb/>
都未分明某云孟子説深造以道欲其自得之也自得<lb/>
之則居之安居之安則資之深資之深則取之左右逢<lb/>
<pb n="KR3a0099_WYG_016-8b"/>
其源此自得之果是何物想在前人亦都説過未煩斷<lb/>
壑再下開山<lb/>
於時劉河間建櫆余玉斧光宸皆新下問劉河間云至<lb/>
善之至與中庸其至之至天載無聲臭之至三至字同<lb/>
源中庸以獲上治民歸於明善大學稱小人為國家雖<lb/>
有善者亦末如何矣似都淺淺在義利路頭君子小人<lb/>
分界處看到精微所在今如作入定主靜工夫纔有思<lb/>
慮便説走作不知何時得到清淨寧一所在想是外道<lb/>
<pb n="KR3a0099_WYG_016-9a"/>
絶慮禁慾不見源頭如撥浮雲不覩天日知止的人只<lb/>
就源頭安心定慮如聞雞啼自知日出不闗風雨撥霧<lb/>
排雲也某云説則是如此要做者纔一登場手脚自亂<lb/>
中夜無雞啼亂山無定針多少聖賢迷時失路若要源<lb/>
頭且把訂頑西銘陸續翻看余玉斧云大學一部皆言<lb/>
明徳知是明徳發現人有此知此明所以窮照十方之<lb/>
際曰極曰本總是這些子運用可見一明足以盡學豈<lb/>
明處尚有未善明明尚有未至必以至善足之至此方<lb/>
<pb n="KR3a0099_WYG_016-9b"/>
完耶如云至善為明徳之本則明徳豈猶未是本耶某<lb/>
云聖賢言語再勿徑尋某於此道談之血出無人曉㑹<lb/>
自是微賤學問不尊日月是日月上事辰極是辰極上<lb/>
事貞觀貞明貞一三者體用啞殺聖賢明新兩義東起<lb/>
西落至善一條通天徹地至善髙低有寒有暑明新出<lb/>
入有晝有夜信得過者不思不慮包褁一世信不過者<lb/>
千思萬慮是十行書<lb/>
玉斧又問大學經文説誠意先在致知先儒又説明徳<lb/>
<pb n="KR3a0099_WYG_016-10a"/>
工夫專在誠意豈知至後意尚有未誠抑致知後另有<lb/>
誠意工夫耶某云雞鳴後尚有日出日出後尚有雞鳴<lb/>
只管讀書不消拆字<lb/>
沈若木亦自以入㑹最晚未領格物致知之論因問中<lb/>
庸無聲無臭至矣與不睹不聞同是一機不睹不聞與<lb/>
繼善成性同是一路但不知此知止知字在格物前抑<lb/>
在格物後如在格物前則此至善二字尚屬含糊如看<lb/>
斗極者傍指衆星了無的據如在格物後則此定靜安<lb/>
<pb n="KR3a0099_WYG_016-10b"/>
慮的是空體妙慧相生如看斗極無一星處纔成不動<lb/>
纔是萬軸之轂如何還有節次等待得來某云知得前<lb/>
後自然不同知在斗極下看得在斗極上坐既先入闗<lb/>
尚有鴻門一節馬上意思如何便得四百餘年若木云<lb/>
時師俱云至即止也至與止無二義如火至熱熱至火<lb/>
而止冰至寒寒至冰而止豈有先至冰火後止炎寒某<lb/>
云説則如此説如要立命安身先須除此曠論直節之<lb/>
竹切不須吹<lb/>
<pb n="KR3a0099_WYG_016-11a"/>
吳太灝見諸賢問止善之義已畢因問大學經文以下<lb/>
即繼此謂知本此謂知之至也此指修身而言耳或是<lb/>
聖經自掉或是傳者讚語俱未可知程子斷取之無所<lb/>
係屬反補致知格物之義至今以為疑柄何也某云程<lb/>
子讀書亦不錯致知格物此最大事經文但以治亂厚<lb/>
薄四字了之四字只解本末本末只繫一身可見身備<lb/>
萬物亦可見物備當身程子不思疑有漏義耳太灝又<lb/>
云原文首釋誠意而淇澳三詩繼之康誥至敬止諸詩<lb/>
<pb n="KR3a0099_WYG_016-11b"/>
書又繼之乃終以聽訟節大意以誠意為明新之本淇<lb/>
澳解明前王解新康誥至敬止總詠明新至善之事聽<lb/>
訟章重釋知本知止之義古文原自明白何必如今本<lb/>
所裁截空補缺顛倒舊義乎某云程朱亦是好意但紬<lb/>
繹不精終始為格致所滯如古文繼慎獨於知至知本<lb/>
之後正是格物大闗人都説獨中無物曾子説獨中有<lb/>
十目十手人都説皮面相覷夫子獨説肺肝如見以此<lb/>
見肚皮蓋屋都是晶亮東西容隱不得一物半物好色<lb/>
<pb n="KR3a0099_WYG_016-12a"/>
惡臭自是人間第一大件物知相觸萬法縁繇俱從此<lb/>
起人如曉得䘒血交心聞香捫鼻便曉得四體百駭個<lb/>
個有知不從物來不從意起如曉得屋漏透光肝腸掛<lb/>
面便曉得瓦礫皮膚更無一物細不能揜大不能藏只<lb/>
此誠意一章更無餘義下面詩書疊見層出只為首節<lb/>
演其波瀾耳程朱説有錯簡未嘗不是只是補傳太疏<lb/>
古人云誤書翻閲亦是一適令無補傳去上文知本知<lb/>
至之複存聽訟大畏之結亦殊可觀但使誠正别自分<lb/>
<pb n="KR3a0099_WYG_016-12b"/>
篇情文亦非合轍程朱不為詮次今日議論更自紛紛<lb/>
耳<lb/>
是日拈知止之義畢欲以來百工為次義因思前日對<lb/>
戴仍樸有財有用之義似為未了乃問吳雲赤云周禮<lb/>
不説冬官只於地官括其名義藪澤農圃一切治於官<lb/>
師此是何意雲赤云有土此有財工虞屬地正使治地<lb/>
有官雖冬官可缺耳如䩵革餘材直是尋常匠料豈煩<lb/>
大卿治之耶看來來百工兩語只是財者末也一句耳<lb/>
<pb n="KR3a0099_WYG_016-13a"/>
某為悚然雲赤因問筵中談漢鹽鐵及唐轉運事此當<lb/>
今切務然用人理財兩者相為表裏車丞相桑大夫不<lb/>
用山中劉子雍卒為千古訾議劉晏簡核出納一委士<lb/>
人胥吏唯奉行文書是以無弊今安得茂陵唐生輩六<lb/>
十餘人商本末之務又安得人如劉晏慎簡臺閣士以<lb/>
任租庸乎某云議論守古者甚多通法匡時者甚少劉<lb/>
士安多刺名流之有口舌者以利啖之如少年敏鋭不<lb/>
過為租庸使追利耳射利千里之外知其虚實與時髙<lb/>
<pb n="KR3a0099_WYG_016-13b"/>
下豈士人所為財賦有定决未有不聚不斂能自六十<lb/>
萬加至千二百萬者士安雖貧元載自富以士安之財<lb/>
歸於元載則是士安之儉無救元載之侈也凡士大夫<lb/>
言利皆無善終劉士安自是賢者然去第五琦不多自<lb/>
是九江祝生之所憤懣耳雲赤云劉晏亦未嘗射利自<lb/>
為低昂只是通變能發財耳如常平法出自劉晏今無<lb/>
能行者亦自可惜某云劉晏所謂常平只是江淮之間<lb/>
物貨繁聚物多則價自平桑𢎞羊亦稱平準都是官家<lb/>
<pb n="KR3a0099_WYG_016-14a"/>
與商賈估價周官市㕓未必有此瑣屑要使天子寛大<lb/>
宰相廉貞任此司農為一時儲胥使貪濁之聲不歸於<lb/>
上脂肥之澤滙於京師亦是便益也<lb/>
財用之説既非要藥乃以選舉一章為次義吳雲赤云<lb/>
臯陶伊尹俱稱直臣伊尹一介不取為木引繩自是化<lb/>
枉材料臯陶九徳寛柔愿擾温恭已居其半上下立論<lb/>
只在哲惠好生以寛以簡可見此直全在㴠養中來夫<lb/>
子説人生也直直為句萌之體與仁同用虞廷諸臣屢<lb/>
<pb n="KR3a0099_WYG_016-14b"/>
本此説帝命伯夷曰直哉唯清命伯䕫曰直而温禮樂<lb/>
政刑本是一物所以聖門屢𢎞此論今人説直字能與<lb/>
虞廷同㫖不某云今之直者異於是斯民也三代所直<lb/>
道而行也雲赤亦為莞然<lb/>
劉賡穆因問漢家紀載侯王將相有辟舉若給事舍人<lb/>
之類郡國有察舉即孝廉是也朝廷有特舉若賢良方<lb/>
正茂才異等之類又有舉於太常受業者為博士弟子<lb/>
即明經是也漢家賤經生而貴文吏然經生弟子亦多<lb/>
<pb n="KR3a0099_WYG_016-15a"/>
為九卿者州郡辟舉或以掾吏馴至公卿然有察舉連<lb/>
坐之條卒使部分為黨人死其師舉主之重麗於君親<lb/>
殊不可訓今以考試文義神明其典卜於心華似雖千<lb/>
古不可復易而談者欲變以鄉舉里選使人敦實行漸<lb/>
革浮華此意如何某云左雄崔亮得失各半分上鑽刺<lb/>
何在而無諺云舉賢良鈍如椎察孝廉濁如泥要是一<lb/>
時權宜如飽膏粱者之思薑芥如遂𢎞馮正途雖韓福<lb/>
楊厚未必於治有禆正可為風敎留些後澤耳劉賡穆<lb/>
<pb n="KR3a0099_WYG_016-15b"/>
云書生讀書作制義得官皆云吾所自致如有鄉舉里<lb/>
選便知君親尊長之重不敢肆於州里傲於朋友豈不<lb/>
是弭亂要方某云伊讀書以聖賢自任代周孔言語稍<lb/>
做官便忘了如何記得州縣公舉鄉里推重即有之徒<lb/>
使猾胥比周膏粱冒濫耳蔚宗有言俗儒腐生忘其墟<lb/>
拘拂巾拭褐是不可恥也孰可恥也賡穆云漢世人才<lb/>
多於唐宋全是辟舉中來某云亦是風㑹使然漢世人<lb/>
才不能多於唐宋只是公輔選望漢世尤嚴推讓既多<lb/>
<pb n="KR3a0099_WYG_016-16a"/>
品望自出自晉而下不復推讓執政顯官皆可營獵所<lb/>
以漢晉之季台鼎多上流唐宋之末碩儒多下位要是<lb/>
風㑹欲頽羽儀自落天之所壊亦不可支天之所支亦<lb/>
不可壊科條變更何力之有<lb/>
張吉甫亦問古今人才自三代而下當推孝武如廣川<lb/>
學問奥於昌黎龍門史材軼於夏縣長孺勁直尚於𤣥<lb/>
成曼倩諷諫達於懐英他如申轅儒術衞霍武功王馬<lb/>
文章張趙吏治皆為近代罕偶其求賢之詔唯見元朔<lb/>
<pb n="KR3a0099_WYG_016-16b"/>
元光三詔書耳作興未久辟舉亦未盛何處得此輩來<lb/>
某云上之所好下必有甚者經術吏治文章武功孝武<lb/>
一身兼有諸賢之撰廣川得其沈子長得其逸長孺得<lb/>
其氣曼倩得其智張趙得其刻衞霍得其毅凡一代人<lb/>
主首出羣臣才器來而從之往往相比貞觀諸臣合成<lb/>
一貞觀明道諸臣合成一明道開元諸臣合成一開元<lb/>
靖康諸臣合成一靖康分配精光如星與月如何得使<lb/>
元狩諸賢遂與豐鎬比烈乎吉甫云南渡亦儘有賢才<lb/>
<pb n="KR3a0099_WYG_016-17a"/>
與髙孝不類如何僅成髙孝之蹟某云合來亦只成一<lb/>
髙孝散去亦只剰一南軒不受精光者如何得與比數<lb/>
吉甫云如此則辟舉亦是要事令諸隠曜得配光明某<lb/>
云景譽既不恒有遲速又是平行順帝既似樊英嚴陵<lb/>
亦像光武只要大家留意不患一世無才<lb/>
羅期生云舉錯自是大權知人尤是絶學尋常説舉直<lb/>
錯枉人人曉得一當人材之藪冠帶相蒙拜揖氣昏何<lb/>
繇辨得夫子告哀公説知天知人告定公説舉直錯枉<lb/>
<pb n="KR3a0099_WYG_016-17b"/>
當定哀時此兩句都無人辨得亦無有用處堯舜而下<lb/>
誰知仲尼者某云聖人則是難知如枉直亦自然易辨<lb/>
不過衆所謂直便是直衆所謂枉便是枉耳羅期生云<lb/>
衆論必察豈可定馮某云是非功過則是難馮如直枉<lb/>
者斷之以理與衆共之百不一差也期生云後世知人<lb/>
如叔向之譏鬷蔑亞夫之論趙禹孔明之於孟公其照<lb/>
如犀用各有濟此是何如某云知人只是知己知己既<lb/>
精以此照人如鑑應物倍我師之平我友之勝我兄之<lb/>
<pb n="KR3a0099_WYG_016-18a"/>
遜我弟之如此自然有用期生云此處莫有不同纔有<lb/>
巳便見不得人了夫子説知人本於知天天中空洞豈<lb/>
有巳在某云君子省身事事以天為度事君事親事兄<lb/>
事友自家節次極是分明以此看人多所推服自然我<lb/>
用得他期生云如郭林宗第五伯魚一樣藻鑑是何處<lb/>
得來某云只是看直看枉揮金不顧此是直上一路執<lb/>
物問價此是枉上一路棄布空山是直上一路就藥京<lb/>
市是枉上一路此處分明且勿問人經濟㡬分福澤多少<lb/>
<pb n="KR3a0099_WYG_016-18b"/>
盧淵照應珠戴薇仲昌祖亦初下問淵照云魯論記<lb/>
舜有臣五人而天下治子夏獨舉臯陶臯陶佐舜首開<lb/>
誅凶之典與伊尹放桐同是一樣辣手後世豪傑輕視<lb/>
君相如蔡剛成霍子孟漸漸上來迫着正位都是兩人<lb/>
開他如此變動天下亦須才人子夏獨以為直何也後<lb/>
代如李膺張柬之輩亦稱直臣却自家不保如何濟得<lb/>
天下濟天下須是才徳咸備又須聲實兼隆臯陶出於<lb/>
望族有才子之稱伊尹歴仕兩朝懐非常之炅所以一<lb/>
<pb n="KR3a0099_WYG_016-19a"/>
出而四海震動革面革心今乃欲取草野書生授以折<lb/>
衝之寄萬一不效徒為豪傑鄙笑耳薛文清之早退吳<lb/>
康齋之辭秩都於此處看得分明也某云領教領教<lb/>
戴薇仲亦云國家甚急選舉如監吏二途極為劣薄然<lb/>
漢自王尊趙廣漢出於佐吏宋自陳東徐應穮出於太<lb/>
學才槩皆為可傳如以皮相料人則馮煖之求魚自穢<lb/>
孫明復之乞錢自汚皆表表終譽豈時人之所别察我<lb/>
朝考選既三百年重棘之試糊名易書人才變化盡由<lb/>
<pb n="KR3a0099_WYG_016-19b"/>
此道必使監吏皆學秀才猶使秀才皆為監吏也雨集<lb/>
之水不生大魚必從異徑以得異才如何而可某云此<lb/>
天上事我輩書生如何輙復議此<lb/>
洪尊光一日問三墳書興自元豐汲冢書肇於太康是<lb/>
真是偽某云宋人好談風水三墳為堪輿之鼔吹晉人<lb/>
好冒經傳汲冢為魯壁之羯鼔也如論真偽今尚書中<lb/>
命詞尚有三種不同何論汲冢乎尊光云何謂不同某<lb/>
云張霸偽造鄭𤣥冒箋遂二百年劉向繆録馬融繆註<lb/>
<pb n="KR3a0099_WYG_016-20a"/>
又二百年梁柳翻新開皇購舊又二百年彞鼎耿光過<lb/>
七百年火土侵尋亦無辯處王忠文疑其事古而詞反<lb/>
近事近而詞反奥吾取其近道而存之純冕從衆何足<lb/>
嫌乎<lb/>
朱季乂問晉靈公之弑董狐直書亡不越境則凡與弑<lb/>
君者逃千里之外可乎當時董狐只合舉其事以證不<lb/>
當以為疑詞孔子曰惜也越境乃免惜者惜董狐之言<lb/>
非惜宣子之不能免也又左氏書荀息之死引詩斯言<lb/>
<pb n="KR3a0099_WYG_016-20b"/>
之玷不可為也荀息有焉是指荀息不能正諫於前而<lb/>
輕諾於後貶詞非褒也某云有此問吾都見過季乂云<lb/>
漢祖欲易太子留侯能使太子安耳不必去戚夫人袁<lb/>
盎止慎夫人與后並坐亦不必去慎夫人凡閫内燕私<lb/>
人臣有不敢與者荀息之見或生於此且孔子不止魯<lb/>
之女樂管仲不去齊之六嬖聖賢到此却是小心如吕<lb/>
武臨朝一節實國家大變王陵裴炎欲以一言折之不<lb/>
得而死陳平狄仁傑置若罔聞而身國俱全豈以禍亂<lb/>
<pb n="KR3a0099_WYG_016-21a"/>
之根生於母子之間不行忍辱必至毁敗乎某直眎云<lb/>
季乂誰授此説莫亦嘗從李宏甫得來<lb/>
異日劉賡穆見問昨朱季乂問數事極是闗係如何不<lb/>
答某云某偶有所思耳云誰某云思雋不疑韓魏公也<lb/>
始元間有一男子乘黄犢車詣闕自謂衞太子詔使公<lb/>
卿□二千石覆視長安聚觀丞相御史莫敢發言京兆<lb/>
尹雋不疑後至叱從吏收捕大臣愕然不疑曰諸君何<lb/>
患於衞太子昔蒯瞶違命出奔輒拒而不納春秋不以<lb/>
<pb n="KR3a0099_WYG_016-21b"/>
為非衞太子得罪先帝亡不即死今來自詣此罪人也<lb/>
遂送詔獄英宗之立與太后未洽屢有危言韓穉圭調<lb/>
䕶甚力恐有不測一日對太后云臣等外廷不得見官<lb/>
家内中保䕶全在太后若官家失照管太后亦未安穏<lb/>
太后驚曰相公是何言英宗初晏駕召神宗未至英宗<lb/>
復手動曾公亮愕然欲止召太子穉圭曰先帝復生乃<lb/>
一太上皇何可此時不召太子天下似此事者正是不<lb/>
乏吾偶念二公耳不復答問何足疑也<lb/>
<pb n="KR3a0099_WYG_016-22a"/>
賡穆又問前日吳雲赤問葛公不立北地王魏秉徳問<lb/>
禇公不爭昭儀之立此事甚當亦何不一深言某云大<lb/>
臣行事各有難易如使王諶可立武曌可爭葛禇二公<lb/>
為之極蚤我輩相去既千百年留與二兄自持雅論耳<lb/>
張朂之又問周禮大司樂圜鍾為宫黄鍾為角太簇為<lb/>
徵姑洗為羽以奏於圜丘六變而天神降函鍾為宫太<lb/>
簇為角姑洗為徵南吕為羽以奏於方澤八變而地祗<lb/>
出黄鍾為宫大吕為角太簇為徵應鍾為羽以奏於宗<lb/>
<pb n="KR3a0099_WYG_016-22b"/>
廟九變而人鬼可禮此一段是古今奥義從無説得明<lb/>
白者某云某亦用心數年不得明白於朂之意上疑滯<lb/>
云何朂之云五聲之中去其商聲一也四調之中不依<lb/>
律序二也㽔賓夷則無射仲吕不在音部三也環宫義<lb/>
例并不可推四也四祀異用五也變數異致六也六樂<lb/>
歌奏於是不叶七也有此七義自先儒鄭公以至晦庵<lb/>
皆未明了今世儒者無復能談則何用讀書窮理乎某<lb/>
云康成言之甚悉何謂未了朂之云鄭説天宫夾鍾隂<lb/>
<pb n="KR3a0099_WYG_016-23a"/>
聲其相生從陽陽為無射無射上生仲吕仲吕與地宫<lb/>
同位不用仲吕上生黄鍾黄鍾下生林鍾林鍾即為地<lb/>
宫又不用林鍾上生太簇太簇下生南吕南吕與無射<lb/>
同位又不用南吕上生姑洗是為天宫只用四樂地宫<lb/>
林鍾林鍾上生太簇太簇下生南吕南吕上生姑洗無<lb/>
所避用人宫黄鍾黄鍾下生林鍾避地宫不用林鍾上<lb/>
生太簇太簇下生南吕南吕與天宫之陽同位又避之<lb/>
南吕上生姑洗姑洗南吕之合又避之姑洗下生應鍾<lb/>
<pb n="KR3a0099_WYG_016-23b"/>
應鍾上生蕤賓蕤賓地宫林鍾之陽也又避之蕤賓上<lb/>
生大吕此語尚為未了且如天地之陽皆有所避則地<lb/>
宫林鍾何以不避太簇如謂天地同位亦避不用則人<lb/>
宫黄鍾何以不避大吕朱晦庵云此即環宫之法舉其<lb/>
部頭以例諸樂耳如大吕為角則南吕為宫太簇為徵<lb/>
則林鍾為宫應鍾為羽則太簇為宫自是四樂各舉其<lb/>
一而言之然樂之五音各生於律律有長短音有清濁<lb/>
宫徵商羽角為小素生成之法宫商角徵羽為大小相<lb/>
<pb n="KR3a0099_WYG_016-24a"/>
次之序今概以相環則應鍾為宫清濁已窮無射為宫<lb/>
遂餘一徵仲吕為宫則四聲俱倒矣如何可用晦翁雖<lb/>
以部分相統中存細音然畢竟撓亂取名遺實耳其於<lb/>
司樂專用三宫之説有何干渉晦翁又謂此是降神之<lb/>
樂偶舉四段則不應謂是六變八變九變之全也自有<lb/>
周官來無人明白且如祭祀尚柔實始剪商之意都為<lb/>
無當至於唐人稱周木徳忌金尅之則成周全樂并廢<lb/>
商聲殊可掩口荀卿以審詩商為太師之職古君子皆<lb/>
<pb n="KR3a0099_WYG_016-24b"/>
有縣簴辨聲之學今此一章書百八十字無有能辨者<lb/>
當是如何某云祭祀尚柔孔子謂非武音此一事最易<lb/>
明白然樂有五音二變如何缺得只是不用商部以領<lb/>
宫聲晦庵之説是也然古今未喻者凡樂十二律皆自<lb/>
以本律損益五聲得六十器器本於律律以和聲至應<lb/>
鍾小羽二寸二分一釐四毫七絲於節極短於數極輕<lb/>
於器極細而聲律始盡所謂大不踰宫細不過羽也五<lb/>
降之後誼不復彈所以二變不用則無八十四調十二<lb/>
<pb n="KR3a0099_WYG_016-25a"/>
律不旋則無百四十四律故黄鍾為宫則動其宫為角<lb/>
則動其角太簇之徵太簇之角姑洗之羽應鍾之羽皆<lb/>
用其器以為其聲非抑其本宫之律以為某律之聲也<lb/>
至於隂陽相感聲類相求如周人克商月在天駟日在<lb/>
析木之津星在天黿之首日月星辰皆在北維是以樂<lb/>
律本之以求其方鄭云夾鍾為房心之氣心為大辰天<lb/>
帝之明堂實則天駟之分也太簇在於析木黄鍾為天<lb/>
黿姑洗壽星雖五位三所之所不列然是冬至日出之<lb/>
<pb n="KR3a0099_WYG_016-25b"/>
位故曰天駟為宫天黿為角析木為徵壽星為羽六奏<lb/>
而天神可禮也地本於林鍾鶉首天社在井鬼之外姑<lb/>
洗日之所出南吕日之所入舍無射而用南吕者卯酉<lb/>
之直天地匹也南吕之羽入於畢周人所用以出師也<lb/>
人本於黄鍾黄鍾之宫大吕之角太簇之徵應鍾之羽<lb/>
皆在北維故曰武始成而北出天地用其日月故天唱<lb/>
以夾鍾地成以南吕人用其寒暑故貴子而終亥應鍾<lb/>
圜鍾函鍾三者木徳所為終始聖人之精微存焉南吕<lb/>
<pb n="KR3a0099_WYG_016-26a"/>
仲吕大吕此三者金徳所為終始聖人獲其成者去其<lb/>
生者水徳去其生火徳存其始去金水二星以收夏殷<lb/>
之實存火徳之始以留郟鄏之治聖人之精微後世之<lb/>
所不知耳時常歌奏本於太歳日辰之合故有奏黄鍾<lb/>
歌大吕舞雲門以祀天神奏太簇歌應鍾舞咸池以祭<lb/>
地示奏姑洗歌南吕舞大㲈以祀四望奏蕤賓歌函鍾舞<lb/>
大夏以祭山川奏夷則歌小吕舞大濩以享先妣奏無射歌<lb/>
夾鍾舞大武以享先祖若别有大事於天地宗廟則六<lb/>
<pb n="KR3a0099_WYG_016-26b"/>
成九變聖人備取之矣朂之云合歌合奏康成以為蜡<lb/>
祭之樂故舉十二辰以終歳事四樂極變晦翁云是降<lb/>
神之樂耳某云蜡祭則是矣如降神之樂則安得六變<lb/>
八變九變用為迎送之具乎朂之又云夷則仲吕無射<lb/>
夾鍾既可以享祖妣則何以不用於宗廟之中某云正<lb/>
如康成所云亦各有取之耳朂之云六十律自京房而<lb/>
後多有傳者然是非各半萬寳常造百四十四調八十<lb/>
四律為當時所輕遂不能傳今如皆用六十器六十聲<lb/>
<pb n="KR3a0099_WYG_016-27a"/>
則鼗鼔琴瑟筦籥金石八音之中皆六十種安得如此<lb/>
繁重某云禮樂七年始就八年復興如何草草以世樂<lb/>
俗製了之且無此法何處有靁鼔靁鼗孤竹之管雲和<lb/>
之琴瑟及諸種種宫角互異乎朂之云史遷以黄鍾損<lb/>
益宫角商徵羽為序及於小羽而止今皆反之何也某<lb/>
云此易觧耳史遷以下尅上為命音之體以隔八相生<lb/>
為命律之序此無所復疑唯五音出於器不出於聲此<lb/>
須明耳朂之云損益相生鄭世子有八六互起之説為<lb/>
<pb n="KR3a0099_WYG_016-27b"/>
近代所推今皆以為未達如變器為聲自成七律晦翁<lb/>
而下一二達人亦多宗之又如髙漸離擊筑荆軻和之<lb/>
一為變徵再為羽聲前日講諸詩亦一器及一管俱可<lb/>
作四聲荀朂以筯叩食器備有五聲以一律備作四聲<lb/>
何須别創某云此唯絲桐及人聲能之至於鐘磬何能<lb/>
復移古之舞者皆無聲直以其象合於律吕今之舞者<lb/>
皆有聲猶為鐘磬自行分訴耳安能復别古人制作之<lb/>
妙朂之云范鎮王樸阮逸胡瑗司馬君實諸公皆名儒<lb/>
<pb n="KR3a0099_WYG_016-28a"/>
為何聚訟終年不合某云大司樂一章書尚磨勘不來<lb/>
如何追理倫䕫之緒好古敏求要有節次切莫泛泛連<lb/>
根帶葉務為該備也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0099_WYG_016-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕壇問業卷十六<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>春渚紀聞卷一</head>
    <p>
<pb n="KR3j0104_WYG_001-1a"/>
欽定四庫全書<lb/>
　春渚紀聞卷一　　　　　　宋　何薳　撰<lb/>
　　雜記<lb/>
　　　木果異事<lb/>
元豐間禁中有果名鴨脚子者四大樹皆合抱其三在<lb/>
翠芳亭之北歲收實至數斛而託地陰翳無可臨玩之<lb/>
所其一在太清樓之東得地顯曠可以就賞而未嘗著<lb/>
一實裕陵嘗指而加嘆以謂事有不能適人意者如此<lb/>
<pb n="KR3j0104_WYG_001-1b"/>
戒圃者善視之而已明年一木遂花而得實數斛裕陵<lb/>
大悦命宴太清以賞之仍分頒侍從又朝廷問罪西夏<lb/>
五路舉兵秦鳯路圖上師行營憇形便之次至闗嶺有<lb/>
秦時栢一株雖質榦不枯而枝葉略無存者既標圖間<lb/>
裕陵披圖顧問左右偶以御筆㸃其枝間而歎其閲歲<lb/>
之久也後郡奏秦朝栢忽復一枝再榮殿中有記當時<lb/>
奏圖歎賞之語私相聳異以謂天人筆澤所加囘枯起<lb/>
死便同雨露之施昔唐明皇曉起苑中時春候已深而<lb/>
<pb n="KR3j0104_WYG_001-2a"/>
林花未放顧視左右曰是須我一判斷耳亟命取羯鼓<lb/>
鼔曲未終而桃杏盡開即棄杖而詫曰是豈不以我為<lb/>
天公耶由是觀之凡為人君者其一言動固自與造化<lb/>
密契雖於草木之㣲偶加眷矚而榮謝從之若響應聲<lb/>
况於陞黜賢否意所與奪生殺貴賤之間哉<lb/>
　　　祐陵符兆<lb/>
哲宗皇帝即位既久而皇嗣未立密遣中貴往泰州天<lb/>
慶觀問徐神公公但書吉人二字授之既還奏呈左右<lb/>
<pb n="KR3j0104_WYG_001-2b"/>
皆無知其説者又元符已來殿庭朝㑹及常起居看班<lb/>
舍人必秉笏廵視班列懼有不盡恭者連聲云端笏立<lb/>
繼而哲宗升遐徽宗即位自端邸入承天統而吉人二<lb/>
字合成潛藩之名無小差<hi>徽宗字使</hi>
　　　定陵兆應<lb/>
信州白雲山人徐仁旺嘗表奏與丁晉公議遷定陵事<lb/>
仁旺欲用牛頭山前地晉公定用山後地爭之不可仁<lb/>
旺乞禁繫大理以俟三歲之驗卒不能回仁旺表有言<lb/>
<pb n="KR3j0104_WYG_001-3a"/>
山後之害云坤水長流災在丙午年内丁風直射禍當<lb/>
丁未年終莫不州州火起郡郡盜興聞之者初未以為<lb/>
然至後金人犯闕果在丙午而丁未以後諸郡焚如之<lb/>
禍相仍不絶幅圓之内半為盜區其言無不驗者<lb/>
　　　夢宰相過嶺四人<lb/>
蔡丞相持正為府界提舉日有人夢至一官府堂宇高<lb/>
䆳上有具衮冕而坐者四人傍有指謂之曰此宋朝宰<lb/>
相次第所坐也及仰視之末乃持正也既寤了不解至<lb/>
<pb n="KR3j0104_WYG_001-3b"/>
公有新州之命始悟過嶺宰相盧宼下至公為四也<hi>其</hi>
<hi>姪子云</hi>
　　　兩劉娘子報應<lb/>
入内都知宣慶使陳永錫言上皇朝内人有兩劉娘子<lb/>
其一年近五旬立性素謹自入中年即飯素誦經日有<lb/>
程課宫中呼為看經劉娘子其一乃上皇藩邸人敏於<lb/>
給侍每上食則就案析治脯脩多如上意宫中呼為尚<lb/>
食劉娘子樂禍而喜暴人之私一日有小宫嬪㣲忤上<lb/>
<pb n="KR3j0104_WYG_001-4a"/>
旨潛求救於尚食既諾之而反從之下石小嬪知之乃<lb/>
多取紙筆焚之云我且上訴於天帝也即自縊而死不<lb/>
踰月兩劉娘子同日而亡五月三日也至輿尸出閣門棺<lb/>
斂初舉尚食之衾而其首已斷旋轉于地視之則羣蛆<lb/>
叢擁而穢氣不可近逮啓看經之衾則香馥襲人而面<lb/>
色如生於是内人知者皆稽首云善惡之報昭示如此<lb/>
不可不為之戒也<lb/>
　　　亂道侍郎<lb/>
<pb n="KR3j0104_WYG_001-4b"/>
元符間宗室有以妾為妻者因罷開府儀同三司及大<lb/>
宗正職事蔡元長行詞曰既上大宗之印復捐開府之<lb/>
儀章申公謂曾子宣曰此語與手持金骨之朶身坐銀<lb/>
交之椅何異曾復顧申公曰頃時記得是有行侍御史<lb/>
詞頭云爰遷侍御之史不記得是誰申公顧許冲元曰<lb/>
此是侍郎向日亂道曾時為樞宻許為黃門也<lb/>
　　　烏程三魁<lb/>
余拂君厚霅川人也其居在漢銅官廟後溪山環合有<lb/>
<pb n="KR3j0104_WYG_001-5a"/>
相宅者言此地當出大魁君厚之父朝奉君云與其善<lb/>
之於一家不若推之於一郡即遷其居於後以其前地<lb/>
為烏程縣學不二三年君厚為南宫魁而莫儔賈安宅<lb/>
繼魁天下則相宅之言為不妄然君厚之家不十年而<lb/>
朝奉君殁君厚兄弟亦繼殂謝今無主祀者則上天報<lb/>
施之理又未易知也<lb/>
　　　丑年世科第<lb/>
先友提學張公大亨字嘉甫霅川人先墓在弁山之麓<lb/>
<pb n="KR3j0104_WYG_001-5b"/>
相墓者云公家遇丑年有赴舉者必登高第初未之信<lb/>
熈寧癸丑嘉甫之父通直公著登第元豐乙丑嘉甫登<lb/>
乙科大觀己丑嘉甫之兄大成中甲科重和辛丑嘉甫<lb/>
之弟大受復中乙科此亦人事地理相符之異也<lb/>
　　　張無盡前身<lb/>
張無盡丞相為河東大漕日於上黨訪得李長者古墳<lb/>
為加修治且發土以驗之掘地數尺得一大盤石石面<lb/>
平瑩無它銘欵獨鐫天覺二字故人傳無盡為長者後<lb/>
<pb n="KR3j0104_WYG_001-6a"/>
身<lb/>
　　　坡谷前身<lb/>
世傳山谷道人前身為女子所説不一近見陳安國省<lb/>
幹云山谷自有刻石記此事於涪陵江石間石至春夏<lb/>
為江水所浸故世未有模傳者刻石其畧言山谷初與<lb/>
東坡先生同見清老者清語坡前身為五祖戒和尚而<lb/>
謂山谷云學士前身一女子我不能詳語後日學士至<lb/>
涪陵當自有告者山谷意謂涪陵非遷謫不至聞之亦<lb/>
<pb n="KR3j0104_WYG_001-6b"/>
似憒憒既坐黨人再遷涪陵未幾夢一女子語之云某<lb/>
生誦法華經而志願復身為男子得大智慧為一時名<lb/>
人今學士某前身也學士近年來所患腋氣者緣某所<lb/>
葬棺朽為蟻穴居於兩腋之下故有此苦今此居後山<lb/>
有某墓學士能啓之除去蟻聚則腋氣可除也既覺果<lb/>
訪得之已無主矣因如其言且為再易棺修掩既畢而<lb/>
腋氣不藥而除<lb/>
　　　李偕省試夢應<lb/>
<pb n="KR3j0104_WYG_001-7a"/>
李偕晉祖陳瑩中之甥也嘗言其初被薦赴試南宫試<lb/>
罷夢訪其同舍陳元仲既相揖而陳手執一黃背書若<lb/>
書肆所市時文者顧視不輟略不與客言晉祖心怒其<lb/>
不見待即前奪其書曰我意相念故來訪子子豈不能<lb/>
輟書相語也元仲置書似略轉首已而復視書如初晉<lb/>
祖復前奪書而語之曰子竟不我談我去矣元仲徐授<lb/>
其書於晉祖曰子無怒我乎視此乃今歲南省魁選之<lb/>
文也晉祖視之即其程文三塲皆在而前書云别試所<lb/>
<pb n="KR3j0104_WYG_001-7b"/>
第一人李偕方欲更視其後夢覺聞扣户之聲報者至<lb/>
焉後刋新進士程文其帙與夢中所見無纎毫異者<lb/>
　　　馬魁二夢證應<lb/>
馬魁巨濟之父既入中年未得子母為置妾媵偶獲一<lb/>
處子質色亦稍殊麗父忻然納之但每對鏡理髮即避<lb/>
匿如有沮喪之容父宻詢其故乃垂泣曰某父守官某<lb/>
所既解官不幸物故不獲歸塟鄉里毋乃見鬻得直將<lb/>
畢塟事今父死未經卒哭尚約髮以白繒而以綘綵蒙<lb/>
<pb n="KR3j0104_WYG_001-8a"/>
之懼君之見耳無他故也涓父惻然乃訪其母以女歸<lb/>
之且為具舟載其資裝遣之是夕涓母夢羽人告之云<lb/>
天錫爾子慶流涓涓後生巨濟即以㳙名之㳙既赴御<lb/>
試畢夢人告之曰子欲及第須作十三魁涓歴數其在<lb/>
太學及預薦送止作十二魁心甚憂之殆至賜第則魁<lb/>
冠天下果十三數也<lb/>
　　　貢父馬謔<lb/>
劉貢父初入館乃乗一騍馬而出或謂之曰此豈公所<lb/>
<pb n="KR3j0104_WYG_001-8b"/>
乘也亦不慮趨朝之際有從羣者或致奔踶之患耶貢<lb/>
父曰諾吾將處之也或曰公將何以處之曰吾令市青<lb/>
布作小襜繫之馬後耳或曰此更詭異也貢父曰奈何<lb/>
我初幸館閣之際不謂俸入不給桂玉之用因就亷直<lb/>
取此馬以代步不意諸君子督過之深姑為此以揜言<lb/>
者之口耳有何不可<lb/>
　　　種柑二事<lb/>
東坡先生惠州白鶴峯上梁文云自笑先生今白髪道<lb/>
<pb n="KR3j0104_WYG_001-9a"/>
傍親種兩株柑時先生六十二歲也意謂不十年不著<lb/>
子恐不待也章申公父銀青公俞年七十集賔親為慶<lb/>
㑹有餉柑者味甘而實極瑰大既食之即令收核種之<lb/>
後圃坐人竊笑蓋七八也後公食柑十年而終<hi>收一作</hi>
<hi>錄</hi>
　　　元參政香飯<lb/>
陳秀公丞相與元參政厚之同日得疾陳忽寄聲問元<lb/>
安否曰參政之疾當即痊矣某雖小愈亦非久世者續<lb/>
<pb n="KR3j0104_WYG_001-9b"/>
請其説秀公曰某病中夢至一所金碧煥目室間羅列<lb/>
甕器甚多上皆以青帛羃之具題曰元參政香飯也某<lb/>
問其故有守者謂某曰元公自少至老每食度不能盡<lb/>
則分減别器未嘗殘一食也此甕所貯皆其餘也世人<lb/>
每食不盡則狼籍委棄皆為掠剩所罰至於減算奪祿<lb/>
無有免者今元公由此當更延十年福算也後數月而<lb/>
秀公薨元果安享耆夀<hi>其孫中大公紹直云</hi>
　　　楊文公鶴誕<lb/>
<pb n="KR3j0104_WYG_001-10a"/>
楊文公之生也其胞蔭始脱則見兩鶴趐交掩塊物而<lb/>
蠕動其母急令密棄諸溪流始出户而祖母迎見亟啓<lb/>
視之則兩翅歘開中有玉嬰轉反而啼舉家驚異非常<lb/>
器也余宣和間於其五世孫德裕家見其八九歲時病<lb/>
起謝郡官一啓屬對用事如老書生而筆蹟則童稚也<lb/>
　　　了齋排蔡氏<lb/>
陳瑩中為橫海軍通守先君與之為代嘗與言蔡元長<lb/>
兄弟了翁言蔡京若秉鈞軸必亂天下後為都司力排<lb/>
<pb n="KR3j0104_WYG_001-10b"/>
蔡氏之黨一日朝㑹與蔡觀同語云公大阮眞福人觀<lb/>
問何以知之了翁曰適見於殿庭目視太陽久之而不<lb/>
瞬觀以語京京謂觀曰汝為我語瑩中既能知我何不<lb/>
容之甚也觀致京語於陳了翁徐應之曰射人當射馬<lb/>
擒賊當擒王觀黙然後竟有郴州之命<lb/>
　　　姚麟奏對<lb/>
姚麟為殿帥王荆公當軸一日折簡召麟麟不即往荆<lb/>
公因奏事白之裕陵裕陵詢之麟對曰臣職掌禁旅宰<lb/>
<pb n="KR3j0104_WYG_001-11a"/>
相非時以片紙召臣臣不知其意故不敢擅往裕陵是<lb/>
之又有語麟馭下過嚴者裕陵亦因事勵之麟恐伏而<lb/>
對曰誠如聖訓然臣自行列蒙陛下拔擢使掌衛兵於<lb/>
殿庭之間此豈臣當以私恩結下為身計耶裕陵是之<lb/>
　　　李右轄抑神致雨二異<lb/>
李右轄公素初為吉州永豐尉夜夢二神赴庭一神秉<lb/>
牒見訴云某縣境地神也被隣邑地神妄生威福侵境<lb/>
以動吾民民因為大建福宇日饜牲牢之奉某之祠香<lb/>
<pb n="KR3j0104_WYG_001-11b"/>
火不屬也以公異日當宰衡天下故敢求決於公公素<lb/>
為抑隣神越疆之罪二神拜伏而出既覺聞報新祠火<lb/>
起神座一爇而盡又大觀間公自工部郎中出典泗州<lb/>
是歲淮甸久不雨至於苗穀焦垂郡幕請以常例啓建<lb/>
道場禱于僧伽之㙮公曰唯容作施行郡民憫雨之心<lb/>
晨夕為遲而至旬日略無措置事件殆至父老扣馬而<lb/>
請及怨讟之言盈于道路往來親舊與寮屬乗間委曲<lb/>
言者再三公但笑答曰某沗領郡寄凶旱在某之不德<lb/>
<pb n="KR3j0104_WYG_001-12a"/>
無日不念也且容更少處之一日晨起視事畢呼郡吏<lb/>
只今告報㙮下具佛盤啓建請雨道場仍報郡官俱詣<lb/>
行香且各令從人具雨衣從行一郡腹誹以為狂率既<lb/>
至㙮下焚香致敬訖復令具素飯畱郡官就食待雨而<lb/>
歸飯罷烈日如焚公再率郡寮詣僧伽前炷香黙禱者<lb/>
久之休于僧寺須臾雷起南山甘澤傾注舉郡懽呼集<lb/>
香花迎擁公車還郡而㪚一雨三日千里之外蒙被其<lb/>
澤時郡倅曾紱帥郡官密以前日公漫不省衆請而一<lb/>
<pb n="KR3j0104_WYG_001-12b"/>
出便致霈澤如宿約者何謂也公徐語之曰某自兩月<lb/>
前意念天久不雨必為秋田之害即於治事㕔後齋居<lb/>
飯素取僧伽像嚴潔致供晨夕祈禱非不盡誠前夕忽<lb/>
夢僧伽見過其言上帝以此方之民罪罸至重勑龍鎖<lb/>
水老僧晨夕享公誠禱特於帝前以公罪已憂歲之心<lb/>
陳於帝今已得請來日幸下訪當以隨車為報也某拜<lb/>
謝再三既覺知普照王非欺我者遂決意帥諸公同詣<lb/>
㙮下焚禱俟之無他異也<lb/>
<pb n="KR3j0104_WYG_001-13a"/>
　　　生魂神<lb/>
余嘗與許師正同過平江夜宿村墅聞村人坎鼓羣集<lb/>
為賽神之㑹因往視之神號龍太保者實旁村陸氏子<lb/>
固無恙也每有所召則其神往謂之生魂神既就享村<lb/>
人問疾雖數百里皆能即至其家囘語患人狀師正之<lb/>
室余氏歸霅川省其母忽得疾師正憂之因禱神往視<lb/>
以驗之神應禱而去須㬰還曰我至汝婦家方潔齋請<lb/>
僧誦法華經<hi>一作僧逵法華者</hi>施戒諸神滿前皆合𤓰<lb/>
<pb n="KR3j0104_WYG_001-13b"/>
以致肅敬我不得入頃刻鄰人婦來觀前炳二燭乃是<lb/>
牛脂所為但聞血腥迎鼻而諸神驚唾而散我始敢前<lb/>
病人能啜少粥自此安矣余與師正始未深信及歸驗<lb/>
之皆如其言因相戒以脂為燭云<lb/>
　<lb/>
　<lb/>
　<lb/>
　春渚紀聞卷一<lb/>
</p>
<p>
</p>
  </div>
<div>
                <head>春渚紀聞卷二</head>
    <p>
<pb n="KR3j0104_WYG_002-1a"/>
欽定四庫全書<lb/>
　春渚紀聞卷二　　　　　　宋　何薳　撰<lb/>
　　雜記<lb/>
　　　天繪亭記<lb/>
昭州山水佳絶郡圃有亭名天繪建炎中吕丕為令以<lb/>
天繪近金國年號思有以易之時徐師川避地於昭吕<lb/>
乞名於徐久而未獲復乞於范滋乃以清輝易之一日<lb/>
徐䇿杖過亭仰視新榜復得亭記於積壤中亟使滌石<lb/>
<pb n="KR3j0104_WYG_002-1b"/>
視之乃丘濬寺丞所作也其略云余擇勝得此亭名曰<lb/>
天繪取其景物自然也後某年某日當有俗子易名清<lb/>
輝可為一笑考范易名之日無毫髮差也<lb/>
　　　赤天魔王<lb/>
蔣頴叔為發運使至泰州謁徐神公坐定了無言説將<lb/>
起忽自言曰天上也不靜人世更不定疊蔣因扣之曰<lb/>
天上已遣五百魔王來世間作官不定疊不定疊蔣復<lb/>
扣其身之休咎徐謂之曰只發運亦是一赤天魔王也<lb/>
<pb n="KR3j0104_WYG_002-2a"/>
　　　二富室疎財<lb/>
宣和間朝廷收復燕雲即科郡縣敷率等第出錢增免<lb/>
夫錢海州懷仁縣楊六秀才妻劉氏夫死獨與一子俱<lb/>
而家素饒於財聞官司督率嚴促而貧下户艱於輸納<lb/>
即請於縣乞以家財十萬緡以免下户之輸縣令欣然<lb/>
從之調夫輦運數日盡空其庫藏者七間因之掃治設<lb/>
佛供三晝夜既畢明旦視之則屋間之錢已復堆垜盈<lb/>
滿數之正十萬緡而皆用紅麻為貫毎五緡作一辮辮<lb/>
<pb n="KR3j0104_WYG_002-2b"/>
首必有一小木牌上書麻青二字觀者驚異莫知其然<lb/>
或有釋之者曰如聞青州麻員外家至富號麻十萬家<lb/>
豈非神運其錢至此耶劉氏因密令人往青州蹤跡之<lb/>
果有州民麻氏其富三世自其祖以錢十萬鎮庫而未<lb/>
嘗用也一夕失之不知所往劉氏即專人致殷勤於麻<lb/>
氏請具舟車復歸此錢麻驚嗟久之而遣介委曲附謝<lb/>
云吾家福退錢歸有德出於天授今復往取違天理而<lb/>
非人情不敢祗領也劉氏知其不可曰我既誠輸此錢<lb/>
<pb n="KR3j0104_WYG_002-3a"/>
以助國用豈當更有之即散施貧民及助修佛道觀宇<lb/>
一錢不留於家家益富云昔唐明皇顧視一龍横亘南<lb/>
山而首尾皆具詢之左右侍臣或有見有否者所見者<lb/>
俱止見龍之一體未見全龍也帝曰朕聞至富可敵至<lb/>
貴令召王元寶視之元寶奏稱所見與帝一同然則所<lb/>
謂富家大室者所積之厚其勢可以比封君而錢足以<lb/>
使鬼神則於剝取之道唯恐無間若二家之視十萬緡<lb/>
之積於天授人與之際其處之如此蓋有可嘉者<lb/>
<pb n="KR3j0104_WYG_002-3b"/>
　　　后土詞瀆慢<lb/>
金陵邵衍字仲昌篤實好學終老不倦年八十二以大<lb/>
觀四年五月十五日無疾而終臨終時一日顧謂其甥<lb/>
黄子文曰老子明日與甥訣矣疇昔之夜夢黃衣人召<lb/>
至一官府侍衛嚴肅據案而坐者冠服類王者謂余曰<lb/>
世傳后土詞瀆慢太甚汝亦藏本何也即命黄衣人復<lb/>
引余過數城闕止一殿庭余傍視殿廡金碧奪目但寂<lb/>
不聞人語聲須臾簾間忽有呼邵衍者曰帝命汝為圓<lb/>
<pb n="KR3j0104_WYG_002-4a"/>
眞相俾汝禁絶世所傳后土詞當何以處之余對以傳<lb/>
者應死呼者曰可也乃即日莅職余拜命出門足蹶而<lb/>
覺所夢極明予亦欲吾家與甥知此詞之不可復傳誌<lb/>
之誌之子文未之深信翌日凌晨往視之衍謂子文曰<lb/>
甥更聽吾一頌即舉聲髙唱曰雖然萬事了絶何用逢<lb/>
人更説今朝拂袖便行要趂一輪明月言訖而終子文<lb/>
余姪壻也余亦素與仲昌遊云<lb/>
　　　沈晦夢騎鵬摶風<lb/>
<pb n="KR3j0104_WYG_002-4b"/>
沈晦赴省至天長道中夢身騎大鵬摶風而上因作大<lb/>
鵬賦以記其事已而果魁天下<lb/>
　　　吳觀成二夢首尾<lb/>
儒林郎吳説字觀成始為青陽縣丞江西賊劉花三挾<lb/>
黨暴掠所在震驚吳時被檄捕賊夢肩輿始出而囘視<lb/>
其後皆無首矣心甚惡之意謂賊必入境已而獲於他<lb/>
郡觀成即解官而歸至臨安㑹富陽宰李文淵以憂去<lb/>
郡以吳攝邑事月餘清溪賊方臘引衆出穴官軍不能<lb/>
<pb n="KR3j0104_WYG_002-5a"/>
拒吳有去官意而素奉北方眞武香火即誠禱乞夢以<lb/>
決去留至晚夢一黃衣人云上司有牒吳取視之則空<lb/>
紙耳逮覆紙視之紙背有題云富陽知縣第一將既覺<lb/>
思之曰吾禱神去留而以第一將為言豈不當去此更<lb/>
合統兵前鋒拒賊否已而縣民逃避者十七八吳引獄<lb/>
囚疎決始訊問次賊已奄至急匿小舟泛江得免其從<lb/>
者半為賊殺則前在青陽時夢視後無首者驗也後官<lb/>
軍既平賊而郡縣避賊官吏俱從安撫司尅復之功盡<lb/>
<pb n="KR3j0104_WYG_002-5b"/>
獲還任吳適丁母憂不能從也既行賞黜而有司莫能<lb/>
定罪即具奏裁有旨縣官臨賊擅去官守例同將官擅<lb/>
去營陳法除名編置隣郡同例者六人富陽係第一人<lb/>
始悟第一將之告云<lb/>
　　　風和尚答陳了齋<lb/>
金陵有僧嗜酒徉狂時言人禍福人謂之風和尚陳瑩<lb/>
中未第時問之云我作狀元否即應之曰無時可得瑩<lb/>
中復謂之曰我決不可得耶又應如初明年時彦御試<lb/>
<pb n="KR3j0104_WYG_002-6a"/>
第一人而瑩中第二方悟其言無時可得之説<lb/>
　　　畢漸趙諗<lb/>
畢漸為狀元趙諗第二初唱第而都人急於傳報以蠟<lb/>
刻印漸字所模㸃水不着墨傳者厲聲呼云狀元畢斬<lb/>
第二人趙諗識者皆云不祥而後諗以謀逆被誅則是<lb/>
畢斬趙諗也<lb/>
　　　霍端友明年狀<lb/>
毗陵李端行與鄉人霍端友同在太學時霍四十餘矣<lb/>
<pb n="KR3j0104_WYG_002-6b"/>
一日倦卧忽起坐㣲笑端行詢之霍云我適睡聞窻外<lb/>
有人云霍端友子明年作狀頭故自笑也端行素輕之<lb/>
因謂之曰爾遲暮至此得一第幸甚若果為大魁則何<lb/>
天下乏才之如此也既而二人俱中禮部選御試唱第<lb/>
之次端行志鋭意望魁甲即前立以候臚傳忽聞唱霍<lb/>
端友而色若死灰矣<lb/>
　　　預傳汪洋大魁<lb/>
汪洋未唱第十日前余於廣坐中見中貴石企及甫云<lb/>
<pb n="KR3j0104_WYG_002-7a"/>
外聞皆傳汪洋作狀元何也至考卷進御汪洋在第二<lb/>
魁乃黄中以有官人奏取㫖聖語云科第本以待布衣<lb/>
之士即以洋為魁<lb/>
　　　黃湼槃䜟語<lb/>
黃公度興化人既為大魁郡人同登第者幾三十人余<lb/>
一日於江路茶肆小憇繼一士人坐側因揖之且詢其<lb/>
鄉里云興化落第人也余因謂之曰仙里既今歲出大<lb/>
魁而登科之數復甲天下是可慶也其人嘆息曰昔黄<lb/>
<pb n="KR3j0104_WYG_002-7b"/>
湼槃有䜟語云拆了屋換了椽朝京門外出狀元初徐<lb/>
鐸振夫作魁時改建此門近軍為變城門焚毁之太守<lb/>
復新四門而此門尤増崇麗黄居門外區市中而左右<lb/>
六人同遇雖一時盛事亦皆前定非人力所能較也<lb/>
　　　夢中前定<lb/>
江淮發運使盧秉元祐初發解赴闕至泗州夜夢肩輿<lb/>
詣郡守而囘過漕司有頂㡌執撾而督視工役丹飾門<lb/>
牆者問之云修此以俟新官也盧曰新官為誰執撾者<lb/>
<pb n="KR3j0104_WYG_002-8a"/>
厲聲而對曰盧秉秉意甚怒其以名呼既覺以語其室<lb/>
亦云我亦夢君得此官即入新宇而二小女在輿前嘗<lb/>
聞入新舍恐有所犯小兒不可令前因呼令後即夢覺<lb/>
繼曉未及盥濯而郡將公文一角至即除盧領大漕事<lb/>
忩遽交職而趨漕衙所監視執撾者與其室呼女之事<lb/>
皆與夢無差也<lb/>
　　　銀盤貯首夢<lb/>
餘杭裴豹隱嘗為余言建炎己酉秋詔檄自建康至臨<lb/>
<pb n="KR3j0104_WYG_002-8b"/>
安昌化縣與縣宰魯士元坐教場按閲兵具士元云疇<lb/>
昔之夜夢身乘大舟滿舟皆人首也内有銀盤貯數首<lb/>
者同舟人云係今次第一網也士元熟視銀盤中首内<lb/>
一首乃鄉人錢塘令朱子美之首也士元因戲謂豹隱<lb/>
曰如聞北兵將欲南下若順流南渡則子美將不免矣<lb/>
十一月士元暴卒旅襯歸安吉未及塟十二月九日敵<lb/>
宼東至賊發士元之柩掠取衣衾暴尸於外明年二月<lb/>
始聞子美初報賊至棄縣先遁村落為鄉兵所殺則銀<lb/>
<pb n="KR3j0104_WYG_002-9a"/>
盤之貯不可逃士元同舟雖不為兵死亦是一㑹中同<lb/>
舟之人而銀盤所貯又不知有何甄别也<lb/>
　　　金剛經二驗<lb/>
湖州安吉縣沈二公者金兵未至夢一僧告之曰汝前<lb/>
身所殺寃報至矣汝家皆可逺避汝獨守舍見有一人<lb/>
長大以刀破門而入者汝無懼即語之曰汝是燕山府<lb/>
李立否但延頸受刃俟其不殺則前寃解矣不數日金<lb/>
人奄至其家先與隣人竄伏逺山二公者雖欲往不可<lb/>
<pb n="KR3j0104_WYG_002-9b"/>
得也因坐其家視賊之過明日果有一少年破門而入<lb/>
見公怒目以視沈安坐不動仰視之曰汝非燕山府李<lb/>
立耶其人收刃視之曰我未殺汝汝安知我姓名鄉里<lb/>
如是之詳也沈告以夢李方歎息未已顧案間有佛經<lb/>
一帙問沈曰此何經也沈曰是我日誦金剛經也李曰<lb/>
汝誦此經何時也曰二十年矣李即解衣取一竹筒中<lb/>
出細書金剛經一卷指之曰我亦誦此經五年矣然我<lb/>
以前寃報汝汝後復殺我寃報轉深何時相解今我不<lb/>
<pb n="KR3j0104_WYG_002-10a"/>
殺汝與結為義兄弟汝但安坐無怖我留為汝䕶至三<lb/>
日賊盡過取資糧金帛與之而去又方臘據有錢塘時<lb/>
羣賊散捕官吏慘酷<hi>闕</hi>之有任都税阮者其家居祥符<lb/>
寺之北逺府十里每曉起赴衙集即道中暗誦金剛經<lb/>
率得五卷二十年不廢賊七佛子者執之令衆賊射於<lb/>
郡圃任知不免但黙誦經不輟而前後發矢數百無一<lb/>
中其體者賊驚問之疑有他術語以誦經之力賊皆合<lb/>
爪嘆息釋之且戒餘賊勿得復犯其居也至今猶在年<lb/>
<pb n="KR3j0104_WYG_002-10b"/>
八十餘矣<lb/>
　　　金甲撞鐘夢<lb/>
建安徐國華宣和間將入太學夢高樓中懸大金鐘有<lb/>
金甲人立鐘傍視國華擊鐘而言曰二十七甲復一擊<lb/>
云係第七科國華悟而心私喜之曰吾此行取一科第<lb/>
必矣官不過郎列亦何所憾也因記于書帙之末獨不<lb/>
曉其二十七甲與係第七科之語既而丙午年金兵南<lb/>
下太學生病脚氣而死者大半徐以病終鄉人董縱舉<lb/>
<pb n="KR3j0104_WYG_002-11a"/>
為棺殮塟于東城墓園至即垣中已無塟穴後至者俱<lb/>
塟垣外董因記其塟所冀後日舉歸里中數其行列則<lb/>
第二十七行中第七穴也歸唁其父且出其手書神告<lb/>
與塟所略無少差者<lb/>
　　　龍神需舍利經文<lb/>
含山令李兖伯源余妻之内兄也宣和間侍其季父仲<lb/>
將為廣東憲解秩由江道還楚舟過小孤風勢雖便而<lb/>
篙櫓不進因上謁龍祠禱龍以祈安濟當致牢醴之謝<lb/>
<pb n="KR3j0104_WYG_002-11b"/>
乞筊不獲旁有言者曰龍知還自畨禺或有犀珠之屬<lb/>
顧視行李實無所㩦獨有畨琉璃貯佛舍利百餘供事<lb/>
奕世矣因以啓龍一擲而許伯源乃跪船舷以瓶下投<lb/>
而水面忽大開裂顧見其間神鬼百怪寶幢羽蓋鳴螺<lb/>
擊鼔鈸執金爐迎導者甚衆而不霑濕一人拱手上承<lb/>
舍利既下水即隨合舟柁輕颺轉首之間已行百里矣<lb/>
又閣門宣事陳安上言元豐初安燾厚卿陳睦和叔二<lb/>
學士奉父三韓濟海舟中安貯佛經及所過收聚敗經<lb/>
<pb n="KR3j0104_WYG_002-12a"/>
餘軸以備投散放洋之二日風勢甚惡海濤忽大洶湧<lb/>
前後舟相失後舟載者俱見海神百怪攀船而上以經<lb/>
軸為求先舉軸付之繼來者衆度不能給即拆經隨紙<lb/>
付之又度不給則翦經行與之至翦經字而得一字之<lb/>
授者莫不頂戴忻悦而去字又隨盡獨餘一鬼懇求甚<lb/>
切云都綱某所頂之㡌願以付我也舟人詢其由云此<lb/>
人嘗赴傳經之集是㡌戴經久矣此有大功德也亟取<lb/>
付之稱謝而去指顧之間風濤恬息即安行晚與前舟<lb/>
<pb n="KR3j0104_WYG_002-12b"/>
相及往還皆獲安濟焉<lb/>
　　　龍蜕放光<lb/>
横海清池縣尉張澤居于鄆州東城夜自庄舍還而月<lb/>
色昏暗殆不分道行遇道傍木枝煒然有光因折以燭<lb/>
路至家挿壁間醉不復省也晨起怪而取視則枝間一<lb/>
龍蜕才大如新蟬之殻頭角爪尾皆具中空而堅扣之<lb/>
有聲如玉石且光瑩奪目遇暗則光燭于室遂寳之於<lb/>
家傳玩好事沈中老云紹聖間其從兄為青州幙官因<lb/>
<pb n="KR3j0104_WYG_002-13a"/>
修庭前葡萄架亦得一蜕形體皆如張者獨無光彩耳<lb/>
神龍變化故無巨細但不知有光無光又何謂也<lb/>
　　　瓦缶氷花<lb/>
宣義郎萬延之錢塘南新人劉輝榜中乙科釋褐性素<lb/>
剛不能屈曲州縣中年拂衣而歸徙居餘杭行視苕霅<lb/>
陂澤可為田者即市之遇歲運土田圍大成歲收租入<lb/>
數盈萬斛常語人曰吾以萬為氏至此足矣即營建大<lb/>
第為終焉之計家蓄一瓦缶蓋初赴銓時遇都下銅禁<lb/>
<pb n="KR3j0104_WYG_002-13b"/>
嚴甚因以十錢市之以代沃盥之用時當凝寒注湯頮<lb/>
面既覆缶出水而有餘水留缶凝結成氷視之桃花一<lb/>
枝也衆人觀異之以為偶然明日用之則又成開雙頭<lb/>
牡丹一枝次日又成寒林滿缶水村竹屋斷鴻翹鷺宛<lb/>
如圖畫逺近景者自後以白金為䕶什襲而藏遇凝寒<lb/>
時即預約客張宴以賞之未嘗有一同者前後不能盡<lb/>
記余與賞集數矣最詭異者上皇登極而致仕官例遷<lb/>
一秩萬遷宣德郎詔下之日適其始生之晨親客畢集<lb/>
<pb n="KR3j0104_WYG_002-14a"/>
是日復大寒設缶當席既凝氷成象則一山石上坐一<lb/>
老人龜鶴在側如所畫夀星之像觀者莫不咨嗟嘆異<lb/>
以為器出於陶革於凡火初非五行精氣所鍾而變異<lb/>
若此竟莫有能言其理者然萬氏自得缶之後雖復資<lb/>
用饒給其剝下益甚後有誘其子結婚副車王晉卿家<lb/>
費用幾二萬緡而娶其孫女奏補三班借職延之死三<lb/>
班亦繼入鬼錄餘資為王氏席卷而歸二子日就淪替<lb/>
今至寄食於人衆始悟萬氏之富如氷花在玩非堅久<lb/>
<pb n="KR3j0104_WYG_002-14b"/>
之祥也後歸蔡京家云<lb/>
　　　正透翔龍犀<lb/>
都下犀玉工董進項有一癅瘢其輩行止以董吃提呼<lb/>
之一日御藥郝隨呼至其第出數犀示之内指一犀曰<lb/>
此犀大異餘常物也郝語之曰汝先名其中物狀為何<lb/>
董曰不知此犀曾經衆工審定否郝曰衆工皆具名狀<lb/>
供證已畢獨候汝以驗汝之精識也即盡出衆所供具<lb/>
凡三十餘狀董閲畢内指一工所供云是正透牙魚者<lb/>
<pb n="KR3j0104_WYG_002-15a"/>
且言不意此人目力至此以進觀之乃一翔龍所恨者<lb/>
左角短耳郝未誠其言亦大異之即令具軍令狀云若<lb/>
果如所供當為奏賞蓋御庫所藏先朝物有旨令解為<lb/>
帶也刳成則盡如所言即以進御哲廟大嘉賞之錫賜<lb/>
之外更以太醫助教補之<lb/>
　　　劉仲甫國手碁<lb/>
碁待詔劉仲甫初自江西入都行次錢塘舍于逆旅逆<lb/>
旅主人陳餘慶言仲甫舍館既定即出市遊每至夜分<lb/>
<pb n="KR3j0104_WYG_002-15b"/>
方扣户而歸初不知為何等人也一日晨起忽於邸前<lb/>
懸一幟云江南碁客劉仲甫奉饒天下碁先并出銀盆<lb/>
酒器等三百星云以此償博負也須臾觀者如堵即傳<lb/>
諸好事翌日數土豪集善碁者㑹城北紫霄宫且出銀<lb/>
如其數推一碁品最高者與之對手始下至五十餘子<lb/>
衆視白勢似北更行百餘其對手者亦韜手自得責其<lb/>
誇言曰今局勢已判黑當嬴籌矣仲甫曰未也更行二<lb/>
十餘子仲甫忽盡斂局子觀者合噪曰是欲將抵負耶<lb/>
<pb n="KR3j0104_WYG_002-16a"/>
仲甫袖手徐謂觀者曰仲甫江南人少好此伎忽似有<lb/>
解因人推譽致逺國手年來數為人相迫欲薦補翰林<lb/>
袛應而心念錢塘一都㑹高人勝士精此者衆碁人謂<lb/>
之一關仲甫之藝若幸有一着之勝則可前進凡駐此<lb/>
旬日矣日就碁㑹觀諸名手對奕盡見品次矣故敢出<lb/>
此摽示非狂僣也如某日某人某白本大勝而失應碁<lb/>
着某日某局黑本有籌而誤於應刼却致敗局凡如此<lb/>
覆十餘局觀者皆已愕然心竒之矣即覆前局既無差<lb/>
<pb n="KR3j0104_WYG_002-16b"/>
誤指謂衆曰此局以諸人視之黑勢嬴籌固自灼然以<lb/>
仲甫觀之則有一要着白復勝不下十數路也然仲甫<lb/>
不敢遽下在席高品幸精思之若見此者即仲甫當携<lb/>
孥累還鄉里不敢復名碁也於是衆碁極竭心思務有<lb/>
致勝者久之不着已而請仲甫盡着仲甫即於不當敵<lb/>
處下子衆愈不解仲甫曰此着二十着後方用也即就<lb/>
邊角合局果下二十餘着正遇此子局勢大變及斂子<lb/>
排局果勝十三路衆觀於是始伏其精至盡以所對酒<lb/>
<pb n="KR3j0104_WYG_002-17a"/>
器與之延欵十數日復厚斂以贐其行至都試補翰林<lb/>
祗應擅名二十餘年無與敵者<lb/>
　　　祝不疑奕勝劉仲甫<lb/>
近世士大夫碁無出三衢祝不疑之右者紹聖初不疑<lb/>
以計偕赴禮部試至都為里人拉至寺庭觀國手碁集<lb/>
劉仲甫在焉衆請不疑與仲甫就局祝請受子仲甫曰<lb/>
士大夫非高品不復能至此對手且當爭先不得已受<lb/>
先逮至終局而不疑敗三路不疑曰此可受子矣仲甫<lb/>
<pb n="KR3j0104_WYG_002-17b"/>
曰觀吾官人之碁若初分布仲甫不能加也但未盡着<lb/>
耳若如前局雖五子可饒况先手乎不疑俛笑因與分<lb/>
先始下三十餘子仲甫拱手曰敢請官人姓氏與鄉里<lb/>
否衆以信州李子明長官為對劉仲甫曰仲甫賤藝備<lb/>
乏翰林雖不出國門而天下名碁無不知其名氏者人<lb/>
年來獨聞衢州祝不疑先輩名品高着人傳今秋被州<lb/>
薦來試南省若審其人則仲甫今日適有客集不獲終<lb/>
局當俟朝夕親詣行館盡藝祗應也衆以實對仲甫再<lb/>
<pb n="KR3j0104_WYG_002-18a"/>
三嘆服曰名下無虚士也後雖數相訪竟不復以碁為<lb/>
言蓋知不敵恐貽國手之羞也<lb/>
　　　張鬼靈相墓術<lb/>
張鬼靈三衢人其父使從里人學相墓術忽自有悟見<lb/>
因以鬼靈為名建中靖國初至錢塘請者踵至錢塘尉<lb/>
黃正一為余言縣令周君者括蒼人亦留心地理具飯<lb/>
延欵謂鬼靈曰凡相墓或不身至而止視圖畫可言尅<lb/>
應否鬼靈曰若方位山勢不差合塟時年月亦可言其<lb/>
<pb n="KR3j0104_WYG_002-18b"/>
粗也因指壁間一圖問之鬼靈熟視久之曰據此圖墓<lb/>
前午上一潭水甚佳然其家子弟若有乘馬墜此潭幾<lb/>
至不救者即是吉地而發祥自此始矣令曰有之鬼靈<lb/>
曰是年此墜馬人必被薦送次年登第也令不覺起握<lb/>
其手曰吾不知青鳥子郭景純何如人也今子殆其倫<lb/>
比耳是年春祀而某乘馬從之馬至潭仄忽大驚躍啣<lb/>
勒不制即與某俱墜淵底逮出氣息而已是秋發薦次<lb/>
年叨沗者某是也蔡靖安世先墓在富春白昇嶺其兄<lb/>
<pb n="KR3j0104_WYG_002-19a"/>
宏延鬼靈至墓下視之謂宏此墓當出貴人然必待君<lb/>
家麥甕中飛出鵪鶉為可賀也宏曰前日某家卧房米<lb/>
甕中忽有此異方有野鳥入室之憂鬼靈曰此為克應<lb/>
也君家兄弟有被魁薦者即是貴人也是秋安世果為<lb/>
國學魁選鬼靈常語人曰我亦患數促非久居世者但<lb/>
恨無人可授吾術矣後二歲果歿時年二十五矣<lb/>
　　　謝石拆字<lb/>
謝石潤夫成都人宣和間至京師以相字言人禍福求<lb/>
<pb n="KR3j0104_WYG_002-19b"/>
相者但隨意書一字即就其字離拆而言無不竒中者<lb/>
名聞九重上皇因書一朝字令中貴人持往試之石見<lb/>
字即端視中貴人曰此非觀察所書也然謝石賤術據<lb/>
字而言今日遭遇即因此字黥配逺行亦此字也但未<lb/>
敢遽言之耳中貴人愕然且謂之曰但有所據盡言無<lb/>
懼也石以手加額曰朝字離之為十月十日字非此月<lb/>
此日所生之天人當誰書也一座盡驚中貴馳奏翌日<lb/>
召至後苑令左右及宫嬪書字示之皆據字論説禍福<lb/>
<pb n="KR3j0104_WYG_002-20a"/>
俱有精理錫賚甚厚并與補承信郎緣此四方來求相<lb/>
者其門如市有朝士其室懷姙過月手書一也字令其<lb/>
夫持問石是日座客甚衆石詳視字謂朝士曰此閣中<lb/>
所書否曰何以言之石曰謂語助者焉哉乎也固知是<lb/>
公内助所書尊閤盛年三十一否曰是也以也字上為<lb/>
三十下為一字也然吾官寄此當力謀遷動而不可得<lb/>
否曰正以此為撓耳蓋也字着水則為池有馬則為馳<lb/>
今池運則無水陸馳則無馬是安可動也又尊閤父母<lb/>
<pb n="KR3j0104_WYG_002-20b"/>
兄弟近身親人當皆無一存者以也字着人則是他字<lb/>
今獨見也字而不見人故也又尊閤其家物產亦當蕩<lb/>
盡否以也字着土則為地字今又不見土也二者俱是<lb/>
否曰誠如所言也朝士即謂之曰此皆非所問者但賤<lb/>
室以懷姙過月方切憂之所以問耳石曰是必十三箇<lb/>
月也以也字中有十字并兩傍二竪下一畫為十三也<lb/>
石熟視朝士有曰有一事似涉竒怪因欲不言則吾官<lb/>
人所問正決此事可盡言否朝士因請其説石曰也字<lb/>
<pb n="KR3j0104_WYG_002-21a"/>
着䖝為虵字今尊閤所姙殆蛇妖也然不見蟲蠱則不<lb/>
能為害謝石亦有薄術可為吾官人以藥下驗之無苦<lb/>
也朝士大異其説因請至家以藥投之果百數小蛇而<lb/>
體平都人益共神之而不知其竟挾何術也<lb/>
　　　雍丘驅蝗詩<lb/>
米元章為雍丘令適旱蝗大起而隣尉司焚瘞後遂致<lb/>
滋蔓即責里正併力捕除或言盡緣雍丘驅逐過此尉<lb/>
亦輕脱即移文載里正之語致牒雍丘請各務打撲收<lb/>
<pb n="KR3j0104_WYG_002-21b"/>
埋本處地分勿以隣國為壑者時元章方與客飯視牒<lb/>
大笑取筆大批其後付之云蝗䖝元是空飛物天遣來<lb/>
為百姓災本縣若還驅得去貴司却請打囘來傳者無<lb/>
不絶倒<lb/>
　　　中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>神<lb/>
中霤之神實司一家之事而陰祐於人者晨夕香火之<lb/>
奉故不可不盡誠敬余少時過林棣趙倅家見其庄僕<lb/>
陳青者睡中多為陰府驅令放攝死者魂識云每奉符<lb/>
<pb n="KR3j0104_WYG_002-22a"/>
至追者之門則中霤之神先收訊問不許擅入青乃出<lb/>
符示之審驗反覆得實而後顰蹙而入青於門外呼死<lb/>
者姓名則其神魂已隨青往矣其或有官品崇高之人<lb/>
則自有陰官迎取青止隨從而已建安李明仲秀才山<lb/>
居偶赴逺村㑹集醉歸侵夜僕從不隨中道為山鬼推<lb/>
墮澗仄醉不能支因熟睡中其神徑還其家見母妻於<lb/>
燭下共坐乃於母前聲喏而母略不之應又以肘撞其<lb/>
婦亦不之覺忽見一白髯老人自中霤而出揖明仲而<lb/>
<pb n="KR3j0104_WYG_002-22b"/>
言曰主人之身今為山鬼所害不亟往則眞死矣乃拉<lb/>
明仲自家而出行十里許見明仲之屍卧澗仄老人極<lb/>
力自後推之直呼明仲姓名明仲忽若睡醒起坐驚顧<lb/>
而月色明甚乃一路而歸至家已三鼓矣乃語母妻其<lb/>
故晨起率家人具酒醴敬謝於神云又朝奉郎劉安行<lb/>
東州人每遇啜茶必先酹中霤神而後飲一夕忽夢一<lb/>
老人告之曰主人禄命告終陰符已下而少遲之幸速<lb/>
處置後事明日午時不可踰也劉起拜老人且詢其誰<lb/>
<pb n="KR3j0104_WYG_002-23a"/>
氏曰我主人中霤神也每承主人酹茶之薦常思有以<lb/>
致效今故奉報也劉既悟㸃計其家事且語家人神告<lb/>
之詳云生死去來理之常也我自度平生無大過惡獨<lb/>
有一事吾家厨婢採蘋者執性剛戾與其輩不足若我<lb/>
死必不能久留我家出外則必大狼狽今當急與求一<lb/>
親使之從良且有所歸則我瞑目矣因呼與白金十星<lb/>
以為資遣語畢沐浴易服以俟時至過午忽覺少倦就<lb/>
憩枕間復夢其神欣躍而告曰主人今以嫁遣厨婢之<lb/>
<pb n="KR3j0104_WYG_002-23b"/>
事天帝佳之已許延一紀之數矣已而睡起安然後至<lb/>
宣和間無病而卒<lb/>
　<lb/>
　<lb/>
　<lb/>
　<lb/>
　<lb/>
　春渚紀聞卷二<lb/>
</p>
<p>
</p>
  </div>
<div>
                <head>春渚紀聞卷三</head>
    <p>
<pb n="KR3j0104_WYG_003-1a"/>
欽定四庫全書<lb/>
　春渚紀聞卷三　　　　　　宋　何薳　撰<lb/>
　　雜記<lb/>
　　　乖崖劎術<lb/>
祝舜俞察院言其伯祖隱居君與張乖崖公居處相近<lb/>
交遊最密公集首編寄祝隱居二詩是也隱居東垣有<lb/>
棗合拱矣挺直可愛張忽指棗謂隱居曰子匄我勿惜<lb/>
也隱居許之徐探手袖間飛一短劎約平人肩斷棗為<lb/>
<pb n="KR3j0104_WYG_003-1b"/>
二隱居驚愕問之曰我往受此術於陳希夷而未嘗為<lb/>
人言也又一日自濮水還家平野間遙見一舉子乗驢<lb/>
徑前意甚輕揚心忽生怒未至百步而舉子驢避道張<lb/>
因就揖詢其姓氏蓋王元之也問其引避之由曰我視<lb/>
君昻然飛步神韻輕舉知必非常人故願加禮焉張亦<lb/>
語之曰我初視子輕揚之意忿起于衷實將不利於君<lb/>
今當囘宿村舍取酒盡懷遂握手俱行共話通夕結交<lb/>
而去<lb/>
<pb n="KR3j0104_WYG_003-2a"/>
　　　楊醇叟道術<lb/>
餘杭沈野字醇仲權智之士也喜蓄書畫頗有精識嘗<lb/>
於錢塘與一道士楊希孟醇叟相遇喜其開爽善談即<lb/>
延與同邸而居沈善談人倫而不知醇叟妙於此術也<lb/>
時蔡元長自翰長黜居西湖日遣人邀致醇叟一日晚<lb/>
歸沈語楊曰余嘗觀翰林風骨氣宇皆足以貴而定不<lb/>
入相楊徐曰子目力未至此人要如美玉琢成百體完<lb/>
就無一不佳者是人當作二十年太平宰相在但其終<lb/>
<pb n="KR3j0104_WYG_003-2b"/>
未可盡談也楊復善笛蓄鉄笛大如常笛每酒酣必引<lb/>
笛自娯聽者莫不稱善一日與沈飲於娼樓月色如晝<lb/>
而笛素不從客有舉酒而言曰今夕月色佳甚盃酒之<lb/>
樂至矣獨恨不聞笛聲也楊徐笑曰俟令往取實無所<lb/>
遣也酒再行忽引袖出笛快作數弄座客皆不知笛所<lb/>
從來徐扣之云小術耳乃某左右常驅役使鬼也俾之<lb/>
取物雖千里外可立待但不可使盜取耳子欲學之當<lb/>
以奉授然又有切於性命者子不問何也沈始敬異之<lb/>
<pb n="KR3j0104_WYG_003-3a"/>
擇日焚香跪請其術且言吾術斷欲為先子欲得之當<lb/>
先誓於天尊像前無不可者沈與一姓闞人同授盟戒<lb/>
而行其教闞未滿百日而輒有所犯即夜夢受仗於像<lb/>
前晨起背發癰數日而卒既而楊辭以有行沈問所之<lb/>
楊亦知沈有河朔之遊云我此行且先適淮南子若北<lb/>
行過楚幸訪我於紫極宫以八月十五日為約踰期恐<lb/>
行止無定不能再見也楊既行而沈以事留逮至楚則<lb/>
九月初矣徑往紫極宫訪之了無所聞囘過殿角有老<lb/>
<pb n="KR3j0104_WYG_003-3b"/>
道士坐睡因揖以詢楊之存亡道士驚顧對曰左右與<lb/>
醇叟何處相期且當約以何日也沈告之故道士嘆息<lb/>
而言曰楊誠竒士竒士左右之違來惜較旬日之遲也<lb/>
楊至此月餘一日無疾焚香趺坐與衆道士語久之揖<lb/>
座人曰希孟今當有所適然此行學道未竟更當一來<lb/>
也語訖長嘯而逝正八月十五日也今殯東城矣沈於<lb/>
是即觀中設位拜泣醮謝而後行沈後亦不能畢行其<lb/>
所授而終<lb/>
<pb n="KR3j0104_WYG_003-4a"/>
　　　王樂仙得道<lb/>
道人王樂仙或云潭州人初為舉子赴試禮部一不中<lb/>
即裂冠從太一宫王道錄行胎養之術歲餘勤至不怠<lb/>
王云我非汝師相州天慶觀李先生汝師也汝持我書<lb/>
訪之當有所授樂仙得書徑至湯陰求之無有也一日<lb/>
坐觀門有老道士見之呼與語曰子尋李先生此去市<lb/>
口茶肆中候之果見赤目蓬首㩦瓶至前瀹茶者因揖<lb/>
之便呼李先生李佯驚曰汝何人也樂仙探懷出王書<lb/>
<pb n="KR3j0104_WYG_003-4b"/>
授之李㣲笑曰王師乃爾管人閒事耶此非相語處三<lb/>
日黎明候我於觀門也樂仙䛛謝而歸三日雞鳴坐門<lb/>
未久李至以手撩髮則兩目燁然如巖電燭人握手入<lb/>
觀中謂樂仙曰汝刳心求道而燒假銀何也樂仙謝誠<lb/>
有以備乏絶無告耳然是乾水銀法非若世人㸃銅為<lb/>
之以誤後人也李探懷出銀小鋌請以是易子所作如<lb/>
何樂仙取以示之範製輕重與李所授無異也即令取<lb/>
油鐺於前投樂仙所作烹之須臾粉碎還元曰豈不誤<lb/>
<pb n="KR3j0104_WYG_003-5a"/>
後人耶樂仙悔謝久之李勉之曰知子不妄用亦欲子<lb/>
知此術於子無益耳我且歸後更就汝語也明日訪之<lb/>
主人云夙昔折劵而去不云所適也樂仙既蹤跡數日<lb/>
不復再見乃西遊黨山中寓一僧舍主僧亦喜延客因<lb/>
留止旬日而主僧復善壬遁旦日必焚香轉式以占一<lb/>
日之事忽謂樂仙曰今日當有一大貴人臨門不然亦<lb/>
非常之士見過當與子候之并戒其徒掃室以待至日<lb/>
欲入畧無貴達至者忽逺望林下有一舉子從羸童負<lb/>
<pb n="KR3j0104_WYG_003-5b"/>
書篋竹笥而來主僧揣之曰我所占貴人豈此舉子異<lb/>
日非常之兆耶更當復占以驗之即喜躍而出謂樂仙<lb/>
曰貴者審此人也因相與迎門延至客室相語甚久云<lb/>
姓蔡嘗舉進士也既而主僧請具飯蔡曰某行李中亦<lb/>
自有簿具二公居山之久若不拘葷素當可共享也即<lb/>
呼燭設席命其僮於竹笥中出果實數種既皆逺方珍<lb/>
新至傾酒榼樂仙味之元是潭州公厨十香酒也酒行<lb/>
笥中出三大煎鮭魚尚未冷酒再行又出三肉餅亦若<lb/>
<pb n="KR3j0104_WYG_003-6a"/>
新出爐者至餘品燒羊鵝炙皆若公侯家珍饌而取諸<lb/>
左右笑語至夜半而罷二公大異之而不敢詰其所從<lb/>
至也蔡繼云某亦於此候一親知罷官者當與二公少<lb/>
周旋也日復一日亦問及養煉事樂仙心獨喜之亦意<lb/>
其有道者至夕主僧與僕從皆已熟寢即樂仙炷香前<lb/>
拜而請其從來即以先生禮之且哀懇言其罷舉求道<lb/>
了未有遇願賜憐憫生死骨肉也蔡徐笑曰我南嶽蔡<lb/>
眞人也固知子棲心之久更俟與子勘問之也樂仙稽<lb/>
<pb n="KR3j0104_WYG_003-6b"/>
首謝其垂接次夕復扣户伺之忽見一大人膝與簷齊<lb/>
而不見其面目音響極厲云仙童萬福投一白紙於蔡<lb/>
前蔡取以示樂仙曰與子勘問至矣紙間有書云某於<lb/>
十洲三島究訪並無此人名籍後撿蓬萊謫籍中始見<lb/>
其名氏鄉里也某人供呈蔡語樂仙曰子無憂也因授<lb/>
以内丹眞訣數日别去云汝有未解處但焚香啓我我<lb/>
當自告汝也後樂仙聞通直郎章子才自九江棄官遷<lb/>
居錢塘金地山行符水救人疾苦外丹已成因南遊過<lb/>
<pb n="KR3j0104_WYG_003-7a"/>
之夜語及蔡眞人事取所授白紙示章視其供呈人姓<lb/>
名乃其法籙中六丁名字也即熾炭於爐取紙投之炭<lb/>
盡而紙字如故因相與驚異且乞之以藏其家樂仙既<lb/>
去了不知所向或傳其解化矣章亦數歲而終將塟之<lb/>
夕有一道人不言姓字來䕶塟事且留物以助其子或<lb/>
疑是樂仙也<lb/>
　　　㗖蛇出虱身輕<lb/>
滄州泥姑寨循塘濼而至界河與北寨相望自乾寧軍<lb/>
<pb n="KR3j0104_WYG_003-7b"/>
穿濼而往止一徑每春初啓蟄時塘路羣蛇横道遞送<lb/>
者甚苦之寨卒有蕭志者為人性率同儕多狎侮之一<lb/>
日當送檄文至郡而有大蛇枕道其首如甕兩目灼然<lb/>
可畏也既不敢前即醉宿旁舖舖卒夜以利刅殺蛇而<lb/>
脯之至滿數缶蕭醉醒聞肉香甚問安所從得舖卒紿<lb/>
云夜漁于海得大魚方將共羮而食也蕭不待羮取數<lb/>
臠就火燎食之美甚自郡囘因求其餘歸食數日而盡<lb/>
不知其為蛇也食蛇之後更不喜聞食氣但覺背膂間<lb/>
<pb n="KR3j0104_WYG_003-8a"/>
腫痒至不可忍時就樹揩痒瘡破中湧細虱不知其數<lb/>
時郡卒陸靖者適居寨中與之助取餘虱計前後出虱<lb/>
數斗痒止瘡復因憩樹陰見濼中鶴雛羣戲念欲取之<lb/>
即身在鶴仄攬雛而歸復視鶴巢又念可登而取即身<lb/>
已在樹杪矣寨卒視之率皆驚異以謂此人偶食成器<lb/>
之物盡出尸蟲而輕身自如得地仙矣因逃兵籍而去<lb/>
　　　翊聖敬劉海蟾<lb/>
眞廟朝有天神下降憑鳯翔民張守眞為傳靈語因以<lb/>
<pb n="KR3j0104_WYG_003-8b"/>
翊聖封之度守眞為道士使掌香火大建祠宇奉之自<lb/>
廟百里間有食牛肉及着牛皮履靸過者必加殃咎至<lb/>
有立死者一日有人苧袍青巾曵牛革大履直至廟庭<lb/>
進陞堂宇慢言周視而出守眞即焚香啓神曰此人悖<lb/>
傲如此而神不即殛之有疑觀聽神乃降靈曰汝識此<lb/>
人否實新得道劉海蟾也諸天以今漸入末運向道者<lb/>
少上帝急欲度人每一人得道九天皆賀此人既已受<lb/>
度未肯便就仙職折旋塵中尋人而度是其所得非列<lb/>
<pb n="KR3j0104_WYG_003-9a"/>
仙之癯者我尚不敢正視之况敢罪之也<lb/>
　　　嘘氣燒腸<lb/>
陳無求宣事云嘗赴鶴林寺供佛既飯有一舉子雖衣<lb/>
褐不完而丰神秀頴居于座末主僧顧謂無求曰此道<lb/>
人頗有戲術今日告行當薄贈之且求其一戲為别也<lb/>
舉子亦欣然呼一僧雛取盌器付之令相去二丈餘而<lb/>
立舉子謂之曰我此嘘氣汝第張口受之覺腹熱急言<lb/>
不爾當燒爛汝腸也言訖嘘氣向之須臾僧雛覺腸間<lb/>
<pb n="KR3j0104_WYG_003-9b"/>
如沸湯傾注乃大呼曰熱甚不可忍因使溺盌中舉子<lb/>
徐舉盌示座人曰誰能飲此者舉座穢唾之迺大笑舉<lb/>
盌自飲言别而去明日僧雛遂大惡聞食氣日唯飲水<lb/>
數杯月餘出寺不復見也<lb/>
　　　仙丹功効<lb/>
余族兄次翁鼻間生一癅大如含桃而懼其浸長百方<lb/>
治之不差行至襄陽於客邸遇一道人喜飲而日與周<lb/>
旋臨别解衣出一小瓢如棗大傾藥如粟粒三授次翁<lb/>
<pb n="KR3j0104_WYG_003-10a"/>
曰汝夜以針刺癅根納藥針穴明日瘤當自落其二粒<lb/>
留以救竒疾也次翁如其言因夜取針剔瘤根納藥至<lb/>
夜半但覺藥粒廵瘤根而轉至曉捫之則瘤已失去取<lb/>
鏡視之了無瘢痕也因大神之秘其餘藥不令人知其<lb/>
女為兒時蹙倒折齒不生次翁取藥納齒根一夕齒平<lb/>
復因以水銀一兩置銚間取藥投之則化為紫金方知<lb/>
神仙所煉大丹也<lb/>
　　　居四郎丹<lb/>
<pb n="KR3j0104_WYG_003-10b"/>
密院編修居世英彦實之父人謂之居四郎者遇異人<lb/>
得丹竈術常使一僕守火歲久不懈因度之為僧居京<lb/>
師定厯院幾二十年時曾子宣當軸有堂吏通解可喜<lb/>
其婦得急勞數日而殂繼而病傳堂吏國醫不能療吏<lb/>
與居素善居視之云應須我神丹療之為啓爐取刀圭<lb/>
與服十數日即完復如初出參丞相子宣大驚云汝非<lb/>
遇仙丹不能起此病吏拜謝起白云某實幸獲居四郎<lb/>
之丹服之奪命鬼手耳子宣神之使人邀居不能至也<lb/>
<pb n="KR3j0104_WYG_003-11a"/>
即使門下之人宛轉啖其僧前後資給備至約竊丹為<lb/>
贈而僧誓不負心丞相亦延顧不替僧一日謁丞相而<lb/>
許分竊為獻子宣喜甚送僧降堦而僧退揖為馬臺蹶<lb/>
倒應時折足轝之而歸數日遂卒子宣即遣人厚貽其<lb/>
徒并爐取之不知所用但取丹膏圓如粟粒服之一粒<lb/>
即引水燥甚分諸子服皆然獨子䊸公衮服兩粒無異<lb/>
也後不復加火亦不敢服子宣薨丹盡付石藏用矣<lb/>
　　　孫道人尸解<lb/>
<pb n="KR3j0104_WYG_003-11b"/>
孫道人不知何許人寄居嚴州天慶觀為人和易初不<lb/>
挾術及言人禍福但袖中嘗蓄十數白鼠子每與人共<lb/>
飲酒酣出鼠為戲人欲捕取即走投袖中了無見也至<lb/>
約人飲則就酒家市一小尊酌之不竭人告酒困即覆<lb/>
尊而去否則自晨至夕亦不别取也酒家是日必大售<lb/>
人頗以此異之紹興三年三月三日觀中士庶駢集道<lb/>
人拱坐告衆曰我今年九十歲矣久寓此土荷郡人周<lb/>
旋暫當小别各勉力事善言訖坐逝一郡驚異瘞之城<lb/>
<pb n="KR3j0104_WYG_003-12a"/>
南而塑其像觀中歲餘有南商手持香一瓣封題甚固<lb/>
云我去年三月三日於成都府觀禊事有一道人云我<lb/>
始自嚴州來知子不久囘浙幸為我達嚴州天慶觀尋<lb/>
孫道人付之也入觀見塑像驚禮之曰此我成都所見<lb/>
付書人也因共發其藏則空棺矣<lb/>
　　　綦革遇三皇閟宫<lb/>
綦革先生内相叔厚之族兄也大觀中叔厚之父守甘<lb/>
陵革自密往省之過北州河灘見三老人皆布裘青巾<lb/>
<pb n="KR3j0104_WYG_003-12b"/>
獨坐而語革視其神矩清峻疑非常人即憩馬前揖之<lb/>
初不相領略革心益竦異復前致敬一老人徐顧革而<lb/>
言曰汝往恩州省汝兄耶汝兄感時疾已向安矣然時<lb/>
將亂離汝之業儒竟無補於事當求遯世修眞超脱塵<lb/>
累也革嘗留意於内外丹事益異其説且曰日晏矣汝<lb/>
行二十里可少止當再相見也革再拜而前果二十里<lb/>
至一旅邸遂休僕馬散步邸旁瞻視叢祠因前視其榜<lb/>
乃三皇閟宫也革即整衣冠肅容進謁祠下仰視塑像<lb/>
<pb n="KR3j0104_WYG_003-13a"/>
其容服儼然河灘三老人也革自甘陵即屏居絶慾專<lb/>
以修眞為務隱于密之九仙山後又徙海中徐福山宣<lb/>
和乙巳故人陳某者調雄州兵曹聞金人犯邊意未敢<lb/>
往乃詣革密扣其去留之事乃書一絶與之云三月楊<lb/>
花滿路飛金人遊騎拍鞍歸高天二聖猶難保誰道雄<lb/>
關是可依陳解其意遂輟行李至明年丙午三月二聖<lb/>
北狩始知革有前知之見後范温起海州李實以布衣<lb/>
被虜溫待實甚厚毎事多訪之溫意欲歸朝又擬投偽<lb/>
<pb n="KR3j0104_WYG_003-13b"/>
齊議未決實與革有舊密往見之且告以情革曰公來<lb/>
年今日已陞朝合食宋祿餘人無使知也實由是為溫<lb/>
決歸朝之䇿及溫引衆歸朝朝廷定賞以實嘗與溫謀<lb/>
自白身授朝奉郎一如革言<lb/>
　　　仙桃變人首<lb/>
余妻之祖父朝議君馬餘慶元祐末為巴郡守遣健步<lb/>
王信者持書至都始出郡城數十里道傍顧見二道士<lb/>
野酌食桃甚大信亦休其仄固乞之道士以殘桃與之<lb/>
<pb n="KR3j0104_WYG_003-14a"/>
信聲喏而食之道士復探懷取一大如盂者授之信益<lb/>
喜跪謝引裾裹桃而行未數里探桃將食則一人首也<lb/>
血漬殷然即驚懼急投之澗水疾走還郡狀若狂人見<lb/>
人即作怖畏狀口稱怖人怖人而不食不飲郡守呼之<lb/>
徐問其故既語所遇即復奔逸狂言因使以病告而縱<lb/>
之後蜀中時有見之者<lb/>
　　　聖和尚前知<lb/>
汴渠第五鋪有異僧衆名之聖和尚時語人禍福扣之<lb/>
<pb n="KR3j0104_WYG_003-14b"/>
則不復道也熈寧初余伯父朝奉君與先博士君同章<lb/>
申公詣闕時申公改官未久先博士未第也申公所在<lb/>
喜訪異人至鋪具飯遇僧過門即延之入座熟視先君<lb/>
曰福人福人宰相是你手裏出已而囘視申公曰承天<lb/>
一柱判斷山河視伯父獨無言既去先君戲申公曰承<lb/>
天一柱判斷山河則當是正拜之徵然一柱為何申公<lb/>
曰我作宰相更容兩人也後果如其言而先君宰相之<lb/>
出獨未有徵驗云<lb/>
<pb n="KR3j0104_WYG_003-15a"/>
　　　張道人異事<lb/>
張道人福州福清人生以樵採為給一日樵歸於山道<lb/>
遇二道人對棊弛擔就觀棊者忽顧之而語曰子頗憶<lb/>
與吾二人同學之勤否我亦以子沈滯人間未能逺引<lb/>
也今子困躓亦已至矣復能從我竟學乎張忽醒然悟<lb/>
解通知宿命且語之曰我安能從爾學神仙也我將學<lb/>
大乗法為浮圖氏不久吾師至矣棊者問子師為誰曰<lb/>
今勑住秀州崇德福嚴寺眞覺大師志濟是也即負樵<lb/>
<pb n="KR3j0104_WYG_003-15b"/>
還家翼日入城市以相字為名而言人禍福率皆如見<lb/>
歲餘黄八座裳自明守移鎮至郡實擕志濟而來張即<lb/>
投之祝髮郡人但以道人呼之毎擇佛宇敝壊者輒入<lb/>
居之不俟遣化而施者雲集至鼎新而遷他所福人甚<lb/>
欽敬之一夕郡城火自郡將監司而下環視無䇿或有<lb/>
言何不呼張道人也郡官曰張道人何知鬱攸之事而<lb/>
須呼之也既而火迫郡署至取郡額投火以從厭勝之<lb/>
説其烈愈熾不得已使召之應呼而至即長揖郡官曰<lb/>
<pb n="KR3j0104_WYG_003-16a"/>
俱面火致敬同音誦心火滅凡火滅六字張乃擕瓶水<lb/>
上履層簷騰踔如飛亦大稱誦六字水所過處火不復<lb/>
延須臾遂止今尚存所傳異事不止此也<lb/>
　　　雀鳅蛇蟹之事<lb/>
戒殺之事得於傳聞者甚衆目視五事不可不記為後<lb/>
人之戒也富陽春明村趙二以網捕為業年五十臥病<lb/>
踰年艱餓備至求死者屢矣一日覺頭痒不可堪忍把<lb/>
搔之極至指甲流血乃取梳齒痛戞終不快意遂呼其<lb/>
<pb n="KR3j0104_WYG_003-16b"/>
婦搊髮搖頭痒似少止頃之復甚則以手助力提捽遂<lb/>
致腦脱落而腦間雀嘴叢咂不知其數隣里環觀助其<lb/>
誦佛懴罪以覬速死兩日始遂氣絶錢塘北郭吕五以<lb/>
炙鰍鰻為給而鰍至難死毎以一大斛置鰍滿中投以<lb/>
鹽醯聽其咀啖至困然後始加刀炙云令鹽醯之味漬<lb/>
入骨中則肉酥而味美以故市之者衆不數年吕五得<lb/>
疾但覺胸腹間燥渴不勝飲水不快而口復念鹽醯為<lb/>
味以盃盂置床時時飲之且言燋也與翻過看令家人<lb/>
<pb n="KR3j0104_WYG_003-17a"/>
轉仄其體日夜數十百畨至體肉消潰腸胃流迸而卒<lb/>
湖州膾匠嚴進忽得狂疾曝日城壁下自嚙其指至十<lb/>
指皆盡血流被體號呼而終蘇州薛氏小兒年十三探<lb/>
鵲雛於木杪不知先有大虵啖雛巢中兒始驚視張口<lb/>
則虵徑投入兒口與兒俱墮木下人救之則蛇食兒心<lb/>
與虵俱死矣河朔雄霸與滄棣皆邊溏濼霜蟹當時不<lb/>
論錢也毎歲諸郡公厨糟淹分給郡僚與轉餉中隣貴<lb/>
人無慮殺數十萬命余寮壻李公愼供奉侍其季父守<lb/>
<pb n="KR3j0104_WYG_003-17b"/>
雄州㑹客具飯始啓一藏甕大蟹滿中皆已通熟可啖<lb/>
而上有一巨蟹肌體為糟漿浸漬亦已透黄而矍索甕<lb/>
面往來不可執衆客驚異徐出而縱之濼中用以戒殺<lb/>
者甚衆<lb/>
　　　牛王宫芒飯<lb/>
陶安世云張覲鈐轄家人嘗夢為人追至一所仰視榜<lb/>
額金書大字云牛王之宫既入見其先姨母驚愕而至<lb/>
云我以生前嗜牛復多殺今此受苦未竟所苦者日食<lb/>
<pb n="KR3j0104_WYG_003-18a"/>
芒飯一升耳始語次即有牛首人持飯至視之皆小鐵<lb/>
蒺藜其大如麥粒而鋒鋩甚利飯始入咽則轉次而下<lb/>
痛貫腸胃徐覺臂體間燥痒即以手爪把搔至於痒極<lb/>
血肉隨爪而下淋漓被體牛首人則取鐵把助之至體<lb/>
骨現露鋩飯盡出一呼其名則形體復舊家人視之恐<lb/>
怖欲逃牛首人即呼持之曰汝亦嘗食此肉四兩今當<lb/>
食飯二合而去號呼求解不可得即張口承飯飯才下<lb/>
咽則痛楚不勝宛轉之次忽復夢覺腮頰舌皆腫不能<lb/>
<pb n="KR3j0104_WYG_003-18b"/>
即語至翼日始能言因述其夢云<lb/>
　　　殯柩者役於伽藍<lb/>
余馬嫂之季父承奉郎察字彥明錢塘人赴調至山陽<lb/>
感時疾而終婦家即山陽李氏也遺孤始十歲未克扶<lb/>
䕶歸祔先隴因權庴城北水陸寺凡十五年其母金華<lb/>
君終始獲從塟其子初至啓殯致夢其子云我自旅殯<lb/>
此寺即為伽藍神拘役至今未得生路今獲歸掩眞宅<lb/>
始神魄自如而轉生有期矣又丹陽方可大言建中靖<lb/>
<pb n="KR3j0104_WYG_003-19a"/>
國間有時相夫人終于相府未獲䕶塟還里權厝城外<lb/>
普濟寺忽見夢於其門人云為語我家我日夕苦於伽<lb/>
藍神之役得速歸瘞則免此矣門人請曰夫人而見役<lb/>
何也夫人曰我生享國封不為不尊而死亦鬼耳况以<lb/>
遺骸滓穢佛界之地得不大譴罪而姑役使之亦幸矣<lb/>
二事適相類者則知精廬所在在人則以為託之閴寂<lb/>
聞鐘梵之聲可資亡者依向之福必不慮因循失塟明<lb/>
則致羈魂之尤幽則苦䕶神之役反俾亡者不安不得<lb/>
<pb n="KR3j0104_WYG_003-19b"/>
不為戒也<lb/>
　　　魚菜齋僧<lb/>
吳興藺村沈氏子嘗具舟載往平江中道有僧求附舟<lb/>
尾生因容之行十餘里生晨炊僧求飯遂分共之且謂<lb/>
僧曰適與舟人羮魚為饌無物為盤羞不罪也僧曰無<lb/>
問魚與菜施當在子心耳生意僧欲得羮因分餉之食<lb/>
竟僧謂生曰汝量出數金為襯施生曰食魚而須襯施<lb/>
非余所當獻也僧曰無問魚與菜在汝心施耳生復意<lb/>
<pb n="KR3j0104_WYG_003-20a"/>
其欲金量與襯僧問生齋僧一員欲何所獻生曰食魚<lb/>
非齋何獻之有僧曰無問魚菜在汝心獻耳生不得已<lb/>
戲謂之曰請獻藺村大王僧遂合爪祝獻既行數里登<lb/>
岸而去明年正月生與社人祭神廟中神降於稠人中<lb/>
謝生曰去歲深承輟飯齋僧而無心布施得福最多以<lb/>
是一僧之故我甚增威力生已忘前事神人謂生曰汝<lb/>
至某村有僧附舟汝以魚飯之次有惡獸欲截汝舟我<lb/>
時已陰䕶之矣生始記憶因語其詳於社人云<lb/>
<pb n="KR3j0104_WYG_003-20b"/>
　　　挽經牛<lb/>
裴亞卿言紹興九年湖州普安院尼沈大師者聞吳江<lb/>
縣潘氏兄弟析居而家有華嚴經一部惜不忍分試往<lb/>
求之衆議皆允而尼請歸具香花及舟載迎取潘老謂<lb/>
尼曰爾往則恐有中變者我今并具小舟假汝載往如<lb/>
何尼欣然更過所望經既登舟而歲適大旱川港乾涸<lb/>
不能寸進翁曰我更假汝一牛挽引而前也經既至院<lb/>
牛船還家公中夜忽語其媼曰吾之捨經得供養矣而<lb/>
<pb n="KR3j0104_WYG_003-21a"/>
吾牛何慮也媼問之云我適夢牛而人言曰謝公數年<lb/>
豢養之力又承公遣以挽經之功今得脱此畜身徑生<lb/>
安樂處感德無窮也亟往視之牛已死矣<lb/>
　　　蝤蛑黑鯉見夢<lb/>
餘杭尉范達夜夢介胄而拜于庭者七人云某等皆錢<lb/>
氏時歸順人今海行失道死在君手幸見貸也既覺有<lb/>
人以蝤蛑七枚為獻因遣人縱之于江編修元時敏夜<lb/>
夢頂星冠而見謁者九人且稽首祈命其詞甚哀元雖<lb/>
<pb n="KR3j0104_WYG_003-21b"/>
異之而了不知其由曉起經厨間正見以盤覆一大盆<lb/>
啓視之乃黑鯉九枚潑剌盆中因舉盆放之而記其事<lb/>
　　　懸豕首作人語<lb/>
秀州東城居民韋十二者於其庄居豢豕數百散市杭<lb/>
秀間數歲矣建炎初因幹至杭過肉案見懸一豕首顧<lb/>
之而人言曰韋十二我等償汝債亦足矣從者亦聞其<lb/>
言韋愕然悔過還家盡毁圏牢取所存豕市之得錢數<lb/>
千緡散作佛事及印造經文兾與羣豕求免輪迴刀刅<lb/>
<pb n="KR3j0104_WYG_003-22a"/>
之苦知者謂韋善補過<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0104_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春渚紀聞卷三<lb/>
</p>
<p>
</p>
  </div>
<div>
                <head>春渚紀聞卷四</head>
    <p>
<pb n="KR3j0104_WYG_004-1a"/>
欽定四庫全書<lb/>
　春渚紀聞卷四　　　　　　宋　何薳　撰<lb/>
　　雜記<lb/>
　　　宗威愍政事<lb/>
宗君汝霖其遇事雖用權智而濟難於談笑之間士大<lb/>
夫多能道之建中靖國間為文登令同年青州教授黄<lb/>
䇿上書自姑蘇編置文登州遣牙校押赴貶所過縣而<lb/>
黃適感寒疾不能前進牙校督行雖加厚賂祈為一日<lb/>
<pb n="KR3j0104_WYG_004-1b"/>
之留堅不可得不得已使人致殷勤於公公即具供悵<lb/>
於行館及命醫診候至調理安完而了不知牙校所在<lb/>
密訊其從行者云自至縣即為縣之胥魁約飲於營妓<lb/>
而以次胥史日更主席此校嗜酒而貪色至今不肯出<lb/>
户屢廹促之乃始同進金兵既至鑾輿南幸兵退以公<lb/>
尹開封初至而物價騰貴至有十倍於前者郡人病之<lb/>
公謂參佐曰此易事自都人率以食飲為先當治其所<lb/>
先則所緩者不憂不平也密使人問米麫之直且市之<lb/>
<pb n="KR3j0104_WYG_004-2a"/>
計其直與前此太平時初無甚増乃呼庖人取麫令作<lb/>
市肆籠餅大小為之及取糯米一斛令監庫使臣如市<lb/>
酤醞酒各估其値而籠餅枚六錢酒每角七十足出勘<lb/>
市價則餅二十酒二百也公先呼作坊餅師至訊之曰<lb/>
自我為舉子時來往京師今三十年矣籠餅枚七錢而<lb/>
今二十何也豈麥價高倍乎餅師曰自都城經亂以來<lb/>
米麥起落初無定價因襲至此某不能違衆獨減使賤<lb/>
市也公即出兵厨所作餅示之且語之曰此餅與汝所<lb/>
<pb n="KR3j0104_WYG_004-2b"/>
市重輕一等而我以日下市直㑹計新麫工直之費枚<lb/>
止六錢若市八錢則已有兩錢之息今為將出令止作<lb/>
八錢敢擅增此價而市者罪應處斬且借汝頭以行吾<lb/>
令也即斬以徇明日餅價仍舊亦無敢閉肆者次日呼<lb/>
賈撲正店任修武至訊之曰今都城糯價不增而酒値<lb/>
三倍何也任恐悚以對曰某等開張承業欲罷不能而<lb/>
都城自賊馬已來外居宗室及權貴親屬私釀至多不<lb/>
如是無以輸納官麯之直與工役油燭之費也公曰我<lb/>
<pb n="KR3j0104_WYG_004-3a"/>
為汝盡禁私釀汝減直百錢亦有利入乎任扣額曰若<lb/>
爾則飲者俱集多中取息足辨輸役之費公熟視久之<lb/>
曰且寄汝頭頸上出率汝曹即換招榜一角止作百錢<lb/>
足不患乎私醖之攙奪也明日出令敢有私造酒麯者<lb/>
捕至不問多寡並行處斬於是傾糟破觚者不勝其數<lb/>
數日之間酒與餅直既並復舊其它物價不令而次第<lb/>
自減既不傷市人而商旅四集兵民懽呼稱為神明之<lb/>
政時杜充守北京號南宗北杜云<lb/>
<pb n="KR3j0104_WYG_004-3b"/>
　　　膠黐取虎<lb/>
忻代种氏子弟毎㑹集講武多以竒勝為能一夕步月<lb/>
庄居有庄户迎白曰數夕來毎有一虎至麥場軟藳間<lb/>
輾展取快移時而去宜徐往也從者有言請付我一矢<lb/>
當立斃以獻其一子弟在後笑謂羣從曰我不煩一矢<lb/>
之遺當以膠黐取之如黏飛雀之易也衆責其誇言曰<lb/>
請醵錢五千具飯㑹飲若不如所言我當獨出此錢也<lb/>
衆許之而還翼晨集庄户散置膠黐至暮得斗餘盡令<lb/>
<pb n="KR3j0104_WYG_004-4a"/>
塗場間麥稈上并繫羊以餌之共伺其旁至月色穿林<lb/>
果有徐行妥尾而至者遇繫羊攫而食之意若飽適即<lb/>
顧麥場轉舒其體數轉之後膠稈叢身牢不可脱至於<lb/>
尾足頭目矇暗無視體間如被錮束畜性剛烈大不能<lb/>
堪於是伏地大吼騰躍而起幾至丈許已而屹立不動<lb/>
久之衆合噪前視之則立死矣<lb/>
　　　銅章異事<lb/>
青社土軍高閻耕地得古銅印文曰宣州觀察使印即<lb/>
<pb n="KR3j0104_WYG_004-4b"/>
謹藏之不以示人後金宼犯闕高統勤王之師屢立戰<lb/>
功遂除察使如印章云毎有移文即借用此章又承務<lb/>
郎王淵洛陽人鎖試赴省過黄河灘因憩所乗籃輿渡<lb/>
口輿脚小兀旁拾塊土就支輿而土破中得一銅章視<lb/>
之乃其姓名也<lb/>
　　　死馬醫<lb/>
有名士為泗倅者臥病既久其子不慧郡有大醫生楊<lb/>
介名醫也適自都下還衆令其子謁之且約介就居第<lb/>
<pb n="KR3j0104_WYG_004-5a"/>
診視介亦謙退謂之曰聞尊君服藥且更數醫矣豈小<lb/>
人能盡其藝耶其子曰大人疾勢雖淹久幸左右一顧<lb/>
且作死馬醫也聞者無不絶倒<lb/>
　　　鹽龍<lb/>
蕭注從狄殿前之破蠻洞也收其寶貨珍異得一龍長<lb/>
尺餘云是鹽龍蠻人所豢也藉以銀盤中置玉盂以玉<lb/>
筯摭海鹽飲之毎鱗甲中出鹽如雪則收取用酒送一<lb/>
錢匕專主興陽而前此無説者何也後因蔡元度就其<lb/>
<pb n="KR3j0104_WYG_004-5b"/>
體䑛鹽而龍死其家以鹽封其遺體三數日用亦大有<lb/>
力後聞此龍歸蔡元長家云<lb/>
　　　宿生盲報<lb/>
於潛主簿沈存純良字忠老余從兄之壻也初兄之子<lb/>
許歸内兄黄陞有年矣繼而黄被薦中禮部選以書約<lb/>
唱第後成禮女一夕得目疾便不分明醫視之云目睛<lb/>
以破不可療也即以疾報黄乞罷婚而黄云昔許我固<lb/>
無恙人也我豈以一第而黜盲妻哉後竟不敢違其母<lb/>
<pb n="KR3j0104_WYG_004-6a"/>
兄之命因循告罷女年齒浸長謀與披帶入道不復有<lb/>
適人之議也然端麗明悟不知者以為無病人也余兄<lb/>
弟寓居烏墩與忠老遊愛其和易多學忠老諸兄各宦<lb/>
遊相逺亦欲相依為生願得盲女為家既成婚數日忠<lb/>
老夢至一官府兩廡皆囚繫人也忠老方顧視之次忽<lb/>
見有緋衣人昇㕔事據案而坐者羣吏庭集聲喏而退<lb/>
緋衣者遽呼市物之人怒其物不至使杖之其人應言<lb/>
不順怒益甚亟呼左右取束藳周其身以火薰灼其目<lb/>
<pb n="KR3j0104_WYG_004-6b"/>
忠老視之忽若㣲笑者旁一人謂忠老曰子視此不加<lb/>
惻然更復嬉笑以助其怒心此緋衣人乃子今日之妻<lb/>
也語竟而覺忠老遽以所夢語盲妻曰異哉㝠報之事<lb/>
不為誣也汝以一怒之熾至以火灼人目遂獲半生無<lb/>
目之報我以一笑之緣不免今日有盲妻之累且以一<lb/>
笑一怒之失其報如此况夫妻以樂禍為心而積惡如<lb/>
陵京者哉豈不為他生之慮耶<lb/>
　　　馬武復得妻<lb/>
<pb n="KR3j0104_WYG_004-7a"/>
陶節夫為定帥而本州駐泊都監馬武官期踰年始至<lb/>
既交割參府公退衙至屛後而侍人高姐者就收袍帶<lb/>
涕泗交頥公訝而訊之云適參府都監某之本夫也公<lb/>
愕然問其故乃言馬歴官幷相失之詳公頷之明日具<lb/>
酒肴獨約馬將㑹飲閣中三爵之後徐謂馬曰公之官<lb/>
之期何為更稽緩爾耶馬離席隕涕曰某去春擕家京<lb/>
師因與家人輩至大内前觀燈稠人中忽與老妻相失<lb/>
求訪不獲因循幾年迫於貧乏不免擕孥就禄無它故<lb/>
<pb n="KR3j0104_WYG_004-7b"/>
也公即呼取大金巵注酒滿中揖馬而笑謂之曰能盡<lb/>
此巵當有好事相聞飲訖語馬曰天下事有出於非意<lb/>
而適然相遇如此賢閣縣君於暌索中適某過澶州得<lb/>
之逆旅間了不言其所自也昨日窺屛見公且語其詳<lb/>
某適已令具兠乗䕶歸將司矣馬始驚喜次而軍校聲<lb/>
喏云已送駐泊宅眷歸衙訖一郡驚嗟共嘆其異也<lb/>
　　　僧浄元救海毁人<lb/>
錢塘楊村法輪寺僧浄元年三十通經祝髮即為禪比<lb/>
<pb n="KR3j0104_WYG_004-8a"/>
丘遍參明目得法之後歸隱舊廬人不之異也政和癸<lb/>
巳海岸崩毁浸壊民居自仁和之白石至鹽官上管百<lb/>
有餘里朝廷遣道士鎮以鐵符及大築堤防且建神祠<lb/>
以禳禦之毁益不支至紹興癸丑師忽謂衆曰我釋迦<lb/>
文佛歴刼以來救䕶有情捐棄軀命初無少靳而吾何<lb/>
敢愛此㣲塵幻妄坐視衆苦而不赴救即起禪定振履<lb/>
經行視海毁最甚處至于蜀山時六月五日也從而觀<lb/>
者數百人而海風激濤噴湧山立師將褰衣而前衆爭<lb/>
<pb n="KR3j0104_WYG_004-8b"/>
挽引且請偈言以示後來師笑之曰萬法在心底須言<lb/>
句我不能世俗書亦姑從汝請耳即高舉曰我捨世間<lb/>
如夢衆人須我作頌頌即語言邊事了取自家眞夢又<lb/>
曰世間人心易了只為人多不曉了即皎在目前未了<lb/>
千般學道頌畢舉手謝衆踴身沈海衆視驚呼至有頓<lb/>
足涕流者謂即塟魚腹矣移時風止海波如鏡遙見師<lb/>
端坐海面如有物拱戴者順流而來直抵崩岸爭前挽<lb/>
掖而上視師衣履不濡也逮視岸側有數大鯉昂首久<lb/>
<pb n="KR3j0104_WYG_004-9a"/>
之沈波而去即揚聲謂衆曰自此海毁無患也不旬日<lb/>
大風漲沙悉還故地蜀山之民深德之即其地營庵居<lb/>
留事之至紹興乙卯四月八日忽集衆説偈告寂曰㑹<lb/>
得祖師眞妙訣無得無物又無説喝散烏雲千萬重一<lb/>
㸃靈心明皎潔咄安坐而化<lb/>
　　　受杖准地獄<lb/>
杭州寶藏寺主藏僧志詮其所得施財無毫髪侵用也<lb/>
偶寺僧有謂詮曰子所積施貸我十千後當以三千為<lb/>
<pb n="KR3j0104_WYG_004-9b"/>
息歸子拒之不獲即如數付之數月果以十三千償詮<lb/>
詮曰三千之息非常住物因以為香燭之費而常蓄一<lb/>
猫甚馴起居之間未嘗輒相捨也後猫死詮晝夢一官<lb/>
府有金紫人出迎執禮甚恭如舊相識銓回語之曰弟<lb/>
子今此何所職掌且於老僧有何緣契而勤勤若此也<lb/>
金紫人曰某前身有過合受畜身而經為猫償報既盡<lb/>
以宿性直剛今得為㝠官方為猫時蒙師六年愛育之<lb/>
恩毎思有以報効今日召師之來蓋有説也師前受寺<lb/>
<pb n="KR3j0104_WYG_004-10a"/>
僧貸藏施錢三千之息雖用為佛供利歸一已是亦准<lb/>
盜法當受地獄一刼之苦更作無量功德不可免也詮<lb/>
因求哀金紫人曰某亦當為師叅問比折之報只有於<lb/>
世間受十三杖之苦可代此外無䇿也語訖夢覺銓即<lb/>
私念曰我幸主藏之久頗為僧俗所敬若一受杖責何<lb/>
面目於叢林也當作苦行以規救免於是盡捨衣鉢為<lb/>
佛供及躬修長懴甚自刻苦歲餘㑹錢塘縣官擕家累<lb/>
入寺僧適盡赴供無一人迎門者縣官已懐怒心始登<lb/>
<pb n="KR3j0104_WYG_004-10b"/>
方丈而足為猫糞所汚意大憤躁從者徑於懴堂捽志<lb/>
詮而出云此住持僧也怠於却掃故此避匿耳詮亦不<lb/>
測其由應對不順即呼五百杖之十三而去詮始悟前<lb/>
夢不復介意而常戒其徒不可以常住之物為己用者<lb/>
如此云<lb/>
　　　古道者披胸燃臂<lb/>
錢塘淨慈寺古道者主供侍病僧寮一日病僧有告之<lb/>
曰我病少愈念少鳬血為味汝能為我宻致之幸甚至<lb/>
<pb n="KR3j0104_WYG_004-11a"/>
暮夜袖血餉僧食之美甚一二日復多以金付之再有<lb/>
所須同寮僧雛窺道者於隙處披其胸取漆盂以利刅<lb/>
刺心血覆盂其上解衣帶纒遶久之開視盂中血凝矣<lb/>
即以葱醯依前法製之以進病僧僧雛大駭出以所見<lb/>
語其徒且告病僧皆大驚異後堂頭闕人府請明老住<lb/>
持明辭之堅甚至東坡先生以簡督之尚未之許道者<lb/>
聞之曰須我一行耳時明老出寓北山昭慶寺道者即<lb/>
以油布褁手及手臂至前禮請曰道者請燃此手以為<lb/>
<pb n="KR3j0104_WYG_004-11b"/>
和尚導即跪膝然火了不變色燃至手腕明老即命駕<lb/>
從之觀者雲集莫不咨嗟駭異至有流涕者逮至明老<lb/>
安息方丈始稱謝而退燃至半臂矣<lb/>
　　　花木神井泉監<lb/>
建安黃正之之兄行之客寄桐廬方臘之亂為賊所害<lb/>
賊平正之素奉天師道即集道侣與邑人啓建黃籙道<lb/>
場追薦殺賊之衆俱有報應而正之特夢其兄告之曰<lb/>
我以罵賊不屈而死上帝見賞已補仙職矣汝無憂也<lb/>
<pb n="KR3j0104_WYG_004-12a"/>
凡世人至忠至孝及貞亷之士與夫有一善可錄者死<lb/>
有所補授如花木之神井泉之監不可不知也<lb/>
　　　磨刀勸婦<lb/>
裴亞卿言為童稚時侍其祖母文安縣君聞語居宣城<lb/>
之日隣有俗子忘其姓名娶婦甚都而悍於事姑每夫<lb/>
外歸必泣訴其凌虐之苦夫常黙然一夕於燈下出利<lb/>
刅示其婦婦曰將安用此夫好謂之曰我每見汝訴我<lb/>
以汝姑之不容我與汝持此去之如何婦曰心所願也<lb/>
<pb n="KR3j0104_WYG_004-12b"/>
夫曰今則未也汝且更與我謹事之一月令汝之勤至<lb/>
而俾姑之虐暴四隣皆知其由然後我與汝可密行其<lb/>
事人各快其死亦不深窮暴死之由也婦如其言於是<lb/>
怡顔柔語晨夕供侍及市珍鮮以進飲饌姑不知其然<lb/>
即前撫接頓加和悦幾致月矣復乘酒取刅玩於燈下<lb/>
其氣憤憤呼其婦語之曰汝姑日來於汝若何曰日來<lb/>
視我非前日比也又一月復扣兩刅問之婦即懽然曰<lb/>
姑今於我情好倍加前日之事愼不可作也再三言之<lb/>
<pb n="KR3j0104_WYG_004-13a"/>
夫徐握刅怒視之曰汝見世間有夫殺婦者乎曰有之<lb/>
復見有子殺母者乎曰未聞也夫曰人之生也以孝養<lb/>
為先父母之恩殺身莫報及長而娶婦正為承奉舅姑<lb/>
以長子息耳汝歸我家我每察汝恃少容色不能承順<lb/>
我母乃反令我為此大逆天地神明其容之乎我造此<lb/>
刅實要斷汝之首以快我母之心姑貸汝兩月使汝改<lb/>
過怡顔盡為婦之道於我母待汝之心知曲不在母而<lb/>
安受我刅也其婦戰懼淚如傾雨拜于牀下曰幸恕我<lb/>
<pb n="KR3j0104_WYG_004-13b"/>
此死我當畢此生前承順汝母常如今日不敢更有少<lb/>
懈也久之乃許其後婦姑交睦播於親黨有密知此事<lb/>
者因竊語之聞者皆謂此雖俗子而善於調御轉惡為<lb/>
良雖士君子有不能處者矣<lb/>
　　　紫姑大書字<lb/>
政和二年襄邑民因上元請紫姑神為戲既書紙間其<lb/>
字徑丈或問之曰汝更能大書否即書曰請連粘襄表<lb/>
二百幅當為作一福字或曰紙易耳安得許大筆也曰<lb/>
<pb n="KR3j0104_WYG_004-14a"/>
請用麻皮十斤縳作令徑二尺許墨漿以大器貯備濡<lb/>
染也諸好事因集紙筆就一富人麥場鋪展聚觀神至<lb/>
書云請一人繫筆于項其人不覺身之騰踔往來場間<lb/>
須臾字成端麗如顔書復取小筆書于紙角云持往宣<lb/>
德門賣錢五百貫文既而縣以妖捕羣集之人大府聞<lb/>
之取就鞠治訖無他狀即具奏知有㫖令就後苑再書<lb/>
驗之上皇為幸苑中臨視乃書一慶字與前書福字大<lb/>
小相稱字體亦同上皇大竒之因令於襄邑擇地建祠<lb/>
<pb n="KR3j0104_WYG_004-14b"/>
歲祀之<lb/>
　　　夢鱠<lb/>
吳興溪魚之美冠於他郡而郡人㑹集必以斫鱠為勤<lb/>
其操刀者名之鱠匠沈忠老言其外祖丁學士君雖湖<lb/>
人而生平不喜食鱠一日忽夢登對已而少休殿廡間<lb/>
傳言以鱠縷一盤為賜食之美甚既覺忽念其味㑹鄉<lb/>
人有以鮮鯉餉其子者即取具鱠舉筯而盡自後日進<lb/>
一器歲餘復夢登對賜鱠如初食訖而寤但聞腥氣逆<lb/>
<pb n="KR3j0104_WYG_004-15a"/>
鼻遂不復食至終身云<lb/>
　　　謔魚<lb/>
姑蘇李章敏於調戲偶赴隣人小集主人者雖富而素<lb/>
鄙㑹次章適坐其傍既進饌章視主人之前一煎鮭特<lb/>
大於衆客者章即請於主人曰章與主人俱蘇人也每<lb/>
見人書蘇字不同其魚不知合在左邊者是在右邊者<lb/>
是也主人曰古人作字不拘一體移易從便也章即引<lb/>
手取主人之魚示衆客曰領主人指撝今日左邊之魚<lb/>
<pb n="KR3j0104_WYG_004-15b"/>
亦合從便移過右邊如何一座輟飯而笑終席乃已<lb/>
　　　龔正言持缽廵堂<lb/>
龔彦和正言自貶所歸衛城縣寓居一禪林日持缽隨<lb/>
堂供暇日偶過庫司見僧雛具湯餅問其故云具殿院<lb/>
晚間藥食龔自此不復晚飡云<lb/>
　　　繪像答語<lb/>
毗陵胡門下宗回夫人錢塘關氏女數歲時晨起致敬<lb/>
尊長前而壁間有六妃像家人戲指之曰此亦可致禮<lb/>
<pb n="KR3j0104_WYG_004-16a"/>
夫人即前斂躬起居忽若卷子有云夫人萬福之應者<lb/>
左右皆聞驚異既長果歸胡氏卒享翬翟之榮關仲子<lb/>
云<lb/>
　　　花月之神<lb/>
建安章國老之室宜興潘氏女二族稱其韶麗既歸國<lb/>
老不數歲而卒其終之日室中飛蝶散滿不知其數聞<lb/>
其始生亦復如此既設靈席每展遺像則一蝶停立久<lb/>
之而去後遇逺諱之日與曝像之次必有一蝶隨至不<lb/>
<pb n="KR3j0104_WYG_004-16b"/>
論冬夏也其家疑其為花月之神建安張端公伯玉始<lb/>
生而鬼哭於家三日而止既死鬼笑于梁至大斂始寂<lb/>
然蓋其母初禱子于郡之黎山王廟夢神指其旁鬼官<lb/>
與之二家俱余婣家也得之不誣<lb/>
　　　施妳婆<lb/>
湖州烏墩鎮沈氏婢其鄰里呼之施妳婆者年六十餘<lb/>
髽兩䯻明其尚處子也年二十為沈氏婢㑹大疫主公<lb/>
主母繼亡獨餘二女子各十數歲無旁親可依為生施<lb/>
<pb n="KR3j0104_WYG_004-17a"/>
即傭舂旁舍或織草屨與縫紉之事得錢以給二女且<lb/>
教䕶之至於長大擇良為配更為撫抱其子盡力奴事<lb/>
鎭人皆知敬愛之每大家出遊則假守舍餘物滿前一<lb/>
毫不移也至今尚在<lb/>
　　　孫家尚吕媼<lb/>
湖州孫略教授家婢名吕媪者服勤孫氏有年矣性謹<lb/>
朴無他能但常日晨起就厨中取食器潔之聚所棄餘<lb/>
粒間有落溝渠者亦拾取淘濯再於釜中或加五味煑<lb/>
<pb n="KR3j0104_WYG_004-17b"/>
食之未嘗一日廢也年七十餘一日㣲笑即告其家人<lb/>
曰為我髠髪着五戒衣我將去矣家人從之因起以左<lb/>
手結印而化家人遂龕置開元寺中觀者餘月了無穢<lb/>
氣而髮漸生因與剃之後一月一剃<lb/>
　<lb/>
　<lb/>
　<lb/>
　春渚紀聞卷四<lb/>
</p>
<p>
</p>
  </div>
<div>
                <head>春渚紀聞卷五</head>
    <p>
<pb n="KR3j0104_WYG_005-1a"/>
欽定四庫全書<lb/>
　春渚紀聞卷五　　　　　　宋　何薳　撰<lb/>
　　雜記<lb/>
　　　張有篆字<lb/>
呉興張有以小篆名世其用筆簡古得石皷遺法出文<lb/>
勛章友直之右所作復古編以正篆𨽻之本識者嘉之<lb/>
嘗為余言心字於篆文只是一倒火字耳葢心火也不<lb/>
欲炎上非從包也畢少董文簡之孫妙於鼎篆而亦多<lb/>
<pb n="KR3j0104_WYG_005-1b"/>
見周秦凡有盤盂之銘其論水字云中間一竪更不湏<lb/>
曲只是畫一坎卦耳葢坎為水見於鼎銘多如此者并<lb/>
記之<lb/>
　　　唐子西論文<lb/>
唐子西言司馬遷敢亂道却好班固不敢亂道却不好<lb/>
不亂道又好是左傳亂道又不好是唐書八識田中若<lb/>
有一毫唐書亦為來生種子矣<lb/>
　　　玉川昌黎月蝕詩<lb/>
<pb n="KR3j0104_WYG_005-2a"/>
施彦質言玉川子詩極髙使稍入法度豈在諸公之下<lb/>
但韓以詩人見稱故時出狂語聊一驚世耳韓退之有<lb/>
效玉川子月蝕詩讀之有不可曉者既謂之效乃是玉<lb/>
川子詩何也亦常聞葉大經云玉川子既作此詩退之<lb/>
深愛之但恨其太狂因削其不合法度處而取其合者<lb/>
附於篇其實改之也退之尊敬玉川子不敢謂之改故<lb/>
但言效之耳<lb/>
　　　明皇無心治天下<lb/>
<pb n="KR3j0104_WYG_005-2b"/>
周正夫言人君所論只一宰相唐明皇欲相張嘉貞却<lb/>
忘其名字不知用心向何處又河北皆䧟顔真卿獨全<lb/>
平原乃始云朕不謂有此人夫小大一箇顔真卿自不<lb/>
知姓名又顔杲卿忠義貫日月後其子不免饑寒不知<lb/>
平日勾當甚事乃知明皇本無心治天下也<lb/>
　　　古書託名<lb/>
先君為武學博士日被㫖校正武舉孫呉等七書先君<lb/>
言六韜非太公所作内有考證處先以禀司業朱服服<lb/>
<pb n="KR3j0104_WYG_005-3a"/>
言此書行之已乆未易遽廢也又疑李衛公對問亦非<lb/>
是後為徐州教授與陳無己為交代陳云嘗見東坡先<lb/>
生言世傳王氏元經薛氏傳關子明易傳李衛公對問<lb/>
皆阮逸著撰逸嘗以草示奉常公也非獨此世傳龍城<lb/>
記載六丁取易説事樹萱錄載杜陵老李太白諸人賦<lb/>
詩事詩體一律而龍城記乃王銍性之所為樹萱錄劉<lb/>
燾無言自撰也至於書刻亦然小字樂毅論實王著所<lb/>
書李太白醉草則葛叔忱戲欺其婦公者山谷道人嘗<lb/>
<pb n="KR3j0104_WYG_005-3b"/>
言之矣<lb/>
　　　畫字行棋<lb/>
古人作字謂之字畫所謂畫者葢有用筆深意作字之<lb/>
法要筆直而字圎若作畫則無有不圓勁如錐畫沙者<lb/>
是也不知何時改作寫字寫訓傳則是傳模之謂全失<lb/>
秉筆之意也又奕棋古亦謂之行棋宋文帝使人齎藥<lb/>
賜王景文死時景文與客棋以函置局下神色不變且<lb/>
思行争劫葢棋戰所以為人困者以其行道窮廹耳行<lb/>
<pb n="KR3j0104_WYG_005-4a"/>
字於棋家亦有深意不知何時改作着棋着如着帽着<lb/>
屐皆訓容也不知於棋者有何干渉也且寫字着棋天<lb/>
下至俗無理之語而并賢愚皆承其説何也<lb/>
　　　瓻酒借書<lb/>
杜征南與兒書言昔人云借人書一癡還人書一癡山<lb/>
谷借書詩云時送一鴟開鎻魚又云明日還公一癡常<lb/>
疑二字不同因於孫愐唐韻五之字韻中瓻字下注云<lb/>
酒器大者一石小者五斗古借書盛酒瓶也又得以證<lb/>
<pb n="KR3j0104_WYG_005-4b"/>
二字之差然山谷鴟夷字必别見他説當是古人借書<lb/>
必先以酒醴通殷勤借書皆用之耳<lb/>
　　　定武蘭亭叙刻<lb/>
定武蘭亭叙石刻世稱善本自石晉之亂契丹自中原<lb/>
輦載寳貨圗書而北至真定徳光死漢兵起太原遂棄<lb/>
此石於中山慶厯中土人李學究者得之不以示人韓<lb/>
忠獻之守定武也李生始以墨本獻公堅索之生乃瘞<lb/>
之地中别刻本呈公李死其子乃出石散模售人每本<lb/>
<pb n="KR3j0104_WYG_005-5a"/>
湏錢一千好事者爭取之其後李氏子負官緡無從取<lb/>
償宋景文公時為定帥乃以公帑金代輸而取石匣藏<lb/>
庫中非貴遊交舊不可得也熈寧中薛師正出牧其子<lb/>
紹彭又刻副本易之以歸長安大觀間詔取其石龕置<lb/>
宣和殿世人不得見也丙午金人南侵與岐陽石皷復<lb/>
載而北今不知所在也此語見於續仲永所藏定武蘭<lb/>
亭後康伯所跋也<lb/>
　　　鄒張鄧謝後身<lb/>
<pb n="KR3j0104_WYG_005-5b"/>
邊鎬為謝霛運後身故小字康樂范純夫為鄧仲華後<lb/>
身故名祖禹張平子後身為蔡伯喈鄒陽後身為東坡<lb/>
居士即其習氣似皆不誣也<lb/>
　　　李朱畫得坡仙賞識<lb/>
李頎字粹老不知何許人少舉進士當得官棄去烏巾<lb/>
裘為道人遍歴湖湘間晚樂呉中山水之勝遂隠於臨<lb/>
安大滌洞天往來苕溪之上遇名人勝士必與周旋素<lb/>
善丹青而間作小詩東坡倅錢塘日粹老以幅絹作春<lb/>
<pb n="KR3j0104_WYG_005-6a"/>
山横軸且書一詩其後不通姓名付樵者令俟坡之出<lb/>
投之坡展視詩畫葢已竒之矣及問樵者誰遣汝也曰<lb/>
我負薪出市始經公門有一道人與我百錢令我呈此<lb/>
實不知何人也坡益驚異之即散問西湖名僧軰云是<lb/>
粹老乆之偶㑹於湖山僧居相得甚喜坡因和其詩云<lb/>
詩句對君難出手雲泉勸我早抽身是也粹老畫山筆<lb/>
力之妙畫物之變而秀潤簡逺非若近世士人畧得其<lb/>
形似便復輕訾前人自謂超神之妙出於法度之外者<lb/>
<pb n="KR3j0104_WYG_005-6b"/>
然不能為人特作世所有者絶少得其小屏幅紙以為<lb/>
寳玩也薳家所藏二横軸一雪山一春晴自兵火已來<lb/>
餘物散盡此二畫幸常在老眼耳又松陵朱象先東坡<lb/>
先生葢嘗與之叙文云能文而不求舉善畫而不求售<lb/>
者其畫始規摹董北苑與巨然而自出新意筆力髙簡<lb/>
潤澤而有生理出許道寧李逺軰之上但其為人既經<lb/>
東坡先生題目之後不肯為人輕作又不為王公大人<lb/>
所屈世所傳者亦不甚多其在嘉興日毛澤民為郡守<lb/>
<pb n="KR3j0104_WYG_005-7a"/>
於郡城絶景處増廣樓居名月波者日與賔客燕息其<lb/>
上常延致朱象先為作一大屏真近世絶筆但日來賞<lb/>
鍳之家未免徴逐時好未有深知其二人者後遇真賞<lb/>
有損千金而求其一筆者不獲始以余言為不謬也粹<lb/>
老二横軸續仲永後得之其子承休歸鄭公輔也<lb/>
　　　精藝同一理<lb/>
朱象先少時畫筆常恨無前人深逺潤澤之趣一日於<lb/>
鵞溪絹上戲作小山覺不如意急湔去之故墨再三揮<lb/>
<pb n="KR3j0104_WYG_005-7b"/>
染即有悟見自後作畫多再滌去或以細石磨絹要令<lb/>
墨色着入絹縷者沈珪道人作墨亦嘗因搗和墨蒸去<lb/>
故膠再入新膠及出灰池而墨堅如石遂悟李氏對膠<lb/>
法云<lb/>
　　　陳涂共為㝠吏<lb/>
晉江陳彦柔言文林郎知縣事孫復為政亷明郡以其<lb/>
才力有餘俾參幕事一日與幕僚㑹茶獨見一黄衣人<lb/>
授以天符且云當與州之舉子涂楷者同領職迨還家<lb/>
<pb n="KR3j0104_WYG_005-8a"/>
越夕而卒時紹興十一年五月十二日已而楷聞孫死<lb/>
之異復夢衣黄紫人羅立庭參云天命召汝職領甚要<lb/>
既覺忻然命筆書壁間云拜伏庭前又一畨天書雖捧<lb/>
未容看南陽乆作蟠龍卧應為蒼生起謝安明年孫死<lb/>
之日楷無疾而終<lb/>
　　　天尊賜銀<lb/>
臨安府天慶觀馬道士言有老道士劉虛静年七十餘<lb/>
來寓雲安堂旦執爐於天尊像前注香𡨕禱意甚䖍至<lb/>
<pb n="KR3j0104_WYG_005-8b"/>
觀有小道士伏於暗中黙聆其禱乃云虛静年老羈單<lb/>
一身常恐一旦數盡身膏草野若蒙上天賜以白金十<lb/>
星足為身後之備志願足矣小道士乃取白蠟鑄成小<lb/>
錠俟其夕禱即遙擲其旁虛静得之驚異伏謝再三不<lb/>
復細視姑謹藏之語其徒曰人之誠悃常患不至爾雖<lb/>
天道髙逺而聽甚卑無不從人者小道士復欲戲之因<lb/>
又宻求視其所獲請之既數不免示之小道士即懐之<lb/>
疾走衆中示羣道士相與笑其狂昧乆之不至虛静從<lb/>
<pb n="KR3j0104_WYG_005-9a"/>
而執之且熟視其物曰此白蠟耳非我所獲者喧譊不<lb/>
置必欲訟之官府小道士家素饒於財衆道士勸諭之<lb/>
曰汝若致訟則所費不止此不若如數償之遂真有所<lb/>
獲雖虛静一時非意之禱而造物者宛曲取付葢亦巧<lb/>
矣<lb/>
　　　撞鐘畫像作追薦<lb/>
余仲兄馬氏嫂之母符離髙氏女年二十以産乳歿其<lb/>
父朝議君念之深切夜夢女告之曰無他作㝠助第呼<lb/>
<pb n="KR3j0104_WYG_005-9b"/>
畫人狀我幷令像與我身等召鄰僧使糊鐘間祝撞鐘<lb/>
人及多許之金令晨昏聲鐘時呼我名氏而懴祝之俟<lb/>
此像忽自脱落了無損動即我超生時也朝議君曉起<lb/>
語家人為呼畫人及召寺僧如其言委之不數月忽夢<lb/>
女銖衣寳冠稱盛功徳今當生樂處矣泣謝而去夢覺<lb/>
未及語而寺僧扣門以脱像為示果無少損處云<lb/>
　　　張山人謔<lb/>
紹聖間朝廷貶責元祐大臣及禁毁元祐學術文字有<lb/>
<pb n="KR3j0104_WYG_005-10a"/>
言司馬温公神道碑乃蘇軾撰述合行除毁於是州牒<lb/>
廵尉毁折碑樓及碎碑張山人聞之曰不湏如此行遣<lb/>
只消令山人帶一箇玉冊官去碑額上添鐫兩箇不合<lb/>
字便了也碑額本云忠清粹徳之碑云<lb/>
　　　酒謔<lb/>
宗室趙子正監永静軍耽酒嗜書札而喜人奉已有過<lb/>
客執觚而前正遇趙於案間揮翰自得客自旁視再三<lb/>
而歎美其妙趙舉首視之曰汝亦知書耶客曰小人亦<lb/>
<pb n="KR3j0104_WYG_005-10b"/>
嘗留心字畫竊觀太保之書雖王右軍復有不及者趙<lb/>
詬之曰汝玩我耶曰某嘗觀法書云王書一字入木八<lb/>
分今太保之書一落筆則入水十分豈不為過於右軍<lb/>
耶坐人皆賞其機中為之絶倒趙亦笑而遣之<lb/>
　　　木中有字<lb/>
三衢毛氏庭中一木忽中裂而紋成衍字如以濃墨書<lb/>
染者體作顔平原書㑹其子始生因以名之後衍登進<lb/>
士第官至龍圗閣而終又晉江尤氏其鄰朱氏圃中有<lb/>
<pb n="KR3j0104_WYG_005-11a"/>
柿木髙出屋上一夕雷震中裂木身亦若以濃墨書尤<lb/>
家二字連屬而上不知其數至於木枝細者破視亦随<lb/>
枝之大小成字尤氏乞得其木作數百叚分遺好事字<lb/>
體帶草勁健如王㑹稽書朱氏後以其圃歸尤氏云<lb/>
　　　隴州鸚歌<lb/>
王景源云有韓奉議者為隴州通守家人得鸚歌忽語<lb/>
家人曰鸚歌數日來甚思量鄉地若得放鸚歌一往即<lb/>
生死無忘也家人聞其語甚憐之即謂之曰我放你甚<lb/>
<pb n="KR3j0104_WYG_005-11b"/>
易此去隴州數千里外你怎生歸得曰鸚歌亦自記得<lb/>
來時驛程道路日中且去深林中藏身以避鷹鷂之擊<lb/>
夜則飛行求食以止饑渇爾家人即啓籠及與觧所繫<lb/>
縚線且祝其好去鸚歌亦低首答曰娘子懣更各自好<lb/>
將息莫憶鸚歌也遂振翼望西而去家人軰亦悵然者<lb/>
乆之謂必無逺達之理至數月舊任有經使何忠者自<lb/>
隴州差至京師投下文字始出州城因憇一木下忽聞<lb/>
木杪有呼急足者忠愕然謂是鬼物呼之再三不免仰<lb/>
<pb n="KR3j0104_WYG_005-12a"/>
首視之即有鸚歌且顧忠曰你記得我否我便是韓通<lb/>
判家所養鸚歌也你到京師切記為我傳語通判宅眷<lb/>
鸚歌已歸到鄉地甚快活深謝見放也忠咨嗟而行至<lb/>
都遂至韓第問鸚歌所在具言其所見舉家驚異且念<lb/>
其慧黠及能傎候何忠傳達其言為可念者或未以為<lb/>
信余曰昔唐太宗時林邑獻五色鸚歌新羅獻美女二<lb/>
人魏鄭公以為不宜受太宗喜曰林邑鸚歌猶能自言<lb/>
苦寒思歸況二女之逺别親戚乎并鸚歌各付使者歸<lb/>
<pb n="KR3j0104_WYG_005-12b"/>
之又明皇時太真妃得白鸚鵡聰慧可愛妃每有燕遊<lb/>
必置之輦竿自随一日鸚鵡忽低首愁慘太真呼問之<lb/>
云鸚鵡夜夢甚惡恐不免一死已而太真妃出後苑有<lb/>
飛鷹就輦攫之而去宫人多於金花紙上冩心經追薦<lb/>
之者此又能通曉夢事則其靈慧非止一鸚歌也<lb/>
　　　野駝飲水形<lb/>
先君嘗見蔡元度言其父死委術者王夀昌於餘杭尋<lb/>
視塟地數日不至蔡因夢至一官府有紫衣人據案而<lb/>
<pb n="KR3j0104_WYG_005-13a"/>
坐望蔡之入遙語謂曰汝尋塟地已得之否野駝飲水<lb/>
形是也覺而異之適夀昌至問其所得云有一地在臨<lb/>
平山勢聳逺於某術中佳城也但恐觀者未誠吾言耳<lb/>
元度云姑言山形可也王云一大山巍然下臨浙江即<lb/>
野駝飲水形也元度曰無復他求神先告我矣即用之<lb/>
　<lb/>
　<lb/>
　<lb/>
<pb n="KR3j0104_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春渚紀聞卷五<lb/>
</p>
<p>
</p>
  </div>
<div>
                <head>春渚紀聞卷六</head>
    <p>
<pb n="KR3j0104_WYG_006-1a"/>
欽定四庫全書<lb/>
　春渚紀聞卷六　　　　　　宋　何薳　撰<lb/>
　　東坡事實<lb/>
　　　文章快意<lb/>
先生嘗謂劉景文與先子曰某平生無快意事惟作文<lb/>
章意之所到則筆力曲折無不盡意自謂世間樂事無<lb/>
踰此者<lb/>
　　　後山往杏園<lb/>
<pb n="KR3j0104_WYG_006-1b"/>
建中靖國元年陳無己以正字入舘未幾得疾樓异世<lb/>
可時為登封令夜夢無已見别行李匆甚樓問是行何<lb/>
之曰暫往杏園東坡少㳺諸人在彼已乆樓起視事而<lb/>
得叅寥子報云無已逝矣<lb/>
　　　坡仙之終<lb/>
氷華居士錢濟明丈嘗跋施能叟藏先生帖後云建中<lb/>
靖國元年先生以玉局還自嶺海四月自當塗寄十一<lb/>
詩且約同程徳孺至金山相候既往迓之遂決議為毘<lb/>
<pb n="KR3j0104_WYG_006-2a"/>
陵之居六月自儀真避疾臨江再見於奔牛埭先生獨<lb/>
卧榻上徐起謂某曰萬里生還乃以後事相託也惟吾<lb/>
子由自再貶及歸不復一見而決此痛難堪餘無言者<lb/>
乆之復曰某前在海外了得易書論語三書今盡以付<lb/>
子願勿以示人三十年後㑹有知者因取藏篋欲開而<lb/>
鑰失匙某曰某獲侍言方自此始何遽及是也即遷寓<lb/>
孫氏舘日往造見見必移時慨然追論往事且及人間<lb/>
出嶺海詩文相示時發一笑覺眉宇間秀爽之氣照映<lb/>
<pb n="KR3j0104_WYG_006-2b"/>
坐人七月十二日疾少間曰今日有意喜近筆硏試為<lb/>
濟明戲書數紙遂書惠州江月五詩明日又得跋桂酒<lb/>
頌自爾疾稍増至十五日而終<lb/>
　　　鄒陽十三世<lb/>
薳一日謁氷華丈於其所居烟雨堂語次偶誦人祭先<lb/>
生文至降鄒陽於十三世天豈偶然繼孟軻於五百年<lb/>
吾無間也之句氷華笑曰此老夫所為者因請降鄒陽<lb/>
事氷華云元祐初劉貢甫夢至一官府案間文軸甚多<lb/>
<pb n="KR3j0104_WYG_006-3a"/>
偶取一軸展視云在宋為蘇某逆數而上十三世云在<lb/>
西漢為鄒陽葢如黄帝時為火師周朝為柱下史只一<lb/>
老聃也<lb/>
　　　紫府押衙<lb/>
霅川莫蒙養正崇寜間過余言夜夢行西湖上見一人<lb/>
野服髽䯻頎然而長參從數人軒軒然常在人前路人<lb/>
或指之而言曰此蘇翰林也養正少識之亟趨前拜且<lb/>
致恭曰蒙自為兒時誦先生之文願執巾侍不可得也<lb/>
<pb n="KR3j0104_WYG_006-3b"/>
不知先生厭世仙去今何所領而參從如是也先生顧<lb/>
視乆之曰是太學生莫蒙否養正對之曰然先生頷之<lb/>
曰某今為紫府押衙語訖而覺後偶得先生嶺外手書<lb/>
一紙云夜登合江樓夢韓魏公騎鶴相過云受命與公<lb/>
同北歸中原當不乆也已而果然小説載魏公為紫府<lb/>
真人則養正之夢不誣矣<lb/>
　　　裕陵睠賢士<lb/>
先生臨錢塘郡日先君以武學博士出為徐州學官待<lb/>
<pb n="KR3j0104_WYG_006-4a"/>
次姑蘇公遣舟邀取至郡留欵數日約同劉景文泛舟<lb/>
西湖酒酣顧視湖山意頗歡適且語及先君被遇裕陵<lb/>
之初而歎今日之除似是左遷乆之復謂景文曰如甚<lb/>
今日餘生亦皆裕陵之賜也景文請其説云某初逮繫<lb/>
御史獄獄具奏上是夕昏鼓既畢某方就寢忽見二人<lb/>
排闥而入投篋于地即枕卧之至四鼔某睡中覺有撼<lb/>
體而連語云學士賀喜者某徐轉反問之即曰安心熟<lb/>
寢乃挈箧而出葢初奏上舒亶之徒力詆上前必欲置<lb/>
<pb n="KR3j0104_WYG_006-4b"/>
之死地而裕陵初無深罪之意密遣小黄門至獄中視<lb/>
某起居狀適某晝寢鼻息如雷即馳以聞裕陵顧謂左<lb/>
右曰朕知蘇軾胸中無事者於是即有黄州之命則裕<lb/>
陵之恕念臣子之心何以補報萬一後先君嘗以前事<lb/>
語張嘉父嘉父云公自黄移汝州謝表既上裕陵覧之<lb/>
顧謂侍臣曰蘇軾真竒才時有憾公者復前奏曰觀軾<lb/>
表中猶有怨望之語裕陵愕然曰何謂也對曰其言兄<lb/>
弟並列於賢科與驚䰟未定夢遊縲紲之中之語葢言<lb/>
<pb n="KR3j0104_WYG_006-5a"/>
軾轍皆前應直言極諌之詔今乃以詩詞被譴誠非其<lb/>
<hi>原闕</hi>也裕陵徐謂之曰朕已灼知蘇軾衷心實無他腸也<lb/>
於是語塞云<lb/>
　　　墨木竹石<lb/>
先生戲筆所作枯株竹石雖出一時取適而絶去古今<lb/>
畫格自我作古薳家所藏枯木并拳石叢篠二紙連手<lb/>
帖一幅乃是在黄州與章質夫莊敏公者帖云某近者<lb/>
百事廢懶唯作墨木頗精奉寄一紙思我當一展觀也<lb/>
<pb n="KR3j0104_WYG_006-5b"/>
後又書云本只作墨木餘興未已更作竹石一紙同往<lb/>
前者未有此體也是公亦欲使後人知之耳<lb/>
　　　裕陵惜人才<lb/>
公在黄州都下忽盛傳公病歿裕陵以問蒲宗孟宗孟<lb/>
奏曰日來外間似有此語然亦未知的實裕陵將進食<lb/>
因歎息再三曰才難遂輟飯而起意甚不懌後公於哲<lb/>
廟朝表薦先子愽士備論云先皇帝道配周孔言成典<lb/>
謨葢嘗當食不御有才難之歎其說葢出于此<lb/>
<pb n="KR3j0104_WYG_006-6a"/>
　　　著述詳攷故實<lb/>
秦少章言公嘗言觀書之樂夜常以三鼓為率雖大醉<lb/>
歸亦必披展至倦而寢然自出詔獄之後不復觀一字<lb/>
矣某於錢塘從公學二年未嘗見公特觀一書也然每<lb/>
有賦詠及著譔所用故實雖目前燗爛熟事必令秦與<lb/>
叔黨諸人檢視而後出<lb/>
　　　書明光詞<lb/>
蔣子有家藏先生於呉牋上手書一詞是為餘杭通守<lb/>
<pb n="KR3j0104_WYG_006-6b"/>
時字云紅杏子天桃盡獨自占春芳不比人間蘭麝自<lb/>
然透骨生香對酒莫相忘似佳人兼合明光只憂長笛<lb/>
吹花落除是寜王既不知曲名常以問先生門下士及<lb/>
伯達與仲虎叔平諸孫皆云未之見也又不知兼合明<lb/>
光是何等事或云是酴醿也<lb/>
　　　論古文俚語二説<lb/>
文章至東漢始陵夷至晉宋間句為一叚字作一處其<lb/>
源出於崔蔡史載文姬兩詩特為俊偉非獨為婦人之<lb/>
<pb n="KR3j0104_WYG_006-7a"/>
竒乃伯喈所不逮也又俚俗語有可取者處貧賤易耐<lb/>
富貴難安勞苦易安閑散難忍痛易忍癢難人能安閑<lb/>
散耐富貴忍癢真有道之士也二叚所書皆東坡醉墨<lb/>
薳家寳之甚乆後入䘖府世無傳此語者故錄于此<lb/>
　　　題領巾裙帶二絶<lb/>
嘉興李巨山錢安道尚書甥也先生嘗過安道小酌其<lb/>
女數嵗以領巾乞詩公即書絶句云臨池妙墨出元常<lb/>
弄玉嬌癡笑柳娘吟雪屢曽驚太傅斷弦何必試中郎<lb/>
<pb n="KR3j0104_WYG_006-7b"/>
又於陶安世家見為劉唐年君佐小女裙帶上作散𨽻<lb/>
書絶句云任從酒滿翻香縷不願書來繫綵牋半接西<lb/>
湖横綠草雙埀南浦拂紅蓮每句皆用一事尤可珍寳<lb/>
也<lb/>
　　　營妓比海棠絶句<lb/>
先生在黄日每有燕集醉墨淋漓不惜與人至於營妓<lb/>
供侍扇書帶畫亦時有之有李琪者小慧而頗知書札<lb/>
坡亦每顧之喜終未嘗獲公之賜至公移汝郡將祖行<lb/>
<pb n="KR3j0104_WYG_006-8a"/>
酒酣奉觴再拜取領巾乞書公顧視之乆令琪磨硯墨<lb/>
濃取筆大書云東坡七嵗黄州住何事無言及李琪即<lb/>
擲筆袖手與客笑談坐客相謂語似凢易又不終篇何<lb/>
也至將徹具琪復拜請坡大笑曰幾忘出場繼書云恰<lb/>
似西川杜工部海棠雖好不留詩一座擊節盡醉而散<lb/>
　　　太白胸次<lb/>
士之所尚忠義氣節不以摛詞摘句為勝唐室宦官用<lb/>
事呼吸之間殺生随之李太白以天挺之才自結明王<lb/>
<pb n="KR3j0104_WYG_006-8b"/>
意有所疾殺身不顧王舒公言太白人品汚下詩中十<lb/>
句九句説婦人與酒至先生作太白賛則云開元有道<lb/>
為少留縻之不可矧肯求又平生不識髙將軍手汚吾<lb/>
足乃敢嗔二公立論正似見二公胸次也<lb/>
　　　賦詩聫詠四姬<lb/>
徐黄州之子叔廣十四秀才先生與其舅張仲謨書所<lb/>
謂十三十四者皆俊性者是也嘗出先生醉墨一軸字<lb/>
畫欹傾龍虵飛動乃是張無盡過黄州而黄州有四侍<lb/>
<pb n="KR3j0104_WYG_006-9a"/>
人適張夫人擕其一住壻家為浴兒之㑹無盡因戲語<lb/>
云厥有美妾良由令妻公即續之為小賦云道得徴草<lb/>
鄭趙姓稱孫姜閻齊浴兒於玉潤之家一䕫足矣侍坐<lb/>
於氷清之仄三英粲兮既暮而張夫人復還其一還乃<lb/>
閻姬也最為徐所寵公復書絶句云玉筍纎纎揭繡簾<lb/>
一心偷看綠羅尖使君三尺毬頭帽湏信從來只有簷<lb/>
　　　樂語畫𨽻三絶<lb/>
薳於揚州得先生手畵一樂工復作樂語云桃園未必<lb/>
<pb n="KR3j0104_WYG_006-9b"/>
無杏銀鑛終湏有鉛荇帶豈能攔浪藕花却觧留蓮其<lb/>
後文作漢𨽻書子瞻禹功同觀真三絶也<lb/>
　　　秦蘇相遇自述輓誌<lb/>
先生自惠移儋耳秦七丈少遊亦自郴陽移海康渡海<lb/>
相遇二公共語恐下石者更啓後命少遊因出自作挽<lb/>
詞呈公公撫其背曰某常憂少遊復何言某亦嘗自為<lb/>
誌墓文封付從者不使過子知也遂相與嘯詠而别初<lb/>
少遊謁公彭門和詩有更約後期遊汗漫葢䜟於此云<lb/>
<pb n="KR3j0104_WYG_006-10a"/>
　　　牛酒帖<lb/>
先生在東坡每有勝集酒後戲書以娯坐客見於傳錄<lb/>
者多矣獨畢少董所藏一帖醉墨瀾翻而語特有味云<lb/>
今日與數客飲酒而純臣適至秋熱未已而酒白色此<lb/>
何等酒也入腹無贜任見大王既與純臣飲無以侑酒<lb/>
西隣耕牛適病足乃以為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>飲既醉遂從東坡之東直<lb/>
之出至春草亭而歸時已三鼓矣所謂春草亭乃在郡<lb/>
城之外是與客飲私酒殺耕牛醉酒踰城犯夜而歸又<lb/>
<pb n="KR3j0104_WYG_006-10b"/>
不知純臣者是何人豈亦應不當與往還人也<lb/>
　　　饋藥染翰<lb/>
先生自海外還至贛上寓居水南日過郡城携一藥囊<lb/>
遇有疾者必為發藥并䟽方示之每至寺觀好事者及<lb/>
僧道之流有欲得公墨妙者必預探公行遊之所多設<lb/>
佳紙於紙尾書記名氏堆積案間拱立以俟公見即笑<lb/>
視略無所問縱筆揮染随紙付人至紙尚多即笑語之<lb/>
曰日暮矣恐小書不能竟紙或欲齋名及佛偈幸見語<lb/>
<pb n="KR3j0104_WYG_006-11a"/>
也及歸人人厭滿忻躍而散<lb/>
　　　寫畫白團扇<lb/>
先生臨錢塘日有陳訢負綾絹錢二萬不償者公呼至<lb/>
詢之云某家以製扇為業適父死而又自今春已來連<lb/>
雨天寒所製不售非固負之也公熟視乆之曰姑取汝<lb/>
所製扇來吾當為汝發市也湏臾扇至公取白團夾絹<lb/>
二十扇就判筆作行書草聖及枯木竹石頃刻而盡即<lb/>
以付之曰出外速償所負也其人抱扇泣謝而出始踰<lb/>
<pb n="KR3j0104_WYG_006-11b"/>
府門而好事者爭以千錢取一扇所持立盡後至而不<lb/>
得者至懊恨不勝而去遂盡償所逋一郡稱嗟至有泣<lb/>
下者<lb/>
　　　寺認法屬黑子如星<lb/>
錢塘西湖夀星寺老僧則亷言先生作郡倅日始與參<lb/>
寥子同登方丈即顧謂參寥曰某生平未嘗至此而眼<lb/>
界所視皆若素所經歴者自此上至懴堂當有九十二<lb/>
級遣人數之果如其言即謂參寥子曰某前身山中僧<lb/>
<pb n="KR3j0104_WYG_006-12a"/>
也今日寺僧皆吾法屬耳後每至寺即解衣盤礴乆而<lb/>
始去則亷時為僧雛侍仄每暑月袒露竹隂間細視公<lb/>
背有黑子若星斗狀世人不得見也即北山君謂顔魯<lb/>
公曰誌金骨記名仙籍是也<lb/>
　　　觀書用意<lb/>
唐子西云先生赴定武時過京師舘於城外一國子中<lb/>
余時年十八謁之問近觀甚對以方讀晉書猝問其中<lb/>
有甚亭子名予茫然失對始悟前軰觀書用意如此<lb/>
<pb n="KR3j0104_WYG_006-12b"/>
　　　筆下變化<lb/>
晁丈无咎言蘇公少時手抄經史皆一通每一書成輒<lb/>
變一體卒之學成而已廼知筆下變化皆自端楷中來<lb/>
爾不端其本而欺以求售吾知書中孟嘉自可㸃識也<lb/>
　　　馬蹶答問<lb/>
元祐三年北人賀正使劉霄等入賀公與狄詠舘伴錫<lb/>
燕囘始行馬而公馬小蹶劉即前訊曰馬驚無苦否公<lb/>
應之曰銜勒在䘖雖小失無傷也<lb/>
<pb n="KR3j0104_WYG_006-13a"/>
　　　蘇劉互謔<lb/>
劉貢父舎人滑稽辨㨗為近世之冠晚年雖得大風惡<lb/>
疾而乗機決發亦不能忍也一日與先生擁爐於慧林<lb/>
僧寮謂坡曰吾之隣人有一子稍長因使之代掌小解<lb/>
不逾嵗偶誤質盗物資本耗折殆盡其子媿之引乃罪<lb/>
而請其父曰某拙於運財以敗成業今請從師讀書勉<lb/>
赴科舉庶幾可成以雪前恥也其父大喜即擇日具酒<lb/>
肴以遣之既别且囑之曰吾老矣所恃以為窮年之養<lb/>
<pb n="KR3j0104_WYG_006-13b"/>
者子也今子去我而遊學儻或僥倖改門換戸吾之大<lb/>
幸也然切有一事不可不記或有交友與汝唱和湏子<lb/>
細看莫更和却賊詩狼狽而歸也葢譏先生前逮詔獄<lb/>
如王晉卿周開祖之徒皆以和詩為累也貢父語始絶<lb/>
口先生即謂之曰某聞昔夫子自衛反魯㑹有召夫子<lb/>
食者既出而羣弟子相與語曰魯吾父母之邦也我曹<lb/>
乆從夫子轍環四方今幸俱還鄉里能乗夫子之出相<lb/>
從尋訪親舊因之閲市否衆忻然許之始過闤闠未及<lb/>
<pb n="KR3j0104_WYG_006-14a"/>
縱觀而稠人中望見夫子巍然而來於是惶懼相告由<lb/>
夏之徒奔踔越逸無一留者獨顔子拘謹不能遽為闊<lb/>
歩顧市中石㙮似可𨼆蔽即屏伏其旁以俟夫子之過<lb/>
已而羣弟子因目之為避孔子㙮貢父風疾之劇以報<lb/>
之也<lb/>
　　　囘江之利<lb/>
先生元祐四年以内相出典餘杭時水官侯臨亦繼出<lb/>
守上饒過郡以嘗渡江敗舟於浮山遂畫囘江之利以<lb/>
<pb n="KR3j0104_WYG_006-14b"/>
獻從公相視其宜一自富陽新橋港至小嶺開鑿以通<lb/>
閑林港或費用不給則置山不鑿而令往來之舟般運<lb/>
度嶺由餘杭女兒橋港至郡北闗江漲橋以通運河一<lb/>
自龍山閘而出循江道過六和寺由南蕩朱橋港開石<lb/>
門平田至廟山然後復出江道二十里至富陽而公詩<lb/>
有坐陳三策本人謀唯留一諾待我畫謂此又云石門<lb/>
之役萬金耳首䑕不為吾已隘又云上饒使君更超逸<lb/>
坐睨浮山如累塊者知所議出於侯也時越尼身死官<lb/>
<pb n="KR3j0104_WYG_006-15a"/>
籍其資得錢二十萬緡公乞於朝又請度牒三百道佐<lb/>
用得請而公入為翰林承㫖除林希子中為代有諛者<lb/>
言今鑿龍山姥嶺正犯太守身因寢其議而遷用亡尼<lb/>
之資遺患至今往來者惜之<lb/>
　　　翰墨之富<lb/>
先生翰墨之妙既經崇寜大觀焚毁之餘人間所藏葢<lb/>
一二數也至宣和間内府復加捜訪一紙定直萬錢而<lb/>
梁師成以三百千取吾族人英州石橋銘譚積以五萬<lb/>
<pb n="KR3j0104_WYG_006-15b"/>
錢輟沈元弼月林堂榜名三字至於幽人釋子所藏寸<lb/>
紙皆為利誘盡歸諸貴近及大卷軸輸積天上丙午年<lb/>
金人犯闕輪運而往疑南州無一字之餘也而紹興之<lb/>
初余於中貴任源家見其所藏幾三百軸最佳者有徑<lb/>
寸字書宸奎閣記行書南遷乞乗舟表與酒子賦又於<lb/>
先生諸孫處見海外五賦字皆如醉翁亭記而加老放<lb/>
畢少董處見自北中還得責吕惠卿詞於王信仲家人<lb/>
針箧中續仲永處見海外祭妹徳化縣君文與余世寳<lb/>
<pb n="KR3j0104_WYG_006-16a"/>
東坡先生無一錢詩醉草十紙龍蛇飛動皆非前後石<lb/>
刻所見者則徳麟趙丈嘗跋公書後有翰墨稽天發乎<lb/>
妙定之語為不虛也<lb/>
　　　龍團稱屈賦<lb/>
先生一日與魯直文潜諸人㑹飯既食骨塠兒血羮客<lb/>
有湏薄茶者因就取所碾龍團遍啜坐人或曰使龍茶<lb/>
能言當湏稱屈先生撫掌乆之曰是亦可為一題因援<lb/>
筆戲作律賦一首以俾薦血羹龍團稱屈為韵山谷擊<lb/>
<pb n="KR3j0104_WYG_006-16b"/>
節稱詠不能己巳無藏本聞關子開能誦今亡矣惜哉<lb/>
　　　贗換真書<lb/>
先生元祐間出帥錢塘視事之初都商税務押到匿税<lb/>
人南劍州鄉貢進士呉味道以二巨掩作公名䘖封至<lb/>
京師蘇侍郎宅顯見偽妄公即呼味道前訊問其掩中<lb/>
果何物也味道蹙而前曰味道今秋忝冐鄉薦鄉人集<lb/>
錢為赴省之贐以百千就置建陽小紗得二百端因計<lb/>
道路所經塲務盡行抽税則至都下不存其半心竊計<lb/>
<pb n="KR3j0104_WYG_006-17a"/>
之當今負天下重名而愛奬士類唯内翰與侍郎耳縱<lb/>
有敗露必能情貸味道遂偽假先生台衘緘封而來不<lb/>
探知先生已臨鎮此邦罪實難逃幸先生恕之公熟視<lb/>
笑呼掌牋奏書史公令去舊封換題細衘附至東京竹<lb/>
竿巷蘇侍郎宅并手<hi>原缺一字</hi>子由書一紙付示謂味道曰<lb/>
先軰這囘將上天去也無妨來年高過當却惠顧也味<lb/>
道悚謝再三次年果登髙第還具牋啓謝殷勤其語亦<lb/>
多警䇿公甚喜為延欵數日而去<lb/>
<pb n="KR3j0104_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春渚紀聞卷六<lb/>
</p>
<p>
</p>
  </div>
<div>
                <head>春渚紀聞卷七</head>
    <p>
<pb n="KR3j0104_WYG_007-1a"/>
欽定四庫全書<lb/>
　春渚紀聞卷七　　　　　　宋　何薳　撰<lb/>
　　詩詞事略<lb/>
　　　牧之詩誤<lb/>
十洲記載鳯麟洲上多麟鳯人取鳯咮及麟角合煎為<lb/>
膠號集弦膠又名連金泥漢武帝時西國王使至獻膠四<lb/>
兩嘗於上續絃者是也而杜牧之詩有天上鳯凰難得<lb/>
髓何人解合續絃膠恐髓字誤然髓亦安可為膠也<lb/>
<pb n="KR3j0104_WYG_007-1b"/>
　　　冬𤓰堰誤<lb/>
雲溪友議載酒徒朱冲嘲張祜云白在東都元已薨鸞<lb/>
臺鳯閣少人登冬𤓰堰下逢張祜牛矢灘邊説我能以<lb/>
祜時為堰官也按承吉以處士自髙諸侯府爭相辟召<lb/>
性狷介不容物輒自劾去豈肯屈就堰官之辱耶金華<lb/>
子雜説云祜死子䖍望亦有詩名嘗求濟於嘉興裴𢎞<lb/>
慶署之冬𤓰堰官䖍望不服𢎞慶曰祐子守冬𤓰已過<lb/>
分矣此説似有理也<lb/>
<pb n="KR3j0104_WYG_007-2a"/>
　　　作文不憚屢改<lb/>
自昔詞人琢磨之苦至有一字窮嵗月十年成一賦者<lb/>
白樂天詩詞疑皆衝口而成及見今人所藏遺藁塗竄<lb/>
甚多歐陽文忠公作文既畢貼之墻壁坐卧觀之改正<lb/>
盡善方出以示人薳嘗於文忠公諸孫望之處得東坡<lb/>
先生數詩藁其和歐叔弼詩云淵明為小邑繼圏去為<lb/>
字改作求字又連塗小邑二字作縣令字凡二改乃成<lb/>
今句至胡椒銖兩多安用八百斛初云胡椒亦安用乃<lb/>
<pb n="KR3j0104_WYG_007-2b"/>
貯八百斛若如初語未免後人疵議又知雖大手筆不<lb/>
以一時筆快為定而憚於屢改也<lb/>
　　　司馬才仲遇蘇小<lb/>
司馬才仲初在洛下晝寢夢一美姝牽帷而歌曰妾本<lb/>
錢塘江上住花落花開不管流年度燕子銜將春色去<lb/>
紗牕幾陣黄梅雨才仲愛其詞因詢曲名云是黄金縷<lb/>
且白後日相見於錢塘江上及才仲以東坡先生薦應<lb/>
制舉中等遂為錢塘幕官其𪠘舎後唐蘇小墓在焉時<lb/>
<pb n="KR3j0104_WYG_007-3a"/>
秦少章為錢塘尉為續其詞後云斜挿犀梳雲半吐檀<lb/>
板輕籠唱徹黄金縷夢斷彩雲無覓處夜涼明月生春<lb/>
渚不踰年而才仲得疾所乗畫水輿艤泊河塘柁工遽<lb/>
見才仲携一麗人登舟即前聲喏繼而火起舟尾狼忙<lb/>
走報家已慟哭矣<lb/>
　　　劉景文夢代晉文公<lb/>
東坡先生稱劉景文博學能詩凛凛有英氣如三國陳<lb/>
元龍之流元祐五年坡守錢塘景文為東南將領佐公<lb/>
<pb n="KR3j0104_WYG_007-3b"/>
開治西湖日由萬松嶺以至新堤坡在頴州和景文詩<lb/>
有萬松嶺上黄千葉載酒年年踏松雪劉郎去後誰復<lb/>
來花下有人愁斷絶謂此後坡薦景文得隰州以歿景<lb/>
文晚嵗常夢與晉文公神友夢中酬唱甚多家有編錄<lb/>
既至隰州三日謁神祠出東城所歴之地及拜瞻神像<lb/>
曉然夢中往還文公及每至所在也一日夢文公云已<lb/>
受帝㫖得景文為代月餘景文得疾郡人有宿郊外者<lb/>
見郡守嚴衛而入文公祠中凌晨趨府公已屬纊矣<lb/>
<pb n="KR3j0104_WYG_007-4a"/>
　　　趙徳麟跋太白帖<lb/>
雖自九天分𣲖不與萬李同林歩處雷驚電繞空餘翰<lb/>
墨窺尋此趙徳麟跋薳所藏李太白醉草後其實自謂<lb/>
也<lb/>
　　　暨氏女野花詩<lb/>
建安暨氏女子十嵗能詩人令賦野花詩云多情樵牧<lb/>
頻簮䯻無主蜂鶯任宿房觀者雖加驚賞而知其後不<lb/>
保真素竟更數夫流落而終<lb/>
<pb n="KR3j0104_WYG_007-4b"/>
　　　王子直誤疵坡詩<lb/>
王子直詩話云東坡先生作程筠歸真亭詩有㑹看千<lb/>
字誄木杪見龜趺龜趺是碑座不應見於木杪指以為<lb/>
病初不知亭在山半自下望碑則龜趺正在木杪豈真<lb/>
在木上耶杜子美北征詩云我徃已水濵我僕猶木末<lb/>
豈亦子美之僕留拄木末如猿猱耶<lb/>
　　　泖茆字異<lb/>
松陵唱和詩陸魯望賦呉中事云三茆涼波魚蕝動五<lb/>
<pb n="KR3j0104_WYG_007-5a"/>
茸春草雉媒嬌注稱逺祖士衡載泖從水而此乃從草<lb/>
五茸呉王獵所又有陸機茸皆豐草所在今觀所謂三<lb/>
泖皆漫水巨浸春夏則荷蒲演迤水風生涼秋冬則葭<lb/>
葦藂蘙魚嶼相望初無江湖凄凛之色所謂冬煖夏涼<lb/>
者正盡其美哉謂泖是水死絶處故江左人目水之停<lb/>
滀不湍者為泖不知笠澤何獨從草必有所據也<lb/>
　　　穿雲裂石聲<lb/>
東坡先生和崗字詩云一聲吹裂翠崖崗薳家藏公墨<lb/>
<pb n="KR3j0104_WYG_007-5b"/>
本詩後注云昔有善笛者能為穿雲裂石之聲别不用<lb/>
事也<lb/>
　　　月食詩指董秦乃二人<lb/>
玉川子月食詩官爵秦董恐指董偃秦宫也<lb/>
　　　徐氏父子俊偉<lb/>
東坡帥杭日與徐璹全父坐雙檜堂公指二檜曰二踈<lb/>
辭漢去璹應聲云大老入周來公為擊節乆之璹之子<lb/>
端崇字崇之少時俊偉落筆千字有人得山谷道人清<lb/>
<pb n="KR3j0104_WYG_007-6a"/>
江詞示之者崇之曰山谷當今作者所知漁父止此耶<lb/>
或詩為賦援筆立就其末魯邦司冦陳義髙三閭大夫<lb/>
心徒勞相逢一笑無言説去宿蘆花又明月識者竒之<lb/>
政和間余過禦兒訪其𨼆居坐定為余曰數夕頗為飛<lb/>
蚊所擾夜不能寐因得一絶句云空堂夜合勢如雲溝<lb/>
壑寜知過去身滿腹經營盡膏血那知通夕不眠人時<lb/>
蔡京當國方引用小人布列要近賦外横歛以供花石<lb/>
之費天下之民殆不聊生而無敢形言者崇之託以規<lb/>
<pb n="KR3j0104_WYG_007-6b"/>
諷云<lb/>
　　　關氏伯仲詩深妙<lb/>
鍾聲互起東西寺燈火遙分遠近村此余友關子東西<lb/>
湖夜歸所作非身到西湖不知此語形容之妙也關氏<lb/>
詩律精深妍妙世守家法子東二兄子容子開皆稱作<lb/>
者野艇歸時蒲葉雨繰車鳴處楝花風江南舊日經行<lb/>
地盡在于今醉夢中又手官官小未朝叅紅日半竿春<lb/>
睡酣為報隣雞莫驚起且容歸夢到江南此子容詩也<lb/>
<pb n="KR3j0104_WYG_007-7a"/>
世傳以為東坡先生所作非也<lb/>
　　　雞人唱曉夢聮詩<lb/>
建安郭周孚未第時夢人以詩一聮示之云雞人唱曉<lb/>
沉潜際漢殿傳聲彷彿間郭於夢中口占續之云自慶<lb/>
寒儒千載遇夢魂先得覲天顔繼於余中榜登甲科初<lb/>
與同袍伏闕以待唱第忽聞岧嶤間有連聲長歌了不<lb/>
成詞調不覺問其旁坐有應之者曰此所謂雞人唱曉<lb/>
也郭欣然悟前詩之先定後恬於仕進官至員郎所至<lb/>
<pb n="KR3j0104_WYG_007-7b"/>
以清慎稱之<lb/>
　　　夢讀異詩<lb/>
莫養正崇寜初在都下夢人持數詩相視内一篇語皆<lb/>
剞劂不可解既醒獨憶兩聮云火輪方擊轂風劍已飛<lb/>
鋩諸天互魔擾救䕶世尊忙不知何謂也<lb/>
　　　熈陵奬拔郭贄<lb/>
先友郭照為京東憲日嘗為先生言其曽大父中令公<lb/>
贄初為布衣時肄業京師皇建院一日方與僧對奕外<lb/>
<pb n="KR3j0104_WYG_007-8a"/>
傳南衙大王至以太宗龍潜日嘗判開封府故有南衙<lb/>
之稱忘收棋局太宗從容問所與棋者僧以郭對太宗<lb/>
命召至郭不敢𨼆即前拜謁太宗見郭進趨詳雅襟度<lb/>
朴逺屬意再三因詢其行卷適有詩軸在案間即取以<lb/>
跪呈首篇有觀草書詩云髙低草木芳爭發多少龍蛇<lb/>
眼未開太宗大加稱賞葢有合聖意者即載以後乗歸<lb/>
府第命章聖出拜之不閲月而太宗登極遂以随龍恩<lb/>
命官爾後眷遇益隆不十數年位登公輔葢與孟襄陽<lb/>
<pb n="KR3j0104_WYG_007-8b"/>
賈長江不侔矣<lb/>
　　　顔幾聖索酒友詩<lb/>
錢塘顔幾字幾聖俊偉不覊性復嗜酒無日不飲東坡<lb/>
先生臨郡日適當秋賦幾於塲中潜代一豪子劉生者<lb/>
遂魁送舉子致訟下幾吏乆不得飲密以一詩付獄吏<lb/>
送外間酒友云龜不靈身祻有胎刀從林甫笑巾來憂<lb/>
惶囚繫二十日辜負醺酣三百盃病鶴雖甘低羽翼罪<lb/>
龍尤欲望風雷諸豪俱是知心友誰遣尊罍向北開吏<lb/>
<pb n="KR3j0104_WYG_007-9a"/>
以呈坡坡因緩其獄至㑹赦得免後數年一日醉卧西<lb/>
湖寺中起題壁間云白日尊中短青山枕上髙不數日<lb/>
而終<lb/>
　　　米元章遭遇<lb/>
米元章為書學博士一日上幸後苑春物韶美儀衛嚴<lb/>
整遽召芾至出烏絲欄一軸宣語曰知卿能大書為朕<lb/>
竟此軸芾拜舞訖即綰袖䑛筆伸卷神韵可觀大書二<lb/>
十言以進曰目眩九光開雲蒸歩起雷不知天近逺親<lb/>
<pb n="KR3j0104_WYG_007-9b"/>
見玉皇來上大喜錫賚甚渥又一日上與蔡京論書艮<lb/>
岳復召芾至令書一大屏顧左右宣取筆硏而上指御<lb/>
案間端硏使就用之芾書成即捧硏跪請曰此研經賜<lb/>
臣芾濡染不堪復以進御取進止上大笑因以賜之芾<lb/>
蹈舞以謝即抱負趨出餘墨霑漬袍袖而喜見顔色上<lb/>
顧蔡京曰顛名不虛傳也京奏曰芾人品誠髙所謂不<lb/>
可無一不可有二者也<lb/>
　　　何張遺句南金録<lb/>
<pb n="KR3j0104_WYG_007-10a"/>
薳仲兄藗字子薦兒時嘗過僧居賦藏筠軒詩云不使<lb/>
翠分旁牖去却縁清甚畏人知踰冠而卒與友人張圖<lb/>
南伯鵬者俱寓居餘杭又姻家也伯鵬亦不幸早世伯<lb/>
鵬嘗與余分韵賦詩繼有一詩督余所作云坐中病競<lb/>
分明乆驢上敲推兀未裁用事精穏如老作者惜乎造<lb/>
物者不少假之年以觀其所止也余嘗集二人遺句名<lb/>
之曰南金錄且為之跋云方二人為童子時已有星心<lb/>
月脇中語驚動老成逮其知學復觀其所以因材自勵<lb/>
<pb n="KR3j0104_WYG_007-10b"/>
期於至逺者亦若王良造父秣驥騄而問途是心豈在<lb/>
夫較縈䇿之妙於蟻封之間而已哉不幸短命百不一<lb/>
施所可表見於後獨此編耳覧者不以為過言<lb/>
　　　李媛歩伍亭詩<lb/>
薳兄子碩送客餘杭歩伍亭就觀壁後得淡墨書字數<lb/>
行彷彿可辨筆迹遒媚如出女手云夜臺夜復夜東山<lb/>
東復東當時九龍月今日白楊風後題云李媛書詳味<lb/>
詩句似非世人所作亭後荒閴有數十塚疑塚間鬼慿<lb/>
<pb n="KR3j0104_WYG_007-11a"/>
附而書不然好事者為鬼語耳<lb/>
　　　漁父詩答范希文<lb/>
關子東云范希文嘗於江山見一漁父意其𨼆者也問<lb/>
姓名不對留詩一絶而去獨記其兩句云十年江上無<lb/>
人問兩手今朝一度叉<lb/>
　　　王林梅詩相類<lb/>
王舒公嘗賦梅花詩云須裊黄金危欲墜蔕團紅蠟巧<lb/>
能粧與林和靖所賦一聮極相似林云蕋訝粉綃裁太<lb/>
<pb n="KR3j0104_WYG_007-11b"/>
碎蔕凝紅蠟綴初乾或謂移林上句合王下句似為全<lb/>
勝<lb/>
　　　蘇黄秦書名有僻<lb/>
東坡先生山谷道人秦太虛七丈每為人乞書酒酣筆<lb/>
倦坡則多作枯木拳石以塞人意山谷則書禪句秦七<lb/>
丈則書鬼詩余家收山谷所書禪句三十餘首有云牽<lb/>
驢飲江水鼻吹波浪起岸上蹄踏蹄水中嘴對嘴予自<lb/>
釣魚船上客偶除鬚鬂着袈裟佛祖位中留不住夜來<lb/>
<pb n="KR3j0104_WYG_007-12a"/>
依舊宿蘆花此二詩人間計有數十百紙矣百花橋下<lb/>
木蘭舟破月衝烟任意流金玉滿堂何所戀争如年少<lb/>
去來休又溘爾一氣散去託萬鬼隣四大不自保況復<lb/>
滿堂親膏血汗厚土化作丘中塵空牀横白骨奄忽千<lb/>
嵗人秦七丈屢書此二詩余所藏大字小字各有二本<lb/>
　　　罵胥詩對<lb/>
福唐張道人多與人言偈語人禍福如徐神公言法華<lb/>
既過無不神驗者然亦時有戲劇警動小人者郡有胥<lb/>
<pb n="KR3j0104_WYG_007-12b"/>
魁其性剛悍素為郡人所惡偶以年勞出職既府謝而<lb/>
出躍馬還家道逄道人衝突而過既内不自安下馬挽<lb/>
張且求偈言張於茶肆取紙大書與之曰畜生騎畜生<lb/>
兩箇不相争坐者只管坐行者只管行胥覧之大慙而<lb/>
退余兒時嘗聞魏處士𨼆居陜府有孔目官姓王者好<lb/>
為惡詩嘗至東郊舉示魏及言其精於屬對魏甚苦之<lb/>
而不能却也一日忽有數客訪魏而王至云某夜得一<lb/>
聮似極難對能對者當輸一飯㑹衆請其句云籠牀不<lb/>
<pb n="KR3j0104_WYG_007-13a"/>
是籠牀蚊厨乃是籠牀方竊自稱竒而魏即應聲曰我<lb/>
有對矣可以孔目不是孔目驢紂乃是孔目一座稱快<lb/>
王即拂袖而出終身不至草堂也葢小人僣妄不可堪<lb/>
忍雖大修行人與大雅君子箭在機上不得不發也<lb/>
　　　陸規七嵗題詩<lb/>
陸農師左丞之父少師公規生七嵗不能言一日忽書<lb/>
壁間云昔年曽住海三山日月宫中數往還無事引他<lb/>
天女笑謫來為吏向人間自此能言語後登進士第官<lb/>
<pb n="KR3j0104_WYG_007-13b"/>
至卿監夀八十而終<lb/>
　　　辨月中影<lb/>
王荆公言月中彷彿有物乃山河影也至東坡先生亦<lb/>
有正如大圓鏡冩此山河影妄言桂兎蟇俗説皆可屏<lb/>
之句以二先生窮理盡性固當無可議者然尚有未盡<lb/>
解處今以半鏡懸照物像則全而見之月未滿則中之<lb/>
物像亦只半見何也<lb/>
　　　兎有雄雌<lb/>
<pb n="KR3j0104_WYG_007-14a"/>
東坡先生云中秋月明則是秋必多兎野人或言兎無<lb/>
雄者望月而孕信斯言則木蘭詩云雌兎眼迷離雄兎<lb/>
脚撲握何也先生徑山詩有煖足惟撲握若雄兎在月<lb/>
則徑山正公又非得而煖足也<lb/>
　　　詩句七十二取義<lb/>
玉臺詩入門時左顧但見雙鴛鴦鴛鴦七十二羅列自<lb/>
成行孟東野和薔薇歌仙機札札飛鳯凰花開七十有<lb/>
二行不知皆用七十二取義何也<lb/>
<pb n="KR3j0104_WYG_007-14b"/>
　　　花色與香異<lb/>
酒成碧後方堪飲花到白來元自香此趙丈徳麟賦玉<lb/>
簮花詩也歴數花品白而香者十花八九也香至於菊<lb/>
則花白者輒無香花之黄八九無香至於菊則黄者乃<lb/>
始有香是亦所禀之異未易以理推者也<lb/>
　　　後山評詩人<lb/>
後山詩評云詩欲其好則不能好王介甫以工蘇子瞻<lb/>
以新黄魯直以竒獨子美之詩竒常工易新陳無不好<lb/>
<pb n="KR3j0104_WYG_007-15a"/>
者至荆公之論則云杜詩固竒就其中擇之好句亦自<lb/>
有數豈後山以體製論荆公以言句求之耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0104_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春渚紀聞卷七<lb/>
</p>
<p>
</p>
  </div>
<div>
                <head>春渚紀聞卷八</head>
    <p>
<pb n="KR3j0104_WYG_008-1a"/>
欽定四庫全書<lb/>
　春渚紀聞卷八　　　　　　宋　何薳　撰<lb/>
　　雜書琴事<hi>墨説附</hi>
　　　辨廣陵散<lb/>
廣陵散傳稱嵇中散受之神人至唐韓臯又從而為之<lb/>
説云康製此曲緩其商絃與宫同音臣奪君之義知司<lb/>
馬氏有簒魏之心王陵母丘儉諸人繼為揚州都督咸<lb/>
謀興復俱為晉宣父子所殺揚州故廣陵地康避世禍<lb/>
<pb n="KR3j0104_WYG_008-1b"/>
託之鬼神以俟知音者云臯誠賞音者然初不詳考漢<lb/>
魏時揚州刺史治夀春廣陵自屬徐州至隋唐乃為揚<lb/>
州耳又劉潜琴議稱杜䕫妙於廣陵散嵇中散就其子<lb/>
猛求得此聲按䕫在漢為雅樂郎魏武平荆州得䕫喜<lb/>
甚因令論製樂事在䕫已妙此曲則慢商之聲似不因<lb/>
廣陵興復之舉不成而製曲明矣政和五年二月十五<lb/>
日烏戍小𨼆聽照曠道人彈此曲音節殊妙有以感動<lb/>
坐人者或疑前後所傳之異因以所聞并記坐人所舉<lb/>
<pb n="KR3j0104_WYG_008-2a"/>
琴事參而書之<lb/>
　　　六琴説<lb/>
爾雅大琴謂之離二十七弦舜彈五絃之琴而天下治<lb/>
堯加二弦以合君臣之恩蔡邕益之為九漢髙祖入咸<lb/>
陽宫得銅琴十三弦銘之曰璠璵之樂馬明生仙遊見<lb/>
神女於玉几上彈一絃琴而五音具奏此六琴雖損益<lb/>
各有意義而世所共傳者七絃也余於是知法出乎堯<lb/>
者雖亘千古而無弊非智巧之所能變易也<lb/>
<pb n="KR3j0104_WYG_008-2b"/>
　　　古琴品飾<lb/>
秦漢之間所製琴品多飾以犀玉金彩故有瑶琴綠綺<lb/>
之號西京雜記趙后有琴名鳯凰皆用金𨼆起為龍鳯<lb/>
古賢列女之像嵇叔夜琴賦所謂錯以犀象藉以翠綠<lb/>
爰有龍鳯之像古人之形是也<lb/>
　　　古聲遺製<lb/>
余謂古聲之存於器者唯琴音中時有一二不患其器<lb/>
之樸拙使人援絃促軫想見太古自然之妙然後為勝<lb/>
<pb n="KR3j0104_WYG_008-3a"/>
近世百器惟新惟琴器略無華飾以最古蛇腹紋為竒<lb/>
至有縫張池拆而聲不散者亦不加完獨此有三代遺<lb/>
製云<lb/>
　　　叔夜有道之士<lb/>
孔子既祥五日彈琴而不成聲言其哀心未忘也夫哀<lb/>
戚之小存於中則絃手犂然而不諧此理之必然者余<lb/>
觀嵇中散被譛就刑寃痛甚矣而叔夜乃更神色夷曠<lb/>
援琴終曲重嘆廣陵之不傳此真所謂有道之士不以<lb/>
<pb n="KR3j0104_WYG_008-3b"/>
死生嬰懐者若彼中無所養則赴市之時神魄荒擾呼<lb/>
天請命之不暇豈能愉心和氣雍容奏技如在暇豫時<lb/>
耶惜哉史氏不能逆彼心寄表示後人謂其拳拳於一<lb/>
曲失士多矣<lb/>
　　　明皇好惡<lb/>
唐明皇雅好羯鼔嘗令待詔鼔琴未終曲而遣之急令<lb/>
呼寜王取羯鼔來為我觧穢噫羯鼔夷樂也琴治世之<lb/>
音也以治世之音為穢而欲以荒夷窪滛之奏除之何<lb/>
<pb n="KR3j0104_WYG_008-4a"/>
明皇耽惑錯亂如此之甚正如棄張曲江忠鯁先見之<lb/>
言而狎寵祿山賊媚悦已之奉天寳之禍國祚再造者<lb/>
實出幸矣<lb/>
　　　蔡嵇琴賦<lb/>
蔡中郎琴賦云左手抑揚右手徘徊指掌反覆抑按藏<lb/>
摧嵇叔夜亦云徘徊顧慕擁鬱抑按盤桓毓養從容祕<lb/>
玩人知藏摧毓養四字之妙雖試手調絃已勝人常人<lb/>
十年上用<lb/>
<pb n="KR3j0104_WYG_008-4b"/>
　　　擊琴<lb/>
宋柳惲嘗賦詩未就以筆捶琴客有以筯和之惲驚其<lb/>
哀韵乃製為雅音後傳擊琴葢自惲始近世不復傳此<lb/>
正恐失古人搏拊之意流入筝筑耳<lb/>
　　　有道<lb/>
褚彦囘常聚袁粲舍初秋涼夕風月甚美彦囘援琴奏<lb/>
别鵠之曲宫商既調風神諧暢王彧謝莊並在粲坐撫<lb/>
節而歎曰以無累之神合有道之器宮商蹔離不可得<lb/>
<pb n="KR3j0104_WYG_008-5a"/>
已彦囘風流和韵施之燕間故是佳士若當艱危之際<lb/>
以一家物與一家亦痛其湏髯如棘無丈夫意氣耳<lb/>
　　　聞弦賞音<lb/>
蕭思話領右衛軍嘗從宋武登鍾山北嶺中道有磐石<lb/>
清泉宋武使於石上彈琴因賜以銀鍾酒謂之曰賞卿<lb/>
有松石間髙意余謂促軫動操超然有髙山逺水之思<lb/>
者故不乏人而聞弦賞音最為難遇此伯牙所以絶弦<lb/>
於鍾期之死也<lb/>
<pb n="KR3j0104_WYG_008-5b"/>
　　　琴趣<lb/>
鳴弦傳<hi>原空一字</hi>要先有鈎深致逺之懐不規規於絃手之<lb/>
間期較工拙便為造㣲入妙如孫登彈絃頽然自得風<lb/>
神超邁若遊六合之外者桓大司馬謝祖仁於北牖下<lb/>
彈琵琶自有天際意此為得之<lb/>
　　　焦尾<lb/>
捜神記載呉人有以枯桐為㸑者蔡伯喈聞其爆聲知<lb/>
其為良桐請於主人削之為琴果有殊聲而燒㾗不盡<lb/>
<pb n="KR3j0104_WYG_008-6a"/>
因名之焦尾後人遂俲之如林宗折巾飛燕唾花皆以<lb/>
醜為妍也<lb/>
　　　雷琴四田八日<lb/>
東披先生書琴事云家有雷琴破之中有八日合之語<lb/>
不曉其何謂也先生非不觧者表出之以令後人思之<lb/>
耳葢古雷字從四田四田拆之是為八日也<lb/>
　　記墨<lb/>
　　　烟香自有龍麝氣<lb/>
<pb n="KR3j0104_WYG_008-6b"/>
西洛王廸𨼆君子也其墨法止用逺烟鹿膠二物鋭澤<lb/>
出陳贍之右文潞公嘗從廸求墨乆之持烟一奩見公<lb/>
且請以指按烟指起烟亦随起曰此烟之最輕逺者乃<lb/>
抄烟以湯瀹起揖公對啜云當自有龍麝氣真烟香也<lb/>
凡墨入龍麝皆奪烟香而引蒸濕反為墨病俗子不知<lb/>
也<lb/>
　　　陳贍𫝊異人膠法<lb/>
陳贍真定人初造墨遇異人傳和膠法因就山中古松<lb/>
<pb n="KR3j0104_WYG_008-7a"/>
取煤其用膠雖不及常和沈珪而置之濕潤初不蒸則<lb/>
此其妙處也又受異人之教每斤止售半千價雖亷而<lb/>
利常贏餘余嘗以萬錢就贍取墨適非造墨時因返金<lb/>
而以斷裂不完者二十笏為寄曰此因膠𦂳所致非深<lb/>
於墨不敢為獻也試之果出常製之右余寳而用之并<lb/>
就真定公庫轉置得百笏自謂終身享之不盡敵馬南<lb/>
渡一掃無餘繼訪好事所藏葢一二見也緣贍在宣和<lb/>
間已自貴重斤直五萬比其身在葢百倍矣贍死婿董<lb/>
<pb n="KR3j0104_WYG_008-7b"/>
仲淵因其法而加膠墨尤堅緻恨其即死流傳不多也<lb/>
董後有張順亦贍壻而所製不及淵亦失贍法云<lb/>
　　　潘谷墨仙揣囊知墨<lb/>
潘谷賣墨都下元祐初余為童子侍先君居武學直舍<lb/>
中谷嘗至負墨篋而酣詠自若每笏止取百錢或就而<lb/>
乞探篋取斷碎者與之不吝也其用膠不過五兩之制<lb/>
亦遇濕不敗後傳谷醉飲郊外經日不歸家人求之坐<lb/>
於枯井而死體背柔軟疑其觧化也東坡先生嘗贈之<lb/>
<pb n="KR3j0104_WYG_008-8a"/>
詩有一朝入海尋李白空看人間畫墨仙之句葢言其<lb/>
為墨𨼆也山谷道人云潘生一日過余取所藏墨示之<lb/>
谷隔錦囊揣之曰此李承宴軟劑今不易得又揣一曰<lb/>
此谷二十年造者今精力不及無此墨也取視果然其<lb/>
小握子墨醫者云可入藥用亦藉其真氣之力也<lb/>
　　　漆烟對膠<lb/>
沈珪嘉禾人初因販繒往來黄山有教之為墨者以意<lb/>
用膠一出便有聲稱後又出意取古松煤雜用脂漆滓<lb/>
<pb n="KR3j0104_WYG_008-8b"/>
燒之得烟極精黒名為漆烟每云韋仲將法止用五兩<lb/>
之膠至李氏渡江始用對膠而秘不傳為可恨一日與<lb/>
張處厚於居彦實家造墨而出灰池失早墨皆斷裂彦<lb/>
實以所用墨料精佳惜不忍棄遂蒸浸以出故膠再以<lb/>
新膠和之墨成其堅如玉石因悟對膠法每視烟料而<lb/>
煎膠膠成和煤無一滴多寡也故其墨銘云沈珪對膠<lb/>
十年如石一㸃如漆者此最佳者也余識之葢二十年<lb/>
矣其為人有信義前後為余製墨計數百笏庚子冦亂<lb/>
<pb n="KR3j0104_WYG_008-9a"/>
余避地嘉禾復與珪連牆而居日為余言膠法并<lb/>
觀其手製雖得其大槩至㣲妙處雖其子宴亦不能傳<lb/>
也珪年七十餘終宴先珪卒其法遂絶有持張孜墨較<lb/>
珪漆烟而勝者珪曰此非敵也乃取中光減膠一丸與<lb/>
孜墨並而孜墨反出其下遠甚余扣之曰廷珪對膠於<lb/>
百年外方見勝妙葢雖精烟膠多則色為膠所蔽逮年<lb/>
遠膠力漸退而墨色始見耳若孜墨急於目前之售故<lb/>
用膠不多而烟墨不昧若嵗乆膠盡則脱然無光如土<lb/>
<pb n="KR3j0104_WYG_008-9b"/>
炭耳孜墨用宜西北若入二浙一遇梅潤則敗矣滕令<lb/>
嘏監嘉禾酒時延致珪甚厚令盡其藝既成即小丸摩<lb/>
試而忽失所在後二年濬池得之其堅緻如故令嘏莊<lb/>
敏公之子所蓄古墨至多而有鍳裁因謂珪曰幸多自<lb/>
愛雖二李復生亦不能逺過也<lb/>
　　　洙泗之珍<lb/>
東魯陳相作方圭様銘之曰洙泗之珍佳墨也<lb/>
　　　二李膠法<lb/>
<pb n="KR3j0104_WYG_008-10a"/>
柴珣國初時人得二李膠法出潘張之上其作玉梭様<lb/>
銘曰柴珣東窑者士大夫得之葢金玉比也<lb/>
　　　都下墨工<lb/>
崇寜已來都下墨工如張孜陳昱關珪弟瑱郭遇明皆<lb/>
有聲稱而精於様製<lb/>
　　　買烟印號<lb/>
黄山張處厚髙景修皆起竈作煤製墨為世業其用逺<lb/>
烟魚膠所製佳者不減沈珪常和沈珪江通軰或不自<lb/>
<pb n="KR3j0104_WYG_008-10b"/>
入山亦多即就二人買烟令渠用膠止各用印號耳<lb/>
　　　軟劑出光墨<lb/>
九華朱覲亦善用膠作軟劑出光墨莊敏滕公作郡日<lb/>
令其子製銘曰愛山堂造者最佳子聰不逮其父<lb/>
　　　紫霄峰墨<lb/>
大室常和其墨精緻與其人已見東坡先生所書極善<lb/>
用膠余嘗就和得數餅銘曰紫霄峰造者嵗乆磨處真<lb/>
可截紙子遇不為五百年後名而減膠售俗如江南徐<lb/>
<pb n="KR3j0104_WYG_008-11a"/>
熈作落墨花而子崇嗣取悦俗眼而作沒骨花敗其家<lb/>
法也<lb/>
　　　海南松煤<lb/>
近世士人遊戲翰墨因其資地髙韻創意出竒如晉韋<lb/>
仲將宋張永所製者故自不少然不皆手製加減指授<lb/>
善工而為之耳如東坡先生在儋耳令潘衡所造銘曰<lb/>
海南松煤東坡法墨者是也其法或云每笏用金花烟<lb/>
脂數餅故墨色艶發勝用丹砂也<lb/>
<pb n="KR3j0104_WYG_008-11b"/>
　　　蘇浩然斷金碎玉<lb/>
支離居士蘇澥浩然所製皆作松紋皴皮而堅緻如玉<lb/>
石余與其孫之南字仲容遊其家所藏不過數笏而余<lb/>
於李漢臣丈得半笏持視仲容云真家寳也神廟朝髙<lb/>
麗人入貢奏乞浩然墨詔取其家浩然止以十笏進呈<lb/>
其自珍祕葢如此世人有獲其寸許者如斷金碎玉乃<lb/>
争相誇玩云大觀間劉無言取其製銘令沈珪作數百<lb/>
丸以遺好事及當朝貴人故今人所藏未必皆出浩然<lb/>
<pb n="KR3j0104_WYG_008-12a"/>
手製珪作此墨亦非近世之墨工可及實可亂真也<lb/>
　　　寄寂堂墨如犀璧<lb/>
晁季一生無它嗜獨見墨丸喜動眉宇其所製銘曰晁<lb/>
季一寄寂軒造者不減潘陳賀方囘張秉道康為章皆<lb/>
能精究和膠之法其製皆如犀璧也<lb/>
　　　精烟義墨<lb/>
余嘗於章序臣家見一墨背列李承宴李惟益張谷潘<lb/>
谷四人名氏序臣云是王量提學所製患無佳墨取四<lb/>
<pb n="KR3j0104_WYG_008-12b"/>
家斷碎者再和膠成之自謂勝絶此其見遺者因謂序<lb/>
臣曰此亦好竒之過也余聞之製墨之妙正在和膠今<lb/>
之造佳墨者非不擇精烟而不能佳絶者膠法謬也如<lb/>
不善為文而取五經之語以已意合而成章望其髙古<lb/>
終不能佳也序臣又曰東坡先生亦嘗欲為雪堂義墨<lb/>
何也余曰東坡葢欲與衆共之而患其髙下不一耳非<lb/>
所謂集衆美以為善也<lb/>
　　　唐髙宗鎮庫墨<lb/>
<pb n="KR3j0104_WYG_008-13a"/>
近於内省任道源家見數種古墨皆生平未見多出御<lb/>
府所賜其家髙者有唐髙宗時鎮庫墨一笏重二斤許<lb/>
質堅如玉石銘曰永徽二年鎮庫墨而不著墨工名氏<lb/>
　　　十三家墨<lb/>
余為兒時於彭門宼鈞國家見其先世所藏李廷珪下<lb/>
至潘谷十三家墨斷珪殘璧璨然滿目其廷珪小挺嵗<lb/>
乆不見膠彩而書於紙間視之其墨皆非餘墨所及東<lb/>
坡先生臨郡日取試之為書杜詩十三篇各於篇下書<lb/>
<pb n="KR3j0104_WYG_008-13b"/>
墨工姓名因第其品次云<lb/>
　　　墨工製名多蹈襲<lb/>
墨工製名多相蹈襲其偶然耶亦好事者冀其精藝追<lb/>
配前人故以重名之也南唐李廷珪子承宴今有沈珪<lb/>
珪子宴又有關珪國初張遇後有常遇和之子又有潘<lb/>
遇谷之子黟川布衣張谷所製得李氏法而世不多有<lb/>
同時有潘谷又永嘉葉谷作油烟與潭州胡景純相上<lb/>
下而膠法不及陳贍之後又有梅贍云耿徳真江南人<lb/>
<pb n="KR3j0104_WYG_008-14a"/>
所製精者不減沈珪惜其早死藏墨之家不多見也<lb/>
　　　雜取樺烟<lb/>
三衢蔡瑫雖家世造墨而取烟和膠皆出衆工之下其<lb/>
煤或雜取樺烟為之止取利目前也<lb/>
　　　油松烟相半則經乆<lb/>
近世所用蒲大韶墨葢油烟墨也後見續仲永言紹興<lb/>
初同中貴鄭幾仁撫諭少師呉玠於仙人關囘舟自涪<lb/>
陵來大韶儒服手刺就船來謁因問油烟墨何得如是<lb/>
<pb n="KR3j0104_WYG_008-14b"/>
之堅乆也大韶云亦半以松烟和之不爾則不得經乆<lb/>
也<lb/>
　　　墨磨人<lb/>
一日謁章季子於富春之法門寺出廷珪墨半笏為示<lb/>
初不見膠彩云是其大父申公所藏者其墨匣亦作半<lb/>
笏様規製古朴是百餘年物東坡先生所謂非人磨墨<lb/>
墨磨人者不虛語也<lb/>
　　　桐華烟如㸃漆<lb/>
<pb n="KR3j0104_WYG_008-15a"/>
潭州胡景純專取桐油燒烟名桐花烟其製甚堅薄不<lb/>
為外飾以眩俗眼大者不過數寸小者圓如錢大每磨<lb/>
研間其光可鑑畫工寳之以㸃目瞳子如㸃漆云<lb/>
　　　廷珪四和墨<lb/>
余偶與曽純父論李氏對膠法因語及嘉禾沈珪與居<lb/>
彦實造墨再和之妙純父曰頃於相州韓家見廷珪一<lb/>
墨曰臣廷珪四和墨則知對膠之法寓於此也<lb/>
　　　唐水部李慥製墨<lb/>
<pb n="KR3j0104_WYG_008-15b"/>
王景源使君所寳古墨一笏葢其先待制公藏者背<lb/>
銘曰唐水部員外郎李慥製云諸李之祖也黎介然<lb/>
一見求以所用端石硏易之景源乆之方與後携硏<lb/>
至行朝有貴人欲以五萬錢易研景源竟惜不與也<lb/>
　<lb/>
　<lb/>
　<lb/>
　春渚紀聞卷八<lb/>
</p>
<p>
</p>
  </div>
<div>
                <head>春渚紀聞卷九</head>
    <p>
<pb n="KR3j0104_WYG_009-1a"/>
欽定四庫全書<lb/>
　春渚紀聞卷九　　　　　　宋　何薳　撰<lb/>
　　記研<lb/>
　　　端溪龍香硯<lb/>
臨汝史君黄莘任道所寳龍香硯端溪石也史君與其<lb/>
父孝綽字逸老皆有能書名故文房所蓄多臻妙美硯<lb/>
深紫色古斗様每貯水磨濡乆之則香氣襲人如龍腦<lb/>
者云先代御府中物任道既終其子材納之壙中<lb/>
<pb n="KR3j0104_WYG_009-1b"/>
　　　歙山斗星硏<lb/>
歙之大姓汪氏一夕山居漲水暴至遷寓莊戸之廬莊<lb/>
戸硯工也夜有光起于支牀之石異而取之使琢為硯<lb/>
石色正天碧細羅文中涵金星七布列如斗宿狀輔星<lb/>
在焉因目之為斗星研汪自是家道饒益懼為惡人所<lb/>
奪祕不語人每為周旋人一出必焚香再拜而視之方<lb/>
臘之亂亡之矣僧謙云<lb/>
　　　龍尾溪月硯<lb/>
<pb n="KR3j0104_WYG_009-2a"/>
三衢徐氏所寳龍尾溪石近貯水處有圓暈幾寸許正<lb/>
如一月狀其色明暗随月虧盈是亦異矣余母舅祝君<lb/>
子與之姻家數見之今不知所在<lb/>
　　　玉蟾蜍研<lb/>
呉興余拂君厚家所寳玉蟾蜍研其廣四寸而長幾倍<lb/>
中受墨處獨不出光云是南唐御府中物余與許師聖<lb/>
崇寜間過余氏借觀時君厚母喪在殯正懐研柩側已<lb/>
而聞袖中噴然有聲視之蜍腦中裂如絲葢觸尸氣所<lb/>
<pb n="KR3j0104_WYG_009-2b"/>
致也<lb/>
　　　端溪紫蟾蜍研<lb/>
紫蟾蜍端溪石也無眼正紫色腹有古篆玉溪生山房<lb/>
五字藏于呉興陶定安世家云是李義山遺研其腹疵<lb/>
垢直數百年物也其葢有東坡小楷書銘云蟾蜍爬沙<lb/>
到月窟𨼆避光明入岩骨琢磨黝頳出尤物雕龍淵懿<lb/>
傾澥渤安世屢欲易余東坡醉草未許而以拱璧易向<lb/>
叔堅矣即以進御世人不復見也<lb/>
<pb n="KR3j0104_WYG_009-3a"/>
　　　丁晉公石子硯<lb/>
黄叔幾為余言丁晉公好蓄瑰異宰衡之日除其周旋<lb/>
為端守屬求佳研其人至郡前後所獻幾數百枚皆未<lb/>
滿公意一日硯工見有飛鷺翹駐潭心意非立鷺之所<lb/>
因令沒水視之見下有圓石大如米斛塊處潭中似可<lb/>
挽取疑其有異即以白守集漁戸維舟出之石既登岸<lb/>
轉仄之若有涵水聲研工視之賀曰此必有寳石藏中<lb/>
所謂石子者是也相傳天産至珍滋䕃此潭以孕崖石<lb/>
<pb n="KR3j0104_WYG_009-3b"/>
散為文字之祥今日見之矣即叢手攻剖果得一石於<lb/>
泓水中大如鵞卵色紫玉也中剖之為二硏亟送其一<lb/>
公得之喜甚報書云研應有二何為留一自奉得無效<lb/>
雷豐城之留莫邪否此非終合之物也守曰天下至寳<lb/>
不可萃于一家以啓人貪心託以觧職後而獻而公以<lb/>
擅移陵寢事籍其家矣而研不知所在<lb/>
　　　金龍硯<lb/>
余友何持之滕莊敏之甥所蓄瑰異多外舅故物而有<lb/>
<pb n="KR3j0104_WYG_009-4a"/>
賞鍳為余言其親黨氏有先為端州者得二岩石硯璞<lb/>
藏之再世矣後其孫於京師得鐵鏡背銘髙古有道人<lb/>
請為磨治云湏得美石有鋒刅而不劌如端溪石者發<lb/>
其光彩則盡善矣因以一璞付之鏡湖以歸曰是非尤<lb/>
物硏璞殆希世之珍非與我百千不能賞余精識硏璞<lb/>
斯<hi>原去一字</hi>也其孫驚異許之而持璞去三日來示曰使公<lb/>
見其梗槩也細視之則石面脉理深青色盤絡如栢枝<lb/>
狀漫不曉其為何等物也道人索酒引滿大笑復持璞<lb/>
<pb n="KR3j0104_WYG_009-4b"/>
去曰後十日可賀請宿備所償之直吾將逰湖海不能<lb/>
待也及期出硯硯正圓中徑七八寸渾厚無眼於馬肝<lb/>
色中盤一金色龍頭角爪尾粲然畢具㑹有知者即以<lb/>
進御或言禁中先已有一研矣<lb/>
　　　吕老煆硯<lb/>
髙平吕老造墨常山遇異人傳燒金訣煆出視之瓦礫<lb/>
也有教之為硏者研成堅潤宜墨光溢如漆每研首必<lb/>
有一白書吕字為誌吕老既死法不授子而湯隂人盗<lb/>
<pb n="KR3j0104_WYG_009-5a"/>
其名而為之甚衆持至京師每研不滿百錢之直至吕<lb/>
老所遺好竒之士有以十萬錢購一研不可得者研出<lb/>
於陶而以金鐵物劃之不入為真余兄子碩所獲而作<lb/>
玉壺様者尤為竒物余嘗為之銘曰真仙戲幻其璞顧<lb/>
彼瓴甓為有慙徳範而為研以極其妙則金瓦幾於同<lb/>
價<lb/>
　　　澄泥研<lb/>
悟靖處士王衷天誘所藏澄泥研正紫色而堅澤如端<lb/>
<pb n="KR3j0104_WYG_009-5b"/>
溪石扣之鏗然有聲以金鐵劃之了無痕璺或疑是澤<lb/>
州吕老所作而研首無吕字其製巧妙非俗士所能為<lb/>
天誘云米元章見之名孫真人研是非故無所稽考自<lb/>
是一種佳物也<lb/>
　　　銅雀臺瓦<lb/>
相州魏武故都所築銅雀臺其瓦初用鉛丹雜胡桃油<lb/>
搗治火之取其不渗雨過即乾耳後人於其故基掘地<lb/>
得之鑱以為硏雖易得墨而終乏温潤好事者但取其<lb/>
<pb n="KR3j0104_WYG_009-6a"/>
髙古也下有金錫文為真每硯成受水處常恐為沙粒<lb/>
所隔去之則便成沙眼至難得平瑩者葢初無意為研<lb/>
而不加澄濾如後來吕硯所製也章序臣得之屬余為<lb/>
詩將刻其後云阿瞞恃姦雄挟漢令天下惜時無英豪<lb/>
磔裂異肩踝終令盗坏土埏作三臺瓦雖云當塗髙㑹<lb/>
有食槽馬人愚瓦何罪淪蟄翳梧檟錫花封雨苔鴛彩<lb/>
晦雲罅當時丹油法實非謀諸野因之好竒士探琢助<lb/>
揮寫歸參端歙材堅澤未渠亞章侯捐百金訪獲從吾<lb/>
<pb n="KR3j0104_WYG_009-6b"/>
詫興亡何復論徒足増忿罵但嗟瓦礫㣲亦以材用捨<lb/>
徒令瓴甓餘當擅瓊瑰<hi>原空一字</hi>士患徳不備不憂老田舍<lb/>
　　　南皮二臺遺瓦研<lb/>
魏武都鄴築三臺以居銅雀其一也最為壯麗後世耕<lb/>
者得其瓦於地中好事者斵以為研號為竒古歐陽文<lb/>
忠公嘗得於謝景山作歌以酬之者是也魏武既破袁<lb/>
紹於冀州紹死逐其子譚於南皮築臺以候望某軍而<lb/>
名曰袁候臺魏文帝與呉質從容遊集於南皮亦築臺<lb/>
<pb n="KR3j0104_WYG_009-7a"/>
以居名讌友至今南皮有二臺故址在焉人有得其遺<lb/>
瓦形製哆大擊之鏗然有聲吾之子薳取其斷缺者規<lb/>
以為研其堅與鐵石競屢敗工斷之具僅能窊之而特<lb/>
潤緻發墨可用知昔人創物制器雖甚㣲者皆所不茍<lb/>
非若後世之簡陋也此先君所序而薳銘之曰方峥嶸<lb/>
焕奕於一時之盛兮詎知夫隆棟必傾而華欀終折洎<lb/>
毁擲埋委於千載之下兮孰期乎澡澤薦藉而參夫文<lb/>
之而銘之曰鑄金為觚提携顛倒持指之宜發於𨼆奥<lb/>
<pb n="KR3j0104_WYG_009-7b"/>
寒暑燥濕不改其操君子寳之庶幾允蹈<lb/>
　　　古斗様鐵䕶研<lb/>
余兄宗勝所用鐵䕶研端溪石正紫色無眼古斗様温<lb/>
潤如玉為滌者堕地缺其受水處慨惜之餘乃取以漆<lb/>
固而鐵䕶其外中固無傷也薳銘之曰左瞽馬宫形則<lb/>
虧矣胸中之書振耀百世<lb/>
　　　呉興許採五硯<lb/>
呉興許採字師正字畫規模鍾司徒殆窺其妙自為兒<lb/>
<pb n="KR3j0104_WYG_009-8a"/>
時已有硏癖所藏具四方名品幾至百枚猶求取不已<lb/>
常言吾死則以硯甃壙無遺恨矣最佳者得蔡君謨所<lb/>
寳端溪研一圓厚寸餘中可徑尺色正青紫緣有一眼<lb/>
才如箸大名之景星助月又得二石一以分余玉堂様<lb/>
色紺青類洮河石面有十數暈金翠周間與孔雀毛間<lb/>
金花正相類甚宜墨而不知石所從出又一端石古斗<lb/>
様長尺餘馬肝色下有王禹玉丞相書玉堂舊物四字<lb/>
又圎研下岩石有二碧眼中極窪下温潤發墨師正常<lb/>
<pb n="KR3j0104_WYG_009-8b"/>
所用者莫養正為之銘曰圓如月窪如尊勿謂其琢削<lb/>
不巧見謂椎魯無文即而視之其中甚温又一端石玉<lb/>
堂様者授余深紫色無眼余命之曰端友且為之銘云<lb/>
君子取友必端子有韞玉之美復具眼而知黙祈漸摩<lb/>
以窮年為子之三益也<lb/>
　　　趙水曹書畫八硯<lb/>
水曹趙竦子立文章翰墨皆見重於前軰薳先博士為<lb/>
徐州學官日趙獻狀開鑿吕梁百歩之嶮置局城下最<lb/>
<pb n="KR3j0104_WYG_009-9a"/>
為周旋其重定華夷圖方一尺有半字如蠅頭而體製<lb/>
精楷蘇州張珙妙於刋鑱三年而後成甚自秘惜不易<lb/>
以與人與其所獲丁晉公家王右軍小楷樂毅論櫝藏自<lb/>
随得之者以為珍玩先子所得才三四數也其所用硯端<lb/>
石長尺餘濶七八寸温潤宜墨云端石若此大者至艱<lb/>
得求之十年而後獲上下界為八硯云性懶滌硯又不<lb/>
奈宿墨滯筆日用一硏八日而周始一濯之則常用新<lb/>
硯矣故名八面受敵云<lb/>
<pb n="KR3j0104_WYG_009-9b"/>
　　　趙安定提研製<lb/>
硯譜稱唐人最重端溪石每得一佳石必梳而為數板<lb/>
用精鐵為周郭青州人作此至有名家者歴代寳余於<lb/>
崇寜間見安定郡王趙徳麟丈所用一枚作提硏製紹<lb/>
興四年後拜公于錢塘湧金門賜第出研案間云生平<lb/>
玩好盡喪盗手而此硏常所受用復外様拙貪者不取<lb/>
得周旋至今余亦撫之悵然也近章伯深偶於錢塘鐵<lb/>
肆中得一枚絶與趙類而非是也求易余東坡所畫鵲<lb/>
<pb n="KR3j0104_WYG_009-10a"/>
竹而得之工製堅密今人不能為也<lb/>
　　　龍尾溪研不畏塵垢<lb/>
涵星研龍尾溪石風字様下有二足琢之甚薄先博士<lb/>
君得之於外姪黄材成伯黄以嗜硏求為婺源簿既至<lb/>
顧視一老硯工甚至秩滿而研工餞之百里探懐出此<lb/>
研為贐且言明府三年之乆所收無此研也黄始責其<lb/>
不誠工云凡臨縣者孰不欲得佳研每硏必得珍石則<lb/>
龍尾溪當泓為鯨海不給也此石嵗採不過十數幸善<lb/>
<pb n="KR3j0104_WYG_009-10b"/>
䕶之然研如常硏無甚佳者但用之至灰埃垢積經月<lb/>
不滌而磨墨如新此為勝絶耳先子性率不耐勤滌得<lb/>
此用之終身云莫養正為之銘曰膚寸之珍雲蒸霧出<lb/>
小而有容如摩詰室老何肺腸與之為一季子受之周<lb/>
旋勿失<lb/>
　　　鄭魁銘研詩<lb/>
永嘉林叔睿所藏端石馬蹄様深紫色厚寸許面徑七<lb/>
八寸下有鄭魁銘詩隷字甚竒云仙翁種玉芝耕得紫<lb/>
<pb n="KR3j0104_WYG_009-11a"/>
玻璃磨出海鯨血鑿成天馬蹄潤應通月窟洗合就雲<lb/>
溪常恐魍魎奪山行亦自携硯之妙美盡於銘詩而末<lb/>
句所寄㫖哉<lb/>
　　　李端叔銘僧研<lb/>
比丘了能蓄端研古斗様青紫色有二眼碧暈活潤背<lb/>
有李端叔銘云踏碓是向上機不識字是第一義遂乃<lb/>
傳子傳孫至今為祥為瑞有美了能比丘人上長出一<lb/>
頭各字半露消息伎倆非聞思修發明前身不識字後<lb/>
<pb n="KR3j0104_WYG_009-11b"/>
身湧出江河流墨可<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一能兩身具眼者識李文家集<lb/>
遺此銘故錄之<lb/>
　　　躍魚見水石中<lb/>
徐州䕶戎陳臯供奉行田間遇開墓者得瑪瑙盂圎淨<lb/>
無雕鏤紋盂中容二合許疑古酒巵也陳用以貯水注<lb/>
硯因間硯之中有一鯽長寸許遊泳可愛意為偶汲<hi>原空</hi>
<hi>一字</hi>水得之不以為異也後或疑之取置缶中盡出餘水<lb/>
驗之魚不復見復酌水滿中湏臾一魚泛然而起以手<lb/>
<pb n="KR3j0104_WYG_009-12a"/>
取之終無形體可拘復不可知為何寳也余視之數矣<lb/>
時水曹趙子立被㫖開鑿吕梁之嶮辟陳督役目覩斯<lb/>
異因言其頃在都下偶以百錢於相國寺市得一異石<lb/>
將為紙鎮遇一玉工求以錢二萬易之趙不與玉工歎<lb/>
息數四曰此寶非余不能精辨餘人一錢不直也持歸<lb/>
幾年了無他異其季子康不直工言以斧破視之中有<lb/>
泓水一鯽躍出撥剌于地急取之亡矣是亦斯盂之類<lb/>
也余又記虜庭雜記所載晉出帝既遷黄龍府虜主新<lb/>
<pb n="KR3j0104_WYG_009-12b"/>
立召與相見帝因以金盌魚盆為獻金盌半猶是磁云<lb/>
是唐明皇令道士葉法静冶化金藥成㸃磁盆試之者<lb/>
魚盆則一木素盆也方圓二尺中有木紋成二魚狀鱗<lb/>
鬛畢具長五寸許若貯水用則雙魚𨼆然湧起頃之遂<lb/>
成眞魚覆水則宛然木紋之魚也至今句容人鑄銅為<lb/>
洗名雙魚者用其遺製也<lb/>
　　　銅蟾自滴<lb/>
古銅蟾蜍章申公研滴也毎注水滿中置蜍研亥不假<lb/>
<pb n="KR3j0104_WYG_009-13a"/>
人力而蜍口出泡泡殞則滴水入研已而復吐腹空而<lb/>
止米元章見而甚異之求以古書博易申公不許後失<lb/>
之或見之寶晉齋申公之孫伯深云<lb/>
　　　雷斧研銘<lb/>
余經霅川偶得數雷斧於耕夫雖小大不等而體皆如<lb/>
玉因擇其厚者窪而為研膚理鋭澤取墨磨研而墨光<lb/>
可鑒但恨其大而薄者不容窪治則以鐡為周郭如青<lb/>
州提研所製亦凡案間一尤物也因銘之曰石化殞星<lb/>
<pb n="KR3j0104_WYG_009-13b"/>
龍雨刀槊是從震霆散墜風雹形實斧也其質玉璧窪<lb/>
而為硯以資鋭澤與翰墨而周旋誅姦䛕之死魄<lb/>
　<lb/>
　<lb/>
　<lb/>
　<lb/>
　<lb/>
　春渚紀聞卷九<lb/>
</p>
<p>
</p>
  </div>
<div>
                <head>春渚紀聞卷十</head>
    <p>
<pb n="KR3j0104_WYG_010-1a"/>
欽定四庫全書<lb/>
　春渚紀聞卷十　　　　　　宋　何薳　撰<lb/>
　　記丹藥<lb/>
　　　序丹竈<lb/>
丹竈之事士大夫與山林學道之人喜於談訪者葢七<lb/>
八也然不知皆是仙藥丹頭也自三茅君以丹陽嵗歉<lb/>
死者盈道因取丹頭㸃銀為金化鐵為銀以救饑人故<lb/>
後人以煆粉㸃銅名其法曰丹陽以死砒㸃銅者名其<lb/>
<pb n="KR3j0104_WYG_010-1b"/>
法曰㸃茆亦有取丹頭初轉伏朱以養黄茆死磂以乾<lb/>
汞如漢之王陽婁敬唐之成弼近世王揵成鵶嘴金以<lb/>
助國用者不可謂世無此法也但得之者真龜毛兎角<lb/>
而為之致禍者十八九也如東坡先生楊元素内相皆<lb/>
密受真訣知而不為者章申公黄八座道夫皆訪求畢<lb/>
世費資鉅萬而了無一遇者<lb/>
　　　鳯翔僧煆朱鎔金<lb/>
東坡先生初官鳯翔日遇一老僧謂之曰我有煆法欲<lb/>
<pb n="KR3j0104_WYG_010-2a"/>
以相授幸少憇我廬也坡語僧曰聞之太守陳公嘗求<lb/>
而不與我固無欲乃以見授何也僧曰我自度老死無<lb/>
日而法當傳人然為之者多因致禍非公無可授者但<lb/>
勿妄傳貪人耳後陳公知坡得之懇求甚力度不可不<lb/>
與陳得而為之不乆果敗官而歸其法以一藥煆朱取<lb/>
金之不足色者随其數每一分入煆朱一錢與金俱鎔<lb/>
既出坯則朱不耗折而金色十分耳頴濵遺老亦詳記<lb/>
之龍川錄云<lb/>
<pb n="KR3j0104_WYG_010-2b"/>
　　　居四郎伏硃煆丹砂<lb/>
密院編修居世英之父居四郎者少遇異人得煆朱法<lb/>
其法取辰錦顆塊砂不計多少以一藥鋪葢煆之朱已<lb/>
伏火即日用炭火二兩空養不論嵗月要用即取水銀<lb/>
與足色金對母結成母砂子取煆朱細研以津調勻塗<lb/>
砂毬上熾炭十斤籠砂煆之俟火半紫熖起去火出寳<lb/>
淬梅水中則俱成紫磨金不再坯溶便可製器用也而<lb/>
老居未嘗對人言亦未輙用一錢也臨終呼世英語之<lb/>
<pb n="KR3j0104_WYG_010-3a"/>
曰我之煆法世唯語韓魏公矣非魏公徳業之厚餘人<lb/>
不可授也我亦不當授汝汝分中合得後自當有授汝<lb/>
者然亦素知我有此法必費妄求訪以盡資用因語數<lb/>
法皆不能成寳世謂爇法者授之并語目覩數人緣此<lb/>
而致禍者以戒之<lb/>
　　　瓢内出汞成寳<lb/>
承議郎賀致中為余言任徳翁之猶子嘗随徳翁入都<lb/>
艤舟相國寺橋遇一道人邀坐茶肆手出小藥瓢云吾<lb/>
<pb n="KR3j0104_WYG_010-3b"/>
視官人葢留心丹竈有年而未有所得者今能施我百<lb/>
錢當以此瓢為贈夜以水銀一兩投中翌早收取二兩<lb/>
乾銀也任意謂必無此理然亦不能違其請傾箧得百<lb/>
錢與之袖瓢而歸夜取汞試納瓢中置之枕間次夕醉<lb/>
中探手撼瓢則其聲董董然汞如故也置之不復視一<lb/>
日徳翁湏汞為用任欣然取器分取既傾器中則堅凝<lb/>
成寳矣入火烹煉了無耗折自此夕注晨取無不成寳<lb/>
者葢真仙丹藥所製汞感丹氣自然凝結但不知出瓢<lb/>
<pb n="KR3j0104_WYG_010-4a"/>
始凝之理向使在瓢即堅則破瓢而取止於一作而已<lb/>
此亦真仙神化無方非塵凡之可理度者任無妻孥之<lb/>
累資用素窮既日獲一星之利於是厚為已奉不踰年<lb/>
一病而卒瓢亦随失之也<lb/>
　　　丹陽化銅<lb/>
薛駝蘭陵人嘗受異人煆砒粉法是名丹陽者余嘗從<lb/>
惟湛師訪之因請其藥取藥帖抄二錢匕相語曰此我<lb/>
一月養道食料也此可化銅二兩為爛銀若就市貨之<lb/>
<pb n="KR3j0104_WYG_010-4b"/>
煆工皆知我銀可再入銅二錢比常直每兩必加二百<lb/>
付我也其藥正白而加光璨取棗肉為圎俟溶銅汁成<lb/>
即投藥甘鍋中湏臾銅汁惡類如鐵屎者膠着鍋面以<lb/>
消石攪之傾槽中真是爛銀雖經百火柔軟不變也此<lb/>
余所躬親試而不誣者後亦許傳法而賊亂不知所在<lb/>
矣<lb/>
　　　煆消愈疾制汞<lb/>
姑蘇查先生得煆消石法章申公與之為莫逆而法不<lb/>
<pb n="KR3j0104_WYG_010-5a"/>
傳也嘗遇一病僧而憫之取消作盂令日煎水飲之服<lb/>
之月餘病良已僧有周旋過而詢其由以飲煎水為言<lb/>
是僧素知查術曰此伏消所成也當取汞置盂中就火<lb/>
試之果致汞死僧更以為希世之遇即往禮謝再三且<lb/>
語其盂之異復懇求其法查曰法固未易傳而前盂用<lb/>
力將竭可携來為公加藥為之也僧取盂授查即碎盂<lb/>
别鎔門臨大河俟消成汁即鉗投水中曰我初但欲起<lb/>
師之疾不意無厭至此也僧懊恨而歸<lb/>
<pb n="KR3j0104_WYG_010-5b"/>
　　　㸃銅成庚<lb/>
法空首座無相師霅川人與余為姻家待制公沈純誠<lb/>
之季也一舉不第遂祝髮以求出世法間亦留心煆事<lb/>
嘗於焦山與僧法全語及㸃化而全云我術正是㸃茆<lb/>
耳空曰出家兒豈當更學此若一有彰敗則所喪多矣<lb/>
全曰我法異此止以一藥㸃銅為金而所患制銅無法<lb/>
於骨董袋中携行或為人所窺爾因出一紙褁視空質<lb/>
溪沙也而加重且抄數錢匕令空烹之通夕不能成汁<lb/>
<pb n="KR3j0104_WYG_010-6a"/>
呼全訊之全笑曰人得此視之溪砂也豈知實銅耶復<lb/>
取白藥少許投之砂始融化出火視之真金也空拜禮<lb/>
稱賛云目所未見也復日加延欵且請其術全曰我不<lb/>
惜術但我有前誓且恐起貪人妄費之心反致竒禍實<lb/>
無益於人也請為師言其自也我年二十無家為道人<lb/>
同侣三人共學丹竈歴年無成因紹聖元年七月十五<lb/>
日相語曰我軰所學遊訪未逺今當各散行以十年為<lb/>
期却以此月此日㑹于此地道人無累是日不至即道<lb/>
<pb n="KR3j0104_WYG_010-6b"/>
死矣遂舉酒為約三人者散往川陕京洛間我即留二<lb/>
浙轉首之間忽復至期出豐樂橋三人者次第俱集相<lb/>
待歡甚劇飲數日各出所得方訣叅較之内一茆法差<lb/>
似簡易即試為之而銅色不盡一人曰我於成都藥市<lb/>
遇一至人得去暈藥彼云竒甚而我未試也因取同烹<lb/>
而色益黄意謂藥少未至増藥再烹及出坯中則真金<lb/>
矣更相驚喜袖市肆中云良金也衆復相與謀曰常聞<lb/>
京師鑾家金肆為天下第一若往彼市之無疑則真仙<lb/>
<pb n="KR3j0104_WYG_010-7a"/>
秘術也復被而行至都以十兩就市鑾氏取其家金較<lb/>
之則體柔而加紫熖即得髙直以歸時共寓相國寺東<lb/>
客邸中復相慶曰我軰窮訪半生今幸遇此可以安心<lb/>
養道矣萬一未能免俗則飲酒食肉可畢此生今當共<lb/>
作百兩分以為别即市半邊宫醖大嚼酣飲而烹銅不<lb/>
虞銅汁濺發火延于屋風勢暴烈不可救撲火馬四至<lb/>
三人者醉甚而我獨㣲醒徑破烟熖從稠人中脱命而<lb/>
出懼有捕者素善泅即投汴水順流而下度過國門下<lb/>
<pb n="KR3j0104_WYG_010-7b"/>
鎻始敢登岸方在水中即悔過祈天且誓為僧及不復<lb/>
再作或遇幹大緣事不能成就當啓天為之不敢毫髮<lb/>
為已用也況敢傳人乎若首座有未了緣事可與衆集<lb/>
福者我當分藥㸃治雖百兩不靳也空既聆其説亦不<lb/>
敢深逼之一旦不告而去後不知所在其徒三人二人<lb/>
醉甚不支焚死一人就捕受杖亦數日而卒<lb/>
　　　草制汞鐵皆成庚<lb/>
朝奉郎劉均國言侍其父吏部公罷官成都行李中水<lb/>
<pb n="KR3j0104_WYG_010-8a"/>
銀一箧偶過溪渡箧塞遽脱急求不獲即攬取渡傍叢<lb/>
草塞之而渡至都乆之偶欲汞用傾之不復出而斤重<lb/>
如故也破箧視之盡成黄金矣本朝太宗征澤潞時軍<lb/>
士於澤中鎌取馬草晚歸鎌刀透成金色或以草燃釡<lb/>
底亦成黄金焉又臨安僧法堅言有歙客經於潜山中<lb/>
見一蛇其腹漲甚蜿蜒草中徐遇一草便嚙破以腹就<lb/>
磨頃之漲消如故蛇去客念此草必消漲毒之藥取至<lb/>
箧中夜宿旅邸鄰房有過人方呻吟牀第間客就訊之<lb/>
<pb n="KR3j0104_WYG_010-8b"/>
云正為腹漲所苦即取藥就釡煎一盃湯飲之頃之不<lb/>
復聞聲意謂良已至曉但聞鄰房滴水聲呼其人不復<lb/>
應即起燭燈視之則其人血肉俱化為水獨遺骸卧牀<lb/>
急挈裝而逃至明客邸主人視之了不測其何為至此<lb/>
及潔釡炊飯則釡通體成金乃密瘞其骸既乆經赦客<lb/>
至邸共語其事方傳外人也<lb/>
　　　糝製<lb/>
嘉禾墨工沈珪言其賣墨廬山過僧了希語及丹竈夜<lb/>
<pb n="KR3j0104_WYG_010-9a"/>
宿其廬希探箧取一藥示沈玉琥珀色稱取二錢重用<lb/>
水銀一兩同入鐵銚中以盞覆之置火上頃之作嬰兒<lb/>
聲即開視以稱稱之并藥成一兩二錢黄金矣希言此<lb/>
是死硫也又言臨安一山寺前有翁媪市餅餌為給而<lb/>
寺有僧日出坐其肆凡二十年察其翁媪日用無過費<lb/>
而純質如一一日密語之曰我有乾汞法未嘗語人念<lb/>
爾翁媪甘貧於井市且老矣可坐受安逸翁媪即謝而<lb/>
受其方并面乾汞示之數日翁媪復携餅餌造僧房見<lb/>
<pb n="KR3j0104_WYG_010-9b"/>
僧云誠謝老師見惠袐方以休養二老然老夫婦亦自<lb/>
有一薄術自謂不作不食不敢妄享甘心餅肆以畢餘<lb/>
生也乃出藥於僧前取汞糝製即成黄金矣老僧慙恧<lb/>
禮謝翁媪云吾二十年與神仙俱而不知真凡骨也翁<lb/>
媪既歸明日僧出訪之則空室矣<lb/>
　　　市藥即乾汞<lb/>
朝奉郎軍器監丞徐建常余姊丈也建安人其父宣義<lb/>
公故農家子後以市藥為生性好施惠遇人有急難如<lb/>
<pb n="KR3j0104_WYG_010-10a"/>
在已也貧乏求濟傾資與之不吝焉暇日乗舟至郡與<lb/>
一道士同載如舊相識道士從容謂公曰子有隂徳我<lb/>
所秘乾汞法當以授子可廣所施也即䟽方示公并令<lb/>
公市藥與汞取汞置鐵銚中以藥少許糝上復以器覆<lb/>
之置火上湏臾聞銚中嬰兒聲即掲起示之汞已枮矣<lb/>
公徐取汞并以所示方褁之以謝道士曰我之薄施未<lb/>
足及物要當竭力所致為之此不願為也天或下憫我<lb/>
未有子倘遣吾得一起家之子是吾願也即投汞與方<lb/>
<pb n="KR3j0104_WYG_010-10b"/>
潭水中道士笑謝曰我非所及也是嵗建常生至年十<lb/>
四始令從其姊丈陳庸器讀書且囑之曰吾待汝十年<lb/>
遊學若至期不第即還代我掌藥肆也建常十八嵗考<lb/>
中上舎髙等二十四果於季常寜榜中登科如公約也<lb/>
　　　藥瓦成金<lb/>
李樞公慎副車李瑋之曽孫云其季公雄帥祕藏王先<lb/>
生手化金瓦遇好事常出而示之且言初長主召㨗至<lb/>
為設酒謂之曰聞先生能化金可得一見否㨗曰此亦<lb/>
<pb n="KR3j0104_WYG_010-11a"/>
戲劇耳時坐爐側㨗令取新瓦一片手叚之取所酌酒<lb/>
盃置湯鼎上投瓦其中抄少藥糝上復注湯滿盃酒散<lb/>
湯已耗半取瓦視之則兩角浸湯處皆成紫磨金而一<lb/>
角元是新瓦也又餘杭陳祖徳云嘗見吕吉甫家藏婁<lb/>
敬所化藥金重三十兩元是片瓦而布紋仍在也<lb/>
　　　變鐵器為金<lb/>
閤門宣事陳安正云其姻家劉朝請者在鎮江常延顧<lb/>
一道人臨行借取案間鐵銚云欲道中煖酒用既與之<lb/>
<pb n="KR3j0104_WYG_010-11b"/>
數日其子相遇泗上道人以紙數重封銚還劉囑曰慎<lb/>
勿遺墜至家呈其尊因大笑曰銚不直百錢何用見還<lb/>
又封䕶如此其勤也即置之閒處一日取銚作糊既滌<lb/>
濯之視銚柄有五指痕反轉握處皆成紫金色驚歎累<lb/>
日傳玩親友無不歎賞者葢是其真氣所化也<lb/>
　<lb/>
　<lb/>
　春渚紀聞卷十<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷六</head> <lb/>
    <p>
<pb n="KR3j0152_WYG_006-1a"/>
欽定四庫全書<lb/>
　蟫精雋卷六<lb/>
　　　　　　　　　　　　明　徐伯齡　撰<lb/>
　　　温公詞<lb/>
司馬温公製錦堂春詞極纎麗予得梁溪漫志而讀之<lb/>
殊不似公作者豈公精華發見不得而揜詞筆夐出韞藉<lb/>
之外然含蓄感慨一唱三嘆所謂樂而不淫哀而不傷者<lb/>
歟詞云紅日遲遲虚廊轉影槐隂迤邐西斜綵筆工夫難<lb/>
<pb n="KR3j0152_WYG_006-1b"/>
狀晚景煙霞蝶尚不知春去漫遶幽砌尋花奈猛風過<lb/>
後縱有殘紅飛向誰家　始知青鬢無價嘆飄零官路<lb/>
荏苒年華今日笙歌發裏特地咨嗟席上青衫濕透<lb/>
筭感舊何止琵琶怎不教人易老多少離愁散在天涯<lb/>
　　　陶九成像贊<lb/>
鐵崖贊陶九成畫像云信若納而信孚乎衆人機若杜而<lb/>
勇奪乎三軍經之明也傳未傳於汲冢之秘翰之古也補<lb/>
未補於石鼓之文人徒知其放者有以納髙風於羲皇<lb/>
<pb n="KR3j0152_WYG_006-2a"/>
之上又孰知其成者可以致來儀於有虞氏之君者耶<lb/>
　　　東坡捷切<lb/>
宋劉貢父攽觴客子瞻有事欲先起劉調之曰幸早裏<lb/>
且從容蓋以杏棗李三果貫從容一藥坡曰奈這事須<lb/>
當歸柰蔗柿亦三果貫當歸一藥其㨗切如此<lb/>
　　　陽臺栁<lb/>
文潞公知成都喜行樂有飛語至京師御史何郯字聖徒<lb/>
蜀人告歸上遣察之李少遇謂公曰無足慮因迎謁聖徒<lb/>
<pb n="KR3j0152_WYG_006-2b"/>
於漢川同郡㑹有妓善舞聖徒喜之問其姓曰楊聖徒曰<lb/>
所謂陽臺栁者少遇取妓帕題詩曰南國佳人號細腰東<lb/>
臺御史惜妖嬈從今喚作陽臺栁舞盡東風萬萬條命其<lb/>
妓歌之數日聖徒至成都頗嚴重潞公彦博一日宴聖徒<lb/>
迎其妓雜府妓中歌其詞以酌聖徒聖徒每為之醉事<lb/>
與陶穀使江南事相類詳見邵氏聞見録<lb/>
　　　漢唐畨將<lb/>
予觀漢武臨終欲以金日磾輔政而日磾辭以臣本降人而<lb/>
<pb n="KR3j0152_WYG_006-3a"/>
朝廷托以重柄則使四方輕朝廷以為無人諒哉其忠誠也唐<lb/>
契苾何力為薛萬鈞兄弟所誣太宗怒欲除萬鈞兄弟名且<lb/>
以萬鈞勲爵賜何力何力辭以用蕃將而黜功臣且使四方輕<lb/>
朝廷斯二人者雖異世而同心其忠誠耿乎日星至今猶生氣<lb/>
凛凛也孰謂降將無仁心耶故知世未嘗無好人也噫<lb/>
　　　謝公墩<lb/>
王荆公安石謝公墩詩我名公字<hi>闕</hi>
　　　　　　　　　　　　　尚隨公當時有言公在<lb/>
<pb n="KR3j0152_WYG_006-3b"/>
朝廷則爭新法居林下則與謝公爭墩詩話載之詳矣<lb/>
然其製則自唐人夫戍蕭闗妾在呉西風吹妾妾憂夫<lb/>
一行書寄千行淚寒到君邊衣到無句法來山谷亦有<lb/>
鮑老當場笑郭郎<hi>闕</hi>
　<lb/>
　　　范周詩豪<lb/>
宋遺佚范周字無外文正公希文姪孫贊善純古之子<lb/>
負才不羈工詩詞無意榮逹安貧自樂未嘗屈折於<lb/>
<pb n="KR3j0152_WYG_006-4a"/>
人所賦詩甚多時出傑句如詠懷云一瓢有道泰山重<lb/>
五鼎不義鴻毛輕其氣㮣硉兀類如此<lb/>
　　　江東謡<lb/>
平陳記先是江東謡多唱王獻之桃葉歌及大軍迎於<lb/>
六合鎮其水名桃葉果乗陳舡而渡竟符不用楫之䜟<lb/>
　　　楊妹子<lb/>
南村陶九成宗儀書史㑹要楊氏宋寧宗皇后妹時稱<lb/>
楊妹子書法類寧宗馬逺畫多其所題往往詩意闗涉<lb/>
<pb n="KR3j0152_WYG_006-4b"/>
情思人或譏之<lb/>
　　　蓬萊女官<lb/>
徐清諱靜之蓬萊女官也卜西里王氏詩作謝體書效<lb/>
山谷妍妙可喜陳后山詩云蓬萊仙子補天手筆妙詩<lb/>
清萬世功肯效黄家元祐脚信知人厄匪天窮<lb/>
　　　稼軒二妾<lb/>
田田錢錢辛稼軒幼安二妾也皆因其姓而名之俱善<lb/>
筆札嘗代稼軒修尺牘瞿存齋曰向在鄉庠日見畫蛺<lb/>
<pb n="KR3j0152_WYG_006-5a"/>
蝶小畫題曰付楊妹子梁教諭教中謂為楊皇后妹然<lb/>
無他左驗竟不能為之著筆後在大梁藩府見真書千<lb/>
文一卷題曰呉皇后仇百戸復初謂宋髙宗后然亦别<lb/>
無實跡終亦不敢為加跋語也今見宗儀此集始有以<lb/>
得其實云已上凡三條<lb/>
　　　洪内翰妾<lb/>
宋洪内翰邁有妾名翠翹善墨竹自題曰翠翹戲筆字<lb/>
畫婉眉程大昌題詩云戲作風枝斜再惱玉堂夢<lb/>
<pb n="KR3j0152_WYG_006-5b"/>
　　　清平樂<lb/>
豹隠紀談載有妓趨庭陳狀石次仲因作清平樂詞云<lb/>
醉紅宿翠髻嚲烏雲墜管是夜來不得睡那便今朝早<lb/>
起春風滿搦腰肢階前小立多時恰恨一畨風雨想應<lb/>
濕透鞵兒流麗可愛<lb/>
　　　鐵崖祭文<lb/>
楊鐵崖廉夫送釋鎮靜菴住倪峯有云雨花臺上碧雲<lb/>
合清唳亭前白鶴歸靜菴首肯曰老䥫十四言大勝山<lb/>
<pb n="KR3j0152_WYG_006-6a"/>
門一疏既而靜菴死公往弔祭之舉舊詩案誄曰天寒<lb/>
白鶴歸今其何往日暮碧雲合招之或來尚饗又祭沙<lb/>
湖金母文終篇曰白<hi>闕</hi>
　<lb/>
如生定楚語也<lb/>
　　　六更<lb/>
瞿存齋歸田詩話載汪水雲詩敘亡宋事云亂傳籌殺<lb/>
六更之句初疑六更之說後見豹隠紀談載楊誠齋萬<lb/>
<pb n="KR3j0152_WYG_006-6b"/>
里詩天上歸來有六更乃知宋内帳樓五更絶梆皷變<lb/>
作謂之蝦蟇更禁門方開百官隨入所謂六更者也外<lb/>
方謂之攅㸃云<lb/>
　　　韓彦洪傳<lb/>
蛻巖張仲舉先生作韓彦洪傳<hi>闕</hi>
<pb n="KR3j0152_WYG_006-7a"/>
</p>
<p>
<pb n="KR3j0152_WYG_006-8a"/>
　<lb/>
　<lb/>
　<lb/>
　　　然財人心果可死乎此亦蛻巖先生之作也周<lb/>
月西傳事同王弼故不録云<lb/>
　　　擬老饕賦<lb/>
蘇文忠公有老饕賦近有某為擬老饕賦雖近俳諧亦<lb/>
有所刺云賦曰齒刺唇揺心煎腹熬常眼落於鐺銚每<lb/>
<pb n="KR3j0152_WYG_006-8b"/>
動情於厨庖晨之興也掃半椀之豆粥飡數甑之雪糕<lb/>
時方凜也盪三百之卯酒圖一朝之醄醄方投箸而捫<lb/>
腹一噯腐而心嘈嗟夫物理豈消兮幻體有漏人情可<lb/>
却兮賓席難逃海味之去酒也而實於小器非肉之不<lb/>
飽也而尤便<hi>平聲</hi>於大蟹蟹團臍而巨殻魚帶子而多醪<lb/>
遇若人於春臺饗東家之大豪葢新舊宜於合和而生熟<lb/>
異於烹庖飲福者則必覆盞歠醢者亦嘗哺糟每嘗遍<lb/>
於市食終莫及於家殽切縁孟嘗之門多喜不速之客<lb/>
<pb n="KR3j0152_WYG_006-9a"/>
大扺劉伶之宴悉尊洪量之豪易索得於需豐物可足<lb/>
於蠐螬故先生之願遊者綺席深不戀乎綈袍利觜尖<lb/>
頭兮深鄉䣊之吉凶尋香逐氣兮裒醵金以遊遨既盍<lb/>
簮而發笑何凈盤而見嘲先生嘲笑而尋起東厮而上<lb/>
苑右見章淵稿簡贅筆云<lb/>
　　　詩闗風教<lb/>
華亭張東海汝弼先生善草書由成化丙戌進士歴官<lb/>
郎署晚任江西南安守嘗有詠宋史二詩云女中堯舜<lb/>
<pb n="KR3j0152_WYG_006-9b"/>
豈虚名惜也垂簾月晝明後世春秋誰秉筆應將斧鉞<lb/>
示儀刑真史鉞也又云一枝薛荔二千銀買得中原萬<lb/>
里塵縱有龍鱗與風雨不知艮嶽屬何人有黍離之悲<lb/>
又梅嶺聞鷓鴣云曉行梅嶺鷓鴣啼草樹荒凉路欲迷<lb/>
莫道哥哥行不得馬蹄南北又東西有一唱三嘆之餘<lb/>
意時有妖人王臣以左道媚中貴得授錦衣千戸以採<lb/>
藥為名請以中貴偕出川廣直𨽻兩浙等處買辦民不<lb/>
堪命而藩臬巡鎮大臣皆不敢誰何有司承迎奔命不<lb/>
<pb n="KR3j0152_WYG_006-10a"/>
暇尤且百般掯索科歛財物及回為各巡鎮守令交章<lb/>
飛劾而科道併彈於是憲皇天威震怒斬首傳詣其所<lb/>
歴地方梟示嗚呼其惡報之著耶東海初至南安適聞<lb/>
其事作詩曰過嶺囊箱下瀨船丁夫晝夜少安眠薄田<lb/>
蕩盡猶輸税惡客時來横索錢窮髪東南皆赤子舉頭<lb/>
西北是青天不才無計甦民困食禄乘軒自赧然凡此<lb/>
皆有闗風教<lb/>
　　　聶東軒<lb/>
<pb n="KR3j0152_WYG_006-10b"/>
景泰間臨川聶東軒大年分教吾杭仁和邑庠書法為<lb/>
當時獨步而詩尤工人得片紙隻字不啻聮珠合璧嘗<lb/>
作湖上送友人詩云秦人鞭石揮雷斧日車飜動扶桑<lb/>
樹至今海眼塞不盡留與遊人載歌舞冷泉一派東南<lb/>
奔雲影倒侵玻璃盆魚鱗蚌鷸粲可數菱芡蒲荷奚足<lb/>
論呉儂甘向呉中老相逢只説西湖好二八紅粧陌上<lb/>
花春風競鬭湖邊草太平官府不索錢壚頭酒徒多醉<lb/>
眠輕舟短棹唱歌去紅鯉吹花銀浪圓薄宦錢唐凡兩<lb/>
<pb n="KR3j0152_WYG_006-11a"/>
度玉驄慣識西湖路緑酒從來不用賖黄鸝也解留人<lb/>
住青衫白髪興悠悠無限詩情付水漚却憶長公多感<lb/>
慨未容白傅擅風流送君湖南歌此曲楊桞飛花春酒<lb/>
熟他時何處最相思湖上年年春草緑他作率稱是<lb/>
　　　瑇瑁<lb/>
宋范石湖成大桂海虞衡志瑇瑁形似龜黿背甲十三<lb/>
片黑白班文相錯鱗差以成一背其邊裙襴缺齧如鋸<lb/>
齒無足而有四鬛前兩鬛長狀如檝後兩鬛極短其上<lb/>
<pb n="KR3j0152_WYG_006-11b"/>
皆有鱗甲以四檝棹水而行海人養以鹽水飼以小鮮<lb/>
俗傳甲子庚申日輙不食謂之瑇瑁齋日其說甚俚<lb/>
　<lb/>
　<lb/>
　<lb/>
　<lb/>
　<lb/>
　蟫精雋卷六<lb/>
</p>
<p>
</p>
  </div>
</body>
</text>
</TEI>
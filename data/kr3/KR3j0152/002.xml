<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷二</head> <lb/>
    <p>
<pb n="KR3j0152_WYG_002-1a"/>
欽定四庫全書<lb/>
　蟫精雋卷二<lb/>
　　　　　　　　　　　　明　徐伯齡　撰<lb/>
　　　唐詩用字<lb/>
唐人詩中用字平仄與今人不同嘗言之矣今以未言<lb/>
者再言之唐彦謙春雨詩云燈檠昏魚目薰烟咽麝臍<lb/>
<hi>檠作去聲</hi>王建贈李翺旗旛四面下營稠手詔頻來老將憂<lb/>
每日城南空挑戰不知生縛入唐囚<hi>挑作上聲</hi>又劉夢得贈<lb/>
<pb n="KR3j0152_WYG_002-1b"/>
日本僧云為問中華學道者幾人雄猛得寧馨<hi>寧作平聲</hi>程泰<lb/>
之演蕃露又云唐都長安語音非東南北比於詩句考<lb/>
之如緑浪東西南北路紅闌三百九十橋十當作諶字<lb/>
讀也為問長安日如何不相離又却似東風相欺得夜<lb/>
來吹折數枝花相當讀作厮晚來幽獨恐傷神<hi>恐讀作去聲</hi>
王建宫詞云新睡起來思舊夢見人忘却道勝常<hi>勝作平聲</hi>
又斷腸猶繫琵琶絃<hi>琵讀作備</hi>凡此律詩不叶律矣<lb/>
　　　古詩用字<lb/>
<pb n="KR3j0152_WYG_002-2a"/>
文苑英華云凡前人用韻有兩音而不可輙改者如吳<lb/>
均酬别詩押亮字韻下云七寶雕華裝裝唐韻側亮反<lb/>
行裝也而藝文類聚改作仗又孟浩然送辛大不及詩<lb/>
押汝字韻上云日暮獨悲余余與予同葢上聲也而楚<lb/>
詞目𣺌𣺌兮愁予亦然而集本改作緒又李乂贈同行<lb/>
人詩驄馬何嘗驅正用樂府驄馬驅事唐韻驅區遇反或<lb/>
改為駐而不知前已押節序催難駐矣又如朱休駕幸<lb/>
太學賦各呈才而切磋磋七過反而或改作效課楊濤<lb/>
<pb n="KR3j0152_WYG_002-2b"/>
穿九曲珠賦乍見規行之迕迕於武反回曲貌而一本<lb/>
改作迓尤非<lb/>
　　　古詩用字<lb/>
白居易賀雨詩已責寛三農正用左傳晉悼公已責事<lb/>
謂止逋責也而集本文粹並作責已非又董思恭日詩<lb/>
滄海十枝暉見山海經扶桑九日居下枝一日居上枝<lb/>
而或作十丈非是<lb/>
　　　用事之誤<lb/>
<pb n="KR3j0152_WYG_002-3a"/>
長門怨詩劉早云昭陽更漏不堪聞耿緯云聞道昭陽<lb/>
宴楊衡云望望昭陽信不來劉媛云愁心和雨到昭陽<lb/>
王貞白云昭陽歌舞伴按昭陽趙昭儀所居非陳后長<lb/>
門宫事也又梁范靜妻沈氏昭君怨詩早信丹青巧重<lb/>
賂洛陽人按西京雜記毛延夀長安杜陵人則非洛陽<lb/>
矣<lb/>
　　　誤唐人詩<lb/>
杜牧李給事詩元禮退歸緱氏學緱當作綸按膺本潁<lb/>
<pb n="KR3j0152_WYG_002-3b"/>
川人綸氏屬潁川膺免官歸綸氏教授常千人又白居<lb/>
易澗底松詩金張世禄黄憲貧牛衣寒賤貂蟬貴黄憲<lb/>
本牛醫兒衣字誤而集本又改作原憲貧詳上下文其<lb/>
誤多矣<lb/>
　　　愛妾換馬考<lb/>
愛妾換馬詩見張祐集樂府亦然而文苑乃作陳標未<lb/>
知孰是其詩云粉閤香銷華廏空忍將行雨換追風休<lb/>
憐柳葉雙睂緑却愛桃花兩耳紅侍宴永辭春色裏趂<lb/>
<pb n="KR3j0152_WYG_002-4a"/>
朝休立漏聲中恩勞未盡情先盡暗泣長嘶兩意同<lb/>
　　　宫苑花考<lb/>
唐李益宫苑花詩露濕晴花春殿香月明歌吹在昭陽<lb/>
似將海水添宫漏共滴長門一夜長葢宫苑詩也題誤<lb/>
而又昭陽事非長門乃長信也<lb/>
　　　方干雪詩<lb/>
方干集序雪寄喻鳬詩密片無聲急復遲紛紛猶勝<lb/>
落花時逡巡不覺藏莎渚宛轉偏宜傍柳枝透室虚<lb/>
<pb n="KR3j0152_WYG_002-4b"/>
明非月照滿空回散是風吹髙人坐卧才方逸援筆應<lb/>
成六出詞又有一篇集中不載而或以為杜荀鶴作而<lb/>
杜集中亦無詩云密片繁聲久未銷縈廻飛霰轉飄颻<lb/>
澄江莫蔽長流色衰栁難粘自動條濕氣添寒酣酒夜<lb/>
素花迎曙捲簾朝此時行徑無人迹惟望徽之問寂寥<lb/>
　　　少年行<lb/>
李百藥少年行少年飛翠葢上路動金鑣始酌文昌酒<lb/>
新吹弄玉簫少年子歡樂盡芳朝千金笑裏面一搦掌<lb/>
<pb n="KR3j0152_WYG_002-5a"/>
中腰掛纓豈憚宿落珥不勝嬌少年子無辭歸路遥文<lb/>
粹乃以前句少年子改作少年不歡樂何以盡芳朝後<lb/>
句改作寄語少年子無辭歸路遥文勢反淺葢後人添<lb/>
改未可與不知者道耳<lb/>
　　　夏清侯傳<lb/>
宜春王從謙作夏清侯傳侯姓干氏諱秀字聳之渭川<lb/>
人也曾大父仲森碧虚郎大父挺凌雲處士父太清方<lb/>
隠於幽閴輙以卓立卿自名衣緑綬珮玉玦秦聞之就<lb/>
<pb n="KR3j0152_WYG_002-5b"/>
拜銀緑大夫秀始在胚胎已有祖父相生而操持面目<lb/>
凜然僉曰鳳雛而文虎乳而斑秀之謂也不日間昂霄<lb/>
聳壑姿態猗猗逺勝其父久之才堅可用時秦王病暑<lb/>
席温為下常侍不稱㫖有言秀甚忠能碎身為王得之<lb/>
必如意王亟召使者駕追鋒車旁午於道既至引對王<lb/>
大恱詔柄臣金開剖喻秀以古鼎新之義然後剖析其<lb/>
材刮削其麄編度全又教其方直縝密於是風來得能<lb/>
一變有司奏上殿王宣㫖云恨識卿晚賜姓名為平瑩<lb/>
<pb n="KR3j0152_WYG_002-6a"/>
封夏清侯真食嶰谷三百戸瑩以賜姓名改字少覃自<lb/>
此槐殿虚敞玉窻邃深瑩専奉起居往往屏疎妃嬪以<lb/>
身藉瑩向之喘雷汗雨隠不復見如超熱海登廣寒宫<lb/>
王病良愈謂左右曰瑩每近吾則四體生風神志增爽<lb/>
雖古清香清郎何以尚兹寵遇益隆椻曹侍郎羽果支<lb/>
頭使臣水卷足功臣添憑皆出其下瑩暇日休沐萬殊<lb/>
水醮酣百穗香辟榖安居詠籜兮之詩以自娯感子猷<lb/>
此君之稱嫌牧之夫人之謗回視作甲者勞於魏武為<lb/>
<pb n="KR3j0152_WYG_002-6b"/>
冠者小於漢髙白虎殿之虚名童子寺之寡援未嘗不<lb/>
傷其類而長太息也不懈於位前後五年秋歸田園夏<lb/>
直軒閣功日大無何秦王有寒疾不可以風席温再幸<lb/>
兼拜羅木周為斗圍藍蒙厚中為邊幅將軍同司卧起<lb/>
瑩絶不占蹤跡卷而不舒潦倒塵埃中每火雲排空日<lb/>
色如燄則憶昔悲今淚數行下乃上表乞骸骨得請以<lb/>
便就第終王世不用子嗣節襲國有罪除其封人以凝<lb/>
秋叟呼之既不契風雲但以時見於士庶家亦得人之<lb/>
<pb n="KR3j0152_WYG_002-7a"/>
歡心後世尚循瑩業流落遍於四方惟西北地寒故轍<lb/>
迹不至云<hi>從謙南唐李九子也</hi>
　　　徽宗詠金芝<lb/>
宋葉坦齋竇筆衡載宣和元年秋道徳院奏金芝生駕<lb/>
幸觀因幸蔡京家鳴鑾堂置酒時蔡京有詩徽宗即席<lb/>
賜和曰道徳方今喜迭興萬邦從化本天成定知金帝<lb/>
來為主不待春風便發生其後女真入中原以宣和七<lb/>
年冬至京師十一月二十五日城破時太史預借立春<lb/>
<pb n="KR3j0152_WYG_002-7b"/>
出土牛以迎新嵗竟無助於事遂成詩䜟<lb/>
　　　朝雲詞<lb/>
東廣孫蕡仲衍我皇明國初人文名當世嘗於棲禪寺<lb/>
作朝雲詞并序記其跡奇偉博贍序云嵗十月<hi>闕</hi>
<pb n="KR3j0152_WYG_002-8a"/>
　<lb/>
　　　　　　　　其一曰妾本<hi>闕</hi>
　<lb/>
　<lb/>
　　其二曰杏花疎雨<hi>闕</hi>
　<lb/>
　<lb/>
其三曰零落殘魂<hi>闕</hi>
<pb n="KR3j0152_WYG_002-8b"/>
　<lb/>
　　　　　　　　　　　　　　　　其四曰家居<lb/>
錢塘<hi>闕</hi>
　<lb/>
　　　　　　　　　　其五曰記得雲間<hi>闕</hi>
　<lb/>
　<lb/>
　　　　其六曰愁雲漢<hi>闕</hi>
<pb n="KR3j0152_WYG_002-9a"/>
　　　　　　　　　　　　　　　　　　其七曰<lb/>
東望<hi>闕</hi>
　<lb/>
　　　　　　　　　　　　其八曰三生石<hi>闕</hi>
　<lb/>
　<lb/>
　　　　　　其九曰萬紫千紅<hi>闕</hi>
　<lb/>
<pb n="KR3j0152_WYG_002-9b"/>
　<lb/>
　　其十曰身前身後<hi>闕</hi>
<pb n="KR3j0152_WYG_002-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0152_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　　　　　　　　按陶九成書史㑹要朝雲字子<lb/>
<pb n="KR3j0152_WYG_002-11a"/>
霞云<lb/>
　　　動物植物<lb/>
邵康節先生曰動物自首生植物自根生自首生命在<lb/>
首自根生命在根又曰飛者棲木食木鷹鸇之毛猶木<lb/>
也走者棲草食草虎豹之毛猶草也飛之類喜於風而<lb/>
敏於飛上走之類喜土利於走下在水者不瞑在風在<lb/>
地瞑走之類上睫接下睫飛之類下睫接上睫類使之<lb/>
然也水類出水則死風類入水則死然有出入之類者<lb/>
<pb n="KR3j0152_WYG_002-11b"/>
龜鼈鵞鳬之類是也<lb/>
　　　星律異名<lb/>
二十八宿天文星各有異名如房星一名天駟又名天<lb/>
閑心名大火而詩又稱三星言其體也箕亦詩稱南箕<lb/>
斗亦名南斗牛名牽牛女名嬃女虚則書稱星虚室詩<lb/>
稱營室壁又名東壁昴又名旄頭畢詩稱天畢井又名<lb/>
東井鬼名輿鬼星名七星書又稱星鳥翼又名天倡又<lb/>
若十二律夾鍾又名圜鍾林鍾又名函鍾又八風東明<lb/>
<pb n="KR3j0152_WYG_002-12a"/>
庶風詩又稱谷風南景風詩又稱凱風之類是也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0152_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蟫精雋卷二<lb/>
</p>
<p>
</p>
  </div>
</body>
</text>
</TEI>
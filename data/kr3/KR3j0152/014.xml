<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷十四</head> <lb/>
    <p>
<pb n="KR3j0152_WYG_014-1a"/>
欽定四庫全書<lb/>
　蟫精雋卷十四<lb/>
　　　　　　　　　　　　明　徐伯齡　撰<lb/>
　　　火神廟記<lb/>
杭州教塲在郡城西北隅成化甲午鎮守浙江司設監<lb/>
太監李公義重修葺之於講武堂後仍建火神廟求户<lb/>
部尚書兼翰林院學士知制誥兼國史經筵官眉山萬<lb/>
公安為文以記云杭州火神廟在郡城西北隅教塲講<lb/>
<pb n="KR3j0152_WYG_014-1b"/>
武堂後廟舊未有乃鎮守司設監太監李公所創既成<lb/>
伻來屬記於予或曰火有神乎曰有之五行在天地間<lb/>
佐元氣以成化包六合而無際亘萬古而不息故曰鬼<lb/>
神之為徳其盛矣乎夫所謂鬼神不外乎隂陽五行而<lb/>
五行之火乃陽之精也自火而論之根於四徳則為亨<lb/>
發於四時則為夏列於八卦則為離形於五色則為赤<lb/>
成於五味則為苦凝精於天則為熒惑脩靈於地則為<lb/>
衡霍在十榦則為柔兆彊圉在十二枝則為大荒落敦牂<lb/>
<pb n="KR3j0152_WYG_014-2a"/>
燧人洩其祕而啓其源祝融司其職而衍其流或鑽木<lb/>
而生或擊石而出或猛火油得水而發或水晶艾映日<lb/>
而起人徒見其切於日用者烹㸑而已鼓鑄而已殊不<lb/>
知用之於兵器者為礟為銃為鎗為箭與夫火禽火獸<lb/>
雀杏之類蓄造化之精靈極人事之機巧其有功於國<lb/>
家武備最大且要夫天下之物莫不皆有神司之况司<lb/>
火之神乃盛徳之神乎浙江為天下雄藩李公悉心練<lb/>
武以圖保障凡諸火器皆造如式乃徳司火之神思報<lb/>
<pb n="KR3j0152_WYG_014-2b"/>
其功故治神棲如此經始於成化甲午之秋九月落成<lb/>
眀年之冬十一月有堂有亷有庫有庖像設彩繪既具<lb/>
既<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>嵗時奉祀必嚴必潔故繫之以詩以侑享曰維火之<lb/>
生維陽之精實切民用尤利於兵神礟神銃神鎗神箭<lb/>
其迅如雷其熾如電式奮英稜以摧不庭窫窳鑿齒靡<lb/>
不就擒國威既張醜類以滅永寧邦家維神之烈歳丁<lb/>
酉立石廡下<lb/>
　　　伍喬<lb/>
<pb n="KR3j0152_WYG_014-3a"/>
詩史伍喬張洎少相友善張為翰林學士眷寵優異伍<lb/>
為歙州通判作詩寄張戒去僕曰張遊宴時投之一日<lb/>
張與僚友近郊㑹讌歡甚僕投詩詩云不知何處好消<lb/>
憂公退携壺即上樓職事久參侯伯幕夣魂長到帝王<lb/>
州黄山向晚盈軒翠黟水舍春遶郡流遥想玉堂多暇<lb/>
日花時誰伴出城遊張得詠動容久之為言於上召還<lb/>
為考功員外郎<lb/>
　　　頤菴詩<lb/>
<pb n="KR3j0152_WYG_014-3b"/>
永樂間國子祭酒頤菴胡先生儼若思南昌人幼嘗得<lb/>
道園虞雍公文法以故詩文獨歩一時寧藩為之序其<lb/>
集謂其能振師道而得古人作文作詩之妙亦有所見<lb/>
而云耳嘗與纂修性理五經四書大全之列盖自曽王<lb/>
二學士而下獨公為最稱當時有題環清樓云螺川一<lb/>
碧遶滄洲洲上蕭郎起畫樓杜若雨晴紅日曉蓼花風<lb/>
冷紫霞秋閒來捲幔通江燕醉後凭闌看野鷗亦有髙<lb/>
樓臨㑹府西山南浦思悠悠月夜獨酌云萬里無雲碧<lb/>
<pb n="KR3j0152_WYG_014-4a"/>
落髙月眀如水見秋毫銀河斷鴈衝寒過錦樹驚烏向<lb/>
夜臯窗下盈盈看露菊樽前粲粲斫霜螯醉來悟得陶<lb/>
然趣妙理都將付濁醪讀莊子云漆園髙蹈百無憂一<lb/>
念灰來萬事休世俗等閒珠彈鵲人生空自壑藏舟熊<lb/>
經未若虚無守蝶化還從混沌遊隠几嗒焉吾喪我形<lb/>
全精復更何求秋日漫題云新秋病起復支頤試捲疎<lb/>
簾强賦詩獨愛顔含分性分虚勞郭璞問耆龜井梧墜<lb/>
葉應憐早籬菊藏花未覺遲萬里碧天清似洗一襟凉<lb/>
<pb n="KR3j0152_WYG_014-4b"/>
思看雲移題倪元鎮畫絶句云雲林髣髴米南宫落筆<lb/>
孤髙絶俗蹤來往五湖三泖上畫船秋水看芙蓉雨餘<lb/>
江上數峯青落木瀟瀟鴈在汀錦瑟一彈秋月白碧雲<lb/>
深處有湘靈琴歌十六章今摘其十其一重華被袗衣<lb/>
二女裸且恭泠泠五絃上拂拂來薫風其二猗蘭被谷<lb/>
風河水美洋洋龜山無斧柯天道終茫茫其三闗雎首<lb/>
國風登歌諧八音如何房中曲幽幽多楚吟其四魏侯<lb/>
聽古音端冕惟恐瞑鄭衛奏新聲欣然不知倦其五師<lb/>
<pb n="KR3j0152_WYG_014-5a"/>
延溺清商師曠冩清角白雲從天來風雲震寥廓其六<lb/>
長卿工詞賦浩蕩追逺遊嗟嗟臨卭曲䙝俚等俳優其<lb/>
七㸑下焦桐尾價重千黄金一落文姬手飜作胡笳音<lb/>
其八棗樹懐赤心其外多棘枝博勞雙翼長空歌阿得<lb/>
脂其九耿耿别鶴操凄凄雉朝飛嗟哉髮已白不寐空<lb/>
攬衣其十御風神浩浩化蝶夢悠悠獨有離騷古孤臣<lb/>
淚不收皆非嘲吟風月而已<lb/>
　　　明妃曲<lb/>
<pb n="KR3j0152_WYG_014-5b"/>
頤菴胡祭酒若思明妃曲云邊地皆草白琵琶多苦音<lb/>
獨留青塜在直是漢恩深得少陵之意矣存齋瞿先生<lb/>
宗吉有絶句亦云獨抱琵琶淚滿襟單于寕比漢恩深<lb/>
他年塜上青青草絶以虞姬一片心至如王介甫則云<lb/>
漢恩自淺今自深人生樂在相知心即此可見不忠甚<lb/>
矣雖然西漢之失天下不在匈奴而在蕭墻之内也當<lb/>
武宣之時闢地萬里重譯而來王者不可以枚計出師<lb/>
破敵之盛前古所未有呼韓郅支稽首闕下元帝茍能<lb/>
<pb n="KR3j0152_WYG_014-6a"/>
奮武宣之餘烈懐逺安邇施御戎之大策因其來朝絶<lb/>
其請婚和親之議豈不為有漢宗英哉夫何以優柔庸<lb/>
懦之才竟使紅粉逺嫁辱及宫閫而咎畫工不知禍由<lb/>
聚麀之母后外戚累世擅政馴致釀成新室移鼎之變<lb/>
千古不能無憾焉故予詠明妃亦有鄙句云樊青延夀<lb/>
誠堪死何不先圖王政君坐是故也<lb/>
　　　當家故事<lb/>
王銍四六話唐鄭準為荆南節度使成汭從事汭本姓<lb/>
<pb n="KR3j0152_WYG_014-6b"/>
郭為代作乞歸姓表云名非霸越浮舟難效於陶朱<lb/>
志在投秦出境遂稱於張禄其後范文正公隨母冐<lb/>
姓朱以朱説登第後乞還姓表遂用之云志在投秦<lb/>
出境遂稱於張禄名非霸越乗舟偶効於陶朱議者<lb/>
謂雖襲用古人全語然本實范氏當家故事非攘竊<lb/>
也<lb/>
　　　户羽生傳<lb/>
予友慈谿周克敬名旋亦號存齋以明經登成化丁<lb/>
<pb n="KR3j0152_WYG_014-7a"/>
未進士第擢南京户科給事中未第時講教呉興之<lb/>
餘偕予同寓邸數年知其善詩文尤工古選嘗書<lb/>
扇作户羽生傳云户羽生其先出於孤竹君之裔避<lb/>
秦亂偕徐福入海島國於扶桑之區漢興臣順入中<lb/>
國令人輩出世濟厥美有為王司徒障汚塵者有佐<lb/>
范魯公去酷吏者有棄官家居而見歎於班婕妤者<lb/>
惟趙宋時一人隨邵宏淵屯符離搖清凉而不肯協<lb/>
心李顯忠以致費師喪律大為時義所鄙要之亦非<lb/>
<pb n="KR3j0152_WYG_014-7b"/>
其咎也其後子孫散處四外族屬甚衆惟居金陵及<lb/>
閩中者尤著至生殆百葉于兹矣生性簡質厭先世<lb/>
紈綺之習好衣褚衣骨格稜稜然狷介寡合惟與銅<lb/>
山君之幼子及角氏子訂盟為交凡其卷舒之機括<lb/>
皆二子為之主也生又長於簸弄之才與之處者往<lb/>
往挹其清風而敬之皆稱之曰清風先生户羽其别<lb/>
號也生嘗不為世用擯之滕子之國處篋中衣冠藍<lb/>
縷形容稿悴人或憐而欲起之則堅持不可曰吾固<lb/>
<pb n="KR3j0152_WYG_014-8a"/>
知當出此非其時耳遂退處舊隠晏如也迨夫大明<lb/>
當天朱夏啓運生乃自奮曰出處貴以時躭禄嗜進<lb/>
者為貪貪不可也肥遁忘世者為固固亦不可也今<lb/>
遭時際㑹吾將出而為國播仁風蘇世之鬱煩矣乎<lb/>
遂彈冠曵履而進漸見親幸已駸駸於掌握之地矣<lb/>
昔蘧瑗邦有道則仕邦無道則可卷懐宣尼稱為君<lb/>
子若生殆能踵其遺芳者乎又自跋云昌黎公作毛<lb/>
頴傳竒崛卓越後人慕之徃徃步武有作區區薄技<lb/>
<pb n="KR3j0152_WYG_014-8b"/>
烏敢效兹第以懐志未遂欲乘時奮發故寓筆以自<lb/>
見耳又題扇云雲鵬搏北溟蟪蛄擇平原大小雖有<lb/>
殊各已充其天人生百年期倐忽浮漚然百年貴適<lb/>
志胡為形所牽麟閣存虚名負郭遺荒阡繁華竟何<lb/>
為愴然哀昔賢又嘗寄予閨情詩云弄晴遲日透花<lb/>
明睡起銀屏酒半醒試上小樓舒倦眼陌頭楊栁易<lb/>
為情雙鴛淺印翠痕微閒步荒苔出竹扉小徑愛看<lb/>
飛蛺蝶不知花露濕春衣非尋常事章句業塲屋者<lb/>
<pb n="KR3j0152_WYG_014-9a"/>
可同日語也<lb/>
　　　擬宫詞<lb/>
古人無題閨怨宫詞去婦等詩皆非直述景物故事悲<lb/>
愁哀怨而已其間特寓孤臣孽子流落及忠良志士與<lb/>
時不偶情不能忘托以寡妻怨女因事感懐以伸其情<lb/>
耳慈谿楊名父子器少有文名聰悟穎敏為一時同門<lb/>
所推許以眀經領成化丙午浙魁登丁未進士第嘗擬<lb/>
宫詞作一年景序凡唐律三十三章録以寄予兹拔其<lb/>
<pb n="KR3j0152_WYG_014-9b"/>
尤者識之其春日宫詞云困人天氣日遲遲宫院深沉<lb/>
午漏稀簾襯緑痕芳草滿水流紅膩落花飛一緘消息<lb/>
闗魚鑰萬疊愁懐壓鳳扉最是平生心性癖惜春常是<lb/>
怕春歸其立夏宫詞云一春長只怕春歸昨夜春歸總<lb/>
不知愁緑怨紅空有恨墮香飄粉總成悲杜鵑哭處雲<lb/>
迷月螻蟈鳴時水滿池日給金錢三百貫從今何處買<lb/>
花枝其秋夜宫詞云丁當鐵馬屋西東一曲悲歡意萬<lb/>
重總有長愁隨髮白也無佳句冩霜紅綵雲縹緲通三<lb/>
<pb n="KR3j0152_WYG_014-10a"/>
島眀月嬋娟照大宫促織不知人意嬾遶牀終夜泣西<lb/>
風其除夕宫詞云院院燒燈夜不眠屠蘇分歳啓芳筵<lb/>
儺名已進金吾仗守夜時聽玉漏傳獸鼎香薫芸葉細<lb/>
蓮臺風定燭花圓眀朝早上長生殿共祝皇圖億萬年<lb/>
其忠愛藹然溢于言表<lb/>
　　　崇安柳七冢<lb/>
栁七名永字耆卿崇安白水人長於詞范蜀公嘗曰仁<lb/>
宗四十二年太平鎮在翰苑十餘載不能出一語歌詠<lb/>
<pb n="KR3j0152_WYG_014-10b"/>
乃於耆卿詞見之仁宗嘗曰此人任從花前月下淺斟<lb/>
低唱豈可令仕宦遂流落不偶卒於襄陽死之日家無<lb/>
餘財羣妓合金塟之于建安南門外每春日上塜謂之<lb/>
弔栁七<lb/>
　　　尹字<lb/>
眀皇雜録蘇頲幼時京兆尹訪其父瓌既去瓌命頲詠<lb/>
尹字即應聲云丑雖有足甲不成身見君無口知伊少<lb/>
人其敏捷如此<lb/>
<pb n="KR3j0152_WYG_014-11a"/>
　　　散人稿<lb/>
先府君由宣徳丁未狀元馬愉榜進士第兄弟同科時<lb/>
號聨璧故遂以為字歴官太僕丞晚守湖南之寶慶無<lb/>
何値部使者有私隙誣以非罪為羣黨所陷謫為塞外<lb/>
民天順改元與例陳訴得白有復起之命以疾卒于京<lb/>
素有文名所著詩文甚夥有西湖散人稿六卷已夀諸<lb/>
梓多故以來挾之隨寓及喪還抵臨清為閘水衝激舟<lb/>
覆僅得䕶柩行李悉沒於洪流因憶幼侍書室嘗誦題<lb/>
<pb n="KR3j0152_WYG_014-11b"/>
壁二詩云存誠固是人無間克己能令衆所歸半㸃浮<lb/>
雲須净掃一規完月更光輝紛譁勢利從他擾專静工<lb/>
夫不我違如此路頭方入道顔何人也亦堪希力學必<lb/>
須令志篤為人端在立心髙韓歐文譽海天闊李杜詩<lb/>
名今古豪青史千年須尚友螢窗十載莫辭勞果能進<lb/>
歩希前哲未必終教困草茅論交詩云交游誰似古人<lb/>
情春夢秋雲未可憑溝壑不援徒汎愛寒暄有問但虚<lb/>
名陳雷義重踰膠漆管鮑交深托死生此道今人棄如<lb/>
<pb n="KR3j0152_WYG_014-12a"/>
土歳寒惟有竹松盟題畫眉鳥云野性從來不受羇隨<lb/>
聲百囀任髙低也曽鎖向雕籠聽不及林間恣意啼枯<lb/>
荷鶺鴒圖云秋色荒凉景物殘池荷半老水生寒鶺鴒<lb/>
好似人兄弟不暫分飛赴急難用録以存手澤云<lb/>
　　　子卿圖<lb/>
浙閫公子王景聲嘗出子卿牧羝圖筆力精勁用墨濃<lb/>
淡適宜誠宋人之絶筆也詩凡數十首皆宣徳正統間<lb/>
縉紳手翰卷終一絶乃東吳夏問所作卷中之詠無能<lb/>
<pb n="KR3j0152_WYG_014-12b"/>
出其右其詩云不將漢節涴沙塵十九年來萬里身誰<lb/>
道白沙黄草外牧羊原是牧麒麟彼循常蹤而蹈故轍<lb/>
者奚可以語此耶<lb/>
　　　評花<lb/>
錢唐功言予嘗評花品以梅有林下之風杏有閨房之<lb/>
態桃如倚門市娼李如東隣貧女<lb/>
　　　王霞卿<lb/>
進士鄭殷彞旅遊㑹稽寓唐安寺先粉壁有題云琅琊<lb/>
<pb n="KR3j0152_WYG_014-13a"/>
王氏霞卿光啓三年陽春二月登于是閣臨軒軫恨覩<lb/>
物増悲雖看煥爛之花但比凄凉之色時有輕綃捧硯<lb/>
小玉觀題詩云春來引歩暫尋幽愁見風光倚寺樓正<lb/>
好開懐對烟月雙眉不展自如鈎鄭生和云題詩仙子<lb/>
此曽遊應是尋春别鳳樓賴得從來未相識免教錦帳<lb/>
對銀鈎霞卿乃邑宰韓嵩自京師挈之任所嵩遇暴冦<lb/>
而卒鄭生欣然謁之時霞卿竟辭以疾而不見焉但令<lb/>
總角婢子輕綃持詩荅曰君是雲霄折桂身聖朝方切<lb/>
<pb n="KR3j0152_WYG_014-13b"/>
用儒珍正堪西上文塲戰空向中途泥婦人鄭得詩大<lb/>
慙而退<lb/>
　　　女人詠史<lb/>
宋朱淑真錢塘民家女也能詩詞偶非其類而悒悒不<lb/>
得志往往形諸語言文字間有詩云鷗鷺鴛鴦作一池<lb/>
誰知羽翼不相宜東君不與花為主何事休生連理枝<lb/>
所著有斷腸詩十卷傳於世王唐佐為之傳後村劉克<lb/>
荘嘗選其詩若竹揺清影罩紗窗兩兩時禽噪夕陽謝<lb/>
<pb n="KR3j0152_WYG_014-14a"/>
却海棠飛盡絮困人天氣日初長之句為世膾炙嘗賦<lb/>
詠史詩云筆頭去取萬千端後世由他恣意瞞王伯謾<lb/>
分心與跡到成功處一般難非婦人可造當時趙眀誠<lb/>
妻李氏號易安居士詩詞尤獨歩縉紳咸推重之其緑<lb/>
肥紅痩之詞及人與黄花俱痩之語傳播古今又寵栁<lb/>
嬌花之言為詞話所賞識晦菴朱子云今時婦人能文<lb/>
只有李易安與魏夫人李有詠史詩云兩漢本繼紹新<lb/>
室如贅疣所以嵇中散至死薄殷周中散非湯武得國<lb/>
<pb n="KR3j0152_WYG_014-14b"/>
引之以比王莽如此等語豈女子所能以是方之淑真<lb/>
似不及也然易安晚年失節汝舟而為其所薄至與昝<lb/>
處厚手劄言猥以桑榆之晚景配兹駔儈之下才而淑<lb/>
真怨形流蕩至云欲將一卷傷心淚寄與南樓薄倖人<lb/>
雖有才致全徳寡矣<lb/>
　　　葡萄詩<lb/>
僧温日觀能詩善寫葡萄精緻不俗世多寶之予一日<lb/>
於友人處觀其大畫四輻而皆有題品其自作也格律<lb/>
<pb n="KR3j0152_WYG_014-15a"/>
不拘率意而就惟記得一絶云曽向流沙取梵書草龍<lb/>
珠帳滿征途輕包短策難將帶記得西風月上初言不<lb/>
盡而意有餘堪膾炙也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0152_WYG_014-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蟫精雋卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷九</head> <lb/>
    <p>
<pb n="KR3j0152_WYG_009-1a"/>
欽定四庫全書<lb/>
　蟫精雋卷九<lb/>
　　　　　　　　　　　　明　徐伯齡　撰<lb/>
　　　仁人之言<lb/>
宋和魯公凝有觀畫鷹獵兔詩云雖是丹青物沉吟亦<lb/>
可傷君夸鷹眼疾我憫兔心忙豈動騷人興惟増獵客<lb/>
狂鮫綃百餘尺争及製衣裳范文正公仲淹見之歎曰<lb/>
真仁人之言也予惟世之詠物題畫者果能注此意耶<lb/>
<pb n="KR3j0152_WYG_009-1b"/>
　　　悼鐵崖<lb/>
夢觀講師名守仁字一初我國初之髙僧洪武間仕為<lb/>
僧録司右講經幼學於鐵崖楊先生亷夫先生卒講師<lb/>
哭之詩云玉笙聲斷泣龍君撼樹蚍蜉謾作羣一代春<lb/>
秋尊正統兩朝冠冕在斯文他生有約尋圓澤後世何<lb/>
人識子雲舊業門生今幾在下車空拜馬陵墳所謂情<lb/>
詞兩到恩義兼盡者也講師又宿參寥泉詩云新構層<lb/>
層出翠霞古泉歴歴走金沙潛公麗語無人鑑憔悴西<lb/>
<pb n="KR3j0152_WYG_009-2a"/>
風白藕花又題翡翠圖云見說炎州進翠衣網羅一日<lb/>
徧東西羽毛亦足為身累那得秋林静處棲又詠雪蘆<lb/>
鶺鳹圖云斷石殘蘆雪半消悲鳴如念弟兄遥北風原<lb/>
上重回首愧殺淮南尺布謡皆非徒作感慨尤深亦可<lb/>
以觀世道之變矣<lb/>
　　　蘇武慢<lb/>
國初三山林鴻子羽嘗作蘇武慢八章曠視一世今録<lb/>
其其四云家本儒流身穿縫掖出入義途仁里洞鑒心<lb/>
<pb n="KR3j0152_WYG_009-2b"/>
機冥捜海嶽博得一貧如洗作賦南宫吟詩北苑萬句<lb/>
不如杯水問先生何苦如斯祗是好之不已　最愛是<lb/>
竹寺秋眠花樓夜飲醉倒不知天地禮法之徒是非評<lb/>
論看得不如螻蟻勘破興亡超乎流俗莫怪不營生理<lb/>
吐胷中萬斛珠璣㡬箇富人能比豪氣為何如哉<lb/>
　　　噴嚏<lb/>
栁氏舊聞唐𤣥宗於諸昆弟友愛彌篤呼寧王為大哥<lb/>
每與諸王同食因食之次寧王錯<hi>七過反</hi>喉噴上髭王驚<lb/>
<pb n="KR3j0152_WYG_009-3a"/>
慚不已上顧其惶竦欲安之黄幡綽曰不是錯喉是噴<lb/>
帝上大恱<lb/>
　　　閒忙<lb/>
幼甞見小說載東坡山谷行閒忙令有云閒似忙蝴蝶<lb/>
雙雙過粉墻忙似閒白鷺窺魚立淺灘石湖范成大有<lb/>
睡起詩乃用閒裏忙静中動之句尤道人所未甞言為<lb/>
可嘉也詩云憨憨與世共兒嬉兀兀從人笑我癡閒裏<lb/>
事忙晴晒藥静中機動夜争碁心情詩卷無佳句時節<lb/>
<pb n="KR3j0152_WYG_009-3b"/>
梅花有好枝熟睡覺來何所欠氊根香軟飯流匙意思<lb/>
冲澹雍容閒雅氊根事見蜀僧蒸豚詩嘗讀東坡仇池<lb/>
筆記云王中令全斌平蜀還入一寺主僧醉甚公欲斬<lb/>
之求蔬食云有肉無蔬進蒸豚甚美公命賦蒸豚詩立<lb/>
成云嘴長毛短淺含臕乆向山中食藥苖蒸處已将蕉<lb/>
葉裹熟時兼用杏漿澆紅鮮雅稱金盤飣軟滑真堪玉<lb/>
筯桃若把氊根來比並氊根自合喫藤條公大喜與紫<lb/>
衣師號氊根謂羊也<lb/>
<pb n="KR3j0152_WYG_009-4a"/>
　　　表裏風雅<lb/>
宋參寥有絶句云髙巖有鳥不知名欵語春風入戸庭<lb/>
百舌黄鸝方用事汝音雖好復誰聴可與鴛鴦青蠅詩<lb/>
表裏予謂似為東坡詩案事設也<lb/>
　　　米老菴<lb/>
吕居仁軒渠録云米元章居鎮江甞於甘露寺榜其所<lb/>
寓曰米老菴後大火惟李衛公塔及米老菴獨存元章<lb/>
作詩云神護衛公塔天留米老菴有戲之者各添兩字<lb/>
<pb n="KR3j0152_WYG_009-4b"/>
云神護李衛公塔颯天留米老娘腌臢葢元章母入内<lb/>
為收生婆也元章以母故命官云<lb/>
　　　薩天錫<lb/>
元薩都拉字天錫本西域人官至閩省憲司知事能詩<lb/>
以賦宫詞得名其四時宫詞可謂豪險富麗者矣<lb/>
　　　紅塵一騎<lb/>
唐杜牧之過華清宫長安西望繡成堆山頂千門次第<lb/>
閒一騎紅塵妃子笑無人知是荔枝來<lb/>
<pb n="KR3j0152_WYG_009-5a"/>
　　　櫻桃詩<lb/>
讀羣居解頤嘗見載史思明繼逆至東都遇櫻桃熟其<lb/>
子在河北欲寄遺之因作詩同去詩云櫻桃一籃子半<lb/>
熟一半黄一半寄懐王一半寄周聖懐王其子也詩成<lb/>
賛美之者曰明公此詩大佳若能将一半寄周聖在上<lb/>
正叶韻思明大怒曰我兒豈可居周聖之下聖葢其子<lb/>
傅也<lb/>
　　　紅杏鬧<lb/>
<pb n="KR3j0152_WYG_009-5b"/>
宋宋景文公子京賦詞名玉樓春云東城漸覺風光好<lb/>
皺縠波紋迎客棹緑楊烟外曉雲輕紅杏枝頭春意鬧<lb/>
　浮生長恨歡娛少肯愛千金輕一笑為君持酒勸斜<lb/>
陽且向花間留晚照遯齋閒覽云張子野郎中以樂章<lb/>
名擅一時宋子京尚書竒其才先見遣將命者曰尚書欲<lb/>
見雲破月來花弄影郎中子野屏後呼曰得非紅杏枝<lb/>
頭春意鬧尚書耶遂出置酒國初釋祥止菴春日書懐<lb/>
詩云病餘肌骨未全蘇短杖朝來試一扶不見杏花紅<lb/>
<pb n="KR3j0152_WYG_009-6a"/>
似鬧一年春事却如無葢用景文句也<lb/>
　　　題邵菴集<lb/>
陳衆仲旅題虞邵菴伯生詩集後云憶昔奎章學士家<lb/>
夜吹瓊管泛流霞先生歸卧江南雨誰為掀簾看杏花<lb/>
葢用邵菴風入松詞中事也與張蛻巖仲舉詞留意江<lb/>
南杏花春雨和淚在羅帕意同固邵菴之事也<lb/>
　　　水晶宫<lb/>
吳興郡誌明月樓在子城西南隅苕溪詩話云刺史楊<lb/>
<pb n="KR3j0152_WYG_009-6b"/>
傑次公有詩云江南地暖少巖風九月炎涼正得中溪<lb/>
上玉樓樓上月清光合作水晶宫故因以名云趙魏公<lb/>
子昻呉興人所以有水晶宫道人之號龍溪葉居仲提<lb/>
學題李博士扇詩云水晶宫裏樹毶毶亂後情懐百不<lb/>
堪便面溪山寧得似滿汀烟雨夢江南<lb/>
　　　鄧司封<lb/>
南海鄧觀善以南昌教授擢吏部驗封主事我仁皇賜<lb/>
改名林晚年來居吾杭詩文為一代所推重甞於保安<lb/>
<pb n="KR3j0152_WYG_009-7a"/>
州留别瞿存齋詩云兩鬢西風吹斷蓬杖藜扶病看秋<lb/>
容菊花渾似詩人瘦山色不如歸興濃紫塞一杯桑落<lb/>
酒彤庭五夜未央鐘燕鴻岐路東西去此後相思意萬<lb/>
重又春夕旅懐云萬里東風故國情十年幾度鳯凰城<lb/>
衡陽鴈盡春三月巫峽猿啼夜二更席上狂言因酒得<lb/>
鏡中華髪為愁生静觀富貴如雲轉拂袖歸來任俗争<lb/>
又有妝樓十詠詩傳於世<lb/>
　　　存齋逸稿<lb/>
<pb n="KR3j0152_WYG_009-7b"/>
存齋瞿先生宗吉平日著作散亡者盖不少也暇日得<lb/>
其逸稿摘其尤者録以自適凡律詩近體共八篇又絶<lb/>
句四篇題則天故内云堪恨當年武媚娘斗持唐璽坐<lb/>
明堂不思仙李方三葉却愛蓮花似六郎廢苑荆榛來<lb/>
雉兔故宫禾黍沒牛羊尚餘數仭頽垣在遥對龍門山<lb/>
色蒼秋日書懐云五窮何日是歸年㡬廢奴星結栁船<lb/>
善價誰求司馬賦癡心欲借尉遲錢六通未具難成佛<lb/>
九轉無功謾學仙一事尚為今日幸免供徭役為無田<lb/>
<pb n="KR3j0152_WYG_009-8a"/>
暮春書事云過墻新竹翠交加緑樹隂隂噪乳鴉花到<lb/>
酴醿春結局鳥鳴鶗鴂客思家煮茶湯沸風聲轉夢草<lb/>
詩成日影斜零落殘紅青子滿漸看金彈熟枇杷睡起<lb/>
呼童掃落花石泉槐火試春茶樹林深處蜂王國簾幙<lb/>
隂中燕子家栁絮乘風颭硯水竹枝揺雨落牕紗幽居<lb/>
莫道無官况鼓吹猶存兩部蛙茅屋三間白板扉從教<lb/>
四壁歎多違揚雄投閣功名薄王粲登樓事業非白晝<lb/>
夢囘梁燕語青天目送塞鴻歸東門黄犬華亭鶴舉世<lb/>
<pb n="KR3j0152_WYG_009-8b"/>
無人悟此機清明即事云風落棃花雪滿庭今年風景<lb/>
又清明游絲倒地終無意芳草連天若有情滿院曉烟<lb/>
聞燕語半窻晴日看蠶生鞦韆一架名園裏人隔垂楊<lb/>
聽笑聲夜凉云蕭蕭木葉打窻扉又送新凉入弊帷煖<lb/>
不及時秋後雨淡而有味客中詩還家自愧蘇秦婦交<lb/>
友誰知蔡克兒不寐起來搔首坐繞庭促織替人悲有<lb/>
感云世事年來似奕碁可堪嵗月去如馳肉生髀裏英<lb/>
雄老金盡牀頭富貴遲蹈海莫追天下士折腰難事<lb/>
<pb n="KR3j0152_WYG_009-9a"/>
里中兒可憐滿眼新亭淚對泣無人只自悲京城清明<lb/>
賦絶句云兼旬蹭蹬在京華又見東風御栁斜客裏不<lb/>
甘佳節遇借人庭館看棃花池河道中云牽牛花碧荳<lb/>
花黄血色蜻蜓㸃水忙又在漁村斜照裏數聲短笛<lb/>
隔垂楊齋居觀物云蕉葉隂隂艾葉香菖蒲苗短菊苗<lb/>
長夜來知有蝸牛過一道銀光在粉牆出巢新燕傍簾<lb/>
帷乳鴨浮沈水滿陂葉底青蟲時節至化為蝴蝶上花<lb/>
枝<lb/>
<pb n="KR3j0152_WYG_009-9b"/>
　　　山村閒居詩<lb/>
仇山村仁近閒居絶句十章今摘其二優游自得以避<lb/>
亂世氣和詞平若不與世故者在易蠱之上九所謂髙<lb/>
尚其事先生有焉詩云堦前紫蔓金絲草籬角紅垂錦<lb/>
帶花梓澤平泉易消歇春留富貴與詩家茶甌紗帽慣<lb/>
迎賔不是詩人即道人細雨斜風君莫出緑隂門外有<lb/>
紅塵<lb/>
　　　嘆交遊少<lb/>
<pb n="KR3j0152_WYG_009-10a"/>
聶東軒大年自已初度日寫懷詩云五十一年車下坡<lb/>
又逢初度意如何牀頭漸覺黄金少鏡裏還憐白髮多<lb/>
人笑能詩貧杜甫天容善飯老亷頗相知惟有梅花在<lb/>
自折南枝伴醉歌又次韻答祖芳云幾年逺别喜重過白<lb/>
首相看奈老何富貴不來真有命齒牙雖脱尚能歌頻<lb/>
沽市醖銷紅燭遥指天星出絳河惟我與君情莫逆他<lb/>
人平地起風波嗚呼四海兄弟交游豈止一祖芳而已<lb/>
哉蓋以寡合有激而云然耳故又託於梅花甚矣交誼<lb/>
<pb n="KR3j0152_WYG_009-10b"/>
之難也<lb/>
　　　詩有警策<lb/>
國初髙僧宗泐季潭有偶成詩云人事天時不可常纔<lb/>
逢炎暑又逢凉芭蕉似解知秋早蟋蟀如能識夜長向<lb/>
日髙臺還走鹿只今滄海已成桑慇懃説與權豪客鳥<lb/>
盡良弓合自藏警䇿之意深矣可謂明哲保身知幾之<lb/>
君子乎<lb/>
　　　遊鑑湖<lb/>
<pb n="KR3j0152_WYG_009-11a"/>
宋淮海秦少游觀工於詞古今詞話言之悉矣而其詩<lb/>
律纎穠艶巧故時人有蘇東坡詞似詩秦淮海詩似詞之<lb/>
語其遊鑑湖詩云畫舫朱簾出繞牆天風吹到芰荷鄉<lb/>
水光入座杯盤瑩花氣侵人笑語香翡翠側身窺緑酒蜻<lb/>
蜓偷眼避紅妝葡萄力緩單衣怯始信湖中五月凉翡<lb/>
翠蜻蜓之句俊詞也可謂鏤冰翦水者矣鶴窻馬浩䦨<lb/>
評周秦之詞以周尚言情而秦則情景俱到似冠清真<lb/>
之上者信然<lb/>
<pb n="KR3j0152_WYG_009-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蟫精雋卷九<lb/>
</p>
<p>
</p>
  </div>
</body>
</text>
</TEI>
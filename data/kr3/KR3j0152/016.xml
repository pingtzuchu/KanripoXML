<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷十六</head> <lb/>
    <p>
<pb n="KR3j0152_WYG_016-1a"/>
欽定四庫全書<lb/>
　蟫精雋卷十六<lb/>
　　　　　　　　　　　　明　徐伯齡　撰<lb/>
　　　廖處士<lb/>
雅言雜載廖融字元素隱于衡山與逸人任鵠王正已<lb/>
凌蟾王元皆一時名士廖融作夢仙謠云琪木扶疎繫<lb/>
辟邪麻姑夜宴紫皇家銀河旌節排波影珠閣笙簫吸<lb/>
月華翠鳯引遊三島路赤龍齊駕五雲車星稀猶倚虹<lb/>
<pb n="KR3j0152_WYG_016-1b"/>
橋立擬就張騫搭漢槎退宫妓云神仙風格本難儔曾<lb/>
從前皇翠輦遊紅躑躅繁金殿暖碧芙蓉美水宫秋寶<lb/>
筝鈿剥隂塵覆錦帳香銷畫燭幽一旦色衰歸故里月<lb/>
明猶夢按梁州左司諫張觀過衡山留詩曰未向漆園<lb/>
為傲吏定應明代作徴君家傳奕世無金玉樂道經年<lb/>
有典墳𢃄雨小舟横别澗隔花幽犬吠深雲到頭終為<lb/>
蒼生起休戀耕烟楚水濆融卒刺史何承矩葬之進士<lb/>
鄭鉉誌其墓<lb/>
<pb n="KR3j0152_WYG_016-2a"/>
　　　秦少游女<lb/>
宋靖康間有女子為金人所俘自稱秦學士女道中題<lb/>
詩云眼前雖有還鄉路馬上曽無放我情讀者悽然曽<lb/>
裘父為作秦女行云妾家家世居淮海淮海文名喧宇<lb/>
内自從貶死古藤州門户凋零三十載可憐生長深閨<lb/>
裏耳濡目染知文字亦嘗强學謝娘詩女子未嫌稱博<lb/>
士年長來來逢世亂黄頭鮮卑兵入漢妾身亦復墮兵<lb/>
間往事不堪回首看一身漂蕩逐羌兒被驅不異犬與<lb/>
<pb n="KR3j0152_WYG_016-2b"/>
雞奔馳萬里向沙漠天長地久無還期北風瀟瀟易水<lb/>
寒雪花滿地經燕山千盃魯酒愁中醉一曲琵琶淚裏<lb/>
彈吞聲飲恨從誰訴偶然信口題詩句眼前有路可還<lb/>
鄉馬上魂迷不知處詩成吟罷更茫然豈意漢地能流<lb/>
傳當時情緒亦可念至今聞者為悲酸憶昔中郎有女<lb/>
子亦䧟虜中垂一紀暮年多幸逢阿瞞厚幣贖之歸故<lb/>
里惜哉此女不得如終竟老死留穹廬空餘詩話傳悽<lb/>
惻不減胡笳十八拍故宋无有詩云郎罷藤隂老淚潸<lb/>
<pb n="KR3j0152_WYG_016-3a"/>
黄金誰贖蔡姬還看來山抹㣲雲恨直送蛾眉出漢闗<lb/>
盖閩人呼父為郎罷山抹㣲雲少游滿庭芳詞中語也<lb/>
　　　孝經序<lb/>
近世教子幼讀社學惟孝經一書為有益至如蒙求千<lb/>
文固非初學之可驟語其神童酒詩又非所以訓子弟<lb/>
之事殊不知子弟當以先入之言為主今既令從事末<lb/>
習又安能使其求乎本而進於道哉況今之庸師俗儒<lb/>
率皆愚瞽之輩往往乃以唐眀皇孝經授之舛謬既不<lb/>
<pb n="KR3j0152_WYG_016-3b"/>
能知何以訓諸來學此晦菴為之刋誤而深山董氏之<lb/>
大義所由作也元武夷熊勿軒先生為之序曰孔門之<lb/>
學惟曽氏得其宗曽氏之書有二曰大學曰孝經傳章<lb/>
句頗亦相似學以大學為本行以孝經為先自天子至<lb/>
庶人一也堯典一篇大學孝經之祖也自克眀峻徳以<lb/>
至親睦九族極而百姓之昭眀萬邦之於變大學之序<lb/>
也孝之為道盖以具於親睦九族之中矣何也一本故<lb/>
也自是舜以克孝而徽五典禹以致孝而叙彞倫伊尹<lb/>
<pb n="KR3j0152_WYG_016-4a"/>
述成湯之徳一則曰立愛惟親二則曰奉先思孝人紀<lb/>
之修孰大乎是文武周公帥是而行備見於記禮所載<lb/>
上而宗廟之享下而子孫之保其為孝蔑以加焉功化<lb/>
之盛至使四海之内人人親其親長其長一鱗毛一茅<lb/>
甲之㣲無不得所嗚呼二帝三王之教可謂大矣孝經<lb/>
一書即其遺法也世入春秋皇綱解紐孔子傷之三復<lb/>
昔者眀王孝治之言思之深望之切矣誠使天子公卿<lb/>
躬行其上凡禮樂刑政之具一是以孝為本則斯道也<lb/>
<pb n="KR3j0152_WYG_016-4b"/>
因天性之自然人心之固有一轉移間王道頋不易易<lb/>
乎惜也徒託之空言而僅見於門人記録之書也書存<lb/>
而道可舉雖不能行之一時猶可貽之來世今此經之<lb/>
可考者不過漢藝文志而已而其篇改别顔註古文二<lb/>
十二章孔壁所藏本也今文一十八章河間王所得顔<lb/>
芝本而劉向之所參校者也要之出於諸儒傅㑹皆非<lb/>
曽氏門人所記舊文矣唐𤣥宗開元勅議意非不美而<lb/>
司馬貞淺學陋識并以閨門一章去之卒啓𤣥宗無禮<lb/>
<pb n="KR3j0152_WYG_016-5a"/>
無度之禍而其所製序文至以孝為外飾之資仁義為<lb/>
後來之兆彼固不知所謂因心之孝者果何所因而又<lb/>
何自而萌乎學之不講徳之不修一至於此朱文公特<lb/>
起南夏平生精力用之易四書為多至此書則僅成刋<lb/>
誤一編註釋大義猶有未及噫人子不可斯須忘孝則<lb/>
此經為天子至庶人一日不可無之書章句己明而大<lb/>
義猶闕顧非一大欠事乎盖嘗有志彚集諸家傳註以<lb/>
眀一經而未果一日予友胡庭芳挈其髙第董真卿訪<lb/>
<pb n="KR3j0152_WYG_016-5b"/>
予雲谷山中手攜孝經大義一書取而閲之則其家君<lb/>
染山先生董季亨父所輯也其書為初學設故其詞皆<lb/>
眀白而切實熟玩之則義趣精深又有非眇見謏聞所<lb/>
能窺者族兄眀仲敬為刋之書塾以廣其傳此惟學者<lb/>
修身齊家之要而有國有天下者亦豈能外是而他有<lb/>
化民成俗之道哉噫滕五十里國耳其君一用之至於<lb/>
四方草偃風動一時行事班班有三代之風學問之功<lb/>
用固如此晉武魏文亦天資之美者惜諸臣無識不能<lb/>
<pb n="KR3j0152_WYG_016-6a"/>
有以啓導而充大之悠悠天壤此經之廢盖千五百餘<lb/>
年人心秉彞極天罔墜豈無有能講而行之者誠有以<lb/>
二帝三王之心為心則必以二帝三王之教為教矣仁<lb/>
人心也學所以求仁而孝則行仁之本也語曰如有王<lb/>
者必世而後仁愚何幸身親見之峕大徳八年歳在乙<lb/>
巳陽復之月前進士武夷熊禾序<lb/>
　　　三英詩<lb/>
金華瀛洲録天聖中禮部郎中孫冕選三英詩劉元載<lb/>
<pb n="KR3j0152_WYG_016-6b"/>
妻早梅詹茂光妻寄逺趙晟之母惜别劉妻哀子無立<lb/>
詹妻留夫侍母病趙母懼子逺遊公愛其才以取之早<lb/>
梅詩云南枝向煖北枝寒一種春風有兩般憑仗髙樓<lb/>
莫吹笛大家留取倚闌干寄逺詩云錦江江上探春囘<lb/>
銷盡寒冰落盡梅争得兒夫似春色一年一度一歸來<lb/>
惜别詩云暖有烟波冷有冰惟人歿後却無憑預愁離<lb/>
别苦相對挑盡漁舟一夜燈愚按早梅詩青瑣摭遺作<lb/>
蜀郡閣紅梅扃鑰女仙所作殊為無義味今作劉妻早<lb/>
<pb n="KR3j0152_WYG_016-7a"/>
梅詩是也大抵劉斧之摭遺所言多謬妄所載王謝烏<lb/>
衣國事先儒已論其非今孫公所選必有所見也<lb/>
　　　易淮海韻詞<lb/>
詞話源流杭妓琴操性通慧善詩詞有倅車在西湖誤<lb/>
唱秦少游滿庭芳詞内一句云畫角聲斷斜陽琴操適<lb/>
在側曰畫角聲斷樵門非斜陽也倅因戱之曰汝能易<lb/>
之否琴操即改韻云山抹㣲雲天連衰草畫角聲斷斜<lb/>
陽暫停征斾聊共飲離觴多少蓬萊舊事空囘首烟靄<lb/>
<pb n="KR3j0152_WYG_016-7b"/>
茫茫孤村裏寒鴉萬㸃流水遶低牆銷魂當此際輕<lb/>
分羅帶暗解香囊謾贏得秦樓薄倖名狂此去何時見<lb/>
也襟袖上空有餘香傷情處長城望斷燈火已昏黄東<lb/>
坡聞而稱賞之<lb/>
　　　王稻婆傳<lb/>
王稻婆髙庭鄉婺婦也其先檇李人永樂乙酉水災擕<lb/>
二<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>潔身徙居耕樵織㸑傭工以自給且强於刈穫<lb/>
鄉人壯其能因呼之為稻婆比來年二十五今已七十<lb/>
<pb n="KR3j0152_WYG_016-8a"/>
二垂四十餘年雖貧賤困苦身無纎玷在人齒性沉忍<lb/>
不可以利刼此盖外家曹氏云然嘗欲觀其人今年冬<lb/>
雨雪淹臘人家炊烟或不起予方擁爐讀書妻迎笑曰<lb/>
他日所謂王稻婆者夫子請試觀之槁形菜色身無完<lb/>
縷纍然若老獼猴予徐扣之曰妾夫潘姓也初妾無兄<lb/>
弟年十九納壻于室甫三載而夫死得子女二子始彌<lb/>
月父母憐早寡欲别謀之妾願守其息兼理家事終身<lb/>
弗敢怨也未幾父母連喪又二年大水作廬舎盡渰蕩<lb/>
<pb n="KR3j0152_WYG_016-8b"/>
妾母子三口逃生至此將以依親而親已依於人矣遂<lb/>
傭工以食賃織以衣歳月既久幸而男女俱有室家已<lb/>
及見小孫女妾以垂老可分温飽計天罰告終哭于男<lb/>
哭于婦而始無埋身之地矣予聞惻然因調之曰人生<lb/>
少年快樂自取耳婆乃自苦若是得無悔婆謝曰䝉君<lb/>
哀念及此妾非惡樂而好苦恨薄命雖欲樂恐無往而<lb/>
不得苦也予曰彼有孀居而守者以其家素饒也子壯<lb/>
且多也可以藉也婆無一於是曰顧不及不能改妾碩<lb/>
<pb n="KR3j0152_WYG_016-9a"/>
也因具飯與米數升而去予感歎久之妻曰稻婆衆所<lb/>
棄夫子獨詳其出處而形諸歎何也予乃喻之曰子女<lb/>
子也未知為婦之道且以子容華服飭耳目聰眀視之<lb/>
固不啻如土苴彼之一心直恐子弗能至也非子弗能<lb/>
至雖舉什百亦未能至也子姑得其心人倫之道立矣<lb/>
夫婦之道備矣妻改容謝之於戱三綱五常之道鑄在<lb/>
民心古今由之不可一日廢也惟其教化不眀風俗不<lb/>
振綱常淪斁其流必將入於禽獸之行矣先王以是重<lb/>
<pb n="KR3j0152_WYG_016-9b"/>
之其或出於死生喪亂卓立自信真有不可冺者方且<lb/>
殘其生覆其後流離天地卒為野殍餓鬼天道果何在<lb/>
哉王稻婆是己夫世之衣纓大家聰明容辯遇不幸不<lb/>
能不甘身者皆其罪人也吁衆人慕之予可畧之衆人<lb/>
棄之予安得不記之以俟采風者此逸菴先生徐勉仁<lb/>
之作也先生名恕甬東人博學能文髙尚不仕景泰間<lb/>
教授吾杭名門故族咸重之因遂居杭天性耿介凡鉅<lb/>
室而不尚詩禮者雖致千金召之不往也迨今年九十<lb/>
<pb n="KR3j0152_WYG_016-10a"/>
老而益堅棘寺大卿夏公時正嘗饋以穀固辭不受以<lb/>
無功而恥於濫饕耳其所製作率闗世教不為空言觀<lb/>
其所著可以知其為人矣又有藝說云予嘗觀藝於剪<lb/>
帛綴革之工矣剪帛之工持尺寸刀尺偃席馮几日與<lb/>
齊紈蜀錦為伍功雖緩其容常舒舒焉供給與座上人<lb/>
席同綴革之工器且多拳軀傴僂日與<graphic n="KR2509" url="https://raw.githubusercontent.com/kanripo/KR-Gaiji/master/images/KR2509.png" mimeType="image/png"/>皮敗履為伍<lb/>
功雖速其力常促促焉每給其食而弗顧藝之勞逸給<lb/>
之髙下有不待較也然而償工直獲主利革工數倍於<lb/>
<pb n="KR3j0152_WYG_016-10b"/>
帛工矣夫均之為藝也尚其逸則趨而帛工苟其利則<lb/>
趨而革工然則將為革工乎將為帛工乎竊嘗疑之後<lb/>
過吳淞間觀鉅族公私之需日費千金騰踏喧囂動以<lb/>
萬指計前之工者咸用而有之不出户限視其供給無<lb/>
少異及視其獲利則又反是予恠詰其故或者解曰子<lb/>
知藝之繫於名有勞逸有上下而不知藝之習於人有<lb/>
勤怠有精拙利將不獨在其名亦隨其人何如耳吁剪<lb/>
帛綴革末藝也賤事也細民也同其藝而獲利有不同<lb/>
<pb n="KR3j0152_WYG_016-11a"/>
同其人而髙下勞逸之不同此無他擇藝貴精而已矣<lb/>
雖然藝愈擇而精愈難獲利愈緩一獲而至於不貲矣<lb/>
故難而緩者百無一二焉藝每卑而工母易獲利每速<lb/>
累獲而幾於毫末矣故易而速者十居八九焉何獨是<lb/>
也舉天下之藝皆然夫士大夫學聖賢之學者道徳仁<lb/>
義也行聖賢之事者功名事業也使功名事業不出於<lb/>
道徳仁義雖有智如良平功若管晏其功名之實不足<lb/>
以傳於後世使道徳仁義不極於功名事業雖有孔孟<lb/>
<pb n="KR3j0152_WYG_016-11b"/>
之徳伊周之才其道徳之澤不能行於當時是則道徳<lb/>
功名譬之樹表以測景泝流而求源體用一致初非二<lb/>
事也今所謂學而行者無乃二其事乎志於道徳者執<lb/>
方而或滯於事固窮而或背於時中心既淑時務稍迂<lb/>
人皆曰腐儒也此擇藝而不精是猶帛工而徒得其逸<lb/>
焉亊於功名者運巧之求售枉道以徇人於道徳實慙<lb/>
卒保功利人皆曰好男子也此精藝而不擇是猶革工<lb/>
而茍獲利焉夫如是故尚志者不自存趨務者衆且效<lb/>
<pb n="KR3j0152_WYG_016-12a"/>
民心以之而日偷風俗以之而日弊非人也藝也勢使<lb/>
之然非性然也然則如之何哉曰反之而已予觀二藝<lb/>
有感於士學之陋大抵藝不可不擇擇之不可不精既<lb/>
精而不獲歸於命因作藝説<lb/>
　　　宰相器<lb/>
青箱雜記丞相劉公沆以義氣自許嘗作牡丹詩中一<lb/>
聯云三月内方有百花中更無又述懐詩曰虎生三日<lb/>
便窺牛獵食寧能掉尾求若不去登黄閣貴便須來伴<lb/>
<pb n="KR3j0152_WYG_016-12b"/>
赤松遊奴顏婢膝誠堪恥羊狠狼貪自合羞三尺太阿<lb/>
星斗煥何時去取魏齊頭覽者皆知有宰相器<lb/>
　　　勝兒<lb/>
呉泰伯祠在閶門之東每春秋市人相率牲醴多圖善<lb/>
馬彩輿美女以獻之時金銀行以輕綃畫侍婢捧胡琴<lb/>
以從其貌勝於舊繪者名其為勝兒蓋他獻者無以匹<lb/>
也女巫方舞有進士劉景復送客之金陵置酒于廟東<lb/>
通波館忽欠伸思寢夢紫衣冠者言曰讓王奉屈劉生<lb/>
<pb n="KR3j0152_WYG_016-13a"/>
隨至廟周旋揖讓而坐王語劉生曰適納一胡琴妓藝<lb/>
精而色麗知吾子善歌故奉邀作胡琴一曲以寵之生<lb/>
初頗不酣命酌人間酒一杯已醉乃作歌曰繁絃已停<lb/>
雜吹歇勝兒調弄邏娑撥四絃攏撚三五聲喚起邊風<lb/>
駝眀月大聲嘈嘈奔淈淈浪蹙波間倒溟渤小絃切切<lb/>
怨颸颸鬼哭神悲秋悉率玉腕斜挑掣流電春雷直戞<lb/>
騰秋鶻漢妃徒得端正名秦皇虚夸有仙骨我聞天寶<lb/>
十年前凉州未作西戎窟麻衣右衽皆漢民不省烟塵<lb/>
<pb n="KR3j0152_WYG_016-13b"/>
暫蓬勃太平之末狂冦亂兵馬崩騰恣搪突𤣥宗未到<lb/>
萬里橋東洛西京一時沒海内士民皆被虜飲恨吞聲<lb/>
空咽噎時看漢月望漢天怒氣衝星成彗孛國門之西<lb/>
八九鎮髙城深壘閉閒卒河湟咫尺不能收輓粟推車<lb/>
徒兀兀今朝聞撥梁州曲使我心神暗超忽勝兒若向<lb/>
邊塞彈征人血淚應闌干吟畢以獻王召勝兒授之王<lb/>
之侍兒有妒者以金如意擊勝兒劉生驚而寤歌傳於<lb/>
呉中宋旡有詩云吳俗祈恩泰伯祠争圖輿馬獻新竒<lb/>
<pb n="KR3j0152_WYG_016-14a"/>
大王三讓周天下飜愛胡琴寵勝兒<lb/>
　　　陳太常<lb/>
皇明正統間㑹稽陳惟成贄以教官舉為翰林待詔累<lb/>
官至太常卿精于唐律有和唐音行於世先人酷愛其<lb/>
作予嘗見其為陸顯章賦石闌别墅排律云别業新成<lb/>
石瀨西静中偏稱此幽棲桑多儘好供蠶事花落何曾<lb/>
趁馬蹄社鼓每喧紅杏塢鄰家多住緑楊堤前村翠麥<lb/>
晴濤捲隔岸青山夕照低草色簾櫳春雨燕竹深門巷<lb/>
<pb n="KR3j0152_WYG_016-14b"/>
午晴鷄烏犍得飽和烟卧布穀催耕向暖啼最喜兒孫<lb/>
知稼穯盡隨童僕事鋤犁嘉禾應瑞千莖秀芳韭成叢<lb/>
萬葉齊漸見倉庾儲雪粒旋看步武躡雲梯秋風老瓦<lb/>
盆中酒對處何妨醉似泥他作皆類是<lb/>
　<lb/>
　<lb/>
　<lb/>
　蟫精雋卷十六<lb/>
</p>
<p>
</p>
  </div>
</body>
</text>
</TEI>
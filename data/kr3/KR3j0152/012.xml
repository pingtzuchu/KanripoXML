<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷十二</head> <lb/>
    <p>
<pb n="KR3j0152_WYG_012-1a"/>
欽定四庫全書<lb/>
　蟫精雋卷十二<lb/>
　　　　　　　　　　　　明　徐伯齡　撰<lb/>
　　　筆卦<lb/>
元末京兆宇文材作筆卦其自叙曰筆之行事昌黎伯<lb/>
毛頴傳可攷已予復何言哉然予嘗讀孔子易至十三<lb/>
卦之制器尚象若罔罟耒耜弧矢杵臼舟楫之利與夫<lb/>
宫室衣裳棺槨書契之制皆古聖人取諸卦而作也何<lb/>
<pb n="KR3j0152_WYG_012-1b"/>
獨於筆而遺之邪况筆之爲器上而帝王之典謨訓誥<lb/>
下而官府之簿書期㑹四海之同文殊譯莫不頼以纂<lb/>
錄其功不下於罔罟耒耜弧矢杵臼舟楫宫室衣裳棺<lb/>
槨書契也何獨於筆而遺之也邪或曰筆之名始於秦<lb/>
氏其不見稱於孔子易也固宜予曰不然筆不始古乎<lb/>
則包犧氏之八卦夏后氏之九疇凡蝌蚪鳥跡鐘鼎籀<lb/>
篆之文亦將何以施其巧哉若然則筆之名雖始於秦<lb/>
氏其所由來則逺矣乃不見稱於孔子易者其在夫缺<lb/>
<pb n="KR3j0152_WYG_012-2a"/>
之書契也與呉興筆士陸君索予文以衒其技竊謂包<lb/>
羲畫卦之物即筆之所由兆也因著是説并作筆卦以<lb/>
貽之<lb/>
筆元亨利用書貞吉彖曰筆聿也剛柔合而成内虚而<lb/>
外健柔得中而順行應乎剛而文明是以元亨利用書<lb/>
貞吉書契筆而天下治也春秋筆而亂臣懼也筆之時<lb/>
用大矣哉象曰天下文明筆先王以作書契代結繩初<lb/>
一田於林臯獲兔拔毛以其彚征吉象曰獲兔拔毛大<lb/>
<pb n="KR3j0152_WYG_012-2b"/>
有得也次二淇園伐竹用資簡牘象曰淇園之竹虚而<lb/>
直也用資簡牘言有實也次三秉筆濡其墨王亨於三<lb/>
畫大吉象曰三畫之吉其文立也次四隕筆不利入於<lb/>
塲屋有悔象曰隕筆有悔其行塞也次五利見大人天<lb/>
下同文象曰利見大人居君側也天下同文小人黜也<lb/>
次上筆顛剝不資錄其形秃終凶象曰筆顛形秃任之<lb/>
極也<lb/>
　　　櫟夀詩<lb/>
<pb n="KR3j0152_WYG_012-3a"/>
鄉先覺莫仲子璠字仲璵號橘隱晚號櫟夀博學强記<lb/>
世秉詩禮代有顯仕者仲子工詩文樂道不仕與菊莊<lb/>
先生爲詩酒交詩筒酒榼時復徃還識見高逺命意簡<lb/>
古嘗見其讀史三首其一曰五胡荐雲擾晉宇如瓜分<lb/>
脩蛇與封豕乘時肆妖氛茁彼池中蒲雄<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>盖世聞投<lb/>
䇿渡江表目中無晉君兵威奮烈火玉石將俱焚世無<lb/>
魯連子誰能爲解紛謝傳運帷幄子弟將中軍戰血漂<lb/>
淮水殺氣凌浮雲遂令江南士不汚塞北氛偉哉淝水<lb/>
<pb n="KR3j0152_WYG_012-3b"/>
㨗可方城濮勲吁嗟謝安石後世之桓文彼哉清談輩<lb/>
碌碌何足云其二曰趙宋世忠厚養士三百年時危<lb/>
不負主繄惟文狀元勤王仗大義擐甲相周旋皇天不<lb/>
祚宋白日沉虞淵寧甘珠璧碎不爲瓦礫全碧血濺燕<lb/>
市精光上燭天嗟嗟我生晚不得爲執鞭手持竹如意<lb/>
擊碎空山顛沛兮渺何許涕泗悲茫然其三曰捐生固<lb/>
不易處死尤爲難孰知龔勝後乃有謝疊山江東一潰<lb/>
散跋渉何間關甌閩苦物色國破家亡殘偉哉烈丈夫<lb/>
<pb n="KR3j0152_WYG_012-4a"/>
矢死無生還㣲身豈足惜大義不可奸忠孝亦何物古<lb/>
今稱大閑耿耿浩然氣上摩霄漢間誰謂首陽高有志<lb/>
能躋攀至今百世下清風激懦頑我讀三上書凛然毛<lb/>
骨寒當時祼將士胡能不厚顔又嘗瘧疾南屏葉文甫<lb/>
奎贈以碧霞丹服之愈作詩以謝自序云予遘瘧疾文<lb/>
甫以碧霞丹見餽今病小愈實資是力詩以謝之詩云<lb/>
丹有碧霞者曄曄色青銅當其修合時至理妙無窮朱<lb/>
𤣥列南北龍虎環西東煌煌勾陳土黄螾居其中丹成<lb/>
<pb n="KR3j0152_WYG_012-4b"/>
袐金匱什襲嚴緘封我衰困瘧疾鍼砭無全功一丸納<lb/>
𤣥牝百竅潜流通沉沉熱惱境灑然濯清風五行復正<lb/>
氣四體還沖融夜夢青衣神代爲雙玉童揮戈奮來徃<lb/>
直上泥丸宫瘧鬼伏殘喘巢穴爲之空宛如狐䑕輩膽<lb/>
落御史驄覺來一呵欠色澤神亦充何當獻九重四<lb/>
海濟疲癃文甫故宋葉文康公時十一世孫石林葉夢<lb/>
得之後也<lb/>
　　　威寜詩䜟<lb/>
<pb n="KR3j0152_WYG_012-5a"/>
威寧伯王公越當盛時以左都御史掌憲事破威寧海<lb/>
子俘馘首功加太子太保兵部尚書掌憲坐營如故忽<lb/>
思退休而賦詩云歸去來兮歸去來千金難買釣魚臺<lb/>
也知世事只如此試問古人安在哉綠醑有情憐我老<lb/>
黄花無主爲誰開平生事業心如火一夜西風化作灰<lb/>
又云堪笑儒官拜將官請兵容易用兵難世間惟有征<lb/>
夫苦天下無如邊地寒鬢爲胡笳吹作雪心經兵火煉<lb/>
成丹朝廷公道明如鏡俯仰無慙處處安未幾竟以事<lb/>
<pb n="KR3j0152_WYG_012-5b"/>
敗徙陸安州安置遂符一夜化灰之速黄花無主之䜟<lb/>
良可畏也<lb/>
　　　烈婦行<lb/>
賔州軍士劉平戍棗陽與妻子道宿車下平爲虎所得<lb/>
銜去妻胡氏追及之殺虎脱其夫趙文敏公子昻爲賦<lb/>
詩云客車何焞焞夫挽婦爲推問君將安去言徃棗陽<lb/>
戍官事有程宿車下夜半可憐逢猛虎夫命懸虎口婦<lb/>
怒髪指天十步之内血相濺夫難再得虎可前呼兒取<lb/>
<pb n="KR3j0152_WYG_012-6a"/>
刃力與虎爭寧與虎死無與虎生夫活心始平男兒節<lb/>
義有如此萬歲千秋可以事明主馮婦卞莊安足數嗚<lb/>
呼猛虎逢尚可寗成寗成奈何汝楊鐵崖亷夫以爲千<lb/>
載義烈有足歌者猶恨時之士大夫其作未雄爲之賦<lb/>
曰夫從軍妾從主夢魂猶痛刀箭瘢况乃全軀飼豺虎<lb/>
拔刀誓天天爲怒眼中於莬小於䑕血號虎鬼寃魂語<lb/>
精光夜貫新阡土可憐三世不復仇泰山之婦何足數<lb/>
末句意有未滿於文敏也又嘗見文敏畫石田茆屋圖有<lb/>
<pb n="KR3j0152_WYG_012-6b"/>
人賦絶句其上云瀛洲學士玉堂仙畫出苕溪似輞川<lb/>
如此青山茆屋底豈無十畞種瓜田意謂文敏以宋宗<lb/>
室國亡出仕太早故諷之也惜不記作者名氏云<lb/>
　　　相婆<lb/>
嘗讀高齋漫錄云王和父守金陵荆公退居半山每出<lb/>
跨驢從二村僕一日入城忽遇和父之出公亟入編户<lb/>
家避之老姥因言病痁求藥公隨行偶有藥取以遺之<lb/>
姥酬以麻線一縷云相公可將歸人事相婆也公笑而<lb/>
<pb n="KR3j0152_WYG_012-7a"/>
受之<lb/>
　　　撥不斷<lb/>
嘗喜范蠡歸湖雜劇第四摺雙調中有撥不斷一章藴<lb/>
藉可愛而惜挺齋之選不及反收其沉醉東風有數字<lb/>
病於齒牙者徳清平日譏人措詞不穩謂之扭折顙子<lb/>
無乃自謂歟詞云螯擘紫石榴橙剖軟金甌釣得錦鱗<lb/>
來活納在青蒲蔞綠蟻香浮斑竹篘紅薑細切白蓮藕<lb/>
山寺鐘響漁火榔鳴江村月落海窟潮來方是酒醒時<lb/>
<pb n="KR3j0152_WYG_012-7b"/>
候但其全摺前後詞不能皆純惟此可入選中也<lb/>
　　　過碧浪湖<lb/>
東呉張節之和副憲浙西時嘗過呉興碧浪湖有詩云<lb/>
碧浪湖頭月色凉夜乘蘭槳泝流光星河落落天連渚<lb/>
葭菼蒼蒼露欲霜一曲菱歌歸别浦幾家漁火住横塘<lb/>
宦逰多少思鄉念回首西風見鴈行成化癸巳予過苕<lb/>
城半隱唐君惟勤爲予言苕人至今稱述之<lb/>
　　　海觀豪放<lb/>
<pb n="KR3j0152_WYG_012-8a"/>
海觀張先生名錫字天錫天才拔粹文雄一時雖前輩<lb/>
搢紳無不傾仰人得其片紙隻字不啻拱璧然而落魄<lb/>
不羈豪縱逸發以明經領天順壬午鄉薦春闈不偶登<lb/>
乙榜授山西大同應州山隂教諭解官南還凡湖山諸<lb/>
竒勝名人之燕集殆無虚日鯨吞海吸青樓紅粉爭相<lb/>
承迎名公鉅卿四方儁乂惟恐見晚人以鐵崖方之所<lb/>
居爲回祿所燬作四六短䟽以干知識云秋風破茆屋<lb/>
尚興杜老之悲烈焰燬高堂寧免張生之嘆雖云天地<lb/>
<pb n="KR3j0152_WYG_012-8b"/>
爲家人世本同旅寄其如四海空囊此身無所依棲昔<lb/>
也鳩居雖拙猶可歌於斯哭於斯今焉鳥巢既焚正謂<lb/>
破我室取我子不能進不能退乆類觸藩之羊無以居<lb/>
無以處真是喪家之狗胡開口的桞宗元飜道黔廬赭<lb/>
居之足賀沒巴臂的陳去非反説祝融回祿之意佳又<lb/>
不是魯新宫何必問宋禆竈愴於心者自昔謾云天火<lb/>
破我膽者于今不見人烟五株柳樹燒成炭三徑黄花<lb/>
化作灰反風滅火之人乆無焦頭爛額之客安在夫徃<lb/>
<pb n="KR3j0152_WYG_012-9a"/>
者不可諫固謂甑已破矣來者猶可追須知鼎取新焉<lb/>
所恨者五車書當不得棟梁八韻賦難充甎瓦作金石<lb/>
聲文章可慿管城子興土木工事業須仗孔方兄然釋<lb/>
道尚有化縁儒家豈無布施况彼盖三間殿造七寳塔<lb/>
費無限錢不過徼福來生何如助數兩銀捨幾定鈔幹<lb/>
有益事可以揚名今世秃和尚只化愚夫老書生惟求<lb/>
逹士曽聞晉將軍與戴逵建宅甚極富饒又説宋宰相<lb/>
爲康節買居必求寛廣何昔賢之好士豈今日而無人<lb/>
<pb n="KR3j0152_WYG_012-9b"/>
伏願用財於當行施徳於不報歡喜心大家齊發安樂<lb/>
窩小子必成俾吾春誦夏絃勝彼朝鐘暮鼓貯清風明<lb/>
月於無窮藏竒書異畫於不已是所願也惟善圖之文<lb/>
雖謔浪才華迭出不數月而居完新居構醫俗亭飬魚<lb/>
池自爲文以紀之瓊瑶洞竹石軒小蓬萊見山樓袖海<lb/>
堂則四方名士爲之記西崖李東陽嘗從受經至貴猶<lb/>
執師生禮嘗過陽羡主復齋徐君家今内閣學士徐公<lb/>
溥之父也暇日遊張公洞作歌云平生愛山愛水非一<lb/>
<pb n="KR3j0152_WYG_012-10a"/>
日如何方寸之間積此天樣烟霞癖手探禹穴書脚著<lb/>
謝公屐人云胡不徃見扁鵲而求瘥扁鵲荅以從來有<lb/>
艾不治泉石膏肓之痼疾今來義興主於復齋徐君家<lb/>
談山談水靡靡無終極或酌酒忘形或彈碁竟日或看<lb/>
花笑春或聮詩入夕徐君乃大笑而言曰此樂不足旣<lb/>
吾與子之交情吾地乃有汝宗人天師之故迹乃將若<lb/>
弟姪拉若親戚青州從事罋中取不用三百青蚨覓維<lb/>
時春波獻綠春草牽碧逺望荆南山上萬株松足以取<lb/>
<pb n="KR3j0152_WYG_012-10b"/>
材供健筆珍重屏翳爲我長驅無片雲青天却似鸞牋<lb/>
色天風吹鬢蓬如草勝水名山怡目而已到崖隂魑魅<lb/>
多雲深猿鳥少不知天公縁何鞭撻日月晝夜奔波顛<lb/>
倒忙似世間人只恐世人不死可惜乾坤容易老出山<lb/>
髓作泉濟人渴竭地力出糓濟人飽如此則造化飜爲<lb/>
世人奴世人又顛倒不知造化之功依舊歸㝠窈我疑<lb/>
此洞不是張公煉丹處應是造化懼為人奴預先營此<lb/>
巢穴便欲移家此中住奈何日月不從此中出入便如<lb/>
<pb n="KR3j0152_WYG_012-11a"/>
人身無眼睛至今白日而不明又胡不驅六甲走六丁<lb/>
絶頂掛日月巖阿懸羣星亦如人間青天白日大明白<lb/>
却教吾輩執燭舉火捫摸而巡行欲求心目凈飜使神<lb/>
䰟驚幾回我欲不與衆俱入又愛絶壁隨人清如何此<lb/>
景不一入却去世上觀丹青况復我輩不入一題品此<lb/>
景空有世上名當年煉丹竈今日生瑶草當年青驘跡<lb/>
今日蒼苔色當時蹤跡今猶改神仙萬古知安在鏡中<lb/>
白髪換朱顔滔滔紅日沉東海若教千金能買一時回<lb/>
<pb n="KR3j0152_WYG_012-11b"/>
我就㸃此山爲黄金盡把流年問天買時亦不能買金<lb/>
亦不可成山水當富貴清閒當功名只今兹洞清幽亦<lb/>
自樂何必戰觸蠻於蝸角終日奔競而營營閒中自有<lb/>
禪不用參中妙我作狂歌寫洞天聊此供我徐君興餘<lb/>
之一笑其跌宕險恠可方玉川月食詩信可以歩武鐵<lb/>
崖矣其作徃徃於歌姬處居多又飲歌兒劉賽春家賦<lb/>
詩云輕隂閣雨正春和劇飲江樓樂事多白苧烏絲富<lb/>
佳句錦箏銀甲動高歌一時佳㑹真難得百歲光隂最<lb/>
<pb n="KR3j0152_WYG_012-12a"/>
易過不趂此時判爛醉積金至斗待如何又題扇云困<lb/>
倚南軒石步廊老夫方擬逺乘凉忽驚窻外風瀟䬃却<lb/>
是身邊扇送將正欲民安懐謝老還因親在想黄香炎<lb/>
凉正相循還至底事班姬空斷腸又題海棠云臙脂漬<lb/>
暈曉難銷未信環兒有此嬌艶色燭天天亦醉不須銀<lb/>
燭更高燒又送同年余侍御之京云浙闈曽憶與聯名<lb/>
同捧鄉書上玉京官冷青氊嗟我薄位尊烏府羡君榮<lb/>
九重丹陛推温造萬里長沙老賈生此去都俞天表下<lb/>
<pb n="KR3j0152_WYG_012-12b"/>
莫言巖穴有遺英其豪氣可想又金瓶牡丹詩云牡丹<lb/>
五色金瓶内想得多歸富貴家翦碎西川千尺綺飛來<lb/>
一片赤城霞荔枝同譜還應是芍藥爲奴豈浪誇只有<lb/>
孤松我園樹無人相賞亦何嗟亦自謂也<lb/>
　　　詩人意多同<lb/>
張海觀嘗詠劉項事云鴻溝不界兩龍爭致語而翁任<lb/>
意烹莫怪封侯號羮頡平生只在一盃羮予後以香臺<lb/>
集示之方諳瞿存齋已有此言海觀實未嘗見其書也<lb/>
<pb n="KR3j0152_WYG_012-13a"/>
存齋漢嫂轑釡詩云蚤年轑釡尋丘嫂中嵗分杯乞若<lb/>
翁可笑劉郎窮肚腹垂涎只在一羮中陳剛中亦有詠<lb/>
漂母墓詩云英雄未遇亦堪羞一飯區區不自謀莫笑<lb/>
千金酬漂母漢家更有頡羮侯故知古人詩人命意多<lb/>
同佳語未必不重道也<lb/>
　　　胡斗南<lb/>
國初胡虚白杭之海寧人號斗南老人工詩文有斗南<lb/>
集行世其題楊妃教鸚鵡念心經詩云春寒中酒睡初<lb/>
<pb n="KR3j0152_WYG_012-13b"/>
醒笑倚東窻小玉屛早悟眼前空是色不教鸚鵡念心<lb/>
經又詠女史六首楊妃病齒云侍兒扶起倦看花不道<lb/>
春寒入齒牙獺髓縱能醫病頰蠧根先長在唐家西施<lb/>
捧心云妾佳西家本姓施越王甞膽已多時至今獨抱<lb/>
心中苦長向春宫鎻翠眉虞姬請劔云當時玉斗碎鴻<lb/>
門碧血空霑楚劔痕滿地落花皆漢土不知何處著春<lb/>
魂昭君出塞云玉顔一别漢宫花鴈背霜寒萬里沙説<lb/>
與當時邊上將鐃歌只合奏琵琶二喬觀書云自小觀<lb/>
<pb n="KR3j0152_WYG_012-14a"/>
書在繡幃天生國色世應稀爭知醜婦無才貎曾向南<lb/>
陽嫁布衣綠珠墜樓云花飛金谷彩雲空玉笛吹殘步<lb/>
障風枉費明珠三百斛荆釵那及嫁梁鴻沖雅規刺有<lb/>
風人餘意大率類此<lb/>
　　　詠纎手<lb/>
眉軒沈彦博先生約嘗分題得纎手賦詩云曽見花梢<lb/>
揀俏枝宛如春筍露參差金釵欲溜輕扶鬢寳鑑重臨<lb/>
淡掃眉雙送鞦韆扶索處半揎羅袖賭<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>時香腮悶托<lb/>
<pb n="KR3j0152_WYG_012-14b"/>
聞嘶馬忙揭朱簾認阿誰一時詩壇爲之閣筆<lb/>
　　　籜冠生𫝊<lb/>
海觀爲予作籜冠生小傳屈指今二十年餘手澤宛然<lb/>
而海觀墳土已乾矣嗚呼是可悼也予少海觀一嵗而<lb/>
犬馬齒猶碌碌追思舊逰不覺涕下豈天豐於才而嗇<lb/>
其夀耶抑精華太著而無停滀悠乆之儲耶傳曰生杭<lb/>
人也不欲顯其名於人故不以氏行甞集籜爲冠嘯歌<lb/>
自得若不與人世者雖博學能文善書攻琴熟律而不<lb/>
<pb n="KR3j0152_WYG_012-15a"/>
肯以技自試每酒酣耳熱輒語人曰身寓也名字者又<lb/>
寓之寓也尚不知我又安知有物又安計夫寓吾又何<lb/>
名人因强名之曰籜冠生生又笑曰吾方以天爲冠而<lb/>
假之籜若然吾不知籜中有天乎天在籜中乎籜即天<lb/>
乎然莊生云莫大乎毫末莫小乎天地今摹吾冠中之<lb/>
天誠小也遂自號籜冠生云太史公曰戰國時有鶡冠<lb/>
子亦有籜冠子鶡勇而鬬是未忘戰國態籜自謝而不<lb/>
用宜生之果於忘世也夫端可以方䥫崖矣<lb/>
<pb n="KR3j0152_WYG_012-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蟫精雋卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷七</head> <lb/>
    <p>
<pb n="KR3j0152_WYG_007-1a"/>
欽定四庫全書<lb/>
　蟫精雋卷七<lb/>
　　　　　　　　　　　　明　徐伯齡　撰<lb/>
　　　辯水仙<lb/>
宋楊廷秀萬里題千葉水仙花自序云世以水仙為金<lb/>
盞銀臺葢单葉者其中真有一酒盞深黄而金色至千<lb/>
葉水仙其中花片揉雜密締一片之中下輕黄而上淡<lb/>
白如深一截者與酒杯之狀殊不相似而千葉者乃真<lb/>
<pb n="KR3j0152_WYG_007-1b"/>
水仙云詩云燕葉葱根兩不差金㽔風味獨清嘉薄揉<lb/>
肪玉圍金鈿淺染鵞黄剰素紗臺盞元非千葉種平容<lb/>
要是小蓮花向來山谷相看日知是他家當自家<lb/>
　　　夀光先生傅<lb/>
任松卿夀光先生傳夀光先生名鑑者西蜀人父同嘗<lb/>
輸作尚方其母范氏夢明月入懐同曰此奇徵也吾為<lb/>
爾成之後遇祝融氏盧中得煉養術神光滿室彌月不<lb/>
散果生鑑鑑生未有識察㑹負局仙人從代來見鑑奇<lb/>
<pb n="KR3j0152_WYG_007-2a"/>
曰此不迎不將應物而不藏者乎命以金膏塗頂玉水<lb/>
洗胷鑑遂光明善照人之妍醜皆愛鑑鑑亦不少假借<lb/>
毫髪無隠對之者衣冠必肅武帝初待詔建章宫帝將<lb/>
御冕而朝羣臣召鑑侍帝改容臨之賜錦裀玉匣進為<lb/>
玉臺郎時方置大長秋以鑑賜貴人陳氏氏自得鑑益<lb/>
自修飾容儀絶國遂冊陳氏為皇后皇后受冊已謝曰<lb/>
妾待罪後宫不能自媚陛下以鑑賜妾妾膏沐必對鑑<lb/>
今妾以色承恩鑑之力也乞封鑑如儀乃封鑑容成侯<lb/>
<pb n="KR3j0152_WYG_007-2b"/>
賜錦裀如故后立十餘年挾婦人媚道覺女子楚服棄<lb/>
市相連者三百餘人賜冊皇后上璽綬罷退長門宫鑑<lb/>
懼毁求容平陽主家謳者衛子夫善鑑帝祓霸上還過<lb/>
主家所侍良家女皆不恱獨恱子夫得幸軒中入為皇<lb/>
后后不引鑑不敢侍上上知鑑能飾后容出入不疑加<lb/>
賜五龍五縵后立三十八年與戾太子擅發兵誅江充<lb/>
朝廷大怒執金吾劉散奉冊收皇后璽綬后自殺帝乃<lb/>
制詔御史容成侯鑑克明喜飾置<hi>闕</hi>　物後宫賴之然<lb/>
<pb n="KR3j0152_WYG_007-3a"/>
二后實危朕而鑑不察反飾置之雖好色必惡心朕幾<lb/>
中焉夫能察人之形而不能察人之情能飾人之容而<lb/>
不能飾人之心容成侯何以自明遂廢棄民間晚號夀<lb/>
光先生太史公曰古公亶父周之初也鑑豈其裔歟胷<lb/>
中不正眸子眊焉鑑豈不善察者飾置之過帝甘心焉<lb/>
以貌取人罪鑑誤矣松卿名士林字宗實鄞江奉化人<lb/>
生宋理宗寳祐癸丑殁元武宗至大己酉以文名兩浙<lb/>
間為趙子昻鄧善之諸公所知嘗授生徒於杭開元宫<lb/>
<pb n="KR3j0152_WYG_007-3b"/>
云<lb/>
　　　幕士評詞<lb/>
予過南蘭陵於友人處獲見王灼碧窻漫志中載東坡<lb/>
玉堂有幕士善謳因問我詞比桞詞如何對曰桞郎中<lb/>
詞只好十七八女孩兒執紅牙板唱楊桞岸曉風殘月<lb/>
學士詞須闗西大漢執鐵板唱大江東去公大笑<hi>闕</hi>
　<lb/>
　　　禁釀<lb/>
<pb n="KR3j0152_WYG_007-4a"/>
元羅志仁禁釀詞名木蘭花慢云漢家糜粟詔將不<lb/>
醉飽生靈便收拾銀罌當壚人去春歇旗亭淵明權停<lb/>
秫徧人間暫學屈原醒天子宜呼李白婦人却笑劉伶<lb/>
　提壺盧更有誰聽愛酒已無星想難變春江蔔<lb/>
萄釀緑空想芳馨温存鸕鷀鸚鵡且茶甌談對晚山<lb/>
青但皓秋風魚夢賜酺依窵波㝠　鐵崖亦有詩云<lb/>
三月皇都酒禁酤山禽空自喚提壺煙生陸羽新茶<lb/>
竈塵滿黄公舊酒壚月下不須攜妓飲花前何必倩<lb/>
<pb n="KR3j0152_WYG_007-4b"/>
人扶滿朝多少賢卿相盡學醒醒楚大夫命意相同<lb/>
云<lb/>
　　　楊眉菴詩<lb/>
眉菴先生楊孟載基洪武初任山西按察使為吳<lb/>
下詩宗與太史髙季迪啓潯陽張來儀羽記室徐<lb/>
㓜文賁皆齊名時稱髙楊張徐語極纎麗其詠春<lb/>
水春草二詩尤膾炙人口春水詩云溶溶漾漾欲<lb/>
平橋知是巴江雪盡消紅雨落花來滚滚緑煙芳<lb/>
<pb n="KR3j0152_WYG_007-5a"/>
草去迢迢沅湘已没鷗邊渡湓浦新添鷺外潮向<lb/>
晚漁郎走相報大家齊上木蘭橈春草云嫩緑柔<lb/>
藍逺更濃春來無處不茸茸六朝舊恨斜陽裏南<lb/>
浦新愁細雨中近水欲迷歌扇緑隔花遥襯舞裙<lb/>
紅平川十里歸人晚無數牛羊一篴風又有句云<lb/>
栁花嫩如鵞破殻蘚痕斑似鹿辭胎又云尚短栁<lb/>
如初折後已殘梅似半開時其精妙工緻奪化工<lb/>
之功大率多此類也其詩餘尤工云<lb/>
<pb n="KR3j0152_WYG_007-5b"/>
　　　盜犬賦<lb/>
費襄梁溪漫志宋滕逹道未遇時與諸生講學於僧<lb/>
舎主僧出諸生夜盜其犬而烹之事聞有司欲治其<lb/>
罪滕公為丏免守素聞其能賦因諭之曰能為盜犬<lb/>
賦則將釋之滕即口占其辭惟僧不淨犬也宜偷徹<lb/>
藍宫之夜吠充絳帳之晨羞既欲思於實腹遂乃設<lb/>
於空喉餅餌引來猶掉續貂之尾索綯牽去難回顧<lb/>
兔之眸守大笑即置不問<lb/>
<pb n="KR3j0152_WYG_007-6a"/>
　　　遺山妹<lb/>
元遺山好問之妹為女冠文而艷張平章當揆欲娶<lb/>
之使人囑遺山遺山辭以可否在妺妺以為可則可張<lb/>
喜自往訪覘其所向至則適自手補天花板輟而迎<lb/>
之張詢近日新作應聲答曰補天手段暫施張不許<lb/>
纎塵落畫堂寄語過簾雙燕子移巢别處覓雕梁<lb/>
張竦然而出<lb/>
　　　三惡圖<lb/>
<pb n="KR3j0152_WYG_007-6b"/>
張光弼號一笑居士元江浙省員外後居苗帥楊旺扎勒<lb/>
帳下有時名嘗見其題劉耀卿畫三惡圖詩云石門激<lb/>
浪雪無迹松下瀑流雷有聲百折狂瀾雖是險人心方<lb/>
寸最難平雄渾有味集中不載因為録之<lb/>
　　　邵菴屏上對<lb/>
道園虞邵菴先生集未達時魯齊許文正公衡延置家<lb/>
塾而先生落魄不羇日出遊公每至塾諸生輙曰先生<lb/>
出矣公患苦之常宛轉為先生言已而如故一日題對<lb/>
<pb n="KR3j0152_WYG_007-7a"/>
句於先生卧屏間云日日嬉遊知虞公之不可諌葢用<lb/>
孟子全語扺暮先生回已被酒大醉視屏間對即拔筆<lb/>
書於右云朝朝絮䀨何許子之不憚煩似若天造地設<lb/>
何其㨗切如是耶<lb/>
　　重疊金<lb/>
舊見唐人一詞行雲流水一句含情深妙昔虞邵菴示<lb/>
人作詩法以打起流鶯兒莫教枝上啼啼時驚妾夢不得<lb/>
到遼西予於此詞亦然詞云薔薇帶露珍珠顆美人折<lb/>
<pb n="KR3j0152_WYG_007-7b"/>
向庭前過含笑問檀郎花强妾貌强檀郎若相惱畨道<lb/>
花枝好一向發嬌嗔碎揉花打人葢菩薩蠻也一名重<lb/>
疊金<lb/>
　　　中原音韻<lb/>
北樂府用字皆北音與沈休文所傳四聲韻不同盖地<lb/>
居土中為陰陽之所和㑹五方之雑億兆之廣擇其通<lb/>
者曰中原正語取四海適中天下同聲而無滯者也其<lb/>
音有平上去三聲而無入聲其入聲字皆附派入三聲<lb/>
<pb n="KR3j0152_WYG_007-8a"/>
之内燕山卓從之作中州韻為志亦勤矣惜其所收不<lb/>
能什百四方未解之音使後學莫知適從至如秉持之<lb/>
秉克巳之克肉食之肉皆不見録未得為成書也若夫<lb/>
瓊林雅韻則其收尤駁雜以南音謬戾可憎詞人病之<lb/>
元髙安周挺齋徳清復作中原正韻較前為勝然其間<lb/>
猶有未能盡善者試有一二言之至若握雨携雲之握<lb/>
詞中多用如握手握霧拏雲掌握一握握筭之類韻既<lb/>
不收音從曷得今之謳者往往無定音伍或音襖又有<lb/>
<pb n="KR3j0152_WYG_007-8b"/>
音鳥買切者至如曹大家之家音姑漢雋明釋何為稱<lb/>
不敢收而遂棄之況三聲既定又言聊以廣其押韻為<lb/>
作詞而設然呼吸言語之間還有入聲之别嗚呼既定<lb/>
中天下之音何方語市言之可證也今京師之人呼客<lb/>
讀如怯以往為網而反以遺忘之忘為旺寧能從之乎<lb/>
既又譏時人呼龎涓為龎堅淵明為烟明非矣而未免<lb/>
懸絶為昡絹帛之絹為建其能盡變之乎葢以理推則<lb/>
天下之音無適不可耳徒以耳目為異同胡能得四方<lb/>
<pb n="KR3j0152_WYG_007-9a"/>
之正乎今南人呼府縣之縣為眩健羨之羨為旋<hi>去聲</hi>月<lb/>
桂之桂為寄季孟之季為巨指揮之揮為吁亦可以言<lb/>
語呼吸為證耶歡娛之娛六書即古唐虞字今與提撕<lb/>
<hi>音嘶</hi>騂<hi>音星</hi>色字咸誤於世久矣而徳清乃謂從旁讀亦無<lb/>
害而又譏騂字之謬噫均之以偏旁之讀何獨騂乃異<lb/>
於娛撕哉是可笑也驚嚇之嚇不收齊微與黒字同音<lb/>
而入皆來作蟹刁槊之槊不收戈禾而與蕭豪叶作炒<lb/>
城郭之郭不收戈韻而亦從豪作稿則棺槨之槨讀為<lb/>
<pb n="KR3j0152_WYG_007-9b"/>
棺稿可乎然又凡例不縝考據未盡乃從而文之云字<lb/>
有不可施於詞之韻脚不能盡收毋譏其不備葢雖其<lb/>
字不可施之押韻其不可施於詞語中乎既入詞語寧<lb/>
可不知其讀作何音歟又是書既成陰陽有字固然矣<lb/>
墨本乃以一字乂有陰陽之分既而自亦難掩復設飾<lb/>
詞謂云友朋索之難郤已冩數十本散之江湖當時慮<lb/>
為圖利之徒盜刋非我有也故以此混之此言豈公天<lb/>
下之心歟是其矛盾可見矣沈約為吳興語言固無俟<lb/>
<pb n="KR3j0152_WYG_007-10a"/>
語而已徳清乃欲為人轉其喉舌換其齒牙其抑難乎<lb/>
爾焉惟其選定四十詞中有精粹者予故重為録出二<lb/>
十五章併外附撥不斷一章共二十六章以備賞音者<lb/>
鑑之云<lb/>
　　　挺齋妙選<lb/>
仙吕寄生草　長醉後方何礙不醒時有甚思糟醃了<lb/>
兩箇功名字醅渰了千古興亡事麴埋了萬丈虹霓志<lb/>
不達時皆笑屈原非但知音盡說陶潜是　雙鴈兒<lb/>
<pb n="KR3j0152_WYG_007-10b"/>
洞賓出聖超凡本有神仙一抹絛九陽巾君是真人<lb/>
一半兒　自將楊桞品題人笑撚花枝比較春輸與海<lb/>
棠三四分再偷勻一半兒臙脂一半粉　金盞兒　據<lb/>
胡床對瀟湘黄鶴送酒仙人唱主人無量何妨若捲簾<lb/>
邀皓月勝開宴出紅粧但一樽留墨客是兩處夢黄糧<lb/>
　中吕迎仙客　雕簷紅日低畫棟彩雲飛十二玉䦨<lb/>
天外倚望中原思故國感慨傷悲一片鄉心碎　謁金<lb/>
門　早霞晚霞粧㸃廬山畫仙翁何處煉丹砂一縷白<lb/>
<pb n="KR3j0152_WYG_007-11a"/>
雲下客去齋餘人來茶罷嘆浮生指落花楚家漢家做<lb/>
了漁樵話　普天樂　浙江秋吳山夜愁隨潮去恨與<lb/>
山疊鴻鴈來芙蓉謝冷雨青燈讀書舍怕離别又早離<lb/>
别今宵醉也明朝去也留戀些些　喜春來　閒花醖釀<lb/>
蜂兒密細雨調和燕子泥緑<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>蝶夢覺來遲誰喚起簾<lb/>
外曉鶯啼　滿庭芳　知音到此舞雩㸃也修禊羲之<lb/>
海棠春已無多事雨洗臙脂誰感慨蘭亭古紙自沉吟<lb/>
桃扇新詞急管催銀字哀絃玉指忙過賞花時　十二<lb/>
<pb n="KR3j0152_WYG_007-11b"/>
月堯民歌　自别後遥山隠隠更那堪逺水粼粼見楊<lb/>
柳飛綿衮衮對桃花醉臉醺醺透内閣香風陣陣掩重<lb/>
門暮雨紛紛　怕黄昏忽地又黄昏不銷魂怎地不銷<lb/>
魂新啼㾗壓舊啼㾗斷腸人憶斷腸人今春香痩幾分<lb/>
縷帶寛三寸　四邊靜　今宵歡慶軟弱鶯鶯可曾慣<lb/>
經欵欵輕輕燈下交鴛頸端詳看可憎好殺無乾淨<lb/>
醉髙歌　十年燕市歌聲幾㸃吳霜鬢影西風吹老鱸<lb/>
魚興晚節霜榆暮景　南吕四塊玉　買笑金纒頭錦<lb/>
<pb n="KR3j0152_WYG_007-12a"/>
得遇知音可人心怕逢狂客天心沁紐死鶴劈碎琴不<lb/>
害磣　正宫醉太平　人皆嫌命窘誰不見錢親水晶<lb/>
丸入麫糊盆纔粘拈便衮文章糊了盛錢囤門庭改做<lb/>
迷魂陣清廉貶入睡餛飩葫蘆提倒穏　塞鴻秋　腕<lb/>
氷消鬆却黄金釧粉脂殘淡了芙蓉面紫霜毫蘸濕端<lb/>
溪硯斷腸詞冩在桃花扇風輕柳絮天月冷梨花院恨<lb/>
鴛鴦不鎖黄金殿　商調山坡羊　雲鬆螺髻香濕鴛<lb/>
鴦被掩春閨一覺傷春睡柳花飛小瓊姬一片聲雪下<lb/>
<pb n="KR3j0152_WYG_007-12b"/>
呈祥瑞把團圓夢兒生喚起誰不做美呸却是你　梧<lb/>
葉兒　别離易相見難何處鎖雕鞍春將去人未還這<lb/>
其間央及殺愁睂淚眼　越調天淨沙　枯藤老樹昏<lb/>
鴉小橋流水人家古道西風痩馬夕陽西下斷腸人在<lb/>
天涯　恁闌人　花陣輸贏隨幔生桃扇炎凉逐世情<lb/>
雙郎空藏瓶小卿一塊冰　塞兒令　烟艇閒雨蓑乾<lb/>
漁翁醉醒江上還啼鳥闗闗流水潺潺樂似富春山數<lb/>
聲柔艣江灣一鈎香餌波寒回頭觀兔魄夫憶放魚竿<lb/>
<pb n="KR3j0152_WYG_007-13a"/>
看流下蓼花灘　雙調落梅風　金刀利錦鯉肥更那<lb/>
堪玉蔥纎細若得醋來風韻美試嘗著這生滋味　凌<lb/>
波仙　一聲梧桐一聲秋一㸃芭蕉一㸃愁三更歸夢<lb/>
三更後落燈花碁未收嘆新豐逆旅淹留枕上十年事<lb/>
江南二老憂都到心頭　慶東原　參旗動斗柄那為<lb/>
多情受用些兒箇　殿前歡　醉歸來入門下馬笑盈<lb/>
腮笙歌接至朱簾外夜宴重開十年前一秀才黄虀菜<lb/>
打熬做文章伯江湖氣槩風月襟懷　賣花聲　細研<lb/>
<pb n="KR3j0152_WYG_007-13b"/>
片腦梅花粉新剥真珠荳蔲仁依方修合鳳團春醉魂<lb/>
清爽舌尖香嫩這孩兒那些風韻　其撥不斷另附於<lb/>
後云<lb/>
　　　女婦能詩<lb/>
春渚記聞建安暨氏女子十嵗能詩人令賦野花詩云<lb/>
多情樵牧頻簪髻無主蜂鶯任宿房觀者雖加驚賞而<lb/>
知其後不保貞素竟更數夫流落而終與毘陵女子詠<lb/>
破錢相同破錢詩云半輪明月揜塵埃依稀猶帶開元<lb/>
<pb n="KR3j0152_WYG_007-14a"/>
字想得清光未破時買盡人間不平事又有詠文君詩<lb/>
云當時曽笑卓文君豈信絲桐解誤身今日未彈心已<lb/>
亂此身元自不由人詩話謂雖有才致非女子所宜又<lb/>
南宫縣君錢氏詩云士悲秋色女懐春此語由來未是<lb/>
真倘若有情相眷戀四時天氣總愁人意亦相同云<lb/>
　　　天香引<lb/>
輟耕録載道園虞邵菴伯生先生於掲曼碩學士奚斯<lb/>
家賦三謁草廬圖天香引隔字一押韻以為至難且稱<lb/>
<pb n="KR3j0152_WYG_007-14b"/>
先生之才為不可及暇日遊湖上登孤山和靖祠復於<lb/>
粉牆上得一闋亦其體也其詞云至當時林氏山祠驛<lb/>
使何之取次南枝飄潰臙脂蕉斯故紙抑死荒絲志寒<lb/>
澀雄雌鷺翅參差母子鸕鷀撚此吟鬚彈指歌詩勸爾<lb/>
金巵何事嗟咨後友人復以一闋來竟不用他字疉韻<lb/>
而成尤出竒外一等詞云䕶吾廬緑樹扶疎竹塢獨居<lb/>
舉目須臾鷺宿芙渠烏居古木鳬浴菰蒲夫語婦壺沽<lb/>
緑醑主呼奴釜煮鱸魚俗務俱無布素粗服書屋讀<lb/>
<pb n="KR3j0152_WYG_007-15a"/>
書蔬圃鋤蔬中原正音緑讀如盧竹如主獨音都吾<lb/>
切目如慕宿音思主切木如暮浴如裕俗音須如切屋<lb/>
音五故切讀與獨同醁與緑音同葢盡以一屋二沃收<lb/>
入魚模相叶故也惜不知作者名字此詞在雙調即<lb/>
古夾鍾商本名折桂令又名蟾宫曲詞人多命名天<lb/>
香引云<lb/>
　　　荆公字謎<lb/>
雞肋編載王荆公安石作字謎云兄弟四人兩人大<hi>音墮</hi>
<pb n="KR3j0152_WYG_007-15b"/>
一人立地三人坐家中更有一兩口便是凶年也好過<lb/>
蓋儉字也又云親兄弟日日昌堂兄弟木目相親兄弟<lb/>
火火炎堂兄弟金今鈐又云掘地去土添水成池又云<lb/>
寒則重重疊疉熱則四散分流兄弟四人下縣三人入<lb/>
州在村裏只在村裏在市頭只在市頭蓋言㸃也又婦<lb/>
字謎左七右七横山倒出又云一人姓任名忍販金與<lb/>
錦將過潼關時方禁金與錦不得過闗闗吏遮之任懇<lb/>
求欲入吏云法重難從但君自入闗而貨不得進乃書<lb/>
<pb n="KR3j0152_WYG_007-16a"/>
報云任忍入金錦禁急又錢氏私記荆公舉酒令字謎<lb/>
云四口盡皆方十字在中央若做田字商不是杜家郎<lb/>
蓋圖字也<lb/>
　　　王劉互譏<lb/>
王銍黙記云劉貢父攽與王介甫安石最為故舊荆公<lb/>
嘗戲拆貢父名曰劉攽不直一分文貢父復戲拆荆公<lb/>
名曰失女便成宕無宀<hi>音綿</hi>真是妬下交亂真如上交誤<lb/>
當宁荆公大慙而心銜之<lb/>
<pb n="KR3j0152_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蟫精雋卷七<lb/>
</p>
<p>
</p>
  </div>
</body>
</text>
</TEI>
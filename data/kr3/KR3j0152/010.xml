<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷十</head> <lb/>
    <p>
<pb n="KR3j0152_WYG_010-1a"/>
欽定四庫全書<lb/>
　蟫精雋卷十<lb/>
　　　　　　　　　　　　明　徐伯齡　撰<lb/>
　　　鍾狂客<lb/>
廣東鍾狂客名禧甚有詩名能書淮安督理漕運總兵<lb/>
官平江伯陳公既取歸幕下成化壬寅嘗過杭友人招<lb/>
遊西湖寄之詩鍾和曰湖光山色景宜秋君不來招也<lb/>
去遊已辦蜀川千丈錦為誰今日盡纒頭萬頃西湖水<lb/>
<pb n="KR3j0152_WYG_010-1b"/>
貼天芙蓉楊栁亂秋烟湖邉為問山多少每箇峰頭住<lb/>
一年信乎狂客也<lb/>
　　　子夜歌<lb/>
稿簡贅筆云吳中俗言俚曲有云消棃應郎心上冷甘<lb/>
蔗應郎身上甜又云羅裙十二摺小妻也是妾遂採為<lb/>
子夜歌二章云消棃得能冷甘蔗得能甜總應郎心上<lb/>
為儂素比縑桃根復桃葉羅裙十二褶阿郎自歡儂小<lb/>
妻也是妾<lb/>
<pb n="KR3j0152_WYG_010-2a"/>
　　　秋扇賦<lb/>
鳥盡弓藏人情之常在秋日之故扇亦棄置之所當昔<lb/>
者春叢謝妍祝融司權赫曦炎炎如燔如煎如火之燎<lb/>
原燭龍飛天棲鶻喘息乎危巢濳魚噞喁乎深淵客有<lb/>
御渠渠夏屋登楚楚芳筵者莫不流汗漿於四體坐炊<lb/>
甑乎一㕓御輕綃於挾纊啖嘉羞兮吞氊也於是舉爾<lb/>
於笥篋之中置爾於懐袖之前一揮而清風徐來再揮<lb/>
則煩襟以蠲向之酷虐之暑若奔流之赴壑激矢離弦<lb/>
<pb n="KR3j0152_WYG_010-2b"/>
變燠室如清虚之府暍人擬逍遥之仙當是時也爾盡<lb/>
心於所事亦職分之當然雖輔覇之管仲忠君之鬻拳<lb/>
恐未可並駕而齊肩也孰知璇璣不停節換辰更火老<lb/>
金生天髙氣清忽凉雲㝠㝠玉露霄零蟋蟀入于牀下<lb/>
寒泉號乎林坰時聞庭柯槭槭發為商聲必若鷺羽同<lb/>
乎雪白齊紈比夫月明徒障西風之汚塵撲天街之流<lb/>
螢矣惜乎屈髙材而小用是倒施而逆行夫用舎之眹<lb/>
兆不于此乎焉徴爾乃知㡬若神奉身而去以安以寧<lb/>
<pb n="KR3j0152_WYG_010-3a"/>
積厚勞而不伐負豐功而不矜於斯時也可謂退之以<lb/>
禮允宜保其令名雖封留之子房思蓴之季鷹亦未能<lb/>
蹈華武而挹芳馨也嗟夫天開地闢有人有物為造化<lb/>
者賦予不一或始通終塞或先難後獲鮮不欣欣於得<lb/>
戚戚於失求其合乎中庸尠什一於千百何斯扇之獨<lb/>
臧匪炎凉之能惑善随時而卷舒寧悔尤其窮阨世之<lb/>
人有如此夫吾所以服其明徳予内弟鶴牕馬浩䦨之<lb/>
作也葢亦自况焉<lb/>
<pb n="KR3j0152_WYG_010-3b"/>
　　　禽言<lb/>
禽言自梅宛陵聖俞朱文公元晦梁隆吉之後無出其<lb/>
右者及觀楊鐵崖廉夫有提葫蘆一首語雖謔浪俊快<lb/>
使人聳動其詞云提壺提壺沽酒何處沽烏程與若下<lb/>
美酒髙無價小姑典金釵勸郎醉即罷君不見城中官<lb/>
長葫蘆提十日九日醉如泥規諷有味<lb/>
　　　詩善諷<lb/>
南宋時驛路有白塔橋印賣朝京里程圖士大夫徃臨<lb/>
<pb n="KR3j0152_WYG_010-4a"/>
安必買以披閱有人題於壁曰白塔橋邉賣地經長亭<lb/>
短驛甚分明如何只說臨安路不數中原有㡬程又寳<lb/>
慶丙戌袁樵尹京於西湖三賢堂賣酒有人題壁曰和<lb/>
靖東坡白樂天三人秋菊薦寒泉而今滿面皆塵土却<lb/>
與袁樵趂酒錢又項羽廟在杭近郡三衢十八里外樟<lb/>
戴市市人失火延及廟有人作詩云嬴秦乆矣酷斯民<lb/>
羽入關中又一秦父老莫嗟遺廟燬咸陽三月是何人<lb/>
雖皆不識作者為何人而調笑暢快可謂善戲謔兮者<lb/>
<pb n="KR3j0152_WYG_010-4b"/>
矣<lb/>
　　　詠豆腐<lb/>
嘗聞故友許廷暉暹為予言得人作豆腐詩深於詠物<lb/>
工巧極致詩云傳得淮南術最嘉分明水底煉精華二<lb/>
輪磨上流真液百沸湯中滚雪花瓦缶盛來雲有影金<lb/>
刀細切玉無瑕要知滋味誰能識都屬禪家與道家<lb/>
　　　也秃<lb/>
六書實小學之一端古人自幼灑掃應對進退之節之<lb/>
<pb n="KR3j0152_WYG_010-5a"/>
餘即習之尤不止乎書法一事云爾則凡吉凶軍賔嘉<lb/>
之禮與夫雲咸韶夏濩武之樂五射五御九數之事莫<lb/>
不次第而為之今之白首窮經猶不能諳六書一事是<lb/>
何今人之不如古耶不特今也自秦以𨽻書變古篆書<lb/>
法漸壊至於羲獻大壊而六書湮矣夫以許慎且鑿空<lb/>
臆談餘又豈足言耶試舉一二言之許慎說文也字篆<lb/>
文也象形女子隂也又秃字古人有見病秃者從禾中<lb/>
出又秃人頭瘡若禾黍然故今製字從禾從几陋哉斯<lb/>
<pb n="KR3j0152_WYG_010-5b"/>
言葢也長尾蟲蟻頭似口圓身像腹曳足像尾即今之<lb/>
蛇固象形也禾音稽篆文禾反禾也木朻屈而不能上<lb/>
伸也人秃者髪亦不能上舒故製字從禾從几几即古<lb/>
人字葢㑹意也紛紛千古無能探其理者六書本義號<lb/>
稱書法正宗猶不能知况其他乎甚矣探討之難也<lb/>
　　　盧生傳<lb/>
近見友人持盧生傳以示葢集海錯名而為之是可以<lb/>
嫓美桑寄生者矣向見陳子矜傳乃集三百十一篇詩<lb/>
<pb n="KR3j0152_WYG_010-6a"/>
名而作者是知古今文人遊戲其命意畧同云傳曰盧<lb/>
生名鱠字伯魚吳人也禀性鯁介少習書兼精龜疇河<lb/>
洛之數以文章舉進士不第遂棄蝌斗業學擁劍讀太<lb/>
史公范蠡兵法曰熟此則取蘇秦黄金印易事耳厄於<lb/>
貧惟枯淡菜羮蔬食而已有水母憐之每飯生生進前<lb/>
謝曰吾必重報母水母怒曰阿老婆牙齒衰落暮景龍<lb/>
鍾特哀君而食詎望報乎觀子不凡異日必蛟龍得雲<lb/>
雨終非池中物也明年嵗飢海若盗起有劉黑獺者聚<lb/>
<pb n="KR3j0152_WYG_010-6b"/>
惡少數千剽掠人財貝珠寳又有烏郎者亦聚徒甚衆<lb/>
皆黑畫其靣以相識别號曰烏賊常乘小魚蜃出沒海<lb/>
島鮫室之民甚苦之後與黑獺圑合推黑獺為首聚益<lb/>
盛朝廷遣江䖴徃捕之乆不下盧生素善江䖴幕下士<lb/>
車螯因螯而求見焉䖴亦素聞鱠名倒履出迎炮鱉鱠<lb/>
鯉具禮待之曰小子見識如井底蛙今海若之盗乆不<lb/>
下望先生見教焉鱠曰烏賊跳梁猶釜魚幕燕勢必不<lb/>
久觀其出沒如鬼如蜮不易擒獲茍非以計誘之徒鷸<lb/>
<pb n="KR3j0152_WYG_010-7a"/>
蚌相持悠悠嵗月無益也不若斂沿海師旅之衆詐回<lb/>
師多匿戰艦圑魚浦中彼見吾去則如大壑縱鱗必洋<lb/>
洋而來足下將水虎之兵就海水圑合邀其歸路不過<lb/>
十日當悉取賊輩屍諸枯魚之肆願足下無以江淮白<lb/>
靣書生之言而忽之䖴然其計喜曰虜在吾目中矣即<lb/>
辟鱠為清江使者翌日命沿江屯駐盡徹爨班師黑獺<lb/>
聞之果悉衆來捨舟於鰕蟇陵下上岸縱兵大掠䖴命<lb/>
偏將劉鯤出其不意率赤鱓三千與之接戰勝負未分<lb/>
<pb n="KR3j0152_WYG_010-7b"/>
麾向所伏戰艦棹犀手卒鼓譟而前鼉鼓震天地射工<lb/>
注矢如雨賊遂大敗車螯盧鱠各乘海鰌船䖴乘黄龍<lb/>
大艘斷其歸路賊衆望潮挐舟弗及溺死甚衆生擒一<lb/>
人銷金抹額黄顙黑面繫以郭索擁至帳前乃賊魁烏<lb/>
郎也而黑獺亦中矢石首碎而斃餘悉解散既而鯨鯢<lb/>
授首衆皆讙呼㨗書聞朝廷嘉其功特封江䖴鮭陽侯<lb/>
兩河屯駐兵馬賜紫金魚帶車螯與盧鱠等深管鮑交<lb/>
乃自托願從琴髙生乘鯉為赤松之遊悉推功於鱠鱠<lb/>
<pb n="KR3j0152_WYG_010-8a"/>
得賜文字出身掌通印子一顆遂貴顯焉但不知作者<lb/>
為誰氏云<lb/>
　　　名婢<lb/>
談藪朱謙之云婢名難得馴雅者常欲命庖者曰家常<lb/>
隨宜爨者曰淅玉擁篲者曰無塵更衣者曰抱衾予喜<lb/>
其甚新<lb/>
　　　詩贈營妓<lb/>
紫薇雜記張文濳初官通許喜營妓劉淑女為作詩曰<lb/>
<pb n="KR3j0152_WYG_010-8b"/>
可是相逢意便深為郎巧笑不須金門前一尺春風髻<lb/>
窻外三更夜雨衾别燕從教燈見淚夜船惟有月知心<lb/>
東西芳草皆相似欲望髙樓何處尋未說蝤蠐如素頸<lb/>
固應新月學蛾眉引成宻約因言笑認得真情是别離<lb/>
樽酒且傾濃琥珀淚痕更著薄臙脂北城月落烏啼夜<lb/>
更是孤舟腸斷時前詩頸聫後詩腹聫予以為韓致堯<lb/>
渥吳子華融香奩不是過也<lb/>
　　　郭胐賦<lb/>
<pb n="KR3j0152_WYG_010-9a"/>
遯齋閒覽宋郭朏有才學而輕脫夜出為醉人所誣太<lb/>
守詰問朏笑曰張公喫酒李公醉者胐是也太守令作<lb/>
張公喫酒李公醉賦胐云事有不可測人當防未然何<lb/>
張公之飲也乃有李公之醉焉清河丈人方肆杯盤之<lb/>
樂隴西公子俄遭酩酊之愆守笑而釋之<lb/>
　　　蒲菴詩<lb/>
釋來復見心國初之髙僧仕至僧録司左覺義工詩文<lb/>
太史宋景濂序其集盛稱道之姑舉其詩若題一夢老<lb/>
<pb n="KR3j0152_WYG_010-9b"/>
人云髙卧蓬莱最上峯希夷獨許往來同三生風月形<lb/>
骸外百嵗乾坤寤寐中槐樹雨涼秋袂薄棃花雲煖夜<lb/>
牀空黒甜自是平生願不管東窻曙色紅又題詩巢云<lb/>
雅頌千篇挿架齊髙情渾似浣花溪鳯銜錦字朝還禁<lb/>
鶴怪文光夜不棲擷采香芸除舊蠧補添紅葉認新題<lb/>
自從剛後淳風變厭聽喧啾百鳥啼又題卧雪齋云雪<lb/>
滿空山嵗月遷冷齋獨卧廣文氊身依太素無塵地夢<lb/>
入通明不夜天碧碗茶香清瀹乳紅爐木火暖生烟諸<lb/>
<pb n="KR3j0152_WYG_010-10a"/>
兒幸免號寒訴枉駕何須郡守憐先生卧雪懶謀身不<lb/>
汗青時只任貧簾捲空明孤榻曉窓含虚白一窩春梅<lb/>
花帳外寒聲急竹葉罇前嵗事新曽憶朝回鳷鵲近水<lb/>
晶光動玉龍鱗又若偶興絶句云黄金堆屋只嫌貧飲<lb/>
食何人厭八珍欲把長繩繫西日乾坤誰是百年人崑<lb/>
崙懸水走黄河吼地流來萬丈波若此人心應更險笑<lb/>
中無奈暗操戈皆體詠精切引事詳實非直嘲吟風月<lb/>
而已宣時方袍之士哉<lb/>
<pb n="KR3j0152_WYG_010-10b"/>
　　　詠玉簪花<lb/>
宴罷瑶池阿母家飛瓊扶上紫香車玉簮墜地無人拾<lb/>
化作東南第一花古人題玉簮花詩也後人無能繼踵<lb/>
者載之詩法權輿而不識其名氏惜哉<lb/>
　　　東曹琴笙詩<lb/>
常之武進令蕩隂胡君文博溥先君門弟子也以成化<lb/>
戊戌進士第擢居是任常為古浙西與杭不逺嘗書來<lb/>
招予欲一見予自天順庚辰與文博别京師後乆音問<lb/>
<pb n="KR3j0152_WYG_010-11a"/>
遼絶戊戌冬予再北行時君已登第予因偶患瘡瘍竟<lb/>
不能物色遂勿獲見故至是欣然而往既而再往實成<lb/>
化乙巳嵗也相見歡如平生因留廨中館寓凡五閱月<lb/>
因得㑹思南太守義興東樓邵公文敬珪邵以户曹正<lb/>
郎陞是職丁内艱還公素以詩名文翰妙一時詩與民<lb/>
部郎沃隂卞公華伯榮齊名而書法則與南安守華亭<lb/>
張先生汝弼相上下一㑹間偕予傾葢握手談笑終日<lb/>
忘倦公尤善奕獨步吴下聞予善匏嘗夜酌為鼔三奏<lb/>
<pb n="KR3j0152_WYG_010-11b"/>
喜不自已右春坊諭徳治齋陸㢘伯簡晉陵大族也亦<lb/>
以憂制還而妙奕事與公為敵手故所㑹必偕集因席<lb/>
間為聯句云鳳匏雲外一聲竒<hi>陸</hi>彷彿仙韶聽轉疑調<lb/>
雜清商淒更惋<hi>邵</hi>泉流氷潤澀還遲月中遺唱媧皇逺<lb/>
<hi>陸</hi>江上幽情二女婺門掩碧桃何處所<hi>邵</hi>髙懐深夜偶<lb/>
相宜<hi>陸</hi>既又予將南還飲錢于陸宫諭鳴東書院於是<lb/>
東樓及致政江西經憲周君克容廣常郡庠友龔忠夫<lb/>
飲酣樂甚仍請以鳳匏一奏於是諸君更為聯句以紀<lb/>
<pb n="KR3j0152_WYG_010-12a"/>
其勝云擁爐清夜炙銀簧<hi>邵</hi>仙律和鳴學鳳凰<hi>周</hi>應節<lb/>
低昂吾欲舞<hi>陸</hi>倚歌調笑客成狂<hi>龔</hi>重華一去空思往<lb/>
<hi>陸</hi>周雅無傳孰補亡<hi>邵/</hi>老大忽逢王子晉<hi>周</hi>緱山回首<lb/>
月蒼蒼<hi>龔</hi>於是東樓書之宫諭復出孤桐命鼓予為作<lb/>
猗蘭操東樓相顧錯諤曰何其妙耶遂贈予以詩云坐<lb/>
圍香炷石堂寒未覺純音爨後殘飛燕舞衣翻玉腕老<lb/>
鮫珠涙滴氷盤雲生桂嶺兼春瘴風入涇原撓夕湍有<lb/>
客思歸成悵惘闗山月白路漫漫末句就以伸别意也<lb/>
<pb n="KR3j0152_WYG_010-12b"/>
宫諭乃以經憲送行詩韻為作聽琴詩以贈焉一曲清<lb/>
商思不堪泠然如對古人談春明綵鳳初辭穴夜冷逰<lb/>
魚更出潭塵壁無絃惟種栁芳林有客誤攜柑臨岐欲<lb/>
問將歸意安得微風日自南詩既新竒字復各遒勁筆<lb/>
勢飛動至今寳之東樓前為民部郎時嘗號東曹云<lb/>
　　　蘭陵紀行<lb/>
予以甲辰嵗為南蘭陵之逰幾三月比因匆匆未暇㑹<lb/>
南都文士而且寓錫山近一月明年乙巳文博大尹以<lb/>
<pb n="KR3j0152_WYG_010-13a"/>
書来招者再不獲已再徃焉寓廨館凡五月蘭陵搢紳<lb/>
碩儒咸得接武經憲周君克容贈以詩云襟度飄然物<lb/>
外情行蹤到處飲香酩一牀流水伯牙操滿耳清風子<lb/>
晋笙文字纂修人盡服古今成敗論皆傾可憐當道諸<lb/>
卿相不把封章薦賈生旣而返斾經憲首為詩以送之<lb/>
云塵機鞅掌我何堪喜對徐卿一笑談蹤跡半生三竺<lb/>
寺品題多付百花潭脂香出釜椒燔膾春色盈缸酒釀<lb/>
柑明日攜書歸舊隠孤山佳處勝終南宫諭陸冶齋廉<lb/>
<pb n="KR3j0152_WYG_010-13b"/>
伯送以詩云年少才情萬事堪倒傾三峽此䧺談寒雲<lb/>
孤鶴猶空谷秋水長虬卧石潭行色逺迷吳苑樹華燈<lb/>
歸試武陵柑春風更赴西湖約重聴吹笙鷲嶺南老儒<lb/>
朱懋易昱次韻以送云誰謂嵇康七不堪喜逢樂廣共<lb/>
髙談玉笙有譜鳯鳴閣寳劍騰光龍在潭書罷不須懐<lb/>
晋帖飲餘常得破霜柑西湖回首經時别知有清文在<lb/>
斗南皆一時名手筆也<lb/>
　　　蜘蛛寓利<lb/>
<pb n="KR3j0152_WYG_010-14a"/>
復齋漫録翟嗣宗尉臨安頗為監司所窘遂於臨淮館<lb/>
驛題蜘蛛詩云織絲來徃疾如梭長愛騰空作網羅害<lb/>
物身心雖甚小漫天綱紀亦無多林間宿鳥應嫌汝簾<lb/>
下飛蟲最怕他莫學螳螂捕蟬勇須知黄雀奈君何林<lb/>
子中時為發運使過而見之召而誚責且戒毋為浮薄<lb/>
　　　選女<lb/>
宣徳間有制令有司選民間良家女以充掖庭瞿存齋<lb/>
先生宗吉見里人送女上道為賦詩曰太平天子御<lb/>
<pb n="KR3j0152_WYG_010-14b"/>
華夷天擁祥雲地産芝已喜玉關歸馬足更妝金屋貯<lb/>
蛾眉幸因蠧簡收芸草不為羊車薦竹枝臨别新鄰莫<lb/>
惆悵從來生女作門楣<lb/>
　　　合甫融<lb/>
海外諸國并西域産有一藥名合甫融中國又名鴉片<lb/>
狀若沒藥而深黄柔韌若牛膠焉味辛大熱有毒主興<lb/>
助陽事壯精益元氣方士房中御女之術多用之又能<lb/>
治逺年乆痢虚損元氣者徃徃服不三數分多服能發<lb/>
<pb n="KR3j0152_WYG_010-15a"/>
人疔腫癰疽惡瘡并一應熱疾而其性酷烈甚於硫黄<lb/>
丹砂熱燥猛於蘇合油附子自仙靈脾𤨏陽陽起石丁<lb/>
香鹿茸龍骨兔絲而下功皆不及也成化癸夘嘗令中<lb/>
貴出海南閩浙川陜近西域諸處收買之其價與黄金<lb/>
等<lb/>
　<lb/>
　<lb/>
　<lb/>
<pb n="KR3j0152_WYG_010-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蟫精雋卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蟫精雋</head>
    <p>
<pb n="KR3j0152_WYG_000-1a"/>
欽定四庫全書　　　　　子部十<lb/>
　蟫精雋　　　　　　　　雜家類三<hi>雜說之屬</hi>
　　提要<lb/>
　　　　<hi>臣</hi>等謹案蟫精雋十六卷明徐伯齡撰伯齡<lb/>
　　　　字延之自署曰古剡盖嵊縣人書中十二巷<lb/>
　　　　之末有籜冠生傳一篇即張錫為伯齡作者<lb/>
　　　　又曰生杭人也豈嵊其祖籍歟傳稱其嘗集<lb/>
　　　　籜為冠嘯歌自得若不與於人世者雖博學<lb/>
<pb n="KR3j0152_WYG_000-1b"/>
　　　　能文善書工琴熟律而不肯以技自試則亦<lb/>
　　　　山林放曠之士考張錫為天順壬午舉人官<lb/>
　　　　山西山隂縣教諭則伯齡為天順中人故所<lb/>
　　　　記有成化癸巳癸夘事明末杬州别有一徐<lb/>
　　　　伯齡崇禎庚辰舉人官永夀縣教諭名姓偶<lb/>
　　　　同非一人也是書雜採舊文亦兼出已説凡<lb/>
　　　　二百六十一條大抵文評詩話居十之九論<lb/>
　　　　雜事者不及十之一其體例略似孟棨夲事<lb/>
<pb n="KR3j0152_WYG_000-2a"/>
　　　　詩其多録全篇又畧似劉壎隐居通議其中<lb/>
　　　　猥瑣之談或近於小説而遺文舊事他書所<lb/>
　　　　不載者亦頗賴以有傳其論周徳清中原音<lb/>
　　　　韻一條尤為明確千頃堂書目作二十卷此<lb/>
　　　　夲僅十六卷前後無序跋亦無目録不能知<lb/>
　　　　其完缺其中多闕字闕句又所録詩文往往<lb/>
　　　　但存其標題而其文皆作空行盖繕録者圖<lb/>
　　　　省工力因而漏落今于有可考者補之無可<lb/>
<pb n="KR3j0152_WYG_000-2b"/>
　　　　考者則亦姑闕焉乾隆四十六年十月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷十五</head> <lb/>
    <p>
<pb n="KR3j0152_WYG_015-1a"/>
欽定四庫全書<lb/>
　蟫精雋卷十五<lb/>
　　　　　　　　　　　　眀　徐伯齡　撰<lb/>
　　　十宫詞<lb/>
髙太史季迪有宫詞十絶體詠精竒規諷切當誠史鉞<lb/>
也因録以備遺忘其呉宫云芙蓉水殿屧廊東白苧秋<lb/>
來不耐風教得君王長夜醉月明歌舞在舟中楚宫云<lb/>
雨去雲來十二峯諸宫樓閣暮重重細腰無限空相妬<lb/>
<pb n="KR3j0152_WYG_015-1b"/>
不覺瑶姬夢裏逢秦宫云宫閉驪山静管絃翠華巡狩<lb/>
去經年掖庭無用恩難報願上蓬萊採藥船漢宫云酒<lb/>
醒金屋曙河流願賜銅盤一滴秋他日君王作仙去瑶<lb/>
池猶幸得同遊魏宫云翡翠明珠入貢頻承恩長占鄴<lb/>
宫春至尊莫信陳王賦那得人間有洛神晉宫云盡日<lb/>
南風永巷開羊車去後玉階苔誰知天上無人到亦有<lb/>
城南小吏來齊宫云貼地黄金襯韤羅苑中市罷合笙<lb/>
歌有人解誦西京賦添得樓臺火後多陳宫云春風三<lb/>
<pb n="KR3j0152_WYG_015-2a"/>
閣綉參差狎客争陳璧月詞幾度醉濃嬌不起景陽樓<lb/>
上晚鐘時隋宫云五斛青螺一日銷迷樓深貯萬妖嬈<lb/>
衆中誰解留車駕風浪如山莫渡遼唐宫云玉笛聲殘<lb/>
禁漏長雲屏月帳醉焚香五王宴罷皆歸院大被空閒<lb/>
一夜凉<lb/>
　　　唐詩命意同<lb/>
鑑戒録劉夢得有望洞庭詩雍陶有詠君山詩語異意<lb/>
同劉詩曰湖光秋月兩相和潭面無風鑑似磨遥望洞<lb/>
<pb n="KR3j0152_WYG_015-2b"/>
庭山水色白銀盤裏一青螺雍詩曰烟波不動影沉沉<lb/>
碧色全無翠色深疑是水仙梳洗罷一螺青髻鑑中心<lb/>
李山甫秦韜玉皆有貧女吟意亦相類李詩云平生不<lb/>
識繡衣裳閒把金針亦自傷鑑裏只應諳素貌人間多<lb/>
是信紅妝當年未嫁還憂老終日求媒即道狂兩意定<lb/>
知無説處暗垂珠淚滴蠶箱秦詩云蓬門未識綺羅香<lb/>
擬托良媒益自傷誰愛風流髙格調共憐時世儉梳妝<lb/>
敢將十指誇纎巧不把雙蛾鬭畫長最恨年年握針線<lb/>
<pb n="KR3j0152_WYG_015-3a"/>
為他人作嫁衣裳李山三甫有石頭城即事韋荘有詠<lb/>
南國英雄用意亦同李詩云南朝天子愛風流盡守江<lb/>
山不到頭總是戰争收拾得却因歌舞破除休堯將道<lb/>
徳終無敵秦把金湯豈自由試問繁華何處在雨莎烟<lb/>
草石城秋韋詩云南朝三十六英雄各逐興亡自此中<lb/>
有國有家皆是夢為龍為虎亦成空殘花舊宅悲江令<lb/>
落日青山弔謝公畢竟霸圖何物在石麒麟沒卧秋風<lb/>
王摩詰雲母帳胡令能繡障亦佳句王詩云君家雲母<lb/>
<pb n="KR3j0152_WYG_015-3b"/>
障特向野庭開自有山泉入非闗彩筆來胡詩云白日<lb/>
堂前花蕋嬌争携小筆上床描綉來挂向春園裏引得<lb/>
黄鶯下栁條<lb/>
　　　元人竹枝詞<lb/>
元上饒熊進字元修作詩幽深嘗作西湖竹枝詞云銷<lb/>
金鍋邊瑪瑙坡争似儂家春最多蝴蝶滿園飛不去好<lb/>
花紅到剪春羅杭西湖方宋南渡盛時綺羅錦綉畫舫<lb/>
笙歌遊人士女日費千金時人目為銷金鍋故云瞿存<lb/>
<pb n="KR3j0152_WYG_015-4a"/>
齋宗吉詩云野鳥啼殘脫布袴好花開到剪春羅盖本<lb/>
於此又唐子華名棣吳興人有竹枝詞云門前楊栁亂<lb/>
飛花第一橋邊第一家馬上郎君休挾彈栁枝深處有<lb/>
慈鴉可謂長者之言也<lb/>
　　　望海潮<lb/>
孫何帥錢唐栁永作望海潮詞贈之流播金國完顔亮<lb/>
聞三秋桂子十里荷花遂啓投鞭渡江之心時人有詩<lb/>
云誰把杭州曲子謳荷香十里桂三秋那知卉木無情<lb/>
<pb n="KR3j0152_WYG_015-4b"/>
物牽動長江萬里愁南渡駐蹕留連為歌舞之塲遂忘<lb/>
中原愚謂未必不因永詞啓之耳悲夫故君子言不可<lb/>
不慎也<lb/>
　　　香臺集序<lb/>
先正瞿存齋先生宗吉嘗詠女故事三百絶名香臺集<lb/>
前百首為香臺百詠次百首名續詠又百首為新詠引<lb/>
用深僻諷刺切實讀者不能遍考每遇事而病焉予嘗<lb/>
為菊莊先生言之先生乃命為之訓詁因不揣僭妄承<lb/>
<pb n="KR3j0152_WYG_015-5a"/>
命考註閱三月而稿成凡所引書千有餘種友人海觀<lb/>
先生張天錫為之序云香臺兒女之事訓詁記問之學<lb/>
去聖人之道逺矣然而易著金夫不有躬朱子釋之曰<lb/>
若魯秋胡之為者豈聖人亦近兒女而朱子亦但訓詁<lb/>
記問為哉是不然男女居室天地之大義也歸之正者<lb/>
天不歸者非天歸不正者亦非天或正以勸也或不正<lb/>
以誡也或正而不正以警終也或不正而正以謹始也<lb/>
或無而有念不可罔也或虛而妖亦不可不正也嗚呼<lb/>
<pb n="KR3j0152_WYG_015-5b"/>
不有作者知所自其誰不有註者知作者其誰毋謂事<lb/>
渉兒女毋謂學蹈訓詁終語之曰心無邪作者誰瞿祐<lb/>
宗吉再註者誰徐伯齡延之宗吉事在人耳目延之予<lb/>
友博學强記天文地理無不通尤精音律字義兹盖其<lb/>
一長云<lb/>
　　　詩見所處<lb/>
歐陽公曰詩原乎心者也富貴愁怨見乎所處江南李<lb/>
氏處富者詩曰簾日已髙三丈透麝煤次第添香獸紅<lb/>
<pb n="KR3j0152_WYG_015-6a"/>
綿地衣隨歩縐佳人舞徹金釵溜酒惡時拈花蕋嗅别<lb/>
殿微聞簫鼓奏與時挑野菜和根煮旋斫生柴帶葉燒<lb/>
異矣見劉斧青瑣摭遺云<lb/>
　　　宋詩家數<lb/>
宋詩變而為數體有九僧體學晚唐即晚唐體也九僧<lb/>
乃希晝保暹文兆行肇簡長惟鳳惠崇宇昭懐古九人<lb/>
也又有香山體學白樂天又有西崑體祖李義山自楊<lb/>
文公億首與劉筠變宋初詩格緦織華麗盖一變晚唐<lb/>
<pb n="KR3j0152_WYG_015-6b"/>
詩體香山詩體然歐公亦不非之而服其工雖張乖崖<lb/>
亦學其體二宋尤深入者如蘇子美梅聖俞並出歐公<lb/>
之門蘇近老杜梅過王維而歐公直擬昌黎東坡暗合<lb/>
太白惟山谷合老杜后山棄其舊而學焉遂名黄陳號<lb/>
江西派如晁君成詩當黄陳未出之前自為元和間唐<lb/>
詩乾淳間又有尤楊范陸四巨擘謂之四大家尤謂延<lb/>
之䆳初楊謂萬里廷秀范謂成大至能陸謂放翁務觀<lb/>
也又有永嘉翁卷續古西巖集號靈舒徐機文淵泉山<lb/>
<pb n="KR3j0152_WYG_015-7a"/>
集號靈淵徐照道暉山民集號靈暉趙紫芝師秀天樂<lb/>
堂集號靈秀謂之四靈體葉水心適以文為一時宗自<lb/>
不工詩而永嘉四靈從其說改學晚唐詩宗賈島姚合<lb/>
凡島令同時漸染者皆隂撏取摘用驟名於時初學之<lb/>
者不能有所加日益下矣名曰厭傍江西籬落而盛唐<lb/>
一歩不能少進天下皆知四靈之為晚唐而鉅公亦或<lb/>
學之劉潛夫初亦學四靈後乃少變務為放翁體同時<lb/>
有趙庚仲白亦可出入四靈小器又慶元嘉定以來有<lb/>
<pb n="KR3j0152_WYG_015-7b"/>
江湖謁客如龍洲劉過改之石屏戴復古式之壺山宋<lb/>
謙父自遜阮梅峯秀實林可山洪孫花翁惟信季蕃髙<lb/>
菊磵九萬劉江村瀾號江湖體杭書肆陳宗之刋江湖<lb/>
集後村南嶽稿亦與焉紫陽方虚谷咸不重之以為輕<lb/>
俗同時稍後有梅屋許棐者賦蠟梅紅梅同瓶詩云苖<lb/>
裔元從庾嶺分兩般標緻一般春淡妝西子呈嬌態黄<lb/>
面瞿曇現小身不羨腰金横玉貴來尋嚼蠟飲氷人只<lb/>
愁苑榭香狼籍桃李如何接後塵虚谷方囘謂其第二<lb/>
<pb n="KR3j0152_WYG_015-8a"/>
句不勝其俗三句愈覺其俗此江湖詩所以難選云<lb/>
　　　宰相牙郎<lb/>
牛羊日厯云寶厯中李愿太尉晟之子也早以勲廕入<lb/>
仕屢任方面性甚奢豪而多内寵晚得一青衣乃色中<lb/>
之尤者字之曰真珠意取於季倫緑珠未臻於此及愿<lb/>
年老真珠名轉著乃謀於親友曰匹夫無罪懐璧其罪<lb/>
愿今老矣乃家藏一女室曽不上聞恐非臣子所宜如<lb/>
得一善文者若登徒子能狀其妍艷求一表以進吾無<lb/>
<pb n="KR3j0152_WYG_015-8b"/>
恨矣其所親乃求表於楊漢公漢公辭不能文乃告於<lb/>
虞卿虞卿欲自圖之曰須一見俾容態誌在吾目然後<lb/>
可以操文愿從之虞卿一見此姬恍然自失自度終不<lb/>
可得乃話於僧孺僧孺方持國柄且曰愿欲何求吾能<lb/>
致之亦何必上聞虞卿曰愿意已决矣相公若直取之<lb/>
恐不如意若計取之萬萬得也乃薦漢公為行人曰是<lb/>
子掉三寸舌能易人五臟僧孺然之漢公乃往見愿曰<lb/>
竊聞司空欲貢一妓誠有之乎愿曰然漢公曰竊為司<lb/>
<pb n="KR3j0152_WYG_015-9a"/>
空危之愿驚曰何至危也漢公曰今主上春秋鼎盛後<lb/>
宫如西子者數千司空更以一真珠投之何異擲一米<lb/>
於太倉乎若真珠承寵上囘聖意勢傾六宫必責司空<lb/>
久自寵愛歴年不進將至罪愆進退思之乃為司空危<lb/>
矣愿飜然曰奈何漢公曰大凡尤物必能禍人真珠進<lb/>
與不進恐終與司空為禍然而外竊知司空欲進此妓<lb/>
久矣一旦罷之人必謂司空惑溺而未能捨也為司空<lb/>
計莫若别與一人愿曰誰可與者漢公曰牛相訪求一<lb/>
<pb n="KR3j0152_WYG_015-9b"/>
殊色久矣司空不過求大鎮冀欲求天心不若將與牛<lb/>
相牛相得妓司空得鎮不亦可乎愿乃甚悅乃以真珠<lb/>
歸於僧孺漢公遂為狎客以真珠為賞心之具雖公卿<lb/>
候謁四方有急切要一見而終不可得故京師號虞卿<lb/>
為宰相牙郎盖由此也<lb/>
　　　王戭生<lb/>
宋太史濓龍門子王戭生云王戭生與三烏叢臣朋王<lb/>
戭生曰吾儕宜自勵異時立朝勢人之門足無涉也三<lb/>
<pb n="KR3j0152_WYG_015-10a"/>
烏叢臣曰此予切齒腐心盍誓諸王戭生喜乃歃血誓<lb/>
曰二人同心母徇利母訹有位母負險厥士而移其行<lb/>
有違此誓眀神殛之居無何共仕於晉王戭生復申前<lb/>
誓三烏叢臣曰言猶在耳何敢忘也時趙宣子得君諸<lb/>
大夫日奔走其庭三烏叢臣既悔復恐王戭生知之又<lb/>
不得不往也雞初鳴即去候宣子入門有危坐東榮者<lb/>
舉火照之則王戭生也各慙而退君子曰二子貧賤時<lb/>
其盟誠良及於登仕遽變其初志何耶利害戰於中位<lb/>
<pb n="KR3j0152_WYG_015-10b"/>
勢訹於外故也士君子養於山林而壊於朝廷昔人之<lb/>
歎其有感哉今浙藩刻板多闕漏此條亦所遺之一也<lb/>
　　　精通物理<lb/>
古今詩話江外有石人破之形色皆類月歐陽文忠公<lb/>
有記蘇子美見之作詩寄之云我疑此山石久為月照<lb/>
著老蚌吸月月降胎水犀望星星入角彤霞爍石變丹<lb/>
砂白虹貫巖生美璞永叔見之曰此竒才精通物理者<lb/>
也<lb/>
<pb n="KR3j0152_WYG_015-11a"/>
　　　錢唐士女<lb/>
元時錢唐士女曹妙清字比玉號雪齊善鼓琴工詩章<lb/>
三十不嫁而有風操可尚鐵崖楊亷夫謂觀其所賦竹<lb/>
枝詞可以識其人焉行書草劃皆有法度其事母尤孝<lb/>
謹其竹枝詩云美人絶似董嬌嬈家住南山第一橋不<lb/>
肯隨人過湖去月眀夜夜自吹簫鐵崖嘗有詩荅之云<lb/>
紅牙莞席紫貍毫雪水初融玉帶袍寫得薛濤萱草帖<lb/>
西湖紙價頓能髙玉帶袍盖其家硯名也又張妙净字<lb/>
<pb n="KR3j0152_WYG_015-11b"/>
惠蓮善詩曉音律晚居姑蘇之春夢樓號自然道人有<lb/>
竹枝詞云憶把眀珠買妾時妾起梳頭郎畫眉郎今何<lb/>
處妾獨在怕見花間雙蝶飛以詩觀之其操守固相徑<lb/>
庭矣而曹終乃處子之言公羊氏所謂猶有童心之謂<lb/>
也張則拳拳舊主執心不二其操亦可尚焉<lb/>
　　　詞誣良善<lb/>
楊元素學士跋温公西江月詞曰寶髻鬆鬆綰就鉛華<lb/>
淡淡妝成紅烟紫霧罩輕盈飛絮游絲無定相見争如<lb/>
<pb n="KR3j0152_WYG_015-12a"/>
不見有情還似無情笙歌散後酒微醒深院月眀人静<lb/>
元素跋云温公剛風勁節聲動朝野宜其金心鐵意不<lb/>
善吐軟媚語近得其席上所製小詞雅亦風情不薄由<lb/>
今觀之决非温公作此宣和間恥温公獨為君子作此<lb/>
托為其詞以誣良善不待識者而後能辯也<lb/>
　　　四時詞<lb/>
海觀張先生天錫嘗於海昌轉塘祝士安家戱和存齊<lb/>
瞿宗吉先生剪燈新話渭塘竒遇記中四時詞四首甚<lb/>
<pb n="KR3j0152_WYG_015-12b"/>
豪俊予過士安因仍俾予和之自愧形穢醜顰勉副其<lb/>
意存齊春詞云春風<hi>闕</hi>
　<lb/>
　　　　　　　　　　　　　　　　　　　夏詞<lb/>
云芭蕉<hi>闕</hi>
<pb n="KR3j0152_WYG_015-13a"/>
　<lb/>
　　　　　　秋詞云鐵馬<hi>闕</hi>
　　　　　　　　　　　　　　　　　　　冬詞<lb/>
云山茶<hi>闕</hi>
　<lb/>
　　　　　　　　　　海觀和春詞云條風蕩雨不<lb/>
成雪黄鸝將子調新舌麗質初含荳冦胎芳心未展丁<lb/>
香結嬌柔懶起緑雲髿日傳花影來窗紗春光醉人渾<lb/>
<pb n="KR3j0152_WYG_015-13b"/>
似夢呼奴一試龍團茶夏詞云堤下小溪分燕尾溪上<lb/>
長堤如鴨背相纒藤蔓在依松不定荷心初出水停針<lb/>
倦繡懐人時蕭郎去速來何遲日日倚欄勞目力看得<lb/>
梁間燕哺兒秋詞云闗河寂寞西風𦂳滿地清雷眀月<lb/>
冷女牛有恨路難通河漢無聲夜流影丁東砧杵起隣<lb/>
家鬢雲倦理犀梳斜曉來洗妝對眀鏡玉容顦顇如黄<lb/>
花冬詞云火冷金猊烟不吐困倚雕籠罷歌舞謾將錦<lb/>
字托鴛鴦欲語哀情怕鸚鵡張郎去後誰畫眉侍兒只<lb/>
<pb n="KR3j0152_WYG_015-14a"/>
恠梳妝遲天公似憐人寂寞早傳春信來南枝予和春<lb/>
詞云滿院楊花滚晴雪睡起幽窗禽弄舌白團巧試合<lb/>
歡羅繡幃髙綴流酥結香鬟亂擁雲鬆髿瓊肌捲袖紅<lb/>
映紗短夢壓眉消不得閒碾閩南鳳餅茶夏詞云池波<lb/>
緑㸃蜻蜓尾海榴紅溜鷓鴣背薇帳籠烟沐若秋蘄簟<lb/>
緗紋净如水夢囘午枕覺來時堦前花影日遲遲閒敲<lb/>
金針作鈎釣戯抛香餌引魚兒秋詞云寒碪聲搗秋閨<lb/>
𦂳霜楓葉落呉江冷砌間慘切亂蛩悲月中縹渺孤鴻<lb/>
<pb n="KR3j0152_WYG_015-14b"/>
影髙髻雲鬟學内家鳳釵半墮鸞翹斜自㸃銀燈簾外<lb/>
照石蘭開過芙蓉花冬詞云夜永蘭臺燭花吐照影學<lb/>
飜蓮掌舞暖炙銀簧引鳳凰時將經卷教鸚鵡舊愁新<lb/>
恨攢雙眉玉壺水寒更漏遲羅衾似鐵耿無寐腰圍瘦<lb/>
比梅花枝<lb/>
　　　四抝<lb/>
雲溪友議宋邕初無令緒及瞽詩名乃彰盧綸員外作<lb/>
擬僧詩僧清江作七夕詩劉隋州有眼作無眼句宋邕<lb/>
<pb n="KR3j0152_WYG_015-15a"/>
無眼作有眼句盧詩云願得逺公知姓字焚香洗鉢過<lb/>
餘生清江上人七夕詩云惟愁更漏促離别在眀朝劉<lb/>
隋州詩云細雨濕衣看不見閒花落地聽無聲宋邕詩<lb/>
云黄鳥不堪愁裏聽緑楊宜向雨中看豈不為四拗也<lb/>
哉<lb/>
　　　放翁臨終詩<lb/>
放翁陸務觀於宋嘉定己巳歳冬臨終易簀之際作詩<lb/>
云死去元知萬事空但悲不見九州同王師北定中原<lb/>
<pb n="KR3j0152_WYG_015-15b"/>
日家祭無忘告乃翁愚謂矍鑠哉此老可謂沒齒不忘<lb/>
朝廷者矣較之宗澤三躍渡河之心何以異哉<lb/>
　<lb/>
　<lb/>
　<lb/>
　<lb/>
　<lb/>
　蟫精雋卷十五<lb/>
</p>
<p>
</p>
  </div>
</body>
</text>
</TEI>
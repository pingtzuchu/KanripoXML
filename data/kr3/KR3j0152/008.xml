<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟫精雋卷八</head> <lb/>
    <p>
<pb n="KR3j0152_WYG_008-1a"/>
欽定四庫全書<lb/>
　蟫精雋卷八<lb/>
　　　　　　　　　　　　明　徐伯齡　撰<lb/>
　　　雨<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>翁生誌<lb/>
元葉雨<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>為宋文康公曾孫篤學力行坦夷曠達天厯<lb/>
二年三月將終自著墓誌云雨<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>居士姓葉氏系出括<lb/>
蒼名志信字伯遜一字誠之雨<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>則其寓室也七世祖<lb/>
諱伸宋進士仕東都為御史職直龍圖閣贈銀青光禄<lb/>
<pb n="KR3j0152_WYG_008-1b"/>
大夫入元祐劉摰黨籍嘗持漕節浙西因家錢唐四傳<lb/>
至文康公居嘉興遂為嘉興人文康諱時淳熙甲辰甲<lb/>
科進士仕至吏部尚書龍圖閣學士光禄大夫致仕贈<lb/>
開府儀同三司文康之子諱徳穎宋宣義郎監行在編<lb/>
佑局門贈朝散郎朝散之子諱隆禮淳祐丁未進士仕<lb/>
至朝奉大夫直寶文閣知紹興府浙東安撫實居士之<lb/>
曾祖考祖考考也居士生於寶祐丁巳十月六日死於<lb/>
天厯己巳三月某日夀七十三初議娶新安汪氏樞密<lb/>
<pb n="KR3j0152_WYG_008-2a"/>
勃之五世孫未成禮而死遂娶戴氏子男二人節性成<lb/>
性孫已生者男女六人於是戒其子令從葬於湖州烏<lb/>
程縣逸村之吳感山寶文公之墓居士寶文側室之子<lb/>
夙喪其父事嫡母盡禮幼穎悟能讀書徳祐乙亥以蔭<lb/>
補將仕郎頗有志於世不能生産作業拙於趨媚中遭<lb/>
兵變生計蕭然浮萍淪落者三十餘年瓶無儲粟裕如<lb/>
也晚嵗以所傳父師者與諸生講習避世客食粗若得<lb/>
計所學益進而請業者益衆時呌號託興於詩文藁曰<lb/>
<pb n="KR3j0152_WYG_008-2b"/>
話雨殆有感於剪燭巴山之句耳噫嘻至元丙子以來<lb/>
方厭文事且無貲遂不能以身顯嘗分教嘉興邑庠不<lb/>
久棄去迨延祐甲寅朝廷始以儒科取士而病且老矣<lb/>
其亦顔駟馮唐之流歟其命也夫其生也無名其死也<lb/>
不足以辱當世大手筆遂自敘以納諸壙天厯二年三<lb/>
月吉日雨<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>居士自誌予惟人多以死自諱而雨<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>不<lb/>
忌其於死生之際了然矣<lb/>
　　　讀史<lb/>
<pb n="KR3j0152_WYG_008-3a"/>
存齋瞿先生宗吉讀秦紀五絶云十二金人製造奢銷<lb/>
除兵革靖邦家如何更有龍泉劒留與髙皇斬白蛇六<lb/>
籍焚來道不傳驪山宫殿與雲連可憐三月咸陽火猶<lb/>
帶書坑未冷烟役重勞民古未聞南修北築事紛紛宜<lb/>
教四海寃愁氣化作芒碭五色雲海上傳聞五色芝扁<lb/>
舟採訪去無期君王更得長生術只恐臣民靡孑遺厚<lb/>
葬徒聞卜地靈酸風吹送飽魚醒驪山縱有千年土銀<lb/>
鴈金鳬可久扄識見髙逺非後學所能窺其涯涘又金<lb/>
<pb n="KR3j0152_WYG_008-3b"/>
陵懷古云天星初報坼中台又見浮江五馬來虎踞羣<lb/>
山扶日月龍飛雙劔化風雷諸公競墮新亭淚遺老猶<lb/>
興故國哀千里來遊携鐵笛月明吹上鳳凰臺黄旗紫<lb/>
蓋氣横天南渡開基不偶然一著戎衣功未集倒持手<lb/>
版事堪憐傳聞鐵鏁沉江底不見金戈到塞邊王謝功<lb/>
名只如此至今遺恨滿山川神州沉陸不勝悲三窟經<lb/>
營計亦奇事去扺須阿堵物國亡正坐寧馨兒景陽赴<lb/>
井難逃禍同泰為奴不救飢滿眼山川只如舊千年覆<lb/>
<pb n="KR3j0152_WYG_008-4a"/>
轍自相隨漠漠長江起白波東南天險誤人多金蓮笑<lb/>
翫中庭步玉樹愁聞别院歌夜月樓臺留鳳輦春風羅<lb/>
綺繞鸞坡只今勝地皆塵土草合離宫長薜蘿虎踞龍<lb/>
蟠古帝州英雄爭奪幾時休地連呉楚川原壯水下荆<lb/>
揚晝夜流風景不殊悲作客江山信美倦登樓防身一<lb/>
劔勞藏取莫遣光芒射斗牛又題明皇閱馬圖云沙苑<lb/>
春回草色濃圉人太僕各言功驊騮不似青驘穏能載<lb/>
君王到蜀中又題宣和畫鶴云道君慕道樂逍遥貪畫<lb/>
<pb n="KR3j0152_WYG_008-4b"/>
仙禽早罷朝㡳事龍沙為客日不騎一隻上神霄可謂<lb/>
拔鯨牙而浥天漿者矣<lb/>
　　　獃子<lb/>
蘇杭間呼癡人為獃子杭人又名懛案玉篇都來反心<lb/>
病也諺又有云阿臺雨落走進屋裏來因讀程泰之演<lb/>
蕃露鄭獬字毅夫守江陵作楚樂亭記有頌云我是蘇<lb/>
州監本獃與爺祝夀獻棺材近來髣髴知人事雨落還<lb/>
歸屋裏來獃亦作騃俗作呆字云<lb/>
<pb n="KR3j0152_WYG_008-5a"/>
　　　詩謎<lb/>
宋元祐間士大夫好事者取達官姓名為詩謎如雪天<lb/>
晴色見虹蜺千里江山遇帝畿天子手中持白玉秀才<lb/>
不肯著麻衣謂韓絳馮京王珪曽布也虹北人謂之虹<lb/>
<hi>音絳</hi>又音扛字去聲也又取古人名而傅以今事如人人<lb/>
都戴子瞻帽君實新來轉一官門狀送還王介甫潞公<lb/>
身上不曾寒謂仲長統司馬遷謝安石温彦博也<lb/>
　　　唐宫詞<lb/>
<pb n="KR3j0152_WYG_008-5b"/>
國初顧仲瑛號玉山樵者江南巨室也工詩詞與鐵崖<lb/>
楊先生廉夫遊時相倡和其學也贍而氣也充其聞也<lb/>
博而詞也當嘗和鐵崕唐宫詞十首次韻雄渾沉著不<lb/>
減玉溪生其一天寶雞坊寵賈昌宫中蝴蝶滿釵梁錦<lb/>
䙀晝浴天驕子絳節朝看王大娘芍藥金闌開内苑葡<lb/>
萄玉盞酌西凉月支十萬資臙粉獨有三姨素面粧其<lb/>
二蓮花池畔水風凉玉竹迴文寶簟光貪倚畫屏看翡<lb/>
翠誤開金鎖放鴛鴦輕綃披霧夸新浴墮髻欹雲衒晚<lb/>
<pb n="KR3j0152_WYG_008-6a"/>
粧笑指女牛私語處長生殿下月中央其三五色卿雲<lb/>
䕶帝城春風無處不闗情小花靜苑偷吹笛淡月閒房<lb/>
背合箏鳯爪擘柑封細合龍頭瀉酒下瑶罌後宫學做<lb/>
金錢會香水蘭盆浴化生其四龍旗孔蓋擁髙幢步輦<lb/>
追隨幸曲江鳥道正通天上路羊車直到竹間<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>桃花<lb/>
柳葉元無恨燕子鶯兒各有雙中貴向人言近事風流<lb/>
陣裏帝先降其五祕閣香殘日影移燈分青玉刻盤螭<lb/>
琵琶鳳結紅文木絃索蠶繅緑水絲金屋有花頻賭酒<lb/>
<pb n="KR3j0152_WYG_008-6b"/>
玉枰無子不彈碁傳宣趣發時時使南海今年進荔枝<lb/>
其六近臣諧謔似枚臯侍宴承恩得錦袍扇賜方空描<lb/>
蛺蝶局看雙陸賭櫻桃翰林醉進清平調上苑新呈玉色<lb/>
醪密奏君王好將息昨朝馬上打圍勞其七虢國朝來<lb/>
不動塵障泥一色綉麒麟朱衣小隊髙呵道粉筆新圖<lb/>
徧寫真寶雀玉蟬簪翠髻銀鵝金鳳踏文茵自從羯鼓<lb/>
催春後不信司花别有神其八五王馬上打毬歸贏得<lb/>
宫花獻貴妃樂送閣門邊奏少祻因臺寺諫書稀侍兒<lb/>
<pb n="KR3j0152_WYG_008-7a"/>
隨幸皆頒紫骰子蒙恩亦賜緋姊妹相從習歌舞何人<lb/>
能製柘黄衣其九新製霓裳按舞腰笑他飛燕怕風飄<lb/>
玉蠶倒卧蟠條脫金鳳斜飛上步揺雲母屏前齊奏樂<lb/>
沉香火底坐吹簫只因野鹿銜花去從此君王罷早朝<lb/>
其十宫衣窄窄小黄門躑躅初開賜縹盆夜月不窺鸚<lb/>
鵡塜春風每憶鳳凰園愛收花露消心渴怕解金訶見<lb/>
爪㾗只有椒房老宫監白頭一一話開元<lb/>
　　　望江南<lb/>
<pb n="KR3j0152_WYG_008-7b"/>
宋王齊叟字彦齡懷州人髙才不羇為太康掾官嘗作<lb/>
青玉案嘲帥又賦望江南譏監司監司大怒責之彦齡<lb/>
歛板向前應聲答云某居下位常恐被人讒止是曾填<lb/>
青玉案何曽敢做望江南請問馬都監時馬都監者<lb/>
適與彦齡並坐馬惶恐亟自辨數既退詰彦齡曰某實<lb/>
不知子乃以某為證何也彦齡笑曰且借公趂韻幸勿<lb/>
多恠所言則又望江南也<lb/>
　　　葉龍溪詩<lb/>
<pb n="KR3j0152_WYG_008-8a"/>
龍溪葉廣居字居仲號自得齋宋文康公秀發六世孫<lb/>
雨窻居士之孫也元末為江浙儒學副提舉嘗與楊鐵<lb/>
崕相往來倡和鐵崕素重其為人嘗擬黄庭經贈醫師<lb/>
方氏云我有中庭元元根總攝百氣超乾坤吸嘘自解<lb/>
通崑崙萬神寂寞綿綿存中有一物光燉燉化為真人<lb/>
朱冠禈手執赤符如瓊璊是中實為𤣥牝門三彭潛伏<lb/>
守其閽峯名天柱五嶽尊千巖萬壑手可捫南離北坎<lb/>
無衝奔黄媪為媒掌其婚是中有語約不煩子能守之<lb/>
<pb n="KR3j0152_WYG_008-8b"/>
可與論慎勿適越北其轅伏其廬内尋真源方君之居<lb/>
近五雲幽闕夜間常氤氲放之六合空無垠下視濁世<lb/>
癃痼繁以妄易妄何紛紜鍼砭可磨艾可焚熊經上與<lb/>
陀扁倫閶闔朝啓覲軒轅戔戔玉帛臨邱園又行吟詩<lb/>
云竹裏行雲秋氣清練巾葛屨稱柴荆嵗華擾擾鬢毛<lb/>
改勛業休休髀肉生龍馬鳳凰為世瑞螽斯蟠蟀趂時<lb/>
鳴南山有豆鋤堪荷肯向屠沽托姓名又雨晴偶成云<lb/>
白苧衣裳冰雪容沈郎多病怯東風陽城久拙征科政<lb/>
<pb n="KR3j0152_WYG_008-9a"/>
尹鐸新成保障功滄海樓船何𣺌𣺌崆峒小麥自芃芃<lb/>
腐儒自笑憂時切屢過田翁卜嵗豐題宋徽宗畫墨竹<lb/>
云承平天子玉為顔艮嶽秋風竹淚斑丹鳳不歸雲萬<lb/>
里空留翠影落人間又回文詩云紅燭淚銷香篆小扇<lb/>
羅如月晚庭空風簾繡捲初醒酒靜院凉生水閣東又<lb/>
小遊仙云𤣥圃風多六月凉繞堤瑶草散天香偶隨阿<lb/>
母驂鸞去先得金莖玉露甞秋到銀潢灝氣分露華凉<lb/>
透六銖裠神官准備驅靈鵲踏破中天五色雲十二瓊<lb/>
<pb n="KR3j0152_WYG_008-9b"/>
樓掩翠扉桂花新自月中移雙成未識齊州路控得蒼<lb/>
龍不敢騎月輪初上海波青縹緲重城夜不扃琪樹晚<lb/>
風吹酒醒自裁雲葉冩黄庭學富詞古深造陶柳門庭<lb/>
所謂雅人之詞典以則歟有自得齋集一卷<lb/>
　　　因事感慨<lb/>
玉笥張思廉憲和鐵崕宋宫觀潮圖詩自序云至正二<lb/>
十年秋八月既望自姑蘇來雲間寓延慶方丈雲谷講<lb/>
師出宋宫觀潮圖徵詩甞記父老言宋亡時丞相巴延<lb/>
<pb n="KR3j0152_WYG_008-10a"/>
駐師沙上潮不至者三日又記庚午嵗七月十四日曉<lb/>
有雷自北髙峯飛至故宫塔頂火不滅者二日撫卷憶<lb/>
舊不覺慨然為賦七言長詩一首適宋仲温至遂命書<lb/>
之詩云磁州夜走泥馬駒卧牛城中生緑蕪炎精炯炯<lb/>
照吳會大築錢唐作汴都玉殿珠樓連翠閣七寶簾櫳<lb/>
敞雲幕生移艮嶽過江南不數東京舊歡樂茂樹盤盤<lb/>
迷緑雲龍飛鳳舞峯巒奔玉牀下壓大江小海水正入<lb/>
東華門門外木犀花可數紞紞靈鼉振天鼓海門一線截<lb/>
<pb n="KR3j0152_WYG_008-10b"/>
江來雪壁銀城盡飛舞呉商楚賈千萬艘黄龍戰船頭<lb/>
尾髙豈無海道走中土長驅逐北乘風濤烟霧蒼蒼遶<lb/>
城郭屋瓦魚鱗互參錯百萬驕民事醉醺坐使中原厭<lb/>
羊酪因循六帝不復讐西風八月凭江樓攅宫人飲白<lb/>
骨恨洪波不洗青衣羞邦基削盡師臣逐軹道人稀子<lb/>
嬰哭繡胷文頸踏浪兒反首誰能報君辱廟子沙頭卓<lb/>
大旗天呉縮頸不敢馳行人指塔話楊璉三十六宫秋<lb/>
草腓雄渾感慨言宋之君臣偷安一方竟終不振令人<lb/>
<pb n="KR3j0152_WYG_008-11a"/>
不勝黍離華表之感斗南胡虛白亦有詩云月殿雲窻<lb/>
倚碧霄江聲雷動海鮮橋如何邊將屯師處三日錢塘<lb/>
不見潮言天意也感慨深矣<lb/>
　　　圓夢<lb/>
李徳裕次栁氏舊聞言安禄山之叛也𤣥宗匆遽播遷<lb/>
百官有司多不知之黄幡綽亦陷賊中及將復賊黨就<lb/>
擒幡綽被拘至行在上素憐其敏捷釋之有於上前曰<lb/>
黄幡綽在賊中與賊逆圓夢皆順其情而忘陛下積年<lb/>
<pb n="KR3j0152_WYG_008-11b"/>
之恩寵禄山夢見衣袖長忽至階下幡綽曰當垂衣而<lb/>
治禄山夢見殿中槅子倒幡綽曰陛下革故從新推之<lb/>
多此類也幡綽曰臣實不知陛下大駕䝉塵赴蜀既陷<lb/>
在賊中寧不茍恱其心以脫一時命今日得再見天顔<lb/>
臣與大逆圓夢必知其不可也上曰何以知之對曰逆<lb/>
賊夢衣袖長是出手不得也又夢槅子倒者是糊不得<lb/>
也以此臣故先知之上大笑而止<lb/>
　　　李斯<lb/>
<pb n="KR3j0152_WYG_008-12a"/>
世傳難將一人手掩得天下目往往行諸語言而莫知<lb/>
所從來蓋曺鄴詠秦丞相李斯詩也鄴讀李斯傳有詩<lb/>
云一車制三轂本圖行地速不知駕御難舉足成顛覆<lb/>
欺暗尚不然欺眀當自戮難將一人手掩得天下目不<lb/>
見三尺墳雲陽草中緑鄴可謂知道者矣斯尚何足責<lb/>
哉嗚呼君以此始亦以此終其斯之謂歟<lb/>
　　　秋蟲三諫<lb/>
國初記室徐㓜文賁能詩聲著吳下偕髙太史啓楊憲<lb/>
<pb n="KR3j0152_WYG_008-12b"/>
使基張太常羽齊名時稱四詩宗嘗賦秋蟲三諫以自<lb/>
諷其秋螢云龍舟一去汴河東空吐餘光草露中此夜<lb/>
不堪秋寂寞景華宫殿已西風秋蝶云花間心事已蹉跎<lb/>
過却青春恨較多賴有黄花相慰藉不知風雨又如何<lb/>
秋蟬云愁斷齊奴一寸心誰知青女怨尤深長吟莫戀<lb/>
宫門栁黄葉秋風自不禁其感慨之意見於言外抑生<lb/>
值元末亂離之際激憤而然耶<lb/>
　　　老冰<lb/>
<pb n="KR3j0152_WYG_008-13a"/>
宋劉貢父為中書舎人一日朝㑹幕次與三衙相隣有<lb/>
二帥出軍伍看一水晶茶盂傳玩良久曰不知何物所<lb/>
成瑩潔如此貢父隔幕謂之曰公豈不識此是多年老<lb/>
氷耳<lb/>
　　　殿後書事<lb/>
宋宛陵梅都官聖俞殿後書事和范忠宣純仁詩云天<lb/>
子尋常幸直廬裹頭宫女捧雕輿紅泥已賜春醅酒黄<lb/>
帕曽經御覽書林果鳥應銜去後燕窠蟲有落來餘禁<lb/>
<pb n="KR3j0152_WYG_008-13b"/>
中事事能傳詠播在人間不是虚紫陽方回批云老杜<lb/>
云户外昭容紫袖垂則知唐之外朝有宫女引朝儀聖<lb/>
俞云裹頭宫女捧雕輿則知宋之内庭以宫女直輿不<lb/>
惟詩好可備故事作一對也此乃和純仁殿中雜題三<lb/>
十九首之一且如前聫紅泥已賜春醅酒黄帕曽經御<lb/>
覽書豈不勝王建黄帕蓋鞍乘了馬紅羅纒項鬭回雞<lb/>
嗚呼建詩卑弱今不取<lb/>
　　　鳩字<lb/>
<pb n="KR3j0152_WYG_008-14a"/>
東坡聞荆公字說新成戲曰以竹鞭馬為篤以竹鞭犬<lb/>
有何可笑又曰鳩字从九从鳥亦有證據詩云鳲鳩在<lb/>
桑其子七兮和爺和娘共是九個髙齋漫録<lb/>
　　　詠物竒切<lb/>
唐羅昭諫隠詠鉛粉詩云每持纎白助君時霜自無憀<lb/>
雪自疑郎若姓何應解傅女能窺宋不勞施粧成麗色<lb/>
惟花妬落盡啼痕只鏡知最好玉京仙署裏更和秋月<lb/>
照瓊枝又詠言云珪玷由來尚可磨似簧終日復如何<lb/>
<pb n="KR3j0152_WYG_008-14b"/>
成名成事皆因慎亡國亡家只為多須信禍胎生利口<lb/>
莫將譏思逞懸河猩猩鸚鵡無端解長向人間被網羅<lb/>
宋楊廷秀萬里詠糖霜云亦非崖蜜亦非餳青女吹霜<lb/>
凍作冰透骨清寒輕著齒嚼成人跡板橋聲杜黙詠鸚<lb/>
鵡杯云雕琢儀形肖隴禽緑楊影裏可分斟坐間恨不<lb/>
能言語說我平生酒量深元薩天錫詠蜇云層濤濡沫<lb/>
假鰕行水母含秋孕地靈海氣凍凝紅玉脆天風寒激<lb/>
紫雲腥霞衣褪色脂流滑瓊液烹香酒力醒疑是楚江<lb/>
<pb n="KR3j0152_WYG_008-15a"/>
萍實老誤随潮汐落滄溟國初胡斗南虚白詠雙孔笛<lb/>
云混沌難分濁與清鑿開空翠太分明有聲本自無聲<lb/>
出二氣還從一氣生碧海夜寒龍並語瑶臺月白鳯諧<lb/>
鳴依稀黄鶴樓中聽吹落梅花雪滿城瞿存齋宗吉詠<lb/>
鏡中梅云日上綺窻啼翠禽臨鸞㸃額曉寒侵一泓自<lb/>
照春風面百鍊方知鐵石心白玉臺前憐痩影黄金礦<lb/>
内覺情深錦囊收拾餘香去月落空閨何處尋皆的切<lb/>
而竒曲盡物情所謂本人情該物理信非捕風繫影之<lb/>
<pb n="KR3j0152_WYG_008-15b"/>
可語詠物之楷式也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蟫精雋卷八<lb/>
</p>
<p>
</p>
  </div>
</body>
</text>
</TEI>
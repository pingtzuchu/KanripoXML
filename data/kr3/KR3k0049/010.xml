<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記巻十</head> <lb/>
    <p>
<pb n="KR3k0049_WYG_010-1a"/>
欽定四庫全書<lb/>
　天中記巻十<lb/>
　　　　　　　　　　　　明　陳耀文　撰<lb/>
　　洛<lb/>
繹耀洛出熊耳山洛之為言繹也言水繹繹光耀也<hi>春秋</hi>
<hi>説題辭</hi>
隂精之官洛水地理隂精之官帝王明聖龜書出文天<lb/>
以與命地以授瑞接河合際居中護羣王道和洽吐圖<lb/>
<pb n="KR3k0049_WYG_010-1b"/>
佐神逆名亂教摘亡弔存故聖人觀河洛也<hi>河圖</hi>
龍見帝王始興將起河洛龍見皆察其首黒者人正白<lb/>
者地正赤者天正<hi>易乾鑿度</hi>
吐符河以通乾出天苞洛以流坤吐地符河龍圖發洛<lb/>
龜書感王者沈禮焉<hi>説題辭</hi>
鳳柙黄帝服齋于中宫坐𤣥扈洛水上與大司馬容光<lb/>
左右輔周昌等百二十人臨觀鳳凰銜圖至帝前圖以<lb/>
黄玉為柙<hi>黄帝録</hi>
<pb n="KR3k0049_WYG_010-2a"/>
軒遊黄帝時天大霧三日帝遊洛水之上見大魚殺五<lb/>
牲以醮之天乃甚雨七日七夜魚流始得圖書今河圖<lb/>
視萌篇是也<hi>帝王世紀</hi>
青鯉黄帝遊於洛見鯉魚長三丈青身無鱗赤文成字<lb/>
<hi>河圖</hi>
赤光起尚書中候曰堯率羣臣東沈璧於洛退候至於<lb/>
下稷赤光起𤣥龜負書出赤文成字宋均注曰稷讀曰<lb/>
側<lb/>
<pb n="KR3k0049_WYG_010-2b"/>
龍出虞舜時黄龍從洛水出詣舜鱗甲成字舜即位與<lb/>
三公臨觀黄龍五采負圖出舜前<hi>顧野王符瑞圖</hi>
天符𤣥龜洛書者天符也王者徳至淵泉則洛出龜書<lb/>
禹受舜禪洛出龜書六十五字是為洪範此謂洛出書<lb/>
者也<hi>宋書</hi>
黒玉天乙在亳諸鄰國襁負歸徳東觀於洛習禮堯壇<lb/>
降三分沈璧退立榮光不起黄魚雙躍出濟于壇黒鳥<lb/>
以雄隨魚亦止化為黒玉赤勒曰𤣥精天乙受神福伐<lb/>
<pb n="KR3k0049_WYG_010-3a"/>
桀克三年天下悉合<hi>尚書中候</hi>
龜符周公攝政與成王觀於洛沈璧禮畢𤣥龜青龍蒼<lb/>
龍止于壇背甲刻書赤文成字周公援筆以世文寫之<lb/>
書成文消龜墮甲而去其言自周公訖於秦漢盛衰之<lb/>
符<hi>宋書</hi>
二水鬭周靈王時榖洛鬭將毁王宫王欲壅之太子晉<lb/>
諌曰不可夫水聚於髙歸於下今吾執政無乃實有所<lb/>
避而滑夫二川之神使至於争明以妨王宫王而飾之<lb/>
<pb n="KR3k0049_WYG_010-3b"/>
無乃不可乎王卒壅之王室大亂<hi>國語</hi>
洛絶晉定公二十年洛絶于周魏襄王九洛入城周山<lb/>
水大出<hi>竹書紀年</hi>
洛伯洛伯用與河馮夷鬭盖洛水之神也<hi>竹書</hi>昔者河伯<lb/>
筮與洛伯戰而枚占昆吾占云不吉<hi>歸蔵</hi>
黒頭公秦始皇祀洛水有黒頭公從河中出呼始皇曰<lb/>
来受天之寶乃與羣臣作歌云洛陽之水其色蒼蒼祠<lb/>
祭大澤倐忽南臨洛濱醊禱色連三光<hi>古今樂録</hi>
<pb n="KR3k0049_WYG_010-4a"/>
玉鷄昭靈后名含始遊洛池有玉鷄銜赤珠刻曰玉英<lb/>
吞此者王含始吞之生漢祖劉季<hi>帝王世紀</hi>
雒水造城沛國陳宣建武十年雒水出造天津城門或<lb/>
欲築塞之宣諌曰昔王尊人臣正身金堤水退況聖主<lb/>
天所挺授邪言未絶而水去<hi>謝承書</hi>
激洛水徳陽殿周遊容萬人自偃師去宫四十五里激<lb/>
洛水於殿下<hi>漢官典職</hi>
洛雒字洛字或作雒初漢火行忌水故洛去水而加佳<lb/>
<pb n="KR3k0049_WYG_010-4b"/>
魏為土行土水之母水得土而流土得水而柔故去佳<lb/>
加水<hi>魚豢典畧</hi>
洛神後魏虎賁洛子淵者洛陽人戌在彭城其同營人<lb/>
樊元寳假歸附書令達其家云宅在靈臺南近洛河元<lb/>
寶至忽見一老翁云是吾兒書引入屋宇顯敞坐命婢<lb/>
取酒須臾見婢抱一死小兒而過俄而酒至色甚紅香<lb/>
美異常兼設珍羞海陸具備飲訖送元寶出但見髙岸<lb/>
對水緑波東傾唯見一童子可年十五新溺死鼻中出<lb/>
<pb n="KR3k0049_WYG_010-5a"/>
血方知所飲酒是其血也及還彭城子淵已失矣方知<lb/>
是洛水之神也<hi>伽藍記</hi>
作頌神龜出洛水上作浮橋所謂永橋也常景為洛汭<lb/>
頌其辭曰浩浩大川泱泱清洛導源熊耳控流巨壑納<lb/>
榖吐伊貫周淹亳近達河宗逺朝海若<hi>伽藍記</hi>
詠詩髙宗承貞觀之後天下無事上官侍郎儀獨持國<lb/>
政嘗凌晨入朝巡洛水堤步月徐轡詠詩云脉脉廣川<lb/>
流驅馬歴長洲鵲飛山月曉蟬噪野風秋音韻清亮羣<lb/>
<pb n="KR3k0049_WYG_010-5b"/>
公望之猶神仙焉<hi>隋唐嘉話</hi>
永昌水垂拱五年四月魏王武承嗣偽造瑞石文云聖<lb/>
母臨人永昌帝業今雍州人唐國泰表稱獲之洛水則<lb/>
天大悅號其石為寶圖七月改寶圖曰天授聖圖洛水<lb/>
曰永昌封其神為顯聖侯禁漁釣祭享齊於四瀆所出<lb/>
處號曰聖圖泉於泉側置永昌縣十二月則天親拜洛<lb/>
水受天授聖圖為壇于洛水之北中橋之左皇太子皆<lb/>
從内外文武百寮蠻夷酋長各依方位而立珍禽竒獸<lb/>
<pb n="KR3k0049_WYG_010-6a"/>
並列於壇前禮畢還宫父老勒碑于拜洛壇前號曰天<lb/>
授聖圖之表開元五年左補闕盧履冰奏毁之<hi>舊紀志</hi>
作防李適之為河南尹𤣥宗患榖洛嵗暴耗徭力詔適<lb/>
之以禁錢作三大防曰上陽積翠月陂自是水不能患<lb/>
<hi>唐書</hi>
五色帝徳盛之應洛水先温九日乃寒五日變為五色<lb/>
𤣥黄<hi>六帖</hi>
礜石洛水底有礜石故上無冰<hi>述征記</hi>
<pb n="KR3k0049_WYG_010-6b"/>
宓妃宓妃宓羲氏之女溺死洛水為神<hi>漢書音義</hi>
八流八流亦出名山渭出鳥鼠漢出蟠冡洛出熊耳涇<lb/>
出少室汝出燕泉泗出涪尾沔出月台汶出太山<hi>博物志</hi>
三川八水涇與渭洛為闗中三川涇渭灞滻澇潏灃滈<lb/>
為闗中八水<hi>闗中記</hi>秦漢都西京灞滻灃澇涇渭之水皆<lb/>
不在大川之列以近咸陽盡得比大川之祠也<hi>漢書</hi>天寶<lb/>
九載詔曰五材並用特表上靈八水分流實稱善利京<lb/>
師奥壤秦甸王畿灞滻通于涇渭澇潏匯于灃滈蓄洩<lb/>
<pb n="KR3k0049_WYG_010-7a"/>
雲雨滋育稼穡宜令備禮致祭務陳蠲潔<hi>冊府</hi>
　　湖<lb/>
大陂廣雅云湖池也説文云湖大陂也風俗通曰湖都<lb/>
也流瀆四面所隈都也<lb/>
浮玉堂湖是仙人浮玉北堂<hi>太湖記</hi>
太湖太湖有大雷小雷三山亦謂之三山湖又謂之洞<lb/>
庭湖楊脩五湖賦云頭首無錫足蹄松江負烏程于背<lb/>
上懐太呉以當胷岝□崔巍穹隆紆曲大雷小雷湍波<lb/>
<pb n="KR3k0049_WYG_010-7b"/>
相逐用言湖之苞極也<hi>水經注</hi>
五湖周禮揚州其浸五湖浸者所仰灌溉者也五湖一<lb/>
名具區其派有五故曰五湖一名震澤一名笠澤張勃<lb/>
呉録五湖者太湖之别名以其周行五百里三萬六千<lb/>
頃故以五湖名虞翻云太湖有五道陸龜蒙云太湖上<lb/>
稟咸池之氣一水而五名<lb/>
捐珠舜棄黄金於嶄巖之山捐珠玉於五湖之泉以塞<lb/>
邪淫之路<hi>陸賈新語</hi>舜乃使禹疏三江五湖<hi>淮南子</hi>
<pb n="KR3k0049_WYG_010-8a"/>
辟湖夏人之王鑿五湖<hi>管子</hi>禹治天下南為江漢淮汝東<lb/>
流注之五湖<hi>墨子</hi>禹通三江五湖決伊闕溝迴陸注之東<lb/>
海因水之力也<hi>吕覽</hi>禹之時天下大水禹身執虆臿以為<lb/>
民先剔河而導九岐鑿江而通九路辟五湖而定東海<lb/>
<hi>淮南</hi>河間獻王曰禹鑿江通於九派釃五湖而定東海<hi>説苑</hi>
彭蠡三苗之國左洞庭右彭蠡徳義不脩禹滅之<hi>史記</hi>宫<lb/>
亭即彭蠡澤也謂之彭澤湖一名匯澤<hi>荆州記</hi>
扁舟伍子胥諌吳王與我争五湖之利非越乎及越滅<lb/>
<pb n="KR3k0049_WYG_010-8b"/>
吳范蠡乃乘扁舟游五湖<hi>國語</hi>句踐滅吳謂范蠡曰吾將<lb/>
與子分國而有之蠡曰君行令臣行意乃乘扁舟浮海<lb/>
以行終不返<hi>史記</hi>
練瀆吳王遊五湖經練瀆曰此水潔白如練影之涵空<lb/>
也故名練瀆<hi>僧文鑒洞庭記</hi>
五渚戰國䇿曰秦與荆戰大破之取洞庭五渚史記曰<lb/>
秦乘流而下漢四日而至五渚裴駿注五渚在洞庭湖<lb/>
城陷由拳縣秦時長水縣也始皇時童謡曰城門當有<lb/>
<pb n="KR3k0049_WYG_010-9a"/>
血城陷没為湖有老嫗聞之憂懼朝朝往窺城門門侍<lb/>
欲縛之嫗言其故嫗去後門侍殺犬以血塗門嫗又往<lb/>
見血走去不敢顧忽有大水長欲没縣主簿令幹入白<lb/>
令令曰何忽作魚幹又曰明府亦作魚遂淪陷為湖<hi>神異</hi>
<hi>傳</hi>淮南子曰夫歴陽之都一夕反而為湖注歴陽淮南<lb/>
國名昔有老嫗常行仁義有兩書生過之謂曰此國當<lb/>
没為湖視東城門閫有血便走上山勿反顧也自爾此<lb/>
嫗數往視門閫吏問之姥對如其言暮門吏殺鷄以血<lb/>
<pb n="KR3k0049_WYG_010-9b"/>
塗門明日嫗早往視門血便走上山國沒為湖<lb/>
龍目龍目湖秦王東遊觀地勢云此有天子氣使赭衣<lb/>
徒鑿湖中長岡使斷因改名為丹徒今水北注江也<hi>京口</hi>
<hi>記</hi>潤州遏陂有湖名龍目湖京口出好酒人習戰故桓<lb/>
温云京口土瘠人窶無可戀唯酒可飲兵可用耳<hi>郡國志</hi>
生彫胡㑹稽人顧翺少失父事母至孝母好食彫胡飯<lb/>
常帥子女躬自採擷還家導水鑿川自種供養每有贏<lb/>
儲家亦近太湖湖中後自生彫胡無復餘草蟲不敢至<lb/>
<pb n="KR3k0049_WYG_010-10a"/>
焉遂得以為養郡縣表其閭舎<hi>西京雜記</hi>
鏡湖漢順帝永和五年㑹稽太守馬臻創立鏡湖在㑹<lb/>
稽山隂兩縣界築塘蓄水髙丈餘田又髙海丈餘若水<lb/>
少則洩湖灌田水多則出湖決田中水入海所以無㓙<lb/>
年堤塘周迴三百一十里溉田九十頃創海之始多淹<lb/>
塜宅有千餘人訴於臺臻遂被刑於市焉及臺中遣使<lb/>
按鞫總不見人驗籍皆是先死亡之人名<hi>㑹稽記</hi>山隂南<lb/>
湖縈帶效郭白水翠巖互相映發有若圖畫<hi>輿地記</hi>
<pb n="KR3k0049_WYG_010-10b"/>
湖開吳之未亡也吳郡臨平湖一旦自開湖邉得石函<lb/>
中有小青石刻作皇帝字舊言臨平湖塞天下亂開則<lb/>
天下太平吳人以為美祥俄而吳滅後元帝興於江左<lb/>
<hi>宋書</hi>桓𤣥之難湖水色赤熒熒如丹<hi>錢塘記</hi>
太平陳訓少學天文孫皓時錢塘湖開或言天下當太<lb/>
平青盖入洛皓以問訓對曰臣能望氣不達湖開塞退<lb/>
告友曰青盖入洛將有舁櫬銜璧之事非吉祥也<hi>晉書</hi>
巴丘湖都督荆州江漢懐徳號曰杜父舊水道惟沔漢<lb/>
<pb n="KR3k0049_WYG_010-11a"/>
達江陵千數百里無通路又巴丘湖沅湘之㑹表裏山<lb/>
川實為險固荆蠻之所恃也預乃開楊口起夏水達巴<lb/>
陵千餘里内瀉長江之險外通零桂之漕南土歌之曰<lb/>
後世無叛由杜翁孰識智名與勇功<hi>晉書</hi>華容縣東南有<lb/>
雲夢澤一名巴丘湖荆之藪也<hi>劉澄之荆州記</hi>
曲阿謝萬經曲阿後湖問左右此是何水荅曰曲阿湖<lb/>
謝曰故當淵注渟著納而不流<hi>世説</hi>曲阿本名雲陽秦始<lb/>
皇以有王氣鑿北阬山以敗其勢截其直道使其阿曲<lb/>
<pb n="KR3k0049_WYG_010-11b"/>
故曰曲阿也吳還為雲陽今復名曲阿<hi>太康地記</hi>丹徒有髙<lb/>
驪山𫝊云昔髙驪國女来此東海神乘船致酒禮聘之<lb/>
女不肯海神撥船覆酒流入曲阿湖故曲阿酒美也輿<lb/>
地志云曲阿出名酒皆云後湖水所釀故醇冽也今按<lb/>
湖水上承丹徒髙驪覆船山馬林溪水水色白味甘<hi>寰宇</hi>
<hi>記</hi>
擲湖褚公遊曲阿後湖狂風忽起船傾褚公已醉乃曰<lb/>
此舫人皆無可以招天譴者唯有孫與公多塵滓正當<lb/>
<pb n="KR3k0049_WYG_010-12a"/>
以厭天欲耳便欲捉孫擲水中孫懼無計唯大呼曰季<lb/>
野卿念我<hi>語林</hi>
　御覽分注云褚公褚彦回也季野彦回字也按晉書<lb/>
　褚裒字季野南齊書褚淵字彦回相去百二三十年<lb/>
　矣乃以裒字為淵字之字何耶<lb/>
立塘武昌南湖通江夏有水冬則涸于時靡所産植陶<lb/>
大尉立塘以遏水於此常自不竭因取瑯琊郡隔湖魚<lb/>
菱以著湖内菱甚甘美異於他故所産鮒魚乃長三尺<lb/>
<pb n="KR3k0049_WYG_010-12b"/>
<hi>武昌記</hi>又名五丈湖<hi>志</hi>
求湖㑹稽太守孟顗事佛精懇而為謝靈運所輕東郭<lb/>
有迴踵湖靈運求決以為田太祖令州郡履行此湖去<lb/>
郭近水物所出百姓惜之顗堅執不與靈運既不得回<lb/>
踵又求始寧岯崲湖為田顗又固執靈運謂顗非存利<lb/>
民正慮決湖多害生命言論毁傷之與顗遂構讎隙<hi>宋書</hi>
青林湖宋明帝遣沈攸之西伐子勛伐柵青山覩一童<lb/>
子甚麗曰下旬當平伐此何為忽不見故謂之青林湖<lb/>
<pb n="KR3k0049_WYG_010-13a"/>
湖有鯽魚食之肥美避寒暑<hi>水經注</hi>
髙沙湖髙沙湖在枚迴洲上翠澤平皛水陸彌曠芰荷<lb/>
殷生鱗羽滋阜湖南林野清曠可以栖託故徵士宗炳<lb/>
昔常家焉北有小水自湖通江謂之曽口是也<hi>荆南志</hi>
篁墩湖歙縣篁墩湖其中有蜃常與吕湖蜃鬭程靈銑<lb/>
好勇而善射夢蜃化為人告之曰吾為吕湖蜃所厄君<lb/>
能助吾必厚報束白練者吾也明日靈銑彎弧助之正<lb/>
中後蜃不知所之後人名其處為蜃灘時有一道人詣<lb/>
<pb n="KR3k0049_WYG_010-13b"/>
靈銑母求食食訖曰勞母設食今當為求善墓地使母<lb/>
隨行上山以白石識其地曰葬此可以暴貴矣靈銑因<lb/>
移父葬其所侯景亂靈銑率郡鄉萬餘衆保新安因隨<lb/>
陳武帝有竒功及陳武受梁禪靈銑以佐命功臣與周<lb/>
文育侯安都為三傑<hi>圖經</hi>一名蛟湖<hi>方輿勝覽</hi>
西苑五湖隋煬帝起西苑十六院又鑿五湖每湖方四<lb/>
十里東曰翠光湖西曰金光湖北曰潔水湖南曰迎陽<lb/>
湖中曰廣明湖湖中積土石為山上構庭殿曲屈環繞<lb/>
<pb n="KR3k0049_WYG_010-14a"/>
澄澄皆碧窮極人間華麗<hi>述樓記</hi>
剡川賀知章天寶初病夢遊帝居數日寤乃請為道士<lb/>
還鄉里詔許之以宅為千秋觀而居又求周宫湖數頃<lb/>
為放生池有詔賜鏡湖剡川一曲<hi>唐書</hi>
丹陽湖李白嘗游丹陽湖酷愛其景乃張帆載酒縱意<lb/>
往来有詩云湖與元氣連風波浩難止天外賈客歸雲<lb/>
間片帆起<hi>金陵志</hi>
郎官湖故人尚書郎張謂出使夏口沔州牧杜公漢陽<lb/>
<pb n="KR3k0049_WYG_010-14b"/>
宰王公觴於江城之南湖方夜水月如練清光可掇張<lb/>
公殊有勝槩四顧超然乃顧白曰此湖古来賢豪遊者<lb/>
非一而枉踐佳景寂寞無聞夫子可為我標之以嘉名<lb/>
白因舉酒酌水號之曰郎官湖亦鄭圃之有僕射陂也<lb/>
<hi>李白集</hi>
甘棠湖江州潯陽南有甘棠湖長慶二年刺史李渤築<lb/>
立斗門以蓄洩水勢<hi>唐志</hi>
飲馬唐莊宗滅梁楚馬殷遣其子希範脩貢京師上梁<lb/>
<pb n="KR3k0049_WYG_010-15a"/>
所授都統印莊宗問洞庭廣狹希範對曰車駕南巡纔<lb/>
堪飲馬爾莊宗嘉之<hi>五代史</hi>
後湖金陵北有湖周迴數十里幕府雞籠二山環其西<lb/>
鍾阜蔣山諸峯聳其左名山大川掩映如畫六朝舊迹<lb/>
多出其間每嵗菱藕網罟之利不下數十百千一日諸<lb/>
閣老待漏朝堂語及林泉之事坐間馮謐舉𤣥宗賜賀<lb/>
監三百里鏡湖信為盛事又曰余非敢望此但賜得後<lb/>
湖亦暢得平生徐鉉怡聲而對曰主上尊賢下士常若<lb/>
<pb n="KR3k0049_WYG_010-15b"/>
不及豈惜一後湖所乏者知章耳馮大有慚色<hi>南唐近事</hi>後<lb/>
湖亦名𤣥武湖蔣陵湖秣陵湖練湖<hi>金陵志</hi>吳孫皓寶鼎<lb/>
元年開城北渠引後湖水巡繞殿堂窮極伎巧晉元帝<lb/>
大興三年創北湖長堤以遏北山之水東自覆舟山西<lb/>
至宣武城<hi>建康實録</hi>湖本桑泊元帝創為此湖宋以肄舟師<lb/>
<hi>徐爰什問</hi>宋元嘉二十三年築北堤𤣥武湖於樂遊苑北<hi>紀</hi>
上欲於湖中立方丈蓬莱瀛洲三神山何尚之固諌乃<lb/>
止<hi>本傳</hi>元嘉二十五年黒龍兩見𤣥武湖<hi>志</hi>明帝大時七<lb/>
<pb n="KR3k0049_WYG_010-16a"/>
年於𤣥武大閲水師<hi>紀</hi>又於湖側作大竇通水入華林<lb/>
園天淵池引殿内諸溝經太極殿由東西掖門注城南<lb/>
墅故臺中諸溝水常縈迴不息<hi>輿地志</hi>從北望鍾山似宫<lb/>
亭湖望廬岳齊武帝理水軍於此中號曰昆明池故沈<lb/>
約鍾山應教詩云南瞻儲胥館西望昆明池即此爾<hi>京都</hi>
<hi>記</hi>
　御覽云永嘉末有龍見於湖内故改𤣥武湖圖經云<lb/>
　湖中有三神山世紀因之誤<lb/>
<pb n="KR3k0049_WYG_010-16b"/>
洞庭湖巴陵南有青草湖周迴百里日月出没其中湖<lb/>
南有青草山故因以為名青草湖一名洞庭湖洞庭亦<lb/>
謂之太湖<hi>荆州記</hi>洞庭湖西岸有沙洲堆阜隆起即青草<lb/>
廟下一湖之内中有此洲南名青草北名洞庭所謂重<lb/>
湖也<hi>南遷録</hi>湘江北流至岳陽達蜀江夏潦後蜀江漲勢<lb/>
髙遏住湘波讓而退溢為洞庭湖凡闊數百里而君山<lb/>
宛在水中秋水歸壑此山復居于陸唯一條湘川而已<lb/>
有都押衙蔡姓者戲題詩吟與僧齊己曰可憐洞庭湖<lb/>
<pb n="KR3k0049_WYG_010-17a"/>
恰到三冬無髭鬚以其不成湖也諸僧大笑之<hi>北夢瑣言</hi>洞<lb/>
庭湖西秋夏水泛與洞庭為一涸時惟見赤沙舊記云<lb/>
洞庭南連青草西亘赤沙七八百里又謂之三湖<hi>地志</hi>灃<lb/>
水又東與赤沙湖㑹湖水北通江而南注灃謂之決口<lb/>
<hi>水經注</hi>
宫亭湖宫亭湖廟神甚有靈驗塗旅經過無不祈禱能<lb/>
使湖中分風而帆南北<hi>荆州記</hi>後漢時廬山廟有神於帳<lb/>
中與人言語飲酒投杯能令宫亭湖中分風船行者舉<lb/>
<pb n="KR3k0049_WYG_010-17b"/>
帆相逢欒巴遷豫章太守未到十數日廟中神不復作<lb/>
聲<hi>神仙傳</hi>彭蠡湖心有大孤山按郡國志彭蠡湖周迴四<lb/>
百五十里内有石髙數十丈大禹刻其石以記功焉又<lb/>
有乞烏隨船行舟人擲摶飯接之髙下不失一粒<hi>九江記</hi>
迴艫乗派水舉棹逐分風<hi>劉刪詩</hi>分風為二擘流成兩<hi>曹毗</hi>
西湖杭州西湖源出於武林泉山川秀發景物華麗自<lb/>
唐以来為東南遊賞勝處<hi>志</hi>白居易長慶二年為杭州<lb/>
刺史始築隄捍錢塘湖鍾洩其水溉田千頃<hi>本傳</hi>放水溉<lb/>
<pb n="KR3k0049_WYG_010-18a"/>
田每減一寸可溉十五頃可無凶嵗<hi>白西湖記</hi>白居易為刺<lb/>
史方是時西湖溉田千餘頃及錢氏置撈湖兵士千人<lb/>
日夜開浚<hi>東坡狀</hi>湖上春来似畫圖亂峯圍繞水平鋪松<lb/>
摇山面千重翠月㸃波心一顆珠碧毯線頭抽早稻青<lb/>
羅裠帶展新蒲未能抛得杭州去一半勾留是此湖<hi>白詩</hi>
孫何帥錢塘栁耆卿作望海潮詞贈之内有三秋桂子<lb/>
十里荷花之句此詞流播金主亮聞之矙然起投鞭渡<lb/>
江之想命畫工潜入臨安圖西湖掲軟屛間貌己像䇿<lb/>
<pb n="KR3k0049_WYG_010-18b"/>
馬吳山之巔題其上曰萬里車書盍㑹同江南豈有别<lb/>
疆封提兵百萬西湖上立馬吳山第一峯謝處厚詩云<lb/>
誰把杭州曲子謳荷花十里桂三秋那知卉木無情物<lb/>
牽動長江萬古愁紹興淳熈間君相縱逸耽樂湖山無<lb/>
復新亭之淚是以論者以西湖為尤物比之西施之破<lb/>
吳也張志道詩云荷花桂子不勝悲江界年華憶昔時<lb/>
天目山来孤鳳歇海門潮去六龍移賈充誤世終無䇿<lb/>
庾信哀時尚有詞莫向中原誇絶景古今遺恨是西施<lb/>
<pb n="KR3k0049_WYG_010-19a"/>
太湖東鄉太湖吳時於此有一軍士五百人將破堰先<lb/>
以酒肉祈神約令水涸夜夢人云塘水速竭若見巨鱗<lb/>
慎勿殺也又有銅釜並不可發明往決水翕然而盡得<lb/>
白魚形狀非常小人貪利剖而治之見昨所祭餘食充<lb/>
溢腸内須臾復得釜又取發水便暴出五百人一時沒<lb/>
溺唯督監得存具説事狀于今猶名此湖為五百陂<hi>異苑</hi>
燕雀湖昭明太子有一琉璃盌紫玉杯皆武帝所賜也<lb/>
既薨詔置梓宫後更葬開墳為閹人攜入大航乃有燕<lb/>
<pb n="KR3k0049_WYG_010-19b"/>
雀數萬擊之因為有司所縳乃獲二寶帝聞而驚異詔<lb/>
以賜太孫封墳之際復有燕雀數萬銜土以増其上墳<lb/>
側今有湖後人因名燕雀湖<hi>窮神秘苑</hi>
半湯湖句容縣吳瀆塘有半湯湖湖水半冷半熱熱可<lb/>
以瀹雞皆有魚交入輒死<hi>酉陽</hi>
花墅湖慈谿有花墅湖唐刺史任同勸民脩築中有小<lb/>
墅春花明媚因以名之<hi>圖經</hi>
　　洲<lb/>
<pb n="KR3k0049_WYG_010-20a"/>
水中髙土昔尭遭洪水民居水中髙土故曰九州詩曰<lb/>
在河之州作洲非<hi>説文</hi>
洲淤方言曰水可居者為洲三輔謂之淤郭璞注曰上<lb/>
林賦云行於洲淤之浦<lb/>
滄浪洲武當縣西北四十里江中有滄浪洲禹貢稱漢<lb/>
水東流為滄浪洲水疑此洲是也<hi>荆州圖經</hi>漢水經琵琶谷<lb/>
至滄浪洲洲即漁父棹歌處庾仲雍記云謂之千齡洲<lb/>
<hi>隨圖經</hi>
<pb n="KR3k0049_WYG_010-20b"/>
鵲洲鵲洲在縣北左傳曰昭公五年楚以諸侯伐吳吳<lb/>
敗之於鵲岸按鵲頭與鵲尾相去八十里杜預注云吳<lb/>
地也廬江舒縣東南有鵲尾渚<hi>潯陽記</hi>今居巢江南水有<lb/>
鵲尾渚者是也<hi>西京記</hi>
鸚鵡洲鸚鵡洲在縣北按後漢書曰黄祖為江夏太守<lb/>
時黄祖太子射賓客大㑹有獻鸚鵡於此洲故以為名<lb/>
<hi>江夏記</hi>
蔡洲後漢蔡瑁字徳珪襄陽人家在蔡洲上屋宇甚好<lb/>
<pb n="KR3k0049_WYG_010-21a"/>
四牆皆以青石結角婢妾數百人别業四五十處漢末<lb/>
諸蔡最盛永嘉末其家猶富宗族甚強共保於洲上為<lb/>
草賊張如所敗一宗都盡<hi>襄陽耆舊</hi>長水校尉蔡瑁居之故<lb/>
名蔡洲洲大岸西有洄湖停水數十畝長數里廣減百<lb/>
步水色常緑楊儀居上洄楊顒居下洄與蔡洲相對<hi>水經</hi>
魚梁洲沔水中有魚梁洲龐徳公所居士元居漢之隂<lb/>
在南白沙故世謂是地為白沙曲矣司馬徳操宅洲之<lb/>
陽望衡對宇懽情自接泛舟蹇裳率爾休暢豈待還桂<lb/>
<pb n="KR3k0049_WYG_010-21b"/>
柁於千里貢深心於永思哉<hi>上</hi>
亶洲孫權遣衛温諸葛直將甲士萬人浮海求夷洲及<lb/>
亶洲在海中長老傳言秦始皇帝遣方士徐福將童男<lb/>
童女數千人入海求蓬莱神山及仙藥止此洲不還世<lb/>
世相承有數萬家其上人民時有至㑹稽貨布㑹稽東<lb/>
縣人海行亦有遭風流移至亶洲者所在絶逺卒不可<lb/>
得至但得夷洲數千人還<hi>吳志</hi>
汎洲龍陽縣汎洲吳丹陽太守李衡植甘橘於其上臨<lb/>
<pb n="KR3k0049_WYG_010-22a"/>
死𠡠其子曰吾州里有木奴千頭不匱汝衣食嵗絹千<lb/>
匹<hi>襄陽記</hi>或曰昭潭無底橘洲浮橘洲每大水諸洲悉没<lb/>
而橘洲獨存焉<hi>湘中記</hi>益陽有昭潭其下無底湘水最深<lb/>
處也或謂周昭王南征不復沒於此潭因以為名<hi>上</hi>
烈洲輿地志曰江寧烈洲吳舊津所也内有小水堪泊<lb/>
船商客多停以避烈風故以名焉王濬伐吳宿於此簡<lb/>
文為相時㑹桓𤣥之所也亦曰溧洲洲上有山山形似<lb/>
栗伏滔北征賦謂之烈洲<hi>丹陽記</hi>
<pb n="KR3k0049_WYG_010-22b"/>
羅公洲始興城西百餘步有棲霞樓臨川王營置清暑<lb/>
遊焉羅君章居之名為羅公洲樓下洲上有果竹交映<lb/>
長楊傍映髙梧前竦雖即城隍趣同丘壑<hi>始興記</hi>
加子洲三十國春秋曰晉咸和二年温嶠與陶侃起義<lb/>
兵伐蘇峻帥師四萬直指石頭侃泊加子洲夏月堪泊<lb/>
船冬月淺涸自永昌之初其洲忽一朝崩陷數里隨其<lb/>
形曲折凡作九灣行者所依東西浩然矣<hi>丹陽記</hi>
不滿百枝江縣西至上明東及江津其中有九十九洲<lb/>
<pb n="KR3k0049_WYG_010-23a"/>
楚諺曰洲不滿百故不出王者桓𤣥有問鼎之志乃増<lb/>
一為兩以先百數僣號旬時身屠宗滅及其傾覆淵亦<lb/>
消毁至宋文帝在藩忽生一洲果龍飛江表元兇之禍<lb/>
此洲還没<hi>荆州記</hi>
水中有岸殷仲堪游於江濱見流棺接而葬焉旬日間<lb/>
門前之溝忽起為岸其夕有人通仲堪自稱徐伯𤣥云<lb/>
感君之恵無以報也仲堪因問門前之岸是何祥乎對<lb/>
曰水中有岸其名為洲君將為州言終而沒至是果臨<lb/>
<pb n="KR3k0049_WYG_010-23b"/>
荆州<hi>晉書</hi>
門前生洲張興世居臨沔水自襄陽以下至于江二千<lb/>
里先無洲嶼興世初生當其門前水中一旦忽生洲年<lb/>
年漸大及興世為方伯而洲上遂十餘頃<hi>南史</hi>
市橋生洲宋泰始中益州市橋忽生小洲道士邵碩見<lb/>
之曰當有貴王臨州宋滅後有王勝憙来作此州齊永<lb/>
明初不復用諸將為益州始以始興王鑑為益州刺史<lb/>
督益寧二州軍事加鼓吹一部勝憙反語為始興碩言<lb/>
<pb n="KR3k0049_WYG_010-24a"/>
於此乃驗<hi>上</hi>
長命洲潤洲長命洲梁武放生處後魏使李諧来聘武<lb/>
帝問曰彼國亦放生否諧曰不取亦不放帝大慙<hi>郡國志</hi>
洲生忽沒髙繼沖時李景威云舊傳江陵諸處九十九<lb/>
洲滿百則王者興自武信王之初江心深浪中忽生一<lb/>
洲昨此洲忽漂没若可憂也繼沖遂以納款<hi>九國志</hi>
朱崖洲朱崖在大海中遥望朱崖洲大如茵舉帆一日<lb/>
一夜至洲周迴二千里徑度七八百里可十萬家女多<lb/>
<pb n="KR3k0049_WYG_010-24b"/>
姣好長髪美鬢<hi>王隠晉書</hi>
郁洲東北海中有大洲謂之郁洲山海經所謂郁山在<lb/>
海中者也言是山自蒼梧徙此云山上猶有南方草木<lb/>
故崔季珪之叙述初賦言郁洲者故蒼梧之山也心悦<lb/>
而怪之聞其上有仙士石室也乃往觀之見一道人獨<lb/>
處休休然不談不笑顧非己及也<hi>水經</hi>
十洲漢武帝既聞王母説八方巨海之中有祖洲瀛洲<lb/>
𤣥洲炎洲長洲元洲流洲生洲鳳麟洲聚窟洲有此十<lb/>
<pb n="KR3k0049_WYG_010-25a"/>
洲乃人跡所稀絶處又知非世常人是以延之曲室而<lb/>
親問十洲所在所有之物名故書記之<hi>十洲記</hi>
　　谿<lb/>
谿谷宋均曰無水曰谷有水曰谿<lb/>
前溪前溪烏程縣東南流入太湖謂之風渚夾溪悉生<lb/>
箭箬後溪在市北餘不亭晉車騎將軍沈充家於前溪<lb/>
樂府有前溪曲則充之所製其詞云當曙與未曙百鳥<lb/>
啼忩忩後宋少帝續為七曲其一曲曰憂思出門户逢<lb/>
<pb n="KR3k0049_WYG_010-25b"/>
郎前溪渡莫作流水心引新都捨故<hi>寰宇記</hi>
五雲溪歐冶子鑄劍處下有孤潭深而青有孤石聳出<lb/>
潭上有大櫟樹客兒與弟恵連作詩聨句刻於樹上唐<lb/>
吏部侍郎徐浩遊之云曽子不居勝母之閭吾豈遊若<lb/>
耶之溪遂改為五雲溪<hi>郡國志</hi>
任公溪歙縣有昉村俗説任昉為新安太守因行春至<lb/>
此愛其雲溪緣源尋幽累日不返百姓因名其溪為昉<lb/>
溪溪旁村為昉村村旁有山近故北野縣每山上石墜<lb/>
<pb n="KR3k0049_WYG_010-26a"/>
則不利縣官縣廢後其事亦止大中十年刺史盧藩改<lb/>
曰任公村任公溪<hi>寰宇記</hi>
好溪處州東十里有惡溪多水怪宣宗時刺史段成式<lb/>
有善政水怪潜去民謂之好溪<hi>地理志</hi>
温涼二谿山隂縣西四十里有二谿東谿廣一丈九尺<lb/>
冬暖夏冷西谿廣三丈五尺冬冷夏暖二谿北出行三<lb/>
里至徐村合成一谿廣五丈餘而温涼不雜<hi>水經注</hi>
百管谿百管谿周迴丈餘水極沸涌如猛火煎油聲<hi>裴氏</hi>
<pb n="KR3k0049_WYG_010-26b"/>
<hi>廣州記</hi>
武谿武溪水源出武山東南流注于沅故為歌曰武溪<lb/>
深復深飛鳥不能渡遊獸不能臨<hi>善歌録</hi>
康王谷廬山有康王谷昔秦始皇并吞六國楚康王隠<lb/>
避於此故名内有水簾洞宋王禹偁序畧云康王谷為<lb/>
天下第一水簾髙三百五十丈計程且一月矣其味不<lb/>
敗取茶煮之浮雲散雪之狀與井泉殊絶陸羽留題有<lb/>
瀉從千仞石寄逐九江船之句<hi>統志</hi>康王谷巔有一城號<lb/>
<pb n="KR3k0049_WYG_010-27a"/>
為釗城天每欲雨輒聞山上鼓角簫笳之聲聲漸至城<lb/>
而風雨晦合村人以為常候傳云此周康王之城康王<lb/>
愛竒好異巡歴名山不逺而至城中每得古器大鼎及<lb/>
弓弩金玉之屬知非常人之所處也而山有康王之號<lb/>
城又以釗為稱斯言將有徵<hi>述異記</hi>
　按楚康王在周靈王時始皇所虜乃負芻也志大誤<lb/>
金谷梓澤在王城西北三十里與金谷相近<hi>輿地志</hi>梓澤<lb/>
即金谷也有金水出焉故謂之金谷晉石季倫别墅在<lb/>
<pb n="KR3k0049_WYG_010-27b"/>
焉<hi>郡國志</hi>余有别廬在河南縣界金谷澗中或髙或下有<lb/>
清泉茂林衆果竹柏藥草之屬莫不畢備又有水碓魚<lb/>
池土窟其為娯目歡心之物備矣時征西大將軍祭酒<lb/>
王詡當還長安余與衆賢共送往㵎中晝夜遊宴屢遷<lb/>
其坐或登髙臨下或列坐水濱時琴瑟笙筑合載車中<lb/>
道路並作及住令與鼓吹遞奏遂各賦詩以叙中懐或<lb/>
不能者罰酒三斗感性命之不永懼凋落之無期故具<lb/>
列時人官號姓名年紀又寫詩著後後之好事者其覽<lb/>
<pb n="KR3k0049_WYG_010-28a"/>
之哉凡三十人<hi>石崇金谷詩叙</hi>謝公云金谷中蘇紹最勝紹是<lb/>
石崇姊夫蘇則孫愉子也<hi>世説</hi>
大谷鞏縣東五里有大谷張衡東京賦曰孟津達其後<lb/>
大谷通其前陳思王洛神賦曰經通大谷潘岳閑居賦<lb/>
曰張公大谷之梨皆謂此也<hi>十道志</hi>
幽棲谷韋嗣立營别第驪山鸚鵡谷帝臨幸命從官賦<lb/>
詩製序冠篇况優備因封嗣立逍遥公賜名所名曰清<lb/>
虚原幽棲谷<hi>翰林志</hi>
<pb n="KR3k0049_WYG_010-28b"/>
郎君谷王龜侍父至河中廬中條山朔望一歸省州人<lb/>
號郎君谷<hi>唐書</hi>
王官谷司空圖居中條山王官谷時寇盜所過殘暴獨<lb/>
不入王官谷<hi>上</hi>
　　津<lb/>
九津禹東至摶木之地日出九津青羌之野鳥谷青邱<lb/>
之鄉南至沸水漂漂九陽之山西至飲露吸氣之民積<lb/>
金之山北至夏海之窮衡山之上積水積石之山不有<lb/>
<pb n="KR3k0049_WYG_010-29a"/>
懈墮<hi>吕覽</hi>
三津勾踐入吳吳王赦之歸國范蠡執御至三津之上<lb/>
仰天長歎淚下沾襟曰嗟乎紹之屯厄誰念復生渡此<lb/>
津也<hi>吳越春秋</hi>
竇津漢武㣲行栢谷遇辱竇門又感其妻深識之饋既<lb/>
返玉階厚賞賚焉賜以河津令其鬻渡今竇津者是也<lb/>
故潘岳西征賦酬匹婦其已泰胡厥夫之謬官<hi>水經注</hi>
君子津雲中定襄之間有津曰君子濟漢桓帝十三年<lb/>
<pb n="KR3k0049_WYG_010-29b"/>
西幸榆中東行代地洛陽大賈齎金貨隨帝後行夜迷<lb/>
失道往投津長曰子封送之渡河賈人卒死津長埋之<lb/>
其子尋求父喪發塚舉尸資費一無所損其子悉以金<lb/>
與之津長不受事聞於帝曰君子也即名其津為君子<lb/>
濟<hi>水經注</hi>
白馬津舊東郡白馬縣神馬亭有神馬寺去白馬津可<lb/>
二十里許東南去白馬縣故城可五十里開山圖所謂<lb/>
白馬山也山上常有白馬羣行悲鳴則河決馳走則山<lb/>
<pb n="KR3k0049_WYG_010-30a"/>
崩<hi>上</hi>河過黎陽縣南為白馬津石勒號為靈昌津<hi>上</hi>
　　灣<lb/>
清灣清灣在縣東南七里隋開皇中太守梁文謙涖官<lb/>
清潔取此灣水以自供後人思其徳號為清灣<hi>鄱陽記</hi>
百家灣徐温嘗自迎鑾還至百家灣暴風起舟人相顧<lb/>
失色温乃袒裼以帛繫璟首顧謂妾御曰吾善遊儻溺<lb/>
不暇相救幸保此子言訖風浪漸息<hi>九國志</hi>
白璧灣沅水東歴臨沅縣西為明月池白璧灣灣狀半<lb/>
<pb n="KR3k0049_WYG_010-30b"/>
月清潭鏡澈上則風籟空傳下則泉響不斷行者莫不<lb/>
擁檝嬉遊徘徊愛玩沅水又東歴三石㵎鼎足均峙秀<lb/>
若削成其側茂竹便娟致可翫也<hi>水經注</hi>
三原灣樂城縣三原亭去郡百二十里溪水清如鏡曩<lb/>
昔有得一死鮎者䰇大五六圍一鬐輒得數十斛鮓此<lb/>
灣無所不容有人能食者常自譬腹如三原灣無所不<lb/>
容<hi>永嘉郡記</hi>
　　浦<lb/>
<pb n="KR3k0049_WYG_010-31a"/>
南浦南浦在江夏縣南三里離騷曰送美人兮南浦其<lb/>
源出京首山流入大江春冬涸竭秋夏泛漲商旅往来<lb/>
皆於浦停泊以其在郭之南故稱南浦<hi>江夏記</hi>送君南浦<lb/>
傷如之何<hi>别賦</hi>
水際上虞縣有石駞步水際謂之步也𤓰步在吳中吳<lb/>
人賣𤓰於江畔因以名也江中有魚步龜步湘中有靈<lb/>
妃步按吳楚間謂浦為步盖語訛耳<hi>述異記</hi>
　　沙<lb/>
<pb n="KR3k0049_WYG_010-31b"/>
流沙流沙在玉門闗外南北二千里東西數百里有三<lb/>
斷名曰三隴<hi>廣志</hi>
沙城曹操征馬超隔渭水婁子伯説曰今天寒可起沙<lb/>
為城以水灌之可一夜而成<hi>曹瞒傳</hi>
沙長吳富春縣有江沙漲武烈為郡吏赴府鄉人餞之<lb/>
㑹於沙上父老曰此沙狹而長君後當為長沙太守後<lb/>
果然因名孫洲<hi>吳録地理志</hi>
沙米袁州有水春交則上白沙如米於兩岸九十餘里<lb/>
<pb n="KR3k0049_WYG_010-32a"/>
呼為米沙若一岸徧米其方豐熟<hi>王孚記</hi>
沙堆新昌水有一沙堆在縣東北五十里其形狀如覆<lb/>
船鮮浄特異每年豐稔其沙即堆積如舊若砂移向岸<lb/>
其年儉古来相傳以為常驗<hi>鄱陽記</hi>
玉女沙緱氏有八風溪溪水南流合三交水岸有沙細<lb/>
潤可以澡濯隋代常進後宫雜以香藥以當豆屑號曰<lb/>
玉女沙<hi>寰宇記</hi>
沙鳴沙州天氣晴朗即沙鳴聞於城内又云人遊沙山<lb/>
<pb n="KR3k0049_WYG_010-32b"/>
結侣少或未曽遊即生怖懼莫敢前其沙或隨人足自<lb/>
頓下經宿却自還山上<hi>河西舊事</hi>鳴沙山一名神沙山其山<lb/>
積沙為之峯巒危峭踰于山石四面皆為沙壠背有如<lb/>
刀刃人登之即鳴隨足墮落經宿風吹落輒復如舊<hi>地理</hi>
<hi>志</hi>有一泉水名曰沙井綿歴古今沙填不滿水極甘美<lb/>
<hi>上</hi>
沙角山河西有沙角山峯崿危峻逾於石山其沙粒粗<lb/>
色黄有如乾糒又山之陽有一泉云是沙井綿歴今古<lb/>
<pb n="KR3k0049_WYG_010-33a"/>
沙不填之人欲登峯必步下入穴即有鼓角之音震動<lb/>
人足<hi>三秦記</hi>
　　泉<lb/>
異名水本曰源源曰泉正直上出曰檻泉從上溜下曰<lb/>
下泉湧出曰濆泉側出曰氿泉泉所出同所歸異曰肥<lb/>
泉異出同流曰瀵泉<hi>爾雅詩注</hi>
醴泉醴泉水之精也味甘如醴王者循理則出<hi>符瑞志</hi>神<lb/>
農脩徳作耒耜地應以醴泉<hi>禮含文嘉</hi>黄帝之時以醴泉為<lb/>
<pb n="KR3k0049_WYG_010-33b"/>
漿<hi>徐整正厯</hi>醴甘也取名醴酒尭祇徳匪懈醴泉出文命盛<lb/>
徳俊義在官醴泉出山<hi>尚書中候</hi>成康之隆醴泉湧出<hi>春秋命厯</hi>
<hi>序</hi>禹本紀言河出崑崙其上有醴泉瑶池<hi>史記</hi>太山之東<lb/>
有醴泉其形如井本體石也欲取飲者皆洗心跪而挹<lb/>
之則泉出如流多少足用若汗慢則泉縮焉盖神明之<lb/>
異常者也<hi>法苑珠林</hi>
太公泉汲縣北三十里有太公泉泉上又有太公廟廟<lb/>
側髙林秀木翹楚競茂相傳云太公之故居也城西北<lb/>
<pb n="KR3k0049_WYG_010-34a"/>
有石夾水飛湍迅急人亦謂之磻溪言太公常釣於此<lb/>
也太公避紂之亂屠隠市朝遁釣魚水何必渭濱然後<lb/>
磻溪茍愜神心曲渚則可磻溪之名斯無嫌矣<hi>水經注</hi>
盜泉孔子至于勝母縣暮矣而不宿過于盜泉渴矣而<lb/>
不飲惡其名也<hi>尸子</hi>水名盜泉仲尼不飲里名勝母曽子<lb/>
斂襟<hi>論語撰考䜟</hi>盜泉在泗水縣源出髙徑山之隂<hi>元和志</hi>
温泉驪山湯舊説以三牲祭乃得入可以去疾消病俗<lb/>
云秦始皇與神女遊而忤其㫖神女唾之則生瘡始皇<lb/>
<pb n="KR3k0049_WYG_010-34b"/>
怖謝神女為出温泉而洗除後人因以為驗<hi>三秦記</hi>凡水<lb/>
源有石流黄其泉則温或云神人所煖主療人疾<hi>博物記</hi>
驪山湯初始皇砌石起宇至漢武又加脩飾焉<hi>漢武帝故事</hi>
拔劍泉漢髙帝入彭城嘗聞於徐州為楚所困漢兵渇<lb/>
乏帝以劍挿地拔即泉湧出至今水不溢旱不枯土人<lb/>
呼為龍湫<lb/>
五泉蘭州五泉水在臯蘭山下泉有五眼瀑布飛瀉潺<lb/>
然可聽衆流成溪灌溉甚博俗謂霍去病以鞭卓之而<lb/>
<pb n="KR3k0049_WYG_010-35a"/>
出者<hi>志</hi>
酒泉福祿城謝艾所築下有金泉味如酒故曰酒泉<hi>西河</hi>
<hi>舊事</hi>漢宣帝時開泉味如酒故以名縣<hi>方輿記</hi>金泉出數穴<lb/>
清澈無底<hi>雲陽宫記</hi>有人飲此泉水見有金色從山中照水<lb/>
往取得金故名<hi>雍州記</hi>
貪泉吳隠之字處黙介立有清操桓𤣥欲救嶺南之弊<lb/>
以隠之為廣州刺史未至州二十里地名石門有水曰<lb/>
貪泉飲者懐無厭之欲隠之既至語其親人曰不見可<lb/>
<pb n="KR3k0049_WYG_010-35b"/>
欲使心不亂越崖喪清吾知之矣乃至泉所酌而飲之<lb/>
因賦詩曰古人云此水一㰱懐千金試使夷齊飲終當<lb/>
不易心及在州清操愈厲<hi>晉書</hi>石門之水俗云經大庾則<lb/>
清穢之氣分飲石門則緇素之質變即吳隠之酌飲之<lb/>
所也<hi>南越志</hi>隠之罷郡見妻箧中有沈香一斤遂投石門<lb/>
内水中後人謂之沈香浦亦曰投香浦<hi>寰宇記</hi>横流溪溪<lb/>
水甚小冬夏不乾俗以為貪泉飲者輒冒於財賄同於<lb/>
廣州石門貪流矣㢘介為二千石則不飲之昔隠之挹<lb/>
<pb n="KR3k0049_WYG_010-36a"/>
而不辭豈為能溷其真乎盖亦惡其名也<hi>水經注</hi>
聰明泉潯陽縣落星山澗有五松橋昔恵逺法師與殷<lb/>
仲堪席㵎談易于此而樹下泉湧號聰明泉<hi>寰宇記</hi>永新<lb/>
有聰明泉水自山湧出古今學者飲之多成事土人謂<lb/>
之聰明泉<hi>上</hi>
孝感王彭旴𣅿人少喪母元嘉初父又亡家貧力弱營<lb/>
葬鄉人助作磚磚須得水天旱穿井數十丈無水一旦<lb/>
磚竈前忽生泉用之事畢復竭助者嗟嘆元嘉中改其<lb/>
<pb n="KR3k0049_WYG_010-36b"/>
里為通靈里<hi>沈約宋書</hi>安金蔵長安人為太常丞初喪母寓<lb/>
葬於都南闕口之北廬於墓側躬造石墳石塔晝夜不<lb/>
息原上舊無水忽有湧泉自出<hi>唐書</hi>
太極泉宋孝武大明七年赦詔曰思散太極之泉以福<lb/>
無方之外<hi>志</hi>含文嘉曰禮天子靈臺為萬物獲福于無<lb/>
方之源招太極之清泉以與稼穡之根<hi>後樂志注一</hi>仙藥有<lb/>
太極井泉<hi>酉陽雜俎</hi>
狂泉宋袁粲嘗謂周旋人曰昔有一國國中一水號曰<lb/>
<pb n="KR3k0049_WYG_010-37a"/>
狂泉國人飲此水無不狂惟國君穿井而汲獨得無恙<lb/>
國人既並狂反謂國主之不狂為狂於是聚謀共執國<lb/>
主療其狂疾火艾針藥莫不畢具國主不任其苦於是<lb/>
到泉取酌水飲之飲畢便狂君臣大小其狂若一衆乃<lb/>
歡然我既不狂難以獨立比亦欲試飲此水矣<hi>南史本傳</hi>
梁泉蘭州狄道縣有梁泉昔梁暉者後周之將為羣羌<lb/>
圍於白石山無水暉以所執鞭卓地以青羊祈山神而<lb/>
飛泉湧出榆木成林<hi>郡國志</hi>
<pb n="KR3k0049_WYG_010-37b"/>
玉漿盧勣隋初拜渭州刺史甚有恵政鳥鼠山俗呼為<lb/>
髙武隴其下渭水所出其山絶壁千尋由来乏水諸羌<lb/>
苦之勣馬足所踐忽飛泉湧出有白鳥翔止㕔前而乳<lb/>
民為之謡曰我有丹陽山出玉漿濟我民夷神鳥来翔<lb/>
百姓因號其泉為玉漿<hi>隋書</hi>
汲食馮立唐太宗時出牧南海前後牧守率多貪冒蠻<lb/>
夷患之數為叛逆立不營生業衣食取給而已嘗至貪<lb/>
泉歎曰此吳隠之所酌泉也飲一盃何足道哉吾當汲<lb/>
<pb n="KR3k0049_WYG_010-38a"/>
而為食畢飲而去<hi>唐新語</hi>
温泉天寶六載更温泉曰華清宫<hi>地理志</hi>上於華清宫新<lb/>
廣一湯制度宏麗安祿山於范陽以白玉石為魚龍鳬<lb/>
鴈仍以石梁及石蓮花以獻雕鐫巧妙殆非人工上大<lb/>
悦命陳於湯中仍以石梁横亘湯上而蓮花纔出水際<lb/>
上因幸華清宫至其所解衣將入而魚龍鳬雁皆若奮<lb/>
鱗舉翼狀欲飛動上甚恐遽命撤去而蓮花今猶存又<lb/>
嘗於宫中置長湯數十間屋環回甃以文石為銀樓谷<lb/>
<pb n="KR3k0049_WYG_010-38b"/>
船及白香水船致於其中至於楫棹皆飾以珠玉又於<lb/>
湯中壘琴瑟及沈香為山以狀瀛洲方丈<hi>明皇雜録</hi>
聖應泉楊朝晟正元中為邠寧節度使請城方渠合道<lb/>
木波以遏吐蕃路師次方渠無水師徒囂然遽有青蛇<lb/>
乗髙而下視其跡水隨而流晟使築防環之遂為渟泉<lb/>
軍人仰飲以足圖其事上聞詔置祠焉命泉曰聖應<hi>二唐</hi>
<hi>書</hi>
噴玉夀安縣有噴玉泉石溪皆山水之絶勝也貞元中<lb/>
<pb n="KR3k0049_WYG_010-39a"/>
李賓客詞為縣令乃剗蘙薈開徑隧人方聞而異焉太<lb/>
和中博陵崔蒙為主簿標堠于道周人方造而遊焉<hi>傳載</hi>
半月泉李紳題法華山天衣寺詩殿湧全身塔池開半<lb/>
月泉此泉隠於岩下雖月圓池中止見其半最為佳處<lb/>
紹興初愚秃法聰遂鑿開巖上易名滿月池泉甚可惜<lb/>
也<hi>西溪叢語</hi>吳興徳清慈相寺石壁下有半月泉晉咸和僧<lb/>
曇卓庵其處鑿石罅如半月得泉清涼甘美名曰靈泉<lb/>
後人即其形似更名半月覆亭其上<hi>西吳記</hi>
<pb n="KR3k0049_WYG_010-39b"/>
甘泉澤州髙平有甘水一曰甘泉貞元元年令明濟引<lb/>
入城號甘泉有省寃谷本殺谷𤣥宗幸潞州過之更名<lb/>
豊州西受降城北三百里有鸊鵜泉<hi>地理志</hi>
上善泉坊州中部州郭無水東北七里有上善泉開成<lb/>
二年刺史張怡架水入城以紓逺汲四年刺史崔駢復<lb/>
増脩之民獲其利後思之為立祠<hi>上</hi>
明月泉吳洞庭山縹緲峯下有泉唐天祐四年刺史曹<lb/>
珪以明月名之<hi>蘇志</hi>
<pb n="KR3k0049_WYG_010-40a"/>
金沙泉金砂泉在顧渚山碧泉湧砂粲如金星唐學士<lb/>
毛文錫有記唐貢泉用二銀瓶其泉煮茶則味極嘉不<lb/>
與他泉比昔人逺相寄遺用瓶貯泉取泉畔小石養之<lb/>
則日久不壊<hi>西呉記</hi>湖州長城縣啄木嶺金沙泉每嵗造<lb/>
茶之所居常無水湖常二郡守至境具牲祭泉其夕清<lb/>
溢造御茶畢其水即㣲減太守造畢即涸太守或還斾<lb/>
稽期則示風雷之變或見鷙獸毒蛇水魅焉<hi>張君房脞説</hi>
祈泉西蜀將王暉任集州刺史城中無水泉值岐兵攻<lb/>
<pb n="KR3k0049_WYG_010-40b"/>
城且絶其水路城内焦渇王公乃中夜祈請神祇及寐<lb/>
夢一老父告曰州獄之下當有靈泉王驚寤遲明亟命<lb/>
畚鍤于所止之處掘之乃有泉流居人蒙活甚衆岐兵<lb/>
以城中無水將坐俟其斃王公命汲泉水于城上揚而<lb/>
示之其寇乃去是日神泉亦竭<hi>玉堂閒話</hi>
禱泉宋思禮蕭縣簿㑹大旱井池涸母羸疾非泉水不<lb/>
適口思禮憂懼具禱有泉出諸庭味甘寒日不乏汲縣<lb/>
人異之<hi>唐孝友傳</hi>
<pb n="KR3k0049_WYG_010-41a"/>
瀑泉司空圖舊隠三峯天祐末移居中條山王官谷周<lb/>
迴十餘里泉石之美冠於一山北巖之上有瀑泉流注<lb/>
谷中溉田田數十畝至今子孫猶存為司空之莊耳<hi>南部</hi>
<hi>新書</hi>
玉醴瀛洲有玉石髙且千丈出泉如酒味甘名之為玉<lb/>
醴泉飲之數升輒醉令人長生<hi>十洲記</hi>
八泉靈池山在翁源縣上有八泉曰湧泉曰甘泉曰温<lb/>
泉曰震泉曰龍泉曰玉泉曰衡泉<hi>水衡記</hi>
<pb n="KR3k0049_WYG_010-41b"/>
榮泉漢書赤雁歌象載瑜白集西食甘露飲榮泉注榮<lb/>
泉言泉有光華<lb/>
白泉泉色白自出山澤得禮制則澤谷之白泉出飲之<lb/>
使人長夀<hi>瑞應圖</hi>
玉泉崑崙及蓬莱其上鳥獸飲玉泉皆長生不死也<hi>抱朴</hi>
太𤣥泉恒山有太𤣥泉神草十九種服之可度世<hi>五岳圖</hi>
赤泉英泉員邱之山上有赤泉飲之不老神宫有英泉<lb/>
飲之眠三百嵗乃覺不知死<hi>括地圖</hi>
<pb n="KR3k0049_WYG_010-42a"/>
帝之神泉崑崙四水者帝之神泉以和百藥以潤萬物<lb/>
<hi>淮南子</hi>
孔子泉城東北三百步有孔子泉其水甘馨雖帝漿無<lb/>
以過也<hi>荆州記</hi>
龍泉山西有龍泉精舎初逺法師遣諸道人行卜地息<lb/>
此而渇法師因以杖掘地即泉出天旱法師令道人讀<lb/>
海龍王經泉中有物如蛇而出角騰空中去須臾而雨<lb/>
<hi>周景式燕山記</hi>
<pb n="KR3k0049_WYG_010-42b"/>
靈泉河東霍太山有嶽廟甚靈鳥雀不棲其林猛虎常<lb/>
守其庭又有靈泉以供祭事鼔動則泉流聲絶則水竭<lb/>
湘東隂山縣有候曇山上有靈壇經前有石井深數尺<lb/>
居常無水及臨祈禱則甘泉湧出眉川則已亦其比也<lb/>
<hi>水經注</hi>
湯泉張勃吳録曰丹陽江乗縣有湯山湯出其下大小<lb/>
凡六處湯㵎繞其東西冬夏常熱禽魚之類入者輒爛<lb/>
以煮荳糓終日不熟草木濯之輒更鮮茂舊有湯泉者<lb/>
<pb n="KR3k0049_WYG_010-43a"/>
今廢<hi>寰宇記</hi>
舒姑泉臨城縣南四十里有盖山登百許步有舒姑泉<lb/>
昔有舒氏女與其父斫薪於泉處坐牽挽不動父還告<lb/>
家比還唯見清泉女母曰吾女本好音樂乃絃歌泉湧<lb/>
泪流見朱鯉一雙今作嬉戲泉故涌出<hi>宣城記</hi>
金線泉齊州城西有金線泉澄澈見底池心南北有金<lb/>
線一道㣲起水面以油滴之則線文還云或以杖亂之<lb/>
則線輒不見水止如故天隂亦不見<hi>湘山野録</hi>
<pb n="KR3k0049_WYG_010-43b"/>
妒女泉太原廣陽有妒女泉初出大如車輪水色清碧<lb/>
傍有祠土人視之婦人袨服靚妝必興雨雹故曰妒女<lb/>
故老相傳此泉中有神似鼈晝伏夜遊神出水隨水而<lb/>
湧<hi>元和志</hi>
潮泉雞籠山下㵎中有數十處累石若有人功水常深<lb/>
天餘朝夕輒有湧泉溢出如潮水時刻不差前望尤大<lb/>
號為潮泉常如沸湯<hi>潯陽記</hi>
交旋如盤龍允街縣有泉泉眼中水交旋如盤龍或撓<lb/>
<pb n="KR3k0049_WYG_010-44a"/>
破之尋手成龍狀畜生將飲者皆畏避而走謂之龍泉<lb/>
<hi>水經注</hi>
灌田郴州温泉下流有田資以灌溉常十二月下種至<lb/>
明年三月新榖便登也<hi>相感志</hi>
雌雄梁山縣多喜山有雌雄二泉一名浴丹井夏春則<lb/>
左盈右竭秋冬則右盈左竭<lb/>
聖泉蜀武陽有聖泉其水碧色患瘡疾者洗之多愈投<lb/>
銀即成金色孕婦飲之墮胎俗以為聖泉<hi>寰宇記</hi>
<pb n="KR3k0049_WYG_010-44b"/>
田公泉華陽雷平山有田公泉即栁汧泉一名栁谷泉<lb/>
飲之除腹中三蟲與隠泉水味同云是玉沙之流津也<lb/>
用以浣衣不用灰以此為異盖古有田叔者居雷平山<lb/>
後得道名泉以此<hi>酉陽雜俎</hi>
石泉譙郡有功曹𡼏天統中濟南来府君出除譙郡時<lb/>
功曹清河崔公恕弱冠有令徳於時春夏積旱送别者<lb/>
千餘人至此𡼏上衆渴甚思水升直萬錢矣来公有思<lb/>
水色恕獨見一青烏於𡼏中乍飛乍止怪而就焉烏起<lb/>
<pb n="KR3k0049_WYG_010-45a"/>
見一石方五六寸以鞭撥之清泉湧出因盛以銀瓶瓶<lb/>
滿水立竭唯来公與恕供療而已議者以為盛徳所感<lb/>
致焉時人異之故以如此<hi>上</hi>
鹿泉韓信將下趙聞陳餘不用李左車之計引兵方出<lb/>
井陘口師患無井筮之得蒙知山下有泉焉信遣胡將<lb/>
周而索之見二白鹿跑地有泉湧出后人於泉左立胡<lb/>
王祠祀之<hi>金周義記</hi>
神泉燉煌有懸泉一名神泉出龍勒山腹梁州異物志<lb/>
<pb n="KR3k0049_WYG_010-45b"/>
云漢貳師將軍李廣利伐大宛還士衆渇乏廣利乃引<lb/>
佩刀刺山飛泉湧出三軍賴以獲濟今有祠甚嚴郡侯<lb/>
嵗謁<hi>寰宇記</hi>
紅泉謝靈運山居賦飄丹砂於紅泉又題華子岡銅陵<lb/>
映碧澗石磴瀉紅泉<lb/>
玉女投泉新陽縣恵澤中有温泉冬月未至數里遥望<lb/>
白氣浮蒸如烟上下采映狀若綺疏又有車輪雙轅形<lb/>
世傳昔有玉女乗車自投此泉今人時見女子姿儀光<lb/>
<pb n="KR3k0049_WYG_010-46a"/>
麗往來倐忽<hi>荆州記</hi>
飛泉夷道縣句將山下有三泉傳云本無此泉居者皆<lb/>
苦逺汲人人多賣水與之有一女子孤貧繿縷無以貿<lb/>
易有一乞人衣麄貌醜瘡痍竟體村人見之無不穢惡<lb/>
唯女子獨加哀矜割飯飴之乞人食畢曰我感姬行善<lb/>
欲思相報為何所須女荅曰何恩可報且今所須之物<lb/>
非君能得因問所須女子曰正願此山下有水可汲乞<lb/>
人乃取腰中書刀刾山下三處即飛泉涌出因便辭去<lb/>
<pb n="KR3k0049_WYG_010-46b"/>
忽然不見<hi>上</hi>
徳潤泉雍熈二年五月癸酉鳳翔府言岐山縣周公廟<lb/>
有泉忽涌出耆舊相傳時平則流世亂則竭唐安史之<lb/>
亂泉竭至大中年復流號徳潤泉自後又涸今忽湧清<lb/>
澄甘潔甚異於常因圖之以進晏殊為賛曰隠顯以時<lb/>
靈符孔彰<hi>玉海</hi>
神泉廬山錦繡峯下有神泉宋紹興間皇甫履隠斯山<lb/>
髙宗名其居曰清虛菴光宗在東宫問履所乏履曰但<lb/>
<pb n="KR3k0049_WYG_010-47a"/>
水差逺光宗持書神泉二字履持歸菴傍穿小井方施<lb/>
畚鍤而泉遂出故名<hi>九江志</hi>
　　井<lb/>
解井清也泉清潔者也<hi>釋名</hi>井通也物所通用<hi>易傳</hi>周云井<lb/>
以不變更為義師説井以清潔為義<hi>字林</hi>井深也<hi>廣雅</hi>井法<lb/>
也節也言法制居人令節其飲食無窮竭也<hi>風俗通</hi>
作井黄帝始穿井<hi>周書</hi>伯益作井<hi>世本</hi>昔者蒼頡作書而天<lb/>
雨粟鬼夜哭伯益作井而龍登𤣥雲神棲崑崙<hi>淮南子</hi>
<pb n="KR3k0049_WYG_010-47b"/>
九井隋郡重山有一穴父老相傳云神農所生地中有<lb/>
九井相傳神農既育九井自穿又云汲一井則衆井水<lb/>
動即以地為神農社年常祀之<hi>荆州記</hi>
老子井襄邑縣南瀨鄉老子之舊鄉也有老子廟廟中<lb/>
有九井能潔齋入祠者水温清隨人意念<hi>幽明録</hi>
玉羊魯哀公使人穿井三月不得泉得一玉羊哀公甚<lb/>
懼孔子曰丘聞水之精為玉土之精為羊此羊肝乃土<lb/>
耳公使人殺羊其肝即土也<hi>韓詩外傳</hi>季桓子穿井獲如土<lb/>
<pb n="KR3k0049_WYG_010-48a"/>
缶其中有羊焉使問之仲尼曰吾穿井而獲狗何也對<lb/>
曰以丘之所聞羊也丘聞之木石之怪曰䕫蝄蜽水之<lb/>
怪曰龍罔象土之怪曰墳羊<hi>國語</hi>
抱罋子貢過漢隂見一丈夫方將為圃畦鑿隧而入井<lb/>
抱罋而出灌子貢曰有械於此後重前輕汲水若抽名<lb/>
曰桔槹日浸百畦用力少而見功多子不欲乎圃者曰<lb/>
有機事必有機心機心存乎胸中則道之所不載也<hi>莊子</hi>
得人宋丁氏無井常一人溉汲於外及自穿井喜而告<lb/>
<pb n="KR3k0049_WYG_010-48b"/>
人吾穿井得一人傳之者聞於宋君召問其故對曰得<lb/>
一人之使非得一人於井中也<hi>吕覽</hi>
厄井板渚津津南原上有厄井父老去漢祖與楚戰敗<lb/>
走逃走逃此井追軍至見兩鳩從井中出故得免厄因<lb/>
名厄井<hi>西征記</hi>上有蜘蛛網因免<hi>郡國志</hi>
灌嬰銘湓城灌嬰所築建安中孫權經此城自標井地<lb/>
令人掘之正得故井有石銘云漢六年潁隂侯所開卜<lb/>
云三百年當塞塞後不滿百年當為應運者所開權見<lb/>
<pb n="KR3k0049_WYG_010-49a"/>
銘欣悦以為己瑞時咸異之井甚深大江有風浪此井<lb/>
輒動土人呼為浪井<hi>尋陽記</hi>
買傅井湘州南寺之東賈誼宅有井水而深上斂下深<lb/>
狀似壺即誼所穿井<hi>荆州記</hi>誼有井上圓下方<hi>寰宇記</hi>
井竭朱博為御史大夫府吏舎百餘區井水俱竭長老<lb/>
異之後果廢焉<hi>漢書</hi>
投轄陳遵嗜酒每飲賓客取轄投井中雖有急終不得<lb/>
去<hi>上</hi>
<pb n="KR3k0049_WYG_010-49b"/>
通仙井益州嚴貞觀有通仙井相傳此井與廣漢綿竹<lb/>
君平宅井相通有人淘井得銅錢三徑可二寸因恍惚<lb/>
不安復投井中立愈或云此君平卜卦錢也<lb/>
井溢元帝時謡曰井水溢滅竈烟灌玉堂流金門至成<lb/>
帝北宫井泉溢王莽之徵也<hi>漢書</hi>
拜井耿恭之攻匈奴以疏勒城傍有澗水可固五月乃<lb/>
引兵據之七月匈奴復来攻恭恭募先登數千人直馳<lb/>
之敵騎散走匈奴遂於城下擁絶澗水恭於城中穿井<lb/>
<pb n="KR3k0049_WYG_010-50a"/>
十五丈不得水吏士渴乏笮馬糞汁而飲之恭仰歎曰<lb/>
聞昔貳師將軍拔佩刀刺山飛泉涌出今漢徳神明豈<lb/>
有窮哉乃整衣服向井再拜為吏士禱有頃水泉奔出<lb/>
衆皆稱萬嵗恭親自挽籠於是令士且勿飲先和泥塗<lb/>
城并揚示之敵出不意以為神明遂引去<hi>後漢</hi>其水名懸<lb/>
泉有靈車馬大至即出多小至即出少<hi>元和志</hi>李嗣業為<lb/>
疏勒鎮使漢耿恭故井久涸禱已泉復出<hi>唐書</hi>
飲牛淳于恭門側有井鄉里小兒争飲牛恭惡之多致<lb/>
<pb n="KR3k0049_WYG_010-50b"/>
水器汲水滿之<hi>東觀漢記</hi>
設器管寧所居屯落㑹井汲水或男女錯雜或争井鬭<lb/>
鬩寧患之乃多買器分置井傍汲以待之又不使知来<lb/>
者得而怪之問知寧所為乃各相責不復鬭訟<hi>髙士傳</hi>
井有丹砂臨沅縣有廖氏家世世夀考後子孫徙去轉<lb/>
多夭折他人居其故宅復累世夀考乃知是宅之所為<lb/>
而不知何故疑其井水殊赤乃試掘井左右得古人埋<lb/>
丹砂數十斛去數尺此丹砂汁因泉漸入井是以飲其<lb/>
<pb n="KR3k0049_WYG_010-51a"/>
水而得夀<hi>抱朴子</hi>
綺欄明帝九龍殿前為玉井綺欄蟾蜍含受神龍吐水<lb/>
<hi>魏畧</hi>
緑珠井白州雙角山下有緑珠井昔梁氏之女有容貌<lb/>
石季倫為交趾採訪使以圓珠三斛買之梁氏之居舊<lb/>
井存焉耆老傳云汲飲此水者誕女必多美麗里閭有<lb/>
識者以美色無益於時遂以巨石填之邇後雖時有産<lb/>
女端嚴則七竅四肢多不完全異哉州界有一流水出<lb/>
<pb n="KR3k0049_WYG_010-51b"/>
自雙角山合容州畔為緑珠江亦猶歸州有昭君村村<lb/>
盖取美人生處名矣<hi>嶺表録異</hi>
七靖井晉永嘉中旌陽令許遜嘗煉丹於艾城之黄龍<lb/>
山有蛟魅為淵藪輒作洪水欲漂丹室遜擒之釘于石<lb/>
壁還郡時海昏有巨蛇據山為穴吐氣為雲遜誅之法<lb/>
北斗七星每擒置一靖井以鎮之讃曰海昏之地府<lb/>
當陽南昌之州龍安之場上繚艾縣古城之岡地連蛇<lb/>
穴侵截川江占其地土防民之殃于今立靖萬古吉祥<lb/>
<pb n="KR3k0049_WYG_010-52a"/>
<hi>地理志</hi>
讓飲阮瞻嘗羣行冒熱渴甚逆旅有井衆人競趨之籍<lb/>
獨逡巡在後須臾飲者畢乃進其夷退無競如此<hi>晉書</hi>
三龍謝晦字宣時宅南路上有古井以元嘉二年汲者<lb/>
忽見三龍甚分明行道往觀莫不嗟異有人入井始知<lb/>
是塼隠起作龍形<hi>異苑</hi>
沸井昇平二年延陵季子廟沸井之北北忽聞金石聲<lb/>
疑有異鑿深三尺得沸井奔湧若浪其地又響即復鑿<lb/>
<pb n="KR3k0049_WYG_010-52b"/>
之又得一井涌沸亦然井中得一木簡長一尺廣二分<lb/>
上有隠起字曰廬山道人張陵再拜謁簡大堅白字色<lb/>
乃黄<hi>南史</hi>
出錦南齊時荆州城東天子井出錦于時士女取用與<lb/>
常錦不異經月乃歇<hi>呉均齊春秋</hi>
買水梁何逺為武昌太守武昌俗皆汲江水盛夏逺患<lb/>
水温毎以錢買人井寒水不取錢者則連水還之<hi>南史</hi>
玉井河間王琛置玉井金罐以金五色績為繩<hi>伽藍記</hi>王<lb/>
<pb n="KR3k0049_WYG_010-53a"/>
鉷以寶鈿為井<hi>唐書</hi>
祝井三國典畧曰東魏以平鑒為懐州刺史鑒乃于故<lb/>
軹開道築城以防西軍尋西魏驃騎將軍楊<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>議同長<lb/>
孫慶明率兵東伐是時新築之城少糧乏水衆情大懼<lb/>
内有一土井隨汲即乾鑒乃整衣冠俯井而祝俄而泉<lb/>
湧城内皆足揚水示<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>
                    <graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>無功而退<hi>北史亦載</hi>
政感房豹字仲幹遷樂陵太守風教脩理稱為美政郡<lb/>
瀕海水味多醎苦豹命鑿一井遂得甘泉遐邇以為政<lb/>
<pb n="KR3k0049_WYG_010-53b"/>
化所致豹罷歸後井味復鹹<hi>北史</hi>
得船烏山下無水魏末有人掘井五丈得一石函函中<lb/>
得一龜大如馬蹄積炭五枝於函傍復掘三丈遇盤石<lb/>
下有水流洶洶然遂鑿石穿水北流甚駛俄有一船觸<lb/>
石而匠人窺船上得一杉木板板刻字曰吳赤烏二年<lb/>
八月十日武昌王子義之船<lb/>
景陽井景陽井陳末后主與張麗華孔貴嬪投其中以<lb/>
避隋兵舊𫝊云欄有石脉以帛拭之作胭脂痕一名胭<lb/>
<pb n="KR3k0049_WYG_010-54a"/>
脂井一名辱井<hi>在法華寺</hi>
聖井吳興長興廣恵寺左有五井晉永嘉中邑人陳氏<lb/>
所穿陳武帝初生其一井泉湧出家人汲以浴之後相<lb/>
傳謂之聖井<lb/>
井歎武后時來俊臣家井中夜有嗟吁怨歎聲<hi>五行志</hi>
韓公井唐韓朝宗為襄州刺史城有昭王井言汲者死<lb/>
人雖渴而不敢視朝宗移書論神自此飲者無恙號韓<lb/>
公泉<hi>思復傳</hi>
<pb n="KR3k0049_WYG_010-54b"/>
十丈建中時韓滉為潤州刺史涇師之亂徳宗出幸滉<lb/>
以國家多難恐有永嘉渡江之事置館第數十於石頭<lb/>
城以為備預亦申儆自守也城中穿深井十丈近百所<lb/>
下與江平令丘涔督其役先賢坵墓多令毁廢<hi>舊唐</hi>
開井李臯字王蘭貞元初為荆南節度使荆至樂鄉凡<lb/>
二百里旅舎鄉聚凡十數楚俗佻薄不穿井飲陂澤臯<lb/>
始命合錢開井以便人<hi>上</hi>
井竭貞元時夀州隨軍王迪家井忽然沸溢十日又竭<lb/>
<pb n="KR3k0049_WYG_010-55a"/>
見底井有聲如嬰兒之聲至四月兄弟二人盲又一人<lb/>
死家事狼狽之應也<hi>祥集驗</hi>
井漲集賢張希復言初授新州將拜相井忽漲才深尺<lb/>
餘<hi>酉陽</hi>
井大賈躭在滑臺于城北命築八角井以鎮黄河於是<lb/>
潜使人於鑿所偵之有一老父来觀問曰誰鑿此井曰<lb/>
賈相公也父曰大好手但近東近西近南近北也躭聞<lb/>
之曰是井太大也惜哉<hi>玉泉子</hi>躭自記云滿城控白馬之<lb/>
<pb n="KR3k0049_WYG_010-55b"/>
津邇斥鹵之溢里居者井無良焉掘井宜視水脈因便<lb/>
道求美泉得之於城濠之右開成八隅合為一甃<hi>寰宇記</hi>
聖瑞穆宗有事於南郊將謁太清宫長安縣主簿鄭翦<lb/>
侍立於御院之西序見白衣老人云此下有井正值黄<lb/>
帝過路汝速實之不然罪在不測翦惶懼使脩之其處<lb/>
已陷數尺發之則古井也驚顧之際已失老人所在功<lb/>
徳使護軍中尉劉𢎞規奏之帝至宫朝獻畢赴南郊于<lb/>
宫門駐馬宰臣及供奉官稱賀遂命翰林學士韋處厚<lb/>
<pb n="KR3k0049_WYG_010-56a"/>
撰記令起居郎栁公權書於實井之上名曰聖瑞感應<lb/>
紀仍賜鄭翦緋衣<hi>唐統紀</hi>
墜井白樂天之母因看花墜井後有排擯者以賞花新<lb/>
井之作左遷穆皇嘗題柱曰此人一生争得水喫<hi>南部新書</hi>
投珠王涯作相日庭穿一井金玉為欄嚴其鎖鑰天下<lb/>
寶玉珍珠投置其中汲其水供飲後廣津被刑其骨肉<lb/>
之色並如金<hi>獨異志</hi>
鷄聲開成末永興坊百姓王乙掘井過常井一丈餘無<lb/>
<pb n="KR3k0049_WYG_010-56b"/>
水忽聽向下有人語及鷄聲甚喧鬧近如隔壁王乙懼<lb/>
不敢掘<hi>酉陽</hi>
愈目吳興餘不鄉韶村梁天監五年青州刺史沈子真<lb/>
宅一夕鐘磬自鳴堂前井中放出毫光八道俄有龍騰<lb/>
空而去子真遂捨宅為八聖寺吳越王鏐嘗病目取此<lb/>
井水洗之即愈因賜旃檀作井欄<hi>西吳記</hi>
鑿井八十牛存節為鄜州留後劉知俊叛奔李茂貞朱<lb/>
友珪立朱友謙叛附于晉西連鳳翔存節東西受敵同<lb/>
<pb n="KR3k0049_WYG_010-57a"/>
州水鹹而無井知俊叛梁以渇不能守而走故友謙與<lb/>
岐兵合圍持久欲以渇疲之存節禱而擇地鑿井八十<lb/>
水皆甘可食友謙卒不能下<hi>五代史</hi>
銀葉護井髙郁起于行陣為楚馬殷謀臣貪而且僣嘗<lb/>
以所居之井不甚清澈思所以澄汰之乃用銀葉護井<lb/>
其四方内外皆然謂之拓裏<hi>五代史補</hi>
御井善和坊舊御井故老云非可飲之井地卑水柔宜<lb/>
用濯開元中以駱駝䭾入大内以給六宫<hi>國史補</hi>
<pb n="KR3k0049_WYG_010-57b"/>
香井太山有上中下三廟廟前有大井水極香冷異於<lb/>
凡水不知何代所掘<hi>從征記</hi>
司命廣州記曰鬱林郡有石井半甘半淡潜通江波冬<lb/>
夏常盈名曰司命井周給闔境也其井水竭即土人疫<lb/>
稼穡不登以為候<hi>寰宇記</hi>
二色井廬陵城中有一井中有二色水半青半黄黄者<lb/>
灰汁取作糜粥皆作金色土人名灰汁為金因名金井<lb/>
<hi>異物志宋永初山川記</hi>史宏水井賦廬陵之瑞空存二色之名<lb/>
<pb n="KR3k0049_WYG_010-58a"/>
明義井明義樓南有明義井夏有冷漿甘飲米飯羅扇<lb/>
綾扇羽扇有三浴堂上以浴王侯宰吏中以浴君子上<lb/>
流下以浴庶類也三伏之日炎暑赫曦男女行来其氣<lb/>
短急望見義井則喜不可言未至而憂既至而樂號為<lb/>
歡樂井<hi>夀陽記</hi>
療病宋時雍邱莱園人浚井得石刻銘云漢代功臣銘<lb/>
隠在秦城井得到靖康春方顯千嵗景金賊亂天下諸<lb/>
賊皆來并甕下有甘泉能療千年病<hi>侯鯖録</hi>
<pb n="KR3k0049_WYG_010-58b"/>
銀牀古舞曲曰淮南王自言尊百尺髙樓與天連后園<lb/>
鑿井銀作牀金瓶素綆汲寒漿許彦周言嘉祐時河濱<lb/>
人網得一石刻詩曰雨滴空階曉無心換夕香井梧花<lb/>
落盡一半在銀牀　井幹井上木欄也字亦作韓其形<lb/>
四角或八角又謂之銀牀皆井欄也<lb/>
井謎鮑照井謎曰一八四八飛泉仰流盖合則五八五<lb/>
八四十也四十為井字一本載云二八三八錢昭度食<lb/>
梨詩云二八飛流繞齒寒<lb/>
<pb n="KR3k0049_WYG_010-59a"/>
井神故井之精名觀狀如美女好吹簫以其名呼之即<lb/>
去<hi>白澤圖</hi>一云井鬼名瓊<lb/>
穿井夀州刺史張士平中年以來夫婦皆瞽歴求方術<lb/>
不愈一旦有書生為開井一眼及得新水洗眼遂平復<lb/>
如初因留此法令轉救世人以救疾苦用増隂隲其要<lb/>
曰子午之年五月戌酉十一月夘辰為吉丑未之年六<lb/>
月戌亥十二月辰巳寅申之年七月亥子正月巳午夘<lb/>
酉之年八月子丑二月午未辰戌之年九月申未三月<lb/>
<pb n="KR3k0049_WYG_010-59b"/>
寅丑巳亥之年十月申酉四月寅夘取其方位年月日<lb/>
時即為福地浚井汲泉必有良效矣士平再拜受言訖<lb/>
升天而去書生太白星官也<hi>感遇傳</hi>
蜀井廣陵蜀岡上大明寺西有井曰蜀井言水與西蜀<lb/>
相通茶品天下水有二十種而大明寺水為第七<hi>揚州賦注</hi>
六井鄴侯家傳云杭州舊取陂湖貯水地暑多瘧痢乃<lb/>
深穿隂溝引錢塘湖水於郭内穿六井也六井覆以大<lb/>
屋皆得寒泉有餘則洩之於官河民遂無疾癘<hi>海録</hi>白居<lb/>
<pb n="KR3k0049_WYG_010-60a"/>
易為杭州刺史復浚李泌六井民賴其汲<lb/>
　　池<lb/>
停水孔安國曰停水曰池廣雅云沼池也風俗通曰孫<lb/>
子有金城湯池之説後人因此開地為池以養魚鼈<lb/>
圓曰池曲曰沼<lb/>
辟池豐鎬有天子辟池索隠曰即周天子辟雍之地<hi>史封</hi>
<hi>禪書</hi>
𤣥池穆天子西征至于𤣥池三日休于𤣥池之上乃奏<lb/>
<pb n="KR3k0049_WYG_010-60b"/>
廣樂而歸是曰樂池<hi>傳</hi>
瑶池穆天子觴西王母于瑶池之西王母為天子歌白<lb/>
雲之謡<hi>上</hi>
昭華池齊景公出弋昭華之池<hi>韓詩外傳</hi>
蘭池秦始皇㣲行夜出逢盜蘭池<hi>史記</hi>秦始皇作長池引<lb/>
渭水東西二百里南北二十里築土為蓬莱山刻石為<lb/>
鯨魚長二百丈<hi>三秦記</hi>
鎬池秦始皇三十六年有人持璧遮使者曰為吾遺鎬<lb/>
<pb n="KR3k0049_WYG_010-61a"/>
池君<hi>史記</hi>
昆明池昆明池漢武元狩三年所穿也初漢欲求身毒<lb/>
國為昆明夷所閉昆明有滇池方三百里名曰滇河漢<lb/>
將伐昆明以通身毒使謫卒伐棘上林象滇河作昆明<lb/>
池以習水戰<hi>漢書</hi>昆明池刻玉石為魚毎至雷雨魚常鳴<lb/>
吼鬐尾皆動漢世祭之以祈雨往往有驗<hi>西京雜記</hi>昆明池<lb/>
中有戈船樓船各數百艘樓船上建樓櫓戈船上建戈<lb/>
矛四角悉垂幡旄旍葆麾盖照灼涯涘<hi>上</hi>
<pb n="KR3k0049_WYG_010-61b"/>
太液池建章宫北治大池漸臺髙二十餘丈名曰太液<lb/>
池中有蓬萊方丈瀛洲壺梁象海中神山龜魚之屬<hi>漢書</hi>
日出暘谷浴於咸池至虞泉即暮此則象之<hi>三輔舊事</hi>
酒池武帝作酒池以誇羌胡飲以鐵杯重不能舉皆抵<lb/>
牛飲<hi>太平寰宇記</hi>酒池北起臺天子於上觀牛飲者三千人<lb/>
在長樂宫秦始皇造武帝行船其中<hi>西京記</hi>酒池監於商<lb/>
辛追覆車而不悟<hi>西征賦</hi>
濯龍池帝在濯龍池<hi>李雲傳</hi>
<pb n="KR3k0049_WYG_010-62a"/>
鴻池漢威帝欲廣開鴻池趙典諌曰鴻池泛溉已且百<lb/>
頃猶復増而深之非所以從唐虞之約已遵孝文之愛<lb/>
人也帝納其言而止<hi>典傳</hi>浚儀有鴻池魏獻公射鴻于此<lb/>
<hi>寰宇記</hi>
𤣥武池武帝還鄴作𤣥武池以肄舟師<hi>魏志</hi>
靈芝池黄初三年十一月是嵗穿靈芝池四年五月有<lb/>
鵜鶘集池上詔曰詩人所謂汙澤也曹詩刺共公逺君<lb/>
子而近小人豈有賢智之士處於下位乎否則斯鳥何<lb/>
<pb n="KR3k0049_WYG_010-62b"/>
為而至<hi>魏志</hi>
天淵池黄初五年穿天淵池<hi>魏志</hi>天淵池在洛陽池中有<lb/>
魏文帝九花叢殿基<hi>水經注</hi>明帝天淵池南設流杯石溝<lb/>
燕羣臣<hi>宋志</hi>
芙蓉池魏文帝芙蓉池作詩乗輦夜行逰逍遥步西園<lb/>
<hi>文選</hi>
濛汜池魏明帝鑿濛氾池種芙蓉於中張載賦激通渠<lb/>
於千金承瀍洛之長川<lb/>
<pb n="KR3k0049_WYG_010-63a"/>
髙陽池漢侍中習郁于峴山南依范蠡養魚法作養魚<lb/>
池邊有髙隄種竹當中築一釣臺是燕遊名處也將亡<lb/>
勑其兒必葬我魚池山簡為荆州時每臨此池未嘗不<lb/>
大醉而還曰此是吾髙陽池也人為之歌曰山公出何<lb/>
許往至髙陽池日夕倒載歸酩酊無所知時時能騎馬<lb/>
倒著白接離舉鞭問葛疆何如幷州兒疆家在幷州簡<lb/>
愛將也<hi>襄陽記</hi>
天泉池晉孝武太元十年大旱井瀆皆渇大官供膳皆<lb/>
<pb n="KR3k0049_WYG_010-63b"/>
資天泉池宋書云明帝泰始二年天泉池白魚躍入御<lb/>
舟<hi>龔穎運厯圖</hi>孝武帝遊于清暑殿有一人黄衣自號天泉<lb/>
池神名淋岑君謂帝曰若見善待當福佑之帝恐怪投<lb/>
以佩刀神怒曰君為不道當使知之因不見遂聞鼓鼙<lb/>
之響而去帝乃請大沙門為齋夜轉誦見一臂長三丈<lb/>
來摸經案甚怪之後帝與宫妓泛龍舟飲宴于池有慢<lb/>
神色乃見形攀龍舟沈帝遂溺死<hi>圖經</hi>
天池汾陽有天池在燕京山上周迴八里陽旱不耗隂<lb/>
<pb n="KR3k0049_WYG_010-64a"/>
霖不溢故老言常有人乗車風飄墮池有人獲車輪于<lb/>
桑乾泉後魏孝文帝以金珠穿魚七頭於此池放之後<lb/>
於桑乾原得穿魚猶為不信又以金縷拖羊箭射著此<lb/>
大魚久之又於桑乾河得所射箭山在嵐州静樂縣東<lb/>
北百四十里俗名天池曰祁連汭<hi>洽聞記</hi>隋煬帝嘗於池<lb/>
南置宫毎夜風雨吹破竟不成<hi>元和志</hi>
祁連池秀容界有池三所在髙山之上清深不測相傳<lb/>
曰祁連池魏言天池也爾朱新興曽與其子榮遊池上<lb/>
<pb n="KR3k0049_WYG_010-64b"/>
聞簫鼓之音新興謂榮曰古老相傳凡聞此聲皆至公<lb/>
輔吾今年已衰暮當為汝耳汝其勉之<hi>魏書</hi>
流觴池柰林西有都堂有流觴池堂東有扶桑海皆有<lb/>
石竇流於地下西通糓水東連陽渠亦與翟泉相連若<lb/>
旱魃為害糓水注之不竭離畢滂潤陽糓泄之不盈至<lb/>
於鱗甲異品羽毛殊類濯波浮浪如似自然也<hi>伽藍記</hi>
咸池寳光寺園中有一海號咸池葭菼被岸菱荷覆水<lb/>
青松翠竹羅生其旁京邑士子至於良辰美日休沐告<lb/>
<pb n="KR3k0049_WYG_010-65a"/>
歸徵友命朋来遊此寺雷車接軫羽盖成隂或置酒林<lb/>
泉題詩花圃折藕浮𤓰以為興適<hi>上</hi>
九龍洛中舊有靈芝九龍池魏太和中遷都洛陽經構<lb/>
宫極脩理街渠務窮隠發石視之嘗無毁壊之石工細<lb/>
宻非今知所擬亦竒為精至也遂因用之<hi>水經注</hi>
積翠池太宗宴羣臣積翠池酣樂賦詩證賦西漢其卒<lb/>
章曰終藉叔孫禮方知皇帝尊帝曰證言未嘗不約我<lb/>
以禮<hi>本傳</hi>漢積翠池中有珊瑚隋閲散樂於東京芳華苑<lb/>
<pb n="KR3k0049_WYG_010-65b"/>
積翠池側隋樊子盖陪宴積翠池<hi>本草圖</hi>
海池武后時鑒察御史王守慎避法官乞出家為僧釋<lb/>
名法成長安中於京兆西市疏鑿大坎號曰海池支分<lb/>
永安渠水注之以為放生之所穿池之際獲古石銘云<lb/>
百年為市而後為池自隋朝置都市至于時正一百年<lb/>
矣<hi>宋髙僧傳</hi>
定昆池神龍中安樂公主恃寵請昆明池中宗不與主<lb/>
發怒自以家財别穿池號曰定昆池<hi>通典</hi>安樂公主西莊<lb/>
<pb n="KR3k0049_WYG_010-66a"/>
在延平門外二十里司農卿趙履温種殖將作大匠楊<lb/>
務㢘引流作沼延袤十數里時號定昆池<hi>景龍文館記</hi>
曲江池曲江池本秦世隑州開元中疏鑿遂為勝境其<lb/>
南有紫雲樓芙蓉苑其西有杏園慈恩寺花卉環周煙<lb/>
水明媚都人遊翫盛於中和上已之節綵幄翠幬匝於<lb/>
堤岸鮮車健馬比肩繫轂上巳即錫宴臣僚京兆府大<lb/>
陳筵席長安萬年兩縣以雄盛相較錦繡珍玩無所不<lb/>
施百辟㑹於山亭恩賜太常及教坊聲樂池中備綵舟<lb/>
<pb n="KR3k0049_WYG_010-66b"/>
數隻唯宰相王使北省官與翰林學士登焉每嵗傾動<lb/>
皇州以為盛觀入夏則菰蒲葱翠栁隂四合碧波紅渠<lb/>
湛然可愛好事者賞芳辰翫清景聮騎攜觴纍纍不絶<lb/>
<hi>劇談録</hi>
蓬池汴州開封縣有福源池本蓬池天寶六載更名福<lb/>
源並無漁採<hi>地理志</hi>
凝碧池祿山犯闕王維等為賊所執一日逆黨大㑹于<lb/>
凝碧池以梨園弟子數百人奏樂支解雷海清王維時<lb/>
<pb n="KR3k0049_WYG_010-67a"/>
拘于菩提佛寺中聞之賦詩曰萬户傷心生野煙百官<lb/>
何日更朝天秋槐葉落空宫裏凝碧池頭奏管絃賊平<lb/>
維以此詩得免<hi>明皇雜録</hi>寶厯二年六月幸凝碧池觀魚<hi>㑹要</hi>
魚藻池正元十三年七月壬辰浚湖渠魚藻池深五尺<lb/>
<hi>徳宗舊紀</hi>
文石砌元載芸暉堂前有池悉以文石砌岸中有蘋陽<lb/>
花亦類于白蘋其花紅而且大有如牡丹更有碧芙蓉<lb/>
<hi>杜陽編</hi>
<pb n="KR3k0049_WYG_010-67b"/>
蓬萊池憲宗嘗畋苑中至蓬萊池謂左右曰絳嘗以諌<lb/>
我今可返也其見禮憚如此<hi>李絳傳</hi>學士初上賜食皆蓬<lb/>
萊池魚鱠<hi>李徳裕詩注</hi>
池底鋪錦文宗論徳宗奢靡云聞得禁中老宫人每引<lb/>
泉先于池底鋪錦王建宫詞曰魚藻宫中鎖翠娥先皇<lb/>
行處不曽多只今池底休鋪錦菱角鷄頭積漸多是也<lb/>
<hi>李石開城錄</hi>
臨碧池敬宗寶厯二年六月辛酉觀魚於臨碧池<hi>敬宗紀</hi>
<pb n="KR3k0049_WYG_010-68a"/>
九曲池杜亞拜淮南節度使泛九曲池曳繡為帆詫曰<lb/>
要當稱是林沼李衡曰未有錦纜云何亞大慙<lb/>
鑿深池李滿嘗鑿深池於府中客有過者召宴池上指<lb/>
其水曰蛟龍水怪皆窟於此盖水府也酒酣取坐上器<lb/>
擲池中因裸而入取其器嬉水上久之乃出治衣復坐<lb/>
意氣自若<hi>五代史</hi>
九州池東都城有九洲池在仁智殿之南歸義山之北<lb/>
其池曲象東海之洲居地十頃水深丈餘魚鳥翔泳花<lb/>
<pb n="KR3k0049_WYG_010-68b"/>
卉羅植<hi>東京記</hi>内園有九江池<hi>國史志</hi>
天生池宕渠披衣山上有雲山寺寺中有池去果州嘉<lb/>
陵江三十里江水或淺其池亦淺或漲其池亦漲號天<lb/>
生池<hi>寰宇記</hi>
玉華池犍為牛鞞縣有玉女靈山東北有泉西北兩岸<lb/>
各有懸岩腹有石乳房一十七眼狀如人乳流下土人<lb/>
呼為玉華池每三月上巳日有乞子者漉得石即是男<lb/>
瓦即是女自古有驗<hi>上</hi>
<pb n="KR3k0049_WYG_010-69a"/>
　　陂<lb/>
陂池也<hi>説文</hi>
芍陂孫叔敖作期思之水灌雩婁之野<hi>淮南子</hi>叔敖作期<lb/>
思陂而荆土用贍<hi>意林</hi>楚大夫子思造芍陂<hi>皇覽</hi>
鉗盧陂元帝建昭中邵信臣為南陽太守於穰縣南六<lb/>
十里造鉗盧陂累石為隄傍開六石門以節水勢澤中<lb/>
有鉗盧玉池因以為名用廣溉灌嵗増多至三萬頃後<lb/>
杜詩為守復脩其業時歌之曰前有邵父後有杜母<hi>通典</hi>
<pb n="KR3k0049_WYG_010-69b"/>
其陂澤則有鉗盧玉池赭陽東陂<hi>南都賦</hi>
鴻隙汝南舊有鴻隙大陂郡以為饒成帝時闗東數水<lb/>
陂溢為害翟方進為相與御史大夫孔光共遣掾行視<lb/>
以為決去陂水其地肥美省隄防費而無水憂遂奏罷<lb/>
之及翟氏滅鄉里歸惡言方進請陂下良田不得而奏<lb/>
罷陂云王莽時常枯旱郡中追怨方進童謡曰壊陂誰<lb/>
翟子威飯我豆食羮芋魁反乎覆陂當復誰云者兩黄<lb/>
鵠<hi>漢書</hi>建武中太守鄧晨欲脩復其功聞楊曉水脈召與<lb/>
<pb n="KR3k0049_WYG_010-70a"/>
議之楊曰昔成帝用方進之言尋而自夢上天天帝怒<lb/>
曰何故敗我濯龍淵是後民失其利多致飢困明府今<lb/>
興立廢業將有徵於此誠願以死効力晨大説因署楊<lb/>
為都水椽使典其事楊因髙下形勢起塘四百餘里數<lb/>
年乃立水陂成人譛楊言取錢晨繫楊於獄户自開械<lb/>
自解晨釋之出時日暮陂上有火光引前清徳之感也<lb/>
<hi>謝承書</hi>
萬頃陂郭泰入汝南交黄叔度至南州先過袁奉髙不<lb/>
<pb n="KR3k0049_WYG_010-70b"/>
宿而去從叔度累日或以問泰泰曰袁奉髙之器譬諸<lb/>
汎濫雖清而易挹也叔度之器汪洋若萬頃之陂澄之<lb/>
而不清混之而不濁不可量也<hi>漢書</hi>
僕射陂鄭州管城縣有僕射陂後魏孝文賜僕射李沖<lb/>
因以為名<hi>唐志</hi>
月陂洛水自苑内上陽宫南瀰浸東注當宇文愷版築<lb/>
之時因築斜堤今東北流水衡作堰九所形如偃月謂<lb/>
之月陂<hi>河南圖經</hi>
<pb n="KR3k0049_WYG_010-71a"/>
渼陂渼陂出終南山諸谷合朝<hi>一作胡</hi>公泉為陂十道志<lb/>
曰有五味陂陂魚甚美因誤名之唐寶厯二年勅渼陂<lb/>
令尚食使收管不得雜人採捕其水任百姓溉灌勿令<lb/>
廢碾磑之用文宗初詔並還府縣<hi>長安志</hi>
　　藪<lb/>
藪藪之為言厚也有草木魚鼈所以厚養人君與百姓<lb/>
者也傳曰水草交錯名之為澤澤者言其潤澤萬物以<lb/>
阜民用者也<hi>風俗通</hi>大澤曰藪<hi>周禮職方注</hi>水鍾曰澤水希曰<lb/>
<pb n="KR3k0049_WYG_010-71b"/>
藪<hi>澤虞職大澤火藪注</hi>有水曰澤無水曰藪<hi>吕覽注</hi>
九藪何謂九藪越之具區楚之雲夢秦之陽華晉之大<lb/>
陸梁之圃田宋之孟諸齊之海隅趙之鉅鹿燕之大昭<lb/>
<hi>吕覽</hi>淮南秦之陽紆燕之昭余爾雅十藪魯有大野秦有<lb/>
陽陓燕有昭余祁周有焦護周禮職方九藪青州曰望<lb/>
諸雍州曰弦蒲幽州曰貕養冀州曰陽紆<lb/>
豐殖伯禹念前之非度象物天地而度之于羣生共之<lb/>
從孫四岳佐之髙髙下下疏川導滯鍾水豐物陂障九<lb/>
<pb n="KR3k0049_WYG_010-72a"/>
澤豐殖九藪汩越九原宅居九隩合通四海故天無伏<lb/>
隂地無散陽水無沈氣火無灾燀神無間行民無淫心<lb/>
時無逆數物無害生<hi>周語</hi>
逢澤開封逢池宋之逢澤也汲郡古文梁恵王發逢忌<lb/>
之藪以賜民今浚義有逢陂忌澤是也<hi>漢志注</hi>
圃田中牟縣之圃田澤北與陽武分水澤多麻黄草故<lb/>
述征記曰踐縣境便覩斯卉窮則知踰界詩所謂東有<lb/>
圃草也皇武子曰鄭之有原圃猶秦之有具圃澤在中<lb/>
<pb n="KR3k0049_WYG_010-72b"/>
牟縣西西限長城東極官渡北佩渠水東西四十許里<lb/>
南北二十許里中有沙岡上下二十四浦津流逕通淵<lb/>
潭相接各有名焉有大漸小漸大灰小灰義魯練秋大<lb/>
白楊小白楊散入禺中羊圈大鵠小鵠龍澤鬯罷大哀<lb/>
小哀大長小長大縮小縮伯邱大盖牛眠等浦水盛則<lb/>
北注渠溢則南播故竹書紀年梁恵成王十年入河水<lb/>
于甫田又為大溝而引甫水者也<hi>水經</hi>
廣城澤廣城澤在梁縣西四十里後漢書云安帝永初<lb/>
<pb n="KR3k0049_WYG_010-73a"/>
元年以廣城遊獵地假與貧人于時馬融作廣城頌云<lb/>
大漢之初基也揆厥靈囿營于南郊右矕三途左枕嵩<lb/>
岳面據衡隂箕背王屋浸以波溠演以榮洛金山石林<lb/>
殷起乎其中神泉側出丹水涅池怪石浮燿焜乎其陂<lb/>
是此澤也隋大業中置馬牧焉亦名廣陂其溉灌之至<lb/>
今百姓賴之<hi>河南圖經水經注</hi>
雲夢禹貢雲土夢作乂子虚賦雲夢者方九百里地里<lb/>
志南郡華容縣南有雲夢澤左昭三年楚子與鄭伯田<lb/>
<pb n="KR3k0049_WYG_010-73b"/>
于江南之夢定四年楚子涉睢濟江寢于雲中則此澤<lb/>
跨江南者亦得單稱雲單稱夢也<hi>書爾雅疏</hi>
漏澤魯國卞縣東南有姚虚世謂之陶墟井曰舜井虚<lb/>
東有漏澤方一十五里淥水泓渟凡三大澤西際有阜<lb/>
俗謂之媯亭山盖有姚墟舜井之言因復有媯亭之名<lb/>
矣阜側有三石穴廣圓三四尺穴有通否水有盈漏漏<lb/>
則數夕之中即傾陂竭澤矣左右民居識其將漏預以<lb/>
木為曲弓約塞穴口魚鼈異鱗不可勝載矣自此連岡<lb/>
<pb n="KR3k0049_WYG_010-74a"/>
通阜西北四十許里岡之西際便得泗水之源也<hi>水經</hi>彼<lb/>
之鄉人或目之為漏陂亦謂之陷澤其水將漏即有聲<lb/>
聞四逺數十里分若風雨之聚也先洄旋若渦勢然後<lb/>
淪入於穴率一二嵗陷莫知其趨向及穴之深淺焉<hi>玉堂</hi>
<hi>閒話</hi>此澤漏洩穴區别所謂車箱漏鼓漏土漏雞漏猪漏<lb/>
春夏積水秋冬漏竭居人知之不過三日之中俱盡在<lb/>
今兖州泗水縣治東七十里<hi>廣記</hi>
濩澤墨子曰舜漁濩澤應劭曰澤在陽阿縣西北竹書<lb/>
<pb n="KR3k0049_WYG_010-74b"/>
紀年梁恵成王十九年晉取𤣥武濩澤<hi>水經</hi>
督亢澤澤兼方城縣郡國志曰縣有督亢亭孫暢之述<lb/>
畫有督亢地圖言燕太子丹使荆軻齎入秦秦王殺軻<lb/>
圖亦絶滅也風俗通曰沆漭也言乎淫淫漭漭無涯際<lb/>
也沆澤之無水斥鹵之謂也<hi>上</hi>
　　渠<lb/>
渠渠者水所居也<hi>風俗通</hi>
陽渠洛陽城外四面有陽渠水周公所制也<hi>西征記</hi>
<pb n="KR3k0049_WYG_010-75a"/>
十二西門豹為鄴令鑿十二渠以富民<hi>史記</hi>
陸海戰國海内十二分魏州有史起引漳水灌鄴民以<lb/>
興歌蜀郡李芝鑿離堆通二江益部至今賴之芝開鄭<lb/>
國漢作白溝而闗中號為陸海<hi>雀寔政論</hi>
九曲漢司空漁陽王梁之為河南也將引榖水以溉京<lb/>
都渠成而水不流故以坐免後張純堰洛而通漕洛中<lb/>
公私懐瞻是渠今引榖水盖純之創也亦謂之九曲瀆<lb/>
長明魏武堰漳水迴流東注號天井堰十二里中作十<lb/>
<pb n="KR3k0049_WYG_010-75b"/>
二燈令互相灌注一源分為十二流皆懸水門又引漳<lb/>
流自城西東入逕銅雀臺下伏流入城東注謂之長明<lb/>
溝其登臺賦云引長明灌街里謂此渠也<lb/>
五龍河南十二里境簿曰河南縣城東十五里有千金<lb/>
堨洛陽記曰千金堨舊堰榖水魏時更脩此堰謂之千<lb/>
金堨積石為堨而開溝渠五所以謂之五龍渠盖魏文<lb/>
帝脩王張故績也<lb/>
千金語林曰陳協數進阮步兵酒後晉文王欲脩九龍<lb/>
<pb n="KR3k0049_WYG_010-76a"/>
堰阮舉協文王用之掘地得古承水銅龍六枚堰遂成<lb/>
水歴堨東注謂之千金渠逮于晉世大水暴注溝瀆泄<lb/>
壊又廣功焉亦名伐龍渠即九龍渠也<hi>并水經</hi>
萬金鄴縣天平中決漳水為萬金渠今號天平渠<hi>魏地形志</hi>
金鳳相州鄴南有金鳳渠引天平渠下流溉田<hi>唐地里志</hi>
菊花相州臨漳南有菊花渠自鄴引天平渠溉田<lb/>
王梁蔡州新息西北有隋故王梁渠<lb/>
通濟隋宇文愷于河隂鞏洛梁公堰厮河為通濟渠<hi>劉晏</hi>
<pb n="KR3k0049_WYG_010-76b"/>
<hi>傳</hi>
御史郭子儀請開豐寧軍御史渠溉田二千頃<hi>家傳</hi>
佐耕通漕古者治水或以佐耕或以通漕白公引涇嚴<lb/>
安導洛農民獲其利而轉漕之功弗聞宇公厮流韋堅<lb/>
堰渭漕運僅得其便而灌溉之績弗著<lb/>
　　冰<lb/>
凌凍澌泮積冰曰凌冰壯曰凍冰流曰澌冰解曰泮<hi>風俗</hi>
<hi>通</hi>
<pb n="KR3k0049_WYG_010-77a"/>
凌人凌人掌冰正嵗十有二月令斬冰絶水凌春始治<lb/>
鑑祭祀共冰鑑賓客共冰大喪共夷槃冰夏頒冰掌事<lb/>
秋刷<hi>周禮</hi>
六月冰三月冰嵗不成四月冰天下荒五月冰其國亡<lb/>
六月冰天下兵<hi>京房</hi>
蔵冰出冰申豊曰古者日在北陸而蔵冰西陸朝覿而<lb/>
出之其蔵冰也深山窮谷固隂沍寒於是乎取之其出<lb/>
之也朝之祿位賓食喪祭於是乎用之其蔵之也黒牡<lb/>
<pb n="KR3k0049_WYG_010-77b"/>
秬黍以享司寒其出之也桃弧棘矢以除其災其出入<lb/>
也時食肉之祿冰皆與焉大夫命婦喪浴用冰祭寒而<lb/>
蔵之獻羔而啓之公始用之火出而畢賦自命夫命婦<lb/>
至於老疾無不受冰山人取之縣人傳之輿人納之隷<lb/>
人蔵之夫冰以風壯而以風出其蔵之也周其用之也<lb/>
徧七月之卒章蔵冰之道也<hi>左傳</hi>
寒温節晏子曰景公伐魯得東門無澤問曰魯年糓何<lb/>
如對曰隂不凝陽冰厚五寸者寒温節也寒温節則政<lb/>
<pb n="KR3k0049_WYG_010-78a"/>
平政平則年糓熟請禮魯以息怨<lb/>
闕地為牀楚子使薳子馮為令尹遂以疾辭方暑闕地<lb/>
下冰而牀焉重繭衣裘鮮衾而寢楚子使醫視之復曰<lb/>
瘠則甚矣而血氣未動<hi>左傳</hi>
春無冰春無冰梓慎曰今兹宋鄭其饑乎隂不勝陽也<lb/>
<hi>左傳</hi>
天瑞光武從邯鄲避王郎兵至滹沲河導吏還言河冰<lb/>
流澌無船不可濟左右皆惶畏為王郎所及上命王霸<lb/>
<pb n="KR3k0049_WYG_010-78b"/>
前往視之實然霸念還言驚衆雖不可渡且臨冰上尚<lb/>
可為阻即白曰冰堅可渡士衆大喜上大笑曰果妄言<lb/>
也叱至河流澌冰合可履馬欲僵各以囊盛沙布冰上<lb/>
乃渡渡未畢數車而冰陷光武謂官屬曰王霸權以濟<lb/>
事殆天瑞也<hi>東觀記</hi>
冰厚丈餘靈帝光和六年冬北海東萊瑯琊井冰厚丈<lb/>
餘<hi>後書</hi>
陷冰丸黄巾羣起青州刺史焦和恐賊乗冰渡河多作<lb/>
<pb n="KR3k0049_WYG_010-79a"/>
陷冰丸投河中賊衆遂潰<hi>上</hi>
濟河冰泮石勒伐劉曜於洛陽從大河南濟時河凍將<lb/>
合軍至而冰自泮舟楫無用遂生擒曜謂是神靈之助<lb/>
<hi>異苑</hi>
天橋慕容徳正月渡黎陽津其夕流澌冰合是夜濟師<lb/>
旦魏師至而冰泮鄴令韓軌言於徳曰昔光武渡滹沱<lb/>
冰澌自合今大王濟河天橋自成徳迺大悦<hi>南燕録</hi>
不冰南燕汝水不冰燕王慕容超惡之李超對曰良由<lb/>
<pb n="KR3k0049_WYG_010-79b"/>
逼帶京城近日月也燕王大悦<hi>鶴林玉露</hi>
葦結昭成帝征劉衛辰時河冰未成帝乃以葦絙約澌<lb/>
俄然冰合乃散葦于上冰草相結若浮橋衆軍利涉衛<lb/>
辰與宗族西走<hi>魏書</hi>
一時之要趙郡王叡為定州刺史天保六年監築長城<lb/>
于時六月塗中屛盖扇親與軍人同勞苦定州先常蔵<lb/>
冰長史宋欽道以叡冒熱遣倍道送冰正遇炎盛咸謂<lb/>
一時之要叡對之歎曰三軍皆飲温水吾何義獨進寒<lb/>
<pb n="KR3k0049_WYG_010-80a"/>
冰遂至銷液竟不一嘗兵人感悦<hi>北齊書</hi>
椎冰文宣時周人常懼齊兵之西度恒以冬月守河椎<lb/>
冰及後主即位朝政多紊齊人椎冰懼周兵之逼斛律<lb/>
光憂曰國家常有吞闗隴之志今日至此<hi>上</hi>
冰一夕合王方翼平西域七月次葉河無舟而冰一夕<lb/>
合時以為祥<hi>唐書</hi>
冰筯冬至日大雪至午雪霽寒結簷溜皆為冰條妃子<lb/>
使侍兒敲下二條看玩帝晩朝回問之曰所玩冰筯也<lb/>
<pb n="KR3k0049_WYG_010-80b"/>
帝謂左右曰妃子聰慧比象可愛也<hi>天寳遺事</hi>
紅冰貴妃初承恩召與父母相别泣涕登車時天寒淚<lb/>
結為紅冰<hi>上</hi>
敲冰煮茗王休居太白山下日與僧道異人往還每至<lb/>
冬時取溪冰敲其精瑩者煮建茗共賓客飲之<hi>開元遺事</hi>
常堅冰劉宗初拘弭國貢常堅冰其國有大凝山中有<lb/>
冰千年不釋乃齎至京師潔冷如故雖炎暑赫日不消<lb/>
嚼之則與中國者無異<hi>杜陽編</hi>
<pb n="KR3k0049_WYG_010-81a"/>
海冰穆宗長慶元年海州海水冰南北二百里東望無<lb/>
際<hi>五行志</hi>
冰花如纈開成末河陽黄魚池池冰作花如纈<hi>酉陽</hi>
冰紋如畫景福中滄州城塹中冰有紋如畫有竹木牡<lb/>
丹車馬人物樓臺殿閣之狀時人以為地當有兵難近<lb/>
華孽也<hi>五行志</hi>
冰合後唐莊宗南伐周徳威軍不利或號曰晉王渡河<lb/>
而北矣日晩明宗與末帝相失軍無所止河冰初解比<lb/>
<pb n="KR3k0049_WYG_010-81b"/>
無舟楫帝泣曰吾兒安在吾主安歸身世盡於斯矣是<lb/>
夜大寒雪深盈尺冰有復合處帝踐之以渡不旋踵而<lb/>
冰解帝宿先鋒砦翌日聞莊宗土山之捷軍聲復振<hi>冊府</hi>
冰橋周太祖乾祐中北征至澶州驛河冰已解浮橋難<lb/>
立衆憂之其夜西北風裂凝凍比旦津吏報冰堅可渡<lb/>
步騎踐冰而行衆謂之凌橋日夕津吏報曰冰橋泮矣<lb/>
鑿冰而浴郭忠恕窮冬即鑿河冰而浴其傍凌澌消釋<lb/>
人皆異之<hi>本傳</hi>
<pb n="KR3k0049_WYG_010-82a"/>
貢冰藍田縣嵗貢冰常在冬杪如藍水不冰則主吏宣<lb/>
命以祭一夕而成冰形似柱礎清虚明潔或有粟砂線<lb/>
葉粘于其中則命鐫取以滚湯沃之或沃以冷則凍斂<lb/>
不固尋復脱去<hi>唐闕史</hi>
天畫金末河冰凍成龜文又有花卉禽獸之狀巧過雕<lb/>
鏤時人謂之天畫<hi>大金國志</hi>
化玻瓈千嵗積冰結為玻瓈<hi>酉陽</hi>
刀切薄餅卷厚冰以刀切入迎刃而解<hi>盧氏雜説</hi>
<pb n="KR3k0049_WYG_010-82b"/>
賣冰袁參上姚崇書曰昔蒯人為商賣冰于市客不苦<lb/>
熱者將買之蒯人自以得時欲邀以數倍之利客怒而<lb/>
去俄而其冰亦散故蒯人進且不得冰二者俱亡自泣<lb/>
而去今君坐青雲之中平衡天下士皆欲附此亦君賣<lb/>
冰之秋而士買冰之際也使君強自遲迴至于冰散尚<lb/>
欲開口其事焉得哉願少圖之無為蒯人之事也<hi>摭言</hi>
　　火<lb/>
鑚木燧人氏鑚木取火令人無有腹疾遂天之意故曰<lb/>
<pb n="KR3k0049_WYG_010-83a"/>
燧人<hi>禮含文嘉</hi>伏羲禪於伯牛鑚木作火<hi>河圖挺佐輔</hi>
回祿内史過曰夏之興也祝融降于崇山其亡也回祿<lb/>
信於聆隧<hi>國語</hi>昭十八年五月宋衛陳鄭皆火梓慎登大<lb/>
庭氏之庫以望之司馬司寇行火所焮子産使禳火於<lb/>
𤣥㝠回祿祈于四鄘<hi>左</hi>注回祿火神正義𤣥㝠祭脩熈不<lb/>
知回祿祭何人楚之先吳回為祝融或云回祿即吳回<lb/>
也<lb/>
西宫灾西宫灾何以記灾也何休曰時僖公為齊桓所<lb/>
<pb n="KR3k0049_WYG_010-83b"/>
脅以齊媵為嫡楚女廢居西宫而不見恤悲愁怨曠所<lb/>
生也<hi>公羊傳</hi>楚女悲而西宫灾<hi>陳蕃傳</hi>
火正九年春宋災晉侯問於士弱曰宋災知有天道何<lb/>
故對曰古之火正或食於心或食於味以出内火是故<lb/>
味為鶉火心為大火陶唐氏之火正閼伯居商邱祀大<lb/>
火而火紀時焉相土因之故商主大火商人閲其禍敗<lb/>
之釁必始於火是以曰知其有天道也<hi>左</hi>
譆譆或叫于宋太廟曰譆譆出出鳥鳴于亳社如曰譆<lb/>
<pb n="KR3k0049_WYG_010-84a"/>
譆甲午宋大災<hi>左襄三十年</hi>伯姬之舎失火左右曰夫人少<lb/>
辟火乎伯姬曰婦人之義傅母不在宵不下堂左右又<lb/>
曰夫人少辟火乎伯姬曰婦人之義保母不在宵不下<lb/>
堂遂逮乎火而死<hi>穀梁</hi>
鬱攸哀三年夏五月辛夘司鐸火火踰公宫桓僖災救<lb/>
火者濟濡帷幕鬱攸從之孔子在陳聞火曰其桓僖乎<lb/>
<hi>左</hi>李商隠齋文云閬苑歊臺列遘鬱攸之毒霓旌絳節<lb/>
咸罹竊發之災<lb/>
<pb n="KR3k0049_WYG_010-84b"/>
南倚魯人燒積澤天北風火南倚恐燒國哀公懼自將<lb/>
衆趣救火者左右無人盡逐獸而火不救乃召問仲尼<lb/>
仲尼曰夫逐獸者樂而無罰救火者苦而無賞此火之<lb/>
所以無救也哀公曰善仲尼曰事急不及以賞救火者<lb/>
盡賞之則國不足以賞於人請徒行賞哀公曰善於是<lb/>
仲尼乃下令曰不救火者比降北之罪逐獸曰比入禁<lb/>
之罪令下未遍而火已救矣<hi>韓非子</hi>
夢火知伯既敗將出走夢火見于西方乃出奔秦又夢<lb/>
<pb n="KR3k0049_WYG_010-85a"/>
見於南方乃奔楚也<hi>瑣語</hi>
徙薪淳于髠至鄰家見其竈突之直而積薪在傍謂曰<lb/>
突直有火使為曲突而徙薪隣家不聽後果焚其屋鄰<lb/>
衆救火乃滅烹羊具酒以謝救火者不肻呼髠知士譏<lb/>
之曰曲突徙薪無厚澤焦頭爛額為上客盖傷其賤本<lb/>
而貴末也<hi>桓譚新論</hi>
乞火客謂蒯通曰先生知梁石君東郭先生賢何不進<lb/>
之於曹相國乎通曰諾臣之里婦與里之諸母相善也<lb/>
<pb n="KR3k0049_WYG_010-85b"/>
里婦夜亡肉姑以為盜怒而逐之婦晨去過所善諸母<lb/>
語以事而謝之里母曰女安行我今令而家追女矣即<lb/>
束緼請火於亡肉家曰昨暮夜犬得肉争鬭相殺請火<lb/>
治之亡肉家遽追呼其婦故里母非談説之士也束緼<lb/>
乞火非還婦之道也然物有相感事有適可請乞火於<lb/>
曹相國<hi>漢書</hi>投杼致慈親之感乞火無里媪之談<hi>徐鉉李後主碑</hi>
畢方漢武時有獻獨足鶴者食之百物所不肯食人皆<lb/>
不知以為怪異東方朔見之曰此畢方鳥也又奏言其<lb/>
<pb n="KR3k0049_WYG_010-86a"/>
所當食如朔言問朔何以知之朔曰山海經章我之山<lb/>
有鳥如鶴一足名曰畢方見則有譌火因勅廷臣皆習<lb/>
山海經<hi>山海序實尚書故</hi>火之精名畢方狀如鳥一足<hi>白澤圖</hi>
生矛車師後王姑句家矛端生火其妻取紫陬謂姑句<lb/>
曰矛端生火此兵氣也利以用兵<hi>前書</hi>
火井臨卬縣有火井漢室之盛則赫熾桓靈之際火勢<lb/>
漸㣲諸葛孔明一窺而更盛至景曜元年人以燭投即<lb/>
滅其年蜀併于魏<hi>異苑</hi>
<pb n="KR3k0049_WYG_010-86b"/>
天火糜竺嘗從洛陽歸未達家數十里路傍見一婦人<lb/>
從竺求寄載行可數里婦謝去謂麋曰我天使也當往<lb/>
燒東海糜竺家感君見載故以相語竺因私請之婦曰<lb/>
不可得不燒如此君可馳去我當緩行日中火當發竺<lb/>
乃急還出財物日中而火大發<hi>捜神記</hi>
積油積油萬石則自然生火晉武帝太始中武庫火積<lb/>
油所致也<hi>博物志</hi>長沙宣武王將葬而車府忽於庫火油<lb/>
絡欲推主者樂藹曰昔晉武庫火張華以為積油萬石<lb/>
<pb n="KR3k0049_WYG_010-87a"/>
必然今庫若有灰非吏罪也既而檢之果有積灰時稱<lb/>
其博物𢎞恕焉<hi>梁書</hi>
光㦸晉恵帝永興元年成都王伐長沙每夜戈㦸鋒有<lb/>
火光如懸燭<hi>宋書</hi>
行火元帝渡江隋民有王離妻季氏者洛陽人將洛陽<lb/>
舊火南渡自言受道於祖母王氏傳此火并有遺書二<lb/>
十七巻臨終使行此火勿令斷絶火色甚赤異於餘火<lb/>
有靈驗四方病者將此火煮藥及灸諸病皆愈轉相妖<lb/>
<pb n="KR3k0049_WYG_010-87b"/>
惑官司禁不能止及季氏卒火亦經時而滅人號其所<lb/>
居為聖火巷<hi>建康實録注</hi>
赤幟義熈五年彭城劉澄常見鬼及為左衛司馬與將<lb/>
軍巢營廨宇相接澄夜相就坐語見一小兒赭衣手執<lb/>
赤幟團團似芙蓉花數日巢大遭火<hi>幽明録</hi>
天下赤旛義熈十一年京都所在大行火災吳郡尤甚<lb/>
火防甚峻猶自不絶王𢎞為吳郡白日在㕔事上見天<lb/>
上有一赤物下狀如信旛遥集路南人家屋上火即大<lb/>
<pb n="KR3k0049_WYG_010-88a"/>
發𢎞知天為之災不罪火主<hi>吳志</hi>
聖火齊永明中先是魏地謡言赤火南流喪南國是嵗<lb/>
有沙門自北齎火而至色赤于常火而㣲云以療疾貴<lb/>
賤争取之多得其驗二十餘日都下大盛咸云聖火詔<lb/>
禁之不止灸至七炷而疾愈吳興邱國賓宻以還鄉邑<lb/>
人楊道慶虚疾二十年依法灸之即愈<hi>南史</hi>京師有病癭<lb/>
者以火灸數日瘥隣人笑曰病偶自瘥豈火能為此人<lb/>
便覺頥間癢病以火灸之還如前後梁以火徳興<hi>南齊志</hi>
<pb n="KR3k0049_WYG_010-88b"/>
變火王劭以古有鑚燧改火之義表請變火曰周官四<lb/>
時變火以救時疾在晉時有以洛陽火度江者代代事<lb/>
之相續不滅火色變青昔師曠食飯云是勞薪所爨晉<lb/>
獻公使視之果然車輞今温酒及灸肉用石炭柴火竹<lb/>
火草火麻荄火氣味各不同以此推之新火舊火理應<lb/>
有異願於五時取五木以變火用功甚少救益方大<hi>隋書</hi>
烽火臺遼東西北有太宗烽火臺去臺五里間有火光<lb/>
彼謂為煻煨池夜望明如晝常如燒照明或有物去池<lb/>
<pb n="KR3k0049_WYG_010-89a"/>
三十步無巨細脅入池中莫知記數淺深焉<hi>相感志</hi>
八人過翟天師乾祐常入䕫州市大言曰今夕當有八<lb/>
人過此可善待之人不知悟其夜火焚數百家八人乃<lb/>
火字也<hi>酉陽</hi>
紅衣尼賈耽退歸第令召上東門卒嚴戒之曰明日當<lb/>
午有異色人入門爾必痛擊之死且無妨門卒稟命自<lb/>
巳至午果有二尼自東相序而至施朱傅粉冶容艷佚<lb/>
如倡人之飾其衣紅色卒因以撾痛擊之行百步忽不<lb/>
<pb n="KR3k0049_WYG_010-89b"/>
見卒以告耽曰然不免小有災矣翌日東市奏火延百<lb/>
十家<hi>芝田録</hi>
火精長慶元年春楚州淮岸屯官胡榮家有精物或隠<lb/>
或見或作小兒為著女人紅裠擾亂於人或稱阿姑時<lb/>
復一處火發所燒即少皆救得之三月火大起延燒河<lb/>
市營市廬舎殆盡嵗中胡榮亦死<hi>符異集驗</hi>
叱火吳盧文進遷潤州節度城中火救之不息文進怒<lb/>
自出州門使召馬步使將斬之聲至火即滅<hi>九國志</hi>
<pb n="KR3k0049_WYG_010-90a"/>
猛火油周顯徳中古城貢猛火油得水愈熾貯以琉璃<lb/>
瓶五代西北邉防城庫皆掘地作大池縱廣丈餘以蓄<lb/>
猛火油<hi>闕</hi>　　池土皆赤黄乃别為池而徙焉不如是<lb/>
則火自屋柱延燒矣猛火油者出於髙麗之東數千里<lb/>
日初出之時因盛夏日力烘石極熱則出液他物遇之<lb/>
即為火惟真琉璃器可貯之用油者以油涓滴自火焰<lb/>
中過則烈焰俱發油之餘力入水藻荇俱盡魚鼈遇之<lb/>
皆死<hi>昨夢録</hi>
<pb n="KR3k0049_WYG_010-90b"/>
粦火僧録賛寧博物王禹偁徐鉉嘗就學焉栁開守維<lb/>
揚後圃遇隂雨即青燄夕起觸近則散寧曰此粦火也<lb/>
兵戰血或牛馬血著土則凝結為此氣栁掘之皆斷鎗<lb/>
折劍乃古戰地也因贈詩曰空門今日見張華<hi>湘山野録</hi>
宋無忌火之精宋無忌<hi>白澤圖</hi>安平太守王基家有賤婦<lb/>
人生一男兒墮地便走入竈中死管輅曰宋無忌之妖<lb/>
非妖咎之徵也<hi>魏志</hi>唐牛僧孺為武昌節度使立宋無忌<lb/>
廟祀之以禳火災唐韋建除武昌節度使將行夢一朱<lb/>
<pb n="KR3k0049_WYG_010-91a"/>
衣導從數十詣韋曰公將鎮鄂渚僕所居頺毁非公不<lb/>
能葺治及至訪無忌廟其像即夢中所見遂新之<hi>志</hi>
火術姚光者有火術吳主身臨試之積荻數千束使光<lb/>
坐其上又以數千束荻裹之因猛風而燔之荻了盡謂<lb/>
光當已化為燼而光端坐灰中振衣而起把一巻書吳<lb/>
主取其書視之不能解也<hi>抱朴子</hi>
避火有孫供奉者火發于堂衆皆奔逃有乳姥直穿烟<lb/>
焰中出身不焦灼嬰兒尚眠不覺人問之荅曰吾夫云<lb/>
<pb n="KR3k0049_WYG_010-91b"/>
避火當瞑目認路勁直趨出若目開則氣悶必倒我用<lb/>
此説故出而不損亦不覺身蹈烈火也<hi>遯齋閒覽</hi>
丁壬梓慎曰水火之母也<hi>左</hi>隂陽之書有五行嫁娶之<lb/>
法火畏水故以丁為壬妃是水為火之雄<hi>正義</hi>張宴曰水<lb/>
以天一為牡火以地二為牝故火為水妃<hi>莽傳注</hi>丁女婦<lb/>
壬傳世婚<hi>韓陸渾山火</hi>
寒焰火體宜熾而有蕭邱之寒焰<hi>抱朴子</hi>
　天中記巻十<lb/>
</p>
<p>
</p>
  </div>
</body>
</text>
</TEI>
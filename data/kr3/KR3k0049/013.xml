<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記巻十三</head> <lb/>
    <p>
<pb n="KR3k0049_WYG_013-1a"/>
欽定四庫全書<lb/>
　天中記巻十三<lb/>
　　　　　　　　　　　　明　陳耀文　撰<lb/>
　　都邑<lb/>
都邑都者國君所居人所都會也邑猶俋聚會之稱也<lb/>
<hi>釋名</hi>凡邑有宗廟先君之主曰都無曰邑邑曰築都曰城<lb/>
<hi>左莊二十八</hi>
京師京師者何天子之居也京者何大也師者何衆也<lb/>
<pb n="KR3k0049_WYG_013-1b"/>
天子之居必以衆大之辭言之<hi>公羊桓九</hi>地方千里周城千<lb/>
雉宫室官府制度廣大四方各以其職來貢莫不備具<lb/>
所以必自有地者治自近始<hi>註</hi>
徑千里京師者千里之邑號也法日月之徑千里王制<lb/>
曰天子之田方千里或曰夏曰夏邑殷曰商邑周曰京<lb/>
師尚書曰率割夏邑謂桀也在商邑謂殷也<hi>白虎通</hi>爾雅<lb/>
丘之絶髙大者為京謂非人力所能成乃天地性自然<lb/>
也左傳莫之與京國語趙文子與叔向游於九京今京<lb/>
<pb n="KR3k0049_WYG_013-2a"/>
兆京師其義取於此<hi>風俗通</hi>
甸服天子畿方千里曰甸服甸服之内曰京師<hi>世紀</hi>五百<lb/>
里甸服<hi>禹貢</hi>祭公謀父曰夫先王之制邦内甸服甸服者<lb/>
祭<hi>周語</hi>晉文公請隧襄王曰昔我先王之有天下也規方<lb/>
千里以為甸服以供上帝山川百神之祀以備百姓兆<lb/>
民之用以待不庭不虞之患<hi>上</hi>千里之内曰甸京邑在<lb/>
其中央<hi>王制</hi>甸王田也服服其職業也<hi>國語注</hi>
統四方王者受命創始建國立都必居中土所以揔天<lb/>
<pb n="KR3k0049_WYG_013-2b"/>
地之和㩀隂陽之正均統四方旁制萬國者也<hi>五經要義</hi>
建王城昔先王之經邑也掩觀九隩靡地不營土圭測<lb/>
景不縮不盈總風雨之所交然後以建王城<hi>東京賦</hi>
神州崑崙東南方五千里謂之神州中有和姜鄉方三<lb/>
千里五岳之城帝王之宅聖人所生也<hi>王嬰古今通論</hi>
赤縣崑崙東南有赤縣之州風雨有時寒暑有節苟非<lb/>
此土南則多暑北則多寒東則多隂故聖人宅西焉<hi>靈憲</hi>
廣州凡立國都非大山之下必廣州之上髙無近旱而<lb/>
<pb n="KR3k0049_WYG_013-3a"/>
水用足下無近水而溝防省因天材就地利故城國不<lb/>
必中規矩道路不必中凖繩<hi>管子</hi>
翼翼詩曰商邑翼翼四方之極<hi>殷武</hi>此成湯所以建至治<lb/>
保子孫化異俗而懐鬼方也<hi>前匡衡傳</hi>
三亳殷有三亳二亳在梁國一亳在河南也榖熟為南<lb/>
亳即湯都也蒙為北亳即景亳湯所盟地偃師為西亳<lb/>
則盤庚所徙也<hi>世紀</hi>
宗周周自后稷至於文武皆都闗中號為宗周<hi>博物志</hi>
<pb n="KR3k0049_WYG_013-3b"/>
二周王城者何西周也成周者何東周也<hi>公羊昭</hi>河南即<lb/>
郟鄏武王遷九鼎周公營以為都是為王城洛陽周公<lb/>
所營下都以遷頑民是為成周平王東遷之後所謂西<lb/>
周者豊鄗也東周者洛都也威烈王以後所謂西周者<lb/>
河南也東周者洛陽也何以稱河南為西周自洛陽下<lb/>
都視王城則在西也何以稱洛陽為東周自河南王城<lb/>
視下都則在東也<hi>大事記</hi>
地中大司徒以土圭之法測土深正日景以求地中日<lb/>
<pb n="KR3k0049_WYG_013-4a"/>
至之景尺有五寸謂之地中天地之所合也四時之所<lb/>
交也風雨之所會也隂陽之所和也然則百物阜安乃<lb/>
建王國焉制其畿方千里而封樹之<hi>周禮地官</hi>畿方千里取<lb/>
象於日<hi>注</hi>土方氏以土圭之法以致日景以土地相宅<lb/>
而建邦國都鄙<hi>夏官</hi>
造邑量人掌建國之法以分國為九州營國城郭營后<lb/>
宫量市朝道巷門渠造都邑亦如之<hi>夏官</hi>
營國匠人營國方九里旁三門國中九經九緯經涂九<lb/>
<pb n="KR3k0049_WYG_013-4b"/>
軌左祖右社靣朝後市<hi>冬官</hi>
鄷鄗文王作鄷武王作鄗其民有先王之遺風<hi>地理志</hi>鄷<lb/>
邑在豊水之西鎬京在豊水之東<hi>詩文王有聲注</hi>周自武王克<lb/>
殷都於鄷鎬雍州為王畿及平王東遷洛邑以岐鄷之<lb/>
地賜秦襄公則秦地累世都之<hi>晉地理志</hi>
四塞秦地被山帶河以為固四塞之國也自繆公以來<lb/>
至於秦王二十餘君常為諸侯雄豈世世賢哉其勢居<lb/>
然也<hi>過秦論</hi>
<pb n="KR3k0049_WYG_013-5a"/>
金城秦孝公據崤函之固擁雍州之地始皇踐華為城<lb/>
因河為池據億丈之城臨不測之淵以為固天下已定<lb/>
自以為闗中之固金城千里子孫帝王萬世之業也<hi>上</hi>
搤肮髙祖在洛陽婁敬説曰陛下都洛陽豈欲與周室<lb/>
比隆哉成王即位而營成周洛邑以此為天下之中也<lb/>
有徳則易以王無徳則易以亡夫與人鬬不搤其肮拊<lb/>
其背未能全其勝也今陛下入闗而都案秦之故此亦<lb/>
搤天下之肮而拊其背也<hi>史敬傳</hi>
<pb n="KR3k0049_WYG_013-5b"/>
天府劉敬説高帝都闗中上疑之左右大臣皆山東人<lb/>
多勸上都洛陽曰東有成臯西有殽澠倍河向洛其固<lb/>
亦足恃張良曰雒陽四靣受敵此非用武之國也夫闗<lb/>
中左殽函右隴蜀沃野千里南有巴蜀之饒北有胡宛<lb/>
之利阻三靣而守獨以一靣東制諸侯此所謂金城千<lb/>
里天府之國也<hi>史</hi>
百二秦形勝之國也帶河阻山縣隔千里持㦸百萬秦<lb/>
得百二焉地埶便利其以下兵於諸侯譬猶居髙屋之<lb/>
<pb n="KR3k0049_WYG_013-6a"/>
上建瓴木也<hi>前紀</hi>
陸海漢興去三河之地止灞滻以西都涇渭之南此所<lb/>
謂天下陸海之地秦之所以虜西戎兼山東者也<hi>東方朔傳</hi>
教化原本長安天子之都親承聖化然其習俗無以異<lb/>
於逺方郡國來者無所法則或見侈靡而放效之此教<lb/>
化之原本風俗之樞機宜先正者也<hi>匡衡傳</hi>
御外大漢之崇世藉廱之饒得御外理内之術夫廱州<lb/>
本帝皇所以育業霸王所以衍功戰士角難之場也闗<lb/>
<pb n="KR3k0049_WYG_013-6b"/>
梁之險多所衿帶一卒舉礧千夫沈滯肇十有二是為<lb/>
贍腴斯固帝王之淵囿而守國之利器也<hi>後漢杜篤論都賦</hi>
上都漢之初經營也實用西遷作我上都<hi>西都賦</hi>
帝畿漢之西都在於雍州實曰長安華實之毛則九州<lb/>
之上腴焉防禦之阻則天地之隩區焉是故横被六合<lb/>
三成帝畿周以龍興秦以虎視<hi>上</hi>
彊幹弱枝英俊之域紱冕所興彊幹弱枝隆上都而觀<lb/>
萬國<hi>上</hi>畿内數州實惟邦本地狹人稠儲蓄未多特宜<lb/>
<pb n="KR3k0049_WYG_013-7a"/>
優矜令得休息彊本弱枝自古常事<hi>舊唐髙季輔傳</hi>
天邑漢氏初都在渭之涘秦里其朔實為咸陽廣衍沃<lb/>
野厥田上上實為地之奥區成臯髙帝圖時意亦有慮<lb/>
乎神祗宜其可定以為天邑<hi>兩京賦</hi>逆胡劉曜縱逸西都<lb/>
敢肆犬羊陵虐天邑<hi>劉琨勸進表</hi>肆予敢求爾天邑商<hi>尚書</hi>
天府之國淳于定説南陽王模曰闗中天府之國霸王<lb/>
之地今以不能綏撫而還於聲望有虧<hi>晉傳七</hi>
天下樞秦地天下樞八分湊才賢<hi>袁淑白馬篇</hi>范子見秦王<lb/>
<pb n="KR3k0049_WYG_013-7b"/>
曰今韓魏天下之樞也<hi>戰國策</hi>
神明之奥雍州之地古稱天府右控隴蜀左扼崤函前<lb/>
有終南太華之險後有清渭濁河之固神明之奥王者<lb/>
所都此用武之國非諸夏所同秦漢因之卒成帝業間<lb/>
者狂逆構亂九服分崩河北河南盡從逆命然而先帝<lb/>
仗朔方之衆慶緒奔亡陛下藉西土之師朝義就戮豈<lb/>
唯天道助順抑亦地形使然<hi>舊唐郭子儀傳</hi>
王業根本今之闗中即古者邦畿千里之地也王業根<lb/>
<pb n="KR3k0049_WYG_013-8a"/>
本於是在焉秦嘗用之以傾諸侯漢嘗因之以定四海<lb/>
盖由慿山河之形勝宅田里之上腴弱則内保一方當<lb/>
天下之半可以養力俟時也彊則外制東夏據域中之<lb/>
大可以蓄威昭徳也<hi>陸宣公闗中事宜狀</hi>
居重馭輕國家之立也本大而末小是以能固<hi>左師服語</hi>王<lb/>
畿者四方之本也京邑者又王畿之本也其勢當令京<lb/>
邑如身王畿如臂四方如指斯乃居重馭輕天子之大<lb/>
權也太宗列置府兵分𨽻禁衛大凡諸府八百餘所而<lb/>
<pb n="KR3k0049_WYG_013-8b"/>
在闗中殆五百焉舉天下不敵闗中則居重馭輕之意<lb/>
明矣<hi>上</hi>
内史秦京師為内史<hi>前地理志</hi>師古曰京師天子所都畿内<lb/>
也秦并天下改立郡縣而京畿所統特號内史言其在<lb/>
内以别於諸郡守也<lb/>
厭權逺難翼奉元帝初上疏曰天道有常王道亡常亡<lb/>
常者所以應有常也願陛下徙都於成周左據成臯右<lb/>
阻黽池前鄉崧髙後介大河建滎陽扶河東南北千里<lb/>
<pb n="KR3k0049_WYG_013-9a"/>
以為闗而入敖倉地方百里者八九足以自娱東厭諸<lb/>
侯之權西逺羗胡之難陛下共己已為按成周之居兼<lb/>
盤庚之徳萬嵗之後長為髙宗<hi>前漢</hi>
東都召伯相宅卜惟洛邑周公初基其繩則直泝洛背<lb/>
河左伊右瀍西阻九阿東門于旋太室作鎮掲以熊耳<lb/>
底柱為流鐔以大岯<hi>東京賦</hi>増周舊修洛邑扇巍巍顯翼<lb/>
翼光漢京於諸夏總八方而為之極且夫僻界西戎險<lb/>
阻四塞修其防禦孰與處乎土中平夷洞達萬方輻凑<lb/>
<pb n="KR3k0049_WYG_013-9b"/>
秦嶺九嵕涇渭之川曷若四瀆五嶽帶河泝洛圖書之<lb/>
淵<hi>東祁賦</hi>
大湊周公將致政南繫于洛水北因于郟山以為天下<lb/>
之大湊<hi>周書作雒解</hi>
天室武王曰我南望過於三塗我北望過於有嶽丕願<lb/>
瞻過於河宛瞻於伊洛無逺天室其曰茲曰度邑<hi>度邑解</hi>
武王平商維定保天室規擬伊洛作度邑<hi>序</hi>
淳瀯杜篤以闗中表裏山河先帝舊京不宜改營洛邑<lb/>
<pb n="KR3k0049_WYG_013-10a"/>
乃上奏論都賦塪井之潢汙固不容夫吞舟且洛邑之<lb/>
渟瀯曷足居乎萬乗哉咸陽守國利器不可以乆虚以<lb/>
示姦萌<hi>後漢</hi>成周之隆乃即中洛知而不從乆都墝埆<hi>上</hi>
寧姬董卓議遷都長安黄琬駮議之曰昔周公營洛以<lb/>
寧姬光武卜東都以隆漢天之所啓神之所安大業既<lb/>
定豈宜妄有遷動以虧四海之望<hi>後漢</hi>卓謂陳紀曰三輔<lb/>
平敞四靣險固土地肥美號為陸海今欲西遷何如紀<lb/>
曰天下有道守在四夷宜修徳政以懐不附若欲徙萬<lb/>
<pb n="KR3k0049_WYG_013-10b"/>
乗以自安将有累卵之危峥嶸之險也<hi>上</hi>
深根固本荀彧曰昔髙祖保闗中光武據河内皆深根<lb/>
固本以制天下進足以勝敵退足以堅守故雖有困敗<lb/>
而終濟大業<hi>魏志</hi>
王里魏孝文外示南伐意在謀遷謂任城王澄曰國家<lb/>
興自北土徙居平城用武之國非可文治崤函帝宅河<lb/>
洛王里因茲大舉光宅中原任城意以為何如澄曰伊<lb/>
洛中區均天下所據陛下制馭華夏輯平九服蒼生聞<lb/>
<pb n="KR3k0049_WYG_013-11a"/>
此應當大慶<hi>本傳</hi>
神都孝文議移都南安王禎曰廓神都以延王業度土<lb/>
中以制帝京周公啓之於前陛下行之於後固其宜也<lb/>
<hi>李冲傳</hi>則天光宅元年九月改東都為神都<hi>唐書</hi>
紫縣孝文自代還洛詔司州主簿裴仲規曰朕開置神<lb/>
畿郡望優重卿既首膺司𨽻美舉復督我名邦何能自<lb/>
致也仲規曰陛下窮神盡聖應天順民棄彼𤣥壤來宅<lb/>
紫縣臣方罄心力躍馬吳會豈一郡而已帝笑曰冀卿<lb/>
<pb n="KR3k0049_WYG_013-11b"/>
必副此言<hi>延儁傳</hi>
伊域崔僧淵復族兄恵景書曰主上安遷靈荒兆變帝<lb/>
基維新中壤宅臨伊域河洛之間重隆周道<hi>𤣥伯傳</hi>
四塞隋煬帝幸洛陽詔曰安安而能遷民用丕變是故<lb/>
姬邑兩周如武王之意殷人五徙成湯后之業雒邑自<lb/>
古之都王畿之内天地之所合隂陽之所和控以三河<lb/>
固以四塞水陸通貢賦等故漢祖曰吾行天下多矣唯<lb/>
見雒陽成周墟塉弗堪葺宇今可于伊雒營建東京便<lb/>
<pb n="KR3k0049_WYG_013-12a"/>
即設官分職以為民極也<hi>隋紀</hi>初煬帝登北邙觀伊闕顧<lb/>
曰此龍門耶自古何為不建都於此僕射蘇威對曰自<lb/>
古非不知以俟陛下帝大悦然其地北據山麓南望天<lb/>
闗水木滋茂川源形勝自古都邑莫有此也<hi>兩京記</hi>
形勝不如闗内貞觀四年詔發卒修洛陽宫張𤣥素上<lb/>
書曰昔漢髙將都洛陽婁敬一言即日西駕豈不知地<lb/>
惟土中貢賦所均但以形勝不如闗内也太宗顧謂房<lb/>
𤣥齡曰洛陽土中朝貢道均朕故修營意在便於百姓<lb/>
<pb n="KR3k0049_WYG_013-12b"/>
今𤣥素上表實亦可已所有作役宜即停之<hi>舊唐</hi>
東都髙宗嘗謂韋機曰兩京朕東西二宅往來不恒卿<lb/>
宜善思修建始作上陽等宫<hi>兩京記</hi>建東都詔曰朕聞踐<lb/>
華固徳百二稱乎建瓴卜洛歸仁七百崇乎定鼎是以<lb/>
稱膏腴於天府啟黄圖於渭濵襟沃壤於王城摛緑宇<lb/>
於河渚市朝之城麗皇州之九緯丹紫之原邈神臯之<lb/>
千里二京之盛其來自昔此都心茲宇宙通賦貢於四<lb/>
方交乎風雨均朝宗於萬國曲阜之規猶勤測圭之地<lb/>
<pb n="KR3k0049_WYG_013-13a"/>
戴華豈得宅帝之鄉獨稱雄於四塞里王之邑匪建國<lb/>
於三川宜改洛陽宫為東都<lb/>
帝宅判官韋損曰東都帝宅侍中何不守之<hi>舊唐</hi>始乎周<lb/>
卜今自隋革進十八里作唐東宅籠故地之銅駝抱舊<lb/>
里之玉雞<hi>季庾東都賦</hi>雄都定鼎地勢據萬國尊帝宅夾清<lb/>
洛丹霞捧朝暾<hi>韋應物望洛詩</hi>
洛賦尋歴代之規兆仍險塞之自然被崑崙之洪流據<lb/>
伊洛之雙川挾成臯之嵓阻扶二崤之崇山砥柱囘波<lb/>
<pb n="KR3k0049_WYG_013-13b"/>
綴於後三塗太室結於前鎮以嵩髙<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>岳峻極於天<hi>傳毅</hi>
南都於顯樂都既麗且康陪京之南居漢之陽割周楚<lb/>
之豐壤跨荆豫而為疆武闕闗其西桐栢揭其東流滄浪<lb/>
而為隍廓方城以為墉湯谷涌其後濟永蕩其西推瀨<lb/>
引湍三方通<hi>張衡賦</hi>
蜀都蜀都之地古曰梁州上稽乾度則井絡儲精下按<lb/>
地紀則巛宫奠位東有巴賨綿亘百濮銅梁金堂火井<lb/>
龍湫<hi>揚雄賦</hi>夫蜀都者盖兆基於上世開國於中古廓靈<lb/>
<pb n="KR3k0049_WYG_013-14a"/>
闗而為門包玉壘而為宇帶二江之雙流抗峨眉之重<lb/>
阻水陸所湊兼六合而交會焉豊蔚所盛茂八區而菴<lb/>
藹焉<hi>左思賦</hi>
吳都張紘言於孫權曰秣陵楚武王所置名為金陵地<lb/>
勢岡阜連石頭訪故老云昔秦始皇東廵會稽經此縣<lb/>
望氣者云金陵地形有王者都邑之氣故掘斷連岡改<lb/>
名秣陵處所具存地有其氣天之所命今宜為都邑權<lb/>
善之未能從也後劉備之吳宿於秣陵周觀地形亦勸<lb/>
<pb n="KR3k0049_WYG_013-14b"/>
權都之權曰智者意同遂都焉<hi>江表傳</hi>
龍盤虎踞劉備曽使諸葛亮至京因觀秣陵山阜乃嘆<lb/>
曰鍾山龍盤石頭虎踞帝王之宅也<hi>吳録</hi>王導曰建康古<lb/>
之金陵舊為帝里又孫仲謀劉𤣥徳俱言王者之宅<hi>晉傳</hi>
四靣東以赤山為成臯南以長淮為伊洛北以鍾山為<lb/>
曲阜西以大江為黄河<hi>藝文</hi>
建業水孫皓以建業宫不利謀移都從歩闡表徙武昌<lb/>
揚土百姓泝流供給以為患苦陸凱上疏曰武昌土地<lb/>
<pb n="KR3k0049_WYG_013-15a"/>
實危險而塉确非王者安國養民之處船泊則沈漂陸<lb/>
居則峻危且童謡言寧飲建業水不食武昌魚寧還建<lb/>
業死不止武昌居是明天意知民所苦矣皓還都建業<lb/>
<hi>志紀傳</hi>
魏都魏都者畢昴之所應虞夏之餘人先王之桑梓列<lb/>
聖之遺塵考之四隈則八埏之中測之寒暑則霜露所<lb/>
鈞<hi>左思賦</hi>文帝太和十八年卜遷都鄴登銅雀臺魏御史<lb/>
大夫崔吉等曰鄴城平原千里運漕四通有西門史起<lb/>
<pb n="KR3k0049_WYG_013-15b"/>
舊迹可以饒富在徳不在險請都之孝文曰君知其一<lb/>
未知其二鄴城非長乆之地石虎傾於前慕容㓕於後<lb/>
國富主奢暴成速敗且西有枉人山東有列人縣北有<lb/>
栢人城君子不飲盗泉惡其名也遂止乃都洛陽<hi>後魏書</hi>
中都唐𤣥宗開元九年五月置中都改蒲州為河中府<lb/>
時揚州功曹參軍韓覃上疏曰建國都乃長乆之大業<lb/>
也若兩都舊制分官衆多費耗用度尚以為損豈况更<lb/>
建中都乎夫河東者國之股肱郡也勁鋭彊兵盡出於<lb/>
<pb n="KR3k0049_WYG_013-16a"/>
是其地隘狹今又置都使十萬之户將安投乎且陋東<lb/>
都而幸西都自西都而造中都取樂一君之欲以遺萬<lb/>
人之患務在都國之多不恤危亡之變悦在逰幸之便<lb/>
不顧兆庶之困非所以深根固蔕不㧞之長䇿矣昔漢<lb/>
帝感鍾離之言息事徳陽之殿趙主採續咸之諫止造<lb/>
鄴都之宫臣願詔罷中都則福履無疆天下幸甚至六<lb/>
月三日詔停<hi>通典一百七十九注</hi>
北都十一年并州置北都詔曰我國家龍躍晉水鳯翔<lb/>
<pb n="KR3k0049_WYG_013-16b"/>
太原猶成湯之居亳有周之興岐昔堯理唐郊式建丹<lb/>
陵之地漢居洛邑更表南陽之都今王業正興宫觀猶<lb/>
在列於編郡情所未安其并州宜置北都改州為太原<lb/>
府<hi>册府</hi>
汴都汴州水陸所湊邑居龐雜號為難理<hi>舊唐李勉傳</hi>汴都<lb/>
日月所會天地之中禹畫為豫周封鄭地觜觹臨而上<lb/>
直實沉分以為次惟蓬澤之固境昔合縻之所至芒碭<lb/>
渙渦截其靣金隄玉渠累其脊雷夏灉沮繞其脇罍丘<lb/>
<pb n="KR3k0049_WYG_013-17a"/>
訾婁夾其胰蜀險漢坌荆惑閩鄙惟此中峙不首不尾<lb/>
利過百二嶮踰四塞鄙秦人之踐華陋荆州之却月<hi>周邦</hi>
<hi>彦賦</hi>汴州水陸要衝山河形勝乃萬庾千箱之地是四通<lb/>
八達之郊<hi>晉天福元年詔</hi>東京華夷溱湊水陸㑹通<hi>周顯徳元年詔</hi>輦<lb/>
轂之下謂之浩穰萬國駿奔四方繁會<hi>三年詔</hi>
燕都蘇秦説燕文侯曰燕東有朝鮮遼東北有林胡樓<lb/>
煩西有雲中九原東有滹沱易水南有碣石雁門之饒<lb/>
北有棗栗之利此所謂天府者也<hi>史記</hi>燕薊南通齊趙渤<lb/>
<pb n="KR3k0049_WYG_013-17b"/>
碣石間一都會也<hi>前地理志</hi>因内海以為池即瓊島而為囿<lb/>
近則東有潞河之饒西有香山之阜南有栁林之區北<lb/>
有居庸之口逺則易河滹水帶其前龍門狐嶺屛其後<lb/>
葘時鴨緑浮其左五臺恒山阻其右<hi>黄文仲大都賦</hi>
夀春周馥成都王頴以為河南尹馥覩洛陽孤危乃與<lb/>
祖納華譚等建策迎天子遷都夀春曰殷人有屢遷之<lb/>
事周王有岐山之徙方今河朔蕭條崤函沮澀宛都多<lb/>
敗江左多虞惟淮揚之地北阻塗山南抗靈嶽名川四<lb/>
<pb n="KR3k0049_WYG_013-18a"/>
帶有重險之固是以楚人東遷遂宅夀春徐邳東海亦<lb/>
足戍禦且漕運四通無患空乏宜相土遷宅以享永祚<lb/>
<hi>晉書</hi>彼夀陽者南引荆汝之利東連三吳之富北接梁宋<lb/>
平塗不過七日西援陳許水陸不出千里外有江湖之<lb/>
阻内保淮肥之固龍泉之陂良疇萬頃舒六之貢利盡<lb/>
蠻越金石皮革之具萃焉苞木箭竹之族生焉山湖藪<lb/>
澤之隈水旱之所不害土産草滋之實荒年之所取給<lb/>
此則係乎地利者也<hi>伏滔正淮論</hi>
<pb n="KR3k0049_WYG_013-18b"/>
天心遷徙隋文帝嫌舊城制度偪小宫内多鬼妖夜與<lb/>
髙熲蘇威定議遷都庾季才旦而奏曰仰觀𤣥象俯察<lb/>
圖記龜兆允襲必有遷都且漢營此城經今將八百嵗<lb/>
水皆鹹鹵不甚宜人願恊天人之心為遷徙之計帝愕<lb/>
然謂熲等曰是何神也朕自今以後信有天道矣<hi>本傳</hi>開<lb/>
皇二年移入新邑在漢故城之東南萬年縣界南直終<lb/>
南山子午谷北枕龍首原今朝堂即舊楊興村村門大<lb/>
樹今見在<hi>兩京記</hi>
<pb n="KR3k0049_WYG_013-19a"/>
襄鄧乾寧初朱樸上書議遷都曰古之王者不常厥居<lb/>
皆觀天地興衰隨時制事闗中隋家所都我實因之廣<lb/>
明巨盗䧟覆京闕髙祖太宗之制蕩然矣夫襄鄧乃形<lb/>
勝之地沃衍之墟自古中興之君去已衰之衰就未王<lb/>
而王今南陽光武雖起而未王也江南土薄水淺人心<lb/>
囂浮輕巧不可以都河北土厚水深人心彊愎狠戾不<lb/>
可以都惟襄鄧實惟中原人心質良去秦咫尺而有上<lb/>
洛為之限永無夷狄侵軼之虞此建都之極選也<hi>唐書</hi>湯<lb/>
<pb n="KR3k0049_WYG_013-19b"/>
思退以金人議和欲棄唐鄧海泗手詔謂唐鄧非險要<lb/>
可置度外虞允文奏議鄧為襄漢之藩籬南陽又為鄧<lb/>
州之藩籬古形勝之國也<lb/>
大勢議者曰洛陽四戰之地既將不可蒲坂虞舜舊國<lb/>
表裏山河江陵亦嘗設都控壓吳蜀逺導避翟寧不堪<lb/>
居荅曰蒲坂土瘠人貧困竭甚於洛邑江陵本非要害<lb/>
梁主數嵗國亡夫臨制萬國尤借大勢秦川是天下之<lb/>
上腴闗中為海内之雄地若居之則勢大而威逺捨之<lb/>
<pb n="KR3k0049_WYG_013-20a"/>
則勢小而威近恐人心因斯而摇矣非止於危亂乎哉<lb/>
<hi>通典一百七十四</hi>
京兆京兆絶髙曰京京大也十億曰兆欲令帝都殷盈<lb/>
也左輔右弼蕃翊承風也張掖始開垂張臂掖也<hi>漢官儀</hi>
絶髙曰京十億曰兆人衆所聚也<hi>登瀛秘錄注</hi>
輦轂王鳯疏云臣當靡骨輦轂下<hi>前元后傳</hi>至止之日馳心<lb/>
輦轂<hi>曹植責躬詩表</hi>谷永疏曰薛宣為御史中丞執憲轂下<hi>漢書</hi>
轂下喻在輦轂之下京城之中也<hi>胡廣漢官觧故注</hi>神臯載穆<lb/>
<pb n="KR3k0049_WYG_013-20b"/>
轂下以清<hi>任彦升竟陵王狀</hi>自我違京輦四載迄于斯<hi>潘安仁懐縣詩</hi>
佳麗壯哉帝王居佳麗殊百城<hi>曹植贈王粲詩</hi>兩京愧佳麗三<lb/>
都豈能似<hi>謝靈運㑹吟行</hi>江南佳麗地金陵帝王州<hi>謝𤣥暉鼓吹曲</hi>地<lb/>
近華陽金壇之陵故云金陵<hi>建康録</hi>六代帝王國三吳佳<lb/>
麗城謂金陵也<hi>李白詩</hi>
皇州升髙臨四闗表裏望皇州<hi>鮑明逺詩</hi>宛洛佳遨逰春色<lb/>
滿皇州<hi>謝𤣥暉</hi>
皇邑清晨發皇邑日夕過首陽<hi>曹子建贈白馬王彪詩</hi>祇役出皇<lb/>
<pb n="KR3k0049_WYG_013-21a"/>
邑相期憩甌越<hi>謝靈運詩</hi>
京華京華㳺俠窟山林隠遁棲<hi>郭璞詩</hi>昔余游京華未嘗<lb/>
廢丘壑<hi>謝靈運</hi>務恊華京想詎存空谷期<hi>上</hi>火燎神州洪<lb/>
流華域<hi>劉琨</hi>
京洛名都多妖女京洛出少年<hi>子建名都篇</hi>京洛多風塵素<lb/>
衣化為緇<hi>陸機</hi>誰能乆京洛緇塵染素衣<hi>謝𤣥暉</hi>京洛多妖<lb/>
麗玉顔侔瓊㽔<hi>陸機</hi>
京室京室密清㒺有不韙<hi>東京賦</hi>引領望京室南路在伐<lb/>
<pb n="KR3k0049_WYG_013-21b"/>
柯<hi>潘安仁</hi>引顧見京室宫雉正相望<hi>謝𤣥暉</hi>
京縣灞涘望長安河陽視京縣<hi>𤣥暉</hi>太微凝帝宇瑶光正<lb/>
神縣<hi>江淹雜體</hi>
上游項羽陽尊懐王為義帝曰古之王者地方千里必<lb/>
居上㳺徙之長沙都郴<hi>前傳</hi>
四方之統王者居中國何順天地之和而同四方之統<lb/>
也<hi>譙周法訓</hi>
名都燕之涿薊趙之邯鄲魏之温軹韓之滎陽齊之臨<lb/>
<pb n="KR3k0049_WYG_013-22a"/>
淄楚之宛丘鄭之陽翟二周之三川富冠海内皆為天<lb/>
下名都居五諸侯之衢跨街衝之路也<hi>鹽鐵論</hi>
居中欲近四旁莫如中央故王者必居天下之中禮也<lb/>
<hi>荀大畧</hi>
奠枕昔在姬公用於周而四海皇皇奠枕于京<hi>楊廣見</hi>
根本京師者諸夏之根本<hi>詩民勞箋</hi>京師以諸夏為障蔽<hi>苕之</hi>
<hi>華箋</hi>京師諸夏之本也將以觀治而豪猾踰檢<hi>劉蕡傳</hi>左襄<lb/>
四年魏絳諌晉侯曰諸華必叛注諸華中國詩正義曰<lb/>
<pb n="KR3k0049_WYG_013-22b"/>
猶諸夏也<hi>上</hi>京師者諸侯之父母也<hi>詩沔水傳</hi>
王化之始杜預為河南尹以京師王化之始自近及逺<lb/>
凡所施論務崇大體<hi>晉書</hi>
百官之府文帝詔京師百官之府四海歸向<hi>隋紀</hi>
衣冠所聚張九齡云京師衣冠所聚身名所出從容附<lb/>
會不勤而成是大利在于内而不在于外也<hi>本傳</hi>
朝宗𤣥宗時京城糓貴裴耀卿曰國家帝業本在京師<lb/>
萬國朝宗百代不易之所<hi>舊唐</hi>國家大本在京師秦地狹<lb/>
<pb n="KR3k0049_WYG_013-23a"/>
水旱易匱<hi>新唐</hi>
天下本李晟云長安宗廟所在為天下本若皆執羈勒<lb/>
誰復京師<hi>舊唐</hi>京師天下之本<hi>新書</hi>
寰内寰内諸侯尹更始曰天子以千里為寰<hi>榖梁</hi>
古三都堯治平陽舜治蒲坂禹治安邑三都相去各二<lb/>
百餘里俱在冀州<hi>春秋疏</hi>冀州者天下之中州自唐虞及<lb/>
夏殷皆都焉是天子之常居鄒衍著書云九州之内名<lb/>
曰赤縣赤縣之畿從冀州而起<hi>榖梁疏</hi>
<pb n="KR3k0049_WYG_013-23b"/>
三河昔唐人都河東殷人都河内周人都河南夫三河<lb/>
在天地之中若鼎足王者之所居也建國各數百千嵗<lb/>
<hi>史貨殖傳</hi>周在中樞三河之分風雨所起四險之國<hi>博物志</hi>
三川張儀曰争名者於朝争利者於市今三川周室天<lb/>
下之朝市也<hi>奉策</hi>韋昭曰有河洛伊曰三川<hi>今注無</hi>
漢五都五都之貨殖<hi>西都賦</hi>王莽於長安及五都立五均<lb/>
官更名長安東西市令及洛陽邯鄲臨甾宛成都市長<lb/>
皆為五均司市稱師東市稱京西市稱畿洛陽稱中餘<lb/>
<pb n="KR3k0049_WYG_013-24a"/>
四都各用東西南北為稱<hi>食貨志</hi>
魏五都魏黄初二年正月改長安譙許昌鄴并洛陽為<lb/>
五都立石表西界宜陽北行太行東北界陽平南循魯<lb/>
陽東界郯為中都之地<hi>魏志注</hi>魏因漢祚復都洛陽以譙<lb/>
為先人本國許昌為漢之所居長安為西京之遺跡鄴<lb/>
為王業之本基故號五都<hi>水經注</hi>
唐五都肅宗寳應元年詔曰五都之號其來自乆宜以<lb/>
京兆為上都河南為東都鳯翔為西都江陵為南都太<lb/>
<pb n="KR3k0049_WYG_013-24b"/>
原為北都<hi>志</hi>
　　州<lb/>
州州疇也各疇其土而生也<hi>説文</hi>州注也郡國所注仰也<lb/>
<hi>釋名</hi>州之言殊也合同類異其界也<hi>春秋説題辭</hi>周禮五黨為<lb/>
州州疇也州有長使之周相足也<hi>風俗通</hi>
神州地中央曰崑崙其東南地方五千里名曰神州中<lb/>
有五岳地圖帝王居之<hi>括地象</hi>
九州黄帝受命風后受圖割地布九州置十二國<hi>周公成名</hi>
<pb n="KR3k0049_WYG_013-25a"/>
<hi>録</hi>自神農已上有大九州柱州迎州神州等名至黄帝<lb/>
以來徳不及逺惟於神州之内分為九州<hi>周禮職方疏</hi>顓帝<lb/>
帝嚳建萬國而制九州<hi>帝王世紀</hi>堯遭洪水民居水中髙土<lb/>
故曰九州<hi>説文</hi>
州域河漢之間為豫周也兩河之間為冀晉也河濟之<lb/>
間兖衛也東方為青齊也泗上為徐魯也東南為揚越<lb/>
也南方為荆楚也西方為雍秦也北方為幽燕也<hi>吕覽有始</hi>
兩河間曰冀州河南曰豫州河西曰雝州漢南曰荆州<lb/>
<pb n="KR3k0049_WYG_013-25b"/>
江南曰揚州濟河間曰兖州濟東曰徐州燕曰幽州齊<lb/>
曰營州<hi>爾雅</hi>
星主北斗七星主九州<hi>春秋文耀鈎</hi>五星流為兖鉤鈐星别<lb/>
為豫昴畢散為冀箕星散為幽營室流為并參伐流為<lb/>
益虚危流為青天氐流為徐軫星散為荆牽牛流為揚<lb/>
<hi>元命包</hi>
繫台摘輔象曰兖豫屬上台<hi>九州繋於三台</hi>荆揚屬下級<hi>上之下等</hi>
<hi>一台名有上下</hi>梁雍屬中上<hi>中台/之上</hi>冀州屬錯<hi>中台之下下台之上</hi>青州屬<lb/>
<pb n="KR3k0049_WYG_013-26a"/>
下上<hi>下台之上</hi>徐州屬下下<hi>下台之下</hi>
異氣九州之水泉剛柔各異青徐角羽集寛緩舒遲人<lb/>
聲緩其泉鹹以酸荆揚角徴㑹氣漂輕人聲急其泉酸<lb/>
以苦梁州商徴接剛勇慓人聲騫其泉苦以辛兖豫宫<lb/>
徴合平静有慮人聲端其泉甘以苦雍冀合商羽端駃<lb/>
烈人聲揵其泉辛以鹹<hi>河圖</hi>
舜十二州馬融曰禹平水土置九州舜以冀州之北廣<lb/>
大分置并州燕齊遼逺分燕置幽州分齊為營州於是<lb/>
<pb n="KR3k0049_WYG_013-26b"/>
為十二州<hi>史記注</hi>
禹九州堯遭洪水分為十二州今虞書是也及禹平水<lb/>
土還為九州今禹貢是也<hi>帝王世紀</hi>禹登王位還置九州<hi>正義</hi>
魯班石為禹九州圖今在格城石室山東北岩中<hi>述異記</hi>
九牧王孫滿曰昔夏之方有徳也貢金九牧<hi>左宣三</hi>
殷九州商頌帝命式于九圍<hi>互見地門</hi>
周九州保章氏以星土辨九州之地所封封域皆有分<lb/>
星以觀妖祥注星土星所主土也<hi>己見星門</hi>
<pb n="KR3k0049_WYG_013-27a"/>
　周敬王魯哀公之時吳為越所滅其後六十九年至<lb/>
　威烈王始命韓魏趙為諸侯後十七年安王之時三<lb/>
　國共滅晉而分其地後五十六年顯王之時而越為<lb/>
　楚所滅又按所列諸國分野具於班固漢書及皇甫<lb/>
　謐帝王世紀下分區域上配星躔固合同時不應前<lb/>
　後當吳之未亡天下列國尚有數十其時韓魏趙三<lb/>
　卿又未為諸侯晉國猶在豈分其土地自吳滅至分<lb/>
　晉凡八十六年時既不同若何分配又按諸國地分<lb/>
<pb n="KR3k0049_WYG_013-27b"/>
　考所在封疆辯詳𨽻屬甚為乖互不審二子何不依<lb/>
　漢書漢書又云今之蒼梧鬱林合浦交趾九真南海<lb/>
　日南皆越分野夏少康庶子封于㑹稽後二十餘代<lb/>
　至勾踐滅吳稱伯後六代而亡後十代至閩君摇漢<lb/>
　復立為越王都夷甌則今永嘉郡也是時秦南海尉<lb/>
　趙他亦稱王五嶺之南皆他所有也又按越之本封<lb/>
　在於會稽至勾踐彊盛有江淮之地天子致胙號稱<lb/>
　霸王正當戰國之時凡得百四十二嵗後至秦漢方<lb/>
<pb n="KR3k0049_WYG_013-28a"/>
　有閩摇雖虚引其歴代興亡而地分星躔皆不相渉<lb/>
　及趙佗奄有時代全乖未知取舎何所准的凡為著<lb/>
　述誠要詳審者也<hi>通典</hi>
王者規摹夏書禹貢周氏職方中畫九州外薄四海析<lb/>
其物土制其疆域此盖王者之規摹也<hi>後魏地形志</hi>
増益禹貢有青徐梁而無并幽營爾雅有徐幽營而無<lb/>
青梁并職方有青幽并而無徐梁營三代不同故也<hi>釋文</hi>
漢興武帝開拓三方立十三州通并梁之數而増交益<lb/>
<pb n="KR3k0049_WYG_013-28b"/>
焉<hi>物理論</hi>
州十二師古者處師八家而為鄰三鄰而為朋三朋而<lb/>
為里五里而為邑十邑而為都十都而為師州十有二<lb/>
師焉家不盈三口者不朋由命士以上不朋<hi>洛誥大傳</hi>
　　郡<lb/>
郡郡羣也人所羣聚也秦改諸侯置郡縣隨其所在山<lb/>
川土形而立其名<hi>釋名</hi>
立郡秦始皇廢五等之爵立郡縣之官以公國為大以<lb/>
<pb n="KR3k0049_WYG_013-29a"/>
侯伯為小大郡曰守小郡曰都尉<hi>史記</hi>
周制周制天子方千里分為百縣縣有四郡故左氏傳<lb/>
曰上大夫受縣下大夫受郡<hi>風俗通</hi>至秦始置三十六郡<lb/>
以監縣矣邑君聲<hi>説文</hi>
取名郡之言君也改公侯之封而言君者至尊也郡守<lb/>
專權君臣之禮彌崇今郡字君在其左邑在其右君為<lb/>
元首邑以載民故取名於君謂之郡<hi>黄義仲十三州記</hi>
三十六郡秦用李斯議分天下為三十六郡凡郡或以<lb/>
<pb n="KR3k0049_WYG_013-29b"/>
列國陳魯齊吳是也或以舊邑長沙丹陽是也或以山<lb/>
陽太山山陽是也或以川原西河河東是也或以所出<lb/>
金城城下得金酒泉泉味如酒豫章樟樹生庭雁門雁<lb/>
之所育是也或以號令禹合諸侯大計東冶之山㑹計<lb/>
國名㑹稽是也<hi>漢官儀</hi>敦煌酒泉其水甘若酒味故也張<lb/>
掖言張國臂掖以威羗狄<hi>應劭地理風俗記</hi>又曰昔者天子建<lb/>
國名都或以合名或以山林故豫章以樹氏都酸棗以<lb/>
棘名邦<hi>水經注</hi>
<pb n="KR3k0049_WYG_013-30a"/>
郡縣城渾出周至楚新城説其令曰王何不以新城為<lb/>
主郡也邉邑甚利之<hi>楚䇿</hi>甘茂曰宜陽大縣也上黨南陽<lb/>
積之乆矣名為縣其實郡也<hi>秦策</hi>春秋時郡屬於縣趙簡<lb/>
子所謂上大夫受縣下大夫受郡是也戰國時縣屬於<lb/>
郡所謂上郡十五縣者是也<hi>大事記</hi>
　按此則郡縣之設自春秋已然矣栁子厚封建論乃<lb/>
　云秦有天下裂都㑹而為之郡邑廢侯衛而為之守<lb/>
　宰據天下之雄圖都六合之上㳺攝制四海運於掌<lb/>
<pb n="KR3k0049_WYG_013-30b"/>
　握之内此其所以為得也不數載而天下大壊其有<lb/>
　由矣夫左傳楚子入陳因縣陳策中楚有新城令趙<lb/>
　有上黨守靳黈且下有四太守字是郡縣守宰俱不<lb/>
　始於秦也司馬索隠云漢景時始稱太守然賈誼傳<lb/>
　河南守吳公又先于景帝矣<lb/>
　　縣<lb/>
縣周禮百里曰同所以奬王室恊風俗總名為縣縣者<lb/>
𤣥也首也從系倒首與縣易偏矣言當𤣥靜徭役也<hi>上</hi>
<pb n="KR3k0049_WYG_013-31a"/>
縣懸也懸於郡矣<hi>釋名</hi>
取名縣絃也絃以貞直言下體之居臨民之位不輕其<lb/>
誓施繩用法不曲如絃絃聲近縣故以取名今縣字在<lb/>
半也<hi>黄義仲十三州記</hi>
子男縣萬户以上為令則子國也千户為長男國也今<lb/>
人呼縣為百里子男本方百里也故言今之百里古之<lb/>
諸侯<hi>黄恭十四州記</hi>
縣有四郡郊甸方六百里因西土為方千里分以百縣<lb/>
<pb n="KR3k0049_WYG_013-31b"/>
縣有四郡郡有四鄙鄙不過百室以便野事<hi>周書</hi>
邢丘武王伐紂到于邢丘乃修武勒兵於甯更名邢丘<lb/>
曰懐甯曰修武行克紂于牧之野<hi>韓詩外傳</hi>
武丘武王祭南嶽廻至汝水西野宿于武丘夜夢云築<lb/>
城在此兼祭天地可王七百年遂城于武丘北因名武<lb/>
隂在沉丘縣<hi>城記</hi>
猗氏猗氏縣猗丘所居之地猗頓魯窮士也問術于陶<lb/>
朱公公教之蓄五牸遂富漢因之名縣<hi>郡國志</hi>
<pb n="KR3k0049_WYG_013-32a"/>
九門九門縣本為九室而居趙武靈王改之為九門縣<lb/>
<hi>戰國策</hi>
新豊京兆新豊秦曰驪邑髙祖七年置<hi>漢志</hi>太上皇不樂<lb/>
闗中思慕鄉里髙祖徙豊沛酤酒煮餅商人立為新豊<lb/>
<hi>三輔舊事</hi>高帝既作新豊并移舊社衢巷棟宇物色惟舊士<lb/>
女老㓜相㩦路首各知其室放犬羊雞鴨於通塗亦競<lb/>
識其家其匠人胡寛所營也移者皆悦其似而徳之<hi>西京</hi>
<hi>雜記</hi>
<pb n="KR3k0049_WYG_013-32b"/>
聞喜武帝元鼎六年將幸緱氏至左邑桐鄉聞南越破<lb/>
以為聞喜縣<hi>漢紀</hi>
獲嘉七年春至汲新中鄉得吕嘉首以為獲嘉縣<hi>上</hi>
懐徳太興三年七月丁亥詔先公武王先考恭王臨君<lb/>
琅邪四十餘年恵澤加百姓遺愛結人情朕創基江表<lb/>
兆庶宅心繦負子來琅琊國人近有千户在此今立為<lb/>
懐徳縣統丹陽郡優復之科一依漢氏沛及南頓故事<lb/>
<hi>晉元紀</hi>
<pb n="KR3k0049_WYG_013-33a"/>
昭應唐𤣥宗幸温泉見白鹿升天改會昌為昭應縣<hi>會昌</hi>
<hi>觧頓</hi>會昌新豊也<lb/>
平陸天寳中上以三河道險束漕運艱難乃旁北山鑿<lb/>
石為月河以避湍急<hi>傳信録</hi>陜州刺史李齊物開砥柱之<lb/>
險以通流運於石中得古鐵犁鏵有平陸字因改河北<lb/>
縣為平陸縣<hi>舊唐</hi>
咸陽咸陽縣本秦舊縣也山南曰陽水北曰陽在北山<lb/>
之南渭水之北故曰咸陽<hi>元和郡縣圖志</hi>
<pb n="KR3k0049_WYG_013-33b"/>
錢塘秦始皇三十七年東㳺丹陽至錢塘臨浙江<hi>史記</hi>錢<lb/>
塘屬會稽郡西部都尉治<hi>漢志</hi>防海大塘在縣東一里符<lb/>
郡議曹華信家議立此塘以防海水始開募有能致一<lb/>
斛土者即與錢一千旬月之間來者雲集塘未成而不<lb/>
復取於是載土石者皆棄而去塘以之成故改名錢塘<lb/>
焉<hi>錢塘縣記</hi>錢塘在餘杭初為潮水所損州人華信云云<hi>九域志</hi>
　希通録云錢塘史漢但作唐字今人以唐為塘非也<lb/>
　其失本於世説注云晉人沈姓而令其縣者詭令致<lb/>
<pb n="KR3k0049_WYG_013-34a"/>
　土云云不知秦漢已有此名豈至晉而然乎<lb/>
　世説雅量篇云褚裒送人投錢唐亭住爾時吳興沈<lb/>
　充為縣令遇之云云注云錢塘縣記云縣近海為潮<lb/>
　漂沒縣諸豪姓歛錢顧人輦土為塘因以為名沈令<lb/>
　未詳今謂以唐為塘其失本於世説注且云晉人沈<lb/>
　姓而令其縣者為之句義俱差不有誤於後學耶<lb/>
陳留陳留郡鄭邑後為陳所併故曰陳留瓚曰宋亦有<lb/>
留彭城留是也留屬陳故稱陳留也<hi>漢志</hi>
<pb n="KR3k0049_WYG_013-34b"/>
浚儀浚儀縣北有浚水像而儀之故曰浚儀縣有倉頡<lb/>
師曠城上有列仙之吹臺北有牧澤中出蘭蒲土多儁<lb/>
髦今帶牧澤方一十五里俗謂之蒲闗澤<hi>陳留風俗傳</hi>
尉氏圈稱云尉氏鄭國之東鄙尉獄官名也鄭大夫尉<lb/>
氏之邑故欒盈曰盈將歸死于尉氏也<hi>水經</hi>
洛陽周公相成王以鄷鎬偏在西方職貢不均乃使邵<lb/>
公卜居洛水之陽以即中土<hi>帝王世紀</hi>八方之廣周洛為中<lb/>
於是遂築新邑營定九鼎以為王之東都<hi>援神契</hi>周在中<lb/>
<pb n="KR3k0049_WYG_013-35a"/>
樞西阻崤谷東望荆山南靣少室北有太嶽三河之分<lb/>
風雨所起四險之國<hi>博物志</hi>互見都<lb/>
江都廣陵之江都縣城臨江應劭地里風俗記曰縣為<lb/>
一都之會故曰江都也<hi>水經</hi>
馮翊馮翊翊蕃故以為名<hi>應劭漢官觧詁</hi>
盩厔山曲曰盩水曲曰厔故以名縣<hi>圖經</hi>
梓潼東倚梓林西枕潼水故以名縣<lb/>
南陽南陽劉善曰在中國之南而居陽地故以為名<hi>水經</hi>
<pb n="KR3k0049_WYG_013-35b"/>
青田青田縣有草葉似竹可染碧名為竹青此地所産<lb/>
故名青田<hi>永嘉記</hi>
古田屬福州開元以前嘗為土豪所據至二十八年始<lb/>
建為縣有謝能者十餘户言因古田畝懇闢而居故曰<lb/>
古田又曰青田者其地有青田鄉父老言田中嘗得青<lb/>
玉<hi>圖經</hi>
兩當鳯州兩當縣古老相傳嘉陵江與牛洹水相會於<lb/>
縣界故縣界名兩當又云東京西蜀至此皆三十程故<lb/>
<pb n="KR3k0049_WYG_013-36a"/>
名兩當<hi>上</hi>兩當縣水出陳倉縣之大散嶺西南流入故<lb/>
道川謂之故道水縣因水取名或云縣西有兩山相當<lb/>
故名之也<hi>水經</hi>
陽曲陽曲屬太原應劭曰黄河千里一曲當其陽故曰<lb/>
陽曲<hi>漢書</hi>
九原正平縣有九原一名九京即趙簡子觀處<hi>十道志</hi>
封丘封丘衛地故燕之延鄉也髙祖與項羽戰於延鄉<lb/>
有翟母免其難故以延鄉封翟母焉<hi>國都記</hi>
<pb n="KR3k0049_WYG_013-36b"/>
晉江泉州屬邑漢平粤之後其地既虚而晉之衣冠避<lb/>
地者多㳂江以居故以名之<lb/>
盧奴安喜縣即古盧奴縣也有黒水故池深而不流俗<lb/>
謂黒水為盧不流為奴<hi>圖經</hi>
壯哉髙帝北征南過曲逆上其城望室屋甚大曰壯哉<lb/>
縣吾行天下獨見雒陽與是耳更封陳平為曲逆侯<hi>漢書</hi>
章帝北巡北岳以曲逆名不善改為蒲隂<hi>後漢</hi>
鄙小韓安國傳即以嫮鄙小縣師古曰鄙小縣言在外<lb/>
<pb n="KR3k0049_WYG_013-37a"/>
鄙之小縣也<hi>前漢</hi>
六等大唐縣有赤畿望𦂳上中下六等之差京都所治<lb/>
為赤縣京之旁邑為畿縣其餘則以户口多寡資地美<lb/>
惡為差<hi>郡國志</hi>開元中以近畿之州為四輔同華岐蒲其<lb/>
餘為六雅十望十𦂳及上中下之差六雄鄭陜汴絳懐<lb/>
魏十望宋毫渭許汝晉洛號衛相初有十𦂳州後入𦂳<lb/>
者甚多<lb/>
麗水麗水縣有惡道惡道有突星瀨謝靈運與弟書曰<lb/>
<pb n="KR3k0049_WYG_013-37b"/>
聞惡道溪中九十九里有五十九灘永嘉記曰王右軍<lb/>
遊惡道歎其奇絶遂書突星灘於石<hi>圖經</hi>
松陽松陽縣東南臨大溪有松陽樹大八十一圍腹中<lb/>
空容三十人坐故取此為名王右軍嘗徃看之云<hi>吳地記</hi>
　漢晉以後帝王之割據無常州郡之更置不一其載<lb/>
　在本志者固可考而知也藝文畧具九州初學止叙<lb/>
　十道嗣後類集各依本朝或語焉而不詳或棼紜而<lb/>
　無統誠亦有難于述志者今按舊籍少存梗概以備覽云<lb/>
<pb n="KR3k0049_WYG_013-38a"/>
　　城<lb/>
城城以盛民也墉城垣也<hi>説文</hi>城盛也盛受國都也城上<lb/>
垣謂之睥睨言於孔中睥睨非常也亦曰陴言禆助城<lb/>
之髙也亦曰女牆言其卑小比之於城若女子之於丈<lb/>
夫也<hi>釋名</hi>堞城上女垣<hi>説/文</hi>雉堞也以白堊之故曰粉堞<hi>増韻</hi>
雉鄭叔段居京謂之京城大叔祭仲曰都城過百雉國<lb/>
之害也<hi>左隠元</hi>家不蔵甲邑無百雉之城雉者何五板而<lb/>
堵五堵而雉百雉而城<hi>公羊定十二</hi>天子之城千雉髙七雉<lb/>
<pb n="KR3k0049_WYG_013-38b"/>
公侯百雉髙五雉子男五十雉髙三雉<hi>五經異義</hi>
仞天子之城髙九仞公侯七仞伯五仞子男三仞<hi>五經異義</hi>
崇城天子曰崇城言崇髙也諸侯曰干城言不敢自專<lb/>
禦於天子也<hi>白虎通</hi>
周城天子周城諸侯軒城軒城者缺南靣以受過也<hi>春秋</hi>
<hi>説文</hi>
城始堯聴四岳之言用鮌修水鮌曰帝遭天灾厥黎不<lb/>
康乃築城以衛君造郭以守民此城郭之始也<hi>吳越春秋</hi>鯀<lb/>
<pb n="KR3k0049_WYG_013-39a"/>
為三仞之城<hi>淮南子</hi>處士東里槐責禹亂天下事禹退作<lb/>
三城彊者攻弱者守敵者戰城郭盖禹始也<hi>博物志</hi>
堯城故堯城在濮洲鄄城縣東北十五里竹書云昔堯<lb/>
末德衰為舜所囚也又有偃朱故城在縣西北十五<lb/>
里竹書云舜囚堯復偃丹朱使不得與父相見也<hi>括地志元</hi>
<hi>和志云十道志已録今不欲去之</hi>小城陽城在陽城西南半里許俗云<lb/>
囚堯城<hi>續述征記</hi>王僧辨上元帝表云閶闔受白登之辱象<lb/>
魏致堯城之疑<hi>梁書</hi>
<pb n="KR3k0049_WYG_013-39b"/>
鶴城長垣縣有鶴城昔夏累養鶴于此遂號鶴城<hi>城塜記</hi>
保民夏城中丘榖梁曰城為保民為之也民衆城小則<lb/>
益城益城無極凡城之志皆譏也注夫保民以徳不以<lb/>
城也如民衆而城小輙益城是無極也<hi>隠七</hi>
亟城梁伯好土功亟城而弗處民罷而弗堪則曰某㓂<lb/>
將至乃溝公宫曰秦將襲我民懼而潰秦遂取梁<hi>僖十九</hi>
城惡楚子重自陳伐莒圍渠丘渠丘城惡衆潰奔莒莒<lb/>
城亦惡莒潰楚遂入鄆莒無備故也君子曰恃陋而不<lb/>
<pb n="KR3k0049_WYG_013-40a"/>
備罪之大者也備豫不虞善之大者也莒恃其陋而不<lb/>
修城郭浹辰之間而楚克其三都無備也夫<hi>左成九</hi>
飾城古者大國過小邑必飾城而請罪禮也<hi>榖襄二十五</hi>
城成周王使富辛與石張如晉請城成周晉士彌牟營<lb/>
成周計丈數揣髙卑度厚薄仞溝洫物土方議逺邇量<lb/>
事期計徒庸慮材用書餱糧以令役於諸侯屬役賦丈<lb/>
書以授帥<hi>左昭三十二</hi>孟懿子會城成周宋仲幾不受功士<lb/>
伯怒乃執仲幾以歸城三旬而畢<hi>宣元</hi>
<pb n="KR3k0049_WYG_013-40b"/>
城叛中行穆子圍鼓鼓人有以城叛者不許軍吏曰師<lb/>
徒不勤可得城奚故不受曰有以吾城叛者吾所甚惡<lb/>
也人以城來我獨奚好焉賞所以甚惡是失賞也<hi>説苑</hi>
馬城昔秦人築城於武周塞内以備胡將成而崩者數<lb/>
矣有馬馳走周旋反覆父老異之因依馬跡以築城城<lb/>
乃不崩遂以名焉<hi>捜神記</hi>
城沂楚令尹蒍艾獵城沂使封人慮事以授司徒量功<lb/>
命日分財用平板榦稱畚築程土物議逺邇畧基址具<lb/>
<pb n="KR3k0049_WYG_013-41a"/>
餱糧度有司事三旬而成不愆于素<hi>宣十一</hi>
羊城廣州㕔事梁上畫五羊像又作五榖囊隨像懸之<lb/>
云昔髙固為楚相五羊銜榖萃於楚庭故圖其像為瑞<lb/>
六國時廣州屬楚<hi>廣州記</hi>固為楚相有五仙人騎五色羊<lb/>
各持糓穂一莖六出以遺州人騰空而去今呼為五羊<lb/>
其城周十里初尉佗築之歩陟修之既而為黄巢所焚<lb/>
<hi>寰宇記</hi>吳修為廣州刺史未至州有五仙人騎五色羊負<lb/>
五榖而來令州庭上圖之為瑞故廣南謂之五羊城<hi>五部</hi>
<pb n="KR3k0049_WYG_013-41b"/>
龜城初張儀築成都城城屢壊不能立忽有大龜周旋<lb/>
行走巫言依龜行處築之城乃得立所掘處成大池龜<lb/>
乃復入於中龜毎出則州境有賊刺史或病<hi>寰宇記</hi>益州<lb/>
城張儀所築錦州城在州南蜀時故宫也亦為錦里<hi>益州</hi>
<hi>記</hi>蜀王孟昶於成都城上種芙蓉花開爛漫如錦因以<lb/>
為名一曰以江山明媚錯雜如錦也一曰以蜀有錦官<lb/>
如銅官鹽官之類故名亦曰錦里<lb/>
代城盧植去代城始築版幹一夜亡去西南五十里大<lb/>
<pb n="KR3k0049_WYG_013-42a"/>
澤中營城自護結葦為九門於是就以為治城圓匝而<lb/>
不方周四十七里開九門更名其故城曰東城<hi>博物志</hi>
雲中城武侯自五源河曲築長城東至隂山又於河西<lb/>
造大城一箱崩不就乃改卜隂山河曲而禱焉晝見羣<lb/>
鵠逰于雲中徘徊經日見大光在其下武侯曰此為我<lb/>
乎乃即于其處築城今雲中城是也<hi>虞氏記</hi>
新城韓氏城新城期十五日而成叚<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>為司空有一縣<lb/>
後二日叚<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>執其吏而囚之囚者之子走告封人子髙<lb/>
<pb n="KR3k0049_WYG_013-42b"/>
曰惟先生能活臣父之死願委之先生封人子髙曰諾<lb/>
乃見叚<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>自扶而上城封人子髙左右望曰美哉城乎<lb/>
一大功矣子必有厚賞矣自古及今功若此其大也而<lb/>
能無有罪戮者未嘗有也封人子髙出叚<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>使人夜觧<lb/>
其吏之束縛也而出之<hi>吕氏春秋開春</hi>
長城秦始皇使蒙恬北築長城西屬流沙東至弱水以<lb/>
捍胡<hi>史御覽</hi>恬築長城因地險周制險塞起臨洮至遼東<lb/>
延袤萬餘里恬將吞藥自殺嘆曰恬罪固當死矣起臨<lb/>
<pb n="KR3k0049_WYG_013-43a"/>
洮屬之遼東城塹萬餘里此其中不能無絶地脉哉<hi>本傳</hi>
始皇使蒙恬築長城死者相屬民歌曰生男慎弗舉生<lb/>
女哺用餔不見長城下尸骸相支柱<hi>陽泉物理論</hi>秦所築長<lb/>
城土色皆紫漢塞亦然故稱紫塞者焉<hi>古今注</hi>
　趙成侯六年中山築長城<hi>史記</hi>太山西北有長城縁河<lb/>
　徑太山千餘里至瑯瑯臺入海<hi>太山郡記</hi>齊宣王乗山嶺<lb/>
　之上築長城東至海西至濟洲千餘里以備楚<hi>齊記</hi>周<lb/>
　王築防以為長城<hi>竹書</hi>齊之長城巨防足以為塞<hi>韓非子史</hi>
<pb n="KR3k0049_WYG_013-43b"/>
　<hi>注</hi>秦昭王滅義渠築長城以備胡<hi>漢匈奴傳</hi>梁惠成王十<lb/>
　二年龍賈帥師築長城于西邉<hi>竹書</hi>唐劉貺武指云朔<lb/>
　塞之上多古長城未知起自何代七國分争國有長<lb/>
　城趙簡子起長城以備胡燕秦又築長城以限中外<lb/>
　則長城之築其來逺矣<hi>通典二百</hi>
　據此諸書則長城之築固非止于始皇也而邉防之<lb/>
　利萬世且永頼焉乃儒書之劇秦者率以是為言鳴<lb/>
　呼惡居下流始皇固以之矣功過相準耳學者類習<lb/>
<pb n="KR3k0049_WYG_013-44a"/>
　非哉<lb/>
赤色長安城中地皆黒壤今城赤何也且堅如石如金<lb/>
父老所傳云盡鑿龍首山中土以為城及諸城闕亦然<lb/>
<hi>三秦記</hi>
斗城長安故城漢之舊都髙帝七年方修長安宫城自<lb/>
櫟陽徙居此城本秦離宫也初置長安城本狹小至惠<lb/>
帝更築之周廻六十五里城南為南斗形北為北斗形<lb/>
至今人呼漢舊京為斗城<hi>三輔黄圖</hi>長安城靣三門四靣十<lb/>
<pb n="KR3k0049_WYG_013-44b"/>
二門皆通達九逵以相經緯衢路平正可並列車軌十<lb/>
二門並洞闢隠以金椎周以林木左右出入為往來之<lb/>
徑行者升降有上下之别<hi>三輔决録</hi>城郭之制則旁通三門<lb/>
參塗夷庭方軌十二街衢相經<hi>西京賦</hi>披三條之廣路立<lb/>
十二之通門<hi>西都賦</hi>
廣陵廣陵城吳王濞所築<hi>王逸廣陵郡圖經</hi>城周十四里半<hi>後志</hi>
<hi>注</hi>侈秦法佚周令劃崇墉刳濬洫板築雉堞之殷井幹<lb/>
烽櫓之勤格髙五嶽袤廣三墳崪若斷岸矗似長雲製<lb/>
<pb n="KR3k0049_WYG_013-45a"/>
磁石以禦衝糊赬壤以飛文觀基扄之固䕶將萬祀而<lb/>
一君<hi>蕪城賦</hi>
雎陽梁孝王築雎陽城方十三里鼔倡節杵而後下和<lb/>
之者稱雎陽曲今踵以為故今之樂家雎陽曲是其遺<lb/>
音<hi>晉太康地記</hi>
金城金城郡漢昭元始六年所置應劭云築城初得金<lb/>
故曰金城凡城皆稱金言其固也故墨子稱金城湯池<lb/>
<hi>秦州記</hi>安陽有金城城皆如金色堅勁不崩摧先儒云上<lb/>
<pb n="KR3k0049_WYG_013-45b"/>
古時天雨黄金也<hi>述異記</hi>
𤣥菟昭帝元鳯六年春正月募郡國徒築遼東𤣥菟城<lb/>
<hi>漢紀</hi>
疑城魏文帝之在廣陵吳人大駭乃臨江為疑城自石<lb/>
頭城至於江乗以木為植衣以葦席加彩飾焉一夕而<lb/>
成<hi>干寶晉紀</hi>
石頭石頭城吳時悉土塢義熈初始加磚累甓因山以<lb/>
為城因江以為池地形險固尤有竒勢亦謂之石頭城<lb/>
<pb n="KR3k0049_WYG_013-46a"/>
也<hi>丹陽記</hi>
白下齊武帝欲修白下城難於動役劉係宗啓謫役在<lb/>
東者上從之後武帝講武白下履行其城曰係宗為國<lb/>
家得此一城<hi>南史</hi>白下城本江乗之白石壘武帝以其地<lb/>
𢃄江負山移琅邪居之<hi>輿地志</hi>武徳九年更金陵曰白下<lb/>
<hi>唐地里志</hi>
夫人晉朱序鎮襄陽苻堅遣兵攻之序母自登城履行<lb/>
謂西北角當先受弊遂領百餘婢并城中女子於其角<lb/>
<pb n="KR3k0049_WYG_013-46b"/>
斜築城二十餘丈賊攻西北角果潰衆守新城賊遂引<lb/>
退襄陽人謂此城為夫人城<hi>晉書</hi>
遷城吳興郡城秦時為下菰城又為項王故城晉郭璞<lb/>
欲移郡於東遷璞女亦善於地理啓璞無從因舊址損<lb/>
益之可以永無殘破之慮璞從之初璞欲移城于東遷<lb/>
每立標輙為飛鳥銜去會其女又啓遂定於今處女號<lb/>
遷城小娘子從璞廟祀<hi>宋知州鄭建撰郭尚書璞記</hi>
江陵江陵城地東南傾故縁以金隄自靈溪始桓温令<lb/>
<pb n="KR3k0049_WYG_013-47a"/>
陳遵造遵善於防攻使人打皷逺聴之知地勢髙下依<lb/>
傍創築畧無差矣城西有棲霞樓俯臨通隍吐納江流<lb/>
<hi>水經注</hi>
統萬赫連勃勃以叱於阿利領將作大匠營統萬城阿<lb/>
利乃蒸土築城以錐刺之錐入土數寸沒其錐而并築<lb/>
之不入即殺行錐者勃勃以為忠<hi>晉載記</hi>
栁城魏太武伐蠕蠕軍中有告失驢去者楚之曰必覘<lb/>
賊截之為驗耳賊將至矣乃伐栁為城灌水令凍城立<lb/>
<pb n="KR3k0049_WYG_013-47b"/>
而賊至不可攻逼乃走散<hi>北史</hi>
五利魏太和八年中書監髙閭請於六鎮築長城云長<lb/>
城有五利罷逰防之苦一也北部放牧無抄掠之患二<lb/>
也登城觀敵以逸待勞三也省境防之憂息無時之備<lb/>
四也嵗常逰運永得不匱五也帝優詔荅之<hi>本傳</hi>
城精梁武帝攻郢城夜郢城有數百毛人踰堞且泣因<lb/>
投黄鵠磯盖城之精也及旦城降<hi>南史紀</hi>
六壁六壁府魏太平真君五年討胡於六壁即此城俗<lb/>
<pb n="KR3k0049_WYG_013-48a"/>
以城有六靣因以為名焉<hi>郡國志</hi>
玉壁絳州稷山縣後周置勲州有玉壁城後周王思政<lb/>
所築為重鎮齊神武再攻圍不克韋孝寛代思政鎮玉<lb/>
壁髙歡攻之智力皆困<hi>周書二傳</hi>
六合隋何稠為煬帝制行殿及六合城帝於遼左與賊<lb/>
相對夜中施功其城周廻八里城及女垣合髙千仞上<lb/>
布甲士立仗建旗四隅置闕靣别一觀觀下三門遅明<lb/>
而畢髙麗望見謂若神功<hi>本傳</hi>
<pb n="KR3k0049_WYG_013-48b"/>
受降景雲三年朔方總管張仁愿於河北築三受降城<lb/>
絶虜南冦路六旬而三城就<hi>本傳</hi>吕温銘曰俯視隂山仰<lb/>
看昭回一夫登陴萬里洞開仁愿封韓公制曰横却月<lb/>
於天街劃長雲於地脉<lb/>
奉天建中元年五月築奉天城四年十月上避難於奉<lb/>
天初術士桑道茂奏請城奉天為王者之居至是方驗<lb/>
<hi>唐書</hi>
江夏牛僧孺出為鄂州刺史江夏城風土散惡難立垣<lb/>
<pb n="KR3k0049_WYG_013-49a"/>
墉每年加板築賦菁茒以覆之吏縁為姧蠧弊綿嵗僧<lb/>
孺至計菁茒板築之費嵗十餘萬即賦之以塼以償板<lb/>
築之價凡五年墉皆甃葺蠧弊永除<hi>舊唐</hi>
三城李徳裕出為滑州節度使徙劒南西川築仗義城<lb/>
以制大度青溪闗之阻作禦侮城以控榮經犄角勢作<lb/>
柔逺城以扼西山吐蕃<hi>新唐</hi>
大𤣥髙駢徙劍南西川節度成都城嵗壊駢易以塼甓<lb/>
陴堞完新負城丘陵悉根平之以便農桑訖功筮之得<lb/>
<pb n="KR3k0049_WYG_013-49b"/>
大畜駢曰畜者養也濟以剛徤篤實輝光日新吉孰大<lb/>
焉文宜去下存上因名大𤣥城<hi>上</hi>
獻圖王使陳章城衢州工畢以圖獻王視西門樟樹密<lb/>
謂左右曰此樹不入城章終非我畜其後章果叛<hi>備史</hi>
青澗真宗時种世衡知延州築青澗城初苦無水鑿地<lb/>
百五十尺至石屑石得泉城成賜名青澗城<lb/>
鬼工魏鑵侍郎知廣州子城一角忽頺一古塼有四大<lb/>
字云委於鬼工是魏字公感其字大築新之罷還未㡬<lb/>
<pb n="KR3k0049_WYG_013-50a"/>
儂㓂廣州外城一擊而圮獨子城堅民頼以生賊平以<lb/>
公有前知之備加諌議大夫再知五羊公以築城之功<lb/>
自論乆不報作感懐詩内云螭頭賜對恩雖厚雉堞論<lb/>
功事己空文潞公採詩呈加龍圖閣學士尹應天府<hi>古今詩話</hi>
人為長城宋文帝有疾義康矯詔收檀道濟付廷尉道<lb/>
濟引飲一斛脱幘投地曰乃壊汝萬里長城魏人聞之<lb/>
皆曰道濟已死吳子輩不復足憚後魏軍至𤓰歩文帝<lb/>
登石頭城望甚有憂色嘆曰若道濟在豈至此<hi>南史</hi>
<pb n="KR3k0049_WYG_013-50b"/>
金城唐邕字道利晉陽人有治世才具齊文宣嘗登童<lb/>
佛寺望并州城曰此是何等城或曰此是金城湯池天<lb/>
府之國帝云我謂唐邕是金城此非金城也<hi>北齊書</hi>犬吠<lb/>
不驚命曰金城常避危殆命曰不侮<hi>説苑</hi>賈誼云上設亷<lb/>
耻禮義以遇其臣故化成俗定父兄之臣誠死宗廟法<lb/>
度之臣誠死社稷輔翼之臣誠死君上守圄扞敵之臣<lb/>
誠死城郭封疆故曰聖人有金城者此物此志也注云<lb/>
言聖人厲此節行以御郡下則人皆懐徳戮力同心國<lb/>
<pb n="KR3k0049_WYG_013-51a"/>
家安固不可毁状若金城也<hi>漢書</hi>建金城之萬雉呀周池<lb/>
而成淵<hi>西都賦</hi>
石城神農之教曰有石城十仞湯池百歩帶甲百萬而<lb/>
無粟弗能守也<hi>食貨志</hi>
亞字吳罷城作亞字形周敬王六年丁亥造其城南北<lb/>
長十二里東西九里城中有大河三横四直蘇州名摽<lb/>
十望地號六雄八門皆通水陸郡郭三百餘巷<hi>吳地記</hi>
却月沌陽縣至沔口水北有却月城西一里有馬騎城<lb/>
<pb n="KR3k0049_WYG_013-51b"/>
周廻五里髙一丈<hi>荆州記</hi>
太平朔方太平城後魏穆帝治也太極殿琉璃臺及鴟<lb/>
尾悉以琉璃為之<hi>郡國志</hi>
千秋張掖郡竇融築千秋城萬嵗城<hi>上</hi>
織錦梁山宫在好畤城皆文石名織錦城<hi>三秦記</hi>
益陽益陽城魯肅築也云登之望見長沙城邑人馬形<lb/>
色宛然相去三百里故老云長沙益陽一時相望<lb/>
李城秦圍邯鄲急傳舎吏子李同説平原君得敢死士<lb/>
<pb n="KR3k0049_WYG_013-52a"/>
三千人與赴秦軍秦兵遂罷李同戰死趙封其父為李<lb/>
侯<hi>平原傳</hi>徐廣曰河内成臯有李城正義曰懐州温縣本<lb/>
李城也李同父所封昭明名士悦傾城詩經居李城北<lb/>
來往宋家東元稹㑹真詩因逰李城北偶向宋家東<lb/>
夏口江夏郡所治夏口城其西南角因磯為髙墉枕流<lb/>
上則廻眺山川下則激浪﨑嶇是曰黄鵠磯<hi>荆州圖經</hi>
羅娑北方秃髪譯語謂吐蕃其王為贊普其國都羅娑<lb/>
城重兵死惡病終以累世戰沒者為甲門臨陣奔北者<lb/>
<pb n="KR3k0049_WYG_013-52b"/>
懸狐尾於首以表其性似狐之性<hi>唐㑹要</hi>
鷰子北燕人趙應良者為偽丞相髙公堂後官常從公<lb/>
至鷰于城登重閣注鷰子城北燕留都于此<hi>海録</hi>
泥犁泥犁城梁言寄條城又云閉城也文句云地獄北<lb/>
名梵稱泥犁秦言無有或言卑下或言堕落<lb/>
郭或謂之郛郛者亦大也<hi>風俗通</hi>郭廓也廓落在城外也<lb/>
<hi>説文</hi>内謂之城外謂之郭<hi>管子</hi>
鐵郭金城鐵郭上下同力㓂不敢賊<hi>焦贑易林</hi>
<pb n="KR3k0049_WYG_013-53a"/>
表城夫城之有郭猶裏之有表骨之有皮表裏各異則<lb/>
保障不完皮骨分離則一體不具<hi>王肅表</hi>
壕城下道曰壕壕翺也言都邑之内翺翺祖駕之處也<lb/>
<hi>釋名</hi>
櫓櫓露也露上無覆屋也<hi>上</hi>洛陽城周公所制東西十<lb/>
里南北十三里城上百歩有一樓櫓外有溝渠<hi>陸機洛陽記</hi>
隍隍城池也有水曰池無水曰隍易曰城復於隍<hi>説文</hi>
　　宫<lb/>
<pb n="KR3k0049_WYG_013-53b"/>
宫釋名曰宫穹也言屋見於垣上穹崇然也郭璞云宫<lb/>
謂圍繞之記曰君為廬宫之是也爾雅云室謂之室宫<lb/>
謂之宫詩云作於楚宫又曰入此室處是也風俗通曰<lb/>
宫室一也秦漢以來尊者以為常號下乃避之也吕覽<lb/>
慎大云武王克殷靖箕子之宫禮記曰由命士以上父<lb/>
子皆異宫又曰儒有一畝之宫環堵之室又曰季夫子<lb/>
入宫不敢哭是士庶人皆有宫稱也<lb/>
便生上古之人未知為宫室就陵而居處下潤傷民故<lb/>
<pb n="KR3k0049_WYG_013-54a"/>
聖人作為宫室之法髙足以避潤濕中足以禦風寒上<lb/>
足以待霜雪牆髙足以别男女故以便生不以為樂也<lb/>
今之為宫室必厚歛百姓暴奪民財為曲直之室青黄<lb/>
刻鏤之餙故國貧而人難訴也<hi>墨子</hi>
合宫黄皇有合宫以廣政堯開衢室聴於民<hi>管子</hi>欲觀黄<lb/>
帝之行於合宫觀堯舜之行於總章<hi>尸子</hi>黄帝合室有虞<lb/>
總期<hi>東京賦</hi>昔黄帝有合宫之聴堯有衢室之問舜有總<lb/>
章之訪皆議之謂也<hi>文中子</hi>
<pb n="KR3k0049_WYG_013-54b"/>
作宫黄帝作宫室以避寒濕<hi>白虎通</hi>堯使禹作宫<hi>世本</hi>
貳宫堯見舜處於貳宫帝王接禮貳宫考庸太室<hi>王元長曲</hi>
<hi>水詩序</hi>
撝宫堯垂貝殻於撝宫<hi>嚴助相貎經</hi>
鑣宫天命湯於鑣宫有神來告曰夏徳大亂往攻之予<lb/>
必使汝大戡之<hi>墨子</hi>初學記云湯所受命之宫<lb/>
長夜夏桀之時為長夜宫於深谷之中男女雜處三旬<lb/>
不出聴政其後大風飄沙一夕填此宫谷<hi>博物志</hi>
<pb n="KR3k0049_WYG_013-55a"/>
傾宫紂造傾宫作瓊室瑶臺飾以美玉七年乃成其大<lb/>
十里其髙千丈其大宫百其小宫七十三處宫中九市<lb/>
<hi>帝王世紀</hi>
蒿宫周時徳澤洽和蒿茂大以為宫柱名為蒿宫也<hi>大戴</hi>
<hi>禮</hi>周徳既隆草木茂盛蒿堪為宫室因名蒿室既有天<lb/>
下遂都於鎬<hi>竹書</hi>
　吕覽云周明堂茅茨蒿柱土堦三等以示節儉正此<lb/>
　事也注云茅可覆屋蒿非柱任雖云節儉實所未聞<lb/>
<pb n="KR3k0049_WYG_013-55b"/>
　誤<lb/>
紫㣲周穆時西極之國有化人來謁王同㳺王乃執化<lb/>
人之袪騰而上者中天乃止暨及化人之宫化人之宫<lb/>
搆以金銀絡以珠玉出雲雨之上王寶以為清都紫微<lb/>
鈞天廣樂帝王之所居<hi>列子</hi>
楚宫公作楚宫穆叔曰大誓云民之所欲天必從之君<lb/>
欲楚也夫故作其宫若不復適楚必死是宫也六月辛<lb/>
巳公薨于楚宫<hi>左襄三十</hi>
<pb n="KR3k0049_WYG_013-56a"/>
銅鞮子産相鄭伯如晉盡壊其館之垣而納車馬焉士<lb/>
文伯讓之子産曰今銅鞮之宫數里而諸侯舎於𨽻人<lb/>
門不容車而不可踰越若獲薦幣修垣而行趙文子曰<lb/>
是吾罪也<hi>上</hi>
虒祁石言於晉晉侯方築虒祁之宫叔向曰是宫也成<lb/>
諸侯必叛君必有咎十年晉侯卒<hi>昭八</hi>
碣石鄒衍如燕昭王擁彗先驅請列弟子之座而受業<lb/>
築碣石宫身親往師之作主運<hi>史記</hi>
<pb n="KR3k0049_WYG_013-56b"/>
春宵夫差築姑蘇臺立春宵宫造千石酒鍾<hi>洞㝠記載</hi>
館娃闔閭城西硯石山上有館娃宫<hi>吳越春秋吳地記</hi>美女為<lb/>
娃吳有館娃宫<hi>方言</hi>幸乎館娃之宫張女樂而娛羣臣<hi>吳都</hi>
<hi>賦</hi>秀峯寺盖吳館娃宫也<hi>蘇志</hi>
美人美人宫周五百九十歩土城句踐所習教美女西<lb/>
施鄭旦宫室也女出於苧蘿山欲獻於吳自謂東垂僻<lb/>
陋恐女樸鄙故近大道居<hi>越絶書</hi>
阿房阿房宫東西三里南北五百歩庭中可受十萬人<lb/>
<pb n="KR3k0049_WYG_013-57a"/>
車行酒騎行炙千人唱萬人和置銅人十二於宫前<hi>三輔</hi>
<hi>舊事</hi>阿房以木蘭為梁以磁石為門懐刃者止之<hi>黄圖</hi>磁石<lb/>
門西門在阿房前悉以磁石為之故專其目令四夷朝<lb/>
者有隠甲懐刃入門而脅之以示神故亦曰却胡門<hi>水經</hi>
<hi>注</hi>一名却胡臺<hi>恬地/志</hi>製磁石以禦衝<hi>兼城賦</hi>下可建五丈<lb/>
旗<hi>史記</hi>
未央蕭何治未央宫上見其壯麗甚怒謂何曰天下匈<lb/>
匈勞苦數嵗成敗未可知是何治宫室過度也何曰天<lb/>
<pb n="KR3k0049_WYG_013-57b"/>
下方未定故可因以就宫室且夫天子以四海為家非<lb/>
壯麗亡以重威且亡令後世有以加也上悦遂自櫟陽<lb/>
徙都之<hi>漢書</hi>營未央宫因龍首山以制前殿至孝武以木<lb/>
蘭為棼橑文杏為梁柱金鋪玉户華欀璧璫雕楹玉磶<lb/>
重軒鏤檻青瑣丹墀左槭右平黄金為璧帶間以和氏<lb/>
珍玉風至其聲玲瓏然也<hi>三輔黄圖</hi>未央宫周旋三十三里<lb/>
街道十七里有臺三十二池十二土山四宫殿門八十<lb/>
一掖門十四宫殿及臺皆疏龍首山上以作之殿基出<lb/>
<pb n="KR3k0049_WYG_013-58a"/>
長安城上非築也<hi>闗中記</hi>覽秦制跨周法正紫微於未央<lb/>
表嶢闕於閶闔䟽龍首以抗殿状巍峨以岌業<hi>西京賦</hi>未<lb/>
央者前限未到之辭故漢有未央宫古詩有樂未央<hi>詩正</hi>
<hi>義</hi>未央一名紫微宫<hi>三秦記</hi>
三雍武帝時河間獻王來朝因獻雅樂對三雍宫<hi>本傳</hi>
建章太初元年栢梁殿災粤巫勇之曰粤俗有火災復<lb/>
起屋必以大用勝服之於是作建章宫度為千門萬户<lb/>
前殿度髙未央<hi>武紀郊祀志</hi>栢梁既災越巫陳方建章是經<lb/>
<pb n="KR3k0049_WYG_013-58b"/>
用厭火祥營宇之制事兼未央<hi>西京賦</hi>建章宫周圍數十<lb/>
里殿東别起閣髙二十五丈慿髙以望逺<hi>三輔舊事</hi>秦漢規<lb/>
模廓焉泯毁唯建章鳯闕聳然獨存雖本象魏之制亦<lb/>
一代之巨觀也<hi>繁欽建章鳯闕賦序</hi>陛下以城中為小圖起建章<lb/>
左鳯闕右神明號稱千門萬户土木衣錦繡撞萬石之<lb/>
鐘擊雷霆之鼓使民不奢侈難矣<hi>方朔傳</hi>
甘泉建元三年武帝因齊人少翁言作甘泉宫中為臺<lb/>
室畫天地太乙諸鬼神而置祭具以致天神<hi>郊祀志</hi>武帝<lb/>
<pb n="KR3k0049_WYG_013-59a"/>
起超仙之臺於明庭宫北明庭者甘泉别名思趙㨗仔<lb/>
起通靈臺於甘泉宫<hi>洞㝠記</hi>甘泉宫一曰雲陽宫一曰林<lb/>
光宫本秦造在今池陽縣西甘泉山宫以山為名周匝<lb/>
十餘里漢武建元中増廣之周十九里去長安三百里<lb/>
望見長安城黄帝以來員丘祭天處<hi>闗輔記</hi>甘泉山天下<lb/>
顯敞之處也前接大荆後臨北極左撫仁鄉右望素域<lb/>
<hi>王褒甘泉頌</hi>甘泉山名下有甘泉水因以名之<hi>文選注</hi>冠以九<lb/>
嵕陪以甘泉乃有靈宫起乎其中秦漢之所極觀淵雲<lb/>
<pb n="KR3k0049_WYG_013-59b"/>
之所頌歎<hi>西都賦</hi>公孫卿曰黄帝接萬靈明庭明庭者甘<lb/>
泉也<hi>志</hi>廻天門而鳯舉躡黄帝之明庭<hi>劉歆賦</hi>武帝以五<lb/>
月避暑於此八月乃還<hi>元和郡縣志</hi>
五柞五柞宫漢之離宫也<hi>黄圖</hi>宫中有五柞樹皆連三抱<lb/>
上枝䕃覆數十畝<hi>西京雜記</hi>
長楊長楊宫本秦舊宫漢修飾之以備行幸宫中有垂<lb/>
楊䕃數畝因以為名門曰射熊秦漢㳺獵之所<hi>黄圖</hi>司馬<lb/>
相如嘗從武帝至長楊獵天子好自擊熊豕馳壄獸因<lb/>
<pb n="KR3k0049_WYG_013-60a"/>
上䟽諌<hi>本傳</hi>振師五柞習為長楊<hi>揚雄</hi>會集乎長楊之宫相<lb/>
羊乎五柞之館<hi>西京賦</hi>建元三年微行北至池陽西至黄<lb/>
山南獵長楊東逰宜春私置更衣從宣曲以南十二所<lb/>
中休更衣投宿諸宫長楊五柞倍陽宣曲尤幸<hi>方朔傳</hi>師<lb/>
古曰皆宫名倍陽即萯陽也<lb/>
桂宫未央宫漸臺西有桂宫中有光明殿皆金玉珠璣<lb/>
為簾箔綴明月珠金戺玉階晝夜光明<hi>三秦記</hi>武帝為七<lb/>
寶牀雜寶案寶屛風列寶帳設於桂宫時人謂之四寶<lb/>
<pb n="KR3k0049_WYG_013-60b"/>
宫<hi>西京雜記</hi>桂宫在未央宫北周匝十餘里中有明光殿走<lb/>
狗臺土山複道從宫中西上城西至建章宫神明臺蓬<lb/>
萊山<hi>三輔故亊</hi>輦路經營修除飛閣自未央而連桂宫北彌<lb/>
明光而亘長樂<hi>西都賦</hi>鉤陳之外閣道穹隆屬長樂與明<lb/>
光徑北通於桂宫<hi>西京賦</hi>
明光上起明光宫發燕趙美女三千人充之取年十五<lb/>
以上二十以下滿三十者出嫁掖庭令總其籍時有死<lb/>
出者隨補之凡諸宫美人可有七八千建章未央長樂<lb/>
<pb n="KR3k0049_WYG_013-61a"/>
三宫皆輦道相屬懸棟飛閣皆不由徑路<hi>漢武故事</hi>明光殿<lb/>
以金為戺玉為階<hi>秦秦記</hi>
長樂髙帝五年都長安九月治長樂宫<hi>漢書</hi>漢七年長樂<lb/>
宫成諸侯羣臣朝十月儀惠帝為東朝長樂宫及間往<lb/>
數蹕煩民作複道方築武庫南通奏事乃詔立原廟<hi>叔孫</hi>
<hi>通傳</hi>梁孝王嘗上書願賜容車之地徑至長樂宫自使梁<lb/>
國士衆築作甬道朝太后<hi>鄒陽傳</hi>
長信長信宫漢太后嘗居之<hi>黄圖</hi>武帝夜出夕還齎五日<lb/>
<pb n="KR3k0049_WYG_013-61b"/>
糧㑹朝長樂宫<hi>方朔傳</hi>五日一朝長信宫故齎五日糧長<lb/>
信太后之宫也<hi>注</hi>成帝母王太后居長信宫班婕妤求<lb/>
共養太后長信宫上許之退處東宫作賦曰奉共養於<lb/>
東宫托長信之末流<hi>本傳</hi>長信詹事掌皇太后宫景帝中<lb/>
六年更名長信少府平帝元始四年更名長樂少府<hi>百官</hi>
<hi>表</hi>張晏曰以太后所居官為名也居長信宫則曰長信<lb/>
少府居長樂宫則曰長樂少府也<hi>注</hi>帝祖母稱長信宫<lb/>
帝母稱長樂宫後曰永樂宫<hi>漢官儀</hi>后宫在西秋之象也<lb/>
<pb n="KR3k0049_WYG_013-62a"/>
秋主信故宫殿皆以長信長秋為名又永夀永寧殿皆<lb/>
后所處也<hi>黄圖</hi>
長門顧成廟逺無宿宫爰叔教董偃白竇太后獻長門<lb/>
園上大説更名竇太后園為長門宫<hi>方朔傳</hi>武帝陳皇后<lb/>
擅寵驕貴十餘年而無子元光五年冊曰皇后失序惑<lb/>
於巫祝罷退居長門宫<hi>外戚傳</hi>陳后時得幸别在長門宫<lb/>
愁悶悲思司馬相如因作解悲愁之辭以悟主上皇后<lb/>
復得幸<hi>文選</hi>温泉不到憶拾翠之舊逰長門深閉嗟青鸞<lb/>
<pb n="KR3k0049_WYG_013-62b"/>
之信修<lb/>
駘蕩駘蕩宫春時景物駘蕩滿宫中也<hi>黄圖</hi>
馺娑馺娑宫馺娑馬行疾貎馬行迅疾一日之間遍宫<lb/>
中言宫之大也<lb/>
枍詣枍詣宫枍詣木名宫中美木茂盛也<lb/>
天梁天梁宫梁木至於天言宫之髙也<hi>上</hi>
集靈宫華隂集靈宫宫在華山下武帝所造欲以懐集<lb/>
仙者王<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>赤松子故名殿為存仙端門南向署曰望仙<lb/>
<pb n="KR3k0049_WYG_013-63a"/>
門<hi>相譚仙</hi>武帝巡省五岳禋祀豐備故立宫其下號曰集<lb/>
靈宫<hi>西岳記</hi>集靈宫集仙宫存仙殿存神殿望仙臺望仙<lb/>
觀俱在華隂縣界皆武帝宫觀名也<hi>黄圖</hi>
　漢西嶽華山廟碑畧云孝武修封禪之禮巡省五嶽<lb/>
　立宫其下宫曰集靈宫殿曰存仙殿門曰望仙門集<lb/>
　古録云集靈唯見此碑按地里志華隂有集靈宫武<lb/>
　帝起水經注云敷水北逕集靈宫引地理志則不獨<lb/>
　見於此碑矣所謂存仙殿望仙門者諸書不載<hi>金石録</hi>
<pb n="KR3k0049_WYG_013-63b"/>
　按集靈存仙各見載記而二公之説若此<lb/>
望仙元封三年起望仙宫<hi>洞㝠記</hi>
歩高京兆有歩髙宫<hi>黄圖</hi>
望逺長安有望逺宫<hi>上</hi>
陽靈天子穆然瑶臺澄心儲精捜述索耦相與齊乎陽<lb/>
靈之宫集乎禮神之囿登乎頌祗之堂<hi>揚雄甘泉賦</hi>
神光入西園<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>神光蹂蕙圃踐蘭臺<hi>羽獵賦</hi>張晏曰神光<lb/>
宫名也<lb/>
<pb n="KR3k0049_WYG_013-64a"/>
濯龍桓帝延熹九年祠黄老於濯龍宫<hi>紀</hi>祠老子於濯<lb/>
龍宫用郊天樂<hi>續漢志</hi>飾芳林而考濯龍之宫設華盖以<lb/>
祠浮圖老子斯將所謂聴於神乎<hi>論</hi>
承光順帝擢种暠監太子於承光宫<hi>本傳</hi>
太初昭明吳有太初宫方三百丈權所起也昭明宫方<lb/>
五百丈皓所作也<hi>太康地記</hi>吳志避晉諱改曰顯明<lb/>
逍遥慕容熈造逍遥宫<hi>髙閭燕志</hi>
九華鄴縣銅雀臺北石虎建宫以三三為位謂之九華<lb/>
<pb n="KR3k0049_WYG_013-64b"/>
宫梁沈約詩照耀三雀臺徘徊九華宫<hi>圖經</hi>
十宫十宫在江都縣北五里長阜苑内依林傍澗因髙<lb/>
跨阜隨地形置焉並隋煬帝立也曰歸雁宫囘流宫九<lb/>
里宫松林宫楓林宫大雷宫小雷宫春草宫九華宫光<lb/>
汾宫是曰十宫<hi>十道志夀春圖經</hi>
大明上都大明宫本永安宫貞觀九年改曰大明宫以<lb/>
備太上皇清暑百官獻貲以助役髙宗厭西内湫濕龍<lb/>
朔二年始大興葺改曰蓬萊宫咸亨元年改曰含元宫<lb/>
<pb n="KR3k0049_WYG_013-65a"/>
<hi>地理志</hi>大明宫髙宗命司農少卿梁孝仁制造北據髙原<lb/>
南望爽磑每天晴日朗南望終南山如指掌京城坊市<lb/>
街陌俯視如在檻内<hi>長安志</hi>元象著明帝坐維三皇唐設<lb/>
位俯察仰參翼室正中游宫次南北起含元其容耽耽<lb/>
總而言之如山之夀則曰蓬萊如日之升則曰大明<hi>李華</hi>
<hi>含元殿賦</hi>
太和長安縣南太和谷有太和宫武徳八年置貞觀二<lb/>
十一年公卿請修太和廢宫可以清暑詔遣將作大匠<lb/>
<pb n="KR3k0049_WYG_013-65b"/>
閻立本毁壊順陽王第取林瓦以建之包山為苑改為<lb/>
翠㣲宫<hi>地志會要</hi>
玉華貞觀二十一年建玉華宫於宜君縣之鳯凰閣<hi>舊紀</hi>
即潤䟽隍慿巖建宇土無文繢木不彫鎪矯鋪首以荆<lb/>
扉變綺窻於甕牖<hi>詔</hi>徐賢妃疏諫曰為政之本貴在無<lb/>
為土木之功不可兼遂北闕初建南營翠㣲曽未逾時<lb/>
玉華創制雖復因山藉水非無架築之勞損之又損頗<lb/>
有工力之費終以茅茨示約猶興木石之煩假使和雇<lb/>
<pb n="KR3k0049_WYG_013-66a"/>
取人不無煩擾之弊故有道之君以逸逸人無道之君<lb/>
以樂樂身<hi>舊傳</hi>二十一年正月玉華宫李木連理隔澗合<lb/>
枝<hi>會要</hi>
長春大業十三年髙祖起義兵次長春宫<hi>紀</hi>視河外之<lb/>
離宫信寰中之特美飛重樓之㳫秀繚長垣而層趾長<lb/>
者仁夀之符春者發生之所<hi>長春賦</hi>
九成貞觀六年孟夏皇帝避暑九成之宫此則隋之仁<lb/>
夀宫也冠山抗殿絶壑為池跨水架楹分巗竦闕髙閣<lb/>
<pb n="KR3k0049_WYG_013-66b"/>
周建長廊四起漢之甘泉不能尚也十六日上及中宫<lb/>
歴覽臺觀閒歩西城俯察厥土微覺有潤因而以杖導<lb/>
之有泉隨而涌出乃承以石檻引為一渠其清若鏡味<lb/>
甘如醴<hi>魏徴銘</hi>扄牖六合奔走八神梯霄架極考遺基於<lb/>
汶上稽故典於淹中陽靈開避暑之宫景福制追凉之<lb/>
殿洞龍對霤鐵鳯連甍<hi>王勃頌</hi>馬周上䟽曰明勅以二月<lb/>
幸九成宫臣竊惟太上皇春秋已髙陛下宜朝夕視膳<lb/>
而晨昏起居今所幸宫去京三百餘里鑾輿逺出動輒<lb/>
<pb n="KR3k0049_WYG_013-67a"/>
經旬非可以旦暮至也太上皇情或思感而欲即見陛<lb/>
下者將何以赴之且車駕今行本為避暑然則太上皇<lb/>
尚留熱所而陛下自逐涼處温凊之道臣竊未安然勅<lb/>
書既出業已成就願示速返之期以開衆惑<hi>舊傳</hi>
上陽髙帝時初造蓬萊上陽合璧等宫倉庫漸虚張文<lb/>
瓘因進諫曰人力不可不惜百姓不可不養養之逸則<lb/>
富以康使之勞則怨以叛秦皇漢武廣事四夷多造宫<lb/>
室使土崩瓦觧户口減半臣聞制化於未亂保邦於未<lb/>
<pb n="KR3k0049_WYG_013-67b"/>
危人㒺常懐懐於有仁臣願稍安撫之無使生怨<hi>舊傳</hi>上<lb/>
陽宫在皇城西南東苑苑東垂南臨洛水西距糓水上<lb/>
元中韋機充使所造列岸修廊連亘掘地得銅器似盆<lb/>
而淺中有隠起雙鯉之狀魚間有四篆字曰長宜子孫<lb/>
時人以為李氏再興之符髙宗末常居此宫以聴政也<lb/>
<hi>東京記</hi>上陽别宫丹粉多狀霄倚霞連屹屹言言翼太和<lb/>
而聳觀側賔曜而䟽軒<hi>李庾東都賦</hi>㳫雲宇而承天擎露盖<lb/>
而洗日<hi>賈登上陽宫賦</hi>
<pb n="KR3k0049_WYG_013-68a"/>
紫桂儀鳯四年造紫桂宫於澠池縣西是年帝入洛乃<lb/>
移御洛北隂殿尚書左僕射劉仁軌謂侍御史狄仁傑<lb/>
曰古之陂池臺榭皆在深宫重城之内不欲外人見之<lb/>
恐傷百姓之心也韋𢎞機之作列岸修廊在於城堞之<lb/>
外萬方朝謁無不覿之此豈致君堯舜之意哉𢎞機聞<lb/>
之曰天下有道百司各奉職輔弼之臣則思獻替之事<lb/>
府蔵之臣行詔守官而已吾不敢越分也<hi>間府</hi>調露二年<lb/>
改曰避暑宫永淳元年改曰芳桂宫<hi>地理志</hi>新書以𢎞機<lb/>
<pb n="KR3k0049_WYG_013-68b"/>
事附上陽宫<lb/>
三陽宫武三思以則天厭居深宫又欲與張易之昌宗<lb/>
等扈從馳騁以㺯其權乃請創造三陽宫於嵩髙山興<lb/>
泰宫於萬夀山請則天每嵗臨幸前後工役甚重百姓<lb/>
怨之<hi>舊傳</hi>乆視元年則天幸三陽宫自夏渉秋不時還都<lb/>
張説上疏諫曰三陽宫去洛城一百六十里有伊水之<lb/>
隔崿坂之峻過夏渉秋水潦方積道壊山險不通轉運<lb/>
奈何去宗廟之上都安山谷之僻處是猶倒持劒㦸示<lb/>
<pb n="KR3k0049_WYG_013-69a"/>
人鐏柄臣竊為陛下不取<hi>説傳</hi>
　舊事本自明白新書乃為艱澁之詞云后逭暑三陽<lb/>
　宫故知震雷不暇掩聰不獨札闥洪休之誚矣<lb/>
　夫逭暑三陽已不成語而孔帖復云后造逭暑宫抑<lb/>
　又誤已<lb/>
華清貞觀十八年詔閻立徳建温泉宫太宗臨幸製碑<lb/>
咸亨三年名温泉宫<hi>十道志</hi>房琯天寳五年為給事中時<lb/>
元宗有逸志數巡幸廣温泉為華清宫環宫置百司區<lb/>
<pb n="KR3k0049_WYG_013-69b"/>
舎以琯資機算詔總經度驪山疏巖剔藪以為天子逰<lb/>
觀<hi>本傳</hi>楊妃每十月帝幸華清宫五宅車騎皆從家别為<lb/>
隊隊一色俄五家隊合爛若萬花川谷成錦繡遺鈿墮<lb/>
舄瑟瑟璣琲狼藉於道香聞數十里<hi>本傳</hi>
望春西京禁苑内有望春宫在髙原之上東臨灞滻今<lb/>
上曽登北亭賦春臺詠朝士奉和凡數百<hi>西京記</hi>代宗時<lb/>
姚南仲䟽曰王者必據髙明燭幽隠先皇所以因龍首<lb/>
而建望春也<hi>本傳</hi>青門之左層谷嶙峋標上苑而獨出儼<lb/>
<pb n="KR3k0049_WYG_013-70a"/>
複道而明望南山之翠色盈前渭水之素光在下<hi>李景遜賦</hi>
魚藻順宗為皇太子後侍宴魚藻宫張水嬉綵艦宫人<lb/>
為擢歌衆樂間發徳宗驩甚顧太子曰今日何如太子<lb/>
誦詩好樂無荒以為對<hi>順紀</hi>元和十五年八月壬辰幸魚<lb/>
藻宫發神䇿軍二千人浚魚藻池九月辛丑大合樂於<lb/>
魚藻宫觀競渡<hi>穆舊紀</hi>
玉清古之離宫别館而已踵事相増迄無究極至于後<lb/>
人金帛作離宫游獵故時劉氏有南宫大明昌華甘泉<lb/>
<pb n="KR3k0049_WYG_013-70b"/>
玩華秀華玉清太微諸宫凡數百不可悉紀<hi>五代史</hi>
紫宫閌閬閬其廖廓兮似紫宫之峥巆師古曰紫宫天<lb/>
帝之宫也<hi>甘泉賦</hi>體象乎天地經緯乎隂陽據坤靈之正<lb/>
位放太紫之圓方<hi>東都賦</hi>煥若列宿紫宫是環<hi>上</hi>天宫紫<lb/>
微宫北極天一太一鉤陳後宫也<hi>樂汁圖徴</hi>王者師天地體<lb/>
天而行是以明堂之制内有太室象紫㣲宫南出明堂<lb/>
象太微<hi>七畧</hi>紫之言此也宫之言中也言天神圖法隂陽<lb/>
開閉皆在此中也<hi>春秋元命苞</hi>紫宫太帝室太一之精也<hi>春秋</hi>
<pb n="KR3k0049_WYG_013-71a"/>
<hi>合誠圖</hi>中宫天極星環之匡衛十二星藩臣皆曰紫宫也<lb/>
<hi>漢書</hi>青丘山上有紫宫天真仙女多逰於此<hi>十洲記</hi>
琉璃方丈洲有金玉琉璃之宫三天司命所治之處<hi>十異</hi>
天地東方有宫青石為牆髙三仞左右闕髙百丈畫以<lb/>
五色門有銀榜以青石碧鏤題曰天地長男之宫西方<lb/>
有宫白石為牆五色黄門有金榜而銀鏤題曰天地少<lb/>
女之宫西南方有宫以金為牆門有金榜以銀鏤題曰<lb/>
天皇之宫南方有宫以赤石為牆赤銅為門有銀榜題<lb/>
<pb n="KR3k0049_WYG_013-71b"/>
曰天地中女之宫北方有宫以黒石為牆題曰天地中<lb/>
男之宫東南有宫以黄石為牆以黄碧鏤題曰天地少<lb/>
男之宫西南有宫以黄銅為牆題曰地皇之宫<hi>神異經</hi>
珠宫魚鱗屋兮龍堂紫貝闕兮珠宫<hi>楚辭</hi>鈴絛無響閉珠<lb/>
宫<hi>鄭畋請序</hi>
行宫自襄國至鄴二百里中四十里輒立一宫宫有一<lb/>
夫人侍婢數十黄門宿衛石虎下輦即止凡虎所造内<lb/>
外大小殿臺觀行宫四十四所<hi>鄴中記</hi>
<pb n="KR3k0049_WYG_013-72a"/>
汾陽大業十六年自江都還洛陽勅於汾州北臨汾水<lb/>
起汾陽宫即管涔山汾河源所出之處當盛暑之時臨<lb/>
河盥潄即凉風凛然如八九月其地多雨經夏罕有晴<lb/>
日一日之中倐忽而雨倐忽而晴晴雨未曽經日雖髙<lb/>
嶺千仞嶺上居人掘地深二三尺即得清泉用之<hi>隋圖經</hi>
三宫廬山有三宫上宫在懸崖之表人所不及次宫在<lb/>
山岩下兩邉有隂陽溝有石羊馬夾道相對下宫在彭<lb/>
蠡湖際<hi>郡國志</hi>
<pb n="KR3k0049_WYG_013-72b"/>
五宫大秦國城中有五宫相去各十里宫室皆以水晶<lb/>
為柱食器亦然<hi>魏畧</hi>
秦漢宫秦有蘄年宫<hi>信宫</hi>梁山宫並始皇所居<hi>史記</hi>漢有沛<lb/>
宫林光宫龍泉宫交門宫萬嵗宫池陽宫蒲陶宫竹宫<lb/>
昭臺宫黄山宫太一宫思子宫<hi>漢書</hi>夜光宫棠梨宫七里<lb/>
宫増城宫修池宫扶荔宫長定宫囘中宫<hi>黄圖</hi>鼎湖宫谷<lb/>
口宫望仙宫通天宫<hi>漢武故事</hi>長安有皷簧宫承光宫延夀<lb/>
宫祈年宫長平宫<hi>漢宫闕名</hi>後漢有南宫北宫胡桃宫<hi>東觀漢記</hi>
<pb n="KR3k0049_WYG_013-73a"/>
魏有鄴宫<hi>魏畧</hi>此諸宫皆範金合玉而為之<hi>初學記</hi>
首山漢武元封元年封禪後夢髙祖坐明堂朝羣臣於<lb/>
是祀髙祖於明堂以配天還作首山宫以為髙靈館<hi>黄圖</hi>
夀宫北宫有神仙宫夀宫張羽旗設供具以禮神君神<lb/>
君來則肅然風生帷帳皆動<hi>上</hi>
七業七業宫大霞宫太素宫琅華宫滄浪宫<hi>丹臺新録</hi>
逃夏宫今太守舎者春申君所造後壁屋以為逃夏宫<lb/>
<hi>越絶書</hi>
<pb n="KR3k0049_WYG_013-73b"/>
宵逰宫漢成帝好微行於太液池傍起宵遊宫好夕出<lb/>
逰造飛行殿方一丈如今之輦選羽林之士負之以趨<lb/>
帝於輦上覺其行快疾聞其中若風雷之聲言其行疾<lb/>
也名曰雲雷宫<hi>拾遺記</hi>
　　殿<lb/>
殿殿大堂也<hi>蒼頡篇</hi>殿堂之髙大者<hi>説文</hi>漢書黄霸令郡國<lb/>
上計吏有舉孝子弟弟貞婦者為一輩先上殿師古曰<lb/>
丞相所坐屋也古者屋之髙嚴通呼為殿不必宫中也<lb/>
<pb n="KR3k0049_WYG_013-74a"/>
<hi>本傳</hi>殿共也取衆屋擁從如軍之殿<hi>蘇氏演義</hi>
稱殿商周以前其名不載商子定分篇云臣侍殿上兵<lb/>
陳殿上兵陳殿下史荆軻傳秦法羣臣侍殿上者不得<lb/>
持尺寸之兵諸郎中執兵皆陳殿下始皇紀先作前殿<lb/>
阿房周馳為閣道自殿下直抵南山<lb/>
殿陛凡大殿乃有陛堂則有階無陛也左墄右平平者<lb/>
以文磚相亞次墄者為陛級也九錫之禮納陛以登謂<lb/>
受此陛以上殿堂之正者為路寢凡殿堂坐位以近尊<lb/>
<pb n="KR3k0049_WYG_013-74b"/>
為上無尊者則東向者以北為上南向者以西為上西<lb/>
向者以南為上北向者以東為上也殿堂之上唯天子<lb/>
居牀其餘皆匍匐席前設筵禮天子之殿東西九筵南<lb/>
北七筵<hi>摯虞决疑要注</hi>天子殿髙九尺階九齒各為九級<hi>薛綜西京</hi>
<hi>賦注</hi>
象井殿堂象東井形刻作荷菱菱水物也所以厭火<hi>風俗</hi>
<hi>通</hi>
明光甘泉殿函徳殿明光殿臯門殿麒麟殿白虎殿金<lb/>
<pb n="KR3k0049_WYG_013-75a"/>
華殿<hi>漢書</hi>
椒房未央宫有椒房殿長樂宫前殿宣徳殿通光殿髙<lb/>
明殿<hi>三輔宫殿名</hi>
朱鳥長安有臨華殿神仙殿髙明殿朱鳥殿曽城殿宣<lb/>
室殿永明殿鳯皇殿飛雲殿昭陽殿鴛鴦殿釣臺殿合<lb/>
歡殿蕭何曹參韓信並有殿<hi>漢宫閣名</hi>
温明光武居邯鄲宫晝卧温明殿耿弇入造牀下請間<lb/>
<hi>後傳</hi>趙王如意之殿也故基在今洺州邯鄲縣内<hi>注</hi>
<pb n="KR3k0049_WYG_013-75b"/>
　玉海歴代殿名書此於六國趙下誤<lb/>
承明孝文皇帝躬行節儉其時未有甘泉建章及上林<lb/>
中諸離宫館也未央宫又無髙門武臺麒麟鳯凰白虎<lb/>
玉堂金華之殿獨有前殿曲臺漸臺宣室温室承明耳<lb/>
<hi>前翼奉傳</hi>
宣室宣室未央前殿正室也淮南子曰周武王殺紂於<lb/>
宣室漢取舊名也漢書曰文帝受釐宣室夜半前席賈<lb/>
生問鬼神之事即此也<hi>黄圖</hi>
<pb n="KR3k0049_WYG_013-76a"/>
靈光魯靈光殿者盖景帝程姬之子恭王餘之所立也<lb/>
初恭王始都下國好治宫室遂因魯僖基兆而營焉遭<lb/>
漢中㣲盗賊奔突自西京未央建章之殿皆見隳壊而<lb/>
靈光巋然獨存意者豈非神明依慿支持以保漢室者<lb/>
也然其規矩制度上應星宿亦所以永安也<hi>宫殿賦</hi>孔子<lb/>
廟東南立百歩雙石闕即靈光之南闕北百餘歩即靈<lb/>
光殿基東西二十丈南北二十丈髙丈餘東西廊廡别<lb/>
舎中間方七百餘歩闕之東北有浴池池方四十二歩<lb/>
<pb n="KR3k0049_WYG_013-76b"/>
池中有釣臺方十歩池臺之基岸悉石也遺基尚整故<lb/>
王延夀賦曰周行數里仰不見日者是也<hi>水經注</hi>
温室温室殿武帝建冬處之温煖也<hi>黄圖</hi>温室以椒塗壁<lb/>
被之文繡香桂為柱設火齊屛風鴻羽帳規地以罽賔<lb/>
氍毹<hi>西京雜記</hi>
清凉清凉殿夏居之則清凉也亦曰延清室漢書曰清<lb/>
室則中夏含霜即此也<lb/>
　曹子建七啓温房則冬服絺綌清室則中夏含霜此<lb/>
<pb n="KR3k0049_WYG_013-77a"/>
　云漢書誤<lb/>
栢梁武帝太初元年栢梁殿災於是作建章宫前殿下<lb/>
視未央其西則唐中殿受萬人又有䟽圃鳴鑾竒華銅<lb/>
柱函徳二十六殿<hi>黄圖</hi>
鴛鴦未央殿東有鴛鴦殿<hi>潘岳闗中記</hi>
紫殿帝又於甘泉宫起紫殿雕文刻鏤黼黻以玉飾之<lb/>
<hi>黄圖</hi>成帝設雲帳雲幄雲幕於甘泉紫殿世謂三雲殿漢<lb/>
掖庭有雲灮殿九華殿不在簿籍皆繁華窈窕之所棲<lb/>
<pb n="KR3k0049_WYG_013-77b"/>
宿焉<hi>西京雜記</hi>
明光尚書奏事於明光殿省中以丹朱漆地故曰丹墀<lb/>
尚書伏其下奏事黄門侍郎揖䟽受事<hi>漢官儀</hi>
金華班伯少受詩於師丹大將軍王鳯薦班伯宜勸學<lb/>
召見宴昵殿拜為中常侍時上方鄉學鄭寛中張禹朝<lb/>
夕入講尚書論語於金華殿中詔伯受焉數年金華之<lb/>
業絶<hi>叙傳</hi>劉尹與桓𤣥共聴講禮記桓云時有入心處便<lb/>
覺咫尺𤣥門劉曰此未闗至極自是金華殿之語<hi>世説新語</hi>
<pb n="KR3k0049_WYG_013-78a"/>
八區武帝時後宫八區有招陽飛翔増城合歡蘭林披<lb/>
香鳯凰鴛鴦等殿後有増修安處常寧茝若椒風發越<lb/>
蕙草等殿為十四位<hi>黄圖</hi>
昭陽成帝趙皇后居昭陽殿<hi>黄圖</hi>後寵少衰而弟絶幸為<lb/>
昭儀居昭陽殿其中庭彤朱而殿上髤漆砌皆銅㳫冐<lb/>
黄金塗白玉階壁帶往往為黄金釭函藍田璧明珠翠<lb/>
羽飾之自後宫未嘗有焉<hi>前傳</hi>昭陽特盛隆於孝成屋不<lb/>
呈材牆不露形<hi>西都賦</hi>
<pb n="KR3k0049_WYG_013-78b"/>
靈波甘泉宫南有昆明池池中有靈波殿皆以桂為殿<lb/>
柱風來自香<hi>黄圖</hi>
陽明嚴遵字子陵建武五年詔召遵設宴陽明殿命宴<lb/>
會暮留宿其夜客星犯天子宿<hi>會稽典録</hi>
徳陽明帝欲起北宫尚書僕射鍾離意上書諫出為魯<lb/>
相後起徳陽殿殿成百官大會上謂公卿曰鍾離尚書<lb/>
若在不得成此殿<hi>東觀漢記</hi>正月旦天子幸徳陽殿臨軒公<lb/>
卿將相大夫百官各陪朝賀蠻貊胡羌朝貢畢見屬郡<lb/>
<pb n="KR3k0049_WYG_013-79a"/>
計吏皆陛覲庭燎宗室諸劉雜㑹<hi>蔡質漢儀</hi>偃師去宫四十<lb/>
三里望朱雀五闕徳陽其上鬱律與天運<hi>洛陽宫閣疏</hi>逮至<lb/>
顯宗既新崇徳遂作徳陽啓南門之特闈立應門之將<lb/>
將其内則含徳章臺天祿宣明温飭迎春夀安永寧飛<lb/>
閣神行莫我能形<hi>東京賦</hi>皇穹垂象以示帝王紫微之側<lb/>
靈誕彌光大漢體天承以徳陽崇髙𢎞麗包受萬方内<lb/>
摠朝貢外供遐荒<hi>李尤徳陽殿賦銘</hi>徳陽殿周旋容萬人激洛<lb/>
水於殿下<hi>漢官典職</hi>
<pb n="KR3k0049_WYG_013-79b"/>
九龍明帝青龍三年洛陽崇華殿災丁巳行還洛陽宫<lb/>
命有司復崇華殿改名九龍殿<hi>魏志</hi>帝復崇華殿時郡國<lb/>
有九龍見故改曰九龍殿<hi>髙堂隆傳</hi>
太極魏明帝上法太極於洛陽南宫起太極殿於漢崇<lb/>
徳殿之故處<hi>水經注</hi>魏有太極九龍芙蓉九華承光諸殿<lb/>
<hi>洛陽宫殿簿</hi>太極殿周制路寢也秦漢曰前殿今稱太極曰<lb/>
前殿洛宫之號始自魏案史記秦皇改命宫為廟以擬<lb/>
太極魏號正殿為太極盖採其義而加以太亦猶漢夏<lb/>
<pb n="KR3k0049_WYG_013-80a"/>
門魏加曰大夏耳咸康中散騎侍郎庾闡議求改大為<lb/>
泰盖謬矣<hi>山謙之丹陽記</hi>
百子景福殿賦遂及百子後宫攸處注韋誕景福殿賦<lb/>
曰美百子之時居嘉休<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>之令名毛詩箋云太姒十子<lb/>
衆妾則宜百子殿名盖取於此<hi>文選</hi>
神龍太初宫中有神龍殿去縣三里左太冲吳都賦云<lb/>
抗神龍之華殿施榮楯而捷獵是也<hi>建康宫殿簿</hi>
赤烏赤烏殿在縣東北五里吳昭明宫内制度上應星<lb/>
<pb n="KR3k0049_WYG_013-80b"/>
宿呉都賦云崇臨海之崔嵬飾赤烏之暐曜是也<hi>上</hi>
謙光張駿霸西河於姑臧起謙光殿畫以五色飾以金<lb/>
玉窮盡珎巧四靣各起一殿東方曰宜春青殿南方曰<lb/>
朱陽赤殿西方曰政刑白殿北方曰𤣥武黒殿各同方<lb/>
色各以時居之<hi>晉書</hi>
清暑烈宗起清暑殿䜟者曰清暑反語楚聲也為殿以<lb/>
酸楚之聲為號非吉<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>也頃烈宗崩桓𤣥自號楚<hi>晉中興書</hi>
太極孝武太元三年僕射謝安作新宫太極殿欠一梁<lb/>
<pb n="KR3k0049_WYG_013-81a"/>
有梅木流至石頭城下因取用之畫梅花於梁上以表<lb/>
瑞焉因名梁殿厯宋齊後為梁武帝所居<hi>金陵覽古</hi>孝武帝<lb/>
造太極殿郭璞筮云二百十年此殿為奴所壊後梁武<lb/>
帝毁之捨身為奴<hi>晉中興書</hi>
　璞明帝時為王敦所殺已五十餘年誤<lb/>
玉燭宋永初所居唯稱西殿及孝武更造正光玉燭紫<lb/>
極諸殿雕欒綺節珠窻網户<hi>南史</hi>
玉夀齊東昏出㳺火燒璿儀曜靈諸殿乃大起芳樂仙<lb/>
<pb n="KR3k0049_WYG_013-81b"/>
華等殿又别為潘淑妃起神仙永夀玉夀三殿皆帀飾<lb/>
以金璧其玉夀中作飛仙帳四靣繡綺牕間盡畫神仙<lb/>
<hi>南史紀</hi>
樟柱初侯景之平也火焚太極殿梁元議欲營之獨缺<lb/>
一柱至陳永定二年有大樟木大十八圍長四丈五尺<lb/>
流泊陶家後渚監軍鄒子度以聞詔中書令沈衆大府<lb/>
卿蔡儔起太極殿<hi>陳書</hi>昔晉朝繕造文杏有闕梅梁瑞至<lb/>
畫以摽花自是迄今又獲神物即樟樹□殿之某間即<lb/>
<pb n="KR3k0049_WYG_013-82a"/>
某柱是也<hi>太極殿銘</hi>
麟趾宗懍名重南土江陵平與王褒等入闗明帝初與<lb/>
褒等在麟趾殿刋定羣書數蒙宴賜<hi>周書</hi>武帝開麟趾殿<lb/>
招集學士蕭大圜預焉<hi>上</hi>
觀風隋煬帝北巡宇文愷造觀風行殿上容侍衛者數<lb/>
百人離合為之下施輪軸推移倐忽有若神功戎狄見<lb/>
之莫不驚駭<hi>本傳</hi>
中華武徳九年四月甘露降於中華殿之桐木泫如氷<lb/>
<pb n="KR3k0049_WYG_013-82b"/>
雪以示羣臣<hi>會要</hi>永徽初髙宗召宰臣𢎞文館學士坐中<lb/>
華殿問何修而王何若而伯令狐徳棻曰王任徳霸任<lb/>
刑<hi>舊傳</hi>
丹霄太宗宴羣臣於丹霄殿命魏公圍棊賜尚乗馬并<lb/>
金裝鞍轡勒<hi>魏公鍊録</hi>
飛霜貞觀二十年七月宴五品已上於飛霜殿絲竹遞<lb/>
奏羣臣上夀賜綾錦殿在元武門北因地形髙敞層閣<lb/>
三成引水為潔淥池以滌炎暑<hi>實録</hi>
<pb n="KR3k0049_WYG_013-83a"/>
兩儀貞觀十六年帝謂侍臣曰因覽劉聰傳為劉后將<lb/>
起䳨儀殿陳元達諌朕於藍田市木將别為一殿取制<lb/>
兩儀仍建重閣逺想聰事而止<hi>舊唐</hi>中宗宴兩儀殿令胡<lb/>
人唱合笙武平一上書諫曰兩儀承慶殿者陛下受朝<lb/>
聴訟之所比大饗羣臣不宜以倡優媟狎<hi>上</hi>
瑶池太宗嘗御瑶池殿顧謂侍臣曰西蕃通來幾時<hi>魏鄭</hi>
<hi>公諫録</hi>
相思貞觀十六年薛延陀真珠可汗請使其姪實利設<lb/>
<pb n="KR3k0049_WYG_013-83b"/>
納幣及獻饌上御相思殿大饗羣臣設十部樂<hi>通鑑</hi>
紫㣲貞觀二十一年七月帝逰幸勅奉御王孝積於顯<lb/>
道門内起紫㣲殿十三間文甓重基髙敞宏壯帝見之<lb/>
甚悦<hi>實録</hi>
紫宸龍朔三年四月移仗就蓬萊宫始御紫宸殿聴政<lb/>
百寮奉賀<hi>會要</hi>
麟徳明皇天性順睦雖讒説無以摇時有鶺鴒千數集<lb/>
麟徳殿廷木翔棲浹日魏光乗作頌以為天子友悌之<lb/>
<pb n="KR3k0049_WYG_013-84a"/>
祥帝喜亦為作頌<hi>寧王憲傳</hi>金鑾西南曰長安殿長安北曰<lb/>
仙居殿仙居西北曰麟徳殿此殿三靣故以三殿名大<lb/>
福殿在三殿北拾翠殿在大福殿東南<hi>兩京記</hi>
金鑾李白天寳中賀知章言於𤣥宗召見金鑾殿論當<lb/>
世事奏頌一篇賜食親為調羹<hi>本傳</hi>大明宫紫宸殿北曰<lb/>
蓬萊殿西龍首山支隴起平地上有殿名金鑾殿殿旁<lb/>
坡名金鑾坡<hi>兩京記</hi>殿因金鑾坡以為名與翰林院相接<lb/>
<hi>五代㑹要</hi>
<pb n="KR3k0049_WYG_013-84b"/>
含元大明宫龍朔三年移伏就蓬萊宫新作含元殿<hi>會要</hi>
含元路寢大朝會之所御也<hi>五行志</hi>含元殿左右立栖鳯<lb/>
翔鑾二閣有龍尾出於閣前殿門去南門五里元會來<lb/>
朝者仰瞻玉座如在霄漢<hi>康駢劇談録</hi>
九龍馬希範作九龍殿以八龍繞柱自言身一龍也<lb/>
太和玉清宫中有寥陽殿太和殿<hi>登真隠訣</hi>
　<lb/>
　天中記卷十三<lb/>
</p>
<p>
</p>
  </div>
</body>
</text>
</TEI>
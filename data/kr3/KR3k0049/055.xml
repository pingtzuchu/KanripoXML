<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷五十五</head> <lb/>
    <p>
<pb n="KR3k0049_WYG_055-1a"/>
欽定四庫全書<lb/>
　天中記卷五十五<lb/>
　　　　　　　　　　　　明　陳耀文　撰<lb/>
　　馬<lb/>
馬歲馬尺説文曰馬恕也武也馬一歲曰馵二歲曰駒<lb/>
三歲曰駣<hi>兆</hi>八歲曰<graphic n="KR2473" url="https://raw.githubusercontent.com/kanripo/KR-Gaiji/master/images/KR2473.png" mimeType="image/png"/>
                    <hi>八</hi>髙六尺曰驕七尺曰騋八尺<lb/>
曰龍驁駿馬也以壬申日死乘馬忌之<lb/>
月精隂合於人八合陽九八九七十二二為地地主月<lb/>
<pb n="KR3k0049_WYG_055-1b"/>
月精為馬月數十二故馬十二月而生人乘馬以理天<lb/>
下王者駕馬故其字以王為馬<hi>春秋考異郵</hi>地精為馬十二<lb/>
月而生應陰紀陽以合功故人駕馬任重致逺以利天<lb/>
下月度疾故馬善走<hi>春秋説題辭</hi>資皎月而載生祖河房而<lb/>
挺授<hi>張士簡舞馬賦</hi>
天駟漢書曰漢中四星曰天駟旁一星曰王梁王梁䇿<lb/>
馬車騎滿野元命也云漢中四星曰騎一曰天駟春秋<lb/>
合成圖曰王良主天馬也<lb/>
<pb n="KR3k0049_WYG_055-2a"/>
飛黄淮南子云黄帝治天下青龍進駕飛黄服皂又曰<lb/>
天下有道飛黄服皂瑞應圖曰乘黄王者輿服有度者<lb/>
至符瑞圖曰騰黄者神馬也其色黄王者德御四方則<lb/>
至一名吉光此馬無死時一名乘黄赤曰飛黄或作吉<lb/>
黄或曰翠黄一名紫黄其狀如狐背上有兩角出白民<lb/>
之國乗之夀三千歲黄帝乗之海内北經曰犬戎國有<lb/>
文馬縞身鬛目若黄金名曰吉量<hi>一作良</hi>乗之夀千歲周<lb/>
書云犬戎文馬赤鬛白身目若黄金名曰吉黄之乗成<lb/>
<pb n="KR3k0049_WYG_055-2b"/>
王時獻之郭璞云吉良黄鷄斯乗黄皆一物也<lb/>
龍馬尚書中候曰帝堯脩壇河洛仲月辛日禮備至于<lb/>
日稷荣光出河龍馬衘甲變録色臨壇吐甲圖宋均曰<lb/>
稷側也鄭𤣥曰赤文緑色赤文緑地也瑞應圖云龍馬<lb/>
者仁馬也河水之精髙八尺五寸長脛身有鱗甲骼上<lb/>
有翼旁有垂毛鳴聲不哀蹈水不没有明王則見也<lb/>
飛兎飛兎者神馬之名也日行三萬里禹治水勤勞歴<lb/>
年救民之害天應其徳而至<hi>孫氏瑞應圖</hi>
<pb n="KR3k0049_WYG_055-3a"/>
駃騠鄒陽傳曰蘇秦相燕人惡之燕王燕王按劒而怒<lb/>
食以駃騠李斯書曰駿良駃騠不實外廐孟康曰駃騠<lb/>
駿馬也生七日而超其母周書曰正北以駃騠為獻廣<lb/>
雅曰馬屬也孫氏瑞應圖曰駃蹄者后土之獸也自能<lb/>
言語王者仁孝於民則出禹治水有功而來<lb/>
九代馬大樂之野夏后啟於此舞九代馬乗兩龍<hi>山海經</hi>
夏后兩龍載驅璿䑓之上<hi>王元長序</hi>
遺風吕覽曰伊尹説湯曰天子不得至味故須青龍之<lb/>
<pb n="KR3k0049_WYG_055-3b"/>
疋遺風之乗髙誘注曰皆馬名也疾若比遺風也師古<lb/>
曰馬行疾每在風前故遺風于後也尸子曰人之言君<lb/>
天下者騏驎青龍而堯素車璞馬<lb/>
鷄斯商王拘周伯昌於羑里太公與散冝生以金千鎰<lb/>
求天下珍物以免君之罪於是得犬城氏文馬駁身朱<lb/>
鬛目如黄金項如鷄尾名曰鷄斯之乗以獻商王<hi>太公六韜</hi>
腰䮍瑞應圖曰腰䮍者神馬也與飛兎同以明君有德<lb/>
也夏侯地志云翁洲上有偃王城𫝊云昔周周穆王巡<lb/>
<pb n="KR3k0049_WYG_055-4a"/>
狩諸侯共尊偃王穆王聞之令造父御乘腰䮍之馬日<lb/>
行千里自還討之應劭曰古有駿馬名腰䮍赤喙黒身<lb/>
一日行萬五千里<lb/>
八駿天子命駕八駿之乗右服驊騮而左緑耳右驂赤<lb/>
驥而左白義天子主車造父為御次車之乗右服渠黄<lb/>
而左踰輪右驂盗驪而左山子伯夭主車參伯為御奔<lb/>
戎為右東遊至于黄澤使宫樂謡曰黄之池其馬歕沙<lb/>
皇人威儀黄之澤其馬歕玉皇人夀穀<hi>穆天子𫝊</hi>穆王即位<lb/>
<pb n="KR3k0049_WYG_055-4b"/>
三十二年巡行天下馭黄金碧玉之車傍氣乘風起朝<lb/>
陽之岳自明晦窮寓縣之表御八龍之駿一名絶地足<lb/>
不踐土二名翻羽行越飛禽三名奔霄夜行萬里四名<lb/>
超影逐日而行五名踰輝毛色炳輝六名起光一形十<lb/>
影七名騰霧乗雲而奔八名挾翼身有肉趐逓而駕焉<lb/>
按轡徐行以匝天地之域<hi>闕</hi>　　　之君來見以一驪<lb/>
馬是生緑耳八駿皆因其毛色以為名<hi>闕</hi>　夸父之山<lb/>
北有林焉名曰桃林中多焉造父於此得驊騮騄耳之<lb/>
<pb n="KR3k0049_WYG_055-5a"/>
乘獻周穆王<hi>山海經</hi>趙髙曰何必華山之騄耳而後行逺<lb/>
乎<hi>史樂書</hi>
翠龍楊雄河東賦云乘翠龍而超河兮陟西岳之嶢崝<lb/>
師古曰翠龍穆天子所乘馬也<lb/>
桃文延陵卓子乘蒼龍桃文之乘鈎餙在前錯錣在後<lb/>
馬欲進則鈎餙禁之欲退則錯錣貫之馬因旁出因下<lb/>
抽刀而刎其脚造父過而為之泣涕曰古人治人亦然<lb/>
矣夫賞所以勸之而毁存焉罰所以禁之而譽加焉民<lb/>
<pb n="KR3k0049_WYG_055-5b"/>
中立而不知所由此亦聖人之所為泣也一曰乘蒼龍<lb/>
與翟文之<hi>韓非子</hi>
纎離騏驥纎離古之良馬也<hi>孫卿子</hi>乘纎離之馬<hi>李斯書</hi>纎<lb/>
驪馬朕常所自乘甚調良善走數萬疋之極還乘之真<lb/>
可樂也中國雖饒馬其知名絶足亦時有之耳<hi>魏文帝與孫權</hi>
<hi>書</hi>
驌驦唐成公如楚有兩驌驦馬楚子常欲之不與三年<lb/>
止之唐人竊馬而獻子常唐公歸羣臣請償之馬融曰<lb/>
<pb n="KR3k0049_WYG_055-6a"/>
驌驦鳥也馬似之<hi>左傳</hi>世祖將幸鄴李平諫曰馳驌騻于<lb/>
緑竹之區騁驎驥于漳滏之壤<hi>魏書</hi>
屈産晉假道於虞以伐虢還襲㓕虞荀息牽曩所遺虞<lb/>
屈産之乘馬奉之獻公公笑曰馬則吾馬齒亦老矣<hi>史記</hi>
晉石樓有屈産泉相𫝊昔有白馬母飲兹泉生得龍駒<lb/>
春秋曰晉屈産之乗蓋此地生良馬也<hi>寰宇記</hi>
啓服衛侯來獻其乗馬曰啓服壍而死公將為之櫝子<lb/>
家曰從者病矣請以食之乃以帷褁之<hi>左傳</hi>
<pb n="KR3k0049_WYG_055-6b"/>
秦七名馬秦始皇有七名馬一追風二白兎三躡景四<lb/>
追電五飛翮六銅雀七晨鳬<hi>崔豹古今注</hi>
項王騅項王駿馬名騅常騎之及被圍於垓下乃悲歌<lb/>
慷愾為歌曰力㧞山兮氣蓋世時不利兮騅不逝及至<lb/>
烏江謂亭長曰吾騎此馬五歲所當無敵長一日千里<lb/>
不忍殺以賜公<hi>史記</hi>
九逸文帝自代還有良馬九匹皆天下之駿馬也一名<lb/>
浮雲一名赤電一名絶羣一名逸驃一名紫鷰騮一名<lb/>
<pb n="KR3k0049_WYG_055-7a"/>
緑螭驄一名龍子一名麟駒一名絶塵號為九逸有來<lb/>
宣能御代王號為王良俱還代邸<hi>西京雜記</hi>選注引此一名<lb/>
飛燕騮<lb/>
天馬漢書武紀云武帝元狩二年夏馬生于吾水中元<lb/>
鼎四年秋馬生渥洼水中作太一之歌曰太一况天馬<lb/>
下霑赤汗兮沬流赭志俶儻精權奇籋<hi>躡</hi>浮雲掩上馳<lb/>
騁容與兮跇萬里今安匹兮龍為犮李斐曰南陽新野<lb/>
有暴利長當武帝時遭刑屯田燉煌界人數於此水旁<lb/>
<pb n="KR3k0049_WYG_055-7b"/>
見羣野馬中有奇異者與凡馬同來飲此水傍利長先<lb/>
為土人持勒靽於水傍後馬玩習乆之代土人持勒靽<lb/>
収得其馬獻之欲神此馬云從水中出<hi>史記漢書</hi>
汗血太初四年春貳師將軍李廣利斬大宛王首獲汗<lb/>
血馬來作西極天馬之歌曰天馬徠從西極涉流沙九<lb/>
夷服天馬徠出泉水虎脊两化若鬼天馬徠厯無草徑<lb/>
千里循東道天馬徠執徐時將搖舉誰與期天馬徠開<lb/>
逺門竦予身逝昆侖天馬徠龍之媒㳺閶闔觀玉臺<hi>漢書</hi>
<pb n="KR3k0049_WYG_055-8a"/>
西域𫝊云大宛國別邑七十餘城多善馬馬汗血言其<lb/>
先天馬子也漢書云初天子發書易云神馬當從西北<lb/>
來得烏孫好馬名曰天馬及得宛汗血馬益壯更名烏<lb/>
孫馬曰西極馬宛馬曰天馬云<hi>張騫𫝊</hi>又曰大宛有善馬<lb/>
在貳師城漢使以金馬請宛相與謀曰貳師馬宛寳馬<lb/>
也不肯予漢使後建初三年賜東平王蒼及琅琊王京<lb/>
書云并遺宛馬一匹血從前髆上小孔中出常聞武帝<lb/>
歌天馬霑赤汗今親見其然也<hi>後漢</hi>中黄門駙馬大宛馬<lb/>
<pb n="KR3k0049_WYG_055-8b"/>
汗血馬乾河馬天馬<hi>漢官舊儀</hi>
有角漢武帝聞大宛有天馬遣李廣利伐之始得此馬<lb/>
有角為奇故漢武為賦天馬之歌胡馬感北風之思遂<lb/>
頓覊絶絆驤首而馳晨發京城食時至燉煌北塞山下<lb/>
嘶鳴而去因名其處為侯馬亭今晉昌及廣武馬蹄谷<lb/>
石上馬跡若跡泥中有自然之形故其俗號曰天馬經<lb/>
<hi>西河舊事</hi>宋膺異物志云大宛馬有肉角數寸或有解人語<lb/>
及知音舞與皷節相應隋西域圖記云其馬騮馬烏馬<lb/>
<pb n="KR3k0049_WYG_055-9a"/>
多赤耳黄馬赤馬多黒耳惟耳色别自餘毛色與常馬<lb/>
不異<lb/>
蒲稍武帝伐大宛得千里馬名蒲稍作歌曰天馬徠兮<lb/>
從西極經萬里兮歸有德承威靈兮降外國渉流沙兮<lb/>
四夷服<hi>史記樂書</hi>孝武之世明珠文甲通犀翠羽之珍盈於<lb/>
后宫蒲稍龍文魚目汗血之馬充於黄門注孟康曰四<lb/>
駿馬名一云大宛馬虎脊魚目龍文鳳頸尾如蒲稍<hi>西域</hi>
<hi>賛</hi>魏紹宗慕容檄梁境内曰虎班龍文之逸蘭池蒲稍<lb/>
<pb n="KR3k0049_WYG_055-9b"/>
之駔嘘天陸野躡影追風<lb/>
步景東方朔逰吉雲之地越扶桑之東得神馬一匹髙<lb/>
九尺股裏有旋毛如日月状如日月夜光如日者晝光<lb/>
九尺隨四時之變帝問朔曰是何獸也朔曰此西王母<lb/>
乗靈光之輦以適東王公之舍税此馬於芝田而食芝<lb/>
草王公怒棄馬於清津天岸臣至王公壇因騎而返繞<lb/>
日三匝此馬入漢関関門猶未掩臣於馬上睡不覺而<lb/>
至帝曰其名云何對曰因疾為名步景朔當乘之時如<lb/>
<pb n="KR3k0049_WYG_055-10a"/>
駑蹇之驢耳<hi>洞冝記</hi>
果下馬昌邑王賀召皇太后果下馬乘之<hi>漢書</hi>濊國果下<lb/>
馬漢桓時獻之注云髙三尺乗之可於菓樹下行<hi>魏志</hi>周<lb/>
𢎞正為宣城王所愛給一果下馬蓋東夷濊國所出也<lb/>
北史尉景有果下馬文㐮求之不與曰土相扶為墻人<lb/>
相扶為王一馬亦不得畜而索也神武對景及常山君<lb/>
責文襄而杖之<hi>顔氏家訓</hi>漢樂浪郡出果下馬髙三尺<hi>述異記</hi>
德興產果下小駟以瀧水者為最髙不踰三尺駿者有<lb/>
<pb n="KR3k0049_WYG_055-10b"/>
兩脊骨<hi>虞衡志</hi>
象龍宣帝時至大宛得名馬象龍而還師古曰言馬形<lb/>
似龍者<hi>馮奉世𫝊</hi>
鮑氏驄列異記曰故司𨽻鮑子都少時舉上計於道遇<lb/>
一書生卒得心痛子都下車為按摩奄忽而卒不知姓<lb/>
字有素書著腹銀十餅即賣一餅以資殯殮其餘以枕<lb/>
之素書著腹上埋之未至京師有驄馬随之遇一関侯<lb/>
家住宿問曰君何以致此馬子都因説之侯乃驚愕曰<lb/>
<pb n="KR3k0049_WYG_055-11a"/>
此吾兒也使迎䘮開棺視銀書如所言侯乃薦子都辟<lb/>
公府自司𨽻子永孫昱俱為司𨽻皆復乘驄馬故京師<lb/>
歌之曰鮑司驄三入司𨽻再入公馬雖瘐行步工<lb/>
的顱劉備之初奔劉表屯於樊城表左右欲因㑹取備<lb/>
備覺如厠便出所乘馬的顱走堕襄陽城西檀溪水中<lb/>
溺不得出備急謂的顱曰今日厄何不弩力的顱達備<lb/>
意踊三丈得過<hi>世説</hi>傳𤣥乘輿馬賦曰往日劉備之初䧏<lb/>
也太祖賜之驄馬使自至廐選之厯名馬以百數莫可<lb/>
<pb n="KR3k0049_WYG_055-11b"/>
意者次至下廐有的顱馬委棄莫視瘦瘁骨立備撫而<lb/>
取之衆莫不笑之馬超破蘇氏塢塢中有駿馬百餘匹<lb/>
自超已下俱争取肥好者而將軍龎徳獨取一騧馬形<lb/>
觀既醜衆亦笑之其後劉備奔于荆州馬超戰于渭南<lb/>
逸足電發追不可逮衆乃服焉<lb/>
玉追張飛有馬號玉追時歌曰人中有張飛馬中有玉<lb/>
追寰宇記江夏白馬廟耆舊云飛之靈也<lb/>
赤兎吕布常御良馬號曰赤兎能馳城飛壍人語曰人<lb/>
<pb n="KR3k0049_WYG_055-12a"/>
中有吕布馬中有赤兎<lb/>
絶鵠張繡降而復反曹操所乗馬名絶影為流矢所中<lb/>
<hi>魏書</hi>
白鵠曹洪武帝從弟家盈産業駿馬成羣武帝討董卓<lb/>
夜行失馬洪以其所乘馬上帝其馬號曰白鵠此馬走<lb/>
時惟覺耳中風聲足似不踐地至汴水洪不能渡帝引<lb/>
洪上馬共濟行數百里瞬息而至馬足毛不濕時人謂<lb/>
乘風而行一代神駿也諺曰憑空虚躍曹家白鵠<hi>拾遺記廣</hi>
<pb n="KR3k0049_WYG_055-12b"/>
<hi>記事類賦作白鶴</hi>
黄耳魏時鮮卑獻千里馬白色而兩耳黄名曰黄耳<hi>穆天</hi>
<hi>子傳注</hi>
澤馬魏志云文帝黄初中於上黨澤馬魏都賦賦澤馬<lb/>
於阜顔延年赭白馬賦魏徳懋而澤馬效質<lb/>
紫騂馬魏陳王曹植獻文帝馬表曰臣於先武皇帝世<lb/>
得大宛紫騂馬一疋形法應圖善持頭尾教今習拜今<lb/>
輙已能又能行與皷節相應謹以奉獻梁張士簡舞馬<lb/>
<pb n="KR3k0049_WYG_055-13a"/>
賦懷夏后之九代想陳王之紫騂<lb/>
驚帆曹真有駃馬名為驚帆言其馳驟如烈風之舉帆<lb/>
疾也<lb/>
赭白慕容瘣有駿馬赭白有奇相逸力石虎之伐棘城<lb/>
也皝將出避難欲乘之馬悲鳴踶齧人莫能近皝曰此<lb/>
馬見異先朝孤常仗之濟今不欲出避者蓋先君之㫖<lb/>
也乃止虎尋退皝益奇之至是四十九歲而駿逸不虧<lb/>
常比之鮑氏騘命鑄銅以圖其象親為銘賛鐫勒其傍<lb/>
<pb n="KR3k0049_WYG_055-13b"/>
置薊城門掖是月象成而馬死<hi>載記</hi>
天驥驍騎將軍吕光封西域王上䟽曰唯龜兹㨿三十<lb/>
六國之中制被王侯之命入其國見天驥龍驤腰䮍丹<lb/>
髦萬計盈廐雖伯益更生衛賜復出不能辨也<hi>崔鴻十國春秋</hi>
揚武續晉安帝記曰司馬休之奔廣固慕容超欲害之<lb/>
休之不知常所乘騅馬于床前養餌忽連鳴不食注目<lb/>
視鞍体之試被之即不動也還床坐馬又驚跳如此者<lb/>
數四因試騎視裁出門外便奔而馳之走行千里顧望<lb/>
<pb n="KR3k0049_WYG_055-14a"/>
所住已有収兵至矣乗馬南奔殆而獲免後還荆州加<lb/>
騅馬楊氏之號<hi>渚宫舊事同</hi>
黧眉騧姚襄為秦將黄眉所敗襄所乘馬曰黧眉騧日<lb/>
行千里是戰也而馬倒秦兵擒而斬之<hi>通鑑晉穆帝紀</hi>
白口騮老宿諺言赫連之世有駿馬名曰白口騮<hi>水經注三</hi>
朱龍冉閔所乘赤馬曰朱龍日行千里燕騎圍之數周<lb/>
閔躍馬潰圍正東奔二十餘里馬無故而死為慕容恪<lb/>
所擒<hi>晉書載記</hi>
<pb n="KR3k0049_WYG_055-14b"/>
飛燕劉胡之叛走也袁顗至夜方知大怒罵曰今年為<lb/>
小子所誤呼取飛燕謂其衆曰我當自出追之因又遁<lb/>
走<hi>宋書</hi>齊世祖在東宫頗有不法荀伯玉宻啓之上大怒<lb/>
檢校東宫世祖還至方山日暮將泊豫章王于東府乘<lb/>
飛䴏東迎具述上怒之意<hi>南齊𫝊</hi>
追風後魏河間王元琛在秦州遣使向西城求名馬逺<lb/>
至波斯國得千里號曰追風赤驥次有有七百里者十<lb/>
餘匹皆有名字以銀為曹金為環鏁諸王服其豪富<hi>伽藍</hi>
<pb n="KR3k0049_WYG_055-15a"/>
<hi>記</hi>
白鶻後魏曹彰性倜儻偶逢駿馬愛之其主所惜也彰<lb/>
曰余有美妾可換惟君所選馬主因指一妓彰遂換之<lb/>
馬號曰白鶻后因獵跪獻於文帝<hi>獨異志</hi>唐開成初有鮑<lb/>
生者多蓄妓聲以夣蘭小倩自随外弟韋生有良馬數<lb/>
疋同<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>厯陽道山寺鮑置酒命伎韋見鮑有欲馬之意<lb/>
曰能以人換乎鮑遣四弦更衣而出韋以紫叱撥酬之<lb/>
俄有二客至曰可以妾換馬為題共賦其一曰香煖深<lb/>
<pb n="KR3k0049_WYG_055-15b"/>
閨未厭夭桃之色風清廣陌曽憐噴玉之聲其一曰香<lb/>
散緑騣意已忘於鬢髮汙流紅額愛無異於凝脂客自<lb/>
稱江淹謝莊也<hi>異聞録</hi>
龍驤赤楊玉夫殺蒼梧王太祖夜從承明門乘常所騎<lb/>
赤馬入殿内驚怖既知蒼梧王死咸稱萬歲及太祖踐<lb/>
阼號此馬為龍驤將軍世謂為龍驤赤<hi>南齊</hi>南都賦馬鹿<lb/>
超而龍驤吳都賦四騏龍驤<lb/>
駁龍儀同北齊髙緯御馬皆藉以氊罽被以金玉食物<lb/>
<pb n="KR3k0049_WYG_055-16a"/>
有十餘種號為駁龍儀同其將合牝牡則設青廬黼帳<lb/>
牢具過於諸王婚禮齊主常親視焉<hi>三國典畧</hi>
駿足魏大武真君中遣李敞詣比石神祠祭天配以考<lb/>
妣祝曰天子謹遣敞等用駿足一元大武敢昭告於皇<lb/>
天之靈<hi>魏書禮誌</hi>王元長法樂記云夙𨽻乖往途駿足獨歸<lb/>
路<hi>𢎞明集</hi>
騧騮魏昭成時國有良馬曰騧騮一夜忽失之求之不<lb/>
得後知為南部士人劉庫仁所盜養於窟室奚簟聞而<lb/>
<pb n="KR3k0049_WYG_055-16b"/>
馳往取馬庫仁以國甥恃寵慙而逆擊簞簞捽其髪落<lb/>
傷一乳<hi>符堅時事</hi>魏書奚斤𫝊<hi>簞斤之父也</hi>
上足梁武陵王紀在蜀甲器殷積馬八千疋上足者置<lb/>
之廐廐開寢殿以通之日落輙出步馬<hi>南史</hi>
玉獅子梁武帝有良馬名照殿玉獅子<hi>小説</hi>
赤龍駒南史天監四年禊飲華光殿其日河南國獻赤<lb/>
龍駒能拜伏善舞詔張率與到溉周興嗣為賦武帝以<lb/>
率及興嗣為工<hi>張裕𫝊</hi>梁書率賦序云臣聞天用莫如龍<lb/>
<pb n="KR3k0049_WYG_055-17a"/>
地用莫如馬故禮稱驪騵詩頌騮駱先景遺風之美世<lb/>
所得聞吐圖騰光之異有時而出大梁光有區夏廣運<lb/>
自中日入之所浮琛委贄風被之域越險効珍軨服鳥<lb/>
號之駿騊駼豢龍之名而河南又獻赤龍駒有竒貎絶<lb/>
足能拜舞<lb/>
騅子梁豫章王綜降魏后衆不得還耇甚衆湘州益陽<lb/>
人任煥常有騅馬乘之退去煥為抄所傷人馬俱弊煥<lb/>
於橋下歇抄復至煥脚痛不得上馬於是向馬泣曰騅<lb/>
<pb n="KR3k0049_WYG_055-17b"/>
子我於此死矣馬因跪其前脚乃得上馬遂免難<hi>南史</hi>
波斯騮西魏孝武將為齊太祖所殺孝武索所乘波斯<lb/>
騮馬命太宰南陽王躍之將舉其鞍馬蹶而死帝惡之<lb/>
日晏還宫至後門馬驚不前捶之鞭折湏臾遇鴆而崩<lb/>
<hi>三國典畧</hi>
紫騮梁武帝幸樂㳺苑羊侃預宴時少府奏新造兩刃<lb/>
矟成長二丈四尺圍一尺三寸帝因賜侃河南國紫騮<lb/>
令試之侃執矟上馬左右擊刺特盡其妙觀者登樹帝<lb/>
<pb n="KR3k0049_WYG_055-18a"/>
曰此樹必為侍中折矣俄而果折因號此矟為折樹矟<lb/>
<hi>南史</hi>
馬寳梁大清元年四月神馬出五月丁酉朔詔以馬寳<lb/>
示羣臣簡文為皇太子獻頌<hi>文苑英華</hi>
師子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>隋煬帝今李景營遼東戰具於北平賜御馬一<lb/>
疋名獅子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>比史隋書</hi>
騧騮隋文帝所乘騧騮馬脊有肉鞍<hi>北史王卲傳</hi>
師子騘隋文帝時大宛國獻千里馬騣曵地號曰師子<lb/>
<pb n="KR3k0049_WYG_055-18b"/>
驄上置之馬羣陸梁人莫能制郎將裴仁基曰臣能制<lb/>
之遂攘𬒮向前去十餘步踴身騰上一手撮耳一手摳<lb/>
目馬戰不敢動乃跨乘之朝發西京暮至東洛隋未不<lb/>
知所在唐文皇勅訪之同州刺史宇文士及得於朝邑<lb/>
市麯家挽磑騣尾焦秃皮肉穿穴及見之悲泣帝自出<lb/>
長樂坡馬到新豊向西鳴躍帝甚喜齒口並平銅以鍾<lb/>
乳仍生五駒皆千里足也後不知所在<hi>朝野僉載</hi>吉頊與武<lb/>
懿宗争趙州功太后不説它日頊奏事太后曰太宗有<lb/>
<pb n="KR3k0049_WYG_055-19a"/>
馬名師子驄肥逸無能調馭者朕為宫女侍側言于太<lb/>
宗曰妾能制之然須三物一鐡鞭二鐡撾三七首鐡鞭<lb/>
擊之不服則以撾撾其首又不服則以匕首斷其喉太<lb/>
宗壯朕之志今日卿豈足朕匕首耶頊頊惶懼流汗拜<lb/>
伏求生乃止<hi>通鑑</hi>
黄騘驃唐太宗破竇建徳乘馬名黄騘驃命樂工製黄<lb/>
騘疊曲<hi>樂志</hi>
十驥唐太宗時東骨利幹國産良馬首似槖它筋骼壯<lb/>
<pb n="KR3k0049_WYG_055-19b"/>
大日中馳數百里太宗時來其大酋候斤因使者獻之<lb/>
帝取其異者號十驥皆為羙名曰騰霜白曰皎雪騘曰<lb/>
凝露騘曰懸光騘曰決波騟曰飛霞驃曰發電赤曰流<lb/>
金<graphic n="KR1719" url="https://raw.githubusercontent.com/kanripo/KR-Gaiji/master/images/KR1719.png" mimeType="image/png"/>曰翔麟紫曰奔虹赤厚禮其使<hi>囘紇𫝊</hi>騰霜㑹要作<lb/>
騰雲凝露作凝霜酉陽雜爼云決波騟走厯門三限不<lb/>
躓上尤惜之<lb/>
照陵六馬太宗六馬其一曰拳毛騧黄馬黒啄平劉黒<lb/>
闥時所乘賛日月精按轡天駟横行弧矢載戢氛埃廓<lb/>
<pb n="KR3k0049_WYG_055-20a"/>
清其二曰什伐赤純赤色平世克建德時乘賛曰瀍澗<lb/>
未静斧鉞伸威朱汗騁足青旌凱歸其三曰白蹄烏純<lb/>
黒色四蹄俱白平薛仁杲時所乘賛曰倚天長劍追風<lb/>
駿足聳轡平隴囘鞍定蜀其四曰特勒驃黄白色啄㣲<lb/>
黒色平宋金剛時所乘賛曰應䇿騰空承聲半漢入險<lb/>
摧敵家危濟難其五曰颯露紫紫鷰騮平東都時所乘<lb/>
賛曰紫鷰超躍骨騰神駿氣讋三川威淩八陣其六曰<lb/>
寺驅蒼曰雜色平竇建徳時所乘賛曰足輕雪影神發<lb/>
<pb n="KR3k0049_WYG_055-20b"/>
天機䇿兹飛練定我戎衣潼闗之役備體流汗<hi>金石録</hi>
忽雷駁秦叔寳所乘馬號忽雷駁常飲以酒每於月明<lb/>
中試能竪越三領黒氊及胡公卒嘶鳴不食而死<hi>酉陽雜爼</hi>
大宛六馬天寳中大宛國進汗血馬六疋一曰紅叱撥<lb/>
二曰紫叱撥三曰青叱撥四曰黄叱撥五曰丁香叱撥<lb/>
六曰桃花叱撥上乃製名一曰紅玉輦二曰紫玉輦三<lb/>
曰平山輦四曰陵雲輦五曰飛香輦六曰百花輦復命<lb/>
圖於瑶光殿乃改為觀驥殿<hi>秦再思紀異録</hi>宋玉明圖叱撥有<lb/>
<pb n="KR3k0049_WYG_055-21a"/>
八曰紅耳叱撥鴛鴦叱撥桃花叱撥丁香叱撥青叱撥<lb/>
騮叱撥榆叱撥紫騮叱撥稍異<lb/>
望雲騅𤣥宗幸蜀天廐八馬其七盡斃于棧道惟一雲<lb/>
騅存焉後徳宗幸梁亦充御焉<hi>𫝊載</hi>徳宗幸梁御馬號望<lb/>
雲騅駕還飼以一品料暇日牽而視之至必長鳴四顧<lb/>
若感恩狀后老死飛龍廐中貴戚盡為圖<hi>國史補</hi>徳宗以<lb/>
八馬幸蜀七馬道斃惟望雲騅來往不頓貞元中道死<lb/>
天廐元禎作歌以記之云登山縱似望雲騅平地須饒<lb/>
<pb n="KR3k0049_WYG_055-21b"/>
紅叱撥<hi>元長慶集</hi>
龍子開元二十九年三月滑州刺史李邕獻馬一匹肉<lb/>
髪麟臆嘶不類馬聲日行三百里邕任淄青日遇一翁<lb/>
云聖主將得龍馬以應太平遂於青州馬㑹恩家獲而<lb/>
獻之初㑹恩有牝馬嘗浴於淄水遂有胎産而因以龍<lb/>
子呼之<lb/>
龍駒天寳中隴右節度皇甫惟明奏龍支縣人庫狄孝<lb/>
義有馬生龍駒經九旬有九日身有鱗而不生毛臣就<lb/>
<pb n="KR3k0049_WYG_055-22a"/>
檢視時有慶雲五色遥覆馬上久而不散請付史官<hi>唐書</hi>
照夜白上所乘馬有玉花驄照夜白<hi>明皇雜録</hi>照夜白封太<lb/>
山囘令陳門圖之<hi>開元記</hi>杜詩曾貎先帝照夜白龍池十<lb/>
日飛霹靂<lb/>
玉面<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曹覇人馬圖紅衣美髯奚官牽玉面騂録衣閹<lb/>
官牽照夜白<hi>盡鍳</hi>
燕友驕韓幹八馬圖二奚官引連錢騘燕友驕<hi>上</hi>
卷毛獅子九馬圖曹將軍覇所繪杜甫作詩拳毛獅子<lb/>
<pb n="KR3k0049_WYG_055-22b"/>
二駿在焉賛曰姚宋廟堂李郭治兵帝下毛龍以馭羣<lb/>
英<lb/>
三花開元天寳間承平日久尚世輕微多愛三花餙馬<lb/>
郭若虚家藏貴戚閲馬圖中有三花馬蘇大參家有韓<lb/>
幹畫三花御馬晏元獻家藏一盡虢國出行圖亦有三<lb/>
花馬三花者剪鬃為之瓣白樂天詩云舞衣裁四葉馬<lb/>
鬛剪二花是也唐六典云外牧嵗進良馬印以三花飛<lb/>
鳯之字或云取隋丹元子步天歌五個吐花王良星杜<lb/>
<pb n="KR3k0049_WYG_055-23a"/>
詩五花散作雲滿身個個五花紋李詩五花馬千金裘又<lb/>
開元内廐有飛黄照夜浮雲五花之乘<hi>名畫要録</hi>
玉腕騮荆南節度使衛伯玉有馬名玉腕騮杜子美詩<lb/>
聞説荆南馬尚書玉腕騮<lb/>
千里馬肅宗時有告保定太守反者令李泌乘千里馬<lb/>
往案之千里馬寧逺所獻髪拳紫色狀如八駿乗者必<lb/>
衣裘冐絮似胡兒抱持早發扶風初馳三十里則皆旁<lb/>
側跳三十里外乃墜然而去唯聞耳傍風聲飛前蹄之<lb/>
<pb n="KR3k0049_WYG_055-23b"/>
土過耳辰時逹保定申時歸奏事<hi>續博物志</hi>
九花虬代宗命御馬九花虬并紫玉鞭轡以賜郭子儀<lb/>
儀國譲乆之上曰此馬髙大稱卿儀質不必讓也子儀<lb/>
身長六尺八寸九花虬即范陽節度使李徳山所貢也<lb/>
額髙九寸毛拳如鱗頭頸鬃鬛真虬龍也每一嘶則羣<lb/>
馬聳耳以身被九花文號九花虬上往日東幸觀獵於<lb/>
田不覺日暮忽顧謂侍臣曰行宫去此幾里奏曰四十<lb/>
里上令速鞭恐閡夜而九花虬綏然如三五里而已侍<lb/>
<pb n="KR3k0049_WYG_055-24a"/>
從奔驟無有及者為超光趨影之儔也<hi>杜陽編</hi>杜詩近時<lb/>
郭家獅子注即九虬也<lb/>
二絶德宗有二馬一號神智騘一號如意騮皆耳中有<lb/>
毛引之可長一尺而進退緩急皆如上意故以是名之<lb/>
一日花木方春欲幸諸苑内廐控馬侍者乃進瑞鞭上<lb/>
指二駿語近臣曰昔朕西幸有二駿謂之二絶今獲此<lb/>
鞭可謂三絶矣遂命酒飲之左右張翼而去因吟曰鴛<lb/>
鴦赭白齒新齊晚日花間落碧蹄玉勒乍迴初噴沬金<lb/>
<pb n="KR3k0049_WYG_055-24b"/>
鞭欲下不成嘶<hi>中書舍人韓翊詩也杜陽編</hi>
津梁種初大將李萬江春本退渾部李抱玉送囘紇道<lb/>
太原舉帳從至潞州牧津梁寺地美水草馬如鴨而徤<lb/>
世所謂津梁種者嵗入馬價數百萬<hi>唐書劉悟傳</hi>
大烏髙駢有所愛馬死圉人懼得罪求救于吕用之用<lb/>
之乃入見駢曰隋將陳果仁用之有事命之淮海果仁<lb/>
訴以無馬令公大烏且望一借頃刻廐吏報云大烏忽<lb/>
汗發駢徐應之曰吾已借陳司徒矣俄而告斃<hi>廣陵妖亂志</hi>
<pb n="KR3k0049_WYG_055-25a"/>
一丈烏朱温愛冦彦卿賜以所乗愛馬丈丈烏温圍鳯<lb/>
翔彦卿乘馬馳突陣前温曰真神將也<hi>五代史</hi>
自在將軍劉旻㨿太原與契丹約為父子契丹以黄騮<lb/>
馬為聘後與周世宗戰髙平敗獨乘黄騮以歸遂與黄<lb/>
騮治廐餙以金銀食以三品料號自在將軍<hi>五代史</hi>
碧雲霞宋太祖御廐一馬號碧雲霞馬口角有文如碧<lb/>
霞文于雙勒間圉人飼秣稍跛倚失恭則蹄齧吼噴怒<lb/>
不可解從征太原上下坂岡其平如砥下則伸前而屈<lb/>
<pb n="KR3k0049_WYG_055-25b"/>
後登髙則反之太宗甚愛上尊餘瀝時或令飲嘶鳴喜<lb/>
躍后聞晏駕悲顇骨立真宗遣從皇轝于熙陵數日遂<lb/>
斃詔以弊幃埋于桃花犬之傍<hi>玉壼清話</hi>
玉逍遥仁宗御馬名玉逍遥色白乘之如輿輦圉人云<lb/>
日燕王借乘即長鳴不行王怒還之速則以足欄之一<lb/>
日燕王借乘即長鳴不行王怒還之帝以配南城馬鋪<lb/>
久之復御其行如初帝升遐從𦵏至陵下悲鳴不食而<lb/>
死<hi>卲氏聞見録</hi>墨庄謾録云神廟朝御馬有曰玉逍遥者蓋<lb/>
<pb n="KR3k0049_WYG_055-26a"/>
赭白也嘗幸金明池歸乘之<lb/>
小烏神宗有馬名小烏曾以曹太后所送珠鞍於福寧<lb/>
殿親試之駕幸金明池囘遂乘此鞍<hi>孔氏談苑</hi>
肉騣志林云秦州進一馬騣如牛領埀胡側立顛倒毛<lb/>
生肉端蕃人云此肉騣馬也乃知杜鄧公騣馬行云肉<lb/>
騣碨礧連錢動<hi>百斛明珠</hi>
滿川花元祐庚午曾紆公卷至京師見黄魯直于酺池<lb/>
寺魯直曰異時李伯時貎天廐滿川花放筆而馬殂蓋<lb/>
<pb n="KR3k0049_WYG_055-26b"/>
神魂精魄皆為伯時筆端取去實古今異事當為數語<lb/>
記之<hi>周公謹雲煙過眼録</hi>元祐初禽鬼章青宜結百官皆賀時兩<lb/>
域貢馬首髙八尺龍顱而鳯<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>虎春而豹章出東華門<lb/>
入天駟監振鬛長鳴萬馬皆瘖父老縱觀以為未始見<lb/>
也蘇軾請於李公麟盡三馬之狀為賛曰八尺神龍超<lb/>
送若將西燕西瑶帝念民乃下招籋歸雲逝房妖<hi>玉海</hi>
錦膞騘元祐時于闐所貢鳯頭騘董氊進到錦膊騘天<lb/>
駟監㨂中秦馬好頭赤温溪所進照夜白李伯時盡為<lb/>
<pb n="KR3k0049_WYG_055-27a"/>
天馬圖<lb/>
黒大䖝畢再遇兖州將家也開禧中用兵累有功金人<lb/>
認其旗幟即避之始居於霅有戰馬號黒大䖝駿駔異<lb/>
常獨三翁能御之再遇既死其家以鐡絙覊之圉中適<lb/>
遇嶽司迎神聞金皷聲意謂赴敵於是長嘶奮迅斷絙<lb/>
而出其家慮傷人命徤卒十餘挽之而歸因好言戒之<lb/>
云將軍已死汝莫生事累我家馬聳耳以聽汪然出涕<lb/>
喑啞長鳴數聲而斃<hi>齊東野語</hi>
<pb n="KR3k0049_WYG_055-27b"/>
青獅子姚興嘗畜一馬名青獅子每親飼之若通其語<lb/>
言時取斗酒投大盆中與馬同飲曰吾與汝同力報國<lb/>
紹興辛巳之冬逆亮來冦尉子橋之戰大將王權先遁<lb/>
時興為統領以所部四百騎敵虜凡十餘戰權不救援<lb/>
部將戴臯亦玩視不救遂與馬同沒于陣朝廷憫之厚<lb/>
恤加謚立廟淮甸有題絶句者云赤心許國自平時見<lb/>
敵捐軀更不疑權忌臯庸皆遁走同時死難只青獅<hi>常居</hi>
<hi>安梅間詩話</hi>
<pb n="KR3k0049_WYG_055-28a"/>
鐡象張浚畏曲端異已欲殺之因王庶吳玠之而送恭<lb/>
州獄仍命其儲康随㸃焉端聞之呼天者數聲端有馬<lb/>
名鐡象日馳四百里是又呼鐡象可惜者者數聲及赴<lb/>
逮死獄中陜西士夫莫不惜之民亦恨恨有叛去者<hi>宋傳</hi>
赤駝西夏有豪酋號青面夜义有駿馬曰赤駝為李顯<lb/>
忠所擒<hi>宋名臣言行録</hi>
義騟九江成校王成者於淮上得病騟養之後亦惟成<lb/>
得乘也嘉定間成為峒冦李元礪所殺馬悲鳴屍側賦<lb/>
<pb n="KR3k0049_WYG_055-28b"/>
將異而取之為元礪弟所得馳騁良愜其意后乗之以<lb/>
犯永新柵我軍出迎騟識旗幟亟馳賊覺有異大呼勒<lb/>
挽不止擊以鐵槊胯為盡傷騟不復顧冐陣以入遂執<lb/>
不秼而死<hi>桯史</hi>
小將軍金主完顔亮常所御小騅號小將軍言其精壯<lb/>
也<hi>上</hi>
惺惺騮淳熈間宿松叛民汪革有三馬號惺惺騮小騘<lb/>
騍曰畨婆子駿甚<hi>上</hi>
<pb n="KR3k0049_WYG_055-29a"/>
騊駼爾雅曰騊駼馬字林云北狄良馬也一云野馬山<lb/>
海經云北海内有獸焉狀如馬名曰騊駼色青史記曰<lb/>
匈奴奇畜則騊駼瑞應圖云函隠之獸有明玉在位即<lb/>
至為時除災害淮南主術訓云湯武聖王也而不能與<lb/>
越人乘幹舟而浮江江湖尹賢相也也而不能與胡人<lb/>
騎騵而服騊駼<lb/>
秀騏我得民而治則焉有紫燕蘭池秀騏逢騩<hi>尸子</hi>
先景漢書揚雄河東賦云六先景之乘赭白馬賦蓋乘<lb/>
<pb n="KR3k0049_WYG_055-29b"/>
風之淑䫫實先景之洪𦙍張率舞馬賦先景遺風之實<lb/>
吐圖騰光之異<lb/>
伐<graphic n="KR2363" url="https://raw.githubusercontent.com/kanripo/KR-Gaiji/master/images/KR2363.png" mimeType="image/png"/>齊顔延年赭白馬賦云驥不稱力馬以龍名豈不<lb/>
以國上威容軍<graphic n="KR2363" url="https://raw.githubusercontent.com/kanripo/KR-Gaiji/master/images/KR2363.png" mimeType="image/png"/>趫迅而已庾中丞昭君辭曰聫雪隠<lb/>
天山崩風盪河澳朔障裂寒笳氷原嘶代<graphic n="KR2363" url="https://raw.githubusercontent.com/kanripo/KR-Gaiji/master/images/KR2363.png" mimeType="image/png"/>
                    <graphic n="KR2363" url="https://raw.githubusercontent.com/kanripo/KR-Gaiji/master/images/KR2363.png" mimeType="image/png"/>馬名<hi>文選</hi>
晨風黄鵠駿馬有晨風黄鵠皆取鳥名馬言走疾若飛<lb/>
也<hi>黄子</hi>
麒麟朝鮮有麒麟窟在平壌府浮碧樓下東明王養麒<lb/>
<pb n="KR3k0049_WYG_055-30a"/>
麟馬處也世𫝊王乗麒麟馬入窟從地中出朝天石升<lb/>
天至今石上有馬跡<hi>志</hi>
青海騘吐谷渾有青海周囘八九百里中有小山至冬<lb/>
放牝馬於其生生駒號龍種嘗得波斯馬放於海中因<lb/>
生騘駒日行千里故代稱青海騘馬<hi>舊唐</hi>
小步烏秅國出小步孟康曰種小能步逺也師古曰小<lb/>
細也細步言其能蹀足即今所謂百步千跡者也豈謂<lb/>
其小種乎<lb/>
<pb n="KR3k0049_WYG_055-30b"/>
神馬滇池中有神馬家馬交之則生駿駒日行五百里<lb/>
<hi>水經法</hi>
越睒駿越睒之西多薦草産善馬世稱越睒駿始生若<lb/>
羔歲中紐莎縻之飲以米瀋七年可御日馳數百里<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>𫝊</hi>
䮂□䮂□蕃大馬名<lb/>
害馬黄帝將見于具茨之山適遇牧馬牧馬童子黄帝<lb/>
曰請問為天下小童曰夫為天下者亦奚以異乎牧馬<lb/>
者哉亦但去其害馬者而已矣郭璞曰馬以過分為害<lb/>
<pb n="KR3k0049_WYG_055-31a"/>
<hi>莊子</hi>害馬已去世事都捐<hi>天台山賦</hi>王明廣云牧馬童兒先去<lb/>
亂羣之馬放牛竪子由寵護羣之牛<hi>𢎞明集</hi>
火徳致華子曰堯漢皆得馬者以皆火徳正斗南方乗<lb/>
德而至也<hi>英華馬寳頌</hi>
乗駁桓公乗馬虎望見而伏公問管仲對曰意者君乗<lb/>
駁馬而洀栢迎日而馳乎公曰然管仲曰此駁象駮駮<lb/>
食虎豹故虎疑焉<hi>管子</hi>晉平公出田見乳虎伏而不動平<lb/>
公顧謂師曠曰聞覇王之君出猛獸代而不敢起今者<lb/>
<pb n="KR3k0049_WYG_055-31b"/>
寡人出乳虎伏而不動此猛獸乎師曠對曰鵲食猬猬<lb/>
食鵕䴊鵕䴊食駮駮食虎夫駁之狀似駁馬今者吾君<lb/>
當驂駁馬以出乎平公曰然<hi>説苑</hi>
小駟秦伯伐晉三敗及韓晉惠公乘小駟鄭入也慶鄭<lb/>
曰古者大事必乘其産其水土而知其其人心安其教<lb/>
訓而服習其道今乘異産以從戎事及懼而變將與人<lb/>
易亂氣狡憤隂血周作張脉僨興外疆中乾進退不可<lb/>
周旋不能君必悔之弗聽壬戌戰於韓原晉戎馬還濘<lb/>
<pb n="KR3k0049_WYG_055-32a"/>
而止<hi>左僖十五</hi>
失驂秦穆公乘馬而車為敗右服<hi>御覧作左驂</hi>失而埜人取<lb/>
之見埜人方將食之於岐山之陽繆公歎曰食駿馬之<lb/>
肉而不還飲酒余恐其傷女<hi>性</hi>也於是徧飲而去處一<lb/>
年為韓原之戰晉人已環繆公之車矣晉梁由靡已叩<lb/>
繆公之左驂矣晉惠公之右路石奮投而擊繆公之甲<lb/>
中之者已六札矣埜人之嘗食馬肉於岐山之陽者三<lb/>
百有餘人畢力為繆公疾闘於車下遂大克晉反獲惠<lb/>
<pb n="KR3k0049_WYG_055-32b"/>
公以歸此詩之所謂曰君君子則正以行其德君賤人<lb/>
則寛以盡其力者也<hi>吕愛上</hi>
天機秦穆公謂伯樂曰子之年長矣子姓有可使相馬<lb/>
者乎伯樂對曰良馬者可以形容筯骨相也天下之馬<lb/>
者若㓕若没若亡若無若此者絶塵弭轍臣之子皆下<lb/>
才也可告以良馬不可告以天下之馬也臣有所與共<lb/>
擔纒薪菜者有九方臯此其於馬非臣之下也請見之<lb/>
穆公見之使之求馬三月而反報曰已得之矣在沙丘<lb/>
<pb n="KR3k0049_WYG_055-33a"/>
穆公曰何馬也對曰牝而黄使人往取之牡而驪穆公<lb/>
不説召伯樂而謂之曰敗矣子所使求馬者色物牝牡<lb/>
尚弗能知又何馬之能知也伯樂喟然太息曰一至於<lb/>
此乎是乃其所以千萬臣而無數者也若臯之所觀天<lb/>
機也得其精而忘其麤在其内而忘其外見其所見不<lb/>
見其所不見視其所視而遺其所不視若臯之相馬乃<lb/>
有貴乎馬者也馬至果天下之馬也<hi>列子淮南作九方堙</hi>汗明見<lb/>
春申君曰夫驥之齒至矣服鹽車上太行中坂遷迺負<lb/>
<pb n="KR3k0049_WYG_055-33b"/>
轅不能上伯樂遭之下車攀而哭之解紵衣而羃之於<lb/>
是俯而噴仰而鳴聲造於天欣伯樂之知己也<hi>戰國䇿</hi>昔<lb/>
騄驥倚輈于吳坂長鳴于伯樂知與不知也<hi>劉越石與盧諶書</hi>
真性馬蹄可以踐霜雪毛可以御風寒齕草飲水翹足<lb/>
而陸此馬之真性也雖有義臺路寢無所用之及至伯<lb/>
樂曰我善治馬燒之剔之刻之雒之連之以羈馽編之<lb/>
以早棧馬之死者十二三矣飢之渇之馳之驟之慗之<lb/>
齊之前有橛飾之患而後有鞭筴之威馬之死者已道<lb/>
<pb n="KR3k0049_WYG_055-34a"/>
半矣<hi>莊馬蹄</hi>伯樂姓孫名陽善馭馬石氏星經云伯樂天<lb/>
星名主與天馬孫陽善馭故以為名<hi>注</hi>
數得十利劒不若得歐治之巧得百走馬不若得伯樂<lb/>
之數<hi>淮南子</hi>得十良馬不若一伯樂得地千里里不若得<lb/>
一聖人<hi>吕覽</hi>夫視鍜錫而察青黄區冶不能以必劒水擊<lb/>
鵠雁陸斷駒馬則臧獲不疑鈍利發齒吻形容伯樂不<lb/>
能以必馬授車就駕而觀其末塗則臧獲不疑鴑良<hi>韓子</hi>
渇馬造父為齊王駙駕渇馬服馬効駕圃中渇馬見圃<lb/>
<pb n="KR3k0049_WYG_055-34b"/>
池去車走池駕敗曰王子於期為駙駕轡筴筴不用而<lb/>
擇欲馬擅芻水之利也然馬過於圃池池而駙馬敗者<lb/>
非芻水之利不足也德分於圃池也<hi>上</hi>
彘突王子於期為趙簡王取道争千里之表其始發也<lb/>
伏溝中王子於期齊轡筴而進之彘突出於溝中馬驚<lb/>
駕敗一曰造父御四馬馳驟周旋而恣欲於馬恣欲於<lb/>
馬者擅轡筴之制也然馬驚於彘而造父父不能禁制<lb/>
者非轡筴之嚴不足也威分於出彘也<hi>上</hi>
<pb n="KR3k0049_WYG_055-35a"/>
得術得土之治也其猶造父之御齊輯之于轡衘之際<lb/>
而急緩之于脣吻之和正度于匈臆之中而執節于掌<lb/>
握之間内得於心中外合於馬志是故進退履䋲而旋<lb/>
曲中規取道致逺而氣力有餘誠得其術也是故權勢<lb/>
者人主之車輿也大臣者人主之駟馬也體離車輿之<lb/>
安而手失駟馬之心而能不危者古今未有也是故御<lb/>
馬不調王良不足以取道君臣不和唐虞不能以為治<lb/>
也<hi>淮南</hi>
<pb n="KR3k0049_WYG_055-35b"/>
得道宋人有取道者其馬不進倒而投之鸂水又復取<lb/>
道其馬不進又倒而投之鸂水如此者三雖造父之所<lb/>
以威馬不過此矣不得造父之道而徒得其威無益於<lb/>
御人主之不肖者有似於此不得其道而徒多其威威<lb/>
愈多民愈不用<hi>吕覽</hi>
大豆造父始習於大豆蠭門始習於甘蝇御大豆射甘<lb/>
蝇而不徒人以為性者也不徒之所以致逺追急也所<lb/>
以除害禁暴也凡人亦必有所習其心然後能聽説<hi>上</hi>
<pb n="KR3k0049_WYG_055-36a"/>
求馬魯定公問於顔囘曰子亦䦨東野畢之善御乎對<lb/>
曰善則善矣雖然其馬將必佚足公色不悦謂左右曰<lb/>
君子固有誣人也後三日牧來訢之曰東野畢之馬佚<lb/>
兩驂曵兩服入于廐公聞之促駕召顔囘囘至公曰吾<lb/>
子奚以知之對曰以政知之昔者帝舜巧於使民造父<lb/>
巧於使馬舜不窮其民力造父不窮其馬力是以舜無<lb/>
佚民造父無佚馬今東野畢之御也升馬執轡衘體正<lb/>
矣步驟馳騁朝禮畢矣厯險致逺馬力盡矣然而猶乃<lb/>
<pb n="KR3k0049_WYG_055-36b"/>
求馬不已臣以此知之公曰善誠若吾子之言也願少<lb/>
進乎顔囘曰臣聞之鳥窮則啄獸窮則攫人窮則詐馬<lb/>
窮則佚自古及今未有窮其下而能無危者也公悦遂<lb/>
以告孔子孔子對曰夫其所以為顔囘者此之類也<hi>家語</hi>
　吕覽云東野稷以御見莊公顔闔入見<hi>云云</hi>事稍同<lb/>
　注顔闔去莊公十二世吕之誤也<lb/>
馬逸孔子行道而息馬逸食人之稼野人取其馬子貢<lb/>
往請説之畢辭野人不聽孔子曰夫以人之所不能聽<lb/>
<pb n="KR3k0049_WYG_055-37a"/>
説人譬以大牢享野人不聽韶樂飛鳥也乃使馬圉往<lb/>
説之至見野人曰子耕於東海至於西海吾吾得何不<lb/>
食子之禾其野人大説相謂曰説亦皆如此其辯也獨<lb/>
如嚮之人解馬而與之説如此其無方也而猶行外物<lb/>
豈可必哉<hi>淮吕</hi>
疋練儒書稱孔子與顔淵俱登魯東山望吳昌門謂淵<lb/>
曰爾何見曰一疋練前有生藍孔子曰噫此白馬盧芻<lb/>
也使人視之果然<hi>論衡見御覽</hi>顔淵與孔子俱上魯太山孔<lb/>
<pb n="KR3k0049_WYG_055-37b"/>
子東南望異閶門外有繫白馬引顔淵指以示之曰若<lb/>
見吳閶門乎顔淵曰見之孔子曰門外何有曰有如係<lb/>
練之狀孔子撫其目而止之因與俱下下而顔淵髪白<lb/>
齒落因以病死蓋精神不能若孔子強力自極精華竭<lb/>
盡故早夭死<hi>今本</hi>
庸馬顔淵所以命短暴孔子所以傷其年也若庸馬良<lb/>
馬相追至晩共列良馬宿所鳴食如故庸馬埀頭不復<lb/>
食何異顔淵與孔子優劣<hi>桓譚新論</hi>
<pb n="KR3k0049_WYG_055-38a"/>
案圖齊景公好馬命畫工圖而訪之殫百馬之價朞年<lb/>
而不得像過實也今使愛賢之君考古籍以求其人雖<lb/>
期百年不可得也<hi>符子</hi>
贖老田子方見老馬於通<hi>道</hi>喟然有志焉以問其御曰<lb/>
此何馬也其御曰此故公家畜也老罷而不為用出而<lb/>
鬻之田子方曰少而貪其力老而棄其身仁者弗為也<lb/>
束帛以贖之罷武聞之知所歸心矣<hi>淮人間韓外𫝊</hi>
天下馬徐無鬼因女啇見魏武侯曰吾相馬直者中繩<lb/>
<pb n="KR3k0049_WYG_055-38b"/>
曲者中駒方者中矩圓者中規是國馬也而未若天下<lb/>
馬也天下馬有成材若䘏若失若喪其一若是者超軼<lb/>
絶塵不知其所武侯大説而笑<hi>莊子</hi>
似鹿千金如耳説衛嗣君君悦而太息左右曰公何為<lb/>
不相也公曰夫馬似鹿者而題之千金然而有百金之<lb/>
馬而無一金之鹿者馬為人用而鹿不為人用也今如<lb/>
耳萬乘之相也外有大國之意其心不在衛雖辨智亦<lb/>
不為寡人用吾是以不相也<hi>韓子</hi>
<pb n="KR3k0049_WYG_055-39a"/>
馬食蘇代欲見齊王説淳于髠曰人有駿馬欲賣之見<lb/>
伯樂曰此三旦立於市人莫與言願子還而視之去而<lb/>
顧之臣請獻一朝之價伯樂如其言一旦而馬價十倍<lb/>
今臣欲以駿馬見於王莫臣先後足下有意為臣伯樂<lb/>
乎請獻白璧一雙黄金十鎰以為馬食淳于髠言於王<lb/>
而見之注馬食不欲斥言之<hi>春秋後語</hi>
相馬古之善相馬者寒風是相口齒麻朝相頰子女屬<lb/>
相目衛忌相<graphic n="KR2507" url="https://raw.githubusercontent.com/kanripo/KR-Gaiji/master/images/KR2507.png" mimeType="image/png"/>許鄙相□投伐褐相<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>脅管青相頭骨<lb/>
<pb n="KR3k0049_WYG_055-39b"/>
陳悲相股脚秦牙相前賛君相後凡此十人者皆天下<lb/>
之良工也其所以相馬者不同見馬之一徴也而知節<lb/>
之髙卑足之滑易材之堅脆能之長短非獨相馬然也<lb/>
人亦有徴<hi>吕觀表</hi>
塞翁失馬近塞上之人有善術馬無故亡而入胡人皆<lb/>
弔之其父曰此何詎不為福乎居數月其馬將胡駿馬<lb/>
而歸人皆賀之其父曰此何遽不能為禍乎家富馬良<lb/>
其子好騎墮而折其髀人皆弔之其父曰此何不遽為<lb/>
<pb n="KR3k0049_WYG_055-40a"/>
福乎居一年胡人大入塞丁壯者皆引弦而戰近塞之<lb/>
人死者十有此獨以跛之故父子相保幽通賦曰北叟<lb/>
頗識其倚服<hi>淮人問</hi>
泛駕武帝詔曰馬或踶奔而致千里士有負俗之累而<lb/>
立功名夫泛駕之馬跅弛之士亦在御之而已<hi>漢書</hi>
捕䑕驃騎難諸博士東方朔對曰干將莫耶天下之利<lb/>
劒也水斷鵠雁陸斷馬牛將以補<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>曽不如一錢之錐<lb/>
騏驥騄耳天下之良馬也將以捕䑕於深宫曽不如跛<lb/>
<pb n="KR3k0049_WYG_055-40b"/>
猫<hi>東方朔傳</hi>
馬夀衛后園有送𦵏時乘輿馬十疋𨽻卒養視善飲不<lb/>
能乘而馬六十歲乃死<hi>桓譚新論</hi>韓子治嘗以地地黄甘草<lb/>
哺五十歲老馬又生三駒又百三十歲乃死<hi>抱朴子</hi>德州<lb/>
刺史張訥之一白馬其色如練父雄為數州刺史常乘<lb/>
雄薨子敬之為考功郎中改夀州刺史又乘此馬敬之<lb/>
薨弟訥從給事中改徳州刺史入為國子祭酒出為常<lb/>
州刺史至今猶在計八十餘極肥徤驟脚不散<hi>朝野僉載</hi>
<pb n="KR3k0049_WYG_055-41a"/>
識馬語廣漢陽翁偉能聽鳥獸之音乘蹇馬之野而田<lb/>
間有放馬者相去數里鳴聲相聞翁偉謂其御曰彼放<lb/>
馬目𦕈其御曰何以知之曰罵此轅中馬曰蹇馬蹇馬<lb/>
亦罵之曰𦕈馬御者不信使往視之馬目竟眇<hi>論衡</hi>李南<lb/>
乗赤馬行道逢他人乗白者馬白馬先鳴而南赤馬鳴<lb/>
應之南謂從者曰彼馬言汝今當見一黄馬左目肓者<lb/>
是吾子可為告使駚行相及從者不信行二里所果逢<lb/>
黄馬而左目肓南之馬先鳴而肓馬應之問其主果向<lb/>
<pb n="KR3k0049_WYG_055-41b"/>
白馬子也<hi>抱朴子</hi>
大驪世祖㑹諸將問破賊所得物唯李忠獨無所掠世<lb/>
祖曰我欲特賜忠諸卿得無望乎即以所乘大驪馬及<lb/>
繡被衣物賜之<hi>本𫝊</hi>
欵叚馬援擊交阯謂官屬曰從弟少逰常哀吾多大志<lb/>
曰士生一世但取衣食足乘下澤車御欵叚馬為郡吏<lb/>
守墳墓鄉里稱善人斯可矣求益盈餘但自苦耳<hi>東觀漢記</hi>
兵甲之本夫行天莫如龍行地莫如馬馬者兵甲之本<lb/>
<pb n="KR3k0049_WYG_055-42a"/>
國之大用安寜則以别尊卑之序有變則以濟逺近之<lb/>
難<hi>援上銅馬式表</hi>
八百錢馬虞芝州命辟南陽從事太守張忠連姻王室<lb/>
罪名入重芝依法執按刺史畏勢召芝芝曰吾年徃志<lb/>
盡譬如八百錢馬死生同價且欲立效於明時耳遂投<lb/>
𫝊去<hi>長沙耆舊𫝊</hi>
随馬尋主孫堅討黄巾乗勝深入于西華失利被創堕<lb/>
馬卧草中軍衆分散不知堅所在堅所騎騘馬馳還營<lb/>
<pb n="KR3k0049_WYG_055-42b"/>
掊地呼鳴將士随馬向草中乃得堅扶還營<hi>吳書</hi>
伏櫪老驥伏櫪志在千里烈士暮年壯心不已<hi>曹操樂府</hi>杜<lb/>
摯與毌丘儉詩云騏驥馬不試婆婆槽櫪間壯士志未<lb/>
伸坎軻多辛酸<hi>文章叙録</hi>
一躍丈餘孫權征合肥敗馬上津橋橋南已徹丈餘無<lb/>
板谷吉利在馬後使權持鞍緩轡於後着鞭以助馬勢<lb/>
遂得超渡<hi>江表𫝊</hi>
惡香朱建平善相馬文帝將出取馬外入建平道遇之<lb/>
<pb n="KR3k0049_WYG_055-43a"/>
語曰此馬之相今日死矣帝將乗馬馬悪衣香驚齧帝<lb/>
膝帝怒殺之<hi>魏志</hi>
駑馬戀棧豆桓範出赴曹爽宣王謂蔣濟曰智囊往矣<lb/>
濟曰範則智矣駑馬戀棧豆爽必不能用也<hi>于寳晉紀</hi>
馬穴中盧縣西山中有一道漢時嘗有數百疋馬出其<lb/>
中今名馬穴人于此得馬頓宿遂名騎亭馬形皆小似<lb/>
巴滇馬三國時陸遜攻襄陽又值此穴中有數十疋馬<lb/>
出遜載還建業蜀使來有五部兵家湞池者識其馬色<lb/>
<pb n="KR3k0049_WYG_055-43b"/>
云是已亡父所乗對之流涕因名地道為白馬坑<hi>襄陽記</hi>
夷陵縣北三十里有石穴名曰馬穿常有白馬出穴食<lb/>
人逐之入穴潜行出漢中漢中人失馬亦常出此穴相<lb/>
去數千里<hi>水經二十四</hi>
泥馬章震號王子能以泥作馬日行千里<hi>葛洪神仙傳</hi>
解馬性王濟善解馬性嘗乘一馬著連錢障泥前有水<lb/>
終日不肯渡正云此必是惜障泥使人解去便徑渡<hi>世説</hi>
馬癖武子性愛馬亦甚別之故杜預道王武子有馬癖<lb/>
<pb n="KR3k0049_WYG_055-44a"/>
和長輿有錢癖武帝問杜預卿有何癖對曰臣有左𫝊<lb/>
癖<hi>語林</hi>
蟻封王湛字處冲居墓次兄子濟往省濟性好馬而所<lb/>
乘馬駿駃意甚愛之湛曰此小駚然力薄不堪苦近見<lb/>
督郵馬當勝此但養不至耳濟取督郵馬糓食十數日<lb/>
與湛試之湛未嘗乘馬卒然便馳騁步驟不異於濟而<lb/>
馬不相勝湛曰今直行車路何以别馬勝不唯當就蟻<lb/>
封耳於是就蟻封盤馬果倒踣<hi>鄧粲晉記</hi>
<pb n="KR3k0049_WYG_055-44b"/>
金埒王武子被責移第北邙下于符人多地貴濟好馬<lb/>
射買地作埒編錢匝地竟埒時人號曰金溝<hi>世説溝一作埒</hi>
巴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王戎頴脱不持儀形好乗巴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>馬雖為三司率爾<lb/>
私行巡省田園不從一人自以手巾挿腰<hi>竹林七賢論</hi>
赤蛇出鼻陳安為河間王顒給使甚壯徤常乘一馬駿<lb/>
快非常后馬死雙赤蛇出其鼻<hi>靈鬼志</hi>
河神請馬晉明帝時有獻馬者夣河神請之及至與帝<lb/>
夣同即投河以奉神始太傳禇褒亦好此馬帝云已與<lb/>
<pb n="KR3k0049_WYG_055-45a"/>
河神及禇公卒軍人見云乘此馬矣<hi>志怪</hi>
神駿支道林常養數匹馬或言道人畜馬不韻支曰貧<lb/>
道重其神駿<hi>世説</hi>支道菴在南峯古號支硎山今有白馬<lb/>
澗支飲馬處也菴傍石上有馬足四云是道林飛步馬<lb/>
跡也<hi>吳郡志</hi>
五色符堅時大宛獻天馬千里駒皆汗血朱鬛五色鳯<lb/>
<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>麟身命羣臣作止為詩而遣之示無欲也<hi>晉載記</hi>
埀鞚救主符堅為慕容冲所襲堅馳騧馬堕而落澗追<lb/>
<pb n="KR3k0049_WYG_055-45b"/>
兵機及計無由出馬即踟蹰臨澗埀鞚與堅堅不能及<lb/>
馬又跪授馬堅攀之得登岸而走盧江<hi>異苑</hi>
羊鬚太上四年兖州民王蒲率衆二千來降獻美女馬<lb/>
匹羊鬚去地九寸拜蒲長水校尉廪丘公<hi>崔鴻十六國春秋</hi>
知勝敗侯景所乘白馬毎戰將勝輙躑躅嘶鳴氣意後<lb/>
逸其有奔衂必低頭不前及石頭之役精神沮爽卧不<lb/>
肯動景使左右拜請或加箠䇿終不肯進<hi>南史</hi>
畏馬權㑹為國子博士或平末自府還第在路無故馬<lb/>
<pb n="KR3k0049_WYG_055-46a"/>
倒遂不得語因暴亡㑹生平畏馬位望既至不得不乘<lb/>
果以此終<lb/>
軍前取王世充兄子偽代王琬使于竇建徳軍中乗陏<lb/>
煬帝所御騘馬鎧甲甚鮮逈去軍前以誇衆太宗曰彼<lb/>
之所乘真良馬也尉遲敬德請往取之乃與髙甑生梁<lb/>
建方三驥直入賊軍擒琬引其馬以歸<hi>舊唐</hi>
執經尹神童毎説伯樂令其子執馬經畵様以求馬經<lb/>
年無有似者歸以告父更令求之出見大蝦蟆謂父曰<lb/>
<pb n="KR3k0049_WYG_055-46b"/>
得一馬畧與相同而不能具伯樂曰何也對曰其馬隆<lb/>
顱跌目脊郁縮但蹄不如累趋耳伯樂曰此馬好跳擲<lb/>
不堪御也子笑乃止<hi>朝野僉載</hi>
舞馬中宗時殿中奏蹀馬之戯宛轉中律遇作飲酒樂<lb/>
者以口啣盃卧而復起吐蕃大驚<hi>景龍文舘記</hi>𤣥宗嘗令教<lb/>
舞馬四馬匹分為左右目為某家寵某家嬌時塞外亦<lb/>
以善馬來貢者上俾教習無不曲盡其妙因命衣以文<lb/>
繡絡以金修餙其鬛間雜以珠玉其曲謂之傾盆<hi>一作杯</hi>
<pb n="KR3k0049_WYG_055-47a"/>
樂若歌其曲奮首鼓尾縱横應節又於三層板床馬乘<lb/>
而上旋轉如飛或命壯士舉一榻馬舞於榻上樂工数<lb/>
十人立于左右前後皆衣淡黄衫文玉帶必求少年而<lb/>
姿貎羙秀者每千秋節常命舞於勤政樓下其後上既<lb/>
幸蜀舞馬亦散在人間禄山嘗覩其舞而心愛之自是<lb/>
因取數十匹置於范陽其後轉為田承嗣所得而承嗣<lb/>
不知雜之戰馬置之外棧忽日日軍中大享士樂作馬<lb/>
舞不能自止厮養輩謂其為妖擁篲以擊之馬謂其舞<lb/>
<pb n="KR3k0049_WYG_055-47b"/>
不中節抑楊頓挫尚存故態厩吏劇以為怪白承嗣命<lb/>
箠之甚酷馬舞益整而鞭捶愈加竟斃於櫪下時人亦<lb/>
有知其舞馬者懼田暴逆而終不敢言<hi>明皇雜録</hi>
寧王相馬寧王方集賔客粥馬牙人麹神奴者詣呈二<lb/>
馬焉寧王即於中堂閲試座客視之不相上下寧王顧<lb/>
謂神奴曰其價幾何牙人先指曰此一千緍次指曰此<lb/>
五百緍寧王欣然如言付錢賔客莫測其價之懸殊即<lb/>
令鞭轡馳駈往復數囘笑謂座客曰辨其優劣否皆曰<lb/>
<pb n="KR3k0049_WYG_055-48a"/>
不知寧王乃顧千緍者曰此馬緩急百返蹄下不起纎<lb/>
埃復顧五百緍者曰此馬往來十過足下頗生塵埃以<lb/>
此等第其價之髙下焉坐客乃服<hi>集異記</hi>
㸔花馬長安俠少每到春時結朋聨黨各置矮馬餙以<lb/>
錦韀金<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>並轡於花樹下往來使僕從執酒血而随之<lb/>
遇好囿則駐馬而飲<hi>天寳遺亊</hi>
化龍桞宗元龍馬圖賛云明皇時靈昌郡得異馬於河<lb/>
其狀龍鱗虺尾拳環目肉鬛居帝閑二十年年遇禍亂<lb/>
<pb n="KR3k0049_WYG_055-48b"/>
帝西幸馬至咸陽西入渭水化為龍㳺泳去不知所終<lb/>
馬不勝載安禄山肥每乘驛入朝半道必易馬號大夫<lb/>
換馬臺不爾馬輙仆故馬必能負五石馳者乃勝載<hi>新唐</hi>
鬰屈蜀馬唐郎中張元一以唐波若矮短自為鬰屈蜀<lb/>
馬<hi>朝野僉載</hi>
大馬劉從諫鎮潞獻九尺馬武宗不納<hi>唐書</hi>㸃波斯古堅<lb/>
昆國也畜馬至壯大以善鬬者為頭馬<hi>囘約𫝊</hi>西域有馬<lb/>
髙丈餘人皆行于馬腹下往來無碍<hi>癸辛雜志</hi>
<pb n="KR3k0049_WYG_055-49a"/>
前生為馬劉三復以文章見知於李徳裕能記三生事<lb/>
云曽為馬馬常渇望驛而嘶傷其蹄則連心痛後三復<lb/>
乘馬磽确之地必為緩轡有石必去之其家不置門限<lb/>
慮傷馬啼也<hi>北夣𤨏言</hi>
人語路巖成都移渚宫所乘馬忽作人語且曰蘆荻花<lb/>
此花開後路無家不乆及禍<hi>上</hi>
報寃河東裴光逺為滑州渭南宰性甚貪殘尤好擊鞠<lb/>
雖九夏蒸欝亦不暫息畜一白馬俊徤能馳竟以暑月<lb/>
<pb n="KR3k0049_WYG_055-49b"/>
不勝其役而斃於廣塲之内又計殺里長王表而奪其<lb/>
子大順辛亥裴遘疾逾月時若為鬼物所重獨言曰王<lb/>
少來也少頃曰白馬來也仍自代表及馬語責之若求<lb/>
不免數日而卒<hi>三水小牘</hi>
不鳴徐台符仕晉為翰林學士中書舍人契丹之䧟中<lb/>
原也台符從虜帳北至於轅門及虜中内潰乃竄身南<lb/>
歸初台符所乘馬好嘶鳴及自虜中囘向常露於草中<lb/>
雖胡騎連羣經其左右而後符馬若椎其口然及行至<lb/>
<pb n="KR3k0049_WYG_055-50a"/>
漢地即嘶鳴如故時人以為積善之所感也<hi>周史</hi>
奔浪接主偽蜀渠陽隣山有富民王行思嘗養二馬甚<lb/>
愛之榮粟餘飼甚于他焉一日因乗往本郡遇夏潦暴<lb/>
漲舟子先渡馬面舟以迎王氏至中流風起船覆其馬<lb/>
自岸奔入駭浪接其主蒼茫之中遽免沉海<hi>儆戒録</hi>
縱馬息争江夣孫知天長縣民争馬二年不決馬係於<lb/>
官亭孫曰管仲以老馬識路王忳馬歸其故苐遂縱馬<lb/>
郊外馬乍什覊來果奔入主家訟遂息<hi>南唐</hi>
<pb n="KR3k0049_WYG_055-50b"/>
見跡識駿紐哩尼嚕古善識馬甞行郊野見數馬跡指<lb/>
其一曰此竒駿也以己馬易之果然<hi>遼史</hi>
二距興國中靈州貢馬各有二距其後靈州䧟於西戎<lb/>
宣和中燕山貢馬亦然而北方之祸遂作<hi>老學菴筆記</hi>
食肉大徳十年西域貢千里馬其馬食肉毎旦必以羊<lb/>
肉酥油沙糖胡椒和飯秣之趙孟頫于杭州館中見之<lb/>
<hi>霏雪録</hi>
龍駒貴州養龍坑泓渟<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>深靈物藏其下當春初夷大<lb/>
<pb n="KR3k0049_WYG_055-51a"/>
立栁也無按牝馬係之已而雲物晦冝有物蜿蜒與馬<lb/>
接必産龍駒元末偽夏明昇得一白馬首髙九尺長丈<lb/>
餘乗之如躡雲一塵弗驚後以獻之賜名飛越峯<hi>志</hi>
元馬㑹無縣有元馬日行千里行千里死於蜀今元馬<lb/>
冢是也縣有元馬祠家人牧山下或産駿駒元馬子也<lb/>
<hi>華陽國志</hi>
却走天下有道却走馬以糞天下無道戎馬生郊王弼<lb/>
曰天下有道脩于内而已故却走馬以糞田<hi>老子</hi>
<pb n="KR3k0049_WYG_055-51b"/>
月題夫馬陸居則食草飲水喜則交頸相靡怒則分背<lb/>
相踶知己者矣夫加之以衡扼齊之以月題題而馬知<lb/>
介倪闉扼鷙曼詭衘竊轡故馬之知而能至盜者伯樂<lb/>
之罪也<hi>莊子</hi>
衘轡驊騮騹驥纎離緑耳此皆古之良馬也然而前必<lb/>
有衘轡之制後有鞭䇿之威加之以造父之馭然後一<lb/>
日而致千里也<hi>荀性惡</hi>張敞弟武為梁相敞使吏問何以<lb/>
治梁武曰馭㸃馬者利其衘䇿<hi>敞𫝊</hi>
<pb n="KR3k0049_WYG_055-52a"/>
冊錣今有良馬不待冊錣而行駑馬雖冊錣之不能進<lb/>
為此不用冊錣而御則愚矣<hi>淮修務</hi>
聾蟲夫馬之為草駒之時跳躍揚<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>翹尾而走人不能<lb/>
制齕咋足以噆肌碎骨蹶<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>足以破盧䧟匈及至圉人<lb/>
擾之良御教之掩以衡扼連以轡衘則雖厯險塹弗敢<lb/>
辭也故其形之為馬馬不可化其可駕御教之所為也<lb/>
馬聾蟲也而可以通氣志猶待教而成又況人乎<hi>上</hi>狂<lb/>
馬不觸木猘犬不自投于河雖聾蟲而不自䧟又況人<lb/>
<pb n="KR3k0049_WYG_055-52b"/>
乎<hi>説林訓</hi>
銀杏葉元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>和李文饒𫐠夣詩云借騎銀杏葉横賜錦<lb/>
埀萄注云學士初入例借飛龍馬<hi>㑹昌品集</hi>
蘭筋馬生下堕地無毛行千里尿舉一脚行五百里蘭<lb/>
筋堅者千里馬色如團趐千里三軍莫逐但知所發不<lb/>
知所宿也一筋從𤣥中出謂之蘭筋𤣥中者目上䧟如<lb/>
井字<hi>相馬經</hi>夫騄驥埀耳於埛牧鴻雀戢翼於汗池䙝之<lb/>
者固以為園囿之凡鳥外廐之下乗也及其整蘭筋揮<lb/>
<pb n="KR3k0049_WYG_055-53a"/>
勁翮陵厲清浮顧盻千里豈可謂其借翰於晨風假足<lb/>
於六駁哉<lb/>
項領詩云駕彼四牡四牡項領抱朴子嘉遁篇曰空谷<lb/>
有項領之駿者孫陽之耻也太平遺冠世之才者賞真之<lb/>
責也朂學篇曰抱翼之鳯奮翮于清虚項領之駿騁跡<lb/>
于千里<lb/>
體名體名有輸䑕外鳬烏頭龍翅虎口豬槽飼馬石灰<lb/>
泥槽汗而繫門三亊落駒<hi>酉陽雜爼</hi>
<pb n="KR3k0049_WYG_055-53b"/>
紺馬轉輪王有紺馬之寳名婆羅訶色青體尾毛悦澤<lb/>
頭黒髮披有神通力騰空而行日初出時乗此馬寳周<lb/>
流大地還至本宫乃始進食<hi>起世經</hi>
犍陟瑞應經云佛生之日王家青衣復産一兒廐中白<lb/>
馬亦乳白駒奴字車匿馬曰犍陟王常使隨太子本起<lb/>
經云其駒毛色純白騣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貫珠名為蹇持奴曰闡持<lb/>
緑野馬囘鶻其地出玉犛牛緑野馬獨峯駝白貂䑕騊<lb/>
駼之革<hi>五代史</hi>
<pb n="KR3k0049_WYG_055-54a"/>
䕶蘭虜中議蘭馬五白馬也亦曰玉面𤓰州飼馬以薲<lb/>
草沙州以茨箕凉州以㪍突渾蜀以稗草以蘿蔔根飼<lb/>
馬馬肥安北飼馬以沙蓬根針<hi>酉陽雜爼</hi>
解人語大食國馬解人語<hi>上</hi>
撒豆騘唐鄭馴名器有馬曰撒豆騘<hi>唐異記</hi>
稱疋馬一疋俗説相馬及君子與人相疋或曰馬夜行<lb/>
目明照前四丈故曰一疋或曰度馬縱横適得一疋或<lb/>
説馬死賣得一疋帛或云春秋左氏説諸侯相贈乘馬<lb/>
<pb n="KR3k0049_WYG_055-54b"/>
束帛帛為疋與馬之相疋耳<hi>風俗説</hi>顔囘望吳門焉見一<lb/>
疋練孔子曰馬也然則馬之光景一疋長耳故後人號<lb/>
馬為一疋<hi>韓詩外𫝊</hi>
疲馬疲馬不能度䋲俗云馬羸不能度䋲索或云不能<lb/>
度種萊畦塍也謹按齊有渑水裁廣三四步言馬之疲<lb/>
乃不能度此水耳又曰蝦蟇一跳八尺再丈六從春至<lb/>
夏祼袒相逐無他所掉尾肅肅按蝦蟇無尾當言夏馬<lb/>
夏馬患蝇蚋掉尾擊之故肅肅也<hi>風俗通</hi>
<pb n="KR3k0049_WYG_055-55a"/>
馬鬼按九鼎記及青靈經言人物之死俱有鬼也馬鬼<lb/>
常以晦夜出行狀如災火<hi>抱朴子</hi>
赭丹凡達兵事急能致風雨突圍而走者蓋有赭丹隨<lb/>
身耳赭丹者馬腹中所産之物用之念咒即致風雨如<lb/>
狗寳牛黄之類<lb/>
䟃𧽼䩛馬䟃𧽼以騰擲迅象飛控以馳驅<lb/>
馬名諸葛頴子字漢撰馬名録二卷行於世<hi>隋書</hi>
　　牛<lb/>
<pb n="KR3k0049_WYG_055-55b"/>
大物物萬物也牛為大物天地之數起於牽牛<hi>説文</hi>東至<lb/>
牽牛牽牛者言陽氣牽引萬物出之也牛者冐也言地<lb/>
雖涷能冐而生也牛者耕植種萬物也<hi>史律書</hi>
服牛世本曰<graphic n="KR2465" url="https://raw.githubusercontent.com/kanripo/KR-Gaiji/master/images/KR2465.png" mimeType="image/png"/>作服牛<graphic n="KR2465" url="https://raw.githubusercontent.com/kanripo/KR-Gaiji/master/images/KR2465.png" mimeType="image/png"/>黄帝臣也又曰少昊時人始<lb/>
駕牛<lb/>
始作牛耕稷之孫曰叔均是始作牛耕注始用牛犁也<lb/>
<hi>山海經</hi>
童牛文王在鄗召太子發曰吾語汝童牛不服童馬不<lb/>
<pb n="KR3k0049_WYG_055-56a"/>
馳是謂大仁<hi>周書</hi>
六角天子飲於文山送六角牛<hi>述異記</hi>
牥角天子飲於文山有獻良馬駟牥牛二此牛能行沙<lb/>
中如槖馳<hi>穆天子𫝊</hi>
白角犬戎人觴天子于雷首之阿及獻良馬四疋天子<lb/>
使孔子牙受之爰有黒牛白角也<hi>穆天子傳</hi>
怒特武都故道有怒特祠祠上生梓樹焉秦文公使人<lb/>
伐之□有大風雨樹創随合經日不斷乃益發卒持斧<lb/>
<pb n="KR3k0049_WYG_055-56b"/>
者三四十人猶不斷士疲還息其一人傷足不能行卧<lb/>
樹下聞鬼語樹神曰勞乎攻戰其一人曰何足為勞又<lb/>
曰秦公必不休如之何荅曰秦公其如予何又曰秦若<lb/>
使人被髪以朱絲繞樹赭衣灰坌伐汝汝得不困耶神<lb/>
無言明日病人語聞公如其言伐樹斷中有一青牛出<lb/>
走入豐水中其後牛出豐水中使騎擊之不勝有騎墮<lb/>
地復上髮解牛畏之乃入水不敢出故秦自是置旄頭<lb/>
騎<hi>録異傳搜神記</hi>𤣥中記作始皇<lb/>
<pb n="KR3k0049_WYG_055-57a"/>
擊月寗戚欲干齊桓公窮困無以自進於是為啇旅將<lb/>
任車以至齊暮宿於郭門之外桓公郊迎客夜開門辟<lb/>
任車以至甚盛從者甚衆寗戚飯牛居車下望桓公而<lb/>
悲擊牛角疾歌桓公聞之撫其僕之手曰異哉之歌者<lb/>
非常人也命後車載之桓公及至從者以請桓公賜之<lb/>
衣冠將見之寗戚見説桓公以治境内明日復見説桓<lb/>
公以為天下桓公大説將任之羣臣争之曰客衛人也<lb/>
衛之去齊不逺君不若使人聞之而固賢者也用之未<lb/>
<pb n="KR3k0049_WYG_055-57b"/>
晚也桓公曰不然問之患其有小惡以人之小惡亡人<lb/>
之大美<hi>吕覧</hi>歌曰南山矸白石䃹生不逢堯與舜禪短布<lb/>
單衣裁至骭長夜𡨕𡨕何時旦<hi>琴操</hi>
飯牛秦穆公使價人載鹽徵諸賈人賈人買百里奚以<lb/>
五羖羊之皮使車將之秦穆公觀鹽見百里奚牛肥曰<lb/>
任重道逺以險而牛何以肥也對曰臣飲食以時使之<lb/>
不以暴有險先後之以身是以肥也穆公知其君子也<lb/>
以為上卿<hi>説苑</hi>昔百里奚賢秦穆公欲干之繆公好牛因<lb/>
<pb n="KR3k0049_WYG_055-58a"/>
賃官以養牛蹄上乘肉三寸公使禽息視牛息入言之<lb/>
公不信怒息復言之公又怒吏曰再怒其主罪當刖使<lb/>
守門公出禽息跪而請之曰夫養牛者願君勿忽也公<lb/>
乃問百里奚曰臣之長非養牛者也乃養民也公視牛<lb/>
察之則賢人也遂與同車而出謝禽息息曰所以不死<lb/>
者君未知客也今已知之矣乃觸門而死<hi>張温自理表</hi>
三犧介葛盧來朝聞牛鳴曰是生三犠皆用之矣其音<lb/>
云問之而信<hi>左僖二十九</hi>
<pb n="KR3k0049_WYG_055-58b"/>
犒師秦潜伐鄭及滑鄭啇人弦髙將市於周遇之以乗<lb/>
韋先牛十二犒師曰寡君聞吾子將師涉於弊邑敢搞<lb/>
從者且使遽告于鄭秦將孟明曰鄭有備矣滅滑而還<lb/>
<hi>㐮三十三</hi>
畜㹀徛頓魯之窮士聞陶朱公富往問術焉告之曰子<lb/>
欲速富當畜五㹀於是乃適西河大畜牛羊于徛氏之<lb/>
南十年之間其滋息不可計貲擬王公馳名天下以興<lb/>
富徛氏故曰徛頓<hi>孔叢子</hi>
<pb n="KR3k0049_WYG_055-59a"/>
黒牛白犢宋人有好行仁義者三世不懈家無故黒牛<lb/>
生白犢以問孔子孔子曰此吉祥也以薦上帝居一年<lb/>
其父無故而肓其牛又復生白犢其父又復令其子問<lb/>
孔子其子曰前問之而失明又何失乎父曰聖人之言<lb/>
先迕後合其事未究姑復問之其子又復問孔子孔子<lb/>
曰吉祥也復教以祭其子歸致命其父曰行孔子之言<lb/>
也居一年其子又無故而肓其後楚攻宋圍其城民易<lb/>
子而食之析骸而炊之丁壯者皆乗城而戰死者太半<lb/>
<pb n="KR3k0049_WYG_055-59b"/>
此人以父子有疾皆免及圍解而疾俱復<hi>列子</hi>
解牛庖丁為文惠君解牛曰臣之刀十九年矣所解數<lb/>
千牛矣而刀刃若新發於硎彼節者有間而刀刃者無<lb/>
厚以無厚入有間恢恢乎其於逰刃必有餘地矣<hi>莊</hi>屠<lb/>
牛坦朝解九牛而刀可以剃髮則刃逰於其間也<hi>管</hi>
拯溺受牛子路拯溺者其人拜之以牛子路受之孔子<lb/>
曰魯人必拯溺者矣<hi>吕察㣲</hi>
彈琴公明儀為牛彈清角之操伏食如故非牛不聞不<lb/>
<pb n="KR3k0049_WYG_055-60a"/>
合其耳矣轉為蚉䖟之聲孤犢之鳴即掉尾奮耳蹀躞<lb/>
而聽牟子<lb/>
大千石綏安縣北有連山昔越王建徳伐吳得牛其大<lb/>
千石以童男女三千人牽之既而入船俱墜于潭時之<lb/>
聞附船有騞然之聲往往有青牛與船俱見神靈之至<lb/>
<hi>南越志</hi>今名越王潭<lb/>
衣繡或聘于莊子莊子應其使曰子見夫犧牛乎衣以<lb/>
得乎<hi>莊漁父</hi>
<pb n="KR3k0049_WYG_055-60b"/>
四耳元封三年大秦獻花蹄牛髙六尺尾環繞角生四<lb/>
耳角端有肉蹄如蓮華<hi>洞冥記</hi>
花牛津元封中大秦獻告善走多力使輦銅石起望仙<lb/>
宫迹在石上皆如花形故陽関之外有花牛津<hi>上</hi>
書帛飯牛漢武拜少翁為文成將軍少翁為帛書以飯<lb/>
牛詳不知言曰此牛腹中有奇殺視得書書言甚怪天<lb/>
子識其手書問其人果是偽書於是誅文成隠之<hi>史記</hi>
金牛長沙西南有金牛嶺漢武時有一田父牽赤牛告<lb/>
<pb n="KR3k0049_WYG_055-61a"/>
漁人欲渡江漁人云船小豈勝得牛田父曰但相容不<lb/>
重君舡於是人牛俱上及半江牛糞於船田父曰以此<lb/>
相贈既渡漁人怒其汚船以橈撥糞弃水欲盡方覺是<lb/>
金訝其神異乃躡之但見人牛入嶺隨而掘之莫能及<lb/>
也今掘處猶存<hi>湘中記</hi>
耦犂武帝末年詔曰方今之務在于力農以趙過為搜<lb/>
粟都尉耦犂二牛三人民或苦少牛亡以趙澤故平都<lb/>
令光教過以人輓犂<hi>食貨志</hi>趙過創三犂之巧而闗右以<lb/>
<pb n="KR3k0049_WYG_055-61b"/>
足任延教九直之佃而黎庶殷飽<hi>抱朴子</hi>
糞銀漢建武二十一年有人騎白蹊牛入田田父訶詰<lb/>
之乃曰吾北海使將看天子登封遂乘牛上山田父尋<lb/>
至山惟見牛跡遺糞皆為銀明年世祖封禪<hi>酉陽雜爼</hi>
牛黄梁兾遣客齎書詣京并貨牛黄延篤篤殺之吳普<lb/>
本草牛黄味苦無毒牛出入呻者有之夜有光走角中<lb/>
牛死入膽中如鷄子黄神農本草曰療驚癎除邪逐鬼<lb/>
<hi>後漢</hi>
<pb n="KR3k0049_WYG_055-62a"/>
萬年木精萬嵗樹精為青牛漢桓帝出遊河上忽有一<lb/>
青牛從河中走踼帝人皆驚走太尉何公河時為殿中<lb/>
將軍有勇力走逆牛牛見公走還河公以手挽牛左足<lb/>
右手持斧斫牛頭而殺之此青牛者萬年之木精也<hi>𤣥中</hi>
<hi>記</hi>山有大松或千歲其精變為牛<hi>嵩髙記</hi>
觸墻成字大司農鄭𤣥牛角抵墻成八字<hi>佩觿</hi>
駢蹄魏文帝迎美人薛靈芸駕青色駢蹄之牛日行三<lb/>
百里此牛尸塗國所獻足如馬蹄也<hi>拾遺記</hi>
<pb n="KR3k0049_WYG_055-62b"/>
二千斤杜預奏事曰臣前在南聞魏興西北山有野牛<lb/>
野羊牛之大者二千斤羊之大者千數百斤試令求之<lb/>
各得一枝并頭角蹄案其形不與中國牛羊相似然亦<lb/>
是野獸中所希有<lb/>
瑩蹄何曽性華侈都官從事劉享嘗奏曽以銅鈎㪜紖<lb/>
車瑩牛蹄角後曽辟享為掾或勸勿應享謂至公之體<lb/>
不以私憾遂應辟<hi>晋書</hi>
千里茍晞為兖州鎮去京師五百里有貢晞珍異食者<lb/>
<pb n="KR3k0049_WYG_055-63a"/>
欲貽都邑親貴慮經信宿之聞不復鮮美募有牛能日<lb/>
行數百里者當厚賞之有人進一牛云此一日行千里<lb/>
晞乃命其丁車善馭之書䟽發遣旦發日中到京師取<lb/>
荅書還至一更始竟便達晞以其駿快筯骨必將有異<lb/>
遂殺而觀之亦無靈異唯見雙筋如小竹大自頭挾脊<lb/>
著肉褁故外不覺也<hi>祖台之志怪</hi>
八百里駮王君夫<hi>愷</hi>有牛名八百里駮嘗瑩其蹄角王<lb/>
武子語君夫我射不如卿今指卿牛以千萬對對之君<lb/>
<pb n="KR3k0049_WYG_055-63b"/>
夫既恃手快且謂駿物無有殺理便相然可令武子先<lb/>
射武子一起便破的郤㨿胡牀叱左右速探牛心來須<lb/>
㬰炙至一臠便去<hi>世説</hi>臣按相牛經云陰虹屬頸千里注<lb/>
曰隂虹者雙筋白尾屬頸寗戚所飯者者愷之之牛其<lb/>
亦有陰虹也<hi>注</hi>
偏轅石崇牛形狀氣力不勝王愷牛而王愷出遊極晚<lb/>
發争入落城崇牛數十步後迅若飛禽愷牛絶走不能<lb/>
及乃宻貨崇馭人問牛所以駛馭人云牛本不遲由將<lb/>
<pb n="KR3k0049_WYG_055-64a"/>
車人不及制之爾急時聽偏轅則駛矣愷從之遂争長<lb/>
石崇後聞殺告者<hi>世説</hi>
千斤犗特明帝問周伯仁真長何如人荅曰故是千斤<lb/>
犗特王公笑其言伯仁曰不如捲角㹀有盤辟之好<hi>世説</hi>
以戯王也<hi>犗界</hi>
景升桓公入洛過淮泗踐北境與諸僚屬登平乘樓眺<lb/>
矚中原慨然曰遂使神州陸沉百年丘墟王夷甫諸人<lb/>
不得不任其責袁虎率爾對曰運自有廢興豈必諸人<lb/>
<pb n="KR3k0049_WYG_055-64b"/>
之過桓公懔然作色顧謂四坐曰諸君頗聞劉景升不<lb/>
有大牛重千斤噉芻豆十倍於常牛負重致逺曽不若<lb/>
一羸牸魏武入荆州烹以饗以卒于時莫不稱快以以<lb/>
況袁四坐既駭亦失色<hi>世説</hi>
拜乞命桓冲鎮江陵正㑹當烹牛牛忽熟視帳下督都<lb/>
目中涙下都督呪之曰汝若向我跪者當啟活也牛應<lb/>
聲而拜衆皆異之督都復謂曰汝若須活遍拜衆人牛<lb/>
涕隕如雨遂遍拜值沖醉不得啟遂殺牛沖聞大怒都<lb/>
<pb n="KR3k0049_WYG_055-65a"/>
督痛加鞭罰<hi>渚宫故事</hi>
義牛元嘉中益州刺史吉翰遷為南徐州先於蜀中載<lb/>
一青牛下常自乘恒於目前養視翰搆疾多日牛亦不<lb/>
肯食及亡牛流涕滂沱吉氏䘮未還都先遣驅牛向宅<lb/>
牛不肯行人知其異即待䘮既下船便隨去<hi>函明録</hi>
駕牸魏道武謂尚書崔𤣥伯曰蠕蠕之人昔來號為頑<lb/>
嚚每來抄掠駕㹀牛奔遁驅犍牛隨之㹀牛伏不能前<lb/>
異部人有教其以犍牛易之者蠕蠕曰其母尚不能行<lb/>
<pb n="KR3k0049_WYG_055-65b"/>
而況其子終於不易遂為敵所虜<lb/>
角客一石元魏桓帝馬不能勝常乘安車駕大牛角客<lb/>
一石<hi>魏書</hi>
白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛齊明帝賜蕭胄以所常乘白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛<lb/>
青烏白鼻陳顯達家既豪富諸子與王敬則諸兒並精<lb/>
車牛麗服餙當世快牛稱陳世子青王三即烏吕文顯<lb/>
折角江瞿曇白鼻而皆集陳舍<hi>南齊書</hi>
手殺齊有一奉朝請家甚衆侈非手殺牛噉之不美年<lb/>
<pb n="KR3k0049_WYG_055-66a"/>
三十許病篤大見牛來舉體如被刀刺呌呼而終<hi>顔氏家訓</hi>
殺報梁孝元在江州時有人為望蔡縣令經劉敬躬亂<lb/>
縣廨被焚寄寺而住民將牛酒作禮縣令以牛繫利柱<lb/>
屏除形像鋪設床坐於堂上接賔未殺之頃牛解徑來<lb/>
至階而拜縣令大笑命左右宰之飲噉醉飽便卧簷下<lb/>
稍醒而覺體痒爬搔隠疹因爾成癩十許年死<hi>上</hi>
額上萬字唐鳯閣侍郎李元素進瑞<hi>一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>牛一頭額上<lb/>
有萬字賜馬一匹李矯代為謝表云萬為盈數化成于<lb/>
<pb n="KR3k0049_WYG_055-66b"/>
大武之元<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者粹文煥炳於純離之畜<hi>英華</hi>
金犢子龎帝師養一牸牛一赤犢子前後生五犢得絹<lb/>
一百疋及翻轉至萬時號金犢子<hi>朝野僉載</hi>
飽乳犢唐豫章令賀若瑾眼皮急項轅麄張鷟號為飽<lb/>
乳犢子<hi>上</hi>
獨肝北人牛疲者多以蛇灌鼻口則為獨肝水牛有獨<lb/>
肝者殺人逆賊李希烈食之而死<hi>酉陽雜爼</hi>
好食爊牛頭有士人平生好食爊牛頭一日忽夣其物<lb/>
<pb n="KR3k0049_WYG_055-67a"/>
故<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>至地府酆都獄有牛首阿旁其人亦無畏憚仍以<lb/>
手撫阿旁言云只這頭子大堪爊阿旁笑而放迴<hi>𫝊載</hi>
桃林處士寗茵假大僚莊南山下月夜有叩闗稱桃林<lb/>
班特處士相訪繼而南山班寅將軍來謁茵為置酒及<lb/>
明視門外惟牛蹄虎跡而已<hi>傳奇</hi>
黒牡丹唐末劉訓者京師富人梁氏開國嘗假貸以給<lb/>
軍京師春遊以觀牡丹為勝賞訓邀客賞花乃繫水牛<lb/>
數百在前指曰此劉氏黒牡丹也<lb/>
<pb n="KR3k0049_WYG_055-67b"/>
郎椒丁櫟夫畜生賤也然有尤善者皆見記識故馬稱<lb/>
驊駵驥騄牛譽郭椒丁櫟<hi>桓譚新論</hi>
雙峙摯雉兎則鸞鳯不及鷹鷂引耕犁則龍鱗不逮雙<lb/>
特<hi>抱朴子</hi>
氂牛夫氂牛其大如垂天之雲此能為大矣而不能執<lb/>
䑕<hi>莊子</hi>犛牛出西域尾長而勁中國以為纓人或射之乃<lb/>
自斷其尾<lb/>
騎牛㻴州不産驢馬人多騎黄牛亦餙以鞍韉加之衘<lb/>
<pb n="KR3k0049_WYG_055-68a"/>
勒可騎者皆自小習其步驟亦甚穏快者<hi>嶺表録異</hi>
合浦合浦牛如槖駝案頂上有特骨大如覆斗足徤疾<lb/>
其行一日常數百里<hi>異物志</hi>引牧牛項上惟肉大如斗出<lb/>
徐門餘同<hi>初學記</hi>
麒牛麒牛似鹿又似羊肉美皮温常處滇濵也<hi>郭義恭廣記</hi>
周留周留者其實水牛蒼毛豕身角若擔矛衛䕶其犢<lb/>
與虎為讐<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>林異物志</hi>周留牛毛青大腹鋭頭青尾其狀似<lb/>
猪<hi>上</hi>
<pb n="KR3k0049_WYG_055-68b"/>
䕫牛岷山多䕫牛<hi>山海經</hi>注曰今蜀山中有大牛重數千<lb/>
斤名為䕫牛晉太興元年此牛出上庸郡人弩射殺得<lb/>
三十八擔肉即爾雅所謂犩<lb/>
竹牛臨洮之境有山民曰仲小小衆號仲野牛平生以<lb/>
採獵為務臨洮以西至于疊岩潘岷之境數郡良田自<lb/>
禄山以來䧟為荒徼其間多産竹牛<hi>一名野牛</hi>其色紙黒其<lb/>
巨一敵六七駱駝肉重千萬斤者其角二壯夫可勝其<lb/>
一每飲齕之處則拱木藂竹踐之成塵獵人先縱犬逐<lb/>
<pb n="KR3k0049_WYG_055-69a"/>
之俟其奔迸則毒其矢伺便射之洎中鏃則躡其蹤緩<lb/>
逐之矢毒發處即斃踣之如山積肉如阜<hi>一牛至于肉數千斤新鮮</hi>
<hi>者甚美縷如紅絲線</hi>乾寧中小小之獵遇羣牛於石塜山嗾犬逐<lb/>
之其牛驚擾奔一深谷谷盡南抵一懸崖犬逐既急牛<lb/>
相排<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>居其首者失脚墮崖居次者不知其偶墮累累<lb/>
接跡而進三十六頭皆斃于崖下積肉不知紀極秦成<lb/>
階三州士民荷擔之不盡<hi>玉堂閑話</hi>
角乘梧州出獨峯牛土人乘騎如馬謂之角乘<hi>海録椊事</hi>
<pb n="KR3k0049_WYG_055-69b"/>
特亮郡國志竇州特亮縣昔有白牛夜出光影照於人<lb/>
見牛光號為特亮<lb/>
古㫋北人之先索國有泥師都二妻生四子一子化為<lb/>
鴻遂委三子謂曰尔可從古㫋古㫋牛也三子因隨牛<lb/>
牛所糞悉成肉駱<hi>酉陽雜爼</hi>
夀天竺波羅柰國有稍割牛黒色角細長可四尺許十<lb/>
日一割或不至十日一割便困病或致死人服其血皆<lb/>
老夀國人皆夀五百歲牛夀一等于人<hi>什法盛歴國𫝊</hi>
<pb n="KR3k0049_WYG_055-70a"/>
東夷占骨東夷之人以牛骨占事呈示吉凶無往不中<lb/>
牛非含智之物骨若有此之效<hi>楊方五經釣沉</hi>
布哈元呼牛為布哈世祖賜楊漢英名以賽音布哈<lb/>
謂以華言賽音好也布哈牛也<hi>世史正綱</hi>
割肉復生大月支及西胡有牛名日及牛以今日割取<lb/>
其肉三四斤明日其肉已復瘡亦愈漢人入此國以牛<lb/>
示之以為珍異漢人曰吾國有䖝大小如指名為蚕食<lb/>
桑葉為人吐絲外國人不復信有蚕也<hi>𤣥中記一</hi>越嶲國有<lb/>
<pb n="KR3k0049_WYG_055-70b"/>
牛稍割取肉經日必復生<hi>慱物志</hi>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛九真有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛形如牛而大頭白身黒角長二丈堪<lb/>
為酒器<hi>寰宇記</hi>
角載二十斛扶桑國有牛角甚長以角載物至勝二十<lb/>
斛<hi>南史</hi>
駛牛日南多駚牛日行數百里<hi>異物志</hi>
浄𣑽西國土俗以牛能耕地出生萬物故以牛糞為净<lb/>
𣑽王帝釋及牛並立神廟以祠之佛隨俗情故同為净<lb/>
<pb n="KR3k0049_WYG_055-71a"/>
<hi>耶舍法師𫝊</hi>
石牛石牛和城西石虎當衰石牛夜鳴聲聞三十里事<lb/>
奏虎虎使人打失牛耳及尾以鉄丁釘四脚今具存<hi>楊龍</hi>
<hi>洲洛陽記</hi>
　　駱駞<lb/>
陽光號山陽光之山獸多橐駞善行流沙中日三百里<lb/>
負千斤<hi>山海經</hi>
兩峯駝背有兩峯如鞍其足三節色蒼褐凢欲脊載輙<lb/>
<pb n="KR3k0049_WYG_055-71b"/>
先屈足受之所載未盡量終不起古語謂之槖佗<hi>爾雅翼</hi>
泉渠槖駞之本出泉渠<hi>淮南萬畢術</hi>
獻橐駝南單于上書獻橐駝單于歲祭三龍祠走馬闘<lb/>
槖駝以為樂事<hi>東觀漢記</hi>
取水供贍髙祖不飲洛水常以千里足明駝更互囘恒<lb/>
州取水以供贍焉<hi>後魏書</hi>
明馳明皇時父趾貢龍腦香禁中呼為瑞龍腦上賜貢<lb/>
妃十枚妃私發明駝使持三枚遺禄山明駝使復下有<lb/>
<pb n="KR3k0049_WYG_055-72a"/>
毛夜能明日馳三百里<hi>楊妃外傳</hi>駝性羞木蘭篇明駝千里<lb/>
脚多誤作鳴字駝臥腹不帖地屈足漏明則行千里<hi>酉陽</hi>
<hi>雜爼</hi>耕餘博覽云明駝使眼下有毛夜明見物日行三百<lb/>
餘里亦異人也誤<lb/>
述宻國迷國正平元年遣使獻一峯黒橐駝<hi>北史八十五</hi>
取經磁州山中有竹林寺五百羅漢所居隠而不見按<lb/>
齊志云天寳末嘗使人往此等取經凾使者辭以不知<lb/>
文宣曰卿取我駱駝乘之則自至矣使者入山東見一<lb/>
<pb n="KR3k0049_WYG_055-72b"/>
寺之門有數僧相謂曰髙洋駱駝來也問使者曰尔天<lb/>
子使汝來何求曰帝命于寺東廊從北第一房取經凾<lb/>
及尺八黄帕等僧共取與之後不復見<hi>胡礪鼔山常樂寺碑</hi>
駝負凾養魚虞孝仁性奢華伐遼之役以駱駝負凾盛<lb/>
水養魚以自給宋孫承祐從太宗伐以駱駝駝負大函<lb/>
貯水養魚自給<lb/>
吉駱駝天官侍郎吉頊長大昻頭行視郎中張元一目<lb/>
貯弱栁吉駱駝<lb/>
<pb n="KR3k0049_WYG_055-73a"/>
白駱駝哥舒翰甞鎮于青海路既遥逺遣使甞乗白駱<lb/>
駝以奏事白駝日行五百里<hi>明皇雜録</hi>
廬山精乾符中劉秉仁為江州刺史自京將駱駝至郡<lb/>
擊射至斃乃以狀白州曰獲廬山精劉公訝其事既至<lb/>
愀然曰此吾橐駝也乃命痊于江壖<hi>三水小牘</hi>
雙峯成自虚自渭南晚過東陽驛遇雪夜止佛廟<lb/>
有老病僧曰安知高在焉夜吟詩曰擁褐藏名無<lb/>
定蹤流沙千里度衰容𫝊得南宗心地後此身應<lb/>
<pb n="KR3k0049_WYG_055-73b"/>
便老雙峯<lb/>
山驢梁朱温常言于明皇趙崇是輕薄圓頭於鄂州坐<lb/>
上祥不識駱駝呼為山驢<hi>南部新</hi>
鬼乘龍周世祖征濠夜遣兵持炬乗橐駝絶淮濠兵驚<lb/>
以為鬼乗龍也遂名乗龍洲<hi>寰宇記</hi>
駝語有駝坊使臣夜坐聞户外語云舍人來日當有之<lb/>
萬里之役然遂免此苦吾將奈何荅云諌議願自寛㑹<lb/>
當免耳使臣竊窺之乃庭中二駝也次早有㫖差一駝<lb/>
<pb n="KR3k0049_WYG_055-74a"/>
載軍衣入蜀遂死蜀中矣<hi>清明投轄録</hi>
一封西域大月氏國出一封橐駝注脊上有一封也封<lb/>
言其隆髙若封土也今俗呼為封牛<hi>漢書</hi>吐畨獨峯駝日<lb/>
行千里<lb/>
知水脉焞煌西渡流沙往外國流沙千餘里中無水時<lb/>
有伏處人不能知皆乘駱駝知水脉遇其處輙停不肯<lb/>
行以足蹋地人於蹋處掘之輙得水<hi>慱物志</hi>
知風鄯善古樓蘭國也西北有流沙數百里夏日有熱<lb/>
<pb n="KR3k0049_WYG_055-74b"/>
風為行旅之患風之欲至唯老駝知之即鳴而驟立埋<lb/>
其口鼻於沙中人每以為候亦即將氊擁蔽鼻口其風<lb/>
迅駛須臾過盡若不然者必至危斃<hi>後周異域傳</hi>
風脚駝于闐有小鹿角細而長與駝交生子曰風脚駝<lb/>
日行七百里其疾如風<hi>洽間記</hi>波斯國出名馬大駝及駝<lb/>
往往有日行七百里者富室至有數千頭<hi>北史</hi>
兩脚滑國者車師之别種也有兩脚駱駝野驢有角<hi>南史</hi>
糞烟如狼駱駝糞煙直上如狼煙<lb/>
<pb n="KR3k0049_WYG_055-75a"/>
駝峯駝峯倒者齒老矣少徤者峯直<hi>𤨏碎録</hi>
駝聲義訓曰牛之聲曰牟駝之聲曰<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>
石駱駝西域拘夷國山有石駱駝腹下下出水以金鈇<lb/>
及手承取即便對過瓠蘆盛之者則得飲之今身體香<lb/>
净而昇仙其國神祕不可數遇<hi>異苑</hi>互見水<lb/>
　　　驢<lb/>
漢驪驢一曰漢驪其子曰<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>
                    <hi>何承天纂文</hi>
奇畜匈奴奇畜即驢騾也<hi>史記</hi>
<pb n="KR3k0049_WYG_055-75b"/>
駕驢靈帝於宫中西園駕四白驢躬自操轡驅馳周旋<lb/>
以為大樂於是公卿貴戚轉相倣效至乘輜軿以為騎<lb/>
從互相侵奪賈與馬齊夫驢乃服重致逺上下山谷野<lb/>
人之所用耳何有帝王君子而驂服之乎遲鈍之畜而<lb/>
今貴之天意若曰國且大亂賢愚倒植凡執政者皆如<lb/>
驢也<hi>後五行志</hi>漢靈帝養驢數百頭常自騎之駈馳遍京師<lb/>
有時駕四驢入市<hi>金樓子</hi>
起死薊子訓駕驢車與諸生俱詣許下道過滎陽止主<lb/>
<pb n="KR3k0049_WYG_055-76a"/>
人舍而所駕之驢忽然卒僵蛆蟲流出生遽白之子訓<lb/>
曰乃爾乎方安坐飯食畢徐出以杖扣之驢應聲奮起<lb/>
行歩如初即復進道其追逐觀者常有千數<hi>後漢</hi>
長面諸葛恪父瑾長面似驢孫權大㑹羣臣使人牽一<lb/>
驢入題其面曰諸葛子瑜恪跪請筆益兩字續其下曰<lb/>
之驢舉坐歡笑乃以驢賜恪<hi>吳志</hi>
作鳴王濟卒將𦵏時賢無不畢至孫楚雅敬濟而後來<lb/>
鳴我為卿作之體似聲真賔客皆床曰卿嘗好我作驢<lb/>
<pb n="KR3k0049_WYG_055-76b"/>
鳴我為卿作之體似聲真賔客皆笑楚顧曰諸君不死<lb/>
而令王濟死乎<hi>晉書</hi>
頭當似猪王導謂諸葛嘗見驢謝大𫝊問陛下遥相其形<lb/>
當何所似孝武掩口而笑荅曰頭當似猪<hi>世説</hi>
驢勝馬王導謂<hi>諸葛</hi>恢曰人言王葛不言葛王恢曰人言<lb/>
驢馬不言馬驢豈驢勝馬也<hi>晉書</hi>
赤驢釋道安宇内式瞻嘗乘赤驢往來荆襄間朝夕而<lb/>
見今河東寺上有驢臺峴有中驢村<hi>史</hi>或云皆虚也中<lb/>
<pb n="KR3k0049_WYG_055-77a"/>
驢之名本是閭國郄國之故地也<lb/>
耀靈後廢帝於耀靈殿上養驢數千<hi>宋書</hi>
驢王東海王凡劣前廢帝號為驢王<hi>劉體仁𫝊</hi>魏元坦傲狼<lb/>
㓙麤安豐王延明每狠責之曰昔宋有東海王禕志性<lb/>
凢劣人號曰驢王我熟觀汝所作亦恐不免驢號當時<lb/>
聞者號為驢王<hi>北史</hi>
比令僕王奐初拜僕射劉祥與奐子融載行至中堂見<lb/>
路人驅驢祥曰驢汝好為之如汝人才皆已令僕矣<hi>南齊</hi>
<pb n="KR3k0049_WYG_055-77b"/>
運粮受絹公孫軌字元慶為虎牢鎮將初大武將此征<lb/>
發民驢以運糧使執部調雍州軌令驢主皆加絹一疋<lb/>
乃與受之百姓語曰驢無彊弱負絹自壯衆共嗤之坐<lb/>
徴還<hi>後魏書</hi>
嗜驢肉陳後主入隋文帝問監者叔寶何嗜對曰嗜驢<lb/>
肉問飲酒多少曰與其子弟日飲一石文帝大驚<hi>南史</hi>
為驅驢狀蘇世長容貎醜陋頗有學識<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>滑稽古雜諧<lb/>
調隋大業中為都水使者煬帝嘗謂之曰卿面何類驅<lb/>
<pb n="KR3k0049_WYG_055-78a"/>
驢世長再拜呌呼以手㨿地<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>項敗面為驅驢之狀羣<lb/>
臣掩口而笑煬帝大悦賜帛百疋<hi>舊唐</hi>
驅驢御史武后初稱周恐下心不安乃令人自舉供奉<lb/>
官正員外多置裏行拾遺補闕御史至有車載斗量之<lb/>
咏有御史臺令史將入室值裏行御史數人聚立門内<lb/>
令史不下驢衝過其間諸御史大怒將杖之令史云今<lb/>
日之不實在此驢乞先數之然後受罰御史許之謂曰<lb/>
汝技藝可知精神極鈍何物驢畜敢於御史裏行於是<lb/>
<pb n="KR3k0049_WYG_055-78b"/>
羞赧而止<hi>國朝𫝊記</hi>
麒麟楦唐楊烱每呼朝士為麒麟楦或問之曰今假㺯<lb/>
麒麟者必脩餙其形覆之驢上宛然異物及去其皮還<lb/>
是驢耳無徳而朱紫何以異是<hi>僉載</hi>
驅驢宰相王及善後為右相無甚施設惟不許令史輩<lb/>
將驢入堂終日驅逐號驅驢宰相<hi>上</hi>
寶鞍郭英乂知運子也鎮劒南頗恣狂蕩取女人令乘<lb/>
驢擊毬以寳鈿為驢鞍賞賜巨萬以為笑樂<hi>唐書</hi>
<pb n="KR3k0049_WYG_055-79a"/>
跨長耳咸通末執政以進士車服僣差奏請不許乘馬<lb/>
時場中不下千皆跨長耳或嘲之曰今年勑下盡騎驢<lb/>
短轡長鞦滿九衢清瘦兒郎猶自可就中愁殺鄭昌圖<lb/>
鄭光業軀幹偉大故云<hi>摭言</hi>
夏侯驢子唐夏侯籍學吟詩逰西川依託勲臣為幕下<lb/>
從事時人號為夏侯驢子言其鄙也<hi>北夣𤨏言</hi>
夢化驢漢髙祖鎮太原周太祖為漢衛時令隠帝監符<lb/>
璽頗相戯狎暨從征鄴城旦夕同侍一旦語太祖曰我<lb/>
<pb n="KR3k0049_WYG_055-79b"/>
夜來夣尔為驢負我昇既捨爾乘俄變為龍捨我南去<lb/>
何祥也曰公謂驢作少意知勿空見玩撫掌而罷<hi>冊府</hi>
死為驢陸軫云天聖中侍中馮拯卒次年京城南錫慶<lb/>
院側人家生一驢腹下白毛成馮拯二字馮氏以金贖<lb/>
之潜育於室中四方皆知之<hi>泊宅編</hi>
聴鶯聲嶺南有驛名翠嵐往來者多飼馬堂上吏止之<lb/>
不聽乃題璧云犬馬本非堂上畜莫言郵舍暫經過大<lb/>
都人畜須分别不聴鶯聲可奈何聽鶯聲者蓋昔人為<lb/>
<pb n="KR3k0049_WYG_055-80a"/>
驢吃牡丹賦云展似鉄之雙蹄驚囘蝶夣聳如船之兩<lb/>
耳不聴鶯聲驛吏之言出此<hi>墨客揮犀</hi>
衛代呼驢為衛於文字未見今衛地出驢義在斯乎或<lb/>
説以其有䩜有槽譬如諸衛有胃曹也因目為衛<hi>資暇集</hi>
或曰晉衛玠好乗之故以為名<hi>爾雅翼</hi>
鳴欭<hi>矣</hi>㰳<hi>亞</hi>驢鳴也率以午及五更初而鳴<lb/>
驢仙有驢仙者享五百員負乘而不輟歴無定主大驛<lb/>
於天下<hi>符子</hi>
<pb n="KR3k0049_WYG_055-80b"/>
驢運烏場國特檀山山中有寺大有衆僧日日有驢運<lb/>
食無控御者自來留食還去莫知所在<hi>西域志</hi>
廬山公宋袁淑徘諧集廬山公九鍚文云<lb/>
賣驢開成初東市百姓喪父騎驢市凶具行百步驢忽<lb/>
忽曰我姓白名元通負君家力已足勿復騎我南市賣<lb/>
麩家欠我五十四百我又負君錢數亦如之今何賣我<lb/>
其人驚異即牽行旋訪主賣之驢甚壯報價只及五千<lb/>
詣麩行乃還五千四百因賣之兩宿而死<hi>酉陽雜爼</hi>
<pb n="KR3k0049_WYG_055-81a"/>
金驢晉僧朗住金榆山及卒所乘驢上山失之時有人<lb/>
見者乃金驢矣樵者往往聽其鳴響土人言金驢一鳴<lb/>
天下太平<hi>上</hi>
服駕驥埀兩耳兮中坂蹉跎蹇驢服駕兮無用日多<hi>楚辭</hi>
　　　騾<lb/>
四類騾驢父馬母也駃騠驢馬父母也<hi>説文</hi>驢為牝馬為<lb/>
牡則生驘有馬與牛而生者皆䳮<hi>古今注</hi>馲驛驢父牛母<lb/>
<hi>玉篇</hi>蜀中縣有馬與牛合而生者皆牛為牡馬為牝故今<lb/>
<pb n="KR3k0049_WYG_055-81b"/>
川廣皆産騾生于廣者蹄輕産于蜀者蹄重以大武之<lb/>
遺體也<hi>爾雅翼</hi>
騾醫趙簡子有兩白騾而甚愛之陽城胥渠處廣門之<lb/>
宫夜欵門而謁曰主君之臣胥有疾醫教之曰得白騾<lb/>
之肝病則止不得則死謁者入通董安于御于側愠曰<lb/>
譆胥渠也欺吾君請即刑焉簡子曰夫殺人以活畜不<lb/>
亦不仁乎殺畜以活人不亦仁乎於是召庖人殺白騾<lb/>
取肝以與陽城胥渠處無幾何趙兵興而攻翟廣門之<lb/>
<pb n="KR3k0049_WYG_055-82a"/>
左七百人右七百人皆先登而獲甲首人主其胡可以<lb/>
不好事<hi>吕覧</hi>
駮騾元封四年脩彌國献駮騾髙一丈毛色赤班皆山<lb/>
色旋成日月之象常以金瑶物器盛蒭以飼之置於黄<lb/>
門厩東方朔曰比六畜之下者無為深愛昔夏侯滛于<lb/>
原獸以亡其國況戎翟献其鄙獸費財毁德非所以示<lb/>
天下也楚莊好馬叔敖知其失政願陛下省物金國家<lb/>
之機事騾鄙獸冝置之於負乘不用則棄之於野上乃<lb/>
<pb n="KR3k0049_WYG_055-82b"/>
放之後野人見有赤蛇自天屬地有雲氣來繞地及雲<lb/>
徐馳復變為赤龍騎之入雲有人來告上曰滑稽兒使<lb/>
我失龍矣朔曰龍何難值恐陛下費金瑶終化為驢騾<lb/>
耳帝納其言而深忌之<hi>洞㝠記</hi>
非驢非馬龜兹王絳賔朝漢樂漢衣服制度歸國治宫<lb/>
室如漢家儀外國之人皆曰驢非驢馬非馬若龜兹王<lb/>
所謂驘也<hi>漢書</hi>髙昌性難伏乃作歌曰驢非驢馬非馬言<lb/>
髙昌似騾也<hi>上</hi>
<pb n="KR3k0049_WYG_055-83a"/>
白騾將軍明皇將登封太山益州進白騾至㓗朗豐澗<lb/>
權奇偉異上遂親乘之柔習安便不知道降之勞也告<lb/>
成禮畢復乘而下纔及山址上休息未乆有司言白騾<lb/>
無疾而殪上嘆異久之謚之曰白騾將軍命有司具槥<lb/>
櫝壘石為墓墓在封禪壇北數里至今存焉<hi>開天傳信記</hi>
騾子都呉少誠㨿蔡州地既少馬而廣畜騾乘之教戰<lb/>
謂之騾子軍尤穪勇悍而甲仗皆畫為雷公星文以為<lb/>
厭勝<hi>舊唐</hi>吳元濟叛其將有董重質者守洄曲其部下乘<lb/>
<pb n="KR3k0049_WYG_055-83b"/>
騾即戰號騾子都㝡為勁悍官軍恒警俻之<hi>上</hi>
縶騾進士李詹平生廣求滋味取騾縶于庭中圍之以<lb/>
火騾渇即飲以灰水蕩其腸胃然後取酒調以諸辛味<lb/>
復飲之騾未絶而為大所逼爍外已熟矣其法狄慎思<lb/>
小諫所𫝊也無何俱卒<hi>玉泉子</hi>
鵓鴿青靖康元年金人犯濬州徽宗㣲服出通津門御<lb/>
小舟將次雍丘沮淺船不得進夜出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>上御駮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>名鵓<lb/>
鴿青望睢陽而奔<hi>揮塵録</hi>
<pb n="KR3k0049_WYG_055-84a"/>
雄騾為戯錢昻治郡有聲以才能稱于崇觀間嘗帥秦<lb/>
州時童貫初得幸為熙河措置邉事恃寵驕倨將迎不<lb/>
暇獨昻未嘗加禮昻短小精悍老而矍鑠一日赴天寧<lb/>
開啓待貫之來久之方至昻曰太尉來何暮耶貫曰偶<lb/>
以所乘騾小而難騎動必跳躍適方欲㨿鞍忽盤旋庭<lb/>
中甚久以此遅遅昻曰太尉之騾雄者耶雌耶貫曰雄<lb/>
者也昻曰既爾難柰何不若閹之貫雖一時愧怒而莫<lb/>
能報其後貫大用事卒致遷責<hi>上</hi>
<pb n="KR3k0049_WYG_055-84b"/>
力在腰馬力在前髆驢力在髀驘力在腰騎乘者随其<lb/>
力而進退之驘股有鎻骨故不能生其狀大骨若白而<lb/>
口小小骨若杵而頭大小口御大頭故不可出此驘之<lb/>
所以不滋息焉<hi>爾雅翼</hi>
　<lb/>
　<lb/>
　<lb/>
　天中記卷五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷一</head> <lb/>
    <p>
<pb n="KR3k0049_WYG_001-1a"/>
欽定四庫全書<lb/>
　天中記卷一<lb/>
　　　　　　　　　　　　明　陳耀文　撰<lb/>
　　天<lb/>
五號尚書説云天有五號尊而君之則曰皇天元氣廣<lb/>
大則稱昊天仁覆愍下則稱旻天自天監下則稱上天<lb/>
據逺視之蒼蒼然則稱蒼天<hi>周禮疏</hi>
四名爾雅曰春為蒼天夏為昊天秋為旻天冬為上天<lb/>
<pb n="KR3k0049_WYG_001-1b"/>
李巡注曰春萬物始生其色蒼蒼故曰蒼天夏萬物壯<lb/>
盛其氣昊昊故曰昊天秋萬物成熟皆有文章故曰旻<lb/>
天旻文也冬隂氣在上萬物伏蔵故曰上天<lb/>
太清聖人之徳上及太清下及太寧中及萬靈則景星<lb/>
光潤膏露下朱草生醴泉出<hi>鶡冠子</hi>
人之始天者人之始也父母者人之本也人窮則反本<lb/>
故勞苦倦極未嘗不呼天也疾痛慘怛未嘗不呼父母<lb/>
也<hi>史記屈原傳</hi>
<pb n="KR3k0049_WYG_001-2a"/>
羣陽之精天羣陽之精合為太乙分為殊名<hi>春秋説題辭</hi>
萬物之祖天地者元氣之所生萬物之祖也<hi>禮統</hi>董仲舒<lb/>
曰天者羣物之祖也故徧覆包涵而無所殊建日月風<lb/>
雨以和之經隂陽寒暑以成之<hi>本傳</hi>
大髙饗大髙者而彘為上牲<hi>淮南子汜論下</hi>昭事上髙<hi>陳書世祖語</hi>
羣神之精天者羣神之精日月星辰其著位也<hi>鄭𤣥周禮注</hi>
青㝠楚詞據青㝠而攄虹注青㝠天也言青雲杳㝠<lb/>
泰元惟泰元尊媪神蕃釐注泰元天也媪神地也<hi>漢書</hi>
<pb n="KR3k0049_WYG_001-2b"/>
上𤣥祈福乎上𤣥思所以為䖍<hi>平子東京賦</hi>
太皓郎顗上事曰除灾昭祉順天致和斥黜酷害以安<lb/>
黎元則太皓悦和雷聲乃發注太皓天也<hi>後漢本傳</hi>
靈曜蔡伯喈陳太邱碑文云稟岳瀆之精苞靈曜之純<lb/>
注云靈曜謂天也尚書緯有考靈曜按張衡靈憲渾天<lb/>
儀云夫覆載之根莫先於元氣靈曜之本分氣成元象<lb/>
百神主天百神主也道徳仁義天之道也戰栗恐懼天<lb/>
之心也廢道滅徳賤天之道嶮隘恣睢悖人之意<hi>論衡辨崇</hi>
<pb n="KR3k0049_WYG_001-3a"/>
羣生大仰天者旋也均也積陽純剛其體迴旋羣生之<lb/>
所大仰又曰所以立天地者水也成天地者氣也水土<lb/>
之氣升而為天<hi>楊泉物理論</hi>
大圓文選束晳補亡詩曰恢恢大圓茫茫九壤吕向註<lb/>
曰大圓天也按吕氏春秋云大圓在上大矩在下管子<lb/>
曰人能静正迺能戴大圓而履大方<lb/>
上靈文選顔延年曲水詩序云思對上靈之心以恵庶<lb/>
萌之願劉良注云上靈天也按曹子建魏文帝誄云上<lb/>
<pb n="KR3k0049_WYG_001-3b"/>
靈降瑞黄初攸祜宋志晉傅𤣥郊祀歌云我其夙夜祇<lb/>
事上靈南齊書宋謝莊登歌辭云昭事先聖懐濡上靈<lb/>
又云肇禪配祀克對上靈太后廢海陵王令上靈所以<lb/>
睠命億兆所以歸懐梁書武帝授禪詔云寅畏上靈用<lb/>
膺景業魏書彭城王勰傳云上靈無鑒聖躬違和源子<lb/>
恭上書云郊天享帝盖以對越上靈髙閭至徳頌曰上<lb/>
靈降鑒思皇反正乃眷有魏配天承命沮渠蒙遜表云<lb/>
上靈降祐祚歸有道靈徵志羣臣表云上靈垂顧徵善<lb/>
<pb n="KR3k0049_WYG_001-4a"/>
備集北齊書髙洋授禪詔云上靈厭徳允歸大命北史<lb/>
王邵𫝊帝通紀云叶靈皇者言大隋徳合上靈隋書樂<lb/>
志云上靈鍾百福羣神歸萬年<lb/>
圓儀宋厯志祖沖之表曰夫陽爻初九氣始正北𤣥武<lb/>
七列虚當子位若圓儀辨方以日為主冬至所舎當在<lb/>
𤣥枵而今之南極乃處東維<lb/>
圓靈謝莊月賦云柔祗雪凝圓靈水鏡李善曰柔祗地<lb/>
也圓靈天也<lb/>
<pb n="KR3k0049_WYG_001-4b"/>
圓精顔延年文元后哀䇿文云圓精初爍方祗始凝濟<lb/>
曰圓精天也舊唐書郭子儀肅宗呉皇后祔廟表云圓<lb/>
精挺質方祗稟秀<lb/>
蒼靈僧巖荅劉善明云耄耋之年指麾成務此自蒼靈<lb/>
特授假手成功<hi>𢎞明集</hi>周武帝誅宇文護追尊孝閔詔曰<lb/>
上協蒼靈之慶下昭后祗之錫<hi>周書</hi>
𤣥儀北齊書詔曰上叶𤣥儀下符川嶽<lb/>
百神之君𤣥宗未行親郊之禮張九齡上疏曰天者百<lb/>
<pb n="KR3k0049_WYG_001-5a"/>
神之君而王者之所由受命也自古繼統之主必有郊<lb/>
祀之儀盖以敬天命以報所受<hi>舊唐書</hi>
人之始祖黎幹郊祭難曰萬物之始天也人之始祖也<lb/>
<hi>新唐書本傳舊禮儀志</hi>
地盖星衢王彪天賦云溥為地盖浩作星衢<hi>清異録</hi>
顥穹司馬相如封禪書伊上古之初肇自顥穹生民師<lb/>
古曰顥穹皆謂天也顥言氣顥汗也穹言形穹隆也<lb/>
顥蒼班固賓戲奮靈徳合風雲超忽荒而躆顥蒼師古<lb/>
<pb n="KR3k0049_WYG_001-5b"/>
曰顥顥天也元氣顥汗故曰顥天其色蒼蒼故曰蒼天<lb/>
昊乾馬融廣成頌貳造化于后土㕘神施于昊乾<hi>後漢書</hi>
九蒼阮籍與伏義書云夫九蒼之髙迅羽不能尋其巔<lb/>
四溟之深幽鱗不能測其底王簡棲頭陁寺碑仰蒼蒼<lb/>
之色者不足知其逺近莊子曰天之蒼蒼其正色耶其<lb/>
逺而無所至極耶<lb/>
九野吕氏春秋云天有九野中央鈞天東方蒼天東北<lb/>
昊天北方𤣥天西北幽天西方旻天西南朱天南方炎<lb/>
<pb n="KR3k0049_WYG_001-6a"/>
天東南陽天又廣雅九天東方皥天南方赤天西方成<lb/>
天餘同又太𤣥經九天一中天二羨天三從天四更天<lb/>
五晬天六廓天七減天八沈天九成天<lb/>
六氣左傳曰天有六氣降生五味杜預注曰六氣謂隂<lb/>
陽風雨晦明<lb/>
九闗招魂曰君無上天些虎豹九闗啄害下人些王逸<lb/>
曰天門九重使神虎豹執其開閉啄欲土之人而殺之<lb/>
八柱天問云八柱何當東南何虧注曰言天有八山為<lb/>
<pb n="KR3k0049_WYG_001-6b"/>
柱皆何當值東南不足誰虧缺之也<hi>楚辭</hi>
九重天問云圜則九重孰營度之注曰言天圜而九重<lb/>
誰營度而知之乎<hi>楚辭</hi>
九乾崔駰達旨云仰探逺乎九乾注九重也<hi>後漢</hi>
八維東方朔七諌云引八維以自道兮含沆瀣以長生<lb/>
注天有八維以為綱紀也管子曰天或維之地或載之<lb/>
莫之維天已墜矣況於人乎<lb/>
九靈王褒九懐云登九靈兮遊神注想登九天放精神<lb/>
<pb n="KR3k0049_WYG_001-7a"/>
也<lb/>
九陔漢書樂志専精厲意逝九陔注陔重也謂九天之<lb/>
上也相如封禪書云大漢徳上暢九垓下泝八埏廣雅<lb/>
云九天之際曰九垠九天之外次曰九陔注云垠堮也<lb/>
陔階也言階次有九淮南曰若士謂盧敖吾與汗漫期<lb/>
乎九垓之上<lb/>
七衡孝經援神契云周天七衡六間注天有七衡而云<lb/>
間者從内衡以至中衡中衡以至外衡相去合十一萬<lb/>
<pb n="KR3k0049_WYG_001-7b"/>
七千里<lb/>
九閎揚雄解難云翠蚪絳螭不階浮雲翼疾風則不能<lb/>
騰九閎注九閎九天之門<hi>漢書</hi>
十端天有十端天地陽隂水土人金木火凡十端天亦<lb/>
有喜怒哀樂與人相副以類合之天人一也<hi>春秋繁露</hi>
九霄魏張淵觀象賦云陟秀峰以遐眺望靈象於九霄<lb/>
注九霄九天也道書云九霄謂神霄青霄碧霄丹霄景<lb/>
霄玉霄琅霄紫霄太霄楚辭載赤霄而臨太清<lb/>
<pb n="KR3k0049_WYG_001-8a"/>
四表二十八宿之外各有萬五千里是為四遊之極謂<lb/>
之四表<hi>考靈曜</hi>天有四表以布精魄地有四瀆以出圖書<lb/>
<hi>河圖</hi>天有四表三道四表者房星也三道者房間三道南<lb/>
間為上道中央為中道北間為下道也<hi>天鏡經</hi>
四和三禮義宗天有四和崑崙之四方其氣和暖謂之<lb/>
和天道左轉一日一夜轉過一度日月左行於天而轉<lb/>
一日一夜帀於四和周髀云天地四極四和注謂四和<lb/>
者謂之極子午夘酉得東西南北之中<lb/>
<pb n="KR3k0049_WYG_001-8b"/>
三變漢天文志天運三十嵗一小變百年中變五百年<lb/>
大變三大變一紀三紀而大備<lb/>
九位天有九位地有九域天有三辰地有三形<hi>靈顯</hi>
八紀天有精地有形天有八紀地有五里故能為萬物<lb/>
之父母<hi>素問</hi>
鍊石補闕列子云天地亦物也物有不足故昔者女媧<lb/>
氏鍊五色石以補其闕斷鼇之足以立四極淮南子云<lb/>
往古之時四極廢九州裂天不兼覆地不周載火爁炎<lb/>
<pb n="KR3k0049_WYG_001-9a"/>
而不滅水浩洋而不息於是女媧氏鍊五色石以補蒼<lb/>
天斷鼇足以立四極殺黒龍以濟冀州積蘆灰以止淫<lb/>
水<lb/>
天柱共工與顓頊争為帝怒而觸不周之山折天柱絶<lb/>
地維故天傾西北日月星辰就焉地不滿東南故百川<lb/>
水潦歸焉<hi>列子</hi>唐勒大言賦云壯士憤兮絶天維北斗戾<lb/>
兮太山夷<lb/>
天宫好道者言黄帝乗龍升雲登朝霞上至列闕倒景<lb/>
<pb n="KR3k0049_WYG_001-9b"/>
經過天宫天體如車有盖日月懸著何可上哉<hi>皇覽冡墓記</hi>
與唐叔虞母夢天謂武王曰余命汝生子名虞余與之<lb/>
唐及生子有文在手曰虞因命之<hi>史記</hi>
授楚公孫歸父㑹楚子于宋宋人告急于晉晉侯欲救<lb/>
之伯宗曰不可天方授楚未可與争雖晉之彊能違天<lb/>
乎<hi>左傳</hi>
仰視齊桓公曰王者何貴管仲曰貴天桓公仰視管仲<lb/>
曰所謂天者非蒼蒼莽莽之天也居人上者以百姓為<lb/>
<pb n="KR3k0049_WYG_001-10a"/>
天<hi>説苑</hi>
夢壓初穆子去叔孫氏適齊娶於國氏生孟丙仲壬夢<lb/>
天壓已弗勝顧見人黒面而上僂深目而猳喙號之曰<lb/>
牛助余乃勝之<hi>左傳</hi>
天醉西京賦云昔者天帝悦秦繆公而覲之饗以鈞天<lb/>
廣樂帝有醉焉乃為金䇿錫用此土而翦諸鶉首哀江<lb/>
南賦云以鶉首而錫秦天何為而此醉虞喜志林曰諺<lb/>
曰天帝醉秦暴金誤隕石墜謂秦穆公夢天帝奏鈞天<lb/>
<pb n="KR3k0049_WYG_001-10b"/>
樂已有此諺李文饒曰昔秦時金䇿謂之天醉豈天之<lb/>
常醉哉<hi>文選</hi>趙簡子疾五日不知人居二日半寤語大夫<lb/>
曰我之帝所甚樂與百神遊於鈞天廣樂九奏萬舞不<lb/>
類三代之樂其聲動人心扁鵲告董安于曰昔秦繆公<lb/>
嘗如此七日而寤告公孫支與子輿曰我之帝所甚樂<lb/>
所以久者適有學也<hi>史記</hi>
杞人憂天杞國有人憂天地崩墜身亡所寄廢寢食者<lb/>
又有憂彼之所憂者因往曉之曰天積氣耳亡處亡氣<lb/>
<pb n="KR3k0049_WYG_001-11a"/>
若屈伸呼吸終日在天中行止奈何憂崩墜乎其人曰<lb/>
天果積氣日月星宿不當墜耶曉之者曰日月星宿亦<lb/>
積氣中之有光耀者只使墜亦不能有所中傷<hi>列子</hi>
談天五經通義曰鄒衍大言天事謂之談天劉向别録<lb/>
曰騶衍之所言五徳始終天地廣大書言天事故曰談<lb/>
天騶史記云衍迂大而閎辨故齊人頌曰談天衍<lb/>
夢上天汝南舊有鴻郤陂成帝時翟方進奏毁敗之成<lb/>
帝夢自上天天帝怒曰何故敗我濯龍淵<hi>後漢許揚傳</hi>
<pb n="KR3k0049_WYG_001-11b"/>
捫天和熹鄧皇后嘗夢捫天天體蕩蕩正青滑如餹䬾<lb/>
有若鍾乳狀乃仰嗽飲之以訊占夢言尭夢攀天而上<lb/>
湯夢及天而䑛之此皆聖王之前占吉不可言也<hi>後漢書</hi>
天頭天耳天足天姓吳使張温來聘百官皆往餞焉而<lb/>
秦宓後至問宓曰天有頭乎宓曰有之温曰在何方也<lb/>
曰在西方詩云乃眷西顧以此推之頭在西方温曰天<lb/>
有耳乎宓曰天處髙而聴卑詩云鶴鳴九臯聲聞於天<lb/>
若其無耳何以聽之温曰天有足乎宓曰有詩云天步<lb/>
<pb n="KR3k0049_WYG_001-12a"/>
艱難之子不猶若其無足何以步之温曰天有姓乎宓<lb/>
曰有温曰何姓宓曰姓劉温曰何以知之宓曰天子姓<lb/>
劉故以知之温曰日生於東乎宓曰雖生於東而沒於<lb/>
西荅問如響應聲而出於是温大敬服之<hi>蜀志</hi>
夢木破天許真君吳猛與郭璞同見王敦敦曰吾昨夜<lb/>
夢將一木上破天禪代可十全不許君曰此夢固非得<lb/>
吉木上破天是未字也明公未可妄動晉祚固未衰耳<lb/>
<hi>十二真君傳</hi>張斌舉孝㢘夢竪竿索紞曰此未字<hi>前涼録</hi>
<pb n="KR3k0049_WYG_001-12b"/>
天公建武元年嵗星犯天闗庾翼與庾冰書曰嵗星犯<lb/>
天闗占云闗梁當澁比來江東無他故江道亦不艱難<lb/>
而石虎頻年閉闗不通信使此復是天公憒憒無皂白<lb/>
之徵也<hi>宋書天文志</hi>
擊門陶侃夢生八翼飛而上天見天門九重已登其八<lb/>
惟一門不得進以翼摶天閽者以杖擊之因墮地折其<lb/>
左翼及寤左腋猶痛其後都督八州潜有闚擬之志每<lb/>
思折翅之祥自抑而止<hi>晉書</hi>
<pb n="KR3k0049_WYG_001-13a"/>
天帝面方一尺晉咸康中有士人周謂者死而復生言<lb/>
天帝召見引升殿仰視帝面方一尺問左右曰是古張<lb/>
天帝耶荅云上古天帝久已聖去此近曹明帝也<lb/>
天門開晉書載記北燕主馮跋嘗夜見天門開神光赫<lb/>
然燭於庭内北齊書文宣帝髙洋從世宗行過遼陽山<lb/>
獨見天門開餘人無見者葆光録羊襲吉少見天開其<lb/>
内雲霞澒洞樓閣㕘差光明下照山岳逡巡乃閉王文<lb/>
公遺事旦幼見天門開中有己姓名四川制置劉雄飛<lb/>
<pb n="KR3k0049_WYG_001-13b"/>
亦見天門開<lb/>
夢天門開宋薛安都初征闗陜至臼口夢仰視天見天<lb/>
門開謂左右曰汝等見天門開不至孝武伐逆踐祚歎<lb/>
曰夢天門開乃中興之象耶以功封南鄉男<hi>南史</hi>
榮光永明中天忽有黄色照地衆莫能解司徒法曹上<lb/>
金天頌王摛曰是非金天所謂榮光世宗大悦用為永<lb/>
陽太守<hi>齊書</hi>
天中字梁沈瑀與范雲善齊末嘗就雲宿夢坐屋梁柱<lb/>
<pb n="KR3k0049_WYG_001-14a"/>
上仰見天中字曰范氏宅瑀為髙祖説之髙祖曰雲得<lb/>
不死此夢可驗<hi>梁瑀書傳</hi>
雲亭宫隋萬寳常生而聰穎妙達鍾律常於野中遇十<lb/>
許異人召至前曰上帝以子天授音律之性使鈞天之<lb/>
官示𤣥㣲之要命坐授之良久俱凌空而去寶常還家<lb/>
已五日矣自后人間之樂無不精究忽一夕先所遇仙<lb/>
來降其家曰記得雲亭宫之㑹乎寶常懵然良久乃悟<lb/>
他日謂隣人曰吾偶自仙宫謫於人世即將去矣旬日<lb/>
<pb n="KR3k0049_WYG_001-14b"/>
不知所之<hi>仙傳拾遺</hi>
白玉樓李賀嘗病見緋衣人駕赤虬童子持一板若太<lb/>
古篆曰上帝新作白玉樓成召君作記天上差樂賀隨<lb/>
氣絶<hi>本傳</hi>賀卒後母夢賀曰上帝神仙之君也近遷都月<lb/>
圃建白瑶宫以某業於詞召與文士數輩共為新宫記<lb/>
帝又作凝虚殿使某輩纂樂章今為神仙中人甚樂願<lb/>
夫人無以為念<hi>宣室志塵外志</hi>
五徳周世宗觀泗州大水記以問竇儼儼對曰天地有<lb/>
<pb n="KR3k0049_WYG_001-15a"/>
五徳潤暵生成動<hi>玉海紺珠一</hi>
手捧韓琦知秦州卧疾數日忽曰適夢以手捧天者再<lb/>
其後援英宗於藩邸翼神宗於東宫<hi>倦游録</hi>
天象成文龐籍帥延安日冬至中夜恍惚間見天象成<lb/>
文云龐籍後十年作相當以仁佐天子駐視久之方滅<lb/>
後十年果為相<hi>曲洧舊聞</hi>
玉京金闕王素嘗夢至玉京黄金闕殿上有紫服翠冠<lb/>
者曰吾乃東門侍郎公則西門侍郎昔以奏牘訐責于<lb/>
<pb n="KR3k0049_WYG_001-15b"/>
世公夢回題詩曰似去華胥國裏來雲霞深處見樓臺<lb/>
月明冷落雞牕急驚覺浮生夢一回晩嵗思玉京之夢<lb/>
詩曰碧落中蔵白玉京夢魂飛入鳳凰城何時再步雲<lb/>
霞外皓齒青瞳已許成<hi>古今詩話</hi>
上帝圖書之府政和初莆田方朝散某為婺源宰病熱<lb/>
困卧三日而寤云到一城中有一道士拜曰先生唐人<lb/>
昔有隂功帝召見于白玉樓盖李長吉作記處也試大<lb/>
道無為賦先生有警句云帝鑿竅而喪魄蛇畫足而失<lb/>
<pb n="KR3k0049_WYG_001-16a"/>
杯帝覽之大喜拜脩文郎専職文章繼命為玉華侍郎<lb/>
後以恃才為衆所嫉下遷羣玉外監羣玉殿上帝圖書<lb/>
之府也自是接見稍疏一日帝遊瑶圃召先生先生與<lb/>
宋道華泛舟池上有人間夫婦之念為使者所劾謫墮<lb/>
人世不久當返<hi>夷堅志</hi>
閶闔離騷云吾令帝閽開闗兮倚閶闔而望予淮南子<lb/>
曰排閶闔淪天門注云閶闔始升天之門也天門上帝<lb/>
所居紫㣲宫門也張淵觀象賦曰儼閶闔以洞開注云<lb/>
<pb n="KR3k0049_WYG_001-16b"/>
宫牆兩藩正南開如門象者名閶闔門張衡賦曰叫帝<lb/>
閽使闢扉兮覿天皇於瓊宫<lb/>
天門河圖括地象曰西北為天門東南為地户注天不<lb/>
足西北是天門地不滿東南是地户漢書樂志天門開<lb/>
詄蕩蕩注天體堅清之狀也神異經西北大荒中有金<lb/>
闕髙千丈上有明月珠徑三丈光照千里中有金階兩<lb/>
闕名天門<lb/>
天路枚乗樂府曰美人在雲端天路隔無期<lb/>
<pb n="KR3k0049_WYG_001-17a"/>
天鬭書稱天工人其代之𫝊曰夫成天地之功者未嘗<lb/>
不蕃昌也由此觀之世主欲無功之人而彊富之則是<lb/>
與天鬭也而欲久立未之嘗有也<hi>潜夫論</hi>
天教俗人云先世欲赦常先遣馬分行市里聽於路隅<lb/>
咸云當赦以知天之教也誠令仁君聞此以為天教而<lb/>
輒從之誤莫甚焉<hi>上</hi>
天語髙弁蒼蒼遥聞天語<hi>徐陵孝義寺碑</hi>
張弓天之道其猶張弓乎髙者抑之下者舉之有餘者<lb/>
<pb n="KR3k0049_WYG_001-17b"/>
損之不足者補之天之道損有餘補不足<hi>老子</hi>
圓不中規老子曰樸至大者無形狀道至大者無度量<lb/>
故天圓不中規地方不中矩<hi>文子</hi>
無端天圓而無端故不得觀其形地方而無涯故莫窺<lb/>
其門天化遂無形狀地生長無計量<hi>文子</hi>
清明天道無私是以恒正天常正是以清明<hi>申子</hi>鄭注考<lb/>
靈曜云天者純陽清明無形聖人則之制璿璣玉衡以<lb/>
度其象耳<lb/>
<pb n="KR3k0049_WYG_001-18a"/>
隂陽自極以南天之陽也自極以北天之隂也<hi>物理論</hi>
清陽積陽為天故天者清陽也<hi>黄帝素問</hi>
起牽牛河圖括地象云天左動起于牽牛地右動起于<lb/>
畢尸子云天左舒而起牽牛地右闢而起畢昴<lb/>
不足西北素問曰天不足西北故西北方隂也而人右<lb/>
耳目不如左明也地不滿東南故東南方陽也而人左<lb/>
手足不如右強也又曰天不足西北左寒而右涼地不<lb/>
滿東南右熱而左温注云中原地形西北髙東南下今<lb/>
<pb n="KR3k0049_WYG_001-18b"/>
百川滿凑東之滄海則東西南北髙下可知<lb/>
四方之氣東方之氣雷南方之氣電西方之氣虹霓北<lb/>
方之氣雲雨雹霰中央之氣露<hi>造化權輿</hi>
天吏天使天期天忌四時者天之吏也日月者天之使<lb/>
也星辰者天之期也虹霓彗星者天之忌也<hi>淮南子天文訓</hi>
如笠天形穹窿如笠而冒地之表浮元氣之上譬覆奩<lb/>
以抑水而不流者氣充其中也<hi>虞聳窮天論</hi>
象盖説云顓頊造渾天儀黄帝為盖天皆以天象盖也<lb/>
<pb n="KR3k0049_WYG_001-19a"/>
<hi>劉氏厯正問</hi>
欹盖古人言天地之形者有三一曰渾天二曰盖天三<lb/>
曰宣夜宣夜之説未嘗聞也後有虞昺作穹天論姚信<lb/>
作昕天論虞喜作安天論衆形殊象㕘差其間盖天之<lb/>
説又有三體一云天如車盖遊乎八極之中一云天形<lb/>
如笠中央髙而四邉下一云天如欹車盖南髙北下<hi>天文</hi>
<hi>録</hi>
覆盆天平正與地無異若覆盆之狀<hi>論衡説</hi>
<pb n="KR3k0049_WYG_001-19b"/>
車輪天如車輪終而復始極則復反<hi>吕氏春秋</hi>靈憲云天以<lb/>
陽而迴轉地以隂而停輪<lb/>
雞卵天如雞子地如中黄孤居於天内天大而地小天<lb/>
表裏有水天各乗氣而立載水而浮周天三百六十五<lb/>
度四分度之一又中分之則半覆地上半繞地下故二<lb/>
十八宿半見半隠天轉如車轂之運也<hi>渾天儀</hi>
蟻磨周髀家云天圓如張盖地方如棊局天旁轉如推<lb/>
磨而左行日月右行天左轉故日月實東行而天牽之<lb/>
<pb n="KR3k0049_WYG_001-20a"/>
以西沒譬之於蟻行磨石之上磨左旋而蟻右去磨疾<lb/>
而蟻遲故不得不隨磨以左迴焉<lb/>
天君馬韓諸國邑各以一人主祭天神號天君<hi>後四夷傳</hi>
以天為兄倭國王以天為兄以日為弟天明時出聽政<lb/>
跏趺坐日出便停理務曰委為弟<hi>北史</hi>
天神之名五經通義云天神之大者曰昊天上帝即耀<lb/>
魄寳也亦曰天皇大帝亦曰太一其佐曰五帝東方青<lb/>
帝威靈仰南方赤帝赤熛怒西方白帝白招拒北方黒<lb/>
<pb n="KR3k0049_WYG_001-20b"/>
帝叶光紀中央黄帝含樞紐一説蒼帝名靈符赤帝名<lb/>
文祖白帝名顯紀黒帝名𤣥矩黄帝名神斗河圖曰其<lb/>
精東為蒼龍南為朱鳥中央為麟西為白虎北為𤣥武<lb/>
木公木公亦云東王父亦云東王公亦號玉皇君居雲<lb/>
房之間以紫雲為盖青雲為城<hi>仙𫝊拾遺</hi>昔漢初有四五小<lb/>
兒路上畫地戲一兒歌曰著青裠入天門揖金母拜木<lb/>
公張子房往拜之曰此東王公之玉童也所謂金母者<lb/>
西王母也木公者東王公也仙人拜王公揖王母<hi>真誥</hi>老<lb/>
<pb n="KR3k0049_WYG_001-21a"/>
君中經云東王父者清陽之氣也萬神之先治東方下<lb/>
在蓬萊山姓無為字君解西王母者太隂之氣也姓自<lb/>
然字君思下治崑崙之金城九重雲氣五色萬丈之巔<lb/>
上直北斗華盖紫房北辰之下一云東王公名倪字君<lb/>
明西王母姓楊名回<lb/>
朱儒問天朱儒問徑天髙於脩人脩人曰不知曰子雖<lb/>
不知猶近於我故凡問事必於知者<hi>淮南説山</hi>
天帝召歌宋賀道養工卜筮經遇工歌女人病死為筮<lb/>
<pb n="KR3k0049_WYG_001-21b"/>
之曰此非死也天帝召之歌耳乃以土塊加其心上俄<lb/>
頃而蘇<hi>南史賀</hi>
玉帝居玉帝所居常有紅雲擁之雖真仙亦不得見其<lb/>
面<hi>翼聖𫝊</hi>東坡詩云侍臣鵠立通明殿一朶紅雲捧玉皇<lb/>
玉京五星經云天上白玉京黄金闕靈樞金景内經上<lb/>
界玉京注云玉京無為天也<lb/>
三十六天自𤣥都玉京以下合有三十六天其二十八<lb/>
天在三界内黄曽天玉完天何童天平育天文舉天七<lb/>
<pb n="KR3k0049_WYG_001-22a"/>
曜摩夷天六天為欲界越衡天濛翳天和陽天恭華天<lb/>
宗飄天黄笳天堂曜天端靖天恭慶天極瑶天元載孔<lb/>
昇天皇崖天極風天孝芒天翁重浮容天江由天阮樂<lb/>
天曇誓天十八天為色界霄度天元洞天翰寵妙成天<lb/>
秀樂禁上天四天為無色界三界外曰四人天常融天<lb/>
玉隆騰勝天梵度天平育賈奕天名為種民天亦名四<lb/>
梵天四人天外曰三清境玉清太清上清亦名三天清<lb/>
㣲天禹餘天大赤天最上大羅天合三十六天<hi>靈寳本元經雲</hi>
<pb n="KR3k0049_WYG_001-22b"/>
<hi>笈七籖</hi>
大羅大羅在𤣥都玉京之上紫㣲金闕七寳騫樹麒麟<lb/>
師子化生其中三世天尊治在其中元始經云大羅之<lb/>
境無復貞宰惟大梵之氣包羅諸天太空之上有自然<lb/>
五霞其色蒼黄號曰黄天黄天之上其色青蒼號曰蒼<lb/>
天蒼天之上其色𤣥空城青號曰青天故頌曰三界之<lb/>
上𦕈𦕈大羅上無色根雲層峩峩<lb/>
九天九天上第一天名鬱單無量天第二天名上上禪<lb/>
<pb n="KR3k0049_WYG_001-23a"/>
善無量夀天第三天名梵監天第四天名兜術天第五<lb/>
天名不驕樂天第六天名化應聲天第七天名梵寳天<lb/>
第八天名梵摩迦夷天第九天名波棃荅恕天其一天<lb/>
俱别置三天合三十六天<hi>大霄琅𫝊</hi>
大冥大冥在九天之上盖謂冥氣極逺絶乎九𤣥<hi>大洞經</hi>
異呼匈奴呼天為祁連<hi>漢書霍去病至祁連山師古注云魏書爾朱榮𫝊祁連池魏言</hi>
<hi>天也</hi>西域曰提婆<hi>髙僧𫝊一/翻譯八部</hi>胡元曰統格落<hi>菽園記</hi>
三十三天須彌山半四萬二千由旬有四天王天須彌<lb/>
<pb n="KR3k0049_WYG_001-23b"/>
山頂為帝釋天上一倍為夜摩天上為兜率陀天化樂<lb/>
天他化自在天梵衆天梵輔天大梵天少光天無量光<lb/>
天光音天少浄天無量浄天徧浄天福生天福受天廣<lb/>
來天無想天無煩天無熱天善見天善現天色究竟天<lb/>
無邉空處天無邉識處天無所有處天非想非非想處<lb/>
天凡二十八天四天以下又有日月星宿天常憍天持<lb/>
鬘天堅首天凡三十三種所謂三十三天者即帝釋天<lb/>
宫也<hi>因本經</hi>道列三界諸天數與釋氏同但名别耳<hi>酉陽雜俎</hi>
<pb n="KR3k0049_WYG_001-24a"/>
天翁天翁姓張名堅字剌渇漁陽人少不羈無所拘忌<lb/>
常張羅得一白雀愛而養之夢天劉翁責怒每欲殺之<lb/>
白雀輒以報堅堅設諸方待之終莫能害天翁遂下觀<lb/>
之堅盛設賓主乃竊騎天翁車乘白龍振䇿登天天翁<lb/>
乘餘龍追之不及堅既到𤣥宫易百官杜塞北門封白<lb/>
雀為上卿侯改白雀之𦙍不産于下土劉翁失治徘徊<lb/>
五岳作灾堅患之以劉翁為太山太守主生死之籍<hi>酉陽</hi>
<hi>雜俎諸異記</hi>
<pb n="KR3k0049_WYG_001-24b"/>
洞天六言真誥云世人有知酆都六天宫名者則百鬼<lb/>
不敢為害洞天六宫周一萬里髙二千六百里洞天六<lb/>
宫是為六天鬼神之宫六天一曰紂絶隂天宫二曰泰<lb/>
然諒事宗天宫三曰明辰耐犯武成天宫四曰恬照罪<lb/>
氣天宫五曰宗靈亡非天宫六曰敢司連宛屢天宫人<lb/>
死皆至其中人欲常念六天宫名空洞之小天三隂所<lb/>
治也又耐犯宫主生紂絶天主死禍福續命由恬照第<lb/>
四天鬼宫北斗君所治即七辰北斗之考官也項梁城<lb/>
<pb n="KR3k0049_WYG_001-25a"/>
酆都宫頌曰紂絶標帝晨諒事構重阿炎如霄漢烟勃<lb/>
若景耀華武陽滯神鋒恬照吞清河開闔臨丹井雲門<lb/>
鬱嵯峩亡非通竒靈連苑亦敷魔六天横北道此是鬼<lb/>
神家凡有二萬言此唯天宫名耳夜中㣲讀之辟鬼魅<lb/>
千柱殿閻摩那婆羅天娑羅樹中其殿浄如鏡第二樹<lb/>
中有千柱殿<hi>酉陽雜俎</hi>
善法堂善法堂在歡喜園天帝都㑹天王之正殿也其<lb/>
堂七寳所作四壁皆白銀以黄金為地地生軟草其軟<lb/>
<pb n="KR3k0049_WYG_001-25b"/>
類綿天人足履之沒至足舉後其地自平<hi>佛經</hi>
陽孛天圓十二綱地方十二紀天綱運闕三百六十輪<lb/>
為一周地紀推機三百三十輪為一度天運三千六百<lb/>
周為陽孛地轉三千三百度為隂蝕天氣極於太隂地<lb/>
氣窮於太陽故陽激則勃隂否則蝕隂陽勃蝕天地氣<lb/>
反天地氣反乃謂之小劫天運九千九百周為陽蝕地<lb/>
轉九千三百度為隂勃陽蝕則氣窮於太隂隂勃則氣<lb/>
極於太陽故隂否則蝕陽激則勃隂陽蝕勃則天地以<lb/>
<pb n="KR3k0049_WYG_001-26a"/>
易天地改易謂之大劫<hi>三清三天正法經</hi>
天厄靈寳自然運度有大陽九大百六也小陽九小百<lb/>
六也三千三百年為小陽九小百六也九千九百年為<lb/>
大陽九大百六也夫天戹謂之陽九也地虧謂之百六<lb/>
也至金天氏之後甲申之嵗是其天地運度否泰所終<lb/>
陽九百六㑹至時道徳方明兇醜頓肆聖君受任於壬<lb/>
辰之年也<hi>靈寳天地運度經</hi>
天非左旋通人揚子雲因衆人之説天以為盖常左旋<lb/>
<pb n="KR3k0049_WYG_001-26b"/>
日月星辰隨而東西乃圖畫形體行度㕘以四時厯數<lb/>
昏明晝夜欲為世人立紀律以垂法後嗣余難之曰春<lb/>
秋晝夜欲等平旦日出於夘正東方暮日入於酉正西<lb/>
今以天下人占視之此乃人之夘酉非天夘酉天之夘<lb/>
酉當北斗極北斗極天樞樞天軸也猶盖有保斗矣盖<lb/>
雖轉而保斗不移天亦轉周匝斗極常在知為天之中<lb/>
也仰視之乃在北不正在人上而春秋分時日出入乃<lb/>
在斗南若如盖轉則北方道逺南方道近彼晝夜漏刻<lb/>
<pb n="KR3k0049_WYG_001-27a"/>
之數何從等乎子雲無以解也後與子雲奏事坐白虎<lb/>
殿廊廡下以寒故背日曝背有頃日光去背不復曝焉<lb/>
因以示子雲曰天即盖轉而日西行其光影當照此廊<lb/>
下而稍東耳不當拔出去拔出去無乃是反應渾天家<lb/>
法焉子雲立壊其所作則儒家以為天左轉非也<hi>桓譚新論</hi>
渾沌天地渾沌如雞子盤古生其中萬八千嵗天地開<lb/>
闢陽清為天隂濁為地盤古生其中一日九變神於天<lb/>
聖於地天日髙一丈地日厚一丈盤古日長一丈如此<lb/>
<pb n="KR3k0049_WYG_001-27b"/>
萬八千嵗天數極髙地數極深盤古極長後乃有三皇<lb/>
數起於一立於三成於五盛於七處於九故天去地九<lb/>
萬里<hi>徐整三五厯紀</hi>
開子自天統開於子輕清之炁一萬八百年升而為天<lb/>
天之晶華凝結而為日月星辰成象既著功用乃行地<lb/>
統開於丑重濁之炁一萬八百年凝而為地地之靈氣<lb/>
融結而為山川河嶽成形既定肹蠁攸召<hi>祛疑説</hi>
異名纂要云東西南北曰四方四方之隅曰四維天地<lb/>
<pb n="KR3k0049_WYG_001-28a"/>
四方曰六合天地曰二儀以人㕘之曰三才四方上下<lb/>
謂之宇往古來今謂之宙<hi>説文曰宙舟輿所極覆也</hi>或謂天地為宇<lb/>
宙日月謂之兩曜亦曰二紀<hi>張衡思𤣥賦察二紀五星之綢繆注二紀日月</hi>五<lb/>
星謂之五緯日月星謂之三辰<hi>國語帝嚳能序三辰以固民左傳三辰旂旗昭</hi>
<hi>其明也周禮掌三辰之法注日月星</hi>亦曰三光<hi>漢文紀上以累三光之明淮南子紘宇宙而章三光</hi>
<hi>注日月星</hi>亦曰三靈<hi>揚雄羽獵賦上獵三靈之流如淳曰三靈日月星垂象之應也</hi>亦曰三<lb/>
精<hi>後漢光武賛三精霧塞注日月星</hi>日月五星謂之七曜<hi>榖梁傳序七曜為之盈縮</hi>
天門真臘抵占城旁有西棚國望見天有一竅極明土<lb/>
<pb n="KR3k0049_WYG_001-28b"/>
人稱天門一曰天際國古云女媧氏之所不至也<hi>即天門國</hi>
天地相去考三五厯紀云數起于一立于三成于五盛<lb/>
于七處于九故天去地九萬里淮南子云天有九野九<lb/>
千九百九十九隅去地五億萬里春秋元命包云天不<lb/>
足西北陽極於九故周天九九八十一萬里洛書甄曜<lb/>
度云周天三百六十五度四分度之一夫一度為一千<lb/>
九百三十二里則天地相去十七萬八千五百里孝經<lb/>
援神契云周天七衡六間相去萬九千八百三十三里<lb/>
<pb n="KR3k0049_WYG_001-29a"/>
三分里之一合十一萬九千里從内衡以至中衡中衡<lb/>
以至外衡各五萬九千五里闗令内𫝊云天地南午北<lb/>
子相去九千萬里東夘西酉亦九千萬里四隅空相去<lb/>
九千萬里天去地四十千萬里天有五億五萬五千五<lb/>
百五十里地亦如之各以四海為脈論衡曰天行三百<lb/>
六十五度積凡七十三萬里天去地六萬餘里靈憲云<lb/>
天有九位自地至天一億萬六千二百五十里垂天之<lb/>
晷薄地之儀皆千里而差一寸周髀云天離地八萬里<lb/>
<pb n="KR3k0049_WYG_001-29b"/>
冬至之日雖在外衡常出極下地上二萬里周禮疏云<lb/>
案考靈曜從上臨下八萬里天以圓覆地以方載河圖<lb/>
括地象西北為天門東南為地户天門無上地户無下<lb/>
極廣長南北二億三萬一千五百里東西二億三萬三<lb/>
千里廣雅云天圜南北二億三萬三千五百里七十五<lb/>
步東西短減四步周六億十萬七百里二十五步從地<lb/>
至天億一萬六千七百八十七里半下度地之厚與天<lb/>
髙等天度云東方七宿其屬三十二星七十五度南方<lb/>
<pb n="KR3k0049_WYG_001-30a"/>
七宿其屬六十四星一百一十二度西方七宿其屬五<lb/>
十一星八十度北方七宿其屬三十五星九十八度四<lb/>
分度之一四方三百六十五度四分度之一度二千九<lb/>
百三十二里二十八宿間相距積百七萬九百一十三<lb/>
里徑三十五萬六千九百七十里月令正義考靈曜云<lb/>
一度二千九百三十二里千四百六十一分里之三百<lb/>
四十八周天百七萬一千里是天圓周之里數也以圍<lb/>
三徑一言之直徑三十五萬七千里此二十八宿周迴<lb/>
<pb n="KR3k0049_WYG_001-30b"/>
直徑之數也然二十八宿之外上下東西各有萬五千<lb/>
里是為四遊之極謂之四表據四表之内并星宿内總<lb/>
三十八萬七千里天之中央上下正半之處一十九萬<lb/>
三千五百里地在於中是地去天之數也長晉文志云<lb/>
地上去天八萬一千三百餘里酉陽雜俎云天地相去<lb/>
四十萬九千里四方相去萬萬九千里胡安定云南樞<lb/>
入地下三十六度北樞出地上三十六度狀如倚杵此<lb/>
天形也一晝一夜之間凡行九十餘萬里人一呼一吸<lb/>
<pb n="KR3k0049_WYG_001-31a"/>
謂之一息一息之間天行八十餘里人之一晝一夜有<lb/>
一萬三千六百餘息故一晝一夜而天行九十餘萬里<lb/>
學林云周禮以天圭之法南戴日下萬五千里地與星<lb/>
辰四遊升降于三萬里之中是以半之得地之中也潁<lb/>
川陽城為然此乃古之聖人推測天地髙深之法<lb/>
體圓經云天體東西南北徑三十五萬七千里每一方<lb/>
八萬九千二百五十里自地至上八萬里以日照陽城<lb/>
中之半為中乃天體正圓也以算勾股見之<hi>玉厯通政經</hi>
<pb n="KR3k0049_WYG_001-31b"/>
天解天者身也天之為言鎮也居髙理下為人鎮也<hi>白虎</hi>
<hi>通説題辭</hi>天鎮也神也珍也施生為本運轉精神功列效陳<lb/>
其道可珍重也<hi>禮統</hi>天顯也在上髙顯也坦也坦然髙而<lb/>
逺也<hi>釋名</hi>天顛也至髙無上<hi>説文</hi>
　　日<lb/>
光實日者實也形體光實人君之象<hi>禮統</hi>
無虧春秋元命包云日尊故曰滿滿故仁仁故明明故<lb/>
精在外注曰滿者常盛無虧也<lb/>
<pb n="KR3k0049_WYG_001-32a"/>
天精天地至寳精不兩明注天精為日地精為月<hi>援神契</hi>
陽徳之母春秋内事曰日者陽徳之母也易辨圖備曰<lb/>
日之既陽徳消謝莊月賦云日以陽徳枚乘七發曰歸<lb/>
神日母<lb/>
衆陽之精日者衆陽之精内明𤣥黄五色無主以象人<lb/>
君精精似青翼翼似黒𤣥𤣥似赤縞縞似白煌煌似黄<lb/>
光照無主不可以一色名也<hi>易傳</hi>日神五色明照四方<hi>援神</hi>
<hi>契</hi>盛哉日乎丙明離章五色淳光<hi>太𤣥</hi>注五色五行之方<lb/>
<pb n="KR3k0049_WYG_001-32b"/>
色也<lb/>
衆貴之象日者照明之太表光景之太紀羣陽之精衆<lb/>
貴之象也故日出而天下光明日入而天下冥晦此其<lb/>
效也故日者天之象君父夫兄之類中國之應也<hi>五行傳</hi>
衆陽之長漢李尋疏曰日者衆陽之長輝光所燭萬里<lb/>
同晷人君之表也故日將旦清風發羣隂伏<lb/>
火精范子計然曰日者火精也火者外景主晝居晝而<lb/>
為明處照而有光淮南子曰積陽之熱氣生火火氣之<lb/>
<pb n="KR3k0049_WYG_001-33a"/>
精者為日故陽燧見日則燃而為火<lb/>
天光漢成帝報許皇后曰夫日者衆陽之宗天光之貴<lb/>
王者之象人君之位也<hi>外戚傳</hi>張衡東京賦云須消啓明<lb/>
掃朝霞登天光于扶桑吕向注曰天光日也<lb/>
太陽之精日者太陽之精也夏則陽盛隂衰故晝長夜<lb/>
短冬則隂盛陽衰故晝短夜長氣引之也行陽之道長<lb/>
故出於夘酉之北行隂之道短故出於夘酉之南春秋<lb/>
陽隂等故日行中平晝夜等也<hi>物理論</hi>
<pb n="KR3k0049_WYG_001-33b"/>
人君之象夫日者天之所布以照察於下而垂示法則<lb/>
也日為太陽之精積而成象人君仰焉光明外發魄體<lb/>
内全匿精揚輝圓而常滿此人君之體也晝夜有節循<lb/>
度有常春生夏養秋收冬蔵人君之政也星月稟其光<lb/>
辰宿宣其氣生靈仰其照葵藿慕其恩此人君之徳也<lb/>
是以日主道徳養生福祐仁恩若人君有瑕必露其慝<lb/>
以告示焉<hi>乙巳占</hi>
陽精之宗靈憲曰日者陽精之宗積精成象象成為禽<lb/>
<pb n="KR3k0049_WYG_001-34a"/>
金雞火烏也皆三足表陽之類其數竒<hi>道經漢志注不全</hi>史記<lb/>
龜筴傳孔子曰日為徳而君于天下辱于三足之烏春<lb/>
秋元命包云陽數起于一成于三故日中有三足烏者<lb/>
陽精也淮南子云日中有踆烏者謂三足烏也山海經<lb/>
云湯谷上有扶木一日方至一日方出皆載于烏論衡<lb/>
曰日者火也烏入火中燋爛安得而立盖日氣也又伏<lb/>
候古今注云漢元帝永元年中日無光其日長安無烏<lb/>
或言日中烏之去也物類相感志云凡日無光則日烏<lb/>
<pb n="KR3k0049_WYG_001-34b"/>
不見日烏不見則飛鳥隠竄<lb/>
陽烏廣雅云日一名陽烏蜀都賦陽烏迴翼於髙標郭<lb/>
璞十日賛曰羿乃控弦仰落陽烏隋書李徳林霸朝雜<lb/>
集序云陽烏垂曜㣲藿傾心一曰金烏隋康孟詩金烏<lb/>
升曉氣玉檻漾晨曦唐太宗詩靈烏帶景飛<lb/>
翔陽海賦翔陽逸駭于扶桑之津注翔陽日也淮南子<lb/>
曰日陽之主也日中有烏故言翔逸駭言出疾也<lb/>
大明禮曰大明生於東月生於西此隂陽之分夫婦之<lb/>
<pb n="KR3k0049_WYG_001-35a"/>
位也鄭注大明日也六韜云大明發而萬物皆照大義<lb/>
發而萬物皆利<lb/>
太陽正厯曰太陽日也吳越春秋范蠡為吳王夀詞云<lb/>
上感太陽降瑞翼翼漢元永元二年詔曰氛邪嵗増侵<lb/>
犯太陽郎顗四事云日者太陽以象人君政變於下日<lb/>
應於天曹子建求通親親表云夫葵藿之傾葉太陽雖<lb/>
不為迴光終向之者誠也南齊書王儉表云秋葉辭條<lb/>
不假風飈之力太陽躋景無俟螢爝之暉李平對魏世<lb/>
<pb n="KR3k0049_WYG_001-35b"/>
宗曰猶太陽之消㣲露巨海之蕩螢燭舊唐書温彦博<lb/>
云中國之於夷狄猶太陽之比列星<lb/>
東君廣雅云日一名東君楚詞九歌東君云暾將出兮<lb/>
東方照吾檻兮扶桑漢志云晉巫祠東君師古曰東君<lb/>
日也索隠曰東君見歸蔵易隋書樂志朝日歌云扶木<lb/>
上朝暾嵫山沈暮景<lb/>
曜靈廣雅云日名曜靈楚詞天問曰角宿未旦曜靈安<lb/>
蔵逺遊云曜靈煜而西征張平子歸田賦曜靈俄景繼<lb/>
<pb n="KR3k0049_WYG_001-36a"/>
以望舒皇輔謐年厯曰日者衆陽之宗陽精外發故日<lb/>
以晝明名曰曜靈齊書䇿命齊王曰太古初陳萬物紛<lb/>
綸開曜靈以鑑品物立元后以馭蒸人<lb/>
朱明廣雅云日一名朱明楚詞招魂云朱明承夜兮時<lb/>
不可掩<lb/>
朱光廣雅云日一名朱光楚詞云陽杲杲其朱光張孟<lb/>
陽七哀詩朱光馳北陸浮影忽西沈<lb/>
陽光桓帝詔曰間者日食毁缺陽光晦暗<hi>後書</hi>陸機雲賦<lb/>
<pb n="KR3k0049_WYG_001-36b"/>
云蔽陽光於暘谷暗天文乎常居<hi>北堂書抄</hi>
陽景曹攄詩宻雲翳陽景霖潦淹庭除銑曰陽景日也<lb/>
江文通詩丹霞蔽陽景<lb/>
朱羲郭璞詩蓐收清西陸朱羲將由白善注朱羲日也<lb/>
扶光謝瞻送孔靖詩扶光迫西汜歡餘宴有窮濟曰扶<lb/>
光日也謝莊月賦擅扶光于東沼<lb/>
離光晉束晳𤣥居釋云離光夜隠望舒晝戢宋顔延之<lb/>
範連珠云魯陽傾首離光為之反舎梁劉孝綽詩園葵<lb/>
<pb n="KR3k0049_WYG_001-37a"/>
一何幸傾葉奉離光<lb/>
靈暉陸機演連珠云靈暉朝覯稱物納照翰曰靈暉日<lb/>
也<lb/>
太暉謝鎮之書云太暉灼兮昇曜列宿奄兮消蔽<hi>𢎞明六</hi>
利眼陸機演連珠曰利眼臨雲不能垂照吕向注曰利<lb/>
眼日也論衡曰日月猶人之有目任子曰日月天下眼<lb/>
目而人不知徳山川為天下衣食人不能謝抱朴子曰<lb/>
日月之蝕乃至於盡天何為當故壊其眼目以行譴人<lb/>
<pb n="KR3k0049_WYG_001-37b"/>
乎<lb/>
九陽仲長統詩曰沆瀣當餐九陽代燭注九陽謂日也<lb/>
山海經曰湯谷上有扶桑十日所浴居水中有大木九<lb/>
日居下枝一日居上枝楚詞逺遊云朝濯髮於湯谷兮<lb/>
夕晞余身兮九陽<lb/>
羲和廣雅曰日御曰羲和楚詞曰吾令羲和弭節兮望<lb/>
崦嵫而勿迫虞世南徐堅引淮南子云爰止羲和爰息<lb/>
六螭是謂懸車注云日乘車駕以六龍羲和御之日至<lb/>
<pb n="KR3k0049_WYG_001-38a"/>
此而薄於虞泉羲和至此而迴六螭山海經云東南海<lb/>
外有羲和之國有女子名曰羲和是生十日常浴日於<lb/>
甘淵注云羲和天地始生主日月者也故堯因是立羲<lb/>
和之官以主四時左思蜀都賦羲和假道于峻岐晉皇<lb/>
甫謐釋勸曰羲和促轡大火西頺張華招隠士詩羲和<lb/>
䇿六龍弭節越崦嵫日亦可曰羲和漢崔篆慰志賦氛<lb/>
霓鬱以横厲兮羲和忽以潜暉王符愛日篇曰化國之<lb/>
日舒以長舒長者非謂羲和安行注羲和日也魏卞蘭<lb/>
<pb n="KR3k0049_WYG_001-38b"/>
許昌宫賦云望舒涼室羲和温房抱朴子什滯篇曰羲<lb/>
和外景而熱<lb/>
日出日入日出於暘谷浴于咸池拂于扶桑是謂晨明<lb/>
登于扶桑爰始將行是謂朏明至於曲阿是謂旦明至<lb/>
于曽泉是謂蚤食至於桑野是謂宴食至於衡陽是謂<lb/>
隅中至於昆吾是謂正中至於烏次是謂小還至于悲<lb/>
谷是謂餔時至於女紀是謂大還至於虞淵是謂髙舂<lb/>
至於連石是謂下舂至於悲泉爰止其女爰息其馬是<lb/>
<pb n="KR3k0049_WYG_001-39a"/>
謂懸車薄於虞淵是謂黄昏淪於蒙谷是謂定昏日入<lb/>
崦嵫<hi>亦曰落棠山</hi>經於細栁入於虞淵之汜曙於蒙谷之浦<lb/>
行九州七舎有五億萬七千三百九里注自暘谷至虞<lb/>
淵凡十六所為九州七舎<hi>淮南子</hi>東曰暘谷日之所出西<lb/>
曰濛汜日之所入<hi>隋天文志</hi>
桑榆淮南子曰日西垂景在樹端謂之桑榆注曰言其<lb/>
光在桑榆樹上漢書谷永云太白出西方法當㕘天今<lb/>
已過期尚在桑榆之間後書注桑榆謂晚也光武勞馮<lb/>
<pb n="KR3k0049_WYG_001-39b"/>
異云可謂失之東隅收之桑榆劉休𤣥擬古詩曰願乘<lb/>
薄暮景照妾桑榆時<lb/>
日光異名日光曰景日影曰晷日氣曰晛初出為旭日<lb/>
昕曰晞日温曰煦日在午曰亭午在未曰映日晚曰旰<lb/>
日將落曰薄暮日西落光反照於東謂之反景在上曰<lb/>
反景在下曰倒景煦日温也皓日晝貌也暉日光也旰<lb/>
日晩也翌日明也曉日白也<hi>纂要説文</hi>朝旦為暉日中為光<lb/>
<hi>管輅别傳荅劉邠云</hi>
<pb n="KR3k0049_WYG_001-40a"/>
太平太蒙孤竹北户西王母日下謂之四荒岠齊州以<lb/>
南戴日為丹穴東至日所出為太平西至日所入為太<lb/>
蒙<hi>爾雅</hi>楊炯渾天賦太平之人仁太蒙之人信<lb/>
徑千里湯泉之精上合為日徑千里周圍三千里下於<lb/>
天七千里<hi>徐整長厯</hi>揚雄解嘲云夫日月之徑不千里則不<lb/>
能燭六合燿八紘音義云八方之綱維也晉魯勝元康<lb/>
初遷建康令到官著正天論云以冬至之後立晷測影<lb/>
凖度日月星日月徑才百里無千里星十里不百里遂<lb/>
<pb n="KR3k0049_WYG_001-40b"/>
表上之<lb/>
光照所及尚書考靈曜曰日光照四十萬六千里地説<lb/>
書曰日照四十五萬里也周髀曰日光外照徑八十一<lb/>
萬里<lb/>
九道月令正義日有九道考靈曜曰萬世不失九道<lb/>
三道天有三道黄道者日月五星所乘<hi>黄帝占</hi>日月行房<lb/>
三道其政太平行上道昇平行中道霸世行下道可視<lb/>
瞻之短於厯舊影為行上道與厯合為行中道長於舊<lb/>
<pb n="KR3k0049_WYG_001-41a"/>
影為行下道<hi>古今占</hi>日道出於列宿之外萬有餘里<hi>考靈曜</hi>
十煇周禮㫝祲氏掌十煇之法以觀妖祥辨吉凶一曰<lb/>
祲謂隂陽五色之氣祲淫相侵或曰抱珥背璚之屬如<lb/>
虹而短是也二曰象謂雲如氣成形象雲如赤烏夾日<lb/>
以飛之類是也三曰鑴日旁氣刺日形如童子所佩之<lb/>
鑴也四曰監謂雲氣臨在日上也五曰闇謂日月蝕或<lb/>
日光暗也六曰瞢謂瞢瞢不光明也七曰彌謂白虹彌<lb/>
天而貫日也八曰叙謂氣若山而在日上或曰冠珥背<lb/>
<pb n="KR3k0049_WYG_001-41b"/>
璚重叠次序在于日旁也九曰隮謂暈氣也或曰虹也<lb/>
詩所謂朝隮于西者也十曰想謂氣五色有形想也青<lb/>
饑赤兵白喪黒憂黄熟或曰想思也赤氣為人獸之形<lb/>
可思而知其吉凶<hi>隋天文志</hi>
隨時出入仲春仲秋日出於夘入於酉夏日出於寅入<lb/>
於戌仲冬月日出於辰入於申<hi>尚書考靈曜</hi>
寒暑在宿五經通義曰日在牽牛則寒在東井則暑牽<lb/>
牛宿外逺人故寒東井宿内近人故温<lb/>
<pb n="KR3k0049_WYG_001-42a"/>
雀立日傍春秋考異郵曰黄帝將興有黄雀赤頭立於<lb/>
日傍黄帝曰黄者土精赤者火榮爵者賞也余當立大<lb/>
功乎<lb/>
八夢生八子娵訾氏生而髮與足齊墮地能言及為髙<lb/>
辛帝室夢日而生八子皆有賢知世號八元<hi>異苑</hi>帝嚳之<lb/>
妃鄒屠氏之女也常夢吞日則生一子凡經八夢則生<lb/>
八子世謂為八神亦謂八翌翌明也亦謂八英亦謂八<lb/>
力言其神力英明翌成萬象億兆流其神睿焉<hi>拾遺記</hi>
<pb n="KR3k0049_WYG_001-42b"/>
五色互照日五色陽之精君徳也少昊金天氏邑於窮<lb/>
桑日五色互照窮桑<hi>尸子</hi>
羿射九日淮南子云尭時十日並出草木焦枯尭命羿<lb/>
仰射十日中其九日日中九烏皆死墜其羽翼莊子疏<lb/>
云尭時十日並出尭使羿射九烏落為沃焦歸蔵鄭母<lb/>
經云昔者羿善射彈十日果彈之天問云羿焉彈日烏<lb/>
焉解羽<lb/>
逐日夸父與日逐走入日渇欲得飲飲河渭河渭不足<lb/>
<pb n="KR3k0049_WYG_001-43a"/>
比飲大澤未至道渇而死棄其杖化為鄧林<hi>山海經</hi>
升沈見異夏桀之時費昌之河上見二日在東者爛爛<lb/>
將起在西者沈沈將滅若疾雷之聲問於馮夷曰何者<lb/>
為殷何者為夏馮夷曰西夏東殷於是昌徙族歸殷<hi>論衡</hi>
夢鬭桀為無道湯令伊尹往視曠夏聽于末嬉末嬉言<lb/>
曰今昔天子夢西方有日東方有日兩日相與鬭西方<lb/>
日勝東方日不勝伊尹以告湯乃令師從東方出於國<lb/>
西以進未接刃而桀走<hi>吕覽慎大</hi>
<pb n="KR3k0049_WYG_001-43b"/>
乘船過傍伊摰將應湯命夢乗船過日月之傍<lb/>
乘雲繞日傅說賃為赭衣者舂于深巖以自給夢乘雲<lb/>
繞日而行筮得利建侯之卦嵗餘殷以玉帛聘為阿衡<lb/>
也<hi>拾遺記</hi>
著身文王夢日月著其身<hi>帝王世紀</hi>
比政周文王問鬻子曰敢問君子將入其職則於其民<lb/>
何如對曰君子將入其職則於其民也旭旭然如日之<lb/>
始出也既入其職則於其民也暵暵然如日之正中也<lb/>
<pb n="KR3k0049_WYG_001-44a"/>
既去其職則於其民也暗暗然如日之已入也故君子<lb/>
將入而旭旭者義先聞也既入而暵暵者民保其福也<lb/>
既去而暗暗者民失其教也文王曰受命矣<hi>賈誼</hi>
冬日夏日左傳曰酆舒問於賈季曰趙衰趙盾孰賢對<lb/>
曰趙衰冬日之日也趙盾夏日之日也注冬日可愛夏<lb/>
日可畏鄧析書曰君人者當如冬日之陽夏日之隂萬<lb/>
物歸之<lb/>
夾赤鳥楚有雲如衆赤鳥夾日以飛三日楚子使問周<lb/>
<pb n="KR3k0049_WYG_001-44b"/>
太史太史曰其當王身若禜之可移於令尹司馬王曰<lb/>
移腹心之疾置之股肱何益王弗禜而死孔子曰昭王<lb/>
其不失國也宜哉<hi>左哀六</hi>
辨日逺近孔子東遊見兩小兒辨鬭問其故一兒曰我<lb/>
以日始出時去人近而日中時逺也一兒以日初出逺<lb/>
而日中時近也曰爾何以知一兒曰日初出大如車盖<lb/>
及日中則如盤盂此不為逺者小而近者大乎一兒曰<lb/>
日初出滄滄涼涼及其日中如探湯此不為近者熱而<lb/>
<pb n="KR3k0049_WYG_001-45a"/>
逺者涼乎孔子不能決也兩小兒笑曰丘孰謂汝多知<lb/>
乎<hi>列子</hi>
負暄宋有田夫曝日於野美之不識廣厦綿縞之麗謂<lb/>
其妻曰吾負日之暄以獻吾君將獲重賞<hi>上</hi>
夜照齊有不夜城盖古者有日夜照於東境故春秋時<lb/>
萊子立此城以不夜為名<hi>解道康齊地記</hi>
作橋視出始皇作石橋欲過海觀日出處時有神人驅<lb/>
石下海石去不速神輒鞭之皆流血至今石悉赤陽城<lb/>
<pb n="KR3k0049_WYG_001-45b"/>
山石盡起立嶷嶷東傾狀如相隨行<hi>三齊畧記</hi>
日為再中燕丹子曰燕太子丹質於秦王遇之無禮急<lb/>
欲求歸秦王不聽<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>與誓曰使日再中天雨粟乃得歸<lb/>
太子仰天嘆之日為再中天雨粟秦王不得已遣之風<lb/>
俗通曰成帝間劉向俗説文帝自為代王及徵當即位<lb/>
後期不得立日為之再中向曰文帝少即位不容再中<lb/>
日再中文帝十七年新垣平言候日再中居頃之日郤<lb/>
復中於是更為元年令天下大酺<hi>漢書</hi>日再中烏連嬉仁<lb/>
<pb n="KR3k0049_WYG_001-46a"/>
聖出握知時<hi>易辨終備</hi>
日中王字文帝時日中有王字<hi>帝王世紀</hi>君應陽君臣和得<lb/>
道度則日含王字<hi>春秋緯</hi>
神女捧日漢景帝夢神女捧日以授王夫人夫人吞之<lb/>
十四月而生武帝景帝曰吾夢赤氣化為赤龍占者以<lb/>
為吉可名之吉<hi>漢武内傳</hi>
重光漢書云元封元年從登封太山倪寛上夀曰癸亥<lb/>
宗祀日宣重光李竒曰太平之世日抱重光謂日有重<lb/>
<pb n="KR3k0049_WYG_001-46b"/>
日也崔豹古今注曰漢明帝為太子樂人作歌詩四章<lb/>
一曰日重光云天子之徳光明如日太子比徳焉故云<lb/>
重光尚書五行傳曰明王踐位則日儷其精重光以見<lb/>
吉祥陸士衡演連珠云重光發藻尋虚捕景<lb/>
對日南北張重字仲篤明帝時舉孝㢘帝曰何郡小吏<lb/>
荅曰臣日南吏帝曰日南郡人應向北看日荅曰臣聞<lb/>
鴈門不見壘鴈為門金城郡不見積金為郡臣雖居日<lb/>
南未曽向北看日<hi>後漢書</hi>范泰古今善言云重曰今郡有<lb/>
<pb n="KR3k0049_WYG_001-47a"/>
雲中金城不必皆有其實<lb/>
負日靈帝王美人妊娠畏何后乃服藥欲除之而胎安<lb/>
不動又數夢負日而行四年生獻帝協<hi>後漢后紀</hi>
納懐魏文帝為王時夢日墜地分為三分己得一分而<lb/>
内懐中<hi>談藪</hi>
捧日程昱少時常夢上大山兩手捧日昱私異之以語<lb/>
荀彧及兖州反賴昱得完三城於是彧以昱夢白操操<lb/>
曰卿當終為吾腹心昱本名立操乃加日其上更名昱<lb/>
<pb n="KR3k0049_WYG_001-47b"/>
也<hi>魏書</hi>
對日逺近晉明帝諱紹元帝子也初元帝鎮揚州時中<lb/>
原喪亂有人從長安來帝問洛陽消息潸然流涕帝年<lb/>
數嵗問何故具以東渡意告之因問帝汝意謂長安何<lb/>
如日逺荅曰不聞人從日邉來只聞人從長安來帝異<lb/>
之明日集羣臣宴㑹說以此荅明帝又以為日近帝動<lb/>
容問何故異昨日之言荅曰舉頭不見長安只見日以<lb/>
是知近帝大悦<hi>劉昭幼童傳</hi>
<pb n="KR3k0049_WYG_001-48a"/>
夢日環城王敦將舉兵内向明帝宻知之乃乘巴滇駿<lb/>
馬㣲行至于湖隂察敦營壘而出敦正晝寢夢日環其<lb/>
城驚起曰此必黄鬚鮮卑奴來也帝母荀氏燕代人帝<lb/>
狀類外氏鬚黄敦故謂帝云<hi>晉書</hi>
墮身袁愍孫世祖出為海陵守夢日墮身上尋而追還<lb/>
典機宻<hi>謝綽宋拾遺録</hi>
夢抱後魏遼西王當英夢日墮所居黄山下水中村人<lb/>
以牛車挽致不出英獨抱戴而歸聞者異之<hi>北史</hi>
<pb n="KR3k0049_WYG_001-48b"/>
化逐魏孝文皇后髙氏之懐宣武也夢為日所逐化而<lb/>
為龍而繞后后寤而驚悸遂成心疾馮太后召徐謇王<lb/>
顯為后診脈謇以為㣲風入蔵顯云按三部非有心疾<lb/>
將是懐孕生男之象果如其言<hi>顯𫝊</hi>初后之幼也曽夢在<lb/>
堂内立而日光自牕中照之灼之而熱后東西避之光<lb/>
猶斜照不已如是數夕以白其父颺颺以問遼東人閔<lb/>
宗宗曰此竒徵也日者人君之徳帝王之象也光照女<lb/>
身必有恩命及之女避猶照者主上來求女不獲已也<lb/>
<pb n="KR3k0049_WYG_001-49a"/>
昔有夢月入懐猶生天子況日照之徵此女必遂將被<lb/>
帝命誕育人君之象也遂生世宗<hi>后傳</hi>
捧日納口陳武帝霸先常游義興館于許氏夢天開數<lb/>
丈有四人朱衣捧日而至納之帝口及覺腹内猶熱帝<lb/>
心獨喜<hi>南史</hi>
夢兩日鬭陳文帝蒨梁大清初夢兩日鬭一大一小大<lb/>
者光滅墮地色正黄其大如斗帝三分取一懐之<hi>南史</hi>
影長袁克上表云隋興以後日影漸長謹按春秋元命<lb/>
<pb n="KR3k0049_WYG_001-49b"/>
包云日月出内道璇璣得常天帝崇靈聖王相功京房<lb/>
别對曰太平日行上道昇平行次道霸世行下道伏惟<lb/>
大隋啓運上感乾元影短日長振古未之有也上大悅<lb/>
告天下將作役功因加程課丁匠苦之<lb/>
登山捧日楊炎未仕時嘗夢陟髙山之巔下瞰人境杳<lb/>
不可辨仰而視之見端日在咫尺紅光赫然洞照萬里<lb/>
因舉左右手捧之炎燠之氣如熱心目久而方寤因語<lb/>
於人有解者曰日者君象也此登相位而輔人君之祥<lb/>
<pb n="KR3k0049_WYG_001-50a"/>
也其後歴登相位果叶捧日之祥<hi>宣室志</hi>
三日金梁鳳謂祠部郎中裴冕曰𤣥象有變半年間有<lb/>
兵起公此時當為宰相大富貴冕曰公乃狂言冕何至<lb/>
此梁鳳曰有一日向東京一日入蜀川一日來向朔方<lb/>
此時公得相冕懼其言深謝絶之未幾安祿山反哥舒<lb/>
翰奏冕為御史中丞冕問以三日之説梁鳳曰東京日<lb/>
即自磨滅蜀川日亦不能久此間日向轉分明其後安<lb/>
祿山僣號𤣥宗幸蜀肅宗即位靈武冕果為中書侍郎<lb/>
<pb n="KR3k0049_WYG_001-50b"/>
平章事<hi>舊唐書續世説</hi>
首承日賈隠林朱泚之難扈徳宗於行在至卧内奏曰<lb/>
臣嘗夢日墜以首承之帝曰非朕耶因令糾察行在<hi>唐書</hi>
車載日淄清鄭尚書光㑹昌六年春夢自御大車中載<lb/>
瑞日光燭天地自執靷行通衢中俄而驚寤且竒歎後<lb/>
月餘宣宗即位以元舅之故累拜尚書淄清節度果契<lb/>
前夢<hi>宣室志</hi>
夢吞偽吳毛貞輔累為邑宰應選之廣陵夢吞日既寤<lb/>
<pb n="KR3k0049_WYG_001-51a"/>
腹猶熱以問侍御史楊廷式楊曰此夢至大非君所能<lb/>
當若以君而言當得赤烏場官也果如其言<hi>稽神録</hi>
日車莊子徐無鬼篇小童荅黄帝曰若乗日之車而遊<lb/>
于襄城之野李尤九曲歌曰年嵗晩暮日已斜安得壯<lb/>
士飜日車南齊書庾易臨川王暎表薦之餉麥百斛易<lb/>
謂使人曰民馳騁日月之車得保自耕之祿于大王之<lb/>
恩亦已深矣辭不受南史齊禪梁武䇿曰文教與鵬翼<lb/>
齊飛武功與日車並進<lb/>
<pb n="KR3k0049_WYG_001-51b"/>
白駒莊子人生天地之間若白駒之過郤忽然而已註<lb/>
白駒或云日也漢書魏豹畔漢漢王使酈生往説之豹<lb/>
謝云人生一世間如白駒過隙漢王嫚人吾不忍見也<lb/>
迎日迎日之詞曰維某年某月上日明光于上下勤施<lb/>
于四方旁作穆穆維予又某敬拜迎日于郊<hi>尚書大傳</hi>
倒景谷永説成帝云仙人䢣興輕舉登遐倒景注曰在<lb/>
日月上日月反從下照故曰倒景<hi>郊祀志</hi>
長繩係景蕭大圜深信因果心安閑放常云人生若浮<lb/>
<pb n="KR3k0049_WYG_001-52a"/>
朝露寧俟長繩係景實所願言執燭夜游驚其迅速<hi>北史</hi>
日箭南唐蘇洪進揚州版築發一塜不顯姓名刻石為<lb/>
銘曰日為箭兮天為弓射四時兮無窮<hi>鄭文寳江表志</hi>
醉日衛元規酒後忤丁僕射以書謝曰自兹囚酒星於<lb/>
天獄焚醉日於秦坑<hi>摭言</hi>
若華山海經云灰野之山有樹青華赤華名曰若木日<lb/>
所入處在崑崙西附西極也淮南子曰若木在建木西<lb/>
未有十日其華照下地髙誘注曰未端也若木端有十<lb/>
<pb n="KR3k0049_WYG_001-52b"/>
日狀如連珠華光也光照其下地一云狀如蓮花離騷<lb/>
曰折若木以拂日天問曰羲和之未揚若華何光曹子<lb/>
建與吳質書折若木之華閉濛汜之谷應休璉與從弟<lb/>
書折若華以閉日<lb/>
盈尺聖人身猶日也夫日圓盈尺光滿天下聖人居室<lb/>
彌綸六合猶聖人之身小其所燭逺矣<hi>尸子</hi>
晨暉髙閭至徳頌云重光麗天晨暉疊旦<hi>魏書</hi>
晨離曹毗晉穆帝歌云如彼晨離曜景扶桑梁元帝檄<lb/>
<pb n="KR3k0049_WYG_001-53a"/>
云霜戈照日則晨離奪暉龍騎蔽野則平原掩色<lb/>
晨曦胡義周統萬宫殿頌曰晃若晨曦照見列星<lb/>
馳暉謝朓贈西府馳暉不可接何況隔兩鄉善曰馳暉<lb/>
日也又至潯陽詩過客無留軫馳暉有奔箭<lb/>
傾羲謝靈運秋懐詩云頺魄不再圓傾羲無兩旦<lb/>
頺陽謝瞻詩頺陽照通津善曰楚詞云日晻晻而下頺<lb/>
濟曰頺陽落日也<lb/>
日足梁虞騫詩落暉散長足細雨織斜文李太白詩赤<lb/>
<pb n="KR3k0049_WYG_001-53b"/>
霞動金光日足森海嶠<lb/>
熟羊甲貞觀中史官所載鐵勒回紇部在薛延陁之北<lb/>
去京師六千九百里又有骨利幹居回紇北方瀚海之<lb/>
地草多百藥地出名馬駿者行數百里北又距大海晝<lb/>
長而夕短既日沒後天色正曛煮一羊脾纔熟而東方<lb/>
已曙盖近日出入之所<hi>舊唐天文</hi>
沒即出欽察國去中國三萬餘里夏夜極短日漸沒即<lb/>
出<hi>元史托和傳</hi>
<pb n="KR3k0049_WYG_001-54a"/>
拜日新羅每以元日拜日月神<hi>舊唐書</hi>契丹貴日每月朔<lb/>
旦東向而拜日<hi>五代史</hi>
東門向日天竺屬國數十有泇沒路國其俗開東門以<lb/>
向日<hi>舊唐書</hi>
燭龍山海經云鍾山之神名曰燭隂視為晝暝為夜吹<lb/>
為冬呼為夏不飲不食不喘不息身長千里人面蛇身<lb/>
赤色注曰即燭龍也又云西北海之外赤水之北有章<lb/>
尾山有神其暝乃晦其視乃明視燭九隂是謂燭龍詩<lb/>
<pb n="KR3k0049_WYG_001-54b"/>
含神霧曰天不足西北無隂陽消息故有龍銜火精以<lb/>
照天門中者也天問曰日安不到燭龍何照選雪賦云<lb/>
爛兮若燭龍銜燿照崑山淮南云燭龍在鴈門北蔽于<lb/>
委羽之山不見日其神人面龍身而無足張説賦南窮<lb/>
火鼠之譯北盡燭龍之㑹<lb/>
赤人頂輪揚州有趙都統號趙馬兒常提兵船往援李<lb/>
壇于山東舟至登萊滯留數月常于舟中見日初出海<lb/>
門時有人通身皆赤眼色純碧頭頂大日輪而上日漸<lb/>
<pb n="KR3k0049_WYG_001-55a"/>
髙人漸小凡數月所見皆然<hi>癸辛雜志</hi>
日中無影白民之南建木之下日中無影呼而無響盖<lb/>
天地之中也<hi>吕氏春秋</hi>廣都衆帝所自上下日中無影盖天<lb/>
地之中<hi>淮南子</hi>河南陽城縣是為土中夏至之景尺有五<lb/>
寸所以為候<hi>太康紀</hi>何承天以博物著名問釋慧嚴佛國<lb/>
將用何厯嚴云天竺夏至之日方中無影所謂天中於<lb/>
五行土徳色尚黄數尚五八寸為一尺十兩當此土十<lb/>
二兩建辰之月為嵗首及討覈分至推校薄蝕顧步光<lb/>
<pb n="KR3k0049_WYG_001-55b"/>
影其法甚詳宿度年紀咸有條例承天無所厝難<hi>髙僧傳</hi>
隨天入地或曰天北際下地中日隨天而入地地宻障<lb/>
隠故人不見如審運行地中鑿地一文轉見水源天行<lb/>
地中出入水中平實者天不在地中而日出上日入下<lb/>
者隨天轉運<hi>論衡</hi>葛稚川曰黄帝書曰天在地外水在天<lb/>
外水浮天而載地者也又易曰時乗六龍夫陽爻稱龍<lb/>
龍者居水之物以喻天天陽物也又出入水中與龍相<lb/>
似故比以龍也聖人仰觀俯察審其如此故晉卦坤上<lb/>
<pb n="KR3k0049_WYG_001-56a"/>
離下以證日出於地也又明夷之卦離下坤上以證日<lb/>
入於地也又需卦乾下坎上此亦天入水中之象也天<lb/>
為金金水相生之物也天出入水中當有何損而謂為<lb/>
不可乎王生必固謂為不然者疏矣<hi>隋志</hi>何承天云天形<lb/>
正圓而水居其半地中髙外卑水周其下言四方者東<lb/>
曰𤾉谷日之所出西曰濛汜日之所入莊子又云北溟<lb/>
有魚化而為鳥將徙於南溟斯亦古之遺記四方皆水<lb/>
證也四方皆水謂之四海凡五行相生水生於金是故<lb/>
<pb n="KR3k0049_WYG_001-56b"/>
百川發源皆自山出由髙趣下歸注於海日為陽精光<lb/>
曜炎熾一夜入水所經焦竭百川歸注足以相補故旱<lb/>
不為減浸不為益<hi>宋書</hi>
濯曜羅𤣥門輪及太洞經云九天真人呼日為濯曜羅<lb/>
三天真人呼日為圓光蔚太素天中呼日為眇景皇上<lb/>
清真人呼日為九曜生泰清天中仙人呼日為太明太<lb/>
極天中呼日為圓明玉賢天中呼日為㣲𤣥東華真人<lb/>
呼日為紫曜明亦名圓珠亦謂始暉亦謂太明<hi>雲笈七籖</hi>
<pb n="KR3k0049_WYG_001-57a"/>
圓曜羅方諸下真人呼日為圓曜羅右英夫人示許長<lb/>
史詩云圓曜暎南軒朱風扇幽室<hi>真誥</hi>
鬱儀太洞經云日亦名鬱儀月亦名結璘玉京山經云<lb/>
左顧提鬱儀右眄攜結璘七聖記曰鬱華赤文與日同<lb/>
居結璘黄文與月同居鬱華日精結璘月精也黄庭經<lb/>
曰鬱儀結璘善相保梁邱注曰鬱儀奔日之仙結璘奔<lb/>
月之仙一云日月之神也蛾睂山洞石書云鬱儀引日<lb/>
精結璘致月神<lb/>
<pb n="KR3k0049_WYG_001-57b"/>
遶須彌劫初長成時天地大闇有大黒風吹大海水開<lb/>
漂出日月置于須彌山半安日道中行旋繞四天下照<lb/>
燭衆生閻浮提<hi>南</hi>日中弗婆提<hi>東/</hi>日沒瞿耶尼<hi>西</hi>日出<lb/>
鬱單越<hi>北</hi>夜半<hi>長時含經</hi>難阨王問那伽斯那云日之在上<lb/>
其體是一何以夏時極熱冬時極寒夏則日長冬則日<lb/>
短斯那云須彌山有上下道日于夏時行于上道路逺<lb/>
行遲照于金山故長而暑熱冬時行于下道路近行速<lb/>
照大海水故短而極寒<hi>雜寶蔵經</hi>三界圖云其天中心皆有<lb/>
<pb n="KR3k0049_WYG_001-58a"/>
崑崙山又名須彌山也其山髙闗傍障四方日月繞山<lb/>
互為晝夜日在東方于逯境界日正中時光及南方浮<lb/>
利界境以為日出在南方於日正中時耶尼境界以為<lb/>
日出而方日正中時光及北方鬱單以為日出日在北<lb/>
方於正中時東方境界以為日出者今雖四序合宿是<lb/>
同冬夏二至晝夜不等日若繞山四方合停出沒既異<lb/>
則無山隔<hi>七二</hi>
日宫日天宫殿正方如宅看遥似圓一面兩分皆天金<lb/>
<pb n="KR3k0049_WYG_001-58b"/>
成一面一分天頗梨成有五種風吹轉而行一持二住<lb/>
三隨順轉曰波羅阿<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>五將行<hi>起紀</hi>
蘇利耶此云日神或蘇利耶或脩利<hi>大孔雀寶王紀</hi>
日姓名日月者天地之司徒司空也日姓張名表字長<lb/>
史月姓文名申字子光<hi>老子歴蔵中經</hi>
金門洞陽宫金門之上日之通門也金門之内有金精<lb/>
冶鍊之池在西闗左之分故立春之節日更鍊魄于金<lb/>
門之内耀其光于金門之外四十五日乃止順行之洞<lb/>
<pb n="KR3k0049_WYG_001-59a"/>
陽宫洞陽宫日之上館也立夏之日止于洞陽宫吐金<lb/>
冶之精以灌于東井之中沐浴于晨暉收八素之氣歸<lb/>
廣寒之宫也<hi>三道順行經</hi>
含虛大荒之中有山名曰含虚日月所出<lb/>
紅光所司岰山神蓐收居之是山也西望日之所入其<lb/>
氣圓神紅光之所司也<hi>山海經</hi>
常陽大荒之中有山名曰常陽之山日月所入<hi>山海經</hi>
入聲若雷沙弼茶國向無人至者祖葛尼曽到因立文<lb/>
<pb n="KR3k0049_WYG_001-59b"/>
字該載其國係日西沒之地至晩日入聲若雷霆國王<lb/>
每于城上聚千人吹角鳴鑼擊鼓混雜日聲不然則小<lb/>
兒驚死<hi>異域志</hi>
　　日蝕<lb/>
陽不克日蝕説曰日者太陽之精人君之象君道有虧<lb/>
為隂所乗故蝕蝕者陽不克也<hi>後漢志</hi>
日食從西舊説曰日有五蝕謂起上下左右中央是也<lb/>
漢尚書令黄香曰日蝕皆從西月蝕皆從東無上下中<lb/>
<pb n="KR3k0049_WYG_001-60a"/>
央者春秋魯桓三年日蝕貫中上下竟黒疑者以為日<lb/>
月正等月何得小而見日中鄭𤣥云月正掩日日光從<lb/>
四邉出故言從中起也<hi>南齊書</hi>
謫見男教不脩陽事不得謫見於天日為之食故日食<lb/>
則天子素服而脩六宫之職蕩天下之陽事<hi>昏義</hi>
日不食朔天下太平日不蝕朔月不食望顔延年讌曲<lb/>
水詩曰日完其朔月不掩望<lb/>
失徳之應管子曰日掌陽月掌隂星掌和陽為徳隂為<lb/>
<pb n="KR3k0049_WYG_001-60b"/>
刑和為事是故日蝕則失徳之國惡之月蝕則失刑之<lb/>
國惡之彗星見則失和之國惡之是故聖王日蝕則脩<lb/>
徳月食則脩刑彗星見則脩和<lb/>
日君裴子曰夫日者君也月者臣也一嵗十二㑹君臣<lb/>
相見之象君有失徳臣下専之故有日蝕之咎故伐鼔<lb/>
用幣責上卿是其禮退臣道也<hi>乙巳占</hi>
曜魄之寳日者陽精之明曜魄之寳其氣布徳而主生<lb/>
在地曰徳徳者生之類也徳傷則亡故日蝕必有亡國<lb/>
<pb n="KR3k0049_WYG_001-61a"/>
死君之災<hi>上</hi>
救日天子救日置五麾陳五兵五皷諸侯置三麾陳三<lb/>
兵三皷大夫擊門士擊柝凡有聲皆陽事也以厭隂氣<lb/>
也<hi>榖梁傳</hi>
赤幘凡救日食皆著赤幘以助陽也<hi>決疑要注</hi>
鼓用牲于社文公十五年辛丑朔日有食之鼓用牲于<lb/>
社非禮也日有食之天子不舉伐皷于社諸侯用幣于<lb/>
社伐皷于朝以昭事神訓民事君示有等威古之道也<lb/>
<pb n="KR3k0049_WYG_001-61b"/>
<hi>左傳</hi>
朱絲縈社莊公二十五年夏六月辛未朔日有食之鼓<lb/>
用牲于社公羊傳曰鼓用牲于社求之隂之道也以朱<lb/>
絲縈社或曰脅之或曰為闇恐人犯之故縈之也何休<lb/>
注曰社者土地之主也月者土地之精也上敷于天而<lb/>
犯月故鳴皷而攻之脅其本也朱絲縈之助陽抑隂也<lb/>
脅之與責求同義<lb/>
務三昭七年夏四月甲辰朔日有食之晉侯問於士文<lb/>
<pb n="KR3k0049_WYG_001-62a"/>
伯曰誰將當日食對曰魯衛惡之衛大魯小公曰何故<lb/>
對曰去衛地如魯地於是有災魯實受之其大咎其衛<lb/>
君乎魯將上卿公曰詩所謂彼日而食于何不臧者何<lb/>
也對曰不善政之謂也國無政不用善則自取謫于日<lb/>
月之災故政不可不慎也務三而已一曰擇人二曰因<lb/>
民三曰從時<hi>左傳</hi>
降物昭十七年夏六月甲戌朔日有食之祝史請所用<lb/>
幣昭子曰日有食之天子不舉伐皷于社諸侯用幣于<lb/>
<pb n="KR3k0049_WYG_001-62b"/>
社伐皷于朝禮也平子禦之曰止也唯正月朔慝未作<lb/>
日有食之於是乎有伐皷用幣禮也其餘則否太史曰<lb/>
在此月也日過分而未至三辰有災於是乎百官降物<lb/>
君不舉辟移時樂奏皷祝用幣史用辭故夏書曰辰弗<lb/>
集于房瞽奏皷嗇夫馳庶人走此月朔之謂也當夏四<lb/>
月謂之孟夏平子弗從昭子退曰夫子將有異志不君<lb/>
君矣<hi>左傳</hi>
兆水昭公二十一年秋七月壬午朔日有食之公問于<lb/>
<pb n="KR3k0049_WYG_001-63a"/>
梓慎曰是何物也禍福何為對曰二至二分日有食之<lb/>
不為災日月之行也分同道也至相過也其他月則為<lb/>
災陽不克也故常為水於是叔輒哭日食昭子曰子叔<lb/>
將死非所哭也八月叔輒卒<hi>左傳</hi>常衮賀日當食不食表<lb/>
同道相遇則聞昭子之對<lb/>
兆旱昭公二十四年夏五月乙未朔日有食之梓慎曰<lb/>
將水昭子曰旱也日過分而陽猶不克克必甚能無旱<lb/>
乎陽不克莫將積聚也<hi>左傳</hi>
<pb n="KR3k0049_WYG_001-63b"/>
不食春秋感精符云魯哀公時政彌亂絶不日食政亂<lb/>
之類當致日食之變而不應者譴之何益告之不悟故<lb/>
哀公之篇絶無日食之異漢明帝日食詔曰楚莊無災<lb/>
以致戒懼魯哀禍大天不降譴<lb/>
三朝食恵帝七年正月辛丑朔日有食之谷永以為嵗<lb/>
首正月朔日是為三朝尊者惡之<hi>漢書</hi>哀帝元夀元年正<lb/>
月辛丑日有食之不盡如鈎與恵帝七年同月日鮑宣<lb/>
上言今日食於三始誠可畏懼小民正月朔日尚恐毁<lb/>
<pb n="KR3k0049_WYG_001-64a"/>
敗器物況日虧乎<hi>本傳</hi>宋文帝與劉義慶書日食三朝天<lb/>
下之至忌晉孝武初有此異彼庸主也猶竟無他<hi>本傳</hi>
食晦建武七年三月晦日食鄭興上疏曰日月交㑹數<lb/>
應在朔頃年日食每多在晦先時而合皆月行疾也日<lb/>
君象月臣象君亢急則臣下促迫故行疾也<hi>後漢本傳</hi>
不隠延熹元年五月甲戌晦日有食之常侍徐璜曰言<lb/>
臣切見道術家常言漢死在戌亥今太嵗在丙戌五月<lb/>
甲戌日食栁宿朱雀漢家之貴國宿分周地今京師是<lb/>
<pb n="KR3k0049_WYG_001-64b"/>
也史官上言去重見輕璜召太史陳援詰問乃以實對<lb/>
冀怨援不為隠諱使人隂求其短發摘上聞上以亡失<lb/>
候儀不肅有司奏收殺獄中<hi>梁冀别傳</hi>
如月之初黄琬祖父瓊為魏郡守時日食而京師不見<lb/>
瓊表日食之狀太后召問日食瓊久而無對琬年六嵗<lb/>
在傍謂瓊曰何不云日食之餘如月之初遂用其言荅<lb/>
詔<hi>後漢書</hi>
刻期唐太史李淳風校新厯太陽合朔當食既於占不<lb/>
<pb n="KR3k0049_WYG_001-65a"/>
吉太宗不悦曰日或不食卿將何以自處曰如有不食<lb/>
臣請死之及朔帝候于庭謂淳風曰吾放汝與妻子别<lb/>
對以尚早一刻指表影曰至此則蝕如言而蝕不差毫<lb/>
髮<hi>國史異纂</hi>
脩徳𤣥宗時日食帝素服俟變録囚多所貸遣宋璟曰<lb/>
恐議直以月蝕脩刑日蝕脩徳或言分野之變冀有揣<lb/>
合臣謂君子道長小人道消止女謁放䜛夫此所謂脩<lb/>
徳也囹圄不擾兵甲不瀆官不苛治軍不輕進此所謂<lb/>
<pb n="KR3k0049_WYG_001-65b"/>
脩刑也陛下常以為念雖有虧食將轉而為福又何患<lb/>
乎帝嘉納<hi>唐本傳</hi>
移閏宋仁宗寶元元年正月丙辰朔日食六月戊子日<lb/>
官楊惟徳等言來嵗閏十二月則庚辰嵗正月朔日當<lb/>
食請移閏於庚辰則日食在前正月之晦帝曰閏所以<lb/>
正天時而授民事其可曲避乎不許<hi>宋史</hi>
止賀嘉祐六年六月壬子朔日有食之時議稱賀脩起<lb/>
居注司馬光上言臣愚以為日之所照周徧華夷雲之<lb/>
<pb n="KR3k0049_WYG_001-66a"/>
所蔽至為近狹今若太陽實虧而浮雲翳塞雖京師不<lb/>
見四方必有見者此乃天戒至深不可不察也臣聞漢<lb/>
成帝永始元年九月日有食之四方不見京師見谷永<lb/>
以為沈湎于酒禍在内也二年二月日有食之四方見<lb/>
京師不見谷永以為百姓屈竭禍在外也臣愚以為永<lb/>
之所言似未協天意夫四方不見京師見者禍尚淺也<lb/>
四方見京師不見者禍浸深也日者人君之象天意若<lb/>
曰人君為隂邪所蔽灾慝明著天下皆知其憂危而朝<lb/>
<pb n="KR3k0049_WYG_001-66b"/>
廷獨不知也由是言之人主尤宜側身戒懼憂念社稷<lb/>
而羣臣乃始相率稱賀豈得不謂之上下相蒙誣罔大<lb/>
譴哉又所食不滿分數者厯官術數之不精當治其罪<lb/>
亦非所以為賀也<hi>宋史</hi>
外壤内壤榖梁曰日有食之何也吐者外壤食者内壤<lb/>
闕然不見其壤有食之者也注曰凡所吐出者其壤在<lb/>
外所吞咽者壤入於内也<lb/>
龍麟鬭春秋元命包曰麟龍鬭日月薄食孔演圖曰麒<lb/>
<pb n="KR3k0049_WYG_001-67a"/>
麟鬭而日無精光宋均曰麒麟少陽之精鬭作于地則<lb/>
日月亦將争于上𤣥淮南子曰麒麟鬭而日月蝕許慎<lb/>
注曰麒麟大角之獸故與日相動<lb/>
日食祝董仲舒救日食祝曰炤炤大明纎滅無光奈何<lb/>
以隂侵陽以卑凌尊<hi>周官大祝注</hi>
　　月<lb/>
隂精隂精為月日行十三度常朏任而受受明精在内<lb/>
故金水内景<hi>春秋元命包</hi>
<pb n="KR3k0049_WYG_001-67b"/>
地理月者隂之精地之理<hi>春秋感精符</hi>
天使孔子曰日者天之明月者地之理月上屬為天使<lb/>
婦從夫放月紀<hi>孝經援神契</hi>日月天之使也<hi>淮南子</hi>
羣隂之本月羣隂之本月望則蚌蛤實羣隂盈月晦則<lb/>
蚌蛤虚羣隂廢夫月行乎天而羣隂化於淵<hi>吕氏春秋</hi>
金精太隂之精上為月月者天地之隂金之精也<hi>史記</hi>
隂宗淮南子云積隂之寒氣為水水氣之精者為月月<lb/>
者隂之宗也是以月虚而魚腦減月死而蠃蚘膲又云<lb/>
<pb n="KR3k0049_WYG_001-68a"/>
月盛衰于上則蠃蛖應于下同氣相動不可以為遠<lb/>
衆隂之長李尋上書曰月者衆隂之長消息見伏百里<lb/>
為品千里立表萬里連紀妃后大臣諸侯之象也朔晦<lb/>
正終始弦為繩墨望成君徳<hi>漢書</hi>
水精物理論云月水之精潮有大小月有虧盈抱朴子<lb/>
曰月之精生水是以月盛而濤潮大<lb/>
太隂之精月者太隂之精積而成象魄質含影稟月之<lb/>
光以明照夜仁脩隂道以之配日女主之象也以之比<lb/>
<pb n="KR3k0049_WYG_001-68b"/>
徳刑罰之義也列之朝廷諸侯大臣之類也是以近日<lb/>
則光斂猶臣近君卑而屈也逺日則光滿為其守道循<lb/>
法蒙君榮華而體勢伸也當日則蝕猶臣僣君道而禍<lb/>
至於覆滅也盈極必缺示其不可久盈也月闕也隂道<lb/>
臣道妻道不可使盈理當恒缺也其行速臣下之道也<lb/>
行有弦望晦朔遲疾隂陽政刑之等威也<hi>乙巳占</hi>
晦朔弦望月闕也滿則復缺也朔月初之名也朔蘇也<lb/>
月死復生蘇也晦月盡之名也晦灰也火死為灰月光<lb/>
<pb n="KR3k0049_WYG_001-69a"/>
盡似之也弦月半之名也其形一旁曲一旁直若張弓<lb/>
施弦也望月滿之名也月大十六日小十五日日在東<lb/>
月在西遥相望也<hi>釋名</hi>
朏魄朏月未成明也魄月始生魄然也承大月月生二<lb/>
日謂之魄承小月月生三日謂之朏<hi>説文</hi>古文月采篇云<lb/>
三日曰朏注月出也月采説月之光采其書則亡<lb/>
朓朒晦而月見西方謂之朓朔而見東方謂之朒亦謂<lb/>
之側匿側匿則侯王其肅朓則侯王其舒<hi>漢書五行志</hi>月朝<lb/>
<pb n="KR3k0049_WYG_001-69b"/>
見曰朒夕見曰朓日則過中之謂昃至夜之謂匿月則<lb/>
與日相望謂之望既望之後漸虧謂之側至晦無光謂<lb/>
之匿宋朝以朓字避僖宗諱改為朏朒<hi>胡次和太𤣥索隠</hi>
夜光廣雅曰夜光謂之月皇甫謐年厯曰月羣隂之宗<lb/>
光内日影以宵曜名曰夜光天問曰夜光何徳死則又<lb/>
肓<lb/>
金波漢書郊祀歌曰月穆穆以金波日華燿以宣明師<lb/>
古曰言月光穆穆若金之波流也謝朓詩金波麗鳷鵲<lb/>
<pb n="KR3k0049_WYG_001-70a"/>
玉衡低建章注曰金波月也<lb/>
圓景曹子建贈徐幹詩曰圓景光未滿衣鮮燦以繁善<lb/>
曰圓景月也謝靈運望遲客詩云圓景早已滿佳人殊<lb/>
未適<lb/>
靈輪張淵大象賦望舒縱轡以騁度靈輪浹旦而過周<lb/>
<hi>後漢本傳</hi>
隂靈謝莊月賦曰日以陽徳月以隂靈南齊天文志賛<lb/>
曰陽精火鏡隂靈水存有果有射代為明昏唐田況月<lb/>
<pb n="KR3k0049_WYG_001-70b"/>
賦日有朝靈月有宵徳<lb/>
桂輪唐中宗三蔵聖教序云慧炬揚輝澄桂輪而含影<lb/>
注云桂輪月也月中有丹桂故稱為桂輪纂異記嵩岳<lb/>
嫁女記云桂輪已昇<lb/>
金樞海賦云大明攬轡於金樞之穴注云大明月也月<lb/>
有御故言轡金西方也河圖帝覽志曰月者金之精月<lb/>
有窟故言穴<hi>文選</hi>金樞理轡素月告望<hi>伏滔望清賦</hi>
望舒淮南子曰月御曰望舒蔡邕清誨云元首寛則望<lb/>
<pb n="KR3k0049_WYG_001-71a"/>
舒朓侯王肅則月側匿郤正釋譏曰羲和逝而望舒陳<lb/>
魏卞蘭許昌宫賦望舒涼室羲和温房成公綏天地賦<lb/>
望舒彌節於九道羲和正轡於中央<lb/>
纎阿淮南子曰月御亦曰纎阿也束晳補亡詩曰纎阿<lb/>
按晷樂彦曰纎阿山名有女子處其巖月歴數度躍入<lb/>
月中因為月御也<lb/>
姮娥歸蔵曰昔嫦娥以西王母不死之藥服之遂奔月<lb/>
為月精淮南子曰羿請不死之藥於西王母嫦娥竊而<lb/>
<pb n="KR3k0049_WYG_001-71b"/>
奔月許慎曰姮娥羿妻也逃月中盖虚上夫人是也張<lb/>
衡靈憲曰姮娥竊藥奔月將往枚筮之於有黄有黄筮<lb/>
之曰吉翩翩歸妹獨將西行逢天晦芒毋驚毋恐後其<lb/>
大昌姮娥遂託身於月是為蟾蜍文心雕龍云歸蔵之<lb/>
書大明迂怪乃稱羿斃十日姮娥奔月殷湯如兹況諸<lb/>
子乎學齋佔俾以為常儀占月之誤淮南注又云奔月<lb/>
或作坌肉藥分肉以為死畜之肉可復生也<lb/>
蟾兔詩推災度曰月三日成魄八日成光蟾蜍體就穴<lb/>
<pb n="KR3k0049_WYG_001-72a"/>
鼻始明宋均注曰穴決也決鼻兔也五經通義曰月中<lb/>
有兔與蟾蜍月隂也蟾蜍陽也而與兔並明隂係於陽<lb/>
也春秋元命包曰月之為言闕也而設以蟾蜍與兔者<lb/>
隂陽雙居明陽之制隂隂之倚陽張衡靈憲曰月者隂<lb/>
精之宗積精而成象象成為獸玉兔蟾蜍也皆四足表<lb/>
隂之類其數偶春秋演孔圖曰蟾蜍月精也河圖曰蟾<lb/>
蜍去月天下大亂<lb/>
月<graphic n="KR1633" url="https://raw.githubusercontent.com/kanripo/KR-Gaiji/master/images/KR1633.png" mimeType="image/png"/>揚雄賦曰西厭月<graphic n="KR1633" url="https://raw.githubusercontent.com/kanripo/KR-Gaiji/master/images/KR1633.png" mimeType="image/png"/>東震日域顔延年詩月竁來<lb/>
<pb n="KR3k0049_WYG_001-72b"/>
賓日際奉土竁窟也杜子春周禮注曰今南陽人呼穿<lb/>
土為竁昭明大法頌西踰月窟東漸扶桑陶𢎞景賦云<lb/>
東卷長桑日窟西幹龍築月阿南齊禮志月域來賓日<lb/>
際奉土隋樂志北齊皇夏詞云月軌咸梯岫日域盡浮<lb/>
川<lb/>
似鏡京房云月與星辰隂也有形無光日照之乃有光<lb/>
如以鏡照日而有影見先師以為日似彈丸月似鏡體<lb/>
或以為月亦似彈丸日照處則明不照處則闇<lb/>
<pb n="KR3k0049_WYG_001-73a"/>
猶水舊厯説曰日猶火也月猶水也火則施光水則含<lb/>
影故朏生於向日魄生於背日當日則光盈近日則明<lb/>
滅<lb/>
一月與日合范子計然曰日者寸也月者尺也寸者制<lb/>
萬物隂陽之長短尺者紀度而成數也月行疾二十九<lb/>
日行遲三十日間一與日合取日之度以為月節<lb/>
月行三門天有三門猶房四表房中央曰天街天道也<lb/>
天門也黄道所經也南間曰陽環陽環南三尺曰陽裏<lb/>
<pb n="KR3k0049_WYG_001-73b"/>
陽裏南三尺曰太陽中道北間曰隂間隂間北三尺曰<lb/>
隂裏隂裏北三尺曰太隂中道故曰月順軌道由乎天<lb/>
街則天下和平由乎陽道則主喪由乎隂道則主水京<lb/>
房曰月行南道為旱月行北道為水行中道天門之間<lb/>
則天下大安五榖豐登人主益夀之兆<hi>天文總論</hi>
徑千里徐整長厯曰月徑千里周圍三千里下於地七<lb/>
千里論衡曰月行一日一夜行二萬六千里與鳬飛相<lb/>
類地説書曰月照四十五萬里<lb/>
<pb n="KR3k0049_WYG_001-74a"/>
姊月春秋感精符曰人君日月同明四時合信故父天<lb/>
母地兄日姊月宋均注曰父天於圜丘之祀也母地於<lb/>
方澤之祭也兄日於東郊姊月於西郊<lb/>
蓂莢帝王世紀曰尭時有草夾階而生毎月朔始生一<lb/>
莢至月半則生十五莢十六日以後日落一莢至月晦<lb/>
而盡月小則餘一莢焦而不落王者以是占厯惟盛徳<lb/>
之君應和氣而生以為尭瑞名之蓂莢一名靈莢一名<lb/>
仙莢抱朴子曰昔黄帝候鳳鳴以調律唐尭觀蓂莢以<lb/>
<pb n="KR3k0049_WYG_001-74b"/>
知月<lb/>
夢過月中夏禹未遇夢乗舟月中過<lb/>
吞月精女狄暮汲石紐山下泉水中得月精如雞子愛<lb/>
而含之不覺而吞遂有娠十四月而生夏禹<hi>遁甲開山圖榮氏解</hi>
白氣貫月主癸之妃曰扶都見白氣貫月意感以乙日<lb/>
生湯號天乙<hi>宋書</hi>
夢射月楚晉將戰晉侯夢吕騎射中月退入於泥占之<lb/>
曰姬姓日也異姓月必楚王也及戰射恭王中目吕騎<lb/>
<pb n="KR3k0049_WYG_001-75a"/>
死之<hi>左傳</hi>
眺蟾臺洞冥記云帝於望鵠臺西起俯月臺臺下穿池<lb/>
廣千尺登臺以眺月影入池中使宫人乗舟笑弄月影<lb/>
因名影娥池亦曰眺蟾臺池中有遊月船觸月船三輔<lb/>
黄圖云影娥池在建章宫武帝鑿以翫月其旁起望鵠<lb/>
臺以眺月云云又起眺蟾臺雞跖集云上官儀應詔詩<lb/>
中用影娥池學士時無解其事者令狐徳棻召張柬之<lb/>
等十餘人問出何書柬之引洞冥記為對徳棻嘆其博<lb/>
<pb n="KR3k0049_WYG_001-75b"/>
識<lb/>
月入懐漢元后母李親妊政君在身夢月入其懐揚雄<lb/>
元后誄曰太隂之精沙麓之靈作合于漢配元生成翟<lb/>
義傳王莽作大誥曰隂精女主聖明之祥謝莊月賦云<lb/>
淪精而漢道融<lb/>
兩夢入懐捜神記曰孫堅夫人吳氏孕而夢月入其懐<lb/>
既而生䇿及權在孕又夢日入其懐以告堅曰妾昔妊<lb/>
䇿夢月入我懐今也又夢日入我懐何也堅曰日月者<lb/>
<pb n="KR3k0049_WYG_001-76a"/>
隂陽之精極貴之象吾子孫其興乎謝莊月賦委照而<lb/>
吳業昌南史梁元帝母石氏為帝采女夢月墮懐中而<lb/>
孕<lb/>
名在月中㑹稽先賢傳曰闞澤年十三夢見名字炳然<lb/>
在月中<lb/>
月中物徐孺子年九嵗嘗月下戲人語之曰若令月中<lb/>
無物當極明耶穉曰不然譬如人眼中有瞳子無此必<lb/>
不明<hi>世説</hi>
<pb n="KR3k0049_WYG_001-76b"/>
吳牛喘滿奮畏風在晉武帝坐北牕作琉璃屛實宻似<lb/>
疎奮有難色帝笑之奮荅曰臣猶吳牛見月而喘<hi>世説</hi>注<lb/>
云今之水牛唯生江淮間故謂之吳牛也南土多暑而<lb/>
此牛畏熱見月疑是日所以見月則喘又風俗通曰吳<lb/>
牛望見月則喘使之苦於日見月怖而喘焉<lb/>
滓穢太清㑹稽王道子齋中夜坐於時天月明浄都無<lb/>
纎翳歎以為佳謝景重在坐荅曰意謂乃不如㣲雲㸃<lb/>
綴王因戲謝曰卿居心不浄乃復強欲滓穢太清耶<hi>世説</hi>
<pb n="KR3k0049_WYG_001-77a"/>
月夜登樓庾亮鎮武昌諸佐吏殷浩之徒乗秋夜往共<lb/>
登南樓俄而不覺亮至諸人將起避之亮徐曰諸君少<lb/>
住老子於此處興復不淺便據胡牀與浩等談詠竟坐<lb/>
其坦率行已多此類<hi>晉書</hi>謝觀在崔裔門下嘗作白賦云<lb/>
晚入梁王之苑雪滿羣山夜登庾亮之樓月明千里<hi>南唐</hi>
<hi>野史</hi>
登樓清嘯劉琨在晉陽嘗為敵騎所圍數重城中窘迫<lb/>
無計琨乃乗月登樓清嘯賊聞之皆凄然長嘆中夜奏<lb/>
<pb n="KR3k0049_WYG_001-77b"/>
胡笳賊又流涕歔欷有懐土之切向曉復吹之賊並棄<lb/>
圍而走<hi>晉本傳</hi>
乗舫誦詩袁虎少貧嘗為人傭載運租謝尚鎮牛渚秋<lb/>
夜乗月率爾與左右㣲服泛江會袁宏在舫中諷誦聲<lb/>
既清㑹辭又藻拔遂駐聽久之遣問焉荅云是袁臨汝<lb/>
郎誦詩即其詠史之作也尚傾率有勝致即迎升舟與<lb/>
之談論申旦不寐自此名譽日茂<hi>晉書宏傳</hi>
顯處視月世説褚季野語孫安國云北人學問淵綜廣<lb/>
<pb n="KR3k0049_WYG_001-78a"/>
博孫荅曰南人學問清通簡要支道林聞之曰聖賢固<lb/>
所忘言自中人以還北人看書如顯處視月南人學問<lb/>
如牖中窺日注云學廣則難周難周則識闇故如顯處<lb/>
視月學寡則易覈易覈則智明故如牖中窺日也<lb/>
月中人帶劍尹思者字少龍安定人也晉元康五年正<lb/>
月十五夜坐屋中遣兒視月中有異物否兒曰今年當<lb/>
大水月中有一人披蓑帶劍思自視之曰將有亂卒至<lb/>
兒曰何以知之曰月中人乃帶劍仗矛當大亂三十年<lb/>
<pb n="KR3k0049_WYG_001-78b"/>
後小清耳後果如其言<hi>神仙傳真誥</hi>
月下長詠顧愷之矜伐過實諸年少因相稱譽以為戲<lb/>
弄為散騎常侍與謝瞻連省夜於月下長詠自云得先<lb/>
賢風致瞻每遥賛之愷之得此彌自力忘倦瞻將眠語<lb/>
槌脚人令代愷之不覺有異遂幾申旦而後止<hi>續晉陽秋</hi>
對飲謝譓朏次子也不妄交接門無雜賓有時獨醉曰<lb/>
入吾室者但有清風對吾飲者惟當明月<hi>南史</hi>
隨月讀書江泌字士清濟陽考城人少貧盡日斫屟夜<lb/>
<pb n="KR3k0049_WYG_001-79a"/>
讀書隨月光握卷升屋<hi>南齊書</hi>
暈左角天與五年十月月暈左角太史令晁崇奏角蟲<lb/>
將死上慮牛疫乃命諸軍併重焚車牛果大疫死者十<lb/>
八九宫車所馭巨犗數百同日斃於路側首尾相屬麋<lb/>
鹿亦多死<hi>天文志</hi>
夢食北齊釋曇遷嘗尋性識論遂感心疾専憑三寶不<lb/>
以醫術纒情夜夢月落入懐乃擘而食之脆如冰片甚<lb/>
訝香美覺罷所苦痊復一旬有餘流味在因其聖助食<lb/>
<pb n="KR3k0049_WYG_001-79b"/>
月成徳遂私改鄉名為月徳也<hi>續髙僧傳</hi>
廣寒清虚之府開元六年八月望與申天師洪都客作<lb/>
術夜遊月宫見一宫府榜曰廣寒清虛之府下視王城<lb/>
嵯峩若萬里琉璃之田有素娥十餘人乗鸞舞於廣庭<lb/>
桂樹之下音樂清麗遂歸製霓裳羽衣之曲<hi>龍城録</hi>明皇<lb/>
嘗以手指上下按其腹髙力士曰豈聖體小不安邪上<lb/>
曰吾昨夜夢遊月宫諸仙子娯以上清之樂其曲凄楚<lb/>
動人吾回以玉笛尋得之慮忽遺忘故尋之耳力士拜<lb/>
<pb n="KR3k0049_WYG_001-80a"/>
賀請奏併求其名上曰此曲名紫雲回遂載於樂章刻<lb/>
石太常焉<hi>開天傳信記</hi>逸史云羅公逺為明皇擲杖化銀橋<lb/>
至月宫集異記及廣徳神異録謂過潞洲城明皇雜録<lb/>
謂至西川幽怪録謂正月望十五夜幸廣陵事<lb/>
半天瓊樓翟乾祐峽中人曽於江岸與弟子翫月或曰<lb/>
此中竟何有翟笑曰可隨吾指觀弟子中兩人見月規<lb/>
半天瓊樓金闕滿焉數息間不復見<hi>酉陽雜俎</hi>
紙月長慶初山人楊隠之在郴州常尋訪道士有唐居<lb/>
<pb n="KR3k0049_WYG_001-80b"/>
士楊謁之因留楊止宿及夜呼其女曰可將一弦月子<lb/>
來其女遂貼月於壁上如片紙耳唐即起視之曰今夕<lb/>
有客可賜光明言訖一室朗若張燭<hi>酉陽雜俎</hi>長慶中有王<lb/>
先生者𢎞農晦之聞其術往謁焉王留之宿乃八月十<lb/>
二也先生召其女七娘謂之曰汝為吾刻紙狀今夕之<lb/>
月置於室東之垣上有頃七娘以紙月施於垣上忽月<lb/>
光洞然一室毫髮盡辨晦之驚嘆不測<hi>宣室志</hi>
金背蝦蟆張周封云長慶中有人翫八月十五夜月光<lb/>
<pb n="KR3k0049_WYG_001-81a"/>
屬於林中如匹布其人尋視之見一金背蝦蟆疑是月<lb/>
中者<hi>酉陽雜俎</hi>
梯繩取月太和中有周生者有道術次廣陵寺中時中<lb/>
秋夜與客㑹月色方瑩有説明皇遊月宫事者生笑謂<lb/>
坐客曰我能挈月置之懐袂因命虚一室取筯數百條<lb/>
繩而駕之曰我將梯取此月俄覺天地曛晦因開室曰<lb/>
月在某衣中因以手舉衣懐中取月寸許忽一室盡明<lb/>
寒入肌骨<hi>宣室志</hi>
<pb n="KR3k0049_WYG_001-81b"/>
脩月户太和中鄭仁本表弟常與一王秀才遊嵩山迷<lb/>
歸路徙倚間忽覺叢中鼾睡聲見一人枕一樸物方眠<lb/>
敢因就問之其人笑曰君知有月七寶合成乎月勢如<lb/>
丸其影日爍其凸處也常有八萬二千户脩之予即一<lb/>
數事玉屑飯兩裹授與二人曰分食此可一生無疾乃<lb/>
指一支徑示二人言已不見<hi>酉陽雜俎</hi>
天柱峯玩月趙知㣲有道術皇甫𤣥真等師事之咸通<lb/>
庚寅中秋自朔霖霪至望𤣥真謂同門生曰堪惜良宵<lb/>
<pb n="KR3k0049_WYG_001-82a"/>
而值苦雨知㣲忽命侍童曰可備酒果登天柱峯玩月<lb/>
衆竊有不然者既出門長天朗浄皓月如晝捫蘿援條<lb/>
吟飲山嶺至寒蟾隠於逺岑方歸山舎既各就榻而凄<lb/>
風飛雨宛然<hi>三水牘卜</hi>
月延三刻南唐圓丘之祭太史奏月延三刻時上旬月<lb/>
當三更而沒升壇之際皎然如日禮畢而落先主初有<lb/>
禪代之志忽夜半寺僧撞鐘滿城皆驚旦將斬之云夜<lb/>
來偶得月詩云徐徐東海出漸漸上天衢此夜一輪滿<lb/>
<pb n="KR3k0049_WYG_001-82b"/>
清光何處無先主喜而釋之<hi>江南野史</hi>
夢食月耶律伊遜幼慧黠嘗牧羊熟寢夢人持日月以<lb/>
食之已食月啗日方半為父所觸而覺后為魏王<hi>遼史</hi>
夢攜入月後唐何仲舉其母嘗夢攜入月尋與范質登<lb/>
長興間進士至天䇿府學士<hi>道州志</hi>
月重輪紹興壬午五月十六日五更初月外有環暈五<lb/>
重附近者紫紅色白者次之青者又次之黄者又次之<lb/>
最外深紅各相去一丈分寸不差其圓如規荆大聲曰<lb/>
<pb n="KR3k0049_WYG_001-83a"/>
是為月重輪前史所紀多不過兩三重而今五數但太<lb/>
隂極盛恐非太陽之利將曉未没未幾髙宗巽位<hi>夷堅志</hi>
月桂俗傳月中仙人桂樹今視其初生見仙人之足漸<lb/>
以成形桂樹後生焉<hi>虞喜安天論</hi>舊言月中有桂有蟾蜍故<lb/>
異書言月桂髙五百丈下有一人常斫之樹創隨合人<lb/>
姓吳名剛西河人學仙有過謫令伐樹<hi>酉陽雜俎</hi>李賀箜篌<lb/>
引云吳質不眠倚桂樹<lb/>
月桂子月桂子今江東諸處每至四五月後每於衢路<lb/>
<pb n="KR3k0049_WYG_001-83b"/>
得之大如狸豆破之辛香古老相傳是月中下也洞冥<lb/>
記云有逺飛雞朝往夕還常銜桂實歸於南土所以北<lb/>
方無南方當月路所以有也<hi>本草</hi>唐垂拱中天台桂子落<lb/>
十餘日白樂天詩遥想吾師行道處天台桂子落紛紛<lb/>
宋天聖五年中秋餘杭靈隠寺桂子落其繁如雨色各<lb/>
不同僧式公種之林下後移植白猿峰凡二十五株遂<lb/>
改回軒亭為月桂亭<hi>玉㵎雜書</hi>
月宫月天宫殿純以金銀天青琉璃而相間錯二分天<lb/>
<pb n="KR3k0049_WYG_001-84a"/>
銀一分天青琉璃亦為五風攝持而行<hi>起世經</hi>
地影水影月宫中有影者須彌山大洲中有閻扶提樹<lb/>
因此樹故名閻浮洲其樹髙大影見月輪因此有影<hi>因本</hi>
<hi>經</hi>大海中每有魚鼈等影現于月輪故其内有黒相現<lb/>
<hi>瑜珈論</hi>或言月中蟾桂地影也空處水影也<hi>酉陽雜俎</hi>
廣靈堂月宫中有七寶浴池八騫之林秋分之日月宿<lb/>
東井之地上廣靈之堂<hi>三道順行經</hi>
廣寒宫冬至後月養魄於廣寒之宫<hi>十方記</hi>
<pb n="KR3k0049_WYG_001-84b"/>
月中仙人樂彦引老子道徳經云月中仙人宋無忌按<lb/>
白澤圖火之精曰宋無忌盖其人火仙也<hi>史封禪書注</hi>
白月黒月西方一月分為黒白初月一日至十五日名<lb/>
為白月十六日已去至於月盡名為黒月此方通攝黒<lb/>
月合為一月也<hi>起世經法苑</hi>
白分黒分印度國俗月盈至滿謂之白分月虧至晦謂<lb/>
之黒分或十四日或十五日月有大小故也黒前白後<lb/>
合為一月六月合為一行日遊在内北行也日遊在外<lb/>
<pb n="KR3k0049_WYG_001-85a"/>
南行也總此二行合為一嵗<hi>西域記</hi>
蘇摩此云月神<hi>大孔雀明王經蘇上聲</hi>
青瑶瀛洲有金巒之觀飾以衆寳懸火精為日刻黒玉<lb/>
為烏以水晶為月削青瑶為蟾兔於地下為機棙以測<lb/>
昏明不虧弦望<hi>拾遺記</hi>
三珥荆州占曰月珥且戴不出百日主有大喜軍國占<lb/>
候曰若月三珥者大有喜若有冠而復暈者天下大有<lb/>
喜<lb/>
<pb n="KR3k0049_WYG_001-85b"/>
先節和帝時丁鴻封事曰間者月滿先節過望不虧此<lb/>
臣驕溢背君専功獨行也注月滿先節謂未及望而滿<lb/>
也<hi>後漢書</hi>
質清月者隂之精也其形圓其質清日光照之則見其<lb/>
明日光所不照則謂之魄故月望之日日月相望人居<lb/>
其間盡覩其明故形圓也二弦之日日照其側人觀其<lb/>
傍故半明半魄也晦朔之日日照其表人在其裏故不<lb/>
見也<hi>隋書</hi>
<pb n="KR3k0049_WYG_001-86a"/>
蘆灰淮南子曰畫蘆灰而月暈闕許慎注曰有軍士相<lb/>
圍守則月暈以蘆灰為環闕其一面則月暈亦闕於上<lb/>
隂燧淮南子曰方諸見月則津而為水髙誘注曰方諸<lb/>
隂燧大蛤也熟摩拭令熱以向月則水生也許慎注曰<lb/>
諸珠也方石也以銅盤受之下水數升唐新語云髙宗<lb/>
乾封初封禪李敬真上言須用明水以實尊彛乃依淮<lb/>
南法九月取蛤蚌一尺三寸者依法試之至半夜得水<lb/>
四五升便差送太山以供用<lb/>
<pb n="KR3k0049_WYG_001-86b"/>
焦兔置月婆羅<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>斯國有三獸遭劫初有狐兔猨異類<lb/>
相悦時天帝釋化一老夫詣三獸求食於是狐銜鯉猨<lb/>
採果俱來唯兔空還自傷卑劣乃投火充餐時老夫收<lb/>
取焦兔傷歎謂狐猨曰吾感其心不泯其迹寄之月輪<lb/>
傳乎後世咸言月中之兔自斯而有<hi>西域記</hi>
　　月蝕<lb/>
蕩隂事婦順不脩隂事不得謫見於天月為之食故月<lb/>
蝕則后素服而脩六宫之職蕩天下之隂事<hi>禮婚義</hi>
<pb n="KR3k0049_WYG_001-87a"/>
擊皷柝月蝕后自提鼓階前把槌擊鼓者三中良人諸<lb/>
御者宫人皆擊柝救之月已蝕后乃齋服縞素三日不<lb/>
從樂以應其祥此先王之所以免天地之誅而解四境<lb/>
之患也<hi>荆州占</hi>
擊鑑長安城中每月蝕時節士女取鑑向月擊之滿郭<lb/>
如是盖云救月蝕也<hi>開元遺事</hi>
闇虚靈憲云當日之衝光常不足是謂闇虚在星則星<lb/>
㣲遇月則月食<lb/>
<pb n="KR3k0049_WYG_001-87b"/>
羅㬋此云障持化身長八萬四千由旬舉手掌障日月<lb/>
世云日月食成論去譬如天日月其性本明浄煙雲塵<lb/>
霧等互翳則不現等取脩羅故佛誡云脩羅脩羅汝莫<lb/>
吞月月能破暗能除衆熱<hi>翻譯名義</hi>
星食月荆大聲云月體自若而星居月上此為星食月<lb/>
月遇之而星隠不見此為月食星<lb/>
　<lb/>
　天中記卷一<lb/>
</p>
<p>
</p>
  </div>
</body>
</text>
</TEI>
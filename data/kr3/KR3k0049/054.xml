<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷五十四</head> <lb/>
    <p>
<pb n="KR3k0049_WYG_054-1a"/>
欽定四庫全書<lb/>
　天中記卷五十四<lb/>
　　　　　　　　　　　　明　陳耀文　撰<lb/>
　　鹿<lb/>
異名鹿牡麚牝麀其子麛其跡速絶有力<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>爾雅</hi>麚牡鹿<lb/>
也夏至解角麟大牡鹿也<graphic n="KR2281" url="https://raw.githubusercontent.com/kanripo/KR-Gaiji/master/images/KR2281.png" mimeType="image/png"/>鹿<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鹿迹也麠大鹿<lb/>
也<hi>説文</hi>
律主四九三十六六主律律主鹿鹿故六月而生<hi>家語</hi>
<pb n="KR3k0049_WYG_054-1b"/>
不觸鹿有角而不能觸麞有牙而不能噬<hi>崔豹古今注</hi>
瑤光星瑶光散而為鹿江淮不祠則瑶光不明彘生鹿<lb/>
<hi>春秋運斗樞</hi>
純善夫鹿者純善之獸也道術得則白鹿見王者明惠<lb/>
及下則見<hi>瑞應圖</hi>
仁獸白鹿仁獸也色若霜雪不與他鹿為羣<hi>晉徵祥説</hi>殷仲<lb/>
堪上白鹿表曰白者正色鹿者景福嘉義<hi>中興書</hi>
乘鹿獻環黄帝時西王母使使乘白鹿戲環白之休符<lb/>
<pb n="KR3k0049_WYG_054-2a"/>
有金方也<lb/>
神鹿夏禹之時神鹿行於河水<hi>金樓子</hi>
迎乘天子征于菹臺獵菹之獸於是有白鹿一迕乘而<lb/>
逆天子乘蕖黄之乘馳焉<hi>穆天子𫝊</hi>
駕鹿天子西升于黎丘之陽過並公𫝊乃駕鹿遊乎山<lb/>
上<lb/>
買鹿桓公問管子楚之强國舉兵伐之恐力不能過奈<lb/>
何對曰公貴買其鹿公即為百里之城使人載錢二千<lb/>
<pb n="KR3k0049_WYG_054-2b"/>
萬求鹿於楚人楚人釋其農而田鹿管子告楚人賈曰<lb/>
為致生鹿賜子金百斤什至金千斤<hi>管子</hi>
死不擇音晉侯不見鄭伯以為二於楚鄭子家使執訊<lb/>
告子宣子曰鹿死不擇音小國之事大國也徳則其人<lb/>
也不徳則其鹿也鋌而走險急何能擇<hi>左𫝊</hi>
犄角范宣子執戎子駒支親數諸朝今諸侯之事我寡<lb/>
君不如昔者葢言語漏泄則職女之由戎子駒支曰昔<lb/>
文公與秦代鄭秦人竊與鄭盟於是乎有殽之師晉禦<lb/>
<pb n="KR3k0049_WYG_054-3a"/>
其上戎亢其下譬如捕鹿晉人角之諸戎犄之與晉踣<lb/>
之戎何以不免<hi>襄十四</hi>
放鹿兒孟孫獵得麑使秦西巴載之持歸其母隨之而<lb/>
歸秦西巴弗忍而與之孟孫大恕逐之居三月復召以<lb/>
為子傅曰夫不忍于麑又且忍吾子乎<lb/>
采薇得鹿昔有女子采薇菜有所驚而走因䕶得鹿其<lb/>
家遂昌熾故屈子天問云驚女采薇鹿何祐<lb/>
指鹿為馬秦二世之時趙髙駕鹿而從行王曰丞相何<lb/>
<pb n="KR3k0049_WYG_054-3b"/>
為駕鹿髙曰馬也王曰丞相誤耶以鹿為馬髙曰乃馬<lb/>
也陞下以臣之言為不然願問羣臣羣臣半言馬半言<lb/>
鹿當此之時秦王不敢信其目而從邪臣之言鹿與馬<lb/>
之異形乃衆人之所知也然而不能别其是非況于闇<lb/>
昧之是乎<hi>陸賈新語</hi>
鹿王楚王畋於震澤遇羣鹿約千餘王令諸軍張兩翼<lb/>
駈羣鹿入一大谷中谷無他道王將令弓弩並發期盡<lb/>
殪之忽一大鹿突圍而走至王前跪而人言曰我鹿王<lb/>
<pb n="KR3k0049_WYG_054-4a"/>
也今者與其族類盡困於此谷中大王如盡取之則我<lb/>
之族滅絶無有遺類矣我願大王憫而釋之願自今日<lb/>
日獻一鹿則大王可長享而我等不至殲絶也王異之<lb/>
遂命諸將開道縱之大鹿遂跳躍而徃鳴以呼其羣整<lb/>
行而出入大山去自是日有一死鹿置王所獵處僅三<lb/>
年王崩遂止山傍人竒其事為立廟因為鹿王廟<hi>震澤事苑</hi>
楚元王在欝林大獵于雲夢之澤<hi>云云</hi>後吳侵楚萬鹿乘<lb/>
月黒馳繞吳軍若萬馬奔聲吳軍驚遁楚王明日達呉<lb/>
<pb n="KR3k0049_WYG_054-4b"/>
營見鹿迹無數環之一大白鹿見王叙其報恩曲折楚<lb/>
王乃為立廟以旌其徳仍名其山曰仁鹿山谷曰仁鹿<lb/>
谷廟曰仁鹿廟<hi>地理志青瑣髙議</hi>
殺鹿武帝時有殺上林鹿者下有司收殺之朔時在傍<lb/>
曰是故當死者三使陛下以鹿殺人一當死天下聞陛<lb/>
下重鹿賤人二當死匈奴有急以鹿觸之三當死上黙<lb/>
然赦之<hi>東方朔别𫝊</hi>
為幣古者皮幣諸侯以聘享武帝乃以白鹿皮方尺縁<lb/>
<pb n="KR3k0049_WYG_054-5a"/>
以藻繢為幣直四十萬王侯朝覲享聘必為薦璧然後<lb/>
得行<hi>史記</hi>
𤣥鹿鹿千年為蒼鹿又五百年為白鹿又五百年化為<lb/>
𤣥鹿成帝時中山人得𤣥鹿烹而視其骨皆黒色仙者<lb/>
説𤣥鹿為脯食之夀二千嵗餘干縣有白鹿土人傳千<lb/>
嵗矣晉成帝遣人捕得其銅牌刻字在角後云寳鼎二<lb/>
年臨江所獻<hi>述異記</hi>
雨鹿成帝時宫中雨一蒼鹿殺而食之味甚美<lb/>
<pb n="KR3k0049_WYG_054-5b"/>
三角明帝永平中三角鹿出江陵孝和帝永元中豫章<lb/>
餘干得白鹿髙丈九寸<hi>古今注</hi>
隨車鄭𢎞為淮隂太守行春大旱隨車致雨白鹿方道<lb/>
俠轂而行𢎞怪問主簿黄國曰鹿為吉為凶國拜賀曰<lb/>
聞三公車轓畫作鹿明府必為宰相後果為太尉<hi>謝承書</hi>
劉攽云淮隂當作淮陽<lb/>
白鹿甚馴辛繕字公文少治春秋詩易隠居𢎞農華隂<lb/>
弟子受業者六百餘人所居旁有白鹿甚馴不畏人<hi>三輔</hi>
<pb n="KR3k0049_WYG_054-6a"/>
<hi>決録</hi>烏馴丹羽巢叔和之室鹿呈白毳擾功文之廬<hi>晉孝友傳</hi>
<hi>序</hi>
射子母鹿初明帝為平原王王母甄后妬文帝殺之故<lb/>
不立為太子嘗從帝獵見鹿子母帝射殺鹿母語明帝<lb/>
射其子對曰陛下既已殺其母臣不忍復殺其子因涕<lb/>
泣帝放弓矢歎曰此語一何痛哉由是帝立太子意定<lb/>
矣<hi>魏末𫝊</hi>
禁鹿髙堂隆集曰近日有司宣令殺禁地鹿者身死財<lb/>
<pb n="KR3k0049_WYG_054-6b"/>
産沒官有能先覺白者賞賜之此為重禽獸而賤人也<lb/>
鏡視鹿怪昔張盍蹹及孺寗成二人竝精思於蜀云臺<lb/>
山石室中忽有一人著黄練單衣葛巾到其前曰勞乎<lb/>
道士乃辛苦幽深於是二人顧視於鏡乃見是鹿也因<lb/>
問曰汝是草中老鹿也敢詐為人形也言絶即逐其鹿<lb/>
而走去<hi>抱朴子</hi>
逐鹿免難石勒嘗傭於臨水為遊軍所囚㑹有羣鹿傍<lb/>
過軍人競逐之勒乃䕶免俄而又見一老父謂勒曰向<lb/>
<pb n="KR3k0049_WYG_054-7a"/>
羣鹿者我也君應為中州故相救耳<lb/>
鹿怪謝鯤避地于豫章嘗行經空亭中夜宿此亭舊毎<lb/>
殺人將曉有黄衣人呼鯤字令開户鯤澹然無懼色便<lb/>
於窓中度手牽之髀斷視之鹿也尋血䕶焉爾後此亭<lb/>
無復妖怪<lb/>
化鹿鄱陽樂安有人姓彭世以獵射為業每入山與子<lb/>
俱行後忽蹷然而倒化成白鹿兒悲號鹿超然逺遊遂<lb/>
失所在其子終身不復弋獵至孫復學射忽得一白鹿<lb/>
<pb n="KR3k0049_WYG_054-7b"/>
乃于兩角間得道家七星符並有其祖姓名及鄉居年<lb/>
月焉覩之悔懊乃燒去弓矢永斷射獵<hi>異苑</hi>列異𫝊不云<lb/>
晉咸寜中<lb/>
白鹿就人晉咸和四年七月壬寅長沙郡邏吏黄光於<lb/>
南郡道遇白鹿驅之不去直來就光追尋光二百餘步<lb/>
光遂抱取遣吏李堅奉獻<hi>宋書</hi>
白鹿子陶淡侃之孫雅好導養年十五六便服食絶榖於<lb/>
野得白鹿子馴而養之恒與之俱徃還後遂不復還家<lb/>
<pb n="KR3k0049_WYG_054-8a"/>
<hi>晉中興書</hi>
紫纈青裾淮南陳氏於田種豆忽見有二女姿色甚美<lb/>
著紫纈𥜗青𥚑天雨而衣不濕其壁先挂一銅鏡鏡中<lb/>
見二鹿以刀斫䕶之以為脯<hi>陶潜搜神後記</hi>
救禍項縣人姚年年十餘嵗父為鄉人所殺牛後在縣<lb/>
署前手刃之于衆中吏捕得官長深矜孝節為推遷其<lb/>
事㑹赦得免令後出獵逐鹿入草中有古深穽數處馬<lb/>
將趣之忽見一翁舉杖擊馬馬驚避不得鹿令怒引弓<lb/>
<pb n="KR3k0049_WYG_054-8b"/>
將射之曰此中有穽恐君墮耳令曰爾為何人翁跪曰<lb/>
姚牛父也感君活牛故來謝恩遂滅不見令身感𠖇事<lb/>
在官數年多惠於民<hi>文明録</hi>
白鹿山荆山山臨江皆絶壁峭峙五百餘丈亘帶激流<lb/>
禽獸所不能履北岸有一白鹿浮過江行人競逐之謂<lb/>
至山下必得之鹿忽飛超踰岡而去故名此壁白鹿山<lb/>
<hi>袁崧白鹿山詩序</hi>
孝感伍襲字世公丁父憂盧墓側有一鹿每襲哭輒依<lb/>
<pb n="KR3k0049_WYG_054-9a"/>
墳而悲鳴<hi>肅廣濟孝子傳</hi>丁茂字仲盧交阯人也至孝母終負<lb/>
土治家列植松栢白鹿遊乎左右<hi>廣州先賢𫝊</hi>唐頌字徳雅<lb/>
番禺人遭喪六年廬於墓次白鹿拾食冢邊<lb/>
觸網解放孫法宗每<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>鹿觸網必解放之償以錢物後<lb/>
忽苦頭瘡夜有女人至云我是天使來相謝行瘡本不<lb/>
闗善人使者逺相及取牛糞煮傅之即驗一傅便差一<lb/>
<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>賴之<hi>南史</hi>
夢積鹿皮梁吉士瞻夢得一積鹿皮從而數之有十一<lb/>
<pb n="KR3k0049_WYG_054-9b"/>
領及覺喜曰鹿者禄也吾當居十一禄乎自其仕進所<lb/>
歴已乆及除西陽武昌二郡太守心惡之遇疾不肯療<lb/>
普通七年卒於郡<hi>南史</hi>
被箭來投㑹稽孔祐至行通神隠於四明山谷中有數<lb/>
百斛錢視之如瓦石不異采樵者競取入手即成沙礫<lb/>
曽有鹿中箭來投祐祐為之養療愈然後去<lb/>
跪祈命天監中有邵文立者世以烹屠為業嘗欲殺一<lb/>
鹿鹿跪而流涙以為不祥鹿懐一麑尋當産育就庖衰<lb/>
<pb n="KR3k0049_WYG_054-10a"/>
切同被刳割因患疾乃深自悔責舍宅為伽藍小莊嚴<lb/>
寺是也<hi>梁京寺記</hi>
鹿娘真山在毗陵梁時有村人韓文秀見一鹿産一女<lb/>
子在地遂收養之既長與凡女有異遂為女冠梁武帝<lb/>
為别立一觀號曰鹿娘死後入棺武帝致祭但聞異香<lb/>
不見骸骨葢尸解也遂葬棺于毗陵因號其葬處為真<lb/>
山<hi>述異記</hi>
山客津陽門詩長生鹿瘦銅牌埀注上嘗於芙蓉園䕶<lb/>
<pb n="KR3k0049_WYG_054-10b"/>
白鹿惟王昊山人識之曰晉時鹿也上異之令左右周<lb/>
視之乃於角際雪毛中得銅牌子刻之曰宜春苑中白<lb/>
鹿上由是愈愛之移于北山字之曰山客<hi>宣室志作張果詩漢武鹿</hi>
白鹿升天唐𤣥宗幸温泉見白鹿升天改㑹昌為昭應<lb/>
縣<hi>㑹昌解頥</hi>㑹昌新豐也<lb/>
角八岐唐京師安國寺什元康貞觀中遊學京邑有彭<lb/>
田之譽先居山野見一鹿角分八岐厥形絶異撫而馴<lb/>
伏遂豢養之乘而致逺曽無倦色以三論之文荷之於<lb/>
<pb n="KR3k0049_WYG_054-11a"/>
背又以小軸係之于尾曳入上都意為戲㺯人背駭觀<lb/>
焉<hi>宋髙僧傳</hi>
馴墓禇無量丁母憂解軄廬於墓側其所植松栢時有<lb/>
鹿犯之無量泣而言曰山中衆草不少何忍犯吾先瑩<lb/>
樹哉因通夕守䕶俄有羣鹿馴押不復侵害無量因此<lb/>
終身不食鹿肉<hi>唐書</hi>
獻白鹿不視正元八年正月鄂州觀察使何士幹獻白<lb/>
鹿上曰朕初即位即上祥瑞士幹致白鹿其謂我何還<lb/>
<pb n="KR3k0049_WYG_054-11b"/>
之彼當慚懼留之逺近復獻竟不視遂放於苑中焉<hi>唐㑹</hi>
蹄下貫環虞部郎中陸紹弟為盧氏縣尉常觀獵人獵<lb/>
忽遇鹿五六頭臨澗見人不驚毛斑如畵陸怪獵人不<lb/>
射之之獵者言此仙鹿也射之不能傷且復不利陸不<lb/>
信強之獵者不得已一發失鹿帶箭而去及返射者墜<lb/>
崖折左足<lb/>
蹄下貫環胡珦為號州時獵人殺得鹿重一百八十斤<lb/>
蹄下貫銅環上有篆字博物者不能識<hi>酉陽雜俎</hi>
<pb n="KR3k0049_WYG_054-12a"/>
剖鹿得珠唐寳厯中范陽節度使朱克融獵得一鹿鹿<lb/>
膽中得珠如彈丸黒色初軟後硬如石光明克融以為<lb/>
已瑞或問麻安石曰是何祥也安石曰此事自古未有<lb/>
請以意推之鹿者禄也鹿死是禄盡也珠初軟後硬是<lb/>
珠變也禄盡珠變必有變易之事衰亡之兆也自此克<lb/>
融言詞輕發是年五月帳下軍亂而全家被殺<hi>祥驗集</hi>
人語開寳七年金陵苑圃中鹿忽一旦人語牧者叱之<lb/>
鹿亦叱牧者曰明年今日汝等俱作鬼物苑囿荒凉焉<lb/>
<pb n="KR3k0049_WYG_054-12b"/>
能拘我明年宋師渡江牧者俱死鬭敵苑囿亦廢矣<hi>金陵</hi>
<hi>志</hi>
遊牝江陵松滋枝江村射鹿者率以淘河烏脛骨為管<lb/>
以鹿心上脂膜作簧吹作鹿聲有大號小號呦呦之異<lb/>
或作麀鹿聲則麚鹿畢集葢為牝聲所誘人得轂矢而<lb/>
注之南中多鹿毎一牡管牝百類至春羸廋葢遊牝多<lb/>
也及夏則唯食昌蒲一味却肥當角鮮之時其茸甚痛<lb/>
獵人逢之其鹿不敢逆走伏而不動獵者以繩繫其茸<lb/>
<pb n="KR3k0049_WYG_054-13a"/>
截而取之先以其血來噉然後殺之鹿何其苦也與夫<lb/>
狨麝孔雀以有用賈害良可愍之<hi>北夢瑣言</hi>
麋畯麋千百為羣掘食草根其處成泥名曰麋畯民隨<lb/>
此畯種稻不耕而穫其收百倍<hi>博物記</hi>
鹿瓊鹿者仙獸常自能樂性從其雲泉至六十年必懐<lb/>
瓊于角下角有班痕紫色如㸃行或有涎出于口不復<lb/>
能急走矣<hi>天𤣥主物簿</hi>
伊尼佛書謂鹿為伊尼山谷詩照灘行郭索焚野得伊<lb/>
<pb n="KR3k0049_WYG_054-13b"/>
尼般若經世尊三十二相第八相名曲腨纖圖如延鹿<lb/>
王一云密利伽羅<lb/>
性驚胡居士嘗言鹿性驚烈多别良草食九物餘則不<lb/>
嘗九草者一曰葛葉及花鹿藥白蒿水芹丼草齊頭蒿<lb/>
山耳薺苨也享神用其肉者以其性烈清浄也凡餌藥<lb/>
者勿食鹿肉以鹿常啖解毒之草也<hi>山谷</hi>
鹿市蜀郡頥慕山山有穴如慕之口故名髙七百二十<lb/>
丈崖岩直峭有平地百餘步坦然方正諸山之鹿一日<lb/>
<pb n="KR3k0049_WYG_054-14a"/>
一聚其中號曰鹿市<hi>圖經</hi>
兩頭雲南郡出茶首其音為蔡茂是兩頭鹿名也獸是<lb/>
鹿兩頭其腹中胎常以四月中取可以治虵虺毒永昌<lb/>
亦有之<hi>博物志</hi>雲南郡有熊倉山上有神鹿一身兩頭主<lb/>
食毒草名之食毒鹿<hi>魏宏南中志</hi>武陵郡西有山山有獸如<lb/>
鹿前後有頭常以一頭食一頭行山中時有見之者<hi>盛𢎞</hi>
<hi>之荆州記</hi>㦸食鐡之獸射噬毒之鹿<hi>蜀都賦</hi>
鹿寨鹿夜臨宿下鹿角寨大者角而外四圍小者在中<lb/>
<pb n="KR3k0049_WYG_054-14b"/>
團圍如寨今人以木倣作鹿角寨<hi>瑣碎録</hi>江同祖過郢州<lb/>
京山晩抵村驛驛人言鹿在前結寨即出觀之彌望可<lb/>
數里巨鹿無數四環成圍以角外向凡數十重兩麑塵<lb/>
處中勃跳嬉戲民田相近者悉遭蹂踐禾苗為之一空<lb/>
獵户雜沓其傍云不可近近輒觸遭之者多死明旦始<lb/>
引去獵人操弓矢戈矛追隨之伺巨者行前稍逺乃敢<lb/>
捕射其稚弱亦各有所䕶而還<lb/>
背食字統云麤驚防也鹿之性相背而食慮人獸之害<lb/>
<pb n="KR3k0049_WYG_054-15a"/>
也<lb/>
旅行麗旅行也鹿之性見食急則必旅行禮麗皮納聘<lb/>
葢鹿皮也<hi>説文</hi>
鹿胎山嵊縣剡山一名鹿胎山昔有獵士陳惠度射鹿<lb/>
此山鹿孕而傷既産以舌䑛子乾而母死惠度遂投寺<lb/>
為僧後鹿死處生草名曰鹿胎草<hi>浙江志</hi>
几化㑹稽記上虞蘭室山葛𤣥所隠之處有隠几化為<lb/>
鹿鹿鳴即縣令有罪<hi>獨異志</hi>
<pb n="KR3k0049_WYG_054-15b"/>
赤鹿張掖南山一名天山一名雪山出赤鹿足短而形<lb/>
大如牛肉千斤<hi>寰宇記</hi>
馬鹿陶隠居云古稱馬之似鹿者直百金今荆楚之地<lb/>
其鹿絶以馬當解角時望之無辨土人謂之馬鹿以是<lb/>
知趙髙指鹿為馬葢以類耳<hi>爾雅翼</hi>
無用鹿形似馬而迅於馬豺形似犬而徤於犬國有千<lb/>
以犬馬有用而豺鹿無用也<hi>劉子</hi>
䑛鹹遼穆宗應厯十一年夏射䑛鹹鹿于玉山䑛鹹鹿<lb/>
<pb n="KR3k0049_WYG_054-16a"/>
性嗜鹹灑<graphic n="KR1838" url="https://raw.githubusercontent.com/kanripo/KR-Gaiji/master/images/KR1838.png" mimeType="image/png"/>于地以誘鹿射之<hi>國語解</hi>䑛作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
塵名苑曰鹿之大者為麈羣鹿隨之皆視麈所徃以尾<lb/>
所轉為凖故名談者揮焉其尾辟塵以置於衣帛中能<lb/>
令嵗久經色不黦以之拂氈令氊不蠧恩平郡譜云沈<lb/>
牛謂之囬沙牛謂之磨麈謂之荒鹿謂之擢<lb/>
無魂麞鹿無魂白瞻善怖<hi>道書</hi>
麋茸麋茸補陽鹿茸補隂<hi>𤨏碎録</hi>
為脯麝鹿非辰屬八卦無主故道家聴許為脯<hi>陶氏書</hi>
<pb n="KR3k0049_WYG_054-16b"/>
黠獸山澤之獸無黠於麋麋知獵者張綱前而驅已也<lb/>
固還走而冐人至數獵者知其詐偽舉綱而進之麋因<lb/>
得矣<hi>楚策</hi>
並負子海陵沿海洲上蘆葦無際羣麋馬大迅走人欲<lb/>
捕之雖麑不獲葢常兩兩並負其子而行<hi>太州志</hi>
噬虺食栢西北之麝噬虺而食栢故其香結東南山谿<lb/>
有松而無栢故麝不結也<hi>趙辟公雜説</hi>
固臍商汝山中多麝絶愛其臍毎為人所逐勢且急即<lb/>
<pb n="KR3k0049_WYG_054-17a"/>
自投髙岩舉𤓰裂出其香就繫而死猶拱四足以固其<lb/>
臍李商隠詩云投岩麝退香<lb/>
　　羊<lb/>
形舉羊祥也象頭角足尾之形孔子曰牛羊之字以形<lb/>
舉也羊在六畜主給膳也羊大則美故从大羸瘦也羊<lb/>
以瘦為羔羊子也咩羊鳴也羴羊臭也<hi>説文</hi>説文云達小<lb/>
羊也薛綜答韋昭曰羊子初生達小名羔未成羊曰羜<lb/>
大曰羊長幼之異名<hi>詩生民疏</hi>大羊為羬六尺<hi>尸子</hi>小羊曰□<lb/>
<pb n="KR3k0049_WYG_054-17b"/>
<hi>集韻</hi>
柔毛凡祭祀宗廟之禮羊曰柔毛<hi>曲禮</hi>
髥鬚主簿羊一名髥鬚主簿<hi>古今注</hi>羊而不角曰羖羊一<lb/>
名胡鬚郎又名青鳥蛟羊似羊而無角啖之毒<lb/>
羊䞇凡䞇卿用羔羔有角而不用如好仁者執之不鳴<lb/>
殺之不謗類死義者羔飲其母必跪類知禮者羊之為<lb/>
言猶祥故以為䞇<hi>春秋繁露</hi>譙周法訓曰羊有跪乳之禮鷄<lb/>
有識時之候鴈有庠序之儀人取法焉鄭氏婚禮謁文<lb/>
<pb n="KR3k0049_WYG_054-18a"/>
讃曰羣而不黨跪乳有敬禮以為䞇吉事之宜<lb/>
六飛有人黄頭大腹出天齊政三百四嵗<hi>春秋命歴序</hi>神次<lb/>
之號曰皇神出淮駕六飛羊政三百嵗五葉千五百嵗<lb/>
六角羊周成王時東夷進六角羊周厲王元年外國貢<lb/>
三角羊<hi>述異記</hi>
白血犬戌朝天子于雷首之河乃獻良馬四駟天子使<lb/>
孔牙受之曰雷水之中爰有黒牛面角黒羊白血也<hi>穆天</hi>
<hi>子傳</hi>
<pb n="KR3k0049_WYG_054-18b"/>
刳羊齊攻魯魯使栁下惠于齊齊侯曰魯君將懼乎栁<lb/>
下惠曰齊魯之初封也相與出周南門刳羊而約曰自<lb/>
後子孫敢有相攻者令其罪若此刳羊矣臣之君固以<lb/>
刳羊不懼矣齊侯乃解兵三百里<hi>説苑</hi>
羊舌為氏昔有攘羊者以羊頭遺晉叔向向母埋之不<lb/>
食後三年攘羊事發追捕向家檢羊骨肉都盡唯有舌<lb/>
在國人異之遂以羊舌為氏<lb/>
尚羔魯定公㑹晉師于瓦范獻子執羔中行文子趙簡<lb/>
<pb n="KR3k0049_WYG_054-19a"/>
子皆執鴈魯於是始尚羔魯以前同贄始知執羔之貴<lb/>
謀羞魯侯時欲以孔子為司徒將召三桓而議之左丘<lb/>
明曰周人有愛裘而好珍羞欲為千金之裘而與狐謀<lb/>
其皮欲具少牢之珍而與羊謀其羞言未卒狐相率迯<lb/>
於重丘之下羊相呼藏于深林之中故周人之謀失之<lb/>
矣今君欲以孔子為司徒召三桓而謀之亦與狐謀裘<lb/>
與羊謀羞哉<hi>符子</hi>
土怪季桓子穿井獲如土缶其中有羊焉使問仲尼曰<lb/>
<pb n="KR3k0049_WYG_054-19b"/>
吾穿井得羊何也對曰以某所聞非羊也木石之怪䕫<lb/>
魍魎水之怪龍罔象土之怪羵羊也<hi>家語</hi>魯衰公使人穿<lb/>
井三月不得泉得一生羊焉公使祝鼓舞之欲上於天<lb/>
羊不能上孔子見曰水之精為玉土之精為羊此羊肝<lb/>
土也公使殺羊視肝即土<hi>韓詩外𫝊</hi>問仲尼曰穿井獲狗何<lb/>
也仲尼曰以某所聞羊也<hi>搜神記</hi>
植羊晉文種菜曽子植羊非性闇蠢不辦方隅以其運<lb/>
大不習小務也<hi>劉子觀量篇</hi>謂剉羊皮用土和之也<lb/>
<pb n="KR3k0049_WYG_054-20a"/>
羊盟齊莊公之臣王國卑與中里檄者訟三年而獄不<lb/>
斷恐失有罪使二人共一羊盟齊之社二子相從以羊<lb/>
血灑社讀王國卑之詞已盡中里檄之詞未半祭羊起<lb/>
而觸中里檄齊人以為神<hi>墨子</hi>
隠於屠肆屠羊説楚人隠於屠肆昭王失國説往從王<lb/>
王反國欲將賞説説曰大王失國説失屠羊大王反國<lb/>
説亦屠羊臣之爵禄已復矣又何賞之有王使司馬子<lb/>
綦延之以三珪之位説曰願長反屠羊之肆耳遂不受<lb/>
<pb n="KR3k0049_WYG_054-20b"/>
<hi>髙士𫝊</hi>
拜鄰魏文侯見宋陵子三仕不願文侯曰何貧乎曰王<lb/>
見楚富者牧羊九十九而願百嘗遊邑里故人其鄰人<lb/>
貧有一羊者富拜之曰吾羊九十九今君之一盈成我<lb/>
百則牧數足矣鄰者與之從此觀焉富者非富貧非貧<lb/>
也<hi>符子</hi>
臧穀亡羊臧與穀二人相與牧羊而俱亡其羊問臧奚<lb/>
事則挾䇿讀書問穀奚事則博塞以遊二人事業不同<lb/>
<pb n="KR3k0049_WYG_054-21a"/>
其亡羊均也<hi>莊子</hi>
荷箠楊朱見梁惠王言治天下如運諸掌王曰先生有<lb/>
一妻一妾而不能治三畆之園而不能耘言治天下何<lb/>
也曰君見夫牧羊者乎百羊為羣使五尺童子荷垂而<lb/>
隨之欲東而東欲西而西使堯牽一羊舜荷垂而隨之<lb/>
則不能前也<hi>列子</hi>
格虎張儀謂楚王曰夫為從者無異驅羣羊而致生虎<lb/>
虎之與羊不格亦明矣今王不與虎而與羊臣竊以為<lb/>
<pb n="KR3k0049_WYG_054-21b"/>
大王之計過也<hi>春秋後語</hi>鄭太對董卓驅虎兕以赴犬羊<lb/>
將狼黥布反上病欲使太子將徃擊之四皓説建成侯<lb/>
曰今諸將皆陛下故等夷乃令太子將此屬無異使羊<lb/>
將狼莫肯為用<hi>史記</hi>
敗羣卜式牧百羊十餘年羊致千餘頭上曰吾有羊在<lb/>
上林欲令子牧之乃拜為郎式布衣屮蹻而牧羊嵗餘<lb/>
羊肥息上過其羊所善之式曰非獨羊也治民亦猶是<lb/>
矣以時起居惡則輒去無令敗羣上竒其言拜緱氏令<lb/>
<pb n="KR3k0049_WYG_054-22a"/>
<hi>漢書</hi>
出澗郡國志云呉房堂溪有白羊淵淵水舊出山羊漢<lb/>
武帝封二年有白羊出此淵畜牧者禱祀之初出一羊<lb/>
婦人大驚拍手羊自此絶焉今欲生羊禁婦人拍手是<lb/>
効古也<hi>水經注同</hi>
牧讀路温舒鉅鹿人父為里監門使温舒牧羊温舒取<lb/>
澤中蒲截以為牒編寫書<hi>漢書</hi>王育字伯春京兆人也少<lb/>
孤貧為人慵牧羊毎過小學必戲欷流涕時有暇即折<lb/>
<pb n="KR3k0049_WYG_054-22b"/>
蒲學書忘而失羊為羊主所債育將鬻已以償之同郡<lb/>
郭子章聞而嘉之代育償羊給其衣食使與子同學遂<lb/>
博通經史子章以兄之子妻之<lb/>
叱石皇初平年十五家使牧羊有道士見其良謹便將<lb/>
至金華山石室中四十餘年忽然不復念家其兄初起<lb/>
行索初平歴年不得後見市中有道士乃問之道士曰<lb/>
金華山中有牧羊兒姓皇宇初平兄乃隨道士與初平<lb/>
相見語畢問羊何在在山東兄徃視但見白石不見羊<lb/>
<pb n="KR3k0049_WYG_054-23a"/>
平曰羊在耳兄自不見平乃徃叱之曰羊起於是白石<lb/>
皆起成羊數萬頭<hi>神仙傳</hi>
鬼化羊南陽宗定伯夜行忽逢一鬼鬼問伯為誰伯欺<lb/>
之曰我亦鬼也遂為侣向宛行勌因相擔問鬼曰鬼何<lb/>
畏曰鬼唯不喜唾耳欲至宛便擔鬼著頭上詣宛市鬼<lb/>
化為羊伯恐其變遂唾之因賣得錢千五百買者將還<lb/>
繫之明旦見繩在時人語曰宗定伯賣鬼得錢千五百<lb/>
<hi>搜神記</hi>
<pb n="KR3k0049_WYG_054-23b"/>
化羊曹公收左慈慈走入羣羊中失慈之所在追者疑<lb/>
化為羊乃令人數羊羊本千口揀之長一口知果化為<lb/>
羊乃謂曰若是左公者但出無苦也有一羊跪云遽如<lb/>
許追者欲執之於是羣羊皆跪曰遽如許追者乃去<hi>仙𫝊</hi>
羊車武帝平吳後多内寵莫知所適嘗乘羊車恣其所<lb/>
之至便宴寢宫人乃取竹葉挿户以鹽汁灑地而引帝<lb/>
車胡貴嬪芳最蒙愛幸殆有専房之寵<hi>晉后妃𫝊</hi>宋之帝好<lb/>
乘羊車經諸房潘淑妃毎粧飾褰帷以候并密令左右<lb/>
<pb n="KR3k0049_WYG_054-24a"/>
以鹽水灑地帝每至户羊輒䑛地不去帝曰羊乃為汝<lb/>
徘徊况于人乎以此愛傾后宫<hi>南史后妃𫝊</hi>劉毅奏羊琇乘<lb/>
羊車請免官詔曰羊雖無制非素乘者可如其奏<hi>太元起居</hi>
<hi>注</hi>
牧羊張華少孤貧自牧羊同郡盧欽見而器之鄉人劉<lb/>
放亦竒其才以女妻焉<hi>晉書</hi>
質羊桓彝亡後子冲兄弟并少家貧母患須羊以解無<lb/>
由得之温乃以冲為質羊主甚富言不欲為質幸為養<lb/>
<pb n="KR3k0049_WYG_054-24b"/>
買得郎買得郎冲小字也及冲為江州出射羊主于堂<lb/>
邊看冲識之曰我買得也遂厚報之<lb/>
負魚石虎嘗晝寢夢見羣羊負魚從東北來寤以訪浮<lb/>
圖證證曰不祥也觧卑其有中原乎慕容氏後果都之<lb/>
<hi>髙僧傳</hi>
投客顧霈者呉之豪士送客於昇平亭時有一沙門在<lb/>
坐是流俗道人主當欲殺羊羊繩斷便走來入此道人<lb/>
膝中穿頭入袈裟下道人不能救即將去而殺之既行<lb/>
<pb n="KR3k0049_WYG_054-25a"/>
炙主人先割以啖道人道人食炙下喉炙便自走行道<lb/>
人皮中痛毒不可忍呼醫來針之以數針貫之炙猶動<lb/>
搖乃破出之故是一臠肉耳道人於是得病作羊鳴吐<lb/>
沫還寺少時便死<hi>續捜神記</hi>王克為永嘉郡守有人餉羊集<lb/>
賓欲讌而羊繩解來投一客先跪兩拜便入衣中此客<lb/>
竟不言之固無救請須臾宰羊為炙先行至客一臠入<lb/>
口便下皮内周行遍體痛楚號呌方復説之遂作羊鳴<lb/>
而死<hi>顔氏家訓</hi>
<pb n="KR3k0049_WYG_054-25b"/>
羊怪呉興俞亮以永明八年補䕶軍府吏於長眠處聞<lb/>
有羊聲疑為神怪竊於户窺之見其床下有一羊可髙<lb/>
二尺毛色若丹光耀滿室<hi>續異記</hi>
夢盜入獄京兆許超夢盜羊入獄問於楊元慎曰君當<lb/>
得陽城令其後有功封陽城侯<hi>伽藍記</hi>
青衣乞命隋大業中長安趙文若嘗因使暫憇一驛㕔<lb/>
上夢一青衣婦女乞命甚急文若驚寤問之乃驛長將<lb/>
殺青㹀羊相待也即贖放之<hi>宜祥記</hi>
<pb n="KR3k0049_WYG_054-26a"/>
鬭羊王君㚟破吐蕃於青海西張説策其且敗因上巂<lb/>
州鬭羊於帝以申諷諭曰使羊能言必將曰鬭而不解<lb/>
立有死者所賴至仁無茂量力取歡焉帝識其意納之<lb/>
賜綵千匹　西舍利凡曲名十有二五曰鬭羊勝驃云<lb/>
來乃昔有人見二羊鬭海岸強者則見弱者入山時人<lb/>
謂之來乃來乃者勝勢也<lb/>
食頭開元末有人好食羊頭者嘗晨出有怪在門焉羊<lb/>
頭人身怪衣冠甚偉告其人曰吾未之神也其屬在羊<lb/>
<pb n="KR3k0049_WYG_054-26b"/>
吾以汝好食羊頭故來告汝輟食則已若不爾吾將殺<lb/>
汝其人大懼遂不復食<hi>紀聞</hi>
食羊邠公杜悰福夀少倫日食五飧一食之費皆至萬<lb/>
錢京西李客見人牧羊遍滿山谷不知幾千萬口詰之<lb/>
自何而來自鄜夏供相公食耳指顧之際轉首恍然並<lb/>
無所覩乃神靈所授也<hi>中朝故事</hi>李徳裕為太子少保分司<lb/>
東都嘗召一僧問已之休咎僧曰公災當南行萬里公<lb/>
曰南去遂不還乎僧曰當還耳公究其事對曰相國平<lb/>
<pb n="KR3k0049_WYG_054-27a"/>
生當食萬羊今食九千五百矣所以當還者未盡五百<lb/>
羊耳公慘然而嘆曰吾師果至人且我元和十三年為<lb/>
丞相張公從事於北都嘗夢行晉山見山上盡目皆羊<lb/>
有牧羊者十數迎拜我因問牧羊者牧者曰此侍御平<lb/>
生所食羊吾嘗識此夢不洩於人今者果如師之説耶<lb/>
後旬餘振武節度使朱塈遣使至書於公且饋四百羊<lb/>
公大驚即召僧告其事僧嘆曰萬羊將滿公其不還乎<lb/>
公曰吾不食之亦可免耶曰羊至此已為相國所有公<lb/>
<pb n="KR3k0049_WYG_054-27b"/>
戚然不悦旬日貶潮州司馬連貶崖州司户竟沒於荒<lb/>
裔<hi>補録紀傳宣室志</hi>
　一品集𡨕數論云余嘗三遇異人非卜祝之流惟再<lb/>
　謫南服未嘗有前知者則萬羊之説疑即杜公事而<lb/>
　宣室志等傳聞之誤耳<lb/>
蒙皮王處存以輕兵三千蒙羊皮夜布之野李全忠軍<lb/>
望為羣羊争趍之<hi>李茂勲𫝊</hi>
羶根薛昭緯經巢賊亂流離絶粮遇舊識銀工延昭緯<lb/>
<pb n="KR3k0049_WYG_054-28a"/>
飲食甚豐以詩謝之曰一楪氈根數十皴盤中猶更有<lb/>
紅鱗早知文字多辛苦悔不當初學治銀<hi>南楚新聞</hi>
請命黄載字元吉精究經史遂不復進取肄業之士多<lb/>
從之諸生醵㑹市羊以俻饌載夢一羊前跪請命晨出<lb/>
見羊跪伏如所夢載以已緡償諸生而畜其羊又畜一<lb/>
犬亦頗馴出入則羊犬聨隨潭倅夏中正為作犬羊仙<lb/>
序以記其事<hi>南唐書</hi>
羊生人手寧州真寧縣有牽羊教化者其羊胸前有一<lb/>
<pb n="KR3k0049_WYG_054-28b"/>
手抱胸如人手有六指甲如羊頗長皆言前身為人因<lb/>
過惡致此縣令張元弼疑之主簿尹良臣曰此無他人<lb/>
與羊交耳衆人皆伏<hi>北忩記異</hi>
苦泉羊梁氏志云馮翊朝邑縣許原下地有苦泉水味<lb/>
醎苦羊飲之肥而肉美今於泉側置羊牧因相𫝊渭沙<lb/>
苑細肋羊諺曰苦泉羊洛水漿<hi>寰宇記元和郡圖縣志</hi>
一角龍魚河圖曰羊有一角食之殺人白澤圖曰羊有<lb/>
一角當頂土龍也殺之震死<lb/>
<pb n="KR3k0049_WYG_054-29a"/>
如驢僧𤣥裝至西域大雪山髙嶺上有一村養羊大如<lb/>
驢<hi>酉陽</hi>
生土拂林國有羊羔生于土中其國人候其欲萌乃築<lb/>
垣以環之防外獸所食然其臍連地割之絶則死惟人<lb/>
著甲走馬擊鼓駭之其羔驚鳴而臍絶因逐水草以一<lb/>
二百口為羣<hi>舊唐</hi>
大尾月氏有羊尾重十斤稍割以供食尋生如故<hi>宋膺異物</hi>
<hi>志</hi>康居出大尾羊尾上旁廣重十斤<lb/>
<pb n="KR3k0049_WYG_054-29b"/>
靈羊尾大者重二十斤行則以車載羊<lb/>
取脂大食勿斯離國産胡羊髙三尺餘其尾如扇毎嵗<lb/>
春時割取脂二十餘斤再縫合仍生不取則脹死又莊<lb/>
浪有饕羊土人嵗取其脂羊久復滿腹<lb/>
二種羊有二種不可食毛長而黒壯者曰骨䍽白而有<lb/>
角者曰古羊皆羶臭發病羊之大者不過五十斤奚中<lb/>
所産者百餘斤<hi>膳夫録</hi>
龍羊龍羊出吐蕃及蜀威茂州形似畜羊而大其角繚<lb/>
<pb n="KR3k0049_WYG_054-30a"/>
上重八九兩黒質而白文帶以為帶胯其用亂犀<hi>宋祁益州</hi>
<hi>方物賛</hi>
青羊千嵗之樹精為青羊<hi>𤣥中記</hi>罽賓國出野青羊如翠<lb/>
色土人食之<hi>酉陽</hi>
四種忽魯謨斯國羊有四種大尾綿羊重七八十斤其<lb/>
尾濶一尺餘拖地重二十斤狗尾羊如山羊尾長二尺<lb/>
餘鬭羊髙二尺七八寸前截毛長拖地後半皆剪净頗<lb/>
頗似綿羊角彎向前上帶小鉄牌好鬭好事者養之賭<lb/>
<pb n="KR3k0049_WYG_054-30b"/>
博為戲<hi>瀛羊勝覽</hi>
毛短如犬阿丹國綿羊白毛無角於角處有兩搭圓黒<lb/>
甚異其項下如黄牛袋毛短如犬尾大如盤<lb/>
跛牂故十仞之城樓季弗能踰者峭也千仞之山跛牂<lb/>
易牧者夷也故明王峭其法而嚴其刑也<hi>韓子五蠧</hi>李斯對<lb/>
二世書曰城髙五丈而樓季不輕犯也太山之髙百仞<lb/>
而跛牂牧其上夫樓季也而難五丈之量豈跛牂而易<lb/>
百仞之髙哉陗塹之勢異也<hi>史記</hi>
<pb n="KR3k0049_WYG_054-31a"/>
五角蜀復山郡有五角羊<lb/>
觥羊觥羊之毅鳴不類<hi>太𤣥</hi>觥羊大羊也<lb/>
虎皮或曰有人焉自姓孔而字仲尼入其門升其堂伏<lb/>
其几襲其裳則可謂仲尼乎曰其文是也其質非也敢<lb/>
問質曰羊質而虎皮見草而説見豺而戰忘其皮之虎<lb/>
也<hi>楊子吾子</hi>
滛佷卞彬為禽獸决録目禽獸云羊性淫而佷猪性卑<lb/>
而率鵝性頑而傲狗性險而出皆指斥貴勢其羊淫佷<lb/>
<pb n="KR3k0049_WYG_054-31b"/>
謂呂文顯猪卑率謂朱隆之鵝頑傲謂潘敞狗險出謂<lb/>
文度其險詣如此<lb/>
皂莢江東謂羖羊角為皂莢<hi>南史陳紀</hi>
融鉄鑄鉄不銷以羊頭骨灰致之乃消融也<hi>物類相感志</hi>
變羊萬夀年中長安百姓李審言忽得病如狂須與羊<lb/>
同食家人無以止求醫不效後忽西走近將百里路傍<lb/>
遇羣羊遽走入其内逐之者方至審言已作為一大羊<lb/>
於衆中不能辨認及家人齊至泣而釋之其一大羊乃<lb/>
<pb n="KR3k0049_WYG_054-32a"/>
自語曰將我歸慎勿殺我我為羊快樂人何以比遂將<lb/>
歸飼養以終天年<lb/>
　　犬<lb/>
犬犬狗之有懸蹄者也孔子曰視犬之字如畫狗也狗<lb/>
叩也叩氣吠以守也<hi>説文</hi>尨犬多毛也猲短喙犬也㺌犬<lb/>
吠不止也獒犬如人心可使也㹞徤犬也狄赤犬也狡<lb/>
少狗也匈如地有狡犬巨口而黒身獿獀南越名犬也<lb/>
<hi>上</hi>獹韓良犬也㹱<hi>鵲/</hi>宋良犬也<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>逐虎犬也<hi>吕忱字林</hi>守犬<lb/>
<pb n="KR3k0049_WYG_054-32b"/>
為獖隴西以犬為猶㺜㲰皆多毛犬也獟猘也䂏屈尾<lb/>
犬也<hi>何承天纂文</hi>狗有懸蹄短尾之號殷虞晉獒並犬名也<lb/>
<hi>廣雅</hi>
槃瓠昔髙辛氏有犬戎之冦帝募有能得其將呉將軍<lb/>
<hi>搜神作呉將軍𤣥中記作犬戎</hi>頭者厚賞之妻以少女時帝有畜狗其<lb/>
毛五采名曰槃瓠下令亡三月以其首來帝乃以女配<lb/>
之槃瓠負女而走入南山止石室中經三年生六男六<lb/>
女槃瓠死後因自相夫妻其母後歸以狀白帝於是使<lb/>
<pb n="KR3k0049_WYG_054-33a"/>
迎致諸子賜以名山廣澤其後滋蔓號曰蠻夷今長沙<lb/>
武陵蠻是也<hi>後漢</hi>髙辛氏有老婦居王室得耳疾挑之乃<lb/>
得物大如繭婦人盛瓠中覆之以槃俄項化為丈其文<lb/>
五色因名槃魏畧武溪山髙可萬仞半有槃瓠石窟可<lb/>
容數萬人窟中有石似狗形蠻俗相𫝊即槃瓠也<hi>武陵記</hi>
毎嵗七月二十五日種類四集於廟扶老攜幼環宿其<lb/>
旁凡五日祠以牛彘酒鮓椎歌歡飲即還惟不用犬云<lb/>
<hi>辰陽風土記</hi>
<pb n="KR3k0049_WYG_054-33b"/>
逐犬少康逐犬而顛隕厥首言夏后少康因田獵放犬<lb/>
逐獸遂襲殺澆而斷其頭<hi>楚詞</hi>
矩狗湯四方獻令伊尹請正南以矩狗為獻孔氏曰矩<lb/>
狗狗之善也<lb/>
執犬周成王時渠搜國獻鼩<hi>一作鼩</hi>犬鼩犬者露犬也能<lb/>
飛食虎豹<hi>周書王㑹</hi>
執虎豹天子之狗走百里執虎豹<hi>穆天子𫝊</hi>
龍狗天子東征以行流沙天子之豪牛豪馬龍狗豪羊<lb/>
<pb n="KR3k0049_WYG_054-34a"/>
<hi>上</hi>注龍龍茸謂猛狗或曰龍亦狗名<lb/>
鵠蒼徐君宫人姙娠而産卵以為不祥弃於水濱孤獨<lb/>
老母有犬名鵠蒼獵於水濱得所棄卵銜以來歸獨母<lb/>
以為異覆煖之遂<graphic n="KR2920" url="https://raw.githubusercontent.com/kanripo/KR-Gaiji/master/images/KR2920.png" mimeType="image/png"/>蝍成小兒生時正偃故以為名徐<lb/>
君宫中聞之乃更録取收養長而仁智襲君徐國後鵠<lb/>
蒼臨死更生角而九尾實黄龍也偃王葬之徐梁界中<lb/>
今名狗壟鵠蒼或名后蒼<hi>偃王志博物志</hi>
周狗晉侯飲趙盾酒伏甲將攻之其右提彌明知之趨<lb/>
<pb n="KR3k0049_WYG_054-34b"/>
登曰臣侍君宴過三爵非禮也遂扶以下公嗾夫獓焉<lb/>
明摶而殺之盾曰弃人用犬雖猛何為鬭且出<hi>左宣二</hi>靈<lb/>
公食趙盾公曰聞子之劍葢利劍也子以示我我將觀<lb/>
焉盾起將進劍祁彌明自下呼之曰盾食飽則出何故<lb/>
拔劍於君所盾知之躇階而走公有周狗謂之獒呼而<lb/>
屬之獒亦躇階而從之彌明逆而踆之絶其頷趙盾顧<lb/>
曰君之獒不若臣之獒也<hi>公羊</hi>注躇猶超遽周狗可以比<lb/>
周之狗所指如意踆以足逆蹋之<lb/>
<pb n="KR3k0049_WYG_054-35a"/>
瘈狗宋國人逐瘈狗瘈狗入於華臣氏國人從之臣懼<lb/>
遂奔陳<hi>左襄十七</hi>
狾狗鄭子陽剛毅而好罰其於罰也執而無赦舍人有<lb/>
折弓者畏罪而恐誅則因狾狗之驚以殺子陽此剛猛<lb/>
之所致也<hi>淮南汜論</hi>
茹黄荆文王得茹黄之狗宛路之矰以畋雲夢三月不<lb/>
返得舟之姬期年不朝葆申束細箭五十跪而加之王<lb/>
背出而自沈於淵荆王乃殺茹黄狗折矰放舟之姬<hi>吕覽</hi>
<pb n="KR3k0049_WYG_054-35b"/>
噬犬秦伯有齧犬弟鍼欲請之秦伯不與鍼以百兩金<lb/>
易之又不聴因逐鍼而奪其爵<hi>昭元事</hi>兄有噬犬弟何欲<lb/>
易之以百兩卒無禄<hi>楚詞</hi>
吠狗叔孫婼如晉晉人執之館諸箕吏人之與叔孫居<lb/>
放箕者請其吠狗弗與及將歸殺而與之食之叔孫所<lb/>
館者雖一日必葺其牆屋去之如始至<hi>昭二十三</hi>
作狗吠文種過范蠡之門蠡于狗洞作狗吠文種曰狗<lb/>
當吠人蠡乃以我為人迴車至其門入内而拜薦為越<lb/>
<pb n="KR3k0049_WYG_054-36a"/>
相劉子知人篇曰范蠡于犬竇文種聞而拜之<lb/>
給祭景公走狗死命外供之棺内給祭晏子諫公曰亦<lb/>
細物也特與左右為笑耳晏子曰孤老凍餒無食狗死<lb/>
有祭鰥寡不恤而死狗有棺行辟若此百姓聞之必怨<lb/>
吾君諸侯聞之必輕吾國而乃以為細物君其圖之公<lb/>
曰善趨庖治狗以㑹朝屬<hi>晏子春秋</hi>
葢埋仲尼之畜狗死使子貢埋之曰吾聞之弊帷不棄<lb/>
為理馬也弊葢不棄為埋狗也丘也貧無葢於其封也<lb/>
<pb n="KR3k0049_WYG_054-36b"/>
亦與之席無使其首陷焉<hi>檀弓</hi>
國狗呉徴㑹于衞子木曰長木之弊無不摽也國狗之<lb/>
瘈無不笑也而况大國乎<lb/>
宋淖介鬭閭里有狗宋人之駑狗也其家命之為淖逐<lb/>
狗不及止而望之自以為過矣<hi>莊子</hi>
韓盧齊欲伐魏淳于髠謂齊王曰韓子盧者天子之壯<lb/>
犬也東郭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者海内之狡兔也韓子盧逐東郭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>環山<lb/>
者三騰山者五兔極于前犬疲於後犬兔俱罷各死其<lb/>
<pb n="KR3k0049_WYG_054-37a"/>
處田父見而䕶之無勞勌之苦而擅其功今齊魏相持<lb/>
頓兵弊衆臣恐强秦大楚承其後而有田父之功也<hi>戰國</hi>
<hi>策</hi>騏驥長鳴白樂昭其能盧狗悲號韓國知其才<hi>曹子建求</hi>
<hi>自試表</hi>昔韓盧之取兔也上觀下獲不甚多殺願次卿少<lb/>
緩誅罰思行此術<hi>張敞與嚴延年書</hi>嚴尤謂陳茂曰是猶紲韓<lb/>
盧而貴之獲也<hi>莾傳</hi>
周嚳客謂孟嘗君臣聞周氏之嚳韓氏之盧天下疾狗<lb/>
也見莬而指屬則無失兔矣望見而放狗也則累世不<lb/>
<pb n="KR3k0049_WYG_054-37b"/>
能得兔矣狗非不能屬之者罪也<hi>説苑</hi>
迎吠楊朱之弟曰布衣素衣而出天雨解素衣布衣而<lb/>
反其狗迎而吠楊布怒將朴狗楊朱曰子無朴矣向者<lb/>
使汝狗白而往黒而來豈能無怪哉<hi>列子</hi>
跖狗貂勃常惡田單於廟單召而問之貂曰勃然跖之<lb/>
狗可使吠堯非貴跖而賤堯狗自吠非其主者且公孫<lb/>
子賢而徐子不肖然而公孫子與徐子聞徐子之狗攫<lb/>
公孫子之腓而噬之哉單乃任貂勃於王<hi>春秋後語</hi>髙祖詔<lb/>
<pb n="KR3k0049_WYG_054-38a"/>
齊捕蒯通通至上曰若何教淮隂侯反對曰然跖之狗<lb/>
吠堯堯非不仁狗故吠非其主<hi>史記</hi>
相狗齊有善相狗者其鄰籍之買鼠狗期年而得曰良<lb/>
狗也其鄰畜之數年不噉鼠以告相者曰此志在麞麋<lb/>
豕鹿不在鼠欲其取鼠也則梏之其鄰桎其後足則狗<lb/>
取鼠<hi>吕氏春秋</hi>徐無鬼曰嘗語君吾相狗也下之質執飽而<lb/>
止是狸徳也中之質若視日上之質若亡其一<hi>莊子</hi>
命狗齊有貧者命其狗為富命其子為樂方將祭狗入<lb/>
<pb n="KR3k0049_WYG_054-38b"/>
於室叱之曰富出祝曰不祥家有禍長子死哭之曰樂<lb/>
乎而不自悲也<hi>尸子</hi>
字犬康衢長者字僮曰善摶字犬曰善噬賓客不過其<lb/>
門三年長者怪而問之以實對於是改之賓客復往<hi>尹文</hi>
<hi>子</hi>
據掖吕后七年三月中祓還過軹道見物如蒼犬據后<lb/>
掖忽弗復見卜之云趙王如意為<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>后遂病掖傷崩<hi>史記</hi>
生角文帝後五年齊雍城門外有狗生角京房易𫝊曰<lb/>
<pb n="KR3k0049_WYG_054-39a"/>
執政失下將害之厥妖狗生角君子茍免小人陷之厥<lb/>
妖狗生角<hi>漢五行志</hi>天狗下梁而呉楚攻梁狗生角於齊而<lb/>
三國圍齊<lb/>
青骹楊萬年有獵狗名青骹直百金<hi>西京雜記</hi>
白望茂陵少年李亭好馳逐鷹犬皆制佳名狗則有修<lb/>
毫釐睫白望青曹之號<hi>上</hi>
與人鬭成帝河平元年長安男子石良劉音相與同居<lb/>
有如人狀在其室中擊之為狗走出去後有數人被甲<lb/>
<pb n="KR3k0049_WYG_054-39b"/>
持弓弩至石家良等格擊或死或傷皆狗也自二月至<lb/>
六月乃止其於洪範皆犬禍也<hi>漢五行志</hi>
青狗為怪占仲子婢死有女四嵗數來撫循亦能為沐<lb/>
頭浣濯甚令人惡之道士云其家青狗為之殺之便止<lb/>
楊仲文亦言能知家嫗死未葬忽起飲食醉后而坐祭<lb/>
床上如此三四家益厭苦其後醉形露壊垣得老狗便<lb/>
行打死之推問乃里頭沽家狗<hi>桓譚新論搜神記以李徳事同</hi>
人行桂陽太守汝南韋叔堅少時為從事其家狗忽人<lb/>
<pb n="KR3k0049_WYG_054-40a"/>
立而行家中皆請殺之叔堅云犬馬喻君子狗見人行<lb/>
行效之何傷叔堅為縣令還解冠榻上狗戴持走家人<lb/>
驚愕復云誤觸冠冠纓挂著耳狗尋于竈前畜火家益<lb/>
驚愕叔堅曰兒軰皆在田中狗助畜火幸可不煩鄰里<lb/>
亦何所惡也遂不肯殺後數日狗自暴死卒無纎芥之<lb/>
異叔堅至太尉終於位<hi>風俗通</hi>
著冠靈帝熹平四年於西園㺯狗著進賢冠帶綬以為<lb/>
笑樂有一狗突出走入司徒府門或見之者莫不驚怪<lb/>
<pb n="KR3k0049_WYG_054-40b"/>
配人光和四年又於西園㺯狗以配人<hi>袁山松書</hi>
不吠漢末富春有桑君者養犬數年不吠孫文臺微時<lb/>
經此犬忽吠之桑謂文臺曰君其異相乎及貴欲報桑<lb/>
無祈好惟好張畢捕魚文臺為作九里畢以贈之文臺<lb/>
堅字也<hi>郡國志</hi>
上屋公孫淵未亡家數有怪犬冠幘絳衣上屋<hi>魏志</hi>
烏狗雍闓欲絳魏説夷曰官欲得烏狗三百頭膺前盡<lb/>
黒蟎腦三㪷斵木溝三丈者三千枚汝能得不夷皆從<lb/>
<pb n="KR3k0049_WYG_054-41a"/>
闓<hi>華陽國志</hi>
沾草孫權時李信純襄陽紀南人也家養一犬字曰黒<lb/>
龍愛之尤甚行坐相隨飲饌之間皆分與食忽一日於<lb/>
城外飲酒大醉歸家不及卧於草中時遇太守鄭瑕出<lb/>
獵見田草深遣人縱火爇之信純卧處恰當順風犬見<lb/>
火來乃以口拽純衣純亦不動卧處比有一溪相去三<lb/>
五十步犬即奔往入水濕身走來卧處週迴以身濕之<lb/>
獲免主人大難犬運水困乏致斃於側俄爾信純醒來<lb/>
<pb n="KR3k0049_WYG_054-41b"/>
見犬已死遍身毛濕甚訝其事週迴覩火蹤跡因爾慟<lb/>
哭聞於太守太守憫之曰太之報恩其於人人不知恩<lb/>
豈如犬乎即命具棺槨衣衾葬之今紀南有義犬塚髙<lb/>
十餘丈<hi>搜神記</hi>太和中廣陵人楊生養狗甚憐愛之行止<lb/>
與俱後生飲酒醉行大澤草中眠不能動時冬月野火<lb/>
起風又猛狗周章號喚生醉不覺前有一坑水狗便走<lb/>
往水中還以身灑生左右草沾水得著地火尋過去生<lb/>
醒方見之他日又闇行墮空井中狗呻吟徹曉湏㬰有<lb/>
<pb n="KR3k0049_WYG_054-42a"/>
人過怪之就視見生生曰君可出我當厚報君人曰以<lb/>
此狗見與便當相出生曰此狗曽活我於已死不得相<lb/>
與餘即無惜人曰若爾便不相出狗因下頭目井生知<lb/>
其意乃語路人以狗相與人乃出之繫狗而去後五日<lb/>
狗夜走歸<hi>續搜神記</hi>
天公狗王姥黄龍中九嵗病死自朝至暮復蘇云見一<lb/>
老嫗挾將飛見北斗君有狗如獅子大深目伏井欄中<lb/>
云此天公狗也<hi>洋明録</hi>
<pb n="KR3k0049_WYG_054-42b"/>
崖柴丁謐為尚書多所忽畧雖與何晏鄧颺同位而皆<lb/>
少之惟以勢屈于爽爽亦敬之言無不從故于時謗書<lb/>
謂臺中有三狗二狗崖柴不可當一狗憑黙作疽囊三<lb/>
狗謂何鄧丁也黙者爽小字也言三狗皆欲嚙而謐尤<lb/>
甚<hi>魏畧</hi>類聚作啀喍事類賦作睚眦<lb/>
引衣孫峻與亮謀誅諸葛恪恪將見之夜精爽擾動通<lb/>
夕不寐嚴畢趨出犬銜引其衣恪曰犬不欲我行乎還<lb/>
坐頃刻乃復起犬又銜其衣恪令從者逐犬遂升車被<lb/>
<pb n="KR3k0049_WYG_054-43a"/>
殺<hi>呉志</hi>
黄耳陸機少時頗好遊獵在呉豪盛客獻快犬名曰黄<lb/>
耳機後仕洛常將自隨此犬黠慧能解人語又常借人<lb/>
三百里外犬識路自還一日至家機覉旅京師久無家<lb/>
問機戲語犬曰我家絶無書信汝能齎書馳還取消息<lb/>
否犬喜搖尾作聲應之機試為書盛以竹筒繫之犬頸<lb/>
犬出驛路疾走向呉入草噬肉取飽毎經大水輒依渡<lb/>
者弭毛掉尾向之其人憐愛因呼上船載近岸犬即騰<lb/>
<pb n="KR3k0049_WYG_054-43b"/>
上速去如飛逕至機家口銜竹筒作聲示人機家開筒<lb/>
取書看畢犬又向人作聲如有所求其家作荅書内竹<lb/>
筒中復繫犬頸犬既得荅仍馳還洛計人行程五旬而<lb/>
犬往還裁半月後犬死殯之遣送還家葬機村南去機<lb/>
家二百步築土為墳村人呼為黄耳塜<hi>述異記</hi>犬名黄耳<lb/>
<hi>崔豹古今注</hi>
三尺太康七年郊天壇下有白狗髙三尺光色鮮明恒<lb/>
卧見人則去<hi>魏晉俗語</hi>
<pb n="KR3k0049_WYG_054-44a"/>
犀犬元康中婁縣瑤懐家忽聞池中有犬聲視之得犬<lb/>
子䧳雄各一長老云此名犀犬得之者富<hi>搜神記</hi>晉志云<lb/>
經宿失所在<lb/>
的尾晉大興二年呉人華隆好獵養一快犬號曰的尾<lb/>
常時自隨隆後至江邊伐荻犬暫出渚次隆為大虵圍<lb/>
繞周身犬還便咋虵虵死隆僵無所知犬彷徨涕泣走<lb/>
還船復反草中同伴怪所以隨往見隆悶絶將歸家二<lb/>
日犬為不食隆復蘇乃始進飯隆愈愛惜同於親戚<lb/>
<pb n="KR3k0049_WYG_054-44b"/>
地狼大興四年廬江灊縣何旭家忽聞地中有犬子聲<lb/>
掘之得一母犬青釐色狀甚羸瘦走入草中不知所在<lb/>
視其處有二犬子一雄一雌哺而養之雌死雄活及長<lb/>
為犬善噬野獸其後旭里中為蠻所沒<hi>晉五行志</hi>地中有犬<lb/>
名曰地狼<hi>尸子</hi>掘地得犬名曰賈<hi>夏鼎志</hi>
烏龍㑹稽張然滯役有少婦無子唯與一奴守舍奴遂<lb/>
與婦通然素養一狗名烏龍常自隨婦奴欲謀殺然盛<lb/>
作飯食婦然然與君當大别離君可彊噉奴已張弓㧞<lb/>
<pb n="KR3k0049_WYG_054-45a"/>
刀須然食畢然涕泣不能食以肉及飯擲狗祝曰食汝<lb/>
經年吾當將死汝能救我否狗得飡不噉唯注睛視奴<lb/>
然拍膝大喚曰烏龍犬應聲傷奴奴失刀伏倒地狗咋<lb/>
奴頭然因取刀斬奴以婦付官殺之<hi>搜神記</hi>韋善俊挾一<lb/>
犬號烏龍後化龍乘之飛昇而去<hi>續仙𫝊</hi>韓渥詩洞房深<lb/>
閉不曽開横卧烏龍作妬媒<lb/>
守死訴寃安帝義熈年譙縣崔仲文與㑹稽石和俱為<lb/>
劉撫君吏仲文養一犬以獵麋鹿無不得也和甚愛之<lb/>
<pb n="KR3k0049_WYG_054-45b"/>
乃以丁奴易之仲文不與和及仲文入山獵至草中殺<lb/>
仲文欲取其犬犬齧和守其主尸爬地覆之後諸軍出<lb/>
獵見犬守尸人識其主因還啟劉撫軍石和假還至府<lb/>
門犬便往牽衣號吠人復白撫軍曰此人必殺犬主因<lb/>
録之撫軍栲問果得其實遂殺石和<hi>廣古今五行記</hi>
夢咋張天錫在凉州夢一緑色犬甚長從南來欲咋天<lb/>
鍚林上避之乃墮地后苻堅遣茍萇著緑地錦袍從南<lb/>
來攻未入門大破之<hi>李産集異𫝊</hi>
<pb n="KR3k0049_WYG_054-46a"/>
歌梅花嘉興縣朱休之有一弟宋元嘉中兄弟對坐家<lb/>
有一犬來向休之蹲遍視二人遂搖頭而笑曰言我不<lb/>
能歌聴我歌梅花今年故復可奈汝明年何其家驚懼<lb/>
斬犬榜首路側至來嵗梅花時兄弟相鬭並被囚係經<lb/>
嵗得免至夏舉家時疾兄及弟皆死<hi>𫐠異記</hi>
大㲰狗宋袁<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>父子以舉兵為齊所害有小兒數嵗乳<lb/>
母將投<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>門生狄靈慶靈慶遂抱以首乳母號泣呼天<lb/>
曰公昔于汝有恩故冐難歸汝奈何欲殺郎君以求小<lb/>
<pb n="KR3k0049_WYG_054-46b"/>
利若天神有知我見汝滅門此兒死後靈慶常見兒騎<lb/>
大㲰狗戲如平常經年餘鬭塲忽見一狗走入其家遇<lb/>
靈慶子庭噬殺之少時妻子皆沒此狗即袁郎所常騎<lb/>
也<hi>南史</hi>廣古今記其妻子皆沒于狗<lb/>
白靈陶𢎞景云裴真君好養白犬白鷄犬名白靈鷄名<lb/>
白精學道之士或居山林此可以辟邪<lb/>
目犬北齊徐之才與朝士出遊遙望羣犬竸走諸人令<lb/>
目之之才厲聲曰為是宋鵲為是韓盧為逐李斯東走<lb/>
<pb n="KR3k0049_WYG_054-47a"/>
為負帝女南徂<hi>本𫝊</hi>
波斯狗南陽王綽始十餘嵗留守晉陽愛波斯狗尉破<lb/>
胡諌之歘然研殺數狗狼籍在地破胡驚走不敢復言<lb/>
後在定州有婦人抱兒在路走避入草綽奪其兒飼波<lb/>
斯狗婦人號哭綽恕又縱狗使食狗不食塗以兒血乃<lb/>
食焉<hi>北齊</hi>
赤儀齊髙緯以波斯狗為赤虎儀同逍遙郡君飼以梁<lb/>
肉食縣邑常於馬上設蹬褥以抱之<hi>三國典畧</hi>髙思反與諸<lb/>
<pb n="KR3k0049_WYG_054-47b"/>
貴書云駮龍得儀同之號逍遙受郡君之名犬馬班位<lb/>
榮冠軒冕<hi>北史</hi>後主時為開府儀同雌者有夫人郡君之<lb/>
號<hi>隋五行志</hi>
取箭北齊廣寧王孝珩嘗畜一犬守外人不得趨近孝<lb/>
珩每射令其取箭亦解呼召左右牽衣而進<hi>三國典畧</hi>
還家犬吠徐勉為侍中時師方侵魏候驛填委勉參軍<lb/>
動經數旬一還家羣犬驚吠勉曰吾憂國忘家乃至於<lb/>
此吾亡後亦是𫝊中一事也<hi>梁𫝊</hi>
<pb n="KR3k0049_WYG_054-48a"/>
抱犬義陽朱詹好學家貧累日不㸑乃時吞紙以實腹<lb/>
寒無氊被抱犬而卧犬亦饑虚起行盜食呼之不至哀<lb/>
聲動隣猶不廢業卒成學士為孝元所禮<hi>顔氏家訓</hi>
黄蒼張彪敗後與妻楊氏去唯常養一名黄蒼狗左右<lb/>
前後未曽捨離乃還入若邪山中沈泰説陳文帝遣章<lb/>
昭達領千兵重購之並圖其妻彪眠未覺黄蒼驚吠刼<lb/>
來便嚙一人中喉即死及彪被害黄蒼號呌彪屍側宛<lb/>
轉血中若有哀狀昭達殯彪䘮墳塚既畢黄蒼又俯伏<lb/>
<pb n="KR3k0049_WYG_054-48b"/>
塚間號呌不肯離<hi>南史</hi>
銜兔張元性仁孝幼時村陌有狗子為人所棄者元見<lb/>
即收而養之其叔父怒曰何用此為將更棄之對曰有<lb/>
生之類莫不重其性命若天之生殺自然之理今為所<lb/>
弃而死非其道也是以收養之叔父感其言遂許焉未<lb/>
㡬有狗母銜一死免置元前而去<hi>後周書</hi>
持齋文帝時魏州四月八日立舍利塔有一黒狗耽耳<lb/>
白胷於舍利塔前舒左股屈右脚見人行道即起行道<lb/>
<pb n="KR3k0049_WYG_054-49a"/>
見人持齋亦即持齋非時與食不食唯欲得飲净水至<lb/>
後日旦起解齋與粥始喫且寺内先有數箇猛狗但見<lb/>
一狼狗無不競來吠嚙若見此狗入寺悉皆低頭掉尾<lb/>
<hi>隋書</hi>
銜燭唐武徳中髙昌王文泰獻狗雄雌各一髙六寸長<lb/>
尺餘性甚慧能曳馬銜燭云本出拂<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>國中國有拂<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
狗自此始也<hi>舊唐通典</hi>
五狗武三思嘗與宗楚客兄弟紀處訥崔湜丼元東相<lb/>
<pb n="KR3k0049_WYG_054-49b"/>
驅煽王同皎周憬張仲之等不勝憤謀殺之為冉祖雍<lb/>
宋之愻李悛所白皆坐因逮染五王而崔湜遣周利貞<lb/>
就殺之時人號祖雍姚紹之等五人為三思五狗<lb/>
脫禍神龍時唐休景為相有門僧出言多中一日謂休<lb/>
景曰公有大禍不逺數月然可以禳之公懼而問計僧<lb/>
曰可於卑宂官中孤寒有才幹者用為曹州因得張君<lb/>
為之乃問所為僧曰張君赴部之時當令求二犬髙數<lb/>
尺而神駿者張到郡即求得二犬髙四尺獻之休璟大<lb/>
<pb n="KR3k0049_WYG_054-50a"/>
悦召僧視之僧曰極善育后旬日有二刺客為犬所嚙<lb/>
而斃<hi>宣室志</hi>
作人言宗楚客家畜一犬一日忽戴楚客冠人立楚客<lb/>
恕曰畜類敢作妖僣越犯分即殺之犬作人言曰公亦<lb/>
作妖僣越犯分亦即見殺未㡬韋氏敗楚客被斬<lb/>
孝順魏元忠嘗呼蒼頭未應犬輒代呼之元忠曰此孝<lb/>
順狗也乃能代我勞後亦無恙<hi>廣異記</hi>
知難劉巨麟開元未為廣府都督在州恒養一丈雄勁<lb/>
<pb n="KR3k0049_WYG_054-50b"/>
多力犬至馴附有異於他巨麟常夜迎使犬忽遮䕶不<lb/>
欲令出巨麟亦悟曰犬不使我行耶徘徊良久人至白<lb/>
使近巨麟叱曰我行部從如雲寧有非意之事使家人<lb/>
闗犬而出上馬之際犬亦隨之忽咋一從者喉中頃之<lb/>
死巨麟驚愕搜死者懐中得利七首初巨麟常鞭箠此<lb/>
僕故修其怨私欲報復而犬逆知之是以免難<hi>摭異記</hi>
人性裴令公度性好養犬凡所宿設燕㑹處悉領之所<lb/>
食物餘者便和椀與犬食時子壻李甲見之數諫裴公<lb/>
<pb n="KR3k0049_WYG_054-51a"/>
曰人與犬類何惡之甚犬正食見李諌乃棄食以目視<lb/>
李而去裴令曰此犬人性必讐於子竊慮之李以為戲<lb/>
言將欲午寢其犬乃蹲而向李李見之乃疑犬讐之犬<lb/>
見未寢又出其户李見犬去後乃以巾櫛安枕多排衣<lb/>
服以被覆之其狀如人寢李乃藏於異處視之逡巡犬<lb/>
入其戸將謂李已睡乃跳上寢床當喉而嚙嚙訖知謬<lb/>
犬乃下床憤跳號吠而死<hi>集異記</hi>
小狸鄱陽人張朝為猛獸所摶噬其家犬名小狸救之<lb/>
<pb n="KR3k0049_WYG_054-51b"/>
獲免<hi>南部新書</hi>
青花捧硯者裴至徳家僮也其母曰春紅配騶人髙璠<lb/>
而生一嵗時有卑脚犬曰青花忽來噬兒隂食之至徳<lb/>
有良藥封之愈明年夏青花復併兒邜又食訖工以前<lb/>
藥傅之及愈為宦者焉字之曰捧硯委以内堅之職<lb/>
花鵲僖宗朝宰相王鐸所愛卑脚犬曰花鴨有刺官匿<lb/>
于梁上為犬所覺而免<lb/>
吠雲杜光庭犬名吠雲可行萬里<lb/>
<pb n="KR3k0049_WYG_054-52a"/>
肖像寧徳大學生黄岳者乾寧中王審知節度武威軍<lb/>
累辟不為動及審知據閩必欲起之岳投淵而死其父<lb/>
母妻子二弟一白犬俱赴水死焉偽使者宗舒趙田四<lb/>
人亦死邦人哀之俱肖像祀之廟稱忠烈王云<hi>福寜州志</hi>
桃花淳化中合州貢羅江犬甚小而性慧帝馴擾于御<lb/>
榻之側毎坐朝犬必掉尾先吠人乃肅然太宗不豫犬<lb/>
不食及上仙犬號呼涕泗以至疲瘠章聖初即位左右<lb/>
引令前導鳴吠徘徊意若不忍章聖令諭以奉陵即掘<lb/>
<pb n="KR3k0049_WYG_054-52b"/>
尾飲食如故詔造大鐡籠施素䄄置鹵簿中行路見者<lb/>
隕涕后因以斃詔以弊葢葬於熈陵之側李至作桃花<lb/>
犬歌以寄史官錢若水末句云白麟赤鳯且勿喜願君<lb/>
出此懲浮俗<hi>古今詩話</hi>
送歸康定中侍禁李貴為西邊寨主妻為昊賊虜去家<lb/>
中一白犬頗馴擾祝之曰我聞犬之白乃前世為人也<lb/>
爾能送我歸乎犬俯仰如聴命即裏粮隨之有驚則引<lb/>
伏草間渇即濡身而返凡六七日出賊境其夫無恙朝<lb/>
<pb n="KR3k0049_WYG_054-53a"/>
廷封崇信縣君<hi>江隣㡬雜記</hi>慶厯中渭州廵檢張殿直事同<lb/>
回家後夫妻朝暮所食必分三器一以飼犬<hi>括異志</hi>
羅江慶歴中衞士有變震驚宫掖臺官宋禧上言蜀有<lb/>
羅江狗赤而尾小者其警如神願養此狗於掖庭以警<lb/>
倉卒時謂之宋羅江<hi>東軒華録</hi>
渠來虞經臣策元祐時為給事中初入臺值都城開渠<lb/>
忽有異犬自渠中出直入其家熟服若素畜養者家人<lb/>
軰愛之名曰渠來但無事惟喜睡至或亂毁簾幃窓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR3k0049_WYG_054-53b"/>
之類則經臣必有遷改錫典之慶自爾每遇慶事則飼<lb/>
以肉一斤必欣喜跳躍然後食之以為常凡數年經臣<lb/>
敗前一夕渠來亦死<lb/>
靈犬楊光逺之叛青州也有孫中舍者居圍城中族人<lb/>
在西州别墅城閉既久内外隔絶食且盡舉族愁嘆有<lb/>
所畜犬徬徨其側似有憂思者中舍因囑曰爾能為我<lb/>
至庄取米耶犬搖尾若應狀至夜置一布囊并簡置犬<lb/>
背上犬自水竇出至庄鳴吠居者開門識其犬取簡視<lb/>
<pb n="KR3k0049_WYG_054-54a"/>
之令負米還未曉入城如此數月以至城開孫氏闔門<lb/>
賴以不餒孫氏愈愛畜之後數年斃葬於别墅之南至<lb/>
其孫彭年語龍圖趙師民刻石表其墓<lb/>
義犬咸溪童<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>家畜二犬一白一花共出一母性狡獪<lb/>
善知人意後白者雙目俱盲弗能進牢而食主家作草<lb/>
窩卧于簷外花者日含飯吐而飼之夜則卧于其傍白<lb/>
者既死主憐之埋於門前山麓間花者朝夕徃埋所遶<lb/>
數匝若拜泣狀卧其旁少頃始返<hi>建寧志</hi>
<pb n="KR3k0049_WYG_054-54b"/>
齧殺宣和五年京師城北乃官民牧羊地忽有野犬不<lb/>
知所從來入羊羣中鳴呌左右前後諸犬皆往聚㑹一<lb/>
羊間一犬黒白交映至次日城内外諸犬畢集或縳者<lb/>
并㫁索而來凡擾擾兩日犬多羊少皆齧殺其羊識者<lb/>
知為不祥後果有靖康北狩之禍<hi>宣靖妖化録</hi>
鳥喙蘇子聸耳得吠犬名烏喙甚猛而馴<hi>闕</hi>
遷合浦過澄邁溷而濟路人皆驚<hi>本集</hi>
青鸇犬則青顫白鵲飛龍虎子馴良㨗警難伸易使也<lb/>
<pb n="KR3k0049_WYG_054-55a"/>
<hi>周處風土記</hi>
駁犬波斯國多白馬駁犬或赤日行七百里者駁犬今<lb/>
所謂波斯犬也<hi>舊唐</hi>
如驢罽賓犬狗大如驢赤色數里搖鞉以呼之<hi>郭義恭廣志</hi>
南斗犬犬虎文南斗君犬也畜之可致萬石黒犬白耳<lb/>
大王犬也畜之令富貴黒犬白前兩足宜子孫白犬黄<lb/>
頭家大吉黄狗白尾代有衣冠黄犬白前兩足利人<hi>雜五</hi>
<hi>行</hi>
<pb n="KR3k0049_WYG_054-55b"/>
尾龍黒狗白頭耳長卷尾龍也<hi>白澤圖</hi>
豺跪狗豺之舅豺遇狗輒跪如拜狀<hi>酉陽</hi>
鷹背唐伯剛云北方凡皂雕作巢所在官司必令人窮<lb/>
巢探卵多寡若三枚必設圍以守之及其出一乃狗也<lb/>
取而飼養之長則獻于朝廷與常狗無異但耳上多羽<lb/>
毛耳田獵之際鵰則上飛狗則陸行所逐同至名曰鷹<lb/>
背狗<hi>東園客談</hi>遼鵰巢中生獵犬性識頗異每獵而䕶十倍<lb/>
常犬然極難得<hi>使遼録</hi>
<pb n="KR3k0049_WYG_054-56a"/>
狗國北狗國人身狗首長毛不衣手摶猛獸語為犬嘷<lb/>
其妻皆人能漢語生男為狗女為人自相婚嫁宂居食<lb/>
生而妻女人食云嘗有中國人至其國其妻憐之使逃<lb/>
歸與其筯十餘隻教其毎走十餘里遺一筯狗夫追之<lb/>
見其家物必銜而歸則不能追矣其説如此<hi>五代史四夷附録</hi>
嘊嘊管仲寢疾言于桓公曰東郭有狗嘊嘊且暮欲齧<lb/>
我猳而不使也謂牙牙等之不可用也<hi>管子</hi>
狺狺豈不欝陶而思君兮君之門以九重猛犬狺狺而<lb/>
<pb n="KR3k0049_WYG_054-56b"/>
迎吠兮闗梁閉而不通<hi>九辨</hi>
　　猪<lb/>
參軍猪一名參軍一名豕豕曰剛鬛禮云豚曰腯肥豕<lb/>
生子多謂之縱<hi>古今注</hi>
異呼豬燕朝鮮之間謂之豭闗東西謂之彘或謂之豕<lb/>
南楚謂之豨其子或謂之豚或謂之貕呉揚之間謂之<lb/>
豬子<hi>方言</hi>梁州以豕為豬河南謂之彘呉楚謂之豨漁陽<lb/>
以大豬為䝈齊徐以小豬為䝒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>白豕黒頭也豱豕奏<lb/>
<pb n="KR3k0049_WYG_054-57a"/>
毛也<hi>何承天纂文</hi>豰小肫也豯肫生三月也豵肫生六月也<lb/>
或曰一嵗曰豵豝牝豕豶<graphic n="KR2904" url="https://raw.githubusercontent.com/kanripo/KR-Gaiji/master/images/KR2904.png" mimeType="image/png"/>也豕豜三嵗豕豭壯豕也<lb/>
䝐豶也上谷名豬曰豛豷豕息也豢以穀圏養豕也<hi>説文</hi>
大豕為䝈五尺<hi>尸子</hi>
寢檜豕所寢檜郭云檜郭所卧蓐方言云其檻及蓐曰<lb/>
檜舍人曰豕所寢草名為檜某氏曰臨淮人謂野豬所<lb/>
寢為檜李巡曰豬卧處名檜檜是所居之處<hi>爾雅䟽</hi>
四月生斗星時散精為彘四月生應天理<hi>春秋説題辭</hi>六九<lb/>
<pb n="KR3k0049_WYG_054-57b"/>
五十四四主時時主豕故豕四月而生<hi>淮南子</hi>
人立而蹄齊無知殺其君十二月齊侯游于姑棼遂田<lb/>
于且丘見大豕從者曰公子彭生也公恕曰彭生敢見<lb/>
射之豕人立而啼公懼墜于車傷足䘮屨遇賊于門遂<lb/>
殺之而立無知<hi>左莊八</hi>
封豕昔有仍氏生女曰𤣥妻樂正后䕫取之生伯封實<lb/>
有豕心貪婪無厭忿類無期謂之封豕<hi>昭二十八</hi>
婁猪衞靈公為夫人南子召宋朝㑹于洮太子蒯瞶獻<lb/>
<pb n="KR3k0049_WYG_054-58a"/>
孟于齊過宋野野人歌之曰既定爾婁猪盍歸吾艾假<lb/>
太子羞之<hi>定四十</hi>
烹豚孔子窮陳蔡之間藜蒸不糂子路烹豚孔子不問<lb/>
肉所由來即食之<hi>墨子</hi>
佩猳子路所鄙好勇力冠雄鷄佩假豚凌暴孔子孔子<lb/>
設禮稍誘子路子路後儒服委質因門人請為弟子<hi>史</hi>
牢筴祝宗人𤣥端以臨牢筴説彘曰汝奚惡死吾將三<lb/>
月㹖汝十日戒三日齊藉白茅加汝肩尻乎彫爼之上<lb/>
<pb n="KR3k0049_WYG_054-58b"/>
則汝為之乎為彘謀曰不食食以糠糟而錯之牢筴之<lb/>
中<hi>莊子</hi>
弗䫫子車氏之豭其色粹而黒一産三豚其二如之其<lb/>
一則駁而白惡其弗類于已也囓而殺之其同於巳也<lb/>
字之惟恐傷也<hi>子華子</hi>
視性韓昭釐侯見所以祠廟之牲其豕小昭釐侯令官<lb/>
更之官以是豕來也昭釐侯曰是非嚮者之豕邪官無<lb/>
以對命吏罪之從者曰君王何以知之君曰吾以其耳<lb/>
<pb n="KR3k0049_WYG_054-59a"/>
也申不害聞之曰何以知其聾以其耳之聦也何以知<lb/>
其育以其目之視也何以知其聾以其耳之聦也何以<lb/>
知其肓以其目之明也何以知其狂以其言之當也<lb/>
魯津伯朔人獻燕昭王以大豕曰養奚若使曰豕也非<lb/>
大圊不居非人便不珍今年百二十矣人謂豕仙王乃<lb/>
命豕宰養之十五年大如沙獖足如不勝其體王異之<lb/>
命衡官橋而量之折橋豕不量又命水官舟而量之其<lb/>
重千鈞其巨無用燕相謂王曰奚不享之王乃命宰夫<lb/>
<pb n="KR3k0049_WYG_054-59b"/>
膳之豕既死乃見夢於燕相曰造化勞我以豕形食我<lb/>
以人穢吾患其生久矣仗君之靈得化吾生始得為魯<lb/>
津之伯而浮舟者食我以粳糧欣君之惠將報子焉後<lb/>
燕相游于魯津而赤龜銜夜光而獻<hi>符子</hi>一云奉璧<lb/>
相彘留長儒以相彘立名<hi>史記</hi>
養猪商丘子有養猪法卜式有養羊法<hi>博物志</hi>
牧豕公孫𢎞菑川人少時為獄吏有罪家貧牧豕海上<lb/>
四十餘乃學春秋雜記<hi>漢書</hi>
<pb n="KR3k0049_WYG_054-60a"/>
銜鬴昭帝時燕王宫永巷中豕出圂壊都竈銜其鬴六<lb/>
七枚置殿前<hi>漢五行志</hi>
遼東豕朱浮為幽州牧與彭寵書曰伯通自伐以為功<lb/>
髙天下往時遼東有豕生子白頭異而獻之行至河東<lb/>
見羣豕皆白懐慙而還若以子之功論於朝廷則為遼<lb/>
東豕也<lb/>
賤事呉祐字季英年二十䘮父獨居家無儋石而不受<lb/>
贍遺常牧豕於長垣澤中行吟經書遇父故人謂曰卿<lb/>
<pb n="KR3k0049_WYG_054-60b"/>
二千石子而自業賊事縱子無耻奈先君何祐辭謝而<lb/>
已守志如初<hi>後𫝊</hi>
售猪過真公沙穆嘗養猪有病使人賣之於市語之言<lb/>
如售當告買者言病賤取其直不可言無病欺人取貴<lb/>
價也賣猪者到市即售亦不言病其直過價穆怪之問<lb/>
其故齎半直以還買猪者買者辭不取穆棄錢而去<hi>謝書</hi>
養猪嚄嚄五門子孫凡民之伍<hi>決録</hi>馬氏兄弟五人共作<lb/>
五門客舍養猪賣豚故民謂之曰苑中三公鉅下二卿<lb/>
<pb n="KR3k0049_WYG_054-61a"/>
五門嚄嚄但聞豚聲<hi>注</hi>
驅豕入孫期濟隂人少為諸生家貧事母至孝牧豕於<lb/>
大澤中以奉養焉逺人往從其學者皆執經壟畔以追<lb/>
之里落化其人讓黄巾賊起過其里陌相約不犯孫先<lb/>
生舍辟舉方正遣吏齎羊酒請期期驅豕入草不顧司<lb/>
徒黄琬特辟不就終於家<hi>皇甫</hi>
徽猪司馬徽字徳操時人呼為水鏡嘗有人妄認徽猪<lb/>
徽便推猪以與之後數日亡猪者得其猪既以猪還徽<lb/>
<pb n="KR3k0049_WYG_054-61b"/>
乃叩頭自責徽又厚謝<hi>董正别𫝊</hi>
人語莎車王殺于闐王于闐大都末出城見野豕欲摶<lb/>
之乃人語曰無殺我我為汝殺莎車將軍都末異之即<lb/>
與兄弟共殺莎車王<hi>張璠漢記</hi>
蒸豕尤美王濟性豪侈帝幸其家供饌甚豐蒸豚尤美<lb/>
上問其故對曰以人乳蒸之上色不平食未畢而去<hi>晉書</hi>
犬豕交劉聦末年犬與豕交有豕著進賢冠升聦坐犬<lb/>
冠武冠帶綬與豕并升俄而鬭死殿上宿衞莫有見其<lb/>
<pb n="KR3k0049_WYG_054-62a"/>
入者<hi>晉五行志</hi>
接飲阮咸至宗人間共集不用杯觴斟酌以大瓮盛酒<lb/>
圓坐相向大酌更飲時有羣豕來飲其酒咸直接去其<lb/>
上便共飲之<hi>晉書</hi>
進㹠郭子曰劉道真少時嘗漁釣草澤善歌嘯有一老<lb/>
嫗識其非常人乃殺㹠以進道真食盡嫗又進一㹠又<lb/>
食半餘半還之後道真為吏部郎嫗兒為小令史道真<lb/>
乃超用之兒不知所由問母而後知之於是齎牛酒以<lb/>
<pb n="KR3k0049_WYG_054-62b"/>
詣道真笑曰去去無復相報<lb/>
繫金鈴呉中有一士大夫於都假還至曲阿塘上見一<lb/>
女子甚美留其宿士解臂上金鈴繫女臂令暮更來女<lb/>
遂不至使人求都無此色過猪圈見一母猪臂上繫金<lb/>
鈴<hi>志怪</hi>
為妖李汾撫琴于四明山月夜有女子至端正無比惟<lb/>
覺口帶髙緇黒色留宿極歡汾偷女子青氊履子一隻<lb/>
女泣求不與及明見鮮血滿地驗履乃猪蹄殻也汾惶<lb/>
<pb n="KR3k0049_WYG_054-63a"/>
駭尋血至山前張氏溷中見一牝豕後足已刓一殻豕<lb/>
視汾瞋目咆哮如有怒色汾以事白張叟叟即殺之汾<lb/>
即棄山院别遊他邑<hi>搜神記</hi>誌怪録尹縱之事同<lb/>
猪王廢帝狂悖無道囚諸父殿中以明帝肥壯用竹籠<lb/>
盛而稱之號為猪王嘗以木槽盛飯内諸雜食攪令和<lb/>
合掘地為坑穽實之以泥水倮明帝内坑中和槽食置<lb/>
前令太宗以口就槽中食用之為歡笑時廷尉劉矇妾<lb/>
孕臨月迎入後宫冀其生男欲立為太子太宗嘗忤㫖<lb/>
<pb n="KR3k0049_WYG_054-63b"/>
帝怒乃倮之縳其手脚以杖貫手脚内使人縳付太官<lb/>
曰即日屠猪休仁笑謂帝曰猪今日未應死帝問其故<lb/>
休仁曰待皇太子生殺猪取其肝肺帝意乃解曰且付<lb/>
廷尉一宿出之<hi>宋書休仁𫝊</hi>
乞命有劉胡者兄弟四人以屠為業永安年中胡殺猪<lb/>
猪忽唱乞命聲及四憐憐人謂胡兄弟相歐鬭而來觀<lb/>
之乃猪也即舍宅為歸覺寺合家人入道焉<hi>伽藍記</hi>
相乳陸逞為京兆尹都界有豕生數子經旬而死其家<lb/>
<pb n="KR3k0049_WYG_054-64a"/>
又有獖遂乳養之諸豚賴之以活時論以逞仁政所致<lb/>
<hi>後周書</hi>
豕語開皇末渭南有人寄宿他舍夜中聞二豕對語其<lb/>
一曰嵗將盡阿耶明日殺我供嵗何處避之一答曰可<lb/>
向水北姊家因相隨而去天將曉主人覔豕不得意是<lb/>
宿客而詰之宿客言狀主人如其言而得豕<hi>隋五行志</hi>
化為異猪安禄山嘗夜宴醉卧化為異猪而龍首左右<lb/>
遽言之𤣥宗曰猪龍也無能為者<hi>禄山事跡</hi>
<pb n="KR3k0049_WYG_054-64b"/>
㹠主饒陽李瞿曇勲官番滿選夜夢一母猪極大李僊<lb/>
藥占之曰母猪㹠主也君必得㹠主數日<lb/>
烏金洪州有人畜猪以致富因號猪為烏金<lb/>
烏將軍郭元振開元中下第自晉之汾夜行失道有宅<lb/>
門宇甚峻堂上燈燭而悄無人俄聞女子哭聲公曰人<lb/>
耶鬼耶曰妾鄉有烏將軍能禍福人毎嵗鄉人擇美女<lb/>
嫁焉父利鄉人之金潜以應選醉妾此室而去將軍二<lb/>
更當來公大憤曰吾力救不得當殺身以狥女未久車<lb/>
<pb n="KR3k0049_WYG_054-65a"/>
馬駢闐紫衣吏入復走曰相公在此既而將軍入公出<lb/>
揖曰聞今夕嘉禮願為小相將軍喜而延坐公取佩刀<lb/>
斫其腕而斷之將軍失驚而走天明視其手乃猪蹄也<lb/>
俄聞哭聲漸近乃父母舁襯而來將收其屍公具告焉<lb/>
乃令鄉人執弓矢尋血而行入大冡中見大猪無前蹄<lb/>
走出而斃公納其女為側室<lb/>
識豕語咸通初有渤海僧隆多羅者寓于西明精舍能<lb/>
通鳥獸之言一日秋暑方炎與朝客數人將納凉于城<lb/>
<pb n="KR3k0049_WYG_054-65b"/>
西别墅路逢牝豕引諸豚而行咯咯有聲一朝士戯云<lb/>
此猪有語否僧曰巨彘顧諸雛云行行向前樹隂下吃<lb/>
妳料其不逺當遇官槐而止且飼羣子矣傎之果然<hi>闗史</hi>
勃賀僧辨聦遊五臺將還京師有老僧託書書其上題<lb/>
云東京城北尋勃賀分付僧竊啟封眎之云度衆生畢<lb/>
早來茍更强住切恐造業復封之至京尋訪不見其人<lb/>
一日於五丈河側見一小兒逐一大猪名勃賀屠者趙<lb/>
氏猪能令羣猪不亂逸愛食薄苛故以名僧試呼其名<lb/>
<pb n="KR3k0049_WYG_054-66a"/>
以書投之猪遽食其書人立而化僧徑之五臺訪其老<lb/>
僧亦化去矣<hi>洞㣲志</hi>
隨聲遂狶今觀宰司之取士也有似于司原之佃也昔<lb/>
有司原氏者燎獵中野鹿斯東奔司原縱譟之西方之<lb/>
衆有逐狶者聞司原之譟也競舉音而和之司原聞音<lb/>
之衆則反輟已之逐而往伏焉遇夫俗惡之狶司原喜<lb/>
而自以為獲白瑞珍禽也盡芻豢單囷倉以養之豕俛<lb/>
仰嚘咿為作容聲司原愈益珍之居無何烈風興而澤<lb/>
<pb n="KR3k0049_WYG_054-66b"/>
雨作灌巨豕而惡塗渝遂駭懼真聲出乃知是家之艾<lb/>
猳耳此隨聲逐響之過也<hi>潜夫論</hi>
甂甌食狗彘不澤甂甌而食偷肥其體而顧近其死鳯<lb/>
凰髙翔千仞之上故莫之能致<hi>淮南説林</hi>
石猪啨蛉縣有石猪圻長谷中有石猪子母數千頭長<lb/>
老𫝊言夷昔牧此一朝化為石迄今夷人不敢往牧<lb/>
鄭頡豕北狄渤海俗所貴者曰鄚頡之豕<lb/>
豢豕豢豕者翁為調糠而媪為擇之蝨豈愛豕哉利其<lb/>
<pb n="KR3k0049_WYG_054-67a"/>
肉也<lb/>
　　猫<lb/>
䝉貴猫目晴旦暮圓及午竪歛如綖其鼻端常冷唯夏<lb/>
至一日暖其毛不容蚤虱黒者闇中逆循其毛即若火<lb/>
星俗言猫洗面過耳則客至楚州射陽出猫有褐花者<lb/>
靈武有經叱撥猫青騘色者猫一名蒙貴一名烏圓平<lb/>
陵城古譚國也城中有一猫常帶金鏁有錢飛若蛺蝶<lb/>
士人往往見之<hi>酉陽</hi>
<pb n="KR3k0049_WYG_054-67b"/>
猫鬼獨狐陁性好左道其外祖母髙氏先事猫鬼轉入<lb/>
陁家毎一子日夜祠之猶鬼所殺人取其財物置於所<lb/>
事猫鬼家鬼若降人則面正青若被牽曳陁後敗免死<lb/>
<hi>北史</hi>隋大業之季猫鬼事起家養老猫為厭魅頗有神靈<lb/>
遞相誣告京都都縣被誅戮者數千餘家蜀王秀皆坐<lb/>
之隋室既亡其事亦寢<hi>僉載</hi>
死願作髙宗廢王后及蕭良娣蕭罵曰阿武狐媚飜覆<lb/>
至死百十願生得一日為猫阿武為鼠吾扼其喉以報<lb/>
<pb n="KR3k0049_WYG_054-68a"/>
今日即足矣武后聞之不説約六宫不許畜猫<hi>舊書</hi>
李猫李義甫柔而害物時謂之李猫<hi>舊唐新唐作人猫</hi>李徳柔<lb/>
任大理少卿持法甚峻忌刻便佞時號李猫兒本無學<lb/>
術詐稱博聞毎呼馬為韓盧樂工為伶倫謟佞為謇諤<lb/>
以此貽譏於世<hi>南唐近事</hi>
摶食鸚鵡武則天習猫使與鸚鵡共處出示百官𫝊觀<lb/>
未遍猫飢摶鸚鵡食之太后甚慙<lb/>
猫犬互乳河東孝子王燧家猫犬互乳其子州縣上言<lb/>
<pb n="KR3k0049_WYG_054-68b"/>
遂蒙旌表乃是猫犬同時産子取猫兒置犬窠中取犬<lb/>
子置猫窩内飯慣其乳遂以為常殆不可以異論也<hi>僉載</hi>
夢伏堂限薛季昶為荆州長史夢猫兒伏卧于堂限上<lb/>
頭向外以問占者張猷猷曰猫兒者爪牙伏門限者閫<lb/>
外之事君必知軍馬之要未旬月除桂州都督嶺南招<lb/>
討使<lb/>
失猫唐裴寛子諝素好談諧為河南尹有婦人投狀争<lb/>
猫兒狀云若是兒猫即是兒猫若不是兒猫即不是兒<lb/>
<pb n="KR3k0049_WYG_054-69a"/>
猫諝大笑判狀云猫兒不識主傍我搦老鼠兩家不須<lb/>
争將來與裴諝遂納其猫兒争者皆哂之<hi>開元傳信記</hi>
同乳朱泚上言隴州將趙貴家猫鼠同乳不相為害詔<lb/>
遣中使示於朝常衮率百僚慶賀崔祐甫獨否中官詰<lb/>
其故答曰此物之失常也上奏言禮云迎猫為其食田<lb/>
鼠也今對鼠不食無乃失于性乎且猫受人養育職既<lb/>
不修亦何異于法吏不勤觸耶疆吏不勤捍敵以茲稱<lb/>
慶臣所未詳代宗深嘉之<hi>舊唐</hi>
<pb n="KR3k0049_WYG_054-69b"/>
相乳司徒馬燧家猫有生子同日者其一母死焉有二<lb/>
子其一方乳其子銜而乳之若其<hi>韓文</hi>
猫精連山張大夫摶好養猫衆色備有皆自製佳名毎<lb/>
視事退至中門數十頭曳尾延頸盤接入以緑紗為幃<lb/>
聚其内以為戲或謂摶是猫精<hi>南部新書</hi>
人言左軍容使嚴遵美閹官中仁人也嘗一日發狂手<lb/>
足舞蹈傍有一猫一犬猫忽謂犬曰軍容改常也顛發<lb/>
也犬曰莫管他從他俄而舞定自驚自笑且異猫犬之<lb/>
<pb n="KR3k0049_WYG_054-70a"/>
言遇昭宗播廷乃求致仕<hi>北夢瑣言</hi>
苗介立成自虚雪夜于東陽驛寺中遇苗介立吟詩曰<lb/>
為慙食肉主恩深日晏蟠蜿卧錦衾且學志人知白黒<lb/>
那將好爵動吾心次日視之乃一大駁猫兒也<hi>傳竒</hi>
白老建州刺吏月下見七八白衣人長不盈尺男女雜<lb/>
坐而飲一人曰今日甚樂然白老將至奈何因哭入溝<lb/>
中數月後罷官新政家有猫名白老於堂西得白鼠七<lb/>
八枚食之<hi>稽神録</hi>
<pb n="KR3k0049_WYG_054-70b"/>
善記猫事江南二徐大儒也後主岐王六嵗時戲佛像<lb/>
前有大琉璃瓶為猫所觸仆然墮地因驚得疾薨詔鍇<lb/>
為墓誌鍇謂鉉曰此文章雖不引猫兒事此故實兄頗<lb/>
記不鉉為䟽二十事鍇曰適已憶七十餘事鉉曰楚金<lb/>
大能記明旦又云夜來復得數事兄撫掌而已<hi>邵思野説</hi>
兆祥鄱陽龔冕仲自言其祖紀與族人同應進士舉其<lb/>
家衆妖競作乃召女巫徐姥者使治之時尚寒有一猫<lb/>
正卧爐側家人指謂姥曰吾家百物皆為異不為異者<lb/>
<pb n="KR3k0049_WYG_054-71a"/>
獨此猫耳於是猫亦人立拱手而言曰不敢姥大駭馳<lb/>
去後數日㨗音至二子皆髙第矣知妖異未必盡為禍<lb/>
也<hi>續墨客揮談</hi>
負債為猫和州烏江縣升中寺僧有負主僧今久而不<lb/>
償病且革誓為畜産以報既卒主僧晝寢夢病僧披衣<lb/>
槃跚入床下覺而異之須㬰猫生一子稍長極馴擾其<lb/>
重七八斤毎客至則歡迎走報見非其人者輒謹隨入<lb/>
有知呼其名必前怒噬至主僧呼則昻首號呌若求隠<lb/>
<pb n="KR3k0049_WYG_054-71b"/>
其事者<hi>泊宅編</hi>
章惇為猫宋有盧仙姑者指猫而問蔡京曰識之否此<lb/>
章惇也其意葢以諷京<lb/>
仙哥河南永寧天壇山中岩有仙猫洞世𫝊燕真人丹<lb/>
成鷄犬俱昇仙猫獨不去人嘗見之就洞呼仙哥則聞<lb/>
有應者<hi>山川紀異</hi>
澡洗世俗稱六月六日猫犬澡洗之候<lb/>
　　鼠<lb/>
<pb n="KR3k0049_WYG_054-72a"/>
應星玉衡星散而為鼠<hi>運斗樞</hi>
仲能玉䇿記稱鼠夀三百嵗滿一百嵗者則色白善憑<lb/>
人而卜名曰仲能知一年中吉凶及千里外事也<hi>抱朴子</hi>
毁郊牛鼷鼠食郊牛角改卜牛鼷鼠又食其角乃免牛<lb/>
<hi>左</hi>蚤風雖細困於安寢鼷鼠雖微猶毁郊牛<hi>魏文與王朗書</hi>鼷<lb/>
鼠丼口鼠也食牛嚙盡而牛不覺<lb/>
畏人齊侯將為臧紇田臧孫聞之見齊侯與之言伐晉<lb/>
對曰多則多矣抑君似鼠夫鼠晝伏夜動不穴於寢廟<lb/>
<pb n="KR3k0049_WYG_054-72b"/>
畏人故也今君聞晉之亂而後作焉寧將事之非鼠如<lb/>
何乃弗與田<hi>襄二十三</hi>
社鼠桓公問管仲曰治國奚患對曰最苦社鼠矣公曰<lb/>
何患社鼠哉對曰君亦見夫社木者乎樹木而塗之鼠<lb/>
穿其間掘穴託其中燻之則恐焚木灌之則恐塗陁此<lb/>
社鼠之所以不得也今人君之左右出則為勢重而收<lb/>
利於民入則比周而蔽惡於君不誅則亂法誅之則君<lb/>
不安據而有之此亦國之社鼠也<hi>韓子外儲説苑同晏了作景公</hi>社鼷<lb/>
<pb n="KR3k0049_WYG_054-73a"/>
不灌屋鼠不薫何則所託者然也<hi>漢中山王𫝊</hi>馬成人之巨<lb/>
蠧久依成社不畏熏燒<hi>虞延𫝊</hi>
鼠璞鄭人謂玉未理者為璞周人謂鼠未腊者為璞周<lb/>
人乃懐璞問鄭賈曰欲買璞乎賈曰欲因出其璞視之<lb/>
乃鼠也因謝不取<hi>尹文子</hi>馬屎為靈薪老鼠為玉璞<hi>上清經</hi>
厠鼠李斯年少時為郡小吏見吏舍厠中鼠食不潔近<lb/>
人犬數驚恐之斯入倉觀倉中鼠食積粟居大廡之下<lb/>
不見人犬之憂於是李斯乃嘆曰人之賢不肖譬如鼠<lb/>
<pb n="KR3k0049_WYG_054-73b"/>
矣在所自鼠耳<hi>史記</hi>
首鼠田蚡怒謂韓安國曰與長孺共一秃翁何為首鼠<lb/>
兩端注首鼠一前一却也<hi>漢灌夫𫝊</hi>
掠鼠張湯其父為長安丞出湯為兒守舍還鼠盜肉父<lb/>
怒笞湯湯掘熏得鼠及餘肉劾鼠掠治𫝊爰書訊鞠論<lb/>
報并取鼠與肉具獄磔堂下父見之視文辭如老獄吏<lb/>
大驚遂使書獄<hi>本𫝊</hi>
鼠舞宫門漢昭帝元鳯元年九月燕有黄鼠銜其尾舞<lb/>
<pb n="KR3k0049_WYG_054-74a"/>
王宫端門中王往視之鼠舞如故王使吏以酒脯祠鼠<lb/>
舞不休一日一夜死時燕剌王旦謀反將死之象也其<lb/>
月發覺伏辜京房易𫝊曰誅不原情厥妖鼠舞門<lb/>
不容左馮翊韓延夀有罪下獄楊惲上書訟延夀郎中<lb/>
丘常謂惲曰聞君侯訟韓馮翊當得活惲曰事何容易<lb/>
硜硜者未必全也我不能自保真人所謂鼠不容穴坐<lb/>
銜窶藪也<hi>漢書</hi>
鉅鼠翟方進傳王莽詔誣劉信云父東平王王雲不孝<lb/>
<pb n="KR3k0049_WYG_054-74b"/>
不謹親毒殺其父思王名曰鉅鼠<hi>前書</hi>
鼮鼠竇攸治爾雅舉孝亷為郎世祖與百僚大㑹靈臺<lb/>
得鼠如豹文熒熒光澤世祖異之以問羣臣莫能知者<lb/>
攸對曰鼮鼠也詔問何以知之攸曰見爾雅詔案視書<lb/>
如攸言賜帛百匹詔諸侯子弟從攸受爾雅<hi>竇氏家𫝊</hi>終軍<lb/>
事同見爾雅註何承天纂文<lb/>
唐鼠唐鼠形如鼠稍長青黒色腹邊有餘物如腸時亦<lb/>
汚浴名易腸鼠昔仙人唐昉㧞宅升天鷄犬皆去惟鼠<lb/>
<pb n="KR3k0049_WYG_054-75a"/>
墜下不死而腸出數寸三年易之俗呼為唐鼠<hi>録異記</hi>唐<lb/>
房升仙鷄狗並去惟以鼠惡不將去鼠悔一月三出腸<lb/>
也<hi>博物志</hi>鼠乃感激以月晦日吐腸胃更生<hi>水經注</hi>
鼠嚙馬鞍公子蒼舒早惠時軍國多事用刑嚴重太祖<lb/>
馬鞍在庫為鼠所囓庫吏懼罪必死議欲面縳首罪猶<lb/>
慮不免冲謂曰待三日中然後自首冲於是以刀穿單<lb/>
衣如鼠囓者繆為失意貎有愁色太祖問之冲對曰世<lb/>
俗以為鼠嚙衣者其主不吉今衣見囓是以憂戚太祖<lb/>
<pb n="KR3k0049_WYG_054-75b"/>
曰此妄言耳無所苦也俄而庫吏以囓鞍聞太祖笑曰<lb/>
兒衣在側尚囓况馬鞍懸柱乎一無所問<hi>魏志</hi>
逐鼠丸王肅以銅為逐鼠丸晝夜自轉<hi>酉陽</hi>
人言魏齊王正始中中山王周南為襄邑長有鼠從穴<lb/>
出語曰王周南爾以某日死周南不應鼠還穴後至期<lb/>
更冠幘皂衣出語曰周南汝日中當死又不應鼠復入<lb/>
穴斯須更出語如前日適欲中鼠入須㬰復出出復入<lb/>
轉更數語如前日適中鼠曰周南汝不應我復何道言<lb/>
<pb n="KR3k0049_WYG_054-76a"/>
絶顛蹙而死即失衣冠取視具如常鼠<hi>幽明録及宋五行志列異𫝊</hi>
死王樂生鼠陳安世年十三初為管叔本客得道叔本<lb/>
年七十猶拜安曰得道者當師吾不羞弟子之禮矣死<lb/>
王樂生鼠雖為帝王死不及生鼠<hi>抱朴子</hi>
愛鼠行跡晉簡文為撫軍時床上塵不聴拂見鼠行跡<lb/>
視以為佳有參軍見鼠白日行以手板㧗殺之撫軍不<lb/>
悦門下起彈教曰鼠被害尚不能忘懐今復以鼠損人<lb/>
無乃不可乎<hi>世説</hi>
<pb n="KR3k0049_WYG_054-76b"/>
鼠市大興中衡陽區純作鼠市四方丈餘開四門門有<lb/>
一木人縱四五鼠於中欲出門木人輒以椎椎之<hi>晉陽秋</hi>
射鼠宋南譙玉劉義宣鎮荆州府吏蔡鐵善卜宣射得<lb/>
一白鼠置函中乃召鐡使卜之鉄兆成笑曰兊色之鼠<lb/>
背明户彎弧射之絶左股鼠孕三雄而兩䧳若不見信<lb/>
剖腹而立知公乃使剖鼠腹皆如鐡言即賜錢一萬<hi>𫐠異</hi>
<hi>記</hi>唐袁天綱子客師髙宗置一鼠於匳令術家射之皆<lb/>
曰鼠客師曰雖實鼠然入則一出則四發之鼠生三子<lb/>
<pb n="KR3k0049_WYG_054-77a"/>
<hi>史</hi>
捧朱景平中東陽大水永康蔡嘉夫避住住南壟夜有<lb/>
大鼠浮水而來伏喜夫奴床角奴愍而不犯毎食以餘<lb/>
飰與之水勢既退喜夫得返故居鼠以前脚捧青囊褁<lb/>
三斤許珠著奴床前啾啾狀如欲語從此去來不絶<hi>異苑</hi>
養鼠呼名齊永明中㑹稽鍾山有人姓蔡不知名山中<lb/>
養鼠數十頭呼來即來遣去便去語狂易時謂之謫仙<lb/>
<hi>南齊髙逸杜京産𫝊</hi>
<pb n="KR3k0049_WYG_054-77b"/>
捕鼠齊欝林王夜中與宦者共刺鼠至曉毎夜輒得十<lb/>
藍<hi>金樓子</hi>東昏侯在東宫嘗夜捕鼠達且以為笑樂<hi>南史纪</hi>
囓靴北齊平原太守蘭陵蕭悉達服帶為鼠嚙楊遵彦<lb/>
以俗事戲之曰當遷官未㡬除家令尋失官鼠後嚙其<lb/>
靴遵彦曰當復得官悉逹曰鼠便為吏部尚書何闗人<lb/>
事<hi>談藪</hi>
噬衣李曉字仁畧魏太尉䖍子學涉有里理釋褐員外<lb/>
侍郎爾朱榮之害朝士將行曉衣冠為鼠所噬遂不成<lb/>
<pb n="KR3k0049_WYG_054-78a"/>
行得免河套之難<hi>北齊二十一</hi>
失窟蘇徴仕汜水縣令舉止輕薄郎中張元一目為失<lb/>
窟鼠<hi>僉載</hi>
小人天寳末御史中丞畢杭為魏州刺史䧟於禄山賊<lb/>
中尋欲謀歸順而未發數日於庭中忽見小人長五六<lb/>
寸數百枚遊戲自若家人擊殺明日羣小人皆白服而<lb/>
哭載死者以䘮車凶器一如士人送䘮之備仍於庭中<lb/>
作塜塟畢遂入南牆穴中甚驚異之發其冡得一死鼠<lb/>
<pb n="KR3k0049_WYG_054-78b"/>
乃作熱湯沃中久而掘之得死鼠數百枚後十餘日杭<lb/>
以事不尅一門遇害<hi>廣異記</hi>
西閣舍人李知微夜遊文成宫下初月微明見數十小<lb/>
人皆長數寸聚立古槐下有一紫衣者擁侍十餘軰悉<lb/>
稍長有一人白長者曰某當為西閣舍人一人曰某當<lb/>
為殿前録事一人曰某當為司文府史一人曰某當為<lb/>
南宫書佐一人曰某當為馳道都尉一人曰某當為司<lb/>
城主簿一人曰某當為遊佃使者一人曰某當為東垣<lb/>
<pb n="KR3k0049_WYG_054-79a"/>
執㦸言訖相引入穴而去明日掘視之乃鼠也<hi>河東記</hi>
報㤙寳應中有李氏家于洛陽不畜狸者三世忽一日<lb/>
李氏大集親友㑹食私堂既坐而門外有數百鼠俱人<lb/>
立以前足相鼓如甚喜狀家僮驚異言於李氏李氏親<lb/>
友乃空其堂而縱觀人去且盡堂忽摧圯其家無一傷<lb/>
者悲夫鼠固㣲物也尚能識恩而知報况人乎<hi>宣室志</hi>
擁杖而號路敬淳為遂安令先是令多死敬潜欲辭妻<lb/>
曰君不死獄而得全非生死有命邪從之到官有梟嘯<lb/>
<pb n="KR3k0049_WYG_054-79b"/>
其屏鼠數十走于前左右驅之擁杖而號敬潜不為懼<lb/>
久之遷衞令<hi>新唐</hi>
白鼠入營王孝傑為清邊道緫管初進軍平州白鼠晝<lb/>
入營頓伏皆謂鼠精胡象也白質歸命天亡之兆及戰<lb/>
乃孝傑覆焉<lb/>
為妖王縉大厯中嘗將入朝其前榻囊中忽有一鼠長<lb/>
尺餘躍出公大懼顧謂其子曰我以不才謬居卿相無<lb/>
徳而貴嘗懼有意外之咎今者妖異如是豈非禍之將<lb/>
<pb n="KR3k0049_WYG_054-80a"/>
至耶後數日果得罪貶縉雲守<hi>宣室志</hi>
拱立許昌郗尚書士美元和末為鄂州觀察一日晨興<lb/>
出視事束帶已畢左手引鞾未及陷足忽有一巨鼠過<lb/>
庭北面拱立而舞八座大怒驚叱之畧無懼意自擲鞾<lb/>
以擊鼠則奔逸有毒虺墜于鞾中向無鼠妖則以致臃<lb/>
指潰足之患<hi>闕史</hi>
銜卷進士李昭嘏舉十上不第時登科年已有主司並<lb/>
無薦託之地主司盡寢忽窺見一軸文卷在枕前看其<lb/>
<pb n="KR3k0049_WYG_054-80b"/>
題處乃昭嘏之卷令遷於架上復寢暗視有一大鼠取<lb/>
其卷銜其軸復還枕前再三如此昭嘏來春第後主司<lb/>
問其故乃三世不養猫皆云鼠報<hi>聞竒録玉泉子</hi>
符斷僖宗末廣陵丐者杜可均嘗大雪訪街西酒家姓<lb/>
樂者求飲見主事者白人以衣換酒收藏不謹鼠囓其<lb/>
衣杜即令治浄室曰項年記一符能却鼠試書之既有<lb/>
驗可盡此室永無鼠矣生得符焚之鼠遂絶<hi>桂苑叢談</hi>
掘鼠得粟天復中隴右大飢其年秋稼甚豐將穫之間<lb/>
<pb n="KR3k0049_WYG_054-81a"/>
大半無穗有人就田畔斸鼠穴求之所獲甚多於是家<lb/>
家窮穴有獲五七斛者相傳謂之刼鼠倉飢民皆出求<lb/>
食濟活甚衆<lb/>
燒尾竇蟠久不第晩娶宇文翊女遂登科時杜尚宅遺<lb/>
火云因鼠尾踐火而作韋説因謂璠曰魚將化龍雷為<lb/>
燒尾近日鼠亦有燒尾者璠大慙<hi>𤨏言</hi>
進士吕口虞部郎中周仁愿監永豐倉有通謁云江州<lb/>
進士禇昌及見之如十嵗小兒出一啟為䞇曰幽室微<lb/>
<pb n="KR3k0049_WYG_054-81b"/>
光寒泉涸滴莊周之室已空孔氏之車何適愿曰孔緒<lb/>
之車何故事也其人曰楊三楊三汝楊邁之孫楊中之<lb/>
子孔緒之事何必問也愿怒欲擊之其人溘然仆地惟<lb/>
露幞頭巾子愿遽逐之化為犬鼠走入倉下<lb/>
金玉精陳太者家貧好施嘗夜見一白鼠雪色縁其樹<lb/>
或上或下久之揮而不去陳言於其妻子曰衆言有白鼠<lb/>
處即有藏遂掘之果獲白金五十錠<hi>葆光録</hi>白鼠身毛皎<lb/>
白耳足紅色眼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>赤者此乃金玉之精伺其所出掘之<lb/>
<pb n="KR3k0049_WYG_054-82a"/>
當獲金玉云鼠五百嵗即白耳足不紅者乃常鼠也<hi>録異</hi>
<hi>記</hi>
入牛角南漢劉玢初名洪度龑子龑病卧寢中召右僕<lb/>
射王翻與語呼洪度小字曰夀命雖長然皆不足任吾<lb/>
事惟洪昌類我吾欲立之奈何吾子孫不肖後世如鼠<lb/>
入牛角勢當漸小爾因泣下㱆欷<hi>五代史</hi>
鼠膽鼠膽在頭活取則有<hi>雜俎</hi>
食巴菽<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鼠地中行鼠百勞所化亦作蚡鼠<hi>字</hi>
<pb n="KR3k0049_WYG_054-82b"/>
食巴菽人食礜石而死蠶食而不飢魚食巴菽而死鼠<lb/>
食之而肥<hi>淮南説林</hi>
庚申甲子夜鼠伏庚申夜蝙䗜伏<hi>瑣碎録</hi>
拱鼠聖人師蜂立君臣師蜘蛛立綱罟師拱鼠制禮師<lb/>
戰蟻置兵<hi>文子</hi>拱鼠形如常鼠行田野中見人即拱手而<lb/>
立人近欲捕之即跳躍而走去秦川有之<hi>録異記</hi>詩相鼠<lb/>
有體人而無禮陸璣云河東有大鼠能人立交前兩脚<lb/>
於頭上跳舞善鳴韓退之城南聨句云禮鼠拱而立<lb/>
<pb n="KR3k0049_WYG_054-83a"/>
　孫奱云相地名按地志相州與河東相隣則知相州<lb/>
　有此鼠詩人葢取譬焉若如毛氏以相為視則視物<lb/>
　之有體與皮者皆可以喻禮何以取鼠<lb/>
紅飛鼠紅飛鼠多出交趾及廣管瀧州背腹有深毛茸<lb/>
茸然唯肉翼淺黒色多雙伏紅蕉花間採捕者若獲一<lb/>
則其一不去南中婦人皆買而帶之以為媚樂<hi>嶺表録異</hi>
鼹鼠鼹鼠首尾如鼠色青黒短足百指形大重千餘斤<lb/>
出零陵郡界不知所來民有災及為惡者鼠輒入其田<lb/>
<pb n="KR3k0049_WYG_054-83b"/>
中振落毛衣皆成小鼠食其苗稼而去或捕得鼹鼠者<lb/>
治其皮食為帶頗能<graphic n="KR2531" url="https://raw.githubusercontent.com/kanripo/KR-Gaiji/master/images/KR2531.png" mimeType="image/png"/>篘為其三毛出於一孔與常皮<lb/>
有異人多寳之<hi>録異記</hi>
家鹿嶺南人食鼠謂之家鹿<hi>倦遊録</hi>
蜜鹿嶺南僚氏如為蜜唧即鼠胎未瞬通身赤蠕者飼<lb/>
之以蜜釘之筵上囁囁而行以筯夾取咬之唧唧作聲<lb/>
故曰蜜唧<hi>僉載</hi>廣南府儂人飲食無美味嘗醢鼷鼠捕飛<lb/>
蟲噉之<hi>雲南志</hi>
<pb n="KR3k0049_WYG_054-84a"/>
竹鼠竹鼠如小狗大食竹根出封溪縣<hi>交州記</hi>竹<graphic n="KR2411" url="https://raw.githubusercontent.com/kanripo/KR-Gaiji/master/images/KR2411.png" mimeType="image/png"/>者食<lb/>
竹之鼠也生於深山溪谷竹林之中無人之境非竹不<lb/>
食巨如野狸其肉肥脆山民重之<lb/>
鼠王國西域有鼠王國鼠大如狗著金環<hi>枷</hi>中者如兔<lb/>
小者如常鼠頭悉白商佑有經過其國不先祈祀者則<lb/>
齧人衣裳得沙問呪願便獲無他釋道安昔西方親見<lb/>
如此俗諺云鼠得死人目精則為王<hi>異苑西域諸國志</hi>
鼠王鼠母舊説鼠王其溺精一滴成一鼠一説鼠母頭<lb/>
<pb n="KR3k0049_WYG_054-84b"/>
脚似鼠尾蒼口鋭大如水牛性畏狗溺一滴成一鼠時<lb/>
有鼠災多起於鼠母鼠母所至處動成萬鼠其肉極美<lb/>
<hi>酉陽雜俎</hi>
辟毒鼠大秦國出辟毒鼠<lb/>
褥特鼠罽賓國武徳十六年獻褥特鼠喙大而尾赤能<lb/>
食虵有被虵螫者鼠輒臭而尿之其瘡即愈<hi>舊唐</hi>
獻金錢釋善無畏至烏萇國有白鼠馴遶日獻金錢<hi>宋髙</hi>
<hi>僧𫝊</hi>
<pb n="KR3k0049_WYG_054-85a"/>
毗狸契丹國産大鼠曰毗狸形類大鼠而足短極肥其<lb/>
國以為殊味穴地取之以供國主之膳自公相以下皆<lb/>
不得嘗常以羊乳飼之頃北使嘗獲至京烹以進御本<lb/>
朝使其國者亦皆得食之葢極珍重之也<hi>澠水燕談</hi>刁約使<lb/>
契丹戲為詩云押燕夷離畢看房賀䟦支餞行三疋裂<lb/>
密賜十毗狸毗狸如鼠而大宂居食果穀味若㹠而脆<lb/>
契丹以為珍膳<hi>續揮尾</hi>狀如大鼠極肥腯甚畏日為隙光<lb/>
所射輒死<hi>陸氏舊聞</hi>有比令邦者以其肉一臠置之食物之<lb/>
<pb n="KR3k0049_WYG_054-85b"/>
鼎則立糜爛是以愛重<hi>王休使遼録</hi>遼史國語解云伊勒希巴<lb/>
即參知政事也引刁約詩云<lb/>
松鼠尸子曰松栢之鼠不知堂密之有美樅<hi>説文山如堂者密</hi>
夜猴宣大間産黄鼠土人珍之凡捕之者必畜鬆尾鼠<lb/>
數隻名夜猴兒能嗅黄鼠穴知其有無有則入嚙其鼻<lb/>
而出<lb/>
白貂耶律徳光脫白貂以衣晉髙祖<hi>五代史</hi>契丹西北至<lb/>
伊竒哩多黒白黄貂鼠皮北方諸國皆仰足<hi>䧟虜記</hi>
<pb n="KR3k0049_WYG_054-86a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0049_WYG_054-86b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷五十八</head> <lb/>
    <p>
<pb n="KR3k0049_WYG_058-1a"/>
欽定四庫全書<lb/>
　天中記卷五十八<lb/>
　　　　　　　　　　　　明　陳耀文　撰<lb/>
　　鳯<lb/>
羽蟲之長羽蟲三百六十而鳯為之長也<hi>家語</hi>
鶉火之精鳯凰鶉火之禽𤾉之精也徳能致之其精畢<lb/>
至<hi>鶡冠子</hi>
火精鳯火精也<hi>孔漢圖</hi>雄曰鳯雌曰凰其雛為鸑鷟或曰<lb/>
<pb n="KR3k0049_WYG_058-1b"/>
鳯凰一名鸑鷟一名鶠毛<hi>毛詩草蟲經</hi>鳯非梧桐不棲非竹<lb/>
實不食非醴泉不飲在天為朱雀<hi>詩義䟽</hi>
六像九包鳯有六像九包六像者一曰頭像天二曰目<lb/>
象日三曰背像月四曰翼像風五曰足像地六曰尾像<lb/>
緯九包者一曰口包命二曰心合度三曰耳聴達四曰<lb/>
舌詘伸五曰彩色光六曰冠矩州七曰距銳鈎八曰音<lb/>
激揚九曰腹戸行鳴曰歸嬉止鳴曰提扶夜鳴曰善哉<lb/>
晨鳴曰賀世飛鳴曰郎都知我唯黄持竹實來故子欲<lb/>
<pb n="KR3k0049_WYG_058-2a"/>
居九夷從鳯嬉<hi>論摘衰聖</hi>
丹穴丹穴之山其上有鳥焉其狀如雞五采而文名曰<lb/>
鳯凰首文曰徳翼文曰義背文曰禮膺文曰仁腹文曰<lb/>
信是鳥也飲食自然自歌自舞見則天下安寧<hi>南山經</hi>夫<lb/>
木行為仁為青鳯頭上青故曰戴仁也金行為義為白<lb/>
鳯纓白故曰纓義也火行為禮為赤鳯背赤故曰負禮<lb/>
也水行為智為黒鳯胸黒故曰向智也土行為信為黄<lb/>
鳯足下黄故曰蹈信也<hi>抱朴子</hi>
<pb n="KR3k0049_WYG_058-2b"/>
朔至徳鳯凰之翔至徳也雷霆不作風雨不興川谷不<lb/>
澹草木不摇而燕雀佼之以為不能與之争於宇宙之<lb/>
間還至其曽<hi>髙</hi>逝其萬仞之上翺翔於四海之外遇崑<lb/>
崙之䟽圃飲砥柱之湍瀨邅回蒙汜之渚尚佯冀州之<lb/>
際徑躡都廣入日抑節羽翼弱水暮宿風穴當此之時<lb/>
鴻鵠鶬鸖莫不僤驚伏竄注喙江裔又况直燕雀之類<lb/>
乎<hi>淮覧㝠</hi>鳯凰上擊九千里絶雲霓負蒼天翺翔乎杳𠖇<lb/>
鳯象黄帝即位宇内和平思見鳯凰之象以問天老天<lb/>
<pb n="KR3k0049_WYG_058-3a"/>
老曰夫鳯象鴻前而麟後虵頭而魚尾龍文而龜身燕<lb/>
頷而鷄喙駢翼而中注首戴徳項掲義背負仁心抱忠<lb/>
翼挾信足履正尾繫武小音合鍾大音合鼓延頸奮翼<lb/>
五彩備舉光動八風氣應時而食有質飲有儀往即文<lb/>
始來即嘉成㳺必擇所飢不妄下其鳴也雄曰節節雌<lb/>
曰足足昏鳴曰保章舉鳴曰上翔集鳴曰歸昌此謂鳯<lb/>
像夫唯鳯為能究萬物通天祉象百狀達於道律五音<lb/>
成九徳去則有灾見則有福覧九州觀八極備文武正<lb/>
<pb n="KR3k0049_WYG_058-3b"/>
王國嚴照四方仁聖皆伏故得鳯像之一者則鳯過之<lb/>
得二者鳯下之得三者則春秋下就之得四者則四時<lb/>
下之得五者則終身居之黄帝曰於戯盛哉於是乃備<lb/>
黄冕帶黄紳齋於中宫鳯乃蔽日而降黄帝降自東階<lb/>
西面稽首曰皇天降兹敢不承命於是鳯乃遂集東囿<lb/>
食帝竹實棲帝梧樹終身不去<hi>韓詩説苑</hi>
阿閣黄帝黄服齋於中宫坐於𤣥扈洛水之上有鳯凰<lb/>
集不食生蟲不履生草或止帝之東園或巢於阿閣或<lb/>
<pb n="KR3k0049_WYG_058-4a"/>
鳴於庭其雄自歌其雌自舞黄帝以問天老天老曰臣<lb/>
聞之國安其主好文則鳯凰居之國亂其主好武則鳯<lb/>
凰去之今鳯凰翔於東郊而樂之其鳴音中夷則與天<lb/>
相副以是觀之大有嚴教以賜帝帝勿犯也<hi>宋志</hi>黄帝治<lb/>
天下鳯凰翔於庭<hi>律之初生寫鳯之音</hi>二皇鳯至於庭<hi>伏羲神農</hi>三代<lb/>
鳯止於門<hi>堯舜禹</hi>周室鳯至於澤徳彌澆所至彌逺徳彌<lb/>
精所至彌近<hi>淮南</hi>
聲若簫詩曰鳯凰秋秋其翼若干其聲若簫有鳯有凰<lb/>
<pb n="KR3k0049_WYG_058-4b"/>
樂帝之心此不蔽之福也<hi>詳觧蔽篇</hi>逸詩帝葢謂堯也<hi>注</hi>鳯<lb/>
凰蹌蹌匪堯之庭<hi>楊子</hi>
銜米舜父有目失在家調治邑市而居舜父夜卧夢見<lb/>
一鳯凰自名為鷄口銜米以食已言鷄為子孫視之是<lb/>
鳯凰以黄帝夢書占之此子孫當有貴者舜占猶之比<lb/>
年糴稻糓中有錢舜也乃三日三夜仰天自告過舜前<lb/>
䑛之目霍然開<hi>劉向孝子𫝊</hi>
司晨帝舜曰朕惟不入百獸鳯晨<hi>中候</hi>百獸率舞鳯凰司<lb/>
<pb n="KR3k0049_WYG_058-5a"/>
晨鳴<hi>注</hi>元帝論云鳯闕司晨之功火無内照之美<hi>梁書</hi>
食竹實孟戯人首鳥身其先為虞氏馴百禽夏后之末<lb/>
民始食卵孟戯去之鳯凰隨焉止於丹山去九疑萬八<lb/>
千里此山多竹長千仞鳯凰食竹實孟戯食木實<hi>括地圖</hi>
翠虬覩化益而登𤣥雲靈鳯值孟戯而反丹穴<hi>抱朴子</hi>麟<lb/>
鳯以形狀為别聖人以心神為異古者太平之世鳯凰<lb/>
常居其國而生乳至夏后始食卵而鳯去之此則鳯有<lb/>
種明矣<hi>上</hi>
<pb n="KR3k0049_WYG_058-5b"/>
鳯雛成王時㫋塗國獻鳯雛育於靈禽苑及封泰山禪<lb/>
社首之後文彩炳耀飛走之類不復喧鳴至成王崩冲<lb/>
飛而去<hi>拾遺</hi>洪邁光堯挽詩鼎湖龍去逺社首鳯來遲<hi>上</hi>
琴操周公旦攝政七年制禮作樂鳯凰翔庭成王援琴<lb/>
而歌曰鳯凰翔兮於紫庭余何徳兮以感靈賴先王兮<lb/>
恩澤湊<hi>臻</hi>于胥樂兮民以寧琴操成王著儀鳯之歌<hi>宋志</hi>
鳴鳥耉造徳不降則鳴鳥不聞矧曰其能有格<hi>書君奭</hi>鳴<lb/>
鳥謂鳯也<hi>鄭注</hi>魏明帝詔管寧曰夫以姬公之聖而茍徳<lb/>
<pb n="KR3k0049_WYG_058-6a"/>
不降則鳴鳥弗聞<hi>國志</hi>
居積石莊子曰老子見孔子從弟子五人問曰為誰對<lb/>
曰子路為勇其次子貢為智曽子為孝顔回為仁子張<lb/>
為武老子嘆曰吾聞南方有鳥其名為鳯凰之所居也<lb/>
積石千里河水出下鳯鳥居止天為生食其樹名瓊枝<lb/>
髙百仞以璆琳琅玕為實天又為生離珠一人三頭遞<lb/>
卧遞起以伺琅玕鳯鳥之文戴聖嬰仁右智左賢<hi>逸篇</hi>
九色西王母曰仙之上藥有九色鳯腦次藥有蒙山白<lb/>
<pb n="KR3k0049_WYG_058-6b"/>
鳯之脯<hi>漢武内傳</hi>
金鳯宣帝以皂葢一乗賜霍光悉以金鉸具至夜夜車<lb/>
轄上鳯凰輒亡去莫知所之至曉乃還如此非一守車<lb/>
人亦嘗見後南郡黄君仲北山羅鳥得鳯凰入手即化<lb/>
成紫金毛羽冠翅宛然具足可長尺餘守車人列上云<lb/>
今月十二日夜車轄止鳯凰俱飛去曉則俱還今則不<lb/>
返恐為人所得光甚異之具以列上後數日君仲詣闕<lb/>
上鳯凰云今月十二夜北山羅鳥所得帝聞而疑之置<lb/>
<pb n="KR3k0049_WYG_058-7a"/>
承露盤上俄而飛去帝使尋之直入光家止車轄上乃<lb/>
知信然帝取其車每㳺行即乗御之至帝崩鳯凰飛去<lb/>
莫知所在稽康詩云翩翩鳯轄逢此網羅<hi>齊諧記</hi>
威鳯宣帝元康四年南郡獲威鳯<hi>宋志</hi>宣帝神爵元年詔<lb/>
曰南郡獻白虎威鳯為寶晉灼云鳯之有威儀者與尚<lb/>
書鳯凰來儀同意<hi>紀</hi>威鳯以難見為神走麝以遺香不<lb/>
捕<hi>闗尹子</hi>孫盛與桓温牋云州遣從事觀採風聲進無威<lb/>
鳯來儀之美退無鷹鸇摶擊之用徘徊湘川將為怪鳥<lb/>
<pb n="KR3k0049_WYG_058-7b"/>
<hi>晉書</hi>梁簡文為太子時與劉孝儀令曰賢從弟遵威鳯一<lb/>
羽足以見其五徳<hi>南史劉傳</hi>太宗嘗追思王業艱難佐命之<lb/>
力乃作威鳯賦賜長孫無忌曰有一威鳯憇翮朝陽晨<lb/>
逰紫霧夕飲𤣥霜資長風以舉翰唳天衢而髙翔<hi>舊唐</hi>
五色五鳯三年詔曰三月辛丑鸞鳯集長樂宫東闕中<lb/>
樹上飛下止地文章五色留十餘刻吏民並觀<hi>前漢紀</hi>
羣鳥向立丼露三年二月鳯凰集新蔡羣鳥四面行列<lb/>
皆向鳯凰立以萬數<hi>宋志</hi>
<pb n="KR3k0049_WYG_058-8a"/>
五彩建武十七年鳯凰至髙八九尺毛羽五彩集穎川<lb/>
郡羣鳥從之葢地數頃留十七日乃去<hi>東觀記</hi>
將九子晉穆帝升平四年二月辛亥鳯皇將九子見鄖<lb/>
鄉之豐城十二月甲子又見豐城衆鳥隨從<hi>宋志</hi>
銜詔石季龍與皇后在觀上有詔書五色紙着鳯口中<lb/>
鳯既銜詔待人放數百丈緋繩轆轤迴轉鳯凰飛下鳯<lb/>
以木作之五色漆畫硃脚皆用金<hi>鄴中記</hi>
鳯里文帝元嘉十四年大鳥二集秣陵民王覬園中李<lb/>
<pb n="KR3k0049_WYG_058-8b"/>
窠上狀如孔雀頭足下小毛羽鮮明文彩五色音聲諧<lb/>
和衆鳥如山鷄者隨之行三十步頃東南飛去彭城王<lb/>
義康以聞改鳥所集永昌里謂之鳯凰里<hi>宋志</hi>起臺於山<lb/>
因名鳯凰臺<hi>金陵志</hi>鳯凰樓在鳯凰臺上<hi>宫苑記</hi>
鵠引孝武帝孝建元年正月庚申鳯凰見丹徒愒賢亭<lb/>
雙鵠為引衆鳥陪從征虜將軍武昌王渾以聞<hi>宋志</hi>
翊從長夀三年十一月陳州上言苑丘縣鳯凰集衆鳥<lb/>
數萬前後翊從行列齊整色别為羣後三日改元儀鳯<lb/>
<pb n="KR3k0049_WYG_058-9a"/>
<hi>唐志</hi>
冠如金杯宗景徳元年五月七日午時白州有三鳯自<lb/>
南入城衆禽周繞至萬歳寺前棲髙木上身如龍長九<lb/>
尺髙五尺其文五色冠如金杯至申時飛向北去州畫<lb/>
圖來上<hi>貽謀録</hi>
鳯集得劒金泰和四年六月磁州武安縣南皷山北石<lb/>
聖臺鳯凰見鳯從東南來衆鳥周圍之大者近内卜者<lb/>
在外以萬萬計地在屯區村村民懼為官司所擾謀逐<lb/>
<pb n="KR3k0049_WYG_058-9b"/>
去之驅牛數十頭擊柝從之牛未至二里即有鷙鳥振<lb/>
翼而起翼長丈餘下擊二水牯肉盡見骨水牯即死於<lb/>
是衆始報官鳯凰髙丈餘尾作鯉萬狀而色殷九子差<lb/>
小翼其傍鳯為日景所照則有二大鳥更迭盤旋庇廕<lb/>
之至日入則下留三日乃從西北摩空而上縣中三日<lb/>
無鳥雀鳯去後人視其處有鯉魚重五六十斤者食餘<lb/>
尚有數頭臺傍禽鳥糞兩溝皆滿小禽不敢飛動餓死<lb/>
者不可勝計村民疑臺下有異私掘之三尺餘石罅中<lb/>
<pb n="KR3k0049_WYG_058-10a"/>
直挿金劍一取不能盡擊析得其半以火煆欲分之劍<lb/>
見火光金蟬散飛而去<hi>癸辛雜志</hi>
鳯頭徐知諤知潤州好奇寶怪物所蓄不可計有蜀估<lb/>
持鳯首至自言得之徼外蠻夷狀如雄雞廣五寸冠上<lb/>
正平可用為枕朱冠金喙文彩煥爛如生人咸異之<hi>陸㳺</hi>
<hi>南唐書</hi>
扇女洞𤣥本行經云西方衛羅國王有女字曰配瑛與<lb/>
鳯共處於是靈鳯常以羽翼扇女面後十二年中女忽<lb/>
<pb n="KR3k0049_WYG_058-10b"/>
有胎王意怪之因斬鳯頭埋着長林丘中後生女名曰<lb/>
皇妃王女思靈鳯之<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>好駕而臨之長林丘中歌曰杳<lb/>
杳靈鳯綿綿長歸悠悠我思永與願違萬刼無期何時<lb/>
來飛是鳯鬰然而生抱女俱飛逕入雲中<lb/>
仁鳥梅福上成帝書云夫䳒鵲遭則仁鳥増逝愚者蒙<lb/>
録則知士深退<hi>本𫝊䳒音縁鴟也</hi>
梧禽梧禽不與鴟梟同枝麟虞不與豺狼連羣<hi>抱朴子交際篇</hi>
梧禽激響於朝陽麟雲覿靈而來出龜龍吐藻於河湄<lb/>
<pb n="KR3k0049_WYG_058-11a"/>
景老摛耀於天路<hi>詰鮑篇</hi>
靈鳥簫韶未九成靈鳥未紆儀也<hi>抱朴</hi>靈禽嗈嗈於阿閣<lb/>
儀禽均儀禽於唐序同舞獸於虞庭<hi>張率舞馬賦</hi>
五鳯五鳯皆五色為瑞者一為孽者四其四皆似鳯並<lb/>
為妖一曰鷫鸘鳩喙圓目身義戴信嬰禮膺仁負智至<lb/>
則役之感也二曰發明烏喙大頸身仁戴智嬰義膺信<lb/>
負禮至則喪之感也三曰焦明長喙䟽翼圓尾身義戴<lb/>
信嬰仁膺智負禮至則水之感也四曰幽昌兊目小頭<lb/>
<pb n="KR3k0049_WYG_058-11b"/>
大身細足脛若鱗葉身智戴信負禮膺仁至則旱之感<lb/>
也國語曰周之興也鸑鷟鳴岐説文曰五方神鳥東方<lb/>
曰發明南方曰焦明西方曰鷫鸘北方曰幽昌中央曰<lb/>
鳯凰<hi>樂叶圖徵</hi>青鳯謂之鶡赤鳯謂之鶉黄鳯謂之鸞白鳯<lb/>
謂之鷫紫鳯謂之鷟<hi>禽經</hi>凡五方之鳥皆似鳯而非也東<lb/>
方發明全身總青西方鷫鸘全身總白南方焦明全身<lb/>
總赤北方幽昌亦曰退居全身總黒中央鳥名玉雀亦<lb/>
曰鳯凰全身總黄<hi>人鏡經</hi>
<pb n="KR3k0049_WYG_058-12a"/>
鳯盃南恩州北丼山壁立千仞有瀑水飛下猿狖不能<lb/>
至鳯凰巢其上彼人呼為鳯凰山所食亦蟲魚遇大風<lb/>
雨或飄墮其雛小者猶如鶴而足差短南人截取其觜<lb/>
謂之鳯凰盃<hi>爾雅翼</hi>
在笯屈原賦鳯凰在笯兮鷄雉翔舞<hi>笯鳥籠也</hi>
朱鳥思𤣥賦纚朱鳥以承旗朱鳥鳯也楚辭曰鳯凰翼<lb/>
其承旗也<lb/>
弔鳥李彤四部曰弔鳥山俗𫝊曰鳯死於上歳七月至<lb/>
<pb n="KR3k0049_WYG_058-12b"/>
九月羣帝來集其上<lb/>
刻鳯公輸之刻鳯也冠距未成翠羽未樹人見其身者<lb/>
謂之鳩鵄見其首者名曰鴮鸅皆訾其醜而笑其拙及<lb/>
鳯之成翠冠雲聳朱距電摇錦身霞散綺翮炎發翽然<lb/>
一翥翻翔雲棟三日而不集然後讃其奇而稱其巧<hi>劉子</hi>
　　鸞<lb/>
火離火離為鸞<hi>元命包</hi>天樞得則鸞集<hi>運斗樞</hi>
瑞鳥鸞瑞鳥一曰鷄趣首翼赤曰丹鳯青曰羽翔白曰<lb/>
<pb n="KR3k0049_WYG_058-13a"/>
化冀𤣥曰隂翥黄曰土符<hi>禽經</hi>
鳯凰之佐鸞鳥者赤神之精鳯凰之佐鷄身赤色色亦<lb/>
被五彩鳴中五音肅肅雍雍喜則鳴舞人君進退有度<lb/>
親踈有序則至一本曰心識鍾律律調則至鳴舞以和<lb/>
之<hi>瑞應圖</hi>
鳯鳥之亞鸞者鳯鳥之亞始生類鳯久則五彩變易故<lb/>
字從變省禮斗儀曰天下太平安寧則見其音如鈴巒<lb/>
巒然也周之文物大備法車之上綴以大鈴如鸞之聲<lb/>
<pb n="KR3k0049_WYG_058-13b"/>
也後改為鑾<hi>禽經注</hi>
女牀女牀之山有鳥焉其狀如翟而五彩文名曰鸞鳥<lb/>
見則天下安寧<hi>西山經</hi>
自歌軒轅之國諸夭之野鸞鳥自歌鳯鳥自舞鳯凰卵<lb/>
民食之<hi>海外西經</hi>廣都之野鸞鳥自歌<hi>海内經</hi>沃野鸞鳥自歌<lb/>
<hi>大荒西經</hi>北狄之國有桂山有五彩鳥三名一曰皇鳥一曰<lb/>
鸞鳥一曰鳯鳥<hi>上</hi>孔穎達曰燕雀有啁噍之感鸞鳯有<lb/>
歌舞之容<hi>説文</hi>
<pb n="KR3k0049_WYG_058-14a"/>
長離長麗前掞光耀明瓉曰長麗靈鳥也故相如賦云<lb/>
前長離而後矞皇舊説云鸞也張衡思𤣥賦亦曰前長<lb/>
麗使拂羽<hi>漢樂志</hi>後書思𤣥注長離鳯也潘岳贖陸機詩<lb/>
婉婉長離凌江而翔英英朱鸞來自南岡𫝊咸贈何劭<lb/>
王濟詩雙鸞㳺蘭渚二離揚清暉皆以離為鳯<lb/>
雌和崑崙圖云鸞鳥似鳯而白纓聞樂則蹈節而舞至<lb/>
則國安樂其雌曰和<hi>抱朴子</hi>
氐羌獻成王時氐羌獻鸞<hi>説文</hi>
<pb n="KR3k0049_WYG_058-14b"/>
蒼鸞西王母曰神仙藥次有靈丘蒼鸞<hi>漢武内傳</hi>
舞庭王阜為重泉令鸞鳥集止學宫阜使掾沙疊為張<lb/>
雅樂擊磬烏舉足垂翼應聲而舞止縣庭留十餘日乃<lb/>
去<hi>東觀記</hi>
棲槐辛繕字公文治春秋䜟緯隠居華隂光武徴不至<lb/>
有大鳥髙五尺鷄頭鷰頷虵頸魚尾五色備舉而多青<lb/>
棲繕槐樹旬時不去𢎞農太守以聞詔問百寮咸以為<lb/>
鳯太史令蔡衡對曰凡象鳯者有五多赤色者鳯多青<lb/>
<pb n="KR3k0049_WYG_058-15a"/>
色者鸞多黄色者鵷雛多紫色者鸑鷟多白色者鵠今<lb/>
此鳥多青乃鸞非鳯也上善其言王公聞之咸遜位避<lb/>
繕不起<hi>決疑注</hi>
對鏡舞罽賓國王結罝峻岐之山獲一鸞鳥王甚愛之<lb/>
欲其鳴而不能致乃飾以金樊享以珍羞而鸞對之愈<lb/>
戚三年不鳴夫人曰聞鳥見其類而後鳴可懸鏡以映<lb/>
之王從言鸞觀影感契慨焉悲鳴哀響中宵一奮而絶<lb/>
<hi>范太鸞鳥詩序</hi>
<pb n="KR3k0049_WYG_058-15b"/>
鸞陂豫章洪井有鸞岡洪厓先生乗鸞所憇泊也謝莊<lb/>
嘗逰豫章觀井賦詩言鸞岡四周有水謂之鸞陂<hi>水經注</hi>
紅鳥梁武帝太清元年捨身光嚴重雲殿時海中浮鵠<lb/>
山去餘姚岸可千餘里上有女人年三百歳有女官道<lb/>
士四五百人年並出百但在山學道遣使獻紅席帝方<lb/>
捨身時其使適至云此草嘗有紅鳥居下故其為名觀<lb/>
其圖狀則鸞鳥也<hi>南史本紀</hi>
儀鸞隋煬帝大業十一年有二孔雀自西苑飛集寶城<lb/>
<pb n="KR3k0049_WYG_058-16a"/>
朝堂前親衛校尉髙徳孺十餘人見之奏以為鸞時孔<lb/>
雀已飛去無可得騐於是百官稱賀詔以徳孺誠心㝠<lb/>
㑹肇見嘉祥擢拜朝散大夫餘人皆賜束帛仍於其地<lb/>
造儀鸞殿<hi>通鑑雜記云馬徳儒</hi>煬帝好聞祥瑞常有野雀集於殿<lb/>
上當衛校尉唱云此是鸞鳥有衛士報云村野之中大<lb/>
有此物校尉乃令衛士仍奏為鸞煬帝不究真虚即以<lb/>
為瑞仍名此殿為儀鸞嗤笑至今未弭<hi>唐㑹要</hi>
繡鸞軒渠國多九色鳥青口緑頸紫翼紅膺紺頂丹足<lb/>
<pb n="KR3k0049_WYG_058-16b"/>
碧身緗背𤣥尾亦名九尾鳥亦名錦鳯其青多紅少謂<lb/>
之繡鸞常從弱水西來或云是西王母之禽也<hi>通典大秦後</hi>
鸞吪鳯翥鸞舉百羽從之鳯靡鸞吪百鳥瘞之<hi>禽經</hi>
天勝乾臯斷舌則坐歌孔雀拍尾則立舞人勝之也鸞<lb/>
入夜而歌鳯入朝而舞天勝之也<hi>埤雅</hi>
特栖感鸞鷖之特栖兮悲淑人之希合<hi>思𤣥賦</hi>駟玉虬以<lb/>
乗鷖兮溘埃風余上征王逸曰鷖鳯别名也廣雅曰鷖<lb/>
鳯屬也山海經曰蛇山有鳥五色飛蔽日名鷖鳥九疑<lb/>
<pb n="KR3k0049_WYG_058-17a"/>
山有五彩之鳥名鷖<lb/>
　　鵬<lb/>
圖南北溟有魚其名為鯤鯤之大不知其幾千里也怒<lb/>
而飛其翼若垂天之雲是鳥也海運則將徙於南溟溟<lb/>
者天池也齊諧者志怪者也諧之言曰鵬之徙於南溟<lb/>
也水擊三千里摶扶摇而上者九萬里去以六月息者<lb/>
也故九萬里則風斯在下矣而後乃今培風背負青天<lb/>
而莫之夭閼者而後乃今將圖南<hi>莊子</hi>
<pb n="KR3k0049_WYG_058-17b"/>
<hi>闕</hi>
<pb n="KR3k0049_WYG_058-18a"/>
</p>
<p>
<pb n="KR3k0049_WYG_058-19a"/>
</p>
<p>
<pb n="KR3k0049_WYG_058-20a"/>
　<lb/>
　<lb/>
　<lb/>
　<lb/>
大夫家皆養之鷄鳴時亦鳴<hi>詩義䟽</hi>鶴知夜半<hi>説題辭</hi>鶴水<lb/>
鳥也夜半水傍感其生氣則喜而鳴不止或問曰多言<lb/>
有益乎對曰蝦蟇日夜鳴口乾而人不聴之鶴鷄時夜<lb/>
而鳴天下振動多言何益<hi>墨子</hi>
<pb n="KR3k0049_WYG_058-20b"/>
警露鳴鶴戒露此鳥性警至八月白露降流於草上滴<lb/>
滴有聲因集髙鳴相警移徙所宿處慮有變害也<hi>風土記</hi>
露禽鶴也露下則鶴鳴凡鶴之馴養於家庭者飲露則<lb/>
飛去<hi>禽經注</hi>
𤣥鶴千載則變蒼又千載則變黒所謂𤣥鶴也<hi>古今注</hi>
鶴羮離騷曰縁鶴飾玉后帝具饗古帝謂殷湯也言伊<lb/>
尹始仕縁烹鶴鳥之羮修飾玉鼎以事殷湯湯賢之遂<lb/>
以為相也李嶠攀龍臺砰蓄𢎞圖於縁鶴之鼎<lb/>
<pb n="KR3k0049_WYG_058-21a"/>
丹鶴周昭王時塗修國獻青鳯丹鶴各一雌一雄以潭<lb/>
臯之粟飴之以溶溪之水飲之<hi>拾遺記</hi>
化鶴周穆王西征一軍盡化君子為猿為鶴小人為蟲<lb/>
為沙<hi>抱朴子</hi>
獻血天子飲於孟氏爰舞白鶴二八<hi>穆天子𫝊</hi>至於巨蒐氏<lb/>
巨蒐之人乃獻白鶴之血以敬天子<hi>上</hi>
乗軒狄人伐衛懿公好鶴鶴有乗軒者將戰國人受甲<lb/>
者皆曰使鶴鶴實有禄位予焉能戰<hi>左傳</hi>衛侯喜鶴有飾<lb/>
<pb n="KR3k0049_WYG_058-21b"/>
以文繡而乗軒者<hi>賈子</hi>
銜珠而舞晉平公鼓琴有𤣥鶴二八而下銜明珠舞於<lb/>
庭一鶴失珠覔得而走師曠掩口而笑<hi>瑞應圖</hi>
六翮晉平公逰於河而樂曰安得賢士與之樂此也舡<lb/>
人葢嘗跪而對曰君不好士耳何患無士乎公曰吾食<lb/>
客門左千人門右千人可謂不好士乎對曰夫鴻鵠髙<lb/>
飛逺翔一舉千里所恃者六翮耳背上之毛腹下之毳<lb/>
無分寸之數益一把飛不為加髙損一把飛不加下不<lb/>
<pb n="KR3k0049_WYG_058-22a"/>
知門下左右客左右者亦有六翮之用乎將皆背上之<lb/>
毛腹下之毳耶<hi>韓詩外𫝊</hi>班固薦郭基云進有羽翮奮翔之<lb/>
用<hi>後漢</hi>桓帝時楊喬薦孟嘗曰實羽翮之美用非徒腹背<lb/>
之毛<hi>上</hi>郭祖深上武帝封事曰今之所任腹背之毛耳<lb/>
<hi>梁書</hi>蔡景厯與陳霸先書且為腹背之毛脱充鳴吠之數<lb/>
<hi>陳書</hi>
白鵠翔師曠鼓通於神明而白鵠翔<hi>瑞應圖</hi>
一舉千里田饒事魯哀公而不見察謂哀公曰夫鷄有<lb/>
<pb n="KR3k0049_WYG_058-22b"/>
五徳猶曰瀹而食之者以其所從來近也夫黄鵠一舉<lb/>
千里止君園池啄君稻梁君猶貴之以其所從來逺也<lb/>
故臣將去君黄鵠舉矣<lb/>
獻鶴齊王使淳于髠獻鶴於楚出邑門道飛其鶴徒掲<lb/>
空籠造詐成辭往見楚王曰齊王使臣來獻鶴過於水<lb/>
上不忍鶴之渇出而飲之去我飛亡吾欲刺腹絞頸而<lb/>
死恐人之議吾王以鳥獸之故令士自傷殺也鶴毛物<lb/>
多相類者吾欲買而代之是不信而欺吾王也欲赴他<lb/>
<pb n="KR3k0049_WYG_058-23a"/>
國奔亡痛吾兩主使不通故來服過叩頭受罪大王楚<lb/>
王曰善齊王有信士若此哉厚賜之財倍鵠在也<hi>史記</hi>説<lb/>
苑魏文侯使舍人蔡無澤獻鶴於齊<lb/>
凌風莊辛謂楚襄王曰黄鵠逰乎江海淹乎大沼俯噣<lb/>
鱔鯉仰囓䔖衡奮其六翮而凌清風飄摇乎髙翔自以<lb/>
為無患與人無争也不知夫射者方將修其碆盧治其<lb/>
矰繳將加已乎百仞之上被㔋磻引微繳折清風而抎<lb/>
矣故晝㳺乎江河夕調乎鼎鼐<hi>楚䇿</hi>
<pb n="KR3k0049_WYG_058-23b"/>
還丹使大司命君茅盈與弟定録中君固保命小君𠂻<lb/>
曽各來白鵠集分句曲之山時人互有見者父老謡歌<lb/>
曰茅山連金陵江湖據下流三神乗白鵠各治一山頭<lb/>
召雨灌旱稻陸田亦復柔妻子咸保室使我百無憂白<lb/>
鵠青天何時復來逰漢明明帝永平二年詔立廟祀之<lb/>
邑人呼為白鵠廟昔人有至心好道入廟請命者或聞<lb/>
二君在帳中與人言語或見白鵠在帳中白鵠者是服<lb/>
九轉還丹使能分形之變化也亦可化作數十白鵠或<lb/>
<pb n="KR3k0049_WYG_058-24a"/>
可乗之以飛行而本形故在所止也<hi>茅君内𫝊</hi>
金衣菊裳昭帝始元元年春二月黄鵠下建章宫太液<lb/>
池中公卿上夀賜諸侯王列侯宗室金錢各有差<hi>漢書</hi>黄<lb/>
鵠太鳥一舉千里非白鵠也<hi>師古注</hi>上為歌曰黄鵠飛兮<lb/>
下建章羽肅肅兮行蹌蹌金為衣兮菊為裳唼喋荷荇<lb/>
出入蒹葭自顧菲薄愧爾嘉祥<hi>西京雜記</hi>黄鵠出東海以其<lb/>
來集為祥<hi>廣志</hi>
銜珠報恩曾参養母至孝曽有𤣥鶴為弋人所射窮而<lb/>
<pb n="KR3k0049_WYG_058-24b"/>
歸之参牧養治療瘡愈放之後鶴夜到門外参炳燭視<lb/>
之雌雄各至銜雙明珠報参焉<hi>捜神記</hi>張氏家𫝊曰禧字<lb/>
彦祥除效轂令有鶴負矢集禧庭禧以丼草湯洗之𫝊<lb/>
藥留養十餘日瘡愈飛去月餘銜赤玉珠二枚置禧庭<lb/>
中<lb/>
鶴髓王莽以鶴髓漬縠種學仙<hi>漢書</hi>
丁令威遼東城門有華表柱忽有一白鶴來集徘徊空<lb/>
中言曰有鳥有鳥丁令威去家千歳今來歸城郭如故<lb/>
<pb n="KR3k0049_WYG_058-25a"/>
人民非何不學仙去空伴冢纍纍遂上冲天<hi>續捜神記</hi>
駕鶴夏口城據黄鵠磯世𫝊仙人安子黄鵠過此土也<lb/>
邊江峻險樓櫓髙危瞰臨沔漢應接司部<hi>南齊志</hi>費禕登<lb/>
仙嘗駕黄鶴返憇於此遂以名樓<hi>唐圖經</hi>荀環字叔偉事<lb/>
母孝好屬文及道術潜栖却粒嘗東逰憇江夏黄鶴樓<lb/>
上望西南有物飄然降自霄漢俄頃已至乃駕鶴之賓<lb/>
也鶴止戸側仙者就席羽衣紅裳賓主歡對已而辭去<lb/>
跨鶴騰雲眇然烟滅<hi>述異記</hi>閻伯理梅記云王室載懷思<lb/>
<pb n="KR3k0049_WYG_058-25b"/>
仲宣之能賦僊蹤可揖嘉叔偉之芳塵黄鶴來時歌城<lb/>
郭之並是浮雲一去惜人世之俱非<hi>英華</hi>
華亭鶴世説云陸機河橋敗為盧志所讒被誅臨刑嘆<lb/>
曰欲聞華亭鶴唳可復得乎八王故事曰華亭吳豢縣<lb/>
郊外墅也有清泉茂林吴平後陸機兄弟共逰於此十<lb/>
餘年語林云機為河北都督聞驚角之聲謂孫丞曰聞<lb/>
此不如華亭鶴唳<lb/>
鶴澤晉羊祜鎮荆州江陵澤中多有鶴常取之教舞以<lb/>
<pb n="KR3k0049_WYG_058-26a"/>
娱賓客因名鶴澤後人因之遂呼江陵郡名為鶴澤<hi>方輿</hi>
羊公鶴劉遵祖<hi>爰之</hi>少為殷中軍所知稱之於庾公庾公<lb/>
甚忻然便取為佐既見坐之獨榻上與語劉爾日殊不<lb/>
稱庾小失望遂名之為羊公鶴昔羊叔子有鶴善舞嘗<lb/>
向客稱之客試使驅來氃氋而不肯舞故稱比之<hi>世説</hi>
凌霄僧支道林好鶴時有遺其雙鶴者翅長欲飛林意<lb/>
惜之乃鎩其翮鶴軒翥不能復起乃舒翼反顧視之如<lb/>
似懊喪意林公曰既有凌霄之姿何肯為人作耳目近<lb/>
<pb n="KR3k0049_WYG_058-26b"/>
玩養令翮成置使飛去<hi>上</hi>合璧引冲天<hi>白/帖</hi>冲雲<hi>世説</hi>俱誤<lb/>
雷門鶴郡西有白鶴山古老相𫝊云此山昔有晨飛鵠<lb/>
入㑹稽雷門皷中於是雷門皷鳴洛陽聞之孫恩時斫<lb/>
此皷見白鶴飛出翺翔入雲此後皷無復逺聲後人呼<lb/>
為潜鶴皷<hi>臨海記</hi>
頸長石虎時揚州獻黄鵠雛五泛之於𤣥武池頸長一<lb/>
丈聲聞十餘里<hi>載記</hi>
化女晉安帝元興中一人年出二十未婚然目不干色<lb/>
<pb n="KR3k0049_WYG_058-27a"/>
曽無穢行嘗行見一女甚麗謂少年曰聞君自以柳季<lb/>
之儔亦復有桑中之歡耶女便歌少年微有動色後復<lb/>
重見之少年問姓云姓蘇名瓊家在途中遂邀還盡歡<lb/>
從弟突入以杖打女即化雌白鵠<hi>廣記</hi>
斷腸廬山逺法師未出家善弩射嘗於鶴窟射得鶴雛<lb/>
後復伺鶴母見將射之鶴不動翔觀之已死於窠中疑<lb/>
其愛子致死破視心腸皆寸絶法師於是放弩發菩薩<lb/>
心<hi>江揔記</hi>
<pb n="KR3k0049_WYG_058-27b"/>
養雛宋元嘉初鎮北將軍王仲徳鎮彭城左右出獵遇<lb/>
一鶴將二子悉禽之歸以獻王王使養其小者口為人<lb/>
所裂遂不能飲食大者輒含粟哺之飲輒含水飲之先<lb/>
令其飽未嘗㤀也王甚愛之令精加養視大者羽翮先<lb/>
成每翥冲天小者尚未能飛大者終不先出留飲飴之<lb/>
又於庭中騫躍教其飛颺六十餘日小者能飛乃與俱<lb/>
去<hi>述異記</hi>
<hi>闕</hi>　齊高帝鎮淮隂為宋明帝所疑被徴為黄門郎深<lb/>
<pb n="KR3k0049_WYG_058-28a"/>
懷憂慮見平澤有羣鶴乃命筆詠之曰八風舞遥翮九<lb/>
野弄清音一摧雲間志為君苑中禽以示荀伯玉玉占<lb/>
之言帝不成行俄而帝卒復本任<lb/>
主病不食謝昌寓陳郡人也為劉悛廣州參軍孝性甚<lb/>
至嘗養一鵠昌寓病二旬而鵠二旬不食昌寓亡而鵠<lb/>
遂飛去<hi>南史孝義𫝊</hi>
好鶴唳梁書曰庾域母好鶴唳域在位營求孜孜不怠<lb/>
一旦雙鶴來下論者以為孝感所致<hi>南史</hi>
<pb n="KR3k0049_WYG_058-28b"/>
雄鶴赴雌湘東王修竹林堂新陽太守鄭裒送雌鶴於<lb/>
堂留其雄者尚在裒宅霜天月日無日不鳴啇旅江津<lb/>
聞者墮淚時有野鶴飛赴堂中驅之不去即裒之雄也<lb/>
交頸頡頑撫翼聞奏鐘磬翻然共舞婉轉低昻妙契絃<lb/>
節<hi>渚宫故事</hi>
向影武成二年春二月雙白鶴飛集上林園大將鄭偉<lb/>
布戈設罝並皆禽獲六翮已摧雙心俱怨相顧哀鳴孤<lb/>
雄先絶孀妻向影天子愍焉立使庾信為讃<hi>英華</hi>
<pb n="KR3k0049_WYG_058-29a"/>
自投<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>毛煬帝大業二年太府少卿何稠課州縣送羽<lb/>
毛民求捕之網羅被水陸禽獸有堪氅眊之用者殆無<lb/>
遺類烏程有樹髙踰百尺旁無附枝上有鶴巢民欲取<lb/>
之不可上乃伐其根鶴恐殺其子自投氅衣投於地時<lb/>
人或稱以為瑞曰天子造羽翼鳥獸自獻毛羽<hi>隋書五行記</hi>
集壇天皇東封鶴集其壇使諸州為老氏築宫號以白<lb/>
鶴<hi>杜光庭靈騐記</hi>
病鶴李衛公逰嵩山見鶴呻吟曰我鳥仙為樵者傷脚<lb/>
<pb n="KR3k0049_WYG_058-29b"/>
得人血則愈李公解衣即刺血鶴曰世間少至少公且<lb/>
未是乃令㧞眼睷毛持往來都下但映眼照之即知矣<lb/>
李公中路自視乃馬頭也至東洛所遇非少悉非全人<lb/>
皆犬彘驢馬之類惟一老翁是人李公言病鶴之意老<lb/>
翁笑下驢宣臂刺血李公得之以塗鶴即愈鶴謝曰公<lb/>
即為明時宰相復當上昇相見非遥慎無懈惰李公謝<lb/>
鶴遂冲天而去<hi>逸史</hi>
丹歌池州鳯凰山道士趙自然夢隂真君與柏葉一枝<lb/>
<pb n="KR3k0049_WYG_058-30a"/>
九疊食之因不食神氣異常為詩曰嘗欲棲山島閒眠<lb/>
玉洞寒丹歌時引舞來去跨雲鸞或問何名丹歌曰鶴<lb/>
也<hi>秘閣閒談</hi>萬花谷道士趙自然以丹歌為鳯秘閣誤<lb/>
放鶴徐州雲龍山西麓有放鶴亭宋山人張天驥所築<lb/>
也山人有二鶴旦則望山西而放暮則傃山東而歸因<lb/>
以為名<lb/>
跨鶴有客相從各言所志或願為揚州刺史或願多貲<lb/>
財或願騎鶴上昇其一人曰腰纒十萬貫騎鶴上揚州<lb/>
<pb n="KR3k0049_WYG_058-30b"/>
欲兼三者<hi>小説</hi>
青田有沐溪野去青田九里中有雙白鶴年年生子長<lb/>
大便去只恒餘父母一隻耳精白可愛多云神仙所養<lb/>
浮丘公相鶴經云青田之鶴<hi>永嘉郡記</hi>
曲頸而息龜鶴夀有千百之數性夀之物也道家之言<lb/>
鶴曲頸而息龜潜匿而噎此其所以為夀也服氣養性<lb/>
者法焉<hi>養生要論</hi>
皂鶴平凉西有崆峒山乃廣成修道之所山之絶壁有<lb/>
<pb n="KR3k0049_WYG_058-31a"/>
石穴謂之皂鶴洞鶴頂如丹毛羽皆黒日照之金色燦<lb/>
所據其上有金衣亭歳不過一二出金其地乃為僧徒<lb/>
所據鶴或見則僧徒必有死亡返初者<hi>墨容揮犀</hi>
青田朝鮮知異山中有異鶴洞其境虚曠四隅皆良田<lb/>
沃壤宜播殖惟青鶴栖息其中故以為名<hi>志</hi>
登木玉策記云千歳之鶴隨時而鳴能登於木色純白<lb/>
腦盡成骨其未千歳者終不集於林也<hi>抱朴子</hi>
蘭巖雙鶴榮陽郡西有蘭巖山常有雙鶴素羽皦然日<lb/>
<pb n="KR3k0049_WYG_058-31b"/>
夕偶形翔集𫝊云昔夫婦俱隠此山年數百歳化成此<lb/>
鶴忽一旦一鶴為人所害其一鶴歳常哀鳴至今嚮動<lb/>
巖谷莫知年歳<hi>王韶之神境記</hi>
鵠鶴鵠即是鶴音之轉後人以鵠名頗著謂鶴之外别<lb/>
有所謂鵠故埤雅既有鶴又有鵠葢古之言鵠不口浴<lb/>
而白白即鶴也鵠名哠哠哠哠鶴也以龜龍鴻鵠為夀<lb/>
夀亦鶴也故漢昭時黄鵠下建章宫太液池而歌則名<lb/>
黄鶴神異經鶴國有海鵠其餘諸書文或為鶴或為鵠<lb/>
<pb n="KR3k0049_WYG_058-32a"/>
者甚多以此知鶴之外無别有所謂鵠也<hi>爾雅翼</hi>
兵甲鶴左右脚裏第一指名兵爪<lb/>
　　孔雀<lb/>
火離火離為孔雀<hi>元命包</hi>
影相釋氏書言孔雀因雷聲而孕<hi>酉陽</hi>孔雀不必配合正<lb/>
以音影相接便孕亦與蛇偶一云雌見雄舞而有子<hi>南越</hi>
<hi>志</hi>或云雄鳴上風雌鳴下風亦孕<hi>博物志</hi>
都䕶羅州山中多孔雀羣飛者數十為偶雌者尾短無<lb/>
<pb n="KR3k0049_WYG_058-32b"/>
金翠雄者生三年有小尾五年成大尾始春而生三四<lb/>
月後復凋與花萼相榮衰然自喜其尾而甚妬凡欲山<lb/>
棲必先擇有置尾之地然後止焉南人生捕者候甚雨<lb/>
往尾霑而重不能髙翔人雖至且愛其尾恐人所傷不<lb/>
復騫翔也雖馴養頗久見美婦人好衣裳與童子絲服<lb/>
者必逐而喙之芳時媚景聞管絃笙歌必舒張翅尾盻<lb/>
睇而舞若有意焉山谷夷民烹而食之味如鵝解百毒<lb/>
人食其肉飲藥不能愈病其血與其首解大毒南人得<lb/>
<pb n="KR3k0049_WYG_058-33a"/>
其卵使鷄伏之即成其脚稍屈其鳴若曰都䕶土人取<lb/>
其尾者持刀於叢篁可隠之處自蔽伺過急斷其尾若<lb/>
不即斷迴首一顧金翠無復光彩<hi>紀聞</hi>
迎晨鳴和孔雀自背及尾皆作圓文五色頭戴三毛長<lb/>
寸以為冠足有距迎晨則鳴相和<hi>異物志</hi>
來翔雲南郡出孔雀常以二月來翔月餘而去<hi>華陽國志</hi>
方物交趾郡人多養孔雀或遺人以充口腹或殺之以<lb/>
為脯腊人又養其雛為媒傍施網罟捕野孔雀伺其飛<lb/>
<pb n="KR3k0049_WYG_058-33b"/>
下則牽網横掩之採其金翠毛裝為扇拂或全株生截<lb/>
其尾以為方物云生取則金翠之色不减<hi>嶺表異物志</hi>
尾為車葢魏文帝詔朝臣曰前于闐王山習所上孔雀<lb/>
尾萬枚文彩五色以金根車葢遥望曜人眼<lb/>
解人語世祖時西域獻孔雀解人語彈指應聲起舞<hi>晉公</hi>
<hi>卿賛</hi>
銜衣檀道濟元嘉中鎮潯陽十二年入朝與家分别顧<lb/>
瞻城闕嘘欷涕零深識者是知道濟之不南旋也故時<lb/>
<pb n="KR3k0049_WYG_058-34a"/>
人為其歌曰生人作死别荼毒當奈何濟將發舟所養<lb/>
孔雀來銜其衣驅去復至如此數焉以十三年三月伏<lb/>
誅<hi>異苑</hi>
中瑞宋武帝大明五年廣郡獻白孔雀以為中瑞<hi>述異記</hi>
織毛為裘齊文惠太子蕭長懋性奢麗製珍珍之物織<lb/>
孔雀毛為裘光彩金翠過於雉頭逺矣<hi>南史本𫝊</hi>
解舞貞元中新羅國獻孔雀解舞徳宗召邊鸞於𤣥武<lb/>
門寫貌一正一背翠彩生動金鈿遺妍若運清聲宛轉<lb/>
<pb n="KR3k0049_WYG_058-34b"/>
繁節<hi>畫斷</hi>
辟惡李衛公言孔雀辟惡<hi>酉陽</hi>
與蛇相偶盧肇住在京南海見從事王軒有孔雀一日<lb/>
一奴告曰蛇盤孔雀且毒死矣軒令救之其走卒笑而<lb/>
不救軒怒卒云蛇與孔雀偶耳<hi>紀聞</hi>鵲見蛇則噪而賁孔<lb/>
見蛇則宛而躍<hi>禽經</hi>
九徳孔雀有九徳一顔貌端正二音聲清徹三行步庠<lb/>
序四知時而行五飲食知節六常念知足士不分散八<lb/>
<pb n="KR3k0049_WYG_058-35a"/>
少媱九知反覆佛以此喻比丘之行儀也<hi>増經</hi>
珠毛孔雀尾端一寸名珠毛<lb/>
翣南蠻婆利左右持孔雀翣<lb/>
飾纛盤盤以孔雀羽飾纛南蠻盤盤𫝊<lb/>
家乳龜兹國孔雀羣飛山谷間人取養而食之家乳如<lb/>
鷄䳱其王家恒千餘隻<hi>後魏書</hi>
毛綴龍腦孔雀毛著龍腦則相綴禁中以翠尾作帚每<lb/>
幸諸閣擲龍腦以避穢過則以翠尾帚之皆聚無有遺<lb/>
<pb n="KR3k0049_WYG_058-35b"/>
者亦若磁石引針琥珀拾芥物類相感然也<hi>墨莊謾録</hi>
　　鴻鴈<lb/>
朱鳥能來能往者朱鳥之謂與鴈一名朱鳥<hi>法言</hi>
朔禽謝靈運山居賦海鳥違風朔禽避凉荑生歸北霜<lb/>
降客南接響雲漢侣宿江潭注云朔禽鴈也寒月轉往<lb/>
衡陽禮記霜始降鴈來賓歳暮云鴈北向政是陽初生<lb/>
時荑生歸北霜降客南山<hi>宋書</hi>
陽動鴈之言鴈鴈起聖以招期知晚蚤故鴈南北以陽<lb/>
<pb n="KR3k0049_WYG_058-36a"/>
動也<hi>春秋説題辭</hi>
知時孟春之月鴻鴈來季秋之月鴻鴈來賓季冬之月<lb/>
鴈北鄉<hi>禮記</hi>白露之日鴻鴈來鴻鴈不來逺人背畔小寒<lb/>
之日鴈北鄉鴈不北鄉民不懷至<hi>周書</hi>
為贄大夫執鴈取其候時而行也婚禮下達納采用鴈<lb/>
鄭𤣥云納其采擇之禮用鴈取順隂陽往來也周官以<lb/>
六禽作贄大夫執鴈以知保身<hi>儀禮</hi>贄用鴈者取其隨時<lb/>
南北不失其節明不奪女子之時也<hi>白虎通</hi>凡贄大夫用<lb/>
<pb n="KR3k0049_WYG_058-36b"/>
鴈鴈有類長者在民上必有先後鴈有行列故以為贄<lb/>
<hi>春秋繁露</hi>以鴈為贄有長㓜之禮<hi>説苑</hi>
鴻翼桓公在位管仲隰朋見立有間有二鴻飛而過之<lb/>
桓公嘆曰仲父今被鴻鵠有時而南有時而北有時而<lb/>
<hi>闕</hi>
<pb n="KR3k0049_WYG_058-37a"/>
</p>
<p>
<pb n="KR3k0049_WYG_058-38a"/>
　<lb/>
　<lb/>
聞弦者音烈而髙飛故瘡隕也<hi>楚䇿</hi>
不鳴見殺莊子曰莊子行於山中見大木枝葉茂盛伐<lb/>
木者止其傍而不取也問其故曰無所可用莊子曰此<lb/>
木以不材得終其天年出於山舍於故人之家故人喜<lb/>
令豎子殺一鴈而烹之竪子請曰其一能鳴其一不能<lb/>
鳴請奚殺主人曰殺不能鳴者明日弟子問曰昨日山<lb/>
<pb n="KR3k0049_WYG_058-38b"/>
中之木以不材得終其天年今主人之鴈以不材死先<lb/>
生將何處莊子笑曰周將處夫材與不材之間<hi>莊山木</hi>張<lb/>
單雙災木鴈兩失<hi>宋明帝譬王彧𫝊</hi>
鴻山闗定州唐縣中有鴻山闗者昔項羽於此闗見羣<lb/>
鴻乃誓衆曰我當南面必中其一乃引滿射之莫有中<lb/>
者乃折弓投地而去時知項羽終不能濟伐也<lb/>
朱鴈武帝太始三年幸東海獲赤鴈作朱鴈之歌其辭<lb/>
曰赤鴈集六紛員殊翁雜五采文紛員多也六數也翁<lb/>
<pb n="KR3k0049_WYG_058-39a"/>
鴈頸也員音云<hi>漢書</hi>
五色宣帝於西河築世宗廟告祠有五色鴈集殿前<hi>上</hi>
鴈門食鴈度遼將軍皇甫規解官歸安定鄉人有以貨<lb/>
買鴈門太守者亦去職還家刺謁見規規卧不迎既入<lb/>
而問卿前在郡食鴈美乎<hi>上</hi>
隨逐虞固㑹稽典録曰虞固字季鴻少有孝行為日南<lb/>
太守常有鴈止宿㕔事上每行縣輒飛逐焉及卒官雁<lb/>
隨喪至餘姚墓前厯三年乃去<hi>謝承後漢書</hi>
<pb n="KR3k0049_WYG_058-39b"/>
指鴻示使晉郭瑀燉煌人也張天錫使葢公明徴之瑀<lb/>
指翔鴻以示之曰此鳥也安可籠哉遂深逃絶迹公明<lb/>
拘其門人瑀嘆曰吾逃祿非避罪也豈得隠居行義害<lb/>
及門人乎乃出就徴<hi>隠逸傳</hi>
白鴈集庭石季龍饗羣臣於大武殿前有白鴈百餘集<lb/>
於馬道南李龍命射之無所獲既將討三方諸州兵至<lb/>
者百餘萬太史令趙攬私於季龍曰白鴈集殿庭宫室<lb/>
將空不宜行也季龍納之<hi>晉載記</hi>
<pb n="KR3k0049_WYG_058-40a"/>
鴈臣元魏時北夷酋長遣子入侍者常秋春去避中國<lb/>
之熱時人謂之鴈臣<hi>伽藍記</hi>
鳬乙張融門律云道之與佛追極無二吾見道士與道<lb/>
人戰儒墨道人與道士獄是非昔有鴻飛天首積逺難<lb/>
亮越人以為鳬楚人以為乙人自楚越鴻常一耳<hi>齊顧歡𫝊</hi>
夢射鴈建義陽城太守薛令伯聞太原王誅百官立莊<lb/>
帝棄城而走忽夢射得鴈以問楊元慎元慎曰卿執羔<lb/>
大夫執鴈君當得大夫之職俄而令伯除為諫議大夫<lb/>
<pb n="KR3k0049_WYG_058-40b"/>
<hi>伽藍記</hi>
孤鴻賦盧思道周時為武陽太守位下不得志為孤鴻<lb/>
賦以寄情其序云有離羣之鴻為羅者所獲野人馴養<lb/>
貢之於余置諸池庭朝夕賞玩既用銷憂兼以輕疾大<lb/>
易稱鴻漸于陸羽儀盛也楊子曰鴻飛㝠㝠騫翥髙也<lb/>
淮南子曰東歸碣石違溽暑也平子賦云南翔衡陽避<lb/>
祁寒也若其雅步清音逺心髙韻鵷鸞以降罕見其儔<lb/>
而鎩翮牆隂偶形獨立唼喋粃稗鷄鶩為伍不亦傷乎<lb/>
<pb n="KR3k0049_WYG_058-41a"/>
余五十之年忽焉已至永言身事慨然多緒乃為之賦<lb/>
聊以自慰云<hi>北史十八</hi>
贄用白鴈高宗太子𢎞納裴居道女為妃所司奏以白<lb/>
鴈為贄㑹苑中獲之帝喜曰漢獲朱鴈遂為樂府今獲<lb/>
白鴈得為婚贄彼禮但成謡頌此禮使首人倫異代相<lb/>
望無慙徳也裴氏甚有婦禮帝嘗謂侍臣曰東宫内政<lb/>
吾無憂矣<hi>舊唐</hi>雅翼漢武太子昏得白鴈為贄似誤<lb/>
陽鴈集嶺南大厯二年嶺南節度使徐浩奏十一月二<lb/>
<pb n="KR3k0049_WYG_058-41b"/>
十五日當管懷集縣陽鴈來乞編入史從之先是五嶺<lb/>
之外翔鴈不到浩以為陽為君徳鴈隨陽者臣歸君之<lb/>
象也<hi>唐㑹要</hi>
朱落鴈朱漢賓少時善射嘗因與同輩出獵指一飛鴈<lb/>
隨矢而落其鏃中正其臆上貫一金錢有篆文示其郡<lb/>
之碩儒皆無識者人甚異之由是人皆號之曰朱落鴈<lb/>
<hi>晉史</hi>
夢鴈員外郎趙化成嘗夢與友人張某坐庭中忽有一<lb/>
<pb n="KR3k0049_WYG_058-42a"/>
鴈自天而下徘徊庭中共掩得之明日詣張言之方坐<lb/>
庭中果有一鴈下於庭際因共逐而得之相與驚駭乃<lb/>
以帛為詩繫其足放去<hi>秘閣閒談</hi>
鴈丘元裕之赴試并州道逢捕鴈者獲一鴈殺之矣其<lb/>
脱網者悲鳴不能去竟自投於地而死予因買得之塟<lb/>
之汾水之上累石為誌號為鴈丘與同行者楊正卿李<lb/>
仁卿俱為卿摸魚兒詞<hi>梅磵詩話</hi>
𫝊書元郝經字伯常澤州陵川人世祖中統初拜學士<lb/>
<pb n="KR3k0049_WYG_058-42b"/>
充國信使宋館於真州凡十有六年始得歸先是有以<lb/>
鴈者獻公命畜之鴈見公鼓輒翼引吭似有所訴者公<lb/>
感悟擇日率從者具香案北向拜畀鴈至前手書尺帛<lb/>
親繫鴈足而縱之其詩曰霜落風髙恣所如歸期回首<lb/>
是春初上林天子援弓繳窮海纍臣有帛書後虞人獲<lb/>
之苑中以聞上惻然曰四十人留江南者曽無一人鴈<lb/>
比乎遂進師南伐越二年宋亡<hi>輟耕録二十</hi>
鷹奴陽鳥也飛作八字在天人若張其一則飛行中缺<lb/>
<pb n="KR3k0049_WYG_058-43a"/>
一位也大曰鴻小曰鴈夜宿洲中鴻在内鴈在外遂更<lb/>
驚避備狐與人之捕已也<hi>物類相感志</hi>
智禽智禽銜蘆以避網水牛結陣以却虎<hi>抱朴子</hi>夫鴈從<lb/>
風而飛以愛氣力銜蘆而翔以避弋繳<hi>淮南</hi>鴈自河北渡<lb/>
江南痩瘠能髙飛不畏繒繳江南沃饒每至還河北體<lb/>
肥不能髙飛恐為虞人所獲嘗銜蘆數寸長以防繒繳<lb/>
焉<hi>古今注</hi>
愛力鴻鴈愛力遇風迅舉孔雀愛毛遇雨髙止<hi>禽經</hi>鴈曰<lb/>
<pb n="KR3k0049_WYG_058-43b"/>
翁鷄曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鶉曰䳸<hi>上</hi>
捕鴈鴈宿於江湖之岸沙渚之中動計千百大者居其<lb/>
中令鴈奴圍而警察南人有採捕者俟其天色隂暗或<lb/>
無月時於瓦罐中蔵燭持棒者數人屏氣潜行將欲及<lb/>
之則累舉燭便藏之鴈奴警叫大者亦驚頃之復定又<lb/>
復前舉燭鴈奴又驚如是數四大者怒喙鴈奴秉燭者<lb/>
徐徐逼之更舉燭則鴈奴懼喙不復動矣乃高舉其燭<lb/>
持棒者齊入羣亂擊之所獲甚多淮南張凝評事事説<lb/>
<pb n="KR3k0049_WYG_058-44a"/>
云親曽採捕<hi>玉堂閒話</hi>
取翅禦暑臨邑縣有鴈翅泊旁無樹木土人至春夏常<lb/>
於此澤羅鴈取其翅以禦暑<hi>酉陽</hi>
治田上虞縣有鴈為民田春㧞野草根秋喙除其穢是<lb/>
以縣官禁民不得妄害此鳥犯則有刑無赦<hi>十三州記</hi>
鴈浮山沮陽縣西北有鴈浮山是山經所謂景山也髙<lb/>
三十餘里周迴三百餘里修巖遐亘擢幹干霄鴈南翔<lb/>
北歸偏經其上土人由兹改山名焉<hi>荆州圖</hi>
<pb n="KR3k0049_WYG_058-44b"/>
食粟鴈食粟翼重不能飛<hi>博物志</hi>
毛囊鴻毛為囊可以渡江不漏<lb/>
異名<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>
                    <hi>加</hi>鵝倉<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鴈也<hi>廣雅</hi>自廣而東謂鴈<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鵝南楚之<lb/>
外謂之鵝或謂之倉<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>
                    <hi>方言</hi>
　　鵝<lb/>
舒鴈舒鴈鵝<hi>爾雅</hi>私覿愉愉焉出如舒鴈<lb/>
金鵝海昏侯沈戎卒塟於烏程之金鵝山上有金鵝飛<lb/>
集三鳴而去其後沈氏通顯諺云金鵝鳴沈氏興<hi>後漢志</hi>
<pb n="KR3k0049_WYG_058-45a"/>
鵞鬼景帝有疾使巫視鬼欲試之乃殺一鵝埋之於苑<lb/>
中駕屋施牀几以婦人服物著上乃使巫視之若能説<lb/>
此冢中婦形狀者加賞此巫視日竟晝夕無所道帝催<lb/>
問之急乃曰實不見有鬼但見一頭白鵞在墓上所以<lb/>
不即白疑是神鬼變化而作定無復改易不知何如景<lb/>
帝乃厚賜之<hi>抱朴吴志注</hi>
觀鵞㑹稽有孤居老姥養一鵞鳴喚清長時王逸少為<lb/>
太守就求市之未得逸少乃擕親故命駕共往觀之姥<lb/>
<pb n="KR3k0049_WYG_058-45b"/>
聞二千石當來即烹以待之逸少既至殊喪往意嘆息<lb/>
彌日<hi>世説</hi>
紅鵞山隂道士管霄霞求王羲之寫道徳經舉紅鵞一<lb/>
雙相贈而去後鵞冲霄飛去<hi>仙𫝊拾遺</hi>山隂有道士好養鵞<lb/>
羲之往觀焉意甚悦固求市之道士云為寫道徳經當<lb/>
舉羣鵞相贈羲之欣然寫畢籠鵞而去<lb/>
地出鵞董養字仲道太始初到洛下干禄求榮永嘉中<lb/>
洛城東北角廣里中地䧟中有二鵞蒼者飛去白者不<lb/>
<pb n="KR3k0049_WYG_058-46a"/>
能飛問之博識者不能知養聞嘆曰昔周時所盟㑹狄<lb/>
泉此地也卒有二鵞蒼者北色後胡入洛白者不能飛<lb/>
此國諱也<hi>王隠晉書</hi>
食鵞知色符朗食鵞知黒白之處人不信既而試之果<lb/>
然<hi>秦記</hi>
直五萬京下劉光禄養好鵞劉後軍從京師還鎮尋陽<lb/>
以一隻鵝為後軍别純蒼色頸長四尺許頭似龍此一<lb/>
隻鵞可堪五萬自後不復見有此類<hi>俗説</hi>
<pb n="KR3k0049_WYG_058-46b"/>
殺鬭鵞桓南郡小兒時與諸從兄弟各養鵞共鬭南郡<lb/>
鵞每不如甚以為忿迺夜往鵞欄間取諸兄弟鵝悉殺<lb/>
之既曉家人咸以驚駭云是變怪以白車騎車騎曰無<lb/>
所致怪當是南郡戯耳問果如之<lb/>
失鵞𫝊承為江夏守有一隻鵞失之三年忽引導得三<lb/>
十餘頭來向承家<hi>異苑</hi>
鵞女溪昔太元中章安郡史悝有駮雄鵞善鳴悝女常<lb/>
養之鵞非女不食荀僉苦求得之鵞輙不食乃以還悝<lb/>
<pb n="KR3k0049_WYG_058-47a"/>
又數日晨起失女及鵞隣家聞鵞向西追至一水唯見<lb/>
女一及鵞毛在水邊今名此水為鵞女溪<hi>廣古今五行記</hi>
金色雄鵞義熙中羌中姚畧壞洛陽溝取博得一雙雄<lb/>
鵞並金色交頸長鳴聲聞於九臯養之此溝<hi>幽明録</hi>
四尺九寸太康中得大蒼鵞從喙至足四尺有九寸體<lb/>
色豐麗鳴聲驚人三年而為暴犬所害<hi>晉沈充鵞賦序</hi>
蒼鵝入帳胡蕃為髙祖從事征廣固累月及未㧞忽有<lb/>
鳥如鵞蒼赤色飛入髙祖帳裏皆駭愕蕃起賀曰蒼色<lb/>
<pb n="KR3k0049_WYG_058-47b"/>
赤色者戎虜戎虜歸我大吉之祥也明日攻城䧟之<hi>宋書</hi>
隻鵞送别何逺為永康令人甚稱之太守王彬廵屬縣<lb/>
諸縣皆盛供帳以待焉至永康逺獨設糗水而已彬去<lb/>
逺送之拜斗酒隻鵞而别彬戯曰卿禮有過陸納將不<lb/>
為古人所笑乎<hi>南史</hi>
鵞浦濟南郡張公城西北有鵞浦南燕世有漁人居水<lb/>
側常聴鵞聲而衆鵞中有鈴聲甚清亮候之見一鵞咽<lb/>
頸極長因羅得之項上有銅鈴綴以銀鏁有隠起元鼎<lb/>
<pb n="KR3k0049_WYG_058-48a"/>
元年字<hi>酉陽</hi>
繫鵞求妾庾信自建康遁歸江陵湘東因賜妾徐氏妾<lb/>
與任掞通欲求之無致言者信庭前有一蒼鵞乃繫書<lb/>
於鵞頸視之乃掞啟遂題紙尾曰畜生乞汝<hi>三國典畧</hi>
係木鵞髙祖義兵至河東隨將堯君素城守時圍甚急<lb/>
君素乃為木鵞置表於頸且論亊勢浮之黄河下河陽<lb/>
守者得之達於東都越王伺見而嘆息<hi>舊唐</hi>
獻金鵞貞觀二十年吐蕃遣其大臣禄東賛奉表曰聖<lb/>
<pb n="KR3k0049_WYG_058-48b"/>
天子討髙麗奴纔聞陛下發駕少選之間已聞歸國鴈<lb/>
飛迅越不及陛下速疾奴沗預子婿喜百常夷矣夫鵞<lb/>
猶鴈也故作金鵞奉獻其鵞黄金鑄成髙七尺中可實<lb/>
酒三斛<hi>唐書</hi>
鵞聴講經净影寺沙門慧逺講經初在鄉養一鵝常隨<lb/>
逺聴經及逺入京留在寺晝夜鳴叫不止僧徒送入京<lb/>
至此寺大門放之自然知逺房便入馴狎每聞講經即<lb/>
入堂伏聴若聞泛説他事則鳴翔而出如是六年忽哀<lb/>
<pb n="KR3k0049_WYG_058-49a"/>
叫庭宇不肯入堂二旬而逺卒寺内有逺碑亦述其事<lb/>
<hi>兩京記</hi>
向天歌駱賓王七歳詠鵞云鵞鵞鵞曲項向天歌白毛<lb/>
浮緑水紅掌撥清波<hi>唐詩紀事</hi>
長生鵞久視年中越州有祖録事不得名早出見擔鵞<lb/>
向市中者鵞見録事頻顧而鳴祖乃以錢贖之至僧寺<lb/>
令牧為長生鵞竟不肯入寺但走逐祖後經坊厯市稠<lb/>
人廣衆之處一步不妨祖牧養之左丞張錫親見其親<lb/>
<pb n="KR3k0049_WYG_058-49b"/>
也<hi>僉載</hi>
孝鵞天寳末徳清沈朝家有鵞育卵而腸出以死其雛<lb/>
悲鳴不復食啄敗薦覆之又銜雛草母前若祭奠狀長<lb/>
吁數聲而死沈氏異而埋之後人因呼為孝鵞<hi>寰宇記</hi>
十萬錢僖宗好鬭鵞數幸六王宅興慶池與諸王鬭鵞<lb/>
一鵞值五十萬錢<lb/>
税雙卵鵞李先主以國用不足税民間鵞卵出雙子者<lb/>
柳花為絮者伶人獻詞云惟願普天多瑞慶柳條結絮<lb/>
<pb n="KR3k0049_WYG_058-50a"/>
鵞雙生<hi>聞見録</hi>
祈雨宋祈雨雪法擇靈祠為壇取白鵞割項盛血并鵞<lb/>
奠之次日俱於壇前瘞之<hi>事實</hi>東坡云鵞能警盜亦能却<lb/>
蛇且又有祈雨之厄悲夫<hi>志林</hi>
毛煖南道酋豪多選毛之細毛夾以白布絮而為被復<lb/>
縱横衲其温柔不下於挾纊也俗云鵞毛柔煖而性冷<lb/>
宜履嬰兒辟驚癎也<hi>嶺南異物志</hi>
差翅鵞見異類差翅鳴鷄見同類附翅鳴<hi>禽經</hi>
<pb n="KR3k0049_WYG_058-50b"/>
　　鴨<lb/>
舒鳬鶩鴨也一名舒鳬李巡曰野曰鳬家曰鶩禮記内<lb/>
則辨鳥之不可食者云舒鳬翠<hi>爾雅䟽</hi>王勃滕王閣序落<lb/>
霞與孤鶩齊飛是又以鶩為野鴨矣<lb/>
摯周官庶人執鶩鄭曰鶩取其其飛遷説苑曰鶩無他<lb/>
心故庶人以為摯曲禮曰庶人之摯匹匹鶩也<lb/>
脛短鳬脛雖短續之則憂鶴脛雖長斷之則悲<hi>莊</hi>權二<lb/>
無復什復禮書云續晨鳬之足鑿混沌之竅<lb/>
<pb n="KR3k0049_WYG_058-51a"/>
鷄伏鷄伏鴨卵鶵或入水鷄母隨岸呼之鶵出而不隨<lb/>
母鴨鷄異類能相隨也<hi>風俗通</hi>
青鴨帝昇望月臺時暝望南端有三青鴨羣飛俄而止<lb/>
於臺上帝悦之至夕鴨宿於臺端日色已暗帝求海肺<lb/>
之膏以為燈焉取靈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>布為纒火光甚微而光色無幽<lb/>
不入青鴨化為三小童皆着青絹文繻各握鯨文大錢<lb/>
五枚置帝几前身止影動因名輕影錢<lb/>
升渠鴨𤣥都翠水中有鴨丹毛而輕登於英渠唼露而<lb/>
<pb n="KR3k0049_WYG_058-51b"/>
食名曰升渠鴨<hi>洞㝠記</hi>
鶩當鳬張湯欲以鶩當鳬祀宗廟董仲舒曰鶩非鳬鳬<lb/>
非鶩愚以為不可<hi>繁露</hi>
鳬藻杜詩光武上䟽云陛下起兵十有三年將帥和睦<lb/>
士卒鳬藻注云言其和睦和悦如鳬之戯於水藻也<hi>後漢</hi>
桓帝時劉陶上議曰聖王承天制與與人行止建功則<lb/>
衆悦其事興戎而師樂其旅是故靈臺有子來之人武<lb/>
旅有鳬藻之士注武旅周武王之旅鳬得水藻言喜悦<lb/>
<pb n="KR3k0049_WYG_058-52a"/>
也<hi>上</hi>捨車道往路鳬藻馳目成<hi>顔延年秋胡詩</hi>鳬興藻抃獨瑩<lb/>
心靈<hi>梁簡文公圃園頌序</hi>
孝感頓琦至孝母喪感慕哀聲不絶有飛鳬白鳩棲廬<lb/>
側見人即去見琦而留又丁宻遭父艱致飛鳬一雙㳺<lb/>
廬旁小池見人則馴附如家所畜後遭母喪宻歸至所<lb/>
居一宿故雙鳬復㳺戱池中<hi>廣州先賢𫝊</hi>
求鬭鴨魏文帝遣使求鬭鴨羣臣宜奏勿與權曰彼在<lb/>
諒隂中所求若此豈可與言禮哉具以與之<hi>江表傳</hi>
<pb n="KR3k0049_WYG_058-52b"/>
用此何為建昌侯孫慮於堂前作鬭鴨欄頗施小巧陸<lb/>
遜正色曰君侯勤覧經典用此何為慮即毁之<hi>吴志</hi>
設樂羣翔吾嘗㑹賓設樂天忽雲興繼以大雨有羣鶩<lb/>
成列飛翔而過此偶耳何異𤣥鶴二八也<hi>唐子</hi>
辨海鳬毛人有得鳬鳥毛長三丈以示張華華見曰不<lb/>
然此謂海鳬毛也出則天下亂<hi>博物志</hi>
烏衣人栢邈為汝南郡人齎四烏鴨作禮大兒夢四烏<lb/>
衣人請命覺忽見鴨捋殺遂救之買肉以代施夢四人<lb/>
<pb n="KR3k0049_WYG_058-53a"/>
來謝而去<hi>夢雋</hi>
白頭翁周訪少時與商人共入宫亭廟宿起如厠見一<lb/>
白頭翁昉逐擒之化為雄鴨昉捉還船欲烹之因而飛<lb/>
去後亦無他<hi>述異記</hi>
狸咋鬭鴨齊王祐太宗第五子好養鬭鴨方未反前忽<lb/>
有野狸入籠中咬四十餘鴨皆斷其頭去及敗同惡而<lb/>
誅者四十四人<hi>舊唐</hi>
費鴨被鞭唐安南郡都䕶登祐詔州人也家巨富奴婢<lb/>
<pb n="KR3k0049_WYG_058-53b"/>
千人莊田綿亘口腹自供未嘗設客孫子將鴨費用祐<lb/>
以擅破家私鞭二十<hi>僉載</hi>
鴨金廣州浛洭縣金池王家有養鵞鴨池嘗於鴨糞中<lb/>
見麩金遂多收掏之日得一兩縁此而致富貴子孫皆<lb/>
為使府劇職三世後池即無金王氏力殫矣<hi>嶺南異物志</hi>陳<lb/>
懷卿嶺南人也養鴨百餘頭後於鴨欄中除糞糞中有<lb/>
光爚然試以盆水沙汰之得金十兩乃覘所食處於舍<lb/>
後山足下土中有麩金銷得數千金遂巨富<hi>禽載</hi>
<pb n="KR3k0049_WYG_058-54a"/>
緑頭鴨李逺為杭州刺史嗜㗖緑頭鴨貴客經過無他<lb/>
饋餉相厚者乃緑頭鴨一對而已<hi>志林</hi>
自呼名陸龜蒙居震澤之南巨積莊有鬭鴨一欄有驛<lb/>
使過挾彈斃其尤者龜蒙手一表云此鴨能作人語待<lb/>
附蘇州上進使者奈何斃之使人恐以槖中金酬之俟<lb/>
其稍悦徐問其人語魯望曰能自呼其名耳使人憤且<lb/>
笑拂袖上馬復召之還其金曰吾戯耳<hi>葆光録</hi>
争藻太祖車駕幸城南園臨水亭見雙鳬争藻戯於池<lb/>
<pb n="KR3k0049_WYG_058-54b"/>
面引弓射之一發而雙貫從官歡呼拜賀上命翰林繪<lb/>
工寫之縑素<hi>周書</hi>
白纓水戰之鴨何必白鸚盈俎之鷄何必長鳴<hi>蔡氏清經</hi>
青纓之鴨翰音之鷄望視之兔白蹄之豕短喙之狗修<lb/>
頸之鳥君子之貌何獨異耶<hi>太元經</hi>
養鴨方君云養鴨者每年五月五日不得放棲只喂乾<lb/>
食不得與水吃則日日生卵不然或生或不生凡家用<lb/>
此法其卵未有一日缺一法以土硫黄拌糓飼之易肥<lb/>
<pb n="KR3k0049_WYG_058-55a"/>
<hi>瑣碎録</hi>
海鴨海鴨大如常鴨斑白文亦謂之文鴨<hi>金樓子</hi>
露華鶩野鴨雄者赤頭有似鶩生百卵一日再生有露<lb/>
華鶩以秋冬生卵並出蜀晨鳬而耐寒宜為臛<hi>廣志</hi>
松鳬化䝉縣祠山上有池池中有松鳬如金野鳬棲息<lb/>
松間故俗謂之松鳬<hi>南越志</hi>
金羮蜀廣安有金羮玉飯紅腊紫黎金羮謂鴨也<lb/>
　　鷄<lb/>
<pb n="KR3k0049_WYG_058-55b"/>
時夜鷄一名時夜<hi>古今注</hi>
玉衡精玉衡星散為鷄逺雅頌著倡優則雄鷄五足<hi>春秋</hi>
<hi>運斗樞</hi>
積陽鷄為積陽南方之象火陽精物炎上故陽出鷄鳴<lb/>
以類感也雞之為言佳也佳而起為人期莫寶也<hi>説題辭</hi>
巽為鷄九家易曰應八風也風應節而變變不失時鷄<lb/>
時至而鳴與風相應也二九十八主風精為鷄故鷄十<lb/>
八日剖而成雛二九順陽厯故鷄知時而鳴也<lb/>
<pb n="KR3k0049_WYG_058-56a"/>
蜀鶤鷄大者蜀蜀子雜未成鷄曰僆絶有力奮鷄三尺<lb/>
為鶤棲於杙為桀鑿垣而棲為塒<hi>爾雅</hi>
司時京房易𫝊曰鷄知時劉向云鷄者小畜主司時起<lb/>
居人師古曰至時而鳴以為人起居之節<hi>漢五行志</hi>
應旦鷄應旦鳴<hi>考異郵</hi>竇憲論曰當青病奴僕之時竇將<lb/>
軍念咎之日乃庸力之不暇思鳴之無晨<hi>後書</hi>武選令云<lb/>
諺云候晨之鷄思補更鳴<hi>魏志</hi>諸葛瑾理周瑜子𦙍使失<lb/>
旦之鷄復得一鳴抱罪之臣展其後效<hi>吴志</hi>
<pb n="KR3k0049_WYG_058-56b"/>
鳯為黄帝之時以鳯為鷄<hi>徐整正厯</hi>
木鷄紀渻子為周宣王養鬭鷄十日而問鷄可鬭已乎<lb/>
曰未也方虚驕而恃氣十日又問曰未也猶應影嚮十<lb/>
日又問曰未也猶疾視而盛氣十日又問曰幾矣鷄雖<lb/>
有鳴者已無變矣望之似木鷄矣其徳全矣異鷄無敢<lb/>
應者反走耳<hi>列子</hi>
先鳴齊莊宗朝指殖綽郭最曰是寡人之雄也州綽曰<lb/>
君以為雄誰敢不雄然臣不敏平隂之後先二子鳴<hi>襄二</hi>
<pb n="KR3k0049_WYG_058-57a"/>
<hi>十五</hi>戰如鬭鷄勝者先鳴<hi>尸子</hi>
日膳公膳日雙鷄饔人竊更之以鶩御者知之則去其<lb/>
肉而以其洎饋子雅子尾怒慶封告盧蒲嫳盧蒲嫳曰<lb/>
譬之如禽獸吾寢處之矣<hi>襄二十八</hi>
憚犧賓孟適郊見雄鷄自斷其尾問之侍者曰自憚其<lb/>
犧也<hi>昭二十二</hi>
金距季郈之鷄鬭季氏介其鷄郈氏為之金距<hi>昭二十五</hi>季<lb/>
氏與郈氏鬭鷄郈氏介其鷄而季氏為之金距季氏之<lb/>
<pb n="KR3k0049_WYG_058-57b"/>
鷄不勝季平子怒因侵郈氏之宫而築之郈昭伯怒譛<lb/>
之魯昭公使昭伯將卒以攻之仲孫氏叔孫氏救之郈<lb/>
昭伯不勝而死昭公奔齊故禍之所從生者始於鷄足<lb/>
及其大也至於亡社稷<hi>淮人間</hi>
五徳田饒謂魯哀公曰夫鷄頭戴冠者文也足摶距者<lb/>
武也敵在前敢鬭者勇也見食相呼者仁也守夜不失<lb/>
時者信也鷄有五徳也<hi>韓詩</hi>吳均云鷄有呼羣之徳鹿有<lb/>
食苹之美<lb/>
<pb n="KR3k0049_WYG_058-58a"/>
死化朱文繡與羅子鍾為友俱仕於梁文繡既死羅子<lb/>
鍾哭之其夜俱亡梁南七里有山塟繡於其中北九里<lb/>
有澗埋鍾於其内繡神靈變為鷄鍾魂魄化為雉清鳴<lb/>
哀響往來不絶故詩曰鷄山别飛響雉澗和清音<hi>異苑</hi>
鼎烹鷄白圭對魏王曰帝丘之鼎以烹鷄多洎之則淡<lb/>
不可食少炙之則焦而不熟也<hi>吕覧</hi>蔡邕荐邊讓於何進<lb/>
曰𫝊曰函牛之鼎以烹鷄多汁則淡而不可食少汁則<lb/>
熱而不可熟<hi>後書</hi>
<pb n="KR3k0049_WYG_058-58b"/>
連鷄秦惠王謂寒泉子曰蘇秦欺弊邑欲以一人之智<lb/>
反覆山東之君夫諸侯之不可一猶連鷄之不能俱止<lb/>
於棲也<hi>戰國䇿</hi>
呼鷄祝祝祝鷄翁雒陽人居尸鄉北山下養鷄百餘牢<lb/>
<hi>闕</hi>
<pb n="KR3k0049_WYG_058-59a"/>
</p>
<p>
<pb n="KR3k0049_WYG_058-60a"/>
　<lb/>
　<lb/>
短鳴魏文帝遣使求長鳴短鳴鷄羣臣以非禮砍不與<lb/>
孫權敕付之<hi>吴録</hi>
連鷄莞營殷浩以江逌為長史及丁令反叛浩令逌伐<lb/>
之乃取數百鷄以長繩連之脚皆繫火一時驅放羣鷄<lb/>
駭散飛過壍集莞營皆燃因其驚亂縱兵擊之<hi>晉中興書</hi>
用卵支遁㓜時嘗與師共論物類謂鷄卵生用未足為<lb/>
<pb n="KR3k0049_WYG_058-60b"/>
殺師不能屈師尋亡忽現形投卵於地㲉破雛行頃之<lb/>
俱滅遁乃感悟由是䟽食終身<hi>髙僧傳四</hi>
𤣥致兖州刺史沛國宋處宗嘗買一長鳴鷄愛養甚至<lb/>
恒籠置忩前後鷄作人語與處宗論極有𤣥致終日不<lb/>
輟處宗因此功業大進<hi>幽㝠録</hi>
黄卵烏伏晉袁喬妻于氏上表論養子議曰鄙諺有之<lb/>
黄鷄生卵烏鷄伏之但知其為烏鷄之子不知為黄鷄<lb/>
之兒小可以喻大<hi>通典</hi>
<pb n="KR3k0049_WYG_058-61a"/>
荒鷄祖逖與劉琨為司州主簿情好綢繆共被同寢中<lb/>
夜聞荒鷄鳴逖蹴琨覺曰此非惡聲也因起舞<hi>晉書</hi>
雀登背晉元帝未登極有三雀共登一雄鷄背三入安<lb/>
東府㕔事占者當三進爵為天子也<hi>洞林</hi>有將雛鷄雀集<lb/>
其前皆驅去復至於再三<hi>宋書</hi>
家棲裴景仁符秦書曰符健皇始四年冬山鷄束入人<lb/>
家棲宿養子而去羣聚傍渭水而㳺翔與家鷄無異<lb/>
夜鳴符堅將入冦江右其妾張氏諫云諺言鷄夜鳴者<lb/>
<pb n="KR3k0049_WYG_058-61b"/>
不利行師犬羣嘷者宫室必空兵動馬驚軍敗不歸秋<lb/>
冬以來羣犬皆嘷衆鷄夜鳴廐馬驚逸武庫兵器有聲<lb/>
願詳思之堅不聴<hi>晉傳</hi>
知鷄露棲符朗善知味㑹稽王道子殺鷄以食之既進<lb/>
朗曰此鷄棲常半露檢之騐焉<hi>上</hi>
長鳴請命凉州罪人於市將刑忽有一白雄鷄飛於人<lb/>
邊請命引頸長鳴伏地向吏驅之去輒來刺史張義免<lb/>
其坐<hi>西河記</hi>
<pb n="KR3k0049_WYG_058-62a"/>
頭鳴盤中徐州人吴清以大元五年差征殺鷄求福置<lb/>
頭盤中忽然而鳴後得賊帥邵寶首以功拜清河太守<lb/>
越自行伍猥䝉榮位鷄之妖更為祥<hi>甄異記</hi>
鷄卵賦謝朏莊子也宋孝武初為吴興以鷄卵賦人收<lb/>
鷄數千及遁節不全為清談所少<hi>南史</hi>
四足四翼崔光字長仁正始元年夏有典事史元顯獻<lb/>
四足四翼鷄詔趙邕以問光光表曰翅足衆多羣下相<lb/>
扇動之象雛而未大脚羽差小其勢尚微易制御也帝<lb/>
<pb n="KR3k0049_WYG_058-62b"/>
大悦後數日茹皓等並以罪伏法於是禮光逾重<hi>後魏</hi>
和沐梁時有人常以鷄卵白和沐使髪光黒每沐輒破<lb/>
二三十枚臨終但聞髪中啾啾數千鷄雛之聲<hi>翻譯</hi>
白團周武帝好食鷄卵㧞虎為監膳儀同開皇中死而<lb/>
復蘇云被攝證武帝白團事儀同不識左右告曰名鷄<lb/>
卵為白團也<hi>㝠報記</hi>
戴冠郎汴人張琦家有女子入夜哀痛白日即安已經<lb/>
年歳王勣至其家停宿聞女子聲開口鏡照之痛者曰<lb/>
<pb n="KR3k0049_WYG_058-63a"/>
戴冠郎被殺其病者牀下有大雄鷄死矣乃是主人七<lb/>
八歳老鷄<hi>異聞集</hi>
勃公子韓琬與張昌宗王本立同逰太學博士姓張即<lb/>
昌宗之族叔精五經懵於時事畜一鷄呼為勃公子愛<lb/>
之不已每講集輒巢於學徒中或攫破書叱逐之必被<lb/>
嗔責昌宗嘗為此鷄被杖本立與琬不平曰為公殺此<lb/>
鷄張生索取學徒回殘食料本立以業長乃見問合否<lb/>
本立曰明文案即得張生喜每日受之皆立文案他日<lb/>
<pb n="KR3k0049_WYG_058-63b"/>
張生請假本立舉牒數鷄罪殺而食之及張生歸學不<lb/>
見鷄報已殺之大怒云索案來見數鷄之罪張以手再<lb/>
三拍案曰勃公子有案時更知何道當時長安以有案<lb/>
動為口實<hi>御史臺記</hi>
鷄肆長安富民羅㑹以剔糞目業里中謂之鷄肆言若<lb/>
歸之因剔糞而有所得也㑹世副其業家財巨萬有士<lb/>
人陸景𤾉㑹邀過所止館舍甚麗入内梳洗衫又極鮮<lb/>
屏風氊褥烹宰無所不有景陽問曰主人即如此快活<lb/>
<pb n="KR3k0049_WYG_058-64a"/>
何為不罷惡事㑹曰吾中間停廢一二年奴婢死亡牛<lb/>
馬散失復業已來家園稍遂非情願也分合如此<hi>僉載</hi>
鷄不三年渤海髙疑巨富忽患月餘日帖然而卒心口<lb/>
仍煖經日而蘇云有一白衣人眇目把牒㝠司訟殺其<lb/>
妻子嶷對元不識此老人㝠官云君命未盡且放還遂<lb/>
悟白衣人乃是家中老瞎麻鷄也令射殺魅遂絶<hi>上</hi>捜<lb/>
神記王子珍父事同鷄不三年犬不六載<lb/>
烏衣婦人衛鎬為縣官下縣至里人王幸在家方假寐<lb/>
<pb n="KR3k0049_WYG_058-64b"/>
夢一烏衣婦人引十數小兒着黄衣咸言乞命叩頭再<lb/>
三須㬰又至鎬甚惡其事遂催食欲前適鎬所親者報<lb/>
曰王幸在家窮無物設饌有一鷄見抱兒已得十餘日<lb/>
將欲殺之鎬方悟烏衣婦人果烏鷄也遂命解放是後<lb/>
復夢感欣然而去<hi>僉載</hi>
靈鷄唐杭州徑山釋法欽姓朱氏嘗養一鷄不食生類<lb/>
隨之若影不㳺他所其入長安長鳴三日而絶今鷄冢<lb/>
在山之冢<hi>宋高僧傳</hi>
<pb n="KR3k0049_WYG_058-65a"/>
日烹五十楚馬殷王希聲立嘗聞梁太祖好食鷄慕之<lb/>
日烹五十鷄以供膳塟殷希聲不入泣頓食鷄肉數器<lb/>
而起潘起曰昔阮籍居喪而食蒸豚世豈乏賢耶<hi>五代史</hi>
天鷄東南有桃都山上有大樹曰桃都枝相去三千里<lb/>
上有天鷄日初出照此木天鷄即隨之<hi>𤣥中記</hi>温庭筠詩<lb/>
漏轉霞髙滄海暗頗黎枕上聞天鷄<lb/>
羊溝羊溝之鷄三歳為株相者視之則非良鷄也然而<lb/>
時勝人者以狸膏塗其頭也注羊溝鬭鷄處株魁師也<lb/>
<pb n="KR3k0049_WYG_058-65b"/>
鷄畏狸膏<hi>莊子</hi>郭璞爾雅注陽溝巨鶤古之名鷄<lb/>
龍鄉允吾縣者宋雜陳楚地故梁國寧陵種龍鄉也今<lb/>
<hi>闕</hi>
<pb n="KR3k0049_WYG_058-66a"/>
</p>
<p>
<pb n="KR3k0049_WYG_058-67a"/>
四距重翼鷄有四距重翼者龍也殺之震死<hi>白澤圖</hi>
覆卵鷄鶩覆卵忌磨<hi>物類相感志</hi>
工商執鷄工商執鷄<hi>周禮大宗伯</hi>取其守時而動也<hi>鄭𤣥注</hi>
屬陽野鷄屬隂先嗚而後鼓翼家鷄屬陽先鼓翼而後<lb/>
鳴<hi>相感志</hi>鷄亷狼吞<hi>鹽鐡論</hi>
鑚籬僧家謂鷄為鑚籬菜<lb/>
金骹鷄有胡髯五指金骹反翅之種大者蜀小者荆白<lb/>
鷄金骹者美并州所獻吳中送長鳴鷄長倍於常鷄永<lb/>
<pb n="KR3k0049_WYG_058-67b"/>
昌郡無鷄<hi>廣志</hi>
石鷄白水南行十餘里有鷄山傍有大山竦上有石鷄<lb/>
冠距如生道士李鎮於此下住常寶玩之鷄一旦忽摧<lb/>
毁鎮告人曰鷄卒如此吾其終乎因與親知訣别後月<lb/>
餘果卒似知命云<hi>周景式廬山記</hi>
兊畜徐季龍曰世有軍事則感鷄雉先鳴何也管輅曰<lb/>
夫鷄者兊之畜金者兵之精雉者離之鳥獸者武之神<lb/>
故太白揚輝則鷄鳴熒惑流行則雉驚各感類而動<hi>别傳</hi>
<pb n="KR3k0049_WYG_058-68a"/>
　　雉<lb/>
介鳥雉介鳥也<hi>禽經</hi>雉耿介之鳥<hi>韓詩</hi>耿介而一志者雉也<lb/>
<hi>劉禹錫明贄論</hi>
士執春官大宗伯曰士執雉鄭𤣥注云取其守介不失<lb/>
節儀禮士相見曰相見之禮各用雉注取其耿介交有<lb/>
時别有倫也<lb/>
雉異雉有十四種鸕諸雉鷂雉鷮雉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雉鷩雉秩秩海<lb/>
雉鸐山雉雗雉鵫雉雉絶有力奮伊洛而南素質五彩<lb/>
<pb n="KR3k0049_WYG_058-68b"/>
皆備成章曰翬江淮而南青質五彩皆備成章曰鷂南<lb/>
方曰□東方曰鶅北方曰鵗西方曰鷷<hi>説文爾雅</hi>林慮山下<lb/>
人語曰四足之美有鹿兩足之美有鷮<hi>詩義疏</hi>
雷動而雊雷始動雉鳴而雊其頸<hi>説文</hi>蔡邕月令云雷在<lb/>
地中雉性精剛故獨知之應而鳴也<hi>漢五行志</hi>撞鐘於遲郊<lb/>
雉皆雊注鐘聲似雷震<hi>淮南</hi>
矩信雀交不一雉交不再<hi>禽經</hi>雉不再合信也<hi>化書</hi>
機星散機星散為雉<hi>運斗樞</hi>
<pb n="KR3k0049_WYG_058-69a"/>
䟽趾祭宗廟雉曰䟽趾<hi>曲禮</hi>
華蟲日月星辰山龍華蟲<hi>書</hi>華蟲鷩雉也<hi>注</hi>楊炯冕服<lb/>
議華蟲者雉身被五彩象聖人體兼文明也<hi>舊唐</hi>
丹鳥郯子曰少皥贄之立也鳯鳥適至故紀於鳥為鳥<lb/>
師而鳥名丹鳥氏司閉者也五雉為五工正<hi>昭十七</hi>
飛昌耳武丁祭成湯有雉飛升鼎耳而雊祖已曰雉者<lb/>
野鳥升於鼎者欲為用也逺方將有來朝者乎武丁思<lb/>
先王之道絲髪重譯至者六國<hi>尚書大𫝊</hi>大𫝊云髙宗祭成<lb/>
<pb n="KR3k0049_WYG_058-69b"/>
湯之廟有雉升鼎耳而鳴髙宗問祖乙祖乙曰逺方君<lb/>
子殆有至者祖乙見雉有似君子之行今從外來則曰<lb/>
逺方君子將有至者矣<hi>論衡</hi>
雉尾扇商髙宗有雉雊之徴章服多用翟故有雉尾扇<lb/>
<hi>古注</hi>
獻白雉周成王時越裳獻白雉云京師三萬里王者祭<lb/>
祀不相踰晏食袍服有節則至<hi>援神契</hi>白雉有種南越尤<lb/>
多今之九徳則古之越裳也成王以為瑞者貴其所自<lb/>
<pb n="KR3k0049_WYG_058-70a"/>
來之逺明其徳化所被之廣謂此為奇也<hi>抱朴子</hi>
煑食白雉渤海王髙歡攻鄴時瑞物無歳不有令史焚<lb/>
連理木煑白雉而食之<hi>三國典畧</hi>
銜環魯昭公時白雉銜環入<hi>感精符</hi>雉之為言弟也喻昭<lb/>
公弟為季氏入為君也<hi>注</hi>
奉雉叔孫豹奔齊及庚宗遇婦人使私献以雉為食而<lb/>
宿焉及歸所宿庚宗之婦人問其姓曰予子長矣能奉<lb/>
雉而從我矣乃召見之號之曰牛<hi>昭四</hi>謁由捧雉孕本貿<lb/>
<pb n="KR3k0049_WYG_058-70b"/>
絲因家乏主遂登顯秩<hi>晉書王浚論</hi>
集庭兆祥有鳥飛從南方來質白五色皆備集平公之<lb/>
庭相見如讓公召叔嚮問之叔嚮曰吾聞師曠曰西方<lb/>
有白質鳥五色皆備其名曰翬南方赤質五色備其名<lb/>
曰摇來為吾君臣其祥先至矣<hi>瑣語</hi>
諫射孫休好射雉至其時則晨往夕返羣臣莫不上諫<lb/>
曰此何物何足甚躭荅曰雖為小物耿介過人朕之所<lb/>
以好也<hi>語林</hi>休鋭意於典籍欲畢覧百家之言大好射雉<lb/>
<pb n="KR3k0049_WYG_058-71a"/>
春秋之間常晨出夜還惟此時捨書<hi>吴志</hi>
焚雉頭裘太醫司馬程據上雉頭裘詔於殿前燒之<hi>晉咸</hi>
<hi>康起居注</hi>
蛇化司馬軌之善射雉太元中將媒下翳此媒屢雊野<lb/>
敵亦應試令尋覔所應者頭翅已成雉半身後故是蛇<lb/>
晉中朝武庫内忽有雉時人咸謂為怪張司空云此蛇<lb/>
之所作耳即披庫中果得蛇蜕<hi>異苑</hi>
繡衣丈夫後魏裴安祖曽行值天熱舍於樹下有鷙鳥<lb/>
<pb n="KR3k0049_WYG_058-71b"/>
逐雉雉急投之遂觸樹而死安祖愍之乃取置隂地徐<lb/>
徐䕶視良久得蘇喜而放之後夜忽夢見一丈夫衣冠<lb/>
甚偉著繡衣曲領向安祖再拜安祖怪而問之此人云<lb/>
感君前者見放故來謝徳聞者異之<hi>北史</hi>
射雉無得禇炫從宋明帝射雉至日中無所得帝時猜<lb/>
羞召問侍臣曰吾旦來如臯遂空行可笑座者莫荅炫<lb/>
獨曰今節候雖適而雲露尚凝故斯翬之禽驕心未警<lb/>
但得神駕㳺豫羣情便為載懽帝意解乃於雉場置酒<lb/>
<pb n="KR3k0049_WYG_058-72a"/>
<hi>南齊書</hi>
廣置射場齊東昏侯在位置射雉場二百九十六處翳<lb/>
中帷帳及步障皆祫以緑紅錦金銀鏤弩牙瑇瑁帖箭<lb/>
每出輒與鷹犬隊主徐令孫媒翳隊主俞靈韻齊馬而<lb/>
走左右争逐之<hi>南史</hi>
雉媒梁臨賀王正徳其妹長樂公主太子家令謝憘之<lb/>
妻也姿容國色悦而私之生子二人乃燒主第投婢於<lb/>
火唱言主死黄門郎張凖有雉媒正徳見而奪之準於<lb/>
<pb n="KR3k0049_WYG_058-72b"/>
重雲殿法㑹所罵之曰張準雉媒非長樂公主何可畧<lb/>
奪太子綱恐梁王聞遣武陵王紀急相解喻準罵乃止<lb/>
正徳即以雉媒還之<hi>三國典畧</hi>
聴經生人道陳宣帝時釋僧安住王室山講涅槃有雌<lb/>
雉伏聴三卷未了遂絶不至安曰雉生人道矣安至越<lb/>
州人家喚雌雉一女走出如舊相識父母異之引安設<lb/>
食其父言見此女生時髪如雉毛因以為名安大笑為<lb/>
述本縁<hi>釋氏通釋</hi>
<pb n="KR3k0049_WYG_058-73a"/>
雌雉雊則天初誕之夕雌雉皆雊<lb/>
遼澤𤣥宗賜安禄山品目有遼澤野鷄<hi>酉陽</hi>
二雉雊寢髙駢進東面都統中和二年五月雉雊於揚<lb/>
州廨舍㑹二雉雊寢占者曰野鳥入室軍府將空駢心<lb/>
惡之其月盡出兵於東塘結壘而處如赴難之勢凡百<lb/>
日復還廣陵葢禳雊雉之異也<hi>舊唐</hi>
翟雉翟雉長尾雨雪惜其尾棲髙樹杪不敢下食往往<lb/>
餓死<hi>博物志</hi>
<pb n="KR3k0049_WYG_058-73b"/>
候隂晴商人置雉尾於舟中之止以候隂晴天當晴則<lb/>
尾直竪天將雨則尾下垂<hi>中和集</hi>
畜樊澤雉十步一啄百步一飲不畜於樊中<hi>莊子</hi>
擅澤鷄有専棲之雄雉有擅澤之鷮蟻有兼弱之智蜂<lb/>
有攻巢之計相役御亦猶是耳<hi>抱朴子</hi>
羽葢天子金根車馬上挿以翟毛皇后法駕乗重翟羽<lb/>
<hi>闕</hi>
<pb n="KR3k0049_WYG_058-74a"/>
</p>
<p>
<pb n="KR3k0049_WYG_058-75a"/>
</p>
<p>
<pb n="KR3k0049_WYG_058-76a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0049_WYG_058-76b"/>
　<lb/>
　<lb/>
相𫝊泰姓仁恕徳感禽獸初塟時有羣鷰數千銜土於<lb/>
塚獨髙大與他有異村鄉歳時迄今祭祀<hi>蘇州塚墓記</hi>
吐豆丞相薛宣對曰茂陵寢上食日𤣥鳥來集吐所含<lb/>
大豆紫黒色翺翔殿上此陛下永與天無極天下天下<lb/>
幸甚<hi>漢書名臣奏</hi>
識燕語安清字世髙安息國王太子也漢桓帝時人聰<lb/>
<pb n="KR3k0049_WYG_058-77a"/>
敏博學鳥獸之聲無不綜達嘗行見羣燕忽謂伴曰燕<lb/>
云應有送食者頃之果有致焉衆咸奇之<lb/>
金徳魏禪晉之歳北闕下有一白燕以為神物以金為<lb/>
籠置於宫中旬日不知所在論者以晉金徳之瑞昔師<lb/>
曠時有白燕來巢檢瑞應圖果如所論白色叶於金徳<lb/>
師曠事晉古今之議相符矣<hi>王子年拾遺</hi>
食蟄燕中原喪亂鄉人遂共推郗鍳為主與千餘家避<lb/>
難於魯國嶧山山有重險百姓飢饉野無生草掘野䑕<lb/>
<pb n="KR3k0049_WYG_058-77b"/>
蟄燕而食之<hi>晉中興書</hi>
頭有竪毛慕容儁時燕來於儁正陽殿之西椒生三頭<lb/>
頭上有竪毛凡城獻異鳥五色成章儁謂羣僚曰是何<lb/>
祥也咸稱燕者燕鳥也首有毛冠者言大燕龍興冠通<lb/>
天章甫之象也巢正陽西椒者言至尊臨軒朝萬國之<lb/>
徴也三子者數應三統之騐也神鳥五色言聖朝將繼<lb/>
五行之籙以御四海者也儁覧之大悦<hi>載記</hi>
白燕元嘉元年七月有白燕集於齊郡逰翔庭宇經九<lb/>
<pb n="KR3k0049_WYG_058-78a"/>
<hi>闕</hi>
<pb n="KR3k0049_WYG_058-79a"/>
</p>
<p>
<pb n="KR3k0049_WYG_058-80a"/>
</p>
<p>
<pb n="KR3k0049_WYG_058-81a"/>
</p>
<p>
<pb n="KR3k0049_WYG_058-82a"/>
貞燕元元貞二年雙燕巢於燕人柳湯佐之宅一夕家<lb/>
人舉燈照蝎其雄驚墮為猫所食雌徬徨悲鳴不已朝<lb/>
夕守巢哺諸雛成翼而去明年雌獨來復巢其處人視<lb/>
巢上二卵疑其更偶徐伺之則抱雛之殻耳自是春去<lb/>
秋來<lb/>
鷙水底燕凡狐<hi>闕</hi>　䑕之類燕見之則毛脱或言燕鷙<lb/>
於水底舊説燕<hi>闕</hi>　室是井之虚也取桐為男女各一<lb/>
投井中燕必來<lb/>
<pb n="KR3k0049_WYG_058-82b"/>
㳺波㳺波鳥燕也新効云海竭江枯投游波而立泛言<lb/>
江海乾投燕於其中水立漲<hi>物類相感志</hi>
處帷天下無道攻擊不已甲生蟣虱燕雀處帷幄<hi>韓子</hi>
　　鴿<lb/>
上肩崔光曽於門下省晝讀經有鴿飛集膝前遂入於<lb/>
懷縁臂上肩久之乃去道俗賛詠詩頌者數十人<hi>後魏書</hi>
求鴿羽北齊李繪字敬文河間太守崔諶恃其弟暹勢<lb/>
從繪乞麋角鴿羽繪荅書文鴿有六翮飛則冲天麋有<lb/>
<pb n="KR3k0049_WYG_058-83a"/>
四足走便下海下官膚體䟽懶手足遲鈍不能近追飛<lb/>
走逺事佞人<hi>北史李靈𫝊</hi>
蒼鴿蜀有蒼鴿狀如春花<hi>越絶書</hi>
赤鴿楊素見赤鴿映棘髙二尺<hi>隋書</hi>
鴿兒并州石壁釋明度者貞觀末有鴿巢楹乳二雛度<lb/>
每以餘粥就哺之曰乗我經力羽翼速成忽一日學飛<lb/>
墮地俱殞度為瘞之旬餘夢二小兒曰兒本鴿也今轉<lb/>
生寺東某家矣度信訪求果孿生二子入視之呼曰鴿<lb/>
<pb n="KR3k0049_WYG_058-83b"/>
兒一時迴顧應諾後俱成立焉<hi>宋髙僧傳</hi>
平安信大理丞鄭復禮言波斯舶上多養鴿鴿能飛行<lb/>
數千里輙於一隻至家以為平安信<lb/>
飛奴張九齡少年時家養羣鴿每與親知書信往來只<lb/>
以書繫鴿足上依所教之處飛往投之九齡目之為飛<lb/>
奴時人無不愛訝<hi>開元遺亊</hi>
投懷陳誨嗜鴿馴養千餘隻誨自南劍牧拜建州觀察<lb/>
使去郡前一月羣鴿先之富沙舊所無孑遺矣又嘗早<lb/>
<pb n="KR3k0049_WYG_058-84a"/>
衙有一鴿投誨懷袖中為鷹所擊故誨感之之不復食<lb/>
鴿<hi>南唐近亊</hi>
宫中養髙宗紹興間宫中養鴿每日羣飛於外太學士<lb/>
人以諷其詩流於大内髙宗惻然惻然自是宫中不復<lb/>
畜鴿其詩云萬鴿飛翔繞帝都朝昏收放費工夫何如<lb/>
養取雲邊鴈沙漠能𫝊二聖書<hi>古杭雜記</hi>
縱鴿張浚嘗按視曲端軍執撾以軍禮見闐無一人公<lb/>
異之謂欲㸃視端以所部五軍籍進公命㸃其一部於<lb/>
<pb n="KR3k0049_WYG_058-84b"/>
廷間開籠縱一鴿以往而所㸃之軍隨至張為愕然既<lb/>
而欲盡觀於是悉縱五鴿則五軍頃刻而集戈甲煥燦<lb/>
旗幟精明魏公雖奬而心甚忌之<hi>齊東野語</hi>
　　雀<lb/>
瑶光星散瑶光星散為雀<hi>運斗樞</hi>
嘉賓季秋之月候鴈來賓雀入大水為蛤<hi>吕淮</hi>賓雀者老<lb/>
雀也栖宿人家堂宇之間有似賓客故謂之賓雀<hi>許高注</hi>
雀一名嘉賓<hi>古今注</hi>九月雀不入水則多淫泆<hi>周蒙續古今注</hi>
<pb n="KR3k0049_WYG_058-85a"/>
化蛤趙簡子曰雀入於海為蛤雉入於淮為蜃惟人不<lb/>
能哀夫<hi>國語</hi>千歳之雉入海為雉百年之雀入江為蛤<hi>捜神</hi>
<hi>記</hi>
火化秦穆公出狩至於咸陽日稷庚午天震大雷有火<lb/>
下化為白雀銜籙丹書集於公車公俯取其書言繆公<lb/>
之霸也訖胡亥秦家世事<hi>尚書中候</hi>
探雀齊景公探雀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>弱反之晏子再拜賀曰吾君有聖<lb/>
人之徳矣探雀<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>弱故反之是長㓜也育禽獸而若此<lb/>
<pb n="KR3k0049_WYG_058-85b"/>
况人乎<hi>晏子</hi>
黄口孔子見羅者所得雀皆黄口也孔子曰黄口盡得<lb/>
大雀獨不得何也羅者對曰黄口從大雀者不得大雀<lb/>
從黄口者得孔子顧謂弟子曰君子慎所從<hi>家語</hi>
獻雀邯鄲民以正月日獻雀於趙王而綴以五彩<lb/>
止肩北史曰潘樂字相貴初生有一雀止其母左肩占<lb/>
者咸言富貴之徴因名相貴後以為字<hi>北齊書</hi>
解鳥語侯瑾字子瑜解鳥音嘗出門見白雀與羣雀同<lb/>
<pb n="KR3k0049_WYG_058-86a"/>
行慨然嘆曰今天下大亂君子小人相與雜居<hi>燉煌實録</hi>
入懷髙祖於太原斬王威有白雀飛入髙祖之懷<hi>唐書</hi>
食<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蚄開元二十二年秋八月甲申幽州長史張守珪<lb/>
榆闗界内<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蚄蟲食田稼曼延入平州俄頃有羣雀來<lb/>
食此蟲一日食盡平州稼穯無有傷者<hi>上</hi>
知更雀裴耀卿勤於王事夜看案牘晝決獄訟嘗養一<lb/>
雀每夜至初更時有聲至五更則急鳴耀卿呼為知更<lb/>
雀又於<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>前有一桐樹至曉則有羣鳥翔集以此為出<lb/>
<pb n="KR3k0049_WYG_058-86b"/>
㕔之候故呼為報曉鳥時人美焉<hi>開元遺事</hi>
銜錢右驍衛大將軍張籛始在雍州因春景舒和出逰<lb/>
近郊憇於大塚之上忽有黄雀銜一銅錢置之而去未<lb/>
幾復於衙院晝卧見二雀相鬭畢各銜一錢落於前籛<lb/>
後以所三三錢嘗祕於巾箱識者以為大富之徴<hi>右晉書</hi>
夷中無熙州有唐碑宋朝未下時一日有家雀數千集<lb/>
其上人惡之曰豈此地將為漢有耶因焚之葢夷中無<lb/>
此禽也已而果然<hi>邵氏聞見録</hi>
<pb n="KR3k0049_WYG_058-87a"/>
雀盲雀皆至夕而不見物人有至夕昏不見物者謂之<lb/>
雀盲是也鵂鶹夜察毫末晝暝目不見丘山殊性<hi>感應經</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0049_WYG_058-87b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷五十八<lb/>
</p>
<p>
</p>
  </div>
</body>
</text>
</TEI>
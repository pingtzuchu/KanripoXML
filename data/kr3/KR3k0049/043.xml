<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷四十三</head> <lb/>
    <p>
<pb n="KR3k0049_WYG_043-1a"/>
欽定四庫全書<lb/>
　天中記卷四十三<lb/>
　　　　　　　　　　　　明　陳耀文　撰<lb/>
　　瑟<lb/>
伏羲作庖犧氏作瑟瑟㓗也使人精潔於心淳一於行<lb/>
<hi>世本</hi>太昊伏羲氏作二十五絃之瑟以制婚姻之禮<hi>通厯</hi>或<lb/>
曰泰帝使素女鼓五十絃瑟悲帝禁不止故破其瑟為<lb/>
二十五絃<hi>漢郊祀志</hi>琴欲高張瑟欲下聲<hi>物理論</hi>
<pb n="KR3k0049_WYG_043-1b"/>
悉隂氣昔古朱襄氏之治天下也多風而陽氣畜積萬<lb/>
物散解果實不成故士達作為五絃瑟以采隂氣以定<lb/>
羣生瞽叟乃拌五絃之瑟作以為十五絃之瑟命之曰<lb/>
大章以祭上帝舜立仰延乃拌瞽叟之所為瑟益之八<lb/>
絃以為二十三絃之瑟<hi>吕覽</hi>
員山靜瑟周穆王東巡西王母來奏環天之和樂列以<lb/>
重霄之寶器器有員山靜瑟員山其形圓也有大林雖<lb/>
疾風震地而林木不動以其木為琴瑟故曰静瑟<hi>拾遺記</hi>
<pb n="KR3k0049_WYG_043-2a"/>
舉足驟師曠見太子晉師曠東躅其足曰善哉善哉王<lb/>
子曰太師乎何舉足驟師曠曰天氣之躅是以數舉也<lb/>
王子曰請入座遂敷席注瑟師曠曰歌無射曰國誠寧<lb/>
矣逺人來觀佾義經矣如樂無荒乃注色於王乎<hi>周書</hi>
自言能鼔百里奚虞大夫晉君以女為秦穆夫人用奚<lb/>
為媵奚亡走宛楚人執之秦穆公知其賢欲厚貨以求<lb/>
之恐楚不與乃以羖羊皮贖之號五羖大夫秦遂以覇<lb/>
奚相秦其妻傭洗入宫見琴者毁之自言能鼓瑟歌曰<lb/>
<pb n="KR3k0049_WYG_043-2b"/>
百里奚母以死葬南溪墳以瓦覆以柴舂黄藜搤伏鷄<lb/>
西入秦五羖皮今日富貴捐我為百里奚乃識之<lb/>
聲音邪昔者孔子鼔瑟曾子子貢側門而聽曲終曾子<lb/>
曰嗟乎夫子瑟聲殆有貪狼之志邪辟之行何其不仁<lb/>
趨利之甚子貢以為然不對而入夫子望見子貢有諫<lb/>
過之色應難之狀釋瑟而待之子貢以曽子之言告子<lb/>
曰嗟夫夫參天下賢人也其習知音矣鄉者<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>鼓瑟有<lb/>
鼠出㳺狸見于屋循梁微行造焉而避厭有曲脊求而<lb/>
<pb n="KR3k0049_WYG_043-3a"/>
不得<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>以瑟滛其音參以<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>為貪狼邪僻不亦宜乎詩<lb/>
曰鼓鐘於宫聲聞於外<lb/>
北鄙之聲子路鼓瑟有北鄙之聲孔子聞之曰信矣由<lb/>
之不才也冉有侍子曰求來爾奚不謂由夫先王之制<lb/>
音也奏中聲為中節流入於南不歸於北南者生育之<lb/>
鄉北者殺伐之域故君子執中以為本務生以為基故<lb/>
其音温和而居中以象生育之氣憂愛悲痛之感不加<lb/>
乎心暴厲淫荒之動不存乎體夫然者乃治存之風安<lb/>
<pb n="KR3k0049_WYG_043-3b"/>
樂之為也彼小人則不然執末以論本務剛以為基故<lb/>
其音湫厲而微末以象殺伐之氣和節中正之感不加<lb/>
乎心温嚴恭莊之動不存乎體夫殺者乃亂亡之風奔<lb/>
北之為也昔舜操南風之聲其興也勃焉至今王公述<lb/>
而不釋紂為北鄙之聲其廢也忽焉至今以為笑今由<lb/>
也匹夫之徒布衣之醜也既無意乎先王之制又有亡<lb/>
國之聲豈能保七尺之身哉冉有以告子路子路曰由<lb/>
之罪也小人不能自陷而入於斯宜矣夫子之言也遂<lb/>
<pb n="KR3k0049_WYG_043-4a"/>
自悔不食七日而骨立焉孔子曰由之過改矣<hi>説苑</hi>
檀為瑟公輸子巧用材也不能以檀為瑟<hi>慎子</hi>
害義齊宣王問匡倩曰儒者鼓瑟乎曰不也夫瑟以小<lb/>
絃為大聲以大絃為小聲是大小易序䝿賤易位儒者<lb/>
以為害義故不鼔也宣王曰善仲尼曰與其使民謟下<lb/>
也寧使民謟上<hi>韓非子</hi>
齊瑟選笙賦齊瑟秦筝注史記蘇秦曰臨菑其民無不<lb/>
吹竽鼓瑟歌錄有齊瑟行曹子建詩齊瑟揚東謳秦筝<lb/>
<pb n="KR3k0049_WYG_043-4b"/>
發西岳<lb/>
悲不書柱趙王遣使者之楚方鼓瑟而遣之誡之曰必<lb/>
如吾言使者曰王之鼓瑟未嘗悲若此也王曰宫商固<lb/>
方調矣使者曰調則何不書其柱耶王曰天有燥濕絃<lb/>
有緩急宫商移徙不可知是以不書使者曰明君之使<lb/>
人也任之以事不制以辭遭吉則賀之凶則弔之今楚<lb/>
趙相去千有餘里吉凶憂患不可豫知猶柱之不可書<lb/>
也詩云莘莘征夫每懐靡及<hi>説苑</hi>
<pb n="KR3k0049_WYG_043-5a"/>
奏瑟趙惠文王與秦王㑹澠池秦王曰竊聞趙王好音<lb/>
請奏瑟趙王鼓瑟藺相如前曰竊聞秦王善為秦聲請<lb/>
奉盆缻秦王以相娯樂秦王不懌為一擊缻<hi>史本傳</hi>澠池<lb/>
之㑹趙王恥為偏鼓<hi>西征賦</hi>
膠柱鼓瑟趙孝成王以趙括為將代亷頗藺相如曰王<lb/>
以名使括若膠柱而鼓瑟耳括使能讀其父書不知合<lb/>
變也<hi>本傳</hi>或曰以徃聖人之法治將來辟猶膠柱而調瑟<lb/>
有諸曰有之<hi>楊子先知</hi>
<pb n="KR3k0049_WYG_043-5b"/>
盡力萬石君石奮其父趙人姉能鼓瑟高祖曰若能從<lb/>
我乎曰願盡力於是高祖召其姉為美人<hi>漢書</hi>
瑟起元鼎六年春既滅南越李延年以好音見上善之<lb/>
益召歌兒作二十五絃及空侯瑟自此起<hi>志</hi>
雅善楊惲報孫㑹宗書曰惲本秦人能為秦聲婦趙女<lb/>
也雅善鼓瑟<hi>漢書</hi>趙女鼓瑟而鳳舞<hi>白帖</hi>
觸瑟莽何羅反走移卧内顧入行觸寶瑟僵仆金日磾<lb/>
得抱何羅因呼曰何羅反<hi>漢書</hi>
<pb n="KR3k0049_WYG_043-6a"/>
湘靈鼓瑟天寶十年錢起從鄉薦居江湖客舍聞吟於<lb/>
庭中曰曲終人不見江上數峯青視之無所見矣明年<lb/>
崔暐試湘靈鼔瑟詩落句久不属即用為末句因中選<lb/>
人以為鬼謡<hi>小説</hi>
寶瑟盧邁有寶瑟四各直數十萬有寒玉石罄響泉和<lb/>
志之號<hi>南部新書</hi>
好竽操瑟齊王好竽有求仕於齊者操瑟而徃立王之<lb/>
門三年不得入叱曰吾瑟鼓之能使鬼神上下吾瑟鼓<lb/>
<pb n="KR3k0049_WYG_043-6b"/>
之合軒轅氏之律吕客罵之曰王好竽而子鼓瑟瑟雖<lb/>
工如王不好何是所謂工於瑟而不工於求齊也今舉<lb/>
進士於此世求祿利行道於此世而為文必使一世人<lb/>
不好得無與操瑟立齊門者比歟<hi>韓陳</hi>
雅瑟爾雅大瑟謂之灑疏云禮圖舊云雅瑟長一尺一<lb/>
寸廣一尺八寸二十三絃其常用者十九絃頌瑟長七<lb/>
尺二寸廣一尺八寸二十五絃盡用之<lb/>
義鼓夫瑟二十五絃其僕人鼓之則為笑賢者以其義<lb/>
<pb n="KR3k0049_WYG_043-7a"/>
鼓之欲樂則樂欲悲則悲雖有暴亦不為之變<hi>尸子</hi>
瑶瑟唐相國李公集紀洪鐘駭聽瑶瑟清骨盻盻詩瑶<lb/>
瑟玉簫無意緒任從蛛網任從灰<lb/>
雲和瑟北李唐右史鄭休範贈妓天仙歌曰嚴吹如何<lb/>
下太清玉朋無軫六銖輕雖知不是流霞酌願聽雲和<lb/>
瑟一聲<lb/>
錦瑟何時詔取金錢㑹暫醉佳人錦瑟旁<hi>杜曲江</hi>錦瑟無<lb/>
端五十絃一絃一柱思華年<hi>李隠詩</hi>
<pb n="KR3k0049_WYG_043-7b"/>
用木人君冬至日使八能之士鼔黄鍾之瑟瑟用槐木<lb/>
長八尺一寸夏至日瑟用桑木長五尺七寸<hi>易卦</hi>
正德白虎通曰瑟者閉也所以懲忿室欲正人之德也<lb/>
蔡邕月令章句曰前其柱則清却其柱則濁<lb/>
撤瑟任彦昇哭范僕射詩寧知安歌日非君撤瑟晨儀<lb/>
禮曰有疾病者齊撤瑟琴<lb/>
　　鐘<lb/>
動物八音之列數者金為長金聲之動物者鐘為大<hi>玉海</hi>
<pb n="KR3k0049_WYG_043-8a"/>
鐘類有六凡金為樂器有六皆鐘之類也曰鐘曰鏄曰<lb/>
錞曰鐲曰鐃曰鐸鏄如鐘而大錞錞于也圓如錐頭上<lb/>
大下小所謂金錞和鼓也鐲鉦也形如小鐘軍行為鼓<lb/>
節鐃如鈴而無舌有柄而執之鐸如大鈴<hi>古今樂錄</hi>
造鐘黄帝工人垂所造<hi>宋志</hi>炎帝之孫鼔延始為鐘<hi>山海經</hi>
正五鐘黄帝作五聲以正五鐘一曰青鐘大音二曰赤<lb/>
鐘重心三曰黄鐘洗光四曰景鐘昧其明五曰黑鐘隠<lb/>
其常五聲既調然後作五行<hi>管子</hi>
<pb n="KR3k0049_WYG_043-8b"/>
十二鐘黄帝又命伶倫與榮將鑄十二鐘以和五音以<lb/>
施英韶始奏之命之曰咸池<hi>吕氏</hi>鏄鐘每鐘垂一簨簴各<lb/>
應律吕之音即黄帝所命伶倫鑄十二鐘和五音也<hi>隋志</hi>
鳯舞高辛氏使鼓人拊鞞擊鐘鳯凰鼓翼而舞<hi>册府元龜</hi>
浮金顓頊居位乃揖四方之靈群后執珪以禮百辟各<lb/>
有班序受文德者錫以鐘磬受武德者錫以干戈有浮<lb/>
金之鐘沉明之磬以毛羽拂之則聲振百里石浮於水<lb/>
上如萍藻之輕取以為磬不加琢磨<hi>拾遺記</hi>
<pb n="KR3k0049_WYG_043-9a"/>
教義禹之治天下也以五聲聽曰教寡人以義者擊鐘<lb/>
<hi>鬻子</hi>
無射景王二十三年將鑄無射而為之大林單穆公曰<lb/>
不可王不德問律於伶州鳩對曰律所以立均出度也<lb/>
古之神瞽考中聲量之以制度律均鐘百官軌儀紀之<lb/>
以三平之以六成之於十二天之道也細鈞有鐘無如<lb/>
昭其大也大鈞有鏄無鐘鳴其細也王卒鑄大鐘二十<lb/>
四年鐘成<hi>周語</hi>昭二十一年春天王將鑄無射伶州鳩曰<lb/>
<pb n="KR3k0049_WYG_043-9b"/>
夫樂天子之職也音樂之輿也鐘音之器也天子省風<lb/>
以作樂器以鐘之輿以行之小者不窕大者不槬則和<lb/>
於物物和則嘉成今鐘槬矣王心弗堪豈能久乎<hi>左傳</hi>
左右五鐘尚書大傳曰天子將出撞黄鍾之鐘右五鍾<lb/>
皆應入則撞㽔賔之鐘左五鍾皆應太師于是奏樂疏<lb/>
黄鐘陽聲之首陽主動出則撞之右五鐘謂林鐘至應<lb/>
鐘謂隂主靜是動以告靜者㽔賔在午隂生之月隂主<lb/>
静入亦是静左五鐘謂大吕至中吕左陽主動入静以<lb/>
<pb n="KR3k0049_WYG_043-10a"/>
告動也太師以時奏采薺肆夏<hi>韓詩外傳同揚雄傳註東都賦註周禮樂師註</hi>
景鐘昔厲公充潞之役秦來圖敗晉公魏顆以其身郤<lb/>
還秦師于輔氏親止杜囬其勲銘于景鐘<hi>晉語</hi>崔駰達止<lb/>
銘昆吾之冶勒景襄之鐘<hi>後漢</hi>景公之鐘<hi>註</hi>
歌鐘鄭賂晉以歌鐘六律及其鏄磬女樂二八晉侯以<lb/>
樂之半賜魏絳絳始有金石之樂<hi>襄十年</hi>
擊鐘宋左師向巢每食擊鐘<hi>昭五</hi>
九龍鐘闔閭伐楚燒髙府之粟破九龍之鐘<hi>泰族訓</hi>楚為<lb/>
<pb n="KR3k0049_WYG_043-10b"/>
九龍之簴以垂鐘也<hi>註</hi>伍子胥任呉國之政也提邦以<lb/>
伐楚五戰而五勝入郢之門毁十龍之鐘<hi>賈子連語</hi>
宿聞鐘聲呉公子札自衛如晉将宿于戚聞鐘聲焉曰<lb/>
異哉吾聞之辨而不德必加于戮夫子獲罪于君以在<lb/>
此懼猶不足而又何樂夫子之在此也猶燕之巢於幕<lb/>
上君又在殯而何以樂乎文子聞之終身不聽琴瑟<hi>襄二</hi>
<hi>十九</hi>
夜飲擊鐘鄭伯有嗜酒為窟室而夜飲酒擊鐘焉朝至<lb/>
<pb n="KR3k0049_WYG_043-11a"/>
未己<hi>襄三十</hi>
抱鐘鄭簡公謂子産曰飲酒之不樂鐘鼓不鳴寡人之<lb/>
任也國家之不義朝廷之不理與諸侯交之不得志子<lb/>
之任也子無入寡人之樂寡人無入子之朝自是以來<lb/>
子産理鄭城門不閉國無盗賊道無飢人孔子曰若鄭<lb/>
簡公之好樂也雖抱鐘而朝可也<hi>尸子</hi>
大鐘將毁景公為大鐘將懸之仲尼伯常騫晏子三人<lb/>
俱朝曰鐘將毁撞之果毁公召三子問之晏子對曰鐘<lb/>
<pb n="KR3k0049_WYG_043-11b"/>
大不以禮故曰將毁仲尼曰鐘大懸下其氣不得上薄<lb/>
故曰將毁伯常騫曰今日庚申雷日也隂莫勝於雷故<lb/>
曰將毁<hi>晏子春秋</hi>
國小鐘大魯莊公鑄大鐘魯翽入見曰今國褊小而鐘<lb/>
大君何不圖之<lb/>
不調晉平公鑄為鐘使工聽之皆以為調矣師曠曰不<lb/>
調請更鑄之公曰吾皆以為調矣師曠曰後世有知音<lb/>
者知鐘之不調也臣竊恥之至于師涓而果知鐘之不<lb/>
<pb n="KR3k0049_WYG_043-12a"/>
調也<hi>吕氏</hi>
大鐘二軌智伯將伐仇由而道難不通乃鑄大鐘遺仇<lb/>
由之君方車二軌仇由之君大悅除道將内之赤章曼<lb/>
枝曰此小所以事大也而今也大不來卒必隨之不可<lb/>
内也仇由之君不聽遂内之赤章曼枝因斷轂而驅至<lb/>
於齊七月而仇由亡矣<hi>韓非子</hi>
莛撞子路答趙襄子曰建天下之鳴鐘撞之以莛豈能<lb/>
發其音聲哉<hi>説苑</hi>杜襲對曹操曰千鈞之弩不為鼷鼠發<lb/>
<pb n="KR3k0049_WYG_043-12b"/>
機萬石之鐘不以莛撞起音<hi>三國志</hi>王彪與陳思答贈偉<lb/>
長與公幹徃復雖曰以莛扣鐘亦無閑雅矣<hi>詩品</hi>
遞鐘聖主得賢臣頌曰伯牙操遞鐘注晉灼曰二十四<lb/>
鐘各有節奏擊之不常故曰遞<hi>漢王褒傳</hi>
昭和祕各有秦昭和鐘形制瑰譎其始得之豳雍間其<lb/>
銘首曰不顯朕皇且十有三公<lb/>
千石秦始皇建千石之鐘立萬石之簴<hi>説苑</hi>高廟中四鐘<lb/>
皆秦時廟鐘也重十二萬斤明帝徙二鐘在南宫<hi>古今樂錄</hi>
<pb n="KR3k0049_WYG_043-13a"/>
始皇造簴高三丈鐘小者千石<hi>初學記引三輔黄圖</hi>高祖廟鐘十<lb/>
枚各受十石撞之聲聞百里<hi>漢舊儀</hi>
大鐘高帝摠鄒魯之儒墨通先聖之遺教戴天子之旗<lb/>
乗大輅建九斿撞大鐘擊鳴鼓奏咸池揚千戚<hi>淮南范論訓</hi>
山崩漢武帝未央宫殿前鐘無故自鳴三日三夜不止<lb/>
大怪之召待詔王朔問之朔對曰有兵氣上更問東方<lb/>
朔朔對曰王朔知其一不知其二臣昔聞銅土之子以<lb/>
隂陽氣類言之子母相感山恐有崩弛者故鐘先鳴易<lb/>
<pb n="KR3k0049_WYG_043-13b"/>
曰鳴鶴在隂其子和之上曰應在㡬日朔曰在五日内<lb/>
居三日南郡太守上言有山崩延袤二十餘里上大笑<lb/>
賜帛二十疋<hi>朔𫝊</hi>
平杜陵鐘高帝平陵宣帝杜陵其鐘皆在長安夏侯征<lb/>
西欲徒詣洛陽重不能致縣在清明門裡道南其西者<lb/>
平陵鐘也東者杜陵鐘也<hi>晉潘岳關中記</hi>古之人用鐘非特在<lb/>
陵雖廟亦用之<lb/>
華鐘東都賦發鯨魚鐘華鐘薛綜西京賦註曰海中有<lb/>
<pb n="KR3k0049_WYG_043-14a"/>
大魚曰鯨海邊又有獸名蒲牢蒲牢素畏鯨鯨魚擊蒲<lb/>
牢輒大鳴凡鐘欲令聲大者故作蒲牢於上所以撞之<lb/>
者為鯨魚鐘有篆刻之文故曰華鐘也西京賦洪鐘萬<lb/>
釣猛虡趪趪景福殿華鐘杌其高縣捍獸仡以麗陳<lb/>
山崩鐘鳴魏時殿前鐘忽鳴張華曰蜀銅山崩<hi>異苑</hi>
盤鳴諧鐘昔晉人有銅藻盤無故自鳴問之於張茂先<lb/>
茂先扣之謂人曰此器與洛陽宫鐘聲相諧宫中撞鐘<lb/>
故鳴也若以鑢之音殊其鳴可止後果如其言<hi>樂纂</hi>
<pb n="KR3k0049_WYG_043-14b"/>
受命而出元帝初鎮建業王導令郭璞筮之遇咸之井<lb/>
璞曰東北郡縣有武名者當出鐸以著受命之符其後<lb/>
建興二年晉陵武進縣人於田中得銅鐸五枚及帝為<lb/>
晉王又使璞筮之遇豫之暌璞曰㑹稽當出鐘以告成<lb/>
功上有勒銘應在人家井泥中得之由辭所謂先王作<lb/>
樂崇德殷薦之上帝者也及帝即位大典初㑹稽剡縣<lb/>
人果于井中得一鐘上有古文竒書十八字云㑹稽岳<lb/>
命餘字時人莫識之璞曰盖王者之作必有靈符塞天<lb/>
<pb n="KR3k0049_WYG_043-15a"/>
人之心與神物合契然後可以言天命矣觀五鐸之號<lb/>
于晉陵棧鐘告成于㑹稽鐸發其響鐘告其象瑞不失<lb/>
類出皆以方豈不偉哉<hi>晉書</hi>晉陵有金鐸之瑞郭璞云必<lb/>
致中興<hi>王虞傳</hi>
飛亷鐘趙將軍張珍領邑民徙洛陽六鐘猛簴九龍翁<lb/>
仲銅駞飛亷鐘一没盟津中<lb/>
　陜縣城西北二面帶河河中對城西北角水涌起銅<lb/>
　鐘翁仲頭髮常出水上漲减常與水齊晉軍當至髪<lb/>
<pb n="KR3k0049_WYG_043-15b"/>
　不復出惟見水中嗟嗟有聲聞數里翁仲本在城内<lb/>
　大司馬門外為賊所徙當西入關至此而没<hi>戴延之西征記</hi>
　陜州黄河有銅鐘水大水小常自浮出每晦朔風雨<lb/>
　之日輒鳴聲響悲亮行客聞之莫不愴然<hi>廣古今五行記</hi>
鳴鐘豐山有鐘霜降則鳴黄河有鐘隂雨則鳴氣感之<lb/>
也<hi>山海經五行記</hi>
出涕晉惠帝時殿前六鐘皆出涕五刻止<lb/>
鐘山裴子野宋畧云永嘉元年因水有大鐘從豫章宜<lb/>
<pb n="KR3k0049_WYG_043-16a"/>
陽鐘山流出騐其銘乃秦時所造因以名山有巨石臨<lb/>
江如峽故又名鐘山峽<hi>袁州志</hi>
移鐘泉桓溫平洛陽議欲移洛陽鐘簴王述曰方蕩平<lb/>
區宇旋軫舊京不應先事鐘簴<hi>晉王述傳</hi>
移振洛陽太極殿前大鐘六枚父老云曾欲有移此鐘<lb/>
者聚百數長絙挽之鐘聲振地自是莫敢復犯<hi>郭緣生述征錄</hi>
耕聞鐘聲石勒耕輒聞鐘鐸之音或在前後懼以問翼<lb/>
伽伽曰作勞耳鳴無不祥也勒至平原賣與茌平人師<lb/>
<pb n="KR3k0049_WYG_043-16b"/>
驩家為奴有老父謂勒曰君魚龍發際上四道已成當<lb/>
貴為人主甲戌之嵗王彭祖可圖勒曰若如公言不敢<lb/>
忘德忽然不見每耕又聞鼓角之聲勒又告諸奴諸奴<lb/>
亦聞之因曰吾初在家恒聞如是諸奴白驩驩竒而免<lb/>
之至是衆歸焉<hi>十六國春秋</hi>
鐘有銅滓張永曉音律太極殿前鐘聲嘶宋孝武以問<lb/>
永答鐘有銅滓乃扣鐘求其處鑿而去之聲遂清越<hi>南史</hi>
永瓌之父也<lb/>
<pb n="KR3k0049_WYG_043-17a"/>
啞鐘唐太宗時創制禮樂召張文收與祖孝孫參定雅<lb/>
樂太樂古鐘十二近代惟用其七餘有五俗號啞鐘莫<lb/>
能通者文收吹律調之聲皆響徹時人咸服其妙<hi>舊唐</hi>
崇業黄鐘高宗時擢太常丞太常缺黄鐘不能成李嗣<lb/>
真居崇業里疑土人有之弗得其所道上逢一車有鐸<lb/>
聲甚厉嗣真曰宫聲也市以歸振于宫地若有應者掘<lb/>
之得鐘衆樂遂和<hi>李嗣真傳</hi>
江側異器孫智亮開元中内殿脩齊奏詔投龍于吉州<lb/>
<pb n="KR3k0049_WYG_043-17b"/>
笥山泊州江側有異氣在東川之中疑有古跡乃于皂<lb/>
閣山掘得銅鐘一枚重有餘斤鐘下得玉象三身因置<lb/>
閣皂觀<hi>南部新書</hi>
大同殿鐘天寶十年六月乙亥中書奏昨日辰時大同<lb/>
殿前鐘樓上鐘自鳴請宣示中外<hi>册府元龜</hi>占曰庶雄為亂<lb/>
<hi>五行志</hi>
姑洗編鐘宋沇為太常卿每言諸懸鐘磬亡墜至若補<lb/>
亡者又乖律吕一日于光宅寺待漏聞㙮上風鐸聲傾<lb/>
<pb n="KR3k0049_WYG_043-18a"/>
聽久之問寺僧曰塔鐸有一是古製寺衆言徃徃無風<lb/>
自摇洋洋自聞此非耶沇曰是耳必因祀祭考本懸鐘<lb/>
而應也因取觀之曰姑洗之編鐘耳詰旦獨綴于僧庭<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>令樂工僧與同約其時彼扣樂懸此果應之遂購而<lb/>
獲焉曾送客出通化門路蓬度支軍乘馬俄傾忽駐馬<lb/>
揖客客隨乘至左藏認一鈴言亦編鐘也他人但覺銛<lb/>
鋒獨工不與軍者將莫知其餘後配諸懸音形皆合其<lb/>
度<hi>唐書</hi>
<pb n="KR3k0049_WYG_043-18b"/>
乞鐘得珠閩城法烱者聞海壇綀門江内有巨鐘相傳<lb/>
云昔有人徃廣州慕鑄信鼓巨艦至此忽值風濤沉溺<lb/>
每月望日其潮大至水退其蒲牢乃出可容一人從中<lb/>
穿過約其周圍徑一丈餘大厯中烱欲出此鐘先于開<lb/>
元寺設大㑹齋誦呪令一小僧詣龍宫乞鐘于人世擊<lb/>
扣以警晨昏小僧見海神曰我惜以鎮海别與小珠三<lb/>
顆為信當爾時小僧有如夢覺珠在手焉<lb/>
自躍入水呉興武康大慈寺唐大厯中僧神悟欲鑄十<lb/>
<pb n="KR3k0049_WYG_043-19a"/>
鐘方作念間忽聞空中有聲徹數十里及鐘成聲聞果<lb/>
如其逺朝命致都下中途鐘忽自躍入水求之不得寺<lb/>
有神鐘記縣令韓章撰<lb/>
涔陽古鐘宣宗時涔陽耕者得古鐘高尺餘收叩之曰<lb/>
此姑洗角也既劘拭有刻在兩欒果然收博學彊記常<lb/>
言瑟通黄鐘姑洗無射三均側出諸調<hi>楊收傳</hi>
聖鐘黎州聖鐘山古老相傳此山有鐘聲聞其聲而形<lb/>
不見南詔犯境鐘則預鳴唐天寶太和咸通乾符之載<lb/>
<pb n="KR3k0049_WYG_043-19b"/>
羣蠻來㓂皆有徴也昔有名僧講大乘經論鐘亦震鳴<lb/>
<hi>黎州圖經</hi>
蒲牢鬬龍吉州龍魚觀有巨鐘上有文曰晉元康年鑄<lb/>
鐘頂有一覈古老相傳則夫時鐘聲震長安遂有詔鑿<lb/>
之其竅是也天祐年中忽一夜失鐘所在至旦如故見<lb/>
蒲牢有血痕并蕬草蕬草者江南水草也葉如薤隨水<lb/>
深淺而生生觀前大江數夜居人聞江水風浪之聲至<lb/>
旦有漁者見江心有一紅旗水上流下漁者掉一舟徃<lb/>
<pb n="KR3k0049_WYG_043-20a"/>
接取之至則見金鱗光耀波濤洶湧漁者急囬始知蒲<lb/>
牢鬭傷江龍也<hi>玉堂閒話</hi>
吼躍入江祁陽縣白鶴觀觀有鐘重數百斤唐末一夕<lb/>
有雷雨忽鐘吼躍入江中後有客夜宿照潭夜夢一道<lb/>
流曰吾祈陽縣白鶴觀道士入歸久矣幸附后載客諾<lb/>
之遲明解纜忽有鐘卧水次有文曰祁陽白鶴觀鐘客<lb/>
悟載歸<hi>道州志</hi>
飯後鐘王播客揚州木蘭院僧厭苦之飯後擊鐘後二<lb/>
<pb n="KR3k0049_WYG_043-20b"/>
紀播鎮揚州訪舊詩有曰上堂已了各西東慙愧闍棃<lb/>
飯後鐘碧紗籠之矣續云三十年來塵拂面如今始得<lb/>
碧紗籠<hi>摭言</hi>北夢瑣言云叚文昌<lb/>
嘶嗄光化三年冬武德殿前鐘聲忽嘶嗄<lb/>
丐銅鐘南蠻曇陵陀丐馬銅鐘帝與之<lb/>
金銀鐘南蠻婆賄伽盧國王宫設金銀二鐘㓂至焚香<lb/>
擊之以占吉凶<lb/>
七寶鐘七寶鐘七寶所鑄高六尺廣二尺孟㫤以之為<lb/>
<pb n="KR3k0049_WYG_043-21a"/>
馬希範夀希範以賜君山寺宋建炎中金人焚之<lb/>
得銅鐘䜟建炎二年嵗在戊申楊淵守吉州是年車駕<lb/>
駐驆維揚江南諸郡日虞金人深入時修城得銅鐘於<lb/>
城隅其上有文云唐京兆季愛子墓志唐興元初仲春<lb/>
中巳日吾季愛子築役于盧陵殞于西壘之顛吾時自<lb/>
王文昭政令命晦朔康定之始未欲塋於它山就瘞于<lb/>
西壘之垠吾卜兹土後當火德五九之間世衰道息浙<lb/>
梁相繼䘮亂之時章貢康昌之日復工是壘吾亦復出<lb/>
<pb n="KR3k0049_WYG_043-21b"/>
是邦東平鳩工復使吾愛子之骨得同河伯聽命于水<lb/>
府矣京兆逸翁深浦記淵方有版築未成明年今日犯<lb/>
維揚車駕幸浙東金人遂渡江分兩路一犯明越車駕<lb/>
登海舟駐永嘉一犯洪吉太母保章貢淵失守既經兵<lb/>
火不知鐘所在癸丑吕源來守下車即修城不數月壁<lb/>
壘皆立東平鳩工之言亦驗去銅鐘銘得之劉僩<hi>退齋筆錄</hi>
時郡守命錄之甫畢而鐘自碎近金為變怪也<hi>通考</hi>
凌波入舟呉山三茅寧壽觀有唐鐘本唐澄清觀舊物<lb/>
<pb n="KR3k0049_WYG_043-22a"/>
紹與間有金聲震于太湖漁者莫能致湖濵寺觀争以<lb/>
舟迎獨澄清觀迎之鐘凌波而上一引入于舟内丙辰<lb/>
九月二十四日戊午常州澄清觀女冠王玉山所造河<lb/>
東薛泚為之銘曰上德願而鑄洪鐘仙聖佑而人天從<lb/>
霜朝聞兮窈窕月夜聽而雍容蓮花生而腰净頂衘饒<lb/>
于盤龍響上徹于天外聲下徹于九重庶長空于鬼獄<lb/>
魔屏跡而潜蹤<hi>杭州志</hi>
撞鐘知君君子鑠金為鐘四時九乳是以撞鐘以知君<lb/>
<pb n="KR3k0049_WYG_043-22b"/>
鐘調則君道得宋均注曰九乳法九州<hi>樂什圖徵</hi>黄鐘生一<lb/>
一生萬物故君子鑠金為鐘<hi>上</hi>
承天祿人聖王徃承天定爵祿人者不過於能尊卑有<lb/>
位位有物物有宜功成者賞功敗者罰故樂用鐘宋均<lb/>
注曰不過謂量能授爵也有罪鳴鐘以攻之也<lb/>
節度鐘之為言動也隂氣用事萬物動成鐘為器用金<lb/>
聲也鏄者時之聲也節度之所生也有節度則萬物昌<lb/>
無節度則萬物亡<hi>白虎通</hi>
<pb n="KR3k0049_WYG_043-23a"/>
音逺近鐘之與磬也近之則鐘音亮逺之則磬音彰物<lb/>
固有近不若逺逺則不若近矣<hi>淮南</hi>
紫鈿蛟篆昔張懐瓘在翰林時見古鐘紀夏禹之文皆<lb/>
紫金鈿以蛟篆<hi>博古圖</hi>
夜半鐘歐陽修云唐詩夜半鐘聲到客船甚佳但夜半<lb/>
非撞鐘時按南史<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>仲孚字公信少好學讀書常以中<lb/>
宵鐘鳴為限靈鞠常稱為千里駒也則夜半鐘呉中寺<lb/>
故事也<hi>王直方詩話</hi>金輪寺僧謙夜半詠中秋月得清光何<lb/>
<pb n="KR3k0049_WYG_043-23b"/>
處無之句喜極撞鐘<hi>江南野錄</hi>
聲鏗鐘聲鏗鏗以立號號以立横横以立武君子聽鐘<lb/>
聲則思武臣<hi>樂記</hi>
鳬氏鳬氏為鐘兩欒謂之銑薄厚之所震動清濁之所<lb/>
由出侈弇之所由興有說鐘已厚則石已薄則播侈則<lb/>
柞弇則欝長甬則震鐘大而短則其聲疾而短聞鐘小<lb/>
而長則其聲舒而逺聞<hi>冬官</hi>
地室而懸晉郤至如楚聘饗之子反相為地室而懸焉<lb/>
<pb n="KR3k0049_WYG_043-24a"/>
郤至將登金奏作于下驚而走出<hi>左成十二</hi>
為盤莒人伐我東鄙圍台季武子救台遂入鄆取其鐘<lb/>
以為公盤<hi>襄二</hi>
何以為銘季武子以所得於齊之兵作林鐘而銘魯功<lb/>
焉臧武仲謂季孫曰非禮也夫銘天子令德諸侯言時<lb/>
計功大夫稱代今稱代則下等也計功則借人也言時<lb/>
則妨民多矣何以為銘且夫大伐小取其所得以作彛<lb/>
器銘其功烈以示子孫昭明德而懲無禮也今將借人<lb/>
<pb n="KR3k0049_WYG_043-24b"/>
之力以救其死若之何銘之小國幸於大國而昭所獲<lb/>
焉以怒之亡之道也<hi>襄十九</hi>
二肆秦人賂晉侯歌鐘二肆注曰肆列也懸鐘十六為<lb/>
一肆二肆三十二枚<hi>上六</hi>
郊雉皆雊齊景公族鑄大鐘撞之于庭下郊雉皆雊<hi>淮南</hi>
族聚也鐘聲如雷震雉皆應之<hi>注</hi>
不請擅擊叔孫相魯有子曰孟丙竪牛妬之叔孫為丙<lb/>
鑄鐘鐘成丙不敢擊使竪牛請之叔孫竪牛不為之請<lb/>
<pb n="KR3k0049_WYG_043-25a"/>
又欺之曰吾已為爾請之矣使爾擊之叔孫聞之曰丙<lb/>
不請而擅擊鐘遂怒之丙出奔齊<hi>韓子</hi>
侍鼓鐘知公子卒未葬平公飲酒師曠李調侍鼓鐘杜<lb/>
蕢自外來聞鐘聲曰安在曰在寢杜蕢入寢厯階而升<lb/>
酌曰曠飲斯又酌曰調飲斯又酌堂上北面坐飲之降<lb/>
趨而出<hi>檀弓</hi>
擊編鐘磬師曰磬師掌教擊編鐘<hi>春秋</hi>
掌金奏鐘師曰鐘師掌金奏<hi>上</hi>
<pb n="KR3k0049_WYG_043-25b"/>
黄鐘之實黄鐘之數六分而為雌雄十二鐘鐘以三成<lb/>
故置一而三之凡積分十七萬七千一百四十七為黄<lb/>
鐘之實<hi>宋志</hi>
二至清濁日冬至音比林鐘浸以濁日夏至音比黄鐘<lb/>
浸以清以十二月律應二十四時<lb/>
　　筍簴<lb/>
筍簴凡鐘磬各有筍簴寫鳥獸之形大聲有力者以為<lb/>
鐘簴清聲無力者以為磬簴<hi>初學</hi>所以懸鐘者横曰筍筍<lb/>
<pb n="KR3k0049_WYG_043-26a"/>
峻也在上高峻也直曰簴簴舉也在傍舉筍也<hi>釋名</hi>
大獸五梓人為簨簴天下大獸五脂者膏者䊨者羽者<lb/>
鱗者宗廟之事脂者膏者以為牲䊨者羽者鱗者以為<lb/>
筍簴外骨内骨郤行仄行連行紆行以脰鳴者以注鳴<lb/>
者以旁鳴者以翼鳴者以股鳴者以胷鳴者謂之小蟲<lb/>
之屬以為雕琢故擊其所懸而由其簴鳴小首而長摶<lb/>
身而鴻若是者謂之鱗屬以為簨<lb/>
削鐻梓慶削木為鐻鐻成見者驚猶鬼神魯侯問其術<lb/>
<pb n="KR3k0049_WYG_043-26b"/>
對曰臣將為鐻未嘗敢以耗氣也必齋以静心齋三日<lb/>
而不敢懐慶賞爵祿齋五日不敢懐非譽巧拙齋七日<lb/>
輒然忘吾有四肢形體也然後入山林觀天性形軀至<lb/>
矣然後成見鐻然後加手焉不然則已<hi>莊子</hi>
銅人生毛甘露元年建章未央長樂宫鐘簴銅人皆生<lb/>
毛長一寸所時以為美祥<hi>郊祀志</hi>師古曰簴神獸名也縣<lb/>
鐘之木刻飾為之因名曰簴也<lb/>
賜鐘簴建武二十八年正月己巳賜東海王彊虎賁旄<lb/>
<pb n="KR3k0049_WYG_043-27a"/>
頭鐘簴之樂<hi>後紀</hi>
加應鐘隋盧賁曰周武克殷得鶉火天駟之應其音用<lb/>
七漢興加應鐘故十六枚而在一簴<lb/>
　　磬<lb/>
立秋之樂磬立秋之樂也<hi>五經要義</hi>無句作磬<hi>世本堯臣</hi>磬叔所<lb/>
造<hi>樂錄</hi>黄帝使伶倫造磬<hi>通禮義繤</hi>
夷則之器磬者夷則之器也象萬物之成也其聲磬故<lb/>
曰磬有貴賤焉有親疎焉有長㓜焉朝廷之禮貴不讓<lb/>
<pb n="KR3k0049_WYG_043-27b"/>
賤所以有尊卑也鄉黨之禮長不讓㓜所以明有年也<lb/>
宗廟之禮親不讓踈所以有親也此三者行然後王道<lb/>
得王道得然後萬物成天下樂用磬也<hi>白虎通</hi>
立辨石聲磬磬以立辨辨以致死君子聽聲則思死封<lb/>
疆之臣<lb/>
沉明之磬顓頊居位竒祥衆祉莫不總集不禀正朔者<lb/>
越山航海而皆至也有浮金之鐘沉明之磬以羽毛拂<lb/>
之則聲振百里石浮於水一如萍藻之輕取以為磬不<lb/>
<pb n="KR3k0049_WYG_043-28a"/>
加磨琢<hi>石遺記</hi>
拊石堯命䕫擊石拊石以象上帝玉磬之音以致舞獸<lb/>
<hi>吕覽</hi>虞書鄭注曰䕫語舜云磬有大小予擊大石磬拊小<lb/>
石磬則感百獸相率而舞<hi>大司樂䟽</hi>
告糴魯饑臧文仲以鬯圭與玉磬如齊告糴曰不腆先<lb/>
君之敝器敢告滯積以紓執事齊人歸其玉而予之糴<lb/>
<hi>魯語</hi>
賂紀晉師從齊師入自<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>輿擊馬陘齊侯使賔媚人賂<lb/>
<pb n="KR3k0049_WYG_043-28b"/>
以紀甗玉磬與地<hi>成二</hi>魯遺齊以請糴貳以鬯圭齊賂晉<lb/>
以求成紀甗兼之<lb/>
心悲磬應鍾子期夜聞擊磬者而悲使人召而問之曰<lb/>
子何擊磬之悲也答曰臣之父不幸而殺人不得生臣<lb/>
之母得生而為公家為酒臣之身得生而為公家擊磬<lb/>
臣不覩臣之母三年矣昔為舍氏覩臣之母量所以贖<lb/>
之則無有量度而身固公家之財也是故悲也鍾子期<lb/>
嗟嘆曰悲夫悲夫心非臂也臂非椎非石也悲存乎心<lb/>
<pb n="KR3k0049_WYG_043-29a"/>
而木石應之故君子誠乎此而論乎彼感乎已而發乎<lb/>
人豈必彊說乎哉<hi>吕覽</hi>
洞隂西王母侍女成花君拊洞隂之磬<hi>漢武内傳</hi>
懸黎武帝起騰光臺以望四逺於臺上撞碧玉之鐘掛<lb/>
懸黎之磬吹霜條之箎唱來雲依日之曲<hi>洞㝠記</hi>
浮金輕玉漢武帝起招仙閣於甘泉宫西其上懸浮金<lb/>
輕玉之磬浮金者色如金自浮于水上輕玉者其質真<lb/>
明而輕<hi>上</hi>浮瀛即瀛州也上有青石可為磬磬者長一<lb/>
<pb n="KR3k0049_WYG_043-29b"/>
丈輕若鴻毛因輕而鳴<hi>拾遺記</hi>
璆磬璆磬金鼓靈其有喜展詩應律<hi>肙</hi>玉鳴師古曰璆<lb/>
美玉名以為磬也晉灼曰鳴玉聲也<hi>郊祀歌天地八</hi>
揵為得成帝時揵為郡于水濵得石磬十六枚議者以<lb/>
為善祥劉向説上宜興雍辟設膠序隆雅頌之音以風<lb/>
化於天下<lb/>
鳴球鳴鞀磬之和酌允鑠肴樂胥歌投頌吹合雅又曰<lb/>
拮隔鳴球注韋昭曰玉磬也<hi>長楊傳</hi>
<pb n="KR3k0049_WYG_043-30a"/>
魯堂魯㳟王餘好治宫室壊孔子舊宅以廣其宫聞鐘<lb/>
磬琴瑟之聲遂不復壊<hi>漢書</hi>
雅吹擊磬建武十九年拜為博士車駕幸大學㑹諸博<lb/>
士論難又詔諸生雅吹擊磬盡日乃罷<hi>桓榮傳</hi>
采玉造晉太常賀循奏置登歌簨簴采玉造小磬<lb/>
制石磬謝常為鎮西將軍鎮壽陽采拾樂人制石磬以<lb/>
備太樂注鐘石之樂自常始也<hi>樂志</hi>
採石供寗守豫章大設庠序遣人徃交州採石磬以供<lb/>
<pb n="KR3k0049_WYG_043-30b"/>
學用<hi>本</hi>
鳴石共水鳴石郭璞注永康元年襄陽郡上鳴君似玉<lb/>
色青撞之聲聞七八里<hi>山海經</hi>
神人擊隋文帝開皇十四年於翟泉獲玉磬十四垂之<lb/>
于庭有一素衣神人來擊之其聲妙絶<hi>洽聞記</hi>
知閏月造總章中潤州嘗得玉磬十二以獻張率更<hi>文女</hi>
叩其一曰是晉某嵗所造也是嵗閏月造磬者法月數<lb/>
當有十三今缺其一宜于黄鐘東九尺掘之必得焉求<lb/>
<pb n="KR3k0049_WYG_043-31a"/>
之如言<hi>國史纂異</hi>讌樂張文女所造也樂用玉磬一架登歌<lb/>
磬以玉為之<hi>大樂令壁記</hi>
綠玉磬楊妃善擊磬明皇令取藍田綠玉琢之備極精<lb/>
巧幸蜀還乃送太常藏之<hi>開元傳信記</hi>
石磬天寶中始廢泗濵磬用華原石代之詢諸磬人則<lb/>
曰故老云泗濵磬下調之不能和得華原石考之乃和<lb/>
由是不改白居易作華原磬詩刺樂工非其人<hi>注</hi>泗濵<lb/>
石可為磬近代出自華原<hi>通典</hi>天寶中廢泗濵磬而以華<lb/>
<pb n="KR3k0049_WYG_043-31b"/>
原石代之卒致祿氏之禍<hi>陳氏樂書</hi>
振磬呼神潞城縣令周混妻韋璜乾元中卒月餘忽至<lb/>
其家靈語云太山府君嫁女令我裝束染紅借家婢暫<lb/>
去家人難之韋云但借兩日耳若過兩日則宜擊磬呼<lb/>
之夫磬聲一振鬼神皆聞<hi>廣異記</hi>
磬與鐘應洛陽有僧房中磬子聲輒自鳴僧懼而成疾<lb/>
曹紹䕫來問疾僧具以告俄擊齊鐘磬復作聲紹䕫笑<lb/>
曰明日當為除之僧設饌以待紹䕫食訖出錯鑢磬數<lb/>
<pb n="KR3k0049_WYG_043-32a"/>
起而去其聲遂絕僧苦問其所以紹䕫云磬與鐘律合<lb/>
擊彼此應僧大喜其疾亦愈<hi>國史異纂</hi>
泗濵友江南李建勲嘗蓄一玉磬尺餘以沉香節按柄<lb/>
扣之聲極清越客有談及猥俗之語者則急起擊石磬<lb/>
數聲曰聊代清耳名曰泗濵友<hi>澄懐錄</hi>
磬石少華之山其隂多磬鳥危之山其陽多磬嵩山涇<lb/>
水出焉其中多磬則磬石所自固雖不一要之適隂陽<lb/>
之和者泗濵所貢浮磬而已盖取其土少而水多其聲<lb/>
<pb n="KR3k0049_WYG_043-32b"/>
和且潤也<hi>陳氏樂書</hi>
石為君八音以石為君故詩言依我磬聲韶樂以球為<lb/>
首三代之樂皆凖于磬鳴球天成而不可易者琴瑟笙<lb/>
竿皆人為之高下難齊故協之以磬<hi>玉</hi>
鍊石範金景祐二年李照鍊白石以為磬範中金以作<lb/>
鐘六月九日左司諫姚仲孫言其詭異<lb/>
　　鼓<lb/>
春分之音風俗通曰鼓者郭也春分之音萬物皆鼓甲<lb/>
<pb n="KR3k0049_WYG_043-33a"/>
而出故謂之鼓易曰鼓之以雷霆則其所象也不知誰<lb/>
之所造世本曰夷作鼓又曰巫咸作鼓大周正樂曰劉<lb/>
貺曰鼔動也冬至之音萬物含陽氣而動<lb/>
羣音之長鼓所以檢樂為羣音之長也<hi>五經要義</hi>
思將帥鼓鼙之聲讙讙以立動動以正衆君子聽鼓鼙<lb/>
之聲則思將帥之臣<hi>樂記</hi>
象禮書曰鼓其聲象雷其大象天其樂象君故凡鼓瑟<lb/>
鼓琴鼓鐘鼔簧鼓缶皆謂之鼓以五音非鼓不節也荀<lb/>
<pb n="KR3k0049_WYG_043-33b"/>
卿曰鐘象天鼓象地<lb/>
土鼔土鼓蕢桴葦籥伊耆氏之聲也<hi>明堂位</hi>注伊耆氏古<lb/>
天子有天下之號禮運注築土為鼓以土鼓為桴桴擊<lb/>
鼔之物<lb/>
䕫鼓黄帝殺䕫以其皮為鼔撅以雷獸之鼓而聲聞五<lb/>
百里<hi>帝王世紀</hi>帝伐蚩尤元女為帝製䕫牛鼔八十面一震<lb/>
五百里連震三千八百里<hi>黄帝内傳</hi>黄帝得竒獸名曰䕫取<lb/>
皮以昌鼓聲聞五百里<hi>莊子什文</hi>䕫一足之獸也其音如雷<lb/>
<pb n="KR3k0049_WYG_043-34a"/>
建鼓建鼓者謂少昊氏作大鼓為衆樂之節<hi>徐景安樂書</hi>
鞞鼓高辛氏使鼔人拊鞞鼔擊鐘磬鳯凰鼓翼而舞于庭<lb/>
<hi>瑞志</hi>
敢諫堯立敢諫之鼓<hi>淮南</hi>漢劉輔傳昭有虞之聽師古曰<lb/>
舜有敢諫之鼓故言有虞之聽<lb/>
鼛鼓堯舜禹湯武王伐鼛而食奏雍而徹已飯而祭可<lb/>
謂至貴矣然戰戰慄慄日慎一日注鼛鼓王者之食樂<lb/>
也詩云鼔鐘伐鼛雍已食之樂也<hi>淮南</hi>
<pb n="KR3k0049_WYG_043-34b"/>
建鼓禹立建鼓於而備訊矣<hi>管子柦公問</hi>禹有立鼓之訊<hi>水經</hi>
警衆天子觀學大昕鼓以警衆也<hi>文王世子</hi>
炙鼔天子讀書於黎<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>奏廣樂而遺其靈鼓又天子靈<lb/>
鼓警衆<hi>穆天子傳</hi>
宻須衛子魚曰成王分唐叔大路之旂宻須之鼓闕鞏<lb/>
之甲姑洗之鐘命以唐誥而封於夏墟<hi>定四</hi>晉荀躒如周<lb/>
以文伯宴樽以魯壺王曰叔父唐叔成王之母弟也其<lb/>
反無分乎宻須之鼓與其大路文所以大蒐也<hi>昭十五</hi>
<pb n="KR3k0049_WYG_043-35a"/>
作氣魯莊公及齊戰于長勺公將鼓之曹劌曰未可齊<lb/>
人三鼓劌曰可矣齊師敗績<hi>云云</hi>公問其故劌對曰夫戰<lb/>
勇氣也一鼓作氣再而衰三而竭彼竭我盈故克之<hi>莊子</hi>
聲氣宋襄公及楚人戰於泓公子魚曰三軍以利用也<lb/>
金鼓以聲氣也利而用之阻隘可也聲盛致志鼓儳可<lb/>
也<hi>僖二十二</hi>
抱鼔桓公使鮑叔為宰辭曰管夷吾執枹鼓立于軍門<lb/>
使百姓加勇焉弗若也<hi>齊語</hi>齊晉戰于鞌邴夏御齊侯逢<lb/>
<pb n="KR3k0049_WYG_043-35b"/>
丑父為右晉解張御郤克鄭<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>緩為右齊侯曰余姑翦<lb/>
滅此而朝食不介馬而馳之郤克傷於矢流血及屨未<lb/>
絶鼔音曰余病矣張侯曰自始合而矢貫余手及肘余<lb/>
折以御左輪朱殷豈敢言病吾子忍之緩曰自始合茍<lb/>
有險余必下推車子豈識之然子病矣張侯曰師之耳<lb/>
目在吾旗鼔進退從之此車一人殿之可以集事若之<lb/>
何其以病敗君之大事也吾子勉之左并轡右援袍而<lb/>
鼓馬逸不能止師從之齊師敗績<hi>成二</hi>
<pb n="KR3k0049_WYG_043-36a"/>
石鼔石鼓文在鳯翔天興縣南二十許里石形如鼓其<lb/>
數有十盖紀周宣畋獵之事即史籕之迹也貞觀中吏<lb/>
部侍郎蘇勉紀其事云虞禇歐陽共稱古妙雖嵗久訛<lb/>
缺遺蹟尚可觀<hi>郡縣志</hi>
警鼓楚厲王有警為鼔以與百姓為戒飲酒醉過而擊<lb/>
之也民大驚使人止曰吾醉而與左右戲過擊之也民<lb/>
皆罷居數月有警擊鼓而民不赴乃更令明號而民信<lb/>
之<hi>韓子</hi>
<pb n="KR3k0049_WYG_043-36b"/>
雙鶴中飛呉王夫差移于建康之宫南門有雙鶴從鼓<lb/>
中而飛上入雲中<hi>呉錄</hi>
靈鼉李斯上秦始皇書曰建翠鳯之宫作靈鱓之鼓上林賦<lb/>
建翠華之宫植靈鼉之鼓注曰以皮冐鼓也埤雅曰鼉鼓<lb/>
非特有取于皮亦其鼓聲逢逢然象鼉之鳴聲晉安海<lb/>
物記曰鼉宵鳴如桴鼔今江淮之間謂鼉鳴為鼉鼓亦<lb/>
或謂之鼉更趙辟公雜記曰鼉聞鼓聲則鳴續博物志<lb/>
曰其聲如鼔東方朔曰撞萬石之鐘擊雷霆之鼔詩靈<lb/>
<pb n="KR3k0049_WYG_043-37a"/>
臺曰鼉鼔逢逢矇瞍奏公<lb/>
聖鼓始與郡山陽縣有豫章木本徑可二丈名為聖木<lb/>
秦時伐此木為鼓䫙䫙成忽自奔逸北至桂陽<hi>盛宏之荆州記</hi>
息于臨武遂之始興洛陽因名聖鼓城今在臨武<hi>始興記</hi>
玉鼓春秋孔演圖有人卯金興于豐擊玉鼓駕六龍春<lb/>
秋緯亦有玉鼓<lb/>
布鼓王尊謁東平王太傅在前説相鼠之詩尊曰無持<lb/>
布鼓過雷門師古曰雷門㑹稽城門也有太鼓越擊此<lb/>
<pb n="KR3k0049_WYG_043-37b"/>
鼓聲聞洛陽<hi>漢書</hi>
擊鼓不鳴李陵擊匈奴夜擊鼓起士鼓不鳴陵曰吾士<lb/>
氣少衰而鼓不起何耶軍中豈有女子乎搜軍中得卒<lb/>
妻皆斬之<hi>上</hi>
建鼔何並傳建鼔注建鼓一名植鼔縣有此鼓者所以<lb/>
召集號令為開閉之時<lb/>
嚴鼓史丹傳元帝建昭之間留好音樂或置鼙鼓殿下<lb/>
天子自臨軒檻上隤銅凡以擿鼓聲中嚴鼓之節定陶<lb/>
<pb n="KR3k0049_WYG_043-38a"/>
王亦能之注晉灼曰疾擊鼓師古曰鼙騎上之鼓<hi>晉傳</hi>
葉縣鼔王喬為葉令每當朝華門下鼓不擊自鳴聞于<lb/>
京師明帝乃迎取置都亭下畧無人聲焉<hi>後漢書</hi>
漁陽摻撾禰衡被魏武讁為鼓吏正月半試鼓衡揚枹<lb/>
為漁陽摻撾淵淵有金石聲四坐為之改容操笑曰本<lb/>
欲辱衡衡反辱孤衡對曰不敢以先王之法服為伶倫<lb/>
之衣孔融曰禰衡罪同胥靡不能發明王之夢魂武慚<lb/>
而赦之<hi>世説漢書</hi>徐鍇任江左校祕書時呉淑為校理古樂<lb/>
<pb n="KR3k0049_WYG_043-38b"/>
　府中有摻字淑多改為曺盖章草之變鍇曰非可以<lb/>
　一例若漁陽摻者音七鑒反三擿鼓也禰衡作漁陽<lb/>
　摻撾古歌云邊城晏開漁陽槮黄塵蕭蕭白日暗叔<lb/>
　歎服之<lb/>
駱越銅鼓馬援於交趾得駱越銅鼓鑄為馬式注廣州<lb/>
記曰狸獠鑄銅為鼓鼓惟高大為貴面濶丈餘祁成垂<lb/>
之于廷尅晨置酒招置同類來者盈門豪富子女以金<lb/>
銀為大鼓執以叩鼔叩畢留遺主人<hi>本傳</hi>
<pb n="KR3k0049_WYG_043-39a"/>
靈鼔夏正三朝撞洪鐘伐靈鼓旁震八鄙軯礚隠訇若<lb/>
疾霆轉雷而激迅風也<hi>東京賦</hi>
登聞泰始五年六月西平人麴路伐登聞鼓言多祅謗<lb/>
<hi>晉紀</hi>劉由等執黄幡撾聞鼓上言<hi>衛瓘傳</hi>
揚搥王大將軍年少時舊有田舍名語音亦楚武帝喚<lb/>
時賢共言技藝事人皆多有所知唯王都無所聞意色<lb/>
殊惡自言知打鼔吹帝令取鼓與之於坐振袖而起揚<lb/>
搥奮擊音節諧捷神氣豪上傍若無人舉坐歎其佳爽<lb/>
<pb n="KR3k0049_WYG_043-39b"/>
<hi>世説</hi>
鳴如人弄蘇峻在厯陽外營將軍鼓自鳴如人弄鼔者<lb/>
峻手自破之曰我鄉土時有此則城空矣俄而作亂夷<lb/>
㓕此聽不聰之罰也<lb/>
潛鶴鼓郡西有白鵠山上有石鼓元嘉中居人祀山神<lb/>
乃椎此鼓數十里聞如金石之響相傳云此山有鵠飛<lb/>
入㑹稽郡雷門鼔中打鼓聲洛陽聞之後孫恩亂兵擊<lb/>
破中有二鶴冲天而去自是不復鳴後人呼為潛鶴鼓<lb/>
<pb n="KR3k0049_WYG_043-40a"/>
<hi>六朝事蹟</hi>
嶺上鼓鞞晉嘗遣偏師謝咸攻東陽東陽岑山下民聞<lb/>
嶺上有鼔鞞聲若數萬人咸既破潰而山鼓亦絶<hi>東陽記</hi>
石鼔鳴姚泓永和元年天水郡石鼓鳴聞數百里野雉<lb/>
皆雊<hi>後秦記</hi>
細腰鼔蕭思話年十許嵗好騎屋棟打細腰鼔<hi>沈約宋書</hi>
題鼔孫挹為延陵縣令國子助教高爽詣之挹了無故<lb/>
人懐爽出從閣下過取筆書鼔面人徒有此大腹了自<lb/>
<pb n="KR3k0049_WYG_043-40b"/>
無肝腸面皮如許厚被打未遽央<hi>南史</hi>談藪作身有八尺<lb/>
圍腹内無寸腸<lb/>
戒晨鼔元魏置大鼔于白樓之上晨昏伐以千椎為城<lb/>
里諸門啓閉之候謂之戒晨鼓也<hi>水經注</hi>
諸州置鼔齊李崇為兖州刺史刼盗崇乃村置一樓樓<lb/>
懸一鼔盗發之處搥鼔亂擊諸村始聞者搥鼔一通次<lb/>
聞者復撾以為節俄頃之間聲布百里伏其險要無不<lb/>
擒獲諸州置鼔自此始也時號卧虎<lb/>
<pb n="KR3k0049_WYG_043-41a"/>
聞鼔病愈後周裴俠為工部中大夫疾沉頓忽聞五更<lb/>
鼓驚起曰可向府耶遂瘳晉公䕶曰危篤若此不廢愛<lb/>
公因鼔聲疾遂愈天祐其勤也<hi>史</hi>
警衆先是京城諸街每至晨暮遣人傳呼以警衆馬周<lb/>
遂奏諸街置鼓每擊以警衆令罷傳呼時人便之<hi>舊唐</hi>周<lb/>
上言令金吾每街懸鼔夜擊止其行李以備竊盗時人<lb/>
遂呼為鼕鼕鼓也<hi>雍洛靈異小傳</hi>有道人裴修戲為詞云遮莫<lb/>
鼕鼕鼓須傾滿滿盃金吾若相間報道玉山頺<lb/>
<pb n="KR3k0049_WYG_043-41b"/>
宫中擊鼓張元素太子承乾嘗于宫中擊鼓聲聞于外<lb/>
元素叩閣請見極言切諫承乾乃出宫内鼓對元素毁<lb/>
之<hi>唐書</hi>
鬼神畏鼓開元中有三衛至華嶽廟前見青衣引見一<lb/>
婦人華嶽第三新婦為嶽子所薄憑寓書于北海後至<lb/>
隂復見前婦人謝云三郎以附書之故將害于君君且<lb/>
還不久大駕東幸鬼神畏鼓若坐于鼓車則無慮也言<lb/>
訖不見<hi>廣異記</hi>
<pb n="KR3k0049_WYG_043-42a"/>
晩衙鼓成都不打晩衙鼔劉仲張潛夫皆云孟蜀多以<lb/>
晩鼓戮人埋野塲中故鳴則鬼祟必作矣自是成都倒<lb/>
不打鼓<hi>耳目記</hi>
鼓妖范仲淹一日携子純仁訪民閒民舍有鼓為妖坐<lb/>
末㡬鼓自風滚至庭不已民舍皆服栗仲淹徐謂純仁<lb/>
曰此鼓久不擊見好客至故自來庭以尋槌耳令純仁<lb/>
削槌以赴之其鼓立碎<lb/>
銅鼔塗金陳叔夏得銅鼔甚大其飾為蚩尤飛亷塗善<lb/>
<pb n="KR3k0049_WYG_043-42b"/>
金而光耀不滅其銘曰龍昇元年七月大將渙崔鴻十<lb/>
六國書赫連勃勃以銅為大鼔及飛亷翁仲銅駝龍虎<lb/>
以黄金飾之列於宫殿之前疑即此龍昇大夏年號也<lb/>
<hi>廣川書鼓</hi>
高麗鼓西溪鎮聖果院有鼓相傳保太中海潮飄至故<lb/>
范希文有高麗鼔半穿之句<lb/>
泙鄉更鼔宋范延賞過金陵張忠定公為守問曰天使<lb/>
沿路來還見好官員否曰昨過萍鄉邑長張希顔者好<lb/>
<pb n="KR3k0049_WYG_043-43a"/>
官員也野無惰農市無暏博更鼔分明必有美政也守<lb/>
即日同薦于朝<lb/>
三鼓凡天神之類皆以雷鼔地祗之類皆以靈鼓人鬼<lb/>
之類皆以路鼔<hi>樂志</hi>
鼔鳴有字紹熈二年温州瑞安縣感應侯鼔自鳴後邑<lb/>
有巨㓂舁鼔去先是鼔上有書曰鼓響盗長鼔壊盗敗<lb/>
㓂果以旬日就戮與晉志隆安石鼓鳴孫恩同古<hi>通考</hi>呉<lb/>
興長城夏架山有石鼓長丈餘面徑三尺所下有盤石<lb/>
<pb n="KR3k0049_WYG_043-43b"/>
為足鳴則聲如金鼔三呉有兵至安帝隆安中大鳴後<lb/>
有孫恩之亂<hi>晉志</hi>
石鼓八方之荒有石鼓焉蒙之以皮其音如雷<hi>神異經</hi>城<lb/>
東祠山有石鼔將有㓂難則鳴所以豫警備也<hi>齊地記</hi>逢<lb/>
山有祠并石人石鼔齊世將亂石人輒打鼓聞數十里<lb/>
<hi>郭緣志述征記</hi>浮山東石鼓下有兩石鼓扣之清越所謂神鉦<lb/>
也<hi>羅浮山記</hi>洞庭山有宫五門東有石樓樓下兩石鼓扣之<lb/>
其聲清越世所謂神鉦也晉孝武樂章曰神鉦一震九<lb/>
<pb n="KR3k0049_WYG_043-44a"/>
域同來<hi>郡國志</hi>冀縣有天鼔山有石如鼔河鼓星摇動則<lb/>
石鼔鳴鳴則秦上有殃<hi>酉陽雜俎</hi>磁州武安縣南有鼓山上<lb/>
有二石如鼓南北相當世傳鼓鳴則有兵起高齊之末<lb/>
此鼓嘗鳴而齊為周所併隋文帝末年鼓又自鳴聲聞<lb/>
數百里而唐代隋以興故一名神鉦<hi>山川紀異金胡礪碑</hi>
三鼓後周敞為交趾刺史伐龍山木以為鼓以下分鼔<lb/>
給桂林郡上分皷給交趾郡擊一皷則二鼓皆鳴<hi>輿地志</hi>
鑄銅南雄之俗鑄銅為鼓欲將攻擊則鳴此鼔到者如<lb/>
<pb n="KR3k0049_WYG_043-44b"/>
雲家有鼔者號為音老<hi>雜錄</hi>
耳目晉解張曰師之耳目在吾旗鼔進退從之<hi>成六</hi>
　　笛<lb/>
笛始風俗通曰笛漢武時<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>仲所作也按宋玉有笛賦<lb/>
玉在漢前又馬融長笛賦云近代雙笛從羗起羗人伐<lb/>
竹未及已龍吟水中不見矣截竹吹之聲相似<lb/>
鳯鳴黄帝使伶倫伐竹於昆溪斬而作笛吹之作鳯鳴<lb/>
<hi>御覽引史記</hi>
<pb n="KR3k0049_WYG_043-45a"/>
昭華高祖初入咸陽宫周行府庫金玉珍寶不可稱言<lb/>
其尤驚異者有玉笛長二尺三寸二十六孔吹之則見<lb/>
車馬山林隠轔相次吹息亦不復見銘曰昭華之琯<hi>西京</hi>
笛曲馬融性好音能鼓琴吹笛為督郵獨卧郿縣平陽<lb/>
塢中有洛客舍旅吹笛相和融去京師踰年蹔聞甚悲<lb/>
而樂之追慕簫琴皆有頌而笛無乃作長笛頌<hi>長笛賦序</hi>
高遷亭蔡邕告呉人曰吾昔嘗經㑹稽高遷亭見屋椽<lb/>
竹東間第十六可以為笛取用果有異聲<hi>文士傳</hi>余同僚<lb/>
<pb n="KR3k0049_WYG_043-45b"/>
桓子野有故長笛傳之耆老云蔡邕所製也初邕避難<lb/>
江南宿於柯亭之館以竹為椽邕仰而盻之曰良竹也<lb/>
取以為笛竒聲獨絶厯代傳之<hi>伏滔長笛賦序</hi>
感舊向秀思舊賦序云余少與稽康吕安居止接近其<lb/>
後各以事見法逝將西邁經其舊廬于時日薄虞淵寒<lb/>
氷凄然隣人有吹笛者發聲寥亮追想疇昔㳺宴之女<lb/>
感音而嘆之故作賦云<lb/>
吹笛殺妓帝舅王愷嘗置酒王導王敦俱徃女妓吹笛<lb/>
<pb n="KR3k0049_WYG_043-46a"/>
小失愷意便令黄門毆殺之一坐改容愷神色自若也<lb/>
善吹列和善吹笛呉姬之聲無以加也<hi>𫝊子</hi>
雜引相和太始十年中書監荀勗中書令張華令郝玉<lb/>
鼔瑟宋同吹笛以為雜引相和<hi>宋書</hi>
三尺二調荀勗問列和曰若不知律吕之義作樂者均<lb/>
高下清濁之調當以何名之和曰每合樂時隨歌者清<lb/>
濁聲假聲濁者用三尺二笛因名曰此三尺二調聲清<lb/>
者用二尺九笛因名曰此二尺九調漢魏相傳施行皆<lb/>
<pb n="KR3k0049_WYG_043-46b"/>
然也<hi>晉書</hi>
以笛妓賜宋禕是石崇妓綠珠姊子有國色善吹笛后<lb/>
在晉明帝宫帝疾患危篤羣臣進諌請出宋禕時朝賢<lb/>
悉見帝曰卿諸人誰與得者衆人無言阮遥集時為吏<lb/>
部尚書對曰願以賜臣即與之<hi>世説</hi>
郭長生永嘉中太山民巢氏先為相縣令居在晉陵家<lb/>
婢採薪忽有一人追隨婢還家不使人見與婢宴飲輒<lb/>
吹笛而歌歌云閒夜寂寂清長笛亮且鳴若欲知我者<lb/>
<pb n="KR3k0049_WYG_043-47a"/>
姓郭字長生<hi>幽明錄</hi>
笛妾不嫁謝仁祖妾阿紀有國色善吹笛仁祖死阿紀<lb/>
誓死不嫁郗曇時為北中郎設權詐遂得阿紀為妾阿<lb/>
紀終身不與曇言<hi>上</hi>
三調桓伊字叔夏善音樂有蔡邕椅亭笛嘗吹之王徽<lb/>
之赴京泊舟青溪側伊素不相識于岸上過徽之便使<lb/>
人謂之曰聞君善吹笛試為我一奏伊時已貴顯素明<lb/>
徽之名便下車踞胡床為作三調之弄便上車去終始<lb/>
<pb n="KR3k0049_WYG_043-47b"/>
不交一言<lb/>
代郡亭鷄代郡界有一亭常有怪不可詣忽有諸生壯<lb/>
勇行歌止宿鬼吹五孔笛一手都不能得攝笛諸生便<lb/>
笑謂汝止有一手那得徧笛我為汝吹來鬼云謂我少<lb/>
指耶乃數十指出諸生㧞劔斫之得一老雄鷄從者並<lb/>
鷄雛耳<hi>幽㝠錄</hi>
紫玉笛凉州人發凉王張駿墓得赤玉簫紫玉笛<hi>三十國春</hi>
<hi>秋叚龜龍凉州記云吕纂時胡人云云</hi>
<pb n="KR3k0049_WYG_043-48a"/>
聞笛辨亡安公子始自煬帝將幸江都時有樂工於笛<lb/>
中吹其父病廢于臥内聞之乃問其子曰何得此曲子<lb/>
對曰宫中雜飜也父歔欷問其子曰宫曰君商曰臣宫<lb/>
聲徃而不返大駕東巡必不還矣汝可托疾勿去也其<lb/>
精鑒如此<hi>樂府雜錄叚安節</hi>
卧吹笛漢中王瑀為太卿早起朝聞永興里人吹笛問<lb/>
是太常樂人否曰然已後因閱樂而喚之問曰何得某<lb/>
日卧吹笛耶<hi>傳記</hi>
<pb n="KR3k0049_WYG_043-48b"/>
竊吹明皇置五王帳長枕大被與兄弟共處其間妃子<lb/>
無何竊寧王紫玉笛吹故張祐詩云梨花静院無人見<lb/>
閒把寧王玉笛吹因此忤㫖放出<hi>外傳</hi>
紫雲逥𤣥宗嘗坐朝時以手指上下按其腹朝退高力<lb/>
士進曰陛下向來數以手指按其腹豈非聖體小不愈<lb/>
耶𤣥宗曰非也吾昨夜夢遊月宫諸仙娯余以上清之<lb/>
樂流亮清越殆非人所聞也酣醉久之合奏清樂以送<lb/>
吾歸其曲凄楚動人杳杳在耳吾向以玉笛尋盡得矣<lb/>
<pb n="KR3k0049_WYG_043-49a"/>
坐朝之際慮或遺忘故懐玉笛時以上下尋之非不安<lb/>
也力士再拜賀曰非常之事也願陛下為臣以奏之上<lb/>
試奏其音寥寥然不可名也力士又奏拜且請其名上<lb/>
笑曰此曲名紫雲逥載于樂章今太常刻石在焉<hi>開天傳信記</hi>
獨孤裂笛李謩者開元中吹笛為第一部有故至越州<lb/>
時州客舉進士者十人同邀于湖上吹笛有獨孤文者<lb/>
與坐漸移舟湖心李生捧筆一發水木森然彷彿如有<lb/>
鬼神之來坐客皆更替詠之獨孤生乃無一言李生忿<lb/>
<pb n="KR3k0049_WYG_043-49b"/>
其輕已又静思作一曲更加絶妙無不賞駭李生更有<lb/>
一笛拂拭以進獨孤曰此都不堪取執者粗通耳乃換<lb/>
之曰此至入破必裂恡惜否李生謝不敢遂吹聲發入<lb/>
雲四座震慄李生蹙踖不敢動至十三叠歌示謬誤之<lb/>
處敬伏將拜及入破笛遂裂不復終曲李生再拜衆皆<lb/>
悚息乃散<hi>逸史</hi>
倚曲明皇自蜀來居南内夜闌登政樓凭欄南望煙月<lb/>
滿目貴妃侍者紅桃在焉歌凉州之詞貴妃所製也上<lb/>
<pb n="KR3k0049_WYG_043-50a"/>
親御玉笛為之倚曲曲罷相視無不掩泣上因廣其曲<lb/>
<hi>外傳</hi>
吹不能聲開元中李謨善吹笛獨步當時越州刺史皇<lb/>
甫政月夜泛鑑湖命謨吹笛謨為之盡妙時有一老父<lb/>
泛舟聽之因奏一聲湖波摇動笛遂中裂即探懐中一<lb/>
笛以畢其曲政視之有三龍翔舟而聽老人曲終以笛<lb/>
付謨吹之竟不能聲而老父亦失所在<hi>樂府雜錄</hi>
天下第一李丹好事嘗得村舍煙竹截為笛堅如鐵石<lb/>
<pb n="KR3k0049_WYG_043-50b"/>
以遺李謩謩吹笛天下第一月夜泛江與同舟人吹寥<lb/>
亮逸發俄有客於岸呼舟請載既至請笛而吹甚為精<lb/>
妙山石可裂謩平生未嘗見及入破呼吸盤擗應指粉<lb/>
碎客散不知所之舟著記疑其蛟龍也<hi>國史補</hi>
舟人怨悲李謩嘗秋夜吹笛于𤓰州檝載甚隘初發調<lb/>
羣動皆息及數奏微風颯然立至有頃舟人賈客有怨<lb/>
歎悲泣之聲<hi>上</hi>
七月望前竹許雲封樂工之工笛者貞元初韋應物自<lb/>
<pb n="KR3k0049_WYG_043-51a"/>
蘭臺郎出為和州牧非所宜願頗不得志輕舟東下夜<lb/>
泊舟中相與語久之韋公曰我有乳母子名千金天寶<lb/>
中受笛李供奉藝成身死每所悲嗟舊吹之笛李君所<lb/>
賜也遂囊出舊笛雲封跪捧悲切撫而觀之曰信是佳<lb/>
笛但非外祖所吹者乃謂韋公曰竹生雲夢之南鑒在<lb/>
柯亭之下以今年七月望前生明年七月望前伐過期<lb/>
不伐則其音實未期而伐則其音泛泛者外澤中乾乾<lb/>
者受氣不全氣不全則其竹天凡發揚一聲出入九息<lb/>
<pb n="KR3k0049_WYG_043-51b"/>
古之至音者一疊十二節一節十二敲今之名樂也至<lb/>
如落梅流韻感金谷之遊人折栁傳情悲玉闗之成客<lb/>
誠有清響異音非至音無以降神而祈福也其已天之<lb/>
竹遇至音必破所以知非外祖所吹者韋公曰欲信汝<lb/>
鑒笛破無傷雲封乃捧笛吹亦州遍一疊未盡劃然中<lb/>
裂韋公驚嘆久之遂禮雲封於曲部<hi>甘澤謡</hi>
洞庭老父賈客吕筠卿嘗於中春夜泊舟於君山側命<lb/>
酒吹笛數曲忽見一老父拏舟而來遂于懐袖間出笛<lb/>
<pb n="KR3k0049_WYG_043-52a"/>
三管其一大如合拱其次如常人之所蓄其一絶小如<lb/>
細筆管筠卿請老父一吹老父曰其大者諸天之樂不<lb/>
可發其次者對洞府諸仙合樂而吹其小者是老身與<lb/>
朋儕可樂者試為子吹之不知可終一曲否言畢抽笛<lb/>
吹三聲湖上風動波濤沆瀁魚龍跳噴五聲六聲君山<lb/>
上鳥獸呌噪月色昏昧舟人大恐老父遂止<hi>博異志</hi>
猿臂有人以猿臂骨為笛吹之清聲圖絶勝竹<hi>酉陽雜爼</hi>
笛首范敏下第徃鄆州訪故人暑月夜行至一田舍遇<lb/>
<pb n="KR3k0049_WYG_043-52b"/>
一婦人自稱唐莊宗内樂部笛首為敏吹笛敏問其曲<lb/>
云名清秋月莊宗自製者也帝最愛夜月夜自横笛吹<lb/>
數曲故為曲名明視之則一孤塜也<hi>青瑣高議</hi>
栢作笛聲余靖知桂州時每至月盈之夕輒有笛聲發<lb/>
於一林中甚清逺土人云聞之已數十年遣視乃自大<lb/>
栢木中出也伐取以為枕笛聲如期而發公甚寶惜後<lb/>
數年季弟欲窮其怪命工解視其木紋理正如人月下<lb/>
吹笛象雖善畫者莫及重以膠合之則不復有聲<hi>退齋閒覽</hi>
<pb n="KR3k0049_WYG_043-53a"/>
萬波息新羅神文王時東海中有小山浮來隨波徃來<lb/>
王異之泛海入其山且有一竿竹命以作笛吹此笛則<lb/>
兵退病愈旱雨雨晴風定波平號萬息波笛厯代寶傳<lb/>
之至孝昭王加號萬萬波波息笛<hi>朝鮮志</hi>又有玉笛長尺<lb/>
有九寸其聲清亮云東海龍所獻<lb/>
笛怪太原姚康成奉使汧隴假邢云舊必就寢后見三<lb/>
人賦詩其一長細而黄面多瘡孔詠曰當時得意氣瑱<lb/>
心一曲君前值萬金今日不如庭下竹風來猶得學龍<lb/>
<pb n="KR3k0049_WYG_043-53b"/>
吟候曉視之乃見破笛一管<hi>靈怪集</hi>
玳瑁笛宋嘉祐中王疇欲定大樂嘗就成都房庶取玳<lb/>
瑁古笛以校金石<hi>通考</hi>
犯聲唐𤣥宗時樂人孫處秀善吹笛好作犯聲當時皆<lb/>
以為新意流美樂人皆効之其聲變態日增因有犯調<lb/>
犯調即今之所尚也<hi>樂纂</hi>
變聲符㫖文宗時雲朝霞以善吹笛進士為新聲雅樂<lb/>
朝霞能承意變聲頓符上㫖由是有寵<hi>唐書</hi>
<pb n="KR3k0049_WYG_043-54a"/>
横笛樂府曰横笛小箎也梁朝歌云快馬不須鞭抝折<lb/>
楊栁枝下馬吹横笛愁殺路傍兒<lb/>
義觜笛後世有長笛有短笛有義觜笛義觜笛如横笛<lb/>
而加觜西凉樂也<hi>考索</hi>
　　簫<lb/>
舜作簫釋名曰簫肅也其聲肅肅而清也風俗通曰簫<lb/>
作竹簫其形參差以象鳯翼十管長尺二寸隋音樂志<lb/>
曰簫十六管長二尺舜所造者也通禮義纂曰伏羲作<lb/>
<pb n="KR3k0049_WYG_043-54b"/>
簫十六管事始云女媧造<lb/>
中吕之氣簫者中吕之氣萬物生於無聲見於無形僇<lb/>
也簫也故謂之簫<hi>白虎通</hi>
夏至之樂易卦通驗曰夏至之樂補以簫鄭元注曰簫<lb/>
亦管也形似鳯翼鳯火禽也火數七夏時又用火事<lb/>
天籟南郭子綦謂顔成子遊曰汝聞人籟而未聞地籟<lb/>
汝聞地籟而未聞天籟郭象注曰天籟簫也<hi>莊子</hi>
上下客有以吹籟<hi>廣雅云簫謂之籟</hi>見越王者上下宫商而越<lb/>
<pb n="KR3k0049_WYG_043-55a"/>
王不喜也或為之野音而王反悦之亦有如此者要在<lb/>
聽之而已<hi>吕氏春秋</hi>
呉市伍子胥鼓腹吹簫乞食于呉市中<hi>史記</hi>賣餳之人吹<lb/>
簫以自表也<lb/>
給䘮周勃以織薄曲為生常為人吹簫給喪事<hi>史記</hi>
善吹漢元帝多材藝吹洞簫自度曲被歌聲也<hi>漢書</hi>
馬先生馬先生能使木人吹簫比妙般輸翟墨曰不劣<lb/>
古矣<hi>傳子</hi>
<pb n="KR3k0049_WYG_043-55b"/>
白玉簫明皇天寶中安祿山自范陽入覲獻白玉簫管<lb/>
數百陳于梨園<hi>通考</hi>
羽衣吹簫張昌宗得幸於武后武后謂為王子晉后見<lb/>
使被羽衣吹簫乗寓鶴徘徊庭中如仙人狀<lb/>
簫竹管江寧縣南四十里慈姥山積石臨江生簫管竹<lb/>
玉褒洞簫賦所稱即此也其竹圓緻異于衆處自伶倫<lb/>
採竹嶰谷其後惟此簳見珍故厯代常給樂府而俗呼<lb/>
鼔吹山<hi>丹陽記</hi>元帝多材藝善史書鼓琴瑟吹洞簫自度<lb/>
<pb n="KR3k0049_WYG_043-56a"/>
曲被歌聲分刌節度窮極幻妙<hi>漢賛</hi>帝為太子嘉褒所為<lb/>
洞簫頌令後宫貴人皆誦讀之<hi>漢書</hi>靈帝善鼔琴吹洞簫<lb/>
<hi>謝承書</hi>
大簫大簫謂之言小者謂之筊<hi>爾雅</hi>簫大者二十三管無<lb/>
㡳小者十六管有底<hi>博雅</hi>無㡳者謂之洞簫有雅簫長四<lb/>
寸頌簫長尺二寸<hi>三禮圖</hi>
　　笙<lb/>
象物貫地笙生也象物貫地而生以匏為之其中空以<lb/>
<pb n="KR3k0049_WYG_043-56b"/>
受簧也<hi>釋名</hi>
太簇之氣笙之言施也牙也萬物始施而牙笙者太簇<lb/>
之氣也象萬物之生也故曰笙有七政之節焉有六合<lb/>
之和焉天下樂之故謂之笙<hi>白虎通</hi>
正月之音笙正月之音物生故謂之笙有十三簧象鳯<lb/>
之聲<hi>説文</hi>
作笙之始禮曰女媧之笙簧簧聲中之簧也曹植女媧<lb/>
賛曰造簧作笙隋音樂志曰笙竽並女媧之所作也世<lb/>
<pb n="KR3k0049_WYG_043-57a"/>
本曰隨作笙竽注曰隨女媧之臣也<lb/>
和八風舜帝在位西王母使獻白玉環及益地圖舜之<lb/>
廣九州為十二復獻白玉之琯以和八風故章帝時麥<lb/>
陵文學奚景于泠道舜祠下得笙白玉之管<hi>集仙錄</hi>古者<lb/>
玉琯以玉夫以玉作音故神人以和鳯凰來儀也<hi>説文</hi>
隨時商容觀舞墨子吹笙墨子非樂而於樂有是也<hi>尸子</hi>
墨子見荆王衣荆吹笙<hi>吕氏春秋</hi>墨子儉嗇而非樂者徃見<lb/>
荆王衣錦吹笙非茍違性隨時好也<hi>劉子隨時</hi>
<pb n="KR3k0049_WYG_043-57b"/>
聽笙敗奕奕秋通國之善奕也當奕之思有吹笙過者<lb/>
乍而聽之則奕敗矣非奕道暴深情有暫闇笙猾之也<lb/>
<hi>劉子專學</hi>
叢霄笙謝元卿遇神仙吹叢霄之笙<hi>續仙傳</hi>
飄飄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洛謝孺子宴少與族兄莊齊名多藝能尤善聲<lb/>
律王或孺子姑之子也嘗與孺子同臺孺子吹笙或自<lb/>
起舞既而嘆曰今日真使人飄飄有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洛間意<hi>南史謝恂傳</hi>
達隂陽邯鄲綽五經折疑曰夫笙者發萬物始生導達<lb/>
<pb n="KR3k0049_WYG_043-58a"/>
隂陽之氣故有長短黄鍾之始象法鳯凰<lb/>
通氣季秋之月上丁入學習吹所以通氣也管簫笙竽<lb/>
壎箎皆以吹鳴者也<hi>蔡邕月令章句</hi>
聽聲竹聲濫濫以立㑹會以聚衆君子聽笙竽簫管之<lb/>
聲則思蓄聚之臣<hi>禮記</hi>
壺盧笙交趾人多取無柄之瓠為笙安十三簧吹之音<lb/>
律清響<hi>察表錄異</hi>
雲和西王母命侍女董雙成吹雲和之笙<hi>漢武内傳</hi>短長撞<lb/>
<pb n="KR3k0049_WYG_043-58b"/>
鳯翼洪細摹燕音切切孤竹管來應雲和琴<hi>揚希道詩</hi>
居巢武夷君命朱小娥運居巢即大笙也<hi>武夷山誌諸山志</hi>
王母吟西王母吟曰吹笙鼓簧中心翔翔世民之子惟<lb/>
天之望<hi>穆天子傳</hi>
　　竽<lb/>
隋作隋作竽<hi>世本</hi>漢武帝時邱仲作竽笙三十六管<hi>通禮纂</hi>
竽竽笙類也列管匏中施簧管端官管在中央三十六<lb/>
簧<hi>急就篇注</hi>
<pb n="KR3k0049_WYG_043-59a"/>
立春之氣大者曰竽小者曰和竽暖也立春之氣暖生<lb/>
萬物也竽管三十六宫在左和十三管宫居中<hi>唐樂志</hi>
五音之長竽也者五聲之長者也故竽先則鐘瑟皆隨<lb/>
竽唱則衆色皆和今大奸作則俗之民唱俗之民唱則<lb/>
小盗必和故服文采帶利劔厭飲食而資貨有餘者是<lb/>
之謂盗竽矣<hi>韓非子</hi>
濫竽齊宣王使人吹竽必三百人南郭處士請為王吹<lb/>
竽宣王說之廩食以數百人宣王死湣王立好一一聽<lb/>
<pb n="KR3k0049_WYG_043-59b"/>
之處士迯一曰韓昭侯曰吹竽者衆吾無以知其善者<lb/>
田嚴對曰一一而聽之<hi>上</hi>劉實崇讓論云昔齊王好聽<lb/>
竽聲必令三百人合吹而後聽之廩以數人之俸南郭<lb/>
先生不知吹竽者也以三百人合吹可以容其不知自<lb/>
請為主吹竽虚食數人之俸嗣王覺而改之難彰先生<lb/>
之過乃下令曰吾之好聞竽聲有甚于先生欲一一列<lb/>
而聽之先生於此逃矣<hi>晉書</hi>
好竽操瑟齊王好竽有求仕於齊者操瑟而徃立王之<lb/>
<pb n="KR3k0049_WYG_043-60a"/>
門三年不得入叱曰吾瑟鼔之能使鬼神上下吾鼓瑟<lb/>
合軒轅氏之律吕客罵之曰王好竽而子鼔瑟雖工如<lb/>
王不好何是所謂工於瑟而不工于求齊也<hi>韓答陳商書</hi>
吹竽不老商<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>子晉者高邑人也好牧豕吹竽年七十<lb/>
不娶婦而老邑人乃竒怪之從受道問其要言但食木<lb/>
菖蒲根飲水不飢不老如此傳世見之三百餘年貴戚<lb/>
富室聞之取而服之不能終嵗輒止惰慢矣謂將復有<lb/>
匿術也<hi>列仙傳</hi>
<pb n="KR3k0049_WYG_043-60b"/>
千曲成少伯三吹竽見安昌侯張千夏鼓琴謂音不通<lb/>
千曲以上不足以為之音<lb/>
知法度吹竽有以知法度竽音調則度數得見<hi>樂府圖</hi>
　　笳<lb/>
笳笳者胡人卷蘆葉吹之以作樂也故云胡笳杜摯笳<lb/>
賦序云昔伯陽避亂入戎懐土遂建斯樂晉先蚕儀註<lb/>
車駕住吹小箛發吹大箛箛即笳也又胡笳漢舊筝笛<lb/>
彔有其曲不記所出本末<lb/>
<pb n="KR3k0049_WYG_043-61a"/>
出塞入塞胡笳者張博望入西域傳其法于西京惟得<lb/>
摩訶兠勒一曲李三年因胡曲更造新聲二十八解以<lb/>
為武樂自出塞入塞楊栁等十曲<lb/>
播為琴曰蔡琰先適河東衛仲道夫亡無子歸寧於家<lb/>
漢末大亂為胡騎所獲在左賢王部伍中春月登胡殿<lb/>
感笳之音作詩言志曰胡笳動兮邉馬鳴孤鴈歸兮聲<lb/>
嚶嚶<hi>文姬别傳</hi>
感動劉疇字正喬嘗避亂塢壁賈胡百數欲害之疇無<lb/>
<pb n="KR3k0049_WYG_043-61b"/>
懼色援笳吹之為出塞入塞之聲以動其遊客之思於<lb/>
是羣胡皆垂淚而去<hi>曹笳之晉書</hi>
懐土劉越石為胡騎所圍數重城中窘迫無計劉始夕<lb/>
乗月登樓清嘯胡騎聞之皆悽然長嘆中夜吹奏胡笳<lb/>
賊皆流涕人有懐土之思向曉又吹賊并起圍奔走或<lb/>
云是劉道真<hi>世説</hi>越石琨字也<lb/>
　　箏<lb/>
秦箏箏瑟類也本十二絃今則十三<hi>急就篇註</hi>通典曰箏秦<lb/>
<pb n="KR3k0049_WYG_043-62a"/>
聲也傅元箏賦序曰代以蒙恬所造今觀其器上崇似<lb/>
天下平似地中空准六合絃柱擬十二月設之則四象<lb/>
在鼓之則五音發斯乃仁知之器豈亡國之臣所能開<lb/>
思運巧哉集韻云秦俗薄惡有父子爭瑟者各入其半<lb/>
故當時名為箏古以竹為之<lb/>
長離武夷君命謝英妃撫長離印箏也<hi>諸山記</hi>
帳中鼔吕布詣袁紹紹患布欲殺之遣三十六兵彼鎧<lb/>
迎布使著帳邊卧布知之使于帳中鼓箏諸兵卧布出<lb/>
<pb n="KR3k0049_WYG_043-62b"/>
帳去兵不覺也<hi>英雄記</hi>
善彈郝素善彈箏雖伯牙妙手呉姬竒聲何以加之<hi>傅子</hi>
於此不凡謝安相晉室為其婿王國賔所䜛一日武帝<lb/>
召桓伊宴飲安侍坐命伊撫箏伊撫而歌曰為君既不<lb/>
易為臣良獨難忠信事不顯乃有見危患周旦佐文武<lb/>
金縢功不刊推心輔王政二叔反流言聲節慷慨俯仰<lb/>
可觀安泣下沾襟越席將其鬚曰使君於此不凡帝有<lb/>
愧色<lb/>
<pb n="KR3k0049_WYG_043-63a"/>
箏歌須笛語林曰桓野王善觧音晉孝武設宴西堂樂<lb/>
闋酒闌將詔桓野王箏歌野王辭以須笛於是詔其常<lb/>
吹奴碩賜姓曰張嘉四品將軍引使上殿張碩意氣激<lb/>
揚吹破三笛末取䐗脚笛然後乃理調成其曲<lb/>
賜笛何承天素好奕棋頗用廢事又善彈箏文帝賜以<lb/>
局子及銀裝箏承天奉表陳謝帝答云局子之賜安必<lb/>
非張武之金耶<hi>南史</hi>
終身不聽梁張稷瓌弟也㓜有孝性所生母劉無寵疾<lb/>
<pb n="KR3k0049_WYG_043-63b"/>
終毁瘠過人州里謂之淳孝長兄瑋善彈箏稷以劉氏<lb/>
先執此使聞瑋為清調便悲感䪺絶遂終身不聽之<hi>上</hi>
思兄元魏孫紹兄善彈箏早卒紹後聞箏聲便涕泗嗚<lb/>
咽捨之而去世以此尚之<hi>本傳</hi>
第一手薛瓊瓊開元宫中第一箏手<hi>麗情集</hi>崔懐寶贈瓊<lb/>
瓊詩云平生無所願願作樂中箏得近玉人纎手孑呀<lb/>
羅裙上放嬌聲<lb/>
引刀斬指樊彦深妻魏氏淮隂人彦深卒值徐敬業之<lb/>
<pb n="KR3k0049_WYG_043-64a"/>
亂為賊所獲賊黨知其素解絲竹逼令彈箏魏曰夫亡<lb/>
未能自盡今而見逼管絃豈非禍從手發耶引刀斬指<lb/>
賊黨又欲妻之魏以必死自固被殺<hi>舊唐</hi>
聞聲知改高駢鎮蜀口以南詔侵暴築羅城四十里朝<lb/>
廷雖加恩賞亦疑其跋扈或一日奏樂聲聞知有改移<lb/>
乃題風筝寄意曰夜静絃聲響碧空宫商信任徃來風<lb/>
依稀似曲纔堪聽又被風吹别調中旬日報到移鎮渚宫<lb/>
　　箜篌<lb/>
<pb n="KR3k0049_WYG_043-64b"/>
靡靡箜篌師延所作靡靡之樂後出桑間濮上之地師<lb/>
涓為晉平公鼓焉鄭衛分其地而有之遂號鄭衛之音<lb/>
為淫樂<hi>劉熈釋名</hi>
坎篌箜篌一名坎篌漢武帝祠太一后土令樂人侯調<lb/>
依琴作坎篌言其坎坎應節也篌以姓冠章也<hi>風俗通</hi>封<lb/>
禪作空侯<lb/>
立箜篌漢靈帝好之體曲而長二十三絃抱于懐中兩<lb/>
手齊奏之謂之擘隋音樂志曰立箜篌出自西域非華<lb/>
<pb n="KR3k0049_WYG_043-65a"/>
夏舊器也<hi>事物紀原</hi>
卧箜篌魏高陽王雍美人徐月華能彈卧箜篌為明妃<lb/>
出塞之聲後為將軍原士康側室徐鼓箜篌而歌哀聲<lb/>
入雲行者俄而成市<hi>洛陽伽藍記</hi>
朱字有李生者其舅姓盧有道術别久忽相遇邀李往<lb/>
其居曰求得一妓善箜篌令侍飲李生視箜篌上有朱<lb/>
字云雲中辨天樹天際識歸舟盧曰此人名家莫要作<lb/>
婚姻否李莫測而退後娶陸長源女乃所見於盧家者<lb/>
<pb n="KR3k0049_WYG_043-65b"/>
問何能曰善箜篌示之朱字宛然李生具說女亦曰徃<lb/>
常夢至一處亦記見生<hi>逸史</hi>拾遺以為崔宇過薛趙<lb/>
不識鄙人謂狐為狸以瑟為箜篌此非徒不知狐與瑟<lb/>
乃不知狸與箜篌也<hi>桓譚新論</hi>
箜篌引箜篌引者朝鮮津卒霍里子高妻麗玉所作也<lb/>
子高晨起刺船有一白首狂夫披髪提壺亂流而渡其<lb/>
妻隨而止之不及堕河溺死妻乃援箜篌作公無渡河<lb/>
之曲曰公無渡河公竟渡河堕河而死當柰公何曲終<lb/>
<pb n="KR3k0049_WYG_043-66a"/>
投河而死子高還以語麗玉麗玉傷之乃引箜篌而寫<lb/>
其聲聞者莫不堕淚飲泣麗玉以其曲傳憐女麗容名<lb/>
曰箜篌引<hi>古今注及孔衍琴操</hi>
妾歌神悅永和中呉郡陳緒家平旦忽有叩閽自通云<lb/>
陳都尉寄住緒有妾姓奚能彈箜篌神思歡悅既令妾<lb/>
絃歌歌聲焦細厯三年乃别去<hi>甄異錄</hi>
聞歌輒舞晉永嘉中有神見兖州自號樊道基有嫗號<lb/>
成夫人夫人好音樂能彈箜篌聞人歌絃輒起舞<hi>搜神記</hi>
<pb n="KR3k0049_WYG_043-66b"/>
清溪婢歌趙文韻住青溪月夜唱鳥棲飛忽有青衣至<lb/>
曰王家娘子傳語聞君歌聲有關人者須臾女子至容<lb/>
色可憐文韶乃歌深契女心曰但令有瓶何患無水取<lb/>
箜篌鼓之令婢歌繁霜自解裙帶縳箜篌歌曰日暮風<lb/>
吹葉落依依丹心寸意愁君不知窮夕别去明日至青<lb/>
溪廟中女姑神像即夜所見者<hi>類説</hi>
鳯首樂工云天竺伎有鳯首箜篌<lb/>
　　琵琶<lb/>
<pb n="KR3k0049_WYG_043-67a"/>
琵琶所始琵琶法三才象四時風俗通云琵琶近代樂<lb/>
家作不知所起長三尺五寸法天地人五行四絃象四<lb/>
時釋名曰琵琶本胡中馬上所鼔推手前曰琵琶手却<lb/>
曰琶因以為名樂錄云琵琶本出於絃鞉而杜摯以為<lb/>
秦之末世苦於長城之役百姓絃鞉而鼓之事始云或<lb/>
云碎葉國所獻貞觀中裴洛兒彈琵琶始廢撥用手今<lb/>
所謂搊琵琶是也<hi>唐國子博士叚安節琵琶錄</hi>
馬上之樂故老言漢宋烏孫公主嫁昆彌念其行道思<lb/>
<pb n="KR3k0049_WYG_043-67b"/>
慕使知音者載琴箏筑箜篌之屬作馬上之樂<hi>傅元琵琶傳序</hi>
匃奴盛請婚於漢元帝以後宫良家子昭君配焉昔公<lb/>
主嫁烏孫令琵琶馬上作樂以慰其道路之思其送明<lb/>
君亦必爾也<hi>石崇明君辭</hi>
　王昭君初適匈奴在路愁怨遂於馬上彈琵琶以寄<lb/>
　其憾至今傳之謂之昭君怨<hi>圖經</hi>
　夫漢送公主于馬上作樂李倫製辭意昭君亦爾未<lb/>
　嘗謂昭君自彈也圖經即以昭君怨實之不知何所<lb/>
<pb n="KR3k0049_WYG_043-68a"/>
　本也如今人畫明妃出塞圖作馬上愁容自彈琵琶<lb/>
　賦辭者多即以為昭君實事盖承前人之誤耳<lb/>
自隨楚遊上表乞宿衛拜駙馬都尉楚無學好遨遊音<lb/>
樂及畜歌者琵琶箏笛每行將以自隨<hi>三輔决錄</hi>
鬼持寄載呉赤烏三年句章民楊度至餘姚夜行有一<lb/>
年少持琵琶求寄載度受之鼔琵琶作數十曲曲畢乃<lb/>
吐舌擘目以怖度而去復行二十里許又見一老父寄<lb/>
載自云姓王名戒因復載之謂曰鬼工鼓琵琶甚哀戒<lb/>
<pb n="KR3k0049_WYG_043-68b"/>
曰我亦能鼓即是向鬼復擘眼吐舌度怖㡬死<hi>錄異傳</hi>
善彈孔輝善彈琵琶呉歸命恒使為樂<hi>文士傳</hi>君性好音<lb/>
能操琴及琵琶以自散<hi>孫放别𫝊</hi>朱生善彈琵琶雖伯牙之<lb/>
妙無以加之<hi>傅子</hi>孔煒字正忠解音律彈琵琶<hi>文士傳</hi>石季<lb/>
倫善彈琵琶<hi>晉書</hi>阮咸善彈琵琶荀勗善解音律自以逺<lb/>
不及也<hi>士賢傳</hi>
作大道曲謝鎮西着紫羅襦據胡床在大寺佛圖門樓<lb/>
上彈琵琶作大道曲<hi>語林</hi>
<pb n="KR3k0049_WYG_043-69a"/>
鸜鵒立聽司空桓豁在荆州有參軍五月五日剪鸜鵒<lb/>
舌令教學語遂無所不名與人相聞顧參軍善彈琵琶<lb/>
鸜鵒每立聽移時<hi>幽明錄</hi>
操斯器桓宣武外甥恒在坐鼓琵琶宣武醉後指琵琶<lb/>
曰名在固亦操斯器<hi>語林</hi>
天際真人世以方謝仁祖不及重者桓大司馬曰諸君<lb/>
莫輕以仁祖企腳北窻下彈琵琶故自有天際真人想<lb/>
<hi>世説</hi>謝尚善音樂<hi>晉陽秋</hi>丞相嘗曰堅石挈脚枕琵琶有天<lb/>
<pb n="KR3k0049_WYG_043-69b"/>
際想<hi>語林</hi>堅石尚小名也<lb/>
靈侯南平國岳在姑孰有鬼附之每言吉凶輒先索琵<lb/>
琶隨彈而言事有驗或云是老鼠所作名曰靈侯<hi>異苑</hi>
歌畢不彈宋范雲善琵琶文帝欲聞之屢諷以微㫖雲<lb/>
偽為不曉終不肯為帝彈帝嘗飲宴歡適謂雲曰朕與<lb/>
歌卿可彈上歌則彈歌畢亦止<hi>南史</hi>
精麗相遺庾仲文為吏部尚書好貨先與劉德願殊惡<lb/>
德願自持琵琶甚精麗遺之便復欵然<hi>宋書</hi>
<pb n="KR3k0049_WYG_043-70a"/>
忩外唱曲永嘉中李謙素善琵琶元嘉初徃廣州夜集<lb/>
坐倦悉寢唯謙獨揮彈未輟便聞窻外有唱佳聲每至<lb/>
契㑹無不撃節謙怪語曰何不進耶對曰遺生以久無<lb/>
宜于笑始悟是鬼<hi>異苑</hi>
金縷齊禇彦囬淵善彈琵琶武帝在東宫宴賜之金縷<lb/>
柄銀柱琵琶<hi>南史</hi>高帝宴㑹羣臣使各效技淵彈琵琶王<lb/>
僧䖍彈琴沈文季歌子夜張敬兒舞王敬則拍張王儉<lb/>
曰臣無所解但知誦書因跪前誦相如封禪書<lb/>
<pb n="KR3k0049_WYG_043-70b"/>
為明君曲齊豫章王嶷北宅後堂集㑹沈文季與禇淵<lb/>
意喜琵琶酒闌淵取示器為明君曲文季便下席大唱<lb/>
曰沈文季不能作伎兒主解之曰汝固不當損仲容之<lb/>
德淵顔色無異曲終而止<lb/>
弄髀齊文宣所幸薛嬪甚被寵愛忽意其徑與高岳私<lb/>
通無故斬首藏之於懐於東山宴勸酧始合忽探出頭<lb/>
投於柈上枝解其屍弄其髀為琵琶一座驚怖莫不䘮<lb/>
膽帝方收取討之流淚云佳人難再得甚可惜也載屍<lb/>
<pb n="KR3k0049_WYG_043-71a"/>
以出被髪步哭而隨之<hi>北史</hi>
聽音知亡隨樂人王令言妙達音律大業末煬帝將幸<lb/>
江都令言之子嘗於戸外彈胡琵琶作翻調安公子曲<lb/>
令言時卧室中聞之驚起曰變變急呼其子曰此曲興<lb/>
自早晩其子曰頃來有之令言遂歔欷流涕謂其子曰<lb/>
汝慎無從行帝必不反子問其故令言曰此曲宫聲徃<lb/>
而不反宫君也吾所以知之帝竟被弑於江都<hi>北史</hi>
自彈唐上皇聞禽頡利嘆曰高祖困白登不能報今我<lb/>
<pb n="KR3k0049_WYG_043-71b"/>
子能㓕深厥吾付托得人何復憂哉上皇召上與貴人<lb/>
十餘人及諸工妃主置酒凌煙閣酒酣上皇自彈琵琶<lb/>
上起舞公卿迭起為夀<hi>史</hi>
左庶子奏琵琶李綱仕隋為太子洗馬太子勇宴宫臣<lb/>
左庶子唐令則奏琵琶又歌武媚娘曲綱曰令則宫調<lb/>
䕶乃自比倡優進淫聲惑視聽誠知上聞之豈不為殿<lb/>
下累乎<lb/>
彈琵琶吐谷渾黨項㓂邊敕柴紹討之虜據高射紹軍<lb/>
<pb n="KR3k0049_WYG_043-72a"/>
兩矢失色紹安坐遣人彈胡琵琶使二女子舞虜疑之<lb/>
休射而觀紹從后擊之大潰<hi>唐書</hi>
秦漢子初隋有琵琶圓體修頸而小號曰秦漢子盖絃<lb/>
鼗之遺制出於胡中傳為秦漢所作<hi>樂志</hi>
彈至大官武德中白明逺竹伯夷皆以彈琵琶至大官<lb/>
<hi>琵琶錄</hi>
玉環羯胡犯京上欲遷幸復登華蕚樓置酒四顧乃命<lb/>
進玉環玉環者睿宗所御琵琶也異時上長樂宫中嘗<lb/>
<pb n="KR3k0049_WYG_043-72b"/>
置别榻以帕覆之不雜以他樂器而未嘗持用至是命<lb/>
樂工賀懐知取調之又命禪定僧叚師彈之<lb/>
絃撥倍麤太宗時西國進一胡善彈琵琶絃撥倍麤上<lb/>
每不欲畨人勝中國乃置酒高㑹使羅黑黑帷聽之一<lb/>
遍而得謂胡人曰此曲吾宫人能之取大琵琶遂於帷<lb/>
下令黒黑彈之不遺一字胡人謂是宫女也驚嘆辭去<lb/>
西國聞之降者數十國<hi>僉載</hi>
羅逤檀開元中有中官白秀貞自蜀使囬得琵琶以獻<lb/>
<pb n="KR3k0049_WYG_043-73a"/>
其槽邏皆桫檀為之温潤如玉光耀可鑒有金縷紅文<lb/>
影成雙鳯楊妃每抱是琵琶奏於梨園音韻凄清飃如<lb/>
雲外而諸王貴主自虢國已下競為貴妃琵琶弟子每<lb/>
受曲畢皆廣有進獻<hi>譚賔錄</hi>絃乃未訶彌羅國永泰元年<lb/>
所貢者淥水蠶絲也光麗如貫珠<hi>楊太真外傳</hi>
逆鼓順鼔漢中王瑀憲子也亦知音聞康崑崙奏琵琶<lb/>
曰琵聲多琶聲少是未可彈五十四絲大絃也樂家以<lb/>
自下逆鼔曰琵自上順鼔曰琶云<hi>唐書</hi>
<pb n="KR3k0049_WYG_043-73b"/>
鵾鷄筋古琵琶絃用鵾鷄筋開元中叚師能彈琵琶用<lb/>
皮絃賀懐智破撥彈之不能成聲<hi>酉陽</hi>賀懐智以食為糟<lb/>
鵾鷄筋作絃用鉄撥彈之<hi>樂府雜錄</hi>
鬱輪袍王維妙能琵琶為岐王所眷重維方將應舉求<lb/>
庇岐王岐王令維服鮮衣賫琵琶同至公主之第令奏<lb/>
新曲聲調哀切滿坐動容公主曰此曲何名維起曰號<lb/>
鬰輪枹公主大竒之岐王因荐之曰此生欲得解頭然<lb/>
已承貴主論託張九臯矣公主笑謂維曰子誠取解當<lb/>
<pb n="KR3k0049_WYG_043-74a"/>
為子力維起謙謝公主則召試官至第遣宫婢𫝊命維<lb/>
遂作解頭而一舉登第<lb/>
樂器送官韋應物為蘇州刺史有屬官因建中之亂得<lb/>
國工康崑崙琴瑟琵琶至是送官表進入内<hi>國史補</hi>
聞曲知故宋沇者璟之孫也工音律之學德宗令與樂<lb/>
官訂樂衆工笑之沇顧笑者怱怱忿怒作色曰奏曲作<lb/>
其間有不可者上驚聞之即指一琵琶云此人大逆殘<lb/>
忍兼抵法不宜在至尊前又指一笙云此人神䰟已遊<lb/>
<pb n="KR3k0049_WYG_043-74b"/>
墟墓不可更留供奉上乃驚駭令主云潜伺察之旋而<lb/>
琵琶者為同輩告訐稱六七年前其文自縊不得端由<lb/>
即令按鞫遂伏其罪笙者乃憂恐不食而卒後樂工見<lb/>
沇不敢正視<hi>竭鼔錄</hi>
撥聲如雷貞元中有康崑崙琵琶第一手因兩市祈雨<lb/>
鬭樂崑崙登大街綵樓彈一曲新翻羽調綠腰自謂無<lb/>
敵街西豪俠閱樂東市稍誚之亦于綵樓上出一女即<lb/>
抱樂器先云我亦彈是曲兼移在楓香調中及下撥聲<lb/>
<pb n="KR3k0049_WYG_043-75a"/>
如雷絶妙入神崑崙驚愕即拜請為師女郎更衣出乃<lb/>
僧善本也俗姓叚翌日德宗召入内因令教授崑崙叚<lb/>
師曰且請令彈一調子乃調之師曰本領何雜兼帶邪<lb/>
聲崑崙驚曰叚師神人也臣少年初學藝時偶于鄰家<lb/>
女巫處授一品絃調于後迺屢易數師之藝今師精識<lb/>
如此𤣥妙也叚師奏曰且遣崑崙不近樂器十餘年候<lb/>
忘本態然後可教詔許之後果盡叚師之藝<hi>琵琶錄</hi>
聲諧相應貞元中有王芬曹保其子善才其孫綱及裴<lb/>
<pb n="KR3k0049_WYG_043-75b"/>
興奴善彈琵琶其曹綱善運撥聲若風而不事舊絃其<lb/>
裴興奴善於攏然其撥稍軟詩人云曹綱有左手裴興<lb/>
奴有右手武宗朝朱崖李太尉有樂吏亷郊者師於曹<lb/>
綱精妙入神嘗謂儕流曰教授人亦多矣未曾有此性<lb/>
靈子弟也嘗因清夜擕樂器於平泉别墅臨池彈㽔賔<lb/>
調芰荷間有聲意其魚躍也乃彈别調即寂然因復彈<lb/>
㽔賔久之池中擲物躍上岸觀乃一片方響㽔賔鐵盖<lb/>
以聲律諧和相應故也其妙若此<hi>樂府雜錄</hi>
<pb n="KR3k0049_WYG_043-76a"/>
寤中得曲王沂者平生善解絃管忽旦睡至夜乃寤索<lb/>
琵琶絃之成數曲一名雀啅蛇一名胡王調一名胡瓜<lb/>
苑人不識聞聽之者莫不流涕其妹請學之乃教成聲<lb/>
須臾摠忘不復成曲<hi>僉載</hi>
大小忽雷文宗朝女弟子鄭中丞善于胡琴内庫有兩<lb/>
面琵琶號大小忽雷鄭嘗彈小忽雷音偶以匙頭脫乃<lb/>
送於崇仁坊南趙家修理大約造樂器多在此坊中南<lb/>
北二趙家最妙<hi>樂府雜錄</hi>
<pb n="KR3k0049_WYG_043-76b"/>
遶殿雷馮吉瀛王道之子能彈琵琶以皮為絃世宗嘗<lb/>
令彈於御前深欣喜之因號其琵琶曰遶殿雷也道以<lb/>
其隋業每加譴責而吉攻之愈精道益怒凡與客飲必<lb/>
使廷立而彈之曲罷或賜以束帛命背負之然後致謝<lb/>
道自以為戒勗及矣吉永未能悛改既而益自若道度<lb/>
無可奈何歎曰百工之可藝而身賤理使然也此子不<lb/>
過太常少卿耳其後果終于此<hi>五代史補</hi>
除夜鼓呉越錢鏐嘗嵗除夜宴命諸子及諸孫鼓胡琴<lb/>
<pb n="KR3k0049_WYG_043-77a"/>
一再行遽止之曰人將以我為長夜之飲也<hi>九國志</hi>
但能彈宋太祖曰資䕃子弟在家但能彈琵琶弄絲竹<lb/>
豈能治民於是未許親民<hi>三朝聖政錄</hi>
轉關䕶索樂譜琵琶曲有轉闗六么取其聲調閑婉又<lb/>
有䕶索梁州謂其音節閑繁<hi>蔡寛夫詩話</hi>
聞促聲高平和之人聽箏笛琵琶則形躁而志越聞琴<lb/>
瑟之音則體静而心閒夫琵琶筝笛聞促聲高故使人<lb/>
形躁而志越<hi>稽康無聲哀樂論</hi>
<pb n="KR3k0049_WYG_043-77b"/>
象中虚外實天地象也盤員柄直隂陽叙也柱有十二<lb/>
配律象也<hi>𫝊元賦</hi>盤員含靈太極形也三材片合兩儀象<lb/>
也分柱分位嵗數成也囬窻華表日月星也<hi>成公綏賦</hi>
　　雜樂器<lb/>
方響梁有銅磬即今之方響也方響以鐡為之以代鐘<lb/>
磬和凝有響鐵之歌<hi>通考</hi>
玉方響唐文宗時有宫娥沈阿翹本呉元濟之妓嘗自<lb/>
進元濟所與一白玉方響光明潔冷可照數十步以犀<lb/>
<pb n="KR3k0049_WYG_043-78a"/>
為槌以雲檀香為架芳馥着人彌月不散制度精妙希<lb/>
世之寶也<hi>杜陽編</hi>
缶立秋之音也古者盎謂之缶唐堯之時有擊壤而歌<lb/>
者因使鄭以糜<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>𡨕缶而鼓之是以易之盈缶見於比<lb/>
用缶見於坎鼓缶而歌見于離詩之擊缶見於宛<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>澠<lb/>
池之㑹秦王為趙王擊缶趙王命使書之徐幹曰聽黄<lb/>
鐘之音知擊缶之細先儒謂始於西戎踈矣<hi>通考</hi>
琉璃罌缶南蠻婆賄伽盧國與諸蠻市以琉璃罌缶相<lb/>
<pb n="KR3k0049_WYG_043-78b"/>
易<hi>孔帖</hi>
製用金成李員居長安延壽里一夕忽聞室隅有歌曰<lb/>
色分藍葉清聲比磬中鳴七月七日吾當示汝之形其<lb/>
日大雨垣圮得一缶徑尺餘製用金成形狀奇古叩之<lb/>
其韻極長滌去塵蘚字若小篆厯然可讀乃崔子玉座<lb/>
右銘<hi>張瀆宣室志</hi>
籥劉熈釋名曰籥躍也氣躍而出也古者取卯地之行<lb/>
以為籥春分之音萬物振躍而出也然三漏之籥所以<lb/>
<pb n="KR3k0049_WYG_043-79a"/>
通中聲先王之樂也七漏之籥所以備二變世俗之樂<lb/>
也<hi>通考</hi>
管說文曰管如箎十二月之音昔女媧氏命娀陵氏制<lb/>
都良之管以一天下之音又命聖氏為班管合日月星<lb/>
辰名曰充樂至於帝嚳命咸墨吹笭展管虞氏下管<hi>上</hi>
塤周官之於塤教於小師播於瞽矇吹於笙師以塤為<lb/>
德音見於禮如塤如箎見於詩則塤之於器立秋之音<lb/>
也爾雅大塤謂之器以其六孔交鳴而喧嘩故也譙周<lb/>
<pb n="KR3k0049_WYG_043-79b"/>
曰幽王之時暴公善塤世本曰暴公作塤盖塤之作其<lb/>
來尚矣謂之暴公善塤可也謂之作塤未之敢信矣<lb/>
箎劉熈釋名曰箎啼也聲自孔出如嬰兒啼聲也月令<lb/>
仲夏之月調箎盖調之使和也洞𡨕記吹霜條之箎東<lb/>
觀漢記明帝幸南陽舊宅作雅樂奏鹿鳴用塤箎和之<lb/>
以娯嘉賔<lb/>
七星管唐之七星管古之長笛也其狀如箎而長其數<lb/>
盈尋而七竅劉係所作也顧况七星管歌云龍吟世澤<lb/>
<pb n="KR3k0049_WYG_043-80a"/>
欲興兩鳯引九雛警宿焉<hi>通考</hi>
角角書記所不載或云羗胡以驚中國馬黄帝㑹羣臣<lb/>
於太山作清角之音似兩鳯雙鳴二龍齊吟丹蛇繞首<lb/>
雄虹帶天樂錄云蚩尤氏率魍魎與黄帝戰於涿鹿之<lb/>
野黄帝乃命吹角為龍吟以禦之<hi>上</hi>
龍吟晉志云說者云蚩尤氏帥魑魅與黄帝戰下涿鹿<lb/>
帝乃命始吹角為龍吟以禦之其後魏武比征烏丸越<lb/>
漠而軍士思歸於是改為中鳴而尤足悲矣<lb/>
<pb n="KR3k0049_WYG_043-80b"/>
八絃李搔字德沈元中子也少聰敏有才藝曽採諸聲<lb/>
别造一器號曰八絃時人稱有思理<hi>北史二十一</hi>
梵貝貝蠡之大者可容數聲南蠻吹以節樂今之梵樂<lb/>
用以和銅鈸釋氏所謂法螺赤土國吹螺以迎隋使是<lb/>
也梁武之樂有童子伎倚歌梵貝<lb/>
玉蠡唐貞元中五印度種落有鰾國王子獻樂器躬總<lb/>
樂凡一十二笛皆諧釋氏經唄吹蠡擊鼓或歌且舞纓<lb/>
絡四垂珠璣粲發周流萬變爛然可觀<hi>聲若竽籟</hi>林邑每擊<lb/>
<pb n="KR3k0049_WYG_043-81a"/>
鼓以警衆吹蠡以即戎<lb/>
　　歌<lb/>
人聲人聲曰歌歌柯也以聲吟詠有上下如草木有柯<lb/>
葉方言歌聲如柯也<hi>釋名</hi>
樂聲歌者樂之聲也<hi>蔡邕月令章句</hi>
嗟嘆情動於中而形於言言之不足故嗟嘆之嗟嘆之<lb/>
不足故詠歌之詠歌之不足故不知手之舞之足之蹈<lb/>
之<hi>毛詰序</hi>
<pb n="KR3k0049_WYG_043-81b"/>
歌名聲比於琴瑟曰歌徒歌曰謡亦謂之咢<hi>爾雅</hi>有章句<lb/>
曰歌無章曲曰謡<hi>韓詩章句</hi>齊歌曰謳呉歌曰歈楚歌曰艶<lb/>
淫聲曰哇又有清歌髙歌安歌緩歌長歌浩歌雅歌酣<lb/>
歌怨歌勞歌振旅而歌曰覬歌堂上奏樂而歌曰登歌<lb/>
亦曰升歌<hi>梁元帝纂要</hi>
古歌曲古歌曲有陽陵白露朝日魚麗白水白雲江南<lb/>
陽春淮南駕辨淥水陽阿採菱下里巴人八闋唐歌南<lb/>
風卿雲晨露漢歌曲有大風芝房白麟朱鴈交門天馬<lb/>
<pb n="KR3k0049_WYG_043-82a"/>
房中盛唐摐陽瓠子𤣥雲步雲<lb/>
始為歌帝俊有子八人是始為歌舞<hi>山海經</hi>
歌九招夏后開上三嬪於天得九辯與九歌以下此天<lb/>
穆之野高二千仭開焉得始歌九招<hi>上</hi>
八闋昔葛天氏之樂三人槮牛尾捉足以歌八闋一曰<lb/>
載民二曰𤣥鳥三曰遂草木四曰奮五穀五曰敬天常<lb/>
六曰達帝功七曰依地德八曰總萬物之極<hi>吕寛</hi>上林賦<lb/>
聽歌天氏之歌<lb/>
<pb n="KR3k0049_WYG_043-82b"/>
唐歌帝嚳氏命咸黑作為唐歌堯命質<hi>當為䕫</hi>效山林谿<lb/>
谷之音以作歌湯命伊尹作為大䕶晨露<hi>吕覽</hi>
古歌九代詠歌志合文財黄歌斷竹質之至也唐歌在<lb/>
昔則廣於黄世虞歌卿雲文于唐時夏歌雕墻縟於虞<lb/>
代商周篇什麗於夏年<hi>雕龍</hi>
白雪歌謝希逸琴論云劉捐子善鼓琴歌陽春白雪曲<lb/>
琴集云白雪師曠所作商調曲也唐書樂志云白雪周<lb/>
曲也張華博物志云白雪者太帝使素女鼓五十絃琴<lb/>
<pb n="KR3k0049_WYG_043-83a"/>
曲名也<lb/>
龍衮之頌昔伏羲氏因時興利教民田漁天下歸之時<lb/>
則有網罟之歌神農繼之教民食榖時則有豐年之詠<lb/>
黄帝備物始垂衣裳時則有龍衮之頌<hi>夏侯元辨樂論</hi>
神座有響堯郊天地祭神在座上有響誨堯曰水方至<lb/>
宫命子救之堯乃作歌<hi>古今樂錄</hi>
慶雲歌昔帝堯之世民樂無事擊壤之歡慶雲之瑞因<lb/>
以作歌<hi>上</hi>
<pb n="KR3k0049_WYG_043-83b"/>
擊壤歌帝堯之世天下太和百姓無事有八九十老人<lb/>
擊壤而歌曰日出而作日入而息鑿井而飲耕田而食<lb/>
帝力於我何有哉<hi>世紀</hi>
康衢歌堯治天下五十年微服遊於康衢聞兒童謡曰<lb/>
立我蒸民莫匪爾極不識不知順帝之則堯喜問曰誰<lb/>
教汝為此言童兒曰我聞之大夫問大夫大夫曰古詩<lb/>
也堯還宫召舜因授以天下<hi>列子仲尼</hi>
卿雲歌舜將禪禹於時俊乂百工相和而歌卿雲帝乃<lb/>
<pb n="KR3k0049_WYG_043-84a"/>
唱之曰卿雲爛兮禮澷澷兮日月光華旦復旦兮八伯<lb/>
咸進稽首曰明明上天爛然星辰日月光華𢎞宇一人<lb/>
帝乃再歌曰日月有常星辰有行四時順經萬姓允誠<lb/>
於予論樂配天之靈<hi>尚書大傳</hi>
谿谷之音帝堯立乃命質為樂質乃效山林谿谷之音<lb/>
以歌乃以麋<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>置缶而鼓之帝舜乃令質修九招六列<lb/>
六英以明帝德<hi>吕覽</hi>
南音北音塗山女令其妾徃候禹女作歌始作南音有<lb/>
<pb n="KR3k0049_WYG_043-84b"/>
娀氏二佚女帝令燕遺二卵北飛不返二女作歌始作<lb/>
北音夏孔甲田於東陽萯山取民子為子長為斧斬斫<lb/>
其足孔甲乃作為破斧之歌實始為東音周昭王親將<lb/>
征荆抎於漢中殷整甲徙宅西河猶思故處實始作為<lb/>
西音<hi>吕覽</hi>塗山歌於候人始為南音有娀謡乎飛燕始為<lb/>
北音夏甲嘆於東陽東音以發殷氂思於西河西音以<lb/>
興音聲推移亦不一槩矣<hi>文心雕龍</hi>夏甲作破斧之歌始為<lb/>
東音殷辛作靡靡之音始為北音鄭衛之俗好淫故有<lb/>
<pb n="KR3k0049_WYG_043-85a"/>
溱洧桑中之曲楚越之俗好勇則有赴湯蹈火之歌各<lb/>
詠其所好歌其所欲<hi>劉子</hi>
金閨之歌商紂無道比於知極諫必死作秣馬金閨之<lb/>
歌<hi>洞厯記</hi>
欝辭申憤紂拘文王於羑里大顛宏夭散宜生南宫适<lb/>
之屬徃見文王文王於臏友目者言紂之好色也拊桴<lb/>
其腹者言欲得竒寶也蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>其足者使疾迅也於是乃<lb/>
周流海内經厯豐土得美女二人水中大寶白馬朱鬛<lb/>
<pb n="KR3k0049_WYG_043-85b"/>
以獻於紂陳其中庭曰是西伯之寶以贖刑罪紂曰於<lb/>
寡人何其厚也立出西伯紂謂宜生譛岐侯者長鼻决<lb/>
耳也宜生還以狀告文王乃知崇侯虎譛之文王在美<lb/>
里時演八卦以為六十四作欝尻之辭據於石困於疾<lb/>
藜乃申憤以作歌章曰殷道溷溷浸濁煩兮丹紫相合<lb/>
不分别兮迷亂聲色信諛言兮閻閻之虎使我蹇兮幽<lb/>
閒牢獄誰其言兮無辜桎梏誰所宣兮遘我四人皆憂<lb/>
勤兮得此珍玩且觧大患兮倉遑迄命遺後昆兮作此<lb/>
<pb n="KR3k0049_WYG_043-86a"/>
象變兆在昌兮欽承祖命天不䘮兮遂臨下土在聖明<lb/>
兮討暴除亂誅逆王兮<hi>古今樂錄</hi>
瑶池宴西王母於瑶池之上西王母為天子謡曰白雲<lb/>
在天山陵自出道里悠逺山川間之將子無死尚能復<lb/>
來天子答曰予歸東土和治諸夏萬民平均吾顧見汝<lb/>
比及三年將復而野<hi>穆天子傳</hi>
黄澤天子東遊於黄澤宿於曲洛使宫樂謡曰黄之陁<lb/>
其馬歕沙黄之澤其馬歕玉<hi>上</hi>
<pb n="KR3k0049_WYG_043-86b"/>
<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>陵歌哀公使以幣如衛迎夫子而卒不能賞故夫子<lb/>
作<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>陵之歌曰登彼<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>陵峛崺其阪仁道在邇求之若<lb/>
逺遂迷不復自嬰屯蹇喟然逥慮題彼泰山欝磪其高<lb/>
梁甫逥連枳棘充路陟之無緣將伐無柯患兹蔓延推<lb/>
以永歎涕霣潺湲<hi>孔叢子</hi>
道隠待時楚王使使奉金幣聘夫子宰予冉有曰夫子<lb/>
之道至是行矣遂請見問夫子曰太公勤身苦志八十<lb/>
而遇文王孰與許由之賢夫子曰許由獨善其身者也<lb/>
<pb n="KR3k0049_WYG_043-87a"/>
太公兼利天下者也然今世無文王之君也雖有太公<lb/>
孰能識之乃歌曰大道隠兮禮為基賢人竄兮將待時<lb/>
天下如一欲何之<hi>上</hi>
獲麟叔孫氏之車子曰鉏商樵於野而獲獸焉衆莫之<lb/>
識以為不祥棄之五父之衢冉有告夫子曰<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>身而肉<lb/>
角豈天之妭乎夫子曰今何在吾將觀焉遂徃謂其御<lb/>
高柴曰若求之言其必麟乎到視之果信言偃問曰飛<lb/>
者宗鳯走者宗麟為其難致也敢問今見其誰應之子<lb/>
<pb n="KR3k0049_WYG_043-87b"/>
曰天子布德將致太平則鱗鳯龜龍先為之祥今宗周<lb/>
將㓕天下無主孰為來哉遂泣曰予之於人猶麟之於<lb/>
獸也麟出而死吾道窮矣乃歌曰唐虞世兮麟鳯遊今<lb/>
非其時吾何求麟兮麟兮我心憂<hi>上</hi>
河激之歌趙簡子南擊楚津吏醉卧不能渡召欲殺之<lb/>
津吏女姢持擑而前曰昔父聞君東渡不測之水恐風<lb/>
波之起故禱九江山淮之神不勝巫祝杯酒飲沉醉至<lb/>
於此矣妾願鄙軀易父之死簡子將渡用檝少一人娟<lb/>
<pb n="KR3k0049_WYG_043-88a"/>
願備員用檝遂與渡中流奏河激之歌曰昇彼河兮西<lb/>
觀清水揚波兮杳𡨕禱求福兮醉不醒誅將加兮妾心<lb/>
驚蛟龍助兮王將歸呼來棹兮行勿疑簡子大悅立為<lb/>
夫人<hi>列女傳</hi>
遏雲薛譚學謳於秦青未窮青之㫖於一日遂舜歸秦<lb/>
青乃餞於郊衢撫節悲歌聲震林木響遏行雲薛譚乃<lb/>
謝求返終身不敢言歸秦青顧謂其友曰昔韓娥東之<lb/>
齊遺粮過雍門鬻歌假食而去餘響遶梁三日不絶左<lb/>
<pb n="KR3k0049_WYG_043-88b"/>
右以其人弗去過逆旅凡人辱之韓娥因曼聲哀哭一<lb/>
里老㓜喜歡忭舞弗能自禁乃厚賂而遣之故雍門人<lb/>
至今善歌哭效娥之遺聲也<hi>博物志</hi>
擁檝而歌襄城君始封之曰衣翠衣帶玉彘劔履蹻舄<lb/>
立乎流水之上楚大夫莊辛過而說之曰臣願把君之<lb/>
手其可乎襄城君忿然作色而不言莊辛遷延而稱曰<lb/>
君獨不聞夫鄂君方乗青瀚之舟張翠盖㑹鐘鼓之音<lb/>
越人雍檝而歌曰今夕何夕兮搴洲中流今日何日兮<lb/>
<pb n="KR3k0049_WYG_043-89a"/>
得與王子同舟山有樹木兮木有枝心說君兮君不知<lb/>
於是鄂君乃舉綉被而覆之<hi>說苑</hi>
夢女鼓琴武靈王遊大陵他日王夢見處女鼓琴而歌<lb/>
詩曰美人熒熒兮顧若苕之榮命乎命乎曾無我嬴異<lb/>
日王飲酒樂數言所夢想見其狀呉廣聞之因夫人而<lb/>
内其女娃嬴孟姚也孟姚甚有寵於王是為惠后<hi>史記</hi>春<lb/>
秋後語武靈王㳺大陵夢處女鼓瑟而歌<lb/>
築長城歌始皇起驪山之蒙使蒙恬築長城死者相屬<lb/>
<pb n="KR3k0049_WYG_043-89b"/>
民歌曰生男慎勿舉生女哺用晡不見長城下屍骸相<lb/>
友柱<hi>楊泉物理論</hi>
聲入雲霄高帝戚夫人善鼓瑟擊筑帝常擁夫人倚瑟<lb/>
而絃歌畢每泣下流漣夫人善為翹神折腰之舞歌出<lb/>
塞入塞望歸之曲侍婢數百皆習之後宫齊首高唱聲<lb/>
入雲霄<hi>西京雜記</hi>
上靈曲戚夫人侍兒賈佩蘭後出為扶風人叚儒妻説<lb/>
在宫内時常以絃管歌舞相歡娯競為妖服以趣良時<lb/>
<pb n="KR3k0049_WYG_043-90a"/>
十月十二日共入靈女廟以黍樂神吹笛擊筑歌上靈<lb/>
之曲既而相與連臂踏地為節歌赤鳯凰來<hi>上</hi>
紫芝歌四皓者秦始皇時見秦政虐乃退入藍田山而<lb/>
作歌曰莫莫高山深谷逶迤曄曄紫芝可以療饑唐虞<lb/>
世逺吾將何歸駟馬高盖其憂甚大富貴之畏人不如<lb/>
貧賤之肆志乃共入商雒隠地肺山以待天下定<lb/>
教歌兒孝惠帝所教歌兒百二十人有缺輒補<hi>漢書</hi>
倚瑟而歌張釋之為中郎將從行至覇陵是時慎夫人<lb/>
<pb n="KR3k0049_WYG_043-90b"/>
從上指示慎夫人新豐道曰此是邯鄲道也使慎夫人<lb/>
鼓瑟上自倚瑟而歌<hi>上</hi>
盛唐之歌孝武帝巡狩至於盛唐尋陽浮江親射蛟江<lb/>
中獲之舳艫千里薄摐揚而出作盛唐摐陽之歌<hi>上</hi>
度曲元帝自度曲被歌注云聲終更授其次曰度曲度<lb/>
曲未終雲起雪飛是也<hi>上</hi>
雅歌祭尊為將取士皆用儒術對酒設樂必雅歌投壺<lb/>
<hi>謝承後漢書</hi>
<pb n="KR3k0049_WYG_043-91a"/>
重譯歌宋酺明帝時為益州刺史移書屬郡喻以聖德<lb/>
白狼王等百餘國重譯來庭歌詩三章酺獻之<hi>東觀漢記</hi>
抗音劉賛初為將臨敵必先被髪呌天因抗音而歌左<lb/>
右應之乃進戰<hi>呉書</hi>
歌土地曲三月上巳日㑹稽夏統字仲御入洛市樂大<lb/>
尉賈充問曰卿能土地間曲乎統曰百姓懐先君㤙遂<lb/>
作慕歌又孝女曹娥歌河女之章為伍子胥作小海唱<lb/>
今欲歌之統曰善乃以竹叩船引聲喉囀清激慷慨大<lb/>
<pb n="KR3k0049_WYG_043-91b"/>
風應至含水潄天雲雨響集充曰聽慕歌之聲便髣髴<lb/>
見大禹之容聞河女之音不覺涕淚交流即謂伯姬髙<lb/>
行在目前也聆小海之唱謂子胥屈平立吾左右矣<hi>晉書</hi>
行路難袁山松善音樂舊歌有行路難曲詞頗疎質山<lb/>
松乃文其辭句婉其節制因酣歌之聞者流涕<hi>上</hi>
雌雄入宫初符堅二十五年㓕慕容仲姊清河公主年<lb/>
十四有殊色堅納之寵冠後庭冲時年十二亦有龍陽<lb/>
之姿堅又幸之姊弟專寵宫人莫進長安中歌之曰一<lb/>
<pb n="KR3k0049_WYG_043-92a"/>
雌與一雄雙飛入紫宫咸懼為亂王猛切諫乃出冲冲<lb/>
卒為堅賊<hi>崔鴻十六國春秋</hi>
絲不如竹桓温公問孟嘉曰聽伎絲不如竹竹不如肉<lb/>
何謂也答曰漸近自然一坐咨嗟<hi>孟嘉别𫝊</hi>
子夜歌孝武太元中琅琊王軻之冡有鬼歌子夜殷允<lb/>
為章郡僑人庾僧度冡亦有鬼歌子夜殷允為章郡亦<lb/>
是太元乎則子夜是此時以前人也<hi>晉書</hi>子夜晉曲也晉<lb/>
有女子名子夜造此聲聲遇哀苦<hi>古樂府</hi>
<pb n="KR3k0049_WYG_043-92b"/>
團扇歌團扇郎歌者晉中書令王珉捉白團扇與嫂婢<lb/>
謝芳姿有愛情好甚篤嫂捶撻婢過苦王東亭聞而止<lb/>
之芳姿素善歌嫂令歌一曲當赦之應聲歌云白團扇<lb/>
辛苦五流連是郎眼所見珉聞更問之汝歌何遺芳姿<lb/>
即改云白團扇憔悴非昔容羞與郎相見後人因而歌<lb/>
之<hi>古今樂錄</hi>文獻通考云婢素好歌而珉好持白扇故云團<lb/>
扇復團扇持許自遮面憔悴無復理羞與郎相見<lb/>
歌父憑乗縣有歌父山傳云老父少不娶妻而善於謳<lb/>
<pb n="KR3k0049_WYG_043-93a"/>
歌年八十餘病命終鄉里六七人輿上穴中隣人舞歸<lb/>
父老歌而送之聲振林藪嚮遏行雲<hi>盛宏之荆州記</hi>
泉誦逥流臨城縣南二十里有盖山登百許步有舒姑<lb/>
泉俗傳云有舒氏女未適人與其父折薪於此女坐泉<lb/>
處牽挽不動遽告家比還惟見清泉湛然母云女好音<lb/>
樂乃作絃歌泉涌迴流<hi>純義宣城記</hi>
花上盈盈臨川聶包死數年忽詣南豐相沈遒襲作歌<lb/>
其歌笑甚有倫次每歌輒作花上盈盈曰但聞行當歸<lb/>
<pb n="KR3k0049_WYG_043-93b"/>
不聞死復生<hi>異苑</hi>
陳左清歌魏晉之世有孫氏善歌舊曲宋識善擊節唱<lb/>
和陳左善清歌列和善吹笛郝索善彈箏朱生善琵琶<lb/>
尤發新聲故𫝊元著傳曰人若欽所聞而忽所見不亦<lb/>
惑乎此六人生於上世越古今而無儷<hi>晉志</hi>
黎園歌明皇自巴蜀囬夜閩登勤政樓南望煙月滿目<lb/>
因歌曰庭前琪樹已堪攀塞北征人尚未還盖盧思道<lb/>
之詩也歌畢里中隠隠如有歌者謂力士曰得非黎園<lb/>
<pb n="KR3k0049_WYG_043-94a"/>
舊人乎遲明為我訪來翌日力士於里中召至果是其<lb/>
人後乗月登樓左右惟力士及妃子侍者紅桃在焉即<lb/>
命歌梁州即貴妃所製上親御玉笛為之倚曲曲罷無<lb/>
不掩泣上因廣其曲今凉州留傳者益加焉<hi>明皇雜錄太真外傳</hi>
水調歌興慶宫帝潜邸於西南隅起花蕚相輝之樓與<lb/>
諸王遊處祿山犯順乗據以聞議欲遷幸置酒樓上命<lb/>
作樂有進水調歌者曰山川滿目淚霑衣富貴榮華得<lb/>
㡬時不見只今汾水上惟有年年秋鴈飛上問誰為此<lb/>
<pb n="KR3k0049_WYG_043-94b"/>
詞曰李嶠上曰真才子也遂不終飲而去<hi>明皇雜錄</hi>
永新歌開元中内人許子和吉州永新縣樂家女也入<lb/>
宫因名永新能變新聲高秋明月喉轉一聲響傳九陌<lb/>
一日大酺於勤政樓萬衆諠譁莫得聞魚龍百戯之音<lb/>
永新乃撩鬂舉袂直奏曼聲廣場寂寂若無一人喜者<lb/>
聞之氣勇愁者聞之腸絶漁陽之亂六宫星散永新為<lb/>
一士人所得韋青避地廣陵月夜凭欄聞舟中唱水調<lb/>
者曰此永新歌也登舟省之相與對泣後市人卒遂落<lb/>
<pb n="KR3k0049_WYG_043-95a"/>
風塵臨終謂其母曰阿母錢樹子倒矣<hi>樂府雜錄</hi>
聲出朝霞念奴者有姿色善歌唱未嘗一日離帝左右<lb/>
每執板當席顧盻帝謂妃子曰此女妖麗眼色媚人每<lb/>
囀聲歌喉則聲出於朝霞之上雖鐘鼓笙竽嘈雜而莫<lb/>
能遏宫妓中帝之鍾愛也<hi>天寳遺事</hi>
直千金宫妓永新者善歌受明皇寵愛每對御奏歌則<lb/>
絲竹之聲莫能遏帝嘗謂左右曰此女歌直千金<hi>上</hi>
教婢宋之愻為連州參軍刺史陳希古聞其善歌使教<lb/>
<pb n="KR3k0049_WYG_043-95b"/>
婢曰執笏簾外唱吟自如其婢隔窻從而和之聞者無<lb/>
不大笑<hi>朝野僉載</hi>
紅紅善歌大厯中有才人張紅紅者本與其父歌於衢<lb/>
路丐食過將軍衛青所居青聞其喉音寥亮仍有眉首<lb/>
即納為姬乃自傳其藝頴悟絶倫嘗有樂工自撰歌即<lb/>
古長命西河女也加㓕其節奏頗有新聲未進聞先侑<lb/>
歌于青青召紅紅于屏風後聽之歌罷青入問紅云已<lb/>
得矣青出云有女弟子曽歌此非新曲也即令隔屏風<lb/>
<pb n="KR3k0049_WYG_043-96a"/>
歌之一聲不失樂工大驚尋違上聽召入宜春院宫中<lb/>
號記曲娘子尋為才人後韋青卒紅紅一痛而絶上嘉<lb/>
嘆之贈昭儀<hi>樂府雜錄</hi>
喉轉皆驚李衮善歌於江外而名動京師崔昭入朝宻<lb/>
載而至乃邀致賔客請第一部樂及京師之名倡以為<lb/>
盛㑹紿言請表弟末座令衮被衣而出滿座皆笑少頃<lb/>
命酒昭曰請表弟歌座中又笑及喉轉一發樂人皆大<lb/>
驚曰是李八郎也乃羅拜之<hi>國史補</hi>
<pb n="KR3k0049_WYG_043-96b"/>
得寶歌韋堅鑿潭成帝為升樓每至署某郡以所産暴<lb/>
陳其上若廣陵則錦銅器先是人間唱得體紇歌有揚<lb/>
州銅器語叶更變為得寶歌自造曲唱習是至衣袂袴<lb/>
衫錦半臂絳㡌額立艫前倡人數百皆巾㡚鱗治齊聲<lb/>
應和鼓吹合作<hi>六帖</hi>
䕫頭韓會善歌絶妙名輩號為四䕫㑹為䕫頭<hi>國史補</hi>
變新作舊歌妙之曲其來久矣元和中國樂有米嘉榮<lb/>
何戡近有陳不嫌不嫌子意奴一二十年來絶不聞善<lb/>
<pb n="KR3k0049_WYG_043-97a"/>
唱盛以拍彈行於世拍彈起於李可久懿宗朝恩澤曲<lb/>
子别趙十哭趙十之名劉尚書禹錫與米嘉榮詩云三<lb/>
朝供奉米嘉榮能變新聲作舊聲于今後輩輕前輩好<lb/>
染髭鬚事後生又自貶所歸京問何戡歌曰二十年來<lb/>
别帝京重聞天樂不勝情舊人惟有何戡在更請殷勤<lb/>
唱渭城<hi>盧氏雜說</hi>
巴渝末曲賛皇一品集云豈謂擊壤餘音謬入帝堯之<lb/>
聽巴渝末曲猥蒙漢祖之知<lb/>
<pb n="KR3k0049_WYG_043-97b"/>
善歌不死符存審少微賤嘗犯法當死臨刑指旁壊垣<lb/>
顧主者曰願就死於彼冀得垣土覆尸主者哀而許之<lb/>
為徙坦下而主將方飲酒顧其愛妓思得善歌者佐酒<lb/>
妓言有符存審常為妾歌甚善主將馳騎召存審而存<lb/>
審以徙垣下故未加刑因徃就召使歌而悅之存審因<lb/>
得不死<hi>五代史</hi>
先調氣歌者樂之聲善歌者必先調其氣氤氲自臍間<lb/>
出至喉乃噫其詞即分抗墜之音即得其術即可致遏<lb/>
<pb n="KR3k0049_WYG_043-98a"/>
雲響谷之妙也<hi>樂府雜錄</hi>
還鄉歌呉越錢鏐為衣錦軍作還鄉歌曰三節還鄉兮<lb/>
掛錦衣父老逺來相追隨呉越一王駟馬歸<lb/>
　　舞<lb/>
行八風樂者舞之容也天子省風以作樂舞所以節八<lb/>
音而行八風天子八佾諸侯六佾大夫四佾佾列也八<lb/>
人每佾每服冕而執戚有俯仰張翕之容行綴長短之<lb/>
制所以受命而歌王者之功也人之動而有節者莫若<lb/>
<pb n="KR3k0049_WYG_043-98b"/>
舞所以因陽氣而達物也<hi>蔡邕月令章句</hi>
樂舞為主王朗表曰凡音樂以舞為主自黄帝雲門至<lb/>
周太武皆太廟舞樂名也樂所以樂君之德舞所以象<lb/>
君之功<hi>魏名臣奏</hi>
宣欝昔陶唐氏之始隂多滯伏而湛積水道壅塞不行<lb/>
其原民氣欝閼而滯著筋骨瑟縮不達故作為舞以宣<lb/>
導之<hi>吕覽</hi>
羽數考仲子之宫將萬焉公問羽數於衆仲對曰天子<lb/>
<pb n="KR3k0049_WYG_043-99a"/>
用八諸侯用六大夫四士二夫舞所以節八音而行八<lb/>
風故自八以下公從之于是初獻六羽始用六佾也<hi>左隠</hi>
縈塵集羽燕昭王即位三年廣昭王來獻善舞者二名<lb/>
一名旋波一名提謨並玉質凝膚體輕氣馥綽婉妙絶<lb/>
曠古無倫或行無踪影或經年不饑昭王處以單綃華<lb/>
幄飲以瑞珉之膏飴以丹泉之粟王登重霞之䑓乃召<lb/>
二人在側時香風吹起二人徘徊翔轉殆不自支王以<lb/>
纓綏屬拂之二人皆舞容治妖麗靡若鸞翔而歌聲輕<lb/>
<pb n="KR3k0049_WYG_043-99b"/>
下颺乃使伶人代唱其曲清響流韻雖遶梁動木未定<lb/>
加焉其舞曲一名榮塵言體輕與塵霧相亂也次曰集<lb/>
羽言婉轉若羽毛之從風也末曰旋懐言支體緬曼若<lb/>
入懐袖也<hi>王子年拾遺記</hi>
舞成周樂晉將攻齊使范昭徃觀景公觴之范昭請公<lb/>
之弃酌公曰諾告侍者酌樽進之晏子曰徹樽更之范<lb/>
昭佯醉不悅而起舞謂太師曰能為我調成周之樂乎<lb/>
吾為子舞之太師曰𡨕臣不習范昭趣而出公問晏子<lb/>
<pb n="KR3k0049_WYG_043-100a"/>
晏子曰昭非不知禮也欲慙吾君臣公問太師太師曰<lb/>
成周之樂天子樂也范昭人臣而舞之臣故不為昭歸<lb/>
報晉平公曰齊未可伐也臣欲試其君而晏子試之臣<lb/>
欲犯其禮而太師知之仲尼聞曰夫不出於樽爼之間<lb/>
而知千里之外其晏子之謂也可謂折衝矣而太師其<lb/>
與焉<hi>晏子</hi>
陽阿楚襄王既遊雲夢將置酒宴飲謂宋玉曰寡人欲<lb/>
觴群臣何以娯之王曰臣聞激楚結風陽阿之舞材人<lb/>
<pb n="KR3k0049_WYG_043-100b"/>
之窮觀天下之至妙王曰試為寡人賦之<hi>𫝊毅舞賦</hi>
巴渝舞巴中有渝水賨民銳氣喜舞高舞樂其猛銳數<lb/>
觀其舞使樂人習之故名巴渝舞<hi>二巴記</hi>
文始五行高祖廟奏武徳文始五行之舞武德者象天<lb/>
下樂已行舞以除亂也文始者本舜韶舞也高祖更名<lb/>
曰文始示不相襲也<hi>漢書</hi>景帝元年制詔御史盖聞歌者<lb/>
所以發德舞者所以明德高廟始奏文始五行之舞<hi>史記</hi>
益地景帝時諸王來朝有詔更前稱壽歌舞長沙定王<lb/>
<pb n="KR3k0049_WYG_043-101a"/>
發但張袖小舉手左右笑其拙上怪問之對曰臣國小<lb/>
地狹不足囬旋帝乃以武陵零陵桂陽屬焉<hi>前漢書註</hi>
沐猴狗鬭平恩侯許伯入第長信少府檀長卿起舞為<lb/>
沐猴與狗鬭司𨽻盖寛饒劾長卿以列卿而沐猴舞失<lb/>
禮不敬許伯為謝良久乃解<hi>漢史</hi>
掌上舞趙飛燕體輕能掌上舞<hi>漢書</hi>
不舞蔡邕坐上章事徙邊及歸將就還路五原太守主<lb/>
智餞之酒酣智起舞屬邕邕不敢報智衘之智者中常<lb/>
<pb n="KR3k0049_WYG_043-101b"/>
侍王甫之弟也宻告邕怨于囚於謗訕朝蔡邕慮卒不<lb/>
免禍乃亡命江海逺迹呉㑹<hi>范曄後漢書</hi>
轉則勝人陶謙為舒令郡守張磐謙恥為之下磐舞屬<lb/>
謙謙不為起强之乃舞舞而轉磐曰不當轉耶曰轉則<lb/>
勝人<hi>史</hi>
醉三起舞孫權請顧雍父子及孫譚時為選曹尚書見<lb/>
任貴重是日孫權極忻譚醉酒王起舞舞又不知止雍<lb/>
内怒之明日召譚訶責之君王以含垢為德臣下以㳟<lb/>
<pb n="KR3k0049_WYG_043-102a"/>
謹為節何有舞不復知止雖為酒後以為恃恩謙虚不<lb/>
足損吾家者必汝也<hi>江表傳</hi>
白符舞江右初有拂舞舊云拂舞呉舞檢其歌非呉辭<lb/>
也皆陳於殿庭楊泓拂舞序曰自江南見白符舞或言<lb/>
自亮鴆沈自有此來數十年察其辭㫖乃是呉人患孫<lb/>
皓虐政也<hi>志</hi>白符舞呉孫皓時所作<hi>初學記</hi>
白鼯子裘陸遜破曹休上與羣僚大㑹酒酣命遜舞解<lb/>
所著白鼯子裘賜之<hi>呉書</hi>
<pb n="KR3k0049_WYG_043-102b"/>
白紵舞白紵舞案辭有中抱之言紵本呉地所出宜是<lb/>
呉舞也晉徘徊歌曰交交白緒節節為雙呉音呼緒為<lb/>
紵擬白緒即白紵也<hi>古今樂府</hi>
晉世寧太康中天下為晉世寧之舞其舞抑手以執杯<lb/>
盤而反覆之反覆至危也杯盤酒器也而名晉世寧者<lb/>
言人時茍且酒食之間而其智不可及逺如器左手也<lb/>
<hi>搜神記</hi>
鸜鵒舞王導補謝尚為掾導有勝㑹謂之曰聞君能作<lb/>
<pb n="KR3k0049_WYG_043-103a"/>
鸜鵒舞一座傾想尚更着衣幘而舞令座上擊節為應<lb/>
俯仰有中旁若無人<hi>晉傳</hi>
去筆永明中舞人冠幘並簮筆武帝曰筆笏盖以記事<lb/>
受言舞不受言何亊簮筆豈有服朝衣而足綦讌於是<lb/>
去筆<hi>齊書</hi>
舉手舞韶榮陽人姓何忘其名聞士也荆州辟為别駕<lb/>
不就隠遁養志嘗至田舍收穫在塲上忽有一人長一<lb/>
丈蕭踈單衣角巾來詣之翩翩舉其兩手並舞而來語<lb/>
<pb n="KR3k0049_WYG_043-103b"/>
何云君嘗見韶舞否此是韶舞且舞且去尋遂徑向山<lb/>
山有穴裁容人即入穴何亦隨之見有良田數十頃何<lb/>
遂懇作以為世業子孫於今賴之<hi>續搜神記</hi>
舞逥波沈佺期兼修文館直學士既侍宴帝詔學士等<lb/>
舞逥波佺期為弄辭悅帝<hi>本傳</hi>
五經掃地帝與羣臣宴飲祝欽明自言能八風舞帝許<lb/>
之欽明體肥醜據地摇頭睆目左右顧盻帝大笑吏部<lb/>
侍郎盧藏用嘆曰是舉五經掃地矣<hi>唐本傳</hi>
<pb n="KR3k0049_WYG_043-104a"/>
戴竿明皇御勤政樓大張聲樂羅列伎時教坊有王大<lb/>
娘善戴百尺竿竿上於木山狀瀛洲方丈仍令小児持<lb/>
鋒節出入其間而舞不輟時<hi>雜樂</hi>
胡旋舞安祿山晩益肥腹緩及膝聳兩肩若挽牽者乃<lb/>
能行作胡旋舞帝前乃疾如風<lb/>
腰似女郎開成末有樂人崇胡子善舞其腰支不異女<lb/>
郎<hi>明皇雜錄</hi>
布舞公莫舞今布舞也相傳曰項莊舞劔項伯以袖隔<lb/>
<pb n="KR3k0049_WYG_043-104b"/>
之古人相呼曰公伯語莊云公莫害漢王今之用巾盖<lb/>
象項伯衣袖之意也<hi>志</hi>
七盤漢世有盤舞晉世如之以杯盤舞詩云丹唇含九<lb/>
秋妍迹凌七盤<hi>陸士衡</hi>言舞用盤七枚也梁魏有舞盤伎<lb/>
<hi>唐樂志</hi>興七盤其迭奏觀徑捷之翩翻<hi>卞蘭許昌宫賦</hi>七盤起長<lb/>
袖<hi>鮑昭詩</hi>怨西荆之折盤<hi>南郡/賦</hi>厯七盤而縱躡<hi>張衡舞賦</hi>七盤<lb/>
陳於廣庭<hi>王粲七釋</hi>逓間闗於盤舞<hi>顔延之</hi>
陽阿耳分八風之調足蹀陽阿之舞手會淥水之趣<hi>淮南</hi>
<pb n="KR3k0049_WYG_043-105a"/>
夫歌采菱發陽阿鄙人聽之不若此延路陽局延路陽<lb/>
局鄙歌曲也<hi>人間</hi>
　　嘯<lb/>
吹聲雜字解詰曰嘯吹聲也<lb/>
嘯㫖永泰中大理評事孫廣著嘯㫖一篇云夫氣激於<lb/>
喉中而濁謂之言激于舌而清謂之嘯言之濁可以通<lb/>
人事達性情嘯之清可以感鬼神致不死盖出其言善<lb/>
千里應之出其嘯善萬靈受職斯古之學道者哉<hi>語林嘯音</hi>
<pb n="KR3k0049_WYG_043-105b"/>
十五章一曰權輿二曰流雲三曰深谿虎四曰髙栁蟬<lb/>
五曰空林夜鬼六曰巫峡猿七曰下鴻鵠八曰古木鳶<lb/>
九曰龍吟十曰地動十一曰蘇門十二曰劉公命児十<lb/>
三曰阮氏逸韻十四曰正章十五曰畢章<hi>王㪫炙轂于</hi>
向南風呉王闔閭將欲伐楚登臺向南風而嘯有頃乃<lb/>
嘆羣臣莫有曉王意者子胥深知王憂乃荐孫武善為<lb/>
兵法人莫能知<hi>呉越春秋</hi>
倚柱悲嘯魯漆室邑女過時未嫁倚柱而悲嘯旁人問<lb/>
<pb n="KR3k0049_WYG_043-106a"/>
之曰何嘯之悲也子欲嫁乎吾為子求偶<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室邑之女<lb/>
曰吾豈為不嫁之故而悲哉憂吾君老太子少也<hi>列女傳</hi>
嘯音笙竿太始二年西方有因霄之國人皆善嘯丈夫<lb/>
嘯聞百里婦人嘯聞五十里如笙竽之音秋冬則聲清<lb/>
亮春夏則聲沉下人舌尖處倒向喉内亦曰兩舌重昝<lb/>
以爪徐刮之則嘯聲逾逺<hi>拾遺記</hi>
蘇門阮籍性樂酒善嘯聲聞數百步蘇門山中忽有真<lb/>
人<hi>晉書云係登也</hi>樵伐者咸共傳說步兵往觀見其人擁鄰岩<lb/>
<pb n="KR3k0049_WYG_043-106b"/>
側籍登嶺就之談太古無為之道論五帝三王之義蘇<lb/>
門先生翛然曽不盻之籍乃嘐然長嘯韻響寥亮蘇門<lb/>
先生乃逌然而笑籍既降還半嶺許聞上<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然有聲如<lb/>
數部鼓吹林谷𫝊響<hi>魏氏春秋云有如鳯音</hi>顧著乃向人之為嘯<lb/>
也籍素知音因傳冩之十得其二為之蘓門<hi>世説及七賢𫝊晉書</hi>
妙動林壑孫登善長嘯每發聲妙動林壑<hi>孔帖</hi>
倚樓王導與庾亮游于石頭㑹過王<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>至是日迅風飛<lb/>
帆<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>倚樓長嘯神色自逸<hi>
                        <graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>别𫝊</hi>
<pb n="KR3k0049_WYG_043-107a"/>
聲入雲際劉宋時釋智一者居錢塘靈隠寺之半峯精<lb/>
守戒範而善長嘯嘯終乃牽曳其聲沓入雲際如吹茄<lb/>
葉若掲逰絲徐舉徐揚載哀載咽颼颼凄切聽者悲凉<lb/>
謂之哀松之梵<hi>有宋髙僧傳</hi>
雷鼓霹靂天寳末有峨嵋山道士姓陳來遊京邑善長<lb/>
嘯能作雷鼓霹靂之引初則發聲調暢稍加散越湏㬰<lb/>
望空冩雷音忽復震駭聲如霹靂觀者莫不傾竦<hi>語林</hi>
上徹雲漢李翺守廬江有重囚當刑慮之乃哀鳴曰某<lb/>
<pb n="KR3k0049_WYG_043-107b"/>
有薄伎願于貴人前試之乃長嘯也乃命釋戒俄而清<lb/>
聲上徹雲漢公曰不謂蘓門之風出于赭衣之下可與<lb/>
孫阮同躅乎即赦其罪<hi>孔帖</hi>
四夷樂東方曰時南方曰任西方曰朱離北方曰禁<lb/>
　<lb/>
　<lb/>
　<lb/>
　天中記卷四十三<lb/>
</p>
<p>
</p>
  </div>
</body>
</text>
</TEI>
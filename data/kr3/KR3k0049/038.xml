<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷三十八</head> <lb/>
    <p>
<pb n="KR3k0049_WYG_038-1a"/>
欽定四庫全書<lb/>
　天中記卷三十八<lb/>
　　　　　　　　　　　　明　陳文耀　撰<lb/>
　　書<lb/>
效奎奎主文章蒼頡效象洛龜曜書丹青埀萌畫字宋<lb/>
均注曰奎星屈曲相鈎似文字之畫蒼頡視龜而作書<lb/>
則河洛之應與人意所惟通矣<hi>孝經援神契</hi>
鬼哭蒼頡造書而天雨粟鬼夜哭髙誘曰自書契作詐<lb/>
<pb n="KR3k0049_WYG_038-1b"/>
偽萌生去本趨末棄耕耨之業而務錐刀之利天知其<lb/>
將餓故為雨粟鬼恐為文所劾故哭也鬼或作兎恐有<lb/>
取毫作管之害及之故哭<hi>淮南</hi>
文字黄帝之史蒼頡見鳥獸蹏迒迹知分理之可相别<lb/>
異也初作書契葢依類象形故謂之文其後形聲相之<lb/>
益即謂之字字者言孶乳而浸多也著於竹帛謂之書<lb/>
書者如也以迄五帝三王之世改易殊體封于㤗山者<lb/>
七十有二代靡有同焉<hi>説文序</hi>
<pb n="KR3k0049_WYG_038-2a"/>
六書周禮八歲入小學保氏教國子先以六書一曰指<lb/>
事指事者視而可識察而可見上下是也二曰象形象<lb/>
形者書成其物隨體詰詘日月是也三曰形聲形聲者<lb/>
以事為名取譬相成江河是也四曰㑹意㑹意者比類<lb/>
合誼以見指撝武信是也五曰轉注轉注者建類一首<lb/>
同意相受考老是也六曰假借假借者無其字依聲託<lb/>
事令長是也<hi>上</hi>
八體秦書有八體一曰大篆二曰小篆三曰刻符四曰<lb/>
<pb n="KR3k0049_WYG_038-2b"/>
蟲書五曰摹印六曰署書七曰殳書八曰𨽻書<lb/>
新六書亡新居攝使大司空甄豐等校文書之部自以<lb/>
為應制作頗改定古文時有六書一曰古文孔子壁中<lb/>
書也<hi>魯恭王壞孔子宅而得尚書春秋論語孝經也</hi>二曰竒字即古文而異者<lb/>
也三曰篆書即小篆秦始皇帝使下杜人程邈所作也<lb/>
四曰佐書即秦𨽻書五曰縁篆所以摹印也六曰鳥蟲<lb/>
書所以書幡信也<lb/>
太公孫字孫暢之嘗見青州刺史傳𢎞釋説臨淄人發<lb/>
<pb n="KR3k0049_WYG_038-3a"/>
古塚得銅棺前和隠為𨽻字言齊太公六世孫胡公之<lb/>
棺也唯三字是古餘同今𨽻書證知𨽻字出古非始於<lb/>
秦時<hi>水經</hi>
春申君銘梁顧野王太學之太博也周訪字原出没不<lb/>
定故玉篇序云有開春申君墓得其銘文皆是𨽻字春<lb/>
申是周末六國同時𨽻文則非吞併之日也<hi>法苑珠林</hi>
掣肘宓子賤治亶父恐魯君之聴説人而令巳不得行<lb/>
其術也將辭而行請近吏二人於魯君與之俱至於亶<lb/>
<pb n="KR3k0049_WYG_038-3b"/>
父邑吏皆朝宓子賤令吏二人書吏方將書宓子賤從<lb/>
旁時掣搖其肘吏書云不善則宓子賤為之怒吏甚患<lb/>
之辭而請歸宓子賤曰子之書甚不善子勉歸矣二吏<lb/>
歸報於君曰宓子不可為書君曰何故吏對曰宓子使<lb/>
臣書而時掣搖臣之肘書惡而有甚怒吏皆笑宓子此<lb/>
臣所以辭而去也魯君大息而嘆曰宓子以此諫寡人<lb/>
之不肖也寡人之亂子而令宓子不得行其術必數有<lb/>
之矣㣲二人寡人幾過遂發所愛而令之亶父告宓子<lb/>
<pb n="KR3k0049_WYG_038-4a"/>
曰自今以来亶父非寡人之有也子之有也有便於亶<lb/>
父者子决為之矣五嵗而言其要宓子敬諾乃得行其<lb/>
術於亶父<hi>呂具備</hi>
百世法式秦丞相李斯曰上古作大篆頗行於世但為<lb/>
古逺人多不詳今刪畧繁者取其合體参為小篆斯善<lb/>
書自趙髙已下咸見伏焉刻諸名山碑璽銅人並斯之<lb/>
筆書秦皇紀功石乃曰吾死後五百三十年當有一人<lb/>
替吾迹烏<hi>蒙䏦筆經</hi>斯妙篆始省改之為小篆著蒼頡篇七<lb/>
<pb n="KR3k0049_WYG_038-4b"/>
章古文可為上古大篆為中古小篆為下古三古為實<lb/>
草𨽻謂筆妙極於筆者羲獻精窮其實者籕斯始皇以<lb/>
和氏之璧琢而為璽令斯書其文今㤗山嶧山及秦望<lb/>
等碑並其遺迹亦謂傳國之偉寳百世之法式斯小篆<lb/>
入神大篆入妙<hi>書評</hi>
七日十旬王羲之書論云昔秦丞相李斯見周穆王書<lb/>
七日興嘆患其無骨蔡尚書入鴻都觀碣十旬不返嗟<lb/>
其出群<hi>張彦逺要畧以為衛夫人辭也</hi>
<pb n="KR3k0049_WYG_038-5a"/>
秃筆漢蕭何善篆籕為前殿成單思三月以題其額觀<lb/>
者如流何使秃筆書<hi>羊欣筆陣圖</hi>
草聖𢎞農張伯英芝性好書凡家之衣帛必書而後練<lb/>
臨池學書池氷盡黒下筆必為楷則號忩忩不睱草書<lb/>
寸紙不見遺至今世尤寳其書韋仲將謂之草聖<hi>四書體勢</hi>
亞聖張昶字文舒伯英季弟尤善章草書類伯英時人<lb/>
謂之亞聖<hi>王僧䖍書録</hi>
草賢崔瑗字子玉駰子也善章草書師於杜度媚趣過<lb/>
<pb n="KR3k0049_WYG_038-5b"/>
之㸃畫精㣲神變無礙利金百鍊美玉天姿可謂氷寒<lb/>
於水也王隠謂之草賢<hi>書㫁</hi>
行書後漢劉徳升字君嗣頴川人桓靈之世以造行書<lb/>
擅名既以草剏亦甚硏美風流婉約獨步當時胡昭鍾<lb/>
繇並師其法而胡書體肥鍾書體瘦亦各有君嗣之美<lb/>
也<hi>上</hi>
神授蔡邕字伯喈工書篆𨽻絶世尤得八分之精㣲體<lb/>
法百變窮靈盡妙獨步今古又剏造飛白妙有絶倫女<lb/>
<pb n="KR3k0049_WYG_038-6a"/>
琰亦工書伯喈入嵩山學書於石室内得一素書入角<lb/>
垂芒篆寫李斯幷史籀用筆勢伯喈得之不食三日乃<lb/>
大呌喜歡若對數十人喈因讀誦三年便妙逹其㫖伯<lb/>
喈常居一室不寐恍然一客厥狀甚異授以九勢言訖<lb/>
而没伯喈自書五經於大學觀者如市<hi>羊欣筆法</hi>
懸帳梁鵠字孟皇少好書受法於師宜官以善八分書<lb/>
知名靈帝重之鵠後依劉表及荆州平曹操募求鵠使<lb/>
在秘書以勤書自效操甚愛其書嘗懸著帳中文以釘<lb/>
<pb n="KR3k0049_WYG_038-6b"/>
壁玩之謂勝宜官魏宮殿題署皆鵠書也干時邯鄲浮<lb/>
亦得次仲法<lb/>
三體鍾繇書有三體一曰銘石正書最妙者也二曰章<lb/>
程謂對書三曰行押謂行書相聞者也<hi>王僧䖍名書録</hi>
三絶魏受禪碑王朗文梁鵠書鍾繇鐫字謂之三絶古<lb/>
鐫字皆須妙于篆籕故繇方得鐫刻<hi>劉賓客嘉話</hi>
手筆張紘字子綱好文學又善楷篆書與孔融書自書<lb/>
融遺紘書曰前勞手筆多篆書毎舉篇見字欣然獨笑<lb/>
<pb n="KR3k0049_WYG_038-7a"/>
如復見其人也<hi>呉書</hi>
一䑓二妙衛瓘博習文藝晉武帝時與索靖俱善草書<lb/>
時人號為一䑓二妙漢末張芝善草書論者論瓘得伯<lb/>
英筋靖得伯英肉<hi>本傳</hi>
善學人書鍾㑹是荀朂從舅荀有寳劔可直百萬㑹善<lb/>
書學荀手迹作書與母取劍仍竊去不還<hi>世説</hi>㑹善學人<lb/>
書代蜀之役於劍閣要鄧艾章表皆約其言令詞旨倨<lb/>
傲多自矜伐艾由此被收也<hi>上</hi>
<pb n="KR3k0049_WYG_038-7b"/>
妙參鍾索李充母衛氏充㓜孤母聦明有訓又善楷書<lb/>
妙参鍾索世咸重之充從兄咸亦善書<hi>晉中興書</hi>
　晉文苑傳止云充<hi>似誤</hi>冊府筆札云充善楷𨽻書盖因<lb/>
　晉書之誤<lb/>
寳翫晉平南將軍侍中王廙右軍之叔父工飛白祖述<lb/>
張旭法得索靖書七月二十六日一紙每寳翫之遭永<lb/>
嘉䘮亂乃四疊綴衣中以渡江今蒲州桑泉令豆盧器<lb/>
得之疊跡猶在<hi>國史異纂</hi>廙善書畫嘗謂右軍曰諸事不足<lb/>
<pb n="KR3k0049_WYG_038-8a"/>
法惟書畫可法晉明帝師其畫右軍學其書<hi>劉賓客嘉話</hi>
天台神降晉帝時祭北郊更寫祝版工人削之筆入木<lb/>
三分三十三書蘭亭序三十七書黄庭經書訖空中有<lb/>
語卿書感我而况人乎吾是天台文人自言真勝鍾繇<lb/>
羲之書多不一體<hi>羊欣筆陣圖</hi>虞世南筆髓云王羲之山陰<lb/>
寫黄庭經感天台神降<lb/>
小人亂真羲之曽自書表與穆帝專精任意帝乃令索<lb/>
紙色類長短濶狹與王良相似使張翼寫一毫不異乃<lb/>
<pb n="KR3k0049_WYG_038-8b"/>
題後答之羲之初不覺後更詳看乃嘆曰小人亂真乃<lb/>
爾<lb/>
賤家雞庾征西翼書少時與右軍齊名右軍後進庾猶<lb/>
不忿在荆州與都下人書云小兒軰賤家雞皆學逸少<lb/>
書須吾下當比之<lb/>
變格難儔李嗣真論右軍書毎不同以變格難儔書樂<lb/>
毅論太史箴體皆正真有忠臣烈士之象告誓文曹娥<lb/>
碑其容憔悴有孝子順孫之象逍遙篇孤鴈賦迹逺趣<lb/>
<pb n="KR3k0049_WYG_038-9a"/>
髙有㧞俗抱素之象畫像賛洛神賦姿儀雅麗有矜莊<lb/>
嚴肅之象皆見義以成字非得意獨硏<lb/>
小聖右軍書樂毅論與子敬帖云書賜官奴竟能極妙<lb/>
入聖筋骨𦂳宻不減于父故謂之小聖官奴子敬小字<lb/>
也<hi>法苑</hi>
郄氏工書王羲之妻郗氏甚工書有七子獻之最知名<lb/>
𤣥之凝之徽之渙之操之幷工學𨽻凝之妻謝道韞有<lb/>
才華亦善書甚為舅所重<hi>書㫁</hi>
<pb n="KR3k0049_WYG_038-9b"/>
掣筆不得王獻之字子敬七八歲時學書羲之宻後從<lb/>
掣其筆不得歎曰此兒後當復有大名<lb/>
山人披雲王獻之於㑹稽山見一人黒身披雲而下左<lb/>
手持紙右手持筆以遺獻之獻之受而問曰君何姓字<lb/>
復何遊筆計奚施答曰吾象外為家不變為姓五常為<lb/>
字其筆跡豈殊吾體耶獻之佩服斯言退而臨寫向逾<lb/>
三載竟昧其㣲<hi>虞世南筆髓</hi>
書凌雲殿晉太元中新宮成議者欲屈王獻之題榜以<lb/>
<pb n="KR3k0049_WYG_038-10a"/>
為萬世寳謝安與王語次因及魏時凌雲閣忘題榜乃<lb/>
使韋仲將懸橙上題之比下鬢鬚盡白纔餘氣息還語<lb/>
子弟云宜絶楷書法安欲以此風動其意王解其旨正<lb/>
色曰此竒事韋仲將魏朝大臣寧可使其若此尤以知<lb/>
魏徳之不長安知其心乃不復逼之<hi>宋明帝文章志</hi>劉瓌之善<lb/>
八分太令既不肯書太極榜謝安遂令瓌之以八分題<lb/>
之<hi>黄伯思法帖刋誤</hi>
自云勝父謝安嘗問子敬君書何如右軍答云固當勝<lb/>
<pb n="KR3k0049_WYG_038-10b"/>
安云物論殊不爾子敬答曰世人那得知<lb/>
寫易真本王僧䖍云王子敬上表多在中書雜事中謝<lb/>
靈運竊寫易其真本相與不疑<lb/>
第一瑯琊王僧䖍博涉經史兼善草𨽻髙帝素善書篤<lb/>
好不已與僧䖍賭書畢謂曰誰為第一對曰臣書第一<lb/>
矣或云帝問我書何如卿曰臣正書第一草書第二陛<lb/>
下草書第二而正書第三臣無第三陛下無第一上大<lb/>
笑曰卿善為詞然天下有道丘不與易也<lb/>
<pb n="KR3k0049_WYG_038-11a"/>
麒麟賞鳯尾齊江夏王鋒字宣頴髙帝使舍於張氏年<lb/>
四歲好學書張家無紙筆乃倚井欄為書書滿則洗之<lb/>
已復更書如此者累月又晨興不肯拂窓塵而先畫塵<lb/>
上學書字五歲髙帝使學鳯尾諾一學即工髙帝大悦<lb/>
以玉麒麟賜之曰麒麟賞鳯尾矣<hi>南史</hi>
百濟求書蕭子雲善草𨽻為時楷法自云善效鍾元常<lb/>
王逸少而㣲變字體其書迹雅為武帝所重帝嘗論書<lb/>
曰筆力勁駿心手相應巧逾杜度美過崔寔當與元常<lb/>
<pb n="KR3k0049_WYG_038-11b"/>
並驅争先其敬賞如此出為東陽太守百濟國使人至<lb/>
建鄴求書逢子雲為郡維舟將發使人於渚次候之望<lb/>
船三十許步行拜行前子雲遣問之答曰侍中尺牘之<lb/>
美逺流海外令日所求惟在名迹子雲乃為停船三日<lb/>
書三十紙與之獲金貨數百萬性吝自非答餉不書好<lb/>
紙好事者重加賂遺以要其答第二子特字世逹早知<lb/>
名亦善草𨽻髙祖嘗謂子雲曰子敬之書不及逸少近<lb/>
見特迹遂逼于卿<lb/>
<pb n="KR3k0049_WYG_038-12a"/>
袁昻書評梁武帝命袁昻作書評其答啓云奉勅遣臣<lb/>
評古今書臣愚短豈敢輙量海江但天旨委臣斟酌是<lb/>
非謹品字法如前今淳化帖第五卷知果書此一叚謂<lb/>
為梁武評書中興舘閣書目亦然誤也勅㫖云俱如卿<lb/>
所評<hi>賓退録大觀中黄伯思法帖刋誤同</hi>
名亞子雲蕭子云王褒之姑夫也特善草𨽻褒少以姻<lb/>
戚徃來其家遂相模範俄而名亞子雲並見重於時<hi>後周</hi>
老不憚勞崔浩字伯深仕魏太武監秘書事既工書人<lb/>
<pb n="KR3k0049_WYG_038-12b"/>
多託寫急就章從少至老初不憚勞所書葢以百數浩<lb/>
盡體勢及其先人而巧妙不如也世寳其迹多裁割綴<lb/>
連以為摹楷<hi>魏書</hi>太和中兖州人沈法㑹能𨽻書宣武之<lb/>
在東宮勅法令侍書後以𨽻迹見知於閭里者甚衆然<lb/>
從未有如崔浩之妙<hi>上</hi>
書𨽻與弟趙仲捋充世子也雖見妻子亦未嘗怠慢終<lb/>
日儼然學涉羣書善草𨽻雖與弟書書字楷正云草不<lb/>
可不解若施之于人耶似相輕忽若當家卑㓜又恐疑<lb/>
<pb n="KR3k0049_WYG_038-13a"/>
其所在宜爾是以必湏𨽻筆<hi>北齊</hi>
筆勢翩翩蕭引善𨽻書為當時所重宣帝嘗披奏事指<lb/>
引署名曰此字筆勢翩翩似鳥之欲飛引謝曰此乃陛<lb/>
下假其羽翼耳<hi>陳書</hi>
丁真永草陳永欣寺僧智永師逺祖逸少歴紀專精攝<lb/>
齊升堂真草唯命智永章草及草書入妙行入能兄智<lb/>
楷亦工書丁覘亦善𨽻書時人云丁真永草僧智永嘗<lb/>
於樓上學書業成方下<hi>國史攷異</hi>
<pb n="KR3k0049_WYG_038-13b"/>
工模寫兾儁字景儁性忱謹善𨽻書特工模寫用文引<lb/>
為記室周文志平侯莫陳悦乃今儁偽為魏帝勅書與<lb/>
費也頭令將兵助周文討悦儁尋舊敕模寫及代舍人<lb/>
主書等署與真無異周文大悦費也頭見敕不以為疑<lb/>
遂遣兵受周文節度<hi>北史</hi>
退筆頭智永嘗居永欣寺閣上臨書所退筆頭置之於<lb/>
大竹簏簏受一石餘而五簏皆滿<hi>法書要録</hi>
呼為博士張景仁以學書為業遂工草𨽻遂補内書生<lb/>
<pb n="KR3k0049_WYG_038-14a"/>
與姚元標韓毅袁買奴李超等齊名天保八年敕教太<lb/>
原王王紹徳書後主在東宮武成令侍書後主愛之呼<lb/>
為博士後進位開府侍書如故奉贈司空自倉頡以来<lb/>
八體取進一人而已<hi>北史儒林</hi>
郡志細書隋大業中命虞世基等修十郡志其圖上山<lb/>
水城邑題書字極細並用歐陽肅書即率更令詢之長<lb/>
子攻于草𨽻為時所重<hi>大業拾遺</hi>
方丈隋東都内慧日道塲僧敬脫善正書大筆寫方丈<lb/>
<pb n="KR3k0049_WYG_038-14b"/>
字天然勁遒時號僧傑<hi>法苑</hi>其筆管麄如臂可長三尺東<lb/>
都門額皆脫所題隨意賦筆更不修餙<hi>髙僧傳</hi>
字類髙祖竇后善書字類髙祖之書人不能辨<hi>舊唐</hi>
常侍登床唐太宗貞觀十四年目書草真屏風以示羣<lb/>
臣筆力遒勁為一時之絶嘗召三品以上賜宴於𤣥武<lb/>
門帝操筆作飛白書賜羣臣咸乘酒就太宗手中相競<lb/>
散騎常侍劉洎登御床引手然後得之其不得者咸稱<lb/>
洎登床罪當死請付法太宗笑曰昔聞媫妤辭輦今見<lb/>
<pb n="KR3k0049_WYG_038-15a"/>
常侍登床<hi>尚書故實</hi>
戈字逼真太宗工𨽻書師虞世南常患難于戈法一日<lb/>
書戩字乃空其落命世南填之帝以示魏徴曰朕學世<lb/>
南似盡其法卿看之徴曰天筆臨萬象不能逃其形非<lb/>
臣下所可儗倫仰觀聖作惟戩戈字逼真上笑公藻識<lb/>
<hi>法苑</hi>
善臨飛白唐臨川公主太宗女也下嫁周道務善篆籕<lb/>
能屬文其妹晉陽公主字明逹文徳皇后所生善臨帝<lb/>
<pb n="KR3k0049_WYG_038-15b"/>
飛白書下莫能辨年十二而薨後有房隣妻髙氏嘗書<lb/>
石刻字畫𦂳媚<hi>灊溪續書㫁</hi>
書名逺播歐陽詢初學王羲之書後更㣲變其體筆力<lb/>
險勁為一時之絶人得其尺牘文字咸以為楷範焉髙<lb/>
麗甚重其書嘗遣使求之髙祖嘆曰不意詢之書名逺<lb/>
播夷狄彼觀其跡謂其形魁梧耶<hi>舊唐儒林傳</hi>書㫁云博覽<lb/>
古家書則八體盡能云云<lb/>
絶藝歐陽率更未嘗擇筆而皆得佳趣葢其所寄者心<lb/>
<pb n="KR3k0049_WYG_038-16a"/>
耳論者謂其飛白冠絶有龍蛇戰闘之象雲霧輕飄之<lb/>
勢真行森森焉若武壽矛戰至使和永奪氣葢絶藝也<lb/>
<hi>書藪</hi>
古碑宿傍歐陽率更嘗出行見古碑索靖所書駐馬觀<lb/>
之良久而去數百步復還下馬佇立疲則布毯坐觀因<lb/>
宿其旁三日而後去今通元寳錢武徳四年鑄其文乃<lb/>
歐陽率更書也<hi>國史異纂隋唐嘉話</hi>
古今書聖龍朔二年上自為書與遼東諸將謂許敬宗<lb/>
<pb n="KR3k0049_WYG_038-16b"/>
曰許圉師嘗自愛書可于朝堂開示圉師見而驚喜私<lb/>
謂朝官曰圉師見古跡多矣魏晉以後惟稱二王然逸<lb/>
少少力而姸子敬姸而少力今觀聖跡兼絶二王鳯翥<lb/>
鸞㢠廻實古今書聖<hi>㑹要</hi>
自重其書歐陽通詢子善書痩怯於父嘗自矜能書必<lb/>
以象牙犀角為筆管狸毛為心覆以秋兎毫松烟為墨<lb/>
末以麝香紙必須堅𦂳薄白滑者乃書之葢自重其書<lb/>
薛純陁亦効歐草傷於肥鈍亦通之亞也<hi>僉載</hi>
<pb n="KR3k0049_WYG_038-17a"/>
字直五萬褚遂良問虞監曰某書何如永師曰吾聞彼<lb/>
一字直五萬官豈得若此者曰何如歐陽詢曰聞詢不<lb/>
擇紙筆皆能如志官豈得若此褚曰既然某何更留意<lb/>
於此虞曰若使手和筆調遇合作者亦深可貴尚禇喜<lb/>
而退<hi>國史纂異隋唐嘉話</hi>
不擇筆墨裴行儉工草書唐髙宗嘗以絹素百卷令草<lb/>
書文選八部帝覽之稱善賜帛百百匹行儉嘗謂人曰<lb/>
褚遂良非精筆佳墨未嘗輙書不擇筆墨而姸㨗者唯<lb/>
<pb n="KR3k0049_WYG_038-17b"/>
余與世南耳所譔草字雜體數萬言並傳于代<hi>舊唐</hi>
三葉嗣名徐浩父工書以法授浩益工嘗書四十二幅<lb/>
屏八體皆備所題多文選五言詩其朔風動秋草邊馬<lb/>
有歸心十數字或草或𨽻尤為精絶或綴小簡于其下<lb/>
記云怒猊抉石渇驥奔泉可以下視碧落矣尤為司空<lb/>
圖所寳愛<hi>新唐書及司空圖書屏記</hi>灊溪云唐之工書者多求三葉<lb/>
嗣名者惟徐氏云徐師道字太真精于翰墨子嶠之字<lb/>
惟嶽能承以世名家<lb/>
<pb n="KR3k0049_WYG_038-18a"/>
戯換不誤高正臣廣平人習右軍之法睿宗愛其書張<lb/>
懐素之先與髙有舊朝士就髙乞書或凴書之髙嘗為<lb/>
人書十五紙張乃戯換其五紙又令示高再看不誤客<lb/>
曰有人換公書髙笑曰必是張公也乃審詳言得其三<lb/>
紙客曰猶有在髙又觀之竟不能辯髙正臣嘗許人書<lb/>
一屏障逾時未獲其人巧出使淮南臨别大悵惋髙曰<lb/>
正臣故人在申州正與僕書一類可便徃來之遂立申<lb/>
此意<hi>書斷</hi>
<pb n="KR3k0049_WYG_038-18b"/>
書中仙手李邕書始變右軍行法頓挫起伏李陽氷謂<lb/>
為書中得仙手<hi>法苑</hi>
細看未好李邕常不許蕭誠書蕭乃詐為古帖令紙故<lb/>
暗特示邕曰右軍真跡邕欣然云是真物平生未見誠<lb/>
以實告遂復取視曰細看之亦未能好<hi>封氏見聞記</hi>
寢卧碧落李陽氷善小篆自言斯翁之後至小生曹喜<lb/>
蔡邕不足言開元中張懐瓘撰書㫁陽氷張旭並不載<lb/>
綘州有篆字與古不同頗為怪異李陽氷見之寢卧其<lb/>
<pb n="KR3k0049_WYG_038-19a"/>
下數日不能去驗其書是唐初不載書者名姓碑有碧落<lb/>
二字時人謂之碧落碑<hi>國史補</hi>
仙篆綘州碧落觀有天尊石像光熖灼然高丈餘上有<lb/>
文云神仙所篆莫之測也有老黄冠云唐龍朔中刺史<lb/>
李誼為母氏太妃追薦所造也李使君即高宗之子其<lb/>
文未刻之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>忽有二道士謁李使君聞君欲篆刻其文<lb/>
我二人即天下之善篆也請為使君成之乃于懐中出一<lb/>
卷陰符經殆非人功也使君尤異之復約殿内四面封<lb/>
<pb n="KR3k0049_WYG_038-19b"/>
閉不得令人窺視只我二人在中候三日即畢矣使君<lb/>
從之但見二道士挈一小囊自闔其門余無所覩至三<lb/>
日使君命開之只見白鴿一雙自門飛去及視文篆已<lb/>
畢餘有一及字但有一畫不成而去使君與道衆悲喜<lb/>
益神之後李陽氷于此學篆凡十二年終不得妙搶之<lb/>
而去至今為天下絶矣<hi>洛中紀異</hi>綘州碧落碑文乃髙祖子<lb/>
韓王元嘉四男訓誼譔諶為先妃所製陳惟玉書今不<lb/>
知者皆妄有指説<hi>劉賓客嘉話</hi>
<pb n="KR3k0049_WYG_038-20a"/>
書中虎李陽氷字書氷或作凝與李夫人書云其意在<lb/>
古篆於天地山川得方圓流峙之常於日月星辰得經<lb/>
緯昭回之度於雲霞草木得霏布滋蔓之容於文物衣<lb/>
冠得揖遜周旋之體於眉目口鼻得喜怒慘舒之態於<lb/>
蟲魚鳥獸得屈伸飛動之理於骨角齒牙得拉撮咀嚼<lb/>
之勢隨身萬變任心所成<hi>書法苑</hi>竇泉號陽氷為筆虎一<lb/>
作書中虎<lb/>
玉筯篆議者謂李陽氷踰于李斯乃引筆書其志行下<lb/>
<pb n="KR3k0049_WYG_038-20b"/>
以保明其為字寳也不謬詞云斯去千年氷生唐時氷<lb/>
復去矣後來者誰後千年有人誰能待之千年無人篆<lb/>
止於斯嗚呼後人為吾寳之<hi>舒元輿王筯篆志</hi>
鬼哭陽氷篆鄂字上有四口空中鬼為之哭<hi>鄂州圖經</hi>
篋笥之珍張長史什褐為蘓州常熟尉上後數日有老<lb/>
父過狀判不數日復至乃怒而責曰敢以閑事屢擾公<lb/>
門老父曰某實非論事但覩少公筆跡竒妙貴為篋笥<lb/>
之珍耳長史異之因詰其得愛書答曰先人愛書兼有<lb/>
<pb n="KR3k0049_WYG_038-21a"/>
著述長史取視之曰信天下工書者也自是備得筆法<lb/>
之妙冠于一時<hi>□閑鼓吹</hi>後軰言筆札者歐虞禇陸或有異<lb/>
論至長史無間言<hi>國史補</hi>
三人韓擇木當肅代世以八分得名時韓雲卿以文顯<lb/>
李陽氷以篆顯擇木以八分顯天下欲銘其先人功者<lb/>
不得此三人不得言孝<hi>
                        <graphic n="KR1565" url="https://raw.githubusercontent.com/kanripo/KR-Gaiji/master/images/KR1565.png" mimeType="image/png"/>溪續書㫁</hi>
金翦唐司馬承禎字子徽善篆别為一體名金剪書<hi>仙價</hi>
連綿書唐呂向字子回章草𨽻求巧能一筆環冩百字<lb/>
<pb n="KR3k0049_WYG_038-21b"/>
若縈髪然世號連綿書<hi>續書㫁</hi>
八分絶筆梁昇卿涉學工書於八分尤工歴廣州都督<lb/>
書東封朝覲碑為時絶筆<lb/>
五雲體韋陟字商卿封郇公性侈縱常以五彩牋為書<lb/>
記使侍妾主之其裁答授意而已陟唯署名自謂所書<lb/>
陟字若五朶雲時人慕之號郇公五雲體又陟書如蟲<lb/>
穿書木鳥踏花枝<hi>呂評</hi>
古釵脚顔魯公與懐素同學草書于郭兵曹或云張長<lb/>
<pb n="KR3k0049_WYG_038-22a"/>
史見蘓大娘舞劔得低昻回翔之勢兵曹有之乎懐素<lb/>
以古釵脚為對魯公曰何如屋漏痕懐素抱魯公脚公<lb/>
復問師何所得對曰貧道觀夏雲師之又遇壁折之路<lb/>
一一自然<hi>法苑</hi>顔太師嘗學折釵股謂得古人書法隠處<lb/>
王宻碑為世絶藝<hi>廣川書䟦</hi>
魯公書顔魯公書觀中興頌則閎偉發揚狀其功徳之<lb/>
盛觀家廟碑則莊重篤實見其承家之謹觀仙壇記則<lb/>
秀頴超舉像其志氣之妙觀元次山銘則淳<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>深厚見<lb/>
<pb n="KR3k0049_WYG_038-22b"/>
其榮履之純餘皆可以類考㸃如墜石晝如夏雲鈎如<lb/>
屈金戈如發弩縱横有象低昻有態自羲獻以來未有<lb/>
如公者也<hi>灊溪續書斷</hi>
田舍漢江南李後主善書有言顔魯公端勁有法後主<lb/>
曰真卿之書有楷法而無佳處正如义手並脚田舍漢<lb/>
耳<hi>倦游録</hi>
未嘗草書席豫與弟晉俱以詞藻見稱而豫性尤謹雖<lb/>
與子弟書䟽及吏曹簿領未嘗草書謂人曰不敬他人<lb/>
<pb n="KR3k0049_WYG_038-23a"/>
是自不敬也或曰此事甚細卿何介意豫曰細猶不謹<lb/>
而況巨耶<hi>舊唐</hi>
板穿陸羽撰懐素𫝊云踈放不拘細行飲酒以養性草<lb/>
書以暢志酒酣興發遇寺壁里墻靡不書之貧無紙乃<lb/>
種蕉葉萬餘株以供揮灑又漆一盤一方兩盤板皆穿<hi>法苑</hi>
筆塜長沙僧懐素學書草字自云得草書三昧棄筆堆<lb/>
積埋于山下號曰筆塚<hi>國史補</hi>
一代冠冕懐素草工痩張長史草工肥瘦硬易作肥勁<lb/>
<pb n="KR3k0049_WYG_038-23b"/>
難工此二人一代草書之冠冕也<hi>上</hi>
目書謝狀柳公權大中初轉少師中謝宗宗召至御前<lb/>
書真草行三紙軍容使西門李𤣥捧硯樞宻使崔巨源<lb/>
過筆賜錦綵缾盤等銀器仍令自書謝狀勿拘真行帝<lb/>
玩竒惜之<hi>舊唐</hi>當時大臣家碑志非其筆人以子孫為不<lb/>
孝外夷入貢者皆别署貨貝曰此購柳書嘗書京兆西<lb/>
明寺金剛經備有鍾王歐虞禇陸之體尤為得意<hi>唐書</hi>
寓書甚惡李都荆南從事時朝官親屬自京寓書書蹤<lb/>
<pb n="KR3k0049_WYG_038-24a"/>
甚惡李寄詩戯曰華緘千里到荆門章草縱横任意論<lb/>
應笑鍾張虚用力却教羲獻枉勞魂惟堪愛惜為珍寳<lb/>
不敢傳留誤子孫深荷故人相厚處天行時氣許教吞<lb/>
<hi>忬情集</hi>
書蕭梁武帝造寺令蕭子雲飛白大書蕭字至今一字<lb/>
存焉李約竭産自江南買歸東洛建一小亭以翫號曰<lb/>
蕭蕭<hi>國史𥙷</hi>約壁書蕭字賛云崩雲委地游霧萦空潑利<lb/>
勢動慄憀氣雄昆池駭鯨孟門闘龍抱素日潔金章内<lb/>
<pb n="KR3k0049_WYG_038-24b"/>
融逸擬方外縱在矩中藝窮造化比象無窮<hi>法帖什文</hi>
鍾王不如楊少卿凝式有材自負多佯狂自穢逰寺觀<lb/>
遇水竹幽勝之地吟咏忘歸墻壁之上筆跡多滿僧道愛<lb/>
護莫不粉壁光潔以俟揮掃逰客嘆賞故馮瀛王次子<lb/>
少吉題壁下曰少卿真跡滿僧居秪恐鍾王也不如為<lb/>
報逺公須愛惜此書書後更無書安鴻漸題曰端溪石<lb/>
硯宣城管玉屋松烟紫兎毫更得孤卿老書札人間無<lb/>
此五般髙<hi>洛陽舊聞</hi>
<pb n="KR3k0049_WYG_038-25a"/>
金錯刀南唐後主李煜字重光自稱鍾峯隠居又畧其<lb/>
言曰鍾隠後人能文善畫書作顫筆摎曲之狀遒勁如<lb/>
寒松霜竹謂之金錯刀　宋唐希雅學後主金錯刀書<lb/>
有一筆三過之法雖若甚瘦而風神有餘<lb/>
文翰之雄石延年字曼卿志氣豪邁與世齟齬於是嗜<lb/>
飲以自放竒篇寳墨多得于醉中真一代文翰之雄也<lb/>
正書入妙品尤善題壁不擇紙筆自然雄逸嘗艤舟於<lb/>
泗州之龜山寺僧請題壁傍殿榜乃劇醉卷氊而書一<lb/>
<pb n="KR3k0049_WYG_038-25b"/>
揮而三榜成使善書者雖累旬月構思以為之亦不能<lb/>
及也范文正誄之曰曼卿之筆顔筋柳骨散落人間寳<lb/>
為神物<lb/>
發陵取書鄭元素温韜之甥也自言韜發昭陵從埏道<lb/>
下見宮室制度閎麗不異人間中為正寢東西廂列石<lb/>
床床上石函中有鐡匣悉藏前世圖書鍾王墨迹紙墨<lb/>
如新韜悉取之韜死元素得之為多<hi>南唐書十五</hi>
善寫細字應用善冩細字㣲如毛髪嘗如一錢上寫心<lb/>
<pb n="KR3k0049_WYG_038-26a"/>
經又於麻粒上寫國㤗民安四字<hi>江南野史</hi>
元和脚柳公權在元和間書有名故劉禹錫詩柳家新<lb/>
様元和脚且盡薑芽歛手徒<hi>本集</hi>后山詠徐仙書肯學黄<lb/>
家元祐脚註徐清蓬萊女官詩效謝體書效山谷姸妙<lb/>
可喜<lb/>
換羊書黄魯直戯東坡云昔右軍字為換鵝字韓宗儒<lb/>
性饕餮毎得公一帖於殿帥姚鱗換羊肉数斤可名二<lb/>
犬書為換羊書矣公在翰苑一日以生辰製撰紛冗宗儒<lb/>
<pb n="KR3k0049_WYG_038-26b"/>
繼作簡以圖報書來人督索甚急公笑曰傳語本官今<lb/>
日㫁屠<hi>侯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>録</hi>
草聖不工張天覺好草聖而不工一日得詩索筆疾書<lb/>
滿紙使其姪録之當竒險處姪罔然而止執所書問曰<lb/>
此何字丞相熟視詬云胡不早來問致吾忘之<hi>泠齋夜話</hi>
學曹操書朱子少時曽學曹操書時劉共父方學顔書<lb/>
鹿脯帖朱以字畫古今誚之共父云我所學者唐之忠<lb/>
臣公所學者漢之簒賊耳時朱黙然無以應<lb/>
<pb n="KR3k0049_WYG_038-27a"/>
梵書造書凡有三人長名曰𣑽其書右行次曰佉盧其<lb/>
書左行少者蒼頡其書下行<hi>法苑珠林</hi>梵書左旋其勢向右<lb/>
華書右旋其勢向左<hi>通志六書畧</hi>安息國書革旁行為書記<lb/>
服䖍曰横行為書記也師古曰今西方胡國及南方林<lb/>
邑之徒書皆横行不直下也革謂皮之不柔者<hi>漢書西域𫝊</hi>
　　筆<lb/>
不律釋名曰筆述也謂述事而言之成公綏曰筆者畢<lb/>
也能畢舉萬物之形而序自然之情也墨藪云筆者意<lb/>
<pb n="KR3k0049_WYG_038-27b"/>
也意到即筆到焉楚謂之聿呉謂之不律燕謂之弗秦<lb/>
謂之筆也<lb/>
曽削古未有筆以書刀刻字於方䇿謂之削魯為詩書<lb/>
之國故考工記以魯之削為良<hi>困學紀聞周禮</hi>
䧟文太公陰謀筆之書云毫毛茂茂䧟水可脱䧟文不<lb/>
活<lb/>
縹筆孔子制作孝經使七十二子向北辰磬折使曽子<lb/>
抱河洛事北向孔子簮縹筆衣綘单衣向北辰而拜<hi>孝經</hi>
<pb n="KR3k0049_WYG_038-28a"/>
<hi>授神契</hi>
蒙恬筆牛亨問曰古有書契已来便應有筆也世稱蒙<lb/>
恬造筆何也答曰自蒙恬始作秦筆耳以枯木為管以<lb/>
鹿毛為柱羊毛為被所謂蒼毫非兎毫竹管也非謂古<lb/>
筆也又問曰筆有彤管何也答曰彤者赤漆耳史官載<lb/>
事故以赤管言以赤心記事也<hi>崔豹古今注</hi>
天子筆天子筆管以錯寳為跗毛皆以秋兎之毫官師<lb/>
路扈為之以雜寳為匣廁以玉璧翠羽皆直百金<hi>西京雜記</hi>
<pb n="KR3k0049_WYG_038-28b"/>
飾璧綴珠漢末一筆之匣雕以黄金飾以和璧綴以隋<lb/>
珠文以翡翠此筆非文犀之禎必象齒之管非豐狐之<lb/>
柱必秋兎之翰用之者必被珠繡之衣踐雕玉之履<hi>𫝊子</hi>
筆端傳曰鳥之美羽勾啄者鳥畏之魚之侈口垂腴者<lb/>
魚畏之人之利口贍辭者人畏之是以君子避三端避<lb/>
文士之筆端避武士之鋒端避辨士之舌端詩曰我友<lb/>
敬矣䜛言其興<hi>韓詩外𫝊</hi>
齧筆司馬相如作文把筆嘗齧之似魚含毫<lb/>
<pb n="KR3k0049_WYG_038-29a"/>
簮筆張安世持槖簮筆事孝武帝數年見謂忠謹<hi>漢書</hi>槖<lb/>
挈槖也近臣負槖簮筆從備顧問或有所記<lb/>
投筆班超字仲升家貧為官傭書寫嘗輟書投筆嘆曰<lb/>
大丈夫當效𫝊介子張騫立功異域以取封侯安能久<lb/>
事筆硯乎<hi>東觀漢記</hi>
弱翰楊雄謂天下上計孝亷㑹即把三寸弱翰油素四<lb/>
尺以問其異<lb/>
染血楊斑字機平平零陵賊為荆州刺史趙凱横奏檻<lb/>
<pb n="KR3k0049_WYG_038-29b"/>
車徴之仍奪其筆硯乃齧臂出血以簿中白毛筆染血<lb/>
以書帛上具陳破賊之形勢及言為凱所誣以付子弟<lb/>
詣闕詔原之<hi>謝承後漢書</hi>
舟筆盛吉拜廷尉每冬月罪囚當㫁其妻執燭吉持月<lb/>
筆相向埀涕<hi>㑹稽典録</hi>
削荆任末十四時學無常師或依林木之下編茅為庵<lb/>
削荆為筆刻樹汁為墨夜則映星望月暗則縷麻蒿以<lb/>
自照<hi>拾遺記</hi>
<pb n="KR3k0049_WYG_038-30a"/>
忌筆路粹字文蔚少學于蔡邕為丞相軍謀祭酒曹操<lb/>
令枉狀奏孔融誅之後人觀粹所作無不嘉其才而忌<lb/>
其筆<hi>典畧</hi>
㸃額孫權常夣北面頓首于天帝顧而見日俄而日變<lb/>
為三月忽見一人從前以筆㸃額流血于前懼而走之<lb/>
狀似飛者復墜于地覺以問術士熊循循曰吉祥矣大<lb/>
王必為呉主王者人之首額者人之上王加㸃主字也<lb/>
在<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而來王者之羣臣也雖主意未至而羣下自逼矣<lb/>
<pb n="KR3k0049_WYG_038-30b"/>
血流在前教令明白當從王出也權乃詢之大臣遂絶<lb/>
于魏<hi>吳祚國統</hi>齊髙洋夣人以筆㸃其額王曇哲賀曰王當<lb/>
作主<lb/>
琉璃筆陸士龍云魏武帝劉媫妤以七月七日折琉璃<lb/>
筆管此其時也<lb/>
麟角張華造博物志成晉武賜麟角筆以麟角為筆管<lb/>
此遼西國所獻也<hi>拾遺記</hi>王勃春日孫學士宅宴序且傾<lb/>
鸚鵡之盃聊舉麒麟之筆<lb/>
<pb n="KR3k0049_WYG_038-31a"/>
炙筆左思為三都賦門庭藩溷必置筆硯十稔方成薛<lb/>
宣令人納薪以炙筆硯<lb/>
筆答成公綏口不能談而有劇問以筆答之見其深智<lb/>
<hi>文士𫝊</hi>
洪筆晉蔡洪赴洛中人問曰呉中舊姓何如答曰呉府<lb/>
君<hi>展</hi>聖朝之老成佐明時之俊乂朱永長<hi>誕</hi>理物之至<lb/>
徳清選之髙望嚴仲弼<hi>隠</hi>九臯之鴻鵠空谷之白駒顧<lb/>
彦先八音之琴瑟五色之龍章張威伯歲寒之茂松幽<lb/>
<pb n="KR3k0049_WYG_038-31b"/>
夜之逸光陸<hi>士衡</hi>士龍鴻鵠之徘徊懸皷之待槌凡此諸<lb/>
君以洪筆為鉏耒以紙札為良田以𤣥黙為稼穡以義<lb/>
理為豐年<hi>世説</hi>
鼠鬚筆王羲之得用筆法于白雲先生先生遺之鼠鬚<lb/>
筆又鍾繇張芝皆用鼠鬚筆<lb/>
緑沉昔人或以琉璃象牙為筆管麗飾則有之然筆須<lb/>
輕便重則躓矣近有人以緑沉漆竹管及鏤管見遺録<lb/>
之多年斯亦可愛玩詎必金寳雕琢然後為貴乎余嘗<lb/>
<pb n="KR3k0049_WYG_038-32a"/>
自為筆甚可用謝安石庾雅恭每就吾求之禁而不與<lb/>
<hi>王羲之筆經</hi>
賫筆陳壽卒洛陽令張泓遣吏賫紙筆就壽門下寫三<lb/>
國志<hi>王隠晉書</hi>
赤筆王祐病有鬼至其家留赤筆十餘所千薦下曰可<lb/>
使人簮之出入辟惡舉事皆無恙<lb/>
牙管庾廙字㓜簡侍中袁彖雅慕之贈鹿角書格蜯硯<lb/>
象牙筆管　范岫字懋賓濟陽考城人毎居常以亷潔<lb/>
<pb n="KR3k0049_WYG_038-32b"/>
著稱為晉陵太守雖牙管一雙猶以為費<lb/>
縳筆何禛少孤常以縳筆戢扇為業善為智討由是知<lb/>
名<hi>晉春秋</hi>
打骨宋雲以魏神龜中至烏萇國又西至本釋迦徃自<lb/>
作國名磨休玉有天帝化為婆羅門形語五日我甚知<lb/>
聖法須打骨作筆剥皮為紙取髓為墨王即依其言遣<lb/>
善書者抄之遂成大乘經典今打骨處祀為琉璃<hi>行記</hi>
胎髪南朝有老姥善作筆胎髪者尤佳又有筆工名鐵<lb/>
<pb n="KR3k0049_WYG_038-33a"/>
頭能瑩管如玉<hi>紀聞譚</hi>
退筆塜僧智永于樓上學書有秃筆頭十甕每甕數石<lb/>
人求顯題門限穿宂乃以鐵葉裹之謂之鐵門限後取<lb/>
筆頭瘞之號退筆塜自製銘志<lb/>
夣吞筆虞世南學書專精中宵之間夣吞筆覺後若在<lb/>
胷臆又因假寐見張芝指一道字用筆體斯源也<hi>虞筆髓</hi>
犀角管歐陽通詢之子善書瘦怯於父常自矜能書必<lb/>
象牙犀角為管貍毛為心覆以秋毫松烟為墨末以麝<lb/>
<pb n="KR3k0049_WYG_038-33b"/>
香紙必須用𦂳薄白滑者乃書之盖自重也<lb/>
管子丈李林甫為相初年有一布衣請謁之自稱曰業<lb/>
八體書生管子文語畢求退林甫令人暗逐之生至南<lb/>
山中一石洞其人尋亦入石洞遽不見生惟有故舊大<lb/>
筆一其人持以白林甫林甫以其筆置於書閣焚香拜<lb/>
祝其夕筆忽化為五色禽飛然不知所之<hi>大唐竒事</hi>
髙搘筆䑓中尚揖揖者古之肅拜也故有䑓揖筆每署<lb/>
事必舉筆當額有不能下筆者人號為髙搘筆徃徃自<lb/>
<pb n="KR3k0049_WYG_038-34a"/>
䑓拜他官執筆亦誤作䑓揖者人皆笑之<hi>御史䑓記</hi>
管刻人馬王使君有筆管中間刻從軍行人馬毛髪屋<lb/>
木山水無不精絶毎一事刻從軍行一句殆非人功成<lb/>
云用鼠牙刻<hi>盧氏雜説</hi>
宣城世𫝊宣州陳氏世能作筆家傳右軍與其祖求筆<lb/>
帖後子孫猶能作筆至唐柳公權求筆于宣城先與二<lb/>
管語其子曰柳學士如能書當留此筆不爾如退還即<lb/>
可以常筆與之未㡬柳以為不入用别求遂與常筆陳<lb/>
<pb n="KR3k0049_WYG_038-34b"/>
云先與者二筆非右軍不能用柳信與之逺矣<hi>文房四寳類説</hi>
<hi>作宣州諸葛氏</hi>柳公權謝人惠筆帖云近蒙寄筆雖毫管甚佳<lb/>
而出鋒大短傷于勁硬所要優柔出鋒須長擇毫須細<lb/>
管不在大副切須齊副齊則波撆有馮管小則運動省<lb/>
力毛細則㸃畫無失鋒長則洪潤自由頃年曽得舒州<lb/>
青練筆指揮教示頗有靈性後有管小鋒長者望惠一<lb/>
二即為妙矣<hi>能改齋漫録</hi>
架筆起舞杜昭逺將失寵幸多妖物晝見狗作鷄鳴嘗<lb/>
<pb n="KR3k0049_WYG_038-35a"/>
一日架上雙筆起舞相對回檢不已杜曰既為崇能自<lb/>
書乎右一筆倒硯中漬其毫於案上大書于案上其年<lb/>
杜䧟大辟<hi>葆光録</hi>
衣袖代筆唐相裴休早𨽻業于河内之太行山後登顯<lb/>
位建寺于彼目為化城寺旋授太原節鎮經由是寺寺<lb/>
之僧粉額陳筆硯俟裴公親題之裴公神情自若以衣<lb/>
袖濕墨以書之尤甚遒徤逮歸侍婢訝其霑渥裴公曰<lb/>
句以之代筆來<lb/>
<pb n="KR3k0049_WYG_038-35b"/>
斑竹管李徳裕寓居郊外舍中有湘州守贈以班竹筆<lb/>
管竒采爛然愛玩不足因為賦以報之<hi>英華</hi>
筆耕翰林盛事云王勃所至請託為文金帛豐積人謂<lb/>
心織筆耕<hi>翰林志</hi>
足夾大厯中東都天津橋有乞兒無兩手以右足夾筆<lb/>
寫經乞錢欲書時先擲筆髙尺餘以足接之曽無失落<lb/>
書跡尤楷<hi>酉陽</hi>
夣筆石晉朝丞相趙瑩布衣時常以窮通之分禱於華<lb/>
<pb n="KR3k0049_WYG_038-36a"/>
嶽宙是夜夣神遺以一筆二劔始得未窹既而一踐廊<lb/>
廟冄擁節旄<lb/>
五色筆和凝年十七舉明經至京師忽夣人以五色筆<lb/>
一束以與之謂曰子才可以舉進士自是才思敏贍十<lb/>
九登進士第<hi>五代周史</hi>
二筆馬裔孫初為河中從事因事赴闕宿於邏店其地<lb/>
有上邏神祠夜夣神見召待以優禮手授以筆一大一<lb/>
小覺而異焉及為翰林學士旋知貢舉私自謂曰此二<lb/>
<pb n="KR3k0049_WYG_038-36b"/>
筆之應也洎入中書吏奉二筆熟視大小如昔時夣中<lb/>
所授者<hi>上</hi>
畫日蘓循始至魏州晉王大悦明日獻畫日筆三十管<lb/>
鹿毛宣城之筆雖管答至妙而佳者亦少大約供進或<lb/>
逹寮為之則稍工又或以鹿之細毛為之者故晉王隠<lb/>
筆銘云豈其作筆必兎之毫調利難秃亦有鹿毛盖江<lb/>
邊亦少兎也徃徃商賈齎其皮南渡以取利今江南民<lb/>
間使者則皆以山羊毛焉蜀中亦有用羊毛為筆者徃<lb/>
<pb n="KR3k0049_WYG_038-37a"/>
徃亦不下兎毫也　宣城歲貢青毫六兩紫毫三兩次<lb/>
毫六兩勁徤無以過也嶺中亦有兎但纔大於鼠比中<lb/>
者其毫軟弱不充筆用是知王羲之歎江東下濕兎毛<lb/>
不及中山　鹿毛筆晉張華嘗用之不下兎毫<lb/>
石鼠蜀中出石鼠毛可以為筆其名<graphic n="KR2408" url="https://raw.githubusercontent.com/kanripo/KR-Gaiji/master/images/KR2408.png" mimeType="image/png"/>
人鬚嶺南兎嘗有郡牧得其皮使工人削筆醉失之大<lb/>
懼因剪已鬚為筆甚善更使為之工者辭焉詰其由因<lb/>
實對遂下令使一户輸人鬚或不能致輙責其直<hi>異物志</hi>
<pb n="KR3k0049_WYG_038-37b"/>
雉毛有獸縁木文似豹名虎僕毛可以取為筆嶺外尤<lb/>
少兎人多以鷄雉毛作筆亦妙故嶺外人書札多體弱<lb/>
然而筆亦利其鋒至水乾墨𦂳之後鬚鬈然如蠆焉<hi>博物</hi>
麝貍鄭公䖍云麝毛筆一管寫書直行四十張狸毛筆<lb/>
一管界行寫書八百張<lb/>
羊鬚陶隠居燒丹封鼎際用羊鬚筆<lb/>
胎髪弗嫗多以小兒髪為筆柱鄭䖍云蕭祭酒常用之<lb/>
又韋仲將筆説方云筆柱或云墨池亦曰承墨又有柳<lb/>
<pb n="KR3k0049_WYG_038-38a"/>
筆皮筆鐡筆<lb/>
五色畨禺諸郡如隴右多以青羊毫為筆昭州擇鷄毛<lb/>
為筆其三覆鋒亦有圓如錐方如鑿可抄寫細字者昔<lb/>
溪源有鴨毛筆雀雉毛間之五色可愛徴其事得非入<lb/>
江淹夣中者乎<lb/>
雙床枚捜神記云益州西有神祠自稱黄石公祈禱一<lb/>
百紙一雙筆一丸墨先聞石室中有聲便具吉㓙不見<lb/>
形也南朝呼筆四管為一床梁簡文帝答徐摛書云時<lb/>
<pb n="KR3k0049_WYG_038-38b"/>
䕶書幌乍置筆床梁令云寫書必一枚一萬字<lb/>
毫錐白樂天與元㣲之將應制科各有纎鋒細管筆擕<lb/>
以就試相顧輙笑目為毫錐故贈元相詩曰䇿目穿如<lb/>
札毫鋒銃似錐<lb/>
胡盧漢上題襟集有叚成式寄溫飛卿胡盧筆管徃復<lb/>
書二首<lb/>
鬼取今之筆故者徃徃尋不見或㑹府吏千百軰用筆<lb/>
至多亦不知所之或云鬼取之判𡨕<lb/>
<pb n="KR3k0049_WYG_038-39a"/>
擲空昔有僧惠逺製湼槃經云䟽訖呪其筆曰如合聖<lb/>
意此筆不墜乃擲于空中卓然不落唐越州法師神楷<lb/>
造維摩經䟽亦然後迎入長安<lb/>
筆端舍利唐法師楚金刺血寫經筆端常有舍利<lb/>
刀筆古者吏道必事刀筆今亦有藏刀于管者<lb/>
毁筆今之職官㫁大辟罪者署案訖必尋毁其筆盖彰<lb/>
其惻隠也醫工常取之燒灰治驚風及童子邪氣<lb/>
毛錐子漢史洪肇位方鎮兼中書令洪肇不喜賓客嘗<lb/>
<pb n="KR3k0049_WYG_038-39b"/>
言文人難耐呼我為卒𢎞肇議帶樞宻蘓逢吉以為不<lb/>
可恨之㑹飲竇貞固第洪肇厲聲曰安朝廷定禍亂直<lb/>
須長槍大劔若毛錐子安足用哉三司使王章曰無毛<lb/>
錐子軍賦何從集乎洪肇黙然<lb/>
筍筆上元縣瓦棺寺閣南隅有雙籠閉之忘記歲月㑹<lb/>
昌中詔折浮圖因開有筍筆餘頭藏書秋中有生日藤<lb/>
紙題為南部烟花録僧志澈得録及焚澤氏郡僧經人<lb/>
惜其香軸争取紙尾折去視其軸皆有魯郡顔公名題<lb/>
<pb n="KR3k0049_WYG_038-40a"/>
云手寫是録即前之筍筆可舉而知也<hi>大業拾遺後序</hi>
銀筆韓定辭酧馬彧詩曰盛徳好將銀筆述麗詞堪與<lb/>
雪兒歌彧問銀筆事曰梁元帝著書筆有三品或以金<lb/>
銀雕飾或用斑竹為管忠孝全者用金管書之徳行清<lb/>
粹者用銀筆書之文章贍麗者以斑竹書之雪兒者李<lb/>
宻愛姬賓寮文章入意者即付雪兒叶音律以歌之<lb/>
筆僊石晉之末汝州有一髙士不顯姓名每夜作筆十<lb/>
管付其室家至曉闔户而出面皆鑿壁貫以竹筒如引<lb/>
<pb n="KR3k0049_WYG_038-40b"/>
水者或人置三十金則一管躍出十筆告盡雖勢要官<lb/>
府督之亦無報也其人則携一葢吟嘯于道宮佛廟酒<lb/>
肆中至夜酣暢而歸其鄰媍亦怡然自得復為十管來<lb/>
晨貨之如此三十載後忽携室徙居杳不知所詣人有<lb/>
後數十年復見者顔色如故時人謂之筆僊<lb/>
　　硯<lb/>
硯硯者硏也可硏墨使和濡也<hi>釋名</hi>石滑謂之硯字從石<lb/>
見<hi>説文</hi>
<pb n="KR3k0049_WYG_038-41a"/>
墨海昔皇帝得玉一紐治為墨海焉其篆文曰帝鴻氏<lb/>
之硯<lb/>
硯銘硯銘云石墨相着而黒耶心䜛言得無汙白<hi>太公金匱</hi>
孔子硯伍緝之從征記云魯國孔子廟中有石硯一枚<lb/>
製甚古朴盖夫子平生時物也<lb/>
范蠡硯洞庭湖一陂有范蠡石床石硯<hi>廣記</hi>
玉滴廣川王發晉靈公塜獲蟾蜍一枚大如拳腹空谷<lb/>
五合水潤如新王取為盛書滴器<lb/>
<pb n="KR3k0049_WYG_038-41b"/>
玉硯天子玉几以酒為書滴取其不氷以玉為硯亦取<lb/>
其不氷<hi>西京雜記</hi>
同硯張彭祖少與漢宣帝㣲時同硯席帝即位以舊恩<lb/>
封陽都侯出常叅乘<hi>漢書</hi>曹爽與魏明帝少同硯席<hi>世語</hi>劉<lb/>
𢎞沛國人常寄居洛陽與晉武帝同硯書<hi>梁元帝忠臣𫝊</hi>
方畧薛宣為左馮翊性宻静有思省吏職求其便安至<lb/>
於用筆硯皆為方畧利用而費省也<lb/>
遺硯范喬年二歲祖父馨卒臨終撫其首曰恨不見汝<lb/>
<pb n="KR3k0049_WYG_038-42a"/>
成人以吾所用硯與之至五歲祖母此言告喬便執硯<lb/>
啼哭<hi>陳留志</hi>
鐵硯先生欲歸河内舍人劉守璋與道士呉恪儒王<lb/>
隠來謁贈先生楊雄鐵硯并四皓鹿角枕<hi>洪涯先生傳</hi>
銅雀瓦魏銅雀䑓遺址人多發其古瓦琢之為硯甚工<lb/>
而貯水數日不渗世傳云昔人製此䑓其瓦俾陶人澄<lb/>
泥以絺濾過碎胡桃油方埏埴之故與衆瓦有異焉即<lb/>
今大名相州等處士人有作古瓦之狀硯以市于人者<lb/>
<pb n="KR3k0049_WYG_038-42b"/>
甚衆<lb/>
青鐡張華博物志成晉武賜以麟角筆管遼西所獻也<lb/>
青鐡硯用于闐所貢鐡為之也<hi>拾遺記</hi>
風字硯㑹稽老叟云右軍之後持一風字硯大尺餘色<lb/>
正赤用之不减端石云右軍所用石揚休以錢三萬得<lb/>
之<hi>硯譜</hi>
蜯硯庾翼少為侍中袁彖所重贈以鹿角書格蜯硯象<lb/>
牙筆管<hi>晉書</hi>
<pb n="KR3k0049_WYG_038-43a"/>
城池王羲之筆陣圖以水硯為城池<lb/>
魚硯蔣道支于水側見一浮租取為硯製形象魚有道<lb/>
家符䜟及紙皆内魚硯中常自隨二十餘年忽失之夣<lb/>
人云吾暫逰湘水過湘君廟為二妃所留今復還可于<lb/>
水際見尋也道支詰旦至水側見罾者得一鯉魚買剖<lb/>
之得先時符䜟及紙方悟是所夣人弃之俄而雷雨屋<lb/>
上有五色氣直上入雲有人過湘君廟見此魚硯在二<lb/>
妃側<hi>異苑</hi>
<pb n="KR3k0049_WYG_038-43b"/>
翔鳯硯盖梁武帝時有司奏性純儉呉令唐傭鑄盤龍<lb/>
火爐翔鳯硯葢詔禁錮終身<hi>南史紀</hi>
芝生東魏孝静帝芝生銅硯<lb/>
殺墨硯杜叔元藏許敬宗硯後官杭漁人於浙江網一<lb/>
銅匣鑄許敬宗硯兩方足匣有容足處即敬宗物叔元<lb/>
子遺孫萃老萃老憎其人求得之端石也潤如玉殺墨<lb/>
如風㣲窪貞四百餘年物匣在唐諲處當合<hi>東坡雜説</hi>
銀硯景龍文舘記云中宗令諸學士入甘露殿其北壁<lb/>
<pb n="KR3k0049_WYG_038-44a"/>
列書架上見其名學士等名新序説苑塩鐡潛夫等論<lb/>
架前有銀硯一碧鏤牙管十銀凾承紙數十種<lb/>
稠桑硯稠桑硯始因元和初李濟翁叔祖宰虢之耒陽<lb/>
邑諸子溫清之隙必訪山水以遊一日于澗側見一紫<lb/>
石憩息于上佳其色且欲紀其憩山之逰既賞擕鎸具<lb/>
隨至自勒姓氏年月遂刻成文復無刓缺乃曰不頑不<lb/>
麩可琢為硯矣既就琢一硯而過但惜其重大無由出<lb/>
之更行百步許至有小如拳者不可勝紀遂令從者挈<lb/>
<pb n="KR3k0049_WYG_038-44b"/>
數拳而出就縣第製琢有胥性巧請斵之遂請解胥籍<lb/>
于是來斵開席于大路厥利驟肥後諸李每經稠桑鐫<lb/>
者必相率致硯以報其本焉稠桑石硯自此始也<hi>資暇集</hi>
碧玉硯貞元中許商舟行湖中青衣迎入一府女郎請<lb/>
書江海賦碧玉硯銀氷頗黎為匣<hi>東坡云許旌陽君王</hi>
陶泓毛頴者中山人也秦皇帝使蒙恬賜之湯沐而封<lb/>
諸管城號曰管城子頴與綘人陳𤣥𢎞農陶泓及㑹稽<lb/>
禇先生友善相推致其出處必偕<hi>韓文</hi>
<pb n="KR3k0049_WYG_038-45a"/>
結隣李衞公多硯妙絶者曰結隣言與硯為隣<lb/>
朱硏益丹廬陵官下記韋令去西蜀時彭州刺史被縣<lb/>
今宻論訢韋前期勘知屈刺史詣府陳謝及廻日諸縣<lb/>
令悉逺迎所訢者為首大言曰使君今日可謂朱硏益<lb/>
丹矣刺史笑曰則公便是硏朱漢子也<lb/>
作聲鄭朗以狀元及第覆落甚不得志其几案之硯忽<lb/>
作數十聲鄭愈不樂時洪法師在坐曰硯中作聲有聲<lb/>
價之象朗後果入台輔斯吉兆也明矣今直閤范舍人<lb/>
<pb n="KR3k0049_WYG_038-45b"/>
果言頃目大著直館于史閤中與諸學士清話間范公<lb/>
几案之上所用硯或作一十五聲丁丁然甚駭之范獨<lb/>
内喜迨半月有朱衣銀魚之賜亦異事也<lb/>
樸硯僖宗時鄭<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>盧擕同在中書因議政喧競撲碎硯<lb/>
王鐸嘆云不意中書有瓦解之事<hi>唐語林</hi>擕與畋為相不<lb/>
相得議黄巢事忿争盧拂衣而起擲硯相投<hi>唐書</hi>
栗岡李白酬殷十一贈栗岡硯詩云殷侯三𤣥士贈我<lb/>
栗岡硯灑染中山毫光輝呉門練天寒水不凍日用心<lb/>
<pb n="KR3k0049_WYG_038-46a"/>
不倦携此臨墨池還如對君面<lb/>
琉璃硯李白自漢陽歸詩去歲左遷夜郎道琉璃硯水<lb/>
常枯槁<lb/>
鴿添水藍田王順山悟真寺有髙僧寫湼槃經羣鴿自<lb/>
空中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水添硯水竭畢至曽聞彼山僧傳云亦見于白<lb/>
𫝊百餘韻詩<lb/>
補硯近石晉之際闗右有處士者放逹之流也能盡馴<lb/>
貍復能補端硯至百碎者賫歸旬日即復舊焉如新琢<lb/>
<pb n="KR3k0049_WYG_038-46b"/>
成畧無瑕類世莫得其法也<lb/>
磨鐡硯桑維翰或令其改姓維翰鑄鐡硯以示人曰硯<lb/>
弊則改而他姓卒以進士及第<hi>五代史</hi>
玉硯周世宗征淮南先鋒劉重進得吳楊溥玉硯以獻<lb/>
石虚中石虚中字居黙南越髙要人也器度方圓中心<lb/>
坦然隠遁不仕因採訪遇之端陽拜即墨侯與宣城毛<lb/>
元銳燕人易𤣥光華陰禇知白同出處<hi>文嵩石虚中𫝊</hi>
金線環殿丞崔岷硯金線環匝池中有金魚心有金雲<lb/>
<pb n="KR3k0049_WYG_038-47a"/>
<hi>唐録</hi>
金月校理錢仙芝二硯一中有金月下有雲翼之一有<lb/>
金斗星二雲左右之色頗青<hi>上</hi>
黄石後主青石硯墨池中黄石如彈丸水常滿終日用<lb/>
之不耗毎以自隨後歸朝陶榖見而異之大不可持乃<lb/>
取石彈丸去後主曵其衣振臂就取後主請以寳玩為<lb/>
謝陶不許後主曰惟此硯能生水他硯皆不可用陶試<lb/>
數十硯水皆不生後主索之良苦陶不能柰曰要當碎<lb/>
<pb n="KR3k0049_WYG_038-47b"/>
之石破中有小魚跳地上即死自是硯無復潤澤<hi>硯譜</hi>
龍尾石江南故老云李後主所用龍尾云為天下冠<hi>唐録</hi>
硯山李後主常寳一硏山徑長十餘尺前聳三十六峯<lb/>
皆大猶手指左右引兩陂陀而中鑿為硯及江南已破<lb/>
硯山流傳士人家後為米元章所得蘓仲容弟以丹陽<lb/>
美宅同王彦昭與米易之米後號海岳菴者是也<hi>漁陽石譜</hi>
蒼碧龍尾山在㜈源東南開元中獵人葉氏逐獸至長<lb/>
城見壘石瑩潔攜歸刋成硯溫潤過端溪持獻令令訪<lb/>
<pb n="KR3k0049_WYG_038-48a"/>
匠琢為硯南唐元宗時歙守獻硯薦工李少㣲擢硯官<lb/>
<hi>新安志</hi>龍尾石産水中極溫潤性堅宻聲清越婉若玉與<lb/>
他石不同色有蒼黒者青碧者<hi>歙硯説</hi>
泓水丁晉公自海外徙宅光臨終以一巨篋寄郡帑中<lb/>
上題云候五十五年有姓丁來此作通判可分付開之<lb/>
至是歲有丁僑者來二郡政即晉公之孫計其所留年<lb/>
月尚未生啓視之但一黒匣貯大端硯一枚上有一小<lb/>
竅以一碁于覆之掲之有水一泓流出無有歇時溫潤<lb/>
<pb n="KR3k0049_WYG_038-48b"/>
之甚不可名狀丁氏子孫至今珤之<hi>揮塵録</hi>
慰斗焦陳公宻縝未逹時嘗之端州聞部内有富民蓄<lb/>
一硯竒甚至破其家得之硯面世所謂熨斗焦者成一<lb/>
黒龍奮迅之狀可畏二鸜鴿眼以為目每遇陰晦則雲<lb/>
霧輙興公宻没歸于張仲謀詢政和間遂登金門祐陵<lb/>
置于和殿為書符之用<hi>揮塵録養直集亦載</hi>
月狀三衢徐氏有龍尾溪石硯近貯水處有圓暈幾寸<lb/>
許正如一月狀其色明暗隨月盈虧<lb/>
<pb n="KR3k0049_WYG_038-49a"/>
金龍何持之滕莊敏外生也有一端硯形正圓中長七<lb/>
八寸渾厚無眼干馬肝色中盤一金色龍頭角𤓰尾粲<lb/>
然畢具㑹有知者即以進御<lb/>
紫龍卵崔生居端巖于後巖百丈坑得紫龍卵造硯長<lb/>
百廣减尺之四厚重粹潤眼暈六七重無纎瑕近手潤<lb/>
澤可劘墨<hi>蔡君謨硯記</hi>
紅絲唐彦猷嘉祐中守青社得紅絲石於黒山琢為硯<lb/>
其理紅黄相参文如林木或如月暈或如山峯或如雲<lb/>
<pb n="KR3k0049_WYG_038-49b"/>
霧花卉石自有膏潤泛墨色覆之以匣數日不乾彦猷<lb/>
作硯録品為第一<hi>渑水燕談</hi>
雲覆宋謝塈知徽州嘗于舊坑取石貢理宗初坑上常<lb/>
有五色雲如錦衾郡檄隨雲所覆處斵之得佳石有白<lb/>
文繞兩船宛轉如二龍既發為硯而雲氣不復見矣<lb/>
鷺駐端溪硯工見有飛鷺翹駐潭心因令沒人視之網<lb/>
得一石石既登岸轉□之若有<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>水聲硯工曰是必有<lb/>
子石刻之得一石于泓水中大如鵝卵色紫玉也刻為<lb/>
<pb n="KR3k0049_WYG_038-50a"/>
二硯郡守以其一送丁謂之甚喜<lb/>
斗星歙汪氏避水寓莊户硯工家夜有光起于支床之<lb/>
石異而取之使鑿為硯石色正天碧細羅文中<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>金星<lb/>
七布列如斗宿牀輔星在焉因目之為斗星硏<lb/>
端溪柳公權論硯言青州石為第一絳州者次之殊不<lb/>
言端石世傳端州有溪因曰端溪其石為硯至妙益墨<lb/>
而至潔其溪水中出一草芊芊可愛匠琢訖乃用其草<lb/>
裹之故自嶺表迄中夏而無損也噫亦非天使之然耶<lb/>
<pb n="KR3k0049_WYG_038-50b"/>
或云水中石其色青山半石其色紫山絶頂者尤潤如<lb/>
猪脉色者佳其貯水處有白赤黄色㸃者世謂之鸜鵒<lb/>
眼或脉理黄者謂之金線文尤價倍于常者也其山號<lb/>
曰斧柯山即觀棋之所也昔人採石為硯必中牢祭之<lb/>
不爾則雷電勃興失石所在　其次有將軍山其硯已<lb/>
不及溪中及斧柯者<hi>硯譜</hi>端所出有四岩石為甲然岩石<lb/>
又分上下又有活眼死眼之别圓暈相重黄黒相問黳<lb/>
睛在内晶熒可愛謂之活眼四旁浸漬不甚鮮明謂之<lb/>
<pb n="KR3k0049_WYG_038-51a"/>
淚眼形容畧具内外皆白謂之死眼活眼勝淚眼淚眼<lb/>
勝死眼死眼勝無眼　下巖石色深紫襯手潤叩之聲<lb/>
清逺有清緑暈圓小而𦂳謂之鸜鵒眼採於水底最貴<lb/>
重<hi>皇朝類苑</hi>巖石有黄臕胞絡鑿去方見硯材所謂子石<hi>端硯</hi>
<hi>譜</hi>山有自然圓石剖其璞得焉謂之子石<hi>唐録</hi>眼石縝宻<lb/>
溫潤端人謂石嫰則多眼凡青脉必有眼脚石腰石多<lb/>
青脉眼之别有鸜鵒眼雀眼鷄眼猫眼菉豆眼翠緑為<lb/>
上黄赤為下<hi>端硯譜</hi>眼生於墨池外曰髙眼生於池内曰<lb/>
<pb n="KR3k0049_WYG_038-51b"/>
低眼髙眼尤所愛尚以其不為墨所漬也<hi>硯録</hi>宋髙宗謂<lb/>
端硯如一叚紫玉瑩潤無瑕乃佳不必以眼為貴<hi>老學菴記</hi>
丹石硯唐林夫遺丹石硯粲然如芙蓉出水殺墨宜筆<lb/>
唐氏譜天下硯不如兹<lb/>
鐡硯青州熟鐡硯發墨<hi>王氏談録</hi>青州鐡硯製作頗精<hi>歐譜</hi>
磨硯古人有學書于人者數年自以其藝成遂告辭而<lb/>
去師曰吾有一篋物可附于某處及山之下絶無所付<lb/>
人封題亦甚不宻乃啟之皆磨穴者硯數十枚此人方<lb/>
<pb n="KR3k0049_WYG_038-52a"/>
知其師夙之所用者也乃返山服膺至皓首方畢其藝<lb/>
是知古人工一事必臻其極焉<lb/>
　　紙<lb/>
平滑紙砥也平滑如砥石也<hi>釋名</hi>方絮曰紙<hi>服䖍通俗文</hi>紙者<lb/>
絮也苫字從系氏聲葢古人書於帛故裁其邊幅如絮<lb/>
之一苫也<hi>説文</hi>
赫蹏篋中有裹藥<hi>二枚</hi>赫蹏書孟康曰蹏猶地也染紙素<lb/>
令赤而書之苦今黄紙也鄧展曰赫音兄弟□墻之䦧<lb/>
<pb n="KR3k0049_WYG_038-52b"/>
應邵曰赫蹏薄小紙也晉灼曰今謂薄小物為□蹏鄧<lb/>
音應説是也師古曰孟説非也今書本赫字或作擊<lb/>
蔡侯紙自古書契多編以竹簡其用縑帛者謂之為紙<lb/>
縑貴而簡重並不便于人蔡倫乃造意用樹膚麻頭及<lb/>
敝布魚網以為紙元興元年奏上之帝嘉其能自是莫<lb/>
不從用焉故天下咸稱蔡侯紙<hi>後漢書</hi>耒陽縣北有蔡倫<lb/>
宅宅西有一石臼云是倫舂紙臼也<hi>湘州記</hi>蔡侯紙用故<lb/>
麻名麻紙木皮名糓紙故魚網名網紙<hi>輿服記</hi>漢桓帝使<lb/>
<pb n="KR3k0049_WYG_038-53a"/>
桂陽人蔡倫始煑谷皮以造紙<hi>博物志</hi>和帝時曰桓誤<lb/>
左伯韋誕奏蔡邕自矜能書兼明斯喜之法非得紈素<lb/>
不妄下筆工欲善其事必先利其器用張芝筆左伯紙<lb/>
及臣墨皆古法兼此二具又得臣手然後可以盡徑丈<lb/>
之勢方寸之言<hi>三輔夫録</hi>左伯字子邑又能為紙故蕭子良<lb/>
荅王僧䖍書云子邑之紙姸妙輝光仲將之墨一㸃如<lb/>
漆伯英之筆窮神盡思妙物逺矣邈不可追<lb/>
古今紙王隠晉書曰魏太和六年博士河間上古今字<lb/>
<pb n="KR3k0049_WYG_038-53b"/>
話其巾部云紙今紙則其字從巾古以縑帛依書長短<lb/>
隨事裁截枚數重沓即名幡紙字從系此形聲也後漢<lb/>
和帝元興中中常侍蔡倫以故布擣剉作紙故字從巾<lb/>
是其聲雖同系巾為殊不得言古紙為今紙也<lb/>
側理張華造博物志成晉武帝賜側理紙萬畨南越所<lb/>
貢漢人言陟釐與側理相亂葢南人以海苔為紙其理<lb/>
縱横邪側因以為名<lb/>
宻香宻香紙以蜜香樹皮葉作之㣲褐色青文如魚子<lb/>
<pb n="KR3k0049_WYG_038-54a"/>
極香而堅韌水清之不潰爛㤗康五年大秦獻三萬幅<lb/>
帝以萬幅賜當陽侯杜預令寫所撰春秋什例及經傳<lb/>
集解以進未至而預卒賜其家令上之<hi>□含南方草木狀</hi>
𧖟蠒紙羲之永和九年製蘭亭乘春興而書用𧖟蠒紙<lb/>
鼠鬚筆遒媚勁徤絶代更無<lb/>
桑根紙雷孔璋曽孫穆之猶有張華與祖書乃桑根紙<lb/>
也<lb/>
右軍筆王右軍在㑹稽謝公就乞牋筆庫内有九萬枚悉<lb/>
<pb n="KR3k0049_WYG_038-54b"/>
與之桓宣武云逸少不節　王右軍作書惟愛張氷人<lb/>
製紙謂光𦂳澤麗便於行筆<hi>廣川書䟦</hi>
藤角紙古有藤角紙范寗教云土紙不可作文書皆令<lb/>
用藤角<lb/>
五綵石虎詔書以五綵色著木鳯凰口中令銜之飛下<lb/>
端門<hi>鄴中記</hi>
桃花詔令平淮作青赤縹緑桃花紙使極精令速作之<lb/>
<hi>桓𤣥偽事</hi>
<pb n="KR3k0049_WYG_038-55a"/>
雨綘羅張仲舒在廣陵晨夕輙見行側有赤氣後空中<lb/>
忽兩綘羅於其庭周廣七八分長五六十皆箋紙繼之<lb/>
廣長亦與羅等紛紛甚快經宿仲舒暴疾死<hi>異苑</hi>
供御不及張永善𨽻書又有巧思紙及墨皆自營造上<lb/>
毎得永表啓輙執玩咨嗟自嘆供御者不之及也<hi>宋書</hi>
疑光紙江寧縣東十五里有紙官署齊髙帝於此造紙<lb/>
之所也常造凝光紙賜玉僧䖍一云銀光紙也<hi>丹陽記</hi>
襞綵牋陳後王常令八婦人襞綵牋製五言詩<lb/>
<pb n="KR3k0049_WYG_038-55b"/>
設空紙司馬消難不知書書架上徒設空紙時人云黄<lb/>
紙五經赤軸三史<lb/>
五色班紋蕭誠採野麻土糓作五色班紋紙<hi>法帖什文</hi>
銷金唐初將相官告亦用銷金牋及鳯凰紙書之餘皆<lb/>
魚牋花牋而已<lb/>
金花牋明皇與貴妃賞牡丹於沉香亭命棃園李龜年<lb/>
持金花牋宣賜李白三進清平調詞三篇<hi>外𫝊</hi>合璧作李<lb/>
延年誤　徳宗朝有朱來鳥常噉玉屑聲甚清暢及為<lb/>
<pb n="KR3k0049_WYG_038-56a"/>
鷙鳥所摶宮人皆以金花牋寫多心經薦其𡨕福<hi>杜陽編</hi>
薛濤牋松花牋代以為薛濤牋誤也元和之初薛濤尚<lb/>
斯色而好製小詩惜其幅大不欲長䞉之乃命匠人狹<lb/>
小為之蜀中才子既以為便後減諸牋亦如是特名曰<lb/>
薛濤牋今蜀紙有小様者皆是也非獨松花一色<hi>賚暇録</hi>
松花紙成都薛濤元微之使蜀屢陪燕笑元松后於松<lb/>
花紙上寄詩云别後相思隔烟水菖蒲花發五雲髙薛<lb/>
於浣溪種菖蒲故有是句蜀中松花紙金沙紙流沙紙<lb/>
<pb n="KR3k0049_WYG_038-56b"/>
彩霞紙金粉紙龍鳯紙近年皆廢惟十色牋綾紋紙尚<lb/>
在<hi>牧竪閑談</hi>李義山送崔珏詩小肆至今多寂寞酒墟從古<lb/>
植風流浣花牋紙桃花色好好題詩詠玉鈎<lb/>
玉葉趙象興武公業妾非煙以金鳯牋剡溪玉葉紙題<lb/>
詩相贈答<hi>三水小牘</hi>
謝公紙以人待名者有謝公有薛濤所謂謝公者謝司<lb/>
封景初師厚師厚創牋様以便書尺俗因以為名謝公<lb/>
有十色牋深紅粉紅杏紅明黄深青淺青深緑淺緑銅<lb/>
<pb n="KR3k0049_WYG_038-57a"/>
緑淺雲即十色也韓浦詩十様蠻牋豈謝公之謂乎<lb/>
雲藍予在九江出意造雲藍紙既乏左伯之法全無張<lb/>
永之功輙分送五十枚詩曰三十六鱗充使時數畨猶<lb/>
得裹相思待將袍襖重抄了寫盡㐮陽播掿詩<hi>叚成式與溫盛</hi>
<hi>筠雲籃紙絶句序</hi>文房四譜云今飛卿集中有掘柘詞恐播掿<lb/>
字誤<lb/>
琅玕東都龍門有一家相傳廣成子所居也天寳中推<lb/>
禪師居於此庭多古桐桐華時有異蜂聲如人吟禪師<lb/>
<pb n="KR3k0049_WYG_038-57b"/>
諦視之具體人也乃捲竹□巾網而獲焉置於紗籠中<lb/>
意者桐華牀置其傍忽有數蜂翔集隔籠相慰勉一曰<lb/>
子與青童君奕勝獲琅玕紙十幅君出當為我寫星子<lb/>
詞語皆非人世事僧乃舉籠放之<hi>酉陽</hi>
霞光牋蜀王衍賜金堂縣令張蠙霞光牋五百幅霞光<lb/>
彩疑即今之彤霞牋亦深紅色也葢以胭脂染色最為<lb/>
靡麗<hi>元費著蜀牋紙譜</hi>
㑹府紙江南李主常較舉人畢放牓日給㑹府紙一張<lb/>
<pb n="KR3k0049_WYG_038-58a"/>
可長二丈濶一丈厚如贈帛數重令書合格人姓字每<lb/>
紙出則縫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者相慶有望於成名也<lb/>
廟祀蔡倫蜀中盡用蔡倫法牋紙有玉板有貢餘有經<lb/>
屑有表光玉板貢餘雜以舊布破履亂麻為之惟經屑<lb/>
表光非亂麻不用於是造紙者廟以祀蔡倫矣廟在大<lb/>
東門雪峯院雖不甚壮麗然毎遇歲時祭祀香火纍纍<lb/>
不絶示不忘本也<hi>元費著蜀牋紙譜</hi>
玉屑蜀中多以麻為紙有玉屑屑骨之號江浙間多以<lb/>
<pb n="KR3k0049_WYG_038-58b"/>
嫩竹為紙北土以桑皮為紙剡溪以藤為紙海人以苔<lb/>
為紙浙人以麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>稲稈為之者脆薄焉以麥膏油藤紙<lb/>
推之者尤佳<lb/>
香皮紙廣管羅州多棧香樹身似柜柳其花内而繁其<lb/>
葉如橘皮堪作紙名為香皮紙灰白色有文如魚子牋<lb/>
雷羅州義寧新㑹縣率多用之其紙慢而弱沾水郎爛<lb/>
逺不及楮皮者<hi>劉恂嶺表異録</hi>
澄心堂紙蜀士云澄心堂紙取李氏澄心堂様製也葢<lb/>
<pb n="KR3k0049_WYG_038-59a"/>
表光之所輕脆而精絶者中等則名曰玉水紙最下者<lb/>
曰塗金牋以供乏使<lb/>
雙流紙雙流紙出於廣都毎幅方尺許品取下用最廣<lb/>
而價亦最賤雙流實無有也而以為名葢隋煬帝始改<lb/>
廣都曰雙流疑紙名自隋始也亦名小灰紙<lb/>
凝霜歙績溪界有地名龍鬚出嘉紙葢新安之水清徹<lb/>
見底利以漚楮故紙如玉雪者水色所為也紙有墨光<lb/>
白滑氷翼凝霜之目<hi>方輿勝覽</hi>
<pb n="KR3k0049_WYG_038-59b"/>
畨幅枚簡文帝集網啓謹奉紅牋二千幅陸倕有謝安<lb/>
成王賜西蜀箋紙一萬幅簡文帝又云特送四色紙三<lb/>
萬枚湘東王㑹最云晉宋間有一種紙或一幅長丈餘<lb/>
言就舡中抄之世謂璽紙又云張載紙銘並稱紙為畨<lb/>
<hi>北户録</hi>
廣都廣都紙有四色一曰假山南二曰假榮三曰冉村<lb/>
四曰竹絲皆以楮皮為之其視浣花牋最清潔凡公私<lb/>
簿書契券圖籍文牒皆取給于是廣幅無粉者諸之假<lb/>
<pb n="KR3k0049_WYG_038-60a"/>
山南狹幅有粉者謂之假榮造於冉村曰清水造於龍<lb/>
溪鄉曰竹紙蜀中經史子籍皆以此紙傳印<hi>蜀紙譜</hi>
蠻紙唐中國未備多取於外夷故唐人詩中多用蠻箋<lb/>
字亦有為也髙麗歲貢蠻紙書卷多用為襯曰本國出<lb/>
松皮紙又南畨出香皮紙色白紋如魚子又苔紙以水<lb/>
苔為之名側理紙薛道衡詩昔時應春色引緑泛青溝<lb/>
今來承玉管布字轉銀鈎又扶桑國出芨皮紙今中國<lb/>
惟有桑皮紙蜀中藤紙越中竹紙江南楮皮紙南唐以<lb/>
<pb n="KR3k0049_WYG_038-60b"/>
徽紙作澄心堂紙得名若蜀箋呉箋皆染搗而成蜀箋<lb/>
重厚不佳今呉箋為勝<hi>負暄雜録</hi>
蠲紙溫州作蠲紙潔白𦂳滑大畧類高麗紙東南出紙<lb/>
處最多此當為第一烏程由拳皆出其下呉越錢氏時<lb/>
供此紙者蠲其賦役故號蠲紙云<hi>植杖閑談</hi>
　　墨<lb/>
陰象今書通用墨者何葢文章屬陰墨陰象也自陰顯<lb/>
於陽也　墨者晦也言似物晦墨也<hi>釋名</hi>
<pb n="KR3k0049_WYG_038-61a"/>
畫灼墨者黒也字從黒土墨者烟煤所成土之類也古<lb/>
人灼龜先以墨画龜然後灼之兆順食墨乃吉<hi>説文</hi>
湼墨周書有湼墨之刑荘子云䑛筆和墨晉公墨纕邑<lb/>
宰墨綬是知墨其來久矣<lb/>
畫掌張儀蘓秦同志寫進遇聖人之文則以墨畫掌及<lb/>
股𠂻以記之<hi>拾遺記</hi>
隃糜漢制尚書郎作文書起草月賜赤管大筆一雙隃<lb/>
麋大墨一枚小墨一枚<hi>漢宮</hi>
<pb n="KR3k0049_WYG_038-61b"/>
石墨陸士龍與兄云一日上三䑓得曹公藏石墨數十<lb/>
萬片云燒此消復可用然不知兄頗見之否今送三螺<lb/>
贈墨漢時王朗為㑹稽太守子肅隨之郡徃東齋中夜<lb/>
有女子從地出稱越王女與肅語曉别贈墨一丸肅方<lb/>
欲注周易因此便覺才思開悟<hi>顧野王與地志</hi>
數蠡石崇奴劵曰張金好墨過市數蠡并市豪筆備即<lb/>
寫書<lb/>
童子硏墨義熈中三藏佛䭾䟦陁住建業謝司空寺造<lb/>
<pb n="KR3k0049_WYG_038-62a"/>
䕶净堂譯華嚴經堂下忽化出一池常有青衣童子自<lb/>
池中出與僧洒净硏墨<lb/>
斮髓西天釋迦佛為磨休王時剥皮為紙斮髓為墨寫<lb/>
大乘經<hi>宋雲行記</hi>
樊槻陶隠居云樊槻皮水漬以和墨書色不脫<hi>即秦皮也</hi>
楯鼻磨頴川荀濟與梁武有舊而素輕梁武及梁受禪<lb/>
遂入北嘗云㑹於楯鼻磨墨作文檄梁<lb/>
晝眉周宣帝令外婦人以墨畫眉葢禁中方得施粉<lb/>
<pb n="KR3k0049_WYG_038-62b"/>
鎮庫墨任道源家有唐髙宗時鎮庫墨重二斤許質堅<lb/>
如玉石銘云永徽二年鎮庫墨<hi>春渚紀聞</hi>
上谷墨唐𤣥宗修圖書創集賢院大府月給蜀郡麻紙<lb/>
五千畨季給上谷墨三百三十六丸歲給河間景城清<lb/>
河博平四郡兎千五百皮為筆才<hi>藝文志</hi>
墜池仍舊偽蜀有童子某者能誦書孟氏召入甚佳其<lb/>
頴悟遂錫之衣服及墨一丸後家僮誤墜於庭下盆池<lb/>
中後數年重植盆中荷芰復獲之堅硬光膩仍舊或云<lb/>
<pb n="KR3k0049_WYG_038-63a"/>
僖宗朝所用之餘者<lb/>
墨官昔祖氏本易定人唐氏之時墨官也今墨之上必<lb/>
假其姓而號之大約易水者為上其妙者必以麝角膠<lb/>
煎為膏而和之故祖氏之名聞於天下今太行濟源王<lb/>
屋亦多好墨有圓如規亦墨之古製也有以枯木烟為<lb/>
之者尤粗又云上黨松心為之尤佳突之末者為上<lb/>
雨濕不滅西域僧言彼國無硯筆紙但有好墨中國者<lb/>
不及也云是鷄足山古松心為之僕嘗獲貝葉上有梵<lb/>
<pb n="KR3k0049_WYG_038-63b"/>
字數百墨倍光澤㑹秋霖為忩雨濕因而楷之字終不<lb/>
㓕<lb/>
刃可裁紙常侍徐鉉云建康東有雲宂山西有石墨親<lb/>
常使之又云㓜年常得李超墨一挺長不過尺細方知<lb/>
筯與其愛弟鍇共用之日書不下五千字凡十年乃盡<lb/>
磨處邊際有刃可以裁紙自後用李氏墨無及此者超<lb/>
即廷珪之父也　唐末陶雅為歙州刺史二十年嘗責<lb/>
李超云爾近所造墨殊不及吾初至郡時何也對曰公<lb/>
<pb n="KR3k0049_WYG_038-64a"/>
初臨郡歲取墨不過十挺今數百挺未已何暇精好焉<lb/>
道池不變唐末墨工李超與子廷珪自易水渡江居歙<lb/>
本姓奚江南賜姓李氏廷珪始名廷邽故世有奚廷珪<lb/>
墨又有李廷邽墨或作庭珪者偽也其弟庭寛二廷直<lb/>
宴安子文用皆能世其業祥符中治昭應宮用庭珪墨<lb/>
為染飾有貴族嘗遺一丸于池中踰月臨池飲又墜一<lb/>
金器乃令善水者取之併得墨宄色不變表裏如新<hi>北齊</hi>
<hi>閑覧</hi>
<pb n="KR3k0049_WYG_038-64b"/>
其雙脊様李氏至歙州以其地多松因留居以墨名家<lb/>
其墨有劍脊圓餅面多為龍紋仁宗宴近臣於群玉殿<lb/>
嘗以其墨賜之曰新安香墨其後翰林承旨賜者皆廷<lb/>
珪雙脊龍様尤為嘉品<hi>渑水燕談</hi>
李氏故物秦少㳺有李廷珪墨半丸不為文理質如金<lb/>
潘谷見之而拜曰真李氏故物也我再見矣又有張遇<lb/>
墨一團面為盤龍鱗鬛悉具其背有張遇麝香四字張<lb/>
遇后梁供備使潘谷之墨香徹飢骨磨斫至盡而香不<lb/>
<pb n="KR3k0049_WYG_038-65a"/>
衰<hi>後山叢談</hi>
四和相州韓家有李廷珪一墨曰臣廷珪四和墨<hi>春者紀聞</hi>
白墨近黟歙間有人造白黒色如銀迨硏訖即與常墨<lb/>
無異即未知所製之法<lb/>
石墨黟縣南一十六里有石嶺上有石墨土人多採以<lb/>
書有石墨井是昔人採墨之所今懸水所淙激其井轉<lb/>
□深一矣<hi>新安郡記</hi>南雄州江中有石墨色軟嫩可層層掲得<lb/>
近年因齊唐官廣州其嫂以婉屬取此石墨遂傳云可<lb/>
<pb n="KR3k0049_WYG_038-65b"/>
治婦人血疾今土人以鋸解成片吏人上案牘小兒學<lb/>
成皆代以磨墨不知以婉何以知也<hi>鎻碎録</hi>懐化郡掘塹<lb/>
得石墨甚多精好寫書今山中多出朱石亦可以入朱<lb/>
硯中使<hi>顧㣲廣州記</hi>
雷公墨嶺表有雷墨葢雷州廟中雷雨勃起人多於野<lb/>
中獲得石狀如黳石謂之曰雷公墨也扣之鎗鎗然光<lb/>
瑩可愛<hi>劉恂嶺表録兾</hi>
噴墨海人云明河魚即秦王筭袋魚也昔秦王東遊弃<lb/>
<pb n="KR3k0049_WYG_038-66a"/>
筭袋於海比為此魚形一如筭袋兩帶極長墨猶在腹<lb/>
人捕之必噴墨昏人目也其墨人用寫劵歲久其字<lb/>
㓕如空紙焉無行者多用之也<lb/>
螺量丸枚陸雲與兄書今送墨二螺婦人集汲太子妻<lb/>
李與夫書云致尚書墨十螺梁科律御墨一量十二丸<lb/>
皇后妃一量一百丸蔡質漢官儀曰尚書令僕丞即月<lb/>
賜隃麋大墨一枚小墨一枚宋元嘉中格寫書墨一丸<lb/>
限二十萬字<hi>比户録</hi>
<pb n="KR3k0049_WYG_038-66b"/>
飲墨水北齊朝㑹儀諸郡守勞訖遣陳土宜字有謬誤<lb/>
及書跡濫劣者必令飲墨水一升<hi>開寳通禮</hi>
價不二賣墨者潘谷墨既精妙而價不二士或不持錢<lb/>
求墨不計多少與之一日忽取欠墨錢券焚之飲酒三<lb/>
日發狂浪走遂赴井死人下視之葢跪坐井中手尚持<lb/>
數珠也張元明説<hi>林</hi>
不感几墨日日用之一歳纔减半寸者萬金不換<hi>相墨經</hi>
　　科舉<lb/>
<pb n="KR3k0049_WYG_038-67a"/>
進士科進士科始於隋大業中盛於貞觀永徽之際縉<lb/>
紳雖位極人臣不由進士者終不為美以至歲貢恒不<lb/>
減八九百其推重謂之白衣公卿又曰一品白衫其艱<lb/>
難謂之三十老明經五十少進士其負倜儻之才變通<lb/>
之術蘓張之辨説荆聶之膽氣仲由之武勇子房之籌<lb/>
畫𢎞羊之書算方朔之詼諧咸以是而晦之修身慎行<lb/>
雖處子之不若其有老死於文塲者亦無所恨故有詩<lb/>
曰太宗皇帝真長䇿賺得英雄盡白頭<hi>國史補</hi>
<pb n="KR3k0049_WYG_038-67b"/>
時尚李肇曰進士為時所尚久矣是故俊人由此出者<lb/>
終身為文人故争名常切為時所弊其都㑹謂之舉塲<lb/>
通稱謂之秀才投刺謂之鄉貢得第謂之前進士互相<lb/>
推敬謂之先軰俱㨗謂之司年有司謂之座主京兆府<lb/>
考而升者謂之等第外府不試而貢者謂之㧞解將試<lb/>
相保謂之合保羣居而賦謂之私試造請權要謂之闗<lb/>
節激揚聲價謂之還徃既㨗列姓名於慈恩寺塔謂之<lb/>
題名大讌於曲江亭子謂之曲江㑹<hi>曲江大㑹在闗試後亦謂聞喜宴後</hi>
<pb n="KR3k0049_WYG_038-68a"/>
<hi>同年各有所之亦謂之為離㑹可也</hi>籍而入選謂之春闈不㨗而醉飽謂<lb/>
之打毼氉匿名造牓謂之無名子退而肄業謂之過夏<lb/>
執業以出謂之夏課挾藏入試謂之書䇿此其大畧者<lb/>
也其風俗繫於先逹其制置存於有司雖然賢者得其<lb/>
大者故位極人臣常十有二三登顯列十有六七而元<lb/>
魯山張睢陽有焉劉闗元修有焉<hi>上</hi>
四科詔書故事三公辟召以四科取士一曰徳行志節<lb/>
二曰經通行脩三曰明通律令四曰剛毅多畧才任二<lb/>
<pb n="KR3k0049_WYG_038-68b"/>
輔劇縣令<hi>崔寔政論</hi>
飲墨水北齊選舉多㳂後魏之制天子常服乘輿出坐<lb/>
於朝堂中楹秀孝各以班草對字有脫誤者呼起立席<lb/>
後書有濫劣者飲墨水一升文理孟浪者奪席脱容刀<lb/>
<hi>通典</hi>
一門三秀杜正𤣥舉秀才試䇿髙第楊素怒曰周孔更<lb/>
生尚不得為秀才刺舉何忽妄舉此人乃以䇿抵地使<lb/>
擬司馬相如上林賦等五篇素讀數遍大驚曰誠好秀<lb/>
<pb n="KR3k0049_WYG_038-69a"/>
才<hi>北史</hi>隋時重舉秀才天下不十人而杜正倫一門三秀<lb/>
才<lb/>
雕蟲小藝持書侍御史李愕以選才失中上書曰自魏<lb/>
之三祖更尚文詞忽君人之大道好雕蟲之小藝下之<lb/>
從上有同影響競騁浮華遂成風俗江左齊梁其弊彌<lb/>
甚貴賤賢愚唯務吟詠遂復遺理存異尋虚逐㣲競一<lb/>
韻之竒争一字之巧連篇累牘不出月露之形積按盈<lb/>
箱惟是風雲之伏代俗以此相髙朝廷據茲擢士禄利<lb/>
<pb n="KR3k0049_WYG_038-69b"/>
之路既開愛尚之情愈篤於是閭里童昏貴逰總角未<lb/>
窺六甲先製五言捐本逐末流徧華壌遞相師祖澆離<lb/>
愈扇<hi>通典</hi>
隋進士張從師祖損之隋大業中進士甲科位至侍御<lb/>
史諸曹員外郎損之生汯以碩學麗藻名動京師亦舉<lb/>
進士自監察御史為㑹稽令<hi>獨孤及法曹参軍從師墓志</hi>
唐制唐貢士之科有秀才有明經有進士有明法有書<lb/>
有筭每歳仲冬郡縣館監課試其成者計吏㑹屬僚設<lb/>
<pb n="KR3k0049_WYG_038-70a"/>
賓主陳姐豆備管弦牲用少牢行鄉飲酒禮歌鹿鳴之<lb/>
詩召耆艾叙少長而觀焉既餞而與計偕其不在館學<lb/>
而舉者謂之鄉貢　武徳以來禮部閲試之日皆嚴設<lb/>
兵衛荐棘圍之捜索衣服譏訶出入以防假濫焉<hi>通典</hi>
糊名武后以吏部選人多不實乃令試日自糊其名暗<lb/>
考以定等第　張説永昌中武后䇿賢良方正詔吏部<lb/>
尚書李景諶糊名較覆説所對弟一后署乙等<lb/>
覆試崔沔擢賢良高弟不中者誦訾之武后勑有司覆<lb/>
<pb n="KR3k0049_WYG_038-70b"/>
試對益工遂為第一<lb/>
殿試則天永昌元年二月䇿問貢舉人於洛城殿前殿<lb/>
試自此始<lb/>
覓舉今之舉人有乖事實鄉議决小人之筆行修無長<lb/>
者之論䇿弟喧競於州府祈恩不勝於拜伏或明制纔<lb/>
出試遣捜敡驅馳府寺之門出入王公之弟上啓陳詩<lb/>
唯希欬唾之澤摩頂至足兾荷提擕之恩故俗號舉人<lb/>
皆稱覔舉覔為自求之稱未是人知之詞察其行而度<lb/>
<pb n="KR3k0049_WYG_038-71a"/>
其材則人品於茲見矣<hi>舊唐</hi>
槐黄長安舉子自六月已後落第者不出京謂之過夏<lb/>
多借静坊廟院及閑宅居住作新文章謂之夏課亦有<lb/>
十人五人醵率酒饌請題目於知已朝逹謂之私試七<lb/>
月後投獻新課并於諸州府拔解人為語曰槐花黄舉<lb/>
子忙<hi>南部</hi>翁承賛有詩云雨中粧㸃望中黄勾引蟬聲送<lb/>
夕陽憶得當年隨計吏馬蹄終日為君忙<lb/>
家諱凢進士入試遇題目有家諱即託疾下將息狀來<lb/>
<pb n="KR3k0049_WYG_038-71b"/>
出云牒某忽患心痛請出試院將息謹牒如的暴疾亦<lb/>
如是<hi>上</hi>
主文家諱進士犯主文家諱雖音同字不同亦不敢入<lb/>
試如崔夣殷知舉以父名龜從則歸仁澤不敢試<hi>夜游録</hi>
内出題開城中高諧知舉内出霓裳羽衣曲賦太學創<lb/>
置石經詩進士試詩賦自此始也<hi>盧氏雜説</hi>
常雜鮑帖常衮為禮部判雜文牓後云他日登庸心無<lb/>
不鋭通宵絶筆恨即有餘所放雜文過者常不過百人<lb/>
<pb n="KR3k0049_WYG_038-72a"/>
鮑祭酒防為禮部帖經落人亦甚時謂之常雜鮑帖<hi>𫝊載</hi>
燒燭三條唐制舉人試日既暮許燒燭三条韋衣貽試<lb/>
日光畢作詩云褒衣博帶滿塵埃獨上都堂納卷回蓬<lb/>
巷㡬時聞吉説棘籬何日却重來三條燭盡鍾初動九<lb/>
轉成鼎未開殘月漸低人擾擾不知誰是謫仙才又云<lb/>
白蓮十朶照廊明一片昇平雅頌聲才唱第三條燭盡<lb/>
南宮風月畫難成而舊説亦言舉人試日已晚主文權<lb/>
徳輿於簾下戯云三條燭盡燒殘舉子之心而舉子遽<lb/>
<pb n="KR3k0049_WYG_038-72b"/>
答云八韻賦成驚破侍郎之膽故國史竇正固傳舊制<lb/>
夜試以二燭為限晉長興二年改令晝試正固以短書<lb/>
難成奏復夜試周廣順中竇儀奏復用晝<lb/>
文星暗大中九年日官李景亮奏云文星暗科塲當有<lb/>
事沈詢為禮部甚懼焉至是三科盡覆試宏詞趙拒等<lb/>
皆落吏郎裴諗除祭酒<hi>南部</hi>
題名神龍已來幸園宴後皆於慈恩塔下題名同年中<lb/>
推一善書者已時他有將相則朱書之及第後知聞或<lb/>
<pb n="KR3k0049_WYG_038-73a"/>
遇未及第時題名處則為添前字故昔人有詩云曽題<lb/>
名處添前字送出城人乞舊衣<hi>摭言</hi>
科舉之弊舉人大率二十人中方收一人故没齒而不<lb/>
登科者甚衆其事難其路隘也收人既少則争第急切<lb/>
交馳公卿以求汲引毁訾同類用以争先故業因儒雅<lb/>
行成險薄非受性如此勢使然也浸以成俗虧損國風<lb/>
選人不約本州所試悉令聚於京師人既浩穣文簿繁<lb/>
雜因此渝濫其事百端故俗間相傳云入試非正身十<lb/>
<pb n="KR3k0049_WYG_038-73b"/>
有三四赴宮非正身十有二三此又弊之尤者<hi>趙臣舉選議</hi>
弊風江陵項氏曰風俗之弊至唐極矣王公大人巍然<lb/>
於上以先逹自居不復求士天下之士什什伍伍戴破<lb/>
㡌騎蹇驢未到門百步輙下馬奉弊刺再拜以謁扵典<lb/>
客者投其所為之文名之曰求知已如是而不問則再<lb/>
如前所為者名之曰溫券如是而又不問則有執贄於<lb/>
馬前自賛曰某人上謁者嗟乎風俗之弊至此極矣<lb/>
請孟學科懿宗咸通四年進士皮日休上䟽詣以孟子<lb/>
<pb n="KR3k0049_WYG_038-74a"/>
為學科曰臣聞聖人之道不過乎經經之降者不過乎<lb/>
史史之降者不過乎子子不異乎道者孟子也今國家<lb/>
有業莊列之書者亦登於科其誘善也則深而懸科也<lb/>
未正伏望命有司去莊列之書以孟子為主有能精通<lb/>
其義者其科選視明經同不報<lb/>
五老榜昭宗天復元年赦文令中書門下選擇新及第<lb/>
進士中有久在名場才沾科級年齒已髙者不拘常例<lb/>
各授一官於是禮部侍郎杜徳祥奏楝到新及第進士<lb/>
<pb n="KR3k0049_WYG_038-74b"/>
陳光問年六十九曹松年五十四王希禹年七十三劉<lb/>
象年七十柯崇年六十四鄭希顔年五十九詔光問松<lb/>
希禹可秘書省正字象崇希顔可太子校書<lb/>
　上新平内難聞放進士甚喜特授官制詞曰念爾登<lb/>
　科之際當予反正之年宜降異恩各膺寵命時謂此<lb/>
　舉為五老榜<hi>摭言</hi>
排斥李徳裕以巳非由科第恒嫉進士舉者及居相位<lb/>
貴要束于徳裕嘗為藩府從事日同院李評事以詞科<lb/>
<pb n="KR3k0049_WYG_038-75a"/>
進適與徳裕官同時有舉子投文軸誤與徳裕舉子既<lb/>
誤復請之曰某文軸當與及第李評事非與公也由是<lb/>
徳裕志在排斥<hi>玉泉子</hi>
唐科夫科目之盛自李唐起而唐之取士猶未盡出於<lb/>
此也有上書而得官如和逢堯貟半千之類是也有隠<lb/>
逸而召用如陽城李渤之類是也有出於辟舉如韓愈<lb/>
之出於張建封董晉是也有出於延譽者如呉武陵之<lb/>
薦杜牧之是也<hi>項安世擬䇿</hi>
<pb n="KR3k0049_WYG_038-75b"/>
　　主試<lb/>
不成令器正觀中考功員外郎王師旦知貢舉時冀州<lb/>
進士張昌齡王公瑾並有俊才聲振京邑而師旦考其<lb/>
文䇿全下舉朝不知所以及奏等第太宗恠無昌齡等<lb/>
名因召師旦問之對曰此軰誠有文華然體性輕薄文<lb/>
章浮艶必不成令器臣若擢之恐後生相效有變陛下<lb/>
風雅帝以為名言後並如其言<lb/>
别頭開元二十四年考功員外郎李昻為舉人詆訶帝<lb/>
<pb n="KR3k0049_WYG_038-76a"/>
以員外郎望輕遂移貢舉於禮部以侍郎主之禮部選<lb/>
士自此始侍郎親故移試考功謂之别頭<lb/>
訪問名士貞元七年杜黄裳知舉聞尹樞時名籍乃㣲<lb/>
服訪之問塲中名士樞唯唯黄裳乃具告曰某即今年<lb/>
主司也受命久矣帷得一人其他不能盡知敢以為請<lb/>
樞聳然謝云既辱下問敢有所隠即言子弟有崔元畧<lb/>
孤寒有林藻令孤楚數人黄裳大喜其年樞狀頭及第<lb/>
試珠還合浦賦藻賦制凴几假寐恍惚見人語之云君<lb/>
<pb n="KR3k0049_WYG_038-76b"/>
賦甚佳但恨未叙珠去來之意爾藻窹視其草乃足四<lb/>
句其年擢第及謝恩黄裳謂曰惟林生序珠去來之意<lb/>
若有神助<hi>閔川名士𫝊</hi>珠之去也山無色兮氣霧𡨕𡨕海無<lb/>
光兮空水浩浩珠之來也川有媚兮祥風習習地有潤<lb/>
兮生物振振<hi>見蒲陽文獻志</hi>
龍虎榜唐貞元八年陸贄主司試明水賦御溝新柳詩<lb/>
真人賈稜陳羽歐陽詹李博馮宿王涯張季友齊孝若<lb/>
劉遵古許季同侯繼穆贄韓愈李綘溫商庾承宣員結<lb/>
<pb n="KR3k0049_WYG_038-77a"/>
胡諒崔郡刑冊裴光輔萬是年一榜多天下名雋偉傑<lb/>
之士號龍虎榜<hi>科舉記</hi>
一庄荒崔羣自中書舍人知舉歸其妻李氏因暇嘗勸<lb/>
樹庄田以為子孫之業笑曰予有美庄良田遍在天下<lb/>
夫人何憂夫人曰不聞君有此業羣曰吾前歳放春榜<lb/>
三十人豈非良田耶夫人曰若然者君非陸贄相門生<lb/>
乎曰然夫人曰徃年君掌文柄使人約其子簡札不令<lb/>
就試如君以為良田即陸氏一庄荒矣羣慙而退累日<lb/>
<pb n="KR3k0049_WYG_038-77b"/>
不食<hi>唐餘録獨異志</hi>
玉笋李宗閔為中書舍人典貢舉門生多清秀俊茂唐<lb/>
冲薛庠袁都等時謂之玉笋<hi>因話録</hi>
冬烘鄭薫侍郎主文誤以顔標為顔魯公乃取之後非<lb/>
是遂為舉子賦詩曰主司頭腦大冬烘錯認顔標作魯<lb/>
公<lb/>
題詩被嘲大中元年魏扶知禮闈入貢院題詩曰梧桐<lb/>
葉落滿庭陰鏁閉朱門試院深曽是昔年辛苦地不將<lb/>
<pb n="KR3k0049_WYG_038-78a"/>
今日負前心及牒出為無名子削為五言以譏之<hi>南部新書</hi>
敬座主令狐峘為齊映所擠貶衢州别駕衢州刺史田<lb/>
敦峘如舉時進士門生也初峘當貢部放榜日貶遂與<lb/>
敦不相面敦聞峘來喜曰始見座主迎謁之禮甚厚月<lb/>
分俸之半以峘峘在衢州殆十年<hi>舊唐</hi>
鸞鳯集門貞元中奉詔考定賢良草澤之士昇名者十<lb/>
七人及禮部擢進士第者七十有二鸞鳯把梓舉集其<lb/>
門而公所擢登輔相者十人<hi>楊嗣復權公集序</hi>
<pb n="KR3k0049_WYG_038-78b"/>
沆瀣一氣杜審權大中十二年知舉放盧處權有獻之<lb/>
曰座主審權門生處權可謂權不失權又乾符二年崔<lb/>
沆放崔瀣譚者稱座主門生沆瀣一氣<hi>南部新書</hi>
同硯主文劉虚白昔與裴坦常同硯席及公主文虚白<lb/>
猶是舉子試雜文日簾前獻曰絶云二十年前此夜中<lb/>
一般燈燭一般風不知歳月能多少猶着麻衣待至公<lb/>
中表不遇韓洙與沈詢尚書中表詢怜終許與成事如<lb/>
是歴四五年太夫人又念之復累付與詢詢知舉大中<lb/>
<pb n="KR3k0049_WYG_038-79a"/>
九年也自第二人邐迤改為第七人方定及放牓悞為<lb/>
羅洙後詢見韓洙未嘗不深嗟其命<hi>南部</hi>
衣鉢放牓後狀元以下到主司庭謝名曰謝衣鉢衣鉢<lb/>
謂得主司名第其或主司先人同名第即謝大衣鉢也<lb/>
<hi>摭言</hi>唐末禮部知貢舉有得程文優者即以已登第時名<lb/>
次處之不以甲乙為髙下也謂之傳衣鉢和凝登第名<lb/>
在十三後得范魯公質遂處以十三其後范登相位官<lb/>
至太子太傅封國於魯與凝皆同世以為異也<hi>石林葉氏</hi>有<lb/>
<pb n="KR3k0049_WYG_038-79b"/>
獻詩云從此廟堂添故事登庸衣鉢亦相𫝊<hi>邵氏録</hi>
徹棘和凝知貢舉是時進士多浮薄喜為諠譁以動主<lb/>
司主司每放牓則圍以棘閉省門絶人出入以為常凝<lb/>
徹棘開門而士皆肅然無譁所取皆一時之秀稱為得<lb/>
人<lb/>
受謁桑維翰亦裴皥之門生嘗謁皥皥不迎不送或問<lb/>
之答曰皥見翰於中書則庶僚也維翰見皥於私館則<lb/>
門生也何送迎之有人亦重其耿介<hi>郡國閑談</hi>裴皥官至禮<lb/>
<pb n="KR3k0049_WYG_038-80a"/>
部尚書放三榜四人拜相桑維翰竇正固張礪馬裔孫<lb/>
清㤗二年馬裔孫知貢舉纔放榜謝恩引諸生詣座主<lb/>
宅謁拜裴公以詩示之曰宦途最重是文衡天與愚夫<lb/>
著盛名三主禮闈年八十門生門下見門生世以為榮<lb/>
主司前定陳蜀字文郁唐乾符五年及第初夣神人謂<lb/>
曰當在山下水邊及第至是主司乃崔澹者豈非前兆<lb/>
乎<hi>閩中記</hi>
韓夫子韓熈載初知貢舉人皆以為巨題熈載是夕自<lb/>
<pb n="KR3k0049_WYG_038-80b"/>
賦五首旦視諸生皆有可觀及著格言五十餘篇時軰<lb/>
罕及誘掖後進號韓夫子性好謔浪有投贄荒惡者使<lb/>
妓炷艾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之俟來嗅曰子之卷軸何多艾氣也<hi>江南野録</hi>
二天雞淮南張佖知舉進士試天雞弄和風佖但以文<lb/>
選中詩句為題未嘗詳䆒也有進士白試官云爾雅螒<lb/>
天雞鶾天雞天雞有二未知孰是佖大驚不能對亟取<lb/>
爾雅檢釋䖝有螒天雞小䖝黒身赤頭一名莎雞一名<lb/>
樗雞釋鳥有鶾天雞赤羽逸周書曰文鶾若彩雞成王<lb/>
<pb n="KR3k0049_WYG_038-81a"/>
時蜀人獻之江士人深於學問有如此者<hi>談苑</hi>
題勅背陳彭年大中祥符中同知貢舉省試榜出有甥<lb/>
不預選怒入其第㑹彭年未來於几上得黄勅乃題其<lb/>
背曰彭年頭恼太東烘眼似朱砂鬂似蓬紕繆幸叨三<lb/>
字内荒唐仍在四人中取他權勢欺明主落却親情賣<lb/>
至公千百孤寒齊下淚斯言無路逹堯聰彭年怒抱其<lb/>
勅入奏章聖見而不悦然釋其罪<hi>江南野録</hi>
間疑事楊大年主文舉子上請堯舜是一事為覆事答<lb/>
<pb n="KR3k0049_WYG_038-81b"/>
云如此疑事不須用也得<hi>清波雜志</hi>世傳歐公掌貢闈舉子<lb/>
問堯舜是㡬種事公曰疑事不用使此乃南唐湯悦楊<lb/>
鸞問答見鄭文寳江表志又載鸞詩云白日蒼蠅滿飯<lb/>
盤夜間蚊子又成團毎到更深人静後定來頭上咬楊<lb/>
鸞<hi>西清詩話</hi>鄆州進士李矩赴公試問同人李演云堯舜可<lb/>
對天地否演曰似此疑惑事切不可用<hi>文昌雜録</hi>
朱衣㸃頭歐陽修知貢舉日毎遇考試卷坐後常覺一<lb/>
朱衣人時復㸃頭然後其文入格不爾則無復與考始<lb/>
<pb n="KR3k0049_WYG_038-82a"/>
疑侍吏及回顧之一無所見因語其事於同列為之三<lb/>
嘆嘗有句云唯願朱衣一㸃頭<hi>侯鯖録</hi>
無㨿永叔知舉太學生劉㡬試卷判紕謬俄有間歳詔<lb/>
㡬懼改名煇暨試永叔在詳定所升作狀元劉原父云<lb/>
永叔有甚憑㨿<hi>雜志</hi>
獻詩孟賓于獻主司詩那堪雨後更鳴蟬溪隔重湖路<lb/>
七千憶昔故園楊柳岸全家送上渡頭船主司得詩自<lb/>
謂得賓于之晩<hi>雅言系述</hi>
<pb n="KR3k0049_WYG_038-82b"/>
託孤王仁裕知貢舉時已年髙有數子皆早亡諸孫並<lb/>
㓜毎諸生至門必延於中堂與夫人偶坐受諸生拜二<lb/>
如兒孫禮然忽一日生徒畢集出一詩牋曰二百一十<lb/>
四門生春風初長羽毛成衰翁漸老兒孫小它日知誰<lb/>
畧有情<hi>談録</hi>
獻金魚庾承宣主文後六七年方授金紫時門生李石<lb/>
先於内庭恩賜矣承宣拜命之初石以所服紫袍金魚<lb/>
拜獻座主<hi>摭言</hi>
<pb n="KR3k0049_WYG_038-83a"/>
牓帖一人王凝知貢舉司空圖一㨗列第四人登科同<lb/>
年訝其名姓甚暗成事太速有浮薄者號之為司徒空<lb/>
王知有此説因召一牓門生開筵宣言於衆曰某切忝<lb/>
文柄今年牓帖全為司空先軰一人而已由是圖聲彩<lb/>
益振<hi>北夣𤨏言</hi>
座主辱門生封舜卿梁時知貢舉後門生鄭致雍同受<lb/>
命入翰林為學士致雍有俊才舜卿才思拙澁及試五<lb/>
題不勝困弊因託致雍秉筆當時識者以為座主辱門<lb/>
<pb n="KR3k0049_WYG_038-83b"/>
生同光初致仕<hi>上</hi>
詩賀門生五代王仁裕知貢舉王丞相漙為狀元時年<lb/>
二十六後六年遂相周世宗猶及本朝以太子太保罷<lb/>
歸班年纔四十二溥初拜相仁裕猶致仕無恙嘗以詩<lb/>
賀漙云一戰文塲援趙旗便調金鼎佐無為白麻驟䧏<lb/>
恩何極黄髪初聞喜可知䟦勑按前人到少築沙堤上<lb/>
馬歸遲立班始得遥相見親洽争如未貴時漙在位毎<lb/>
休沐必詣仁裕從容終日葢唐以來座主門生之禮尤<lb/>
<pb n="KR3k0049_WYG_038-84a"/>
厚<hi>石林詩話</hi>
父子知舉父子知舉三家髙鍇子湘湜于邵子允躬崔<lb/>
郾子瑶唯崔氏相去只二十年<hi>南部新書</hi>
潤筆李瀚及第於和凝牓下後於座主同任學士㑹凝<lb/>
作相瀚為承㫖適當批詔次日於玉堂輙開和相舊閣<lb/>
悉取圖書器玩留一詩於榻擕之盡去座主登庸歸鳯<lb/>
閣門生批詔立鰲頭玉堂舊閣多珍玩可作西齋潤筆<lb/>
不<hi>王壺清話</hi>
<pb n="KR3k0049_WYG_038-84b"/>
竊題元祐中東坡知貢舉李方叔就試將鎻院坡緘封<lb/>
一簡令送方叔值方叔出其僕受簡置几上有頃章子<lb/>
厚二子曰持曰授者來取簡竊觀乃楊雄優於劉向論<lb/>
一篇二章驚喜擕之以去方叔歸求簡不得知為二章<lb/>
所竊悵惋不敢言已而果出此題二章皆模倣坡作方<lb/>
叔幾於閣筆及折號坡意魁必方叔也乃章援第十名<lb/>
文意與魁相似乃章持坡失色二十名間一卷頗竒坡<lb/>
謂同列曰此必李方叔視之乃葛敏修時山谷亦預校<lb/>
<pb n="KR3k0049_WYG_038-85a"/>
文曰可賀内翰得人此乃僕宰太和時一學子相從者<lb/>
也而方叔竟下第坡出院聞其故大歎恨作詩送其歸<lb/>
謂平生謾説古戰塲過眼終迷目五色我慙不出君大<lb/>
笑行止皆天子何責者是也其母歎曰蘇學士知貢舉<lb/>
而汝不成名復何望哉抑鬰而卒<hi>鶴林玉露</hi>
三古字淳熈中汪藻𧺫知貢舉將行有一知友屡黜於<lb/>
禮部乃約其㑹于富陽蕭寺宻語之曰省試程文易義<lb/>
冐子中可用三古字既閲卷果有三古字者遂置前列<lb/>
<pb n="KR3k0049_WYG_038-85b"/>
及拆號非其友人也私竊怪之及友人來見藻而怒責<lb/>
之友人曰某以暴疾㡬死不能就試非敢相負也既而<lb/>
以古字得者來謁藻詰其故曰其來就試假宿富陽某<lb/>
寺中與僧閑步廡下見一棺僧曰此一官員女也殯此<lb/>
十年矣是夕夣一女子謂某曰官人省試頭塲冐子中<lb/>
可用三古字發科幸勿相忘使朽骨得早入土遂用前<lb/>
言果叨前列近已徃寺中葬其女矣王山驚嘆<hi>上</hi>
恩賜詩開成一年髙侍郎鍇主文恩賜詩題曰霓裳羽<lb/>
<pb n="KR3k0049_WYG_038-86a"/>
衣曲三年復前詩題為賦題太學石經詩並辭入貢院<lb/>
日面賜大中中都尉鄭尚書放牓上以紅牋筆札一名<lb/>
紙云鄉貢是士李昻以賜鎬<hi>摭言</hi>
　　登第<lb/>
鴈塔題名神龍以來杏園宴後皆於慈恩寺塔下題名<lb/>
同年中推一善書者紀之他時有將相則朱書之及第<lb/>
後知聞或遇未及第時題名處則為漆前字故昔人有<lb/>
詩云曽題名處添前字送出城人乞舊衣<hi>摭言國史補</hi>韋肇<lb/>
<pb n="KR3k0049_WYG_038-86b"/>
初及第偶于慈恩塔下題名後進慕効之遂成故事<hi>南部</hi>
<hi>新書</hi>佛在世時有比丘見羣鴈飛乃念曰此鴈可充我之<lb/>
食佛曰此鴈王也不可輙食乃為營塔<hi>類説</hi>
探花宴進士杏園初㑹謂之探花宴以少俊二人為探<lb/>
花使遍逰名園若他人先折得名花則二人被罰<hi>秦中記</hi>
選最少者三人為探花使世謂之探花郎<hi>東軒筆録</hi>唐大中<lb/>
以來禮部放榜有姓氏稀僻者曰榜花<hi>南部新書</hi>
燒尾士子初登榮進及遷除朋僚慰賀必盛置酒饌音<lb/>
<pb n="KR3k0049_WYG_038-87a"/>
樂以展歡宴謂之燒尾謂説者有虎變為人唯尾不化<lb/>
須為燒除乃得成人故以初蒙拜受如虎得為人木尾<lb/>
猶在體肌既合方為焚之故云燒尾一云新羊所觸不<lb/>
相親附火燒其尾則定真觀中太宗嘗問朱子奢以羊<lb/>
事對<hi>西齋話記</hi>又説魚躍龍門化為龍時必雷為燒其尾乃<lb/>
得化<hi>聞見録</hi>唐進士宇文翃雖士族子無文藻酷愛上科<lb/>
有女及笄真國色朝之令子弟求之不得時竇璠年逾<lb/>
耳順方謀繼室其兄諫議正有氣㷔能為人致科第<lb/>
<pb n="KR3k0049_WYG_038-87b"/>
翃聘女與璠璠為言元比果有所獲相國韋公説即其<lb/>
中表甚鄙之因滑䑓杜尚書宅遭火㡬爇初柩家人云<lb/>
老鼠尾曵火入庫因而延燎京兆謂宇文曰魚將化龍<lb/>
雷為燒尾近日老鼠亦有燒尾之事用以譏之<hi>北夣</hi>
鬼謡錢𧺫呉興人與郎士元齊名時語曰前有沈宋後<lb/>
有錢郎天寳十載試湘靈皷瑟詩登進士初𧺫從鄉薦<lb/>
居江湖客舍聞吟於庭中曰曲終人不見江上數峯青<lb/>
視之無所見矣明年崔暐試湘靈皷瑟詩起即用為末<lb/>
<pb n="KR3k0049_WYG_038-88a"/>
句人以為鬼謡<hi>唐詩紀事</hi>
泥金帖子新進士才及第以泥金書帖子附家書中用<lb/>
報登科之喜至鄉曲親戚例以聲樂相慶謂之喜信文<lb/>
宗朝遂䆮削此儀也<hi>天寳遺事</hi>
日五色賦李程貞元中試日五色賦先牓落矣初出試<lb/>
楊於陵見其賦藁破曰徳動天鍳祥開日華於陵覧之<lb/>
謂程曰公今須作狀元翌日雜文無名於陵深不平攜<lb/>
之以詣主文亟命取程所納面對不差一字主文因擢<lb/>
<pb n="KR3k0049_WYG_038-88b"/>
為狀元前牓不復放矣程後出大梁聞浩名復應𢎞詞<lb/>
復試此題破慮浩愈於已專馳一介取既至將啓緘尚<lb/>
有憂色及觀浩破題曰麗日焜煌中含瑞光程喜曰李<lb/>
程在裏<hi>摭言</hi>至末韻侵晩水以芒動俯寒山而秀發程相<lb/>
大咍曰李程賦且在端日何為到夜秀發由是浩賦不<lb/>
能凌邁<hi>北夣</hi>
破天荒唐荆州衣冠藪澤毎歳解送舉人多不成名號<lb/>
曰天荒解劉蛻舍人以荆解及第號為破天荒<hi>北夣</hi>時崔<lb/>
<pb n="KR3k0049_WYG_038-89a"/>
魏公作鎮以破天荒錢七十萬資蛻蛻謝書略曰三十<lb/>
年來自是人廢一千里外豈曰天荒<hi>摭言</hi>
報羅羅玠貞元五年及第闗宴曲江泛舟舟沈玠以溺<lb/>
死後有闗試前卒者謂之報羅<hi>上</hi>
九肋盧肇赴舉至京師先逢或問所從來曰某袁民也<lb/>
或曰袁門出舉人耶答曰袁州出舉人亦猶沅江鱉甲<lb/>
九肋者稀<hi>上</hi>㑹昌三年肇為狀元及第<hi>宜春録</hi>
錦標盧肇袁州宜春人與同郡黄頗齊名頗富於産肇<lb/>
<pb n="KR3k0049_WYG_038-89b"/>
㓜貧乏與頗赴舉同日遵路郡牧於離亭餞頗而已時<lb/>
樂作酒酣肇䇿蹇郵亭側而過出郭余里駐程俟頗為<lb/>
侣明年肇狀元及第而歸刺史已下接之大慙恚㑹延<lb/>
肇看競渡於席上賦詩曰向道是龍剛不信果然奪得<lb/>
錦標歸<hi>上</hi>
首冠盧肇開成中就江西解為試官未送肇有謝啓云<lb/>
巨鰲屓屭首冠蓬山試官謂之曰昨限以人數擠排雖<lb/>
獲仰展深慚名第奉凂焉得首冠蓬山之謂肇曰必知<lb/>
<pb n="KR3k0049_WYG_038-90a"/>
明公垂問大凡頑石在上巨鰲戴之豈非首冠耶一坐<lb/>
聞之大笑<hi>宜春𫝊信録</hi>
新郎君薛逢晚年厄於宦途嘗䇿羸赴朝值新進士牓<lb/>
下綴行而出時進士團司所由軰數十人見逢行李蕭<lb/>
條前導曰廻避新郎君逢囅然即遣一介語之曰教道<lb/>
莫貧相阿婆三五少年時也曽東塗西抹來<hi>上</hi>
不博上州文宗曽言進士之盛宰相對曰鄉塲中自云<lb/>
鄉貢進士不博上州刺史上笑之曰亦無柰何<hi>盧氏雜説</hi>
<pb n="KR3k0049_WYG_038-90b"/>
酷愛進士宣宗酷愛進士及第每對朝臣問及第茍有<lb/>
科名對者必大喜便問所試詩賦題日併主司姓名或<lb/>
有人物稍好者偶不中第嘆惜移時常於内自題鄉貢<lb/>
進士李道龍<hi>上</hi>
紅綾餅餤僖宗幸南内興慶池泛舟方食餅餤時進士<lb/>
在曲江有聞喜宴上命御厨衣人數各賜紅綾餅餤所<lb/>
司以金合進上命中官馳以賜故徐演詩云莫欺老缺<lb/>
殘牙齒曽喫紅綾餅餤来<hi>洛中紀異</hi>
<pb n="KR3k0049_WYG_038-91a"/>
賜花懿宗開新第宴於曲江乃命折花一金合令中官<lb/>
馳至宴所宣口敕曰便令栽花飲酒無不為榮<lb/>
孤進還舟許棠晚年登第嘗曰自得一第筋骨輕健過<lb/>
于少年則知一名乃孤進之還舟<hi>金華子</hi>
落驢彭伉湛貴俱袁州宜春人伉妻又湛姨也伉舉進<lb/>
士擢第湛猶縣吏妻族為置賀宴皆官人名士伉居席<lb/>
之右一座盡傾湛至命飯于後閣湛無難色其妻忿然<lb/>
責之曰男子不能自勵宭辱如此復何為容湛感其言<lb/>
<pb n="KR3k0049_WYG_038-91b"/>
孜孜學業未數載一舉登第伉常侮之矣時伉方跨長<lb/>
耳縱逰于郊外忽有家童馳報湛郎及第伉失聲而墜<lb/>
故袁人謔曰湛賁登第彭沆落驢今袁川西有落驢橋<lb/>
即其地也<hi>宜春傳信録</hi>
洗眼李紳鎮揚州章孝標賦春雪詩云六出花飛處處<lb/>
飄粘自拂砌上寒條朱門到晚難盈尺盡是三軍喜氣<lb/>
銷及及第後寄紳曰及第全勝十政官金鞍鍍了出長<lb/>
安馬頭漸入揚州郭為報時人洗眼看紳以一絶箴之<lb/>
<pb n="KR3k0049_WYG_038-92a"/>
曰假金方用真金鍍若是真金不鍍金十載長安得一<lb/>
第何湏空腹用髙心<hi>摭言全唐詩話</hi>
江神世情庾肩吾元和十年登第後過楊子江詩云憶<lb/>
昔將貢年抱愁此江邊魚龍互閃鑠白浪高于天今日<lb/>
步青草還來經此道江神也世情為我風色好<hi>唐詩紀事</hi>
　雲齋廣録載馮京渡江題詩同末二句<lb/>
第五崔偃試進士東都呉武陵謂偃曰公方為天子求<lb/>
竒才敢獻所益因出袖中書偃讀之乃杜牧阿房宮賦<lb/>
<pb n="KR3k0049_WYG_038-92b"/>
坐客皆驚武陵曰牧方試有司請以第一人處之偃謝<lb/>
已得其人至第五偃未應間武陵勃然曰不爾宜以賦<lb/>
見還偃曰如教牧果異等<hi>摭言</hi>鄭毅夫自負時名國子監<lb/>
以第五人送意甚不平謝主司啓云李廣事業自謂無<lb/>
雙杜牧文章止得第五又云騏驥已老甘駑馬以先之<lb/>
巨鰲不靈因頑石之在上<hi>筆談</hi>
三頭武翊黄府選為解頭及第為狀頭宏詞為勅頭時<lb/>
謂武氏三頭<hi>唐語林</hi>崔元翰晚年取應咸為首㨗京兆解<lb/>
<pb n="KR3k0049_WYG_038-93a"/>
頭禮部狀頭宏詞勅頭制科三等勅頭<hi>南部新書</hi>張又新時<lb/>
號張三頭<hi>摭言同</hi>裴次元制䇿宏詞同日勅下並為勅頭<lb/>
時人榮之<hi>南部新書</hi>
王老唐王播五十始登第同年陳通方年最少因戯拊<lb/>
播背曰王老王老奉贈一第言日暮途逺便同贈官也<lb/>
播曰擬應三篇通方曰一之謂甚其可再乎王衘之及<lb/>
為相通方竟為所困而終<hi>閔川名士傳</hi>
㤗山送榜廣明年中鳯翔副使鄭昌圖未及第前有親<lb/>
<pb n="KR3k0049_WYG_038-93b"/>
表家僕過京洛於糓水店邊逢見二黄衣使人西來曰<lb/>
吾二人乃是今年送榜之使也自㤗山來到金天處抑<lb/>
署其榜子幸相遇僕遂請竊觀其榜使者曰此年狀頭<lb/>
姓偏傍有阝名兩字下一字在口中榜尾之人姓偏傍<lb/>
亦有此阝名兩字下一字亦在口中記之記之遂辭去<lb/>
鄭公親表頗異其事昌圖其年狀頭及第榜尾鄒希回<lb/>
也姓名㸃畫皆同<hi>玉堂閑話</hi>
錦上披簑許孟容進士及第學究登科時號錦襖子上<lb/>
<pb n="KR3k0049_WYG_038-94a"/>
着莎衣<hi>摭言</hi>蔡京以進士舉登學究科時謂好及第惡科<lb/>
名有錦上披簑之誚焉<hi>唐詩紀事</hi>
束翅鷂子李藹應舉初勤敏妙絶倫人謂之束翅鷂子<lb/>
咸通二年及第<hi>盧氏雜説</hi>
夣鳯字鄭溥自説應舉時曽夣看及第榜榜上但見大<lb/>
書鳳字大中元年冬求解鳯翔偶看本府鄉貢試紙之<lb/>
首便是鳯字至東都試緱山月夜聞王子晉吹笙詩坐<lb/>
側諸詩悉有鳯字明年果登第焉<hi>因託録</hi>
<pb n="KR3k0049_WYG_038-94b"/>
馮陶馮宿之三子陶韜圖兄弟連年進士及第連年登<lb/>
宏詞科一時之盛代無比焉當大和初馮氏進士及第<lb/>
者海内十人而公家兄弟叔姪八人<hi>傳載故實</hi>
張環張環兄弟七人並舉進士<hi>談賓録</hi>
茫茫隊後有東西二甲東呼西為茫茫隊言其無藝也<lb/>
<hi>盧氏雜説</hi>
三元淳化二年孫漢公<hi>何</hi>舉進士自開封至南省廷試<lb/>
皆第一咸平五年王沂公<hi>曽</hi>青州南省廷試皆第一慶<lb/>
<pb n="KR3k0049_WYG_038-95a"/>
歴二年楊審賢<hi>寘</hi>皇祐元年馮京<lb/>
黄裳元豐中汶上梁逖一夕夣奏事殿中見御座前掲<lb/>
一牌箔金大書黄裳二字意必貴兆也因改名黄裳明<lb/>
年御前唱進士第南劍黄裳為第一<hi>渑水燕談</hi>柳道者泉州<lb/>
人遇異僧授以要旨能預言未兆或問之曰今歳狀元<lb/>
何姓答曰不黒不白非朱非緑復曰亦知其名乎乃舉<lb/>
衣裾以示人後數日㨗音至乃黄裳也<hi>遯齋閑覧</hi>
五元政和中張伯紀綱以三舍釋褐徽宗御崇政殿賜<lb/>
<pb n="KR3k0049_WYG_038-95b"/>
之及第顧知舉吏書張克公等曰人言祖宗時有三元<lb/>
今綱係四元果何如克公等對曰綱自本州升貢次公<lb/>
試次内舍校定上舍合格次升補上等上舍皆第一人<lb/>
所以京師有五元之目上曰可謂得人自來止説三元<lb/>
今張綱五處作魁必不是偶中當優奬之遂除大學博<lb/>
士綱金壇人其後立朝有大節為世名臣<hi>坦齋筆衡</hi>
四克張奎字汝弼登淳熈丁未進士初隆興乙酉諸鄉<lb/>
舉時主司命題云平直正直彊弗友剛克爕友柔克深<lb/>
<pb n="KR3k0049_WYG_038-96a"/>
濳剛克髙明柔克巳而春官失利夣神人告曰汝若再<lb/>
遇四克始克有濟自以為經旨别無四克矣淳熈丁酉<lb/>
再試題云撫于五辰庶績其凝無教逸欲有邦兢兢業<lb/>
業一日二日萬九塲中遇程三畏厲聲曰汝弼可賀矣<lb/>
不記向時之夣耶今果有四克遂再荐三畏為解首<hi>宦㳺</hi>
制科宋制科至宰相者富弼一人孝宗時復制科止得<lb/>
眉山李后一人后字仲信為南北史世説<hi>困學紀聞</hi>
　　下第<lb/>
<pb n="KR3k0049_WYG_038-96b"/>
千佛明經張倬柬之之孫數舉進士不第捧登科記頂<lb/>
上戴之曰此千佛名經<hi>唐書</hi>
白臘明經張鷟號青錢學士謂萬選萬中時有董方九<lb/>
舉不第號曰白臘明經與鷟為對<hi>僉載</hi>
宋五坦率徳宗夏中㣲行西明寺宋濟葛巾犢鼻抄書<lb/>
上曰措大茶求一碗濟曰鼎水方煎可自潑之上又問<lb/>
作何事業是何姓行濟曰姓宋第五應進士舉須㬰聞<lb/>
呼官家濟皇恐起拜待罪上曰宋五大坦率一本上問<lb/>
<pb n="KR3k0049_WYG_038-97a"/>
曰今上詩何如曰聖意難測上曰宋五大坦率後禮部<lb/>
放榜上問有濟名否使回云無上曰宋五又坦率<hi>盧氏雜説</hi>
宋濟老于文塲試賦失韻乃撫膺曰宋五又坦率矣後<lb/>
禮部上甲乙名徳宗曰宋五坦率否<hi>國史補</hi>
招飲大言許孟容與宋濟布衣友善許知舉宋不第招<lb/>
宋與飲謝之酒酣許復大言曰今年為國取卿相為狀<lb/>
頭姚嗣卿是也後數日姚卒宋徃見許曰國家不幸姚<lb/>
令公薨<hi>盧氏雜説</hi>
<pb n="KR3k0049_WYG_038-97b"/>
花様不同盧氏子合不中第步出都門其日風寒頗甚<lb/>
投宿逆旅有客續至附火吟曰學織絲綾功未多亂投<lb/>
機杼錯抛梭莫教宮錦行家見把此文章笑殺他又曰<lb/>
如今不重文章士莫把文章誇向人盧愕然憶是白居<lb/>
易詩因問其姓氏曰姓李世業織綾離亂前舊𨽻東<hi>都宮</hi>
錦坊後宮錦災近以薄技投本行皆云如今花様與前<lb/>
不同不謂伎倆児以文采求售者不重於世如此且東<lb/>
歸也<hi>上</hi>
<pb n="KR3k0049_WYG_038-98a"/>
下第詩元和十三年士人下第多為詩刺試官獨章孝<lb/>
標作歸燕詩獻庾承宣侍郎曰積累危巢泥已落今年<lb/>
故向社前歸連雲樓閣無棲處更傍誰家門户飛歐陽<lb/>
澥亦作燕詩獻鄭愚侍郎云翩翩飛燕畫堂開送古迎<lb/>
今㡬萬回長向春秋社前後為誰歸去為誰來<hi>古今詩話</hi>
棄置孟郊下第詩曰棄置復棄置情如刀劔傷又再下<lb/>
第詩曰兩度長安陌空將淚見花而後及第有詩曰昔<lb/>
日齷齪不足嗟今朝曠蕩恩無涯青春得意馬蹄疾一<lb/>
<pb n="KR3k0049_WYG_038-98b"/>
日看盡長安花一日之間花即看盡何其速也進取得<lb/>
失葢亦常事而器宇不𢎞至於如此何其鄙耶<hi>唐宋遺史</hi>
空囊賈島下第詩云下第唯空囊如何住帝鄉杏園啼<lb/>
百舌誰醉在花傍淚落故山逺病來春草長知音逢豈<lb/>
易孤棹負三湘<lb/>
夣裏輸嬴李山甫咸通中數舉進士被黜後流落河朔<lb/>
為樂彦禎從事多怨朝廷之執政嘗有詩云勸君不用<lb/>
誇頭角夣裏輸嬴總未真<hi>南部</hi>
<pb n="KR3k0049_WYG_038-99a"/>
姮娥甚陋沈嵩與羅隠從事浙西幕下主公出妓衆稱<lb/>
殊麗便是姮娥嵩曰姮娥甚陋安可及主公驚曰書記<lb/>
識姮娥否曰嵩兩度到月宮折桂何為不識嵩欲警隠<lb/>
故有是言<hi>紀異録</hi>隠在浙幕沈山松得新榜示隠題其末<lb/>
曰黄土原邊狡兎肥矢如流電馬如飛㶚陵老將無功<lb/>
業猶憶當時夜獵歸　鍾陵妓雲英隠舊見之一日譏<lb/>
隠猶未第隠嘲之曰鍾陵醉别十餘春重見雲英掌上<lb/>
身我未成名君未嫁可能俱是不如人　江南李氏嘗<lb/>
<pb n="KR3k0049_WYG_038-99b"/>
遣使聘越越人問見羅給事否使人曰不識亦不聞名<lb/>
越人云四海聞有羅江東何拙之甚使人曰為金榜上<lb/>
無名所以不知<hi>紀事</hi>
錦衣貼月沈彬字子美髙安人為詩天才狂逸少孤西<lb/>
遊以三舉為約嘗夣着錦綵衣貼月而飛識者言雖名<lb/>
播天下身不入月終不及第洪州解至長安兩舉落第<lb/>
第三舉贈劉象一首云曽應大中天子舉四朝風月鬢<lb/>
蕭踈一枝何事於君惜仙桂年年幸有餘劉象三舉無<lb/>
<pb n="KR3k0049_WYG_038-100a"/>
成孤寒主司覧彬詩其年放象及第五老牓即其兆也<lb/>
彬乾符中值四方多事遂南遊湖湘及嶺表二十餘年<lb/>
却迴呉中過江南受偽命官至吏部侍即致仕退居髙<lb/>
安<hi>雅言雜載</hi>
為僧僧可隆善詩髙從誨閲其卷有觀棋句云萬般思<lb/>
後行一失廢前功從誨謂可隆曰吾師此詩必因事而<lb/>
得隆答曰某本姓慕容與桑維翰同學少負志氣多恐<lb/>
維翰維翰登第以至入相某尤在場屋頻年敗衂皆維<lb/>
<pb n="KR3k0049_WYG_038-100b"/>
翰所挫也因削髪為僧其句實感前事而露意焉從誨<lb/>
識鍳多此類也<hi>天定録</hi>
蜣蜋推屎髙渙久舉不第或謔之曰一百二十箇蜣蜋<lb/>
推一箇屎塊不上<hi>摭言</hi>
衣錦井中費絢應進士舉夣衣錦在井中覺自喜曰及<lb/>
第衣錦之後遊鄉井爾或曰此非佳夣衣錦井中文章<lb/>
未顯之兆來春果不第<hi>茅齋客話</hi>
集古詩石曼卿下第集句云一生不得文章力欲上青<lb/>
<pb n="KR3k0049_WYG_038-101a"/>
天未有因聖主不勞千里召嫦娥何惜一枝春鳯凰詔<lb/>
下雖沾命豺虎叢中也立身啼得血流無着處朱衣騎<lb/>
馬是何人<hi>西清詩話</hi>年去年来来去忙為他人作嫁衣裳仰<lb/>
天大笑出門去獨對春風舞一塲<hi>蔡絛金玉詩話</hi>
康了柳冕應舉多避諱謂安樂為安康以避落字也又<lb/>
聞橋出遣僕視之須㬰僕還曰秀才康了也<hi>遯齋閑覽</hi>
綱官蜀人石揚休屢㧞鄉薦常屈春官蜀人比之綱官<lb/>
葢謂牙校部土貢入京師只空歸也<hi>續歸田録</hi>
<pb n="KR3k0049_WYG_038-101b"/>
　　同年<lb/>
期集㑹進士榜出謝後便徃期集院狀元與同年相見<lb/>
請一人為録事其餘主宴主酒主樂探花主茶之類咸<lb/>
以其年辟之<hi>摭言</hi>
有情李綘相徳宗元義方言其私同年許季同徳宗問<lb/>
之曰人於同年有情乎綘曰同年乃九州四海之人偶<lb/>
同科第或登科然後相識於情何有若其果才雖在兄<lb/>
弟子姪之中猶將用之况同年乎<hi>唐紀</hi>
<pb n="KR3k0049_WYG_038-102a"/>
阿孩兒苖台符六歳能屬文年十六及第張讀亦㓜擅<lb/>
詞賦年十八及第同年進士又同佐鄭薫少師宣州幕<lb/>
二人常列題於西明寺東廊或竊注之曰一雙前進士<lb/>
兩箇阿孩児台符十七不禄讀位至禮部侍郎<hi>摭言</hi>
題詩張唐卿進士第一人及第期集于興國寺題壁云<lb/>
一舉首登龍虎榜十年身到鳯凰池有人續其下云君<lb/>
看姚察并梁固不得朝官未可知後果終于京官<hi>夣溪筆談</hi>
紫陌進士科始隋盛於唐偕升者謂之同年唐人尤憙<lb/>
<pb n="KR3k0049_WYG_038-102b"/>
期集曲江大㑹長安坊市為半空天子至御樓以觀通<lb/>
榜之士意氣相予甚厚否則有紫陌青雲之譏<lb/>
　<lb/>
　<lb/>
　<lb/>
　<lb/>
　<lb/>
　天中記卷三十八<lb/>
</p>
<p>
</p>
  </div>
</body>
</text>
</TEI>
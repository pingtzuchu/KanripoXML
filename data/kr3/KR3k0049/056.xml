<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷五十六</head> <lb/>
    <p>
<pb n="KR3k0049_WYG_056-1a"/>
欽定四庫全書<lb/>
　天中記卷五十六<lb/>
　　　　　　　　　　　　明　陳耀文　撰<lb/>
　　龍<lb/>
鱗蟲之長鱗蟲三百六十而龍為之長<hi>大戴禮</hi>龍鱗蟲之<lb/>
長能幽能明能小能大能短能長春分而登天秋分而<lb/>
入淵<hi>説文</hi>
水蟲之神蛟龍水蟲之神者也乘於水則神立失於水<lb/>
<pb n="KR3k0049_WYG_056-1b"/>
則利廢故曰蛟龍得水而神可立也<hi>管子形勢</hi>
被五色龍被五色而逰故神欲小則化如蠶蠋欲大則<lb/>
極於天下欲上則凌於雲氣欲沈則入於深泉變化無<lb/>
日上下無時謂之神<hi>管子水地</hi>
龍名有鱗曰蛟龍有翼曰應龍有角曰虬龍無角曰螭<lb/>
龍<hi>廣雅</hi>龍未昇天曰蟠龍<hi>方/言</hi>天有九龍應龍有翼<hi>項岱</hi>
雨師山中辰日稱雨師者龍也<hi>抱朴子</hi>
龍生黄金千歳生黄龍青金千歳生青龍赤金千歳生<lb/>
<pb n="KR3k0049_WYG_056-2a"/>
赤龍白金千歳生白龍𤣥金千歳生𤣥龍<hi>河圖</hi>
興雲龍之言萌也隂中之陽故言龍舉而雲興<hi>元命包</hi>有<lb/>
自然之龍有蛇蠋化成之龍<hi>抱朴子</hi>
尺木龍無尺木無以升天聖人無尺土無以王天下<hi>桓譚</hi>
<hi>新論</hi>短書言龍無尺木無以升天謂龍從木中升天也葢<lb/>
當雷電樹木擊之時龍適與雷電俱在樹木之側雷電<lb/>
去龍從而上故謂從樹木之中升天也<hi>論衡</hi>孫策署太史<lb/>
慈門下督出教曰龍欲騰翥先階尺木者也<hi>江表傳</hi>
<pb n="KR3k0049_WYG_056-2b"/>
　雜俎云龍頭上有一物如博山形名尺木龍無尺木<lb/>
　不能升天葢杜撰也雅翼引之似誤<lb/>
生龍羽嘉生飛龍毛犢生應龍介鱗生蛟龍介潭生先<lb/>
龍<hi>淮地形</hi>
天用天用莫如龍索隠曰易曰行天莫如龍是也<hi>漢平準書</hi>
陽精管輅荅徐季龍曰龍者陽精以潜於隂幽靈上通<lb/>
和氣感神二物相扶故能興雲矣<hi>别𫝊</hi>
逆鱗夫龍之為蟲柔可狎而騎也然其喉下有逆鱗徑<lb/>
<pb n="KR3k0049_WYG_056-3a"/>
尺若人有嬰之者則必殺人人主亦有逆鱗説者能無<lb/>
嬰人主之逆鱗則幾矣<hi>韓説難</hi>
剖卵夫蛟蛟伏潜於川而卵剖於陵騰蛇雄鳴於上風<lb/>
雌鳴於下風而化成形精之至也<hi>淮太族</hi>人不見龍之飛<lb/>
舉而高者風雨奉之也<hi>説林</hi>江湖見龍卵主大水<lb/>
樂時夫𤣥龍迎夏則凌雲而奮鱗樂時也涉冬則淈泥<lb/>
而潜蟠避害也<hi>張衡應間</hi>
四龍之長黄龍者四龍之長四方之正色神靈之精也<lb/>
<pb n="KR3k0049_WYG_056-3b"/>
能巨細能幽明能短能長乍存乍亾王者不漉池而漁<lb/>
則應和氣而㳺於池沼不衆行不羣處必待風雨而逰<lb/>
乎青氣之中逰乎天外之野出入應命以時上下有聖<lb/>
則見無聖則處<hi>瑞應圖</hi>
大辰之精葢青龍者大辰之精木官之瑞<hi>魏繆襲青龍賦</hi>青龍<lb/>
水之精垂雨而下不處深泉有仁聖君子在位不肖斥<lb/>
退則見<hi>瑞應圖</hi>
天飛應龍潜於潢汙魚黿媟之不睹其能奮靈氣合風<lb/>
<pb n="KR3k0049_WYG_056-4a"/>
雲超怱荒而躆昊蒼也故夫泥盤而天飛者應龍之神<lb/>
也時暗而久章者君子之貞也<hi>班固荅賓戯</hi>
土徳漢公孫臣云黄帝得土徳黄龍地螾見<hi>史封禪書</hi>黄帝<lb/>
治天下而力牧泰山稽輔之青龍進駕<hi>淮南</hi>黄帝録圖五<lb/>
龍舞河<hi>魏文帝雜古</hi>
應龍蚩尤作兵伐黄帝黄帝乃令應龍攻之冀縣之野<lb/>
應龍已殺蚩尤又殺夸父乃去南方處之故南方多雨<lb/>
應龍處南極殺蚩尤與夸父不得復上故下數旱旱而<lb/>
<pb n="KR3k0049_WYG_056-4b"/>
為應龍之狀乃得大雨<hi>山經</hi>
火徳堯㳺河渚赤龍負圖以出圖亦如綈<hi>元命包</hi>堯火徳<lb/>
故赤龍應焉<hi>中候</hi>
五采舜以太尉即位與三公臨觀於河黄龍五采負圖<lb/>
天賜黄帝以黄玉為柙白玉檢黄金繩黄芝為泥章曰<lb/>
天賜黄帝符璽<hi>河圖</hi>
木徳夏得木徳青龍止於郊<hi>封禪書</hi>
負舟禹南省方濟於江黄龍負舟舟中之人五色無主<lb/>
<pb n="KR3k0049_WYG_056-5a"/>
禹乃熙笑而稱曰我受命於天竭力而勞萬民生寄也<lb/>
死歸也何足以滑和親龍猶蝘蜓顔色不變龍乃弭耳<lb/>
掉尾而迯禹之視物亦細矣<hi>淮精神</hi>
穿胸昔禹平天下㑹諸侯㑹稽之野防風氏後到殺之<lb/>
夏徳之盛二龍降庭禹使范成光御之行域外既周而<lb/>
還至南海經防風防風之神二臣以塗山之戮見禹使<lb/>
怒而射之有迅風雷雨二龍升去二臣恐以刃自貫其<lb/>
心而死禹哀之乃㧞其刃療以不死之草皆生是為穿<lb/>
<pb n="KR3k0049_WYG_056-5b"/>
胸民去㑹稽萬五千里<hi>博物志</hi>
豢龍秋龍見於絳郊魏獻子問於蔡墨曰吾聞之蟲莫<lb/>
智於龍以其不生得也謂之智信乎對曰人實不智非<lb/>
龍實知古者畜龍故國有豢龍氏有御龍氏昔有飂叔<lb/>
安有裔子曰董父實甚好龍能求其嗜欲以飲食之龍<lb/>
多歸之乃擾畜龍以服事帝舜帝賜之姓曰董氏曰豢<lb/>
龍封諸鬷川故帝舜氏世有畜龍及有夏孔甲擾於有<lb/>
帝帝賜之乗龍河漢各二各有雌雄孔甲不能食而未<lb/>
<pb n="KR3k0049_WYG_056-6a"/>
獲豢龍氏有陶唐氏既衰其後有劉累學擾龍於豢龍<lb/>
氏以事孔甲能飲食之夏后嘉之賜氏曰御龍豕韋之<lb/>
後龍一雌死潜醢以食夏后夏后饗之既而使求之懼<lb/>
而遷於魯縣范氏其後也龍水物也水官棄矣故龍不<lb/>
生得周易有之乾曰潜見飛亢坤曰龍戰於野若不朝<lb/>
夕見誰能物之<hi>昭二十九</hi>
震鱗震鱗漦於夏庭兮匝三正而滅姬<hi>幽通賦</hi>
天使龍鬭於馬請之陽牛山之隂管子又復於桓公曰<lb/>
<pb n="KR3k0049_WYG_056-6b"/>
天使使者臨君之郊請使大夫初飾左右𤣥服天之使<lb/>
者乎天下聞之曰神哉齊桓公天使使者臨其郊不待<lb/>
舉兵而朝者八諸侯此乗天威而動天下之道也故智<lb/>
者役使鬼神而愚者信之<hi>管子</hi>
矯矯晉文公出亡周流天下舟之僑去虞而從焉文公<lb/>
反國擇可而爵禄之舟之僑獨不與文公酌諸大夫酒<lb/>
酒酣賦詩舟之僑進辭曰有龍矯矯頃失其所一蛇從<lb/>
之周流天下龍反其淵安寧其處一蛇者乾獨不得其<lb/>
<pb n="KR3k0049_WYG_056-7a"/>
所文公瞿然欲爵禄之舟之僑曰請而得其賞廉者不<lb/>
受也言盡而名至仁者不為也遂厯階而去文公求之<lb/>
不得<hi>説苑吕覧介子推事同</hi>介子推云惟聞君子之道謁而得位<lb/>
道士不居也争而得財亷士不受也遂去向之介山之<lb/>
上<hi>新序</hi>
龍鬭鄭大水龍鬭於時門之外洧淵國人請為禜焉子<lb/>
產弗諸曰我鬭龍不我覿也龍鬭我獨何覿焉禳之則<lb/>
彼其室也吾無求於龍龍亦無求於我乃止也<hi>昭十九</hi>
<pb n="KR3k0049_WYG_056-7b"/>
貴畜吳王欲從民飲酒伍子胥諫曰不可昔白龍下清<lb/>
泠之淵化為魚漁者豫且射中其目白龍上訴天帝天<lb/>
帝曰當是之時若安置而形白龍對曰我下清泠之淵<lb/>
化為魚天帝曰漁故人之所射也若是豫且何罪夫白<lb/>
龍天帝貴畜也豫且宋國賤臣也白龍不化豫且不射<lb/>
今棄萬乗之位而從布衣之士餘酒臣恐其有豫且之<lb/>
患矣王乃止<hi>説苑九</hi>石虎多微行初察作所韋謏諫曰白<lb/>
龍魚服有豫且之禍海若潜逰罹葛陂之酷願思二神<lb/>
<pb n="KR3k0049_WYG_056-8a"/>
為元鍳<hi>十六國春秋</hi>
猶龍孔子問禮於老子去謂弟子曰鳥吾知其能飛魚<lb/>
吾知其能逰獸吾知其能走走者可以為獵逰者可以<lb/>
為綸飛者可以為繒至於龍吾不能知其乗風雲而上<lb/>
天吾今日見老子其猶龍耶<hi>史記</hi>孔子見老𣆀歸三日不<lb/>
談弟子問曰夫子見老𣆀亦將何規哉孔子曰吾與汝<lb/>
處於魯魯時人用意如飛鴻者吾為弓弩射之如㳺鹿<lb/>
者吾走狗而逐之用意若井魚者吾鈎繳以投之吾乃<lb/>
<pb n="KR3k0049_WYG_056-8b"/>
今如是乎見龍龍合而成體散而成章乗乎雲氣而養<lb/>
乎隂陽余口張而不能噏舌出而不能言余又何規老<lb/>
𣆀哉<hi>莊子見藝文今本稍異</hi>
似龍子張見魯哀公七日而哀公不禮託僕夫而去曰<lb/>
君之好士也有似葉公子髙之好龍也鉤以寫龍鑿以<lb/>
寫龍尾室雕文以寫龍於是天龍聞而下之窺頭於牖<lb/>
拖尾於堂葉公見之棄而還走失其魂魄五色無主是<lb/>
葉公非好龍也好夫似龍而非龍者也君非好士也好<lb/>
<pb n="KR3k0049_WYG_056-9a"/>
夫似士而非士者也敢託而去<hi>新序</hi>
射龍韓雉見申羊於魯有龍飲於訴韓雉曰吾聞也出<lb/>
見虎搏之見龍射之今弗射是不得行吾聞也遂射之<lb/>
<hi>尸子</hi>
屠龍朱泙漫學屠龍於支離益單千金之家三年枝成<lb/>
而無所用其巧<hi>莊子</hi>
驪龍人有見宋王者錫車十乗以其十乗驕穉莊子莊<lb/>
子曰河上有家貧恃緯簫而食者其子没於淵得千金<lb/>
<pb n="KR3k0049_WYG_056-9b"/>
之珠其父謂其子曰取石來鍜之夫千金之珠必在九<lb/>
重之淵而驪龍頷下子能得珠者必遭其睡也使驪龍<lb/>
而寤子尚奚微之有哉今宋國之深非直九重之淵也<lb/>
宋王之猛非直驪龍也子能得車者必遭其睡也使宋<lb/>
王而寤子為整粉夫<hi>上</hi>
掘尾昔有温氏媪者端溪人也居常澗中捕魚以資日<lb/>
給忽於水側遇一卵大如斗乃將歸置器中經十日許<lb/>
有一物如守宫長尺餘穿卵而出因任其去留稍長五<lb/>
<pb n="KR3k0049_WYG_056-10a"/>
尺便能入水捕魚日得十餘頭稍長二尺許得魚漸多<lb/>
常逰波中縈洄媪側媪後治魚誤斷其尾遂逡廵而去<lb/>
數年乃還媪見其輝色炳耀謂曰龍子今復來也因盤<lb/>
旋逰戯親馴如初秦始皇聞之曰此龍子也朕徳之所<lb/>
致遣使者以𤣥珪之禮聘媪媪戀土不以為樂至始興<lb/>
江去端溪千餘里龍輒引船還不踰夕至本所如此數<lb/>
四使者懼而止卒不能召媪媪殞瘞於江隂龍子常為<lb/>
大波至墓側縈浪轉沙以成墳人謂之掘尾龍今人為<lb/>
<pb n="KR3k0049_WYG_056-10b"/>
船為龍掘尾即此也<hi>南越志</hi>
九色王母乘紫雲之輦又駕九色之班龍<hi>漢武内傳</hi>
角長三丈建武中曹鳯字仲理為北地太守政化尤異<lb/>
黄龍應於九里谷髙岡亭角長三丈大十圍稍至十餘<lb/>
丈天子嘉之賜帛加秩<hi>水經注</hi>
八龍湘水去泉陵城七里水上聚石曰燕室丘臨水有<lb/>
俠山其下巖淦水不測建初三年二黄龍見長長出十<lb/>
六丈身大於馬舉頭顧望狀如圖中畫龍燕室丘民皆<lb/>
<pb n="KR3k0049_WYG_056-11a"/>
觀見之去龍可數十步又見狀如駒馬小大凡六出水<lb/>
遨戯陵上葢二龍之子也并二龍為八出移一時乃入<lb/>
<hi>論衡</hi>當陽南有龍川鳯川云漢武時八龍五鳯常見於此<lb/>
亦呼為五鳯塠<hi>述異記</hi>
龍羮元和元年大雨有一青龍墮於宫中帝命烹之賜<lb/>
羣臣龍羮各一杯故李尤七命曰味兼龍羮<hi>上</hi>
杖化費長房辭壺公歸翁與一竹杖曰騎此任所之則<lb/>
自至矣既至可以杖投葛陂中長房乗杖須臾來歸即<lb/>
<pb n="KR3k0049_WYG_056-11b"/>
以杖投陂顧視則龍也<hi>後書</hi>
畫赤呉赤烏中曹不興之青溪見赤龍出水上寫獻孫<lb/>
皓送秘府至宋時陸探微見畫嘆其妙因至青溪復見<lb/>
其龍時累月亢旱祈禱無應乃取不興龍置水上應時<lb/>
畜水成霧累日滂沛<hi>浙江志</hi>
病龍湯隂西有真人社舊傳孫登寓此值旱衆禱於龍<lb/>
得雨將祭謝之登曰此病龍雨安能蘇禾衆弗信請嗅<lb/>
之水果腥穢龍時背生疽聞登言化老翁求治曰病痊<lb/>
<pb n="KR3k0049_WYG_056-12a"/>
當有報不數日果大雨大石上忽裂一井其水湛然葢<lb/>
龍穿此以報也<hi>山川紀異</hi>
龍鮓陸機嘗餉華鮓於是賓客滿坐華發器便曰此龍<lb/>
肉也衆未之信華曰試以苦酒濯之必有異既而五色<lb/>
光起機還問鮓主果云園中茅積下得一魚魚質狀殊<lb/>
常以作鮓過美故以相獻<hi>世説</hi>
癡龍洛下有洞穴有婦人推夫墜穴中匍匐行數十里<lb/>
穴有微明覺所踐如塵而聞秔米香㗖之芬美即褁以<lb/>
<pb n="KR3k0049_WYG_056-12b"/>
為糧復遇如泥者味似向塵又齎以去所厯幽逺漸明<lb/>
曠有宫殿長人前進凡遇如此者九處最後所至苦飢<lb/>
長人指中庭大栢樹下有一羊令跪捋羊鬚初得一珠<lb/>
長人取之次捋亦取後捋令㗖食即得療飢請問九處<lb/>
之名荅曰還問張華當悉此人復隨穴而行遂得出交<lb/>
郡往還六七年間即歸洛問華以得二物示之華云如<lb/>
塵者是黄河龍涎泥是崑崙下泥九處名地仙九館羊<lb/>
為癡龍其初一珠食之與天地同夀次者延年後者療<lb/>
<pb n="KR3k0049_WYG_056-13a"/>
飢而已<hi>幽録</hi>
金龍池平陽府平山麓有金龍池晉永嘉中有韓媪者<lb/>
出野見巨卵持歸育之得一兒名橛兒生四歳劉淵築<lb/>
城不就募能城者橛兒應募因變為蛇令媪遺灰識其<lb/>
後其後憑灰築城立就淵怪之遂潜入山穴露尾數寸<lb/>
使者斬之忽湧泉出穴滙為此也<hi>山川紀異</hi>
梭變陶侃常捕魚得一織梭挂於壁有頃雷雨雨梭變<lb/>
成赤龍從屋騰躍而去<hi>異苑</hi>
<pb n="KR3k0049_WYG_056-13b"/>
神獸吕光伐龜兹軍其城南營外夜有一黒物大如斷<lb/>
堤摇動有頭角目光若電及明而雲霧四周遂不復見<lb/>
旦視其處南北五里東西三十餘步鱗甲隠地之所昭<lb/>
然猶在光笑曰黒龍也俄而雲起西北暴雨滅其跡杜<lb/>
進言於光曰龍者神獸人君利見之象易曰見龍在田<lb/>
徳施普也斯誠明將軍道合靈和徳符幽顯願將軍勉<lb/>
之以成大慶光有喜色<hi>晉載記</hi>
龍角永明五年獻龍角一枚長九尺三寸色紅有文<hi>南史</hi>
<pb n="KR3k0049_WYG_056-14a"/>
化毒龍梁武帝郗皇后酷妬忌及終化為龍入於後宫<lb/>
通夢於帝或見形光彩照灼帝體將不安龍輒激水騰<lb/>
涌於露井上為殿衣服委積常置銀鹿盧金瓶灌百味<lb/>
以祀之<hi>南史</hi>郗皇后性妬忌武帝初立未及冊命因忿怒<lb/>
忽投殿庭井中下衆趨井救之后已化為毒龍烟熖冲<lb/>
天人莫敢近帝悲嘆久之因冊為龍天王便於井上立<lb/>
祠<hi>兩京記</hi>
龍道魏崔挺字雙根為光州刺史州舊掖城西北數里<lb/>
<pb n="KR3k0049_WYG_056-14b"/>
有斧山峯嶺髙峻北臨滄海南望岱岳挺於頂上欲營<lb/>
觀宇故老曰此嶺上秋夏之際常有暴雨相傳云是龍<lb/>
道恐此觀不可久立挺曰人龍相去何逺之有蚪龍儵<lb/>
忽豈一路乎遂營之數年間果無風雨之異挺既代即<lb/>
為風雨所毁遂莫能立衆以為善化所感<hi>北史</hi>
龍鳴齊天統三年行臺右丞盧潜屯兵於皖於時龍鳴<lb/>
城内潜以不祥移軍在外乃號為龍鳴城<hi>寰宇記</hi>
入雲梁元帝承聖二年江陵城壕中有龍騰出煥爛五<lb/>
<pb n="KR3k0049_WYG_056-15a"/>
色竦躍入雲六七小龍相隨飛去羣魚騰躍墜死於陸<lb/>
道龍處為窟若數百斛圌<hi>南史</hi>
地龍初承聖二年三月有兩龍自城西江中騰躍升天<lb/>
五色分明遥映江水百姓咸仰面目之父老或聚而悲<lb/>
竊相謂曰地龍已去國其亡乎<hi>上王僧辯傳</hi>故老竊相泣曰<lb/>
昔年龍出建康淮而天下大亂今復有焉禍至無日矣<lb/>
帝聞而惡之踰年而遘禍<hi>紀</hi>
龍睡陸法和拒任約至安南入赤亭湖法和乗輕舟不<lb/>
<pb n="KR3k0049_WYG_056-15b"/>
介胄泝流而下去約軍一里乃還謂將士曰彼龍睡不<lb/>
動吾軍之龍其能踊躍者待明日攻之當不損客而自<lb/>
破賊<hi>三國典畧</hi>
助戰隋師濟江荆州吕肅敗後遁保延洲别帥廖世龍<lb/>
領大舫詐降欲燒隋艦更決死一戰於是有五黄龍備<lb/>
色象各長十餘丈驤首連接順流而東風浪大起雲霧<lb/>
晦㝠陳人震駭不覺火自焚隋軍乗髙艦張大弩以討<lb/>
之陳軍大敗風浪應時頓息故隋文下詔以告郊廟<hi>陳書</hi>
<pb n="KR3k0049_WYG_056-16a"/>
𤣥金貞觀中汾州言青龍白龍見白龍吐物在空中有<lb/>
光如火至地䧟入二尺掘之則𤣥金也形圓斜廣尺餘<lb/>
髙六七寸<hi>舊唐</hi>
龍金俱名國有商人驅八牛牧於澤中時有離車捕得<lb/>
一龍云將食之商人以八牛易致取放别池中龍忽人<lb/>
語邀入宫中有龍女與八餅金云此是龍金截已更生<lb/>
足汝父母眷屬終身用之不盡<hi>法苑</hi>
争食貞觀十八年汶水縣天雷震雲中落一石下大如<lb/>
<pb n="KR3k0049_WYG_056-16b"/>
碓觜脊髙腹平縣丞張孝静奏聞時有西域磨伽陀菩<lb/>
提寺長年師到西京頗推博識敕問之云是龍食二龍<lb/>
相争故落下耳<hi>上</hi>
龍肝蜀縣令劉静妻患病正諫大夫明崇儼論之曰須<lb/>
得生龍肝食之必愈静以為不可儼乃書符訖乗風放<lb/>
之上天須臾有龍下入瓮水中剔取肝食之而差<hi>僉載</hi>春<lb/>
秋時周侯治滑久疾目醫者曰得龍肝治之乃平復捨<lb/>
此不可治周侯詢左右叱曰龍蟠韋城池中歳旱禱皆<lb/>
<pb n="KR3k0049_WYG_056-17a"/>
有應屠而取其肝可矣侯令取之是日驚雷怒風作化<lb/>
龍由南而去衝其城缺迄今城缺補之復壞如故<hi>圖經</hi>
九子張路斯頴上人隋初明經登第景龍中為宣城令<lb/>
夫人闗州石氏生九子自宣城罷歸常釣於焦氏臺之<lb/>
隂一日顧見釣處有宫室樓殿遂入居之自是夜出旦<lb/>
歸歸輒體寒而濕夫人驚問之公曰我龍也蓼人鄭佯<lb/>
逺者亦龍也騎白牛據吾池自謂鄭公池吾屢與戰未<lb/>
勝明日取使可使九子助我領有絳綃者我也青綃者<lb/>
<pb n="KR3k0049_WYG_056-17b"/>
鄭也明日九子以弓矢射青綃者中之怒而去公亦逐<lb/>
之所過為谿谷達於淮而青綃者投於合淝之西山以<lb/>
死為龍穴山九子皆化為龍公子兄為馬步使者子孫<lb/>
散居頴山其墓皆存焉<hi>趙耕龍公碑</hi>
炎沙開元中業天師講經於明州奉化縣忽一老父自<lb/>
云守藏龍守此千歳方免炎沙之罰今為胡僧呪水欲<lb/>
取統天鎮海之寶天師以符救之波停風息老父泣謝<lb/>
仙師命致清泉遂成石渠經冬不竭至今謂之天師渠<lb/>
<pb n="KR3k0049_WYG_056-18a"/>
<hi>𤣥怪録仙傳拾遺</hi>
龍舌氏北庭西北沙州有黒河中巨龍為患民甚苦之<lb/>
凡吏兹土者皆先備牲醴往祀河滸然後敢視政開元<lb/>
中南陽張嵩為都䕶即命致祭宻令左右絜弓矢侍其<lb/>
側俄有巨龍長百尺自波中躍出委首於席伸其舌且<lb/>
長數尺將食未及為矢所斃於時中右脅遽伏於地聲<lb/>
若山摧龍既死觀者如市嵩命封其腹具表以獻上壯<lb/>
之果斷詔函其舌函以賜嵩且降優詔勞之因錫號為<lb/>
<pb n="KR3k0049_WYG_056-18b"/>
龍舌張氏<hi>宣室志</hi>
龍吟太尉房琯嘗修學終南山谷中間忽聞聲若戛銅<lb/>
器之韻葢未之前聞也問父老云此龍吟也不久雨至<lb/>
矣琯望之冉冉雲氣瀰漫果驟雨作自爾再聞徴騐不<lb/>
差後將赤金鉢戛之為偽龍吟<hi>靈怪集</hi>
興慶小龍天寶中興慶池小龍嘗出㳺宫垣南溝水中<lb/>
蜿蜒竒狀靡不瞻睹及鑾輿西幸龍一夕乗雲雨自地<lb/>
中望西南而去上至嘉陵江將乗舟有龍翼舟而進上<lb/>
<pb n="KR3k0049_WYG_056-19a"/>
泫然流涕顧謂左右曰此吾池中龍也命以酒沃酹之<lb/>
於是龍振甲而去<hi>柳氏舊聞</hi>
五龍井唐陽城出守道州至襄陽有五老人來迓自云<lb/>
舂陵人城與之縑帛問其所居曰城西北五里至則訪<lb/>
焉惟有五龍井縑帛尚存因為立廟時貞元十九年也<lb/>
<hi>晏殊類要</hi>
脯龍茅山龍池中其龍如蜥蝪而五色自昔嚴奉貞觀<lb/>
中敕取龍子以觀御製歌送歸黄冠之徒競詫其神李<lb/>
<pb n="KR3k0049_WYG_056-19b"/>
徳裕恐其感世嘗捕而脯之龍亦竟不能神也<hi>戎幕間談</hi>
龍湫牛僧孺鎮襄州日以久旱祈禱無應有處士自云<lb/>
豢龍者公請致雨處士曰江漢間無龍獨有一湫泊中<lb/>
之黒龍也彊驅逐之慮為巢難制公固命之果有大雨<lb/>
漢水泛漲溺萬戸處士懼罪潜去<hi>玉泉子</hi>
懶龍什僧伽閑而宴息見神告曰天方亢陽百姓苗死<lb/>
身胡藏其懶龍耶伽曰為之奈何神曰若今夕但小指<lb/>
出忩隙外其如人何伽依之其夜霆擊異常質明視指<lb/>
<pb n="KR3k0049_WYG_056-20a"/>
微有紅線脈焉<hi>髙僧傳</hi>南山宣律師乗龍入中指節事同<lb/>
鬚長一丈咸通未舒州刺史孔威進龍骨一具因有表<lb/>
録其事狀云州之桐城縣善政鄉百姓胡舉有青龍鬭<lb/>
死於庭中時四月尚有繭箔在庭忽雲雷暴起聞雲中<lb/>
擊觸聲血如釃雨灑繭箔上血不汙箔漸旋結聚可拾<lb/>
置掌上須臾令人冷痛入骨初龍拖尾及地繞一泔桶<lb/>
即騰身入雲及雨悉是泔也龍既死剖喉喉中有大瘡<lb/>
凡長十餘尺身尾相半尾本𥚹薄鱗鬛皆魚唯有鬚長<lb/>
<pb n="KR3k0049_WYG_056-20b"/>
二丈其足有赤膜翳之雙角各長二丈其腹相自齟齬<lb/>
時遣大雲倉使督而送州以肉重不能全舉乃剸之為<lb/>
數十段載之赴官<hi>唐年補録</hi>
畏鐵海州南有溝水上通淮楚公漕運之路也唐寶應<lb/>
中堰破水涸漁商絶行州差東海令李知逺主役修復<lb/>
堰將成輙壞如此者數四用費頗多知逺甚以為憂或<lb/>
説梁武築浮山堰頻有缺壞乃以鐵數萬斤填積其下<lb/>
堰乃成知逺聞之即依其言而塞穴初堰之將壞也輙<lb/>
<pb n="KR3k0049_WYG_056-21a"/>
聞其下殷如雷聲至是其聲移於上海數里葢金鐵味<lb/>
辛辛能害目蛟龍䕶其目避之而去故堰可成大厯中<lb/>
刑部郎中程皓家在相州宅前有小池有人造劍於池<lb/>
内淬之蛇魚皆死演家井中有魚數十頭因有急家人<lb/>
以藥杵投之於井信宿魚皆浮出知魚亦畏鐵焉<hi>封氏見聞</hi>
燒睡龍大江之南蘆荻之間往往燒起睡龍朱梁末辰<lb/>
州民向氏因燒起一龍四面風雷急雨不能撲滅尋為<lb/>
煨燼而角不化瑩白如玉向氏寶而藏之湖南行軍髙<lb/>
<pb n="KR3k0049_WYG_056-21b"/>
郁酧其價而强取於時術士曰髙司馬其禍乎安用不<lb/>
祥之物以速之俄而被誅<hi>北夢瑣言</hi>
降龍師莊宗時五臺山僧誠惠自號降龍師帝雅重之<lb/>
每屈膝施敬諸王嬪御皆為之拜誠惠悉倨坐而受之<lb/>
初自臺山謁帝鎮州王鎔不為之禮誠惠恚怒曰吾有<lb/>
毒龍五百命一龍掲片石州其再為沼乎踰年而滹川<lb/>
大溢敗鎮之郛或聞其言益以為神由是帝敬之愈篤<lb/>
<hi>後漢</hi>鎮州大水壞其南城誠惠曰彼無信心吾使一小龍<lb/>
<pb n="KR3k0049_WYG_056-22a"/>
警之自言飛役使毒龍故也同光初到闕權貴皆拜之<lb/>
唯郭崇韜知其為人設拜京師旱迎至洛下洛下祈雨<lb/>
數旬無徴應或以焚燎為聞懼而潜去至寺慙恚而終<lb/>
建塔號法雨大師何其謬也<hi>北夢瑣言</hi>五臺山北臺下有青<lb/>
龍池約二畝已來佛經云禁五百毒之所所每至盛午<lb/>
昏霧暫開比丘及净行居士方可一觀比丘尼及女子<lb/>
近即電雷風雨當時大作如近池必為毒氣所吸逡巡<lb/>
而没<hi>傳載</hi>
<pb n="KR3k0049_WYG_056-22b"/>
安天龍同光中滄州民子路逢白蛇以繩繫之擺其頭<lb/>
落須臾雷電撮此子上空中為雷火燒死墜地而背有<lb/>
朱書曰此人殺天龍今為天符所誅<hi>北夢</hi>
不睡龍呉越錢鏐少在軍中未嘗寢末年少倦乃刻木<lb/>
為枕以自警或命諸孫諷詩以達旦晉天福中契丹使<lb/>
至朝廷以近侍李泳為監伴使虜有判官者幽薊人謂<lb/>
泳曰呉越嘗不睡乎泳詰其故對曰嘗聞五臺山王子<lb/>
大師言浙中不睡龍今已歸矣訪所聞乃長興王辰之<lb/>
<pb n="KR3k0049_WYG_056-23a"/>
後也<hi>九國志</hi>
雌雄劉洞微善畫龍一日有夫婦造門觀畫因謂曰龍<lb/>
有雌雄其狀不同雄者角浪凹峭目深鼻豁鬛尖鱗宻<lb/>
上壯下殺朱火煜煜雌者角靡浪平目肆鼻直鬛圓鱗<lb/>
薄尾壯於腹劉不能平問之其人曰身乃龍也請公觀<lb/>
之遂化雙龍而去<hi>乗異記</hi>梁什法聰與晉安王臨白馬泉<lb/>
内有白龜就聰手中取食謂王曰此是雄龍又臨靈泉<lb/>
有五色鯽魚亦就手食聰曰此是雌龍王與羣臣重賞<lb/>
<pb n="KR3k0049_WYG_056-23b"/>
而回<hi>法苑</hi>
龍門河津一名龍門巨靈跡猶存水懸下注旁有山水<lb/>
陸不通龜魚之屬莫能上江海大魚集門下數千不得<lb/>
上上者為龍不上者魚故云曝鰓龍門垂耳轅下<hi>三秦記</hi>
龍門之下毎歳季春有黄鯉二魚自海及諸川争來赴<lb/>
之一歳中登龍門者不過七十一初登龍門即有風雨<lb/>
隨之天人自後燒其尾乃化為龍矣<hi>林登博物志</hi>鱣鮪出鞏<lb/>
穴三月則上渡龍門得渡為龍矣否則㸃額而還非夫<lb/>
<pb n="KR3k0049_WYG_056-24a"/>
往還之㑹何能便有兹稱乎<hi>水經注</hi>交趾封谿縣有隄防<lb/>
龍門水深百尋大魚登此門化成龍不得過曝鰓㸃額<lb/>
血流此水常如丹池有泰潜江出漚山分九十九流三<lb/>
百里共㑹一口<hi>交州記</hi>觀於龍門有一魚奮鱗䰇䰇而登<lb/>
乎龍門而為龍又一術士凌波蹈流而不䧟摇鈴行歌<lb/>
飄浪於龍門而終日棲遲而不化彼同功而事異迹一<lb/>
而理二夫何哉無乃魚以實應而人以偽求乎<hi>符子</hi>
龍骨舊説春水時至魚登龍門則有化者至今汾晉山<lb/>
<pb n="KR3k0049_WYG_056-24b"/>
穴龍脱骨角甚衆採以為藥有五色者<hi>國史補</hi>蜀五城縣<lb/>
其地值天門天門龍升天不達死墜此地故掘取龍骨<lb/>
冬夏無已<hi>華陽國志</hi>拾遺記曰方丈山東有龍場地方千里<lb/>
龍皮骨如山阜布散百餘頃述異記普寧縣有龍塟洲<lb/>
父老云龍蜕骨於北州其水今猶多龍骨披山阜岡岫<lb/>
能興雲雨者皆有龍骨或深或淺多在土中齒角脊足<lb/>
宛然皆具大者數十丈或盈十丈小者纔一二尺或三<lb/>
四寸體皆具焉嘗因採取見之近蒲州人家折草屋於<lb/>
<pb n="KR3k0049_WYG_056-25a"/>
棟上得龍骨長一尺許宛然皆具<hi>感應經</hi>
龍蜕張澤者居鄆州東城於樹枝間得一龍蜕纔大如<lb/>
新蟬之殻頭爪角尾皆具中空而堅扣之聞聲如玉而<lb/>
且光瑩奪目遇暗則光燭於室遂祕之於家𫝊為好事<lb/>
又沈么者紹金間為青州從官於庭前葡萄架上得一<lb/>
龍蜕一一皆具而無光<hi>春渚紀聞</hi>
龍性龍之性麄猛而畏蠟愛玉及空青而嗜燒鷰肉故<lb/>
食鷰肉人不可渡海<hi>南部新書</hi>
<pb n="KR3k0049_WYG_056-25b"/>
玉京子安期生常跨一龍而朝玉京故號之玉京子<hi>傳竒</hi>
龍戸古有豢龍氏長安有豢龍戸觀水即知龍色目有<lb/>
無悉知之懿皇朝龍氏上言龍池中走失兩條往闗東<lb/>
尋訪數十日東都魏王池中見之取而歸闕經華州時<lb/>
李訥為華州刺史訥父名建杓置與白居易相近訥為<lb/>
人正直聞得龍來大以為虚妄命就公府視之則於一<lb/>
小瓶子中倒於盆内乃二細小魚也訥怒目曰何以為<lb/>
騐其人對曰騐非難也請鑿穴尺許注水其間收鰍投<lb/>
<pb n="KR3k0049_WYG_056-26a"/>
水内魚倒水中相趂旋轉尾觸穴四隅隨觸而䧟水亦<lb/>
暴漲逡巡穴已濶數尺其人諮訥云恐穴更廣即難制<lb/>
也遂搦入瓶中訥方奇之厚贈錢帛擕歸輦下<hi>中朝故事</hi>
呪龍西域方士能神祝者臨淵禹步吹氣龍即出浮其<lb/>
初出乃長十數丈於是士更吹之一吹則龍輒一縮至<lb/>
長數寸方士掇取著壺中或有四五龍以少水養之物<lb/>
塞壺口於是方士聞有旱處便賫龍往賣之一龍值數<lb/>
十斤金舉國㑹斂以顧之直畢乃發壺出一龍著淵潭<lb/>
<pb n="KR3k0049_WYG_056-26b"/>
之中因復禹步吹之輙以吹一出長數十丈須臾雲雨<lb/>
四集<hi>抱朴子</hi>
住米倉毗呵羅寺有神龍住米倉奴取米米龍輒却後<lb/>
奴若長取米龍不與倉中米若盡奴向龍拜倉即盈溢<lb/>
<hi>外國事</hi>
龍火龍火得水而熾人火得水而滅<hi>内典</hi>
龍婦波知國有三池傳云大池有龍王次者龍婦小者<lb/>
龍子行人設祭乃得過不祭多遇風雪<hi>後魏書</hi>
<pb n="KR3k0049_WYG_056-27a"/>
馬釣朝鮮扶余縣扶蘇山下有一怪石跨於江渚石上<lb/>
有龍攫之跡諺𫝊唐髙時蘇定方伐百濟臨江欲渡忽<lb/>
風雨大作以白馬為餌釣得一龍須臾開濟逢渡師告<lb/>
之故江曰白馬巖曰釣龍臺<hi>朝鮮志</hi>
濟僧西方烏場國西有池龍王居之池邊有一寺五十<lb/>
餘僧龍王每作神變國王祈請以金玉珍寶投之池中<lb/>
在後涌出令僧取之此寺衣食待龍而濟世人名曰龍<lb/>
王寺<hi>伽藍記</hi>
<pb n="KR3k0049_WYG_056-27b"/>
不見石驪龍之目見百里纎芥龍能變水人能變火龍<lb/>
不見石人不見風魚不見水鬼不見地羊不見雨狗不<lb/>
見雪<hi>隂陽自然變化論</hi>
潜靈潜靈俟慶雲以騰踈棲禽階勁風以凌虚正郭篇<lb/>
云𤣥圃之棲禽九淵之潜靈<hi>抱朴</hi>
那伽那伽秦云龍那伽常在定無有不定時<hi>翻譯</hi>
宫毗羅成都濯龍池隋蜀王秀取土築廣子城因為池<lb/>
有胡僧見之曰摩訶宫毗羅葢胡僧謂摩訶為大宫毗<lb/>
<pb n="KR3k0049_WYG_056-28a"/>
羅為龍謂此池廣大有龍也<hi>郡志</hi>翻譯云宫毗羅蛟也<lb/>
五花樹龍池之山四方髙中有池方七百里羣龍居之<lb/>
多五花樹羣龍食之去㑹稽四萬五千里<hi>括地圖</hi>
業報唐乾符中有僧日以課誦為事因下峽泊舟白帝<lb/>
城夜深持念之際忽覺有腥穢之氣見水面有一人漸<lb/>
逼船來僧問之曰某非人也姓許名道坤唐初為䕫牧<lb/>
以貪殘暴虐殁受業報為灧澦堆龍王三千年於今二<lb/>
千四十年矣適聞師持課故來遜謝耳僧曰峽路險惡<lb/>
<pb n="KR3k0049_WYG_056-28b"/>
多覆溺之患盍敕諸龍而禁戢之可乎曰此類實繁皆<lb/>
業報所作非常力所能制也僧將復問忽失<lb/>
　　蛟<lb/>
龍屬蛟龍屬也無角曰蛟池魚滿三千六百蛟來為之<lb/>
長能率魚而飛置笱水中即蛟去<hi>説文</hi>
卵生蛟似蛇四脚細頸頸有白髪大者數圍卵生如子<lb/>
一二斛瓮能吞人<hi>郭璞</hi>
連眉虺五百年化為蛟蛟千年化為龍龍五百年而為<lb/>
<pb n="KR3k0049_WYG_056-29a"/>
角龍又五百年為應龍蟒蛇目圓蛟眉連生<hi>述異記</hi>
蛟妾夏桀之末宫中有女子化為龍不可近俄而復為<lb/>
婦人甚麗而食人桀命為蛟妾告桀吉凶之事<hi>述異記</hi>
擊蛟澹臺子羽賫千金之璧渡河河伯欲之陽侯波起<lb/>
兩蛟夾船子羽左操璧右操劍擊蛟皆死既濟三投璧<lb/>
於河河伯三躍而歸之子羽毁璧而去<hi>博物志</hi>
夾船荆有佽飛者得寶劍於干遂還涉江至於中流陽<lb/>
候之波兩蛟夾繞其船佽飛勃然曰此江中之腐肉朽<lb/>
<pb n="KR3k0049_WYG_056-29b"/>
骨棄劍而已余奚愛焉㧞劍赴江刺蛟殺之荆王聞之<lb/>
仕以執珪<hi>吕覧</hi>
殺二蛟東海有勇士曰菑丘訢以勇猛聞於天下遇神<lb/>
淵曰飲馬其僕曰飲馬於此者馬必死曰以訢之言飲<lb/>
之其馬果沈菑丘訢去朝服㧞劍而入三日三夜殺三<lb/>
蛟一龍而出雷神隨而擊之十日十夜眇其左目<hi>補外史</hi>
射蛟漢武帝元封五年自潯陽浮江親射蛟江中獲之<lb/>
九子瓠子決有蛟龍從九子自決中逆土入河瀆沬流<lb/>
<pb n="KR3k0049_WYG_056-30a"/>
波凡數十里<hi>西京雜記</hi>
白蛟漢昭帝常逰渭水使羣臣漁釣為樂時有大夫任<lb/>
緒釣得白蛟長三丈若大虵無鱗甲頭有一角長二尺<lb/>
牙出脣外帝曰此魚䱉之類非珍祥也乃命太官為鮓<lb/>
骨青肉紫味甚美帝後思之使罾者復覓終不得也<hi>拾遺</hi>
奮擊曹公㓜而智勇年十歳常浴於譙水有蛟來逼自<lb/>
水奮擊蛟乃潜退於是畢浴而還弗之言也後有人見<lb/>
大蛇奔逐操笑之曰吾為蛟所擊而未懼斯畏蛇而恐<lb/>
<pb n="KR3k0049_WYG_056-30b"/>
耶衆問乃知咸驚異焉<hi>新</hi>
青龍乗鯉吳太帝赤鳥三年七月有王述者採藥於天<lb/>
台山時熱息橋下忽見溪中有一小青童長尺餘執一<lb/>
青蒲而乗赤鯉魚徑入雲中漸漸不見述良久登峻崖<lb/>
四望見海上風寒起頃刻雷電交鳴俄然將至述懼伏<lb/>
於虚樹中天霽又見所乘之赤鯉小童還入溪中乃黒<lb/>
蛟耳<hi>張三吳記</hi>
沈符潯陽城東門通大橋常有蛟為百姓害董奉䟽符<lb/>
<pb n="KR3k0049_WYG_056-31a"/>
沈水中少見一蛟死浮出<hi>潯陽記</hi>
蒼蛟義興郡溪渚長橋下有蒼蛟吞噉人周處執劍橋<lb/>
側伺久之遇出於是懸自橋立投下蛟背而刺蛟數劍<lb/>
流血荆溪自郡渚至太湖乃死<hi>志怪</hi>
斬蛟渚晉鄧遐字應逺勇力絶人氣葢當時時人方之<lb/>
樊噲治郡號為名將為襄陽太守城北汚水中有蛟常<lb/>
為人害遐遂㧞劍入水蛟繞其足遐揮劍截蛟流血江<lb/>
水為之俱赤因名曰斬蛟渚亦謂之斬蛟津<hi>襄陽耆舊傳</hi>
<pb n="KR3k0049_WYG_056-31b"/>
真君斬蛟許真君名遜字敬之本汝南人後於豫章遇<lb/>
一少年容儀修整自稱慎郎許君與之語知非人類指<lb/>
顧之間失少年真君謂門人曰適來少年乃是蛟蜃之<lb/>
精吾念江西累為洪水為害若非剪戮恐致逃遁蜃精<lb/>
知真君識之潜於龍沙洲化為黄牛真君遥觀謂弟子<lb/>
施大玉曰彼之精怪化作黄牛我今化其身為黒牛乃<lb/>
以手巾挂膞將以認之汝見牛奔鬭當以劍截彼真君<lb/>
乃化身而去俄頃見黒牛奔趁黄牛而來大玉以劍揮<lb/>
<pb n="KR3k0049_WYG_056-32a"/>
牛中其左股因投入城西井中從此井徑歸潭州却化<lb/>
為人先是蜃精化為美少年以珍實財貨數萬獲娶潭<lb/>
州刺史賈玉女至是真君求見賈使君謂曰聞君有貴<lb/>
壻畧請見之賈公乃命慎郎出慎郎怖畏託疾潜藏真<lb/>
君勵聲而言曰此是江湖害物蛟蜃老魅焉敢遁形於<lb/>
是蜃精復變本形宛轉堂下尋為吏兵所殺真君又令<lb/>
其二子出以水噀之即化為小蜃真君謂賈玉曰汝家<lb/>
骨肉幾為魚鼈也今須速移不得暫停賈玉倉皇徙居<lb/>
<pb n="KR3k0049_WYG_056-32b"/>
俄頃之間官舍崩没白浪騰涌即今舊跡宛然在焉<hi>十二</hi>
<hi>真君𫝊</hi>
蛟湖徽歙黄墩湖一名蛟湖其湖有蜃常與吕湖蜃鬭<lb/>
程靈銑好勇而善射夢蜃化人告之曰吾為吕湖蜃厄<lb/>
君共助吾必厚報束帛練者我也明日靈銑彎弓射之<lb/>
正中後蜃後有一道教靈銑求善墓地靈銑隨陳武帝<lb/>
有功為佐命功臣<lb/>
灌口趙昱嘗隠青城山隋煬帝起為嘉縣太守時犍為<lb/>
<pb n="KR3k0049_WYG_056-33a"/>
潭中有老蛟為害昱率甲士千人夾江鼓噪昱持刀入<lb/>
水有頃江水盡赤昱左手持蛟首右手持刀奮波而出<lb/>
隋大亂隠去不知所終後嘉陵水漲蜀人見昱青霧中<lb/>
騎白馬從數獵者於波面過宋太宗封神勇大將軍廟<lb/>
食灌江口<hi>方輿勝覧</hi>
蛟不為害唐蘇頲始為烏程尉暇日曽與同僚泛舟沿<lb/>
溪醉後諷詠因至道機寺前是霅溪最深處俗俗相𫝊<lb/>
云此水深不可測中有蛟螭代為人患頲乗醉步行還<lb/>
<pb n="KR3k0049_WYG_056-33b"/>
自駱駞橋過橋破墮水直至潭底水中有人令扶尚書<lb/>
至水上頲遂得濟<hi>廣異記</hi>
雉卵為蛟唐陸禋續水經云蛇雉遺卵於地千年而為<lb/>
蛟龍屬漢武親射蛟於潯陽江中乃其蛇出殻之日害<lb/>
於一方洪水飄蕩呉人謂之發洪余於杭州新城縣之<lb/>
伊山忽見茂草中一雌雉飛起丈餘翅羽零亂又復入<lb/>
草數四不絶久而不出因薙草注視則一巨蛇一雌<lb/>
雉蟠結纒糾津沫狼藉斯須雉驚而飛蛇亦入草始騐<lb/>
<pb n="KR3k0049_WYG_056-34a"/>
禋之説<hi>玉世清話</hi>
化人王蜀先主時修榖閣道鳯州衙將白某掌董其事<lb/>
焉至武休潭見一婦人浮水而來意其溺者命役夫鈎<lb/>
致岸濱忽化為大蛇没入潭中白以為不祥因而致疾<lb/>
愚為誦岑參賦云瞿唐之東下有千歳老蛟化為婦人<lb/>
彩服靚糚浮於水濱白公聞之方悮蛟也厥疾尋瘳又<lb/>
内官宋愈昭自言於柳州江岸為二三女人所招里民<lb/>
呼而止之亦蛟也<hi>北夢<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>言</hi>河間滹他河水常有蛟入五<lb/>
<pb n="KR3k0049_WYG_056-34b"/>
月恒暴遂變為人於岸上與人并行至懸岸處推與俱<lb/>
下<hi>輿地志</hi>
毛蛟蕪湖有蟂磯蟂老蛟也蟂似蛇四足能害人賈生<lb/>
所謂偏蟂獺以隠處者也<hi>方輿</hi>
　　螭<lb/>
土螻若龍無角而黄北方謂之土螻<hi>説文</hi>
游濁季孫氏刼公家孔子欲論術則見外於是受養而<lb/>
便説魯國以訾孔子孔子曰龍食乎清而㳺乎清螭食<lb/>
<pb n="KR3k0049_WYG_056-35a"/>
乎濁而游乎濁今丘上不及龍下不若魚其螭耶夫欲<lb/>
立功者豈得中繩哉救溺者濡追逃者趨<hi>吕覧</hi>
赤螭今夫赤螭青蛇之㳺冀州也天清地定噆味含丼<lb/>
步不出頃畝之區而蛇鱓輕之以為不能與之争於江<lb/>
海之中若乃至於𤣥雲之素朝隂陽交争降扶風雜凍<lb/>
雨扶摇而登之威動天地聲振海内蛇鱓著泥百仞之<lb/>
中<hi>淮覧㝠</hi>
絳螭揚雄客難云夫翠蚪絳螭之將登乎天必聳身於<lb/>
<pb n="KR3k0049_WYG_056-35b"/>
蒼梧之淵不階浮雲翼疾風虚舉而上升則不能<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>膠<lb/>
葛騰九閎<hi>漢書</hi>
螭潭崑崙山第三層有螭潭百里多龍螭皆白色千歳<lb/>
一蜕其五臟此潭左側有五色石云是白螭之腸化為<lb/>
石<hi>拾遺記</hi>
白螭罵青虬兮驂白螭吾與重華逰兮瑶之圃<hi>楚辭涉江</hi>
蒼螭乗玉輿兮駟蒼螭<hi>髙唐賦</hi>
　　蛇<lb/>
<pb n="KR3k0049_WYG_056-36a"/>
配龍張奐䟽云蛇能屈伸配龍騰蟄<hi>後漢</hi>
王蛇蠎王蛇注蠎蛇最大者故曰王蛇郭賛曰惟蛇之<lb/>
君是謂巨蠎小則數尋大或百丈<hi>雅</hi>
㳺霧螣螣蛇龍類也能興雲霧而㳺其中<hi>爾雅</hi>螣蛇㳺霧<lb/>
而動應龍乗雲而舉<hi>淮主術</hi>訓螣蛇㳺霧而擊蝍蛆<hi>説林</hi>兔<lb/>
不牝牡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛇不交不可謂貞<hi>抱朴</hi>
巴蛇羿屠巴蛇於洞庭其骨若陵故曰巴陵<hi>潯江記</hi>斬修蛇<lb/>
於洞庭<hi>淮</hi>巴蛇吞象三歳而出其骨君子服之無心腹<lb/>
<pb n="KR3k0049_WYG_056-36b"/>
之疾<hi>山經</hi>屠巴蛇出象骼<hi>吴都賦</hi>
率然善用兵者譬如率然率然者常山之虵也擊其首<lb/>
則尾至擊其尾則首至擊其中身則首尾俱至<hi>孫子</hi>西方<lb/>
山中有蛇頭尾差大有色五彩人物觸之者中頭則尾<lb/>
至中尾則頭至中腰則頭尾並至名曰率然㑹稽常山<lb/>
最多此蛇故孫子兵法曰將之三軍勢如率然也<hi>神異經</hi>
雄黄避蛇昔圓丘多大蛇又生好藥黄帝將登焉廣成<lb/>
子教佩雄黄而蛇皆去今帶武都雄黄色如鷄冠者五<lb/>
<pb n="KR3k0049_WYG_056-37a"/>
兩以入山林則不畏蛇蛇若中人以少許雄黄末𫝊之<lb/>
瘡中立愈<hi>抱朴子</hi>
繞輪晉獻公太子申生至靈臺蛇繞左輪御曰太子下<lb/>
拜吾聞國君之子虵繞左輪者速得國太子遂不行反<lb/>
乎舍御人見太子太子曰今吾得國是君失安也見國<lb/>
之利而忘君安非子道也聞得國而拜其聲非君欲也<lb/>
投劍將死御止之曰夫禨祥妖孽天之道也嚴恭承命<lb/>
人之行也拜祥戒孽禮也嚴恭承命不以身恨君孝也<lb/>
<pb n="KR3k0049_WYG_056-37b"/>
今太子見福不拜失禮殺身恨君失孝太子不行伏劍<lb/>
而死<hi>新序</hi>
横道晉文公出畋前驅還白前有大蛇其髙若隄横道<lb/>
而處文公曰還車而歸其御曰臣聞祥則迎之見妖則<lb/>
凌之今前有妖請以從吾者攻之公曰不可吾聞天子<lb/>
夢惡則修身若是則禍不至今我有失行而天詔以妖<lb/>
戒我若攻之是逆天命也乃歸齋宿而請於廟曰寡人<lb/>
有過天降之罰宜在寡人之身不敢不改謹具牲告乃退<lb/>
<pb n="KR3k0049_WYG_056-38a"/>
而修政居三日而夢天誅大蛇曰爾何敢當明君之路<lb/>
文公覺使人視之蛇已臭爛矣文公大説<hi>賈子</hi>
埋蛇孫叔敖之為嬰兒也出遊而還憂而不食母問其<lb/>
故泣而對曰今日吾見兩頭蛇恐去死無日矣今蛇安<lb/>
在曰吾聞見兩頭蛇者死吾恐他人又見之吾已殺而<lb/>
埋之也其母曰無憂汝不死矣吾聞之有隂徳者天報<lb/>
以福人聞之皆諭其能仁也及為令尹未治而國人信<lb/>
之<hi>上</hi>
<pb n="KR3k0049_WYG_056-38b"/>
鬼魅顔淵子路共坐於夫子之門有鬼魅求見孔子其<lb/>
目若日其形甚偉子路失魄口禁不能不能淵乃仗劍<lb/>
前斫其腰於是形化即蛇即斬之孔子出觀嘆曰勇者<lb/>
不懼智者不惑仁者有勇勇者不必有仁<hi>殷芸小説</hi>
繞柱魯定公元年有九蛇繞柱占以為九世廟不祀乃<lb/>
立煬宫<hi>捜神記</hi>
踏蛇秦惠王欲伐蜀蜀王好色乃獻美女五人蜀王遣<lb/>
五丁迎女還至梓潼見一大蛇入山穴中一人引其尾<lb/>
<pb n="KR3k0049_WYG_056-39a"/>
不能出五丁共引蛇山崩壓五丁五丁踏蛇而大呼<hi>蜀王</hi>
<hi>本紀</hi>綿竹縣有玉妃溪初玉女與五丁力士同生其母初<lb/>
生一包父以為怪棄之溪中後聞哇哇聲往視之乃一<lb/>
女五男即歸養之既長女為蜀侯妃男為五丁鑿路通<lb/>
金牛入也<lb/>
神君鴟夷子皮事田成子成子去齊亡之燕鴟夷子皮<lb/>
負𫝊而從至望邑曰子不聞涸澤之蛇乎涸澤蛇將從<lb/>
有小蛇謂大蛇曰大蛇行而小蛇從之人以為蛇之行<lb/>
<pb n="KR3k0049_WYG_056-39b"/>
者耳必有殺子子不如相銜負我以行人必以我為神君<lb/>
也乃相負越公道而行人皆避之今子美而我惡以子<lb/>
為我上客千乗之君也以子為我使者萬乗之卿也子<lb/>
不如為我舍人田成子負𫝊而隨之至逆旅逆旅之君<lb/>
遂待之甚厚因獻酒肉<hi>韓子</hi>
添足昭陽為楚伐魏覆軍殺將移師攻齊陳軫為齊王<lb/>
使見昭陽曰楚有祠者賜其舍人酒一巵舍人相謂曰<lb/>
數人飲之不足一人飲之有餘請各畫地為蛇蛇先成<lb/>
<pb n="KR3k0049_WYG_056-40a"/>
者飲酒一人先成引酒且飲之乃左手持巵右手畫蛇<lb/>
曰吾能為之足為足未成一人之蛇後成奪其巵曰蛇<lb/>
故無足子安能為之足遂飲其酒為蛇足者終亡其酒<lb/>
今公攻魏破軍殺將又將移師攻齊齊畏公甚戰勝不<lb/>
知止猶為蛇足也昭陽解軍而歸<hi>國䇿</hi>
犬咋東越閩中邵武有庸嶺一名烏頭嶺北隰中有大<lb/>
蛇長七八丈大十餘圍為患都尉長吏多致死者下夢<lb/>
巫覡欲得啖童女其都尉令長遂估債人家婢子養之<lb/>
<pb n="KR3k0049_WYG_056-40b"/>
八月祭蛇送穴蛇輙吞之已用九女矣時將樂縣李誕<lb/>
有六女無男小女名奇應募而行乃請買好劍及咋蛇<lb/>
犬仍將數斛次食用蜜灌之以致穴口蛇既出頭大如<lb/>
囷目如二尺鏡先啖餈灌奇便於犬咋蛇又從後以劍<lb/>
斫之蛇踊出至庭而死得九女髑髏越王奇之聘以為<lb/>
后<lb/>
斷蛇丘隋縣溠水側有斷蛇丘昔隋侯出而見大蛇中<lb/>
斷疑其靈使人以藥封之蛇乃能去因號其處為斷蛇<lb/>
<pb n="KR3k0049_WYG_056-41a"/>
丘歳餘蛇銜珠以報其珠徑寸純白夜有光明如月之<lb/>
照謂之隋侯珠亦曰靈蛇珠丘南有隋季良大夫池<hi>説苑</hi>
<hi>捜神記水經注</hi>
化蠎楚大夫靳尚以説殺屈原為天所遣作一大蠎穴<lb/>
在山後人為之立廟<hi>名山記</hi>
昭靈小黄縣者宋地黄鄉也沛公起兵野戰喪皇妣於<lb/>
黄鄉天下平定乃使使者以梓官招兔山野於是丹蛇<lb/>
在水自濯洗之入於梓宫其浴處有遺髪故謚曰昭靈<lb/>
<pb n="KR3k0049_WYG_056-41b"/>
夫人<hi>陳留風俗傳</hi>
化人漢武帝時張寛為揚州刺史先是有老翁二人争<lb/>
山地諸州訟疆界連年不決寛臨復來寛視二翁形狀<lb/>
非人令卒持㦸將入問汝何等精翁欲走寛呵格之化<lb/>
為兩蛇出<hi>捜神記</hi>
戴角邛都縣下有一老姥家貧孤獨每食輒有小蛇頭<lb/>
上戴角在牀間姥憐而飼之後稍長大遂至丈餘令有<lb/>
駿馬蛇遂吸殺之令因大忿恨貴姥出蛇姥云在牀下<lb/>
<pb n="KR3k0049_WYG_056-42a"/>
令即掘地愈深愈大而無所見令又遷怒殺姥蛇乃感<lb/>
人以靈言瞋令何殺我吾當為母報讐比後每夜輒聞<lb/>
若雷若風四十許日百姓相見咸驚語汝頭那忽戴威<lb/>
是夜方四十里與城一時俱䧟為湖主人謂之為䧟湖<lb/>
唯姥宅無恙迄今猶存漁人採捕必依止宿每有風浪<lb/>
輒居宅側恬静無佗風静水清猶見城郭樓櫓畟然今<lb/>
水淺時彼土人没水取得舊木堅真光黒如漆今好事<lb/>
人以為枕相贈<hi>李膺益州記</hi>武强縣故治有武强淵耆宿云<lb/>
<pb n="KR3k0049_WYG_056-42b"/>
邑人有行於途者見一小蛇疑其有靈持而養之名曰<lb/>
擔生長而吞噬人里中患之遂捕繫獄擔生負而奔邑<lb/>
淪為湖縣長及吏咸為魚矣今縣治東北半許落水淵<lb/>
水又東南結而為湖又謂之郎君淵邑之耆宿又言縣<lb/>
淪之日其子東奔又陷于此故淵得郎君之目矣<hi>酈道元水</hi>
<hi>經注</hi>
大如船馬援征五溪蠻進營壺頭中暑病乃穿岸為室<lb/>
以避炎氣今武陵人語曰壺頭山邊有石窟即馬援所<lb/>
<pb n="KR3k0049_WYG_056-43a"/>
穿之室也室内有蛇如百斛船大云是援之遺靈也<hi>武陵</hi>
<hi>記</hi>
為祥車騎將軍巴郡馮緄字鴻卿為議郎發綬笥有二<lb/>
赤蛇可二尺分南北走大用憂怖許寧方卜云此吉祥<lb/>
也君後三歳當為邊將以東為名後五年為大將軍拜<lb/>
遼東太守春秋外蛇與内蛇鬭文帝時亦復有此𫝊志<lb/>
著其云為而鴻卿獨以終吉豈所謂或得神以昌乎<hi>風俗</hi>
<hi>通</hi>
<pb n="KR3k0049_WYG_056-43b"/>
産蛇竇武母産武並産一蛇送之林中後母卒又塟未<lb/>
窆有大蛇自榛草而出徑至喪所以頭擊柩涕血皆流<lb/>
俯仰蛣屈若哀泣之容有頃而去時人知為竇氏之祥<lb/>
<hi>後漢</hi>
登仙李膺益州記云晉原鳴鶴山張陵登仙之所𫝊云<lb/>
常有麒麟白鶴逰翔其上有銘記張陵為蝮蛇所吸門<lb/>
徒以為登仙矣<hi>寰宇記</hi>
兵象桓帝即位有大蛇見陽徳殿上額陽市令淳于翼<lb/>
<pb n="KR3k0049_WYG_056-44a"/>
曰蛇有鱗甲兵之象也見於省中明有椒房大臣受其<lb/>
甲之誅也乃棄官遁去至延熹二年誅大將軍梁冀捕<lb/>
治家屬揚兵京師也<hi>干寶捜神記</hi>
仙谷天門山山多峻秀巖谷逶邐有大巖壁直上數千<lb/>
仞草木交連雲霧擁蔽其下有逕途微細行人往忽然<lb/>
上飛而出林表若升仙遂絶世如此者漸不可勝紀往<lb/>
來南北號為仙谷時有樂於道者不逺千里而來洗浴<lb/>
巖畔以求升仙此林下無不飛去會一夕有智能者謂<lb/>
<pb n="KR3k0049_WYG_056-44b"/>
他人曰此必妖怪非是仙道因以石自繫而牽一犬入<lb/>
其谷大復飛去然知是妖邪之氣以噏之乃遣近山鄉<lb/>
里募年少者數百人執兵器持大棒而先縱火燒其草<lb/>
及伐竹木至山畔觀之遥見一物長數十丈髙下隠隠<lb/>
垂頭下望及更漸逼乃一大蠎蛇於是命少年鼓躍擊<lb/>
射然後斫刺而口張尺餘尚欲害人力不加衆久乃卒<lb/>
其所吞入骨與他獸之骸俱在左右如阜焉<hi>博物志</hi>
符殺晉興郡路側五六里有一物大百圍長數十丈行<lb/>
<pb n="KR3k0049_WYG_056-45a"/>
者過視則往而不反積年如此失人甚多董奉從交州<lb/>
出田此嶠見之大驚云此蛇也往行旅施符敕經宿往<lb/>
看蛇已死矣左右曰白骨積聚成山<hi>廣州記</hi>
耳垂肉趙王倫簒位尉上有大蠎及小蠎耳間垂肉似<lb/>
重孝幘小蠎亦然<hi>晉書</hi>
青童授膽顔含㛐病須髯蛇膽不能得含憂歎累日有<lb/>
一童子持青囊授含含視乃蛇膽也童子化為青鳥飛<lb/>
去<hi>中興書</hi>交阯山多大蛇名曰髯蛇長十丈圍七八尺常<lb/>
<pb n="KR3k0049_WYG_056-45b"/>
在樹上伺鹿獸鹿獸過便低頭繞之有頃鹿死先濡令<lb/>
濕訖便吞頭角骨皆鑚皮出山夷始見蛇不動時便以<lb/>
大竹籖籖蛇頭至尾殺而食之以為珍異故楊氏南裔<lb/>
異物志曰髯惟大蛇既洪且食采色駮犖其文錦章食<lb/>
豕吞鹿腴成養瘡賓享嘉宴是豆是觴言其養創之時<lb/>
肪腴甚肥摶之以婦人衣投之則蟠而不起走便可得<lb/>
也<hi>水經</hi>泉建州進蚺蛇膽五月五日取時膽兩柱相去五<lb/>
六尺擊蛇頭尾以杖於腹下來去扣之膽即聚以刀刲<lb/>
<pb n="KR3k0049_WYG_056-46a"/>
取藥封放之不死復更取看肋下有痕即放<hi>僉載</hi>蚺蛇膽<lb/>
上旬近頭中旬在心下旬近尾<hi>酉陽</hi>膽狀若鴨子大切取<lb/>
之復内肝腹中以線縫合創口蛇亦復活舁歸放於川<lb/>
澤其膽暴乾以充土貢或云蛇被取膽他日見捕者則<lb/>
逺逺側身露腹瘡明已無膽以此自脱<hi>嶺表録異</hi>蚺蛇牙長<lb/>
六七寸土人尤重之云辟不祥利逺行賣一枚直牛數<lb/>
頭<hi>括地志</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛇肉食之辟蠱毒<hi>證俗音</hi>其膏俗𫝊不利人其<lb/>
皮可鞔皷今潮州和鱗為之聲絶鳴與象皮皷相類<hi>北户</hi>
<pb n="KR3k0049_WYG_056-46b"/>
<hi>録</hi>其脂着人骨輙軟又能萎陽終身不舉<hi>埤雅</hi>虞愿為晉<lb/>
安太守郡舊出髯蛇膽可為藥有餉愿者愿不忍殺放<lb/>
三十里外經宿復來故處愿使送他處又復歸諸者以<lb/>
為仁心所致也<hi>齊書</hi>泉州盧元欽患大風唯鼻未倒五月<lb/>
五日取蚺蛇膽欲進或云肉可治風遂一截蛇肉食之<lb/>
三五日頭覺漸可百日平復<hi>僉載</hi>
蜀精永嘉末有大蛇長十餘丈斷道經過者輒以氣吸<lb/>
引取之吞噬已百數行旅斷道道士吳猛與弟子數人<lb/>
<pb n="KR3k0049_WYG_056-47a"/>
往欲殺蛇蛇藏深穴不肯出猛符南昌社公蛇乃出穴<lb/>
頭髙數丈猛於尾縁背而以足按蛇頭着地弟子於後<lb/>
以斧殺之猛曰此蛇是蜀精蛇死而蜀賊當平既而果<lb/>
杜弢滅也<hi>豫章記</hi>
美女化蛇蜀主李勢宫人張氏有妖容勢寵之一旦化<lb/>
為大班蛇長丈餘送子苑中夜復來寢牀下勢懼遂殺<lb/>
之復有鄭美人勢亦寵愛化為雌虎一夕食勢寵姬未<lb/>
幾勢為桓温所滅<hi>獨異志</hi>
<pb n="KR3k0049_WYG_056-47b"/>
青衣童子東晉時䟦院羅尊者譯經於廣陵天寧寺之<lb/>
青蓮池忽有兩青蛇從井中出化二童子自旦為尊者<lb/>
灑掃焚香迄暮俟其收經卷而去日復如是譯經既畢<lb/>
青衣亦不知所在<hi>寶祐廣陵志</hi>
妬報郗氏梁武帝后也崩數月帝居寢殿聞外騷窣聲<lb/>
視之乃見一蠎盤躃上殿睒睛呀口向帝帝驚駭蹶起<lb/>
曰宫殿嚴警非爾類所生之處豈妖孽欲祟朕耶蛇人<lb/>
語曰蠎昔郗氏也妾以生存嫉妬損物害人死以是罪<lb/>
<pb n="KR3k0049_WYG_056-48a"/>
謫為蠎耳蠎非常蛇亦以變化不以皇居深重為阻感<lb/>
帝昔恩故託醜形骸陳露於帝祈一切功徳以見拯㧞<lb/>
也帝悲切感激既而求蠎遂不復見明日以告誌公公<lb/>
對曰非禮佛懴滌悃款不可帝乃撰悔文十卷為其懴<lb/>
禮又一日聞宫内異香馥郁良久轉美不知所來帝因<lb/>
仰視乃見一天人容儀端麗謂帝曰此則蠎後身也蒙<lb/>
帝功徳已得生忇利天今呈本身以為明騐也慇懃致<lb/>
謝言訖而去<hi>梁武懴序</hi>
<pb n="KR3k0049_WYG_056-48b"/>
錢龍梁武帝與宫人幸𤣥洲苑見大蛇盤屈於道羣小<lb/>
蛇繞之並黒色宫人曰恐是錢龍帝以錢十萬貫鎮於<lb/>
蛇處以厭之<hi>南史</hi>
杜栢南陽武當縣有杜栢樹大四十圍梁蕭欣為郡伐<lb/>
之言有大蛇從樹腹中墜下粗數圍長三丈羣蛇數十<lb/>
隨之入南山聲如風雨未伐樹前曽見夢於欣欣不以<lb/>
厝意及伐之後欣果死於治所<hi>圖經</hi>吏少日果死<hi>水經</hi>
雌龍東魏孝静帝武定元年大蛇見武牢城上髙仲宻<lb/>
<pb n="KR3k0049_WYG_056-49a"/>
以武牢叛後司馬消難之任武牢蛇又見消難亦叛士<lb/>
人謂之雌龍<hi>魏書</hi>
受祭後主末年祕書監𫝊縡上書諫諍後主賜死獄中<lb/>
死後有惡蛇屈尾來上靈牀當前受祭酹去而復來者<lb/>
百有餘日時時有彈指聲俄而陳滅<lb/>
有角薛濬㓜與宗中諸兒戯於澗濱見黄蛇有角及足<lb/>
召羣兒共視了無見者濬以為不祥歸而憂悴母逼而<lb/>
問之濬以實對適有胡僧詣宅乞食濬母怖而告之僧<lb/>
<pb n="KR3k0049_WYG_056-49b"/>
曰此乃兒之吉應早有名位然夀不過六七耳言終而<lb/>
出忽然不見時咸異之既而濬終於四十二六七之言<lb/>
於是騐矣<hi>隋書</hi>
帶化煬帝大業末翟讓初見李宻衣在格上宻腰帶化<lb/>
為赤蛇讓心異之竟為宻所殺<hi>上</hi>
自斷捜神記蛇千年則斷復續淮南子云神蛇自斷其<lb/>
身而自相續煬帝遣人於嶺南邊海窮山求此蛇數四<lb/>
而至洛下所得之者長可三尺而色黄黒其頭錦文全<lb/>
<pb n="KR3k0049_WYG_056-50a"/>
似金色不能毒人解食肉若欲令自斷其身者則先觸<lb/>
之令怒使不任其憤毒則自斷為三四其斷之處如刀<lb/>
截焉見其皮骨文理亦有血焉然久怒定則三四斷稍<lb/>
稍自相就而連續體復如故亦似不相斷隋著作郎鄧<lb/>
隆云此靈蛇一類自斷不必千歳也<hi>窮神秘苑</hi>
逐䑕太宗屯栢璧常欲覘敵潜軍逺抄隋皆四散太宗<lb/>
與一甲士登丘而睡俄然賊兵四面雲合不之覺也㑹<lb/>
有蛇逐䑕䑕觸甲士驚起遽白太宗俱上馬馳百餘步<lb/>
<pb n="KR3k0049_WYG_056-50b"/>
為賊所及太宗發大羽箭射之殪其驍將賊騎乃退當<lb/>
時以為神異焉<hi>舊唐</hi>
屢見虞世南貞觀八年進封縣公會大蛇屢見帝憂之<lb/>
以問世南對曰漢靈帝時青蛇見御座晉恵帝時大蛇<lb/>
長三百步見齊蛇經市入廟蛇宜在草野而入市此所<lb/>
以為怪爾今蛇見山澤適其所居恐有寃獄枉繫冝省<lb/>
録纍囚<lb/>
獻珠長安至相寺有賢者自十餘歳便在西禪院修道<lb/>
<pb n="KR3k0049_WYG_056-51a"/>
院中佛堂座下恒有一蛇賢者初修道時蛇大一圍及<lb/>
後四十餘年蛇如堂柱大蛇雖相見而不能相惡開元<lb/>
中賢者夜中至佛堂禮拜堂中無燈而光粲滿堂心甚<lb/>
怪之因於蛇出之處得徑寸珠至市高舉價冀其識者<lb/>
數日有胡人交市定還百萬賢者曰此夜光珠當無價<lb/>
何以如此酧直胡云蚌珠則貴此乃蛇珠多至千貫賢<lb/>
者歎服遂賣焉<hi>廣異記</hi>
呪蛇天寶中洛陽有巨蛇髙丈餘長百尺出芒山下胡<lb/>
<pb n="KR3k0049_WYG_056-51b"/>
僧無畏見之曰此欲決水瀦洛城即以天竺法呪之數<lb/>
日蜿裂<lb/>
龜殺蛇建中二年夏趙州寧晉縣沙河北有棠樹甚茂<lb/>
民祠之為神有蛇數百千自東西來趨北岸者聚棠樹<lb/>
下為二積留南岸者為一積俄有徑寸龜三繞行積蛇<lb/>
盡死而後各登其積野人以告蛇腹皆有瘡若矢所中<lb/>
刺史康日知圖其事奉三龜來獻<lb/>
浸酒李舟之弟患風或説蛇酒可療乃求黒蛇生覆瓮<lb/>
<pb n="KR3k0049_WYG_056-52a"/>
中加之麴孽數日蛇聲不絶及熟香氣酷烈引滿而飲<lb/>
須臾悉化為水唯毛髪存之<hi>國史補</hi>郎中陸紹言嘗記一<lb/>
人浸蛇酒前後殺蛇數十頭一目自臨甕窺酒有物跳<lb/>
出囓其鼻將落視之乃蛇頭骨也因瘡毁其鼻如削焉<lb/>
<hi>酉陽</hi>
丼中蛇韋臯鎮西蜀時有黄丼一樹方熟忽數夕衆實<lb/>
皆落唯樹杪一蔕獨存其大如椀枝葉滋茂異於常者<lb/>
園吏具白韋令韋令親視之曰此奇果也非臣不宜食<lb/>
<pb n="KR3k0049_WYG_056-52b"/>
議欲表進令去蔕尺餘折之其實從蔕自落有善醫者<lb/>
昝殷侍立曰凡木實未過時蔕自脱乃實之病也請針<lb/>
騐之韋令再三方許昝殷引針就蔕刺之其實應手而<lb/>
轉殷則連下一刺血濺盈袖韋令大驚因命破之乃兩<lb/>
頭蛇也<hi>北户録</hi>
彘㗖開成初宫中有黄色蛇夜自寶庫中出逰於階庭<lb/>
間光彩照灼不可擒捕宫人擲珊瑚玦擊之遂并玦而<lb/>
亡去掌庫者具以事告上令徧捜庫内乃得黄金蛇而<lb/>
<pb n="KR3k0049_WYG_056-53a"/>
珊瑚玦貫其首上熟視之曰昔隋煬帝為晉王時以黄<lb/>
金蛇贈陳夫人吾不知此蛇得自何處左右因覩頷下<lb/>
有阿𡡉字上蹶然曰果不失朕所疑耳阿𡡉煬帝小字<lb/>
也上之勤學敏悟率多此類遂命取玻瓈連環繫於玉<lb/>
彘之前足其後更復見焉以彘能㗖蛇也<hi>杜陽編</hi>
四種段公路至雷州對岸倚舟候風勢見羣小兒簇二<lb/>
巨蛇各長丈餘一如孔雀珠色金翠奪目一如真朱紅<lb/>
色鮮明若血又有十餘頭白蛇前後相次若導從俱入<lb/>
<pb n="KR3k0049_WYG_056-53b"/>
一榕藤竅内寃不復出故知蛇有草木水土四種其類<lb/>
不可窮也<hi>北户録</hi>
横嶺先化中楊守亮鎮褒日有一蛇横斜谷嶺路髙七<lb/>
八尺莫知其首尾四面小蛇翼之無數毎一拖身即林<lb/>
木摧折殆旬半方過盡阻絶行旅因聚草焚燎路隅慮<lb/>
其遺毒然後方行明年楊伏誅<hi>北夢瑣言</hi>
蛇藪梁牛存節鎮鄆州於子城西南角大興一第因板<lb/>
築穿地得蛇一穴大小無數存節命殺之載於野外十<lb/>
<pb n="KR3k0049_WYG_056-54a"/>
數車載之方盡時有人云此蛇藪也是歳存節疽背而<lb/>
薨<hi>玉堂閒話</hi>
失所初有黄蛇見於碑樓王處直以為龍藏而祠之又<lb/>
有野鵲數百巢麥田中處直以為已徳所致而定人皆<lb/>
知其不祥曰蛇穴山澤而處人室鵲巢鳥降而田居小<lb/>
人竊位而在上者失其所居之象也已而處直果被廢<lb/>
死<hi>五代史</hi>
甲如門扇景煥為璧州白石令行涉巴嶺達玉女廟有<lb/>
<pb n="KR3k0049_WYG_056-54b"/>
巨虺横亘其前徑可七尺餘鱗甲不啻門扇許大頭尾<lb/>
垂在山下惟聞折木震嚮山谷從者驚駭莫能前進於<lb/>
是且駐山穴因登髙望之竟日方見其尾因知吞舟之<lb/>
魚翳天之鳥信有之也<hi>閒人野話</hi>
石蛇宣和間蔡周有一士人家書室中忽然見小蛇文<lb/>
章陸離蜿蜒几格間見人不驚畏不敢傷也每日惟巳<lb/>
時則見至午乃隠去日日如此士人異之因伺其至則<lb/>
捕之置鐵絲籃中逮午視之則堅冷化為石矣其質巧<lb/>
<pb n="KR3k0049_WYG_056-55a"/>
妙天成雖鬼工不能加也明日巳時則復蠕動既又復<lb/>
為石而屈伸蟠結之狀日日不同士人寶蓄持至京師<lb/>
見中人梁師成梁嘆曰此神物造化之所寓也禁中有<lb/>
玉䑕玉兔以其時見則其物也士遂獻之<hi>寓簡</hi>
蛇精初吴璘為大制置在蜀以殺金坪叢茂恐冦匿其<lb/>
間將欲焚之而未發露忽一老嫗擕一子直至轅門曰<lb/>
聞制置將焚山此軍令不敢沮語但某母子居此久未<lb/>
能便去願少遲一日容某遷避庶得全某母子性命吳<lb/>
<pb n="KR3k0049_WYG_056-55b"/>
叱曰是何妖物嫗曰必殺我我能滅爾宗族吳怒叱左<lb/>
右執之忽不見遂四面縱火焚山明日巖下焚死一大<lb/>
蛇長十數丈一小蛇長丈餘縱火時火焰中黒氣一陣<lb/>
從東南方去時制置子挺新婦有娠生子曦正焚山時<lb/>
也曦後為四川制置背叛受金爵命封蜀王興州見兩<lb/>
日相摩夜天赤如血光燭地如晝<hi>江湖紀聞</hi>安丙子文與楊<lb/>
巨源李好義合謀矯詔誅之詔曰惟干戈省厥躬朕既<lb/>
昧聖賢之戒雖犬馬識其主爾乃丼外域之臣邦有常<lb/>
<pb n="KR3k0049_WYG_056-56a"/>
刑罪在不赦乃好義姊夫楊君玉之詞也<hi>鶴林玉露</hi>
兩頭蛇兩頭蛇嶺外多此類時有如小指大者長尺餘<lb/>
腹下鱗紅背錦文一頭有口眼一頭似頭而無口眼云<lb/>
兩頭俱進退亦謬也昔叔孫敖見之不祥乃殺而瘞之<lb/>
恐他人見復受其禍南人見之如常其禍安在<hi>嶺表録異</hi>兩<lb/>
頭蛇一名越王約髪俗占見之不祥<hi>兼名苑</hi>兩頭蛇無毒<lb/>
夷之餌之<hi>南越志</hi>紀僧真遭母喪開冢得五色兩頭蛇<hi>南史</hi>
五色漢水又東合洛谷谷有二源合同注一壑於神蛇<lb/>
<pb n="KR3k0049_WYG_056-56b"/>
戍西左右山溪多五色蛇性馴良不為物毒<hi>水經</hi>
青葱滇池黄津江有大蛇名曰青葱好食人又有大蛇<lb/>
藏樹上伺鹿過繞之鹿死乃吞之吞了蛇亦繞樹其角<lb/>
骨亦鑚皮而出蛇亦殆死瘡差即更死吞之<hi>寰宇記</hi>
鈎蛇九真長江水有鈎蛇其蛇食人若殺此蛇則當令<lb/>
死如不死則尋追報人終不已也雖復人衆中往取害<lb/>
之者萬不一失又曰鈎蛇數丈尾末有鈎取岸上人及<lb/>
牛馬食之<hi>上</hi>會川興古郡有大蛇長數丈其尾有兩岐<lb/>
<pb n="KR3k0049_WYG_056-57a"/>
如鈎在水中以尾鈎取岸上人馬食之<lb/>
肥遺泰華山有蛇名曰肥遺六足四翼見則天下大旱<lb/>
<hi>山經</hi>
鳴蛇鱗山多鳴蛇其狀如蛇四翼音如磬見則大旱<hi>上</hi>
寡人巳日山中稱寡人者社中蛇也<hi>抱朴子</hi>巳日不宜殺<lb/>
蛇<hi>酉陽</hi>
刺尾倒拖蛇不出以針劄其尾即出<hi>瑣碎録</hi>
雌雄辨蛇雄雌以細軟物停蛇着上其躁嬈者當知是<lb/>
<pb n="KR3k0049_WYG_056-57b"/>
雄住不動者當知是雌如雜寶藏經律云白疊試蛇去<lb/>
住不同也<hi>𤣥典</hi>
種黍來蛇種黍來蛇燒羖羊角及頭髪則蛇不敢來<hi>僉載</hi>
蝮蛇蝮蛇秋月毒盛無所齧草木以泄其氣草木即死<lb/>
樵採設為此草木所傷刺者亦殺人<hi>博物志</hi>劉曜率衆入<lb/>
馮翊愍帝徴兵於南陽王保保左右議曰蝮蛇螫手壯<lb/>
士解其腕且斷其隴道以觀其變從侍中郎裴詵曰蛇<lb/>
已螫頭頭可截不<hi>晉李靖傳</hi>齊王曰腹蠚手則斬手蠚足則<lb/>
<pb n="KR3k0049_WYG_056-58a"/>
斬足何者為害於身也<hi>前田儋傳</hi>
　　魚<lb/>
魚星魚星主理隂陽而知雲雨之期也故讃曰漢中魚<lb/>
星如雲雨也占曰魚星明大河海水皆出又云魚星明<lb/>
大則隂陽和氣魚星忽不明而在則魚多魚星亡則少<lb/>
魚<hi>天文録</hi>
魚枕魚有力者鰴魚枕謂之丁魚腸謂之乙魚尾謂之<lb/>
丙<hi>爾雅</hi>
<pb n="KR3k0049_WYG_056-58b"/>
鮌魚夏鯀治水無功沈於羽淵化為𤣥魚大千丈後遂<lb/>
死横於河海之間後世聖人以𤣥魚為神化之物以𤣥<lb/>
字合於魚字為鮌字<hi>拾遺録</hi>
入舟武王得兵鈐謀東觀白魚入舟俯取以燎八百諸<lb/>
侯順同謀魚者視用無足翼從欲紂如魚乃誅<hi>尚書璇璣鈐</hi>
武王伐紂度孟津中流白魚躍入王舟長三尺赤文有<lb/>
字告以伐紂之意<hi>中候</hi>史佚因作魚書體魚之首為乙尾<lb/>
為丙以紀瑞焉<hi>史書</hi>
<pb n="KR3k0049_WYG_056-59a"/>
觀魚魯隠公將如棠觀魚者臧僖伯諫曰其物不足以<lb/>
講大事其材不足以備器用則君不舉焉山林川澤之<lb/>
實皂𨽻之事官司之守非君所及也公曰吾將畧地焉<lb/>
遂往陳魚而觀之僖伯稱疾不從<hi>左傳</hi>
名魚宣公夏濫於泗淵里革㫁其罟而棄之曰古者大<lb/>
寒降土蟄發水虞於是乎講罛罶取名魚登川禽而嘗<lb/>
之寢廟行諸侯人助宣氣也且夫魚禁鯤鮞蟲舍蚳蝝<lb/>
蕃庶物也古之訓也今魚方别孕不教魚長又行網罟<lb/>
<pb n="KR3k0049_WYG_056-59b"/>
貪無藝也公聞之曰吾過而里革匡我不亦善乎<hi>魯語</hi>
鯨鯢楚子曰古者明王伐不敬取其鯨鯢築武軍封以<lb/>
為大戮<hi>左宣十二</hi>長鯨吞航修鯢吐浪<hi>吴都賦</hi>鯨大者長千里<lb/>
小者數千步一生數萬子常以五月六月就岸邊生子<lb/>
至七月八月引其子入海中皷浪成雷噴沫成雨水族<lb/>
驚畏之一皆逃匿莫敢當者其雌曰鯢大者亦長千里<lb/>
眼睛為明月珠<hi>古今注</hi>東海有大魚如山長五六里謂之<lb/>
鯨鯢次有如至者時死岸土膏流九頃其鬚長一丈廣<lb/>
<pb n="KR3k0049_WYG_056-60a"/>
三尺厚六寸瞳子如三升椀未可為方矜<hi>魏武四時食制</hi>南海<lb/>
有珠即鯨魚目瞳夜水以鍳謂之夜光<hi>述異記</hi>開元七年<lb/>
大拂涅靺羯献鯨鯢睛<hi>唐書</hi>有人往林邑於海嶼上得鯨<lb/>
頭骨如數百斛囷頂上一孔大如甕俗以為珠穴<hi>寰宇記</hi>
楚威王問於宋玉曰先生其有遺行耶何士民衆庶不<lb/>
譽之甚也宋玉對曰夫鳥有鳯而魚有鯨<hi>選作鯤楚國先賢傳作龍</hi>
鳯鳥上擊於九千里絶浮雲負蒼天翺翔乎窈㝠之上<lb/>
夫糞田之鷃豈能與之斷天地之髙哉鯨魚朝發崑崙<lb/>
<pb n="KR3k0049_WYG_056-60b"/>
之墟暴鬐於碣石暮宿於孟諸夫尺澤之鯢豈能與之<lb/>
量江海之大哉故非獨鳥有鳯而魚有鯨也士亦有之<lb/>
<hi>新序春秋後語</hi>北海有大鳥其髙千里頭文曰天維又曰鷄左<lb/>
翼文曰鷖右翼曰曰勤左足在海北崖右足在海南崖<lb/>
其毛蒼其喙赤其脚黒名曰天鷄一名鷖勤頭河東身<lb/>
止海北唯捕鯨魚魚則北海水流不犯觸人不干於物<lb/>
或時舉翼飛其兩羽切如雷風驚動天地<hi>神異經</hi>海精死<lb/>
彗星出<hi>孔演圖</hi>注海精鯨魚也<lb/>
<pb n="KR3k0049_WYG_056-61a"/>
炙魚専諸學炙魚香聞數十里王僚索魚炙専諸持一<lb/>
利鋼刀藏着魚腹中<hi>金樓子</hi>置匕首於炙魚之中<hi>史記</hi>
鮝魚闔閶十年東夷侵呉王親征之夷遁入海據東洲<lb/>
沙上吳亦入海逐之據沙洲上相守月餘屬時風濤浪<lb/>
不得度王焚香禱之言訖東風大震水上見金色逼海<lb/>
而來遶吳王沙洲百匝所司撈漉得魚食之美三軍踊<lb/>
躍夷人一魚不獲遂送降欵吴王亦以禮報之仍將魚<lb/>
腹腸肚以鹹水淹之送與夷人因號逐夷吳王歸㑹羣<lb/>
<pb n="KR3k0049_WYG_056-61b"/>
臣思海中所食魚問所餘所司云並曝乾吳王索之其<lb/>
味美因書美下着魚是為鮝字今從鮝非也魚出海中<lb/>
作金色不知其名吳王見腦中有骨如白石號為名首<lb/>
魚<hi>吴地記</hi>
吴王膾吴王江行食膾有餘棄於江中流化而為魚今<lb/>
江中有名吴王餘膾魚者長四寸大者如箸猶作膾形<lb/>
<hi>博物志</hi>雙則比目片則王餘<hi>吴都賦</hi>寶志對梁武帝食膾帝<lb/>
曰朕不知味二十餘年師何必爾誌乃吐出小魚鱗尾<lb/>
<pb n="KR3k0049_WYG_056-62a"/>
曰朕不知味二十餘年也<hi>髙僧傳</hi>
獻餘魚楚人有獻魚於王者曰今日漁獲食之不盡賣<lb/>
之不售棄之又惜故來獻也左右曰鄙哉辭也楚王曰<lb/>
子不知漁者仁人也葢聞菌倉粟有餘者國有餓民後<lb/>
宫多幽女者下民多曠夫餘衍之蓄於府庫者境内多<lb/>
貧困之民皆失君人之道故庖有肥肉廐有肥馬民有<lb/>
飢色是以亡國之君藏於府庫漁者知之其以此喻寡<lb/>
人也乃使恤鰥寡而楚民大悦故漁者獻餘魚而楚國<lb/>
<pb n="KR3k0049_WYG_056-62b"/>
賴之<hi>新序</hi>
獻魚而祭孔子之楚有漁者獻魚甚强孔子不受漁者<lb/>
曰天暑市逺吾無所鬻之棄之糞壤不若獻之君子孔<lb/>
子再拜而受使弟子掃除將祭之弟子曰夫人將棄之<lb/>
今吾子將祭之何也孔子曰吾聞之務施而不腐餘財<lb/>
者聖人也今受聖人之賜可無祭乎<hi>說苑</hi>
鯷怪孔子厄於陳絃歌於館中夜有一人長九尺餘皂<lb/>
衣髙冠大叱聲動左右子貢進問何人耶便提子貢而<lb/>
<pb n="KR3k0049_WYG_056-63a"/>
挾之子路引出與戰於庭有頃未勝孔子察之見其<hi>甲車</hi>
間時時開如掌孔子曰何不探其甲車引而奮登子路<lb/>
如之没手仆於地乃是大鯷魚也長九尺餘孔子歎曰<lb/>
此物也何為來哉吾聞物老則羣精依之因衰而至此<lb/>
其來也豈以吾遇厄絶糧從者病乎夫六畜之物及龜<lb/>
蛇魚鱉草木之屬久者神皆依凴能為妖怪故謂之五<lb/>
酉五酉五行之方皆有其物酉者老也故物老則為怪<lb/>
矣殺之則已夫何患焉或者天之未喪斯文以是係予<lb/>
<pb n="KR3k0049_WYG_056-63b"/>
之命乎不然何為至於斯也絃歌不輟子路烹之其味<lb/>
滋病者興明日遂行<hi>搜神記</hi>
泔奥曽子食魚有餘曰泔之門人曰泔之傷人不若奥<lb/>
之曽子泣涕曰有異心乎哉傷其聞之晚也<hi>荀子</hi>
不食生魚曽參食生魚甚美因吐之人問其故參曰母<lb/>
在之日不知生魚味今我食美故吐之遂終身不食<hi>孝子</hi>
陽喬宓子賤將適單父陽晝曰吾少賤無以送子有釣<lb/>
道二焉夫投綸錯餌迎而吸之者陽橋也其為魚薄而<lb/>
<pb n="KR3k0049_WYG_056-64a"/>
不美若亡若存若食若不食者魴也其為魚也博而厚<lb/>
味子賤曰善<hi>説苑</hi>
不取小魚季子治單父三年而巫馬期衣短褐易容貌<lb/>
往觀化焉夜見得魚者釋之巫馬期問曰凡人所為漁<lb/>
者欲得魚也今而釋之何也漁者對曰季子不欲人取<lb/>
小魚也所得者小魚是以釋之巫馬期歸以報孔子曰<lb/>
季子之徳至矣使人闇行若有嚴刑在其側者<hi>淮道訓</hi>
賜魚景公射質堂上唱善者一口弦章入公曰吾失晏<lb/>
<pb n="KR3k0049_WYG_056-64b"/>
子未嘗聞吾不善章曰臣聞君好臣服君嗜臣食尺蠖<lb/>
食黄身黄食蒼身蒼君其食謟人言乎公曰善是時海<lb/>
人入魚公賜弦章魚五十乗弦章疑魚車塞途章撫其<lb/>
僕曰曩之唱善者皆欲若此者也固辭不受<hi>晏子</hi>
嗜魚公儀休相魯而嗜魚一國人獻魚而不受其弟諫<lb/>
曰嗜魚不受何也曰夫欲嗜魚故不受也受魚而免於<lb/>
相則不能自給魚無受而不免於相長自給於魚此明<lb/>
於魚為己者也<hi>韓詩外傳</hi>
<pb n="KR3k0049_WYG_056-65a"/>
鰥魚子思居衛衛人釣於河得鰥魚焉其大盈車子思<lb/>
問之曰鰥魚魚之難得者也子如何得之對曰吾始下<lb/>
釣垂一魴之餌鰥過而弗視也更以豚之半體則吞之<lb/>
矣子思喟然曰鰥雖難得貪以死餌士雖懷道貪以死<lb/>
禄矣<hi>孔叢子</hi>
水畜威王聘朱公問之曰聞公在湖為漁父在齊為鴟<lb/>
夷子皮在西戎為赤精子在越為范蠡任足千萬家累<lb/>
億金何術乎朱公曰夫治生之法有五水畜第一所謂<lb/>
<pb n="KR3k0049_WYG_056-65b"/>
水畜者魚也以六畝地為池池中有九洲求懷子鯉魚<lb/>
長三尺者二十頭牡鯉魚長三尺者四頭以二月上庚<lb/>
日内池中令水無聲魚必生所以養鯉者鯉不相食易<lb/>
長又貴也<hi>陶朱公養魚經</hi>鯉魚最為魚之主形既可愛又能伸<lb/>
變乃至飛越山湖所以琴髙乘之山上<hi>本草</hi>其脊中鱗一<lb/>
道每鱗上皆有小黒㸃從頭至尾無大小皆三十六鱗<lb/>
<hi>圖經</hi>鯉魚至隂之物也其鱗故三十六<hi>衍義</hi>五尺之鯉一寸<lb/>
之鯉但大小殊鱗之數等<hi>金樓子</hi>兖州人謂赤鯉為赤驥<lb/>
<pb n="KR3k0049_WYG_056-66a"/>
青鯉謂青馬黒鯉為𤣥駒白鯉為白驥黄鯉為黄雉<hi>古今</hi>
<hi>注</hi>三十六鱗充使時數畨猶得褁相思<hi>段成式詩</hi>
盈車詹何以獨繭絲為綸芒鍼為鉤荆條為竿剖粒為<lb/>
餌引盈車之魚於百仞之淵汨流之中綸不絶鈎不伸<lb/>
竿不撓楚王聞而異之召問其故詹何曰臣聞先大夫<lb/>
之言蒲且子之弋也弱弓纎繳乘風振之連雙鶬於青<lb/>
雲之際用心専動手均也臣因其事放而學釣五年始<lb/>
盡其道當臣之臨河持竿心無雜慮唯魚之念投綸沈<lb/>
<pb n="KR3k0049_WYG_056-66b"/>
鈎手無輕重物莫能亂魚見臣之鈎餌猶沈埃聚沫吞<lb/>
之不疑所以能以弱制彊以輕致重也<hi>列子</hi>
若魚任公子為大鈎巨緇五十犗以為餌蹲乎㑹稽投<lb/>
竿東海旦旦而釣期年不得魚已而大魚食之牽巨鈎<lb/>
䤾没而下騖揚而奮鬐白波若山海水震蕩聲侔鬼神<lb/>
憚赫千里任公子得若魚離而腊之自制河以東蒼梧<lb/>
以北莫不厭若魚者已而後世輕才諷説之徒皆驚而<lb/>
相告也夫掲竿累趣灌瀆守鯢鮒其於得大魚難矣<hi>莊子</hi>
<pb n="KR3k0049_WYG_056-67a"/>
轍中鮒莊周家貧故往貸粟於監河侯監河侯曰諾我<lb/>
將得邑金將貸子三百金可乎莊周忿然作色曰周昨<lb/>
來有中道而呼者周顧視車轍中有鮒魚焉周問之曰<lb/>
鮒魚來子何為者耶對曰我東海之波臣也君豈有升<lb/>
斗之水而活我哉周曰諾哉且南逰吴越之王激西江<lb/>
之水而迎子可乎鮒魚忿然作色曰吾失我常與我無<lb/>
所處吾得升斗之水然活耳君乃此言曽不如早索我<lb/>
於枯魚之肆<hi>上</hi>
<pb n="KR3k0049_WYG_056-67b"/>
魚樂莊子與惠子逰於濠梁之上莊子曰鯈魚出逰從<lb/>
容是魚樂也惠子曰子非魚安知魚之樂莊子曰子非<lb/>
我安知我不知魚之樂惠子曰我非子固不知子失子<lb/>
固非魚也子之不知魚之樂全矣莊子曰請循其本子<lb/>
曰女安知魚樂云者既已知吾知之而問我我知之濠<lb/>
上也<lb/>
海大魚靖郭君將城薛謂謁者無為客通齊人有請三<lb/>
言者靖郭君見之趨而進曰海大魚因反走君使更言<lb/>
<pb n="KR3k0049_WYG_056-68a"/>
之對曰君不聞大魚乎網不能止鉤不能牽蕩而失水<lb/>
則螻蟻得意焉今夫齊亦君之水也君長齊奚以薛為<lb/>
夫齊雖隆薛之城到於天猶之無益也君曰善乃輟城<lb/>
薛<hi>齊䇿</hi>弟子曰夫尋常之溝巨魚無所還其體而鯢鰌為<lb/>
之制步仞之丘陵巨獸無所隠其軀而㜸狐為之祥庚<lb/>
桑子曰夫函車之獸介而離山則不免於㒺罟之患吞<lb/>
舟之魚碭而失水則蟻能苦之故鳥獸不厭髙魚鼈不<lb/>
厭深<hi>庚桑</hi>
<pb n="KR3k0049_WYG_056-68b"/>
棄前魚魏王與龍陽君共船而釣龍陽君得十餘魚而<lb/>
涕下問其故曰臣為王之得魚也臣之始得魚也臣甚<lb/>
喜後得又益大今臣直欲棄前之所得矣今以臣之㓙<lb/>
惡而得為王拂枕席夫四海之内美人亦甚多矣聞臣<lb/>
之得幸於王也必褰裳而趨大王臣亦猶曩前所得魚<lb/>
也臣亦將棄矣臣安能無涕出乎王於是令四境之内<lb/>
敢有言美人者族<hi>魏䇿</hi>
卧冰楚僚早失母事後母至孝母患腫癰形容日悴僚<lb/>
<pb n="KR3k0049_WYG_056-69a"/>
自徐徐吮之血出迨夜即得安寢夢一小兒語母曰若<lb/>
得鯉魚食之其病即瘥可以延夀不然不久死矣母覺<lb/>
而告僚時十二月僚仰天嘆泣乃脱衣上冰牀之有一<lb/>
童子決僚卧處冰開送鯉一雙與僚僚得將歸奉母其<lb/>
疾即愈延夀至一百三十三歳葢至孝感天神昭應如<lb/>
此<hi>捜神記</hi>晉王祥王延事同<lb/>
射魚始皇祭青城山築石城入海三十里射魚水變色<lb/>
如血青數里於今猶爾<hi>三齊記</hi>
<pb n="KR3k0049_WYG_056-69b"/>
無骨河隂南廣武山漢髙皇廟在其麓殿前有八角井<lb/>
曰漢泉井中三魚一金鱗一黒一如常一邊鱗内與骨<lb/>
皆無獨其首全與二魚並逰冰中但其游差緩不復有<lb/>
揚泛撥刺之勢至今尚存俗𫝊漢髙皇食鱠庖人治魚<lb/>
及半而楚人至倉皇棄魚井中而遁耳<hi>陶朱新録</hi>襄陽古魚<lb/>
井内一魚無肉惟骨相連耳<hi>南雍州記</hi>
放鈎昆明池中有靈沼名神池云堯時治水嘗停船於<lb/>
此池通白鹿原原人釣魚綸絶而去夢於武帝求去其<lb/>
<pb n="KR3k0049_WYG_056-70a"/>
鈎三日戯於池上見大魚銜索帝曰豈不糓昨所夢耶<lb/>
乃取鈎放之間二日帝復㳺池池濱得明珠一雙帝曰<lb/>
豈昔魚之報耶<hi>三秦記</hi>
瓊魚王母曰仙人上藥有流淵瓊魚<hi>内傳</hi>
海租耿夀昌五鳯中又白増海租三倍天子從其計蕭<lb/>
望之奏言故御史屬徐宫家在東萊言往年加海租魚<lb/>
不出長老皆言武帝時縣官嘗自漁海魚不出後復干<lb/>
氏魚迺出夫隂陽之感物類相應萬事盡然<hi>前食貨志</hi>
<pb n="KR3k0049_WYG_056-70b"/>
懸魚羊續好食生魚為南陽太守府丞侯<hi>范作焦</hi>儉貢鯉<lb/>
續受而懸之一歳儉復致一枚續乃出所懸枯魚示之<lb/>
以杜其意<hi>謝承書</hi>王審知遺推官黄滔魚徐演代為謝啟<lb/>
曰卸諸斷索纔從羊續懸來列在雕盤便到馮驩食處<lb/>
時大稱之<hi>五代史補</hi>
術釣左慈字元放曽在曹操坐曰恨少吴松江鱸魚耳<lb/>
慈因求銅盤貯水以竹竿餌釣於盤中須臾引一魚鱸<lb/>
出操曰一魚不周坐席可更得乎乃更餌釣沈之須臾<lb/>
<pb n="KR3k0049_WYG_056-71a"/>
復引出皆長三尺餘生鮮可愛操使目前鱠之<hi>後漢</hi>
術致葛𤣥見賣大魚者𤣥謂暫煩此魚到河伯處魚主<lb/>
曰魚已死𤣥曰無苦以丹書紙内魚口中擲水中有頃<lb/>
魚還躍上岸吐墨書青黒色如木葉而飛又𤣥與吴王<lb/>
坐樓上見作請雨土人𤣥曰雨易得耳即書符着水中<lb/>
一時之間大雨流淹帝曰水中有魚乎𤣥復書符擲中<lb/>
須臾有大魚數百頭使人治之<hi>汝南先賢傳</hi>
鯔魚介象與吳王共論鯔魚為上乃於殿庭作坎汲水<lb/>
<pb n="KR3k0049_WYG_056-71b"/>
滿之并求釣象餌之須臾得鯔魚帝驚喜乃乃使厨人<lb/>
切之象又往蜀市薑有頃而反<hi>神仙傳</hi>
含藥丼始言取鯉魚一雙令一者含藥俱投沸膏中有<lb/>
藥者奮尾皷鯉遊行沈浮有若處淵其一者已熟而可<lb/>
噉余時問言可試不言是藥去此踰萬里非自行不能<lb/>
得也<hi>曹植辨道論</hi>
娵魚郝隆為桓公南蠻參軍三月三日㑹作詩不能者<lb/>
罰酒三升隆初以不能受罰既飲攬筆便作一句云娵<lb/>
<pb n="KR3k0049_WYG_056-72a"/>
隅躍清池桓問娵隅是何物荅曰蠻名魚為娵隅桓公<lb/>
曰作詩何以作蠻語隆曰千里投公始得蠻府參軍那<lb/>
得不作蠻語也<hi>世説</hi>
制魚虞嘯父為侍中為孝武所親愛嘗侍飲宴帝從容<lb/>
問曰卿在門下初不聞有所獻替耶嘯父家近海謂帝<lb/>
有所求對曰時尚温䱥魚蝦鮓未可致尋當有所上獻<lb/>
帝大笑因飲大醉出拜不能起帝顧曰扶虞侍中嘯父<lb/>
曰臣位未反扶醉不及亂非分之賜所不敢當帝甚悦<lb/>
<pb n="KR3k0049_WYG_056-72b"/>
<hi>晉書</hi>鰶魚出東萊文字集畧䱥亦作鰶字音祭又音制<hi>字林</hi>
䱥魚至肥炙食丼美諺曰寧去累世田宅不去䱥魚額<lb/>
<hi>臨海異物志</hi>
人魚隆安中丹徒民陳性於江邊作魚扈潮去扈中得<lb/>
一女長六尺有容色無衣裳水去不動卧沙中與語不<lb/>
應中一人就奸之性夜夢云我江黄也昨失路落君扈<lb/>
中水人辱我今當殺之性不敢歸待潮來自逐水而去<lb/>
奸者尋病死<hi>洽聞記</hi>海人魚東海之大者長五六尺狀如<lb/>
<pb n="KR3k0049_WYG_056-73a"/>
人眉目口鼻手氐頭皆為美麗女子無不俱足皮肉白<lb/>
如玉鱗有細毛五色輕軟長一二寸髪如馬尾長五六<lb/>
尺隂形與丈夫女子無異臨海鰥寡多取得養之於池<lb/>
沼交合之際與人無異亦不傷人<hi>上</hi>待制查道奉使髙<lb/>
麗晚泊一山而止望見沙中有一婦人紅裳雙袒髻鬟<lb/>
亂肘㣲有紅鬛查命水工以篙担水中勿令傷婦人得<lb/>
水偃仰復身望查拜手感舞而没水工曰某在海上未<lb/>
省此何物查曰此人魚也能與人姦處水類人性<hi>徂異志</hi>
<pb n="KR3k0049_WYG_056-73b"/>
髪鱓盧循以義熙五年自廣州下泊船江西衆多疫死<lb/>
事平之後人往蔡州皆死人髪變而為鱣又司馬張逝<lb/>
瞻湖際有一棺棺頭有鱣衆試令撥看即是髪亦有未<lb/>
都化者一説云生以秫潘沐髪死則髪為䱉又昔有人<lb/>
食不能無䱉死後改棺䱉滿中䱉即鱣也<hi>異苑</hi>
鯽化人謝靈運守永嘉逰石門洞入沐鶴溪旁見二女<lb/>
浣沙顔貌娟秀非塵俗態以詩嘲之曰我是謝康樂一<lb/>
箭射雙鶴試問浣沙娘箭從何處落二女邈然不顧又<lb/>
<pb n="KR3k0049_WYG_056-74a"/>
嘲之曰浣沙誰氏女香汗濕新雨對人黙無言何事丼<lb/>
良苦而二女微吟曰我是潭中鯽暫出溪頭食食罷自<lb/>
還潭雲蹤何處覔吟罷不見康樂遂回<hi>青田志</hi>
為婦明月峽中有二溪東西流宋順帝昇平二年溪人<lb/>
微生亮釣得一白魚長三尺投置舡中以草覆之及歸<lb/>
取烹見一美女在草下潔白端麗年可自六七自言高<lb/>
堂之女偶化魚㳺為君所得亮問曰既為人能為妻否<lb/>
女曰㝠契使然何為不得其後三年為亮妻忽曰數已<lb/>
<pb n="KR3k0049_WYG_056-74b"/>
足矣請歸髙堂亮曰何時復來荅曰情不可㤀者有思<lb/>
復至其後一歳三四往來不知所終<hi>三峽記</hi>
獻鰒禇彥回元徽中授中書監侍中時淮北屬魏江南<lb/>
無鰒魚或有間闗得至者一枚直數千錢有献彦回鰒<lb/>
魚三十枚彥回時雖貴而貧薄過甚門生有獻計賣之<lb/>
云可得千萬錢彦回變色曰我謂此是食物非曰財貨<lb/>
且不知堪賣錢聊爾受之雖復儉乏寧可賣餉取錢也<lb/>
悉與親逰噉之少日便盡<hi>南齊</hi>光武時張步遣使随伏隆<lb/>
<pb n="KR3k0049_WYG_056-75a"/>
詣闕上書獻鰒魚郭璞注云蒼云鰒似蛤偏有石廣志<lb/>
云鰒無鱗有殻一面附石細孔雜雜或七或九本草曰<lb/>
石決明一名鰒魚<hi>伏湛傳</hi>
海鷰永明九年鹽官縣石蒲有海魚乘潮來水退不得<lb/>
去長三十餘丈黒色無鱗未死有聲如牛土人呼為海<lb/>
鷰取其肉食之<hi>南齊五行志</hi>
邾莒小國王肅初入國不食羊肉及酪漿等物常飯鯽<lb/>
魚羮經數年已後肅與髙祖殿㑹食羊肉酪粥甚多髙<lb/>
<pb n="KR3k0049_WYG_056-75b"/>
祖怪之謂肅曰卿中國之味也羊肉何如魚羮肅對曰<lb/>
羊者是陸産之最魚者乃水族之長所好不同並各稱<lb/>
珍以味言之甚是優劣羊比齊魯大邦魚比邾莒小國<lb/>
彭城王謂肅何愛小國對曰鄉曲所美不得不好<hi>伽藍記</hi>
化虹太和三年文明太后馮氏幸金河府摩磷宫湯泉<lb/>
釣得鯉魚一雙皆長尺以黄金鎖穿腮放於池内内後<lb/>
皆長五尺沈泛相從正光元年五月五日天清氣爽聞<lb/>
池内鏘鏘聲水中驚沸須臾雷電其一浮天化五色虹<lb/>
<pb n="KR3k0049_WYG_056-76a"/>
而去久之乃滅一在池中至孝昌元年六月行臺元洲<lb/>
北伐頓此決此取魚鱗甲非常淵令殺之得金二斤八<lb/>
兩淵明年為葛榮所殺<hi>冀州圖經郡國志</hi>
飛魚口邢子勵地記云元魏延興初交安人孫願捕魚<lb/>
於五渠水中有羣魚從西來共以柴塞之忽有人謂願<lb/>
曰須臾當得大魚若願多求宜勿殺也願與共食惟覺<lb/>
出氣少腥而衣衫多棷及去願送之以魚固辭不受去<lb/>
後願下網果得大魚其狀如鯉而大願以為賣物遂殺<lb/>
<pb n="KR3k0049_WYG_056-76b"/>
食之俄然風雨晝昏聞飛鳥聲北風息雨露有人乘舡<lb/>
至者前見羣魚無數飛入於海願遂不復漁矣因呼入<lb/>
海之處為飛魚<hi>口宣室  志</hi>
槎頭鯿峴山下漢水中出鯿魚肥美常禁人採捕以槎<lb/>
斷木謂之槎頭鯿宋張敬兒為刺史齊高帝求此魚敬<lb/>
兒作六艫船置魚而獻曰奉槎頭縮項鯿魚一千六百<lb/>
頭<hi>襄陽耆舊傳</hi>
姓李南郡太守劉之亨嘗夢二人姓李詣之乞命未之<lb/>
<pb n="KR3k0049_WYG_056-77a"/>
解也其明仲夏有遺生鯉魚二頭者之亨曰夢中所感<lb/>
也放之又夢來謝㤙云當令君延算<hi>梁書</hi>張洞為淮南轉<lb/>
運使夢人通謁云池州李長史後池中得大鯉即夢也<lb/>
<hi>見聞雜録</hi>
炙魚眼梁元帝母阮修容曽失一珠元帝時㓜竊吞之<lb/>
謂是左右所盜乃炙魚眼以厭之信宿之間珠遂便出<lb/>
帝尋一日致𦕈葢魚之報也<hi>梁書引御覧</hi>
吞䱉梁邵陵王綸在南徐州輕險躁虐肆行非法遨逰<lb/>
<pb n="KR3k0049_WYG_056-77b"/>
市里雜於厮𨽻常謂賣䱉者曰刺史何如對者言其躁<lb/>
虐綸怒令吞䱉以死自是百姓惶駭道路以目<hi>南史</hi>
鱣羮江陵劉氏以賣鱓羮為業後生一兒頭是鱓自頸<lb/>
已下方為人耳<hi>顔氏家訓</hi>
嘉味大業六年吳郡獻松江鱸魚乾膾臚魚肉白如雪<lb/>
不腥所謂金韲玉鱠東南之嘉味也<hi>拾遺録</hi>
魚長一尺四年梁郡有清泠水面濶二里許即衛平得<lb/>
大龜之處清泠水南有横瀆東南至崖山縣西入通濟<lb/>
<pb n="KR3k0049_WYG_056-78a"/>
渠是時多雨溝渠皆滿忽有大魚似鯉而頭一角大尺<lb/>
餘鱗正赤從清泠水出頭長三尺許入横瀆逆流西上<lb/>
十餘里不没入通濟渠於時夾岸隨看者數百人人皆<lb/>
謂赤龍大鱗從淵而出此亦唐祚將興之兆<hi>上</hi>
大魚隋煬帝時常駿使赤土國還既入海見緑魚羣飛<lb/>
水上浮海十餘日至林邑東並山而行其海水色黄氣<lb/>
腥舟行一日不絶云是大魚糞也<hi>北史</hi>昔人有逰東海者<lb/>
既而風惡船被補治不能制隨風浪莫知所之一日一<lb/>
<pb n="KR3k0049_WYG_056-78b"/>
夜得一孤洲同侣歡然下石植䌫登洲煑食食未熟而<lb/>
洲没在船者斫斷其䌫船復飄蕩向者孤洲乃大魚也<lb/>
怒竪掉揚鬐吸波吐浪云疾如風雲在洲上死者十餘<lb/>
人<hi>西京雜記</hi>李崇矩見海上沙島有大魚剖其腹得一艇舡<lb/>
兼三死人衣服猶備<hi>秘閣閒談</hi>海鰌魚即海上最偉者也小<lb/>
者亦千餘尺吞舟之説固非謬矣每歳廣州常發舶船<lb/>
過南安貨易北海人有偶求此行往復一年便成班白<lb/>
云路經黎深濶處又見十餘山或出或没没初甚訝之<lb/>
<pb n="KR3k0049_WYG_056-79a"/>
篙工曰非山島鰌魚背也果見雙目閃爍鬐鬛若簸米<lb/>
箕危沮之際日中忽雨霂霡舟子曰此鰌魚噴氣水散<lb/>
於空風勢吹夾若雨耳及近魚即皷舡而噪倐爾而没<lb/>
去<hi>嶺南録異</hi>王師中知登州一日大風異常呼問父老曰海<lb/>
鰌將過此必先有大風次日師中登蓬萊閣候之須臾<lb/>
魚至不見其首但其脊如山出水上隠隠自北而南經<lb/>
二日始見其尾<hi>摭遺别録</hi>沈作喆嘗迎親海上至補陀山望<lb/>
見海中數十里外有旌旗如軍行數萬騎者淘湧東下<lb/>
<pb n="KR3k0049_WYG_056-79b"/>
問其人曰此大魚耳旌旗狀者葢鱗鬛也須臾稍近山<lb/>
石為之震動<hi>寓簡</hi>南方嘗晴望海中二山如黛海人云去<lb/>
岸兩相各六百里一旦暴風雷雨霧露皆腥雜以泥涎<lb/>
七日方已屬有人從山來説云大魚因鳴吼吹沫其一<lb/>
鰓挂山巔七日山為之折不能去鳴聲為靁氣為風沫<lb/>
為霧<hi>嶺南異物志</hi>真臘國有魚名建同四足無鱗鼻如象吸<lb/>
水上噴髙五六十天有浮胡魚形似䱉觜如鸚鵡有八<lb/>
足多大魚半身出望之如山<hi>北史八十三</hi>東海之大者東海<lb/>
<pb n="KR3k0049_WYG_056-80a"/>
魚焉行海者一日逢魚頭七日逢魚尾魚產三日則碧<lb/>
海為之變紅<hi>𤣥中記</hi>海人與山客辨其方物海人曰横海<lb/>
有魚額若華山之頂一吸萬頃之波山客曰鄧林有木<lb/>
圍三萬尋直上千里傍䕃數國有人曰東極有大人斬<lb/>
木為策短不可支釣魚為鮮不足充饑<hi>孫綽子</hi>山中人不<lb/>
信有大魚大如木海上人不信有大木大如魚<hi>顔氏家訓</hi>黒<lb/>
河北極也其水濃黒不流上有濃雲出焉有黒鯤千尺<lb/>
如鯨常飛逰於南海<hi>拾遺記</hi>
                    <graphic n="KR1589" url="https://raw.githubusercontent.com/kanripo/KR-Gaiji/master/images/KR1589.png" mimeType="image/png"/>洲一名魂州亦曰環洲洲<lb/>
<pb n="KR3k0049_WYG_056-80b"/>
傍有洞淵其廣千里有魚焉其長千丈鱗色爛斑鼻有<lb/>
角時皷舞羣戯或有逺而望者見水間有五色雲上就<lb/>
之乃是此魚噴水為雲也<hi>上</hi>五百賈客入海採寶值摩<lb/>
竭魚王開口船去甚疾船師問樓上人何所見耶荅曰<lb/>
見三日及大白山水流奔趣如入大坑船師云三日者<lb/>
一是實日二是魚目白山是魚齒水奔是入魚口我曹<lb/>
死矣時船中有優婆塞語衆人言共稱南無佛魚便合<lb/>
口衆人命存<hi>大論</hi>海味鹹者有三一者海中大魚身長二<lb/>
<pb n="KR3k0049_WYG_056-81a"/>
萬八千里不净其中<hi>樓炭經</hi>佛言如意珠者是摩竭大魚<lb/>
腦中出魚身長二十八萬里此珠名曰金剛也<hi>雜寶經</hi>
赤鯶公唐朝律取得鯉魚即宜放仍不得喫號赤鯶公<lb/>
賣者決六十<hi>酉陽</hi>
當乳太宗觀魚於西宫見魚躍焉問其故漁者曰此當<lb/>
乳也於是中網而止<hi>唐語</hi>
闌魚周利貞武后時調錢塘尉時禁捕魚刺史飯蔬利<lb/>
貞忽饋佳魚刺史不受利貞曰此闌魚公何疑問其故<lb/>
<pb n="KR3k0049_WYG_056-81b"/>
荅曰適見漁者禽不獲而有魚焉闌得之<hi>上</hi>
有銘開元二十一年衢州獲魚有銘獻之侍中裴光庭<lb/>
等奏賀曰魚龍為圖河洛所出比之盛明彼何足云<hi>上</hi>
張九齡賀瑞魚銘曰魚為龍象既彰受命之元銘作久<lb/>
文更表錫年之永<lb/>
鱷魚韓愈初至潮州問民疾苦皆曰惡溪有鱷魚食民<lb/>
畜産且盡民是以窮數日愈自徃視之令其屬秦濟以<lb/>
一羊一豚投溪水而祝之祝之夕暴風震電起溪中數<lb/>
<pb n="KR3k0049_WYG_056-82a"/>
日水盡涸西徙六十里自是潮無鱷魚患<hi>唐書</hi>王齊直知<lb/>
潮州釣得一鱷魚其大如船畫以為圖其形如鼉豕長<lb/>
半其身牙如鋸齒尾有三鈎極利遇鹿豕即以尾㦸之<lb/>
以食生卵甚多或為魚鼉其為鱷不過一二<hi>嶺表志</hi>鰐魚<lb/>
其身土黄色有四足修尾形狀如鼉而舉止趫疾口淼<lb/>
鋸齒往往害人南中鹿多最懼此物鹿走崖岸之上羣<lb/>
鰐嘷叫其下鹿必怖懼落崖多為鰐魚所得亦物之相<lb/>
攝伏也故太尉李徳裕貶官潮州經鰐魚灘損壞舟船<lb/>
<pb n="KR3k0049_WYG_056-82b"/>
平生寶玩古書圖畫一時沈失遂召舶上崑崙取之見<lb/>
鰐魚極多不敢輒近乃是鰐魚之窟宅也<hi>嶺表録異</hi>南海有<lb/>
鰐魚狀似鼉斬其頭而乾之喙去齒而更生如此三乃<lb/>
止<hi>博物志</hi>鰐好出沙上卵大如鵝卵可食<hi>交州記</hi>廣州人説<lb/>
鰐魚能陸追牛馬水中覆舟殺人值網則不敢觸有如<lb/>
此畏慎<hi>感應經</hi>鰐魚别號忽雷熊能制之掘其觜至炭裂<lb/>
擘食之一名骨雷秋化為虎三爪出南海思雷二州臨<lb/>
海英潘村多有之<hi>洽聞記</hi>南方有鱷魚喙長八尺秋時最<lb/>
<pb n="KR3k0049_WYG_056-83a"/>
甚人在舟邊者魚或出頭食之故人持戈於船側而御<lb/>
之<hi>虞喜志林</hi>鰐魚大者長二三丈有四足似守宫常荅食人<lb/>
扶南王范尋敕捕取置溝壍中尋有所忿者縳以食鰐<lb/>
若罪當死鰐不食便解放以為無罪<hi>吴時外國傳</hi>林邑國於<lb/>
城溝中養鰐魚門外圈虎有罪者輒以餧猛戰及鰐不<lb/>
食為無罪三日乃放之<hi>南史</hi>占城國有鰐魚潭有争訟官<lb/>
不能斷者則令二人騎水牛過此潭曲者鰐魚出而食<lb/>
之直者雖過數次鰐出而不食也<hi>
                        <graphic n="KR1589" url="https://raw.githubusercontent.com/kanripo/KR-Gaiji/master/images/KR1589.png" mimeType="image/png"/>涯勝覧</hi>
<pb n="KR3k0049_WYG_056-83b"/>
鱖西塞山邉白鳥飛桃花流水鱖魚肥<hi>一品集</hi>鱖魚巨口<lb/>
而細鱗鬐鬛皆圓黄質黒章皮厚而肉𦂳特異常魚夏<lb/>
月盛熱時好藏石鏬中人即而取之其斑文尤鮮明者<lb/>
雄也稍晦昧者雌也漁者以索貫一雄置之谿畔羣雌<lb/>
來齧曳之不捨掣而取之常得十數尾凡魚無肚不嚼<lb/>
鱖魚有肚能嚼<hi>爾雅翼</hi>
魚脇李徳裕有巨魚脇骨一條長二丈五尺其上刻云<lb/>
㑹昌二年海州送到<hi>劇談録</hi>
<pb n="KR3k0049_WYG_056-84a"/>
鰓毛屛封演客海州見人持一束黒物形如竹篾問其<lb/>
人乃海中鰓中毛擬用作屏風貼問其所得云數十年<lb/>
前東海有大魚死於岸山收得此惟堪用為屏風貼前<lb/>
後所用無數今官造屏風捜求得此奇文異色澤似水<lb/>
牛角小頭似猪鬃大頭正方長四五寸廣可一寸亦奇<lb/>
異也今人間大魚鰓中翣毛長不盈寸物此乃長四五<lb/>
寸魚亦大矣<hi>封氏見聞記</hi>
魚脊漕國在葱嶺之北漢時罽賓國也葱嶺山有順天<lb/>
<pb n="KR3k0049_WYG_056-84b"/>
神祠前有一魚脊骨有孔中通馬騎出入<hi>北史</hi>
逆鱗王旻之與琅琊太守許誠言書云貴郡臨沂縣其<lb/>
沙村逆鱗魚可調藥物逆鱗物仙經謂之肉芝<hi>紀聞</hi>
使宅錢氏之有國也應西湖之魚捕者必日納數斤謂<lb/>
之使宅魚有終日不及其數者必市而供之民頗怨嘆<lb/>
一日武肅大設有一圖上畫磻溪直釣之事武肅指示<lb/>
命羅隠賦詩隠應聲曰吕望當年展廟謨緫戎釣國更<lb/>
誰如若教生在西湖上也是須供使宅魚武肅大咲曰<lb/>
<pb n="KR3k0049_WYG_056-85a"/>
是盡得蠲免<hi>閒談録</hi>
策策堂堂庚氏穴池搆竹為凭欄登之者其聲策策焉<lb/>
辛氏穴池搆木為凭欄登之者其聲堂堂焉二氏俱牧<lb/>
魚於池中每凭欄投餌魚必踴躍而出每日但聞策策<lb/>
堂堂之聲不投餌亦踴躍而出則是庚氏之魚可名策<lb/>
策辛氏之魚可名堂堂食之化也<hi>譚子化書</hi>
巨魚嘉祐末有人擕一巨魚入都能人言號曰海多人<lb/>
争覩之亦嘗召至禁中帝自為一詞曰海多風措被魚<lb/>
<pb n="KR3k0049_WYG_056-85b"/>
人下網打住將我在帝城中每日教言語甚時節放我<lb/>
歸去龍王𫝊言這裏思量尔千回萬度螃蟹最恓惶鮎<lb/>
龍憂慮於李氏園作場躍入池中不復可獲是歳黄河<lb/>
大決水入都城壞民屋宇數百家而昭陵升逝<hi>玉照新志</hi>
水蟲范希文戍邊行水邊甚東之從者前云此水不好<lb/>
裡間有蟲觀之乃魚也荅云不妨我亦食此蟲<hi>江隣幾雜記</hi>
求舌金國有一太守得巨魚令庖人烹焉熟而薦之求<lb/>
魚之舌庖人曰魚元無舌不信其説疑其竊而食之鞭<lb/>
<pb n="KR3k0049_WYG_056-86a"/>
背數十<hi>白雲時議河東房灝</hi>
比目東方有比目魚焉不比不行其名謂之鰈<hi>爾雅</hi>管仲<lb/>
諫桓公古者封禪東海有比目之魚<hi>史記</hi>帝王將興比目<lb/>
魚出鄭注比目魚曰東鯀<hi>中候</hi>狀似牛脾鱗細紫黒色一<lb/>
眼兩片相合乃得江行東呼為王餘魚<hi>雅註</hi>南人謂之鞋<lb/>
屉魚淮江為之拖沙魚<hi>嶺表録異</hi>亦謂之箬葉魚<hi>臨海異物志</hi>一<lb/>
名鰜南越志謂之板魚亦曰生介介亦作魪唐韻魪比<lb/>
目魚也<hi>北户録</hi>上林賦禺禺魼鰨注魼比目魚吳都賦單<lb/>
<pb n="KR3k0049_WYG_056-86b"/>
兩魪劉曰魪左右魪一目所謂比目魚也云須兩魚並<lb/>
合乃能㳺若單行落魄著物為人所得故曰兩魪丹陽<lb/>
吴㑹有之<hi>選</hi>其和也若比目魚<hi>鬼谷子反復篇</hi>
鱣鱣出江海三月中從河上身形似龍鋭頭口在頷下<lb/>
背上腹下皆有甲縱廣四五尺今於盟津東石磧上釣<lb/>
取之大者千餘斤可蒸為臛又可為鮓魚子可為醤<hi>詩義</hi>
<hi>䟽</hi>長鼻輭骨可啖俗謂之玉板大者長二三丈<hi>埤雅</hi>今江<lb/>
東呼鱣為黄魚大者曰王鱣<hi>雅翼</hi>鵜胡飲水數斗而不足<lb/>
<pb n="KR3k0049_WYG_056-87a"/>
鱣鮪入口若露而死<hi>准齊俗</hi>
鮪東京賦王鮪岫居山有穴曰岫其穴在河南小平山<lb/>
長老言王鮪之魚由南方來出此穴中入河水見日目<lb/>
眩浮水上流行七八十里釣人見之取以獻天子用祭<lb/>
<hi>選</hi>河隂岫穴出鮪魚焉<hi>博物志</hi>鮪魚形似鱣而青黒頭小<lb/>
而尖似鐵兠鍪口亦在頷下其甲可以摩薑太者不過<lb/>
七八尺益州人謂之鱣鮪大者為王鮪小者為鮇鮪一<lb/>
名鮥肉色白味不如鱣也今東萊遼東人謂之尉魚或<lb/>
<pb n="KR3k0049_WYG_056-87b"/>
謂之仲明仲明者樂浪尉也溺死海中化為此魚<hi>詩義䟽</hi>
季春薦鮪於寢廟天官漁人春薦王鮪<hi>月令</hi>
魴江東呼魴魚為鯿一名魾<hi>雅註</hi>魴今伊洛濟潁魴魚也<lb/>
廣而薄肥恬而少力細鱗魚之美者遼東梁水魴特肥<lb/>
而厚尤美於中國魴故其鄉語曰居就糧梁水魴是也<lb/>
<hi>詩義䟽</hi>别立市於樂水南號曰四通市民間謂永橋市伊<lb/>
洛之魚多於此賣士庶須膾皆詣取之魚味甚美京師<lb/>
語曰洛鯉伊魴貴於牛羊<hi>洛陽伽藍記</hi>
<pb n="KR3k0049_WYG_056-88a"/>
鱮鱮似魴而大頭魚之不美者故里語曰買魚得鱮不<lb/>
如啖茹徐州謂之鰱或謂之鱅<hi>詩義疏</hi>緡隆餌重則嘉魚<lb/>
食之緡調餌芳則庸魚食之<hi>穴韜</hi>
嘉魚嘉魚出於丙穴<hi>蜀都賦</hi>東南得丙水口水上承丙穴<lb/>
穴出嘉魚常以三月出十月入穴穴口廣五六尺去平<lb/>
地七八尺泉懸注魚自穴下透入水穴口向丙故曰丙<lb/>
穴下注褒水<hi>水經</hi>丙穴魚食乳水食之甚温<hi>酉陽</hi>丙穴在巴<lb/>
郡明通縣井峽中其穴凡十其中以産嘉魚其出也止<lb/>
<pb n="KR3k0049_WYG_056-88b"/>
於巴渠龍脊灘首有黒㸃謂映映星象相感而成長身<lb/>
細鱗肉白如玉其味自鹹葢食鹽象也<hi>方輿勝覧</hi>嘉魚細鱗<lb/>
似鱒魚蜀山謂之拙魚<hi>任豫益州記</hi>雅州諸水多有嘉魚或<lb/>
云黄河中味魚亦此類也<hi>雲南記</hi>蜀都賦李善注云丙日<lb/>
魚出穴今則不然丙者向陽穴也陽穴多生此魚魚復<lb/>
出何能擇丙日耶<hi>本草陳藏器</hi>今本無此丙日句<lb/>
鱧諸魚中唯鱧魚膽丼可食有舌鱗細有花文一名文<lb/>
魚與蛇通氣其首戴星夜則北嚮今道家忌之以其首<lb/>
<pb n="KR3k0049_WYG_056-89a"/>
戴斗也又指為厭故有天厭鴈地厭犬水厭鱧之説皆<lb/>
禁不食<hi>埤翼</hi>
烏賊烏賊舊説名河伯從事小吏遇大魚輙放墨方數<lb/>
尺以混其身江東人或取墨書契以脱人財物書跡如<lb/>
淡墨逾年字消唯空紙耳海人言昔秦王東逰棄算袋<lb/>
於海化為此魚形如算袋兩帶極長一説烏賊有矴遇<lb/>
風則蚪前一鬚下矴<hi>酉陽</hi>此魚每遇漁舟即吐墨染水令<lb/>
黒以混其身漁人見水黒則知是網之大獲<hi>炙轂子</hi>俗云<lb/>
<pb n="KR3k0049_WYG_056-89b"/>
是海若白事小吏<hi>南越志</hi>
鯢金義嶺之西南有盤龍山山有乳洞斜貫一溪號曰<lb/>
靈水溪溪内有魚皆修尾四足丹其腹狀若守宫游泳<lb/>
自若漁人不敢捕之爾雅云鯢似鮎四足聲如小兒今<lb/>
商州溪内亦有此魚謂之魶魚<hi>嶺北録異北户録</hi>司馬遷謂之<lb/>
人魚故史記曰始皇之葬也以人魚脂為燭徐廣曰人<lb/>
魚似鮎而四足即鯢魚也<hi>水經</hi>
五色隴坂<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>水東北流厯澗注以成淵潭漲不測出五<lb/>
<pb n="KR3k0049_WYG_056-90a"/>
色魚俗以為靈而莫敢採捕因謂是水為龍魚水<hi>上</hi>
丹魚南陽丹水出丹魚先夏至十日夜伺之魚夜浮水<lb/>
則赤光上照如火網而取之割其血以塗足可以步行<lb/>
水上長居淵中<hi>抱朴水經</hi>
神魚武陵佷縣長楊谷中有石穴清泉潰流三十許步<lb/>
復入穴即長楊之源也水中有神魚大者二尺小者一<lb/>
尺居民釣魚先陳所須多少拜而請之拜訖投釣餌得<lb/>
魚過數者水輙波湧暴風卒起樹木摧折<hi>水經</hi>
<pb n="KR3k0049_WYG_056-90b"/>
馬首扶南象浦晉功臣表所謂金潾清逕象渚澄源者<lb/>
也源潭湛瀨有鮮魚色黒身五丈頭如馬首伺人入水<lb/>
便來為害<hi>上</hi>
大鮎樂城縣三京亭去郡二百有溪水清如鏡曩昔有<lb/>
得一死鮎者鬐大五六圍一鬐取得數十斛鮓此灣無<lb/>
所不容有大能食者常自頭腹如三厚灣無所不容<hi>永嘉</hi>
<hi>郡記</hi>漈湖溪中多大鮎昔有流得一死者鬚大五六圍<hi>上</hi>
石首鯼魚出南海頭中有石一名石首<hi>字林</hi>石首小者名<lb/>
<pb n="KR3k0049_WYG_056-91a"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水其次名春來石首異種也又有石頭長七八寸與<lb/>
石首同<hi>臨海異物志</hi>初出水能鳴夜視有光服其石能下石<lb/>
淋魚鱗色黄如金和蓴菜作羮謂之金羮玉飯薧而食<lb/>
之名為鮝炙食之主消𤓰成水<hi>初學記</hi>石首魚至秋化為<lb/>
冠鳬冠鳬頭中猶有石也<hi>吴地志</hi>
䱜䱜魚長二丈大數圍皮皆鑢物生子子小隨母覔食<lb/>
驚則還入母腹<hi>廣州記</hi>䱜魚子朝索食暮入母腹<hi>吴録地理志</hi>
魚爺瓊州文昌縣有魚爺井水極清冽相𫝊泉與海通<lb/>
<pb n="KR3k0049_WYG_056-91b"/>
有一大魚頭白俗呼為魚爺人呼之輙出<hi>志</hi>
魚向魚始雷向下未驚蟄頭皆向上<hi>物類相感志</hi>
不瞑門鑰必以魚取其不瞑目守夜之義<hi>芝田録</hi>
水梭僧家謂魚為水梭花<lb/>
　<lb/>
　<lb/>
　<lb/>
　天中記卷五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷五十二</head> <lb/>
    <p>
<pb n="KR3k0049_WYG_052-1a"/>
欽定四庫全書<lb/>
　天中記卷五十二<lb/>
　　　　　　　　　　　　明　陳耀文　撰<lb/>
　　李<lb/>
玉衡星玉衡星散為李<hi>運斗樞</hi>
土宜五沃之土其梅其杏其桃其李<hi>管地員</hi>
趙李休無實李一名趙李座接慮李今之麥李<hi>爾雅</hi>
王文王母遺帝上清玉文之李<hi>黄帝内𫝊</hi>
<pb n="KR3k0049_WYG_052-1b"/>
顔淵李武帝初修上林苑羣臣逺方各獻名果異樹亦<lb/>
有製為美名以摽竒麗李十五紫李緑李朱李黄李青<lb/>
綺李青房李同心李車下李含枝李食枝李顔囘李羗<lb/>
李燕李蠻李侯李<hi>西京雜記</hi>
李大如瓶李少君謂武帝溟海棗大如𤓰鍾山之李大<lb/>
如瓶臣以食之遂生竒光<hi>漢武内傳</hi>
員丘紅李仙之上藥有員丘紅李<hi>上</hi>
玉葉琳國去長安九萬里生玉葉李色如碧玉數千歳<lb/>
<pb n="KR3k0049_WYG_052-2a"/>
一熟味酸甘韓衆常餌此李因名韓衆李<hi>洞真記</hi>帝坐神<lb/>
明臺設琳國碧李<lb/>
御李子許昌節度使小㕔是故魏景福殿董卓亂曹操<lb/>
挾令遷帝自洛都許許州有小李子色紅黄大如櫻桃<lb/>
謂之御李子即獻帝所植至今有焉<hi>述異記</hi>
廬山白李袁本初時有神出河東號度索君人共立廟<lb/>
兖州蘓氏母病徃禱見一人着白布單衣高冠冠似魚<lb/>
頭度索君曰昔廬山共食白李未久已三千年日月易<lb/>
<pb n="KR3k0049_WYG_052-2b"/>
得使人悵然去後度索居云此南海君也<hi>列異傳</hi>
安陽李魏文帝安陽殿前天降朱李八枚啖一枚數日<lb/>
不食今李種有安陽李大而甘者即其種也<hi>述異記</hi>
𤣥雲李五雲丹山上有𤣥雲之李食之得仙<hi>真人王褒内傳</hi>
玉李五原蔡綖入山而還欺家人云到崑崙山有玉李<lb/>
王𤓰玉桃其實形如世間桃李但光明洞徹而堅須以<lb/>
玉井水洗之便軟而不可食<hi>抱朴子</hi>
枯枝赤李安丘望之病篤弟子公沙都來省之與安丘<lb/>
<pb n="KR3k0049_WYG_052-3a"/>
共坐於庭樹下安丘曉然有痊聞李香開目見雙赤李<lb/>
着枯枝都仰手承李自堕掌中安丘食之所苦除盡<hi>稽康</hi>
<hi>高士傳</hi>
道傍苦李王戎年七歳嘗與諸兒遊觀道邊李樹有子<lb/>
折枝諸小兒競走取之惟王戎不動人問之荅曰樹在<lb/>
道傍而多子此必苦李也取之信然<hi>世説</hi>
啖李伐樹和嶠性至儉家有好李王武子求之與不過<lb/>
數十王武子因其上直率少年能食之者持斧詣園飽<lb/>
<pb n="KR3k0049_WYG_052-3b"/>
共噉畢伐之送一車枝與和公問曰何如君李和旣得<lb/>
而笑之已<hi>上</hi>嶠諸弟徃園中食李而皆計核責錢故嶠<lb/>
婦弟王濟伐之也<hi>語林</hi>
鑽核王安豐有好李嘗賣之恐人得其種乃鑽核而賣<lb/>
<hi>世説</hi>
同心北齊武帝改芳林園為仙都苑植名果有合歡杏<lb/>
同心李<hi>花木録</hi>
盤屈如龍武徳中有獻李樹連李盤屈如龍<hi>舊唐</hi>
<pb n="KR3k0049_WYG_052-4a"/>
果品之首李直方常第果實若貢士者以緑李為首楞<lb/>
棃為二櫻桃為三柑為四蒲桃為五或薦荔枝曰寄舉<lb/>
之首問栗何如曰最有實事不出八九始范氏以諸香<lb/>
品時輩侯味虚撰百官本草皆此類也<hi>國史補</hi>
瑞應唐肅宗至徳二年返轅指扶風令釋元皎於鳯翔<lb/>
開元寺置御藥師塲忽於法㑹内生一叢李樹有四十<lb/>
九莖元皎等表賀帝喜曰此大瑞應荅勅云瑞李繁滋<lb/>
國之興兆生在伽藍之内足知覺樹之榮感此殊祥與<lb/>
<pb n="KR3k0049_WYG_052-4b"/>
師同慶<hi>宋高僧傳</hi>
似葢興元元年八月亳州貞元縣大空寺僧院李樹種<lb/>
來十四年纔長一丈八寸今春枝忽上聳高六尺周圍<lb/>
似葢九尺餘<hi>舊唐</hi>
楊花南唐李昇受徐溫之禪也其日白雀見于庭江西<lb/>
楊化為李洪州李生連理詔還李姓國還號唐<hi>江南别録</hi>
朱仲李房陵定山有朱仲李園三十六所潘岳閑居賦<lb/>
曰房陵朱仲之李李尤果賦云三十六園之朱李葢仙<lb/>
<pb n="KR3k0049_WYG_052-5a"/>
李縹而神李紅陸士衡果賦云中山之縹李是也<hi>述異記</hi>
黄中西王母居龍月城城中産黄中李花實上皆有黄<lb/>
中二字王母惜之過於蟠桃<hi>集真記</hi>
嘉慶子東都嘉慶坊有李樹其實甘鮮為京都之美故<lb/>
稱嘉慶李今人但言嘉慶子葢稱謂旣熟不加李亦可<lb/>
記也<hi>韋述兩京記</hi>
金李杜陵有金李李之大者謂之夏李小者呼鼠李<hi>述異</hi>
九都北狄渤海有九都之李<hi>唐志</hi>
<pb n="KR3k0049_WYG_052-5b"/>
春李華林國有春李冬華春熟<hi>鄴中記</hi>
黄建李有黄建李青皮李馬肝李冬李十一月熟<hi>廣志</hi>河<lb/>
沂黄建房陵縹青<hi>傳𤣥賦</hi>南居細李四月先熟<hi>風土記</hi>
二色瀬鄉老子祠有紫石榴紅縹李一李二色<hi>上</hi>
如拳山中有縹李大如拳者呼拳李李尤果賦云如拳<lb/>
之李<hi>上</hi>
　　柰<lb/>
三種柰有白赤青三種張掖有白柰酒泉有赤柰<hi>廣志</hi>二<lb/>
<pb n="KR3k0049_WYG_052-6a"/>
柰曜丹白之色<hi>閑居賦</hi>
啖紫柰夏禹詣鍾山啖紫柰醉金酒服靈實行九真而<lb/>
猶塟於㑹稽<hi>真誥</hi>
福鄉柰展上公學道于伏龍地乃植柰彌滿所住之土<lb/>
常白諸仙人云昔在華陽下食白柰美憶之未久忽已<lb/>
三千歳矣郭四朝後來住其處又種五果上公云此地<lb/>
善可種柰所謂福鄉之柰可以除災癘<hi>洞仙𫝊</hi>
緑柰上林苑有白柰紫柰緑李<hi>西京雜記</hi>有紫柰大如升甜<lb/>
<pb n="KR3k0049_WYG_052-6b"/>
如蜜核紫花青硏之有汁如漆可染衣其汁着衣不可<lb/>
湔浣亦名闇衣柰<hi>洞冥記</hi>帝坐神明臺果則有塗陰紫梨<lb/>
圓丘仙藥之次者有圓丘紫柰<hi>漢武内傳</hi>上握蘭園之金精<lb/>
摘圓丘之紫柰<hi>故事</hi>
神柰漢末楊氏家園中産神柰三株<hi>述異記</hi>
冬熟即夕殿中虎賁宣詔賜臣冬柰一奩詔使溫啖夜<lb/>
非食時而賜見及柰以夏熟今則冬至物以非時為珍<lb/>
恩以絶口為厚詔曰此柰從梁州來道里旣逺又來東<lb/>
<pb n="KR3k0049_WYG_052-7a"/>
轉暖故稍變色不佳耳<hi>曹植表</hi>
抱樹王祥後母庭中有柰樹始着子使祥守視晝驅鳥<lb/>
雀夜驚䖝鼠時雨忽至祥抱樹至曙母見之惻然<hi>蕭廣濟孝</hi>
<hi>子傳</hi>
三𤣥夫人姓魏名華存性樂神仙季冬夜半有四真人<lb/>
降夫人静室因設𤣥雲紫柰絳實靈爪夫人還王屋山<lb/>
王子喬等並降夫人與真人為賓主設三𤣥紫柰<hi>續仙傳</hi>
碧柰紫㣲王夫人詩云俯潄雲瓶津仰掇碧柰花濯足<lb/>
<pb n="KR3k0049_WYG_052-7b"/>
玉天池皷枻牽牛河<hi>真誥</hi>
白花如柰成帝杜皇后崩先是三吳女子相與簮白花<lb/>
望之如素柰𫝊言天公織女死為之着服至是而後崩<lb/>
<hi>晉書</hi>紹興五年寧徳皇后訃音從北庭來陳之茂䟽云十<lb/>
年罹難終弗返於蒼梧萬國啣寃徒盡簮于白柰<lb/>
實重七斤白馬寺浮圖前柰林葡萄異於餘處柰實重<lb/>
七斤葡萄實偉于棗至熟時帝取之或賜宫人宫人轉<lb/>
遺親以為竒異得者不敢輙食乃歴數家<hi>洛陽伽藍記</hi>
<pb n="KR3k0049_WYG_052-8a"/>
承光柰承光寺亦多果木柰味甚美冠於京師<hi>上</hi>
不顧落實楊愔字遵彦㓜年學庭前有柰樹實落于地<lb/>
群兒咸争之愔獨坐不顧其季父暐適入學舘見之大<lb/>
用嗟異顧謂賔客曰此兒恬裕有我家風<hi>典畧</hi>
朱奈貞觀中頓丘有人于黄河渚上拾菜得一樹栽子<lb/>
大如指持歸蒔之三年乃結子五顆味狀如柰又似林<lb/>
檎多汁異常酸美送縣縣上州以其竒味乃進之後樹<lb/>
長成漸至三百顆每年進之號曰朱柰至今猶存徳貝<lb/>
<pb n="KR3k0049_WYG_052-8b"/>
博等州取其枝接所在豊足人以為從西域浮來碍渚<lb/>
而住矣<hi>僉載</hi>永徽中魏郡人王方言拾得此樹以果獻刺<lb/>
史紀王慎王貢於高宗以為朱柰又名五色林檎或謂<lb/>
之聨珠果上重賜王方言文林郎亦號此果為文林果<lb/>
俗云頻婆果<hi>洽聞記</hi>
冬柰崑崙山上有冬柰冬生子碧色須玉井之水洗之<lb/>
方可食<hi>拾遺記</hi>
聖柰河州鳯林闗有靈巖寺每七月十五日溪宂流出<lb/>
<pb n="KR3k0049_WYG_052-9a"/>
聖柰大如盞以為常<hi>洽聞記</hi>
春秋柰虎丘山下三面有春秋二柰<hi>虎丘山䟽</hi>
大如兎頭白柰出凉州野猪澤大如兎頭<hi>酉陽</hi>
似日給日給之華與柰相似也柰結實而日給零落虚<lb/>
偽之言與真實相似也虚偽敗而真實成<hi>杜恕篤論</hi>
來禽林檎似赤柰子亦名黒禽亦名來禽言味甘熟則<lb/>
來禽也<hi>廣志</hi>此有三種大長者為柰圓者林檎夏熟小者<lb/>
味澀為梣秋熟<hi>本草</hi>
<pb n="KR3k0049_WYG_052-9b"/>
　　杏<lb/>
歳星之精杏者東方歳星之精也<hi>典術</hi>
三種滎陽有白杏鄴中有赤杏有柰杏<hi>廣志</hi>
海杏范蠡宅在湖中有海杏大如拳<hi>地志</hi>
縹杏瀬鄉老子祠有縹杏<hi>述異記</hi>
文杏漢上林苑有文杏林有文彩<hi>西京雜記</hi>餘文杏以為梁<lb/>
<hi>相如長門賦</hi>
蓬萊杏上林苑有蓬萊杏東海郡都尉于吉所獻一株<lb/>
<pb n="KR3k0049_WYG_052-10a"/>
花雜五色六出云是仙人所食<hi>西京雜記</hi>號仙人杏<hi>述異記</hi>
仙人杏天台山有杏花六出而五色杏園洲在南海中<lb/>
多杏海上人云仙人種杏處漢時常有人洲行遇風泊<lb/>
此洲五六月日食杏故免死云洲中有冬杏王充果賦<lb/>
云冬實之杏春熟之甘晉郭太儀果賦云杏或冬而實<lb/>
<hi>述異記</hi>
金杏濟南郡之東南有分流山山上多杏大如棃黄如<lb/>
橘土人謂之漢帝杏亦曰金杏<hi>酉陽</hi>
<pb n="KR3k0049_WYG_052-10b"/>
杏林董奉字君異居廬山為人治病重病得愈者令種<lb/>
杏五株輕病得愈者為栽一株數年之中杏有十數萬<lb/>
株欝然成林杏子熟奉於林中所在作簞食一器宣語<lb/>
買杏者不復須來報但自取之一器糓便得一器杏有<lb/>
人少糓徃而取杏多即有三四頭虎逐之奉悉以杏所<lb/>
得糓賑救貧窮<hi>神仙𫝊</hi>杏花北嶺上有樹百株今猶稱董<lb/>
先生杏林<hi>得陽記</hi>
三𤣥紫杏仙人有三𤣥紫杏<hi>南岳夫人𫝊</hi>
<pb n="KR3k0049_WYG_052-11a"/>
杏核如笠裴沆再從伯遇白衣老人裴渇甚求茗老人<lb/>
指一土龕此中有少漿可就取裴視龕中有杏核一扇<lb/>
如笠蒲中有漿漿色正白乃力舉飲之不復飢渇漿味<lb/>
如杏酪老人曰君向飲杏漿當哭九族親情且以酒色<lb/>
為誡也<hi>酉陽神仙感遇傳</hi>
望杏三月杏花盛可葘白沙輕土之田<hi>四民月令</hi>杏花如何<lb/>
可耕白沙<hi>上</hi>
救荒嵩山東北有牛山箕山多杏至五月爛然黄茂自<lb/>
<pb n="KR3k0049_WYG_052-11b"/>
中國䘮亂百姓飢饉皆資此為命人人充飽而杏不盡<lb/>
<hi>嵩髙山記</hi>
靈山靈山之下其木多杏<hi>山經</hi>
卜歳杏多實不蟲者來年秋禾善五木者五糓之先欲<lb/>
知五糓但視五木擇其木盛者來年多種之萬不失一<lb/>
故五果分五行所以表五谷也<hi>師矌占術</hi>
　　桃<lb/>
五木之精桃者五木之精仙木也<hi>典術</hi>互見元日<lb/>
<pb n="KR3k0049_WYG_052-12a"/>
應氣驚蟄大壯初九桃始華不華倉庫多火<hi>易卦通騐</hi>
桃棓王子慶忌死于劒羿死于桃棓棓大杖以桃木為<lb/>
之以擊殺羿由是以來鬼畏桃<hi>淮南</hi>
氷桃扶桑東有磅磄山日所不及其地寒上有桃樹千<lb/>
圍其花青黒色萬歳一實西王母以食穆王<hi>拾遺記</hi>
桃殳齊桓公出逰遇一丈夫衰衣應歩帶着桃殳桓公<lb/>
恠而問之曰是何名何經所在何篇所居何以斥逐何<lb/>
以避余丈夫曰是名二桃桃之為言亡也夫日日慎桃<lb/>
<pb n="KR3k0049_WYG_052-12b"/>
何患之有故亡國之社以戒諸侯庶人之戒在於桃殳<lb/>
桓公説其言與之共載来年正月庶人皆佩詩曰殷監<lb/>
不逺<hi>韓詩外傳</hi>
垂行子産相鄭徃見壺丘子林與其弟子坐必以年是<lb/>
倚其相於門也夫相萬乘之國而能遺之故相鄭十八<lb/>
年刑三人殺二人桃李之埀於行<hi>説苑作街</hi>者莫之援也錐<lb/>
刀之遺於道者莫之舉也<hi>呂覽</hi>
碧桃尹喜從老子西遊省太真王母共食碧桃之實<hi>内傳</hi>
<pb n="KR3k0049_WYG_052-13a"/>
六果之下孔子御坐於魯哀公哀公賜之桃與黍哀公<lb/>
請用仲尼先飯黍而後㗖桃左右皆揜口而笑哀公曰<lb/>
黍者非飯之也以雪桃也仲尼對曰丘知之矣夫黍者<lb/>
五糓之長也祭先主為上盛果蓏有六而桃為下祭先<lb/>
王不得入廟丘聞之也君子以賤雪貴不聞以貴雪賤<lb/>
今以五糓之長雪果蓏之下是從一雪下也丘以為妨<lb/>
義故不敢以先於宗廟之盛也<hi>韓外儲</hi>
二桃殺三士公孫接田開彊古冶子事景公勇而無禮<lb/>
<pb n="KR3k0049_WYG_052-13b"/>
晏子言于公曰此危國之器也不若去之因請公使人<lb/>
少餽之二桃曰三子何不計功而食公孫接田開彊各<lb/>
言功援桃而起古冶子又言其功曰二子何不反桃抽<lb/>
劍而起二子曰吾勇不子若功不子逮取桃不讓是貪<lb/>
也然而不死無勇也皆反其桃挈領而死古冶子曰二<lb/>
子死之冶獨生之不仁耻人以言而夸其聲不義恨乎<lb/>
所行不死無勇亦反其桃挈領而死<hi>晏子春秋</hi>
餘桃昔彌子瑕有寵於衛君與君遊於果園食桃而甘<lb/>
<pb n="KR3k0049_WYG_052-14a"/>
不盡以其半啖君君曰愛我哉忘其口味以啖寡人及<lb/>
彌子色衰愛弛得罪于君曰是固嘗啖我以餘餘桃故<lb/>
彌子之行未變于初也而以前之所以見賢而後獲罪<lb/>
者愛憎之變也<hi>韓説難</hi>
樹桃陽虎得罪于衛北見簡子曰自今以來不復樹人<lb/>
矣簡子曰何哉陽虎對曰夫堂上之人臣所樹者過半<lb/>
矣朝廷之吏臣所立者亦過半矣邊境之士臣所立者<lb/>
亦過半矣今夫堂上之人親却臣於君朝廷之吏親危<lb/>
<pb n="KR3k0049_WYG_052-14b"/>
臣於衆邊境之士親刼臣於兵簡子曰唯賢者為能報<lb/>
㤙不肖者不能夫樹桃李者夏得休息秋得食焉樹蒺<lb/>
藜者夏不得休息秋得其刺焉今子之所樹者蒺䔧也<lb/>
自今以來擇人而樹毋已樹而擇之<hi>説苑</hi>崔頥荅豫章王<lb/>
書云門有將相宜樹桃李<hi>隋書</hi>或謂狄仁傑曰天下桃李<lb/>
悉在公門<hi>通鑑</hi>王冷然上裴耀卿書云拾遺補闕容有種<lb/>
乎僕不佞亦相公一株桃李也<hi>摭言</hi>
　魏文侯時子質仕而獲罪焉去而北游謂簡主曰從<lb/>
<pb n="KR3k0049_WYG_052-15a"/>
　今已後而不復樹徳於人矣云云<hi>韓詩外傳</hi>御覽李部引<lb/>
　之按史六國年表趙簡子與魏獻子同時文侯元年<lb/>
　簡子之子襄子巳卒其去簡子之死三十三年矣韓<lb/>
　詩疑誤雅翼以韓詩作韓子亦誤<lb/>
剖腹周書云秦吏趙凱以私恨告國民吳旦生盜食宗<lb/>
廟御桃旦生對曰民不敢食也王曰剖其腹出其桃史<lb/>
記惡而書之曰食桃之肉當有遺核王不知此而剖人<lb/>
腹以求桃非禮也<hi>鍾離意别傳</hi>
<pb n="KR3k0049_WYG_052-15b"/>
園亡一桃知伯庖人亡炙一篋而即知之韓魏將反而<lb/>
不能知邯鄲子陽園亡一桃而即覺之其自亡也而不<lb/>
能知斯皆鋭情於小而忘大者也<hi>劉子觀量篇</hi>
獲桃得道寧都金精山係第三十五福地漢初張芒女<lb/>
麗英入山獲二桃得道長沙王吳苪一日至洞中見其<lb/>
女乘紫雲在半空謂苪曰吾為金星之精降治此山言<lb/>
訖即升天而去<hi>白玉蟾記勝覽</hi>
三偷東郡獻短人帝疑其精召東方朔朔至呼短人曰<lb/>
<pb n="KR3k0049_WYG_052-16a"/>
巨靈阿母還來否短人不對因指朔謂上曰西王母種<lb/>
桃三千年一着子此兒不良已三過偷之矣<hi>漢武故事</hi>西王<lb/>
毋以七月七日降帝宫命侍女取桃須㬰以玉盤盛桃<lb/>
七枚大如鴝子形圓色青以呈王母王母以四顆與帝<lb/>
三顆自食桃味甘美口有盈味帝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>録其核王母問帝<lb/>
帝曰欲種之耳母曰此桃三千歳一實中夏地土薄不<lb/>
生如何帝乃止<hi>内傳</hi>後上殺諸道士妖妄者百餘人西王<lb/>
母遣使謂上曰求仙而信邪欲見人而殺戮吾與帝絶<lb/>
<pb n="KR3k0049_WYG_052-16b"/>
矣又致三桃曰食此可得極壽<hi>故事</hi>
桃湯王莾畏漢髙神靈乃令虎賁㧞劒四面斫髙廟桃<lb/>
湯赤鞭灑屋<hi>梅子</hi>
巨桃漢明帝時恒山獻巨桃核霜下結花隆暑方熟亦<lb/>
云仙人所食帝使值于霜林園園皆植寒果積氷之節<lb/>
百果方盛俗謂之相陵聲之誤也<hi>拾遺記</hi>
天台桃漢明帝永平五年剡縣劉晨阮肇共入天台山<lb/>
取糓皮迷路不得返經十餘日粮盡饑餒殆死遥望山<lb/>
<pb n="KR3k0049_WYG_052-17a"/>
上有一桃大有子實而絶巖㫁澗永無登路板縁藤葛<lb/>
然後得上各啖數桃而不飢下山一大溪邊有二女資<lb/>
質妙絶因要還家勅婢云劉阮二郎向雖得瓊實猶尚<lb/>
虚弊可速作食有胡麻山羊脯甚美遂留半載餘二人<lb/>
懷土求歸女曰宿福所率何復欲還因指示還路旣出<lb/>
無復相識問得七世孫傳聞上世入山迷不得歸<hi>洲明録</hi>
桃源晉太元中武陵人捕魚從溪而行忘路逺近忽逢<lb/>
桃花林夾兩㟁芳華鮮美落英繽紛林盡得山山有小<lb/>
<pb n="KR3k0049_WYG_052-17b"/>
口初極狹行四五步豁然開朗邑屋連接鷄犬相聞男<lb/>
女衣着悉如外人見漁父驚為設酒食云先世避秦難<lb/>
率妻子來此遂與外人間隔問今是何世不知有漢不<lb/>
論魏晉旣出白太守劉歆即遣人隨徃尋之迷不復得<lb/>
路<hi>陶濳桃源記</hi>
鬼不畏桃譙郡夏侯文規亡後見形還家經庭前桃樹<lb/>
邊過曰此桃我昔所種子乃美好其婦曰人言亡者畏<lb/>
桃君何不畏耶荅曰桃東南枝長二尺八寸向日者憎<lb/>
<pb n="KR3k0049_WYG_052-18a"/>
之或亦不畏也<hi>甄異傳</hi>
奪帝食桃惠帝征成都王於安陽城北軍敗日已向中<lb/>
而大官未暇進食左右有賫秋桃一枚便以獻帝帝食<lb/>
三枚石超使人擘手奪三枚<hi>四王啟事</hi>
斫桃武歴陽女嫁阮宣武絶忌家有一桃樹華葉灼燿<lb/>
宣歎美之即便大怒使婢取刀斫樹摧折其華<hi>柘婦記</hi>
求桃桓𤣥素輕桓崖崖在京下有奴桃𤣥連就求之遂<lb/>
不得佳者𤣥與殷仲文書以為嗤笑曰徳之休明肅慎<lb/>
<pb n="KR3k0049_WYG_052-18b"/>
貢其楛矢如其不爾籬壁間物亦不可得也<hi>世説</hi>
勾桃鄴華林苑有勾鼻桃子重三斤或二斤半亦有名<lb/>
棃几此衆果氣味甘美入口消汁人間有名果季龍作<lb/>
蝦蟆車四箱廣一丈深一丈合土在中植之則無不生<lb/>
也<hi>洽聞記</hi>
仙人桃魏華林園景陽山南有百果園果列作林林各<lb/>
有堂有仙人桃其色赤表裏照徹得霜即熟亦出崑崙<lb/>
山亦曰王母桃也<hi>伽藍記</hi>洛城華林園内有冬桃十月始<lb/>
<pb n="KR3k0049_WYG_052-19a"/>
熟形如括蔞食之觧勞亦名西王母桃<hi>酉陽</hi>
康國獻正觀十一年康國獻金桃銀桃詔令置於苑囿<lb/>
<hi>舊唐</hi>
桃花宴四年春上宴於桃花園羣臣畢從學七李嶠等<lb/>
各獻桃花詩上令宫女歌之辭旣清婉歌仍妙絶獻詩<lb/>
者舞蹈稱萬歳上勅太常簡二十篇入樂府號曰桃花<lb/>
行<hi>景龍文竒記</hi>
助嬌御苑新有千葉桃花帝親<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>一枝挿於妃子寳冠<lb/>
<pb n="KR3k0049_WYG_052-19b"/>
上曰此箇花尤能助嬌態<hi>天寶遺事</hi>
消恨明皇於禁苑中初有千葉桃盛開帝與貴妃日逐<lb/>
宴于花樹下帝曰不獨萱草忘憂此花亦能消恨<hi>上</hi>
葉濶五寸桑苧翁謂李復云天寳末有韋長史虚舟寓<lb/>
于廬山瀑布泉時夏月多雨見瀑布之中流出一桃葉<lb/>
濶五寸長一尺二寸<hi>北户録</hi>
核容一升至徳初徐正字凝于海䀋縣白塔沙渚之上<lb/>
得一桃核片可貯一升<hi>上</hi>水部員外郎杜陟嘗見江淮<lb/>
<pb n="KR3k0049_WYG_052-20a"/>
士人以桃核扇量米正容一升言於九嶷山溪中得<hi>酉陽</hi>
桃大如椀史論在齊州時出獵憇蘭若中覺桃香異常<lb/>
訪其僧僧言近有人施二桃因取獻論大如飯椀論時<lb/>
饑盡食之核大如鷄卵論因詰其所自僧導論上山越<lb/>
澗至一處清泉恠石非人境也有桃數百株其香撲鼻<lb/>
論與僧各食一蔕取兩個而返<hi>酉陽</hi>
仙桃咸通中越僧懷一居雲門寺遇一道流相與入山<lb/>
花木繁茂水石幽勝久之覺飢道流曰此有仙桃千歳<lb/>
<pb n="KR3k0049_WYG_052-20b"/>
一實可以療飢以一桃授之大如二升器竒香珍味非<lb/>
世所有懷一自此不食<hi>神仙感遇傳</hi>
方冬培桃武宗朝術士王瓊妙于化物無所不能方冬<lb/>
以藥栽培桃杏數株一夕繁英盡發芳蕋濃艶月餘方<lb/>
謝<hi>劇談録</hi>
核大如斗咸通中王<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>為王屋令遇東極真人王太虚<lb/>
授以所注黄庭經復與桃核大如數斗器磨而服之身<lb/>
輕無疾<hi>王氏神仙傳</hi>
<pb n="KR3k0049_WYG_052-21a"/>
思戒莊宗年邁多疾馮道因奏事言於帝曰臣願陛下<lb/>
寢膳之間動留調衛道指御前果實曰如食桃不康翊<lb/>
日見桃而思戒可也如食李不康翊日見李而思戒可<lb/>
也陛下幸思而戒之矣<hi>後唐史</hi>
紅桃六出蜀孟知祥僭位召百官宴芳林園賞紅桃花<lb/>
其葉六出<hi>外史檮杌</hi>
核濶尺餘蜀文谷好古之士也於中書舍人劉光祚處<lb/>
見桃核杯杯濶尺餘紋綵燦然真蟠桃之實也劉自云<lb/>
<pb n="KR3k0049_WYG_052-21b"/>
少時遊華岳見一道士以此核酌瀑泉盥潄觀之驚駭<lb/>
道士以半片授之<hi>野人閑話</hi>孟㫤二十年十二月中書舍人<lb/>
劉光祚進蟠桃核酒盃云得華山陳摶賜帛五十疋<hi>張唐</hi>
<hi>英後蜀紀事外史檮杌亦載</hi>有人以桃核半枚獻王黼者中容米三<lb/>
四斗<hi>墨莊漫録</hi>
大桃吐谷渾有桃大如石甕<hi>洽聞記</hi>大食勿斯離國桃子<lb/>
重二斤<hi>史</hi>木子之大者有積石山之桃實焉大如十斛<lb/>
籠<hi>𤣥中記</hi>東海有山名度索山有大桃樹屈盤三千里曰<lb/>
<pb n="KR3k0049_WYG_052-22a"/>
蟠桃<hi>十洲記</hi>大海中女人國土産蓮肉長尺餘桃核長二<lb/>
尺<lb/>
玉桃玉桃服之長生不死若不得早服之臨死日服之<lb/>
其尸畢天地不朽<hi>神農經</hi>
桃梟桃實已乾著木上經冬不落者名桃梟又名桃奴<lb/>
正月採之<hi>本草</hi>
偏桃偏桃出波斯國波斯呼為婆淡樹長五六丈圍四<lb/>
五尺葉似桃而濶大三月開花白色落落結實狀如桃<lb/>
<pb n="KR3k0049_WYG_052-22b"/>
子而形偏故謂之偏桃其肉苦澁不可噉核中仁甘甜<lb/>
西域諸國並珍之<hi>酉陽</hi>占畢國出偏核桃形如半月狀波<lb/>
斯人取食之絶香美極長氣力比於中夏桃仁療疾不<lb/>
殊㑹最云偏桃仁㪍律國尤多花殷紅色郎中觧忠順<lb/>
使安西以蘿蔔挿之而生桃仁肥大其桃皮不堪食<hi>北户</hi>
<hi>録</hi>
金桃貞觀二十一年康國獻黄桃大如鵝卵其色如金<lb/>
亦呼為金桃<hi>通典</hi>
<pb n="KR3k0049_WYG_052-23a"/>
木桃桃之大者謂之木桃詩云投我以木桃是也<lb/>
獼猴洋州雲亭山生獼猴桃甚甘酸食之止渇<hi>海録</hi>
綏山葛由好刻木作羊賣之一旦騎羊上綏山王侯追<lb/>
之皆得仙綏山多桃故諺曰得綏山一桃雖不得仙亦<lb/>
足以豪<hi>列仙𫝊</hi>
雲臺綿州彰明縣雲臺山天柱崖下有一桃樹髙五丈<lb/>
餘外皮似桃内心似松張道陵與王長趙昇試法于此<lb/>
四百餘年桃迨今不朽有碑記之道經云雲臺山有一<lb/>
<pb n="KR3k0049_WYG_052-23b"/>
桃樹三年一花五年一實懸絶無底之谷趙昇乃自擲<lb/>
取得桃子餘者無能取之治應胃宿<hi>郡國志</hi>
咒桃樊夫人與夫劉剛俱學道術各自言勝中庭有兩<lb/>
大桃樹夫妻各咒其一夫人咒者兩枝相闘擊良久綱<lb/>
所咒者桃走出籬外<hi>神仙𫝊</hi>
仙桃仙桃出蘓眤仙壇有人至心祈之輙落壇上或至<lb/>
五六顆形如石塊赤黄色破之如有核三重硏飲之立<lb/>
愈衆疾尤治邪氣<lb/>
<pb n="KR3k0049_WYG_052-24a"/>
紅衣人歌天寶中處士崔元㣲東洛有宅入嵩山採术<lb/>
茯苓回宅中蒿萊滿院時春季夜風月清朗忽有青衣<lb/>
引十餘人有緑裳者前曰某姓揚指一人曰李氏又一<lb/>
人曰陶氏又指一緋衣小女曰姓石名醋醋各有侍<lb/>
女輩色皆殊絶香氣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>襲人處士命酒各歌以送之<lb/>
紅衣人送酒歌曰綘衣披拂路盈盈淡染臙脂一朶輕<lb/>
自恨紅顔留不住莫怨春風道薄情月中隨而送之踰<lb/>
苑墻入苑中乃桃花精也<hi>博異記</hi>
<pb n="KR3k0049_WYG_052-24b"/>
石城玉桃古記云昔人于天目捕獵沮雨于石城之外<lb/>
見林間有白桃一顆摘入手如氷忽又變紅其熱如湯<lb/>
遂採木葉包之藏于白囊下山捫之猶在及至家惟木<lb/>
葉存<hi>杭州志</hi>
接桃李接桃而本強者其實毛<hi>化書</hi>
　　櫻桃<lb/>
含桃仲夏羞含桃先薦寢廟含桃櫻桃鸎鳥所含食故<lb/>
言含桃也<hi>吕覽</hi>一名朱桃一名麥美<hi>木草</hi>
<pb n="KR3k0049_WYG_052-25a"/>
櫻桃有三種櫻桃其種有三大而殷者曰呉櫻桃黄而<lb/>
白者曰蠟珠小而赤者曰水櫻桃食之皆不如蠟硃<hi>楊膳</hi>
<hi>夫録</hi>
獻宗廟漢惠帝出離宫叔孫通曰禮有春嘗果方今櫻<lb/>
桃可獻願陛下出因取櫻桃獻宗廟諸獻果自此始<hi>漢書</hi>
賜羣臣明帝於月夜宴羣臣於園太官進櫻桃以赤瑛<lb/>
為盤賜羣臣月下視之盤與桃同色羣臣皆笑云是空<lb/>
盤<hi>拾遺記</hi>
<pb n="KR3k0049_WYG_052-25b"/>
餉櫻桃太宗將致櫻桃於鄭公稱奉則是尊言賜又似<lb/>
卑問之虞監曰昔梁帝遺齊巴陵王稱餉遂從之<hi>舊唐</hi>
賜朱櫻四年夏四月上與侍臣於樹中摘櫻桃恣其食<lb/>
未後於蒲萄園太陳宴席奏宫樂至㝠每人賜朱櫻兩<lb/>
籠<hi>景覧舘記</hi>
和以杏酪四年夏四月上幸兩儀殿命侍臣昇殿食櫻<lb/>
桃其櫻桃並盛以琉瑠和以杏酪飲酴醿酒<hi>上</hi>
口<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>𤣥宗紫宸殿櫻桃熟命百官皆摘之<hi>舊唐</hi>
<pb n="KR3k0049_WYG_052-26a"/>
蠟帛丸雜果中李希烈始入汴聞户曹㕘軍竇良女桂<lb/>
娘美而能文強取之桂娘將出門顧其父曰慎無戚必<lb/>
能滅賊桂娘在希烈側能巧曲取信得聞密謀希烈歸<lb/>
蔡州桂娘常稱陳仙竒忠勇可用而妻亦竇姓願如姒<lb/>
媢者以固其夫希烈然之桂娘以姊事仙竒妻因論以<lb/>
禍福仙竒妻然之興元元年四月希烈暴死其子不發<lb/>
喪欲悉誅諸將自立未决有獻含桃者桂娘白希烈子<lb/>
分遺仙竒妻且以示無事于外因為蠟帛丸雜果中出<lb/>
<pb n="KR3k0049_WYG_052-26b"/>
所謀仙竒見之言于薛育明日各以所部兵譟而入子<lb/>
迫出遍拜語已斬之取首以獻后兩月吳少誠殺仙竒<lb/>
知桂娘謀因亦殺之<hi>杜樊川集</hi>
賜太后文宗始即位嘗因内園進新櫻桃將以賜三宫<lb/>
太后上曰送太后焉可以為賜因援筆易其文簿曰奉<lb/>
太后自是以為常<hi>舊唐</hi>
櫻桃宴唐時新進士尤重櫻桃宴乾符四年劉鄴第二<lb/>
子覃及第時狀頭已下方議醵率覃濳遣人預購數十<lb/>
<pb n="KR3k0049_WYG_052-27a"/>
樹獨置是宴大㑹公卿時京國櫻桃初出雖貴逹未適<lb/>
遇而覃山積鋪席復和以糖酪者人享蠻畫一小盎亦<lb/>
不啻數升以至參御輩靡不霑足<hi>摭言</hi>
夣遺櫻桃裴元裕羣從中有悦鄰女者夣妓遺二櫻桃<lb/>
食之及覺核墜枕側<hi>酉陽</hi>
養櫻桃陳景思説勑使齊日昇養櫻桃至五月中皮皺<lb/>
如紅柿不落其味數倍人不測其法<hi>上</hi>
饆饠韓約能作櫻桃饆饠其味不變<hi>上</hi>
<pb n="KR3k0049_WYG_052-27b"/>
十二枚及一尺衛公言滑州櫻桃十二枚及一尺<hi>上</hi>
賜櫻屈拜嚴綬為左僕射司空嘗預百寮廊中食上令<lb/>
中使馬江朝賜櫻桃綬為兩班之首舊識江朝叙語次<lb/>
不覺屈膝而拜江朝荅拜御史大夫高郢亦從而拜為<lb/>
御史所劾綬出鎮荆南江朝降一官<hi>續世説</hi>
　　梨<lb/>
千樹淮北滎南河濟之間千樹梨其人皆與千户侯等<lb/>
<hi>漢書</hi>
<pb n="KR3k0049_WYG_052-28a"/>
紫梨老子西游省太真王母共食碧梨紫梨<hi>尹喜内𫝊</hi>
十梨上林苑有紫梨芳梨<hi>實小</hi>大谷梨細葉梨縹蔕梨金<lb/>
柯梨<hi>出瑯琊王野家太守王唐所獻</hi>瀚海梨<hi>出瀚海北耐寒不東</hi>東王梨紫條梨<lb/>
青玉梨<hi>西京雜記</hi>
𤣥光太上之藥果有𤣥光梨<hi>内傳</hi>
取小孔融年四歳與諸兄食梨輙取其小者人問其故<lb/>
荅曰我小兒法當取小者由此宗族竒之<hi>文士傳</hi>
出血曹操自漢中至洛陽起建始殿使工蘓越從美梨<lb/>
<pb n="KR3k0049_WYG_052-28b"/>
掘之根傷盡血出越白狀操躬自視而惡之以為不祥<lb/>
還遂寢疾<hi>曹瞞傳</hi>
賜梨介象為吳主所徴在武昌速求去不許象言病帝<lb/>
以美梨一奩賜之湏㬰象死帝殯而埋之以日中時死<lb/>
其日晡時到建業以所賜梨付守苑吏種之後吏以狀<lb/>
聞即發象棺視之惟一符耳<hi>神仙𫝊</hi>
真定真定御梨大若拳甘若密脆若菱可以觧煩釋渇<lb/>
<hi>魏文帝詔</hi>洛陽北邙張公夏梨海内唯有一樹常山真定梨<lb/>
<pb n="KR3k0049_WYG_052-29a"/>
山陽鉅野梨梁國睢陽梨齊郡臨淄梨廣都梨又云鉅<lb/>
鹿豪梨重六斤數人分食之上黨楟梨小而加甘新豐<lb/>
箭谷梨闗以西𢎞農京兆右扶風界諸谷中梨多供御<lb/>
陽城秋梨夏梨<hi>廣志</hi>味出靈闗<hi>山名</hi>之陰旨珍玉津之澨豈<lb/>
徒真定歸美大谷慙滋<hi>謝眺賜紫梨啟</hi>睢陽東苑子圍三尺新<lb/>
豊箭谷枝懸六斤<hi>庾肩吾啟</hi>
大谷張公大谷之梨<hi>潘岳賦</hi>梨則大谷各紫張公秋黄<hi>玉京</hi>
<hi>洛都賦</hi>城南五十里有大谷舊名通谷<hi>華延洛陽記</hi>
<pb n="KR3k0049_WYG_052-29b"/>
哀家桓南郡每見人不怏輙嗔云君得哀家梨當復不<lb/>
蒸食不<hi>世説</hi>舊説秣陵有哀仲家梨甚美大如升入口即<lb/>
消釋<lb/>
分遺道安公講僧常數百習鑿齒嘗餉十梨值講安公<lb/>
便於座中手自剖分梨盡人遍都無頗<hi>上</hi>
同心梨吕光時燉煌太守宋歆獻同心之梨<hi>段龜龍凉州記</hi>
八百梨王𤣥謨徑滑臺一疋布責民八百梨以此倍失<lb/>
人心<hi>宋書</hi>
<pb n="KR3k0049_WYG_052-30a"/>
百果之宗張敷小名查父邵小名梨宋文帝嘗戯之曰<lb/>
查何如梨荅曰梨為百果之宗查何可比<hi>南史</hi>張敷從彭<lb/>
城還𫝊亮下船與别張不起授手着舫户外傳遂不執<lb/>
手熟視張面云查故是梨中不臧者便去<hi>俗説</hi>
消梨宋廢帝太始年旣失彭城江南始盛傳種消梨先<lb/>
無此樹百姓争欲種植識者曰當有姓蕭而來者後齊<lb/>
受禪<hi>廣五行記南齊志</hi>
高聰梨魏高聰以高肇之黨彈廢於家㫁絶人事帷修<lb/>
<pb n="KR3k0049_WYG_052-30b"/>
塋園果世稱高聰梨以為珍異<hi>北史</hi>
鳯棲河中府土貢鳯棲梨<hi>地理志</hi>陜州峽石縣山中有梨<lb/>
一株甚偉古老𫝊云鳯止梨貞觀初有鳯止此木其後<lb/>
結實猶如合掌狀團團婉轉有赤黄之色其馨香脆美<lb/>
乃諸果之王職貢之珍也刺史韋堅為銘刻石<hi>紀異記</hi>
梨杖唐三藏游西域經行梨州植棃杖云他日州治在<lb/>
此後果遷如其言其後棃成株高五丈圍九尺宋天聖<lb/>
間州治火人取其枝以接他株<lb/>
<pb n="KR3k0049_WYG_052-31a"/>
帝為燒梨肅宗嘗夜坐召頴王等三弟同於地爐罽毯<lb/>
上坐時李泌絶粒上自燒二棃以賜之頴王恃恩固求<lb/>
上不與曰汝常飽肉食先生絶粒何必争之賜以他果<lb/>
頴王曰先生恩渥如此臣等請聨句以為他年故事頴<lb/>
王曰先生年幾許顔色似童兒信王曰夜抱九仙骨朝<lb/>
着一品衣幽王曰不食千鍾粟惟飡兩顆棃旣而三王<lb/>
請上成之上曰天生此間氣助我化無為<hi>鄴侯家𫝊</hi>
紫花梨武宗五年患心熱之疾青城山邢道士以赤城<lb/>
<pb n="KR3k0049_WYG_052-31b"/>
山之青芝太白溪南紫花棃所合青丹二粒愈之邢辭<lb/>
去後帝疾復作詔求紫花棃時恒州節度王逹尚壽春<lb/>
公主公主即㑹昌女弟聞真定李令有一株即遣就加<lb/>
封檢及秋實公主手選進之其記室李遵來作進棃表<lb/>
云紫花開處擅美春林縹蔕懸時回光秋浦離離玉潤<lb/>
落落珠圓甘不待嘗脆難勝口表逹闕下公卿笑之曰<lb/>
常山公何用進殘棃干天府也葢以其有脆難勝口之<lb/>
句有縣宰李尚嘗以守樹不謹曽風折一枝降為兾州<lb/>
<pb n="KR3k0049_WYG_052-32a"/>
典午<hi>耳目記</hi>
　按唐書壽春武宗女不着尚者名武宗年三十三不<lb/>
　應有如此女大疑劉記為是<lb/>
實大如升李昇本徐氏湖州安吉人為安吉令先是其<lb/>
家有棃樹云結一實大如升其父異之將獻郡守有謂<lb/>
其父母此果非常年所有即上獻來年見徴安知復有<lb/>
此物不如勿獻其父然之因㑹鄰里將共食即席剖之<lb/>
有赤蛇在實中割者大驚投刄於地俄而赤蛇走其母<lb/>
<pb n="KR3k0049_WYG_052-32b"/>
榻下尋之了無所見未幾其母遂孕知誥<hi>吳越偕史</hi>
五臟斧斤李建勲罷相出鎮豫章一日遊西山田間茅<lb/>
舍有老叟教數村童公觴于其廬連食數棃賓僚有曰<lb/>
棃號五臟斧斤不宜多食叟嘆曰鶡冠子五臟斧斤乃<lb/>
别離之離非謂棃也葢離别則殘賊胷懷有若刀斧因<lb/>
就架取鶡冠子呈之公大嘆服<hi>湘山野録</hi>
紫輕梨塗山之北有棃大如斗紫色千年一花冬月乃<lb/>
實煎之有膏食之身輕亦曰紫輕棃<hi>洞㝠記</hi>
<pb n="KR3k0049_WYG_052-33a"/>
種青田青田村人家多種棃樹名曰官棃子大一圍五<lb/>
寸恒以供獻名為御梨吏司守視土人有未知味者棃<lb/>
實落至地即融汁<hi>永嘉記</hi>報徳寺有含肖棃重六斤<hi>伽藍記</hi>
仙梨融峰上有青壇方五丈有燒香行道處古形銅器<lb/>
數種有棃樹高三十丈子如斗至摇落時但見其汁核<lb/>
無得味者<hi>洽聞記</hi>
樂遊此狄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>海果有樂遊之棃<hi>上</hi>
赤梨扶桑國有赤棃經年不壞<hi>南史</hi>
<pb n="KR3k0049_WYG_052-33b"/>
昫山果則昫山之棃<hi>齊都賦</hi>
梨園山陽縣北有谷通得驢馬石勒十人騎昔在此啖<lb/>
棃王樹今有棃園<hi>三晉山險記</hi>
可口三皇五帝之禮義法度其猶柤棃橘柚邪其味相<lb/>
友而皆可於口故禮義法度者應時而變者也<hi>莊天運</hi>夫<lb/>
柤棃橘柚果蓏之屬實熟則剥則辱大枝折小枝繼此<lb/>
以其能若其生者也故不終其大年而中道夭自掊擊<lb/>
於世俗者也<hi>上人論世</hi>
<pb n="KR3k0049_WYG_052-34a"/>
　　棗<lb/>
核果律明五果一核果如棗杏等二膚果如棃柰是皮<lb/>
膚之果三殻果如椰子胡桃石榴等四檜果字書空外<lb/>
反麄糠皮謂之檜如松栢子五角果如大小豆等<hi>翻譯名義</hi>
異名棗壺棗邊要棗樲酸棗洗大棗晳無實棗<hi>爾雅</hi>
弱枝周文弱枝之棗<hi>閑居賦</hi>上林苑有弱枝棗玉門棗棠<lb/>
棗青華棗梬棗赤心棗西王棗<hi>出崑崙山</hi>
陰岐黒棗穆王東廵大騎之谷西王母與王共玉帳高<lb/>
<pb n="KR3k0049_WYG_052-34b"/>
㑹進陰岐黒棗北極有岐峯之陰多棗樹百尋枝莖皆<lb/>
空實長二尺核細而柔百年一熟<hi>拾遺記</hi>
玉文棗老子西遊省太真王母共食玉文之棗其實如<lb/>
瓶<hi>尹喜内傳</hi>
東海棗景公謂晏子曰東海之中有木而赤其中有棗<lb/>
華而不實何也晏子曰昔者秦穆公乘龍理天下以黄<lb/>
布裹蒸棗至海而投其布故水赤蒸棗故華而不實公<lb/>
曰吾佯問子耳對曰晏聞之佯問者亦佯對<hi>晏子春秋</hi>
<pb n="KR3k0049_WYG_052-35a"/>
食棗吐死鮑焦耕田而食鑿井而飲於山中食棗或曰<lb/>
此棗子所植耶遂强吐枯立而死<hi>風俗通</hi>
雨棗魏世河内冬雨棗耆舊説周秦時河南雨酸棗遂<lb/>
生野棗今酸棗縣是也酸棗之甚小者謂之野棗<hi>述異記</hi>
酸棗縣故城古韓國昔天子建國名都或以山林故豫<lb/>
章以樹氏都酸棗以棘名邦<hi>水經</hi>
樂氏棗青州有樂氏棗細核多膏肥美為天下第一父<lb/>
老傳云樂毅破齊時從燕來齊所種也<hi>齊人要術</hi>
<pb n="KR3k0049_WYG_052-35b"/>
如𤓰李少君以却老方見上曰臣曽遊海上見安期生<lb/>
食臣棗大如𤓰<hi>史記</hi>李少君謂武帝溟海之棗大如𤓰<hi>内傳</hi>
玉門七月七日西王母為帝設玉門之棗<hi>上</hi>
<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵻細棗<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵻細棗出<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵻山山臨碧海上萬年一實<lb/>
如今之軟棗咋之有膏膏可燃燈西王母握核以獻帝<lb/>
因名曰握核棗<hi>洞𡨕記</hi>今本無末句<lb/>
來來武帝時上林苑獻棗上以所持杖擊未央前殿檻<lb/>
呼朔曰叱來叱來先生知此篋中何物朔曰上林獻棗<lb/>
<pb n="KR3k0049_WYG_052-36a"/>
四十九枚上曰何以知之朔曰呼朔者上也以杖擊檻<lb/>
兩木林也曰來來者棗也叱叱者四十九也上大笑賜<lb/>
帛十疋<hi>方朔𫝊</hi>
思鄉棗宣帝時幽州刺史李宣尚范陽公主公主憶長<lb/>
安於易州築一城象長安故以為名城中有棗樹花而<lb/>
不結皆向西南而引俗謂思鄉棗<hi>寰宇記</hi>
含棗不食孟節能含棗核不食可至十年<hi>後漢</hi>
安邑御棗南方有龍眼荔枝寧北西國蒲萄石蜜乎酢<lb/>
<pb n="KR3k0049_WYG_052-36b"/>
且不如中國凡棗味莫若安邑御棗也<hi>魏文帝詔</hi>
寘毒棗蔕魏文帝忌弟任城王驍壯因在卞太后所共<lb/>
圍棊並文棗文帝以毒着諸棗蔕中自選可食者而進<lb/>
王弗悟遂雜進之旣中毒太后索水救之帝豫勑左右<lb/>
毁器太后徒跣趨井無以汲須㬰遂卒<hi>世説</hi>
纂纂棗下何攅攅榮華各有時棗欲初赤時人從四邊<lb/>
來棗適今日賜誰當仰視之<hi>古咄唶歌</hi>詠園桃之夭夭歌棗<lb/>
下之纂纂歌曰棗下纂纂<hi>棗花</hi>朱實離離宛其死矣化為<lb/>
<pb n="KR3k0049_WYG_052-37a"/>
枯枝人生不能行樂何以虚謚為<hi>潘安仁笙賦</hi>弱刺引羅衣<lb/>
朱實凌還幰且歡洛浦詞無羡安期逺<hi>棗下何纂纂簡文帝辭</hi>
西王母棗石虎園有西王母棗味絶美枝葉忽茂四時<lb/>
不凋九月生花十二月乃熟三子一尺又有羊角棗亦<lb/>
三子一尺<hi>鄴中記</hi>
海棗海棗樹身無閑枝直聳二四丈樹頭四面共生餘<lb/>
枝葉如栟櫚五年一實實大如杯盌核兩頭不尖雙卷<lb/>
而圓其味極甘美安邑御棗無以加也晉㤗康五年林<lb/>
<pb n="KR3k0049_WYG_052-37b"/>
邑獻百枚昔李少君謂棗大如𤓰非誕説也<hi>南方草物狀</hi>
六竒沙門竺惠猷太元二年夜夣讀詩五首其一篇後<lb/>
曰陌南酸棗樹名為六竒木遣人以伐取載還柱馬屋<lb/>
<hi>異苑</hi>
棗昏范曄撰和香方其序云棗膏昏鈍以比楊𤣥保也<lb/>
避亂遇棗太原王仲德年少時遭亂避胡賊絶粒二日<lb/>
草中卧忽有人扶其頭乎云可起㗖棗王便寤瞥見一<lb/>
小兒長四尺即隠乃有一囊乾棗在前噉之小有氣力<lb/>
<pb n="KR3k0049_WYG_052-38a"/>
便起<hi>幽明録</hi>
仙人棗魏百果園中有仙人棗長五寸把之兩頭俱出<lb/>
核細如鍼霜降乃熟食之甚美俗傳云出崑崙山一曰<lb/>
西王母棗<hi>伽藍記</hi>
筭棗數北齊綦母懷文云昔在晉陽為監館館中有一<lb/>
蠕蠕客同館胡沙門指語懷文云此人别有異筭術仍<lb/>
指庭中一棗樹云令其布筭子即知其實數乃試之并<lb/>
辦若干純赤若干赤白相半於是剥數之惟少一子筭<lb/>
<pb n="KR3k0049_WYG_052-38b"/>
者曰必不少但更撼之果落一實<hi>北史</hi>
仲思棗信都獻仲思棗四百枚棗長四五寸正紫色細<lb/>
文文縐小核味甘勝于青州棗北齊時有山人仲思得<lb/>
此棗種之因以為名亦名仙棗時海内惟有數株<hi>大業拾遺</hi>
碧棗處士元藏機大業元年為海使判官遇風浪壞船<lb/>
獨為破木所載忽逹于洲島洲人曰此乃滄洲有碧棗<lb/>
丹栗皆大如梨<hi>杜陽編</hi>
食無核棗河中永樂縣出棗世傳得棗無核者食可度<lb/>
<pb n="KR3k0049_WYG_052-39a"/>
世里有蘇氏女自小獲而食之不食五糓年五十嫁顔<lb/>
如處子自亂離後不知所終<hi>北夣𤨏言</hi>河中永樂縣道净院<lb/>
居蒲中之勝境蒲中多大棗天下人傳歳中不過一二<lb/>
無核者侯道華比三年輙得啖之後仙去<hi>室室志</hi>
枯枿復生邢州城東十餘里周世宗之祖庄也門側有<lb/>
井上有大棗一株世宗時柯葉茂盛埀蔭一畆恭帝旣<lb/>
祗棗遂枯死明道中枯枿復生一枝長一丈餘蔚然可<lb/>
愛井水中如覆錦綉柴氏懼遂塞井伐木明年詔求五<lb/>
<pb n="KR3k0049_WYG_052-39b"/>
代帝王之後柴氏自邢蔡虢等州諸族被甄叙入官者<lb/>
三十餘人井棗之祥亦非空應<hi>括異志</hi>
夣食光禄卿李郁因晝寢夣食巨棗覺而有疾謂其親<lb/>
友曰嘗聞棗子重來呼魂之象今予神氣逼抑將不免<lb/>
乎未幾而卒<hi>晉史</hi>
嫁棗正月一日日出時反斧班駁椎之名嫁棗不椎則<lb/>
花無實子易零落也<hi>齊民要術</hi>
三星駢白河東安邑棗東郡糓城紫棗長二寸西王母<lb/>
<pb n="KR3k0049_WYG_052-40a"/>
棗大如李核三月熟在衆果之先洛陽宫後園河内汲<lb/>
郡棗一名墟棗一名安益棗東海蒸棗洛陽夏后棗安<lb/>
平信都大棗單父棗梁國夫人棗大白棗一名曰蹙咨<lb/>
小核多肌三星棗駢白棗灌棗此四者官園所種棗有<lb/>
狗牙鷄心牛頭羊矢獼猴細腰之名又有𤣥棗大棗崎<lb/>
亷棗桂棗夕棗之名<hi>廣志</hi>安邑千樹棗與千户侯等<hi>史記</hi>風<lb/>
摇羊角樹日映鷄心枝已聞安邑美永茂玉門埀<hi>簡文詠棗</hi>
<hi>賦</hi>
<pb n="KR3k0049_WYG_052-40b"/>
龍骨河中府貢龍骨棗<hi>地理志</hi>極美者有水菱棗<hi>圖經</hi>
千年大食國有千年棗<hi>杜還經行記</hi>
七寸北方有七寸棗<hi>述異記</hi>
鶻莾拂菻南有國曰磨鄰人食鶻莾并食波斯棗也<hi>西域</hi>
<hi>傳</hi>波斯棗出波斯國波斯呼為窟莾樹長三四丈圍五<lb/>
六尺葉如土藤不凋二月生花狀如蕉花有兩甲漸漸<lb/>
開罅中有十餘房子長二尺黄白色有核熟則紫色形<lb/>
類乾棗味甜如飴可食<hi>酉陽</hi>
<pb n="KR3k0049_WYG_052-41a"/>
益氣北方荒中有棗林焉其高五十丈敷張枝條數里<lb/>
餘疾風不能偃雷電不能摧其子長六七等圍過其長<lb/>
熟色如朱乹之不縮氣味潤澤殊於常棗食之可以安<lb/>
軀益氣故方書云此棗枝條盛於常棗亦益氣安軀赤<lb/>
松子云北方大棗味有殊旣可益氣又安軀<hi>神異經</hi>
黄齒齒居晉而黄<hi>養生論</hi>晉地多棗人常置之懷袖中若<lb/>
粤人之噉檳榔味甘傷脾故齒黄也<hi>醫説</hi>
　　栗<lb/>
<pb n="KR3k0049_WYG_052-41b"/>
箕山伊尹曰果之美者江浦之橘箕山之栗<hi>吕覽</hi>
千樹燕秦千樹栗其人與千户侯等<hi>漢書</hi>
五方栗栗五方皆有周秦吳楊特饒唯漁陽范陽栗甜<lb/>
美長味他方不及也倭韓國上栗大如鷄子亦短味不<lb/>
美桂陽有栗叢生大如柿<hi>詩義䟽</hi>
嶧陽栗上林苑有侯栗瑰栗魁栗榛栗嶧陽栗嶧陽都<lb/>
尉曹龍所獻大如拳<hi>西京雜記</hi>
十五枚一升漢武帝果園栗十五枚為一升<hi>三秦記</hi>案其<lb/>
<pb n="KR3k0049_WYG_052-42a"/>
栗味甘而小不如三秦所説<hi>括地志</hi>
中山栗安平好棗中山好栗魏郡好杏河内好稻真定<lb/>
好梨<hi>河晏九州論</hi>中山好栗地産不以為珍<hi>盧毓冀州論</hi>
擲栗卜郡劉秀之為丹陽尹先是秀之從叔穆之為丹<lb/>
陽與子弟於㕔事上飲宴㕔事柱有一穿穆之謂子信<lb/>
及秀之曰汝等試以栗遥擲此柱若能入穿必得此郡<lb/>
唯秀之獨入焉其言果騐<hi>宋書世説</hi>
䟽栗沈約常侍宴㑹豫州獻栗徑寸半竒之問衆栗事<lb/>
<pb n="KR3k0049_WYG_052-42b"/>
多少與約各䟽所知約少帝三事約出謂人曰此公䕶<lb/>
短前不讓即羞死帝以其言不遜欲抵其罪徐勉固諫<lb/>
得止<hi>梁書</hi>
擲帝中面蕭琛嘗預御筵醉伏上以棗投琛乃乃取栗<lb/>
擲帝中面御史中丞在席帝動色曰此中有人不得如<lb/>
此豈有説也琛曰陞下投臣以赤心臣敢報之以戰栗<lb/>
<hi>上</hi>
天台栗王可交居松江泛江見舫中有道士七人皆玉<lb/>
<pb n="KR3k0049_WYG_052-43a"/>
冠霞帔呼可交上舫與二栗青赤光如棗長二寸許肉<lb/>
脆而甘如飴食盡令去俄頃坐於石上問樵者何地即<lb/>
天台也<hi>續神仙傳</hi>
鳯冠栗謝𤣥卿遇神仙設鳯冠栗<hi>續仙傳</hi>
猴栗李徳裕一夕柑子宴㑹客盤中有猴栗無味陳堅<lb/>
處士云䖍州南有漸栗形如棗核<hi>酉陽</hi>
河東飯晉王嘗窮追汴師粮運不繼蒸栗以食軍中遂<lb/>
呼栗為河東飯<hi>清異録</hi>
<pb n="KR3k0049_WYG_052-43b"/>
栗之出南山其上多栗葛山銅山其未多栗<hi>山經</hi>
大栗栗有闗中侯栗大如鷄子梁州獻栗徑寸半越中<lb/>
栗大如拳<hi>廣志</hi>諸曁産如拳之栗<hi>地理志</hi>馬韓出大栗如梨<lb/>
<hi>後四傳</hi>東夷魏國出大栗如梨<hi>魏志</hi>
東荒栗東北方荒中有木名曰栗高二十丈有殻徑三<lb/>
尺三寸刺長尺餘實徑三尺殻赤肉黄白味甜食之多<lb/>
令人氣短而渴<hi>神異經</hi>
栗堂汝水灣中有地數頃上有栗園不並固安之實然<lb/>
<pb n="KR3k0049_WYG_052-44a"/>
歳貢三百石以充天府水渚即栗洲也樹高茂望若屯<lb/>
雲積氣矣林中有栗射埻堂甚閑敞牧宰及英彦多所<lb/>
遊薄<hi>水經注</hi>
朔濱西域獻崑山之蒲桃北燕薦朔濱之巨栗<hi>王逸荔枝賦</hi>
胡栗蔡伯喈曰有胡栗<hi>齊民要術</hi>
殻可為杯鄴中産巨栗脱其殻可以為杯<hi>鄴中記</hi>
　　柿<lb/>
赤實果柿曰赤實果<hi>説文</hi>
<pb n="KR3k0049_WYG_052-44b"/>
七絶俗謂柿樹有七絶一壽二多陰三無鳥巢四無蟲<lb/>
五霜葉可翫六嘉實七落葉肥大<hi>酉陽</hi>木中根固柿為最<lb/>
俗謂之柿盤<hi>上</hi>
孝域韋順為東平相賞罰必信有柿樹生屋上從庭中<lb/>
遂茂順至孝行人以為感于天地而生<hi>東觀漢記</hi>
烏皮梁侯烏枇之柿<hi>閑居賦</hi>梁侯園有烏椑八稜大如酒<lb/>
盞<hi>地理志</hi>
徽章華林園柿六十一株徽章殿前柿一株<hi>晉宫閣名</hi>
<pb n="KR3k0049_WYG_052-45a"/>
柿樹合條吳令顧修期言縣西鄉有柿樹殊本合條枝<lb/>
<hi>起居録</hi>
柿酸番禺有酸柿甜梅李乂果賦云梅甜柿酸<hi>述異記</hi>
金液懸霜照采凌冬挺潤甘清玉露味重金液<hi>梁簡文啟</hi>
枯死復生景雲二年高祖故第有柿樹自天授中枯死<lb/>
至是復生<hi>五行志</hi>
取葉肄書鄭䖍好書嘗苦無紙於是慈恩寺貯柿葉數<lb/>
屋遂徃日取葉肄書歳久殆遍<hi>本傳</hi>
<pb n="KR3k0049_WYG_052-45b"/>
醂柿藏果實謂之醂今醂柿是也<hi>力感切楊彦齡筆録</hi>
青埤上林苑有青椑赤葉椑烏椑<hi>西京雜記</hi>宜都出大椑<hi>荆州</hi>
<hi>土地記</hi>
　　石榴<lb/>
丹若石榴一名丹若<hi>酉陽</hi>若榴石榴也<hi>廣雅</hi>
天漿李衛公云石榴甜者謂之天漿能已乳岩毒<hi>酉陽</hi>
三尸酒安石榴有酸淡兩種道家謂之三尸酒云三尸<lb/>
得此果則醉<hi>本草</hi>
<pb n="KR3k0049_WYG_052-46a"/>
水晶有一種子白瑩澈如水晶者味亦甘謂之水晶石<lb/>
榴<hi>上</hi>
塗榴張騫使西域還得安石榴<hi>博物志</hi>張騫為漢使外國<lb/>
十八年得塗林安石榴<hi>陸機與弟雲書</hi>
環榴吳王以潘夫人遊昭宣之臺志意幸愜旣盡酣醉<lb/>
唾於玉壺中使侍婢㵼於臺下得火齊指環即挂石榴<lb/>
枝上因其處起臺名曰環榴臺時有諫者云今呉蜀争<lb/>
雄還劉之名將為妖矣權乃翻其名曰榴環臺<hi>拾遺記江表記</hi>
<pb n="KR3k0049_WYG_052-46b"/>
<hi>引稽神必宛</hi>
子大如盞石虎苑中有安石榴子大如椀盞其味不酸<lb/>
<hi>鄴中記</hi>
一蔕六實武陵臨沅獻安石榴子大如椀其味不酸一<lb/>
蔕六實<hi>晉安帝起居注</hi>
求石榴元嘉末魏太武征彭城遣求甘蔗安石榴張暢<lb/>
曰石榴出自鄴下當非彼所有<hi>宋書</hi>
冬生華實宋太始中劉亮為益州刺史齋前石榴樹陵<lb/>
<pb n="KR3k0049_WYG_052-47a"/>
冬生華實亮以問道士始康邵碩碩曰此為狂華宋諸<lb/>
劉滅亡之象<hi>南史始興王鑑𫝊</hi>
白馬甜榴魏白馬寺有大榴京師語曰白馬甜榴一石<lb/>
直牛<hi>伽藍記</hi>
海上浮來合肥浮槎山俗傳自海上浮來梁武帝女為<lb/>
尼於此山建道林寺寺有榴花根幹偉茂即帝女手植<lb/>
<hi>方興勝覽</hi>
石榴多子齊安徳王延宗納趙郡李祖收女為妃後帝<lb/>
<pb n="KR3k0049_WYG_052-47b"/>
幸李宅宴而妃母宋氏薦二石榴於帝前問諸人莫知<lb/>
其意帝投之問魏收曰此竟何意收曰石榴房中多子<lb/>
王新婚妃母欲子孫衆多帝大喜詔收卿還將來仍賜<lb/>
美錦二疋<hi>北史</hi>
開花不及春孔紹安仕隋高祖受禪自洛陽間行求奔<lb/>
高祖見之甚悦拜内史舍人時夏侯端亦嘗為御史監<lb/>
高祖軍先紹安歸朝受秘書監紹安因侍宴應制詠石<lb/>
榴詩可惜庭中樹移根逐漢臣秪為來朝晚開花不及<lb/>
<pb n="KR3k0049_WYG_052-48a"/>
春時人稱之<hi>舊唐</hi>
作胭脂鄭䖍云石榴堪作胭脂睿宗女代國公主常為<lb/>
之弃其實于禁中叢生成林<hi>北户録</hi>
榴花洞閩縣東山有榴花洞唐永㤗中樵者藍超遇白<lb/>
鹿逐之渡水入石門始極窄忽豁然有鷄犬人家主翁<lb/>
謂曰吾避秦人也留卿可乎超云欲與親舊訣乃來與<lb/>
榴花一枝而出恍然若夣中再徃竟不知所在<hi>方興勝覽</hi>
術致武宗朝術士金陵許元長善變幻武宗謂之曰先<lb/>
<pb n="KR3k0049_WYG_052-48b"/>
朝明崇儼取羅浮山甘子萬里徃來止于旬日東都當<lb/>
進石榴時已熟矣卿今日當致十顆元長奉詔而出及<lb/>
且寢殿始開金盤貯石榴致于御榻俄有使奉進亦以<lb/>
所失之數上聞靈騐變通皆如此類<hi>劇談録</hi>
金櫻兩浙避錢鏐之名號石榴為金櫻<hi>上</hi>
雙實邵武郡庭有石榴一株士人視所實之數以為豋<lb/>
科之信熈寧康成歳有雙實於木末者又有附枝而雙<lb/>
實者是歳葉祖洽上官均名在一二何與京兄弟同牓<lb/>
<pb n="KR3k0049_WYG_052-49a"/>
祖洽有詩曰已分桂葉争雲路不負榴花給露枝葢謂<lb/>
此也<hi>海録</hi>
挿石而生紹興間漢陽軍有石榴枝挿于石罅秀茂成<lb/>
陰歳有花實者初郡獄有誣孝婦殺姑婦不能自明屬<lb/>
行刑者挿髻上花于石罅曰生則可以騐吾寃行刑者<lb/>
如其言後果生<hi>宋志</hi>
釀酒崖州婦人以安石榴花着釜中經旬即成酒其味<lb/>
香美仍醉人<hi>方輿勝覽</hi>頓孫國有安石榴取汁停杯中數日<lb/>
<pb n="KR3k0049_WYG_052-49b"/>
成美酒<hi>扶南傳</hi>
三十八河陰石榴名三十八中只有三十八子也<hi>𤨏碎録</hi>
味絶洛中南詔石榴子大皮薄如藤紙味絶於洛中<hi>酉陽</hi>
重六斤大食勿斯離國石榴重五六斤<hi>上</hi>
竒樹石榴者天下之竒樹九州之名菓也是以屬文之<lb/>
士或叙而賦之遥而望之煥若隋珠輝重淵詳而察之<lb/>
灼若列宿出雲間千房同様十子如一御飢療渴解醒<lb/>
止醉<hi>潘岳賦</hi>
<pb n="KR3k0049_WYG_052-50a"/>
芳實惟木之珍莫美石榴擢鮮葩於清春結芳實於素<lb/>
秋<hi>徐藻妻陳氏賦</hi>
彤子振緑葉於柔柯埀彤子之累衰<hi>王倫妻羊氏賦</hi>
　　胡桃<lb/>
上林苑上林苑有胡桃<hi>西京雜記</hi>
西域種張騫使西域還得胡桃<hi>博物志</hi>
華林園華林園胡桃八十四株<hi>晉宫閣名</hi>
植胡桃後蜀李雄玉衡十二年扶風人韓豹為太史令<lb/>
<pb n="KR3k0049_WYG_052-50b"/>
雄卒子期立以豹為太𫝊猶領侯職豹嘗言於期曰臣<lb/>
今老志在田園欲植胡桃願賜其種期不悟俄而李壽<lb/>
自涪率衆南向襲尅成都廢期自立<hi>廣五行記</hi>
外剛内柔紐㴞母荅虞吳國書胡桃本生兩羗外剛内<lb/>
柔質似古賢欲以奉貢<lb/>
樂遊挺自禁園味逾井絡動物迴祗在㣲必應此乃胡<lb/>
羯奔逃吉之先見者也<hi>沈約啟</hi>
陳倉陰平胡桃陳倉胡桃薄皮多肌陰平胡桃大而皮<lb/>
<pb n="KR3k0049_WYG_052-51a"/>
脆急捉則碎<hi>廣志</hi>
　　梅<lb/>
杏類梅杏類也樹及葉皆如杏而黒煑而曝乾為蘇置<lb/>
羮矐虀中又可含以香口<hi>詩義䟽</hi>
同心麗枝上林苑有朱梅紫葉梅紫蕚梅同心梅麗枝<lb/>
梅燕梅猴梅<hi>西京雜記</hi>
梅梁越俗説㑹稽山夏禹廟中有梅梁忽一春而生枝<lb/>
葉<hi>述異記</hi>大梅山在鄞縣東七十里葢漢梅子真舊隠也<lb/>
<pb n="KR3k0049_WYG_052-51b"/>
山頂有木梅木其上則伐為㑹稽禹廟之梁其下則為<lb/>
它山堰之梁禹廟之梁張僧繇畫龍于其上夜或風雨<lb/>
飛入鏡湖與龍鬭後人見梁上水淋漓而萍藻滿焉始<lb/>
駭異之乃以鐵索鎻于柱<hi>四明圖經</hi>
梅溪淹梅溪昔有梅樹呉國采為姑蘇臺後忽於此沉<lb/>
今湖州側猶有梅溪<hi>蘇州記</hi>
遺梁越使諸發執一枝梅遺梁王梁王之臣曰韓子榮<lb/>
謂左右曰惡有以一枝梅以遺列國之君者乎請為二<lb/>
<pb n="KR3k0049_WYG_052-52a"/>
三子慙之出謂諸發曰大王有命客冠則以禮見不冠<lb/>
則否諸發曰彼越亦天子之封也不得冀兖之州乃處<lb/>
海埀之際屏外蕃以為居而蛟龍又與我争焉是以剪<lb/>
髪文身爛然成章以像龍子者將避水神也今大國其<lb/>
命冠則見以禮不冠則否假令大國之使時過敝邑敝<lb/>
邑之君亦有命矣曰客必翦髪文身然後見之於大國<lb/>
何如意而安之願假冠以見意如不安願無變國俗梁<lb/>
王聞之披衣出以見諸發令逐韓子<hi>説苑</hi>
<pb n="KR3k0049_WYG_052-52b"/>
園梅邯鄲有故邯鄲宫基存焉中有趙王果園梅李至<lb/>
冬而花春得食<hi>述異記</hi>
止渴魏武行役失道軍皆渴乃令曰前有大梅林饒子<lb/>
甘酸可以解渴士卒聞之口皆出水乘此得及前原<hi>世説</hi>
梅下種樂蘇耽後園梅樹下種藥可治百病<hi>桂陽先賢傳</hi>
寄驛使陸凱與范曄相善自江南寄梅花一枝詣長安<lb/>
與范并贈詩曰折花逢驛使寄與隴頭人江南無所有<lb/>
聊贈一枝春<hi>荆州記</hi>
<pb n="KR3k0049_WYG_052-53a"/>
能啖梅范信至能啖梅人嘗置一斛奩信留食之須㬰<lb/>
而盡<hi>語林</hi>
壽陽粧武帝女壽陽公主人日卧于含章殿簷下梅花<lb/>
落公主額上成五出之華拂之不去皇后留之看得幾<lb/>
時經二日洗之乃落宮女竒其異効之今稱梅花粧是<lb/>
也<hi>金陵志</hi>
射梅柳惲嘗與瑯琊王瞻博射嫌其皮濶乃<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>梅帖鳥<lb/>
珠之上發必命中觀者驚駭<hi>南史</hi>
<pb n="KR3k0049_WYG_052-53b"/>
淡粧美人隋開皇中趙師雄遷羅浮一日天寒日暮於<lb/>
松林間見美人淡粧素服出迎時殘雪未消月色㣲明<lb/>
師雄與之語但覺芳香襲人語言極清麗因與之扣酒<lb/>
家共飲少頃有一緑衣童來笑歌戯舞頃醉寢但覺風<lb/>
寒相襲久之時東方已白起視乃在大梅花樹下上有<lb/>
翠羽啾嘈相頋月落參横但惆悵而已<hi>龍城録</hi>
病市烏梅蕭倣為嶺南節度使倣性公亷南海雖富珍<lb/>
竒月俸之外不入其門家人疾病醫工治藥須烏梅左<lb/>
<pb n="KR3k0049_WYG_052-54a"/>
右於公厨取之倣知而令還之促買於市<hi>舊唐</hi>
紅梅下婦人蜀郡有紅梅數本花之殊品也郡侯建閣<lb/>
扄鑰遊人莫得見一日梅開有兩婦人高髻大袖凭欄<lb/>
倚笑郡侯啓鑰閴不見人惟東壁有詩曰南枝向煖北<lb/>
枝寒一種春風有兩般憑仗高樓莫吹笛大家留取倚闌干<lb/>
<hi>摭遺</hi>大庾嶺上梅南枝落北枝開寒煖之候異也<lb/>
返魂香韓偓出内庭詩玉為通體尋常見香號返魂客<lb/>
易囘之句其題云嶺南梅花一歳再發<hi>金堂密記</hi>返魂香入<lb/>
<pb n="KR3k0049_WYG_052-54b"/>
嶺頭梅<hi>東坡</hi>誰信幽香是返魂<hi>和楊公濟梅花</hi>
嚼梅前蜀王建判官馮㳙好戯時鳯翔遣張郎中通好<lb/>
來晨宴接王慮馮公先語而張子乘之或致失機乃令<lb/>
客將傳逹旦請緘黙坐旣定而賓主寂然無敢發其語<lb/>
端者馮乃取青梅鏗然一嚼之四坐流涎因成大笑<hi>楊彦</hi>
<hi>贍六帖補</hi>
紅羅亭李后主於宫中作紅羅亭四面栽紅梅作艶曲<lb/>
歌之韓熈載和之云桃李不須誇爛熳已輸了春風一<lb/>
<pb n="KR3k0049_WYG_052-55a"/>
半時已失淮南矣故云<hi>古今詩話</hi>
大庾栽梅大庾嶺上有佛塔廟有婦人題云妾㓜年侍<lb/>
父任英州司冦旣代歸父以丈庾本有梅嶺之名而反<lb/>
無梅遂植三十株于道之右因題詩于壁今隨失之任<lb/>
端溪復至此寺前詩已汚漫矣因再書之云英江今日<lb/>
掌刑囘上得梅山不見梅輟俸買將三十本清香留與<lb/>
雪中開好事者因以夾道植梅矣<hi>倦游録方譽勝覽</hi>
接梅紅梅清艶兩絶昔獨盛於姑蘇晏殊始移植西岡<lb/>
<pb n="KR3k0049_WYG_052-55b"/>
第中特珍賞之一日貴遊洛園吏得一枝分接由是都<lb/>
下有二本<hi>縐龜</hi>
梅龍故蜀别苑在成都西南十五里多梅有兩大梅夭<lb/>
矯如龍人謂梅龍<hi>老學叢談</hi>
梅槐合生洪亭村下有梅迴村舊云是梅槐合生成樹<lb/>
是以名之今音訛謂之梅迴<hi>江陵記</hi>
四種許洛中有江梅椒萼梅緑萼梅千葉黄香梅凡四<lb/>
種<hi>曲洧舊聞</hi>
<pb n="KR3k0049_WYG_052-56a"/>
煮魚横公魚長七八尺形狀如鯉而目赤晝在湖中夜<lb/>
化為人刺之不入煮之不死烏梅二七煮之即熟食之<lb/>
治邪病<hi>神異經</hi>
　　楊梅<lb/>
子如彈丸楊梅其子如彈丸正赤五月中熟熟時如梅<lb/>
味甘甜酸<hi>臨海異物志</hi>楊梅葉如龍眼樹冬青一名机<hi>音求</hi>潘<lb/>
州有白色者甘而絶大<hi>北户録</hi>
楊家果楊脩字德祖九歳聰慧孔文舉詣其父父在在<lb/>
<pb n="KR3k0049_WYG_052-56b"/>
乃呼脩脩為設菓菓有楊梅融指示兒曰此君家之菓<lb/>
耶脩應聲曰未聞孔雀是夫子之家禽<hi>郭子</hi>楊氏子九歳<lb/>
孔君平詣之云云<hi>世説</hi>楊周年七歳孔君平詣之云云此<lb/>
真君家果<hi>金樓子</hi>
孝感齊王虚之庭中楊梅樹隆冬三實又每夜所居有<lb/>
光如燭墓上橘樹一冬再實時人咸以為孝感所致<hi>南史</hi>
停採任昉為新安太守郡有蜜嶺及有楊梅舊為太守<lb/>
所採昉以冐險多毒物故即時停之<hi>梁書</hi>
<pb n="KR3k0049_WYG_052-57a"/>
獻仁王薿字豐父守㑹稽童貫時方用事貫苦脚氣或<lb/>
云楊梅仁可療是疾豐父裒五十石以獻之後擢待制<lb/>
再任不歴貼職徑登次對惟豐父一人<hi>揮麈録</hi>
楊梅塢杭州楊梅塢在南山近瑞峯石塢内有一老嫗<lb/>
姓金其家楊梅甚盛俗稱楊梅塢所謂金婆楊梅是也<lb/>
<hi>古蹟事實</hi>
　　甘<lb/>
壺甘甘橘之屬滋味甜美特異者也有黄者有頳者謂<lb/>
<pb n="KR3k0049_WYG_052-57b"/>
之壺甘<hi>風土記</hi>甘實形如石榴者亦謂之壺甘<hi>古今注</hi>有黄<lb/>
甘一核有成都平蔕甘大如升色蒼黄犍為南安縣出<lb/>
黄甘<hi>廣志</hi>宜都郡舊江北甘園名宜都甘<hi>荆州記</hi>
賂子丹陽張磐字子石為廬江太守尋陽令嘗餉一奩<lb/>
甘橘其小男年七歳就取一枚磐奪取付外卒以兩枚<lb/>
與之磐奪兒甘鞭卒曰何故行賂於吾子<hi>謝承書</hi>
木奴吳李衡字叔平襄陽人習竺以女英習配之漢末<lb/>
為丹陽太守每以妻計得全衡每欲治家事妻輙不聽<lb/>
<pb n="KR3k0049_WYG_052-58a"/>
後密遣客十人徃武陵龍陽泛洲上作宅種甘橘千株<lb/>
臨死勑兒曰汝母惡吾治家故窮如是然吾州里有千<lb/>
頭木奴不責汝衣食歳上千匹絹亦可足用爾衡亡後<lb/>
二十餘日兒以白母母曰此當是種柑橘也汝家失十<lb/>
戸客來七八年必汝父遣為宅汝父恒稱太史公言江<lb/>
陵千樹橘當封君家吾荅云且人患無徳義不患不富<lb/>
若貴而能貧方好爾用此何為吳末衡柑橘成歳得絹<lb/>
數千匹家道殷足晉咸康中其宅止枯樹猶在<hi>襄陽耆舊傳</hi>
<pb n="KR3k0049_WYG_052-58b"/>
三寸文帝時彭城王義康顓總朝政四方獻饋皆以上<lb/>
品薦義康而以次者供御上嘗冬月噉耳其形味並劣<lb/>
義康在坐曰今年甘殊有佳者遣人還東府取甘大供<lb/>
御者三寸<hi>宋書</hi>
甘中有蛇唐光宅中李崇真為益州刺史㕔事前有甘<lb/>
樹有甘大如鷄子晚熟㣲小有孔如針羣官咸異之方<lb/>
欲將進久而方罷因剖之得一赤班蛇長尺餘崇真後<lb/>
為兵所殺<hi>廣五行記</hi>調露中連州見一柑樹四月中有子如<lb/>
<pb n="KR3k0049_WYG_052-59a"/>
斗大剖之有兩頭蛇<lb/>
布裹甘子益州歳進甘子皆以紙裹之他時長吏嫌紙<lb/>
不敬代之細布旣而恐柑子為布所損每懷憂懼俄有<lb/>
御史甘子布至長吏以為推布裹甘子事懼曰果為所<lb/>
推及子布到驛長吏叙以布裹甘子為敬子布初不知<lb/>
之久而方悟聞者莫不大笑<hi>唐新語</hi>
禁中甘天寳中中書門下奏曰臣等今日因奏事承德<lb/>
音聞江南為橘江北為枳葢以地氣有殊物性因變朕<lb/>
<pb n="KR3k0049_WYG_052-59b"/>
近於宫内種甘子樹數株今秋以來結實一百五十顆<lb/>
乃與江南及蜀道所進無别亦可謂稍異也<hi>舊唐</hi>宰臣表<lb/>
賀曰雨露所均混天區而齊被草木有性憑地氣以濳<lb/>
通故兹江外之珍果為禁中之佳實緑蔕含霜芳流綺<lb/>
殿金衣爛日色麗彤庭云云乃頒賜大臣外有一合歡<lb/>
實上與妃子互相持翫上曰此果似知人意朕與卿固<lb/>
同一體所以合歡於是促坐同食焉因令畫圖傳之於<lb/>
後<hi>楊奴外傳</hi>
<pb n="KR3k0049_WYG_052-60a"/>
不實羅浮山有御園甘子唐𤣥宗幸蜀子乃不生德宗<lb/>
梁亦不實僖宗狩蜀花實皆無樹亦枯瘁<hi>續南越志</hi>中和辛<lb/>
丑翠轝在巴州時以雲棧巗嶮罷貢同庭丹實是亦木<lb/>
奴之屬旣醢且瘠<hi>唐史</hi>　羅浮甘子開元中始有山僧住<lb/>
於南樓寺其後嘗資進獻幸蜀幸奉天之歳皆不結實<lb/>
<hi>舊唐</hi>
送甘安祿山將反宰臣韋見索請以平章事追之𤣥宗<lb/>
許焉草詔訖中留之遣中使輔璆琳送甘子且觀其變<lb/>
<pb n="KR3k0049_WYG_052-60b"/>
璆琳受賂而還因言無反狀𤣥宗謂宰臣曰禄山必無<lb/>
二心詔本朕已焚矣<hi>上</hi>
嗅甘明皇食甘已千餘枚皆缺一瓣問進甘使者云途<lb/>
嘗有道士嗅之盖羅公逺也<hi>書</hi>
術致宣宗朝有術者董元素自江南來上召見留于上<lb/>
林中宿泊夜召與語曰聞君頗有神術今南中柑橘正<lb/>
熟卿能致之否元素對曰請安一合于御榻前數刻時<lb/>
有㣲風入簾元素乃啓其合柑子滿其中奏曰此江陵<lb/>
<pb n="KR3k0049_WYG_052-61a"/>
枝江縣柑也逺處恐遲上嚐之驚嘆<hi>異聞集</hi>
變甘新州出變甘有苞大如升許且皮薄如洞庭之柑<lb/>
餘柑之所弗及傳云移植不數百里形味俱變因以為<lb/>
名<hi>北户録</hi>
東望甘南康郡有東望山山頂有果林周四里許衆果<lb/>
畢植行列整齊如人功也甘子熟嘗有三人造之共食<lb/>
致飽又懷二枚欲以示人迴旋半日迷不得歸聞空中<lb/>
語云放雙柑乃聽汝去懷柑者恐怖放甘於地轉眄即<lb/>
<pb n="KR3k0049_WYG_052-61b"/>
見歸徑乃相與俱返<hi>述異記</hi>
遇虺南康歸美山石城内有甘橘橙柚就食其實任意<lb/>
取足晚持歸者便見大虺或顛仆失徑家人啖之亦病<lb/>
<hi>異苑</hi>
獅頭雲南北勝州有獅頭柑狀如獅頭而色黄有大如<lb/>
椀其味最甘<hi>雲南志</hi>
　　橘<lb/>
璇星璇星散為橘<hi>運斗樞</hi>
<pb n="KR3k0049_WYG_052-62a"/>
千樹蜀漢江陵千樹橘與千户侯等<hi>史記</hi>
美果伊尹告湯曰果之美者沙棠之實箕山之東青鳬<lb/>
之所有櫨橘焉江浦之橘雲夣之柚漢上之箞<hi>今本作石耳</hi>
所以致之<hi>呂覽</hi>
踰淮為枳晏子使楚王謂其左右曰晏嬰習辭者也吾<lb/>
欲傷之坐定而縳一人至問何為曰齊人坐盜王視晏<lb/>
子曰齊人善盜乎晏子對曰嬰聞橘生於淮北則為枳<lb/>
枝葉徒似其實味不同水土異也今民生於齊不盜入<lb/>
<pb n="KR3k0049_WYG_052-62b"/>
楚則盗得無楚之水土使民善盜耶王笑曰寡人反取<lb/>
病焉<hi>晏子</hi>
食橘不剖晏子使楚楚王進橘置削晏併食不剖王曰<lb/>
橘當剖對曰臣聞賜人主前者𤓰桃不削橘柚不剖今<lb/>
者萬乘無教故不敢剖臣非不知也<hi>上</hi>
樹橘陽虎去齊走趙簡子問曰吾聞子善樹人虎曰虎<lb/>
不善樹人云云主俛而笑曰夫樹橘柚者食之則甘嗅<lb/>
之則香樹枳棘者成而棘人故君子慎所樹<hi>韓子</hi>御覽引<lb/>
<pb n="KR3k0049_WYG_052-63a"/>
以柤棃橘柚者<lb/>
厭橘孝武帝平百越以為園圃而民皆厭橘<hi>鹽鐡論</hi>橘柚<lb/>
生於江南而民皆甘之於口味同也<hi>上</hi>
嘉樹后皇嘉樹橘徠服兮受命不遷生南國兮深固難<lb/>
徙更壹志兮緑葉素榮紛其可喜兮行比伯夷置以為<lb/>
像兮<hi>楚辭僪頌</hi>
得實繫樹沛國桓曄字文林一名嚴避地居楊州從事<lb/>
屈豫室中中庭有橘樹一株遇其實熟數垂室内嚴以<lb/>
<pb n="KR3k0049_WYG_052-63b"/>
竹藩樹四面風吹落兩實墮地以繩縳繫樹枝<hi>謝承書</hi>
盧橘朱光禄為建安郡中庭有橘冬月樹上覆裹之至<lb/>
明年春夏色變青黒味尤絶美上林賦云盧橘夏熟盧<lb/>
黒色也葢近是乎<hi>吳録地理志</hi>盧橘屬土有給客橙似橘而<lb/>
非若柚而香冬夏華實相繼或如彈丸或如拳通歳實<lb/>
之亦名盧橘<hi>魏王花木志</hi>
橘税越多橘柚園越人出橘税謂之橙橘户亦曰橘籍<lb/>
吳闞澤表曰請除臣之橘籍越中有王氏橘園胡氏梅<lb/>
<pb n="KR3k0049_WYG_052-64a"/>
園賀氏之𤓰<hi>述異記</hi>
黄子孔安國閉宅忽有二人來云自帝庭來謁一衣緑<lb/>
曰藤子一衣黄曰黄子語吳大帝時事歴歴可聽及去<lb/>
遣人尋之入未央宫庭中衣緑者入於藤下衣黄者入<lb/>
於橘下<hi>三吳志</hi>
橘官劉先主時巴郡結舫水居者五百家縣有橘官荔<lb/>
支園夏至則熟二千石常設厨膳命士大夫共㑹樹下<lb/>
食之縣北有稻田出御米<hi>水經</hi>
<pb n="KR3k0049_WYG_052-64b"/>
一蔕十七實呉黄武中交趾太守士爕獻橘十七實同<lb/>
一蔕以為瑞異羣臣畢賀<hi>南方草本狀</hi>晉咸和六年西平將<lb/>
軍庾亮送橘十二實共同一蔕以為瑞異<hi>建武故事</hi>
橘連理孝武大明中芳香琴堂東西有雙橘連理改芳<lb/>
香琴堂為連理堂<hi>宋書</hi>
鬼命補橘豫章王嶷薨忽見形於第後園乘腰輿指麾<lb/>
處分呼直兵無手板左右授一玉手板與之曰橘樹一<lb/>
株死可覔補之因出後園閣直兵倒地仍失手板<hi>齊書</hi>
<pb n="KR3k0049_WYG_052-65a"/>
一蔕二十五子梁侯景未平王僧辨獻嘉橘一蔕二十<lb/>
五子于湘東王王荅之曰昔文康獻橘十有二子用今<lb/>
方古彼有慙色今景之兇惡旣稔凱歌之聲已及嘉瑞<lb/>
逺臻但増哽慰<hi>三國典畧</hi>
黄衣圍城陳後主夣黄衣人圍城繞城橘樹盡伐去之<lb/>
及隋兵至上下通服黄衣未幾為隋攻圍之應<hi>廣五行記</hi>
橘中樂巴卭人家有橘園霜後諸橘盡收餘二大橘如<lb/>
三斗盎巴人異之剖開每橘有二叟鬚眉皤然肌體紅<lb/>
<pb n="KR3k0049_WYG_052-65b"/>
明皆相對象戯談笑自若一叟曰橘中之樂不減商山<lb/>
但不得深根固蒂為愚人<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>下耳<hi>幽恠録</hi>
洞庭韋蘇州寄橘書云書後欲題三百顆洞庭須待滿<lb/>
林霜後人多言率爾成章不知南朝有人於紙尾寄洞<lb/>
庭霜橘三百顆正用此事王右軍帖云奉橘三百顆霜<lb/>
未降不可多得同出于此<hi>芝田録序</hi>國子朱司業言南方柑<lb/>
橘雖多亦畏霜毎霜時亦不甚收唯洞庭霜雖多却不<lb/>
能損詢彼人云洞庭四面皆水也水氣上騰尤能閣霜<lb/>
<pb n="KR3k0049_WYG_052-66a"/>
所以洞庭柑橘最佳歳收不耗正為此耳<hi>文昌雜録</hi>
分貢劉晏自江淮名橘珍柑常與本道分貢兢欲先至<lb/>
雖封山㫁道以禁前發晏厚資致之嘗冠諸府<hi>唐書</hi>
弛橘禁薛戎遷浙東觀察使所部州橘未貢先鬻者死<lb/>
戎弛其禁<hi>上</hi>
納質柳玭為嶺北節度副使癬中橘熟旣食乃納質于<lb/>
官<hi>上</hi>
瑞橘清霜始降上命中使賜臣等朱橘各三枚葢靈囿<lb/>
<pb n="KR3k0049_WYG_052-66b"/>
之所植也臣伏以度淮而枳由地氣而不遷吹谷生黍<lb/>
信陽和之所感昔漢武致石榴於異國靈根遐布此西<lb/>
域柔服之應也魏武植朱橘於銅雀華實莫就乃吳人<lb/>
未格之兆也逺自湘山移根清禦始發素榮俄成丹寳<lb/>
臣貞葉凝碧蔚湘岸之夕陰華實變黄動江潭之秋色<lb/>
氷心獨潤金衣更鮮樹隠方塘此丹墀之効實盤映皎<lb/>
目與赤瑛而共硏并食不割竊愧晏嬰之知捧之以拜<lb/>
重感桓榮之賜<hi>瑞橘賦一品集</hi>
<pb n="KR3k0049_WYG_052-67a"/>
豐城陳允升好道撫州危全諷迎置郡中嘗夜坐危謂<lb/>
之曰豐城橘美頗思之允升曰方有一船泊豐城港今<lb/>
為取之港去城十五里少頃便還擕一布囊數百<hi>異人録</hi>
橘黄世説有枇杷黄醫者忙橘子黄醫者藏李太異囘<lb/>
醫生書云遺白金三十兩奉納以備橘黄之需<lb/>
御橘橘為樹白華赤實皮旣馨香又有善味江南則有<lb/>
之不生他所交趾橘有置官長一人秩三百石主歳貢<lb/>
御橘矣<hi>曹叔異物志</hi>
<pb n="KR3k0049_WYG_052-67b"/>
洞庭緑橘出洞庭東西山北常橘特大未霜深緑色臍<lb/>
間一㸃先黄味最全可啖故名緑橘<hi>范成大蘇志</hi>
大如斗成都有柚大如升<hi>廣志</hi>嶺南有柚大如冬𤓰<hi>本草</hi>
讓木橘樹直竦枝葉不相妨蜀人謂之讓木<hi>江鄰幾雜志</hi>
蟻食蒼梧土諺曰郡中甘橘多被黒蟻所食人家買黄<lb/>
蟻投于樹上因相闘黒蟻死柑橘遂成<hi>寰宇記</hi>
覩屍橘覩屍而實繁榴得骸而葉茂<hi>類從</hi>
結遲果中易生者莫如桃而結實遲者莫如橘諺云頭<lb/>
<pb n="KR3k0049_WYG_052-68a"/>
有二毛好種桃立不踰膝好種橘葢言桃可待橘不可<lb/>
待<hi>曲洧舊聞</hi>
金橘其實小如彈黄如金謂之金橘<hi>花果録</hi>金橘産于江<lb/>
西都人初不甚貴後因溫成皇后好食之由是價重京<lb/>
師欲久留此果藏于菉豆中經時不變橘性熱而豆涼<lb/>
也<hi>歸田録</hi>
齊珍呉楚之國有大木焉其名為櫾碧樹而冬生實丹<lb/>
而味酸食其皮汁已憤厥之疾齊州珍之渡淮而北而<lb/>
<pb n="KR3k0049_WYG_052-68b"/>
化為枳焉地氣然也<hi>列湯問</hi>故曰橘柚有林萑蒲有叢又<lb/>
曰橘柚凋於北徙若榴鬱於東移也<hi>埤雅</hi>
　　荔枝<lb/>
南珍荔枝甘橘南珍之上<hi>廣志</hi>此木以荔枝為名者以其<lb/>
結實時枝弱而蒂牢不可摘取以刀斧劙取其枝故以<lb/>
為名耳<hi>扶南記</hi>荔字亦用欐字衛洪七間云蒲萄龍目椰<lb/>
子荔枝作此字<hi>北户注</hi>
獻南越王尉佗獻高祖鮫魚荔枝髙祖報以蒲桃錦四<lb/>
<pb n="KR3k0049_WYG_052-69a"/>
匹<hi>西京雜記</hi>
扶荔宫漢武帝破南越建扶荔宫扶荔者以荔枝得名<lb/>
自交趾移植百株于庭無一生者連年移植不息後數<lb/>
歳偶一株稍茂然終無花實帝亦珍惜之一旦忽萎死<lb/>
守吏坐誅死者數十遂不復茂其實則歳貢焉郵傳疲<lb/>
斃于道極為生民之患至後漢安帝時交趾郡守極陳<lb/>
其弊遂罷其貢<hi>三輔黄圖</hi>上林賦荅遝離支<lb/>
止獻舊南海獻龍眼荔枝十里一置五里一候奔騰阻<lb/>
<pb n="KR3k0049_WYG_052-69b"/>
險死者繼路和帝時臨武長汝南唐羗以縣接南海乃<lb/>
上書諫曰臣聞上不以滋味為徳下不以貢膳為功故<lb/>
天子食太牢為尊不以果實為珍伏見交趾七郡獻生<lb/>
龍眼等鳥驚風發南州土地惡蟲猛獸不絶於路至於<lb/>
觸犯死亡之害死者不可復生來者猶可救也此二物<lb/>
升殿未必延年益壽帝於是下詔曰逺國珍羞本以薦<lb/>
奉宗廟茍有傷害豈有愛民之本其勅太官勿復受獻<lb/>
由是遂省焉<hi>謝承書</hi>
<pb n="KR3k0049_WYG_052-70a"/>
性堅毎歳進荔枝郵傳者斃死於道漢朝下詔止之今<lb/>
猶脩事荔枝煎進焉其樹自徑尺至於合抱葉密如冬<lb/>
青木性堅重其根工人多取為阮咸槽彈弓棊局<hi>廣州記</hi>
嗜荔枝楊貴妃生於蜀好荔枝南海荔枝勝蜀者當時<lb/>
以馬遞馳載七日七夜至京人馬多斃於路百姓苦之<lb/>
然方暑而熱經宿者輙敗<hi>新舊唐</hi>一騎紅塵妃子笑無人<lb/>
知道荔枝來<hi>杜牧詩</hi>
荔枝香曲天寶十四載六月六於驪山駐蹕是貴妃誕<lb/>
<pb n="KR3k0049_WYG_052-70b"/>
辰上命許雲封等小部音聲樂長生殿仍奏新曲未有<lb/>
曲㑹南海進荔枝因以曲名荔枝香左右歡呼聲動山<lb/>
谷是年禄山叛<hi>甘澤謡</hi>
荔枝圖白居易為忠州刺史在郡為木蓮荔枝圖寄朝<lb/>
中親友各記其狀曰荔枝生巴峽間樹形團團如帷葢<lb/>
葉如桂冬青華如橘春榮實如丹夏熟朶如蒲桃核如<lb/>
枇杷殻如紅繒膜如紫綃瓤肉潔白如氷雪漿液甘酸<lb/>
如醴如酪大畧如彼其實過之若離本枝一日而色變<lb/>
<pb n="KR3k0049_WYG_052-71a"/>
二日而香變三日而味變四五日外色香味盡去矣<hi>舊唐</hi>
宋家香宋公荔枝泉州所産者樹極髙大世傳已三百<lb/>
歳舊屬王氏黄巢兵過欲伐之時王氏主其木媼抱木<lb/>
願併戮巢兵為之不伐今雖老矣其實益滋繁味益甘<lb/>
滑真佳植也<hi>徐師仁湖山集</hi>莆田荔枝名品皆出天成雖以其<lb/>
核種之終與其本不相類宋香之後無宋香所存者孫<lb/>
枝爾陳紫之後無陳紫過墻則為小陳紫矣此果形狀<lb/>
變態百出不可以理求或以龍牙或類鳯𤓰釵頭紅之<lb/>
<pb n="KR3k0049_WYG_052-71b"/>
可簮緑珠子之旁綴非人力所能加也<hi>容齎閑筆</hi>
十八娘十八娘荔枝色深紅而細長俚𫝊閩王王氏有<lb/>
女第十八好噉此品因而得名其塜今在城東報國院<lb/>
塜旁猶有此樹云<hi>荔枝譜</hi>
鬼食治平中長沙趙琪作廣東提刑韶州公宇西軒有<lb/>
荔枝數本中夏時荔枝方熟琪將召刺史賞燕一夕荔<lb/>
枝皆空皮核滿地琪深訝之乃開西軒見壁上有詩曰<lb/>
吾儕今日㑹嘉賓滿酌洪鍾酒數廵遍地狼籍不知曉<lb/>
<pb n="KR3k0049_WYG_052-72a"/>
荔枝又是一畨新荔枝皆積其下二廣人多傳異之<hi>青𤨏</hi>
<hi>高議</hi>
入夣福建官譚徽之元符末出郊見一園荔枝埀熟徽<lb/>
之採食少憇樹下朦朧中夣至一室美人盛服出迎擕<lb/>
手而入飲間吟云妾生原在粤閩間六月南州始薦盤<lb/>
肉嫩色包丹鳯髓皮枯稜澁紫鷄冠咽殘風味消心渴<lb/>
嚼破天漿沁齒寒却憶當年妃子笑紅塵一騎過長安<lb/>
益人荔枝食之有益于人列仙傳云有食其華實為荔<lb/>
<pb n="KR3k0049_WYG_052-72b"/>
枝仙人本草云通神益知多食亦不傷人葛洪云蠲渴<lb/>
補髓<hi>譜</hi>荔枝閩中第一蜀川次之<hi>圖經</hi>
燕實荔枝木之大者子至百斛其花青白狀若冠之蕤<lb/>
纓實如松花之初生者殻若羅紋初青漸紅肉淡白如<lb/>
肪玉味甘而多汁五六月盛熟時彼方皆燕㑹其下以<lb/>
賞之賓主極量取噉雖多亦不傷人少過度則飲蜜漿<lb/>
一盃便解<hi>扶南記</hi>
臈枝梧州江前有火山上有荔枝四月先熟核大而味<lb/>
<pb n="KR3k0049_WYG_052-73a"/>
酸其高新州與南海産者最佳五月方熟形若小鷄子<lb/>
近蒂稍平皮殻殷紅肉瑩寒玉文有焦核者性熱液甘<lb/>
食之過度即蜜漿制之又有臈荔枝黄色味稍劣於紅<lb/>
者<hi>嶺表録異</hi>
三種<graphic n="KR1779" url="https://raw.githubusercontent.com/kanripo/KR-Gaiji/master/images/KR1779.png" mimeType="image/png"/>為𤏡道廣南荔枝熟時百鳥肥其名之曰焦核<lb/>
小次曰春花次曰朝偈此三種為美次鱉卵大而酸以<lb/>
為醢和率生稻田間<hi>廣志</hi>
焦核荔枝冬青夏至日子始赤六七日可食甘酸可人<lb/>
<pb n="KR3k0049_WYG_052-73b"/>
其細核者謂之焦核荔枝之最珍也<hi>竺法真登羅山䟽</hi>
日中採荔枝青華朱實核黄黒似熟蓮子實白如肪甘<lb/>
而多汁似安石榴有浸酢者至日將已時翕然俱赤則<lb/>
可食也<hi>廣志</hi>荔枝熟時人未採則百蟲不敢近人才採之<lb/>
烏鳥蝙蝠之類無不殘傷故採荔枝者日中而衆採之<lb/>
<hi>本草</hi>
無核梧州火山者夏初先熟而味少劣其高潘者最佳<lb/>
五六月方熟有無核類鷄卵大者其肪瑩白不減水精<lb/>
<pb n="KR3k0049_WYG_052-74a"/>
性熱液甘乃竒實也<hi>北户録</hi>
連理廣州信安縣有連理荔枝樹即傍挺龍目側生荔<lb/>
枝也<hi>寰宇記</hi>
　　龍眼<lb/>
益智益智龍眼也<hi>廣雅</hi>
比目龍眼一名比目<hi>本草</hi>一名亞荔枝<hi>海録</hi>
蔓生龍眼樹葉似荔枝蔓延縁木生子大如酸棗色異<lb/>
純甜無酸<hi>廣志</hi>
<pb n="KR3k0049_WYG_052-74b"/>
荔枝奴龍眼子樹如荔枝但枝葉稍小殻青黄色形圓<lb/>
如彈丸大核如木槵子而不堅肉白蒂漿其甘如蜜一<lb/>
朶恒三十十顆作穗如蒲桃然荔枝方過龍眼即熟故<lb/>
謂之荔枝奴以其常隨後也<hi>南方草木狀</hi>
　　益智<lb/>
味辛益智葉如嫩荷莖如竹箭子從心中出一枝有十<lb/>
子内白骨四破去之取外皮蜜煮為粽子味辛<hi>廣州記</hi>益<lb/>
智子如筆毫長七八分二月華實色仍連著實五六月<lb/>
<pb n="KR3k0049_WYG_052-75a"/>
熟味辛雜五味中芬芳亦可鹽曝<hi>南方草物狀</hi>益智類薏苡<lb/>
長寸許如枳梖子味辛辣飲酒食之佳<hi>異物志</hi>
遺粽安帝元年盧循為廣州刺史遺劉裕益智粽裕乃<lb/>
荅以續命湯<hi>二十六目春秋</hi>
異味損餉六種深抱情至益智乃是一方異味即於僧<lb/>
中行之<hi>慧達法師荅虚循書</hi>
香孟智子似亷薑香如荳蔲<hi>寰宇記</hi>
　　銀杏<lb/>
<pb n="KR3k0049_WYG_052-75b"/>
鴨脚銀杏一名鴨脚因葉相似也<hi>格物總論</hi>京師舊無鴨脚<lb/>
李文和自南方來移植於私第因而著子自後稍稍蕃<lb/>
多不復以南方為貴<hi>詩話總</hi>
脚杏唐鄭光讌飲把酒曰某改令身上取果子名云膍<lb/>
臍薛保遜還令云脚杏滿座大笑<hi>盧氏雜説</hi>
挿枝汴人龔猗以殿中侍御史扈高宗南渡道經崑山<lb/>
貞義里所銀杏一株挿地祝曰若此枝得活吾於是居<lb/>
其枝長茂遂成大樹如癭如乳者凡七十餘順相傳為<lb/>
<pb n="KR3k0049_WYG_052-76a"/>
其子孫嗣世之數<hi>崑山志</hi>
　　蒲萄<lb/>
得種漢武帝因張騫言遣李廣利伐宛而還又發使十<lb/>
餘輩抵宛西諸國求竒物漢使采蒲萄首蓿種歸<hi>漢大宛傳</hi>
於是天子始種苜蓿蒲萄肥饒也及外國使來衆則離<lb/>
宫别觀旁盡種蒲萄苜蓿極望<hi>史記</hi>
　藝文引廣利破宛得種御覽因之誤<lb/>
味長中國<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>果甚多且復為説葡萄當其末夏涉秋尚<lb/>
<pb n="KR3k0049_WYG_052-76b"/>
有餘暑酒醉宿醒掩露而食甘而不䬼脆而不酸冷而<lb/>
不寒味長汁多除煩解䬼又釀以為酒甘於麴蘖善醉<lb/>
而易醒道之固以流涎咽唾况親食之耶他方之果寧<lb/>
有疋之者<hi>魏文詔</hi>
實偉于棗白馬寺浮圖前葡萄異于餘處枝葉繁衍子<lb/>
實甚大偉於棗味殊美冠於中京<hi>伽藍記</hi>
竒味俗言葡萄蔓好引於西南庾信謂魏使尉瑾曰我<lb/>
在鄰遂大得葡萄竒有滋味陳昭曰作何形狀徐君房<lb/>
<pb n="KR3k0049_WYG_052-77a"/>
曰有類軟棗信曰君殊不體物何得不言似生荔枝魏<lb/>
肇師曰魏武有言云云道之固以流涎稱竒况親食之<lb/>
者瑾曰此物出自大宛張騫所致有黄白黒三種成熟<lb/>
之時子實逼側星編珠聚西域多釀以為酒每來歳貢<lb/>
在漢西京似亦不少柱陵田五十畆中有葡萄百樹今<lb/>
在京邑非直止禁林也信曰乃園種户植接蔭連架昭<lb/>
曰其味何如橘柚信曰津液勝竒芬芳減之瑾曰金衣<lb/>
素裏見苞作貢向齒自消良應不及<hi>酉陽</hi>
<pb n="KR3k0049_WYG_052-77b"/>
報縑李元忠曽貢文襄葡萄一盤文襄報以百縑遺練<lb/>
書曰儀同立亞台鉉識懷貞素出藩入侍備經要重而<lb/>
猶家無擔石室若懸磬豈輕財重義奉時愛已故也久<lb/>
相嘉尚嗟詠無極恒思標賞有意無由忽辱蒲桃良深<lb/>
珮戴聊用絹百匹以酧清德也<hi>北齊</hi>通志貢玉蒲桃<lb/>
遺母高祖賜羣臣食於御前果有葡萄侍中陳叔逹執<lb/>
而不食高祖問其故對曰臣母患口乾求之不能得高<lb/>
祖曰卿有母可遺乎遂流涕嗚咽久之乃止因賜物百<lb/>
<pb n="KR3k0049_WYG_052-78a"/>
叚<hi>舊唐</hi>
馬乳太宗時葉護獻馬乳蒲桃一房長二尺餘子亦稍<lb/>
大其色紫<hi>舊唐</hi>蒲萄酒西域有之前代或有貢獻人皆不<lb/>
識及破高昌收馬乳蒲桃實於苑中種之并得其酒法<lb/>
太宗目損益造酒為丸有八色芳辛酷烈味兼醍醐旣<lb/>
頒賜羣臣京師始識其味<hi>上</hi>
飲漿四月上已日上辛司農少卿王光輔庄駕還頓後<lb/>
中書侍郎南陽岑義設茗飲葡萄漿與學士等討論經<lb/>
<pb n="KR3k0049_WYG_052-78b"/>
史<hi>景龍文館記</hi>
王母葡萄貝丘之南有葡萄谷谷中葡萄可就其所食<lb/>
之或有取歸者即失道世言王母葡萄也天寶中沙門<lb/>
曇霄因遊諸岳至此谷得葡萄食之又見枯蔓堪為杖<lb/>
大如指五尺餘待還本寺植之遂活長高數仭蔭地幅<lb/>
員十丈仰觀若帷葢焉其房實磊落紫瑩如墜時人號<lb/>
為草龍珠帳<hi>酉陽</hi>
鸞翼大月氏國善為葡萄花葉酒或以根及汁醖之其<lb/>
<pb n="KR3k0049_WYG_052-79a"/>
花似丁香而綠榮碧鬚春夏之時萬鬚兢發如鸞翼八<lb/>
月中風至吹葉上傷裂有似綾紈故人呼為葡萄風亦<lb/>
名為裂葉風<hi>金樓子</hi>
鷄卵波斯國磨鄰老勃蕯嵗獻貴人葡萄大者如鷄卵<lb/>
大食國葡萄大如鷄子<hi>唐書</hi>
崑山葡萄西旅獻崑山之葡萄<hi>王逸荔枝賦</hi>
　　檳榔<lb/>
似螺檳榔菓也似螺可食<hi>周成雜字</hi>
<pb n="KR3k0049_WYG_052-79b"/>
檳門檳榔一名檳門<hi>李富之藥録</hi>
南遊竒觀豫章俞益期性氣剛直不下曲俗容身無所<lb/>
逺適在南與韓康伯牋曰惟檳榔樹最南游之竒觀子<lb/>
旣非常木亦特異余在交州時度之大者三圍高者也<lb/>
丈餘葉聚木端房棲葉下花秀房中子結房外其擢穗<lb/>
似黍其綴實似糓其皮似桐而厚其節似竹而概其中<lb/>
空其外勁其屈如覆虹其伸如縋䋲本不大末不小上<lb/>
不傾下不斜調直亭亭千百若一步其林則寥廓庇其<lb/>
<pb n="KR3k0049_WYG_052-80a"/>
蔭則蕭條可以長吟可以逺想矣但性不柰霜不得北<lb/>
植必當遐立海南遼然萬里不遇長者之目自令人恨<lb/>
深<hi>齊民要術水經注</hi>
贈檳榔王高麗年十四五時四月八日在彭城佛寺中<lb/>
謝混見而以檳榔贈之執王手謂曰王郎謝叔源可與<lb/>
周旋否<hi>風俗記</hi>
金柈貯劉穆之少時家貧誕節嗜酒食不脩拘檢好徃<lb/>
妻兄家乞食多見辱不以為恥其妻江嗣女甚明識每<lb/>
<pb n="KR3k0049_WYG_052-80b"/>
禁不令徃江氏後有慶㑹屬令勿來穆之猶徃食畢求<lb/>
檳榔江氏兄弟戯之曰檳榔消食君乃常飢何乃須此<lb/>
妻復截髪市殽饌為其兄弟以餉穆之自此不對穆之<lb/>
梳沐及穆之為丹陽尹將召妻兄弟妻泣而稽顙以致<lb/>
謝穆之曰本不匿怨無所致憂及至醉穆之乃令厨人<lb/>
以金柈貯檳榔一斛以進之<hi>南史</hi>
不嘗檳榔任昉父遥本性重檳榔以為常餌終嘗求之<lb/>
剖百許口不得好者昉以所嗜好深以為恨遂終身不<lb/>
<pb n="KR3k0049_WYG_052-81a"/>
嘗檳榔<hi>上</hi>
謔㺯齊命通直散騎常侍辛徳源聘于陳陳遣主客蔡<lb/>
佞宴醻因談謔手㺯檳榔乃曰頃聞北間有人為噉檳<lb/>
榔獲罪人間遂禁此物定爾不徳原荅曰此是天保初<lb/>
王尚書罪狀辭耳猶如李固被責云胡粉餙貎搔頭㺯<lb/>
姿不聞漢世頓禁胡粉<hi>三國典畧</hi>
液如朱南海地氣暑濕人多患胷中痞滯故常蹈檳榔<lb/>
數十口加勃蔞藤泊蜆反同咀之液如未色程思孟知<lb/>
<pb n="KR3k0049_WYG_052-81b"/>
番禺凡左右侍吏啖檳榔者悉杖之或問其故曰我惡<lb/>
其口唇如潄血耳<hi>宋朝類苑</hi>
籜扇檳榔樹如㯶櫚高七八丈無枝柯上有十許葉正<lb/>
月結房一房二百餘子花甚香毎生即落一籜籜堪為<lb/>
扇至五月熟大如鷄子以海蠡殻燒作灰名曰蛤賁灰<lb/>
共扶畱葉藤和而嚼之香美除口氣久食令人齒黒故<lb/>
南人有雕題黒齒之俗<hi>雲南記寰宇記</hi>
進客檳榔大如棗色青似蓮子彼人以為異婚族好客<lb/>
<pb n="KR3k0049_WYG_052-82a"/>
輙先進此物若邂逅不設用嫌恨<hi>南中八郡志</hi>
直亭檳榔樹大圍丈餘高十餘丈皮似青桐節如桂竹<lb/>
下本不大上末不小調直亭亭千萬若一森秀無柯頂<lb/>
上有葉葉似甘蕉條𣲖開破仰望𣺌𣺌如挿叢蕉於竹<lb/>
杪風至觸動似舉羽扇掃天葉下繫數房房綴十數子<lb/>
家有數百掛扶踈如墜䋲也<hi>林邑記</hi>安南人自嫩及老採<lb/>
實啖之以不婁籐兼之瓦屋子灰競咀嚼之自云交州<lb/>
地溫不食此無以祛其瘴癘廣州亦噉檳榔然不甚於<lb/>
<pb n="KR3k0049_WYG_052-82b"/>
安南也<hi>嶺表録異</hi>
紫檳榔紫檳榔即馬金囊狀類白荳蔲嚼塗惡瘡甚効<lb/>
或食一枚飲冷水即無所傷<hi>雲南志</hi>
山檳榔山檳榔一名蒳子幹似蔗葉類柞一叢千餘幹<lb/>
幹生十房房底數百子四月採<hi>竺法真豋羅浮山䟽</hi>
　　橄欖<lb/>
内鹽子落橄欖樹身聳枝皆數丈其子深秋方熟閩中<lb/>
尤重其味云咀之香口勝含鷄舌香生喫及煮飲悉解<lb/>
<pb n="KR3k0049_WYG_052-83a"/>
酒毒有野生者子繁樹峻不可梯縁但刻其根下方寸<lb/>
許内鹽于其中一夕子皆自落樹枝節上生脂膏如桃<lb/>
膠南人採之和其皮葉煎之調如黒餳謂之橄欖糖用<lb/>
濯船損乾後牢於膠漆着水益乾堅耳<hi>嶺表録異</hi>
三衢博羅縣有合成樹十圍去地二丈分為三衢東向<lb/>
一衢大葉似練子如橄欖而硬削去皮南人以為糝南<lb/>
向一衢橄欖西向一衢橄欖<hi>南越志</hi>有樹名獨根分為二<lb/>
枝其東向一枝是木威樹南向一枝是橄欖樹<hi>金樓子</hi>
<pb n="KR3k0049_WYG_052-83b"/>
餘甘餘甘子初入口舌澁酸飲水乃甘又如梅實核兩<lb/>
頭鋭呼為餘甘橄欖同一物異名耳<hi>臨海異物志</hi>
制魚橄欖木作楫魚皆浮出<hi>本草</hi>誤落橄欖在池中魚盡<lb/>
斃<hi>𤨏碎録</hi>
薑制橄欖木開花如樗將採其實剥其皮以薑汁塗之<lb/>
則盡落<hi>江鄰幾雜志</hi>
　　椰<lb/>
愈渴椰子樹似檳榔而高大葉長一尺無陰結實一房<lb/>
<pb n="KR3k0049_WYG_052-84a"/>
生三十餘子如𤓰其殻中有肉如熊白味似胡桃内有<lb/>
漿一升清如水甜如蜜飲之愈渴疾殻堪為酒器皮堪<lb/>
縳船土人多種之<hi>寰宇記</hi>
越王頭椰樹高六七丈無枝葉葉如束蒲在上其實如<lb/>
瓠繫之顛實外皮如胡蘆<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>中有汁升餘清如水味美<lb/>
于蜜食其膚則不飢食其汁則増渴又有如兩眼處俗<lb/>
人謂之越王頭<hi>異物志</hi>昔林邑王與越王有故怨遣俠客<lb/>
刺得其首懸之於樹俄化為椰子林邑王憤之命剖以<lb/>
<pb n="KR3k0049_WYG_052-84b"/>
為飲器南人至今效之當時刺時越王大醉故其漿猶<lb/>
如酒云<hi>南方草物狀</hi>
椰酒訶陵國俗以椰樹花為酒其樹生花長三尺餘實<lb/>
大如人腦割之取汁以成酒味甘飲之亦醉<hi>唐書</hi>
筒承椰子有漿截花以竹筒承其汁作酒飲之亦醉也<lb/>
<hi>交州記</hi>
倚驕東南荒中有椰木焉高二三十丈或十餘丈圍丈<lb/>
餘或七八尺其枝喬直上二百歳葉落而生花花形如<lb/>
<pb n="KR3k0049_WYG_052-85a"/>
甘𤓰復二百歳一落盡而生萼下生子三歳而成熟成<lb/>
熟之後不長不減子形如寒𤓰似冬𤓰也長七八寸徑<lb/>
四五寸萼覆其頂此實不取萬世如故若取下子而留<lb/>
萼萼復生子如初其子形如甘𤓰瓤甘美如蜜食之令<lb/>
人身澤不可過三升令人冥醉半日乃醒木高人不能<lb/>
得唯木下有多羅樹人縁能得之一名無葉一名倚驕<lb/>
張茂先曰驕直上不可那也世人後生不見葉謂之無<lb/>
葉也一名綺縞人見無葉謂之綺縞<hi>神異經</hi>
<pb n="KR3k0049_WYG_052-85b"/>
　　木𤓰<lb/>
子大如甒魚復縣地多木𤓰樹有子大如甒<hi>音武</hi>白黄實<lb/>
甚苦香爾雅所謂㮊也<hi>水經</hi>
灰毒魚齊孝昭北伐庫莫奚至天池以木𤓰灰毒魚皆<lb/>
死而浮出庫莫奚竊相謂曰池有靈魚犯之不祥乃出<lb/>
長城北道齊主分兵追擊獲牛羊七萬振振而還<hi>三國典畧</hi>
獻楊后思食酸味明皇以告張説因進經神出木𤓰以<lb/>
獻<hi>明皇雜録</hi>
<pb n="KR3k0049_WYG_052-86a"/>
䕶聖天台石橋梁旣峭危下臨絶澗過者心悸石罅有<lb/>
木𤓰華時有蛇盤紏至實落供大士乃去號為䕶聖𤓰<lb/>
<hi>方輿</hi>
紙貼宣州人種木𤓰始成顆則鏇紙花以貼其上夜露<lb/>
日曝而變紅花紋如生可愛<hi>上</hi>
　<lb/>
　<lb/>
　<lb/>
<pb n="KR3k0049_WYG_052-86b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷五十二<lb/>
</p>
<p>
</p>
  </div>
</body>
</text>
</TEI>
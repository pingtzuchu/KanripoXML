<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷三十九</head> <lb/>
    <p>
<pb n="KR3k0049_WYG_039-1a"/>
欽定四庫全書<lb/>
　天中記卷三十九<lb/>
　　　　　　　　　　　　明　陳耀文　撰<lb/>
　　生辰<lb/>
啟脅生吳回生陸終陸終娶鬼方國君之妹謂之女嬪<lb/>
孕而不育三年啟其母左脅三人出右脅三人出<hi>帝系</hi>
化石生啟禹治洪水通轘轅山化為熊謂塗山氏曰欲<lb/>
餉聞皷聲乃來禹跳石誤中皷塗山氏徃見禹方作熊<lb/>
<pb n="KR3k0049_WYG_039-1b"/>
慙而去至嵩髙山下化為石方生啟禹曰歸我子石破<lb/>
比方而啟生<hi>淮南</hi>
生于空桑有侁氏女子採桑得嬰兒于空桑之中獻之<lb/>
其君其君令烰人養之察其所以然曰其母居伊水之<lb/>
上孕夢有神告之曰白出水而柬走毋顧明日視白出<lb/>
水告其隣東走十里而顧其邑盡為水身因化為空桑<lb/>
故命之曰伊尹<hi>㠯本味</hi>伊尹母孕行汲水化為枯松其夫<lb/>
尋至水濵見桑穴中有兒乃收養之<hi>書大𫝊</hi>長有賢徳殷<lb/>
<pb n="KR3k0049_WYG_039-2a"/>
以為尹曰伊尹也<hi>水經十五</hi>
觀白虹周昭王庻子食采翁山夫人觀白虹而有娠生<lb/>
子兩手壓拳不開昭王噀之即開左手有文曰公右手<lb/>
有文曰羽遂賜姓翁氏<hi>世説</hi>
夢蘭鄭文公有賤妾燕姞夢天使與已蘭曰余為伯儵<lb/>
余而祖也以是為而子以蘭有國香人服媚之如是既<lb/>
而文公見之與之蘭而御之辭曰妾幸而有子將不信<lb/>
敢徵蘭乎公曰諾生穆公名之曰蘭穆公有疾曰蘭死<lb/>
<pb n="KR3k0049_WYG_039-2b"/>
吾其死乎吾所以生也刈蘭而卒<hi>宣四</hi>
熊虎狀楚司馬子良生子越椒子文<hi>子良兄</hi>曰必殺之是<lb/>
子也熊虎之狀而豺狼之聲弗殺必滅若敖氏矣諺曰<lb/>
狼子野心是乃狼也其可畜乎子良不可子文以為大<lb/>
慼及將死聚其族曰椒也知政乃速行矣無及於難且<lb/>
泣曰鬼猶求食若敖氏之鬼不其餒而子文卒子越為<lb/>
司馬將攻王楚滅若敖氏<hi>上</hi>
豺狼聲叔向欲娶申公巫臣氏其母止之曰甚美必有<lb/>
<pb n="KR3k0049_WYG_039-3a"/>
甚惡叔向懼不敢娶乎公強使娶之生于伯石伯石始<lb/>
生子容之母走謁諸姑曰長叔姒生男姑視之及堂聞<lb/>
其聲而還曰豺狼之聲非是莫喪羊石氏矣遂弗視<hi>二人</hi>
豕喙牛腹叔魚生其母視之曰是子虎目豕喙鳶肩而<lb/>
牛腹谿壑可盈是不可饜又叔向曰晉有羊舌鮒者叔<lb/>
魚之母弟瀆貨無厭亦將及矣<lb/>
生而白首李母祠在老子祠北二里祠門之左有碑文<lb/>
曰老子聖母李夫人碑老子者道君也始起乗白鹿下<lb/>
<pb n="KR3k0049_WYG_039-3b"/>
託於李母胞中七十二年産于楚國淮陽苦縣瀬鄉曲<lb/>
仁里老子名耳星精也字伯陽號曰聃<hi>崔𤣥山瀬記</hi>老子母<lb/>
懐之七十嵗乃生啟其母左腋而生生而白首故為老<lb/>
子<hi>神仙傳</hi>老子既生廣顙大目踈齒方口耳有三門鼻有<lb/>
雙柱足蹈五字手把十文<hi>商芸小説</hi>
絳霄繞身闗令尹喜内𫝊尹喜母夢綘霄流繞其身遂<lb/>
生喜雙光若日飛流滿堂良乆乃散<lb/>
文成相里昔子産初生執拳而出啟手觀之文成相里<lb/>
<pb n="KR3k0049_WYG_039-4a"/>
其後因而氏馬<hi>唐髙僧𫝊</hi>
黒帝感生孔子母顔氏徵在㳺大澤之陂夣黒帝使請<lb/>
已徃夣交語曰汝乳必於空桑之中覺則若感生丘於<lb/>
空桑首類尼丘山故以為名<hi>孔演圖</hi>
明珠感孕西子母浣帛於溪有明珠射體感而孕又夣<lb/>
有翠雞五色自空而下乆之化為鶚飛去<hi>翰府名談</hi>
夢神乗雲孟子生時其母夣神人乗雲自泰山來將止<lb/>
于嶧母疑視乆之忽片雲墜而寢時閭巷皆見有五色<lb/>
<pb n="KR3k0049_WYG_039-4b"/>
雲覆孟氏之居焉<lb/>
初度屈原離騷云帝髙陽之苗裔兮朕皇考曰伯庸攝<lb/>
提貞于于陬兮惟庚寅吾以降皇覽揆余於初度兮肇<lb/>
錫余以嘉名名余曰正則兮字余曰靈均<lb/>
感星蕭何昂星精張良感弧星生樊噲感狼星生<lb/>
遇龍雜記云漢廷尉扶嘉朐䏰人也初嘉母于湯溪水<lb/>
側遇龍后生嘉長占吉凶巧發竒中髙祖為漢王時與<lb/>
嘉相遇嘉勸定三秦髙祖以嘉志在扶翼賜姓扶氏為<lb/>
<pb n="KR3k0049_WYG_039-5a"/>
廷尉食邑朐䏰嘉臨終有言曰三牛對馬嶺不出貴人<lb/>
出䀋井<hi>方輿勝覽</hi>
太白星臨東方朔母田氏寡居夣太白星臨其上因有<lb/>
娠田氏歎曰無夫而娠人將弃我乃移向代都東方里<lb/>
為居五月旦生朔因以所居里為氏朔為名朔生三日<lb/>
而母田氏死隣母收養之朔生五嵗忽失經年乃歸母<lb/>
問之朔曰兒至紫泥海紫水汚衣乃過虞淵湔浣明發<lb/>
中還何言經年乎<hi>洞㝠記</hi>朔父張夷字少平<hi>今本</hi>
<pb n="KR3k0049_WYG_039-5b"/>
神光照社後漢應樞生四子見神光照社樞見光以問<lb/>
卜者曰此天符也子孫其興乎乃探得黄金自是諸子<lb/>
官學有名至場七世通顯<hi>孝子𫝊</hi>
疋練昇天虞延字子大陳留東莞人也其生時以夜適<lb/>
免母身母見其上若一疋練狀經上天明以問人人皆<lb/>
曰吉氣與天通長大仕宦位至司徒公<hi>論衡吉驗</hi>
賜杖唐文伯河東蒲坂人也其生以夜半時適生有人<lb/>
從門呼其父名父出應之不見人有一木杖植其門側<lb/>
<pb n="KR3k0049_WYG_039-6a"/>
好善異於衆其父持杖入門以示人人占曰吉文伯長<lb/>
大學宦位至廣漢太守文伯當富貴故父得賜杖其占<lb/>
者若曰杖當子力矣<hi>上</hi>
天人授書張道陵母夣天人自魁星中以蘅薇香授之<lb/>
遂感而孕<hi>高道𫝊</hi>
雙珠老蚌韋元將弟誕仲將孔融與其父書曰前日元<lb/>
將來淵才亮茂雅度𢎞毅濟世之器也昨日仲將來思<lb/>
敏篤誠保家之主也不意雙珠近出老蚌<lb/>
<pb n="KR3k0049_WYG_039-6b"/>
白鵠聳雲吳張承家有白鵠聳雲占者曰鵠是延年之<lb/>
物從室入雲自卑升髙之象當使子孫位極人臣名擅<lb/>
江表若生子可以名曰鵠後承生昭至輔吳將軍<hi>拾遺</hi>
胞聲震外闞澤字徳潤在母胞八月叱聲震外年十三<lb/>
夣見名字炳然在月中<hi>㑹稽先賢𫝊</hi>
藍田生玉諸葛恪少有名孫權見其父瑾曰藍田生玉<lb/>
真不虚也<lb/>
香浴葛尚書年八十始有仙公一子時有天竺僧於市<lb/>
<pb n="KR3k0049_WYG_039-7a"/>
大買香市人怪問僧曰我昨夜夣見善思菩薩下生葛<lb/>
尚書家吾將此香浴之到生時僧至燒香右遶七匝禮<lb/>
拜㳟敬沭浴而止<hi>仙公起居注</hi>仙公生始數日沙門見而禮<lb/>
拜曰當㳺仙道白日昇天<hi>靈寳法輪經</hi>
真英物桓温宣城太守彛之子也生未朞而太原温嶠<lb/>
見之曰此兒有竒骨可試使啼及聞其聲曰真英物也<lb/>
彛以嶠所賞故遂名曰温嶠曰果爾後將易吾姓也<hi>本𫝊</hi>
墮地便坐太原温磐石母懷身三年然後生墮地便坐<lb/>
<pb n="KR3k0049_WYG_039-7b"/>
而笑髪覆靣牙齒皆具<hi>異死</hi>
額創兒出魏興李宣妻樊氏義熈中懷妊過期不孕而<lb/>
額上有創兒穿之以出長為將今猶存名胡兒<lb/>
靈産譙郡胡馥之娶婦李氏十年無子而婦卒哭慟云<lb/>
竟無遺體遂此酷何婦忽然起坐曰感君哀悼我不即<lb/>
朽君可暝後見就依平生隂陽當為君生一男語畢即<lb/>
卧馥之如言不取燈燭闇而就之交接後歎曰亡人以<lb/>
無生理可别作屋見置瞻視滿十月然後殯爾來覺婦<lb/>
<pb n="KR3k0049_WYG_039-8a"/>
身微煖如未亡既及十月果生一男男名靈産<hi>幽明録</hi>
旗鈴落懷任遥妻河東裴氏髙明有徳行嘗晝卧夣有<lb/>
五色采旗盖四角懸鈴自天而墜其一鈴落入懷中心<lb/>
悸因而有娠占者曰必生才子遂生昉斗十二從叔晷<lb/>
有知人之量見而稱其小名曰阿堆菩家千里駒也<hi>南史</hi>
禇淵嘗謂遥曰聞卿有令子相為喜之所謂百不為多<lb/>
一不為少<lb/>
天人執爐陶𢎞景母夣兩天人手執香爐來至其所已<lb/>
<pb n="KR3k0049_WYG_039-8b"/>
而有孕生𢎞景<hi>本𫝊</hi>又雲笈經云陶隠居初生母夣日精<lb/>
在懷一天人手執金香爐隆<lb/>
腹啼南史王曇逸母晝寢夣靈鳯集身因有娠又聞腹<lb/>
中啼聲僧寳誌曰生子當為神仙宗伯<hi>雞祏集</hi>
湔裙北齊竇泰母夣風雷有娠期而不産大懼有巫云<lb/>
渡河湔裙必易生因至水所忽一人云當生貴子可徙<lb/>
而南毋從之俄而生泰及長為御史中尉<hi>北史</hi>
浮磬之精髙琳母嘗㧞禊泗濵見一石光彩可愛遂持<lb/>
<pb n="KR3k0049_WYG_039-9a"/>
歸是夕夣人謂曰此浮磬之精若保之必生令子俄而<lb/>
有孕生琳<hi>北史</hi>
遺奴徐孝嗣聿之子也字始昌父被害孝嗣在孕母年<lb/>
少欲更行不願有子自床投地者無筭又以擣米杵折<lb/>
其腰并服堕胎藥胎更堅及生故小字遺奴<hi>啇史五</hi>
石麒麟徐陵字孝穆母臧氏嘗夣五色雲化而為鳯集<lb/>
左肩上已而誕陵焉時有寳誌上人者世稱其有道陵<lb/>
年數嵗家人携以侯之誌手摩其頂曰天上石麒麟<lb/>
<pb n="KR3k0049_WYG_039-9b"/>
夢鳯集王逺知生母晝寝夣鳯集其身因有娠<hi>本𫝊</hi>
湯餅唐明皇王皇后寵衰一日訴曰三郎獨不記何忠<lb/>
脫新紫半臂換一斗麵為三郎生日湯餅耶上戚然憫<lb/>
之<hi>松窻雜録</hi>劉禹錫送張盥詩云爾生始懸弧我作坐上賔<lb/>
引筯舉湯餅祝詞天麒麟<hi>本𫝊</hi>
玉燕投懷張説母一玉燕自東南飛來投入懐中而有<lb/>
孕生説果為宰相其至貴之祥也<hi>天寳遺亊</hi>
鶴集張九齡母夣九鶴自天而下飛集于庭遂生九齡<lb/>
<pb n="KR3k0049_WYG_039-10a"/>
<hi>家𫝊</hi>
長庚李白欲生其母夣長庚星遂生白<hi>本𫝊</hi>
七十生子三原縣南董橋店有孟嫗者自云吾年二十<lb/>
六嫁與張詧為妻詧為汾陽所任常在汾陽左右詧之<lb/>
貌酷相類吾詧卒汾陽傷之吾遂偽衣丈夫衣冠投名<lb/>
充詧弟請事汾陽令替代如此又寡居一十五年自汾<lb/>
陽之薨吾已年七十二軍中累奏兼御史大夫忽思㷀<lb/>
獨遂嫁此店潘老為婦邇來復誕二子曰滔曰渠滔五<lb/>
<pb n="KR3k0049_WYG_039-10b"/>
十有四渠年五十有二是兒也貞元末百餘嵗卒<lb/>
古物餉遺李寰鎮晉州表兄武㳟性誕妾又稱好道並<lb/>
愛古物遇寰生日無餉遺乃箱擎一故皂襖子與寰云<lb/>
此是李國公收復京師時所服願尚書功業一似西平<lb/>
寰以書謝之後值㳟生日亦以箱擎一破弊幞頭餉㳟<lb/>
曰知兄深慕髙真求得洪崖先生初得仙時幞頭願兄<lb/>
得道一如洪崖賔僚無不大笑<hi>因話録</hi>
興門栁公綽字寛始生三日伯父子華視之謂其弟子<lb/>
<pb n="KR3k0049_WYG_039-11a"/>
温曰保惜此兒福祚吾兄弟不能及興吾門者此兒也<lb/>
因以起之為公綽字<hi>舊唐</hi>
夢楓生腹張志和母夣楓生腹上遂生志和<hi>本𫝊</hi>
鳩集王庭溱始生有鳩數十朝集庭樹暮宿簷户長駢<lb/>
脇厯居戎職值亂殺田洪正推為留後子後相繼藩鎮<lb/>
一百年<hi>唐年補録</hi>
異人求嗣崔慎由鎮西川有異人張叟曰君四十無子<lb/>
為公求之終南翠微寺有僧絶粒五十年君遺以服玩<lb/>
<pb n="KR3k0049_WYG_039-11b"/>
受之則其嗣也果受之僧㝷卒遂生子叟復相曰貴則<lb/>
過公恐不得其終因字曰納僧又曰緇郎即崔𦙍也<hi>南部</hi>
玉臺山靈蜀主孟知祥生時有火光照室隣里皆異之<lb/>
有僧見而撫之曰此五臺山靈也<hi>蜀檮杌</hi>
白雀棲堂閩王延彬主之子審知姪也嗣圭封泉州初<lb/>
圭領兵至泉州舎于開寺始生延彬于寺之堂既生有<lb/>
一白雀棲于堂中迄延彬之終方失所在凡三十年仍<lb/>
嵗豐稔每發蠻舶無失墜者人因謂之招寳時<hi>三五記亊</hi>
<pb n="KR3k0049_WYG_039-12a"/>
文武秀氣杭州新城縣鼉江舊常有二氣亘千江上終<lb/>
晝夜不滅及桂建徽羅隠生而二氣不復見議者以為<lb/>
文武秀氣焉<hi>吳越備史</hi>
家寳廣南漢主劉隠乃次室叚氏所生初長母韋氏居<lb/>
家甚妬聞産隠韋仗劍於門令抱來將殺之家人不敢<lb/>
匿及見劍墜於地跪而接之曰此我家之寳三日叚氏<lb/>
亡韋鞠為己子后為偽漢髙祖<hi>劉氏興士録五國故亊作劉儼</hi>
勿傷僕射崔仁冀父詢善射仁冀方娠而母病詢欲飲<lb/>
<pb n="KR3k0049_WYG_039-12b"/>
以藥毋一夕夢人謂已曰勿藥恐傷僕射及覺以語詢<lb/>
詢疑其誑弗聽自搆火煑藥見鐺上有蛇蜿蜓然遂覆<lb/>
其藥而沒後果遷左僕射<hi>九國志</hi>
僧獻玉羊吳越錢元瓘先是有胡僧以玉羊一獻于鏐<lb/>
曰得此當生貴子元瓘果以丁未嵗生<hi>上</hi>
周公山神王承肇雅州人蜀王宗侃之子母崔氏夢周<lb/>
公山神降祥遂生後一僧見之曰山氣減半乃孕靈此<lb/>
子耶後節制洋州為洛行軍司馬<lb/>
<pb n="KR3k0049_WYG_039-13a"/>
授五色筆宋范質母張氏夢人授以五色筆而生<lb/>
仙授字圖李至母張氏嘗夢八仙人自天降授字圖使<lb/>
吞之及覺猶若有物在胸中未幾生至<lb/>
宣聖拍背王沂公之父見字紙遺墜必掇拾以香湯洗<lb/>
燒之一夕梦宣聖拍其背曰汝何以重吾字紙之勤也<lb/>
恨汝老矣無可成就他日當令曽參來汝家受生顯君<lb/>
門户未幾果生一男遂命名曽後果狀元及第<hi>文昌化書</hi>
懷玉山人楊大年祖父文逸為南唐玉山令大年將生<lb/>
<pb n="KR3k0049_WYG_039-13b"/>
一道士袖刺來謁自稱懐王山人冠褐秀爽斯湏遽失<lb/>
公遂生後三十七年學士晝寢於玉堂忽夢道士來謁<lb/>
稱懷玉山人故出一牒閲之寫三十七字大年驚曰得<lb/>
非數乎許添乎道士命筆一㸃為四十七字其數果卒<lb/>
<hi>玉壺清話</hi>大年初生母章氏夢羽衣人自言武夷仙託化既<lb/>
生則一鶴雛也盡室驚駭貯而棄之江其叔父曰吾聞<lb/>
間世之人其生必異如姜嫄有棄簡狄有契乃追至江<lb/>
濵開視之則鶴蛻而嬰兒具焉體尚有紫毳尺餘經月<lb/>
<pb n="KR3k0049_WYG_039-14a"/>
乃落<hi>詩序</hi>春渚作祖母啟視<lb/>
天赦富弼字彦國初毋韓有娠夢旌旗鶴雁降其庭云<lb/>
有天赦已而生弼<hi>宋史</hi>
滅燭復明章得象字希言母方娠夢登山遇神人授以<lb/>
玉像及生父奐復夢家庭積筍如山<hi>上</hi>閩中惟建劍汀<lb/>
邵武四處殺子士大夫家亦然章邵公建州人生時家<lb/>
嫗將不舉凡滅燭而復明者三有呼於梁者曰相公家<lb/>
人懼甚遽收養之<hi>孫公談□</hi>
<pb n="KR3k0049_WYG_039-14b"/>
煑藥鼎覆吕公弼申公之次子始秦國妊娠而疾將去<lb/>
之醫工陳遜煑藥將熟已三鼓坐而假寐忽然鼎覆再<lb/>
煑再覆又煑而加火焉困甚就榻夢神人披金甲持劍<lb/>
叱曰在胞者本朝宰相汝何人敢以毒加害遜懼而窹<lb/>
以白相國後人公弼熈寧中位樞宻使<hi>括異志</hi>
玉筯食羹邵康節母李氏其姑張氏遇之甚嚴一夕欲<lb/>
自盡夢神人令一玉筯食羹一杯告曰無自盡當生佳<lb/>
兒後生康節<hi>聞見録</hi>伊川丈人與李夫人因山行於雲霞<lb/>
<pb n="KR3k0049_WYG_039-15a"/>
間見大黒猿有感遂孕臨産時慈烏滿庭人以為瑞是<lb/>
生康節七嵗戲於庭蟻穴中别見天日雲氣徃來也<hi>本草</hi>
携文選宋郊母夢朱衣人卑一大珠受而懷之既窹猶<lb/>
覺暖已而生郊後又夢前朱衣携文選一部與之遂生<lb/>
京文故小字選哥<hi>塵史</hi>
手書興字韓億將生其父夢人手中大書一興字示之<lb/>
知門户之將起也及命名從人從意而字宗魏盖取畢<lb/>
萬之後必大萬盈數魏太名之意也<hi>桐隂舊話</hi>
<pb n="KR3k0049_WYG_039-15b"/>
摘餌蓮葉韓億夫人王氏初未有子夢一僧貎甚異手<lb/>
持蓮花曰汝欲生男乎摘五葉餌之後生綜絳繹維績<lb/>
五子皆貴顯<hi>上</hi>
蘿蔔謡晁之道嘗言蔡侍郎準少年時出入常有二人<lb/>
見於馬首或肩輿之前若先驅者或前或却問之從者<lb/>
皆無所覩準甚懼謂有寃魂百方禳禬皆不能遣既乆<lb/>
亦不以為事慶厯四年生京而一人不見又二年生卞<lb/>
乃遂俱滅元符末都城童謡有家中兩子蘿蔔精之語<lb/>
<pb n="KR3k0049_WYG_039-16a"/>
語多不能悉記而其末章云撞着潭州海藏神至崇寧<lb/>
中賣酸饀者又有一包菜之語其事皆驗而京於靖唐<lb/>
初貶死長沙豈潭州海藏亦應於此耶<hi>曲洧舊聞</hi>
生立於辱李顯忠初名世輔其母當産數日不能免有<lb/>
僧過門曰所孕乃奇男子當以劍矢置母傍即生已而<lb/>
果生顯忠立於蓐咸異之<hi>宋史</hi>
肉塊得兒宋儀王仲湜生有紫光照室及視則肉塊刃<lb/>
剖遂得嬰兒靖康時大軍欲推立之仗劍以却曉其徒<lb/>
<pb n="KR3k0049_WYG_039-16b"/>
曰自有真主其徒猶未退則欲伏劍死六軍遂與王約<lb/>
以踰月而真主不出則王當即大位王陽許而隂欵其<lb/>
期未㡬髙宗即位于應天王間闗而南上屢嘉歎之主<lb/>
祭濮王<hi>杭州志</hi>
傷曇華是人甚希有過於優曇華疏云優曇華鉢名瑞<lb/>
應三千年一現現則金輪王出<hi>法華經</hi>
七枝秀草西域有七枝秀草若羅漢聖人生則此草生<lb/>
清浄之地第三祖和修生時九枝秀草應時而生<hi>𫝊燈録</hi>
<pb n="KR3k0049_WYG_039-17a"/>
白象入門第十祖脇尊者生時父夢白象背有寳坐上<lb/>
有明珠入門乃生<hi>𫝊燈録</hi>
䧱申辰裴晉公有遺以槐癭者郎中庾威在坐曰此是<lb/>
睢樹生者公問郎中年甲對云與公同是甲辰公笑曰<lb/>
郎中便是雌甲辰<hi>雞跖</hi>
小戊子程文惠與龐公同戊子生程已貴龐尚為小官<lb/>
常戲龐曰君乃小戊子矣後龐大拜文惠曰今日大戊<lb/>
子却為小戊子矣<hi>東軒</hi>
<pb n="KR3k0049_WYG_039-17b"/>
　　前身<lb/>
張衡後身張衡之初死蔡邕母始懷孕二人才貎甚相<lb/>
類時人云蔡邕是衡之後身<hi>商芸小説語林</hi>
桑中金環羊祜年五嵗令乳母取金環乳母曰無此物<lb/>
祜乃訪隣人李氏東園桑樹中探得之主人大驚曰此<lb/>
余亡兒所失物也乳母具言之李氏悲惋時人異之乃<lb/>
知李氏子乃祜前身<hi>本𫝊</hi>
蛇精杜預醉卧嘔吐人竊窺之見一大蛇垂頭而吐<hi>史</hi>
<pb n="KR3k0049_WYG_039-18a"/>
鼉精郭璞睡時有人見形變鼉云是鼉精<hi>文選注</hi>
胡沙門中書令王珉字季琰相識有一胡沙門每瞻珉<lb/>
風采甚敬悦之輙語同學云若我後生得為此人作子<lb/>
於近願亦足也珉聞而戲之曰法師才行正可小弟耳<lb/>
頃之沙門病亡亡後嵗餘而生練始能言便解外國語<lb/>
及絶國奇珍銅器珠貝生所不見未聞其名即能名之<lb/>
識其産出又自然親愛諸胡過於漢人咸謂沙門審其<lb/>
先身故珉字之阿練遂為大名云<hi>㝠祥記</hi>
<pb n="KR3k0049_WYG_039-18b"/>
羅刹齊文宣欲殺僧稠稠預待之帝愧悔躬負稠身謝<lb/>
愆因謂曰弟子前身曽作何等荅曰乃羅刹王是以今<lb/>
猶好殺即呪㿽水令帝自視見其影如羅刹像焉<hi>續髙僧</hi>
許𤣥度許詢與沙門曇彦同建浮圖未成而詢亡彦長<lb/>
年及見詢後身為岳陽王鎮越州彦呼之曰許𤣥度來<lb/>
何暮昔日浮圖今如故王曰弟子姓蕭名詧彦乃以三<lb/>
昧力加被王恍然悟前身<hi>髙僧𫝊</hi>
彌勒應身傅大士名善惠婺州人南齊時降于𫝊宣慈<lb/>
<pb n="KR3k0049_WYG_039-19a"/>
家納劉氏女名妙志生普建普成二子梁武帝時㑹天<lb/>
竺僧達麽號嵩頭陁謂大士曰我與汝毗婆尸佛所發<lb/>
誓出兠率宫衣鉢見在何日當還因命臨水觀其影見<lb/>
大士圓光寳盖大士笑時有法師聞法悟解言我師彌<lb/>
勒應身耳大士呵之天嘉二年大士於松山頂雙林寺<lb/>
行道人滅<hi>𫝊燈録</hi>
𤣥是袁盎彭州什知𤣥於一夕有一珠自左足下流去<lb/>
苦楚萬端諦視其珠中明明有晁錯二字乃知𤣥是袁<lb/>
<pb n="KR3k0049_WYG_039-19b"/>
盎也曽因七國反盎奏斬錯以謝吳楚諸王故為嬰撓<lb/>
耳一云𤣥前身名知鉉漢州三學山講十地經感地變<lb/>
琉璃焉<hi>宋髙僧𫝊</hi>
徐陵後身處州釋知威姓蔣氏天與多能富有辭藻時<lb/>
𫝊是徐陵後身<hi>上</hi>
宋公後身開元中房琯為盧氏宰道士邢和璞來琯敬<lb/>
禮之暇日同出城因至夏谷村一廢寺松竹森映和璞<lb/>
坐於下以杖叩地使人掘之數尺得一瓶瓶中皆婁師<lb/>
<pb n="KR3k0049_WYG_039-20a"/>
徳與永公書笑謂琯曰頗憶此耶琯因洒然悟其為僧<lb/>
時乃永公後身也因語琯終身事無不驗<hi>明皇雜録</hi>
諸葛後身劍南節度使韋臯既生一月其家召郡僧㑹<lb/>
食有一胡僧貎甚陋既食韋氏命乳母出嬰兒請郡僧<lb/>
祝其壽胡僧忽謂嬰兒曰别乆無恙乎嬰兒若有喜色<lb/>
衆皆異之胡僧曰此子乃諸葛武侯之後身耳吾徃嵗<lb/>
在劍門與此子有善今聞降於韋氏吾致不逺而來韋<lb/>
氏因以武侯字之後韋自少金吾節制劍南軍在蜀門<lb/>
<pb n="KR3k0049_WYG_039-20b"/>
十八年果契胡僧之語<hi>少室志</hi>
蛇入懷中李公垂<hi>紳</hi>少時讀書剡州天宫佛寺一日晝<lb/>
寐舎中丹李柰方實有黒蛇據其二㑹僧至驅之蛇入<lb/>
李懷中忽不見及覺問之荅曰適夢在樹問食柰甚美<lb/>
僧大奇之<hi>雲溪友議</hi>
西華和尚袁滋微時居汶州青溪山因賣藥得見異人<lb/>
曰此人大以西華坐禪和尚屈指亡來四十七年矣問<lb/>
滋以年適四十七<hi>逸史</hi>
<pb n="KR3k0049_WYG_039-21a"/>
盧老崔鋭佐李抱貞為澤潞從事有道人自稱盧老曽<lb/>
事陏朝雲際寺李先生預知過徃未來之事屬河朔禁<lb/>
逰客鋭舘之於家一旦辭去且曰我死當與君為子因<lb/>
指口下黒子願以為志咸之生也果有黒子其形神即<lb/>
盧老也父即以盧老字之後累官大都督觀察使自旦<lb/>
至暮與賔僚痛飲恒醉不醒簿領推積夜分省覽訓析<lb/>
決断無毫釐之差胥吏以為神人太和八年卒<hi>舊唐文花𫝊</hi>
白猪尚書鄭愚因醉眠左右見一白猪<hi>北夢</hi>
<pb n="KR3k0049_WYG_039-21b"/>
三生劉三復者以文章見知於李徳裕在浙西遣諸門<lb/>
求試及登第歴任臺閣三復能記三生事云曽為馬馬<lb/>
常渇望驛而嘶傷其蹄則連心痛後三復乗馬磽确之<lb/>
地為緩轡有石必去之其家不置門限慮傷馬蹄也其<lb/>
子鄴勑賜及第登廊廟上表雪徳裕朱崖靈柩歸塟洛<lb/>
中報先恩也士大夫美之<hi>北夢</hi>曲沃縣尉孫𬗟家奴年六<lb/>
嵗忽視𬗟母笑云娘子總角時曽養一野狐今憶否毋<lb/>
亦省之奴云爾時野狸即奴身也見鷹得走入古冡後<lb/>
<pb n="KR3k0049_WYG_039-22a"/>
為獵人擊一見閫羅王王以無罪當得人身遂生海州<lb/>
為乞人子苦饑寒二十而死又見王王曰與汝作貴人<lb/>
家奴遂得至此今已三生矣<hi>廣異記</hi>
兩世夫婦劉立者為長葛尉其妻楊氏忽一日泣謂立<lb/>
曰我以某日當死且以小女美美為托曰他日美美成<lb/>
長望君留之三二年其夕楊氏卒及罷官寓居長葛已<lb/>
十年矣有縣令某者邀立徃郭外看花令立先去舎趙<lb/>
長官莊行二三里見二杏園中看婦女十數人立駐馬<lb/>
<pb n="KR3k0049_WYG_039-22b"/>
觀之有一女年可十五六亦近敗垣中窺立至趙長官<lb/>
宅入門主人移時方出曰適女子與親族看花忽中暴<lb/>
疾所以不果奉迎坐未定有一青衣與趙耳語趙起入<lb/>
内聞趙公嗟歎之聲乃問立曰君某年為長葛尉婿楊<lb/>
氏乎曰然有女名美美僕名秋笋乎曰然趙又歎息驚<lb/>
異旋有人喚秋笋入宅中見一女涕泣謂曰美美安否<lb/>
對曰無恙也僕亦訝之徐問趙曰某未省與君相識何<lb/>
故知其行止也趙乃以實告曰女適看花忽行奏卒既<lb/>
<pb n="KR3k0049_WYG_039-23a"/>
蘓自言前身乃公之妻也適窺見公不覺悶絶立歔欷<lb/>
乆之須臾縣令亦至衆客俱集趙白共事衆咸異之立<lb/>
曰某今年尚未髙亦有名官願與小娘子尋隔生之好<lb/>
衆共成之於是成婿而美美長於母三嵗矣<hi>㑹昌解頥録</hi>
蜥蜴錢武肅毎夜令老姥監直更聽一霄銀板燈有大<lb/>
蜥蝪沿油釭噏之將竭倐然不見亦不為意明日王曰<lb/>
昨作夜夢飲麻膏充腸而飽是何祥也宫中或有對者<lb/>
王微哂而已<hi>𫝊載</hi>
<pb n="KR3k0049_WYG_039-23b"/>
廟蛇之精梓橦縣張惡子神乃五丁㧞蛇之所也或云<lb/>
雋州張生所養之蛇因而祠之人謂之張惡子其神甚<lb/>
靈蜀王建世子元膺聰明博達騎射絶倫牙齒常露多<lb/>
以袖掩口左右不敢仰視蛇眼而黒色兇惡鄙䙝通夜<lb/>
不寐竟以作逆伏誅就誅之夕梓橦廟祝亟為惡子所<lb/>
責言我不在川今始方歸何以致廟宇荒穢如是耶由<lb/>
是蜀人方知元膺為廟蛇之精矣<hi>北夢</hi>
靈運來謁江南邉鎬初生其父忽夢謝靈運持刺來謁<lb/>
<pb n="KR3k0049_WYG_039-24a"/>
自稱前永嘉守修髯秀采骨清神竦所披衣巾輕若煙<lb/>
霧曰欲托君為父子頓寄浙西飛來峯翻譯金剛經有<lb/>
未合佛㫖處願生君家刋正慎勿以葷羶噉我七嵗於<lb/>
我出家為僧以畢前經夢訖鎬生貌類夢中者父愛之<lb/>
小字康樂成童聰明堅求出家其父不允以葷廹之及<lb/>
冠強為娶妻後嗣主愛其博雅累用之而柔懦寡断唯<lb/>
好釋氏初從軍平建州唯務全活人號邉羅漢及至湘<lb/>
潭人號邉菩薩及帥潭政出多門絶無威断楚人失望<lb/>
<pb n="KR3k0049_WYG_039-24b"/>
人號邉和尚<hi>玉壺清話</hi>
夜义精髙澧夜叉精也嘗請太學博士丘光庭校書於<lb/>
樓中澧亦屢徃視之一日襪而登光庭不之知因回顧<lb/>
見一青面鬼遂大呼俄而見澧撫之曰謹勿言之以是<lb/>
驗其非人<hi>吳越備史</hi>
北平王馬仁裕徐州人唐北平王燧裔孫世為武寧軍<lb/>
校仁裕母方娠夢𫝊言北平王來歸生紫氣光庭<hi>南唐</hi>
顔延之潘佑自言其母方娠夢古衣冠人告曰我顔延<lb/>
<pb n="KR3k0049_WYG_039-25a"/>
之也與夫人為子及生七嵗始能語曰兒誤傷白龍為<lb/>
上帝所罰也因吟詩曰朝㳺滄海東暮歸何太速只因<lb/>
騎折王龍腰謫在人間三十六果以其嵗罪死<hi>南唐相山</hi>
夢牛相來劉沆曽祖景洪事楊行宻為江西牙將有彭<lb/>
旴者稱太守脇景洪附湖南偽許之復以歸行宻遂不<lb/>
任初景洪曰我不從彭旴因活萬餘人後必隆因名所<lb/>
居山曰復隆山山有牛僧孺讀書堂沆母夢牛相公來<lb/>
而生沆後沆赴舉有老人云公自是羅浮山玉源遵君<lb/>
<pb n="KR3k0049_WYG_039-25b"/>
漢將鄧禹范祖禹母夢一丈夫被金甲至寢曰吾故漢<lb/>
將鄧禹也祖禹是日生公遂以名初字夢得温公以𫝊<lb/>
稱鄧禹篤行淳備改字淳甫<hi>家𫝊</hi>
琅琊僧張安道自禁林謫守滁州睱日逰琅琊精含恍<lb/>
然省記前生曽作寺僧手冩楞伽經四卷使人登佛屋<lb/>
梁間獲經凾發視筆畫手迹宛然悲喜太息夙障氷解<lb/>
樂全盖琅琊山僧後身也遂託東坡書此經入金山寺<lb/>
印施<hi>寓簡侯鯖録</hi>
<pb n="KR3k0049_WYG_039-26a"/>
戒和尚元豐中東坡謫居黄州子由亦遷髙安時雲菴<lb/>
居洞山嘗夢與子由借出㳺郊云迓五祖戒禪師覺而<lb/>
異之遲明以語子由既而蜀僧聰禪來曰我祖夢吾三<lb/>
人同迎戒和尚此何祥也子由大駭歎曰世豈有同夢<lb/>
者耶與二士俱行二十餘里而東坡至東坡曰某八九<lb/>
嵗時時夢身是僧徃來陜右又云妣方孕夢一僧瘠而<lb/>
𦕈來託宿聰驚曰戒陜右人失一目暮年棄五祖終於<lb/>
犬遇逆數盖五十年矣後坡謫英州與僧書曰戒和尚<lb/>
<pb n="KR3k0049_WYG_039-26b"/>
又鑿脱也<hi>志林</hi>
降鄒陽何逺一日謁氷華居士錢濟明文於其所居烟<lb/>
雨堂語次偶誦祭東坡先生文至降鄒陽於十三世天<lb/>
其偶然雖繼孟軻於五百年吾無間也之句氷華笑曰<lb/>
此老夫所為者因請降鄒陽事氷華云元祜初劉貢父<lb/>
夢至一官府紫間文軸甚多偶取一軸展視云在宋為<lb/>
蘇某逆數而上十三世云在西漢為鄒陽盖如皇帝時<lb/>
為大師周朝為柱下史只一老𣆀也<hi>春者紀聞</hi>
<pb n="KR3k0049_WYG_039-27a"/>
前身女子黄山谷初與東坡同見清老者清語坡前身<lb/>
為五祖戒和尚而謂山谷云學士前身一女子我不能<lb/>
詳語后日學士至涪陵當自有見者山谷意謂涪陵非<lb/>
遷謫不至聞之亦似憒憒既坐罪人果遷涪陵未幾夢<lb/>
一女子云某生誦法華經而志歿後身為男子得大知<lb/>
惠為一時名人今學士某前身也學士近年來所患腋<lb/>
氣者縁某所塟棺朽為蟻穴居係兩腋之下故有此苦<lb/>
今此居後山有某墓學士能啟之除去蟻聚則腋氣可<lb/>
<pb n="KR3k0049_WYG_039-27b"/>
除也既覺果訪得之已無主矣因改去之而腋氣果除<lb/>
<hi>上</hi>
秦王後身王介甫在鐘山讀書有一長老曰先輩必做<lb/>
宰相但不可念舊惡改壊祖宗格法介甫云一第未就<lb/>
奚暇問作宰相併壊祖宗格法僧戲言也老僧云曽坐<lb/>
禪入定見秦王入寺來知先輩秦王後身也<hi>貴耳集</hi>
贊皇公至趙鼎初生時其母夢金紫偉人入其室前有<lb/>
贊引者喝曰贊皇公至夫人驚悟彷彿若有所見未幾<lb/>
<pb n="KR3k0049_WYG_039-28a"/>
而鼎生焉其后仕宦功名多與徳裕合徳裕自東都分<lb/>
司貶潮陽而鼎亦自四明以散官安置子潮陽徳裕明<lb/>
年貶朱崖而卒鼎亦卒于朱崖俱年十二<hi>坦齋筆衝</hi>
萬年鬼王王萬年副都統因貽書岷峨山拗中和尚和<lb/>
尚不荅書但云𫝊語太尉卑歸人至問有書否堅不肯<lb/>
説王云我已知了你直説乆而方云和尚請太尉早歸<lb/>
三日後與潄間即逰人問拗中云王太尉是第六個萬<lb/>
年鬼王所以姓王名萬年<hi>貴耳集</hi>
<pb n="KR3k0049_WYG_039-28b"/>
伯威後身王十朋將誕時母夢其族叔之師嚴伯威閔<lb/>
黎至家遂生後有僧見十朋云此郎嚴伯威後身也<hi>梅溪</hi>
<hi>文集</hi>十朋石橋絶句云石橋未到神先到日裏還同夢裏<lb/>
時僧教我名劉道者前身曽冩石橋碑石橋乃天台五<lb/>
百尊羅漢洞口也<hi>闕説叢</hi>
仙菴道人建寧浦城有道人於山間結菴煉丹將成忽<lb/>
一日入定語童子曰我去後或十日五日即還謹勿輕<lb/>
動我屋子後數日忽有叩門者曰我知汝師已為𡨕不<lb/>
<pb n="KR3k0049_WYG_039-29a"/>
所録留之徒臭腐耳童子不悟為魔遂舉而焚之道者<lb/>
旋歸繞菴呼號云我在何處如此月餘不絶聲適有老<lb/>
僧問其説厲聲荅之曰爾説尋我爾却是誰其聲乃絶<lb/>
時其母方娠忽見道者入室遂産徳秀<hi>齊東埜野</hi>
婺女星胡寅夫人翁氏宻州司户揆之女也生之前一<lb/>
夕其祖殿撰夢有通謁者曰吾婺女星也當生君家翼<lb/>
日而翁氏生紅光滿室殿撰曰此必清貴而壽者也長<lb/>
歸於寅以婦徳聞見𤣥孫者三封太原寧郡大夫人<hi>内𫝊</hi>
<pb n="KR3k0049_WYG_039-29b"/>
夢龍文天<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>其母將誕夢有龍降其家公遂生其所居<lb/>
之傍有潭成巨浸自公之生潭水日淺長讀書秀水山<lb/>
中往來中途有客店一夕店主夢龍蛻爪於門外石上<lb/>
迨曉開户見公脱履於石少憇而去又公好與客奕水<lb/>
中客不能勝公鎮日怡然自若及公卒潭水復深<lb/>
國王唐裴休為于闐王<hi>北燕</hi>南唐後主為師子國王<hi>乗異記</hi>
　　重生<lb/>
秦諜復蘓晉伐秦晉人獲秦諜殺諸絳市六日而蘇盖<lb/>
<pb n="KR3k0049_WYG_039-30a"/>
記異也<hi>左宣公記</hi>
漢宫人漢末闗中大亂有發前漢時宫人冢者人猶活<lb/>
既出平復如舊魏郭后愛念之録置宫中常在左右問<lb/>
漢時宫内事説之歴歴皆有次叙郭崩哭泣過禮遂死<lb/>
<hi>博物志</hi>魏時人有開周王冡者得殉塟女子經數日而有<lb/>
氣數月而能語年可二十送詣京師郭太后愛養之十<lb/>
餘年太后崩哀思哭泣一年餘而死<hi>顧愷之啟䝉注</hi>
張明友奴并州刺史畢軌送漢故度遼將軍范明友鮮<lb/>
<pb n="KR3k0049_WYG_039-30b"/>
畢奴年三百五十嵗言語飲食如常人奴云霍顯光後<lb/>
小妻明友妻光前妻女<hi>世語</hi>漢末發范友明冡奴猶活友<lb/>
明霍光女聓説光家事廢立之際多與漢書相似此奴<lb/>
常逰走於民間無止住處<hi>博物志</hi>
崔涵菩提寺西域胡人所立沙門逹多發塜取甎得一<lb/>
人以進時太后與明帝在華林堂以為妖異使黄門侍<lb/>
郎徐紇問其姓名死來幾年何所飲食死者曰臣姓崔<lb/>
名涵字子洪博陵安平人也父名暢母姓魏家在城西<lb/>
<pb n="KR3k0049_WYG_039-31a"/>
□財里死時年十五今滿二十七在地十有二年常似<lb/>
醉卧無所食也時復逰行或遇飯食如似夢中不甚辨<lb/>
了后即遣門下録事張雋詣□財里訪涵父母果得雋<lb/>
還具以實聞后遣送涵回家母魏把桃枝急令速去涵<lb/>
遂捨去逰於京師常宿寺門下汝南王賜黄衣一具涵<lb/>
性畏日不敢仰視又畏水火及刀兵之屬常走於逵路<lb/>
遇疲則止不徐行也時人猶謂是鬼<hi>東藍記</hi>
生食荷葉陏開皇三年京師西北凝觀寺有僧法慶造<lb/>
<pb n="KR3k0049_WYG_039-31b"/>
丈六挾貯像未成暴死時寳昌寺僧大智同日亦卒三<lb/>
日並蘓云見官曹殿上有人似王者儀仗甚衆見法慶<lb/>
在前有一像忽來謂殿上人曰慶造我未成何乃令死<lb/>
便檢文薄云慶食盡命未盡上人曰可給荷葉以終壽<lb/>
言訖忽然皆失所在大智便蘓衆異之乃徃凝觀寺問<lb/>
慶説皆符驗慶不復能食毎日朝進荷葉六枝齋時入<lb/>
枝如此終身同流請乞以成其像<hi>兩京記</hi>昭宗初年鳯翔<lb/>
釋寗師者忽暴終而蘓云初為𡨕司所攝也一判官云<lb/>
<pb n="KR3k0049_WYG_039-32a"/>
和尚壽在而無禄召吏檢之只有乾荷葉三石因令注<lb/>
於簿自此寗毎断中惟荷葉湯而已<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>下號入𡨕和尚<lb/>
<hi>上</hi>法慶丸欲食時先以煖水令䙲濕方食之<hi>宋髙僧</hi>
三百年復生竇建徳常發鄴中一墓無他物開棺見婦<lb/>
人顔色如生姿容絶麗可年二十餘衣物形制非近世<lb/>
者候之似有氣息乃收還軍養之三日而生能言云我<lb/>
魏文帝宫人随甄皇后在鄴死塟於此不知今乃何時<lb/>
也説甄后見害了了分明建徳甚寵愛之其後建徳為<lb/>
<pb n="KR3k0049_WYG_039-32b"/>
太宗所滅帝將納之乃具以事白且辭曰妾幽閉黄壤<lb/>
已三百年非竇公何以得見今日死乃妾之分也遂飲<lb/>
恨而卒帝甚傷之<hi>神異𫝊</hi>
粥餅宋之末年姑蘓賣餅冢檢所鬻錢得𡨕幣焉因怪<lb/>
之毎粥餅必識其人與其錢乆之乃一婦人也跡其婦<lb/>
至一塜而滅遂白之官啟塜見婦人卧柩中有小兒坐<lb/>
其側恐其為人所覺必不復出饑死小兒有好事者收<lb/>
歸養之既長與常人無異不知其姓鄉人呼之曰鬼官<lb/>
<pb n="KR3k0049_WYG_039-33a"/>
人元初猶在後數年方死<hi>元吾衍子行間居録</hi>
　　夀<lb/>
考老考也<hi>説文</hi>老朽也老而不死曰仙<hi>釋名</hi>
期頥五十曰艾艾治也治事能断割芟刈無所疑也六<lb/>
十曰耆耆指也不從力役指事使人也七十曰耄頭髪<lb/>
白耄耄然也八十曰耋耋鐡也皮膚變黒色如鐡也九<lb/>
十曰鮐背皆有鮐文也或曰黄耉鬢髪變黄也耉垢也<lb/>
皮色驪悴恒如有垢者也或曰胡耉咽皮如雞胡也或<lb/>
<pb n="KR3k0049_WYG_039-33b"/>
曰凍梨皮有班黒如凍梨色也或曰齯齯大齒落盡更<lb/>
生細者如小兒齒也百年曰期頥頥養也老昏不復知<lb/>
服味善惡孝子期於盡養道而已也<hi>上</hi>
五福一曰壽二曰富<hi>云云</hi>五曰考終命<hi>洪範</hi>
四事楊朱曰生民之不得休息為四事故一為壽二為<lb/>
名三為位四為貨有此四者畏鬼畏人畏威畏刑此謂<lb/>
之遁人也不逆命何羡壽不矜貴可羡名不要勢可羡<lb/>
位不貪富可羡貨此之謂順民也<hi>列</hi>
<pb n="KR3k0049_WYG_039-34a"/>
大齊楊朱曰百年壽之大齊得百年者千無一焉設有<lb/>
一者孩抱以逮昏老幾居其半矣夜眠之所弭盡覺之<lb/>
所遺又幾居其半矣痛疾哀苦亡失憂懼又幾居其半<lb/>
矣量十數年之中逌然而自得亡介焉之慮者亦亡一<lb/>
時之中爾則人之生也奚為哉奚樂哉<hi>上</hi>盗跖曰人上<lb/>
壽百嵗中壽八十下壽六十除病痩死喪憂患其中開<lb/>
口而笑者一月之中不過四五日而已矣<hi>莊盗跖</hi>
長生黄帝曰治身柰何而可以長乆廣成子曰無視無<lb/>
<pb n="KR3k0049_WYG_039-34b"/>
聴抱神以静形將自五必静必清無勞女形無摇女精<lb/>
乃可以長生故我修身千二百嵗矣吾形未嘗衰<lb/>
八百彭祖姓籛名鏗堯臣封于彭城在啇為守藏史在<lb/>
周為柱下史年八百嵗猶自悔不壽枕髙<hi>杖晚</hi>而唾逺自<lb/>
喪四十九妻五十四子<hi>仙𫝊世本楚辭主</hi>莊子曰夫道自本自<lb/>
根未有天地自古以固存彭祖得之上及有虞下及五<lb/>
伯又曰吹呴呼吸吐故納新熊經烏伸為壽而已矣此<lb/>
導引之士養形之人彭祖壽考者之所好也<lb/>
<pb n="KR3k0049_WYG_039-35a"/>
周王壽文王祖父壽百二十而沒王季百年而沒文王<lb/>
壽九十七而沒<hi>六韜</hi>
八十入文説苑云吕望年七十釣于渭渚三日三夜魚<lb/>
無食者望即忿脱其衣冠上有農人者古之異人謂望<lb/>
曰子姑復釣必細其綸芳其餌徐徐而投無令魚駭望<lb/>
如其言初下得鮒次得鯉刺魚腹得書書文曰吕望封<lb/>
于齊望知其異<hi>史注</hi>姚賈對秦王曰太公望齊之逐夫朝<lb/>
歌之廢屠子良之逐臣棘津之讎不庸文王用之而王<lb/>
<pb n="KR3k0049_WYG_039-35b"/>
<hi>秦䇿</hi>太公九十乃顯榮分誠未遇其匹合<hi>未玉九辨</hi>天問云師<lb/>
望在肆昌何識鼓刀揚聲后何喜王逸曰言太公鼓刀<lb/>
在市肆文王親徃問之對曰下屠屠牛上屠屠國文王<lb/>
喜載而歸<hi>楚辭</hi>淮南云吕望使老者奮太公鼓刀釣魚年<lb/>
七十始學讀書九十為文王師佐武王伐紂成王封之<lb/>
于齊<hi>髙誘註説林訓</hi>夫文王非無便辟親比已者超然乃舉太<lb/>
公於舟人而用之豈私之哉以為姣好耶即太公七十<lb/>
二齳然而齒堕矣<hi>韓詩外𫝊</hi>吕望行年五十賣食於棘津行<lb/>
<pb n="KR3k0049_WYG_039-36a"/>
年七十屠牛朝歌行年九十為天子師則其遇文王也<lb/>
<hi>説苑韓詩</hi>太公望故老婦之出夫也朝歌之屠佐也棘津迎<lb/>
客之舎人也年七十而相周九十而封齊<hi>説苑八</hi>
　遯齋閑覽梁灝八十二嵗狀元及第其謝啟云少伏<lb/>
　生之八嵗多太公之二年未見所出而人遂皆云太<lb/>
　公八十遇文王豈相沿之誤耶然國史及朝野雜記<lb/>
　俱云灝中狀元年二十三非八十二也<lb/>
九十為師鬻子名熊楚人年九十見文王王曰老矣鬻<lb/>
<pb n="KR3k0049_WYG_039-36b"/>
子曰使臣捕獸逐麋已老矣使臣坐䇿國事尚少也文<lb/>
王師之著書二十二篇名曰鬻子<hi>鬻子</hi>
　世𫝊鬻子九十餘始遇文王而書乃載三監曲阜事<lb/>
　篇名次第皆錯亂不可曉盖殘闕書也<hi>序</hi>
　史楚世家周文王之時季連之苗裔曰鬻熊鬻熊子<lb/>
　事文王早卒楚武王熊通怒曰吾先鬻熊文王之師<lb/>
　也早終成王舉我先公乃以子男田令居楚今書云<lb/>
　昔者魯周公又曰周公使康叔徃封于殷皆文王後<lb/>
<pb n="KR3k0049_WYG_039-37a"/>
　事也其為偽書無疑而無舉以證之者<lb/>
出入百嵗文王九十七而薨武王九十三而崩周公武<lb/>
王之弟也兄弟相差不過十年武王崩周公居攝七年<lb/>
復政退老出入百嵗矣邵公周公之兄也至康王之時<lb/>
尚為太保出入百有餘嵗矣𫝊稱邵公百八十髙宗享<lb/>
國百年周穆王享國百年并未享國之時皆出百三十<lb/>
四十嵗矣<hi>論衡</hi>
交儆左史倚相迋見中公子亹子亹不出左史謗之舉<lb/>
<pb n="KR3k0049_WYG_039-37b"/>
伯以告子亹怒而出曰女無亦謂我老耄而舎我而又<lb/>
謗我左史曰唯子老耄故欲見以交儆子若子方壯能<lb/>
經營百事倚相將奔走承序於是不給而何暇得見昔<lb/>
衛武公年數九十有五矣猶箴儆於國曰自卿以下至<lb/>
於師長士苟在朝者無謂我老耄而舎我必㳟恪於朝<lb/>
朝夕以交戒我聞一二之言必誦志而納之以訓道我<lb/>
於是乎作懿戒以自儆也及其沒也謂之叡聖武公今<lb/>
子老楚國而欲自安也若常如此楚其難哉子亹懼曰<lb/>
<pb n="KR3k0049_WYG_039-38a"/>
老之過也乃驟見左史<hi>楚語</hi>
登年魯叔孫僑如公孫歸父家皆侈劉康公告定王曰<lb/>
人臣而侈國家弗堪亡之道也若皆早世猶可若登年<lb/>
以載其毒必亡<hi>周語</hi>趙簡子曰雀雉魚鱉莫不能化惟不<lb/>
能哀夫竇犨曰君子哀無人不哀無賄哀名之不令不<lb/>
哀年之不登<hi>晉謂</hi>
自養桓公之平陵見家人有年老而自養者公問其故<lb/>
對曰吾有子九<hi>韓子作三</hi>人家貧無以娶妻吾使傭而未返<lb/>
<pb n="KR3k0049_WYG_039-38b"/>
也桓公取外御者五人妻之<hi>説苑五</hi>桓公微服而行於民<lb/>
問有鹿門稷者年七十而無妻問子管伸令宫中女子<lb/>
未嘗御出嫁之<hi>韓子十四</hi>
麦丘三祝齊桓公逐白鹿至于麦丘見邑人問曰叟年<lb/>
幾何對曰八十有三矣公曰美哉壽乎與之飲曰盍以<lb/>
叟之壽祝寡人邑人奉觴再拜曰祝主君使主君甚壽<lb/>
金玉是賤人為寳公曰善哉至徳不孤善言必再吾子<lb/>
復之曰祝主君使主君無羞學無惡下問賢者在謗諫<lb/>
<pb n="KR3k0049_WYG_039-39a"/>
者得人公曰善哉至徳不孤善言必三吾子復之曰祝<lb/>
主君無使羣臣百姓得罪於吾君無使吾君得罪於羣<lb/>
臣百姓公怫然作色曰此言者非復前二言之祝叟其<lb/>
草之矣麦丘邑人坐拜而起曰子得罪於父可因姑姊<lb/>
妹謝也父乃赦之臣得罪於君可使左右謝也君乃赦<lb/>
之昔桀得罪於湯紂得罪於武王此則君之得罪於臣<lb/>
者也莫有謝至今不赦公曰善抉而載之自御以歸禮<lb/>
之於朝封之以麦丘而㫁政焉<hi>韓詩新序</hi>
<pb n="KR3k0049_WYG_039-39b"/>
二七宋襄公及楚人戰于泓不禽二毛公傷股子魚曰<lb/>
今之勍者皆吾敵也雖及胡耉獲則取之何有於二毛<lb/>
<hi>僖二十二</hi>
無能為秦晉圍鄭佚之狐言於鄭伯曰國危矣若使燭<lb/>
之武見秦君師必退公從之辭曰臣之壯也猶不如人<lb/>
今老矣無能為也已公語之夜縋而出見秦伯曰隣之<lb/>
厚君之薄也夫晉何厭之有闕秦以利晉惟君圖之秦<lb/>
伯説與鄭盤<hi>僖三十</hi>
<pb n="KR3k0049_WYG_039-40a"/>
七十三晉悼夫人食與人之城杞者絳縣人或年長矣<lb/>
無子而徃與於食有與疑年使之年<hi>使言其年</hi>曰臣小人也<lb/>
不知年紀臣生之嵗正月甲子朔四百有四十五甲子<lb/>
矣其季於今三之一也吏走問諸朝師曠曰魯叔仲恵<lb/>
伯㑹郤成子於承匡之嵗也七十三年矣史趙曰亥有<lb/>
二首六身下二如身是其日數也<hi>襄六</hi>
種種齊侯田於莒盧蒲嫳見泣且清曰余髪如此種種<lb/>
余奚能為子雅曰彼其髪短而心甚長其或寢處我矣<lb/>
<pb n="KR3k0049_WYG_039-40b"/>
九月放盧蒲嫳于北燕<hi>昭三</hi>
七十欲學晉平公問於師曠曰吾年七十欲學恐已暮<lb/>
矣師曠曰何不炳燭乎平公以為戲君師曠曰臣聞少<lb/>
而好學如日出之陽壯而好學如日中之光老而好學<lb/>
如炳燭之明炳燭之明孰與昧行乎平公曰善哉<hi>説苑</hi>
㳟士魯有㳟士名曰機汜行年七十其㳟益甚冬日行<lb/>
隂夏日行陽市次不敢不行參行必随坐必危一食之<lb/>
間三起不羞見衣裘褐之士則為之禮魯君問曰機子<lb/>
<pb n="KR3k0049_WYG_039-41a"/>
年甚長矣不可釋㳟乎機汜對曰君子好㳟以成其名<lb/>
小人學㳟以除其刑對君之坐豈不安哉尚有差跌一<lb/>
食之上豈不美哉尚有哽噎今若汜所謂幸者也固未<lb/>
能自必鴻鵠飛沖天豈不髙哉矰繳尚得而加之虎豹<lb/>
為猛人尚食其肉席其皮譽人者少惡人者多行年七<lb/>
十常恐斧質之加於汜者何釋㳟為<hi>説苑</hi>
㳟敬待命成回學於子路三年回㳟敬不已子路問其<lb/>
故何也回對曰臣聞之行者比於鳥上畏鷹鸇下畏綱<lb/>
<pb n="KR3k0049_WYG_039-41b"/>
羅夫人為善者少為䜛者多若身不死安知禍罪不施<lb/>
行年七十常恐行節之虧回是以㳟敬待大命子路稽<lb/>
首曰君子哉<lb/>
色若孺子南伯子葵問女偊曰子之年長矣而色若孺<lb/>
子曰吾聞道矣<hi>莊子</hi>
三願齊宣王出獵於社山社山父老十三人相與勞王<lb/>
王賜之田不租父老皆拜閭丘先生獨不拜又賜無役<lb/>
役諸老復拜閭丘先生又不拜疑而問之對曰來見大<lb/>
<pb n="KR3k0049_WYG_039-42a"/>
王所望者三願賜臣壽賜臣富賜臣貴王曰天命有長<lb/>
短非寡人所則無所壽先生倉粟雖盈以備災害無以<lb/>
富先生大官無闕小官卑賤無以貴先生先生曰所望<lb/>
願王選良吏臣少可以得壽焉使民以時役無煩苛此<lb/>
臣所以得富焉使少者敬長長者敬老此臣所以得貴<lb/>
焉王賜臣田不租倉廩將虚賜臣無役則官無所使非<lb/>
所望也王曰賜先生為相可乎先生曰臣得三願足矣<lb/>
安用為相<hi>説苑御覽稍異</hi>
<pb n="KR3k0049_WYG_039-42b"/>
春秋髙楚丘先生行年七十披裘帶索徃見孟嘗君欲<lb/>
趨不能進孟嘗君曰先生老矣春秋髙矣多遺忘矣何<lb/>
以教文楚丘先生曰噫將我而老乎噫將使我追車而<lb/>
赴馬乎投石而超距乎逐麋鹿而摶豹虎乎吾已死矣<lb/>
何暇老哉噫將使我深計逺謀乎定猶豫而決嫌疑乎<lb/>
出正辭而當諸侯乎吾乃始壯耳何老之有孟嘗君赧<lb/>
然汗出至蹱曰文過矣文過矣詩曰老夫灌灌小子蹻<lb/>
蹻言老夫欲盡其謀而少者驕而不受也秦穆公所以<lb/>
<pb n="KR3k0049_WYG_039-43a"/>
敗其師殷紂所以亡天下也故書曰黄髪之言則無所<lb/>
愆詩曰壽胥與試美用老人之言以安國也<hi>韓詩新序</hi>
善飯亷頗奔魏趙王思復得亷頗使使者視頗尚可用<lb/>
否頗之仇郭開多與使者金令毁之趙使者既見亷頗<lb/>
頗為之一飯斗米肉十斤被甲上馬以示尚可用趙使<lb/>
還報王曰亷將軍雖老尚善飯然臣與坐頃之三遺矢<lb/>
矣趙王以為老遂不召<hi>本𫝊</hi>
食乳張蒼身長大肥白如瓠為丞相十五嵗而免免相<lb/>
<pb n="KR3k0049_WYG_039-43b"/>
後老口中無齒食乳女子為乳母妻妾以百數嘗孕者<lb/>
不復生蒼年百有餘嵗而卒<hi>史</hi>
逸樂益命文帝時得魏文侯時樂人竇公百八十嵗兩<lb/>
目皆肓文帝奇之問何能服食而至此耶對曰年十三<lb/>
失明父母哀之教使鼓琴日講習以為常事臣不能道<lb/>
固無所報弭也譚以為少肓恒逸樂所以益性命也<hi>新論</hi>
九十授書伏生濟南人故為秦博士文帝時聞其能治<lb/>
尚書欲召時伏生年九十餘老不能行使晁錯徃受之<lb/>
<pb n="KR3k0049_WYG_039-44a"/>
<hi>漢書</hi>漢興開設學校旁求儒雅以闡大猷濟南伏生年過<lb/>
九十失其本經口以𫝊授<hi>尚書序</hi>伏生老不能正言言不<lb/>
可曉也使其女𫝊言教錯齊人語多與頴川異錯所不<lb/>
知者凡十二三畧以其意屬讀而已<hi>衛宏古文尚書序</hi>
車輪迎申公魯人少事齊人浮丘伯受詩武帝初即位<lb/>
使使束帛加壁安車以蒲裏輪駕駟迎申公弟子二人<lb/>
乗軺𫝊從至見上上問治亂之事申公時已八十餘老<lb/>
對曰為治者不在多言顧力行何如耳是時上方好文<lb/>
<pb n="KR3k0049_WYG_039-44b"/>
辭見申公對黙然<hi>漢書</hi>
治詩轅固齊人以治詩孝景時為博士武帝初即位復<lb/>
以賢良徵諸儒多嫉毁曰固老罷歸之時固已九十餘<lb/>
矣公孫𢎞亦徵亥目而事固固曰公孫子務正學以言<lb/>
無曲學以阿世<hi>上</hi>
三世不遇上嘗輦至郎署見一老髭鬚皓白衣服不完<lb/>
上問曰公何時為郎何其老矣對曰臣姓顔名駟江都<lb/>
人也文帝時為郎上問曰何不遇也駟曰文帝好文臣<lb/>
<pb n="KR3k0049_WYG_039-45a"/>
好武景帝好老臣又少陛下好少臣又老是以三世不<lb/>
遇上其言拜為㑹稽都尉<hi>漢武故事</hi>
九千嵗東方朔元封中㳺鴻蒙之澤忽遇老母采桑於<lb/>
白海之積俄而有黄省翁指母以語朔曰昔為吾妻託<lb/>
形於太白之精今汝亦此精也吾却食吞氣已九千餘<lb/>
嵗目中瞳子皆有青光能見幽隠之物三千年一返骨<lb/>
洗随三千年一剥皮代毛吾生來已三洗髄一代毛矣<lb/>
洗沭澣裙石建為郎中令建白首萬石君尚無恙毎五<lb/>
<pb n="KR3k0049_WYG_039-45b"/>
日洗沐歸謁親入子舎竊問侍者取親中君厠牏身自<lb/>
澣洒復與侍者不敢令萬石君知之以為常<hi>漢書</hi>
矍鑠劉尚擊武陵五溪蠻夷深入軍沒馬援因復請行<lb/>
時年六十二帝愍其老未許之援自請曰臣尚能被甲<lb/>
上馬帝令試之援據鞍顧盻以示可用帝笑曰矍鑠哉<lb/>
是翁也遂遣援<hi>後𫝊</hi>東觀記㬦哉是翁也字書㬦勇貎<lb/>
手自枝書向朗字巨達少時涉獵文學以吏能見稱自<lb/>
去長史優㳺無事垂三十年乃更潛心典籍孜孜不倦<lb/>
<pb n="KR3k0049_WYG_039-46a"/>
年踰八十猶手自校書刋定謬誤積聚篇卷於時最多<lb/>
開門接賔謗納後進但講論古義不于時事以是見稱<lb/>
劉楊同軌陳壽與譙周别周曰昔孔子七十二劉向楊<lb/>
雄七十一而沒今吾年過七十庻慕孔子遺風可與劉<lb/>
楊同軌恐不出後嵗必便長逝不復相見矣疑周以術<lb/>
知之假此而言也<hi>蜀志</hi>
鐘鳴漏盡田豫為并州刺史徵為衛尉屢乞遜位司馬<lb/>
懿以為豫克壯書喻未聴豫書荅曰年過七十而以居<lb/>
<pb n="KR3k0049_WYG_039-46b"/>
位譬猶鐘鳴漏盡而夜行不休是罪人也遂稱篤疾年<lb/>
八十二薨<hi>魏志</hi>
不倦書籍胡昭外同乎俗内秉純潔心非其好王公不<lb/>
能屈年八十而不倦于書籍者吾於胡徵君見之矣<hi>𫝊子</hi>
鹿仙辛孟年七十與麋鹿同羣逰世謂之鹿仙<hi>潘岳中記</hi>
命在日制劉寔字子真少貧苦賣牛衣以自給自少及<lb/>
老篤學不倦雖居職務卷不離手厯吏部尚書封遁陽<lb/>
子懷帝復授太尉固辭以老不許劉坦上言曰太尉寔<lb/>
<pb n="KR3k0049_WYG_039-47a"/>
懸車退老二十餘年浩然之志老而彌篤臣聞老者不<lb/>
以筋力為勞寔年踰九十命在日制聖詔殷勤斷章敦<lb/>
喻謂宜聴寔所守詔賜几杖不朝嵗餘薨時年九十一<lb/>
<hi>晉書</hi>
髙其優禮劉毅字仲雄為尚書僕射以峭直不至公輔<lb/>
年七十告老乆之見許後司徒舉毅為青州中正尚書<lb/>
以毅懸車致仕不宜勞以碎務陳留相孫尹表曰昔鄭<lb/>
武公年邁八十入為司徒雖過懸車之年必有可用毅<lb/>
<pb n="KR3k0049_WYG_039-47b"/>
前為司𨽻多所按劾主者必疑其論議傷物故髙其優<lb/>
禮令去事實此為機閣毅使絶人倫之路也由是毅遂<lb/>
為州都<hi>上</hi>
持更聲苦劉𢎞字和季為荆州刺史嘗夜起聞城上持<lb/>
更者歎聲甚苦遂呼省之兵年過六十羸疾無檽𢎞愍<lb/>
之乃讁罰主者遂給韋袍暖㡌轉以相付<hi>上</hi>
百三十嵗羅結魏主太武初以河内鎮將遷侍中外都<lb/>
大官總三十六曹事年一百七嵗精爽不衰魏主以其<lb/>
<pb n="KR3k0049_WYG_039-48a"/>
忠慤甚見信待監典後宫出入卧内因除長信卿年一<lb/>
百一十詔聴歸老賜大寗東川以為居業并為築城即<lb/>
號曰羅侯城朝廷毎有大事驛馬詢訪焉年一百二十<lb/>
嵗卒<hi>魏書</hi>
知足劉玩之字茂瑶以乆官年疾告退曰四十仕進七<lb/>
十懸車壯則馳驅老宜體息自頃以來衰耗漸篤為性<lb/>
不懶惰而倦怠頓來耳目本聰明而聾矒轉積脚不支<lb/>
身喘不緒氣朝露本光寧堪長乆且知足安分吾已足<lb/>
<pb n="KR3k0049_WYG_039-48b"/>
矣<hi>南齊書</hi>
隂徳陽報髙允字伯㳟雖年漸期頥而志識無損晝夜<lb/>
嘗執書吟詠尋覽被召在方山作頌志氣猶不多損談<lb/>
説舊事了無所遺卒年九十八初允毎謂人曰吾在中<lb/>
書時有隂徳濟救人命若陽報不差吾壽應享百年矣<lb/>
其弟爕字季和毎詔徵辭疾不應恒笑允屈折乆官栖<lb/>
泊京邑從容千家<lb/>
餙老劉模髙允選為校書郎允修撰國記與俱緝著允<lb/>
<pb n="KR3k0049_WYG_039-49a"/>
所成篇卷預有功焉正始初為陳留太守時年七十餘<lb/>
矣而餙老隱年昧禁自效<hi>允𫝊</hi>
賜杖致珍刀雍字淑和性寛柔好尚文典書不釋書皇<lb/>
興中雍與隴西王源賀中書監髙允等併以耆舊特見<lb/>
優禮賜几杖劍履上殿月致珍羞焉子遵字奉國年七<lb/>
十志力不衰嘗經篤疾㡬死見有神明救之言是福門<lb/>
子當享長年後卒於潞州刺史七十九<lb/>
　御覽引致珍羞焉下即接嘗經篤疾是混父子為一<lb/>
<pb n="KR3k0049_WYG_039-49b"/>
　事也誤<lb/>
跨鞍躍馬源懷賀子也正始初蠕蠕入冦詔加懐使持<lb/>
節侍中出據北蕃賜馬一匹紬鎧一具御稍一枚懷拜<lb/>
受訖乃於其庭跨鞍執矟躍馬大呼顧謂賔客曰氣力<lb/>
雖衰尚得如此蠕蠕雖畏壯輕老我亦未便可欺令奉<lb/>
廟勝之規總驍捍之衆足以擒其酋帥獻俘闕下時年<lb/>
六十一懐至雲中蠕蠕亡遁<hi>源𫝊</hi>
跨鞍畢衆敬齊明帝殺廢帝子業授兖州刺史降魏後<lb/>
<pb n="KR3k0049_WYG_039-50a"/>
復為兖州徵還京師年已七十鬢髪皓白而氣力未衰<lb/>
跨鞍馳騁有若少壯太和中髙祖賔禮舊老衆敬與咸<lb/>
陽公髙允引至方山甚相愛敬接膝談欵有若平生後<lb/>
以篤老乞還桑梓朝廷許之衆敬臨還獻真珠襠刺虎<lb/>
矛等物文明太后引見於皇信堂賜酒饌車馬勞遣之<lb/>
<hi>魏書四十九</hi>
白首彌勒趙逸字思羣性好墳典白首彌勤年踰七十<lb/>
手不釋卷<hi>北史崔浩同</hi>有隠士趙逸云是晉武時人晉朝舊<lb/>
<pb n="KR3k0049_WYG_039-50b"/>
事多所記録正光初來至京師逰于市里所經之處多<lb/>
記舊迹掘之皆驗號為聖人汝南王悦聞而異之拜為<lb/>
義父因而問何所服餌以致長年逸云吾不閑養生自<lb/>
然長壽郭璞常為吾筮云壽年五百嵗今始半餘帝給<lb/>
步挽車一乗三年以後遁去莫知所在<hi>伽藍記</hi>
諱老魏中山王英伐義陽傅永為將軍自將馬步千人<lb/>
南逆齊將馬先琕琕將射永洞其左股永出箭復入大<lb/>
破之時年七十餘三軍莫不壯之後除恒農太守非心<lb/>
<pb n="KR3k0049_WYG_039-51a"/>
所樂毎言曰馬援充國竟何人哉吾獨皓首見拘此郡<lb/>
復為南兖州刺史年踰八十猶能馳射盤馬奮稍常諱<lb/>
言光毎自稱六十九<hi>魏書五十九</hi>
四皓徐伯珍舉動有禮過曲木之下趨而避之早喪妻<lb/>
晩不復重娶自比曽參家甚貧窶弟兄四人皆白首相<lb/>
對時人呼為四皓<hi>南史</hi>
養身静黙沈麟士字雲禎㓜而俊敏年七嵗聴叔父岳<lb/>
言𤣥賔散言無所遺失岳撫其肩曰若斯文不絶其在<lb/>
<pb n="KR3k0049_WYG_039-51b"/>
爾乎及長博通經史有髙尚之心織簾誦書口手不息<lb/>
鄉里號為織簾先生宋齊徵皆不就守操老讀書終不<lb/>
倦遭火燒書數千卷年過八十耳目猶聰明以反故抄<lb/>
冩火下細書復成二三千卷滿數十篋時人以為養身<lb/>
静黙所致<hi>南史隠逸𫝊</hi>
頭有肉角梁蕭暎為北徐州刺史及徵將還鍾離人顧<lb/>
忠逺挺义行部伍中暎見其甚矣使人問之對曰年一<lb/>
百一十二嵗凡七娶有子十二死亡畧盡今惟小者已<lb/>
<pb n="KR3k0049_WYG_039-52a"/>
六十又無孫息家闕養乏是以行役暎大異之召賜之<lb/>
食食兼於人檢其頭有肉角長寸遂命後舟載還都謁<lb/>
見天子與之言徃事多異所𫝊擢為散騎侍郎賜以俸<lb/>
宅朝夕進見年百二十卒<hi>南史</hi>
曽孫乳婦普通中北侵攻穰城城内有人年二百四十<lb/>
嵗不能能食穀唯飲曽孫婦乳簡文帝命勞之賜以束<lb/>
帛<lb/>
留枕荆州上津鄉人張元始年一百一十六嵗膂力過<lb/>
<pb n="KR3k0049_WYG_039-52b"/>
人進食不異至年九十七方生兒兒遂無影將亡人人<lb/>
告别乃至山林樹木處處履行少日而終時人以為知<lb/>
命湘東王愛竒重異遂留其枕<hi>上</hi>
齒宿意新李百藥以年老致仕太宗嘗制帝京篇命百<lb/>
藥並作上歎其工手詔曰卿何身之老而才之壯何齒<lb/>
之宿而意之新乎百藥以名臣之子才行相繼四海名<lb/>
流莫不宗仰懸車告老怡然自得穿池築山文酒談賞<lb/>
以舒平生之志年八十二卒<hi>舊</hi>
<pb n="KR3k0049_WYG_039-53a"/>
卧振髙風蕭徳言以年老請致仕太宗下詔曰頃年以<lb/>
來天下無事方欲建禮作樂偃武修文卿年齒已衰教<lb/>
將何恃所冀才徳猶茂卧振髙風使齊南伏生重在於<lb/>
茲日闗西孔子故顯於當今拜秘書少監兩宫禮賜甚<lb/>
厚<lb/>
不伏致仕武后時夏官侍郎侯知一以年老勅令致仕<lb/>
知一乃詣朝堂跳躍馳驅以示輕㨗時謂知一不伏致<lb/>
仕<hi>朝野僉載</hi>
<pb n="KR3k0049_WYG_039-53b"/>
雪刺滿頭宋璟求致仕表云臣竊禄簮裳備員廊廟霜<lb/>
毫生額雪刺滿頭求歸耕養築墉巖穴樂太平之世允<lb/>
荷聖朝<hi>開元遺事</hi>
百二十八開元東封有太原人于伯龍者年一百二十<lb/>
八嵗精爽不昧其子已卒兩孫随之各年七十八矣自<lb/>
北來詣闕引見上勞之曰老人無拜禮伯龍曰臣神堯<lb/>
皇帝之臣也荏苒嵗月得至今日復事郎君臣之幸矣<lb/>
郎君明聖功成封岳不以昏老千里而來上笑而憫之<lb/>
<pb n="KR3k0049_WYG_039-54a"/>
乃賜紫袍牙笏及優恤有功伯龍自言陏仁壽年生説<lb/>
大業末事了然可見<lb/>
似亡友蕭穎士嘗出㶚橋道左逢一老人眉髪皎白狀<lb/>
骨甚竒右蕭甚異之老人瞻顧蕭蕭問之老人云公似<lb/>
吾亡友耳蕭固請言之老人曰吾與鄱陽王恢善君甚<lb/>
類之乃穎士六代祖蕭其所來不應而去<hi>𫝊載</hi>
氣海常温栁公度子華子也善攝生年八十餘步履輕<lb/>
便或祈其術曰吾初無術但未嘗以血氣佐喜怒氣海<lb/>
<pb n="KR3k0049_WYG_039-54b"/>
常温耳<hi>舊唐</hi>
貴壽嚴綬才器不踰常品事兄嫂過為時所稱常以寛<lb/>
柔自特位嚌上公年至大耊前後統臨三鎮皆號雄藩<lb/>
所辟士親暏為將相者凡九十人其貴壽如此<hi>舊</hi>
九老白居易暮節惑浮屠至經月不食葷稱香山居士<lb/>
常與胡杲等燕樂皆髙年不仕者人暮之繪為九老圖<lb/>
時洛陽遺老李元爽年一百三十六禪僧如滿歸洛年<lb/>
九十五<hi>白居易序</hi>
<pb n="KR3k0049_WYG_039-55a"/>
一門壽考蕭愿字惟㳟梁宰相頃之子也初愿之曽祖<lb/>
倣唐僖宗朝入相接客之次愿為兒童傚倣𫝊呼之聲<lb/>
倣謂客曰余豈敢以得位為喜所幸奕世壽考吾今又<lb/>
有曽孫左目前矣及愿長事父母以孝稱後為兵部郎<lb/>
卒之時年七十餘母猶在堂一門壽考人罕及者矣<hi>周史</hi>
二百餘嵗五代王仁裕家逺祖母二百餘嵗<lb/>
九代祖李守忠為承㫖奉使南方過海至瓊州界道逢<lb/>
一翁自稱楊遐舉年八十一邀守忠詣其居見其父曰<lb/>
<pb n="KR3k0049_WYG_039-55b"/>
叔連年一百二十二又見其祖曰宋卿年一百九十五<lb/>
語次見雞窼中有小兒出頭下視宋卿曰此九代祖也<lb/>
不語不食不知其年朔望取下子孫列拜而已<hi>洞微志</hi>
党翁邵伯温言洛陽有老人曰党翁者賣藥洛水北南<lb/>
行走甚快自言五代清太中嘗為兵經事柴太宗有放<lb/>
停公帖可驗其衣服猶唐装也有妻無子有問以前事<lb/>
者皆不荅元豐中不知所在党翁在清太中已為兵則<lb/>
已不下二三十矣計其壽當一百七八十餘<lb/>
<pb n="KR3k0049_WYG_039-56a"/>
陳恩被呵劉類為𢎞農太守民尹昌年垂百嵗聞類出<lb/>
行當經過謂其兒曰扶我迎府君我欲陳恩兒扶昌在<lb/>
道右類望見呵其兒曰用是死人來見我其視人無禮<lb/>
皆此類也<hi>魏書苛吏𫝊</hi>
四方人壽東方極豪林之墟名呵羅提國人壽四百嵗<lb/>
南方極洞陽之野其國人壽三百六十嵗西方極浩素<lb/>
之壟其國人壽六百嵗北方極朔隂之庭名旬羅之國<lb/>
人壽三百嵗上方上清陽灰空之内其國人髙上玉皇<lb/>
<pb n="KR3k0049_WYG_039-56b"/>
萬聖帝真惟刼為年直下極大風澤名寳真無量國人<lb/>
壽一千二百嵗<hi>放品經</hi>
三老人嘗有三老人相遇或問之年其一曰吾年不可<lb/>
記但憶少時與盤古有中外一曰海水變桑田吾輒下<lb/>
一籌已滿十屋一曰吾師食蟠桃弃其核崑崙之下今<lb/>
樹與崑崙齊矣<hi>仇池筆記</hi>
更老孝文詔曰天子父事三老兄事五更山陽公尉元<lb/>
鴻臚卿㳺明根並元亨利貞明兄誠素之著英風老敷<lb/>
<pb n="KR3k0049_WYG_039-57a"/>
雅迹公以八十之年宜處三老之重卿以七十之齡可<lb/>
充五更之選雖更老非官宜加殊養<hi>魏傳</hi>
　鄭𤣥注文王世子三老五更各一人皆年老更事致<lb/>
　仕者也注樂記皆老人更知三徳五事者也　蔡邕<lb/>
　明堂論更應作叟叟長老之稱字與更相似書者澻<lb/>
　誤以為更嫂字女傍叟今亦以為更故知應為叟也<lb/>
共摩銅狄薊子訓與一老翁共摩挲銅狄人相謂曰適<lb/>
見鑄此物而已近五百嵗<hi>後漢𫝊</hi>
<pb n="KR3k0049_WYG_039-57b"/>
祅怪壽者百二十過此不死為失歸祅怪<hi>禮外𫝊</hi>
　　不夀<lb/>
秀不實彭祖之知不出堯舜而上而壽八百顔淵之才<lb/>
不出衆人之下而壽不八<hi>列子力命</hi>郎顗云顔子十八天下<lb/>
歸仁<hi>後漢𫝊</hi>俗𫝊顔淵年十八升太山望見吳昌門外有<lb/>
係白馬<hi>論衡</hi>顔淵所以命短慕孔子殤其年也<hi>桓譚新論</hi>亞聖<lb/>
徳蹈髙蹤秀不實振芳風<hi>禰衡顔子碑</hi>徐勉子悱卒為客喻<lb/>
云秀而不實尼父為之歎息<hi>梁舊</hi>
<pb n="KR3k0049_WYG_039-58a"/>
賦鵬賈誼曰十八以能誦詩属書聞于郡中吳廷尉為<lb/>
河南守聞其秀才乃言賈生年少頗通諸子百家之書<lb/>
文帝召以為博士是時賈生年二十餘最為少文帝悦<lb/>
之綘灌等盡害之適為長沙王太傅有鴞飛入害作賦<lb/>
以自廣後為梁懐王大𫝊而死時年三十三<hi>史記</hi>
賦靈光王延壽字文考有儁才少逰魯國作靈光殿賦<lb/>
後蔡邕亦造此賦未成及見延壽所為甚竒之遂輟翰<lb/>
而已曽有異夢意惡之乃作夢賦以自厲後溺水死時<lb/>
<pb n="KR3k0049_WYG_039-58b"/>
年二十餘<hi>後漢</hi>王子山與叔父師到泰山從鮑子真學筭<lb/>
到魯賦靈光殿歸度湘水溺死<hi>博物志</hi>文考一字子山也<lb/>
豫知亡日陸績字公紀㓜有儁朗才數博學多通虞翻<lb/>
舊齒名盛龎統荆州令七年長於績共為交友仕至欝<lb/>
林太守自知亡日乃為辭曰有漢志士陸績㓜敦詩畫<lb/>
長玩禮易雨征遘疾嗚呼悲隔又曰從今已去六十年<lb/>
之外車同軌書同文恨不及見也年三十三卒<hi>文士傳吴志</hi>
可言天人王弼字輔嗣山陽髙平人少而察惠十餘嵗<lb/>
<pb n="KR3k0049_WYG_039-59a"/>
便好壯老通辯能言為𫝊嘏所知吏部尚書何晏甚竒<lb/>
之題之曰後生可畏君斯人者可與言天人之際矣正<lb/>
始中遇癘疾亡時年二十四司馬師嗟歎累日<lb/>
婦亡神傷荀粲字奉倩彧子顗弟也常以為子貢稱夫<lb/>
子之言性與天道不可得聞然則六籍雖存固聖人之<lb/>
糠粃粲兄俁難曰易經云聖人立象以盡意繫辭焉以<lb/>
盡言則微言胡不可得而聞見哉粲荅曰盖理之甚微<lb/>
者非物象之所舉也今稱立象以盡意非此通于意外<lb/>
<pb n="KR3k0049_WYG_039-59b"/>
者也繫辭焉以盡言此非言乎繫表者也斯則象外之<lb/>
意繫表之言固藴而不出矣及當時能言者不能屈也<lb/>
又論父彧不如從兄攸彧立徳髙整軌儀以訓物而攸<lb/>
不治外形慎宻自居而已粲以此言善攸諸兄怒而不<lb/>
能迴也妻曹洪女有美色専房歡宴厯年後婦病亡不<lb/>
哭而神傷痛悼不能已嵗餘亦亡時年二十九粲簡貴<lb/>
不能與常人交接所交皆一時俊傑至塟夕赴者裁十<lb/>
餘人皆同時知名士也哭之感慟路人<hi>何恒為粲𫝊</hi>栁𢎞卒<lb/>
<pb n="KR3k0049_WYG_039-60a"/>
楊表誄之曰山陽王弼風流長逝穎川荀粲零落無時<lb/>
修行夾池永絶梁園之賦長楊映沼無復洛川之文<lb/>
朝野悲惜魏舒子混字延廣清恵有才行年二十七先<lb/>
舒卒朝野咸為舒悲惜舒毎哀慟退而歎曰吾不及莊<lb/>
生逺矣豈以無益自損乎於是終服不復哭詔曰舒惟<lb/>
一子薄命短折舒告老之年處窮獨之苦毎念怛然為<lb/>
之嘆悼思所以散愁養氣可更増之味品物仍給四望<lb/>
牛車庻出入觀望或足散憂也<hi>本𫝊</hi>
<pb n="KR3k0049_WYG_039-60b"/>
不秀王戎喪兒萬子山簡徃省之王悲不自勝簡曰孩<lb/>
抱中物何至于此王曰聖人忘情最下不及情情之所<lb/>
鍾正在我輩簡服其言更為之慟<hi>世説</hi>萬子有大成之風<lb/>
苗而不秀<hi>上</hi>
棟梁折衛玠字叔寳有虚令之秀清勝之氣在羣伍之<lb/>
中有異人之望祖衛瓘見玠五嵗曰此兒神爽聰令與<lb/>
衆大異恐吾年老不及見耳<hi>别𫝊</hi>及長好言𤣥理親友時<lb/>
請一言無不咨嗟以為入微以天下大亂移家南行永<lb/>
<pb n="KR3k0049_WYG_039-61a"/>
嘉六年卒時年二十七塟於南昌謝鯤哭之慟人問曰<lb/>
子有何恤而致斯哀荅曰棟梁折矣不覺哀耳咸和中<lb/>
丞相王導教曰衛洗馬明當改塟此君風流名士海内<lb/>
所瞻可修薄祭以敦舊好<lb/>
行善禍繁羊秉字長達少有令譽仕參撫軍將軍事將<lb/>
奮千里之足揮沖天之翼惜乎春秋三十有二而卒昔<lb/>
罕虎死子産以為無與為善自夫子之沒有子産之嘆<lb/>
矣亡後有子男又不肙是何行善而禍繁也豈非司馬<lb/>
<pb n="KR3k0049_WYG_039-61b"/>
生之所惑歟羊權為黄門侍郎侍簡文坐帝問曰夏侯<lb/>
湛作羊秉叙絶可想是卿何物有後不權澘然對曰亡<lb/>
伯令問夙彰而無有繼嗣雖名播天聴然𦙍絶聖世帝<lb/>
嗟慨乆之<hi>世説</hi>
轉視塵尾王長史<hi>濛</hi>病篤寝卧燈下轉塵尾視之嘆曰<lb/>
如此人曽不得四十及亡劉尹<hi>惔</hi>臨殯以<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>柄麈尾箸<lb/>
柩中因慟絶<hi>上</hi>
年齊古人王修字敬仁小字苟子濛子也明秀有美稱<lb/>
<pb n="KR3k0049_WYG_039-62a"/>
善𨽻行書號曰流奕清舉轉中軍司馬未拜而卒時年<lb/>
二十四昔王弼之沒與脩同年故修弟熈乃嘆曰無愧<lb/>
於古人而年與之齊也<hi>文字志</hi>
不可無年王珣疾臨困問王武岡<hi>謚</hi>曰世論以我家領<lb/>
軍比誰武岡曰世以比王比中郎<hi>坦之</hi>東亭轉卧向壁嘆<lb/>
人固不可以無年<hi>上</hi>
祝予羊孚年三十一卒桓𤣥與羊欣書曰賢從情所信<lb/>
寄暴疾而殞祝予之歎如何可言<lb/>
<pb n="KR3k0049_WYG_039-62b"/>
蘭王夙凋謝恵連年十嵗能屬文才思富㨗彭城王義<lb/>
康修府城得古冢使恵連為祭文留信待成其文甚美<lb/>
文為雪賦以髙麗見竒靈運見其新文毎曰張華重生<lb/>
不能易也文章並行於世年三十七卒<hi>南史</hi>恨其蘭玉夙<lb/>
凋故長轡未騁<hi>詩</hi>
國政衰王曇首太保𢎞之弟也武帝至彭城大㑹羣英<lb/>
臺賦詩曇首文先成帝問𢎞曰卿弟何如卿荅曰若但<lb/>
如下官門户何寄帝大笑為文帝鎮西長史武帝謂文<lb/>
<pb n="KR3k0049_WYG_039-63a"/>
帝曰曇首輔相才也汝可毎事<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>之後乞吳郡文帝曰<lb/>
豈有欲建大厦而遺其棟梁卒時年三十七文帝臨慟<lb/>
嘆曰王詹事所疾不救國之衰也中書舎人周赴侍側<lb/>
曰王家欲衰賢者先殞上曰直是我家衰矣<hi>南史</hi>
後進領袖王訓字懷範㓜聰敏有識量後拜郎中入見<lb/>
武帝帝問何敬容曰禇彦回年幾為宰相敬容曰少過<lb/>
三十上曰今之王訓無謝彦回訓美容儀善進止文章<lb/>
為後進領袖年二十六卒<hi>上</hi>
<pb n="KR3k0049_WYG_039-63b"/>
珠樹王勃字子安六嵗善文辭九嵗得顔師古注漢書<lb/>
讀之作指瑕以擿其失聰驚絶衆文章邁㨗下筆則成<lb/>
尤好者書為虢州叅軍坐罪除名父福畤以左遷交趾<lb/>
令勃徃省道出江中為採蓮賦以見意其辭甚美渡南<lb/>
海堕水而卒時年二十八<hi>舊唐</hi>
奴僕命騷李賀字長吉韓退之皇甫湜聨騎造門賀總<lb/>
角荷衣而出賦髙軒過操觚立成杜牧之序其文盖騷<lb/>
之裔理雖不及辭或過之生二十七年死世皆曰使賀<lb/>
<pb n="KR3k0049_WYG_039-64a"/>
且未死少加以理奴僕命騷可也<lb/>
神㑹天出邢君實恕子也自少有逸才大為蘇黄諸公<lb/>
所稱許而不幸早死作秋風三疊時年未弱冠神㑹天<lb/>
出如不經意同時之士名好古字皆不能及<lb/>
　　富<lb/>
鐘懸不移魯孟獻子聘於晉宣子觴之三徙鍾石之懸<lb/>
不移而具獻子曰富哉家宣子曰子之家敦與我家富<lb/>
獻子曰吾家甚貧惟有二士曰顔回兹無靈者使吾邦<lb/>
<pb n="KR3k0049_WYG_039-64b"/>
家安平百姓和恊惟此二者耳吾盡於此矣客出宣子<lb/>
曰彼君子也以養賢為富我鄙人也以鍾石金玉為富<lb/>
孔子曰孟獻子之富可著於春秋<hi>新序</hi>
逃富鬬且曰昔鬬子文三舎令尹無一日之積䘏民故<lb/>
也成王毎出子文之禄必逃王止而後復入謂子文曰<lb/>
人生求富而子逃之何也對曰夫從政者以庇民也民<lb/>
多曠者而我取富焉是勤民以自封也死無日矣我逃<lb/>
死非逃富也<hi>楚語</hi>
<pb n="KR3k0049_WYG_039-65a"/>
富淫齊慶封奔吳吳予之朱方聚其族焉而居之富於<lb/>
其舊子服恵伯謂叔孫曰天殆富淫人慶封又富矣楊<lb/>
子曰善人富謂之賞淫人富謂之殃天其殃之也其將<lb/>
聚而殱旃<hi>襄二十八</hi>
幅利齊慶氏亡分其邑予晏子弗受子尾曰富人之所<lb/>
欲也何獨弗欲對曰慶氏之邑足欲故亡吾非惡富也<lb/>
恐失富也且夫富如布帛之有幅焉為之制度使無遷<lb/>
也夫民生厚而用利於是乎正徳以幅之使無黜嫚謂<lb/>
<pb n="KR3k0049_WYG_039-65b"/>
之幅利利過則為敗吾不敢貪多所謂幅也<hi>上</hi>
怙富子産聘晉叔向問子晳于行人揮對曰其與幾何<lb/>
無禮而好陵人怙富而卑其上弗能乆矣<hi>昭元</hi>
富得罪南宫敬叔以富得罪於定公奔衛衛侯請復之載<lb/>
其寳以朝夫子聞之曰若是其貨也喪不若速貧之愈<lb/>
子游侍曰敢問何謂如此孔子曰富而不好禮殃也敬<lb/>
叔以富喪矣而又弗改吾懼其將有後患也敬叔聞之<lb/>
驟如孔氏而後循禮施散焉<hi>家語</hi>
<pb n="KR3k0049_WYG_039-66a"/>
陶朱公黄帝設五法布之天下用之無窮盖世有能知<lb/>
者莫不尊親如范子可謂曉之矣范蠡為越相三江五<lb/>
湖之間民富國強卒以擒吳功成而弗居變名易姓之<lb/>
陶自謂朱公行十術之計二十一年之間三致千萬再<lb/>
散與貧<hi>素王妙論</hi>
逰宫范蠡相越日致千金家僮閑筭術者萬人收四海<lb/>
難得之貨盈積於越都以為器銅鐡之類積如山之阜<lb/>
或藏之井壍謂之寳井奇容麗色溢於閨房謂之逰宫<lb/>
<pb n="KR3k0049_WYG_039-66b"/>
歴古以來未之有也<hi>拾遺記</hi>
猗頓猗頓魯之窮士問術于朱公乃畜㹀于猗氏之南<lb/>
以富興於猗氏故曰猗頓<hi>孔叢子</hi>
君子之富楚王問莊辛曰君子之富柰何對曰君子之<lb/>
富假貨人不徳也不貴也其食飲人不使也不役也親<lb/>
戚愛之衆人喜之不肖者事之皆欲其壽樂而不傷於<lb/>
患此君子之富也楚王曰善<hi>説苑</hi>昔楚頓襄王問陵陽右<lb/>
曰君子之富何如云云<hi>後漢楚宏𫝊論</hi>
<pb n="KR3k0049_WYG_039-67a"/>
觀時白圭曰吾營生猶伊尹吕尚之謀白圭樂觀時豐<lb/>
嵗熟取穀與之絲漆繭出取帛絮與之食趍時若猛獸<lb/>
鷙鳥之發<hi>史記</hi>
卓氏卓氏用鐡冶富程鄭富埒卓氏<hi>上</hi>
食貨稱首卓王孫家僮千數程鄭各八百人而郗公從<lb/>
禽巷無竹八簫鼓歌吹擊鐘肆懸富侔公室豪過田文<lb/>
漢家食貨以為稱首盖以地沃土豐奢侈不期而至也<lb/>
<hi>華陽國志</hi>
<pb n="KR3k0049_WYG_039-67b"/>
銅山臨卭有古石山有石鑛大如蒜子火燒合之成流<lb/>
支鐡甚剛因置鐡官漢文帝時以鐡銅賜侍郎鄧通通<lb/>
假民卓王孫嵗取千疋故王孫貨累巨萬億鄧通錢亦<lb/>
盡天下王孫女文君能鼓琴時有司馬長卿者臨卭令<lb/>
王告與之逰王孫家文君因奔長卿<hi>上</hi>
茂陵富人茂陸富人袁廣漢藏鏹巨萬家僮八九百人<lb/>
於北邙山下築園東西四里南北五里激流水注其内<lb/>
構石為山髙十餘丈連延數里養白鸚鵡紫鴛鴦釐牛<lb/>
<pb n="KR3k0049_WYG_039-68a"/>
青兕竒獸怪禽委積其間積沙為洲與激水為波潮其<lb/>
中致江鷗海鶴孕雛産鷇延漫林池竒樹異草靡不具<lb/>
植屋皆徘徊連属重閣修廊行之移晷不能徧也廣漢<lb/>
後有罪誅沒入馬官園鳥獸草木皆移植上林苑中<hi>西京</hi>
髙訾自元成訖王莾京師富人杜陵樊嘉茂陵摯網平<lb/>
陵如氏茸氏長安丹王君房豉樊少翁王孫大卿為天<lb/>
下髙訾<hi>漢貨殖𫝊</hi>
輦賄思𤣥賦或輦賄而違車兮孕行産而為對注云昔<lb/>
<pb n="KR3k0049_WYG_039-68b"/>
有周犨者家貧夫婦夜田天帝見而矜之問司命曰此<lb/>
可富乎司命曰命當貧有張子錢可以借之乃借而與<lb/>
之期曰車子生急還之田者稍富利及期婦夫輦其賄<lb/>
以逃同宿路逢夫妻寄車下宿夜生子問名於夫夫曰<lb/>
生車間可名車子也從是所向失利遂以貧困善曰見<lb/>
鬼神志搜神記<lb/>
富擬封君湖陽縣有樊重碑重居湖陽能治田殖至三<lb/>
百頃起廬舎髙樓連閣波陂灌注竹木成林六畜放牧<lb/>
<pb n="KR3k0049_WYG_039-69a"/>
魚嬴梨果檀棘桑麻閉門成市兵弩器械貲至百萬其<lb/>
興工造作無窮巧不可言富擬封君世祖之少數歸外<lb/>
氏及之長安受業賫送甚至世祖即位追封敬侯詔湖<lb/>
陽為重立祠<hi>水經注後書畧同</hi>
金穴郭況光武皇后之弟也累金數億家僮四百餘人<lb/>
以黄金為器工冶之聲震於都鄙時人謂郭氏之室不<lb/>
雨而雷言其鑄鍜之聲盛也庭中起髙閣長廡置衡石<lb/>
於其上以稱量珠玉也閣下有藏金窟列武士以衛之<lb/>
<pb n="KR3k0049_WYG_039-69b"/>
錯雜寳以餙臺謝懸明珠於四垂晝視之如星夜望之<lb/>
如月里語曰洛陽多錢郭氏室夜日晝星富無疋其寵<lb/>
者皆以玉器盛食故東京謂郭家為瓊厨金穴<hi>拾遺記</hi>
守錢虜馬援嘗謂賔客云丈夫為志窮當益堅老當益<lb/>
壯凡殖貨財産貴其能賑施也否則守錢虜耳<hi>本𫝊</hi>
散施折像字伯式父國有貲財二億家僮八百人文卒<lb/>
感多藏厚亡之義乃散金帛資産周施親踈或諫像曰<lb/>
君三男兩女孫息盈前當増益産業何為坐自耗散乎<lb/>
<pb n="KR3k0049_WYG_039-70a"/>
像曰昔闘子文有言我乃逃禍非避富也吾門户植財<lb/>
日乆盈滿之咎道家所忌今世將衰子又不才不仁而<lb/>
富謂之不幸墻隙而髙其崩必疾也智者聞之感服焉<lb/>
<hi>後漢書</hi>
實庭麋竺字子仲祖世貨殖僮客萬人貲産巨億<hi>蜀志</hi>竺<lb/>
用陶朱計術日益億萬之利貨擬王家有寳庫千間貨<lb/>
財如山不可筭計内以方諸盆缾設大珠如卵散滿於<lb/>
庭謂之寳庭而外人不得窺時三國交鋒軍中萬倍乃<lb/>
<pb n="KR3k0049_WYG_039-70b"/>
輸其寳物車服以助先主黄金一億斤錦繡氈罽積如<lb/>
丘壠駿馬萬疋<hi>拾遺</hi>於時困匱頼此復振<hi>志</hi>
饑賴以濟刁逵字伯道彛子也隆安中廣州刺史其弟<lb/>
暢為始興相後為冀州刺史兄弟子姪並不拘名行以<lb/>
貨殖為務有田萬頃奴婢數千餘人貨稱是桓𤣥簒併<lb/>
為所用𤣥敗併誅刁氏素殷富奴客縱横固吝山澤為<lb/>
京口之蠧劉裕散其資畜令百姓稱力而取之彌日不<lb/>
盡時天饑弊編户賴之以濟焉<hi>晉三十九</hi>
<pb n="KR3k0049_WYG_039-71a"/>
鑄全為龍齊時長沙寺僧業富沃鑄黄金為龍數千兩<lb/>
埋土中歴相𫝊付稱為下方黄鐡莫有見者蕭潁胄伎<lb/>
取此龍以充軍實<hi>南齊書</hi>
樓觀出雲元魏時洛陽有劉寳者最為富室州郡都㑹<lb/>
之處皆立一宅各養馬一疋至于塩粟貴賤市價髙下<lb/>
所在一例舟車所通足跡所履莫不啇販焉是以海内<lb/>
之貨咸萃其庭産疋銅山家藏金穴宅宇踰制樓觀出<lb/>
雲車馬服餙擬于王者<hi>伽藍記</hi>
<pb n="KR3k0049_WYG_039-71b"/>
流星入裙北齊後主武平初邑王氏與同邑人李家為<lb/>
婚載羊酒欲就親家宴㑹行不過三里日沒漸暗見南<lb/>
五十步外有赤物大如升若流星曵影直來着車輪牛<lb/>
即不動見者並怖其妻遂下車向而再拜張裙引之便<lb/>
入裙下昇車還家觀之乃真金遂盛于庫櫃毎至良辰<lb/>
恒以香火祈恩後四方異貨畢集其家田蠶毎年百倍<lb/>
至春其庭生一桑樹枝葉異于衆木數年之間遍滿一<lb/>
院竒禽異鳥莫不棲集其家大富將三十年王氏妻以<lb/>
<pb n="KR3k0049_WYG_039-72a"/>
老病終後凌朝有白鳥似鷺飛至桑樹側吐血乆之堕<lb/>
地而死日午後西北大漩風漲天而來旋遶此樹疎其<lb/>
枝柯如掃箒之形不經十日奴婢逃走首尾相繼家資<lb/>
畧盡及開櫃取金唯見熒火蜿蜓腐草之餘耳<hi>廣古今五行記</hi>
金舸自随蠻酋馮盎<hi>族人子猷性豪俠貞觀中入朝載金一舸</hi>自随許敬宗<lb/>
嫁女與盎子多納金寳為有司所効左授鄭州刺史卒<lb/>
袁思古議謚曰弃長子於荒徼嫁少女于夷洛聞詩學<lb/>
禮事絶於趨庭納采問名唯聞於黷貨請謚為謬<hi>舊唐</hi>
<pb n="KR3k0049_WYG_039-72b"/>
田彭侍中平恩公許郝師即郝俊之勇早同鄉里俱宦<lb/>
達於時又其鄉人田氏彭氏以貨貲見稱有彭志筠顯<lb/>
慶中上表請以家絹布二萬叚助軍詔受其絹萬疋特<lb/>
授奉儀郎仍布告天下故江淮間語曰貴如許郝富如<lb/>
田彭<hi>唐書</hi>
鄒駱駝鄒駱駝長安人先貧嘗以小車推蒸餅賣之毎<lb/>
至勝業坊角有伏磚車觸之即翻塵土涴其餅駝苦之<lb/>
乃將钁㔉去十餘磚下有瓷甕容五斛許開看有金數<lb/>
<pb n="KR3k0049_WYG_039-73a"/>
斗於是巨富其子昉與蕭佺駙馬子善時人語曰蕭佺<lb/>
駙馬子鄒駱駝兒非闗道徳合只為錢相知<hi>僉載</hi>西京懐<lb/>
徳坊南門之東有富啇鄒鳯熾肩髙背曲有似駱駝時<lb/>
人號鄒駱駝其家巨富金寳不可勝計常與朝貴逰邸<lb/>
店園宅遍滿海内四方物盡為所牧雖古之猗白不是<lb/>
過也其家男女婢僕錦衣玉食服用器物皆一時驚異<lb/>
嘗因嫁女邀請朝士徃臨拜席賔客數千夜擬供帳備<lb/>
極華麗及女郎出侍婢圍遶綺羅珠翠垂釵曵履尤艶<lb/>
<pb n="KR3k0049_WYG_039-73b"/>
麗者至數百人衆皆愕然不知孰是新婦矣又嘗謁見<lb/>
髙宗請市終南山中樹估絹一疋自云山樹雖盡臣絹<lb/>
未窮事雖不行終為天下所驚後犯事流𤓰州㑹赦還<lb/>
及卒子孫窮匱<hi>兩京記</hi>
居賄裴伷先流北庭無復名檢専居賄五年數千萬娶<lb/>
降胡女為妻妻有萬金駿馬牛羊以財自雄養客數百<lb/>
人自北庭属京師多其客詷侯朝廷事聞知十有七八<lb/>
<hi>舊唐炎傳</hi>
<pb n="KR3k0049_WYG_039-74a"/>
元寳𤣥宗嘗召王元寳問其家私多少對曰臣請以絹<lb/>
一疋係陛下南山樹盡臣絹未窮又𤣥宗御含元殿望<lb/>
南山見一白龍横亘一山間問左右皆言不見令急召<lb/>
元寳問之元寳曰見一白物横在山頂不辨其狀左右<lb/>
貴臣啟曰何則臣等不見𤣥宗曰我聞至富可敵貴朕<lb/>
天下之貴元寳天下之富故見耳人以錢文有元寳字<lb/>
因呼錢為王老<hi>南部新書獨異志</hi>
地癖李憕豐于産業伊州膏腴水陸上田自都至闗口<lb/>
<pb n="KR3k0049_WYG_039-74b"/>
田疇彌望别業相望與吏部侍郎李彭年皆有地癖鄭<lb/>
巖天寳中為少府監田産亞于憕<hi>舊唐忠義</hi>
多田翁𤣥宗命字文融為括田使融方恣睢稍不附己<lb/>
者必加誣譖宻奏以盧從願有田數百頃帝素器重亦<lb/>
猗為相者數矣而又族望婚宦鼎重於一時故帝亦重<lb/>
言其罪但目從愿為多田翁<hi>明皇雜録</hi>
京師髙貲胡証拜嶺南節度使卒廣有舶具竒賣証厚<lb/>
殖財自奉養奴數百人營第修行里彌亘間陌車服器<lb/>
<pb n="KR3k0049_WYG_039-75a"/>
用珍侈遂號京師髙貲<hi>舊唐</hi>
多藏為鑑李叔明豪侈在蜀殖財廣地舎田産歿數年<lb/>
子孫驕縱貲産皆盡世言多藏者以叔明為鑒<hi>上</hi>
足穀翁相國韋宙善治生江陵府東有别業良田美産<lb/>
最號膏腴積稲如坻皆為滯穂咸通初授嶺南節度使<lb/>
懿宗以番禺珠翠之地垂貪泉之戒宙從容奏曰江陵<lb/>
庒積穀尚有七十堆固無所貪矣帝曰此所謂之足榖<lb/>
翁也<hi>北夢𤨏言</hi>
<pb n="KR3k0049_WYG_039-75b"/>
打鍾百下京輦自黄巢退後修葺殘毁之處鎮州王家<lb/>
有一兒俗號王酒胡居於上都巨有錢納錢三十萬貫<lb/>
助修朱雀門上有詔重修安國寺畢親降車輦以設大<lb/>
齋乃十撞新鐘捨錢一萬貫命諸大臣各取意擊之上<lb/>
曰有人能捨錢一千貫文者即打一搥齋罷王酒胡半<lb/>
醉入來徑上鐘樓連打一百下便於西市運錢十萬貫<lb/>
入寺<hi>玉泉子</hi>
寶精王處回積鉅萬計蜀中富豪罕與北在太原家甚<lb/>
<pb n="KR3k0049_WYG_039-76a"/>
貧善相者周𤣥豹毎指謂知祥曰此子寳精也它日當<lb/>
大富果如言<hi>九國志</hi>
積錢有聲五代袁象先子正辭積錢盈室室中常有聲<lb/>
如牛以為疾勸其散以禳之正辭曰吾聞物之有聲者<lb/>
求其類耳宜益以錢聞者以為笑<hi>本𫝊</hi>
王石乞兒李昊事前後蜀五十年資貨巨萬奢侈踰度<lb/>
妓妾百數嘗讀王愷石崇𫝊笑曰窮儉乞兒以此為富<lb/>
可笑可笑<hi>蜀檮杌</hi>
<pb n="KR3k0049_WYG_039-76b"/>
代輸宣和間朝廷收復燕雲科增郡縣兑夫錢海州懐<lb/>
仁縣有楊秀才妻劉氏獨與子居而家饒於財乃以十<lb/>
萬緍代下户之輸縣令欣然輦運庫藏為空翼日視之<lb/>
庫中之錢復滿毎緍首有青麻二字觀者異之或曰聞<lb/>
青州有麻十萬家豈非神運其錢至此耶劉氏宻令徃<lb/>
青州踪跡之果有麻氏失錢劉氏請歸錢於麻麻以為<lb/>
天授辭焉劉氏乃悉散施之其後家益富云<hi>春渚紀聞</hi>
民怨劉徳字路叔寛厚好施家産過百萬則以振昆弟<lb/>
<pb n="KR3k0049_WYG_039-77a"/>
賓客食飲曰富民之怨也<hi>漢書</hi>
玉豚餘杭人沈縱家素貧與父同入山得一玉豚從此<lb/>
所向如意田桑並収家遂大富<hi>幽明録</hi>
金牛增城東北有牛潭洞深無極此岸有石周逥圍三<lb/>
丈許漁人見金牛自水而出盤於此石義熈中増城縣<lb/>
人常安到此潭於石中山躡得金鎻大如指尋之不已<lb/>
俄而有物從水中引之握不能禁忽㫁得數尺遂致富<lb/>
年登上夀其後義興周雲甫嘗見此牛宿伏石上傍有<lb/>
<pb n="KR3k0049_WYG_039-77b"/>
金鎻如索繩焉雲甫素勇往掩此牛掣㫁其鎖得二尺<lb/>
許遂以財雄<hi>寰宇記</hi>
圈鹿楊子雲作法言蜀富人賫錢千萬願載於書子雲<lb/>
不聴夫富無仁義之行圈中之鹿欄中之牛也安得妄<lb/>
載<hi>論衡</hi>
三患出則以車入則以輦務以自佚命之曰招財之機<lb/>
肥肉厚酒務以相彊命之曰爛腸之食靡㬅皓齒鄭衛<lb/>
之音務以自樂命之曰伐性之斧三患者富貴之所致<lb/>
<pb n="KR3k0049_WYG_039-78a"/>
也<hi>吕本生</hi>
　　貴盛<lb/>
歸仰貴歸也物所歸仰也汝頴言貴聲如歸往之歸也<lb/>
<hi>釋名</hi>
近危韓皋常言洪範五福獨不言貴者以近於髙危福<lb/>
之自至猶宜儆動奈何枉道以邀之<hi>𫝊載</hi>
物禁太盛李斯長男由為三川守諸男皆尚秦公主女<lb/>
悉嫁秦諸公子李由告歸咸陽李斯置酒於家百官長<lb/>
<pb n="KR3k0049_WYG_039-78b"/>
令皆月前為夀門庭車騎以千數李斯慨然而嘆曰嗟<lb/>
乎吾聞之荀卿曰物禁太盛夫斯乃上蔡布衣閭巷之<lb/>
黔首上不知其駑下遂擢至此當今人臣之位無居臣<lb/>
上者可謂富貴極矣物極則衰吾未知所稅駕也<hi>史記</hi>
位盛辭禄張安世以父子封侯在位太盛乃辭祿詔都<lb/>
都内别藏張氏無名錢以百萬數安世尊為公侯食邑<lb/>
萬户然身衣弋綈夫人自紡績家童七百人皆有手技<lb/>
作事内治産業累積纎微是以能殖其貨富於大將軍<lb/>
<pb n="KR3k0049_WYG_039-79a"/>
霍光天子甚尊憚大將軍然内親安世心宻於光焉<hi>前漢</hi>
金張金張藉舊業七葉弭漢貂<hi>左思諫史</hi>漢書金日磾賛曰<lb/>
夷狄亡國羇虜漢庭七葉内侍何其盛也七葉自武至<lb/>
平也又張湯𫝊賛曰張氏之子孫相繼自宣元已來為<lb/>
侍中中常侍者凡十餘人功臣之後唯有金氏張氏親<lb/>
近貴寵比於外戚<hi>選</hi>七葉弭貂見崇西漢<hi>息倖論</hi>
許史朝集金張舘暮宿許史廬<hi>左</hi>漢書盖寛饒曰上無<lb/>
許史之属下無金張之託孝宣許皇后元帝母元帝封<lb/>
<pb n="KR3k0049_WYG_039-79b"/>
外祖父廣漢為平恩侯史良娣宣帝祖母也兄恭宣帝<lb/>
立恭已死封恭長子髙為樂陵侯<hi>注</hi>本𫝊鄭昌上書頌<lb/>
寛饒語曰寛饒言誤　江淹雜體詩金張服貂冕許史<lb/>
乘華軒<lb/>
天賜册何比干字少卿明經行修兼法通律為汝隂縣<lb/>
獄吏決曹掾平活數千人後為月陽郡尉獄無寃囚淮<lb/>
汝號曰何公征和三年三月辛亥天大隂雨比于在家<lb/>
日中夢貴客車騎滿門覺以語妻語未已而門有老嫗<lb/>
<pb n="KR3k0049_WYG_039-80a"/>
可八十餘頭白求寄避雨雨甚而衣履不霑漬雨止送<lb/>
出門乃謂比干曰公有隂徳今天錫君䇿以廣公之子<lb/>
孫因出懐中符䇿狀如簡長九寸凡九百九十枚以授<lb/>
比干子孫佩印綬者當如此筭言訖出門不復見比干<lb/>
有六男又生三子本始元年自汝隂徙平陵代為名族<lb/>
<hi>何氏家𫝊</hi>比干敞文髙六世祖也<hi>後書</hi>
三組楊僕懐銀黄垂三組師古曰僕主爵都尉又為樓<lb/>
舩將軍并將梁侯三印故三組也<hi>漢書</hi>
<pb n="KR3k0049_WYG_039-80b"/>
五侯成帝河平二年上悉封舅譚為平阿侯商成都侯<lb/>
立紅陽侯根曲陽侯逢時髙平侯五人同日封故世謂<lb/>
之五侯<hi>本𫝊</hi>元后群弟世權更持國柄五將十侯卒成新<lb/>
都<hi>讃</hi>司穎校尉觧光奏曲陽侯根宗重身尊三世據權<lb/>
五將秉政天下輻輳自效<hi>本𫝊</hi>五將世權謂王氏五大司<lb/>
馬鳯音商根莽也<hi>海録内云莽誤</hi>北平侯王譚不同王莽之政<lb/>
　子興生五子並避時亂隠居涿郡西山光武即帝位<lb/>
　封為五侯元才北平侯益才安喜侯顯才蒲隂侯仲<lb/>
<pb n="KR3k0049_WYG_039-81a"/>
　才新市侯季才為唐侯所謂中山之五王也故其舊<lb/>
　居世以為五大夫城俗又以為五公城岳讃云五王<lb/>
　在中龎葛建績者也<hi>水經</hi>譚倨不肯事鳯不輔政而薨<lb/>
　子仁嗣仁素剛正莽内憚之今人奏就國后遣使廹<lb/>
　守令自殺<hi>本𫝊</hi>祖孫可謂中立不倚者矣云謂不同莽<lb/>
　政誤<lb/>
七貴西征賦窺七貴於漢庭譸一姓之或在注七貴謂<lb/>
吕霍上官趙丁𫝊王也庾亮表曰向使西京七族皆非<lb/>
<pb n="KR3k0049_WYG_039-81b"/>
姻黨從而悉全决不盡敗大白詩昔在長安醉花栁五<lb/>
侯七貴同杯酒　史丹男九人皆以丹任並為侍中自<lb/>
宣元成哀外戚與者許史三王丁𫝊之家皆重侯累將<lb/>
窮富極貴見其位矣未見其人也<hi>漢傳賛</hi>
與漢興衰耿氏自中興以後訖建安之末大將軍九人<lb/>
卿十三人尚公主三人列侯十九人郎將護𦍑校尉及<lb/>
刺史二千石數十百人遂與漢興衰<hi>東觀記</hi>
四世三公袁紹字本初髙祖父安為漢司徒自安以下<lb/>
<pb n="KR3k0049_WYG_039-82a"/>
四世居三公位由是勢傾天下<hi>魏志</hi>安章帝時為司徒生<lb/>
蜀郡太守京京弟敞為司空京子陽為太尉陽子逢逢<lb/>
弟隗皆為公<hi>華嶠書</hi>逢孽子紹出後伯父成<hi>袁山松書</hi>逢子術<lb/>
<hi>後書</hi>陶謙表先主為豫州先主云袁公路四世五公海内<lb/>
所歸可以州與之孔融謂主曰冡中枯骨何足介意<lb/>
　司馬彪書曰安桓帝初遷太尉有三子逢成隗逢字<lb/>
　周陽靈帝時為司空隗字次陽獻帝初為司空似誤<lb/>
天下盛族諸葛氏之先出自葛國漢司𨽻校尉諸葛豐<lb/>
<pb n="KR3k0049_WYG_039-82b"/>
以忠强立名子孫代居二千石三國之興蜀有亮吳有<lb/>
瑾魏有誕名並盖海内為天下盛族<lb/>
六世九公惟我之先生于有晋人物盈朝衮衣暐曄六<lb/>
世九公不亦偉乎磊落瓌竒光昭合同已獨坐於古今<lb/>
拊萬姓而駭之矣中興丞相王公歎曰自八龍以後榮<lb/>
寵莫二為天下貴門<hi>荀氏家𫝊</hi>
故昔沈公沈慶之既通貴鄉里老舊素輕之後見者皆<lb/>
膝行而前慶之歎曰故是昔時沈公<lb/>
<pb n="KR3k0049_WYG_039-83a"/>
勤學所致董徵字文發頓丘衞國人也以輔國將軍除<lb/>
安州刺史徵因述職路次過家置酒髙會大享邑老乃<lb/>
言曰腰龜返國昔人稱榮仗節還家云胡不樂因誠二<lb/>
三子弟曰此之富貴匪自天降乃勤學所致耳時人榮<lb/>
之<hi>元魏儒林𫝊</hi>
四貴觀徳王雄髙祖族子也貴寵冠絶一時與髙熲虞<lb/>
慶則蘇威稱為四貴<hi>隋書</hi>
象笏百人隋髙祖受禪李穆來朝髙祖降坐禮之拜太<lb/>
<pb n="KR3k0049_WYG_039-83b"/>
師穆子孫雖在襁褓悉拜儀同其一門執象笏者百食<lb/>
人穆之貴盛當時無比<hi>本𫝊</hi>
一榻執笏崔神慶子琳等皆至大官群從數十趍走省<lb/>
閵每嵗時家宴組佩輝映以一榻置笏疊於其上開元<lb/>
天寳間中外族属無緦麻之䘮其福履昌盛如此東都<lb/>
私第門琳與弟太子詹事珪光祿卿瑶俱列棨時號三<lb/>
㦸崔家<hi>唐書</hi>
旟斾成隂韋氏自居京兆代有人物朱輪接軫旟斾成<lb/>
<pb n="KR3k0049_WYG_039-84a"/>
隂<lb/>
酒囊飯袋馬氏奢僣諸院王子僕從烜赫文武之道未<lb/>
嘗留意時謂之酒囊飯袋<hi>江湖近事</hi>
公子行王建㳺龍華禪院召僧貫休坐令口誦近詩時<lb/>
諸王貴戚皆賜坐貫休欲諷之因誦公子行曰錦衣鮮<lb/>
華手檠鶻間行氣貎多輕忽艱難稼穡緫不知五帝三<lb/>
王是何物建稱善責倖皆怨之<hi>蜀檮杌</hi>
　　貧賤<lb/>
<pb n="KR3k0049_WYG_039-84b"/>
貧富富則盛貧則病甚矣貧之為病也不惟形色粗黶<lb/>
或亦心神沮廢豈但交友踈棄必有家人誚讓非亷潔<lb/>
深識者何能不移其植故欲蠲憂患莫若懐古之志當<lb/>
自同古人見深則憂淺識逺則患浮昔有琴歌於編蓬<lb/>
之中用此道也<hi>顔延年庭誥</hi>
十盜武王問太公曰貧富豈有命乎太公曰為之不宻<lb/>
宻而不富者盜在其室武王曰何為盜也公曰計之不<lb/>
熟一盜也収種不時二盜也娶婦無能三盜也養女太<lb/>
<pb n="KR3k0049_WYG_039-85a"/>
多四盜也棄事就酒五盜也衣服過度六盜也封藏不<lb/>
謹七盜也井竈不利八盜也舉息就禮九盜也無事燃<lb/>
燈十盜也取之安得富哉王王曰善<hi>六書説苑同</hi>
推車寗戚衛人也欲仕齊家貧無以自資乃賃為人推<lb/>
車至齊國桓公出戚望見車駕乃於車下飯牛扣牛角<lb/>
而歌桓公聞之撫手曰異哉此人乃非常人也命管仲<lb/>
迎之以為上卿<hi>史記</hi>
立錐孫叔敖之為楚相盡忠為亷以治楚死其子無<lb/>
<pb n="KR3k0049_WYG_039-85b"/>
立錐之地貧困負薪以自飲食<hi>上</hi>
憂貧叔向見韓宣子憂貧叔向賀之宣子曰吾有卿之<lb/>
曰昔欒武子無一卒之田其官不備其宗器宣其徳行<lb/>
慎其憲則諸侯親之戎翟懐之今吾子有欒武子之貧<lb/>
吾亦為能其徳矣是以賀若不憂徳之不建而患貨之<lb/>
不足将弔不暇何賀之有也<hi>國語</hi>
苫盖范宣子數我子駒支曰乃祖吾離被苫盖蒙荆棘<lb/>
以來歸我先君正義曰爾雅曰白盖謂之苫孫炎曰白<lb/>
<pb n="KR3k0049_WYG_039-86a"/>
以來歸我先君正義曰爾雅曰白盖謂之苫孫災曰白<lb/>
盖茅苫也郭璞曰白茅苫也正義曰被苫盖言無布帛<lb/>
可依唯草苫也<hi>左襄十四</hi>廣絶交<hi>闕</hi>　　由于湫隘刎頸起<lb/>
于苫盖<lb/>
士之常孔子見榮啟期衣鹿皮裘鼓瑟而歌孔子問曰<lb/>
先生何樂也對曰吾樂甚多天生萬物唯人為貴吾既<lb/>
已得為人是一樂也人以男為貴吾既已得為男是為<lb/>
二樂也人生不免襁褓吾年已九十五是三樂也夫貧<lb/>
<pb n="KR3k0049_WYG_039-86b"/>
者士之常也死者民之終也處常待終當何憂乎<hi>列子説苑</hi>
無財謂貧原憲居魯環堵之室茨之生草蓬户不完桑<lb/>
以為樞而甕無二室褐以為塞上漏下濕匡坐而弦子<lb/>
貢乗大馬中紺而表素軒車不容巷徃見原憲原憲華<lb/>
冠縱履杖藜而應門子貢曰嘻先生何病原憲應之曰<lb/>
憲聞之無財謂之貧學而不能行謂之病今憲貧也非<lb/>
病也子貢逡巡而有愧色<hi>莊子</hi>
曵縱而歌曽子居衛緼袍無素顔色腫會手足胼胝三<lb/>
<pb n="KR3k0049_WYG_039-87a"/>
日不舉火十年不製衣正冠而纓絶捉衿而肘見納履<lb/>
而踵決曵縰而歌啇頌聲滿天地若出金石<hi>上</hi>
貧不願仕孔子謂顔回曰回來家貧居卑胡不仕乎顔<lb/>
回對曰不願仕回有郭外之田五十畆足以給飦粥郭<lb/>
内之田十畆足以為絲麻鼓琴足以自娛所學夫子之<lb/>
道者足以自樂也回不願仕孔子愀然變容曰善哉回<lb/>
之意<hi>上</hi>
二旬九食子思居於衛緼𫀆無表二旬而九食田子方<lb/>
<pb n="KR3k0049_WYG_039-87b"/>
聞之使人遺狐白之裘子思曰汲聞之妄與不如遺棄<lb/>
物於溝壑汲雖貧也不忍以身為溝壑是以不敢常<lb/>
常餓數日恵子家常餓數日不舉火乃見梁王王曰夏<lb/>
麥方熟請以割子可乎恵子曰施方來遇羣川之水長<lb/>
有一人溺流而下呼施救之施應曰吾不善㳺方将為<lb/>
子告急于東越之王簡其善游者以救子可乎溺人<lb/>
我得一瓢之力則活矣子方告急于東越之王簡其善<lb/>
㳺者以救我是不如求我于重淵之下魚龍之腹矣<hi>符子</hi>
<pb n="KR3k0049_WYG_039-88a"/>
緯蕭河上有家貧恃緯蕭而食者<hi>莊子</hi>緯織也蕭菰蒿也<lb/>
　陸龜蒙蟹志云漁者緯蕭承其流而障之名曰蟹斷<lb/>
　然蕭緯二字尤竒<hi>輟耕録入</hi>
　灌畦鬻蔬為供魚食之祭織絇緯蕭以充饑寒之費<lb/>
　<hi>顔延年陶靖節誄</hi>
　胡叟救沙門法成于死成感之遺其珍物叟曰緯蕭<lb/>
　何人能奔明帝<hi>魏書</hi>
　夫緯蕭不獨見蟹志陶以為竒詎未讀莊子耶<lb/>
<pb n="KR3k0049_WYG_039-88b"/>
分餘光甘茂亡秦奔齊逢蘓代為齊使於秦茂曰臣得<lb/>
罪於秦懼而逃遁無所容跡臣聞貧人女與富人女㑹<lb/>
績貧人女曰我無以買燭而子之燭光幸有餘子可分<lb/>
我餘光無損子明而得一斯便焉今臣困願君以餘光<lb/>
振之<hi>史記</hi>
　齊徐吾者在海上貧婦人與隣婦人李吾之屬合燭<lb/>
　相從云云<hi>列女𫝊</hi>
　史通云甘茂㑹織之云盖戰國逰士寓言設理義之<lb/>
<pb n="KR3k0049_WYG_039-89a"/>
　比興耳劉向乃為此婦定其邦國加其姓氏以彼時<lb/>
　有特為指實何其妄哉<lb/>
貸布蘇秦如趙逢其隣子於易水上從貸一布布償千<lb/>
金隣子不與<hi>典畧</hi>
繩樞陳渉甕牖䋲樞之子<hi>過秦</hi>窮巷之賔䋲樞之士<hi>廣絶交論</hi>
禮記儒有蓬戸甕牖韋昭曰䋲樞以䋲扄戸為樞也王<lb/>
褒得賢臣頌長於茅茨之下徐幹詩顧念蓬室士江淹<lb/>
上書本蓬户桑樞之人布衣韋帶之士劉孝標辨命論<lb/>
<pb n="KR3k0049_WYG_039-89b"/>
玉室編蓬未足憂其慮貧原憲桑樞不易有官之宅<lb/>
席門陳平少時家貧為人長大美色戸牖富人張負獨<lb/>
偉視平隨平至其家家廼負郭窮巷以席為門然門外<lb/>
多長者車轍<hi>漢書</hi>徳非陳平門無結駟之跡學非楊雄堂<lb/>
有好事之客<hi>應休璉書</hi>
家徒四壁司馬相如初與卓文君至成都家徒壁立卓<lb/>
文君居貧愁憊以所服鷫鸘裘就市人楊昌貰酒遂相<lb/>
與謀還成都賣酒相如親著犢鼻禈滌器以耻王孫<hi>西京</hi>
<pb n="KR3k0049_WYG_039-90a"/>
<hi>雜記漢書</hi>
都養倪寛受業孔安國貧無資用嘗為弟子都養時行<lb/>
賃作帶經而鉏休息輙讀誦<hi>漢書</hi>師古曰都凡衆也養主<lb/>
給烹炊者也貧無資用故供諸弟子烹炊也<lb/>
庸作匡衡字稚圭好學家貧庸作以資供用<hi>漢書</hi>勤學而<lb/>
無隣獨隣舍有燭而不逮衡乃穿壁引其光以書映光<lb/>
而讀之<hi>西京雜記</hi>
阿街卒孔嵩字仲山宛人與山陽范式有斷金契貧無<lb/>
<pb n="KR3k0049_WYG_039-90b"/>
養親賃為呵街卒遣迎式式下車把臂曰子懐道卒伍<lb/>
不亦痛乎嵩曰侯嬴賤役晨門掃肆卑下之位古人所<lb/>
不恥何痛之有故讃曰仲山通達巻舒無方屈身厮役<lb/>
挺秀含芳<hi>華嶠書水經</hi>
結草而居范丹桓帝時以丹為萊蕪長不到官後辟太<lb/>
尉府自以狷急不能從容常配韋于朝徒行弊服賣卜<lb/>
於市遭黨人禁錮遂推鹿車載妻子捃拾自資或依宿<lb/>
樹䕃如此十餘年乃結草室而居焉閭里歌曰甑中生<lb/>
<pb n="KR3k0049_WYG_039-91a"/>
塵范史雲釜生魚范萊蕪<hi>續漢書</hi>
併日而食郭林宗家貧初欲逰學無資就姊夫貸五千<lb/>
錢乃逺至成臯從師授業併日而食衣不蔽形常以盖<lb/>
幅自障出入入則護前出則掩後<hi>有道别傳</hi>
冬月無被孫晨<hi>晟</hi>字允公家貧不仕居社城中織箕為<lb/>
業明詩書為郡功曹冬月無被有薪朝束暮卧旦收之<lb/>
<hi>三事備録</hi>
排草入室葛洪字稚川夙失庭訓躬執耕穡承星履草<lb/>
<pb n="KR3k0049_WYG_039-91b"/>
衣不辟寒室不免漏食不充虚名不出户貧無僮僕籬<lb/>
落頓決荆棘叢於庭宇蓬莠塞乎階霤披榛出門排草<lb/>
入室<hi>枹子</hi>
北門之歎李𢎞度<hi>充</hi>常歎不被遇殷楊州知其家貧聞<lb/>
君能属志百里不荅曰北門之歎乆已上聞窮猿奔林<lb/>
豈暇擇木遂授郯縣<hi>世</hi>
為鬼所笑劉伯龍者少而貧薄及長歴位尚書左丞少<lb/>
府武陵太守貧窶尤甚常在家慨然召左右將營十一<lb/>
<pb n="KR3k0049_WYG_039-92a"/>
之方忽見一鬼在傍撫掌大笑伯龍歎曰貧窮固有命<lb/>
乃復為鬼所笑也遂止<hi>南史七</hi>劉毅同郡宗人也<lb/>
志見王智深字雲才少從謝超宗學属文家貧無人事<lb/>
嘗餓五月不得食掘莧根食之司空王僧䖍及子志分<lb/>
其衣食<hi>南齊文學𫝊</hi>
三人擔穀瑯瑘諸葛氏兄弟三人寓居晋陂家甚貧耗<lb/>
嘗乏自給榖在園中計日用未應盡而早已空始則故<lb/>
謂是家中相竊盗故復書檢題識而耗如初後有宿客<lb/>
<pb n="KR3k0049_WYG_039-92b"/>
逺來至巷口見數人擔從門出客借問諸葛在不答云<lb/>
悉在客進語訖因問卿何得大糶榖主人云告乞充口<lb/>
云何糶之客云吾向來逢見人擔榖出謂是何事人兄<lb/>
弟相視竊自疑怪及看書題宛然如故試開困量視無<lb/>
一許斛始知前後所失非人為之也<lb/>
餒死空谷元徳秀退居安陸去家數十里值大雨水漲<lb/>
七日不通餓死空室膚載為誄曰誰為府君犬必㗖肉<lb/>
誰為府僚馬必食粟使我元公餒死空谷<hi>楚田録</hi>
<pb n="KR3k0049_WYG_039-93a"/>
　榆作粥陽城少好學家貧無積值嵗饑雖隣里所無<lb/>
　求惟屑榆作粥而已<lb/>
耗鬼郭鄩罷櫟陽尉窮居京輦盻蠁間常有二物狀如<lb/>
猿玃出入無不相逐所造之間如碍枳棘病於寒餒者<lb/>
數年百計莫之能絶一夕愁坐忽來告别云某乆乗君<lb/>
危厄渾不相離今將詣勝業坊王氏散其金帛鄩究問<lb/>
其事云先得女子安品子郭言於表弟張生未甚信王<lb/>
素吝嗇一日與賔從同過鳴珂里見婦人靚粧倚門悦<lb/>
<pb n="KR3k0049_WYG_039-93b"/>
之遂召同列命酒為歡時張生與其末頗以為異宻問<lb/>
之則安品子也品子善歌王氏悉以金帛贈之自是資<lb/>
貨日輸其門毎歡洽酒酣畧無所恡未經數年遂至貧<lb/>
困<hi>□詰録</hi>
随僧飯羅史君向廬州人不事産業以至困窮常在福<lb/>
泉寺随僧飯而食後去嘗廢二十年間持節歸鄉里及<lb/>
境至僧房中書壁曰二十年前此布衣鳴鹿西上虎符<lb/>
歸故時賔從論前事到處松杉長舊圍野老共遮官路<lb/>
<pb n="KR3k0049_WYG_039-94a"/>
拜沙鷗遥認隼旟飛春風一宿琉璃殿惟有泉聲愜素<lb/>
機<hi>監戒録</hi>
赤貧古人謂空盡無物曰赤如赤地千里南史稱其家<lb/>
赤貧是也赤族言盡沒無遺類耳漢書注以為流血丹<lb/>
赤族疑謬<lb/>
貧窮仁義禮善之於人也譬若貨財粟米之於家也多<lb/>
有之者富少有之者貧至無有者窮也<hi>記大畧</hi>
　<lb/>
<pb n="KR3k0049_WYG_039-94b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷三十九<lb/>
</p>
<p>
</p>
  </div>
</body>
</text>
</TEI>
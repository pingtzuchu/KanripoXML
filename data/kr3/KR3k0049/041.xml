<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷四十一</head> <lb/>
    <p>
<pb n="KR3k0049_WYG_041-1a"/>
欽定四庫全書<lb/>
　天中記卷四十一<lb/>
　　　　　　　　　　　　明　陳耀文　撰<lb/>
　　射<lb/>
觀德射之為言者繹也繹者各繹已之志也故射者進<lb/>
退周還必中禮内志正外體直然後持弓矢審固持弓<lb/>
矢審固然後可以言中此可以觀德行矣<hi>禮射義</hi>
傳射陳音曰黄帝之後楚有弧父者生於楚之荆山生<lb/>
<pb n="KR3k0049_WYG_041-1b"/>
不見父母為兒之時習用弓矢所射無脫以其道傳於<lb/>
羿羿傳逢蒙<hi>吳越春秋</hi>逢蒙作射<hi>世/本</hi>射起于黄帝<hi>禮正義</hi>
修臂史皇産而能書羿修臂而善射<hi>淮修務</hi>
射雀右目帝羿有窮氏與呉賀北遊賀使羿射雀曰生<lb/>
之乎殺之乎賀曰射其左目羿引弓射之誤中右目羿<lb/>
仰首而愧終身不忘故羿之善射至今稱之<hi>帝王世紀御覽不載</hi>
徹七札晉楚將戰潘尫之黨與養由基蹲甲而射之徹<lb/>
七札焉<hi>左𫝊</hi>
<pb n="KR3k0049_WYG_041-2a"/>
穿柳楚有養由基者善射去柳葉者百歩而射之百發<lb/>
百中左右皆曰善有一人過曰善射可教射也矣養由<lb/>
基曰人皆善子乃曰可教射子何不代我射之也客曰<lb/>
我不能教子支左屈右矢射柳葉者百發百中而不以<lb/>
善息少焉氣力倦弓撥矢鉤一發不中前功盡矣<hi>國䇿</hi>
射轅楚庭嘗有神白猿楚之善射者莫能中莊王自射<lb/>
之搏矢而熈使養由基射之矯弓操矢而往未之發猿<lb/>
擁柱而號矣發之則應矢而下王大悦<hi>楚史淮南</hi>文選幽通<lb/>
<pb n="KR3k0049_WYG_041-2b"/>
賦養由睇而猿號<lb/>
貫虱甘蠅古之善射者彀弓面獸伏鳥下弟子飛衞學<lb/>
射於甘蠅而巧過其師紀昌又學射於飛衞衞曰視小<lb/>
如大視微如著而後告我昌以㲠懸虱於牖間南面而<lb/>
望之旬日之間浸大也三年之内如車輪焉以覩餘物<lb/>
皆邱山也乃以燕角之弧朔蓬之箭射之貫虱之心而<lb/>
懸不絶昌既盡衞之術乃謀殺飛衞一日相遇於野二<lb/>
人交射中路矢鋒相觸而墜於地而塵不揚飛衞之矢<lb/>
<pb n="KR3k0049_WYG_041-3a"/>
先窮紀昌遺一矢既發飛衞以棘刺之端扞之而無差<lb/>
焉於是二子泣而投弓相拜於塗請為父子<hi>列湯問</hi>
連鶬蒲且子之弋也弱弓纎繳乘風振之連雙創于青<lb/>
雲之際用心專動手均也<hi>列子</hi>蒲且子見雙鳬過之其不<lb/>
被弋者亦下<hi>汲冢書</hi>張華勵志詩蒲盧縈繳神感蒼禽舊<lb/>
説蒲盧即蒲且也<lb/>
矍相孔子觀於鄉射於是退而與門人習射於矍相之<lb/>
圃觀者如堵牆射至於司馬使子路執弓矢出誓射者<lb/>
<pb n="KR3k0049_WYG_041-3b"/>
又使公罔之裘序㸃揚觶而語<hi>家語</hi>
令射决訟李悝為魏文侯上地之守而欲民之善射也<lb/>
乃下令曰民之有狐疑之訟者令人射的中之者勝不<lb/>
中者不勝令下而民皆疾習射日夜不休及與秦人戰<lb/>
大敗之以民之善射故也<hi>韓子御覽的作杓摽也</hi>
猿臂李廣為人長猿臂其善射亦天性雖子孫他人學<lb/>
者莫能及<hi>漢書</hi>
十發十中後漢陳王寵善弩射十發十中中皆同處華<lb/>
<pb n="KR3k0049_WYG_041-4a"/>
嶠書云寵射其秘法以天覆地載參連為竒三微三小<lb/>
三微為經三小為緯經緯相將萬勝之方然要在機牙<lb/>
中㦸枝袁術遣將紀靈率歩騎三萬攻劉備吕布遣人<lb/>
招備并請靈等饗飲謂靈曰布性不喜合鬭但喜解鬬<lb/>
耳乃令植㦸於營門彎弓曰諸君觀布射㦸小枝中者<lb/>
當解兵不中各自鬬布一發中㦸枝遂罷兵<hi>英雄記</hi>
貫手著棼太史慈美鬚髯猨臂善射弦不虚發嘗從孫<lb/>
策討麻保賊賊於屯裏縁樓上行詈以手持樓棼慈引<lb/>
<pb n="KR3k0049_WYG_041-4b"/>
弓射之矢貫手著棼圍外萬人莫不稱善<hi>吳志</hi>
射盾魯肅南徙州追騎至肅自樹盾引弓射之矢皆洞<lb/>
貫騎度不能制乃相率還肅渡江<hi>上</hi>
發無不中魏舒字陽元少工射着韋布入山澤每獵大<lb/>
獲為鍾毓長史毓與參佐射戯舒常為坐畫後值朋人<lb/>
少以舒充數於是發無不中加客範閑雅殆盡其妙舉<lb/>
坐愕然莫有敵者毓歎謝曰吾之不足盡卿才有如此<lb/>
射矣<hi>王隠晉書</hi>
<pb n="KR3k0049_WYG_041-5a"/>
三起三疊庾稚㳟既常有中原之志傾注漢之力窮舟<lb/>
車之勢師次於襄陽大㑹參左陳其旌甲親授弧矢曰<lb/>
我之此行若此射矣遂三起三疊徒衆屬目其氣十倍<lb/>
<hi>世説</hi>
神射劉曜雄武過人鐵厚一寸射而洞之於時稱為神<lb/>
射<hi>載記</hi>
竪刀前燕慕容翰字元邕晉成帝時北投宇文歸既而<lb/>
逃歸乃遣勁騎百餘追之翰遙謂追者曰汝可百歩竪<lb/>
<pb n="KR3k0049_WYG_041-5b"/>
刀吾射中者汝便宜反不中者可來前也歸騎解刀竪<lb/>
之翰一發便中刀鐶追騎乃散<hi>晉書</hi>
竪箭百歩慕容盛字道運遇盗陜中盛曰汝欲當吾鋒<lb/>
乎試竪爾手中箭百歩我若中之宜慎爾命如其不中<lb/>
當束身相授盗乃竪箭盛以發中之盗曰郎貴人之子<lb/>
故相試耳資而遣之<hi>上</hi>
不中為竒賈堅彎弓三百餘烈祖以堅善射故親試之<lb/>
乃取一牛置百歩上召堅使射曰能中之乎堅曰少壯<lb/>
<pb n="KR3k0049_WYG_041-6a"/>
之時能令不中今已年老正可中之恪大笑射發一矢<lb/>
拂脊再一矢摩腹皆附膚落毛上下如一恪曰能復中<lb/>
乎堅曰所貴者以不中為竒中之何難一發中之堅時<lb/>
年六十餘矣觀者咸服其妙<hi>十六國春秋燕書</hi>
百歩射蔗宜都王蕭㒘字宣儼少善射常以堋的太濶<lb/>
曰終日射侯何難之有乃取甘蔗揷地百歩射之十發<lb/>
十中<hi>南史</hi>
梅帖烏珠齊柳惲字文暢常與琅琊王瞻博射嫌其皮<lb/>
<pb n="KR3k0049_WYG_041-6b"/>
濶乃摘梅帖烏珠之上發必命中觀者驚駭<hi>上</hi>
矢貫山南靈邱南有山髙四百餘丈羣臣仰射山峯無<lb/>
能踰者文成帝彎弓發矢出三十餘丈過山南二百三<lb/>
十歩遂刋石勒銘<hi>魏書</hi>
射宫銘宣武景明中幸鄴帝親射逺及一里五十歩羣<lb/>
臣勒銘於射所後於河内懷縣親射矢一里五十餘歩<lb/>
侍中髙顯等奏聖武自天神藝夙茂巧㑹騶虞之節妙<lb/>
盡矍圃之儀威稜攸疊甝兕懾氣才猛所振勍慇弭心<lb/>
<pb n="KR3k0049_WYG_041-7a"/>
足以肅截九區赫服八宇盛事竒跡請勒銘射宫<hi>上</hi>
射至銘所魏北海王詳字季豫孝文自洛北廵詳嘗與<lb/>
侍中彭城王勰並在輿輦陪侍左右至文成射銘所帝<lb/>
停駕詔諸弟及侍臣皆試射逺近諸人皆去一二十歩<lb/>
唯詳箭及之帝拊掌欣笑遂詔勒銘親自為制<hi>北史</hi>
射針孔宣武靈后胡氏幸西林園法流堂命侍臣射不<lb/>
能射者罰之又自射<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孔中之尋關温水登鷄頭山學<lb/>
射象牙簮一發中之<hi>上</hi>
<pb n="KR3k0049_WYG_041-7b"/>
二婦擊賊神武迎蠕蠕公主還尔朱氏迎於木井北與<lb/>
蠕蠕公主前後别行不相見公主引角弓仰射翔鴟應<lb/>
弦而落妃引長弓斜射飛烏亦一發而中神武喜曰我<lb/>
此二婦並堪繋賊<hi>北史后妃𫝊</hi>
世載其徳李逺賢之弟陵之後也當校獵於莎柵見石<lb/>
於叢薄中以為伏兔射之而中鏃八寸餘就而視之乃<lb/>
石也周文聞而異之賜書曰昔李將軍廣親有此事公<lb/>
今復爾可謂世載其徳雖熊渠之名不得獨擅其美<hi>漢書</hi>
<pb n="KR3k0049_WYG_041-8a"/>
懸莎草豆盧寧字永昌嘗與梁永定遇於平凉川相與<lb/>
肄射乃相去百歩懸莎草以射之七發五中永定服其<lb/>
能贈遺甚厚<hi>上</hi>
持帖不懼蕭琮字温文後梁明帝之子昭明曽孫也博<lb/>
學有文義兼善弓馬遣人伏地持帖琮馳馬射之十發<lb/>
十中持帖者亦不懼<hi>魏書</hi>
志射隋末有督君謨善閉目而射志其目則中目志其<lb/>
口則中口有王靈智者學射於君謨久之曲盡其妙欲<lb/>
<pb n="KR3k0049_WYG_041-8b"/>
射君謨獨擅其美君謨時無弓矢執一短刀箭來輒截<lb/>
之末後一矢君謨張口承之遂齧其鏑於是笑曰汝學<lb/>
射三年不教汝齧鏃法耳<hi>僉載雜俎</hi>
緩箭強弓唐宋國公蕭瑀不能射太宗賜射俱不着垜<lb/>
歐陽詢作詩嘲曰急風吹緩箭弱手馭強弓欲髙番覆<lb/>
下應西還更東十逥俱着地兩手併檠空借問誰為此<lb/>
多應是宋公後帝見此詩謂蕭瑀曰此乃四十字章疏<lb/>
也由是與詢有隙<hi>右録</hi>
<pb n="KR3k0049_WYG_041-9a"/>
長弓短箭張元一滑稽善謔時西戎犯邉則天欲諸武<lb/>
立功因行封爵命武懿宗統兵以禦之冦未入塞懿宗<lb/>
始逾邠郊畏懦而遁懿宗短陋元一嘲之曰長弓短度<lb/>
箭蜀馬臨高蹁去賊七百里隈牆獨自戰忽然逢着賊<lb/>
騎猪向南䞼則天聞之初未悟曰懿宗無馬邪何故騎<lb/>
猪元一解之曰騎猪者是夾豕走也則天乃大笑<hi>本詩</hi>
三箭定天山薛仁貴領兵擊九姓突厥於天山將行髙<lb/>
宗内出甲令仁貴試之上曰古之善射有穿十扎者卿<lb/>
<pb n="KR3k0049_WYG_041-9b"/>
且射五重仁貴射而洞之髙宗大驚更取堅甲以賜之<lb/>
時九姓令驍徤數十人逆來挑戰仁貴發三矢射殺三<lb/>
人餘皆請降擒其䕶葉兄弟三人而還軍中歌曰將軍<lb/>
三箭定天山壯士長歌入漢關<hi>舊唐</hi>
俱三十步唐殿中内供奉盧廙與李畬俱非稱善射者<lb/>
常三元禮射廙畬雖引滿射俱不及垜而墜互言其工<lb/>
拙畬戯曰畬與盧箭俱三十步左右不曉畬箭畬箭去<lb/>
垜三十歩盧箭去身三十歩歡笑久之<hi>御史臺記</hi>
<pb n="KR3k0049_WYG_041-10a"/>
馬上射兔𤣥宗東封徴突厥大臣扈從發都下至加㑹<lb/>
頓時有兎起于御馬之前上引弓旁射獲之頡利發下<lb/>
馬持兎舞蹈曰聖人神武超絶若天上則不知人間無<lb/>
也上因令問饑否對曰仰觀聖武如此十日不食猶為<lb/>
飽也<hi>續世説</hi>
風中鵝毛羽林將劉洪善騎射常對御使人於風中擲<lb/>
鵝毛洪連箭射之無有不中帝賞歎厚賜焉<hi>天寳遺事</hi>
射空王栖曜善射嘗與文士遊虎邱寺平野齊日光似<lb/>
<pb n="KR3k0049_WYG_041-10b"/>
一箭射空再發中之江東文士梁肅已下咸歌詠之<hi>南部</hi>
<hi>新書</hi>天寶末逆將邢超然據曹州栖曜攻之超然乘城號<lb/>
令栖曜曰彼可取也一箭殞之城中氣懾遂㧞曹州<lb/>
三發連中肅宗初為忠王嘗與諸王射苑中矢三發連<lb/>
中的觀者以為神<hi>唐書</hi>
破竹宣宗幸苑中囬顧仗外舍屋際有倚竹一竿可見<lb/>
者止尺餘去御馬百歩外遂命弓横綜正扶矢曰朕以<lb/>
法制威天下而黨羗窮冦敢來干我連年兵不解我今<lb/>
<pb n="KR3k0049_WYG_041-11a"/>
射此竹卜其濟否左右聳觀上攘䄂挽弓一發洞其竹<lb/>
分而為二矢貫於外左右呼萬嵗賀於馬前未踰月羗<lb/>
果㓕<hi>語林</hi>
射鷺石雄徐州人初討劉稹水次見白鷺謂衆曰使吾<lb/>
射中其目當成功一發如言帝聞下詔褒美<hi>上</hi>
掛針立鞭李克用為李琢所敗亡入逹靼久之鬱鬱不<lb/>
得志又常懼人圖已於暇日從其羣豪射獵或掛針于<lb/>
木或立馬鞭百歩射之輒中羣豪皆伏以為神<hi>五代史</hi>
<pb n="KR3k0049_WYG_041-11b"/>
中鎞箭唐莊宗時薛昭文使福州假道江西劉信出勞<lb/>
之謂曰亞次聞有信否昭文曰天子新有河南未孰公<lb/>
名也信曰漢有韓信吳有劉信君還其語亞次當來較<lb/>
射於淮上也乃酌大巵望牙旗鎞首百歩謂昭文曰一<lb/>
發而中願以此巵為壽否則亦以自罰言訖而箭已穿<lb/>
矣<hi>上</hi>
神箭王建次子元膺能射錢中孔嘗自抱盡毬擲馬上<lb/>
馳而射之無不中<hi>五代史</hi>翰林學士毛文錫作賦美之元<lb/>
<pb n="KR3k0049_WYG_041-12a"/>
膺曰窮措大畏此神箭否<hi>外史檮杌</hi>
兼中嘴竇崔仁兾父詢天成中有蕃使假道來聘蕃以<lb/>
弧矢大誇于吳人武肅宴於龍山擊場酒酣因以酒瓶<lb/>
置射棚之上命蕃使射之蕃一發中瓶之竇武肅命詢<lb/>
曰汝能賽之乎詢曰詢雖不能願假王之威徳請兼中<lb/>
嘴竇以勝之遂授以親箭二一發中瓶之竇再發中瓶<lb/>
之嘴蕃使慙服久之王大悦因賜金瓶併帛器以奬之<lb/>
<hi>吳越備史</hi>
<pb n="KR3k0049_WYG_041-12b"/>
筶鏑連墜宋太宗時康保裔善騎射弋飛走不中嘗握<lb/>
矢三十引滿以射筶鏑相連而墜大服其妙<hi>宋史</hi>
手熟陳堯咨宇嘉謨真宗時舉進士第一工隷書善射<lb/>
嘗以錢為的一發貫其中<hi>宋史</hi>堯咨善射亦以此自矜嘗<lb/>
射於家圃有賣油翁釋擔而睨之久而不去見其發矢<lb/>
十中八九但微頷之問曰汝亦知射乎吾射不亦精乎<lb/>
翁曰無他但手熟耳陳忿然曰爾安敢輕吾射翁曰以<lb/>
我酌油知之乃取一葫蘆置於地以錢覆其口徐以油<lb/>
<pb n="KR3k0049_WYG_041-13a"/>
酌油瀝瀝自錢孔入而錢不濕因曰我亦無他唯手熟<lb/>
爾陳笑而遣之<hi>金波遺事</hi>
發矢貫三范廷召善騎射嘗出獵有羣鳥飛過廷召發<lb/>
矢並貫其三觀者駭異所至處彈射殆絶<hi>宋史</hi>
月支曹子建白馬篇控弦破左的右發摧月支邯鄲談<lb/>
藝經云馬射左邉為月支三枚馬蹄三枚<lb/>
　　御<lb/>
五馭保氏掌教國子以五馭一曰鳴和鑾二曰逐水曲<lb/>
<pb n="KR3k0049_WYG_041-13b"/>
三曰過君表四曰舞交衢五曰逐禽左<hi>周禮</hi>
作御乘雅作御寒哀作御<hi>吕覽世本韓作寒</hi>
造父御造父之師曰秦竇氏造父之始從習御也執禮<lb/>
甚卑秦竇氏三年不告造父執禮愈謹廼告之曰古語<lb/>
曰良弓之子必先為箕良冶之子必先為裘汝先觀吾<lb/>
趨趨如吾然後六轡可持六馬可御造父曰唯命所從<lb/>
秦竇氏乃立木為塗僅可容足計歩而置履之而行趨<lb/>
走往還無趹失也造父學之三日盡其巧秦竇歎曰子<lb/>
<pb n="KR3k0049_WYG_041-14a"/>
何敏也得之捷乎凡所御者亦如此也<hi>列子</hi>
節食量力造父善御者也善視其馬節其飲食量其馬<lb/>
力故能取遠道而馬不罷明主猶造父也善治其民度<lb/>
量其力也<hi>管子</hi>
日行千里周穆王王乘驊騮騄耳使造父為御日行千<lb/>
里往見西王母<hi>史記</hi>
馬旁出延陵卓子乘蒼龍於翟文之乘前則有錯飾後<lb/>
則有利錣筴則引之退則筴之馬前不得進後不得退<lb/>
<pb n="KR3k0049_WYG_041-14b"/>
逐避而逸因下抽刀而刎其脚造父見之泣終日不食<lb/>
因仰天而歎曰筴所以進之也錯錣在前引所以退之<lb/>
也利錣在後<hi>韓子</hi>
世以為巧昔者王良造父之御也上車攝轡馬為整齊<lb/>
而歛諧投足調均勞逸若一心怡氣和體便輕畢安勞<lb/>
樂進馳騖若㓕左右若鞭周旋若環世皆以為巧<hi>淮南</hi>
恣欲造父御四馬馳驟周旋而恣欲於馬恣欲於馬者<lb/>
擅轡筴之制也然馬驚於出入而造父不能禁制者非<lb/>
<pb n="KR3k0049_WYG_041-15a"/>
轡筴之嚴不足也威分於出入也<hi>韓子</hi>
衘勒閔子騫為費宰問政於孔子子曰以徳以法夫徳<lb/>
法者御民之具猶御馬之有衘勒也君者人也吏者轡<lb/>
也刑者策也夫人君之政執其轡策而已善御馬正䘖<lb/>
勒齊轡策均馬力和馬心故口無聲而馬應轡策不舉<lb/>
而極千里棄其衘勒而專用箠策其不制也可必矣夫<lb/>
無衘勒而用箠策馬必傷車必敗故曰衘四馬者執六<lb/>
轡御天下者正六官是故善御馬者正身以總轡均馬<lb/>
<pb n="KR3k0049_WYG_041-15b"/>
力齊馬心囬旋曲折唯其所之故可以取長道可赴急<lb/>
疾此聖人所以御天下與人事之法則也<hi>家語</hi>
千里之逐王子於期為宋君為千里之逐已駕察手吻<lb/>
文且發矣驅而前之輪申繩引而却之馬掩迹拊而發<lb/>
之馬逸出於竇中馬退而却筴不能進前也馬逸而走<lb/>
轡不能正也<hi>韓子</hi>
腐索扞馬子貢問治民於孔子子曰懔懔焉若持腐索<lb/>
之扞馬子貢曰何其畏也孔子曰夫通逹御皆人也以<lb/>
<pb n="KR3k0049_WYG_041-16a"/>
道導之則吾畜也不以道導之則吾讎也如之何其無<lb/>
畏也<hi>家語</hi>
馬佚魯定公問於顔囬曰子亦聞東野畢之善御乎對<lb/>
曰聞其善矣雖然其馬將必佚定公色不悦顔囬退後<lb/>
三曰物來訴之曰東野畢之馬佚兩驂曵兩服入于廐<lb/>
公聞之促駕召顔囬問曰子問以知畢馬之佚也對曰<lb/>
以政知之昔者帝舜巧於使民造父巧於使馬舜不窮<lb/>
其民力造父不窮其馬力是以舜無逸民造父無佚馬<lb/>
<pb n="KR3k0049_WYG_041-16b"/>
今東野畢之御也升馬執轡衘體正矣步驟馳騁朝禮<lb/>
畢矣歴險致逺馬力盡矣然而猶乃求馬不已臣以此<lb/>
知之公曰善誠若吾子之言也<hi>上韓詩外𫝊同</hi>荀子謂問于顔<lb/>
闔莊子謂東野稷見莊公顔闔云云<lb/>
良御孔子曰以禮齊民譬之御則轡也以刑齊民譬之<lb/>
於御則鞭也執轡於此而動於彼御之良也無轡而用<lb/>
東則馬失道矣古之善御者執轡如組兩乘如舞非策<lb/>
之助也<hi>孔叢子</hi>
<pb n="KR3k0049_WYG_041-17a"/>
三易三後趙襄王學御於王子期俄而與於期逐三易<lb/>
馬而三後襄王曰子之教我御術未盡也對曰術已盡<lb/>
用之則過也凡御之所長馬體安于車人心調于馬而<lb/>
後可以進速致逺今君後則欲逮臣先則恐逮于臣夫<lb/>
誘道争逺非先則後也而先後心在于臣尚何以調于<lb/>
馬此君之所以後也<hi>韓子</hi>
秋駕尹儒學御三年而無得焉私自苦痛常寢想之中<lb/>
夜夢受秋駕於師明日往朝師望之謂之曰吾非受道<lb/>
<pb n="KR3k0049_WYG_041-17b"/>
於子也恐子不可予也今日教子以秋駕尹儒反走北<lb/>
面再拜曰臣有天幸今夕固夢受之<hi>淮南</hi>
去鞭策鉗且大丙之御除轡衘去鞭棄策車莫動而自<lb/>
舉馬莫使而自走也日行月動星耀而𤣥運電奔而鬼<lb/>
騰故不招指不咄叱騁若飛騖若絶矢躡風追電歸朝<lb/>
發搏桑日入落棠此假弗用而能以成其用者也　夫<lb/>
鉗且大丙不施轡衘而以善御聞於天下伏戲女媧不<lb/>
設法度而以至徳遺於後世何則至虚無純一而不<graphic n="KR2933" url="https://raw.githubusercontent.com/kanripo/KR-Gaiji/master/images/KR2933.png" mimeType="image/png"/>
<pb n="KR3k0049_WYG_041-18a"/>
喋苛事也<hi>上</hi>
乘雲入蜺昔者馮夷大丙之御也乘雲車入雲蜺游微<lb/>
霧騖杳忽歴逺彌髙以極往經紀山川蹈騰崑崙排閶<lb/>
闔淪天門末世之御雖有輕車良馬勁䇿利錣不能與<lb/>
之争先是故大丈夫以天為蓋以地為輿四時為馬隂<lb/>
陽為御乘雲凌霄縱志舒節以馳大區令雨師洒道使<lb/>
風伯掃塵電以為鞭策雷以為車輪上遊於層霄之野<lb/>
下出於無垠之門劉覽偏照復守以全<hi>原道</hi>
<pb n="KR3k0049_WYG_041-18b"/>
良工夫馬者良工御之則和馴端正致逺道矣僕人御<lb/>
之則遲奔毁車矣民者譬之馬也堯舜御之則天下端<lb/>
正桀紂御之則天下奔於歴山<hi>列子</hi>
調車和馬夫御者馬體調乎車御心和乎馬則雖歴險<lb/>
致逺進退周旋無不如意雖有騏驥騄耳之名而使烏<lb/>
獲御之則馬反自恣而人不御也<hi>淮南</hi>
　　數<lb/>
九數大司徒六藝注數九數之計<hi>周官</hi>包犧氏始畫八卦<lb/>
<pb n="KR3k0049_WYG_041-19a"/>
作九九之術以合六爻之變<hi>魏劉勰九章筭經序</hi>黄帝定三數為<lb/>
十等𨽻首因以著九章漢備五數<hi>夏侯陽筭經序</hi>
數名十十謂之百十百謂之千十千謂之萬十萬謂之<lb/>
億十億謂之兆十兆謂之經十經謂之垓十垓謂之補<lb/>
十補謂之選十選謂之載十載謂之極有物者有事者<lb/>
紀於此矣過此往者則其數可紀其名未之或聞也夫<lb/>
數一為特候竒隻二為再兩偶雙三為叅四為乘<hi>風俗通</hi>
數度數度之道以六為法數度之始始於微細有形之<lb/>
<pb n="KR3k0049_WYG_041-19b"/>
物莫細於毫故立一毫以為度十毫為髪十髪為釐十<lb/>
釐為分十分為寸十寸為尺備於六故先王以為天下<lb/>
用也<hi>賈誼書</hi>
䜿亥山海經曰帝令竪亥歩自東極至於西極五億十<lb/>
選九千八百八十歩竪亥右手把筭左手指青邱曰五<lb/>
億十萬九千八百<hi>天地東西二億三萬二千里南北二億一千五百里天地相去一億五萬</hi>
<hi>里也</hi>
載數之極一行筭法曰萬萬穰為載數之極矣或問之<lb/>
<pb n="KR3k0049_WYG_041-20a"/>
曰何以數之為載按孫子筭經云古者積錢上至於天<lb/>
天不能容下至於地地不能載天不能蓋地不能載故<lb/>
名曰載<hi>並上</hi>
算物順理數者一十百千萬也所以筭數事物順平衡<lb/>
之理也書曰先其筭命紀於一恊於十長於百大於千<lb/>
衍於萬其法在筭術宣於天下<hi>漢律歴志</hi>
九九齊桓公設庭燎為士之欲造見者朞年而士不至<lb/>
於是東野鄙人有以九九之術見者桓公曰九九何是<lb/>
<pb n="KR3k0049_WYG_041-20b"/>
以見乎鄙人對曰臣非以九九為足以見也臣聞主君<lb/>
設庭燎以待士朞年而士不至夫士之所以不至者君<lb/>
天下賢君也四方之士皆自以論而不及君故不至也<lb/>
夫九九薄能耳而君猶禮之况賢於九九乎夫泰山不<lb/>
辭壤石江海不逆小流所以成大也詩云先民有言詢<lb/>
於蒭蕘言博謀也桓公曰善乃因禮之朞月四方之士<lb/>
相攜而並至<hi>説苑</hi>
越王餘算晉安有越王餘筭尺長尺許白者似骨黒者<lb/>
<pb n="KR3k0049_WYG_041-21a"/>
似角云越王行海作筭有餘棄之於水生焉<hi>異苑</hi>
學算南郡宜城王子山刹泰山從鮑子真學筭<hi>博物志</hi>
𤣥妙𤣥菟曹元理嘗從其友人陳廣漢廣漢曰吾有二<lb/>
囷米忘其石數子為計之元理以食筋十餘轉曰東囷<lb/>
若干西囷若干遂大署囷門後出米西囷中有一鼠大<lb/>
堪一升東囷不差圭合元理後嵗復過廣漢廣漢以米<lb/>
數告之元理以手擊床曰遂不知鼠之殊米不如剥去<lb/>
面皮矣廣漢為之取酒鹿脯數片元理復筭其資業曰<lb/>
<pb n="KR3k0049_WYG_041-21b"/>
何供饋之偏耶廣漢慙曰有倉卒客無倉卒主人元理<lb/>
曰姐上蒸㹠一頭厨中荔枝一枚皆可為設廣漢再拜<lb/>
謝辜自入取之盡日為歡其術後傳南季南季𫝊項瑫<lb/>
瑫傳子陸皆得其分數而失𤣥妙焉<hi>西京雜記</hi>
播豆騐覆趙逹河南人治九宮一算之術究其微㫖是<lb/>
以能應機立成對問若神至計飛蝗射隠伏無不中効<lb/>
或難答曰飛者固不可校誰知其然此殆妄耳逹使其<lb/>
人取小豆數斗播之席上立處其數驗覆果信<hi>吳志</hi>
<pb n="KR3k0049_WYG_041-22a"/>
屈指心計顧譚每省簿書未嘗下算徒屈指心計盡發<lb/>
疑謬下吏以此服之<hi>吳志</hi>
鷄兔算鷄兎算國史譜紀之尚不明上上頭下下脚脚<lb/>
即折半下見頭除脚見脚除頭上是鷄下是兎<hi>南部新書</hi>
度度之起起於何答曰度之起起於忽忽是神蟲口中<lb/>
吐絲名也十忽為一絲十絲為一毫<hi>發蒙算經</hi>
量量之起起於何答曰量之起起於粟粟是隂陽而生<lb/>
從六甲而出故六粟為一圭十圭為一抄<hi>上</hi>
<pb n="KR3k0049_WYG_041-22b"/>
秤秤之起起於何答曰秤之起起於黍黍是三棱草子<lb/>
也十黍為一絫十絫為一銖<hi>上</hi>
　　相<lb/>
異相傳言黄帝龍顔顓頊戴午帝嚳駢齒堯眉八采舜<lb/>
目重瞳禹耳三漏湯臂再肘文王四乳武王望陽周公<lb/>
背僂臯陶馬口孔子反羽斯卜二聖者皆在帝王之位<lb/>
或輔主憂世蒼頡四目為黄帝史晉公子重耳仳脇為<lb/>
諸侯霸蘇秦骨鼻為六國相張儀仳脇亦相秦魏項羽<lb/>
<pb n="KR3k0049_WYG_041-23a"/>
重瞳云虞舜之後與髙祖分王天下<hi>論衡</hi>
體小名髙世人固有身虚而志立體小而名髙者於是<lb/>
則否是以堯眉八彩舜目重瞳禹耳叅漏文王四乳然<lb/>
則世亦有四乳者則駑馬一毛似驥耳<hi>上</hi>
聲浮色赤師曠見太子晉曰汝聲清浮汝色赤火色不<lb/>
壽王子曰後三年上賓於帝汝慎毋言殃將及汝師曠<lb/>
歸未及三年告死者至<hi>周書</hi>
能相王使内史叔服來㑹葬公孫敖聞其能相人也見<lb/>
<pb n="KR3k0049_WYG_041-23b"/>
其二子焉叔服曰糓也食子難也収子穀也豐下必有<lb/>
後於魯國<hi>左文元</hi>
姑布子卿姑布子卿見趙簡子簡子徧召其子使相之<lb/>
子卿曰無為將軍者簡子曰趙氏其滅乎子卿曰吾嘗<lb/>
見一子於路殆君之子也簡子召子母恤母恤至則子<lb/>
卿起曰此真將軍矣簡子曰其母賤翟婢也奚道貴哉<lb/>
子卿曰天所授也雖賤必貴簡子於是廢太子伯魯而<lb/>
以母恤為太子<hi>史記</hi>
<pb n="KR3k0049_WYG_041-24a"/>
形狀末也孔子適鄭與弟子相失獨立東郭門外或人<lb/>
謂子貢曰東門外有一人焉其長九尺有六寸河目隆<lb/>
顙其頭似堯其頸似臯繇其肩似子産然自腰已下不<lb/>
及禹者三寸纍然如喪家之狗子貢以告孔子欣然而<lb/>
歎曰形狀末也如喪家之狗然乎哉然乎哉<hi>家語</hi>史索隠<lb/>
篇載家語布姑子卿為相者<lb/>
聖人不相蔡澤從唐舉相曰吾聞先生相李兑百日之<lb/>
内持國秉政有之乎曰有之曰若臣者何如唐舉熟視<lb/>
<pb n="KR3k0049_WYG_041-24b"/>
而笑曰先生曷鼻巨肩魋顔蹙齃膝攣吾聞聖人不相<lb/>
殆先生乎蔡澤知唐舉戯之乃曰富貴吾所自有所不<lb/>
知者壽也願聞之唐舉曰先生之壽從今以往四十三<lb/>
嵗矣澤笑謝而去謂其御者曰吾躍馬疾駈懷黄金之<lb/>
印結綬於腰揖讓人主之前食肉富貴四十三嵗亦足<lb/>
矣<hi>史記</hi>
非相古者有姑布子卿今之世梁有唐舉相人之形狀<lb/>
顔色而知其吉凶妖祥世俗稱之古之人無有也學者<lb/>
<pb n="KR3k0049_WYG_041-25a"/>
不道也故相形不論心論心不如擇術形不勝心心不<lb/>
勝術術正而心順之則形相雖惡而心術善無害為君<lb/>
子也形相雖善而心術惡無害為小人也故長短小大<lb/>
善亦形相非吉凶也蓋堯長帝舜短文王長周公短仲<lb/>
尼長子弓短楚之孫叔敖突秃長左軒較之下而以楚<lb/>
霸葉公子髙微小短瘠行若將不勝其衣白公之亂入<lb/>
據楚誅白公定楚國如反掌長短大小美惡形相豈論<lb/>
也哉且徐偃王之狀目可瞻焉仲尼之狀面如蒙倛周<lb/>
<pb n="KR3k0049_WYG_041-25b"/>
公之狀身如斷菑臯陶之狀色如削𤓰閎夭之狀面無<lb/>
見膚傅説之狀身如植鰭伊尹之狀面無須麋禹跳湯<lb/>
偏堯舜參牟子從者將論志竟比類文學耶直將差長<lb/>
短辨美惡而相欺傲耶<hi>荀非相</hi>
軀方心圓魏安釐王問子順曰馬回之為人雖少文梗<lb/>
亮直有丈夫節也吾欲以為相可乎答曰知臣莫若君<lb/>
何有不可至於亮直之節臣未明也聞諸孫卿其為人<lb/>
也長目而豕視者必體方而心圎每以其法相人千百<lb/>
<pb n="KR3k0049_WYG_041-26a"/>
不失臣見回而甚疑其目王用之三月果以詐得罪<hi>孔叢</hi>
豺聲狼心大梁人尉繚説秦始皇以幷天下之計始皇<lb/>
從其冊與之亢禮衣服飲食與之齊同繚曰秦王為人<lb/>
隆凖長目鷙膺豺聲少恩虎視狼心居約易以下人得<lb/>
志亦輕視人我布衣也然見我常身自下我誠使秦王<lb/>
須得志天下皆為膚矣不可與交遊乃亡去<hi>論衡</hi>
聴音聲有龍淵者桓帝時善相人也於聽音聲尤妙二<lb/>
千石相者龍淵下床賛之令長起侍賛之自六百石以<lb/>
<pb n="KR3k0049_WYG_041-26b"/>
下皆坐而言之先相張濟嘗以財得三公濟常依淵以<lb/>
觀視有相者輒往來之㑹解瀆侯往相到門淵曰公當<lb/>
有至相何憂貧乎侯去淵謂濟曰可厚事之濟遂往盡<lb/>
為償債别以數百萬修居置業桓帝崩無嗣解瀆侯入<lb/>
為天子日濟遂至司空<hi>項氏始學篇</hi>
四十小厄朱建平善相術文帝為五官將坐上㑹客三<lb/>
十餘人文帝問已年夀又命徧相衆賓建平曰將軍當<lb/>
夀八十至四十時當小有厄願謹䕶之後文帝皇初十<lb/>
<pb n="KR3k0049_WYG_041-27a"/>
年年四十病困謂左右曰建平所言八十謂晝夜也吾<lb/>
其决矣頃之果崩<hi>志</hi>
崑崙孝武李太后本出微賤始簡文帝為㑹稽王有三<lb/>
子繼夭其後諸姫絶孕將十年乃令善相者徧相宫中<lb/>
時后在織坊中形長而色黒宫人皆謂之崑崙既至相<lb/>
者驚云此其人也而有虎厄帝召侍語后數夢兩龍枕<lb/>
膝日月入懷生孝武及㑹稽王道子既登尊位服相者<lb/>
之驗而怪有虎害且生所未見乃令人畫作虎因以手<lb/>
<pb n="KR3k0049_WYG_041-27b"/>
打虎戯便患手腫痛遂以疾而崩<hi>幽明録晉書</hi>
龍行虎步初桓𤣥簒位妻劉氏尚書躭之女也聰明有<lb/>
智鑒常見帝因為𤣥曰劉裕龍行虎歩瞻視不凡恐不<lb/>
為人下宜早為之所元曰我方平蕩中原非裕莫可待<lb/>
關隴平定然後議之<hi>宋書髙紀</hi>
飾冠宋長城僧願善相宗慤微時謂之曰宗君應為三<lb/>
州刺史後果鎮廣豫等州宋廢帝召見之取東監囚及<lb/>
一奴美顔色者飾以衣冠令相願指囚曰君多危難下<lb/>
<pb n="KR3k0049_WYG_041-28a"/>
階便應鉗鎻謂奴曰君下賤人暫得免耶<hi>南史</hi>
日月相齊明帝脾上有赤痣常秘不𫝊江祐勸帝出以<lb/>
示人晉壽太守王洪範罷任還土祖示之曰人皆謂此<lb/>
是日月相卿幸勿泄言洪範曰公日月之相在軀如何<lb/>
可隠轉當言之公卿上大悦<hi>南齊江祐傳</hi>
頂有伏龍梁武帝初為同州刺史有沙門自稱僧暉謂<lb/>
帝曰君頂有伏龍非人臣也復求莫知所之<hi>梁書</hi>
竒聲侯相武帝起兵時吕僧珍一夜忽頭痛壯熱及明<lb/>
<pb n="KR3k0049_WYG_041-28b"/>
而顙骨益大其骨法蓋有異焉又嘗語親舊曰吾昔在<lb/>
䝉縣熱病發黄時必謂不濟主上見語卿有富貴相必<lb/>
當不死俄而果愈及僧珍童兒時從學有相工歴觀諸<lb/>
生指僧珍曰此有竒聲封侯相也後隨武帝起義平東<lb/>
昏封平國侯南兖州刺史<hi>齊書</hi>
許負之術宣修容善許負之術曽正㑹登樓還語人曰<lb/>
太尉今年必當不濟時靖惠王<hi>宏</hi>尚康勝或以為不然<lb/>
曰行歩向前氣轉殊下若其不爾不復言相至其年末<lb/>
<pb n="KR3k0049_WYG_041-29a"/>
靖惠王薨及昭明入朝又云必無嗣立之相俄而昭明<lb/>
薨<hi>金樓子</hi>
九州骨成梁宜豐侯修叅軍陳晃善相人修因法㑹將<lb/>
晃自隨令相簡文有天下否晃言簡文九州骨成必踐<lb/>
帝位而地部過弱非但王畿蹙侵兼恐不得善終<hi>三國典畧</hi>
五十小厄梁元帝初從劉景授相術因訊以年答曰未<lb/>
至五十當有小厄禳之可免帝曰茍有期㑹禳之何益<lb/>
及四十七為魏所滅<hi>南史</hi>
<pb n="KR3k0049_WYG_041-29b"/>
相不可慿庾喬子幼少聰慧家富於財好賓客食必列<lb/>
鼎又狀貌豐美頥頰開張人皆謂其必為方伯無餒乏<lb/>
之慮及魏尅江陵卒致餓死時又有水軍都督禇蘿面<lb/>
甚尖危有從理入口竟保衣食而終<hi>上</hi>朱建平善相鍾<lb/>
繇以為唐舉許負何以復加然相王肅年踰七十位至<lb/>
三公肅六十二終于終領軍耳史氏以為蹉跌吾以為<lb/>
相不可凴也<lb/>
不相念賢字蓋盧為兒童時在學中讀書有善相者遇<lb/>
<pb n="KR3k0049_WYG_041-30a"/>
學諸生竟詣之賢獨不往笑謂諸生曰男兒生死富貴<lb/>
在天也何遽相乎<hi>周書</hi>
臉薄顧速東魏御史賈子儒善相太常卿崔暹引子儒<lb/>
潜觀齊王儒曰人有七尺之形不如一尺之面一尺之<lb/>
面不如一寸之眼大將軍臉薄顧速非帝王相也皇甫<lb/>
王又竊觀王於道曰此不作物㑹是流涕者謂太原公<lb/>
洋<hi>三國典畧</hi>
相貌非常龎晃知髙祖非常人深自結納及髙祖去官<lb/>
<pb n="KR3k0049_WYG_041-30b"/>
歸京師晃迎見髙祖於襄邑髙祖甚歡晃因白髙祖曰<lb/>
公相貌非常名在圖籙九五之日幸願不忘髙祖笑曰<lb/>
何妄言也頃之有雌雉鳴於庭髙祖命晃射之曰中則<lb/>
有賞然富貴之日持以為驗晃射而中髙祖撫掌大笑<lb/>
曰此是天意公能感之而中也<hi>隋書</hi>
非人臣相郭𢎞道字大實善相謂隋髙祖曰公天中伏<lb/>
犀下相接於眉此非人臣之相願深自愛髙祖取𢎞道<lb/>
銀盆置之於地引弓射之謂𢎞道曰向言有驗當一發<lb/>
<pb n="KR3k0049_WYG_041-31a"/>
中之既發應弦而中𢎞道曰願公事騐之後賞金盆髙<lb/>
祖大悦<hi>唐書</hi>
四五得大官來和善相術同郡韓則嘗詣和相謂之曰<lb/>
後四五當大官人初不知所謂則至開皇十五年五月<lb/>
而終人問其故和曰十五年為三五加以五月為四五<lb/>
大官槨也和言多此類著相經四十卷<hi>相經</hi>
頭目賤人乙弗𢎞禮善占相初刺史泗州薛大鼎隋時<lb/>
當坐事没為奴貞觀初與數人詣𢎞禮次至大鼎曰君<lb/>
<pb n="KR3k0049_WYG_041-31b"/>
奴也欲何所相咸曰何以知之𢎞禮曰觀其頭自真是<lb/>
賤人但不知餘處何如耳大鼎有慚色乃解衣視之𢎞<lb/>
禮曰看面不異前言占君自腰以下當為方岳之任其<lb/>
占相皆此類也貞觀末卒焉<hi>唐書</hi>
伏犀貫腦馬周詣袁天綱相綱曰馬侍御伏犀貫腦兼<lb/>
有玉枕又背如負物當富貴不可言近代以來君臣道<lb/>
合罕有如公者公面色赤命門色暗耳後骨不起耳無<lb/>
根恐非壽者周後至中書令年四十八卒<hi>舊唐</hi>岑文本謂<lb/>
<pb n="KR3k0049_WYG_041-32a"/>
所親曰馬君論事㑹文切理無一言可損益聽之纚纚<lb/>
令人忘倦蘇張終賈正應此耳然鳶肩火色騰上必速<lb/>
恐不能久<hi>新</hi>
龜息必貴袁天綱相竇軌伏犀貫玉枕當於益州立功<lb/>
名果然又相李嶠曰睡則氣從耳出名龜息必貴<hi>芝田録</hi>
貴人在舟袁客師常與一書生同過江登舟訖遍視中<lb/>
舟人顔色謂同侣曰不可速也遂相引登岸私語曰吾<lb/>
視舟中數十人皆鼻下黒氣大厄不久豈可知而從之<lb/>
<pb n="KR3k0049_WYG_041-32b"/>
但少留舟未發間忽見一丈夫神色髙朗跛一足負杖<lb/>
驅驢登舟客師見此人乃謂侣曰可以行矣貴人在内<lb/>
吾儕無憂矣登舟而發至中澪風濤忽起危懼雖甚終<lb/>
濟焉詢驅驢丈夫乃是婁師徳也後位至納言焉<hi>定命録</hi>
預乞放杖孫思邈年百餘嵗善醫術謂髙仲舒曰君有<lb/>
貴相當數政刺史若為齊州刺史邈有一兒作尉事使<lb/>
君雖合吃杖君當憶老人言願放之後果如其言已剥<lb/>
其衣訖忽記憶遂放<hi>上</hi>
<pb n="KR3k0049_WYG_041-33a"/>
被落更揀張柬之任青城縣丞已六十二矣有善相者<lb/>
云後當位極人臣衆莫之信後應制策被落則天怪中<lb/>
第人少令於所落人中更揀有司奏一人策好縁書寫<lb/>
不中程律故退則天覽之以為竒才召入問策中事特<lb/>
異之即収上第拜王屋縣尉後至宰相封漢陽王<hi>上</hi>
虎厄韋處厚在開州也常有李潼崔冲二進士來謁留<lb/>
連百餘日會有過客西川軍將某者能相術於席上言<lb/>
李潼三日内有虎厄後三日處厚與諸客遊山寺自上<lb/>
<pb n="KR3k0049_WYG_041-33b"/>
方抵下方日已暮矣李先下崔冲後來冲大呼李云待<lb/>
冲來李聞待冲來聲謂虎至顛蹶墜下山趾絶而復蘇<lb/>
數日方愈及軍將迴謂李曰君厄過矣<hi>𫝊載</hi>
占事若神常相衮之在福建也有僧某者善占色言事<lb/>
若神相國惜其僧老命弟子就學其術僧云此事天性<lb/>
非其造次為傳某常於相君左右見一人可教遍召得<lb/>
小吏黄徹焉相命就學老僧遂於闇室中置五色彩絲<lb/>
架令視之曰世人皆用眼力不盡淬熟看之旬日後乃<lb/>
<pb n="KR3k0049_WYG_041-34a"/>
稀認其白者後半載看五色即洞然而得矣命之曰汝<lb/>
若闇中之視五綵迴之白晝占人因𫝊其方訣且言後<lb/>
代當無加也李忠公吉甫云黄徹之占袁許之亞次也<lb/>
相隠市中五代錢鏐縣録事鍾起有子數人多竊從之<lb/>
遊豫章人有善術者望斗牛間有王氣斗牛錢塘分也<lb/>
因遊錢塘占之在臨安遂以相灋隠市中隂求其人私<lb/>
謂起曰占君縣貴人求之市中不可得視君之相貴矣<lb/>
然不足當之術者過起家鏐適從外來見起反走術者<lb/>
<pb n="KR3k0049_WYG_041-34b"/>
望見之曰此真貴人也召之熟視之顧起曰君之貴因<lb/>
此人乃慰鏐曰子骨法非常願自愛<hi>傳</hi>
真將相李周盧嶽謂之曰吾少學星厯且工相入子方<lb/>
頥隆凖眉目踈澈身長七尺真將相也吾占天象晋必<lb/>
有天下子宜留事晉以圖富貴<hi>上</hi>
言事多中術士崔𤣥豹以相法言人事多中莊宗尤信<lb/>
重之以為北京巡官明宗為内衙指揮使重誨欲試𤣥<lb/>
豹乃使他人與明宗易服而坐明宗於下坐召𤣥豹相<lb/>
<pb n="KR3k0049_WYG_041-35a"/>
之𤣥豹曰内衙貴將也此不足當之乃指明宗於下坐<lb/>
曰此是也因為明宗言其後貴不可言明宗即位思𤣥<lb/>
豹以為神召至京師趙鳯諫曰好惡上所謹也今陛下<lb/>
神其術而召之則傾國之人皆將奔走吉凶之説明宗<lb/>
遂不復召<hi>上</hi>
下獄相宋齊邱微時日者相之曰君貴不可言然亞夫<lb/>
下獄相君實有之位極之日當早引退庻幾保全齊邱<lb/>
登相位數載致仕復以大司徒就徴未幾坐陳覺詩干<lb/>
<pb n="KR3k0049_WYG_041-35b"/>
紀事乃賜死<hi>南唐</hi>
足下龜文晉太常卿程遜足下有龜文嘗召相者視之<lb/>
相者告曰君終有沉溺之厄其後使於浙右竟葬於海<lb/>
魚之腹常讀李固傳云固足履龜文而位至三公卒無<lb/>
水害同事而異應也<hi>玉堂閑話</hi>足履龜文者二千石<hi>相書</hi>
耳白於面歐公嘗曰少時有僧相我耳白於面名滿天<lb/>
下唇不着齒無事得謗其言頗驗<hi>仇池筆記</hi>
眼似王敦李承之在仁宗朝官州縣因邸吏報包拯拜<lb/>
<pb n="KR3k0049_WYG_041-36a"/>
叅政或曰朝廷自此多事矣承之正色曰包公無能為<lb/>
今知鄞縣王安石眼多白甚似王敦他日亂天下者此<lb/>
人也<hi>邵氏録</hi>
得龍一體慶厯中河南道士許衆妙善相以為曽魯公<lb/>
脊骨如龍王荆公目睛如龍蓋人能得龍之一體者皆<lb/>
貴極人爵見豫章人黄庠手曰左手得龍𤓰雖得魁天<lb/>
下而不仕若右手得之則貴之庠果為南省第一未及<lb/>
廷對而死<hi>老學菴筆記</hi>
<pb n="KR3k0049_WYG_041-36b"/>
跛履嘶聲蕭注臨江新喻人熈寧中上殿奏對上問今<lb/>
臣僚中孰貴曰文彦博其次韓琦又問王安石何如注<lb/>
曰牛形人任重而道逺又一説云裕陵問文彦博跛履<lb/>
韓琦嘶聲何為皆貴注曰若不跛履嘶聲陛下不得而<lb/>
臣因問韓絳王安石馮京注云安石牛耳虎頭視物如<lb/>
射徑行直前敢當天下大事然不如絳得和氣多<hi>清波雜志</hi>
骨相所招東坡自謫海南歸人有問其遷謫艱苦者坡<lb/>
答曰此乃骨相所招少時入京師有相者云一雙學士<lb/>
<pb n="KR3k0049_WYG_041-37a"/>
眼半箇配軍頭異日文章當知名然有遷徙不測之禍<lb/>
今日悉符其語<hi>瑞桂堂暇録</hi>
百日伯主蜀人云李順敗后逃至荆渚入一僧寺有僧<lb/>
熟視曰汝有異相當為百日偏伯之主何自在此汝宜<lb/>
急去今年不死尚有數十年壽又云方順之作有術士<lb/>
拆順名曰是一百八日有西川耳安能久也如期而敗<lb/>
<hi>老學菴筆記</hi>
論心相形不如論心心相有三十六善不近小人不忘<lb/>
<pb n="KR3k0049_WYG_041-37b"/>
故舊不念舊惡常行隂徳之類三十六善全有位極人<lb/>
臣諺曰有心無相相逐心生有相無心相隨心滅<hi>青箱雜記</hi>
貴人福三貴人之福有三愛談清虚常親文史衣不嫌<lb/>
舊食無重味此修福貴人志願許國氣義邁倫好賢樂<lb/>
善急流勇退此積福貴人廣務華飾慣為奢侈多歡少<lb/>
憂深居簡出此享福貴人又云文人似武必率武人似<lb/>
文必執畧舉此數事則知相非止於氣色形神今之議<lb/>
相徒啓其倖心增其妄想爾故荀子有云擇術之謂也<lb/>
<pb n="KR3k0049_WYG_041-38a"/>
<hi>就日録</hi>
　　畫品<lb/>
畫廣雅云畫類也爾雅云畫形也説文云畫畛也象田<lb/>
畛畔所以畫也釋名云畫掛也以彩色掛象物也<lb/>
存形陸士衡云丹青之興比雅頌之述作美大業之馨<lb/>
香宣物莫大於言存形莫大於畫<lb/>
六法謝赫云畫有六法一曰氣韻生動二曰骨法用筆<lb/>
三曰應物寫形四曰隨類傅彩五曰經營位置六曰傳<lb/>
<pb n="KR3k0049_WYG_041-38b"/>
模移寫<hi>畫品</hi>
成化助倫夫畫者成教化助人倫窮神變測幽微與六<lb/>
籍同功四時並運發於天然非由述作古先聖王受命<lb/>
應籙則有龜字效靈龍圖呈寳自巢燧已來皆有此瑞<lb/>
迹暎乎瑶鈴事傳乎金冊庖犧氏發於榮河中典籍圖<lb/>
畫萌矣黄軒氏得於溫洛中籕蒼頡狀焉<hi>歴代名畫記</hi>
觀畫曹子建云觀畫者見三皇五帝莫不仰戴見三季<lb/>
暴主莫不悲惋見簒臣賊嗣莫不切齒見髙節妙士莫<lb/>
<pb n="KR3k0049_WYG_041-39a"/>
不忘食見志節死難莫不抗首見放臣斥子莫不歎息<lb/>
見淫夫妬婦莫不側目見令妃順后莫不嘉貴是知有<lb/>
乎鑒者畫也<hi>上</hi>
圖畫之宗世本云史皇作圖黄帝臣也其唐虞之文章<lb/>
夏后之鼎象則圖畫之宗也其後繪事逾精丹青轉妙<lb/>
畫難易客有為齊王畫者齊王問曰畫孰最難者曰犬<lb/>
馬難孰易者田鬼魅最易夫犬馬人所知也旦暮罄於<lb/>
前不可類之故難鬼神無形者不罄於前故易之也<hi>韓子</hi>
<pb n="KR3k0049_WYG_041-39b"/>
周公輔成漢孝武帝欲以鈎弋趙婕妤少子為嗣命大<lb/>
臣輔之惟霍光任重大可屬社稷乃使黄門畫者畫周<lb/>
公輔成王朝諸侯以賜光<hi>圖畫見聞誌</hi>
案圖召幸元帝後宫既多不得常見乃使畫工圖形案<lb/>
圖召幸之諸宫人皆賂畫工獨王嬙不肯遂不得見匈<lb/>
奴入朝求美人為閼氏於是上案圖以昭君行及去召<lb/>
見貌為後宫第一善應對舉止閑雅帝悔之而名籍已<lb/>
定帝重信於外國故不復更人乃窮案其事畫工皆棄<lb/>
<pb n="KR3k0049_WYG_041-40a"/>
市籍其家資皆巨萬畫工有杜陵毛延壽為人形醜好<lb/>
老少必得其真安陵陳敞新豐劉白龔寛並工為牛馬<lb/>
飛鳥衆勢人形好醜不逮延壽下杜陽望亦善畫尤善<lb/>
布色樊育亦善布色同日棄市京師畫工於是差稀<hi>西京</hi>
觀古圖畫成帝遊於後庭欲以班婕妤同輦載婕妤辭<lb/>
曰觀古圖畫聖賢之君皆有名臣在側三代末主乃有<lb/>
嬖倖今欲同輦得無近似之乎上善其言而止太后聞<lb/>
之喜曰古有樊姫今有班婕妤<hi>圖畫見聞誌</hi>
<pb n="KR3k0049_WYG_041-40b"/>
足指畫獸張衡字平子昔建州蒲城縣山有獸名駭神<lb/>
豕身人首狀貌惡百鬼惡之好出水邉石上平子往寓<lb/>
之獸入潭中不出或云此獸畏畫故不出可去紙筆即<lb/>
去之獸果出平子拱手不動替以足指畫獸今號曰巴<lb/>
獸潭<hi>歴代名畫記</hi>
三美靈帝詔蔡邕畫赤泉侯伍代將相於省兼命為讃<lb/>
及書邕書畫與讃皆擅名於代時稱三美<hi>東觀漢記暢之述畫</hi>邕<lb/>
有講學圖小列女圖𫝊於代<hi>名畫記</hi>
<pb n="KR3k0049_WYG_041-41a"/>
雲臺北風漢桓帝時人劉褒曽畫雲臺閣<hi>一作雲漢圖</hi>人見<lb/>
之覺熱又畫北風人見之覺凉官至蜀太守<hi>孫暢之述畫博物志</hi>
為夷作圖蜀南夷其俗徴巫鬼好盟詛投石結草官常<lb/>
以盟記要之諸葛亮乃為夷作圖先畫天地日月君長<lb/>
城府次畫神龍及牛馬駝羊後畫部主吏乘馬張蓋逺行<lb/>
安䘏又畫夷牽牛負酒賫金寶詣之以賜夷夷甚重之<lb/>
嚴季像楊修字德祖有俊才與陳思王友善善畫有一<lb/>
客圖嚴君平像吳季札像並晉明帝題字傳於代<hi>上</hi>
<pb n="KR3k0049_WYG_041-41b"/>
墨筆畫蠅吳曹不興畫屏風墨落㸃素因就畫為蠅孫<lb/>
權以為真以手拂之<hi>吳興雜録</hi>張彦逺名畫記云或以為曹<lb/>
丕興<lb/>
畫龍若真曹弗興嘗於溪中見赤龍夭矯波間因寫以<lb/>
獻孫皓皓賞激珍藏之至宋文帝時累月旱乾祈禱無<lb/>
應於是取弗興龍置水傍應時雨足又陳朝謝赫善畫<lb/>
嘗閲秘閣歎服曹不興所畫龍首以為若見真龍<hi>尚書故實</hi>
見形廢宅鍾㑹是荀濟北從舅二人情好不恊荀有寶<lb/>
<pb n="KR3k0049_WYG_041-42a"/>
劔可直百萬常在母鍾夫人許㑹善書學荀手迹作書<lb/>
與母取劔仍竊去不還荀朂知是鍾而無得也思所以<lb/>
報之後鍾兄弟以千萬起一宅始成甚精麗未得移生<lb/>
<hi>闕</hi>
<pb n="KR3k0049_WYG_041-43a"/>
</p>
<p>
<pb n="KR3k0049_WYG_041-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0049_WYG_041-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
不知即伏室命筆以墨圖一獅子令於外户榜之謂之<lb/>
<pb n="KR3k0049_WYG_041-45a"/>
曰此出手便靈異可䖍誠致禱明日當有驗溉命張旭<lb/>
外遣家人焚香拜之已而是夕中夜户外有騰踏之聲<lb/>
良久乃不聞明日所畫獅子口中臆前有血淋漓及于<lb/>
户外皆㸃焉溉病乃愈時人異之<hi>北朝窮怪録</hi>
制木方文謝莊字希逸性多巧思善畫制木方丈圖天<lb/>
下山川土地各有分理離之則州郡殊合之則寓内為<lb/>
一作畫琴帖序自序其畫云<hi>名畫記</hi>
畫姫愈病劉瑱字士温繪弟也文藻篆𨽻丹青並為當<lb/>
<pb n="KR3k0049_WYG_041-45b"/>
時所稱時有滎陽毛惠逺善畫馬瑱善畫婦人並為當<lb/>
世第一瑱妹為齊鄱陽王妃伉儷甚篤王為齊明帝所<lb/>
誅妃追傷遂成痼疾醫所不療有陳郡殷蒨善寫人面<lb/>
與瑱不别瑱乃令蒨畫王形像併圖王平生所寵姬共<lb/>
照鏡狀如欲偶寢瑱乃宻使媪妳示妃妃視畫仍唾之<lb/>
因罵曰故宜其早死於是情遂歇病亦痊除此妃亦被<lb/>
廢苦因即以此畫焚之<hi>南史三十七</hi>
三絶晉元帝初為荆州刺史起州學宣尼廟嘗置儒林<lb/>
<pb n="KR3k0049_WYG_041-46a"/>
參軍一人勸學從事二人生三十人加禀餼帝工書善<lb/>
畫自圖宣尼像為之賛而書之時人為之三絶<hi>南史</hi>元帝<lb/>
嘗畫聖僧武帝親為作讃任荆州刺史時畫蕃客入朝<lb/>
圖帝極稱善<hi>具梁書</hi>又畫職貢圖并序外國貢獻之事<hi>序</hi>
<hi>本</hi>
寫真知名武烈太子方等偏能寫真坐上賓客隨宜㸃<lb/>
染即成數人以問童孺皆知姓名矣<hi>上</hi>
扇圖山水蕭賁字文和好學有文才能善書尤於扇上<lb/>
<pb n="KR3k0049_WYG_041-46b"/>
圖山水咫尺之内便作萬里為遥矜慎不傳自娛而已<lb/>
<hi>南史十四</hi>
栢堂畫聖梁張僧繇吳人也江陵天皇寺明帝置内有<lb/>
栢堂僧繇畫盧合那佛像及仲尼十哲帝怪問釋門内<lb/>
如何畫孔聖僧繇曰後當頼此耳及後周滅佛法焚天<lb/>
下寺塔獨此殿有宣尼像乃不毁拆<hi>名畫記</hi>
畫鷹止鴿潤州興國寺苦鳩鴿棲梁上穢汙尊容張僧<lb/>
繇乃東壁上畫一鷹西壁上畫一鷂背側首向簷外看<lb/>
<pb n="KR3k0049_WYG_041-47a"/>
自是鳩等不敢復來<hi>朝野僉載</hi>
龍不㸃睛張僧繇于金陵安樂寺畫四龍不㸃眼睛每<lb/>
云㸃之即飛去人以為妄誕固請㸃之因為落筆才及<lb/>
二龍果雷電破壁二龍乘雲騰上天未㸃睛者見在初<lb/>
吳曹不興圖青溪龍僧繇見而鄙之乃廣其象於龍泉<lb/>
亭其畫留在秘府時未之重至太清中雷振龍泉亭遂<lb/>
失其壁方知神妙<hi>名畫記</hi>
畫龍湖鬭鄞縣大梅山頂有梅木伐為㑹稽禹廟之梁<lb/>
<pb n="KR3k0049_WYG_041-47b"/>
張僧繇畫龍于其上夜或風雨飛入鑑湖與龍鬭後人<lb/>
見梁上有水淋漓始駭異之以鐵索鎻於柱<hi>四明圖經</hi>
三祖晉宋以來以顧長康陸探微張僧繇為畫家三祖<lb/>
<hi>談賓録</hi>像人之美張得其肉陸得其骨顧得其神妙<hi>名畫記</hi>
二絶顧野王字希馮宣城王為揚州刺史野王及琅邢<lb/>
王褒竝為賓客王甚愛其才野王又好丹青善圖寫王<lb/>
於東府起齋乃令野王畫古賢命王褒書賛時人稱為<lb/>
二絶<hi>陳書</hi>尤工畫草蟲<hi>上</hi>
<pb n="KR3k0049_WYG_041-48a"/>
畫妖後魏元兆能行法治病有軍士女為物所憑兆曰<lb/>
此畫妖也天下有至神之妖至靈之怪有在陸之精在<lb/>
水之魅以法治之乃廣化寺壁畫妖魅<hi>林登博物志</hi>
蒼鷹北齊廣寧郡王博涉多才藝常於㕔壁畫蒼鷹觀<lb/>
者疑其真鳩雀不敢近<hi>名畫記</hi>
三絶楊子華常畫馬於壁每夜嘗聞蹄齧長鳴如索水<lb/>
草聲圖龍於素卷舒之輒雲氣縈集世祖重之使居禁<lb/>
中天下號為畫聖非有詔不得與外人畫時有三子冲<lb/>
<pb n="KR3k0049_WYG_041-48b"/>
善㳟通神號為二絶<hi>名畫記李嗣真古畫后品</hi>
鬭雀如生劉殺鬼與楊子華同時世祖俱重之畫鬭雀<lb/>
於壁開帝見之以為生拂之方覺錫賚巨萬<hi>名畫記</hi>
臺閣江山隋展子䖍歴北齊周至隋為朝散大夫而所<lb/>
畫臺閣雖一時如董展不得以窺其妙寫江山逺近之<lb/>
勢尤工故咫尺有千里趣<hi>繪圖寳鑑</hi>
畫外有情董展字伯仁汝南人以才藝稱鄉里號為智<lb/>
海尤長於畫雖無祖述不愧前賢風徳名流見者歎伏<lb/>
<pb n="KR3k0049_WYG_041-49a"/>
與展子䖍齊名魯作道經變相為時所稱自非書本性<lb/>
情叅靈酌妙入華胥之國與化人同遊何以臻此<hi>上</hi>輕<lb/>
嗣真云董展同品董有展之車馬展亡董之臺閣<hi>名畫記</hi>
蛺蝶圖唐滕王元嬰善畫蜂蟬燕雀驢子水牛曽見一<lb/>
幅能巧之外曲盡情理<hi>名畫録</hi>史博不載惟張彦逺歴代<lb/>
名畫記中書之及覩王建宫詞云内中數日無宣喚傳<lb/>
得滕王蛺蝶圖乃知其善畫也<hi>見聞志</hi>嗣滕王湛然善畫<lb/>
花鳥蠭<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>宫<hi>圖繪寳鑑</hi>
<pb n="KR3k0049_WYG_041-49b"/>
輝映前古閻立徳父毗在隋以丹青得名與弟立本齊<lb/>
名立本嘗寫秦府十八學士凌烟閣功臣等悉皆輝暎<lb/>
前古時人咸稱其妙<hi>上</hi>李嗣真云大安博陵難兄難弟<lb/>
自江右陸謝云亡見朝子卿長逝象人之妙實為中興<lb/>
至如萬國來庭奉塗山之玉帛百蠻朝貢接應門之序<lb/>
位折旋矩規端簮秦笏之儀魁詭譎怪鼻飲頭飛之俗<lb/>
莫不盡該毫末備行精神<hi>談賓録</hi>立本至荆州視張僧繇<lb/>
舊跡曰定虚得名耳明日又往曰猶是近代佳手明日<lb/>
<pb n="KR3k0049_WYG_041-50a"/>
又往曰名下足無虚士坐卧觀之留宿其下十日不能<lb/>
去<hi>劉賓客嘉話</hi>
畫鶴一絶蘇稷字嗣通畫蹤如閻立本尤善畫花鳥人<lb/>
物雜畫畫鶴知名屏風六扇鶴様自稷始也<hi>名畫記</hi>今秘<lb/>
書省有畫鶴時號一絶<hi>書㫁</hi>秘書省内落星石上有畫鶴<lb/>
賀知章草書郎餘令鳯相𫝊號為四絶元和中韓公武<lb/>
為校書郎校射中鶴一眼詩人乃謂之五絶<hi>南竒</hi>
地獄變相張孝師為驃騎尉善畫嘗死而後生故畫地<lb/>
<pb n="KR3k0049_WYG_041-50b"/>
獄相為尤工吳道元見之因效為地獄變相<hi>圖繪寳鑑</hi>
前身畫師唐王右丞維家於藍田玉山遊止輞川兄弟<lb/>
以科名文學冠絶當代故時稱朝廷左相筆天下右丞<lb/>
詩者也其畫山水松石蹤似具生而風標特出今京都<lb/>
十福寺西塔院有掩障一畫楓戊一圖輞川山谷欝盤<lb/>
雲水飛動意出塵外怪生筆端嘗自題詩云夙世謬詞<lb/>
客前身應畫師慈恩寺東院王維與畢庻子鄭廣文各<lb/>
畫一小壁時號三絶故庾右丞宅有壁圖山水兼題記<lb/>
<pb n="KR3k0049_WYG_041-51a"/>
亦當時之妙也<hi>畫㫁</hi>王維嘗至招國坊庾敬體宅見屋壁<lb/>
有畫奏樂圖維熟視而笑或問其故維曰此霓裳羽衣<lb/>
曲第三疊第一拍好事者集樂工驗之無一差者<hi>國史補</hi>
五馬失二寧王善畫馬開元後花萼樓壁上有六馬滚<lb/>
塵圖内明皇最眷愛玉面花驄謂無纎悉不備風鬃霧<lb/>
鬛信偉如也後壁間惟有五馬其一失去信知神物持<lb/>
與變化俱也<hi>龍城録</hi>
廐馬皆師韓幹藍田人天寶中召入供奉上令師陳閎<lb/>
<pb n="KR3k0049_WYG_041-51b"/>
畫馬怪其不同詔因詰之奏云臣自有師陛下内廐馬<lb/>
皆臣之師也上甚異之<hi>畫㫁</hi>幹閑居之際忽有一人朱衣<lb/>
𤣥冠而至幹問曰何得及此對曰我鬼使也聞君善圖<lb/>
良馬願賜一匹幹立畫焚之數日因出有人揖而問之<lb/>
蒙君惠駿足免為山川䟦涉之勞亦有以酬効明日友<lb/>
人送素縑百疋不知其來幹収而用之<hi>獨異志</hi>建中初㑹<lb/>
有人牽馬訪醫稱馬患脚以二千求治其馬毛色骨相<lb/>
醫未嘗見笑曰君馬酷似韓幹所畫者真馬者固無也<lb/>
<pb n="KR3k0049_WYG_041-52a"/>
因請馬主遶市門一匝馬醫隨之忽值韓幹幹亦驚曰<lb/>
真是吾設色者乃知隨意所匠必冥㑹所肖也遂摩手<lb/>
馬若蹶因損前足幹心異之至舍視其所畫馬本脚有<lb/>
一㸃㸃鈌方知妙通靈矣馬醫所獲錢用歴數主乃成<lb/>
沈錢<hi>酉陽維俎</hi>𤣥宗好大馬御廐至四十萬遂有沛艾大馬<lb/>
命王毛仲為監故使燕公張説作䮐牧頌時主好藝韓<lb/>
君間生遂命悉圖其駿則有玉花驄照夜白等時岐薛<lb/>
王賜第廐中皆有善馬幹並圖之遂為古今獨歩禄山<lb/>
<pb n="KR3k0049_WYG_041-52b"/>
之亂沛洼馬種遂絶<hi>名畫記</hi>嘉祐中有使江南者渡采石<lb/>
牛渚磯風大作不可渡於是禱中元水府祠是夕夢神<lb/>
告留馬當相濟既寤乃獻所藏韓幹馬已而風止乃渡<lb/>
<hi>米芾畫史</hi>張萱周昉皆工士女韓幹畫馬戴嵩工牛或問曰<lb/>
君何以但舉韓幹而不言曹霸止引戴嵩而弗稱韓滉<lb/>
昉答曰韓師曹將軍戴法韓晉公但舉其弟可知其師<lb/>
一也至如韋鑒暨猶子鶠皆善畫馬但取其尤著者明<lb/>
答之難即遍舉也<hi>上</hi>
<pb n="KR3k0049_WYG_041-53a"/>
　世俗見馬即命為曹韓韋見牛即命為韓滉戴嵩甚<lb/>
　可笑諺云牛即戴嵩馬即韓幹鶴則杜荀象即章得<lb/>
　也<lb/>
援毫圖壁吳道子開元中將軍裴旻居䘮詣吳道子請<lb/>
於東都天宫寺畫神鬼數壁以資冥助道子答曰吾畫<lb/>
筆久廢若將軍有意為吾纒結舞劔一回以因猛勵以<lb/>
通幽㝠旻於是脱去纕服若常時裝束走馬如飛左旋<lb/>
右轉揮劔入雲髙數十丈若電光下射旻引手執鞘承<lb/>
<pb n="KR3k0049_WYG_041-53b"/>
之劔透室而入觀者數千人無不驚慄道子於是援毫<lb/>
圖壁颯然風起為天下之壯觀道子平生繪事得意無<lb/>
出於此<hi>見聞志</hi>其畫在寺之西廡又張旭長史亦書一壁<lb/>
都邑士庻皆云一日之中獲覩三絶<hi>明皇雜録</hi>吳道子凡圖<lb/>
圓光皆不用天度規畫一筆而成有尹老云吳道子畫興<lb/>
善寺中門内圖圓光時長安市肆老㓜士庻俱至觀者<lb/>
如堵其圓光三筆揮掃勢甚風旋人皆謂之神助<hi>畫録</hi>吳<lb/>
道子畫内殿五龍其鱗飛動每天欲雨即生烟霧<hi>名畫要録</hi>
<pb n="KR3k0049_WYG_041-54a"/>
吳道子訪僧請茶僧不加禮遂精筆硯于壁上畫驢一<lb/>
頭而去一夜僧房家具並踏破被惱亂不可堪僧知是<lb/>
道子邈邀到院祈求乃塗却畫處<hi>盧氏雜説</hi>吳道子畫景雲<lb/>
寺地獄變相寺僧寺云吳生畫北寺時京都人來觀感<lb/>
懼罪修福田兩寺屠沽魚肉不<hi>闕</hi>　　　三階院西中<lb/>
三門裏南吳生畫龍<hi>闕</hi>刷天王<hi>闕</hi>　跡如鐵有執爐天<lb/>
女竊眸欲語<hi>寺塔記</hi>道𤣥𫝊神寫照如欲笑語<hi>開元記</hi>净城<lb/>
寺西廊萬菩薩院門裏南壁有<hi>闕</hi>　　畫鬼神及鵰鵰<lb/>
<pb n="KR3k0049_WYG_041-54b"/>
若脱壁軫與吳道子同時吳以其藝過已募人到殺之<lb/>
<hi>見聞記</hi>
一日之跡明皇天寶中忽思蜀道嘉陵江水遂假吳生<lb/>
驛駟令往寫貌及囬日帝問其狀奏曰臣無粉本並比<lb/>
在心遺于大同殿圖之嘉陵江三百餘里山水一日而<lb/>
畢時有李思訓將軍山水擅名亦畫大同殿壁累月方<lb/>
畢明皇云李思訓數月之工吳道子一日之跡皆極其<lb/>
妙也<hi>明日雜録畫㫁</hi>
<pb n="KR3k0049_WYG_041-55a"/>
通神佳手𤣥宗召李思訓畫大同殿壁兼掩障異日因<lb/>
奏對詔云卿所畫掩障夜聞水聲通神之佳手也<hi>畫㫁</hi>
三絶鄭䖍善畫山水淡墨樹柀老硬黄筌山水有法䖍<lb/>
者好書嘗自寫其詩并獻於明皇明皇書其尾曰鄭䖍<lb/>
三絶<hi>繪圖寶鑑</hi>
外師造化天寶中有尚書郎張璪性善繪畫多出意象<lb/>
之表松石尤竒東宫庶子畢宏亦以韻度擅名一時然<lb/>
每見藻翰墨未嘗不心服因問璪筆法所授璪曰吾外<lb/>
<pb n="KR3k0049_WYG_041-55b"/>
師造化中得心源宏驚歎而已<hi>寓</hi>
貌獅韋無蠶𤣥宗朝以畫馬異獸擅名時稱韋畫四足<lb/>
無不妙也曽見貌外國所獻獅子酷似其真後獅子放<lb/>
歸本國唯畫者在圖時因觀覽百獸見之皆懼<hi>畫㫁</hi>
身外丹青李林甫思訓弟思誨子也亦善丹青髙詹事<lb/>
與林甫詩曰中興唯白雲身外即丹青其畫迹甚佳山<lb/>
水小類李中舍<hi>名畫記</hi>
六代之樂周用六代之禮樂故有雲門咸池大韶大濩<lb/>
<pb n="KR3k0049_WYG_041-56a"/>
大夏大武也魯受四代之禮樂故不舞雲門咸池示有<lb/>
降殺也<hi>頴容春秋釋例</hi>
說新聲平公説新聲師曠曰公室其将卑乎君之明兆<lb/>
於衰矣夫樂以開山川之風以耀徳於廣逺也風徳以<lb/>
廣之風山川以逺之風物以聴之修詩以詠之修禮以<lb/>
節之夫徳廣逺而有時節是以逺服而邇不遷<hi>國語</hi>
四時之聲師涓者出於衛靈公之世能寫列代之樂善<lb/>
造新曲以代古聲故有四時之樂春有離鴻去鴈應蘋<lb/>
<pb n="KR3k0049_WYG_041-56b"/>
之歌夏有明晨焦泉之華流金之調秋有商颷白雲落<lb/>
葉吹蓬之曲冬有凝河流隂沉雲之操此四時之聲奏<lb/>
於靈公公情湎心惑怠於政事蘧伯玉諫曰此雖以發<lb/>
揚氣律終為沉湎靡曼之音無合於風雅非下臣宜薦<lb/>
於君也靈公乃去滛聲而親政務故衛人美其化焉師<lb/>
涓悔其違於雅正失為臣之道乃退而隠迹伯玉焚其<lb/>
樂噐於九逹之衢恐後世傳造焉其歌曲湮㓕世代迹<lb/>
逺唯紀其篇目之大意也<hi>拾遺記</hi>
<pb n="KR3k0049_WYG_041-57a"/>
自正正人孔子至齊郭門之外遇一嬰兒挈𬒮歌相與<lb/>
俱行其視精其心正其行端孔子謂御曰趣驅之趣驅<lb/>
之韶樂方作孔子至彼聞韶三月不知肉味故樂非獨<lb/>
以自樂也又以樂人非獨以自正也又以正人矣哉<hi>説苑</hi>
瀟湘之樂洞庭之山浮於水上其下金堂數百間帝女<lb/>
居之四時聞金石絲竹之音徹於山頂楚懐王之時與<lb/>
羣才賦詩於水湄故云瀟湘洞庭之樂聴者令人難老<lb/>
雖咸池簫韶不能比焉毎四仲之節王嘗繞山以遊宴<lb/>
<pb n="KR3k0049_WYG_041-57b"/>
各舉四仲之氣以為樂章惟仲春律中夾鍾乃作輕雲流<lb/>
水之詩宴於山南時中㽔賔乃作皓露秋霜之曲<hi>拾遺記</hi>
感天通神夫樂者聖人所以感天地通神明安萬民成<lb/>
性類者也故聴者無不虚己練神悦而承流是以海内<lb/>
徧知上徳被服其風光輝日新化上遷善而不知所以<lb/>
然至於萬物不夭天地順而嘉應降故詩曰磬管鏘鏘<lb/>
降福穰穰<hi>漢書</hi>
秦漢樂沈約宋書曰秦樂曰五行<hi>始皇所改</hi>漢樂曰文始<hi>髙祖</hi>
<pb n="KR3k0049_WYG_041-58a"/>
<hi>改韶舞為之</hi>武徳<hi>髙祖造舞人執干戚以象/天下樂已行武以除亂</hi>安世<hi>舊曰房中秦改為夀</hi>
<hi>人孝惠改為安世</hi>昭容<hi>髙祖造生/於武徳</hi>禮容<hi>髙祖造生於/文始王行</hi>嘉至<hi>叔孫通造</hi>
<hi>以迎神</hi>四時<hi>文帝/所造</hi>昭徳<hi>孝武帝造薦/之太宗廟</hi>盛徳<hi>孝宣造薦之太宗</hi>雲翹<lb/>
育命<hi>並漢樂以祀天地</hi>巴渝<hi>漢初巴渝助漢/有功作此舞</hi>魏樂曰昭武<hi>改漢巴渝</hi>
正世<hi>改漢安世又為享神歌</hi>迎靈<hi>改漢/嘉至</hi>武頌<hi>改漢/武徳</hi>昭業<hi>改漢昭容</hi>鳯翔<lb/>
<hi>改漢雲翹</hi>靈應<hi>改漢/育命</hi>大韶<hi>改漢/文始</hi>大武<hi>改漢五行</hi>
采菱陽阿奏雅樂者始如陽阿采菱<hi>淮南</hi>夫歌采菱發陽<lb/>
阿鄙人聴之不若此延路陽局<hi>上</hi>邯鄲師有出新曲者<lb/>
<pb n="KR3k0049_WYG_041-58b"/>
託之李竒諸人皆争學之後復知其非也而皆棄其曲<lb/>
此未始知音者也<hi>上</hi>注楚樂之名也楚辭曰陳鍾案側<lb/>
造新歌渉江採菱發陽阿<lb/>
清濟貫河唐常州太平寺中有一徐處士友能作清濟<lb/>
貫河一筆紆繞尋其端末長四十丈不㫁却立而觀濤<lb/>
瀾河湧目為之昡仰首近之凜然若飛流之濺於面而<lb/>
覺有寒色也時楊公觀而讃矣賞之不已<hi>畫鍳</hi>宋戚文秀<lb/>
工畫水畫清濟灌河圖一筆長五丈自邉際起通貫於<lb/>
<pb n="KR3k0049_WYG_041-59a"/>
波浪之間與衆寡不失次序超騰回摺<hi>圖繪寶鑒</hi>
三時山張詢南海人不第後流寓長安以畫自適後至<lb/>
蜀中因假館於昭慶寺為僧夢休作早午晚三景圖於<lb/>
壁間率取吳中山水氣象用以落筆焉謂之三時山僖<lb/>
宗幸蜀見之歡賞彌日盖早晚二景人皆能為之而午<lb/>
景為難狀也其後王蜀主欲遷于所居與棟相連移之<lb/>
則損於是遂止<hi>上</hi>
山水訣荆浩河内人自號洪谷子博雅好古以山水專<lb/>
<pb n="KR3k0049_WYG_041-59b"/>
門頗得趨向善為雲中山頂四面峻厚自撰山水訣一<lb/>
卷嘗語人曰吳道子畫山水有筆而無墨項容有墨而<lb/>
無筆吾當采二子所長成一家之體故闗仝北面事之<lb/>
世論荆浩山水為唐末之冠蓋有筆無墨者見落筆蹊<lb/>
徑而少自然有墨無筆者去斧鑿痕而多變態<hi>上</hi>
畫孔雀邉鸞京兆人攻丹青最長於花鳥折枝之妙古<lb/>
所未有窮羽毛之變態奮春華之芳麗貞元中新羅國<lb/>
獻孔雀解舞徳宗召於𤣥武門寫貎一正一背翠彩生<lb/>
<pb n="KR3k0049_WYG_041-60a"/>
動金鈿遺妍若運清聲宛應繁節<hi>畫斷</hi>
畫松劉商郎中愛畫松石時畢宏官至庻子亦善畫松<lb/>
樹水石時人云劉郎中松樹孤標畢庻子松根絶妙<hi>名畫</hi>
畫出象外王宰者家於西蜀貞元中韋臯以客禮待之<lb/>
畫山水樹石出於象外於興善寺畫四時屏風若移造<lb/>
化風候雲物八節四時於一座之内妙之至也<hi>上</hi>
雪詩圖鄭谷有雪詩云亂飄僧舍茶烟濕宻灑歌樓酒<lb/>
力微江上晚來堪畫處漁人披得一蓑歸時人多傳誦<lb/>
<pb n="KR3k0049_WYG_041-60b"/>
之叚賛善善畫因採其詩意景物圖寫之曲盡瀟灑之<lb/>
思持以贈谷谷珍領之復為詩寄謝<hi>見聞志</hi>
畫鷂止棲江南道士厲歸貞善畫牛虎兼工鷙禽雀竹<lb/>
綽有竒思嘗遊洪州信果觀有三官殿夾紵塑像是𤣥<lb/>
宗時所作體製妙絶嘗被雀鴿糞穢其上歸貞畫一鷂<lb/>
於壁間筆跡竒絶自此雀鴿無復棲止<hi>玉堂閑話</hi>
墨竹李夫人西蜀名家善屬文尤工書畫郭崇韜伐蜀<lb/>
得之夫人以崇韜武弁常欝悒不樂月夕獨坐南軒竹<lb/>
<pb n="KR3k0049_WYG_041-61a"/>
影婆娑可喜即起揮毫濡墨模寓窻紙上明日視之生<lb/>
意具足或云自是人間往往效之遂有墨竹<hi>上</hi>
畫猫龍徳中何尊師喜戯弄筆墨工作花石尤以畫猫<lb/>
專門凡猫寢覺行坐聚戯散走伺鼠捕禽澤吻摩牙無<lb/>
不曲盡其態度嘗謂猫與虎獨有眼大耳黄不相同云<lb/>
畫鷄南唐梅行思善畫人物牛馬最工於鷄以此得<lb/>
名世號曰梅家鷄為鬭鷄尤精其赴敵之狀昂然而來<lb/>
竦然而待磔毛怒目莫不如生至於飲啄閑暇雌雄相<lb/>
<pb n="KR3k0049_WYG_041-61b"/>
將衆雛散漫呼食助呌態度有餘曲盡赤幘之妙又梅<lb/>
行思江南人工畫鬭鷄至於𤓰起項引廻環相擊宛有<lb/>
角勝之勢<hi>畫評</hi>陳康肅家籠鷄一軸號為神絶<hi>見聞志</hi>
牡丹奪真梁于兢善畫牡丹㓜年從學因覩學舍前檻<lb/>
中牡丹盛開乃命筆倣之不浹旬奪真矣後遂酷思無<lb/>
倦動必増有人贈詩曰看時人步澁展處蝶争來<hi>見聞志</hi>
重鑒别梁劉彦齊善畫竹為時所稱世族豪石重鑒别<lb/>
其所藏名迹不啻不卷毎暑㐲曬曝一一親自卷舒終<lb/>
<pb n="KR3k0049_WYG_041-62a"/>
日不倦能自品藻無非精當故當時識者皆謂唐朝吳<lb/>
道子手梁朝劉彦齊眼也<hi>上</hi>
六鶴殿黄筌字要叔善畫花竹翎毛兼工佛道人物山<lb/>
川龍水全該六法逺過三師孟蜀後主廣政甲辰嵗淮<lb/>
南通聘信幣中有生鶴數隻蜀主命筌寫鶴於偏殿之<lb/>
壁警露者啄苔者理毛者整羽者唳天者翹足者精彩<lb/>
態體更愈於生往往生鶴立于畫側蜀主歎賞遂目為<lb/>
六鶴殿焉先是蜀人未曽得見生鶴皆傳薛少保畫鶴<lb/>
<pb n="KR3k0049_WYG_041-62b"/>
為竒筌寫此鶴之後貴族豪家竟將厚禮請畫鶴圖少<lb/>
保自此聲漸减矣時諺云黄筌畫鶴蘇稷减價<hi>益州畫録</hi>
八卦殿廣政癸丑嵗新搆八卦殿藻井之上輪排八卦<lb/>
故以號焉㫤命筌與其子于四壁畫四時花竹兔雉鳥<lb/>
雀其年冬㫤御斯殿有五坊節級羅師進呈雄武軍先<lb/>
進者白鷹其鷹見壁上所畫野雉離韝奮舉再三臂者<lb/>
不能制遂縱之直入殿搏之㫤絶賞良久曰昔聞其事<lb/>
令見其人遽令所進呈者引退無至搦損兹壁召其學<lb/>
<pb n="KR3k0049_WYG_041-63a"/>
士歐陽烱作八卦殿畫壁記仍付史館以表能事又寫<lb/>
白兔於縑素蜀主常懸坐側<hi>見聞志益州畫録畫評</hi>趙元長字慮<lb/>
善仕孟蜀國破赴闕配文思院為匠人常備禁中之役<lb/>
畫馴雉於御座㑹五坊人按鷹有離韝欲舉者上命縱<lb/>
之出入殿宇以搏畫雉上驚賞久之<hi>畫評</hi>
鍾馗様昔吳道子畫鍾馗衣藍衫鞹一足眇一目腰笏<lb/>
巾首而蓬髪以左手捉鬼以右手抉其鬼目筆迹遒勁<lb/>
實繪事之絶格也有得之以獻蜀主者蜀主甚愛重之<lb/>
<pb n="KR3k0049_WYG_041-63b"/>
常掛卧内一日召黄筌令觀之筌一見稱其絶手蜀主<lb/>
因為筌曰此鍾馗若用拇指搯其目則愈見有力試為<lb/>
我改之筌遂請歸私室數日看之不足乃别張絹素畫<lb/>
一鍾馗以拇指搯其鬼目翊日并吳本一時獻上蜀主<lb/>
問曰向止令卿改胡為别畫筌曰吳道子所畫鍾馗一<lb/>
身之力氣色眼貌俱在第二指不在拇指以故不敢輒<lb/>
改也臣今所畫雖不迨古人然一身之力併在拇指是<lb/>
敢别畫耳蜀主嗟賞之仍以錦帛鋈器旌其别識<hi>見聞志</hi>
<pb n="KR3k0049_WYG_041-64a"/>
每年杪冬末旬翰林工畫鬼神者例進鍾馗焉丙辰嵗<lb/>
忠義進鍾馗以第二指挑鬼眼睛蒲師訓進鍾馗以拇<lb/>
指剜鬼睛二人鍾馗相似惟一指不同蜀主問此畫孰<lb/>
為優劣筌以師訓為優蜀主曰師訓力在拇指忠義力<lb/>
在第二指二人筆力相敵難議昇降並厚賜金帛<hi>益州畫録</hi>
術畫孟蜀有一術士稱善畫蜀主遂令於庭之東隅畫<lb/>
野鵲一隻俄有衆禽集而噪之次令黄筌於庭之西隅<lb/>
畫野鵲一隻則無有集禽之噪蜀王以故問筌對曰臣<lb/>
<pb n="KR3k0049_WYG_041-64b"/>
所畫者藝畫也彼所畫者術畫也是乃有噪禽之異蜀<lb/>
主然之宋初有道士陸希直者每畫花一枝張於壁間<lb/>
則遊蜂立至向使邉黄徐趙輩措筆定無來蜂之驗此<lb/>
抑非眩惑取功沽名亂藝者乎至於野人騰壁美女下<lb/>
牆禁五彩於水中起雙龍於霧外皆出方術怪誕推之<lb/>
畫法闕如也故不録<hi>見聞志</hi>王耕善畫而牡丹最嘉春張<lb/>
於庭廡間則蜂蝶萃至本業文因畫所掩竟不成事<hi>葆光</hi>
頭足兩展黄筌飛鴈頭足皆展不知飛鳥縮頭則展足<lb/>
<pb n="KR3k0049_WYG_041-65a"/>
縮足則展頭無兩展者<hi>名畫筆記</hi>
圖扇誤取王元俊精於圖畫嘗畫一扇於齋中壁上客<lb/>
至遂誤取之<hi>吳越備史</hi>
修理神足甲寅嵗春末蜀主或夜夢一人破㡌故襴龎<lb/>
眉大目方頥廣顙立於殿階跂一足曰請修理之言訖<lb/>
寢覺翌日因檢他籍見此古畫是前夕所夢者神故絹<lb/>
穿損畫之左足遂命蒲師訓令驗此畫是誰之筆師訓<lb/>
對云唐吳道𤣥之筆曽令明皇夢云痁者神也因令重<lb/>
<pb n="KR3k0049_WYG_041-65b"/>
修此足呈進後蜀王復夢前神謝曰吾足履矣上慮為<lb/>
<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>即命焚之<hi>益州畫録</hi>
畫海水董羽字仲翔善畫魚龍海水其汹湧瀾翻咫尺<lb/>
汗漫莫知其涯涘也<hi>圖繪寶鑑</hi>
得山神氣董源事南唐善畫山水樹石幽潤峯巒清深<lb/>
得山之神氣<hi>上</hi>
得山體貌李成字咸熈唐宗室世業儒寓興於畫師關<lb/>
仝兄烟雲變滅水石幽間樹木蕭森山川險易莫不曲<lb/>
<pb n="KR3k0049_WYG_041-66a"/>
盡其妙議者謂得山之體貌為古今第一<hi>上</hi>
婦人寫照五代婦人童氏江南人工道釋人物當時縉<lb/>
紳家婦女往往求寫照焉有文士題童氏畫詩云林下<lb/>
材華雖可尚筆端人物清且妍如何不出深閨裡能以<lb/>
丹青寫外邉又所畫六隠圖記范蠡至張志和等六人<lb/>
乘舟而隠居者山水樹石人物如豆許甚可愛<hi>畫鍳</hi>雲烟<lb/>
過眼云不知六隠故實為何事見宣和畫譜<lb/>
墨竹蘇子瞻作墨竹從也一直起至頂米芾問何不逐<lb/>
<pb n="KR3k0049_WYG_041-66b"/>
節分曰竹生時何嘗逐節生運思清㧞出於文同與可<lb/>
作成林竹甚精子瞻作枯木枝幹虬屈無端石皴硬亦<lb/>
怪怪竒竒無端如其胷中盤欝也<hi>畫史</hi>
集古名手李公麟字伯時號龍眠居士博覽法書名畫<lb/>
故悟古人用筆意作書有晉宋風格繪事集顧陸張吳<lb/>
及前世名手所善以為已有專為一家論者謂鞍馬愈<lb/>
幹佛像追吳道𤣥山水似李思訓人物似韓滉瀟灑似<lb/>
王維當為宋畫中第一照暎前古者也<hi>寶鑑</hi>
<pb n="KR3k0049_WYG_041-67a"/>
菩薩竹程堂字公明善畫墨竹好畫鳯尾竹又登峩嵋<lb/>
山見菩薩竹有結花於節外之枝者茸宻如裘即寫其<lb/>
形於中峯乾明寺僧堂壁間儼如生也又象耳山有翠<lb/>
竹紫竹風竹雨竹好事者已刻之石<hi>畫㫁</hi>
桃溪蓼岸宗宗室婦曹氏善丹青所畫皆非優柔軟媚<lb/>
取悦兒女子者真若有得於逺覽見江湖山川間勝槩<lb/>
以集於筆端耳嘗畫桃溪圖蓼岸圖極妙有品題者云<lb/>
詠雪才華稱獨秀回紋機杼更誰如如何鸞鳯鴛鴦吾<lb/>
<pb n="KR3k0049_WYG_041-67b"/>
畫得桃溪蓼岸圖由此益顯其名<hi>宣和畫譜</hi>
猥役吳郡顧士端出身湘東國侍郎後為鎮南府刑獄<lb/>
叅軍有子曰庭西朝中書舍人父子並有琴書之藝尢<lb/>
妙丹青常被元帝所使每懷羞恨彭城劉岳槖之子也<lb/>
仕為驃騎府管記平氏縣令才學快士而畫絶倫後隨<lb/>
武陵王入蜀下牢之敗遂為陸䕶軍畫支江寺壁與諸<lb/>
工巧雜處向使三賢直運素業豈見此耻乎<hi>顔氏家訓</hi>
畫師見差太宗嘗與侍臣學士泛舟於春苑池中有異<lb/>
<pb n="KR3k0049_WYG_041-68a"/>
鳥隨波容與太宗擊賞數四詔座者為詠召閻立本令<lb/>
寫焉時閣外𫝊呼云畫師立奉時已為主爵郎中奔走<lb/>
流汗俛伏池側手揮丹粉瞻望座賓不勝媿赧退誡其<lb/>
子曰吾少好讀書幸免面牆縁情染翰頗及儕流唯以<lb/>
丹青見知躬厮役之務辱莫大焉汝宜深誡勿習此末<lb/>
技<hi>唐書</hi>
金軸見剔王播居永寧里蓄法書名畫以金玉為畫軸<lb/>
鑿垣貯之重復固秘及被誅為人破垣剔取金玊而棄<lb/>
<pb n="KR3k0049_WYG_041-68b"/>
書畫於道中且王播元載之禍書畫與胡椒無異長輿<lb/>
元凱之病錢僻與傳僻何殊名雖不同其惑一也<hi>李義安金</hi>
<hi>石録序容齋隨筆無此二句</hi>昔蕭繹江陵陷沒不惜國亡而毁裂書<lb/>
畫楊廣江都傾滅不悲身死而復取圖書豈人性之所<lb/>
嗜生死不能忘之矣<hi>上</hi>
畫龍自昔屠龍氏沒龍不復擾所謂上飛于天晦隔層<lb/>
雲下歸於泉深入無底人不可得而見也畫龍惟五代<lb/>
四明僧傳古大師其名最著畫龍者析出三停分成九<lb/>
<pb n="KR3k0049_WYG_041-69a"/>
似窮游泳蜿蜒之妙得回蟠升降之宜仍要騣鬛肘毛<lb/>
筆畫壯快直自肉中生出為佳也凡畫龍開口者易為<lb/>
巧合口者難為功畫家稱開目猫與合口龍言其兩難<lb/>
也<hi>見聞志</hi>
丹青之病三代已前人皆跣足三代已後始服木屐伊<lb/>
尹以草為之名曰屨秦世叅用絲革靴本胡服趙靈王<lb/>
好之制有司衣袍者宜穿皂靴唐代宗朝令宫人侍左<lb/>
右穿紅錦皂靴者在經營所宜詳辨又如閻立本畫王<lb/>
<pb n="KR3k0049_WYG_041-69b"/>
昭君妃虜戴帷㡌以據鞍王知愼畫卞武南郊有衣冠<lb/>
而跨馬殊不知帷㡌創從隋代軒車廢自唐朝吳道害<lb/>
畫仲由戴木劍不知木劍創於晉代亦丹青之病耳<hi>畫㫁</hi>
古今圖畫且觀代開有古今圖畫者多矣如張僧繇畫<lb/>
羣公祖二踈而兵士有着芒屩者閻立本畫昭君入匃<lb/>
奴而婦人有着帷㡌者夫芒屩出於水鄉非京華所有<lb/>
帷㡌創于隋代非漢宫所作議者豈可徴此二畫以為<lb/>
故實者乎<hi>舊唐書劉子𤣥太子什議</hi>
<pb n="KR3k0049_WYG_041-70a"/>
　　圍棊<lb/>
兵法俗有圍棋或言是兵法之類上者張置疏逺多得<lb/>
道而為勝中者務相遮絶要以争便求利下者守邊趍<lb/>
作罫白生於小邦猶薛公之言黥布反也上計取吳楚<lb/>
廣道者也中計取成臯遮要争利者也下計據長沙以<lb/>
臨楚此守邊趍作罫者也更始帝將相不能防衞而令<lb/>
罫中死棊皆生<hi>桓譚新論</hi>
象地效天北方之人謂棋為奕局必方正象地則也道<lb/>
<pb n="KR3k0049_WYG_041-70b"/>
必正直神明徳也棋有白黒隂陽分也駢羅布列效天<lb/>
文也<hi>班固</hi>
縱横棋局縱横各十七道合二百八十九道白黒棋子<lb/>
各一百五十枚<hi>邯鄲淳藝經</hi>
九品夫圍棋之品有九一曰入神二曰坐照三曰具體<lb/>
四曰通幽五曰用知六曰小巧七曰鬬力八曰若愚九<lb/>
曰守拙九品之外今不復云<lb/>
十勢一不得貪勝二入界宜緩三攻彼顧我四棄子爭<lb/>
<pb n="KR3k0049_WYG_041-71a"/>
先五捨小就大六逢危須棄七慎勿輕速八動須相應<lb/>
九彼強自保十勢孤取和<hi>劉仲甫</hi>
視君如棋衞獻公將入國甯喜許之太叔文子聞之曰<lb/>
甯子視君不如奕棋何以免乎奕者舉棋不定不勝其<lb/>
偶而况置君而不定乎必不免矣九世之卿族一舉而<lb/>
滅之可哀也哉次年衞殺甯喜<hi>右襄二十五</hi>
大禆聖教杜陵杜夫子善奕棋為天下第一人或譏其<lb/>
費日夫子曰精其理者足以大禆聖教<hi>西京雜記</hi>
<pb n="KR3k0049_WYG_041-71b"/>
臨敵圍棋后帝延熈七年魏曹爽冦漢中帝遣費禕禦<lb/>
之將行光禄大夫來敏詣禕别求計圍棋時羽檄交至<lb/>
人馬環甲嚴駕已訖禕與對戯了無倦色敏曰聊以試<lb/>
君耳君信可人必能辦賊禕至敵遂退<hi>蜀志</hi>
無益孫權太子和常言當世士人宜請修術校習射御<lb/>
以周世務而但交游博奕以妨事業非進取之謂也後<lb/>
羣寮侍宴言及博奕以為妨事費日而無益於用勞精<lb/>
損思而終無所成非所以進德修業積累功緒者也且<lb/>
<pb n="KR3k0049_WYG_041-72a"/>
志士愛日惜力君子慕其大者髙山景行恥非其次夫<lb/>
人情猶不能無嬉娛嬉娛之好亦在於飲宴琴書射御<lb/>
之間何必博奕然後為歡乃命侍坐者八人各著論以<lb/>
矯之於是中庻子韋曜退而論奏和以示賓客時察頴<lb/>
好奕真事在置者頗學焉故以此論之<hi>吳志</hi>
棋聖嚴武字子卿衞尉畯再從子也圍棋莫與為輩<hi>吳録</hi>
善圍棋者世謂之棋聖故嚴子卿馬綏明有棋聖之名<lb/>
<hi>闕</hi>
<pb n="KR3k0049_WYG_041-73a"/>
</p>
<p>
<pb n="KR3k0049_WYG_041-74a"/>
</p>
<p>
<pb n="KR3k0049_WYG_041-75a"/>
　<lb/>
　<lb/>
　<lb/>
奕與賭郡𤣥保戯勝以補宣城太守常中使至𤣥保曰<lb/>
今日上何召我耶其子戎曰金溝清泚銅池搖颺既佳<lb/>
風景當得劇棊<hi>上</hi>
思深宋大明時瑯琊王喜善棋第一品吳郡禇思莊㑹<lb/>
稽夏赤松第二品赤松思速善于大行思莊思遲巧于<lb/>
<pb n="KR3k0049_WYG_041-75b"/>
鬬棋宋文帝世羊𤣥保為㑹稽帝遣思莊入東宫與𤣥<lb/>
保戯因置局圖還于帝前覆之蕭道成使思莊與王杭<lb/>
交賭自食時至日暮一局始竟上倦遣還省至五更方<lb/>
决杭睡于局後思莊逹旦不寐時或云思莊所以品第<lb/>
致髙縁其用思深久人不能對也永明中敇杭品棋竟<lb/>
陵王子良使蕭惠基掌其事惠基善𨽻書及奕棋<hi>南齊書</hi>
飛棋宋明帝好圍棋棋甚拙去格七八直物議共欺以<lb/>
為第三品與第一品王杭圍棋依品賭戯杭饒借帝曰<lb/>
<pb n="KR3k0049_WYG_041-76a"/>
皇帝飛棋臣杭不能㫁帝終不覺以為信然好之愈篤<lb/>
虞愿曰堯以此教丹朱非人主所宜好也<hi>南史</hi>
好棋宋明帝好圍棋賭州邑以建安王休仁為圍棋州<lb/>
都大中正王湛與太子右衞率沈勃尚書水部郎庾珪<lb/>
之彭城丞王杭四人為小中正朝請禇思莊傅楚之為<lb/>
清定訪問<hi>上</hi>
抑手齊髙帝性寛嘗與直閣將軍周覆給事中禇思莊<lb/>
累局不倦覆乃抑上手不許易行其𢎞厚如此<hi>上</hi>
<pb n="KR3k0049_WYG_041-76b"/>
破荻為局齊武陵王畢嘗於武帝前與竟陵王子良圍<lb/>
棋子良大北及退豫章文獻王謂畢曰汝與司徒手談<lb/>
故當小相推讓答曰畢立身以來未嘗一口妄語初畢<lb/>
少時無棋局乃破荻為片縱横以為棋局指㸃形勢遂<lb/>
至名品<hi>上</hi>
辭拙崔慰祖字悦宗為始安王遙光記室遙光好棋數<lb/>
召慰祖對戯慰祖輒辭拙非朔望不見也<hi>南齊書</hi>
品定棋譜梁武帝好奕棋使柳渾品定棋譜登格者二<lb/>
<pb n="KR3k0049_WYG_041-77a"/>
百七十八人第其優劣為棋品三卷渾為第二焉帝謂<lb/>
周捨曰吾聞君子不可求備至于柳渾可謂具美分其<lb/>
才藝足了十人<hi>南史二十八</hi>
圍棋失睡梁到溉為侍中與武帝棋逹旦或復失寢加<lb/>
以低睡帝嘲曰狀若喪家狗又似懸風槌<hi>上</hi>
上品制勝髙祖時有范甯兒者善圍棋曽與李彪使梁<lb/>
蕭頥頥令江南上品王杭與甯兒制勝而還<hi>魏書</hi>
覆局不差到溉奕棋入第六品與朱异韋黯於御座校<lb/>
<pb n="KR3k0049_WYG_041-77b"/>
棋比勢覆局不差一道<hi>史</hi>
覆局陸雲公大同未受武帝詔校定棋品到溉朱异以<lb/>
下並集雲公瓊年八嵗於客前覆局由是都下號曰神<lb/>
童异言之武帝召見風神警亮進退詳審帝甚異之<hi>南史</hi>
奏事不申古弼入奏事遇世祖與給事中劉樹棋志不<lb/>
聴事弼侍坐良久不獲申聞乃起于世祖前捽樹頭掣<lb/>
下床以手搏其耳以拳擊其背曰朝廷不治實爾之罪<lb/>
<hi>闕</hi>
<pb n="KR3k0049_WYG_041-78a"/>
</p>
<p>
<pb n="KR3k0049_WYG_041-79a"/>
　<lb/>
　<lb/>
　<lb/>
　<lb/>
　<lb/>
是子可教以常勢因指示攻守殺奪救應防拒之法其<lb/>
意甚畧曰此已無敵人間矣謝而别回顧失向之室矣<lb/>
<hi>異叢談記</hi>自是積薪之藝絶無其倫即布所記婦姑對敵之<lb/>
<pb n="KR3k0049_WYG_041-79b"/>
勢罄竭心力較其九秤之勝終不得也因名鄧艾開蜀<lb/>
勢至今棋圍有焉而世人終莫得而解矣<hi>集異記</hi>
藝蓋新羅開元二十五年使鴻臚少卿邢璹為新羅弔<lb/>
冊使將進發上謂璹曰新羅號君子之國頗知書記卿<lb/>
到可闡揚經典使大國儒教之盛又聞其人多善奕棋<lb/>
因令善棋人率府兵曹楊季鸞為璹之副璹等至彼大<lb/>
為番人所敬其國棋者皆在季鸞之下於是厚賂璹等<lb/>
金寶及藥物等<hi>舊唐</hi>
<pb n="KR3k0049_WYG_041-80a"/>
惜名韋延祐圍棋與李士秀敵手秀惜其名不肯先寧<lb/>
輸延祐籌終繞兩路延祐本應明經舉道過大梁其䕶<lb/>
戎知其善棋表進之遂因言江淮足棋人就中奕棋明<lb/>
經者多解<hi>嘉話録</hi>圍棋工者近有韋延祐楊芃首出<hi>國史補</hi>
博打子肅宗在彭原廨舍隘狹帝與張良娣博打子聲<lb/>
聞於外李泌言帝乃潜令刻乾樹子不欲有聲良娣以<lb/>
是怨泌<hi>上</hi>
入侍東宫順宗為太子王叔文以善棋得侍東宫<hi>上</hi>
<pb n="KR3k0049_WYG_041-80b"/>
弄子忘恚李訥僕射性卞急酷尚奕棋每下子安詳極<lb/>
于寛緩往躁怒作家人輩則密以奕具陳于前訥覩便<lb/>
忻然改容以取其子布弄都忘其怒矣<hi>南部新書</hi>
長日一局令狐相擬李逺為杭州宣宗曰李逺云長日<lb/>
惟消一局棋豈可臨郡相曰詩人之言非有實也<hi>幽通鼓吹</hi>
玉局日本國王子入貢善奕宣宗令待詔顧師言與之<lb/>
對王子不勝問曰此第幾手答曰第三手王子歎曰小<lb/>
國之一不及大國之三王子出本國楸玊棋局冷煖玊<lb/>
<pb n="KR3k0049_WYG_041-81a"/>
棋子蓋玉之蒼者如楸玉色其冷煖者冬煖夏冷<hi>北夢𤨏言</hi>
天帝召棋唐咸通中翰林待詔滑能棋品最髙有張生<lb/>
者年可四十請對局初饒一路滑生精思久之方下一<lb/>
子張隨手應之或起行庭際候滑生更下又隨應之及<lb/>
黄㓂犯闕僖宗幸蜀滑將赴行在欲取金州路入張曰<lb/>
不必前適某非棋客天帝命我取公棋耳滑驚愕妻子<lb/>
啜泣奄然而逰<hi>上</hi>
夢吞棋經唐僖宗自普王即位㓜而多能素不曉棋一<lb/>
<pb n="KR3k0049_WYG_041-81b"/>
日夢人以棋經三卷焚而使吞之及覺命待詔觀棋凡<lb/>
所指畫皆出人意<hi>補録紀傳</hi>
偽為不勝李道古便佞巧宦常以酒肴棋博游公卿門<lb/>
角賭之際偽為不勝而厚償之故得一時虚名而嗜利<lb/>
者悉與之狎<hi>續世説</hi>
亂局石晉陳保性極鄙吝每與人奕棋敗輒手亂其局<lb/>
懼所賭金錢不欲償也及卒家無妻兒惟有白金十鋌<lb/>
為他人所有<hi>上</hi>
<pb n="KR3k0049_WYG_041-82a"/>
呼白鸚鵡韓偓姚洎俱為翰林學士從照宗幸岐偓每<lb/>
與兩使勅令棋兩使不勝洎即以手壞之偓呼為白鸚<lb/>
鵡若洎不在兩使將輸必大呼曰白鸚鵡洎應聲至<hi>上</hi>
假棋濟貪蜀簡州刺史安重覇瀆貨無厭州民有油客<lb/>
者姓鄧能棋其家亦贍重霸召對敵只令立侍每落一<lb/>
子俾其退立于西北牖下候我算路乃始進之終日不<lb/>
下十數子而已鄧生倦立且饑殆不可堪次日又召或<lb/>
有諷鄧生曰此侯好賂本不為棋何不獻賂而自求退<lb/>
<pb n="KR3k0049_WYG_041-82b"/>
乃獻中金三錠獲免<hi>北夢𤨏言</hi>
投局後主初嗣位數與嬖倖奕棋蕭儼入見作色投局<lb/>
于地後主大駭詰之曰汝欲效魏徴耶儼曰臣非魏徴<lb/>
則陛下亦非太宗矣後主為罷奕<hi>陸南唐書</hi>
賦棋宜春王從謙李璟之第九子好學善為詩璟於苑<lb/>
中與宰相奕棋從謙在焉令賦觀棋詩曰竹林二君子<lb/>
盡日意沉吟相對雖無語争先各有心恃強知易失守<lb/>
分固難侵若算機籌處滄溟想未深<hi>上</hi>
<pb n="KR3k0049_WYG_041-83a"/>
棋説潘慎修善奕棋太宗屢召對奕因作棋説以獻大<lb/>
抵謂棋之道在乎恬然而安舍為急仁則能全義則能<lb/>
守禮則能變知則能兼信則能克君子知斯五者庻幾<lb/>
可以言棋矣因舉十義以明其要<hi>宋史</hi>
木野狐葉濤好奕棋王介甫作詩切責之終不肯已奕<lb/>
者多廢事不以貴賤嗜之率皆失業故人目棋秤為木<lb/>
野狐言媚惑人如狐也<hi>元掌</hi>
　　握槊<lb/>
<pb n="KR3k0049_WYG_041-83b"/>
握槊魏時浮陽髙光宗善樗蒲趙國季㓜序洛陽邱何<lb/>
奴並工握槊此蓋胡戯近入中國云胡王有弟一人遇<lb/>
罪將殺之弟從獄中為此戯以上之意言孤則易死也<lb/>
世宗以後大盛於時<hi>魏書</hi>握槊胡中戯即今雙陸也<hi>續事始</hi>
陳思王製雙陸局置骰子二骰合作投投擲之義今作<lb/>
骰非<hi>聲譜</hi>
詨然有聲爾朱世隆曽與吏部尚書元世雋握槊忽聞<lb/>
局上詨然有聲一局子盡倒立世隆甚惡之<hi>北史</hi>
<pb n="KR3k0049_WYG_041-84a"/>
握槊為亂齊武成時恒令和士開與胡太后握槊又出<lb/>
入臥内遂與太后為亂<hi>上</hi>
集翠裘則天時南海郡獻集翠裘珍麗異常張昌宗侍<lb/>
側則天因以賜之遂命披裘供奉雙陸宰相狄仁傑時<lb/>
入奏事則天令畀座因命梁公與昌宗雙陸梁公拜恩<lb/>
就局則天曰卿二人賭何物梁公對曰爭先三籌賭昌<lb/>
宗所衣毛裘則天謂曰卿以何物為對梁公指所衣紫<lb/>
絁袍曰臣以此敵則天笑曰卿未知此裘價逾千金卿<lb/>
<pb n="KR3k0049_WYG_041-84b"/>
之所指為不等矣梁公起曰臣此袍乃大臣朝見奏對<lb/>
之衣昌宗所衣乃嬖倖寵遇之服對臣之𫀆臣猶怏怏<lb/>
則天業已處分遂依其説而昌宗心赧神沮氣勢索莫<lb/>
累局連北梁公對御就禠其裘拜恩而出及至光範門<lb/>
遂付衆奴衣之乃促馬而去<hi>集異記</hi>
雙陸不勝武后問石泉公王方慶曰朕夜夢雙陸不勝<lb/>
何也曰蓋謂宫中無子意者恐有神靈儆夫陛下因陳<lb/>
人心在唐之意后大悟召廬陵王復其儲位俾石泉公<lb/>
<pb n="KR3k0049_WYG_041-85a"/>
為宫相以輔翊之<hi>李繁大唐説纂</hi>后問狄仁傑曰朕昨夜夢與<lb/>
人雙陸頻不見勝何也對曰雙陸輸者蓋謂宫中無子<lb/>
此是上天之意假此以示陛下安可久虚儲位哉<hi>李邕狄梁</hi>
<hi>公傳</hi>后欲以武三思為太子以問宰相仁傑曰非廬陵<lb/>
莫可后怒恨議久之召謂曰朕數夢雙陸不勝何也於<lb/>
是仁傑與王方慶俱在二人同辭對曰雙陸不勝無<lb/>
子之兆蓋其意者以儆陛下也<hi>唐書</hi>
　此一事也而所傳各異新史詎合而一之謂之信史<lb/>
<pb n="KR3k0049_WYG_041-85b"/>
　得乎<lb/>
㸃籌中宗在房州時常謂韋后曰一朝見天日誓不相<lb/>
禁忌及得志受上官昭容邪説引武三思入宫中升御<lb/>
床與后雙陸帝為㸃籌以為歡笑醜聲日聞于外<hi>舊唐</hi>后<lb/>
與三思升御床博戱帝從旁㸃籌不為忤<hi>新</hi>
　家語曰君子不博為其兼行惡道故也論語云博奕<lb/>
　猶賢古為大博則六著小博則二焭今無曉者比世<lb/>
　所行一焭十二棋數術淺短不足可翫<lb/>
<pb n="KR3k0049_WYG_041-86a"/>
　穆天子傳天子北入邴與井公博三日而决則博非<lb/>
　雙陸也舊云雙陸新曰博戱混而一之何耶<lb/>
賜緋自投子以飾四朱者因明皇與貴妃采戰將北唯<lb/>
重四可轉敗為勝上擲而連呼叱之宛轉良久而成重<lb/>
四上大悦命髙力士賜四緋也<hi>潘氏紀聞</hi>
樗蒲老子入胡日作樗蒲焉<hi>博物志</hi>
過差頃聞諸君有樗蒲過差者初為是政事閑暇以娛<lb/>
意耳故未有言也今知大相聚集漸以成俗聞之能不<lb/>
<pb n="KR3k0049_WYG_041-86b"/>
憮然<hi>庾翼集</hi>
償直劉裕初名微位薄輕狡無行盛流皆不與相知惟<lb/>
王謐獨竒貴之裕嘗與刁逵樗蒲不時輸直逵縛之馬<lb/>
上謐責逵而代償由是裕憾逵而德謐桓𤣥之敗謐為<lb/>
公而逵亡族<hi>南史</hi>
　　彈碁<lb/>
彈棋成帝好蹴踘羣臣以蹴踘為勞體非至尊所宜帝<lb/>
曰朕好之可擇似而不勞者奏之劉向作彈棋以獻帝<lb/>
<pb n="KR3k0049_WYG_041-87a"/>
大悦賜青羔裘紫絲履服以朝覲<hi>西京雜記</hi>
　彈碁者仙家之戱也昔漢武帝平西域得胡人善蹴<lb/>
　踘者蓋𤣥其便捷跳躍帝好而為之羣臣不能諫侍<lb/>
　臣東方朔因以此藝進之帝就舍蹴踘而上彈碁焉<lb/>
　<hi>彈碁經序</hi>傅𤣥彈碁賦序亦以為劉向為武帝作<lb/>
裝器彈碁始自魏文帝宫内裝器戯也文帝於此伎特<lb/>
妙用手巾拂之無不中者有客自云能帝使為客着之<lb/>
葛巾拂棋妙逾於帝<hi>世説</hi>
<pb n="KR3k0049_WYG_041-87b"/>
名役唐順宗在春宫日甚好之時有吉逹髙釴崔同楊<lb/>
同愿之徒悉為名役有竇深崔長孺甄偶獨孤文徳邢<lb/>
亞焉至於長慶之末好事之家猶見有局尚多解者<hi>山海</hi>
<hi>經後序</hi>彈碁亦近世雅戯消愁釋潰時可為之<hi>顔氏家訓</hi>
　　藏鈎<lb/>
藏鈎為藏彄之戱辛氏以為鈎弋夫人所起周處成公<lb/>
綏並作彄字藝經庾閑則作鈎字其事同也俗云此戯<lb/>
令人生離有禁忌之家廢不修也<hi>荆楚嵗時記</hi>
<pb n="KR3k0049_WYG_041-88a"/>
㑹戯晉海西公時有貴人㑹因藏鈎歘有一手間在衆<lb/>
臂之中修骨巨指毛色麤黒舉座咸驚尋為桓大司馬<lb/>
所誅舊傳藏彄令人生離斯驗深矣<hi>異苑</hi>
　　投壺<lb/>
矯懈正心投壺者所以矯懈而正心也<hi>晉傅𤣥投壺賦序</hi>
樂賓投壺之禮主人奉矢司射奉中使人執壺主人請<lb/>
曰某有枉矢哨壺請以樂賓賓曰子有㫖酒嘉肴某既<lb/>
賜矣又重以樂敢辭主人曰枉矢哨壺不足辭也敢固<lb/>
<pb n="KR3k0049_WYG_041-88b"/>
以請賓曰敢不敬從<hi>上</hi>
中雋晉侯以齊侯宴中行穆子相投壺晉侯先穆子曰<lb/>
有酒如淮有肉如坻寡人中此為諸侯師中之齊侯舉<lb/>
矢曰有酒如澠有肉如陵寡人中此與君代興亦中之<lb/>
伯瑕謂中行穆子曰子失辭吾固師諸侯矣壺何為焉<lb/>
其中雋也齊君弱吾君歸弗來矣<hi>昭十二</hi>
投壺武帝時郭舍人善投壺以竹為矢不用棘也古之<lb/>
投壺取中而不求還故實小豆於中惡其矢躍而出也<lb/>
<pb n="KR3k0049_WYG_041-89a"/>
郭舍人則激矢令還一矢百餘反謂之為驍言如博之<lb/>
堅棋於輩中為驍傑也每為武帝投壺輒賜金帛<hi>西京雜記</hi>
隔屏石崇有妓善投壺隔屏風投之<hi>晉書</hi>
梟不絶王胡之善於投壺言手熟閉目<hi>晉陽秋</hi>齊竟陵王<lb/>
常宿晏明旦將朝見柳惲投壺梟不絶停舉久之進見<lb/>
逐晚齊武帝遲之王以實對武帝復使為之賜絹二十<lb/>
匹<hi>南史</hi>
蓮花驍投壺之禮近世愈精古者實以小豆為其矢之<lb/>
<pb n="KR3k0049_WYG_041-89b"/>
躍也今則唯欲其驍益多益喜乃有倚竿𢃄狼壺豹尾<lb/>
龍首之名其尤妙者有蓮花驍汝南周璝𢎞正之子㑹<lb/>
稽賀徽賀革之子並能一箭四十餘驍賀又嘗為小障<lb/>
置壺其外隔障投之無所失也至鄴以來亦見廣寧蘭<lb/>
陵諸王有此校具舉國遂無投得一驍者<hi>家訓</hi>
龍躍隼飛薛不惑者善投壺龍躍隼飛矯無遺箭置壺<lb/>
於背后却反以投之百發百中<hi>僉載</hi>
　　優人<lb/>
<pb n="KR3k0049_WYG_041-90a"/>
翼為天倡翼星主南宫之羽儀文物聲名之所豈茂為<lb/>
樂庫為天倡先王以賓於四門而列天庭之衞王俳偕<lb/>
近太微而為尊<hi>元命包</hi>
許千金貸孫叔敖病甚臨卒將無棺槨令其子曰優孟<lb/>
曽許千金貸吾孟楚之樂長與相君相善雖言千金實<lb/>
不負也卒後數年莊王置酒以為樂優孟乃言孫君相<lb/>
楚之功即慷慨商歌曰貪吏不可為而可為亷吏可為<lb/>
而不可為貪吏而不可為者當時有汙名而可為者子<lb/>
<pb n="KR3k0049_WYG_041-90b"/>
孫有以家成亷吏而可為者當時有清名不可為者其<lb/>
后躬祖而負薪貪吏常苦富亷吏賞苦貧獨不見楚相<lb/>
孫叔敖廉潔不受錢涕泣數行王心感動覺悟問孟孟<lb/>
具列對即求其子封於潘國潘即固始也<hi>漢延熹中立碑</hi>
　史記云優孟為叔敖衣冠抵掌談語嵗餘像孫叔敖<lb/>
　楚王左右不能别也莊王置酒優孟前為壽莊王大<lb/>
　驚以為孫叔敖復生也欲以為相優孟曰請歸與婦<lb/>
　計之三日為相莊王許之三日後優孟復來王曰婦<lb/>
<pb n="KR3k0049_WYG_041-91a"/>
　言謂何孟言婦言慎無為楚相不足為也如孫叔敖<lb/>
　為楚相持廉至死方今妻子窮困負薪而食不足為<lb/>
　也於是楚莊王封其子於寢邱言優孟則可謂莊王<lb/>
　以為叔敖復生也欲以為相殊未可憑又葬馬云齊<lb/>
　趙陪位於前韓魏翼衞於後楚莊時安得有趙韓魏<lb/>
　也又云孟後二百餘年秦有優旃莊王至始皇止二<lb/>
　百年耶<lb/>
飲五日夜趙襄子飲酒五日五夜不廢酒謂侍者曰我<lb/>
<pb n="KR3k0049_WYG_041-91b"/>
誠邦士也夫飲酒五日五夜矣而殊不病優莫曰君勉<lb/>
之不及紂二日耳紂七日七夜今君五日襄子懼謂優<lb/>
莫曰然則將亡乎優莫曰不亡襄子曰不及紂二日耳<lb/>
<hi>國䇿</hi>
　<lb/>
　<lb/>
　<lb/>
　天中記卷四十一<lb/>
</p>
<p>
</p>
  </div>
</body>
</text>
</TEI>
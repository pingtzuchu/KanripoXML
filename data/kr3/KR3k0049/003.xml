<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷三</head> <lb/>
    <p>
<pb n="KR3k0049_WYG_003-1a"/>
欽定四庫全書<lb/>
　天中記卷三<lb/>
　　　　　　　　　　　　明　陳耀文　撰<lb/>
　　雨<lb/>
輔時雨者輔時生養均遍故謂之雨<hi>禮統</hi>雨者輔也<hi>什名</hi>
天地之施雨者天地之施也<hi>河圖帝通紀</hi>陽制于隂故為雨<lb/>
<hi>春秋潜潭已</hi>
隂陽和天地之氣和則雨<hi>曽子</hi>
<pb n="KR3k0049_WYG_003-1b"/>
二氣均王弼云雨者隂在於上而陽薄之而不得通則<lb/>
烝而為雨此説非也何者夫隂陽二氣生於黄泉氤氲<lb/>
交結出地為雲二氣力均則能為雨或隂氣少而陽氣<lb/>
多或隂氣多而陽氣少皆不能為雨也小畜不雨者隂<lb/>
氣少也小過不雨者陽氣少也小畜上九既雨既處者<lb/>
陽極則隂也故孔子曰天作時雨山川出雲雲也者非<lb/>
一氣能生者也譬之於炊或有水而無火有火而無水<lb/>
皆不能生氣必須水火備而後氣生氣生本於釡中非<lb/>
<pb n="KR3k0049_WYG_003-2a"/>
結成於甑上也由此而論雲必結於地中隂陽相將而<lb/>
出非隂先而陽後尚不能為雲豈能為雨乎<hi>兼明書</hi>
地氣風為天氣雨為地氣風順時而行雨應風而下命<lb/>
曰天氣下地氣上隂陽交通萬物成矣<hi>范子計然</hi>
隂氣天將雨人之病為之先動是隂相應而起也天將<lb/>
隂雨又使人睡卧者隂氣也<hi>漢名臣奏</hi>
神雨神農之理天下欲雨則雨五日為行雨旬日為糓<lb/>
雨一旬五日為時雨萬物咸利故曰神雨<hi>尼子</hi>神農之治<lb/>
<pb n="KR3k0049_WYG_003-2b"/>
天下甘雨時降五糓繁植<hi>淮南子</hi>
雲族黄帝見廣成子於空同曰而治天下雲氣不待族<lb/>
而雨<hi>莊子</hi>族雲飛泉室震風沈羽卿<hi>鮑照詩</hi>
洗甲兵文王命散宜生卜伐紂吉乎曰不吉鑚龜龜不<lb/>
兆數蓍不交而折將行之日雨輜車至軫行之日幟折<lb/>
為三散宜生曰此卜四不祥不可舉事太公進曰是非<lb/>
子之所知也祖行之日雨輜重車是洗濯甲兵也<hi>六韜</hi>
暴雨太公為灌壇令武王夢婦人當道夜哭問之曰吾<lb/>
<pb n="KR3k0049_WYG_003-3a"/>
是東海神女嫁於西海神童今灌壇令當道廢我行我<lb/>
行必有大風雨而太公有德吾不敢以暴風雨過是毁<lb/>
君德武王明日召太公三日三夜果有疾風暴雨從太<lb/>
公邑外過<hi>博物志</hi>
風波立霽武王伐紂至河上雨甚疾雷晦暝揚波於河<lb/>
衆甚懼武王曰余在天下誰敢干志者風波立霽<hi>搜神記</hi>
雨必以夜周公載紀而天下太平當此之時雨不破塊<lb/>
風不鳴條旬而一雨雨必以夜無丘陵高下皆熟<hi>鹽鐵論</hi>
<pb n="KR3k0049_WYG_003-3b"/>
淫雨宋大水公使弔焉天作淫雨害於粢盛若之何下<lb/>
弔對曰孤實不敬天降之災又以為君憂拜命之辱<hi>左莊</hi>
<hi>十一年</hi>
膏雨子游答季孫曰以子産之仁愛譬夫子其猶浸水<lb/>
之與膏雨乎夫浸水所及則生不及則死膏雨之所生<lb/>
也廣民之受賜也普莫識其由來者<hi>孔叢子</hi>孔子相魯三<lb/>
月不令而行沛若時雨之灌萬物莫不興起也<hi>鹽鐵論</hi>
月離畢孔子出使子路齎雨具有頃天果大雨子路問<lb/>
<pb n="KR3k0049_WYG_003-4a"/>
其故孔子曰昨暮月離于畢後日月復離于畢孔子出<lb/>
子路請齎雨具孔子不聴出果無雨子路問其故孔子<lb/>
曰昔日月離其隂故雨昨暮月離其陽故不雨<hi>論衡</hi>
商羊舞齊有一足之鳥飛集殿前舒趐而跳齊侯異之<lb/>
訪諸孔子孔子曰此鳥名曰商羊昔童兒在屈其一脚<lb/>
振迅兩臂而跳且謠曰天將大雨商羊鼓舞今齊有之<lb/>
其應至矣急告民趨治溝渠脩堤防果大霖雨諸國傷<lb/>
害人民唯齊有備<hi>家語</hi>
<pb n="KR3k0049_WYG_003-4b"/>
假蓋孔子將行雨而無蓋門人曰商也有之孔子曰商<lb/>
之為人也甚恡于財吾聞與人交推其長者違其短者<lb/>
故能敬也<hi>家語</hi>
雨水滅表齊韓魏共攻燕楚王使景陽將而救之暮舍<lb/>
使左右司馬各營壁地已植表景陽怒曰女所營者水<lb/>
皆欲滅表焉可以舍乃令徙明日大雨山水大出所營<lb/>
者水皆滅表軍吏乃服<hi>戰國䇿</hi>
狸知雨有客詣董仲舒談論微奥仲舒疑之客又云天<lb/>
<pb n="KR3k0049_WYG_003-5a"/>
欲雨仲舒因戲之曰巢㞐却風穴處知雨卿非狐狸即<lb/>
其老鼠客化為老狸而走<hi>幽明録</hi>
流粟鄒子曰朱買臣貧賤之時孜孜脩學不覺雨之流<lb/>
粟志在經傳也<lb/>
流麥高鳯好學不休其家曝麥令鳯守雞以竿授其手<lb/>
中鳯執竿讀書雨大至不覺執竿如故其妻還見麥流<lb/>
甚以為怒鳯亦不愧<hi>後漢</hi>
蟻封穴東觀漢記云沛獻王輔善京氏易永平五年少<lb/>
<pb n="KR3k0049_WYG_003-5b"/>
雨上以易林占之繇曰蟻封穴㞐大雨將至以問輔輔<lb/>
曰蹇艮下坎上艮為山坎為水山出雲為雨蟻穴㞐時<lb/>
雨將至故以蟻為興㞐<lb/>
豫備任文公為治中從事時大旱白刺史曰五月一日<lb/>
當有大水其變已至不可防救宜令吏人豫為其備刺<lb/>
史不聴文公獨儲大舩百姓或聞頓有為防者到其日<lb/>
旱烈文公急命促載使白刺史刺史笑之日將中天北<lb/>
雲起須臾大雨至餔時湔水涌起十餘丈突壞廬舍所<lb/>
<pb n="KR3k0049_WYG_003-6a"/>
害數千人<hi>後漢書</hi>
噀酒邵信臣為少府南陽遭火熱數萬人信臣時在丞<lb/>
相匡衡坐心動會酒東向潄之遭火處見雲西北來冥<lb/>
晦大雨以滅火雨酒香<hi>邵氏家傳</hi>後漢書郭憲從駕噀酒厭<lb/>
齊國火神仙傳欒巴正旦救成都火成武丁於周昕坐<lb/>
噀酒救臨武火晉書佛圖澄於石虎臺救幽州火<hi>俱同</hi>
隨車百里嵩字景山為徐州刺史境遭旱嵩出巡處甘<lb/>
雨輒㴻東海祝其合鄉等二縣父老訢曰人等是公百<lb/>
<pb n="KR3k0049_WYG_003-6b"/>
姓獨不迃際乃迴赴之雨隨車而下<hi>謝承書</hi>鄭𢎞為騶令<lb/>
勤行德化魯國當春大旱五糓不豐騶獨致雨偏熟遷<lb/>
淮隂太守消息繇賦政不煩苛行春大旱隨車致雨<hi>後漢</hi>
潄水樊英隱於壼山嘗有暴風從西方起英謂學者曰<lb/>
成都市火甚盛因含水西向潄之乃令記其時日客後<lb/>
有從蜀來云是日大火有黒雲從東起須臾大雨火遂<lb/>
得滅<hi>後漢書</hi>
避雨茅容耕于野時與等輩避雨樹下衆皆夷踞相對<lb/>
<pb n="KR3k0049_WYG_003-7a"/>
容獨危坐逾恭郭林宗行見而奇之因請㝢宿<hi>後漢書</hi>
折巾郭林宗嘗於陳梁間行遇雨巾一角墊時人乃故<lb/>
折巾一角以為林宗巾其見慕如此<hi>後漢書</hi>
留客昔羽山有神人焉逍遙于中岳與左元放共遊薊<lb/>
子訓所坐欲起子訓應欲留之二日之中三雨今呼五<lb/>
月三雨亦為留客雨<hi>陸機要覽</hi>
刻雨期管輅與倪清河刻雨期倪未信輅曰十六日壬<lb/>
子直滿畢星中已有水氣水氣之發動於卯辰此必至<lb/>
<pb n="KR3k0049_WYG_003-7b"/>
之應也又夫昨檄召五星宣布星符刺下東井告命南<lb/>
箕使召雷公電父風伯雨師羣岳吐隂衆川激精雲漢<lb/>
垂澤蛟龍含靈爗爗朱電吐咀杳冥殷殷雷聲噓吸雨<lb/>
靈習習谷風六合皆同咳唾之間品物流形天有常期<lb/>
道有自然不足為難也向暮果有艮風鳴鳥日未入東<lb/>
南有山雲樓起黄昏之後雷聲動天到一鼓中星月皆<lb/>
沒風雲並興𤣥氣四合大雨河傾倪調輅言誤中耳不<lb/>
為神也輅曰誤中與天期不亦工乎<hi>管輅别傳</hi>
<pb n="KR3k0049_WYG_003-8a"/>
蓋覆劉基字敬輿繇子也姿容美好孫權愛敬之權大<lb/>
暑時嘗于船中宴飲於樓船上值雷雨權以蓋自覆又<lb/>
命覆基餘人不得也其見待如此<hi>吳志</hi>
蠱粟懷帝永嘉中梁州雨十旬麥化為飛蛾又荆州久<lb/>
雨粟化為蠱虫中郎王義興表曰堯生神禾晉有蠱粟<lb/>
陛下自以聖德何如帝有慙色<lb/>
霖浩元魏高祖詔云撫師于霖浩之辰<hi>魏書</hi>
率衆訢天茍金龍為梓潼太守帶闗城戍主梁人攻圍<lb/>
<pb n="KR3k0049_WYG_003-8b"/>
會金龍病妻劉率勵拒戰百有餘日井在城外㝷為賊<lb/>
陷城中絶水劉集衆告天俄而澍雨劉命出公私布絹<lb/>
乃至衣服懸之城中絞而取水所有雜器悉儲之於是<lb/>
人心益固梁人退宣武嘉之官其子<lb/>
雨珠梁大同中嘗驟雨殿前往往有雜色寶珠梁武帝<lb/>
觀之甚有喜色虞寄因上瑞雨頌帝謂寄兄茘曰此頌<lb/>
典裁清拔卿家之士龍也<hi>陳書</hi>
風雨不異王惠常臨曲水風雨暴至坐者皆馳散惠徐<lb/>
<pb n="KR3k0049_WYG_003-9a"/>
起不異常日不以霑霈而改<hi>南史</hi>
暴雨不改裴粲曽詣清河王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>下車始進便屬暴雨粲<lb/>
容步舒雅不以霑濡改節懌乃令人持蓋覆之歎謂左<lb/>
右曰何代無奇人<hi>魏書</hi>
審雨堂古槐中蟻穴也元魏時盧汾嘗叩樹有一女子<lb/>
衣青出引汾入見㕔堂危豁有堂題曰審雨堂<hi>窮神秘苑</hi>
月額雨金樓子自敘云初至荆州孟秋之月亢陽日久<lb/>
月旦雖雨俄而便晴有人云月雨額千里赤蓋旱之徵<lb/>
<pb n="KR3k0049_WYG_003-9b"/>
也吾筮當雨又以十七日筮于時雲卷金翹日暉合璧<lb/>
紅塵暗陌丹霞映峙咸謂亢陽之勢未沐膏澤筮遇坎<lb/>
之比予曰坎者水也子爻為世其在今夜三更乎地上<lb/>
有水稱之為比其夜果有甘雨<lb/>
浮漚陳後主泛舟樂遊于河忽遇雨浮漚生宫人指浮<lb/>
漚曰滿河珍珠因名其河為珍珠河<hi>金陵志</hi>
雨官張元賓得仙入華陽洞為理禁伯其職主水蓋雨<lb/>
官也<hi>真誥</hi>
<pb n="KR3k0049_WYG_003-10a"/>
李靖行雨李靖微時嘗射獵靈山中會暮投宿一巨宅<lb/>
有老婦延之中夜扣門甚急婦人曰此非人世乃龍宫<lb/>
也今天符命行雨二子俱出計兩處雲程合踰萬里欲<lb/>
奉煩頃刻如何遂命黄頭鞲青驄馬又命取雨器乃一<lb/>
小瓶子繫於鞍前戒曰馬躍嘶鳴取瓶中水一滴滴馬<lb/>
騣上謹勿多也既而電掣雲間見所憇村連下二十滴<lb/>
既歸老婦泣曰何相負之甚此一滴乃地上一尺雨也<lb/>
此村夜半平地水深二丈豈復有人妾已受譴杖八十<lb/>
<pb n="KR3k0049_WYG_003-10b"/>
矣<hi>𤣥怪録</hi>
優賢之應貞觀末房𤣥齡避位㞐第時天旱太宗將幸<lb/>
芙蓉園以觀風俗𤣥齡聞之戒其子曰鑾輿必當見幸<lb/>
亟使掃洒兼備饌具有頃太宗果先幸其第便載入宫<lb/>
其夕大雨咸以為優賢之應<hi>大唐新語</hi>
瓦為雨衣谷那律常從太宗出獵途中遇雨上問油衣<lb/>
若為得不漏那律曰能以瓦為之必不漏矣意欲太宗<lb/>
不為畋獵太宗悦賜帛二百段<hi>舊唐書㑹要語林作高宗</hi>
<pb n="KR3k0049_WYG_003-11a"/>
徙營裴行儉高宗時為定襄道大總管討突厥大軍次<lb/>
單于北暮已立營塹壕既周行儉更命徙營高崗吏白<lb/>
士安堵不可擾不聴促徙之比夜風雨暴至前占營所<lb/>
水深丈餘衆莫不駭歎問何以知之行儉曰自今第如<lb/>
我節制母問我所以知也<hi>唐書</hi>
閉北門神龍元年七月洛水漲壞廬舍宋務先疏曰雨<lb/>
暘或愆則貌言為咎雩禜之法存乎禮典今暫逢霖雨<lb/>
即閉坊門豈有一坊一市遂能感召靈星暫閉暫開便<lb/>
<pb n="KR3k0049_WYG_003-11b"/>
欲發揮神道哉至今巷議街言共呼坊門為宰相謂能<lb/>
節宣風雨燮理隂陽夫如是則赫赫師尹便為虚設悠<lb/>
悠蒼生復何所望唐休璟以霖雨為害咎在主司上表<lb/>
解任冀移隂咎之徵復免夜行之責<hi>舊唐五行志</hi>
牛劣景龍中洛下霖雨百餘日宰相不能調隂陽乃閉<lb/>
坊市北門卒無効霑溢益甚人歌云禮賢不解開東閣<lb/>
燮理惟能閉北門<hi>朝野僉載</hi>時駕車者苦甚汚街中言曰宰<lb/>
相不能調隂陽致茲恒雨令我汚行㑹中書令楊再思<lb/>
<pb n="KR3k0049_WYG_003-12a"/>
過謂之曰於理則然亦卿牛劣耳<hi>舊五行志</hi>
雨工儀鳯中柳毅於涇陽見婦人牧羊道畔怪而問之<lb/>
曰洞庭龍君小女也問牧羊何用曰非羊也雨工也雷<lb/>
霆之類也毅後配此女開元中猶在<hi>異聞録</hi>
知雨邠王守禮章懷太子之子也時雖積隂累日守禮<lb/>
白於諸王曰欲晴果晴愆陽涉旬守禮曰即雨果連㴻<lb/>
岐王等奏之云邠哥有術守禮曰臣無術也則天時以<lb/>
章懷遷謫臣幽閉宫中十餘年每嵗被勑杖數頓見瘢<lb/>
<pb n="KR3k0049_WYG_003-12b"/>
痕甚厚欲雨臣脊上即沈悶欲晴即輕徤臣以此知之<lb/>
非有術也涕泗霑襟𤣥宗亦憫然<hi>舊唐書</hi>
占雨石蘇頲有一錦紋花石鏤為筆架置於硯席間每<lb/>
天欲雨即津出如汗逡巡而雨頲以此為雨候<hi>開元遺事</hi>
霖鈴上既幸蜀初入邪谷霖雨彌旬於棧道中聞鈴聲<lb/>
與山相應上悼念貴妃因採其聲為雨淋鈴曲以寄恨<lb/>
焉<hi>明皇雜録</hi>
御史雨顔真卿開元中為監察御史使河隴時五原有<lb/>
<pb n="KR3k0049_WYG_003-13a"/>
寃獄久不決真卿至立辨之天方旱獄決乃雨郡人呼<lb/>
之御史雨<hi>舊唐書</hi>
李德雨太和七年二月二十八日蒙恩守本官平章事<lb/>
時樞機不密二十六日京師已盛傳明日有麻二十七<lb/>
日寂然皆言已中止不行矣文宗與樞密使手詔示諸<lb/>
相其詞曰命相絶是重事適看厯日明日晨非佳二十<lb/>
八日方下云去冬今春久無雨雪昏霾尤甚是日甘澤<lb/>
沛然樞密使謂予曰禁中喜此宫人呼相公向下一字<lb/>
<pb n="KR3k0049_WYG_003-13b"/>
訛音李德雨矣<hi>李德裕雨朝獻厯記</hi>
乾雨泗州門監王忠政云開成中死十二日復活始見<lb/>
一人碧衣赤幘引臂登雲曰天召汝行雨𨽻於左落隊<lb/>
其左右落隊各有五方甲馬簇於雲頭俯向下重樓深<lb/>
室囊櫃之内纎細悉見更異者見米粒長數尺凡兩隊<lb/>
而一隊於小項缾子貯人間水一隊所貯如馬牙硝末<lb/>
謂之乾雨雨皆在前風車為殿<hi>唐年小録</hi>
霖甚豆盧瑑乾符中拜相宣制日大風雷雨拔樹左丞<lb/>
<pb n="KR3k0049_WYG_003-14a"/>
韋蟾與瑑善往賀之瑑言及雷雨之異蟾曰此應相公<lb/>
為霖作解之祥也瑑笑曰霖何甚耶及巢賊犯京師瑑<lb/>
遇害於張直方之第識者以風雷不令之兆<hi>舊唐書</hi>
假雨具孔極侍郎為補遺時嘗朝回值雨而無雨備乃<lb/>
於人家簷廡下避之過食時雨益甚其人乃延入㕔事<lb/>
有一叟出迎甚恭酒饌亦甚豐潔極為謝之且假雨具<lb/>
叟曰予閒居不預人事寒暑風雨未嘗冒也置此欲安<lb/>
施乎令於他處假借以奉之極退而嘆嗟若忘宦情語<lb/>
<pb n="KR3k0049_WYG_003-14b"/>
人曰斯大隱者也<hi>北夢瑣言</hi>
雨懼抽稅南唐時闗司歛率尤繁商人苦之屬近甸亢<lb/>
旱一日宴于北苑烈祖謂侍臣曰畿甸雨都城不雨何<lb/>
也得非獄市之間違天意歟申漸高乗談諧進曰雨懼<lb/>
抽税不敢入京烈祖大笑即下令除一切額外税信宿<lb/>
之間膏澤告足<hi>南唐書</hi>江南野録作李家明從后主登臺<lb/>
雨不破塊太平之世雨不破塊津莖潤葉而已<hi>西京雜記</hi>
十日一雨一嵗三十六雨天地之氣宜十日小雨應天<lb/>
<pb n="KR3k0049_WYG_003-15a"/>
文也十五日大雨以斗運也<hi>春秋説題</hi>太平之時五日一風<lb/>
十日一雨嵗凡三十六雨此休徵時若之應<hi>易飛候</hi>夫風<lb/>
氣雨露本當和適儒者論太平瑞應言其風祥露甘風<lb/>
不鳴條雨不破塊可也言其五日一風十日一雨褒之<lb/>
甚也風雨雖適不能五日十日正如其數<hi>論衡</hi>
屛翳廣雅云雨師謂之屛翳山海經屏翳在海東人謂<lb/>
之雨師天問屏號起雨何以興之虞喜志林雨師屏翳<lb/>
大象賦太白降神于屏翳注云其精降為雨師之神張<lb/>
<pb n="KR3k0049_WYG_003-15b"/>
景陽詩飛廉應南箕豐隆迎號屏<hi>顔師古云屏翳一名萍號</hi>韋昭曰<lb/>
屏翳雷師章懷思𤣥賦注曰雲師李善選注云説者雖<lb/>
多併無明據曹植詰咎文云河伯典澤屛翳司風洛神<lb/>
賦屏翳收風川后靜波植既以為風師不可引他説以<lb/>
非之<hi>韻府羣玉翳字下引洛神賦</hi>按大人賦召屛翳誅風伯刑雨師<lb/>
如相如之言又非風師矣今折衆論以雨師為正風俗<lb/>
通云雨師𤣥冥列仙傳赤松子神農時雨師<lb/>
涷雨爾雅暴雨謂之涷雨註今江東呼夏月暴雨為涷<lb/>
<pb n="KR3k0049_WYG_003-16a"/>
雨離騷云令飄風兮先驅使涷雨兮灑塵<lb/>
東雨陸機九愍感逝云眷南雲以興悲蒙東雨而涕零<lb/>
苦雨左傳申豐曰春無淒風秋無苦雨杜預曰苦雨為<lb/>
人所患苦也陸士衡詩淒風迕時序苦雨遂成霖晉潘<lb/>
尼宋伍緝之並作苦雨賦<lb/>
愁霖左傳曰雨三日以往為霖纂要云苦雨亦曰愁霖<lb/>
江淹詩有渰興春節愁霖貫秋序應瑒王仲宣曹子建<lb/>
陸雲並作愁霖賦<lb/>
<pb n="KR3k0049_WYG_003-16b"/>
陵雨法言曰震風陵雨然後知厦屋帡幪李軌曰陵雨<lb/>
暴雨也陸衡演連珠曰迅風陵雨不謬晨禽之察<lb/>
長雨蔡邕霖賦云瞻𤣥雲之晻晻懸長雨之森森<lb/>
幽雨宋孝武之江州詩山曲䝉幽雨江路結流寒<lb/>
屑雨木𤣥虚海賦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>云屑雨浤浤汩汩注屑雨飛灑之貎<lb/>
雨絶蔡邕表志云罪惡無狀投畀有北灰滅雨絶世路<lb/>
無由陳琳檄吳將校曰雨絶於天虞翻交州上孫權書<lb/>
曰罪棄雨絶拜賀無階曹子建文帝誄曰雲往雨絶文<lb/>
<pb n="KR3k0049_WYG_003-17a"/>
欽降吳表云秉命不幸常𨽻魏國雨絶于天自知無路<lb/>
潘岳楊氏七哀詩漼如葉落樹邈然雨絶天晉傅𤣥辭<lb/>
忽如雨絶雲郭璞詩高下理自殊一乖雨絶天江文通<lb/>
雜傳詩雨絶無還雲花落豈留英<lb/>
雨足晉張協雜詩曰雲根臨八極雨足灑四溟又云翳<lb/>
翳結繁雲森森散雨足曹毘請雨文曰雲根山積而中<lb/>
披雨足垂零而復散<lb/>
礎潤淮南子山雲蒸而柱礎潤謝莊詩鵝起知風舞礎<lb/>
<pb n="KR3k0049_WYG_003-17b"/>
潤識雲流江淹詩水鸛巢層甍山雲潤柱礎<lb/>
懸炭以炭與物稱之使輕重等懸室中天將雨則炭重<lb/>
天晴則炭輕<hi>感應類從志</hi>
魚噞穴藏先知雨隂曀未集魚已噞喁巢居之鳥先知<lb/>
風樹木未搖鳥已翔<hi>春秋漢含孽</hi>天將雨也魚已噞之<hi>淮南子</hi>
鸛鳴鸛鳴于垤婦歎于室薛君曰鸛水鳥巢居知風穴<lb/>
處知雨天將雨而蟻出壅土鸛鳥見之長鳴而喜<hi>韓詩</hi>
鷸知前天文志天將雨鷸知之師古曰逸周書知天文<lb/>
<pb n="KR3k0049_WYG_003-18a"/>
者冠鷸冠以鷸知天時故也<lb/>
焦明至焦明至為雨備焦明水鳥也<hi>樂□聲儀</hi>
黒蜧躍淮南子曰犧牛騂毛宜於廟牲其於致雨不若<lb/>
黒蜧高誘曰黒蜧黒蛇也潜於神泉能致雲雨許慎曰<lb/>
黒蜧神虬潜泉而居將雨則躍張景陽詩黒蜧躍重淵<lb/>
商羊舞野庭<lb/>
朱鱉浮朱鱉浮於波上必大雨<hi>淮南子</hi>
黒猪渡河夜半天漢中有黒氣相逐俗謂之黒猪渡河<lb/>
<pb n="KR3k0049_WYG_003-18b"/>
雨候也<hi>朝野僉載</hi>天河中黒雲主雨謂之天河作壩<hi>瑣碎録</hi>
鳩逐婦埤雅曰鵓鳩隂則屏逐其雌晴則呼而返之語<lb/>
曰天將雨鳩逐婦爾雅翼云今人辨其聲以為無屋住云<lb/>
雲覆北斗北斗者不欲雲覆之有黒雲覆之大雨<hi>傅子天文</hi>
<hi>要集</hi>韓休喜雨賦天垂貫斗之雲神召離畢之月<lb/>
朝霞張恊離詩金風扇素節丹霞啟隂期朝霞迎白日<lb/>
丹氣臨陽谷傅𤣥詩徂暑未一旬重陽翳朝霞吳諺云<lb/>
朝霞不出門暮霞行千里<lb/>
<pb n="KR3k0049_WYG_003-19a"/>
月如仰瓦江鄰幾云劉師顔視月占旱問之云古語有<lb/>
之月如彎弓少雨多風月如仰瓦不求自下<hi>雜志</hi>月初生<lb/>
而仰則月中多雨諺曰云云<hi>瑣碎録</hi>
乾星照晝雨夜見星明日復雨王建詩照泥星出依然<lb/>
黒淹爛庭花不肯休吳語云星宿照爛土明日依舊雨<lb/>
姚令威叢話云乾星照濕土又諺曰雲行西星照泥皆<lb/>
言雨候也<hi>瑣碎録</hi>
杏花雨提要録杏花開時正值清明後必有雨也謂之<lb/>
<pb n="KR3k0049_WYG_003-19b"/>
杏花雨古詩沾衣欲濕杏花雨吹面不寒楊柳風<lb/>
潑火雨河朔人謂清明雨為潑火雨<hi>退齋雅聞</hi>
榆莢雨三月榆莢雨高地强土可以種禾<hi>汜勝之書</hi>
梅雨風土記夏至雨名黄梅雨霑衣服皆敗黕四時纂<lb/>
要云梅熟而雨曰梅雨又閩人以立夏後逢庚日為入<lb/>
梅芒種後逢壬為出梅<hi>瑣碎録</hi>
分龍俗以五月雨為分龍雨一曰隔轍雨<hi>續博物志</hi>
濯枝六月有大雨名濯枝雨<hi>風土記</hi>
<pb n="KR3k0049_WYG_003-20a"/>
三時雨六月必有三時雨農家以為甘澤邑里相賀曰<lb/>
喜雨<hi>嵗時記</hi>
洗車洒淚七月六日雨曰洗車雨七日雨曰洒淚雨<hi>嵗時</hi>
<hi>雜記</hi>
黄雀雨九月雨為黄雀雨<hi>提要録</hi>羅鄂州詞云九月江南<lb/>
秋色黄雀雨鯉魚風<lb/>
爛雨同州謂沾足為爛雨<hi>侯鯖録</hi>
木頭㸃土戊辰己巳戊戌己亥日為木頭㸃土須隂雨<lb/>
<pb n="KR3k0049_WYG_003-20b"/>
梁次張詩嵗次屬金知稔熟木頭㸃土驗滂沱<hi>吹劍録</hi>
坎化周易集林雜占曰占天雨否外卦得隂為雨得陽<lb/>
不雨其爻發變得坎為雨得離不雨巽化為坎先風後<lb/>
雨坎化為巽先雨後風<lb/>
玉女披衣顧野王輿地志曰萍鄉西津有玉女岡其墪<lb/>
天氣若雨石間即湧五色𤣥雲之氣百姓咸云玉女披<lb/>
衣又名玉女墪段成式詩不願石郎戴笠難甘玉女披衣<lb/>
峴山張蓋安定郡有峴陽峯峯上有池若雨則雲起中<lb/>
<pb n="KR3k0049_WYG_003-21a"/>
若車蓋然故里諺曰峴山張蓋雨滂沛<hi>三水小牘</hi>
山帶張野廬山記天將雨則有白雲或冠峯岩或亘中<lb/>
嶺俗謂之山帶不出三日必雨唐詩風吹山帶遙知雨<lb/>
石燕飛湘州記云零陵山有石燕遇雨則飛如生燕雨<lb/>
止則還如石庾信晴詩已歡無石燕<lb/>
龍蟠應鼓蜀都賦曰潜龍蟠於沮澤應鳴鼓興雨註曰<lb/>
巴東有澤水人謂有神龍不可鳴鼔鳴鼓其傍即便雨矣<lb/>
闗東西風闗東西風則晴東風則雨闗西西風則雨東<lb/>
<pb n="KR3k0049_WYG_003-21b"/>
風則晴<hi>續博物志</hi>
漏天梁益記大小漏天在雅州西北山谷高深沈晦多<lb/>
雨黎縣常多風故謂黎風雅雨寰宇記卭都縣漏天秋<lb/>
夏常雨故曰漏天𤏡道有大黎山小黎山四時霖霪不<lb/>
絶俗呼為大漏天小漏天<lb/>
當天井多雨䍧牱郡上當天井故多雨潦<hi>華陽國志</hi>
諸天雨兠率天雨摩泥寳珠䕶世城雨美膳阿脩羅天<lb/>
雨兵杖閻浮提世界雨清淨之水<hi>法苑珠林</hi>
<pb n="KR3k0049_WYG_003-22a"/>
三種雨雨有三種天及龍皆能降雨天雨細霧下者是<lb/>
龍雨甚麄下者是又阿脩羅共天鬭時亦能降雨粗細<lb/>
不定雨有二種有喜雨瞋雨若雨調和者是歡喜雨若<lb/>
興雷電霹靂者是瞋恚雨<hi>分别功徳論</hi>
河伯使者西海上有人焉乗白馬朱鬛白衣赤冠從十<lb/>
二童子馳馬西海上如飛名曰河伯使者其所至之國<lb/>
雨水滂沱也<hi>神異經</hi>
無為君鄭有不毛山上有無為之君分布雲雨於九州<lb/>
<pb n="KR3k0049_WYG_003-22b"/>
之内<hi>遁甲開山圖</hi>
天泣夫軍出逢天無雲而雨此天泣也軍没不還<hi>太公兵法</hi>
大將始行雨而薄不濡衣冠是謂天泣<hi>魏武兵書摭要</hi>中和三<lb/>
年三月淅西天鳴聲如轉磨無雲而雨元和十二年正<lb/>
月乙酉星見而雨占曰無雲而雨是謂天泣<hi>唐五行志</hi>
甲子雨俚諺云春雨甲子赤地千里夏雨甲子乗船入<lb/>
市秋雨甲子禾頭生耳冬雨甲子牛羊凍死鵲巢下地<lb/>
其年大水<hi>朝野僉載</hi>
<pb n="KR3k0049_WYG_003-23a"/>
雨土乾符二年洛陽暴雨有物墮地如羖羊不食頃之<lb/>
入地中其跡月餘不滅或以為雨土也占曰當旱<hi>唐五行志</hi>
　　祈雨<lb/>
靈雨瑞應圖曰靈雨者瑞雨也降而應物謂之靈雨遇<lb/>
嵗亢旱責躬引咎理察寃枉退出貪殘側身脩政則降<lb/>
以靈雨如其有道術禱祝山川致龍轉石閉陽縱隂之<lb/>
類誠非瑞應是故魯侯有暴㒬之誚齊景公以祠山見譏<lb/>
應龍山海經應龍已殺蚩尤又殺夸父乃去南方處之<lb/>
<pb n="KR3k0049_WYG_003-23b"/>
故南方多雨又云應龍殺蚩尤與夸父不得復土故下<lb/>
數旱旱而為應龍之狀乃得大雨郭璞曰今之土龍本<lb/>
此氣應自然㝠感非人所能為者<lb/>
土龍淮南子曰土龍致雨注曰湯遭旱作土龍以象雲<lb/>
從龍也法言曰象龍之致雨艱矣哉龍乎龍乎應璩與<lb/>
岑文瑜書云土龍矯首于𤣥寺泥人鶴立于闕里<lb/>
六事自責湯既克夏大旱五年不收湯乃以身禱于桑<lb/>
林剪其髪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其手以身為犧牲<hi>吕氏春秋</hi>以六事自責曰政<lb/>
<pb n="KR3k0049_WYG_003-24a"/>
不節與使民疾與宫室崇與女謁盛與苞苴行與讒夫<lb/>
興與何不雨至斯極也<hi>荀子</hi>言未訖而四海之雲湊千里<lb/>
之雨至<hi>淮南子</hi>當此時也絃歌鼔舞者禁之<hi>尸子</hi>書曰湯旱<lb/>
自責天應以雨夫春秋大雩董仲舒設土龍皆為一時<lb/>
間也一時不雨恐懼雩祭求隂請福憂念百姓也湯遭<lb/>
旱七年以五過自責謂何時也夫遭旱一時輒自責乎<lb/>
旱至七年乃自責也謂一時輒自責七年乃雨天應之<lb/>
誠何其留也始謂七年乃自責憂念百姓何其遲也不<lb/>
<pb n="KR3k0049_WYG_003-24b"/>
合雩祭之法不厭憂民之義書之言未可信也<hi>論衡</hi>
伐殷武王以二月癸亥夜陳未畢而雨注王至牧野之<lb/>
日夜陳師陳師未畢而雨雨天地神人叶同之應也<hi>國語</hi>
武王兵入南郊前歌後舞甲子進兵乙丑而雨<hi>太公伏符隂謀</hi>
討邢衛大旱卜有事於山川不吉甯莊子曰昔周飢克<lb/>
殷而年豐今邢無道諸侯無伯天其或者欲使衛討邢<lb/>
乎從之師興而雨<hi>左僖十九</hi>
六過自讓僖公三年春夏不雨於是僖公憂閔𤣥服避<lb/>
<pb n="KR3k0049_WYG_003-25a"/>
舍率羣臣禱山川以六過自讓絀女謁放下䜛佞郭都<lb/>
等十三人誅領人之吏受貨賂趙祝等九人釋更徭之<lb/>
逋罷軍冦之誅去苛刻峻文慘毒之教所蠲浮令四十<lb/>
五事曰方今天旱野無生稼寡人當死百姓何罪不敢<lb/>
煩人請命願撫萬人害以身塞無狀禱已舍齊南郊雨<lb/>
大澍也<hi>春秋考異郵</hi>易内傳曰人君奢侈多飾宫室其時旱<lb/>
其灾火是故魯僖遭旱脩政自勑下鍾鼔之縣休繕治<lb/>
之官雖則不寕而時雨自降<hi>後郎顗傳</hi>
<pb n="KR3k0049_WYG_003-25b"/>
焚巫尫夏大旱公欲焚巫尫臧文仲曰巫尫何為天欲<lb/>
殺之則如勿生若能為旱焚之滋甚公從之<hi>左僖二十一</hi>穆<lb/>
公欲暴尫巫縣子對以徙市<hi>檀弓</hi>
自貶孔子在齊齊大旱春饑景公問於孔子曰旱如之<lb/>
何孔子曰凶年則乗駑馬力役不興馳道不脩祈以幣<lb/>
玉祭事不懸祀以下牲此則賢君自貶以救民之禮<hi>家語</hi>
暴露齊大旱景公欲祠靈山晏子曰夫靈山固以石為<lb/>
身以草木為毛髪天久不雨髪將燋身將熱彼獨不欲<lb/>
<pb n="KR3k0049_WYG_003-26a"/>
雨乎祠之何益公欲祠河伯曰夫河伯以水為國以魚<lb/>
鱉為民天久不雨百川將竭國民將亡矣誰獨不用雨<lb/>
乎祠之無益公避宫殿暴露與山靈河伯共其憂其幸<lb/>
而雨乎公乃出野暴露三日天果大雨<hi>晏子春秋</hi>
人祠乃雨宋景公之時天大旱三年卜之曰必以人祠<lb/>
乃雨景公下堂頓首曰凡吾所以求雨者為吾民也今<lb/>
使吾以人祠乃且雨寡人將自當之言未卒而天大雨<lb/>
方千里<hi>莊子一作齊景公</hi>
<pb n="KR3k0049_WYG_003-26b"/>
蜀侯雨秦王誅蜀侯惲後迎葬咸陽天雨三日不通因<lb/>
葬成都故蜀人求雨祀蜀侯必雨<hi>蜀本記</hi>
縱隂閉陽董仲舒治國以春秋災異之變推隂陽所以<lb/>
錯行故求雨閉諸陽縱諸隂其止雨反是師古曰謂若<lb/>
閉南門禁舉火及開北門水灑人之類是也<lb/>
祠靈星元封二年夏旱公孫卿曰黄帝時封則天旱乾<lb/>
封三年上乃下詔天旱意乾封乎其令天下尊祠靈星<lb/>
焉<hi>前郊祀志</hi>趙瑤為閬中令時西州遭旱瑤率掾吏齋成于<lb/>
<pb n="KR3k0049_WYG_003-27a"/>
靈星池歸咎自責稽首流血應時大雨<hi>益部耆舊傳</hi>
理孝婦寃東海有孝婦少寡無子養姑十餘年甚謹姑<lb/>
恐累不得嫁逐自經死姑女告婦殺母吏捕驗治孝婦<lb/>
自誣服具獄上府于公為辨明其寃太守不聴竟論殺<lb/>
孝婦郡中枯旱三年後太守至卜筮其故于公以為前<lb/>
太守彊斷孝婦之咎於是太守自祭孝婦冢因表其墓<lb/>
天立大雨嵗熟<hi>漢書</hi>後漢書殷丹因孟嘗言祭上虞寡婦<lb/>
晉列女傳劉曜時呼延謨辨陜縣婦人事同<lb/>
<pb n="KR3k0049_WYG_003-27b"/>
決獄致雨永平十三年楚王英謀為逆事互相牽引拘<lb/>
繫者千餘人三年而獄不決坐掠幽而死者百餘人天<lb/>
用災旱赤地千里袁安拜楚郡太守即控轡而行既到<lb/>
決獄事人人具録其辭狀本非首謀為主所引應時理<lb/>
遣一旬之中言千人之命其時甘雨滂霈嵗大豐稔<hi>汝南</hi>
<hi>先賢傳後漢書</hi>
止殺永平三年夏旱而大起北宫鍾離意免冠上疏帝<lb/>
䇿詔報云比上天降旱密雲數會分布禱請闚候風雲<lb/>
<pb n="KR3k0049_WYG_003-28a"/>
北祈明堂南設舞雩今又勑大匠止作諸宫減省不急<lb/>
庶消災譴詔因謝公卿百僚遂應時澍雨焉<hi>意傳</hi>
罷督郵汝南高獲善天文鮑昱為汝南太守時郡境大<lb/>
旱昱自往問何以致雨獲曰急罷三部督郵明府當自<lb/>
北出到三十里亭雨可致也昱從之果得大雨<hi>謝書</hi>
葬客骸周暢性仁恕為河南尹夏旱久禱無應因收葬<lb/>
洛城傍客死骸骨萬餘人應時澍雨嵗乃豐稔<hi>謝書</hi>梁簡<lb/>
文啟將恐督郵不除失在汝南之守曝胔未收無傷河<lb/>
<pb n="KR3k0049_WYG_003-28b"/>
南之尹<lb/>
積薪自焚諒輔字漢儒廣漢新都人仕郡為五官椽時<lb/>
夏大旱出禱山川曰輔為郡股肱不能進諫納忠薦賢<lb/>
退惡和調隂陽至今天地否隔萬物燋枯百姓喁喁無<lb/>
所告訴咎盡在輔今太守自省責已自曝中庭使輔請<lb/>
罪為民祈福輔今敢自誓若至日中不雨乞以身塞無<lb/>
狀乃積薪柴將自焚焉至禺中時山氣轉起雷雨大作<lb/>
一郡霑潤世以稱其至誠<hi>搜神記</hi>李邕驕陽賦水干土而<lb/>
<pb n="KR3k0049_WYG_003-29a"/>
成妖誓禺中而有請春秋繁露水干土則大旱<lb/>
禱名山建初五年詔曰去年雨澤不適今時復旱如炎<lb/>
如焚其令二千石理寃獄録輕係禱五嶽四瀆及名山能<lb/>
興雲致雨者冀蒙不崇朝徧雨天下之報<hi>後書</hi>明帝詔曰<lb/>
長吏各潔齋禱請冀䝉嘉澍<lb/>
推隂陽消伏楊統漢建初中為彭城令一州大旱統推<lb/>
隂陽消伏縣界䝉澤太守宗湛使統為郡求雨亦即降<lb/>
澍<hi>后漢楊厚傳</hi>
<pb n="KR3k0049_WYG_003-29b"/>
彌日不旋元和元年鄭𢎞為太尉時旱朝廷百僚皆暴<lb/>
請雨夏炎熱小雨羣官即還舍𢎞彌日不旋大雨注稼<lb/>
穡遂豐<hi>謝書</hi>
火起雨降戴封字平仲遷西華令其年大旱禱請無獲<lb/>
乃積薪坐其上以自焚火起而大雨逺邇嘆服<hi>謝書</hi>
祝令特苦漢祝良字石卿<hi>謝書邵平</hi>順帝時為洛陽令嵗時<lb/>
亢旱天子祈雨不得良暴身階庭告誠引罪自晨至中<lb/>
紫雲畓起甘雨登降人為之歌曰天久不雨蒸人失所<lb/>
<pb n="KR3k0049_WYG_003-30a"/>
天王自出祝令特苦精符感應滂沱下雨<hi>晉劉彧長沙耆舊傳</hi>
令簿自焚桂陽先賢畫讃云臨武張熹字季智為平輿<lb/>
令時天下大旱熹躬禱未獲應熹乃積柴自焚主簿崇<lb/>
小吏張化從熹焚焉火既燎天靈感應即澍雨<hi>水經</hi>
捐俸贍民夏香字曼卿永興人也年十五縣長葛君出<lb/>
臨靈星會客飲宴時郡遭大旱香進諫曰昔殷湯遭旱<lb/>
以六事自責而雨澤應澍成王悔過偃禾復起自古先<lb/>
聖畏懼天異以思變復以濟民命今始罹天災縣界獨<lb/>
<pb n="KR3k0049_WYG_003-30b"/>
甚未聞明達崇殷周之德臨祭獨歡百姓枯瘁神祗有<lb/>
靈必不享也百姓不足君熟與足宜當還寺長即罷㑹<lb/>
身捐俸禄以贍飢民<hi>會稽典録</hi>
首陽神使靈帝熹平五年人旱禱請名山未獲答應時<lb/>
處士平陽蘇騰字𤣥成夢陟首陽有神馬之使在道明<lb/>
覺而思之以其夢陟狀上聞天子開三府請雨使者與<lb/>
郡縣户曹掾吏登山升祠手書要曰君況我聖主以洪<lb/>
澤之福天尋興雲即降甘雨<hi>蔡邕夷齊碑</hi>
<pb n="KR3k0049_WYG_003-31a"/>
竹人致雨馬均大巧能削竹作人語時天下大旱人皆<lb/>
將酒與此竹人語天下須臾雨也<lb/>
架屋致雨三國吳時董奉居豫章時大旱縣令丁士彦<lb/>
議曰聞董君有道當能致雨乃自求之奉曰雨易得耳<lb/>
貧道屋皆見天雨至何堪令曰先生當致雨當為架好<lb/>
屋明日丁為立屋聚土作泥擬數里取水奉曰不須尔<lb/>
暮當大雨乃止暮即大雨高下皆平<hi>神仙傳</hi>
書符廟中吳主曽與葛𤣥坐於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>上望見道間人民請<lb/>
<pb n="KR3k0049_WYG_003-31b"/>
雨帝曰百姓請雨安可得乎𤣥曰易得耳即書符著社<lb/>
廟中日午天地冥晦大雨流注中庭平地水尺餘<hi>葛仙公傳</hi>
精誠感神束晢太康中郡大旱苗稼敗晢為邑人請雨<lb/>
三日中雨水三尺衆人以其有術數精誠感於神明為<lb/>
之歌曰束先生通神明請天三日甘雨零我黍以育我<lb/>
稷以生何以疇之報束先生<hi>王隱晉書</hi>
房心興雨符離縣相山碑辭云晉武帝太康五年憲令<lb/>
有國諸侯祀界内山川時相山屬沛國令郭卿云相山<lb/>
<pb n="KR3k0049_WYG_003-32a"/>
上應房心之星能興雲雨㑹天旱祈雨即應乃建廟刻<lb/>
石紀銘曰巍巍相山盤紆穹崇上應房心與天雲沖興<lb/>
雲播雨稼穡以豐唐永徽元年立<hi>寰宇記</hi>
白龍降祠石虎時大旱虎遣其太子詣臨漳西滏口祈<lb/>
雨久雨不降乃令佛圖澄自行即有白龍降于祠所其<lb/>
日大雨方數千里<hi>晉書</hi>
詠雲漢詩前涼録曰張𤣥靚時大旱令諸祈雨之官皆<lb/>
詠雲漢詩索綏曰雲漢陳周宣之美非却旱之文昔神<lb/>
<pb n="KR3k0049_WYG_003-32b"/>
鼎出漢虞丘不賀今詞與事違恐非致澤之意也<lb/>
呪龍致雨沙公西域沙門也有秘術每旱苻堅帝使呪<lb/>
龍便下鉢中天輒大雨<hi>秦録</hi>
旱疫平印元魏世祖太延元年自三月不雨至六月使<lb/>
有司遍請羣神數日雲雨震灑流澤霑渥有鄙婦人持<lb/>
方寸玉印請潞縣侯孫家賣之孫家得印奇之求訪婦<lb/>
人莫知所在玉色鮮白光照内映印有三字為龍鳥之<lb/>
形要妙奇巧不類人迹文曰旱疫平冦天師曰龍文紐<lb/>
<pb n="KR3k0049_WYG_003-33a"/>
書云此神中三字印也<hi>本圮反靈徴志</hi>
鞭神像南安王元槇為相州刺史鄴城有石虎廟人奉<lb/>
祀之槇告虎神像云三日不雨當加鞭罰請雨不驗遂<lb/>
鞭像一百是月疽發背薨<hi>魏書</hi>奚康生為相州以天旱令<lb/>
人鞭石虎畫像復就西門豹祠祈雨不獲令吏取豹舌<lb/>
未幾二兒暴喪身亦遇疾巫以為虎豹之崇<hi>魏書</hi>
張水曹梁武帝禱雨蔣山未應神見夢曰陽羨九斗山<lb/>
有神號張水曹能興雲雨帝如其言遣使致祭雨隨至<lb/>
<pb n="KR3k0049_WYG_003-33b"/>
後旱禱輒應<lb/>
祠天井梁始興王憺為都督荆州刺史時大旱憺使祠<lb/>
于天井有巨蛇長二丈出遶祠壇而注雨嵗大豐<hi>南史</hi>荆<lb/>
州記云有外國人能呪龍使至天井有巨蛇云<lb/>
靈澤后周保定三年盛營宫室春夏大旱黎季明上封<lb/>
事曰成湯邅旱以六事自陳宣王太甚而珪璧斯竭今<lb/>
農要之月時雨猶愆率土之心有懷渇仰豈或作事不<lb/>
節有違時令舉措失中倘邀斯旱春秋莊公三十一年<lb/>
<pb n="KR3k0049_WYG_003-34a"/>
冬不雨五行傳以為是嵗一年而三築臺奢侈不恤人<lb/>
也僖公二十一年夏大旱五行傳以為時作南門勞人<lb/>
興役漢惠帝五年夏大旱五行傳以為先是發十四萬<lb/>
六千人城長安武帝元狩三年夏大旱五行傳以為是<lb/>
嵗發天下故吏穿昆明池然則土木之功動人興役天<lb/>
輒應之以異典籍作誡儻或可思上天譴告改之則善<lb/>
今若息人省役以答天譴庶靈澤時降嘉榖有成則年<lb/>
登可覬子來非晚<hi>北史本傳</hi>
<pb n="KR3k0049_WYG_003-34b"/>
祀華岳達奚武為同州刺史時旱武祀華山廟岳既高<lb/>
峻人迹罕通武年逾六十攀藤而上於是稽首祈請陳<lb/>
百姓懇誠晚不得還即于岳上藉草而宿夢一白衣人<lb/>
來執武手曰快辛苦甚相嘉尚武遂驚覺益用祗肅旦<lb/>
而澍雨逺近霑洽高祖聞之璽書勞武曰感公至誠甘<lb/>
澤斯應賜雜彩百疋<hi>周書</hi>
禱白兆于翼建德二年為安州總管時大旱溳水絶流<lb/>
舊俗每逢亢旱禱白兆山祈雨帝先禁羣祀山廟已除<lb/>
<pb n="KR3k0049_WYG_003-35a"/>
翼遣主簿祭之即日澍雨嵗遂有年百姓感之聚㑹歌<lb/>
舞頌之<hi>北史</hi>
禱木仙魯般燉煌人未詳年代巧侔造化嘗作木鳶其<lb/>
父乗之至吳㑹吳人以為妖殺之般怨吳人殺其父於<lb/>
肅州城南作一木仙人舉手指東南吳地大旱三年卜<lb/>
曰般所為也於是齎物巨千謝之般為斷其一手其月<lb/>
吳中大雨唐初工人尚祈禱其木仙<hi>酉陽雜俎</hi>
雨禁絶重什𤣥照講經于嵩山有三叟來聴問之乃龍<lb/>
<pb n="KR3k0049_WYG_003-35b"/>
也𤣥照曰今愆陽經時可致甘澤乎三叟曰召雲施雨<lb/>
固是細事但雨禁絶重不奉命擅行誅責非輕長老如<lb/>
求孫居士見救則雨可立致也𤣥照為求于思邈果于<lb/>
一日一夜千里霑足<hi>神仙感遇傳</hi>
田使君歌田仁會永徽二年為平州刺史勸學務農稱<lb/>
為善政轉郢州刺史屬時旱仁會自曝祈禱竟獲甘澤<lb/>
其年大熟百姓歌曰父母育我田使君精誠為人上天<lb/>
聞田中致雨山出雲倉廩既實禮義申但願常在不患<lb/>
<pb n="KR3k0049_WYG_003-36a"/>
貧<hi>舊唐書</hi>
玉龍子玉龍子唐太宗於晉陽宫得之廣不數寸而温<lb/>
潤精巧非人間所有帝相傳以為國瑞武后以賜𤣥宗<lb/>
及即位初每京師旱禱之必有霖注逼視若奮鱗鬛開<lb/>
月中三輔大旱帝復祈禱而涉旬無應乃命密投於南<lb/>
内龍池俄而雲霧暴起風雨隨作<hi>神異録明皇别録</hi>
白檀香龍𤣥宗嘗詔術士羅公逺與不空同祈雨校功<lb/>
力俱詔問之不空曰臣昨焚白檀香龍上命左右掬庭<lb/>
<pb n="KR3k0049_WYG_003-36b"/>
水嗅之果有檀香氣每祈雨無他軌但設數繡座手簸<lb/>
旋數寸木神念呪擲之自立於座上伺木神吻角牙出<lb/>
目<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>則雨至<hi>酉陽雜俎</hi>
鏡龍僧一行開元中嘗旱𤣥宗令祈雨一行言當得一<lb/>
器上有龍狀者方可致雨上令於内庫中遍視之皆言<lb/>
不類數日後指一古鏡鼻盤龍喜曰此有真龍矣乃持<lb/>
入道塲一夕而雨<hi>同上</hi>
召龍致雨𤣥宗嘗幸東都天大旱時有竺乾僧無畏號<lb/>
<pb n="KR3k0049_WYG_003-37a"/>
三藏善召龍致雲之術上遣高力士召之請雨無畏云<lb/>
今旱數當然耳召龍適足暴物不可為也上强之無畏<lb/>
盛一鉢水以刀攪之作胡言呪水須臾有龍如指大在<lb/>
鉢水中復呪之白氣自鉢中興若一匹素者少頃大風<lb/>
震雷力士及天津之南風雨亦隨馳至矣衢中大樹多<lb/>
拔力士比復奏衣盡沾濕<hi>柳氏舊聞</hi>
畫龍致雨開元中大旱上於新池創一殿召馮紹正四<lb/>
壁各畫二龍西壁一素龍蜿蜒若奮風雲隨筆而生壁<lb/>
<pb n="KR3k0049_WYG_003-37b"/>
上鱗甲皆熱有白氣自簷廡出池中波濤洶湧俄有白<lb/>
龍乗雲而起風雨大作<hi>明皇雜録</hi>
祀介推王維京兆張公德政碑云公之守邠也仍嵗大<lb/>
旱郡祀介推雖屢舞僊僊而靈應未若公命束藴取火<lb/>
伐樹置薪釃酒而祝曰有功于人祀為明神無德而禄<lb/>
禍亦覆餗自絳以來人實祀子神既靡答人將安仰若<lb/>
亭午而雨則樹其鷺羽執此騂毛不然者火燎將至焮<lb/>
天爍地靈衣且為灰燼豐屋將為茂草爾其圖之言未<lb/>
<pb n="KR3k0049_WYG_003-38a"/>
畢而雲興拜未起而雨降周于闔境不入他郡<hi>右丞集</hi>
撤土龍馬璘代宗永太初拜行營節度使天大旱里巷<lb/>
為土龍聚巫以禱璘曰旱由政不脩即令撤之明日雨<lb/>
是嵗大穰<hi>本傳</hi>
巫覡對舞黎幹大厯八年復為京兆尹時大旱幹造土<lb/>
龍自與巫覡對舞彌月不應又禱孔子廟帝嘆曰丘之<lb/>
禱久矣使毁土龍帝減膳節用既而霔雨<hi>新唐書</hi>
自責吳公信陵貞元中為望江令有仁政天旱為請雨<lb/>
<pb n="KR3k0049_WYG_003-38b"/>
文云必也私欲之求行于邑里黯黷之政施於黎元令<lb/>
長之罪也神得而誅之豈可移于人而害其嵗既卒官<lb/>
百姓留葬縣境為之立祠宋崇寧時勑賜靈施廟<hi>蘇州志</hi>
不苦不愁段文昌文宗太和中帥荆州或旱禬解必雨<lb/>
或久雨遇出遊必霽民為語曰旱不苦禱而雨雨不愁<lb/>
公出遊<hi>本傳新唐書</hi>
投巫水中㑹昌中狄惟謙為晉陽令屬邑亢旱禱于晉<lb/>
祠畧無其應時有并州女巫郭天師者少為符術出入<lb/>
<pb n="KR3k0049_WYG_003-39a"/>
宫掖狄敦請祈雨期滿無徴仍辱狄不知天道翌日惟<lb/>
謙責其妖妄叱左右鞭于神前投之潭水遽命設席焚<lb/>
香放還從吏人皆危之時沙石流鑠忽起片雲大如車<lb/>
蓋先覆惟謙立所四郊雲霧㑹之雷震數聲甘雨大澍<lb/>
州將表列其事詔書褒異仍賜錢五十萬惟謙仁傑之<lb/>
後也<hi>劇談録</hi>
黒龍湫牛僧孺鎮襄陽久旱有處士能豢龍公請致雨<lb/>
處士曰江漢間無龍獨一湫泊中有黒龍難制强驅之<lb/>
<pb n="KR3k0049_WYG_003-39b"/>
必為災公固命之果有大雨而漂流萬户<hi>尚書故實</hi>
僕馬為獻姑臧李仲吕咸通末調授汝之魯山令為政<lb/>
明練吏不敢欺遇旱請禱羣望皆不應仲吕乃潔齋自<lb/>
禱于縣二十里魯山堯祠以所乗烏馬及騶人張翰為<lb/>
獻祭畢將下山雲霧暴起及平澤而大雨僕馬皆暴殞<lb/>
於是仲吕復設祭圖僕馬于東壁<hi>三水小牘</hi>
蛇醫王彦威鎮汴夏旱李玘過汴因宴王以旱為言李<lb/>
醉曰欲雨甚易耳可求蛇醫四頭石甕二枚每甕實以<lb/>
<pb n="KR3k0049_WYG_003-40a"/>
水浮二蛇醫以木蓋密泥之分置於鬧處甕前後設席<lb/>
焼香選小兒十嵗已下十餘令執小青竹晝夜更擊其<lb/>
甕不得少輟王如言試之一日兩夜雨大注舊説龍與<lb/>
蛇師為親家焉<hi>酉陽雜俎</hi>
龍吸硯水有僧講經山寺常有一叟來聴問其姓氏曰<lb/>
某乃山下潭中龍也幸嵗旱得閒來此聴法僧曰公能<lb/>
救旱乎曰上帝封江湖有水不得輒用僧曰此硯中水<lb/>
可用乎乃就硯吸水徑去是夕雷雨大作逮曉視之雨<lb/>
<pb n="KR3k0049_WYG_003-40b"/>
悉黒水<hi>幕府燕聞</hi>
大雨由天張士伯禱雨于嶧山忽聞空中語曰大雨由<lb/>
天小雨由山<hi>海録碎事</hi>
蒲蕭祈雨僖宗時夏旱詔大京兆用器水鑪香蒲蕭絳<lb/>
幡致於坊市門將以用舊法而召雨也羅隱上疏曰陛<lb/>
下以蒲蕭輩為請者豈為其靈於嶽瀆者乎夫嶽瀆受<lb/>
祭據封尚未能為陛下出力彼蒲蕭輩復何足以動天<lb/>
夫天之有雨澤猶陛下有渥恩雨澤可以委曲干之則<lb/>
<pb n="KR3k0049_WYG_003-41a"/>
陛下渥恩亦可以委曲干之矣請追癸巳日詔<hi>文粹</hi>
笞龍五代周李元懿為青州北海縣令泥龍求雨無應<lb/>
李令笞龍責之即日雨足<hi>周史</hi>
龍潤李煜在國時自作祈雨文曰尚乖龍潤之祥<hi>清異録</hi>
蜥蜴求雨熈寧中京師久旱按古法令坊巷以甕貯水<lb/>
插柳枝泛蜥蜴小兒呼曰蜥蜴蜥蜴興雲吐霧降雨滂<lb/>
沱放汝歸去時蜥蜴不能盡得往往以蝎虎代之入水<lb/>
即死小兒更曰寃苦寃苦我是蝎虎似恁昏沈焉得甘雨<lb/>
<pb n="KR3k0049_WYG_003-41b"/>
<hi>倦游雜録</hi>
鵝鴨諫議宋紹興乙卯以旱禱雨諫議大夫趙霈上言<lb/>
自來祈禱斷屠止禁猪羊今後請併禁鵝鴨時胡致堂<lb/>
在兩掖見之笑曰可謂鵝鴨諫議矣聞虜中有龍虎大<lb/>
王當以鵝鴨諫議當之<lb/>
神龍池絳北有陽石山有神龍池黄帝時遣雲陽先生<lb/>
養龍於此帝王歴代養龍之處國有水旱不時即祀池<lb/>
請雨<hi>遁甲開山圖</hi>
<pb n="KR3k0049_WYG_003-42a"/>
桐木魚董仲舒請雨秋用桐木魚<hi>淮南子</hi>
方士呪龍使者甘宗所奏西域事云方士能神呪者臨<lb/>
泉禹步吹氣龍即浮出長十數丈更吹龍輒縮至數寸<lb/>
乃掇取著壺中或有四五龍以少水養之聞有旱處便<lb/>
齎龍往賣一龍直數十斤金發壺中出一龍著潭中復<lb/>
禹步吹之長十數丈須臾而雲雨四集<hi>抱朴子</hi>
䝉古禱雨䝉古人之禱雨者非若方士惟取凈水一盆<lb/>
浸石子數枚而已其大者若雞卵小者不等然後黙持<lb/>
<pb n="KR3k0049_WYG_003-42b"/>
密呪將石子淘漉玩弄如此良久輒有雨石子名曰鮓<lb/>
答乃走獸腹中所産狗牛馬者最妙<hi>輟耕録楊瑀山居新語</hi>
楓子爾雅曰楓攝攝孫炎注攝木生江上有寄生高三<lb/>
四尺生毛一名楓子天旱以泥塗之即雨朝野僉載江<lb/>
東江南山中多有楓木人於楓樹脚下生似人形長三<lb/>
四尺夜雷雨即長與樹齊見人即縮依舊有人合以笠<lb/>
子明日看笠子掛在樹上土人旱而欲雨以竹束其頭<lb/>
揳之即雨人取以為試極驗<lb/>
<pb n="KR3k0049_WYG_003-43a"/>
虎骨南山久旱即以長繩繫虎頭骨以投有龍湫潭中<lb/>
入水即掣不定俄頃雲起潭中雨亦隨降而足乃取出<lb/>
龍虎敵也雖枯骨猶能激動如此<hi>劉賓客嘉話尚書故實</hi>
投犬舒州灊山下有九并其實九眼泉也旱則殺一犬<lb/>
投其中大雨必降犬亦流出焉<hi>劉賓客嘉話</hi>
鞭隂石狠山縣有一山獨立峻絶西北有石穴以獨行<lb/>
百步許二大石其門相去一丈許俗名其一為陽石一<lb/>
為隂石水旱為災鞭陽石則雨鞭隂石則晴<hi>盛𢎞之荆州記</hi>
<pb n="KR3k0049_WYG_003-43b"/>
泥石牛鬱林郡山東南有一池池邉有一石牛人祀之<lb/>
若旱百姓殺牛祈雨以牛血和泥泥石牛背禮畢則天<lb/>
雨大注洗牛背泥盡即晴<hi>廣州記</hi>
焼崖山太原郡東有崖山天旱土人常焼土山以求雨<lb/>
俗傳崖山神娶河伯女故河伯見火必降雨以救之今<lb/>
山上多生水草<hi>酉陽雜俎</hi>
舉卧石荆州永豐縣東鄉里有卧石一丈九尺六寸其<lb/>
形似人面體青黄隱起狀若雕刻境若旱便齊手而舉<lb/>
<pb n="KR3k0049_WYG_003-44a"/>
之小舉小雨大舉大雨相傳此石忽見於此<hi>酉陽雜俎</hi>
雨母山湘東有雨母山山有祠壇每祈禱無不降澤以<lb/>
是名之<hi>荆州記</hi>温庭筠敘雨云銅姑尚注石姥方勤<lb/>
雨瀨來陽縣有雨瀨此縣時旱百姓共壅塞之甘雨普<lb/>
降若一鄉獨壅雨亦偏降應隨方所其信若符刻<hi>荆州記</hi>
羅霄石乳王孚安城記云宜春萍鄉羅霄山澤水所出<lb/>
傍出石乳天旱吏人祝之因以大木長三四尺投井即<lb/>
雨水懸凑井溢輒令木湧出而雨止蓋潛龍之穴宅以<lb/>
<pb n="KR3k0049_WYG_003-44b"/>
陽居隂精神上通故扣之必有𤣥感若蜀都賦所謂應<lb/>
鳴鼓而興雨者也<lb/>
神石交州記云九真去郡三里有珍山山有神石廟值<lb/>
天亢旱二千石親到以水澆石即雲雨立降<lb/>
　　霽<lb/>
雨止説文云霽雨止也霋雨霽也霩雨止雲罷貌也<lb/>
禜門禮記曰雩禜祭水旱也三禮義宗云雩祈雨之祭<lb/>
禜止雨之祭每禜于城門<lb/>
<pb n="KR3k0049_WYG_003-45a"/>
吹笛止雨周穆王時天下連雨三月穆王乃吹笛其雨<lb/>
遂止也<lb/>
應魏祚延康元年大霖雨五十餘日魏有天下乃霽魏<lb/>
受祚之應也<hi>魏畧五行志</hi>
蘇峻滅咸和四年隂霖五十餘日蘇峻滅乃霽<hi>晉中興徴祥記</hi>
夢白頭翁文䖍字仲孺為郡功曹時霖雨廢民業太守<lb/>
憂悒召䖍補户曹掾䖍奉教齋戒在社三日夜夢見白<lb/>
頭翁謂曰爾來何遲䖍具白所夢太守曰昔禹夢青繡<lb/>
<pb n="KR3k0049_WYG_003-45b"/>
衣男子稱滄水使者禹知水脈當通若掾此夢將其比<lb/>
也明日果大霽<hi>長沙耆舊傳</hi>
術止道士劉道合隱于嵩山高宗召入禁中深尊禮之<lb/>
及將封太山屬久雨帝令于儀鸞殿作止雨之術俄而<lb/>
霽朗帝大悦<hi>舊唐書</hi>
誅二張長安四年九月後霖雨并雪凡隂一百五十餘<lb/>
日至神龍元年正月五日誅二張孝和反正方晴霽<hi>舊唐</hi>
書張柬之既遷則天于上陽宫中宗猶以皇太子監國<lb/>
<pb n="KR3k0049_WYG_003-46a"/>
告武氏之廟時累日隂翳御史崔渾奏宜正唐徽號毁<lb/>
武氏廟以順天下之心中宗深納之制命既行隂雲四<lb/>
除萬里澄廓咸以為天人之應<hi>唐新語</hi>
誅竇懐真先天二年四月隂至六月一百餘日至七月<lb/>
三日誅竇懷真等一十七家方晴<hi>舊唐書</hi>
立太子貞元二十一年順宗風疾叔文用事連月霖雨<lb/>
不霽乃以憲宗為皇太子制出日即晴傳所謂皇之不<lb/>
極厥罰恒隂皆此類也<hi>上</hi>
<pb n="KR3k0049_WYG_003-46b"/>
禱雞翁温造初赴鎮漢中遇大雨平地水深尺餘乃禱<lb/>
雞翁山祈晴俄而疾風驅雲即時開霽文宗嘗聞其事<lb/>
會造入對言之乃詔封雞翁山為侯<hi>上</hi>
宣宗自責大中初京師嘗淫雨涉月將害粢盛分命禱<lb/>
告百無一應宣宗一日在内殿顧左右執鑪降階踐泥<lb/>
焚香仰視若自責者久之御眼沾濕感動左右旋踵而<lb/>
急雨止翌日而凝隂開比秋而大有年<hi>真陵十七事</hi>
獄決而霽崔碣𤣥暉裔孫也為河南尹邑有大賈王可<lb/>
<pb n="KR3k0049_WYG_003-47a"/>
久轉貨江湖間值龎勛亂盡亡其貲不得歸妻詣卜者<lb/>
楊乾夫咨在亡乾夫名善數而内悦妻色且利其富既<lb/>
占陽驚曰乃夫殆不還矣即隂以百金謝媒者誘聘之<lb/>
妻乃嫁乾夫遂為富人它年徐州平可久困甚丐衣食<lb/>
歸閭里往見妻乾夫大怒詬逐之妻詣吏自言乾夫厚<lb/>
納賄可久反得罪再訢復坐誣可久恨嘆遂失明碣之<lb/>
來可久陳寃碣得其情即敕吏掩乾夫并前獄吏下獄<lb/>
悉發賕姦一日殺之以妻産還可久時淫潦獄決而霽<lb/>
<pb n="KR3k0049_WYG_003-47b"/>
都民相語歌舞于道<hi>唐闕史</hi>
　　露<lb/>
隂液露者隂液也釋為露結為霜<hi>月令章句</hi>
從地出和氣津液凝為露露從地出<hi>五經通義</hi>
甘露瑞應圖曰甘露者美露也神靈之精仁瑞之澤其<lb/>
凝如脂其甘如飴一名膏露一名天酒白虎通曰甘露<lb/>
者美露也降則物無不盛董仲舒云露結珠而成甘結<lb/>
潤而成膏<lb/>
<pb n="KR3k0049_WYG_003-48a"/>
天乳星列星圖曰天乳一星在氐北主甘露占明潤則<lb/>
甘露降禮斗威儀曰君治政則軒轅之精散為甘露<lb/>
松栢竹受耆老得敬則松栢受甘露尊賢愛老不失細<lb/>
微則竹<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>受露<hi>孫氏瑞應圖</hi>
天地合老子曰天地相合以降甘露人莫之令而自均<lb/>
<hi>書林事録</hi>
寳露壇高辛時丹丘之國獻瑪瑙甕以盛甘露甕至尭<lb/>
時猶存甘露在其中盈而不竭謂之寳露以頒賜羣臣<lb/>
<pb n="KR3k0049_WYG_003-48b"/>
至舜時露已漸減舜遷寳甕於衡山之上故衡山之岳<lb/>
有寳露壇舜於壇下起月舘以望夕月舜南巡至衡山<lb/>
百辟羣后皆得露泉之賜時有雲氣生於甘露壇又遷<lb/>
寳甕於零陵之上東方朔寳甕銘曰寳雲生於露壇祥<lb/>
風起於月舘望三壺如盈尺視八鴻如縈帶<hi>拾遺記</hi>
冬下桀無道露冬下<hi>春秋序</hi>
三危掲雩伊尹説湯曰水之美者三危之露和之美者<lb/>
掲雩之露其色紫<hi>吕氏春秋</hi>
<pb n="KR3k0049_WYG_003-49a"/>
沾衣子胥諫吳王王怒暮歸舉衣出宫宫中羣臣皆曰<lb/>
天無霖雨宫中無泥露相君舉衣行高何為子胥曰吾<lb/>
以越諫王王心迷不聴吾言宫中生草棘霧露沾吾衣<lb/>
羣臣聞之莫不悲傷<hi>吳越春秋</hi>
濡履吳欲伐齊王令曰敢有諫者死太子友知子胥忠<lb/>
而不用太宰嚭佞而專政欲切言之恐罹尤也乃以諷<lb/>
諫激於王清旦懷丸持彈從後園而來衣袷履濡王怪<lb/>
而問之曰子何為袷衣濡履體如斯也太子友曰適游<lb/>
<pb n="KR3k0049_WYG_003-49b"/>
後園聞秋蜩之聲往而觀之夫秋蜩登高樹飲清露隨<lb/>
風撝撓長吟悲鳴自以為安不知螳螂超枝縁條曵腰<lb/>
聳距而稷其形夫螳蜋翕心而進志在有利不知黄雀<lb/>
盈緑林徘徊枝隂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>微進欲啄螳蜋夫黄雀但知伺<lb/>
螳蜋之有味不知臣挾彈危擲蹭蹬飛丸而集其背今<lb/>
臣但虚心志在黄雀不知空埳其傍闇忽埳中陷於深<lb/>
井臣故袷體濡履幾為大王取笑王曰天下之愚莫過<lb/>
於斯但貪前利不覩後患太子曰天下之愚復有甚者<lb/>
<pb n="KR3k0049_WYG_003-50a"/>
<hi>吳越春秋</hi>劉向説苑吳欲伐荆少孺子者云云<lb/>
玉杯仙掌漢武帝故事曰帝作金莖擎玉杯以承雲表<lb/>
之露和玉屑服之以求仙又曰作銅承露盤上有仙人<lb/>
掌以承露也西都賦抗仙掌以承露擢雙立之金莖西<lb/>
京賦立脩莖之仙掌承雲表之清露衛覬立魏明帝疏<lb/>
曰漢武信求神仙之道謂當得雲表之露以餐玉屑故<lb/>
立僊掌以承高露<lb/>
五色露東方朔遊吉雲之地漢武帝問朔曰何名吉雲<lb/>
<pb n="KR3k0049_WYG_003-50b"/>
曰其國俗常以雲氣占吉凶若吉樂之事則滿室雲起<lb/>
五色照著於草木皆成五色露露味甘帝曰吉雲五色<lb/>
露可以得否朔乃東走至夕而還得𤣥黄青露盛之琉<lb/>
璃器以授帝帝遍賜羣臣得露嘗者老者少疾病皆愈<lb/>
<hi>洞記</hi>
降未央元康元年三月詔曰鳯皇集秦山陳留甘露降<lb/>
未央宫其赦天下<hi>宣紀</hi>
樹汁新蔡鄭敬都尉高懿㕔前槐樹有白露類甘露懿<lb/>
<pb n="KR3k0049_WYG_003-51a"/>
問椽屬皆言是甘露敬曰明府德政未致甘露但樹汁<lb/>
耳懿不悦稱疾而去<hi>汝南先賢傳</hi>
降陵明帝永平十七年夢見先帝光烈皇后夢見喜覺<lb/>
悲不能寐明旦上陸其日甘露降於陵樹帝令百官採<lb/>
之帝伏御牀流涕也<hi>東觀漢記</hi>
政感山陽百里嵩為濟南相甘露降于郡安帝嘉其露<lb/>
徴祥拜大鴻臚為徐州刺史甘露再降㕔事前樹<hi>謝承書</hi>
芳林園露魏志曰明帝鑄承露盤莖長十二丈銅龍繞<lb/>
<pb n="KR3k0049_WYG_003-51b"/>
其根立於芳林園甘露乃降明帝與東阿王詔曰昔先<lb/>
帝時甘露屢降於仁壽殿前靈芝生芳林園中自吾建<lb/>
承露盤已未甘露復降芳林園仁壽殿前曹植魏德論<lb/>
曰𤣥德洞幽飛花上蒸甘露以降蜜淳氷凝覩陽弗晞<lb/>
瓊爵是承承露盤舘曰氣之清者莫如<hi>闕</hi>
玉杯吳猛將弟子登廬山過石梁見一老坐桂樹下以<lb/>
玉杯承甘露與猛<hi>述異記</hi>
五明囊𢎞農鄧紹八月旦入華山採藥見一童子執五<lb/>
<pb n="KR3k0049_WYG_003-52a"/>
綵囊承栢葉上露皆如珠滿囊問之云赤松先生取以<lb/>
明目言終便失所在<hi>齊諧記</hi>八月一日作五明囊盛取百<lb/>
草頭露洗眼眼明<hi>述征記</hi>
佳祥晉翟鏗啟庾翼述甘露曰甘露降學堂柳樹與幹<lb/>
吏共嘗味極甜宜表賀翼答曰甘露自古佳祥而頃天<lb/>
下多故何以致此且其味尚薄未知瑞應否而近得一<lb/>
白兔少羸小且養之併上<lb/>
嘉露元嘉中甘露頻降狀如細雪二十四年七月江夏<lb/>
<pb n="KR3k0049_WYG_003-52b"/>
王義恭上嘉禾甘露頌云蘭林甫樹嘉露頻流<hi>宋符瑞志</hi>
午降元嘉二十七年四月豫章南昌戊牛午時天氣晴<lb/>
明有彩霧映覆郡邑甘露又自雲降太守劉思考以上聞<lb/>
兩致崔鴻字彦鸞光子也領郎中以父憂解任甘露降<lb/>
其廬前樹世宗以本官徴鴻四年復有甘露降于京兆<lb/>
宅之庭樹<hi>魏書</hi>
感致武定六年甘露降宫闕文武同賀魏帝令羣臣各<lb/>
言德績感致所由崔昻曰吉凶兩門不由符瑞故桑雉<lb/>
<pb n="KR3k0049_WYG_003-53a"/>
之戒實啟中興小鳥孕大未聞福感所願雖休勿休允<lb/>
答天意帝為斂容<hi>北史</hi>邢子才頌曰流甘委素玉潤氷鮮<lb/>
蜜房下結珠琲上懸<hi>藝文</hi>李德林為百官賀表云上𤣥乃<lb/>
顧神物薦委飛甘灑潤玉散珠連昔魏明仙掌竟無靈<lb/>
液漢武金莖空望雲表豈若神漿可挹流味九户之前<lb/>
天酒自零凝照三階之下臣等振鱗撫翼空馳魚鳥之<lb/>
心瘞玉編金待云亭之后<hi>初學記</hi>事文類聚以此為梁時<lb/>
虞寄瑞雨頌誤<lb/>
<pb n="KR3k0049_WYG_003-53b"/>
孝感李德饒趙郡栢鄉人性至孝丁父憂單縗徒跣甘<lb/>
露降其樹白鳩巢其廬<hi>隋書</hi>
潤肺太真妃宿酒初消多苦肺熱嘗陵晨獨遊後苑傍<lb/>
花樹以手攀枝口吸花露籍其露液潤于肺也<hi>開元遺事</hi>
政致李懸為具州刺史甘露徧庭樹其邑人曰美政所致<lb/>
重降林攢貞元初為福唐尉聞母病棄官還母亡自埏<lb/>
甓作塚廬其右有白鳥來甘露降觀察使李若初遣官<lb/>
屬驗實㑹露晞里人失色攢哭曰天所降露禍我耶俄<lb/>
<pb n="KR3k0049_WYG_003-54a"/>
而露復集鳥亦回翔詔作二闕于墓前時號闕下林家<lb/>
<hi>新唐書</hi>
甘露之變李訓十一月帝御紫宸殿京兆尹韓約奏甘<lb/>
露降金吾左仗樹羣臣賀訓元輿奏言甘露近在禁中<lb/>
陛下宜親往觀以承天貺許之即輦入含元殿詔宰相<lb/>
羣臣往視訓奏言非甘露帝曰豈約妄耶顧中尉仇士<lb/>
良于志𢎞等驗之訓因欲閉之諸官人使無免者<lb/>
薔薇露五代時蕃使蒲阿散以十五瓶獻<lb/>
<pb n="KR3k0049_WYG_003-54b"/>
賜歌祥符九年十一月五日賜玉清昭應宫甘露歌曰<lb/>
名神漿稱天酒考祥圖兮嘉應之首降仁壽零未央觀<lb/>
舊史兮太平之祥六日表賀<lb/>
雀餳杜鎬博學有識都城外有墳莊一日忽有甘露降<lb/>
布林木子姪輩驚喜白之鎬味之慘然不懌子姪啟請<lb/>
曰此非甘露乃雀餳也大非佳兆吾門其衰矣踰年鎬<lb/>
家有八喪<hi>王陶談淵</hi>天官書曰色黄白爵餳<lb/>
降於熈寜六年冬建昌軍城北五里間甘露降於進士<lb/>
<pb n="KR3k0049_WYG_003-55a"/>
徐上交别業松上濃厚如酒澤其味甜香上交折松枝<lb/>
獻於太守張子方時有野人賣藥於市語人曰吾嘗客<lb/>
華隂縣民亦有以甘露降告縣者縣令因自出按之有<lb/>
道人笑曰譬如人身精液流通均布六七十年中若有<lb/>
壽短促則涌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於未死之前矣此木蓋將槁故耳官人<lb/>
不信請留我以待明春此松必不復榮矣縣令如其説<lb/>
果驗焉<hi>苕溪漁隱</hi>
鶴警白鶴性警至八月露降流于草葉上滴滴有聲則<lb/>
<pb n="KR3k0049_WYG_003-55b"/>
鳴<hi>周處風土記</hi>
仙丘露仙丘降露仙人常飲之<hi>山海經</hi>
桂露元封三年婁遏國獻能言龜東方朔曰唯承桂露<lb/>
以飲之<hi>洞冥記</hi>
丹露畢勒國人飲丹露為漿丹露者日初出有露汁如<lb/>
珠也<hi>上</hi>
香露炎帝始百榖滋阜神芝發其異色靈苗擢其嘉穎<lb/>
陸地丹蕖駢生如蓋香露滴瀝下流成池<hi>拾遺記</hi>
<pb n="KR3k0049_WYG_003-56a"/>
朱露崑崙山有甘露濛濛似霧著草木則滴瀝如珠亦<lb/>
有朱露望之色如丹著木石赭然如赤雪灑焉似瑤器<lb/>
承之如<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>人君盛徳則下<hi>上</hi>
玉露齊武帝紀云卿雲玉露<hi>南史</hi>玉露凋晚林<hi>舊唐書李密</hi>
　　霜<lb/>
隂精霜者隂精冬令也四時代謝以霜收殺霜之為言<lb/>
亡也物以終也<hi>春秋考異郵</hi>
隂凝隂陽之氣各静其所則静矣陽氣勝則散為雨露<lb/>
<pb n="KR3k0049_WYG_003-56b"/>
隂氣勝則凝為霜雪<hi>大戴禮</hi>
露凝詩含神霧曰陽氣終白露為霜蔡邕月令章句曰<lb/>
露凝為霜潘安仁賦云天凝露以降霜兮木葉落而<hi>塤枝</hi>
殺木霜以殺木露以潤草<hi>春秋元命苞</hi>
挫物援神契曰霜以挫物<lb/>
殺伐之表霜殺伐之表秋季霜始降鷹隼擊王者順天<lb/>
行誅以成肅殺之威若政令苛則夏下霜誅伐不行則<lb/>
冬霜不殺草<hi>春秋感精符</hi>
<pb n="KR3k0049_WYG_003-57a"/>
從地升寒氣凝以為霜從地升也<hi>五經通義</hi>
鴻雁南飛天霜樹落葉而鴻雁南飛<hi>五經鈎沈</hi>
駟見國語曰駟見而霣霜霣霜而冬裘具賈逵曰駟房<lb/>
星也<lb/>
附木誅不原情其霜附木不下地不教而誅其霜反在<lb/>
草下<hi>京房易傳</hi>
工休禮曰季秋之日霜始降則百工休鄭𤣥注曰謂膠<lb/>
漆之作停<lb/>
<pb n="KR3k0049_WYG_003-57b"/>
嫁娶行家語曰霜降而婦功成嫁娶者行焉王肅注云<lb/>
季秋霜降嫁娶始于此詩云將子無怒秋以為期<lb/>
青女秋三月青女乃出以降霜雪高誘注曰青女天神<lb/>
青腰玉女主霜雪也楞嚴經青女者主霜雪之神也梁<lb/>
昭明博山香爐賦青女司寒紅花翳景<lb/>
夏隕霜桀無道夏隕霜<hi>命厯序</hi>
仲夏霜穆公即位仲夏霜殺草日中不消<hi>上</hi>
不殺草菽魯僖公即位隕霜不殺草李梅實梅李大樹<lb/>
<pb n="KR3k0049_WYG_003-58a"/>
比草為貴是君不能伐也定公即位隕霜殺菽菽者稼<lb/>
最强季氏之萌<hi>春秋考異郵</hi>
履霜操琴操曰履霜操者伯奇之所作也伯奇者吉甫<lb/>
之子也吉甫聴其後妻之言疑其孝子伯奇遂逐之伯<lb/>
奇編衣采楟花而食之清朝履霜自傷無罪見放遂乃<lb/>
援琴而鼔之<lb/>
六月飛霜淮南子曰鄒衍事燕惠王盡忠左右譛之王<lb/>
繫之獄仰天而哭夏五月天為之下霜江淹書云昔者<lb/>
<pb n="KR3k0049_WYG_003-58b"/>
賤臣叩心飛霜擊於燕地庶女告天振風襲於齊臺<lb/>
宋井霜先民有言明出乎幽著生乎微故宋井之霜以<lb/>
基昇正之寒黄蘆之萌以兆大中之暑事亦如之<hi>中論脩本</hi>
順天氣孫寳為京兆尹以立秋日署候文束部督郵入<lb/>
見勅曰今日鷹隼始擊當順天氣取奸惡以成嚴霜之<lb/>
誅<hi>漢書</hi>
為秋霜光武崩廣陵王荆作飛書與東海王彊搆逆曰<lb/>
當為秋霜無為檻羊注秋霜肅殺於物檻羊受制於人<lb/>
<pb n="KR3k0049_WYG_003-59a"/>
<hi>後漢書</hi>
晝霜北齊武成時晝霜下其年傳位於太子緯<hi>隋書</hi>
盛夏隕霜證聖元年六月陸州隕霜殺草吳越地燠而<lb/>
盛夏隕霜昔所未有<hi>五行志</hi>
凝霜封樹唐書曰寧王憲疾時京城寒甚凝霜封樹時<lb/>
學者以為春秋雨木氷即此是亦名樹介言其象介胄<lb/>
也憲見而歎曰此俗所謂樹稼者也諺曰樹稼達官怕<lb/>
必有大臣當之吾其死矣十一月薨<lb/>
<pb n="KR3k0049_WYG_003-59b"/>
不害嘉榖元和十四年四月淄青隕霜殺惡草及荆棘<lb/>
而不害嘉榖<hi>唐史五行</hi>
豐山鍾鳴山海經曰豐山有九鍾是知霜鳴郭璞注曰<lb/>
霜降則鍾鳴故言知也<lb/>
春雷驗霜周則天時春雷始鳴記其日計其數滿一百<lb/>
八十日霜必降又曰雁從北來記其日後八十日霜降<lb/>
<hi>朝野僉載</hi>
霜信北方白雁秋深乃來來則霜降謂之霜信<hi>古今詩話</hi>
<pb n="KR3k0049_WYG_003-60a"/>
紺碧廣延國霜色紺碧<hi>拾遺記</hi>
甘霜嵰州霜甘<hi>上</hi>
𤣥霜西王母云仙藥中有𤣥霜絳雪<hi>漢武内傳</hi>裴航遇仙女<lb/>
樊夫人詩曰一飲瓊漿百感生𤣥霜搗盡見雲英<hi>傳奇</hi>
鷓鴣覆背鷓鴣常向日而飛畏霜露早晩希出有時夜<lb/>
飛夜飛則以樹葉覆其背上<lb/>
　　雪<lb/>
隂氣凝隂氣盛則凝為雪<hi>曽子</hi>雲霧雨之徴也夏則為露<lb/>
<pb n="KR3k0049_WYG_003-60b"/>
冬則為霜濕則為雨寒則為雪雨露凍凝者皆由地發<lb/>
不從天降<hi>論衡</hi>
花六出凡草木花皆五出雪花獨六出<hi>韓詩外傳</hi>
不封條太平之代雪不封條凌殄毒害而已<hi>西京雜記</hi>
五榖之精汜勝之書云取雪汁漬原蠶矢五六日待什<lb/>
手挼之和榖種之能禦旱故謂雪為五榖之精也<lb/>
一丈雪武王伐紂都洛邑未成隂寒雨雪十餘日深丈<lb/>
餘甲子平旦不知何五大夫乗五車從兩騎止門外欲<lb/>
<pb n="KR3k0049_WYG_003-61a"/>
謁武王武王將不出見太公曰不可雪深丈餘而車騎<lb/>
無迹恐是聖人王使太師尚父謝五大夫曰賓幸臨之<lb/>
失不先問方脩法服太師尚父使人持一器粥出進五<lb/>
車兩騎曰大夫在内方對天子天寒故進熱粥以御寒<lb/>
未知長㓜從何起兩騎曰先進南海君次河伯風伯雨<lb/>
師粥既畢使者具以告尚父尚父告武王曰客可見矣<lb/>
武王曰諸神各有名乎師尚父曰南海神名祝融北海<lb/>
神名𤣥冥東海神名勾芒西海神名蓐收河伯名馮脩<lb/>
<pb n="KR3k0049_WYG_003-61b"/>
請使謁者各以其名召之武王乃于殿上謁者于殿下<lb/>
門外引祝融進五神皆驚相視而歎祝融拜武王王曰<lb/>
天隂乃逺來何以教之神曰王伐殷立周謹來受命願<lb/>
勅風伯雨師各使奉其職武王曰予嵗時亦無廢禮焉<lb/>
<hi>太公金匱伏符隂謀</hi>
賦黄竹丙辰天子遊黄臺之丘獵於苹澤有降雨天子<lb/>
乃休日中大寒北風雨雪有凍人天子作黄竹詩三章<lb/>
以哀之曰我徂黄竹<hi>闕</hi>負閟寒郭璞注曰閟閉也<hi>穆天子傳</hi>
<pb n="KR3k0049_WYG_003-62a"/>
甜雪穆王東至大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之谷西王母來進嵰州甘霜甜雪<lb/>
嵰州去玉門三千里地多寒雪霜著木石之上皆融而<lb/>
甘可以為菓<hi>拾遺記</hi>西岳記云甘雪惠兹禾黍<hi>北堂</hi>
披裘猶寒天雨雪楚莊王披裘當户曰我猶寒彼百姓<lb/>
賓客甚矣乃使巡因中求百姓賓客之無居宿絶糧者<lb/>
國人大悦<hi>尸子</hi>
歌召靈王起昆明臺召諸方士有二人乗遊龍飛龍之<lb/>
輦王迎之上廣時天下大旱地裂木然其一人先唱能<lb/>
<pb n="KR3k0049_WYG_003-62b"/>
為霜雪王乃請焉于是引氣一吸則雲起雪飛坐者皆<lb/>
凜然<hi>拾遺記</hi>
負薪而哭王孫子曰衛君重裘累茵而坐見路有負薪<lb/>
而哭者問之曰雪下衣薄也衛君曰為君而不知民孰<lb/>
以我為君於是開府金出倉粟以賑貧窮<lb/>
雨雪不寒景公時雨雪三日公披狐白之裘曰怪哉雨<lb/>
雪三日不寒晏子曰古之賢君飽而知人飢温而知人<lb/>
寒公曰善出裘發粟以與飢寒者<hi>晏子春秋</hi>
<pb n="KR3k0049_WYG_003-63a"/>
梁山操琴操曰曽子耕太山下雨雪不得歸思父母作<lb/>
梁山操<lb/>
牛目魏惠王死葬有日矣天大雨雪至於牛目羣臣請<lb/>
弛期太子不許犀首以告惠公惠公諫曰昔王季歴葬<lb/>
於渦山之尾欒水齧其墓見棺之前和文王曰譆先君<lb/>
必欲一見羣臣百姓也天故使欒水見之於是出而為<lb/>
之張朝百姓皆見之三日而後更葬此文王之義也太<lb/>
子曰甚善敬弛期更擇葬日<hi>吕氏春秋</hi>北堂書抄引孟子作滕<lb/>
<pb n="KR3k0049_WYG_003-63b"/>
文引戰國䇿作惠王<lb/>
青雪燕昭王時廣延國來獻其國去燕七萬里在扶桑<lb/>
東其地寒盛夏之日氷厚至丈常雨青雪氷霜之色皆<lb/>
如紺碧<hi>拾遺記</hi>
履雪東郭先生久待詔公車貧困飢寒衣敝履不完行<lb/>
雪中履有上無下足盡踐地道中人笑之東郭先生應<lb/>
之曰誰能履行雪中令人視之其上履也其履下處乃<lb/>
似人足者乎<hi>史記</hi>
<pb n="KR3k0049_WYG_003-64a"/>
牛馬縮如蝟漢元封二年大雪深一丈野中鳥獸皆死<lb/>
牛馬踡縮如蝟<lb/>
齧雪蘇武持節使於匈奴單于幽武置大窖中絶不與<lb/>
食天雨雪武卧齧雪與毡毛并咽之數日不死匈奴因<lb/>
以為神<hi>漢書</hi>
五月雪漢女者居東海養姑姑女䜛之於姑姑徑詣太<lb/>
守訴而殺之五月下雪<lb/>
飛燕期射鵰趙飛燕在父母家居貧與妹合德通隣人<lb/>
<pb n="KR3k0049_WYG_003-64b"/>
羽林射鵰者露立户外風雪大作飛燕閉息順氣體無<lb/>
軫粟射鵰者以為神仙<hi>飛燕外傳</hi>
閉門不出時大雪積地丈餘洛陽令自出案行見人家<lb/>
皆除雪出有乞食者至袁安門無有行路謂安已死令<lb/>
人除雪入户見安僵卧問何以不出安曰大雪人皆餓<lb/>
不宜干人令以為賢舉為孝亷<hi>汝南先賢傳</hi>潁川胡定字元<lb/>
安至行絶人在喪雉兔游其庭雪覆其室縣令遣户曹<lb/>
排雪問定定已絶榖妻子皆卧在床令遣掾以乾糒就<lb/>
<pb n="KR3k0049_WYG_003-65a"/>
遺之定乃受半<lb/>
食雪段熲破羌明年春餘羌復與焼河大豪冦張掖熲<lb/>
自下馬大戰刀折矢盡虜亦引退熲追之且鬪且行晝<lb/>
夜相攻割肉食雪四十餘日<hi>東觀漢記</hi>
袒卧不移焦先世莫知所出野火焼其廬因露寢遭冬<lb/>
雪大至先袒卧不移人以為死就視如故<hi>高士</hi>
赤雪宋朝雜事曰太康七年河隂雨赤雪二頃唐五行<lb/>
志貞元二十一年正月甲戌雨赤雪于京師<lb/>
<pb n="KR3k0049_WYG_003-65b"/>
掘得玉馬東瀛公騰字元邁自并州遷鎮鄴行次真定<lb/>
時大雪當其門前數十步獨液不積騰怪而掘之得玉<lb/>
馬高尺許齒皆缺騰以為馬國姓上送之以為瑞或謂<lb/>
無齒則不食是后騰為汲桑所殺<hi>異苑</hi>
平地尺雪陸機誅日平地尺雪時人以為寃<hi>别傳</hi>
失行馬曹攄為洛陽令于時大雪而宫門夜忽失行馬<lb/>
攄曰此非他竊理可保明必是門生以燎寒騐之而具服<hi>别傳</hi>
雨雪降變石季龍以五月内發五百里内萬人築華林<lb/>
<pb n="KR3k0049_WYG_003-66a"/>
苑垣周旋數十里至八月天暴雨雪深三尺凍死數千<lb/>
人太史奏作役非時天降此變虎乃誅起部尚書朱軌<lb/>
以塞天災<hi>鄴中記</hi>
柳絮因風謝太傅寒雪日内集與兒女講論文義俄而<lb/>
雪驟公欣然曰白雪紛紛何所似兄子胡兒曰散鹽空<lb/>
中差可擬兄女曰未若柳絮因風起<hi>世説</hi>
訪戴王子猷居山隂大雪夜眠覺開室酌酒四望皎然<lb/>
因起傍徨詠左思招隱詩忽憶戴安道時戴在剡溪即<lb/>
<pb n="KR3k0049_WYG_003-66b"/>
便夜乗輕舩就戴經宿方至既造門不前便返人問其<lb/>
故王曰吾本乗興而行興盡而返何必見戴<hi>語林</hi>
撤薦飼馬孝亷范逵宿於陶侃家時大雪侃母湛氏撤<lb/>
所卧薦自剉飼其馬逵聞之嘆曰非此母不生此子<hi>列仙</hi>
<hi>傳</hi>
雪贊羊孚作雪贊云資清以化乗氣以霏遇象能鮮即<lb/>
潔成輝桓𦙍遂以書扇<hi>世説</hi>
神仙中人孟昶未達時家在京口嘗見王恭乗高輿被<lb/>
<pb n="KR3k0049_WYG_003-67a"/>
鶴氅裘于時微雪昶於籬間窺之嘆曰此真神仙中人<hi>上</hi>
銅駝得銅先酒泉南有銅駝山言虜犯者有大雪沮渠<lb/>
䝉遜遣工取之得銅數萬觔<hi>崔鴻北涼録</hi>
集衣大明五年正月戊午元日花雪降庭殿時右衛將<lb/>
軍謝莊下殿雪集衣還白上以為瑞於是公卿并作花<lb/>
雪詩<hi>宋書符瑞志</hi>
載樵給乏梁南平王偉每祁寒積雪則遣人載樵米隨<lb/>
乏絶者賦給之<hi>南史</hi>
<pb n="KR3k0049_WYG_003-67b"/>
映雪讀書宋齊語曰孫康家貧嘗映雪讀書清淡交游<lb/>
不雜<hi>孫氏世録</hi>
雪霰兆凶梁元帝徐妃初嫁夕車至西州而疾風大起<lb/>
發屋折木無何雪霰交下帷簾皆白及長還之日又大<lb/>
雷震西州㕔事兩柱俱碎帝以為不祥後果不終婦道<lb/>
<hi>南史</hi>
飛雪不霑梁邵陵王為魏將楊忠所殺投於江岸經日<lb/>
色不變鳥獸莫敢近時飛雪飄零屍横道路周回數步<lb/>
<pb n="KR3k0049_WYG_003-68a"/>
獨不霑灑舊主師郝破敵斂之於襄陽葬之日黄雪雰<lb/>
糅惟冡壙所獨不下雪楊忠悔而祭之百姓為立廟<hi>上</hi>
立雪中長孫儉舊嘗詣闕奏事時值大雪遂立於雪中<lb/>
待報自旦達暮竟無惰意其奉公勤至皆此類也<hi>后周書</hi>
禬神致雪薛延陀使大度設擊李思摩摩走朔州太宗<lb/>
詔李勣營朔州部將薛萬徹率勁騎先收執馬者故延<lb/>
陀不能去斬首數千級獲馬萬五千大度設亡去萬徹<lb/>
追弗及殘卒奔漠北㑹雪甚衆皸踣死者十八始延陀<lb/>
<pb n="KR3k0049_WYG_003-68b"/>
能以術禬神致雪冀困勣師及是反自斃云<hi>回紇傳</hi>
盛夏取進高宗盛夏思雪明崇儼坐頃取以進曰雪往<lb/>
隂山取之<hi>藝術傳</hi>
盛夏積雪咸亨元年吐蕃遣大臣論仲琮入朝帝召見<lb/>
對曰烏海之隂盛夏積雪<hi>吐蕃</hi>
元日雪長夀二年元日大雪其夜質明而晴上謂侍臣<lb/>
俗云元日有雪則百榖豐未知此語有何故實文昌左<lb/>
丞姚璹對云汜勝之書云雪是五穀之精以其汁種和<lb/>
<pb n="KR3k0049_WYG_003-69a"/>
則年榖大穰又宋武帝大明五年元日降雪以為嘉瑞<lb/>
上曰朕臨御萬民心存百姓如得年登嵗稔即可為大<lb/>
瑞雖獲麟鳯亦何用焉<hi>舊唐書</hi>
春雪非瑞久視二年都城三月雨雪鳯閣侍郎蘇味道<lb/>
以為瑞雪率百官表賀左拾遺王求禮云公為宰相不<lb/>
能燮理隂陽非時降雪又將災而為瑞誣罔視聴若以<lb/>
三月雪為瑞雪即臘月雷亦為瑞雷耶味道不從舉朝<lb/>
嗤笑以為口實<hi>上</hi>
<pb n="KR3k0049_WYG_003-69b"/>
雪不移足郭元振為安西大都䕶時西突厥首領烏質<lb/>
勒部落强盛欻塞通和元振就其牙帳計㑹軍事時天<lb/>
大雪元振立于帳前與烏質勒言議須臾雪深風凍元<lb/>
振未嘗移足烏質勒年老不勝寒苦㑹罷而死<hi>上</hi>
立雪待友蕭至忠嘗與友人期於路隅㑹風雪凍冽諸<lb/>
人皆奔避就宇下至忠曰焉有與人期而求安失信乎<lb/>
獨不去<hi>上</hi>又滕六降雪事見風巽二下<lb/>
遇雪誓神開元時王晙將并州兵西濟討叛虜間行倍<lb/>
<pb n="KR3k0049_WYG_003-70a"/>
道趨之夜於山中忽遇風雪甚盛晙恐失期仰天誓曰<lb/>
晙若事君不忠不討有罪明靈所殛固自當之而士衆<lb/>
何辜令其艱苦若誠心忠烈天艱孔明當止雪迴風以<lb/>
濟戎事言訖風迴而雪止<hi>上</hi>
没靴韋斌每朝㑹不敢離位笑言嘗大雪在廷者皆振<lb/>
裾更立斌不徙足雪甚幾至没靴亦不失恭<hi>安石傳</hi>
雪花如翼天寳初安思順進五色玉帶上怪近日西貢<lb/>
無五色玉令責安西諸蕃蕃言為小勃律所刼沮上怒<lb/>
<pb n="KR3k0049_WYG_003-70b"/>
李林甫贊成上意命王天運將四萬人往征之屠其城<lb/>
虜二千人及其珠璣而還勃律中有術者言將軍無義<lb/>
不祥天將大風雪矣行數百里忽驚風四起雪花如翼<lb/>
風激小海水成氷柱起而復摧經半日小海漲湧四萬<lb/>
人一時凍死<hi>酉陽雜俎</hi>
掃雪迎賓王元寳每大雪之際則令僕夫門巷掃雪為<lb/>
徑迎揖賓客飲宴為暖寒之㑹<hi>天寳遺事</hi>
葛三避雪大厯初鍾陵崔希真工繪事冬日晨出見一<lb/>
<pb n="KR3k0049_WYG_003-71a"/>
老人避雪門下延入具大麥麵食之又獻松花酒老人<lb/>
懷中取一丸藥置酒中酒頓甘美仍取數丸遺崔崔入<lb/>
宅復出見老人已去有圖于所畫素上者皆非常意所<lb/>
及遂踏雪尋至蘆洲中見船中數人而樵客在側顧笑<lb/>
曰葛三乃見逼于伊人李極光天師曰此真人葛洪第<lb/>
三子所畫也其藥乃千嵗松膠也<hi>原化記</hi>野處詩天上惟<lb/>
留榺六住人間㑹有葛三來<lb/>
雪夜平蔡李愬襲吳元濟出文成柵是日雨雪大風裂<lb/>
<pb n="KR3k0049_WYG_003-71b"/>
旗斾馬慄而不能躍士卒抱戈凍死者十二三比夜半<lb/>
至懸匏城雪愈甚近城有鵝鴨池愬令擊驚之以雜其<lb/>
聲遂登城縳元濟<hi>愬傳</hi>
雪擁藍闗韓退之姪湘有仙術方退之在朝暇日湘種<lb/>
頃刻花上擁出詩一聨云雲横秦嶺家何在雪擁藍闗<lb/>
馬不前未幾退之言佛骨貶潮州一日途中遇雪俄有<lb/>
一人冒雪而來乃湘也湘曰憶花上之句乎公詢其地<lb/>
乃藍闗嗟嘆久之為續其詩載集中<hi>青瑣集</hi>
<pb n="KR3k0049_WYG_003-72a"/>
越犬吠走柳子厚答韋中立書云二年冬大雪踰嶺被<lb/>
越中數州數州之犬皆倉皇吠噬狂走者累日<lb/>
寢室無雪懿宗在藩邸時嘗大雪盈尺上寢室上輒無<lb/>
分寸諸王見者無不異之<hi>杜陽編</hi>
深雪袒寢蜀有道士陽狂俗呼為灰袋嘗大雪中衣布<lb/>
褐入青城山暮投蘭若求僧寄宿至夜半雪深風起僧<lb/>
慮其已死就視之去床數尺氣蒸如炊<hi>酉陽雜俎</hi>
星子取書書生李勝嘗游洪州西山與處士盧齊輩雪<lb/>
<pb n="KR3k0049_WYG_003-72b"/>
夜共飲坐中一人偶言雪勢如此固不可出門勝曰欲<lb/>
有何詣吾當往之曰吾有書在星子可為取之乎勝曰<lb/>
可乃出門去飲未散攜書至星子距西山凡三百里<hi>江淮</hi>
<hi>異人録</hi>
雪令李昇既畜異志欲有江南且欲諷動僚屬雪天大<lb/>
會出一令曰借雪取古人名仍詞理通貫時宋齊丘徐<lb/>
融在坐昇舉杯為令曰雪下紛紛便是白起齊丘曰著<lb/>
履過街必須雍齒融意欲挫昇等遽曰明朝日出爭奈<lb/>
<pb n="KR3k0049_WYG_003-73a"/>
蕭何昇大怒是夜收融投于江自是與謀者惟齊丘而<lb/>
已<hi>五代史補</hi>
以雪為銀耿先生大中召之官嘗大雪戲之曰先生能<lb/>
以雪為銀乎曰可乃取雪自投於熾炭中灰埃芒起徐<lb/>
以炭周覆之過食頃曰可矣乃取出赫然若銅置之於<lb/>
地及冷爛然為鋋銀及視其下若垂酥滴乳之狀<hi>江表志</hi>
絳雪丹薛昭遇仙女張雲容一曰蕭鳯臺一曰劉翹翹<lb/>
得絳雪丹度世<hi>傳奇</hi>
<pb n="KR3k0049_WYG_003-73b"/>
瑞葉王綸女為鬼所憑自稱為燕華君有雪詩云何事<lb/>
月娥期不在亂飄瑞葉落人間説與人云天上瑞木開<lb/>
花六出<hi>古今詩話</hi>
馬耳王晉之與霍辨對談雪盈尺王曰雪太深乎霍曰<lb/>
看北臺馬耳果何如左右曰有兩尖在東坡雪夜詩試<lb/>
掃北臺看馬耳未隨埋没有雙尖<hi>示兒編</hi>
三白正月三白田公笑赫赫西北人喭曰要宜麥見三<lb/>
白<hi>朝野僉載</hi>
<pb n="KR3k0049_WYG_003-74a"/>
隂作威春秋潜潭巴曰大雪甚厚必有女主天雪連月<lb/>
隂作威宋均曰雪為隂臣道<lb/>
冬夏有雪山海經曰由首山小威山空桑山並冬夏有<lb/>
雪漢書西域傳曰天山冬夏有雪<lb/>
積雪雲南郡四五月猶積雪皓然代郡隂山五月猶宿<lb/>
雪八月未復雪<lb/>
將將荀子詩云如雪霜之將將如日月之光明註逸詩<lb/>
瓊樹謝惠連雪賦庭列瑤階林挺瓊樹善注瓊赤玉也<lb/>
<pb n="KR3k0049_WYG_003-74b"/>
瓊樹恐誤困學紀聞載之按詩木𤓰報之以瓊琚傳瓊<lb/>
玉之美者琚佩玉名疏云言琚是玉名則瓊非玉名故<lb/>
云瓊玉之美者言瓊是玉之美名非玉之名也陳張正<lb/>
見詩睢陽生玉樹雲夢起瓊田隋王衡詩璧臺如始構<lb/>
瓊樹似新栽李賀詩白天碎碎墮瓊芳李義山詩已隨<lb/>
江令誇瓊樹又入盧家妬玉堂<lb/>
玉塵巴卭人有橘園兩大橘如三斗盎剖開每橘有二<lb/>
老叟皆相對象棋一叟曰我輸瀛洲玉塵九斛<hi>幽怪録</hi>何<lb/>
<pb n="KR3k0049_WYG_003-75a"/>
遜雪詩若逐微風起誰言非玉塵<lb/>
銀花羣仙録姚君上昇之日天雨銀花繽紛滿地宋之<lb/>
問雪中應制詩瓊章定少千人和銀樹先舒六出花劉<lb/>
夢得詩銀花垂院榜翠羽撼絛鈴<lb/>
堅立不動達摩止嵩山少林寺面壁有僧神光事之夜<lb/>
大雪堅立不動達摩契之與易名惠可即二祖也<hi>傳燈録</hi>
六出公東陽夜怪録有雪詩云愛此飄颻六出公輕瓊<lb/>
洽絮舞長空呼雪為公取呼竹為君之意也<lb/>
<pb n="KR3k0049_WYG_003-75b"/>
剪水作花陸暢雪詩仙人寧底巧剪水作花飛<hi>本事詩</hi>
雪蛆峨眉雪蛆大治内熱<hi>江隣幾雜志</hi>
寒凝春洩氣為雨寒凝為雪<hi>五經通義</hi>
　　霰<lb/>
陽之專氣大戴禮曽子云陽之專氣為雹隂之專氣為<lb/>
霰霰雹者一氣之化也盛陽之氣在雨水則温煖為雨<lb/>
隂氣薄而脅之不相入則轉而為雹盛隂之氣在雨水<lb/>
則凝滯而為雪陽氣薄而脅之不相入則消散而下因<lb/>
<pb n="KR3k0049_WYG_003-76a"/>
水而為霰故春秋榖梁説曰雹者隂脅陽之象霰者陽<lb/>
脅隂之符也<lb/>
稷雪説文曰霰積雪也埤雅云霰閩俗謂之米雪今名<lb/>
濇雪亦曰濕雪詩補傳霰米雪又曰粒雪<lb/>
花雪韓詩曰如彼雨雪先集維霰薛君注霰英也花葉<lb/>
謂之英離騷云秋菊之落英左思云落英飄颻是也然<lb/>
則霰為花雪矣<hi>宋書符瑞志</hi>
霄雪爾雅雨䨘為霄雪注詩先集惟䨘䨘氷雪雜下者謂<lb/>
<pb n="KR3k0049_WYG_003-76b"/>
之霄雪疏霄即消也爾雅又云雨雪相和為霰<lb/>
冬夜霰雪有丁生寓朗州蘂宫久夜霰雪方甚二三羽<lb/>
衣圍爐有肥羜美酒之嘆丁曰致之何難闢户奮袂去<lb/>
至夜分䝉雪回提一銀榼酒熟羊一足云浙帥㕑中物<lb/>
留之而去<hi>瑣言</hi>
　　雹<lb/>
雨氷説文曰雹雨氷也蔡邕月令章句云雨凝曰雹也<lb/>
北方氣東方之氣雷南方之氣電西方之氣虹霓北方<lb/>
<pb n="KR3k0049_WYG_003-77a"/>
之氣雲雨雹霰雪<hi>造化權輿</hi>
愆陽伏隂凡雹皆冬之愆陽夏之伏隂也<hi>漢五行志</hi>
徴動羽風角占曰徴動羽有雹霜陳陸瓊詩惟徴動羽<lb/>
惟隂脅陽雨水作沴凝氣為祥<lb/>
隂氣專精春秋考異郵曰隂氣之專精凝合生雹雹之<lb/>
為言合也以妾為妻隂精凝而見戒也后漢張奐疏云<lb/>
隂氣專用則凝精為雹<lb/>
如礪夷王七年冬雨雹大如礪<hi>紀年</hi>
<pb n="KR3k0049_WYG_003-77b"/>
氣凝春秋漢含孽曰專一精并氣凝為雹宋均注謂若<lb/>
魯僖公脅于齊以妾為妻尊重齊媵無迴曲之心感隂<lb/>
水氣乃使結而不解散<lb/>
禦雹春王正月大雨雹季武子問於申豐曰雹可禦乎<lb/>
對曰聖人在上無雹雖有不為災古者日在北陸而藏<lb/>
氷西陸朝覿而出之其藏之也周其用之也徧則冬無<lb/>
愆陽夏無伏隂春無凄風秋無苦雨雷出不震無菑霜<lb/>
雹今藏川池之氷棄而不用風不越而殺雷不發而震<lb/>
<pb n="KR3k0049_WYG_003-78a"/>
雹之為菑誰能禦之<hi>左昭四</hi>
如桃李成帝問劉向曰俗説文帝曰時天下斷獄二人<lb/>
米一斗一錢有此事否對曰皆不然後元年雨雹如桃<lb/>
李深三尺尋太宗之世不可為升平<hi>風俗通</hi>
馬頭雞子武帝元封三年十二月雨雹大如馬頭宣帝<lb/>
地節四年五月山陽濟隂雨雹如雞子深二尺五寸殺<lb/>
二十人蜚鳥皆死成帝河平二年四月楚國雨雹大如<lb/>
斧飛鳥皆死<hi>漢書</hi>
<pb n="KR3k0049_WYG_003-78b"/>
霍淵沈伏袁安為隂平長有惠化縣先有雹淵冬夏未<lb/>
嘗消釋嵗中輒出飛布十數里大為民害安乃推誠潔<lb/>
齋引愆貶已至誠感神雹遂為之沈淪伏而不起乃無<lb/>
苦雨凄風焉<hi>小説</hi>
縣界獨無韓稜字伯師除為下邳令視事未周吏人愛<lb/>
慕時隣縣皆雹傷稼稜縣界獨無<hi>東觀漢記</hi>
如杯棬永初三年夏河西縣大雨雹皆如杯棬大者或<lb/>
如斗殺畜生雉兔折樹木<hi>孔叢子</hi>
<pb n="KR3k0049_WYG_003-79a"/>
隂乗陽延光元年河西大雨雹如斗安帝見孔季彦問<lb/>
其故對曰此皆隂乗陽之徴今貴臣擅權母后黨盛陛<lb/>
下宜脩聖德慮此二者也<hi>後漢尹敏傳</hi>
如斗獻帝初平四年六月寒風如冬右扶風雹如斗殺<lb/>
人前後雨雹此最為大時帝亂遷失政天下潰亂<hi>袁山松書</hi>
介推怒石勒時雹起西河界山大如雞子平地三尺洿<lb/>
下丈餘行人禽獸死者萬數歴太原樂平武鄉趙郡廣<lb/>
平鉅鹿千餘里樹木摧折禾稼蕩然勒問徐光光曰去<lb/>
<pb n="KR3k0049_WYG_003-79b"/>
年禁寒食介推帝鄉之神也歴代所尊故有此災矣<hi>崔鴻</hi>
<hi>十六國春秋</hi>
金石皆銷石遵襲位鄴中暴風雨震留雹如斗金石皆<lb/>
銷月餘乃滅<hi>歴代記</hi>
吞而生子鮮卑兵投鹿候從匈奴三年其妻在家有子<lb/>
怪欲殺之妻言常行仰天視而雹入口吞之而生了號<lb/>
擅石槐後遂為鮮卑大人<hi>魏書</hi>
氣激永熈中有風雹之變王椿上疏曰風為號令皇天<lb/>
<pb n="KR3k0049_WYG_003-80a"/>
所以示威雹者氣激隂陽有所交諍殆行令殊節舒急<lb/>
失中之所及也<hi>魏書恩幸傳</hi>
撒珠應雹隋煬帝南幸時隂雲驟作俄雨氷雹忽降擊<lb/>
龍舟之蓋既晴上思雹虞世基請令宫女撒珠璣于舟<lb/>
中以應雹聲又抛龍腦于錦帆之上以象霰雪<hi>開河記</hi>
宣麻降雹乾符六年五月巢寇自廣陵將及襄漢朝廷<lb/>
以王鐸為南面都統崔沆豆盧瑑同日拜相宣麻之際<lb/>
殿上霧氣四塞及政事堂立班賀有雹大如雞卵識者<lb/>
<pb n="KR3k0049_WYG_003-80b"/>
以為鈞軸不祥之兆明年京師陷二相俱及于難<hi>劇談録</hi>
高等寺樓楊行自言天祐初在鼔城避暑于佛寺雨雹<lb/>
方甚忽聞大聲震地走視門外乃見一雹其高與寺樓<lb/>
等入地可丈餘經月雹乃消<hi>稽神録</hi>
蜥蝪吐劉居中至嵩山顛有大蜥蝪數百皆長三四尺<lb/>
人以食食之撫摩其身滋膩如脂一日聚繞水盆邉各<lb/>
就取水纔入口即吐雹已圓結如彈丸積之于側俄頃<lb/>
雹纍滿地忽震雷一聲起彈丸皆失去明日人來言昨<lb/>
<pb n="KR3k0049_WYG_003-81a"/>
日雨雹大作乃知蜥蝪所為<hi>夷堅志</hi>
無異鐫刻熈寧中河州雨雹大者如雞卵小者如蓮芡<lb/>
或如人頭耳目口鼻皆具無異鐫刻次年王師平河州<lb/>
硬雨紹興十七年五月初臨安大雨雹太學屋瓦皆碎<lb/>
學官申朝廷脩不可言雹稱為硬雨<hi>軒渠録</hi>有一村人多<lb/>
為不善者夜中行人聞神過云付硬雨施行次日雨雹<lb/>
大損禾稼<lb/>
木再花木再花夏有雹<hi>酉陽雜俎</hi>
<pb n="KR3k0049_WYG_003-81b"/>
柴都東房有柴都焉在齊國有山山有泉水如井狀深<lb/>
不測至春夏時雹從井中出常敗五榖人常以柴塞之<lb/>
不柴塞則出也故號為柴都<hi>郭氏𤣥中記</hi>
都泉安丘城南三十里雹都泉其雹或出或否亦不為<lb/>
災異<hi>伏琛齊地記</hi>
神井雍丘縣夏后公祠有神井能興霧雹<hi>陳留風俗傳</hi>
流銅涼州異物志曰有大人生於北邉偃卧於野其高<lb/>
如山頓脚成谷横身塞川近之有災銅電擊旃注曰旃<lb/>
<pb n="KR3k0049_WYG_003-82a"/>
之也唯可遙看不可到下到下則雷霆流銅鐵之丸為<lb/>
雹以擊殺人<lb/>
　　霞<lb/>
乗霞燕昭王二年海人乗霞獻龍膏<hi>拾遺記</hi>
流霞臺上元夫人謂西王母曰阿瓊有六甲之術用之<lb/>
可以遊景雲之宫登流霞之臺<hi>漢武内傳</hi>
飲流霞河東蒲坂項曼都好道學仙去三年而反家問<lb/>
其狀都曰欲飲食仙人輒飲我以流霞每飲一杯數日<lb/>
<pb n="KR3k0049_WYG_003-82b"/>
不飢<hi>論衡</hi>
飲流霞碩漫卿夢到天上仙人以流霞一杯飲之謂曰<lb/>
公后貴壽不可以不重也其味甘其色赤其香馥郁<lb/>
乗霞仙人劉根隱于積谷山飛霞洞嘗乗霞至天台<hi>温州</hi>
<hi>舊志</hi>
霞舉海西時諸公每朝猶暗惟㑹稽王來軒軒如朝霞<lb/>
舉<hi>世説</hi>李白元宗召見於便殿神氣高朗軒軒然若霞舉<lb/>
<hi>酉陽雜俎</hi>
<pb n="KR3k0049_WYG_003-83a"/>
凝霞臺大中年日本王子來朝云國東三萬里有集真<lb/>
島島上有凝霞臺<hi>杜楊編</hi>
日精日者霞之實霞者日之精飡霞之道甚秘致霞之<lb/>
道甚易<lb/>
九光崑崙山之上有瓊華之室紫翠丹房景雲燭日朱<lb/>
霞九光<hi>十洲記</hi>
赤水氣蒸崑崙山有五色水赤水之氣上蒸為霞而赫<lb/>
然<hi>河圖</hi>
<pb n="KR3k0049_WYG_003-83b"/>
五色霞崑崙山第八層有五色霞<hi>拾遺記</hi>
錦綺開元傑東嶺洞谷銘曰朝霞照海兮錦綺開<hi>文粹</hi>
　　虹<lb/>
螮蝀詩云螮蝀在東爾雅螮蝀謂之雩螮蝀虹也注俗<lb/>
呼為美人以江東呼雩月令季春之月虹始見音義云<lb/>
虹雙出色鮮盛者為雄雌曰虹闇者為雌雌曰蜺是隂<lb/>
陽交㑹之氣<lb/>
挈貳爾雅蜺為挈貳注蜺雌虹也挈貳其别名也見尸<lb/>
<pb n="KR3k0049_WYG_003-84a"/>
子離騷云雌蜺㛹嬛以曽撓<lb/>
天弓天弓虹也又謂之帝弓明者為虹暗者為蜺<hi>白虎通</hi>
陽炙隂陽炙隂為虹<hi>莊子</hi>虹霓為析翳<hi>尸子</hi>
天二氣天二氣即成虹地二氣即洩藏人二氣即生病<lb/>
<hi>文子</hi>
天忌虹蜺者天之忌也<hi>淮南子</hi>
隂陽之精虹蜺者隂陽之精也<hi>漢天文志</hi>
斗之亂精霓者斗之亂精也斗失度則投霓見態主惑<lb/>
<pb n="KR3k0049_WYG_003-84b"/>
于毁譽<hi>春秋演孔圖</hi>
陽氣動虹者陽氣之動<hi>史記</hi>
流渚帝摯少昊氏母曰女節見星如虹下流華渚既而<lb/>
夢接意感生少昊<hi>宋符瑞志</hi>
貫月瑤光如蜺貫月感女樞生顓頊<hi>詩含神霧</hi>
竟天大虹竟天握登見之意感生帝舜於姚墟<hi>瑞應圖</hi>
貫牛山春秋文曜鈎曰白虹貫牛山管仲諫曰無近妃<lb/>
宫恐失權齊侯大懼去色黨更立賢輔使后出望上牛<lb/>
<pb n="KR3k0049_WYG_003-85a"/>
山四面聴之以厭神宋均注曰山君位也虹蜺隂氣也<lb/>
隂氣貫之君惑于妻黨之象也望謂祭以謝過也后漢<lb/>
李氏家書李郃曰齊桓公遭虹貫斗牛之變納管仲之<lb/>
謀齊以大安楊賜傳亦引<lb/>
青虹晉定公十八年青虹見<hi>紀年</hi>
化玉孔子脩春秋制孝經既成乃齋戒向北斗星而拜<lb/>
告備于天乃有赤氣如虹自上而下化為黄玉上有刻<lb/>
文孔子跪而授之<hi>搜神記</hi>
<pb n="KR3k0049_WYG_003-85b"/>
白蜺嬰茀楚辭天問白蜺嬰茀胡為此堂安得夫良藥<lb/>
不能固藏列仙傳云崔文子學仙於王子喬子喬化為<lb/>
白蜺持藥與之文子驚怪引戈擊蜺中之因墮其藥俯<lb/>
而視之子喬之尸也置之室中覆以敝筐須臾而化為<lb/>
大鳥開而視之翻翻飛鳴而去<lb/>
貫日戰國䇿曰唐睢謂秦王曰聶政刺韓傀白虹貫日<lb/>
列士傳曰荆軻發後太子見虹貫日不徹曰吾事不成<lb/>
矣後聞軻死事不立曰吾知之矣漢書鄒陽傳曰荆軻<lb/>
<pb n="KR3k0049_WYG_003-86a"/>
慕燕丹之義白虹貫日太子畏之<lb/>
屬宫飲井上官桀謀廢昭帝迎立燕王是時天雨虹下<lb/>
屬宫中飲井井水竭<hi>漢書</hi>
女子之祥靈帝和光元年虹晝見御座殿庭前色青赤<lb/>
上引蔡邕問之對曰虹霓小女子之祥<hi>張璠漢記</hi>
天投蜺光和元年有黒氣墮北宫温明殿東庭中黒如<lb/>
車蓋起奮迅身五色有頭體長十餘丈形貌似龍上問<lb/>
蔡邕對曰所謂天投蜺者也不見足尾不得稱龍<hi>后五行志</hi>
<pb n="KR3k0049_WYG_003-86b"/>
繞船兆禍吳志曰諸葛恪攻新城出往東興有白虹見<lb/>
其船還拜蔣陵白虹復繞其軍吳録云恪曰虹何為此<lb/>
來哉果為孫峻所殺<lb/>
斷虹入樹故越王無諸舊宫上有大杉樹空中可坐十<lb/>
餘人越人夏世隆高尚不仕常之故宫因雨霽欲暮斷<lb/>
虹飲於宫池漸漸縮小化為男子著黄赤紫之間衣而<lb/>
入樹良久不出世隆怪異乃召鄰之年少十數人往視<lb/>
之見男子為大赤蛇盤遶衆懼不敢逼而少年遙擲瓦<lb/>
<pb n="KR3k0049_WYG_003-87a"/>
礫聞樹中有聲極異如婦人之哭須臾雲霧不相見又<lb/>
聞隱隱如逺雷之響俄有一彩龍與赤鵠飛去及曉世<lb/>
隆往觀之見樹中紫蛇皮及五色蛟皮欲取以歸有火<lb/>
生樹中樹焚蕩盡吳景帝永安三年七月也<hi>東甌後記</hi>
與人相接廬陵巴丘人陳濟為州吏其婦秦在家一丈<lb/>
夫長大端正著絳碧花衫色炫耀來從之後常相期於<lb/>
一山澗共與寢處不覺有人道相感接如是積年村人<lb/>
觀其所至輒有虹見秦至水側丈夫以金瓶引水共飲<lb/>
<pb n="KR3k0049_WYG_003-87b"/>
後遂有身生而如人多肉濟假還秦懼見之乃納兒著<lb/>
甕中此丈夫以金瓶與之令覆兒云兒小未可得將去<lb/>
不須作衣我自衣之即與絳囊與裹之令可時出與乳<lb/>
于時風雨晦冥隣人見虹下其庭丈夫復少時將兒去<lb/>
亦風雨晦冥人見二虹出其家數年而來省母後秦適<lb/>
田見二虹於澗畏之須臾見丈夫云是我無所畏從此<lb/>
乃絶<hi>神異傳搜神記</hi>
夢虹李特長子盪少子雄初特妻羅氏夢雙虹自門升<lb/>
<pb n="KR3k0049_WYG_003-88a"/>
天一虹中斷既而生盪后羅氏因汲水忽然如寐又夢<lb/>
大蛇繞其身遂有孕十四月而生雄羅常曰吾二兒若<lb/>
有先亡在者必大貴后雄遂王蜀<hi>十六國春秋</hi>
經天有岐劉聰麟嘉元年東西赤虹經天南有一岐太<lb/>
史令康相曰虹達東西者許洛以南不可圖也一岐南<lb/>
徹者李氏當仍跨巴蜀司馬獻終據全吳之象天下其<lb/>
三分乎<hi>載紀</hi>
彌天愍帝建興五年正月帝在平陽虹蜺彌天其年帝<lb/>
<pb n="KR3k0049_WYG_003-88b"/>
為劉聰所殺<hi>晉書</hi>
五重張駿六年有彩虹五重隆隆如鐘鼔之聲<hi>前涼録</hi>
黒虹下營張駿薨子重華嗣石虎遣將軍王擢攻拔武<lb/>
街始與進圍抱罕重華遣宋輯率衆拒之濟河次于金<lb/>
城將決戰乃有黒虹下于營中少日輯病卒<hi>述異記</hi>
夜出晉安帝紀曰義熈二年七月夜彩虹出西方蔽月<lb/>
吐金晉陵薛願義熈初有虹飲其釡澳噏響便竭願輦<lb/>
酒灌之隨投隨咽便吐金滿器於是灾弊日祛而豐富<lb/>
<pb n="KR3k0049_WYG_003-89a"/>
數臻<hi>異苑</hi>
飲粥劉義慶在廣陵有疾白虹貫城野<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>入府心甚惡<lb/>
之因陳求還<hi>宋書</hi>義慶在廣陵卧疾食粥忽白虹入室就<lb/>
飲其粥義慶擲器于堦遂作風雨聲振于户庭<hi>獨異志</hi>
化女後魏明帝正光二年夏六月首陽山中有晚虹下<lb/>
飲於溪泉有樵人陽萬於嶺下見之良久化為女子年<lb/>
十六七異之問不言乃告浦津戍將宇文顯取之以聞<lb/>
明帝召入宫幸未央宫視之見其容貌姝美問云我天<lb/>
<pb n="KR3k0049_WYG_003-89b"/>
女也暫降人間帝欲逼幸而色甚難復令左右擁抱聲<lb/>
如鐘磬化為虹而上天<hi>八朝窮怪録</hi>
貫東宫門隋太子勇知其將廢憂懼計無所出乃問于<lb/>
占候人王輔賢輔賢曰白虹貫東宫門太白襲月皇太<lb/>
子廢退象也<hi>北史本傳</hi>
天使韋臯鎮蜀嘗與賓客宴郡西亭暴風雨俄頃而霽<lb/>
忽虹霓自空而下直入庭垂首于筵吸其飲食且盡五<lb/>
色似霞首似驢四視左右久而方去公懼罷宴曰吾聞<lb/>
<pb n="KR3k0049_WYG_003-90a"/>
虹蜺者妖沴之氣今止吾宴怪之甚矣豆盧署曰夫虹<lb/>
蜺天使也降于邪則為戾降于正則為祥公正人也敢<lb/>
以祥賀後旬餘有詔就拜中書令<hi>宣室志成都記</hi>
入宅元和二年三月彩紅入潤州大將張子良宅初入<lb/>
漿甕水盡入井飲之是年九月李錡反令子良收宣歙<lb/>
子良反兵圍城錡就擒子良拜金吾尋歴方鎮<hi>祥異集驗</hi>
蜺龍侯𢎞實蒲坂人也年方十三四嘗寐於簷下天將<lb/>
大雨有虹自河飲水俄貫于𢎞實之口其母見不敢驚<lb/>
<pb n="KR3k0049_WYG_003-90b"/>
焉良久虹自天没于𢎞實之口不復出焉及覺母問有<lb/>
夢否對曰適夢入河飲水飽足而歸母黙喜知其必貴<lb/>
後數月有蜀僧詣門相之謂其母曰此蜺龍也但離去<lb/>
鄉井近江海宦官方有顯榮𢎞實後為將領同光三年<lb/>
從興聖太子收蜀為眉州刺史節制䕫州復自江寧遷<lb/>
于黔府二府二鎮皆近大江<hi>鑑戒録</hi>
入殿南漢劉龑乾亨九年八月白虹入其三清殿中龑<lb/>
頗憂畏其外震懼㑹有詞臣王宏欲説隱乃以白虹為<lb/>
<pb n="KR3k0049_WYG_003-91a"/>
白龍見上賦以賀之隱大悦乃改元白龍更名龑<hi>五國故事</hi>
環㕔行荆州有氣如虹五采奪目有首如驢長數十丈<lb/>
環㕔事而行三匝而滅占者曰庭中將有哭聲然非州<lb/>
府之咎頃之順貞穆后崩發哀于此堂<hi>稽神録</hi>
美人虹異苑曰古者有夫妻荒年菜食而死俱化成青<lb/>
絳故俗呼為美人虹郭云虹為雩俗呼為美人<lb/>
揚輝春秋考異郵曰虹蜺出亂惑棄和荀爽貽李膺書<lb/>
曰不謂夷之初旦明而未融虹蜺揚輝棄和取同<lb/>
<pb n="KR3k0049_WYG_003-91b"/>
夜光易是類謀曰晝視無日虹蜺煌煌夜視無月彗孛<lb/>
將將又曰天卑地高雷誰公行星晝奔蜺夜光<lb/>
五色虹五色迭至照于宫殿有兵革之事<hi>春秋潛潭巴</hi>
九虹九女并御則九虹并見<hi>感精符</hi>
婚姻失序夫隂陽不和婚姻失序即生此氣<hi>月令章句</hi>
天陂斷霓天陂垂<hi>杜牧弄水亭</hi>
紛錯宋務光云虹霓紛錯隂陽之沴也<lb/>
　天中記卷三<lb/>
</p>
<p>
</p>
  </div>
</body>
</text>
</TEI>
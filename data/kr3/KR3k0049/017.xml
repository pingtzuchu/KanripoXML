<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷十七</head> <lb/>
    <p>
<pb n="KR3k0049_WYG_017-1a"/>
欽定四庫全書<lb/>
　天中記卷十七<lb/>
　　　　　　　　　　　　明　陳耀文　撰<lb/>
　　宗族<lb/>
宗漢書顔注祖始也始受命也宗尊也有徳可尊也古<lb/>
者大宗小宗大宗百世不遷小宗五世則遷又流派所<lb/>
出為宗<hi>韻㑹</hi>
三族章帝詔云一人犯罪禁至三屬注即三族也謂父<lb/>
<pb n="KR3k0049_WYG_017-1b"/>
族母族及妻族<hi>後紀</hi>三族父母兄弟妻子也說者或謂父<lb/>
族母族妻族者非也漢誅英布而不及吳芮則可知矣<lb/>
布芮婿<hi>海録</hi>
九族書以親九族孔注高祖元孫之親釋文上自高祖<lb/>
下至元孫為九族夏侯歐陽等以為九族者父族四母<lb/>
族三妻族二皆縁異姓有服<hi>注䟽</hi>随季梁曰親其九族以<lb/>
致其禋祀注九族謂外祖父外祖母從母子及妻父妻<lb/>
母姑之子姊妹之子女子之子並己之同族皆外親有<lb/>
<pb n="KR3k0049_WYG_017-2a"/>
服而異族者也<hi>左桓六</hi>
數代昔周時尹氏貴族數代不共别食口數千嘗遭饑<lb/>
荒羅鼎鑊作糜之聲聞數十里中臨食失三十人入鑊<lb/>
中墾取鑊㡳糜鑊深大故人不見也<hi>録異傳</hi>
娛族䟽廣歸鄉里日令家共具設酒食請族人故舊賔<lb/>
客與相娛樂居嵗餘廣子孫竊謂其昆弟老人廣所爱<lb/>
信爱者請立産業基阯老人即以閒暇為廣言廣曰吾<lb/>
豈老誖不念子孫哉贒而多財則損其志愚而多財則<lb/>
<pb n="KR3k0049_WYG_017-2b"/>
益其過且富者衆之忌此金者聖主所以惠養老臣也<lb/>
故樂與鄉黨宗族共享其賜以盡吾餘日不亦可矣<hi>前傳</hi>
三世共財樊重字君雲世善農稼好貨殖性温厚有法<lb/>
度三世共財貨至鉅萬而賑贍宗族恩加鄉閭外孫何<lb/>
氏兄弟争財重恥之以田二頃解其忿訟<hi>後傳</hi>
髙義蔡邕字伯喈性篤孝母滯病三年自非寒暑節變<lb/>
未嘗解襟𢃄不寢寐者七旬與叔父從弟同居三世不<lb/>
分財鄉黨高其義<hi>後漢</hi>
<pb n="KR3k0049_WYG_017-3a"/>
不過宗門許卲宗人許相沉沒榮利致位司徒舉宗莫<lb/>
不匐匍相門承風而趋官以賄成惟劭不過其門<hi>先賢傅</hi>
振族顧和字君孝緫角便有清操族叔榮雅重之曰此<lb/>
吾家麒麟也必振衰族時宗人球亦有令聞為州别駕<lb/>
榮謂之曰卿速歩君孝超卿矣<hi>晉書别傅</hi>
南阮北阮阮咸與叔父藉為竹林之遊咸與藉居道南<lb/>
諸阮居道北北阮富而南阮貧咸與從子脩相善也每<lb/>
以得意為歡諸阮皆飲酒咸至宗人間共集不復用杯<lb/>
<pb n="KR3k0049_WYG_017-3b"/>
觴斟酌以大盆盛酒圎坐相向大酌更飲羣從昆弟莫<lb/>
不以放達為行<hi>晋書</hi>
人倫之盛初王導渡淮使郭璞筮之卦成璞曰吉無不<lb/>
利淮水絶王氏㓕其後子孫繁衍竟如璞言<hi>晋傅</hi>晋自中<lb/>
原沸騰介居江左以一隅之地抗衡上國年移三百葢<lb/>
有憑焉其初諺云王與馬共天下葢王氏人倫之盛寔<lb/>
始是矣及夫休元<hi>𢎞</hi>弟兄竝舉棟梁之任下逮世嗣無<lb/>
虧文雅之風其所以簮纓不替豈徒然也<hi>南史王𢎞傳論</hi>及于<lb/>
<pb n="KR3k0049_WYG_017-4a"/>
陳王之年淮流實竭曩時人物掃地盡矣斯乃興亡之<lb/>
兆已有前定<hi>上王裕之傅論</hi>
敦族汜毓字稚春濟北盧人奕世儒素敦睦九族時人<lb/>
號其家児無常父衣無常主<hi>晉書</hi>
北舍謝宻字洪㣲繼從叔峻義熈初襲爵建昌縣侯𢎞<lb/>
㣲家素貧儉而所繼豐泰惟受數千卷書國吏數人而<lb/>
已遺財禄秩一不関預混聞而驚嘆謂國郎中令漆凱<lb/>
之曰建昌國禄本應與北舍共之國侯既不厝意今可<lb/>
<pb n="KR3k0049_WYG_017-4b"/>
依常分送𢎞㣲重混言乃少有所受北舍𢎞㣲本家也<lb/>
謝混特敬貴𢎞㣲號曰㣲子<hi>南史</hi>
烏衣游謝混風格高峻少所納交唯與族子靈運瞻晦<lb/>
曜以文義賞㑹常共宴處居在烏衣巷故謂之烏衣之<lb/>
游混詩所言昔為烏衣游戚戚皆親姓者也其外雖復<lb/>
高流時譽莫敢造門<hi>上</hi>
奬勸謝混嘗因酣宴之餘為韻語以奨勸靈運瞻等曰<lb/>
康樂誕通度實有名家韻若加䋲染功剖瑩乃瓊瑾宣<lb/>
<pb n="KR3k0049_WYG_017-5a"/>
明體逺識頴逹且沉雋若能去方執穆穆三才順阿多<lb/>
標獨解弱冠纂華𦙍質勝誡無文其尚又能峻通逺懐<lb/>
清悟采采摽蘭訊直轡鮮不躓抑用解偏吝㣲子基㣲<lb/>
尚無倦由慕藺勿輕一簣少進徃必千仞數子勉之哉<lb/>
風流由爾振如不犯所知此外無所慎靈運瞻等并有<lb/>
誡厲之言唯𢎞㣲獨盡褒美曜𢎞㣲兄多其小字通逺<lb/>
即瞻字客児靈運小名也<lb/>
素退謝瞻字宣逺一曰名擔字通逺晦次子也後為宋<lb/>
<pb n="KR3k0049_WYG_017-5b"/>
武帝相國從事中郎晦時為宋臺右衛權位已重于彭<lb/>
城還都迎家賔客輻凑時瞻在家驚駭謂晦曰吾家以<lb/>
退為業汝遂勢傾朝野此豈門户福邪乃籬隔門庭曰<lb/>
吾不忍見此<lb/>
德門謝氏自晉以降雅道相傳㬌恒<hi>澹</hi>景仁<hi>裕</hi>以徳素<lb/>
傳美景懋<hi>純</hi>景先<hi>述</hi>以節義流譽方明行已之度元暉<lb/>
藻績之竒各擅一時可謂徳門者矣靈運才名江左獨<lb/>
振而猖獗不已自致覆亡<lb/>
<pb n="KR3k0049_WYG_017-6a"/>
甲族王僧䖍為御史中丞甲族由來多不居憲臺王氏<lb/>
分枝居烏衣者位宦㣲減僧䖍為此官乃曰此是烏衣<lb/>
諸郎坐處我亦可試為耳<lb/>
誡子王僧䖍宋世嘗有書戒子曰于時王氏門中優者<lb/>
龍鳯劣猶虎豹失䕃之後豈龍虎之議况吾不能為女<lb/>
䕃政應各自努力耳<lb/>
長者王志字次道家居建康禁中里馬糞巷父僧䖍門<lb/>
風寛恕志尤敦厚兄弟子姪皆篤實謙和時人號馬糞<lb/>
<pb n="KR3k0049_WYG_017-6b"/>
諸王為長者<lb/>
七葉王筠字元禮與児軰書論家門集云史傳稱安平<lb/>
崔氏及汝南應氏并累葉有文才所以范蔚宗云崔氏<lb/>
彫龍然不過父子兩三世耳非有七葉之中名徳重光<lb/>
爵位相繼人人有集如吾門者也沈少傅約常語人云<lb/>
吾少好百家之言身為四代之史自開闢以来未有爵<lb/>
位蝉聫文才相繼如王氏之盛也汝等仰觀堂構思各<lb/>
努力<lb/>
<pb n="KR3k0049_WYG_017-7a"/>
鄙宗王惠字令明誕從祖弟也恬静不交遊未嘗有雜<lb/>
事陳郡謝瞻才辯有風氣嘗與兄弟羣從造惠談論鋒<lb/>
起文史間發惠時相訓應言清理逺瞻等慚而退宋武<lb/>
帝聞其名以問其從兄誕誕曰惠後來秀令鄙宗之羙<lb/>
也<lb/>
知名張氏知名前有敷演鏡暢後有克融卷稷<hi>南齊</hi>
不近宗人何之元宗人敬容者勢位隆重頻相顧訪之<lb/>
元終不造焉或問其故曰昔楚人得寵于觀起有馬者<lb/>
<pb n="KR3k0049_WYG_017-7b"/>
皆亡夫徳薄任隆必近覆敗吾恐不獲其利而招其祸<lb/>
識者以是稱之<hi>陳書</hi>
百口同㸑楊播一家之内男女百口緦服同㸑庭無間<lb/>
言魏世以來惟有盧淵兄弟及播昆弟椿津當世莫逮<lb/>
焉<hi>魏書</hi>
七世同居博陵安平李几七世同居共財家有二十二<lb/>
房一百九十八口長㓜濟濟風禮著聞至于作役卑㓜<lb/>
競進鄉里嗟嘆<hi>上</hi>
<pb n="KR3k0049_WYG_017-8a"/>
義門李知本事親至孝與弟知隐甚稱雍睦子孫百餘<lb/>
口財物僮僕纖毫無間隋末盗賊過其閭而不入因相<lb/>
謂曰無犯義門同時避難者五百餘家因而皆獲免<hi>舊唐</hi>
九世同居張公藝九世同居北齊時東安王高永樂詣<lb/>
宅撫慰旌表焉隋開皇大使卲陽公梁子㳟亦親撫慰<lb/>
重表其門貞觀初特勅吏加旌表高宗有事太山路過<lb/>
郸州臨幸其宅問其義由其人請紙茟但書百餘忍字<lb/>
髙宗為之流涕賜以縑帛<hi>上</hi>
<pb n="KR3k0049_WYG_017-8b"/>
散禄唐太府卿李襲譽性嚴整所在以威肅聞凡獲俸<lb/>
禄必散之宗親其餘資多冩書而已及從揚州罷職經<lb/>
史遂盈數車嘗謂子孫曰吾近京城有賜田十頃耕之<lb/>
可以充食河内有賜桑千樹蚕之可以充衣江東所冩<lb/>
之書讀之可以求官吾沒之後女等但能謹此三事亦<lb/>
何羡於人<hi>上</hi>
異母共乳開元中崔隠甫奏青州北海人呂元膺四代<lb/>
同居至所畜牛馬羊狗皆異母共乳請加旌表制許之<lb/>
<pb n="KR3k0049_WYG_017-9a"/>
假䕃李懐逺少孤宗人欲以高䕃相假者懐逺竟拒之<lb/>
退而歎曰因人之勢高士不為假䕃求官豈吾本志<lb/>
士族師愽陵崔倕緦麻親三世同㸑正元以來言家法<lb/>
者以倕為首生六子一登輔相五任大僚太常卿邠太<lb/>
尉卿鄷外台尚書郾廷尉卿郇執金吾鄯左僕射平章<lb/>
事鄆又邠及郾五知貢舉得一百四十八人邠昆仲自<lb/>
始仕至貴逹亦同車光徳里一宅宣宗聞之歎曰崔鄆<lb/>
家門孝友可士族師矣<hi>賈氏談録</hi>
<pb n="KR3k0049_WYG_017-9b"/>
名族裴皥字司東河東人也裴氏自晋魏以來世為名<lb/>
族居燕者號東眷居涼者號西眷居河東者號中眷皥<lb/>
出于名家而容止端秀後唐為禮部侍郎<hi>五代史</hi>初裴王<lb/>
二族盛于晋魏之世時人以為八裴方八王徽比王祥<lb/>
楷比王衍康比王綏綽比王澄瓉比王敦遐比王導頠<lb/>
比王戎邈比王元云<hi>晋傳</hi>裴為顕姓入唐尤盛支分族離<lb/>
各為大家<hi>韓文</hi>
冐族金陵李氏始以唐號國錢文穆王問之曰金陵冐<lb/>
<pb n="KR3k0049_WYG_017-10a"/>
氏族於巨唐不亦駭人乎沈韜文曰此可取譬也且如<lb/>
鄉校間有姓孔者人則謂之孔夫子復何足怪哉王大<lb/>
笑賞巵酒<lb/>
百犬共牢江州陳氏元和給事中京之後宗族七百口<lb/>
每日設廣席長㓜以次坐而共食有畜犬百餘共一牢<lb/>
食一犬不至諸犬爲之不食建書樓於别墅以延四方<lb/>
之士肄業者多依焉鄉里率化獄訟希少逺近嘆異之<lb/>
<hi>南唐</hi>
<pb n="KR3k0049_WYG_017-10b"/>
四族晋韓宣子起如楚送女叔向為介莊王欲以辱晋<lb/>
薳啟疆曰箕襄邢𢃄叔禽叔椒子羽皆大家也羊舌四<lb/>
族皆强家也<hi>左昭五</hi>注四族銅鞮伯華叔向叔魚叔虎兄<lb/>
弟四人<lb/>
東京名族楊震至彪四世太尉徳業相繼與袁氏俱為<lb/>
東京名族云<hi>後傅</hi>東京楊氏袁氏累世宰相為漢名族然<lb/>
袁氏車馬衣服極為奢僣能守家風為世所貴不及楊<lb/>
氏也<hi>華嶠書</hi>
<pb n="KR3k0049_WYG_017-11a"/>
舊族吳諸顧陸舊族常有高位當報漢德顕祖揚名<hi>陳孔</hi>
<hi>璋檄吳文</hi>陸遜本名議世江東大族<hi>吳志</hi>
宗衮謝元暉和王著作八公山詩云阽危賴宗衮㣲管<lb/>
寄明牧注宗衮謝安也明牧謝元也<hi>選十二</hi>
　李周翰注宗衮謂王導大誤事文謂康樂稱大傅為<lb/>
　宗衮又誤<lb/>
百口橋宋太原太守顧訓之五代同居子孫富盛閨門<lb/>
雍睦家有百口時人重之名其所居橋曰百口橋<hi>唐劉綺莊</hi>
<pb n="KR3k0049_WYG_017-11b"/>
<hi>集類引蘓州志</hi>吳地記云東漢顧訓所居鄉人共議近宅造百<lb/>
口橋以彰孝義<lb/>
門高侯景歸梁請娶于王謝武帝曰王謝門高非偶可<lb/>
于朱張以下求之景恚曰㑹將吳児女以配奴<lb/>
世望唐太宗初山東士人矜尚閥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>雖累葉陵遲猶恃<lb/>
其世望嫁娶必多取貲故人謂之賣昏太宗惡之乃詔<lb/>
高士亷等刋正姓氏撰為士族志士亷等類其等第以<lb/>
進而崔幹仍居第一太宗曰我與山東崔盧李鄭舊既<lb/>
<pb n="KR3k0049_WYG_017-12a"/>
無嫌為其世代衰㣲全無冠葢猶自云士大夫祇縁齊<lb/>
家惟據河北梁陳僻在江南當日雖有人物偏僻小國<lb/>
不足可貴至今猶以崔盧王謝為重我今特定族姓者<lb/>
欲崇重今朝冠冕遂以崔幹為第三等<hi>新唐書</hi>
七姓十家髙宗詔後魏隴西李寳太原王瓊滎陽鄭温<lb/>
范陽盧子遷盧澤盧輔清河崔宗伯崔元孫前燕博陵<lb/>
崔懿晉趙郡李楷凡七姓十家不得自為昏先是後魏<lb/>
太和中定四海望族以寳等為冠其後矜尚門第故士<lb/>
<pb n="KR3k0049_WYG_017-12b"/>
族志一切降之<hi>新唐</hi>
岡頭澤㡳四姓鄭氏不離滎陽崗頭盧澤㡳李土門崔<lb/>
皆為鼎甲太原王亦四姓之匹而呼為鈒鏤王家喻銀<lb/>
質而金鉓<hi>國史補</hi>
八蕭梁蕭氏興江左實有功在民厥終無大惡以寖㣲<lb/>
而亡故餘禄及其後裔自瑀逮遘凡八葉宰相名德相<lb/>
望與唐盛衰世家之盛古未有也<hi>唐賛</hi>
二門穆寧居家嚴事寡姊甚㳟嘗著家令訓諸子一通<lb/>
<pb n="KR3k0049_WYG_017-13a"/>
通先是韓休家訓子姪至嚴貞元間言家法者尚韓穆<lb/>
二門云<lb/>
家訓栁郢甞著書誡其子孫曰夫門地髙者立身行已<lb/>
一事有墜先訓則罪大于他人門高則自驕族盛則人<lb/>
之所嫉實藝懿行人未必信纎瑕㣲累十手争指摘矣<lb/>
故世族逺長不假問龜蓍星數在處心行事而已昭國<lb/>
里崔山南琯子孫之盛士族罕比仁和里裴尚書寛子<lb/>
孫衆盛實為名閥夫名門右族莫不由祖考忠孝勤儉<lb/>
<pb n="KR3k0049_WYG_017-13b"/>
以成立之莫不由子孫頑率奢傲以覆墜之成立之難<lb/>
如升天覆墜之易如燎毛余家本以學識禮法稱于士<lb/>
林䘮亂以來門祚衰落基構之重属于後生孝慈友悌<lb/>
忠信篤行乃食之醯醫可一日無哉<hi>唐書</hi>
門族相高唐為國久傳世多而諸臣亦各脩其家法務<lb/>
以門族相髙其材子賢孫不殞其世德<hi>宰相世系表</hi>
宗盛孫皓問丞相陸凱曰卿一宗在朝有㡬人陸曰二<lb/>
相五侯將軍十餘人皓曰盛哉陸曰君賢臣忠國之盛<lb/>
<pb n="KR3k0049_WYG_017-14a"/>
也父慈子孝家之盛也今政荒民弊覆亾是懼臣何敢<lb/>
言盛<hi>世說</hi>
荀陳正始中人士比論以五荀方五陳荀淑方陳寔荀<lb/>
靖方陳諶荀爽方陳紀荀彧方陳羣荀顗方陳泰<lb/>
南祖趙郡李氏出自趙將武安君牧當楚漢之際廣武<lb/>
君左車則其先也左車十四世孫恢字仲興漢桓靈間<lb/>
髙尚不仕號有道大夫恢生定字文義仕魏位漁陽太<lb/>
守有子四人並仕晋平字伯括為樂平太守機字仲括<lb/>
<pb n="KR3k0049_WYG_017-14b"/>
位國子愽士隱字叔括保字季括位並尚書郎兄弟皆<lb/>
以儒素著名時謂之四括機子楷字雄方位治書侍御史<lb/>
家于平棘南有男子五人輯晃䒩勁叡輯字䕶宗晃字<lb/>
仲黄䒩字秀黄勁字少黄叡字㓜黄並以友悌著羙為<lb/>
當世所宗時所謂四黄者也輯位高宻郡守二子慎敦<lb/>
晃位鎮南府長史一子義勁位<hi>治書</hi>侍御史四子盛敏隆<lb/>
喜叡位髙平太守二子朂充其後慎敦居栢仁子孫甚<lb/>
㣲義南徙故壘世謂之南祖朂兄弟居巷東盛兄弟居<lb/>
<pb n="KR3k0049_WYG_017-15a"/>
巷西世人指其所居因以為目葢自此也<hi>北史</hi>
豪盛李氏宗黨豪盛每春秋二社必高㑹極宴無不沉<lb/>
醉諠亂甞集士謙所盛饌盈前而先為設黍謂羣從曰<lb/>
孔子稱黍為五榖之長荀卿亦曰食先黍稷古人所尚<lb/>
寧可違乎少長肅然無敢弛惰退而相謂曰既見君子<lb/>
方知吾徒之不德也士謙聞而自責曰何乃為人悚頓<lb/>
至于此<hi>上</hi>
贒哲一門郭祚字季祐魏郭淮弟亮後也從髙祖幸長<lb/>
<pb n="KR3k0049_WYG_017-15b"/>
安行經渭橋過郭淮廟問祚曰是卿祖宗所承耶祚曰<lb/>
是臣七世伯祖高祖曰先賢後哲頓在一門祚曰昔臣<lb/>
先人以通儒英愽惟事魏文㣲臣虚薄遭逢明聖自惟<lb/>
幸甚因勅以太牢祭淮廟令祚自撰祭文<hi>魏書五十二</hi>
南鄭北鄭大傅鄭絪第在南出自南祖司徒鄭真公第<lb/>
在北出自北祖時謂南鄭相北鄭相司徒堂兄文憲公<lb/>
前後相德宗謂之大鄭相小鄭相<hi>因話録</hi>
本出黄帝李繪字敬文為聘梁使與梁人汎言世族袁<lb/>
<pb n="KR3k0049_WYG_017-16a"/>
狎曰未若我本出自黄帝姓在十四之限繪曰兄所出<lb/>
雖逺當共車千秋分一字也一坐皆笑<hi>北史二十一</hi>
甲門袁朗雍州長安人陳尚書左僕射樞之子其先自<lb/>
陳郡仕江左世為望族陳亡徙関中朗勤學好属文在<lb/>
陳釋褐祕書郎甚為尚書令江總所重陳亡仕隋為尚<lb/>
書儀曹郎武德時為給事中郎十三代祖漢司徒滂滂<lb/>
生魏國郎中御史大夫渙渙生晉尚書準準生東晉右<lb/>
將軍豫章太守冲冲生司徒從事中郎躭躭生瑯瑘内<lb/>
<pb n="KR3k0049_WYG_017-16b"/>
史質質生丹陽尹宋公長史豹豹生宋吳郡太守洵累<lb/>
代有髙名重位前史有傳五代叔祖宋太尉淑髙祖父<lb/>
左僕射雍州刺史顗髙祖司空察皆死國難曽祖梁中<lb/>
書監司空穆公昂仕齊為吳興太守及梁髙祖禪齊久<lb/>
辭朝命父樞叔公憲仕陳皆為陳僕射叔祖敬中書令<lb/>
及陳亡憲冐難扶䕶後主朗自以中外人物為海内冠<lb/>
族雖瑯瑘王氏繼有台鼎而厯朝首為佐命鄙之不以<lb/>
為伍朗孫誼又虞世南外孫神功中為蘓州刺史甞因<lb/>
<pb n="KR3k0049_WYG_017-17a"/>
視事司馬清河張沛通謁沛即侍中文瓘之子誼揖之<lb/>
曰司馬何事沛曰此州得一長史是隴西李亶天下甲<lb/>
門誼曰司馬何言之失門户湏累代人賢名節風教為<lb/>
衣冠顧矚始可稱舉此老夫是也夫山東人尚于婚媾<lb/>
求于禄利作石柱石見危受命則曠代無人何可説之<lb/>
以為門户沛懐慙而退時人以為口實<hi>舊唐</hi>
　晉書南史及袁氏家傳俱云袁氏陳郡陽夏人名人<lb/>
　不能悉書新云朗其先雍州人豈誤讀舊書耶<lb/>
<pb n="KR3k0049_WYG_017-17b"/>
華胄梁何昌㝢為吏部尚書有姓閔求官者昌㝢問君<lb/>
是誰後對曰子騫後昌㝢掩口笑曰遥遥華胄<hi>南史</hi>
諸杜杜正倫與城南諸杜昭穆素逺求同譜不許䘖之<lb/>
諸杜所居號杜固世傳其地有壯氣故世衣冠正倫既<lb/>
執政建言鑿杜固通水以利人既鑿川流如血閲十日<lb/>
止自是南杜稍不振<hi>新唐</hi>
諸李李義府已貴乃言系出趙郡與諸李序昭穆嗜進<lb/>
者徃徃尊為父兄給事中李崇德引與同譜既謫普州<lb/>
<pb n="KR3k0049_WYG_017-18a"/>
亟削去義府衘之及復當國傳致其罪使自殺於獄<hi>上</hi>
同族摭義杜正倫已通貴李義府官尚㣲及同執政不<lb/>
能下中書侍郎李友益義府族也晩附正倫同摭義府<lb/>
釁缺義府使人告正倫友益交通㒺上有異計高宗惡<lb/>
之出正倫為横州刺史流友益峰州正倫卒于貶<hi>上</hi>
通譜相方唐有士人姓方好矜門地但姓方貴人必認<lb/>
為親戚或戱之曰豊邑方相何親遽曰再從伯氏戱者<lb/>
笑曰既是方相姪只堪嚇鬼豊邑坊盖造凶器出賣之<lb/>
<pb n="KR3k0049_WYG_017-18b"/>
地<lb/>
認郭汾陽郭崇韜為樞宻使用事自宰相豆盧革等皆<lb/>
附之以其姓郭因問崇韜曰汾陽王本太原人徙華隂<lb/>
公世家雁門豈其枝𣲖耶崇荅曰因遭亂亡失譜牒甞<lb/>
聞先人言上距汾陽四世耳革曰然則固從祖也其伐<lb/>
蜀也過子儀墓下馬號慟而去聞者頗以為笑<hi>五代唐臣傳</hi>
妄認逺祖有一故相逺𣲖在姑蘓因嬉遊書其壁曰大<lb/>
丞相再從姪某甞遊有士人李璋素好仙謔題其傍曰<lb/>
<pb n="KR3k0049_WYG_017-19a"/>
混元皇帝三十七代孫李璋繼至<hi>談筆</hi>
不忍言族夏侯亶辨給能專對宗人夏侯溢為衡陽内<lb/>
史辭日亶侍御座高祖謂亶曰夏侯溢于卿疎近亶荅<lb/>
曰是臣從弟高祖知溢于亶已疎乃曰卿傖人如何不<lb/>
辨族從亶對曰臣聞服属易踈所以不忍言族時以為<lb/>
能對<hi>梁書</hi>
渤海栁宗元與劉禹錫同年及第題名于慈㤙寺塔談<lb/>
元茂秉筆題名皆以姓望而辛南容人莫知之談元茂<lb/>
<pb n="KR3k0049_WYG_017-19b"/>
閣筆曰請辛先軰言其族望辛君適在他處栁曰東海<lb/>
人元茂曰争得知栁曰東海之大何所不容俄而辛至<lb/>
人問其望曰渤海衆大笑<hi>嘉話録</hi>
竿頭吉州士子赴省書先牌云廬陵魁選歐陽伯樂或<lb/>
誚之曰有客遥來自吉州姓名挑在擔竿頭雖知汝是<lb/>
歐陽後畢竟從來不識修<hi>夷堅支志</hi>
　　祖孫<lb/>
鼻祖祖祚也祚先也<hi>釋名</hi>鼻祖始祖也獸之初生謂之鼻<lb/>
<pb n="KR3k0049_WYG_017-20a"/>
人之初生謂之首梁益謂鼻為祖或謂之鼻祖<hi>方言</hi>
王父父之考為王父父之妣為王妣<hi>爾雅</hi>
善及秦景伯問士鞅曰大夫誰先亡對曰其欒氏乎黶<lb/>
汰虐已甚猶可以免其在盈乎欒黶死盈之善未能以<lb/>
及人武之所施沒矣而黶之怨實彰將于是乎在晉果<lb/>
㓕欒氏<hi>左襄十四</hi>應劭曰晉大夫欒書書子黶黶子盈書賢<lb/>
而覆黶黶惡而害盈曹大家曰天命祐善災惡非有差<lb/>
也然其道廣大雖父子百葉猶若一體也<lb/>
<pb n="KR3k0049_WYG_017-20b"/>
克昌夫子閒居喟然而嘆子思再拜請曰意子孫不脩<lb/>
將沗祖乎羡堯舜之道恨不及乎夫子曰爾孺子安知<lb/>
吾志子思曰伋于進膳亟聞夫子之教其父析薪其子<lb/>
弗克負荷是謂不肖伋毎思之所以大恐而不懈也夫<lb/>
子忻然笑曰然乎吾無憂矣世不廢業其克昌乎<hi>孔叢子</hi>
大父鄭當時字莊年少官薄然其知友皆大父行天下<lb/>
有名之士也<hi>漢書</hi>
不名石奮歸老于家子孫為小吏来歸謁必朝服見之<lb/>
<pb n="KR3k0049_WYG_017-21a"/>
不名子孫有過失不誚讓為便坐對案不食諸子相責<lb/>
肉袒謝罪廼食子孫勝冠者在側雖燕必冠申申如也<lb/>
<hi>漢書</hi>
字孫虞詡陳國人祖父為郡縣獄吏務在寛恕常稱曰<lb/>
東海于公髙其里門定國卒至丞相吾治獄六十年雖<lb/>
不及于公子孫何得不為九卿故字詡曰昇卿後遷僕<lb/>
射尚書令<hi>後漢</hi>
清白楊震性亷子孫常蔬食歩行或欲令開産業震曰<lb/>
<pb n="KR3k0049_WYG_017-21b"/>
使後世稱為清白吏子孫以此遺之不亦厚乎靈帝謂<lb/>
震孫奇曰卿强項真楊震子孫<hi>上</hi>
純孫原糓者不知何許人祖年老于父母厭患之意欲<lb/>
棄之糓年十五涕泣苦諫父母不從乃作輿舁弃之糓<lb/>
乃随収輿歸父謂之曰爾焉用此凶具曰糓乃后父母<lb/>
不能更作得是以収之耳父感悟愧懼乃載祖歸侍養<lb/>
克己自責更成純孝榖為純孫<hi>孝子傳</hi>
家公侯覇之子孫稱其祖父曰家公潘尼稱其祖曰家<lb/>
<pb n="KR3k0049_WYG_017-22a"/>
祖班固書集亦云家孫<hi>顔氏家訓</hi>
興宗陳群字長文祖寔嘗謂宗人曰此兒必興吾宗及<lb/>
長有識度所善皆父黨<hi>魏書</hi>
異衆衞玠有虚令之秀清勝之氣在群伍之中有異人<lb/>
之望祖太保瓘見玠五嵗曰此兒神爽聦令與衆大異<lb/>
恐吾年老不及見耳<hi>别傳</hi>
殆聖何曽侍武帝宴退告其子遵曰國家應天受命創<lb/>
業垂統吾每侍宴未甞聞經國逺圗惟説平生常事非<lb/>
<pb n="KR3k0049_WYG_017-22b"/>
貽厥孫謀之兆也後嗣其殆乎此吾諸孫之憂汝等猶<lb/>
可獲沒指諸孫曰此軰必遇亂亡及遵之子綏死兄嵩<lb/>
哭之曰吾祖其殆聖乎<hi>晋書</hi>
刺淚符生字長生徤第二子㓜而無賴祖洪甚惡之生<lb/>
而無一目為童児洪戯之曰吾聞瞎児一涙信乎生怒<lb/>
引佩刀自刺出血曰此亦一淚洪大驚鞭之生曰性耐<lb/>
刀槊不堪箠杖洪曰吾以爾為奴生曰可不如石勒也<lb/>
洪懼跣而掩其口<lb/>
<pb n="KR3k0049_WYG_017-23a"/>
佳児張蒼梧鎮是張慿之祖嘗語慿父曰我不如汝慿<lb/>
父未解所以蒼梧曰汝有佳児慿時年數嵗斂手曰阿<lb/>
翁詎冝以子戯父<hi>世説</hi>
㓜頴謝靈運祖元晉車騎將軍父㬇生而不慧早亡靈<lb/>
運㓜便頴元甚異之謂親知曰我乃生㬇㬇児何不及<lb/>
我<lb/>
貽厥之力到溉子鏡早卒孫藎早聦慧位尚書殿中郎<lb/>
嘗随梁武帝幸京口登北固樓賦詩藎受詔便就上以<lb/>
<pb n="KR3k0049_WYG_017-23b"/>
示溉曰藎定是才子翻恐卿從來文章假手于藎因賜<lb/>
絹二十疋後溉毎和御詩上輒手詔戯溉曰得無貽厥<lb/>
之力乎<hi>南史</hi>
披簿李遷哲甞除真州刺史即本州也遷哲妾媵百數<lb/>
男女六十九人縁漢千餘里第宅相次姬妾之有子者<lb/>
分處其中遷哲鳴笳導從徃來其間縱酒歡宴子孫参<lb/>
見或㤀其名披簿以審之<hi>後周書</hi>郭子儀諸孫數十人毎<lb/>
晨孫問安不盡辨頷之而已<lb/>
<pb n="KR3k0049_WYG_017-24a"/>
祈福張元字孝始年十六其祖䘮明三年元恒憂泣晝<lb/>
夜讀佛經禮拜以祈福祐後讀藥師經見無目者得視<lb/>
之言遂請七僧燃七燈七日七夜轉藥師行道毎言天<lb/>
人師乎元為孫不孝使祖䘮明今以燃光普施法界願<lb/>
祖目見明元求代闇如此經七日其夜夢見一老翁以<lb/>
金箆療其祖目于夢中喜躍遂即驚覺乃徧告家人三<lb/>
日祖目果明<hi>北史七十二</hi>
代筆許敬宗孫彦伯昂子也頗有文敬宗晩年不復下<lb/>
<pb n="KR3k0049_WYG_017-24b"/>
筆凡大典册皆彦伯為之嘗戯昂曰吾児不及若児答<lb/>
曰渠父不及昂父<hi>唐書</hi>敬宗好色無度妻裴侍婢有姿色<lb/>
敬宗嬖之以為繼室假姓虞氏昂素與通蒸之不絶敬<lb/>
宗怒黜虞氏加昂以不孝請流于嶺外又納嬖妾讒言<lb/>
奏流彦伯于嶺外後遇赦得還<hi>舊</hi>以袁思古議請謚敬<lb/>
宗為穆之憾欲邀擊于路思古曰吾為先子報讐耳彦<lb/>
伯慙而止<hi>新</hi>
據石薛元超高宗時為中書令人省中有一磐石初祖<lb/>
<pb n="KR3k0049_WYG_017-25a"/>
道衡為内史侍郎常據而草制元超每見此石未甞不<lb/>
泫然流涕<hi>舊唐</hi>
荷杖孔子之弟子從逺方來者孔子荷杖而問之曰子<lb/>
之公不有恙乎摶杖而揖之問曰子之父母不有恙乎<lb/>
置杖而問曰子之兄弟不有恙乎杙歩而倍之問曰子<lb/>
之妻子不有恙乎故孔子以六尺之杖諭貴賤之等辨<lb/>
疎親之義又况于以尊位厚禄乎<hi>吕覧</hi>
委蛻舜問乎烝曰道可得而有乎曰汝身非汝有也汝<lb/>
<pb n="KR3k0049_WYG_017-25b"/>
何得有夫道舜曰吾身非吾有孰有之哉曰是天地之<lb/>
委形也生非汝有是天地之委和也性命非汝有是天<lb/>
地之委順也孫子非汝有是天地之委蛻也故行不知<lb/>
所徃處不知所持食不知所以天地强陽氣也又胡可<lb/>
得而有邪<hi>列子</hi>
　　父母<lb/>
考妣父為考母為妣<hi>爾雅</hi>生曰父曰母死曰考曰妣<hi>曲禮</hi>
喬梓伯禽與康叔見周公三見而三笞康叔有駭色謂<lb/>
<pb n="KR3k0049_WYG_017-26a"/>
伯禽曰有商子者賢人也與子見之乃見商子而問焉<lb/>
商子曰南山之陽有木焉名曰橋二三子徃觀之見橋<lb/>
實髙高然而上反以告啇子商子曰橋者父道也南山<lb/>
之隂有木焉名曰梓二三子復徃觀焉見梓實晉晉然<lb/>
而循反以告商子商子曰梓者子道也二三子明日見<lb/>
周公入門而趨登堂而跪拂其首勞而食之曰爾安見<lb/>
君子乎<hi>書大傳</hi>
盡力盡思子路見于孔子曰負重渉逺不擇地而休家<lb/>
<pb n="KR3k0049_WYG_017-26b"/>
貧親老不擇禄而仕昔者由也事二親之時常食藜藿<lb/>
之食為親負米百里之外親歿之後南遊于椘從車百<lb/>
乗積粟萬鐘累茵而坐列鼎而食願欲食藜藿為親負<lb/>
米不可復得也枯魚䘖索㡬何不蠧二親之夀忽若過<lb/>
隟孔子曰由也事親可謂生事盡力死事盡思者也<hi>家語</hi>
報讎仲子崔者仲由之子也子路仕衛赴蒯瞶之難衛<lb/>
人孤黶時守門殺㝉路子崔既長告孔子欲報父讐夫<lb/>
子曰行矣子崔即行黶子知之曰夫君子之勇不掩人<lb/>
<pb n="KR3k0049_WYG_017-27a"/>
之不備湏後日于城西抉戰其日黶持蒲弓木㦸與子<lb/>
崔戰而死<hi>師覺授孝子傳</hi>
杖背曽子耘瓜誤斬其根曽晳怒建大杖以擊其背曽<lb/>
子仆地而不知人久之有頃乃蘓欣然而起進于曽晳<lb/>
曰嚮也參得罪于大人大人用力教參得無疾乎退而<lb/>
就房援琴而歌欲令曽晳而聞之知其體康也孔子聞<lb/>
之而怒告門弟子曰參来勿納曽参自以為無罪使人<lb/>
請于孔子孔子曰汝不聞乎昔瞽瞍有子曰舜舜之事<lb/>
<pb n="KR3k0049_WYG_017-27b"/>
瞍欲使之未甞不在于側索而殺之未甞可得小棰則<lb/>
待過大杖則逃走故瞽瞍不犯不父之罪而舜不失烝<lb/>
烝之孝今參事父委身以待暴怒殪而不避既身死而<lb/>
䧟父于不義其不孝孰大焉汝非天子之民乎殺天子<lb/>
之民其罪奚若曽参聞之曰参罪大矣遂造孔子而謝<lb/>
過<hi>家語</hi>
嚴主公西華之養親也若與朋友處曽參之養親也若<lb/>
事嚴主烈君<hi>淮齊俗</hi>
<pb n="KR3k0049_WYG_017-28a"/>
烹彘曽子之妻之市其子随之而泣其母曰女還顧反<lb/>
為女殺彘適市來曽子欲捕彘殺之妻止之曰特與嬰<lb/>
兒戯耳曽子曰嬰児非與戯也嬰児非有知也待父母<lb/>
而學者也聼父母之敎令子期之是教子期也父期子<lb/>
而不信其母非以成教也遂烹彘<hi>韓非子</hi>
證父楚有直躬者其父竊羊而謁之上上執而將誅之<lb/>
直躬者請代之將誅矣告吏曰父竊羊而謁之不亦信<lb/>
乎父誅而代之不亦孝乎信且孝而誅之國將有不誅<lb/>
<pb n="KR3k0049_WYG_017-28b"/>
者乎荆王聞之乃不誅也孔子聞之曰異哉直躬之為<lb/>
信也一父而載取名焉故直躬之信不若無信<hi>吕覧</hi>
折笄范文子莫退于朝武子曰何莫也對曰有秦客庾<lb/>
辭于朝大夫莫之能對也吾知三焉范子怒曰大夫非<lb/>
不能也讓父兄也爾童子何知而三掩人于朝吾不在<lb/>
晉國亾無日矣擊之以杖折委笄<lb/>
啜羮樂羊為魏將而攻中山其子在中山中山之君烹<lb/>
其子而遺之羮樂羊坐于幕下而啜之盡一杯文侯謂<lb/>
<pb n="KR3k0049_WYG_017-29a"/>
堵師賛曰樂羊以我故而食其子之肉荅曰烹其子而<lb/>
食之且誰不食樂羊㧞中山文侯賞其功而疑其心<hi>韓子</hi>
秦敎秦假道韓魏以攻齊齊威王使章子將而應之與<lb/>
秦交和而舍使者數相徃來章子為變其徽章以雜秦<lb/>
軍候者言章子以齊入秦威王不應頃之間候者復言<lb/>
章子以齊兵降秦威王不應如此三者有司請曰言章<lb/>
子之敗者異人而同辭王何不發將而擊之王曰此不<lb/>
叛寡人明矣何為而擊之頃間聞齊兵大勝秦兵大敗<lb/>
<pb n="KR3k0049_WYG_017-29b"/>
左右曰何以知之曰章子之母啟得罪其父其父殺之<lb/>
而埋馬棧之下吾使章子將也勉之曰夫子之强全兵<lb/>
而還必更𦵏將軍之母對曰臣非不能更𦵏先妾也臣<lb/>
之母啟得罪臣之父臣之父未敎而死夫子不得父之<lb/>
教而更𦵏母是期死父也故不敢夫為人子而不期死<lb/>
父豈為人臣期生君哉<hi>齊䇿</hi>
分金陸賈使南越趙佗賜賈橐中装直千金他送亦千<lb/>
金吕后時病免家居以好畤田地善可以家焉有五男<lb/>
<pb n="KR3k0049_WYG_017-30a"/>
廼出所使越得橐中裝賣千金分其子子二百金令為<lb/>
生産陸生常安車駟馬從歌舞鼓琴瑟侍者十人寳劒<lb/>
直百金謂其子曰與汝約過汝汝給吾人馬酒食極飲<lb/>
十日而更所死家得寳劒車騎侍從者一嵗中徃來過<lb/>
他客率不過再三過數擊鮮母久<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>女為也<hi>史漢</hi>
父子之美石奮石建父子之美也無是父無是子無是<lb/>
子無是父<hi>楊子</hi>
遺休霍去病父中儒以縣吏給事平陽侯家與侯侍婢<lb/>
<pb n="KR3k0049_WYG_017-30b"/>
衞少児私通生去病中孺吏畢歸家娶婦生子不相聞<lb/>
久之去病為驃騎將軍擊匃奴道出河東至平陽傳舍<lb/>
遣吏迎中孺中孺趋至拜謁將軍迎拜因跪曰去病不<lb/>
早自知為大人遺體也中孺扶服叩頭曰老臣得託命<lb/>
將軍此天力也去病大為中孺買田宅奴婢而去<hi>光傳</hi>
諌父吳祐父恢為南海太守祐年十二随官恢欲殺青<lb/>
簡以冩經書祐諌曰踰越五嶺俗多珎怪上為國家所<lb/>
疑下為權戚所望此書若成則載之兼兩昔馬援以薏<lb/>
<pb n="KR3k0049_WYG_017-31a"/>
苡興謗王陽以衣囊徼名恢乃止因撫其首曰吳氏卋<lb/>
不乏季子矣<hi>本傳</hi>
不凡薛勤仕郡為功曹陳仲舉年十五為父齎書詣勤<lb/>
勤顧而察之明日造焉仲舉父出迓勤勤曰足下有不<lb/>
凡子吾來候之不從卿也言議盡日<hi>汝南先賢傳</hi>
佷子有佷子者家貲萬金而自少小不從父語臨亡意<lb/>
欲𦵏山上恐児不從例言𦵏落渚下召磧上佷子曰我<lb/>
由來不奉教令今當從此一語遂盡散家財積土繞之<lb/>
<pb n="KR3k0049_WYG_017-31b"/>
成一洲長數百歩元康中始為水所壊佷子前漢人也<lb/>
<hi>愽物志</hi>
老<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>韋康元將弟誕仲將孔融與其父書曰前日元將<lb/>
來淵才亮茂雅度𢎞毅偉世之器也昨日仲將來文敏<lb/>
篤誠保家之主也不意雙珠近出老蚌<hi>後漢</hi>世祖見王廣<lb/>
之子珍國應堪大用謂廣之曰卿可謂老<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>矣廣之曰<lb/>
臣不敢辭上大笑<hi>南齊書</hi>
鑿井得銅魏郡龎儉因亂失父時儉三四嵗母襁抱轉<lb/>
<pb n="KR3k0049_WYG_017-32a"/>
客廬中鑿井得錢數萬遂致富因買一蒼頭主家幹一<lb/>
日堂上作樂老蒼頭在厨中竊言曰堂上老母我婦也<lb/>
問其故奴曰我婦姓艾字阿宏足下有黒子腋下有赤<lb/>
志母曰我翁也遂為夫婦時人為之語曰廬里龎公掘<lb/>
井得銅買奴得翁<hi>風俗通</hi>
舐犢楊彪位至太尉見漢祚將終稱脚攣不復行積十<lb/>
年后子修為曹操所殺操見彪問曰公何痩之甚荅曰<lb/>
悔無日磾先見之明猶懐老牛舐犢之爱操為改容<hi>後漢</hi>
<pb n="KR3k0049_WYG_017-32b"/>
將車陳太丘詣荀朗陵貧儉無僕役乃使元方將車季<lb/>
方持杖後從長文尚小載箸車中既至荀使叔慈應門<lb/>
慈明行酒餘六龍下食文若亦小坐著䣛前于時太史<lb/>
奏真人東行<hi>世説</hi>按本傳淑卒于桓帝建和三年彧生于<lb/>
延熹六年相去已十三年矣<lb/>
家君潁川太守髠陳仲弓客有問元方府君何如元方<lb/>
曰高明之君也足下家君何如曰忠臣孝子也客曰何<lb/>
有高明之君而刑忠臣孝子者乎元方曰足下言何其<lb/>
<pb n="KR3k0049_WYG_017-33a"/>
謬也故不相荅客曰足下但因傴為㳟而不能荅元方<lb/>
曰昔髙宗放孝子孝己尹吉甫放孝子伯竒董仲舒放<lb/>
孝子符起惟此三君髙明之君惟此三子忠臣孝子客<lb/>
慚而退<hi>上</hi>
隔坐吳紀隲字子上景皇時隲父亮為尚書令隲為中<lb/>
書令毎朝㑹詔以御屏風隔其坐<hi>吳録</hi>宣城記云隔以雲<lb/>
母屏<lb/>
家父陳思王稱其父為家父母為家母<hi>家訓</hi>
<pb n="KR3k0049_WYG_017-33b"/>
拜書吳顧悌字子通毎得父書常洒掃几席舒書于上<lb/>
拜跪讀之毎句應諾閲畢再拜若父有疾耗之問則臨<lb/>
書垂泣語聲哽咽<hi>吳雍傳注</hi>
清賞阮藉素與王渾為友渾子戎字濬仲年十五少藉<lb/>
二十嵗而藉與之交毎遇渾俄頃輒去過視戎良久然<lb/>
後出謂渾曰濬冲清賞非卿倫也共卿言不如共阿戎<lb/>
談<lb/>
未見其父稽紹始入洛或謂王戎曰昨日于稠人中見<lb/>
<pb n="KR3k0049_WYG_017-34a"/>
稽紹昂昂然如野鶴之在雞羣戎曰君復未見其父紹<lb/>
父則中散嵇叔夜也<lb/>
瓜葛王長豫㓜便和令丞相爱恣甚篤每共圍碁丞相<lb/>
欲舉行長豫按指不聽丞相笑曰詎得爾相與似有瓜<lb/>
葛<lb/>
訓導太尉劉子真清潔有志操行己以禮而二子不才<lb/>
並黯貨致罪子真坐免官客曰子奚不訓導之子貞曰<lb/>
吾之所行是所聞見不相祖習豈復教誨之所變耶<hi>世說</hi>
<pb n="KR3k0049_WYG_017-34b"/>
寔子名夏<lb/>
常自敎児謝安夫人教兒問太傅那得初不見君教児<lb/>
答曰我常自教児<hi>世說</hi>宋王裕之字敬𢎞見児孫嵗中不<lb/>
過一再相見見輒尅日未甞敎子孫學問各随所欲人<lb/>
或問之荅曰丹誅不應乏教<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>越不聞被捶<hi>南史十四</hi>
惡扺韋䛕字憲道京兆人雅好儒術善著撰甞謂其子<lb/>
伯陽曰我高我曽重光累徽我祖我考父父子子汝為<lb/>
我對正值惡扺伯陽曰伯陽之不肖誠如尊教尊亦正<lb/>
<pb n="KR3k0049_WYG_017-35a"/>
值軟扺耳䛕慙無言時人傳之以為笑<hi>晋儒林傳</hi>
作父伏㴞字元度少知名孝武帝嘗㑹于西堂㴞豫坐<lb/>
逺下車先呼子系之謂曰百人高㑹天子先問伏㴞在<lb/>
坐不此故易得為人作父如此定何如也<hi>晋傳</hi>
鳯毛王敬倫風姿似父作侍中加授桓公公服從大門<lb/>
入桓公望之曰大奴固自有鳯毛<hi>世說</hi>謝鳯子超宗好學<lb/>
有文辭帝大嗟賞謂謝莊曰超宗殊有鳯毛<lb/>
傾朝相送宋何尚之字彦徳叔度子也為吏部郎告休<lb/>
<pb n="KR3k0049_WYG_017-35b"/>
定省傾朝送别于治渚及至郡叔度謂曰聞汝来此傾<lb/>
朝相送可有㡬客答曰殆數百人叔度笑曰此是送吏<lb/>
部郎耳非関何彦徳也昔殷浩亦嘗作豫章定省送别<lb/>
者甚衆及廢徙東陽舩泊征虜亭積日乃至親舊無復<lb/>
相窺者<hi>南史二十</hi>
要人顔延之少有令名宋文帝嘗問以諸子才能延之<lb/>
曰竣得臣筆測得臣文㚟得臣義躍得臣酒何尚之曰<lb/>
誰得卿狂答曰其狂不可及子竣既貴重權傾一朝凡<lb/>
<pb n="KR3k0049_WYG_017-36a"/>
所資送延之一無所受嘗語竣曰平生不喜見要人今<lb/>
不幸見汝嘗早候竣遇賔客盈門竣方卧不起延之怒<lb/>
曰恭敬樽節福之基也驕佷傲慢祸之始也况出糞土<lb/>
之中而升雲霞之上傲不可長其能久乎<lb/>
帝為制名顔竣先未有子而司馬江夏王義㳟諸子為<lb/>
元凶所殺至是各産男上自為制名名義恭子為伯禽<lb/>
以比魯公伯禽周公之子名竣子為辟强以比漢侍中<lb/>
辟强張良之子也<lb/>
<pb n="KR3k0049_WYG_017-36b"/>
湯澆雪王瑩字奉光累遷義興太守代謝超宗去郡與<lb/>
瑩交惡還都就瑩父懋求書属瑩求一吏曰丈人一㫖<lb/>
如湯澆雪耳及至瑩荅㫖以公吏不可超宗徃懋處對<lb/>
諸賔謂懋曰湯定不可澆雪懋靣洞赤唯大耻愧懋後<lb/>
徃超宗處設精白䱒美鮓麞<graphic n="KR2477" url="https://raw.githubusercontent.com/kanripo/KR-Gaiji/master/images/KR2477.png" mimeType="image/png"/>懋問那得佳味超宗詭<lb/>
言義興始見餉陽驚曰丈人豈應不得耶懋大忿言于<lb/>
朝廷稱瑩供養不足坐失郡棄廢久之<lb/>
名子謝莊生五子颺朏顥崧淪世謂莊名子以風月景<lb/>
<pb n="KR3k0049_WYG_017-37a"/>
山水<lb/>
瀝骨梁武帝第二子綜封豫章王初母吳淑媛在齊東<lb/>
昏侯宫及幸武帝七月而生綜宮中多疑之及綜年十<lb/>
四常夢一少年肥壯自挈其首對綜非一問母母問夢<lb/>
中形狀類東昏因宻報之勿泄綜遂于别室祠齋廟然<lb/>
猶無以自信聞俗說以生者血瀝死者骨渗即為父子<lb/>
綜私發東昏墓出其骨瀝血試之既驗在西州生次子<lb/>
月餘潜殺之既瘞其骨又試之<hi>南史</hi>唐王少元父隋末死<lb/>
<pb n="KR3k0049_WYG_017-37b"/>
亂兵遺腹生十嵗問父所在母以告即哀泣求尸時野<lb/>
中白骨覆壓或曰以子血漬而渗者父胔也少元鑱膚<lb/>
閲旬而獲遂以𦵏<hi>孝友傳</hi>
似父陸倕次子緬有似于父倕一見殆不能别<hi>南史</hi>
呼子使君畢衆敬宋明帝授兖州刺史後入魏就拜兖<lb/>
州子元賔繼之父子相代為本州當世榮之時衆敬以<lb/>
老還鄉嘗呼元賔為使君毎賔聼政時乗板輿至賔所<lb/>
先遣左右勅不聼起觀其决㫁忻忻然喜見顔色<hi>北史卄七</hi>
<pb n="KR3k0049_WYG_017-38a"/>
射子羊侃在臺城其長子鷟先為侯景所獲執來城下<lb/>
示侃侃謂曰我傾宗報主猶恨不足豈復惜此一子幸<lb/>
早殺之數日復持來侃謂鷟曰久以汝為死猶在耶吾<lb/>
以身許國誓死行陣終不以爾生進退因引弓射之賊<lb/>
以其忠義亦弗之害<hi>南五十三</hi>
名傍後魏高祖名子曰恂愉悦懌崔先名子勵朂勉高<lb/>
祖謂先曰我児名傍皆有心卿児名傍皆有力荅曰所<lb/>
謂君子勞心小人勞力上大嗟恱<hi>魏書</hi>
<pb n="KR3k0049_WYG_017-38b"/>
二奚孝文臨軒令諸州中正各舉所知陽尼與房千秋<lb/>
各舉其子帝曰昔有一祁名垂徃史今有二奚當聞來<lb/>
牒<hi>魏書</hi>
命降一等楊元感與父素俱為柱國朝㑹則齊列隋文<lb/>
帝命元感降一等謝曰不意陛下寵臣之甚許以公庭<lb/>
展私敬<hi>隋史</hi>
譽児癖王福畤子勔勵勃皆著才名其後劼助又以文<lb/>
名顕劼早卒少子勸亦有文福畤常詫韓思彦戯曰武<lb/>
<pb n="KR3k0049_WYG_017-39a"/>
子有馬癖君有譽児癖王家癖何多耶使助出其文思<lb/>
彦曰生児若是可誇也<hi>新唐</hi>
見父吕向之生父岌客逺方不還後有傳父猶在者訪<lb/>
索累年不得他日自朝還見一老人物色問之果父也<lb/>
下馬抱父足號慟行人為流涕<lb/>
違父崔挹為禮部侍郎子湜為兵部父子同時為南省<lb/>
副貳有唐以來未有也湜後為中書令挹户部尚書致<lb/>
仕挹性貪冐受人請託數以公事干于湜湜多違拒不<lb/>
<pb n="KR3k0049_WYG_017-39b"/>
從大為時論所嗤<hi>舊唐</hi>崔湜為吏部侍郎貪縱兄憑弟力<lb/>
父挾子威咸受囑求賍汚狼藉父挹為司業受選人錢<lb/>
湜不之知也長名放之其人訴曰公親將賂去何為不<lb/>
與官湜曰所親為誰吾捉取鞭殺曰鞭即遭憂湜大慙<lb/>
主上以湜父年老瓜初熟賜一顆湜以瓜遺妾不及其<lb/>
父朝野譏之時崔岑鄭愔並為吏部京中謡曰岑愔獠<lb/>
子俊崔湜令公孫三人相比較莫賀吐骨渾<hi>朝野僉載</hi>
毁像狄仁傑為魏州刺史有惠政百姓為之生立祠后<lb/>
<pb n="KR3k0049_WYG_017-40a"/>
其子景輝為魏州司功参軍貪暴人患焉遂毁其像<lb/>
嘲父陸慶餘為洛州長史善論事而謬于判决其子嘲<lb/>
之曰陸慶餘筆頭無力觜頭硬一朝受辭訟十日判不<lb/>
竟送案褥下慶餘得之曰必是那狗遂鞭之時嘲之曰<lb/>
説事則喙長三寸判事則手重五斤信有之矣<hi>僉載</hi>
相誚裴勛容貎么麽而性尤率易與父垣㑹飲垣令飛<lb/>
盞毎属其人輒自言狀垣付勛曰矬人饒舌破車饒楔<lb/>
裴勛十分勛飲訖而復其盞曰蝙蝠不自見笑他梁上<lb/>
<pb n="KR3k0049_WYG_017-40b"/>
燕十一郎十分垣第十一也垣怒笞之慈恩寺連接曲<lb/>
江及京輦諸考毎榜新得第者畢列姓名于此勛嘗與<lb/>
親識游見父及諸家榜率多物故因謂人曰此皆鬼録<lb/>
也<hi>玉泉子</hi>
直饌貞元初穆寕為和州刺史其子故宛陵尚書賛及<lb/>
給事中質及員賞尚未分官列事寕前時穆氏家法切<lb/>
峻寕命諸子直饌稍不如意則杖之諸子將至直日必<lb/>
探求珍異羅于樽爼之前競新其味計無不為然而未<lb/>
<pb n="KR3k0049_WYG_017-41a"/>
嘗免笞叱之過者一日給事直饌鼎前有熊白及鹿脩<lb/>
忽曰白肥而脩瘠相資其冝乎遂同試曰甚異常品即<lb/>
以白裹脩改之而進寕果再飽宛陵與諸季望給事盛<lb/>
形羡色曰非惟免笞兼當受賞給事頗亦自得寕飯訖<lb/>
戒使令曰誰直可與杖俱來于是罸如常數給事將拜<lb/>
杖遽命前曰如此味奚進之晩耶如是聞者笑而傅之<lb/>
<hi>資暇録</hi>
任子令狐綯為相毎朝廷大事一取决于子滈如元載<lb/>
<pb n="KR3k0049_WYG_017-41b"/>
之伯和李吉甫之徳裕滈頗招權受賄言事者攻其短<lb/>
綯乃為子訟寃<hi>南部</hi>
行乞淮南程幹本富家三年間為水火所焚蕩業俱盡<lb/>
妻茅氏連八年生十六男父子相携行乞於市<hi>上</hi>
異呼荆土方言謂父為爹<hi>舵南史四十二</hi>呉人謂父曰爸<hi>集韵</hi>回<lb/>
紇呼父曰阿多<hi>㑹要</hi>閩人呼父曰郎罷謂子曰囝顧况詩<lb/>
郎罷别囝吾悔生汝囝别郎罷心摧血下<lb/>
笞父蜀有姜太師者許田人也㓜年為黄巾所掠失其<lb/>
<pb n="KR3k0049_WYG_017-42a"/>
父母有廐卒江老者毎被鞭笞后老不任其苦乞告夫<lb/>
人求歸夫人詢其鄉里詰其妻息皆備言之及姜歸宅<lb/>
夫人具言其事姜驚疑其父也使人細問之其男身有<lb/>
何記騐曰我児脚心上有一黒子餘不記之姜大哭宻<lb/>
遣人送出劒門之外奏先主曰臣父近自関東來遂迎<lb/>
入宅父子如初姜報打父之過齋僧數萬終身不撻從<lb/>
者<hi>王氏見聞</hi>玉堂閒話長興中侍衛使康義誠事畧同<lb/>
昭穆父南靣故曰昭明也子北靣故曰穆順也晋以文<lb/>
<pb n="KR3k0049_WYG_017-42b"/>
帝名昭故讀曰韶後人因而不改<hi>决疑要録</hi>
井竈王朗雜箴曰家人有嚴君焉井竈之謂也吳崇賀<lb/>
人生子云寄語王渾防跨竈阿戎清賞祇湏㬰或云竈<lb/>
上有釜故子賢于父為跨竈<lb/>
有子蘓䕫字伯尼威子也少聦敏楊素甚竒之素毎戯<lb/>
威曰楊素無児蘓䕫無父<hi>隋書</hi>中宗嘗召宰相蘇瓌李喬<lb/>
子進見二丞相子皆童年上近撫于赭袍前賜與甚厚<lb/>
因語二児曰尔日憶所通書可奏者為吾言之頲應曰<lb/>
<pb n="KR3k0049_WYG_017-43a"/>
木從䋲則正后從諌則聖嶠子亦進曰斮朝渉之脛剖<lb/>
賢人之心上曰蘓瓌有子李嶠無児<hi>松䆫雜録</hi>
張孝里張敷字景𦙍吳興太守卲之子也元嘉初為中<lb/>
書郎敷小名樝父卲小名黎文帝戯之曰樝何如棃敷<lb/>
曰棃是百果之宗樝何敢比也父在吳興亡遂毁瘠成<lb/>
疾世父茂度毎止譬之未朞而卒孝武旌其孝名其所<lb/>
居曰張孝里初卲生而母沒年十許嵗求母遺物而散<lb/>
施已盡唯有一畫扇乃緘録之毎至感思輒開笥流涕<lb/>
<pb n="KR3k0049_WYG_017-43b"/>
見從母常感哽咽<hi>南史</hi>
純孝鄭莊公寘母姜氏于城潁而誓之曰不及黄泉無<lb/>
相見也既而悔之潁考叔為潁谷封人聞之有獻于公<lb/>
公賜之食食舍肉公問之對曰小人有母皆嘗小人之<lb/>
食矣未嘗君之羮請以遺之公曰爾有母遺繄我獨無<lb/>
考叔曰何謂也公語之故且告之悔對曰君何患焉若<lb/>
闕地及泉隧而相見其誰曰不然公從之公入而賦大<lb/>
隧之<hi>中其</hi>樂也融融姜出而賦隧之外其樂也洩洩遂為<lb/>
<pb n="KR3k0049_WYG_017-44a"/>
母子如初<hi>君子</hi>曰潁考叔純孝也爱其母施及莊公<hi>左隐元</hi>
母績公父文伯退朝朝其母方績文伯曰以歜之家而<lb/>
主猶績懼干季孫之怒也其以歜為不能事主乎其母<lb/>
歎曰魯其亡乎使童子備官而未之聞耶居吾語汝昔<lb/>
聖王之處民也擇瘠土而處之勞其民而用之故長王<lb/>
天下夫民勞則思思則善心生逸則淫淫則忘善忘善<lb/>
則惡心生沃土之民不材淫也瘠土之民莫不嚮義勞<lb/>
也男女效績愆則有辟古之制也君子勞心小人勞力<lb/>
<pb n="KR3k0049_WYG_017-44b"/>
先王之訓也自上以下誰敢淫心舍力今我寡也爾又<lb/>
在下位朝夕勤事猶恐㤀先人之業况有怠惰其何以<lb/>
避辟吾兾而朝夕脩我曰必無廢先人爾今曰胡不自<lb/>
安以是承君之官余懼穆伯之絶祀也<hi>魯語</hi>文伯卒其妻<lb/>
皆行哭失聲敬姜戒之曰吾聞好外者士死之好内者<lb/>
女死之今吾子早殀吾懼其以好内聞也二三婦人之<lb/>
欲供先祀者從禮而靜是昭吾子也孔子聞之曰女智<lb/>
無若婦男智莫若夫公文氏之婦智矣剖情損禮欲以<lb/>
<pb n="KR3k0049_WYG_017-45a"/>
明其子為令德也<hi>家語</hi>文伯死其母不哭也季孫聞之曰<lb/>
公甫文伯之女貞女也子死不哭必有方矣使人問焉<lb/>
對曰昔是子也吾使之事仲尼仲尼去魯送之不出魯<lb/>
郊贈之不與家珍病不見士之視者死不見士之流淚<lb/>
者死之日宮女縗絰而徒者十人此不足于士而有餘<lb/>
于婦人也吾是以不哭也<hi>韓詩外傳</hi>
心痛鄭子産善事母奉命聘晉道中心痛遣人還家起<lb/>
居問母母曰吾忽身體不調意想汝耳更無他也<hi>世說</hi>
<pb n="KR3k0049_WYG_017-45b"/>
心動曽子從孔子在楚而心動辭歸問母曰思之囓指<lb/>
孔子曰参之至誠也精感萬里<hi>捜神記</hi>
搤臂曽参出薪于野有客至其家欲去其母曰願留参<lb/>
方到即以右手搤右臂臂痛参即馳至問母曰臂何故<lb/>
痛母曰今者客至搤吾臂呼汝耳<hi>論衡</hi>
斷機孟子少時誦其母方織孟輟然中止及復盡其母<lb/>
知其諠也呼而問之曰何為中止對曰有所失復得其<lb/>
母引刀裂其織以此誡之自是之後孟子不復諠矣孟<lb/>
<pb n="KR3k0049_WYG_017-46a"/>
子少時東家殺豚孟子問其母曰東家殺豚何為母曰<lb/>
欲啖汝其母自悔而言曰吾懐姙是子席不正不坐割<lb/>
不正不食胎教之也今適有知而期之是敎之不信也<lb/>
乃買東家豚肉以食之明不期也<hi>韓詩外傅</hi>
閉門數子楚將子發攻秦絶糧使人請于王因歸問其<lb/>
母問使者對曰士卒并分菽豆而食之將軍則朝夕芻<lb/>
豢黍梁子發破秦而歸其母閉門而不納使人數之曰<lb/>
子不聞勾踐之伐吳乎夫使人入于死地而自康樂于<lb/>
<pb n="KR3k0049_WYG_017-46b"/>
其上雖有以得勝非其術也子非吾子也無入吾門子<lb/>
發于是謝其母然後納之<hi>列女傳</hi>
齧臂吳起東出衞郭門與其母訣齧臂而盟曰吾不為<lb/>
卿相不復入衞遂事曽子居頃之其母死起終不歸曽<lb/>
子薄之而與起絶<lb/>
倚門王孫賈年十五事閔王王出走失王之處其母曰<lb/>
女朝出而晩來則吾倚門而望女暮出而不還則吾倚<lb/>
閭而望女今事王王出走女不知其處女尚何歸王孫<lb/>
<pb n="KR3k0049_WYG_017-47a"/>
賈乃入市中曰淖齒亂齊國殺王欲與我誅者袒右市<lb/>
人從者四百人與之誅淖齒刺而殺之<hi>戰國䇿</hi>
辭遺金田稷子相齊受下吏之貨金百鎰以遺其母母<lb/>
曰子為相三年矣禄未嘗多若此也豈脩士大夫之費<lb/>
耶安所得此對曰誠受之于下其母曰吾聞士脩身潔<lb/>
不為茍得夫人臣而事其君猶為人子而事其父也㢘<lb/>
潔公正故遂而無患今子反是逺忠矣夫為人臣不忠<lb/>
是為人子不孝也不義之財非吾有也不孝之子非吾<lb/>
<pb n="KR3k0049_WYG_017-47b"/>
子也子起田稷子慙而出反其金自歸罪于宣王請就<lb/>
誅焉宣王聞之大賞其母之義遂舍稷子之罪而以公<lb/>
金賜母君子謂稷母亷而有化<hi>列女傳</hi>
知廢陳嬰者東陽人少脩徳行著稱鄉黨秦末大亂東<lb/>
陽人欲奉嬰為王母曰不可自我為女家婦少見貧賤<lb/>
一旦富貴不祥不如以兵属人事成少受其利不成禍<lb/>
有所歸<hi>世說</hi>
知興漢王繫項藉王陵以兵属漢藉取陵母置軍中陵<lb/>
<pb n="KR3k0049_WYG_017-48a"/>
使至則東鄉坐陵母欲以招陵陵母既私送使者曰願<lb/>
為老妾語陵善事漢王漢王長者毋以老妾故持二心<lb/>
妾以死送使者遂伏劒而死項王怒烹陵母卒從漢王<lb/>
定天下<hi>漢書</hi>
湖生雕胡㑹稽人顧翺少失父事母至孝母好食雕胡<lb/>
飯常帥子女躬自採擷還家導水鑿川自種供養每有<lb/>
贏儲家亦近太湖湖中後自生雕胡無復餘草蟲鳥不<lb/>
敢至焉遂得以為養郡縣表其閭舍<hi>西京雜記</hi>
<pb n="KR3k0049_WYG_017-48b"/>
啚形甘泉金日磾母敎誨兩子其有法度上聞而嘉之<lb/>
母病死詔圖其形于甘泉宫署曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屠王閼氏日磾養<lb/>
馬苑中毎牽馬過見遺像輒拜之涕泣<hi>漢書</hi>
問所平反雋不疑為京兆尹行縣録囚還其母輒問有<lb/>
所平反活㡬何人即多有所平反母喜笑為飲食異于<lb/>
他時或無所出母怒為不食故不疑為吏嚴而不殘<hi>本傳</hi>
嚴嫗嚴延年治河南酷刑好屠伯母數責延年天地神<lb/>
明人不可獨殺我不意當老見壯子被刑戮也行矣去<lb/>
<pb n="KR3k0049_WYG_017-49a"/>
汝東歸掃除墓地耳遂去歸郡後嵗餘棄市東海人莫<lb/>
不賢智其母延年兄弟五人皆至大官東海號萬石嚴<lb/>
嫗<hi>本傳</hi>
異稱東家母死其子哭之不哀西家子見之歸謂其母<lb/>
曰社何爱速死吾必悲哭社<hi>淮南</hi>江淮謂母為社<hi>注</hi>江淮<lb/>
之間謂母為媞蜀謂母曰姐<hi>說文</hi>齊人呼母曰㜷<hi>迷</hi>吳俗<lb/>
呼母曰㜆淮南呼母曰媣<hi>集韻</hi>
殺宰祭子王莾時瑯瑘呂母子為縣吏為宰所寃殺母<lb/>
<pb n="KR3k0049_WYG_017-49b"/>
散家財以聚酒買弓弩隂厚貧窮少年得百餘人遂攻<lb/>
海曲縣殺其宰祭子墓遂入海中為盗其衆浸多至數<lb/>
萬<hi>通鑑</hi>
全義遼西太守趙苞字威豪到官遣使迎母及妻子為<lb/>
賊所刼質載以擊郡苞悲號謂母曰欲以㣲禄奉養不<lb/>
圖為母所禍昔為母子今為王臣義不得顧私恩母遥<lb/>
謂曰威豪人各有命何得相顧以虧忠義昔王陵母對<lb/>
漢使伏劒以固其志子其勉之苞遂與賊戰母妻皆被<lb/>
<pb n="KR3k0049_WYG_017-50a"/>
苞𦵏訖曰食禄避難非忠也殺母全義非孝也歐血而<lb/>
死<hi>後漢書</hi>
遇母汝南歩遊張少失其母及為縣令遇母于臨淮郡<lb/>
取慮城良馬踟蹰輕軒罔進顧訪病姫乃其母也誠願<lb/>
夙憑而冝感昭徵矣<hi>水經注</hi>
使誦孝經仇覽字季智為縣陽遂亭長好行教化人陳<lb/>
元凶惡不孝其母詣覧言元覧呼元誚責元以子道與<lb/>
一卷孝經使誦讀之元深改悔到母床下謝罪曰元少<lb/>
<pb n="KR3k0049_WYG_017-50b"/>
孤為母所驕諺曰孤犢觸乳驕子罵母乞今自改母子<lb/>
更相向泣於是元遂脩孝道後成佳士也<hi>謝承書</hi>
為親屈廬江毛義少時家貧以孝行稱南陽人張奉慕<lb/>
其名徃候之坐定而府檄適至以義守安陽令義捧檄<lb/>
而入喜動聲色奉者志尚士也心賤之自恨來固辭而<lb/>
去及義士死去官行服數避公府為縣令進退必以禮<lb/>
後舉賢良公車徴遂不至張奉嘆曰賢者固不可測徃<lb/>
日之喜乃為親屈也斯葢所謂家貧親老不擇官而仕<lb/>
<pb n="KR3k0049_WYG_017-51a"/>
者也<hi>劉平等傳序</hi>
貪官埋母頴川甄邵謟附梁冀為鄴令有同嵗生得罪<lb/>
于冀亡奔邵邵偽納而隂以告冀冀即捕殺之邵當遷<lb/>
為郡守㑹母亡邵且埋尸于馬屋先受職然後發䘮邵<lb/>
還至洛陽李爕行逢遇之使卒投車于溝中笞捶亂下<lb/>
大署帛于其背曰諂貴賣友貪官埋母乃具表其状遂<lb/>
廢錮終身<hi>後漢</hi>
大人桓帝時大誅黨人范滂詣獄其母就與之訣滂白<lb/>
<pb n="KR3k0049_WYG_017-51b"/>
母曰仲博孝敬足以供養滂從龍舒君歸黄泉存亡各<lb/>
得其所惟大人割不可忍之恩勿増感戚母曰女今得<lb/>
與李杜齊名死亦何恨既有令名復求壽考可兼得乎<lb/>
滂跪受教再拜而辭<hi>上</hi>
鷄供茅容字季偉郭林宗行見之請寓宿旦日容殺鷄<lb/>
為饌林宗謂為己設既而以供其母自以草蔬與客同<lb/>
飯林宗起拜之曰卿賢乎哉因勸令學卒以成德<hi>郭林宗傅</hi>
寄物瓶中曹公令路粹枉狀奏孔融前與布衣禰衡放<lb/>
<pb n="KR3k0049_WYG_017-52a"/>
言云父之于子當有何親論其本意為情欲發耳而子<lb/>
之于母亦復奚為譬寄物瓶中出則離矣<hi>孔融傅</hi>
隔絶昔長沙人王毖漢末為上計詣京師既而吳魏隔<lb/>
絶毖在内國更娶生子昌毖死後為東平相始知吳之<lb/>
母亡便情係居重不攝職事<hi>北史隋劉珝傅</hi>
四珍秦瑛南鄭楊相妻大鴻臚劉巨公女也有四男二<lb/>
女相亡敎訓六子動有法矩長子元珍出行醉母十日<lb/>
不見之曰我在女尚如此我亾何以帥群弟子元珍叩<lb/>
<pb n="KR3k0049_WYG_017-52b"/>
頭謝過次子仲珍白母請客既至無賢者母怒責之仲<lb/>
珍乃革行交友賢人兄弟為名士泰英之教流于三世<lb/>
四子才官隆于先人故時人為謠曰三苖止四珍復起<lb/>
<hi>華陽志</hi>
令徳杜泰姫南鄭人趙宣妻也生七男七女若元珪稚<lb/>
珪有望五人皆令徳其教男也曰中人情性可上下也<lb/>
在其檢耳若放而不檢則入惡也昔西門豹佩韋以自<lb/>
寛宓子賤𢃄絃以自急故能改身之恒為天下名士後<lb/>
<pb n="KR3k0049_WYG_017-53a"/>
七子皆辟命察舉牧州守郡而漢中太守南鄭令多與<lb/>
七子同嵗季考上計無不脩敬泰姫執子孫禮<hi>上</hi>
方寸亂先主在樊聞劉琮降曹公率其衆南行諸葛亮<lb/>
與徐庻並從為曹公所追破獲庻母庻辭先主靣指其<lb/>
心曰本欲與將軍共圖王覇之業者以此方寸之地也<lb/>
今已失老母方寸亂矣無益于事請從此别遂詣曹公<lb/>
<hi>蜀志</hi>
逺志姜維天水人既歸蜀與母相失人使其母手書呼<lb/>
<pb n="KR3k0049_WYG_017-53b"/>
維令反并送當歸以譬之維報曰良田百頃不計一畝<lb/>
但有逺志無有當歸維卒不免<hi>孫盛雜記宋五行志</hi>
無負王經彦偉少貧苦仕至二千石母語之曰汝本寒<lb/>
家子仕至二千石此可以止乎經不能用為尚書助魏<lb/>
不忠于晉被収涕泣辭母曰不從母敕以至今日母都<lb/>
無慽容語之曰為子則孝為臣則忠有孝有忠何負吾<lb/>
邪<hi>世說</hi>
作大被吳江夏孟宗少遊學與同學共處母為作十二<lb/>
<pb n="KR3k0049_WYG_017-54a"/>
幅被其鄰母怪問之母曰小児無異操懼朋類之不顧<lb/>
故大其被以招貧生之卧庻聞君子之言耳<hi>列女傅</hi>
持節侍母晉汝南王亮母伏太妃嘗有小疾袚于洛水<lb/>
亮兄弟三人侍從並持節皷吹震耀洛濵武帝登陵雲<lb/>
臺望見曰伏妃可謂富貴矣<hi>本傳</hi>
負母初潘岳母誡岳以止足之道及為孫秀所収與母<lb/>
别云負阿母<hi>王隐晋書</hi>
絶裾温公初受劉司空使勸進母崔氏固駐之嶠絶𥚑<lb/>
<pb n="KR3k0049_WYG_017-54b"/>
而去迄于崇貴鄉品猶不過也每爵皆發詔<hi>世說</hi>元帝即<lb/>
位以温嶠為散騎侍郎嶠以母亡逼賊不得徃臨𦵏門<lb/>
辭詔曰嶠以未𦵏朝議又頗有異同故不拜其令八座<lb/>
議吾將折其𠂻<hi>注</hi>
四望苻表朗兄子也家于安成郡太元中表年十六母<lb/>
姜氏疾侍省晝夜數十日母一食表亦一食母不食表<lb/>
亦不食見母將絶慟咽至殞俄頃母歿亦歿大守王府<lb/>
君為立墓四望墪之南在安福<hi>輿地志寰宇記</hi>
<pb n="KR3k0049_WYG_017-55a"/>
祈福瑯瑘王凝之夫人陳郡謝氏名韜元奕女也清心<lb/>
元詣姿才秀逺䘮二男痛甚六年不開帷幙忽見二児<lb/>
還鉗鎻大械勸母自寛云罪無得脱為福徳可免耳具<lb/>
叙諸苦母祈福兾獲福裕也<hi>晋録</hi>
宻窺劉裕與何無忌等謀誅桓元無忌夜于屏風裡草<lb/>
檄文其母劉牢之姊也登樓宻窺之泣曰吾不及東海<lb/>
吕母明矣汝能為此吾復何恨問所與同謀曰與劉裕<lb/>
母尤喜因為言元必敗舉事必成之理以勸之<lb/>
<pb n="KR3k0049_WYG_017-55b"/>
録母沈攸之為荆州刺史招集才力之士随郡人䨇泰<lb/>
貞有幹力召不肯來攸之遣二十人被甲追之泰貞射<lb/>
殺數人欲過家將母去事迫不獲单身走入蠻追者既<lb/>
失之録其母去泰貞既失母乃自歸攸之不罪曰此孝<lb/>
子也賜錢一萬轉補隊主其抑情待士如此<hi>南史</hi>
設葅樂頥之字文徳吏部郎庾杲之嘗徃候頥之為設<lb/>
食枯魚菜葅而已杲之曰我不能食此母聞之乃出常<lb/>
膳魚羮数種杲之曰卿過于茅季偉我非郭林宗<hi>南史</hi>
<pb n="KR3k0049_WYG_017-56a"/>
曽子齊宗元卿有至行早孤為母所養母病元卿在速<lb/>
輒小痛大病則大痛小病則小痛以此為常則鄉里宗<lb/>
敬率號宗曽子<hi>談藪</hi>
復蘓齊廬陵匡昕隐金華山服食不與俗人交母亡已<lb/>
經數日昕奔還號呌母便蘓孝感致也<hi>上</hi>
誡讀書高謙之妻中山張氏明識婦人也敎勸諸子從<lb/>
師受業常戒之曰自我為汝家婦未見女父一日不讀<lb/>
書汝等各冝脩勤勿替先業<hi>魏書</hi>
<pb n="KR3k0049_WYG_017-56b"/>
摩敦宇文護年十餘嵗母閻姫因亂䧟齊護居宰相之<lb/>
後每遣間使尋求莫知音息後許還朝齊主以䕶既當<lb/>
權重乃留其母以為後圗仍令人為閻作書報䕶自稱<lb/>
曰阿摩敦䕶得書悲不自勝報書亦稱曰摩敦及母至<lb/>
舉朝慶悦䕶與母暌隔多年一旦聚集凡所資俸窮極<lb/>
華盛每四時伏臘高祖率諸親戚行家人之禮稱觴上<lb/>
夀榮貴之極振古未聞<lb/>
藍田生玉陸卬字雲駒居父䘮盡禮哀毁骨立母魏上<lb/>
<pb n="KR3k0049_WYG_017-57a"/>
庸公主初封藍田高明婦人也卬昆弟六人並主所出<lb/>
邢邵嘗謂人云藍田生玉固不虚矣主教訓諸子皆以<lb/>
義方雖創巨痛深出于天性然動依禮度亦母氏之訓<lb/>
焉卬兄弟相率廬于墓側詔改所居里為孝終里<hi>北史</hi>
戒以逺禍高熲初為僕射其母誡之曰女富貴已極但<lb/>
有一斫頭耳爾冝慎之<hi>附書</hi>齊國太夫人楊氏墓誌云夫<lb/>
人字季姜僕射高熲之母也本傅稱熲既貴其母常戒<lb/>
以逺禍可謂賢母不著其姓氏<hi>金石録</hi>
<pb n="KR3k0049_WYG_017-57b"/>
孝感髙士亷事父母以孝聞隋時坐與斛斯政交遊謫<lb/>
朱鳶主簿嶺南瘴癘不可同行留妻鮮于氏侍養屬天<lb/>
下大亂久在南方不知母問安否北顧彌切嘗晝寢夢<lb/>
其母與之言宛如膝下既覺而涕泗橫集明日果得母<lb/>
訊議者以為孝感之應<hi>舊書</hi>
請代狄仁傑為并州参軍同府司法鄭崇質母老且病<lb/>
當充絶域仁傑謂曰太夫人有危疾而公逺使豈可貽<lb/>
親萬里之里詣長史藺仁基請代行仁基與司馬李孝<lb/>
<pb n="KR3k0049_WYG_017-58a"/>
亷不恊相語曰吾等豈獨無愧耶由是相待如初<hi>上</hi>
願立名王義方以李義甫姦害政將加弹奏以問其母<lb/>
曰昔王陵伏劒成子之義汝能盡忠立名吾之願也雖<lb/>
死不恨義方乃奏之左遷華州司戶参軍<lb/>
先國張易之張昌宗居中用事桓彦範謀誅之以白其<lb/>
母母曰忠孝不兩全先國後家可也<hi>通鑑</hi>
妻卒約哭李畬事母甚謹閨門邕睦累代同居毎四時<lb/>
拜慶長㓜男女咸有禮節及妻卒時母已有病畬恐傷<lb/>
<pb n="KR3k0049_WYG_017-58b"/>
母意約家人不令哭聲使聞于母朝夕定省不曽見其<lb/>
有憂念之色士友甚以稱之<hi>舊唐</hi>
刺血濡章駙馬都尉鄭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>潜曜睿皇之外孫尚明皇第<lb/>
十二女臨晋長公主母即代國長公主也開元中母寢<lb/>
疾曜刺血濡奏章請以身代及焚章獨神道許三字不<lb/>
化翌日主疾間鄭固命左右勿敢言其請天之章門客<lb/>
尹靈琛之詞也靈琛為人言之<lb/>
定軍李景讓字後已母鄭治家嚴身訓勅諸子始貧乏<lb/>
<pb n="KR3k0049_WYG_017-59a"/>
時治墻得積錢童婢奔告母曰士不勤而禄猶災其身<lb/>
况無妄而得我何取亟使閉坎景讓出為浙西觀察使<lb/>
嘗怒牙將杖殺之軍且謀變母欲息衆乃召景讓廷責<lb/>
曰爾鎮撫方靣而輕用刑一夫不寜豈特上負天子亦<lb/>
使百嵗母啣羞泉下何靣目見先大夫乎將鞭其背吏<lb/>
大將再拜請皆泣謝乃罷一軍遂定<hi>唐書</hi>
坦施曹成王臯為刺史遭誣在治念其母太妃老將驚<lb/>
而戚出則囚服就辨入則擁笏垂魚坦坦施施<hi>退之曹王碑</hi>
<pb n="KR3k0049_WYG_017-59b"/>
熊丸栁仲郢字諭䝉母韓即臯女也善訓子故仲郢㓜<lb/>
嗜學嘗和熊膽丸使夜咀嚥以助勤元和末及進士及<lb/>
為校書郎牛僧孺辟武昌幕府有父風矩僧孺嘆曰非<lb/>
積習名教安及此耶<hi>唐書</hi>
鞠獄得母杜羔有至性其父河北一尉而卒母非嫡經<lb/>
亂不知所之㑹堂兄兼為澤潞判官嘗鞠獄于私第有<lb/>
老婦辨對見羔出入竊語人曰此少年狀類吾子訊之<lb/>
故羔母也自此迎侍而歸又徃訪先人之墓邑中故老<lb/>
<pb n="KR3k0049_WYG_017-60a"/>
已盡不知所在舘於佛寺日夜悲泣忽視屋柱煤烟之<lb/>
下見數行字拂而視之乃父遺迹云我子孫若求吾墓<lb/>
當于某村家問之羔哭而徃村有老人八十有餘指其<lb/>
坵壠因得歸𦵏羔官至工部尚書致仕<hi>國史補</hi>
改州憲宗初徴栁宗元劉禹錫至京俄而以栁為栁州<lb/>
刺史劉為播州刺史栁以劉湏侍親播州最為惡處請<lb/>
以栁州換上不許宰相對曰禹錫有老親上曰但要與<lb/>
惡郡豈繫母在裴晋公進曰陛下方侍太后不合發此<lb/>
<pb n="KR3k0049_WYG_017-60b"/>
言上有愧色既而語左右曰裴度終爱我切劉遂改授<lb/>
連州<hi>因話録</hi>
好消息崔元暉為庫部員外郎其母嘗戒之曰徃者吾<lb/>
見姨兄屯田郎中辛元馭云児子從宦者有人來云貧<lb/>
乏不能存此是好消息若聞貲貨充足衣馬輕肥此惡<lb/>
消息吾常重此言以為確論比見親表中仕宦者多將<lb/>
錢物上其父母父母但知喜恱竟不問此物從何而來<lb/>
必是俸禄餘資誠亦善事如其非理所得此與盗賊何<lb/>
<pb n="KR3k0049_WYG_017-61a"/>
别縱無大咎獨不内愧于心耶母不受魚鮓之饋皆為<lb/>
此也汝今坐食禄俸榮華已多若其不能忠清何以戴<lb/>
天履地孔子云雖日殺三牲之養猶不為孝又曰父母<lb/>
惟其疾之憂特冝脩身潔已勿類吾此意也元暉遵奉<lb/>
母教誡以清謹見稱<hi>舊唐</hi>
棄官尋母司農少卿朱夀昌方在襁褓而所生母被出<lb/>
及長仕于四方孜孜尋訪不逮治平中官至正郎矣或<lb/>
傅其母嫁為関中民妻壽昌即棄官入関中得母于陜<lb/>
<pb n="KR3k0049_WYG_017-61b"/>
州士大夫嘉其孝節多以歌詩美之<hi>東軒筆談</hi>蘓子瞻詩云<lb/>
感君離合傷我魂此事今無古未聞長陵謁來見大娣<lb/>
仲儒豈意逢將軍開皇苦桃空記靣建中天子終不見<lb/>
西河太守誰復譏潁谷封人羞自薦<lb/>
不持生服蔡延慶所生母已亡不為服久矣聞李定不<lb/>
服所生母為臺所評乃乞追服則知蠏匡蝉綏不獨成<lb/>
人之弟也是時有朱夀昌其所生母三嵗捨去長大刺<lb/>
血冩經誓畢生尋訪凡五十年乃得之奉養三年而亡<lb/>
<pb n="KR3k0049_WYG_017-62a"/>
壽昌至毁焉善人惡人相去乃爾逺邪<hi>志林</hi>汴妓郜懿以<lb/>
色著懿第六郎蔡奴之母也李定之父與郜六遊生定<lb/>
而郜六死定不之知也及王荆公為宰相擢用李定言<lb/>
官交攻以為母死不持服為此蔡奴亦以色著云<hi>洛陽花品</hi>
兩生俱貴陳瓘之父與潘良貴父情好甚篤潘一日謂<lb/>
陳曰吾二人官職年齒相似獨一事不如公陳問之潘<lb/>
曰公有三子我乃無之陳曰吾一婢已生子矣當以奉<lb/>
借它日生子即見還既而遣至乃了翁母也未㡬生良<lb/>
<pb n="KR3k0049_WYG_017-62b"/>
貴後其母遂徃來兩家焉<hi>羅春伯聞見録</hi>
二子争𦵏乾道間單尚書䕫生母本媵也又徃耿氏生<lb/>
侍郎延年及死尚書侍郎争𦵏其母事逹朝廷孝宗曰<lb/>
二子母争朕為𦵏之衣冠之家以為美談<lb/>
異息周有申喜者亡其母聞乞人歌于門下而悲之動<lb/>
於顔色謂門者納乞人之歌者自覺而問焉曰何故而<lb/>
乞與之語乃其母也故父母之于子也子之于父母也<lb/>
一體而兩分同氣而異息若草木之有花寔也若樹木<lb/>
<pb n="KR3k0049_WYG_017-63a"/>
之有根心也雖異處而相通隠志相及疾痛相救憂思<lb/>
相感生則相歡死則相哀此之謂骨肉之親神出于思<lb/>
而應乎心兩精相得豈待言哉<lb/>
見子目明吳人陳遺少為郡吏母好食燋飯遺在役恒<lb/>
𢃄囊毎煮食瀌其燋以獻母孫恩作亂遺随例奔逃母<lb/>
憶遺晝夜哭泣遂失明遺脱難還家入門見母再拜號<lb/>
泣母目忽然開朗<hi>孝子傳</hi>
刺血㸃目偽蜀㧞山軍卒李夢旗經敵擒歸岐陽老母<lb/>
<pb n="KR3k0049_WYG_017-63b"/>
悲泣因瞽兩目夢旗在岐陽䖍祈切至願見慈母三載<lb/>
方還夢旗刺股血㸃母眼即時如故乃知孝道感通其<lb/>
昭然耳<lb/>
　　繼母<lb/>
如母傳曰繼母何以如母繼母之配父與因親母同故<lb/>
孝子不敢殊也<hi>儀禮</hi>
放贒子殷高宗武丁有賢子曰孝已事親一夜五起其<lb/>
母早死高宗信后妻之言放之而死天下哀之<hi>帝王世紀</hi>
<pb n="KR3k0049_WYG_017-64a"/>
掇蜂尹吉甫周卿士子伯竒母早亡吉甫更娶後妻妻<lb/>
乃譛之于吉甫曰伯竒見妾美欲有邪心吉甫曰伯竒<lb/>
慈仁豈有此也妻曰置妾空房中君登樓察之妻乃取<lb/>
毒蜂綴衣領令伯竒掇之於是吉甫大怒放伯竒于野<lb/>
宣王出遊吉甫從之伯竒作歌以感之宣王聞之曰此<lb/>
放子之辭也吉甫乃求伯竒而感悟遂射殺其妻<hi>琴操</hi>
羊誓陳元字子元陳侯太子七嵗䘮母父更娶周氏有<lb/>
子曰昭周氏䜛元侯將殺元昭欲先死元不聽引白羊<lb/>
<pb n="KR3k0049_WYG_017-64b"/>
誓曰孝者羊血逆上一丈三尺一如誓言周后又讒之<lb/>
侯怒令元自殺元投遼水有大魚負之元曰我罪人也<lb/>
魚乃去昭從後來以問魚者云投水死矣昭氣絶良久<lb/>
曰吾兄也又投水而死<hi>蕭廣濟孝子傅</hi>
誠感應慎字仲華為東平相事後母至孝精誠感應梓<lb/>
樹生㕔前屋上徙置府庭繁茂長大<lb/>
掃舍薛包好學篤行䘮母以至孝聞父娶後妻而贈苞<lb/>
分之令出苞日夜號泣不能去至被毆杖不得已廬于<lb/>
<pb n="KR3k0049_WYG_017-65a"/>
舍外旦入而掃父怒又逐之乃廬于里門晨昏不廢積<lb/>
嵗餘父母慙而還之<hi>汝南先贒傳</hi>
織屨翟方進年十二三失父為太守府小吏因病歸家<lb/>
辭其后母欲西至京師授經母憐其㓜随至京師織屨<lb/>
以給方進積十餘年至宰相母尚在<hi>漢書</hi>
去梯劉表子曰琦琮表初以琦貎類已乃愛之及後為<lb/>
琮娶其後妻蔡氏之姪蔡氏遂爱琮而惡琦毁譽之言<lb/>
日聞于表表惑躭後妻每信受焉又妻弟蔡瑁外甥及<lb/>
<pb n="KR3k0049_WYG_017-65b"/>
張允並得幸于表又睦於琮而琦不自寧<hi>後漢</hi>琦每欲與<lb/>
諸葛亮謀自安之術亮輒拒塞未與處畫琦乃將亮游<lb/>
觀後園共上樓飲宴之間令人去梯因謂亮曰今日者<lb/>
上不至天下不至地言出于口入于吾耳可以言未亮<lb/>
荅曰君不見申生在内而危重耳在外而安乎琦意感<lb/>
悟隂規出計<hi>蜀志</hi>
黄雀入幕王祥字休徴瑯瑘人至孝繼母朱氏不慈由<lb/>
是失爱于父令掃除牛下祥愈恭敬父母有疾衣不解<lb/>
<pb n="KR3k0049_WYG_017-66a"/>
𢃄母令守丹㮈實每風雨則抱而泣母嘗思黄雀炙忽<lb/>
有黄雀數十飛入幕遂以供養<hi>晋書</hi>
扣冰得魚王延九嵗䘮母行孝有聞后母卜氏御之無<lb/>
道延㳟事彌謹卜常取蒲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>敗麻與之貯衣延知而不<lb/>
言卜冬月杖之流血令求生魚延扣冰慟哭而得與之<lb/>
卜乃心悟撫之如所生也<hi>三十國春秋</hi>
夢虎免難衡農字剽卿東平人少孤事繼母至孝甞宿<lb/>
於他舍夜雷雨頻夢虎嚙其足農呼妻相出于庭叩頭<lb/>
<pb n="KR3k0049_WYG_017-66b"/>
三下屋忽然而壊壓死者三百餘人唯農夫妻獲免<hi>捜神</hi>
<hi>記</hi>
瘞子散騎常侍袁瑜薦㑹稽郭道事繼母至孝家貧産<lb/>
子憂不能字謂其妻曰傷慈以終孝吾無恨也遂瘞之<lb/>
<hi>裴子野志畧</hi>
莫辨兄弟高謙之字孝讓事後母李以孝聞李亦撫育<lb/>
過于已生人莫能辨其兄弟所出同異論者兩重之<hi>魏書</hi>
泉出宋思禮字過庭事繼母以孝聞補蕭縣主簿㑹天<lb/>
<pb n="KR3k0049_WYG_017-67a"/>
旱井池涸母羸疾非泉水不適口思禮憂懼且禱忽有<lb/>
泉出諸庭味甘寒日不乏汲縣人異之尉栁晃為刻石<lb/>
頌其感<hi>唐書</hi>
為弟驅驢盧操字安節河東人事繼母張氏以孝聞張<lb/>
氏生三子每命操為三子執勤主炊操執勤不以為勞<lb/>
張誨其子讀書三子每出張命操随驢以催之即執鞭<lb/>
引䋲如僮僕三子復謂曰随驢何如我讀書操曰不讀<lb/>
書所以逐驢恒為三子詬詈操為涕泣拜而解之後明<lb/>
<pb n="KR3k0049_WYG_017-67b"/>
經擢第<hi>史系</hi>
叱殺五代安重榮雖武夫而曉吏事有夫婦訟其子不<lb/>
孝重榮授劍授其父使殺之其父泣不忍其婦從傍詬<lb/>
罵奪其父而逐之問之乃繼母也重榮叱其母出後殺<lb/>
之<lb/>
　　兄弟<lb/>
兄弟兄荒也荒大也故青徐人謂兄曰荒弟第也相次<lb/>
第而生也<hi>釋名</hi>
<pb n="KR3k0049_WYG_017-68a"/>
寵弟鄭莊公弟共叔叚居京謂之京城太叔祭仲諌曰<lb/>
都城過百雉國之害也無使滋蔓蔓草猶不可除况君<lb/>
之寵弟乎<lb/>
屬弟宋穆公疾召大司馬孔父而屬殤公焉曰先君舍<lb/>
與夷而立寡人寡人弗敢忘若大夫之靈得保首領以<lb/>
沒先君若問與夷其將何辭以對請子奉之以主社稷<lb/>
寡人雖死亦無悔焉對曰羣臣願奉馮也公曰不可先<lb/>
君以寡人為賢使主社稷若棄德不讓是廢先君之舉<lb/>
<pb n="KR3k0049_WYG_017-68b"/>
也豈曰能賢昭光先君之令德可不務乎吾子其無廢<lb/>
先君之功使公子馮出居于鄭八月庚辰宋穆公卒殤<lb/>
公即位君子曰宋宣公可謂知人矣立穆公其子饗之<lb/>
命以義夫<lb/>
義嗣吳諸樊既除䘮將立季札辭曰曹宣公之卒也諸<lb/>
侯與曹人將立子臧子臧去之以成曹君君子曰能守<lb/>
節君義嗣也誰敢㚥君有國非吾節也札雖不才願附<lb/>
於子臧以無失節固立之棄其室而耕乃舍之<lb/>
<pb n="KR3k0049_WYG_017-69a"/>
家督朱公居於陶生少子少子及壯而朱公中男殺人<lb/>
囚于楚朱公告其少弟徃視之乃装黄金千鎰置褐器<lb/>
中載以一牛車且遣其少子朱公長男請欲行不聽長<lb/>
男曰家有長子曰家督今弟有罪大人不遣乃遣少弟<lb/>
是吾不肖欲自殺其母為言公從之長男竟持其弟䘮<lb/>
歸至其母及邑人盡哀之唯朱公獨笑曰吾固知必殺<lb/>
其弟也彼非不爱其弟也顧有所不能忍者也是少與<lb/>
我俱見苦為生難故重棄財至如少弟者生而見我富<lb/>
<pb n="KR3k0049_WYG_017-69b"/>
乗堅驅良逐狡兔豈知財所從來故輕去之昔日吾所<lb/>
以為欲遣少子固為其能棄財故也而長者不能故卒<lb/>
以殺其弟事之理也無足悲者吾日夜固以望其䘮之<lb/>
來也<hi>越世家</hi>
粥庻母子栁之母死子碩請具子栁曰我何以哉碩曰<lb/>
請粥庻弟之母子栁曰如之何其粥人之母以𦵏其母<lb/>
也不可既𦵏子碩欲賻布之餘具祭器子栁曰不可吾<lb/>
聞之也君子不家于䘮請班諸兄弟之貧者<hi>檀弓</hi>
<pb n="KR3k0049_WYG_017-70a"/>
為衰成人有其兄死而不為衰者聞子臯將為成宰遂<lb/>
為衰成人曰蠶則績而蠏有匡范則冠而蝉有綏兄則<lb/>
死而子臯為之衰<hi>上</hi>
布粟歌淮南厲王長髙祖少子也有罪文帝徙之于蜀<lb/>
不食而死民作歌歌淮南王曰一尺布尚可縫一斗粟<lb/>
尚可㫪兄弟二人不能相容<hi>漢書</hi>淮南歸國為黄屋左纛<lb/>
稱東帝坐徙蜀嚴道死于雍上閔之封其四子為列侯<lb/>
時民歌之曰一尺繒好童童一升粟飽蓬蓬兄弟二人<lb/>
<pb n="KR3k0049_WYG_017-70b"/>
不能相容<hi>淮南序</hi>
雙生霍將軍妻一產二子疑所為兄弟或曰前生為兄<lb/>
後生者為弟今雖俱日亦冝以先生為兄或曰居上者<lb/>
冝為兄居下冝為弟居下者前生今冝以前生為弟旹<lb/>
霍光聞之曰昔殷王祖甲一産二子曰嚚曰良以夘日<lb/>
生嚚巳日生良則以嚚為兄以良為弟若以在上者為<lb/>
兄嚚亦當為弟㫺許釐莊公一産二女曰妜曰茂楚大<lb/>
夫唐勒一産二子一男一女男曰貞夫女曰瓊華皆以<lb/>
<pb n="KR3k0049_WYG_017-71a"/>
先生者為長近代鄭昌旹文長蒨并生二男勝公一生<lb/>
二女李黎生一男一女并以前生者為長霍氏亦以前<lb/>
生為兄焉<hi>西京雜記</hi>
相似有張伯偕仲偕兄弟形貎絶相類仲偕妻新粧竟<lb/>
忽見伯偕乃戯問曰今日新粧飾好不伯偕應之曰我<lb/>
伯偕也妻慚乃趋避之湏㬰又皆伯偕猶以為仲偕復<lb/>
呼之曰向大錯誤認伯偕是卿伯偕曰我故伯偕也<hi>風俗</hi>
<hi>通</hi>濟北李登為從事吏病得假皈自嫌不甚羸痩謂䨇<lb/>
<pb n="KR3k0049_WYG_017-71b"/>
生弟寧我兄弟相似不得别汝差類病者代我應府後<lb/>
人所言廢事相見時弊久弟大怒曰濟北而乃欲相為<lb/>
也<lb/>
闘得兄陳留太守太山吳文章少孤遭憂衰之世與兄<lb/>
伯武相失别二十年後㑹下邳市争計共鬪伯武毆之<lb/>
文章欲報擊之心中惻愴手不能舉大自怪也因投杖<lb/>
于地觀者咸嗤笑之因還相尋問乃親兄也相持啼泣<lb/>
觀者復曰兄杖弟不得報兄向者所笑乃其義也<hi>上</hi>
<pb n="KR3k0049_WYG_017-72a"/>
坐兄北鄉田蚡封武安侯為丞相召客飲坐其兄葢侯<lb/>
北鄉自坐東鄉以為漢相尊不可以兄故私撓由此滋<lb/>
驕<hi>漢書</hi>
讓產讓金廣漢汝婦者汝敦之妻也居世殷富兄弟早<lb/>
孤而嫂貪恡敦所以受田宅奴婢三百餘萬悉讓于兄<lb/>
裁留園地數十畝起舍耕作口中得金一器敦以示妻<lb/>
曰本言讓先祖所有也此非其所有耶敦曰固吾意也<lb/>
乃俱擔金與兄嫂嫂初謂叔窮乏來欲借貸有不悦之<lb/>
<pb n="KR3k0049_WYG_017-72b"/>
色見金而喜兄乃惻然感悟棄妻還金<hi>列女傳</hi>
大才晩成馬援字文淵扶風茂陵人也援三兄況余貟<lb/>
并有才能王莾時皆為二千石援年十二而孤少有大<lb/>
志諸兄竒之嘗受齊詩意不能守章句乃辭況欲就邉<lb/>
郡田牧況曰汝大才當晩成良工不示人以朴且從所<lb/>
好㑹況卒援行服朞年不離墓所敬事寡嫂不冠不入<lb/>
廬<hi>後本傳</hi>朱勃字叔陽年十二能誦詩書常候援兄況勃<lb/>
衣方領能矩歩辭言嫻雅援裁知書見之自失況知其<lb/>
<pb n="KR3k0049_WYG_017-73a"/>
意乃自酌酒慰援曰朱勃小器速成智盡此耳卒當從<lb/>
汝禀學勿畏也勃未二千石扶風請試守渭城宰及援<lb/>
為將軍封侯而勃位不過縣令援後雖貴常待以舊恩<lb/>
而卑侮之勃愈身自親及援遇讒唯勃能終焉<hi>東觀記</hi>
行義杜林字伯山愽物洽聞時稱通儒初為郡吏王莾<lb/>
敗客河西魏囂深相敬待林雖拘于囂而終不屈節弟<lb/>
成物故囂聼林持䘮歸既遣而悔追令刺客楊賢于隴<lb/>
坁遮殺之賢見林身推鹿車載致弟䘮廼歎曰當今之<lb/>
<pb n="KR3k0049_WYG_017-73b"/>
世誰行義我雖小人何忍殺義士因亡去<hi>後漢</hi>
讓國鄧彪字智伯南陽人也父邯世祖中興從征伐以<lb/>
功封<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>侯彪少脩孝行厲志清高與同郡宗武伯翟敬<lb/>
伯陳綏伯張弟伯同志好齊名稱南陽五伯彪以嫡長<lb/>
為世子邯薨當嗣爵讓國與異母弟鳯明帝高其節詔<lb/>
書聽許鳯襲爵彪仕州郡<hi>東觀記</hi>
諌兄受遺鄭均字虞仲任城人也治尚書好黄老澹泊<lb/>
無欲清静自守不慕遊宦兄仲為縣游俠頗受禮遺均<lb/>
<pb n="KR3k0049_WYG_017-74a"/>
數諌止不聽即脱身出嵗餘得數萬錢歸以與兄曰錢<lb/>
盡可復得為吏坐贓終身捐棄兄感其語遂為亷潔稱<lb/>
清白吏<hi>上</hi>
自撾繆肜字預公少孤兄弟四人皆同財業及各娶妻<lb/>
諸弟遂求分異又數有鬪争之言肜自掩戸自撾曰繆<lb/>
肜汝脩身謹行學聖人之法将以齊整風俗奈何不能<lb/>
正其家乎弟及諸婦聞之悉叩頭謝罪遂為敦睦之行<lb/>
<hi>後漢書</hi>
<pb n="KR3k0049_WYG_017-74b"/>
兄弟同被姜肱字伯淮與二弟伯海季江俱以孝行著<lb/>
聞其友爱天至常共起卧及各娶妻兄弟相戀不能别<lb/>
寢以繼嗣當立乃逓徃就室肱嘗與季江謁郡夜于道<lb/>
遇盗欲殺之兄弟相更争死賊遂兩釋焉但攔奪衣資<lb/>
而已既至郡中見肱無衣服怪問其故肱話以他辭終<lb/>
不言盗盗聞遂感悔后乃求見謝罪還所畧物肱不受<lb/>
勞而遣之<hi>上</hi>
服食不偏李銓字元機平邱人也少聦慧有志行銓兄<lb/>
<pb n="KR3k0049_WYG_017-75a"/>
全前母子後母甚不爱也而衣食皆使下銓銓始年五<lb/>
嵗覺已衣勝兄即脱不着湏兄得與同然後服之其母<lb/>
遂不得有偏及長銓内匡其母外奉其兄故閨門雍睦<lb/>
為拜族所稱<hi>江㣲陳留志</hi>
割臂洒骨陳業字文理業兄度海傾命時依止者五六<lb/>
十人骨肉消爛而不可辨别業仰皇天誓后土曰聞親<lb/>
戚者必有異焉因割臂流血以洒骨上應時欿血餘皆<lb/>
流去<hi>謝承㑹稽先賢傳</hi>
<pb n="KR3k0049_WYG_017-75b"/>
二黄黄穆字伯開愽學為山陽守有徳政弟奐字仲開<lb/>
武陵太守貪穢無行武陵人諺曰天有冬夏人有二黄<lb/>
言不同也<hi>襄陽耆舊傅</hi>
飲酖代弟汝南李洪為太尉掾弟殺人當死洪自刻詣<lb/>
閣乞代弟命便飲酖而死弟用得全<hi>孔融汝潁優劣論</hi>
二應應劭字仲逺弟珣字季瑜生二子瑒字徳璉璩字<lb/>
休璉咸以文章顯<hi>後漢魏志</hi>二應克聦亦表汝墳<hi>後書賛</hi>
二難陳元方子群字長文季方子忠字孝先各論其父<lb/>
<pb n="KR3k0049_WYG_017-76a"/>
功徳爭之不能决咨于太邱太邱曰元方難為兄季方<lb/>
難為弟<hi>世說</hi>一作元方難為弟季方難為兄<hi>上</hi>王珉小字<lb/>
僧彌少有才藝名出珣右語曰法䕶非不佳僧彌難為<lb/>
兄法䕶珣小字<hi>晉傳</hi>
左右手袁譚攻尚譚敗還欲更攻尚問王脩曰計將□<lb/>
出脩曰兄弟者左右手也譬人將鬪而斷其右手曰我<lb/>
必勝若如是者可乎夫棄兄弟而不親天下其誰親之<lb/>
屬有讒人交搆其間以求一朝之利願塞耳勿聽也<hi>後漢</hi>
<pb n="KR3k0049_WYG_017-76b"/>
成都王頴將討長沙王義卲續諌曰臣聞兄弟如左右<lb/>
手今明公當天下之任而欲去一手乎續竊惑之<hi>晋傅</hi>
二龍漢末陶邱洪薦劉繇欲令舉茂才刺史曰前年舉<lb/>
公山<hi>岱</hi>奈何復舉正禮乎洪曰若明使君舉公山于前<lb/>
擢正禮于後所謂馭二龍于長途騁騏驥于千里不亦<lb/>
可乎<hi>吳志</hi>慕容德以右僕射封嵩為左僕射尚書韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>為<lb/>
右僕射時嵩<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>並年三十又以嵩弟融為西中郎將<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>
弟軌為東中郎將嵩等俱拜帝臨軒詔令四人同入嵩<lb/>
<pb n="KR3k0049_WYG_017-77a"/>
等升殿方謝帝顧曰躍二龍于長途騁雙驥于千里朝<lb/>
野榮之<hi>張詮南燕書</hi>謝舉字言揚㓜好學與兄覽景滌齊名<lb/>
舉為太常愽士與覧俱與元㑹江淹一見並將欽挹曰<lb/>
所謂馭二龍于長途者也<hi>南史</hi>江革建安王為雍州刺史<lb/>
表求管記以革為征北記室参軍𢃄中廬令與弟觀少<lb/>
長共君不忍離别苦求同行以觀為征北行参軍兼記<lb/>
室時沈約任昉與革書云比聞雍府妙選英才文房之<lb/>
職揔卿昆季可謂馭二龍于長途騁騏驥于千里矣<hi>上</hi>
<pb n="KR3k0049_WYG_017-77b"/>
不私諸葛瑾字子瑜琅瑘陽郡人也為孫權長史建安<lb/>
二十年權遣瑾使蜀與其弟亮但公㑹相見退無私靣<lb/>
<hi>吳志</hi>孫權報陸遜曰元德昔遣孔明至吳孤嘗與子瑜曰<lb/>
卿與孔明同産且弟随兄于義為順何以不留孔明孔<lb/>
明若留從卿者孤當以書解元徳意自随人耳子瑜逹<lb/>
孤言弟亮以夫身于人委質定分義無二心弟之不留<lb/>
猶瑾之不徃也<lb/>
各在一國諸葛瑾弟亮及從弟誕并有盛名各在一國<lb/>
<pb n="KR3k0049_WYG_017-78a"/>
於時以為蜀得其龍吳得其虎魏得其狗誕在魏與夏<lb/>
侯元齊名瑾在吳吳人服其宏量<hi>世說</hi>
置毒棗蔕魏文帝忌其弟任城王驍壯因在卞太后閤<lb/>
圍棊并噉棗文帝以毒置諸棗蔕中自選可食者而進<lb/>
王弗悟遂雜進之既中毒大后索水救之帝預敇左右<lb/>
毁缾罐太后徒跣趋井無以汲湏㬰遂卒復欲害東阿<lb/>
太后曰汝已殺我任城不得復殺我東阿<hi>上</hi>
清發劉寔字子真平原高唐人也弟知字子房貞潔有<lb/>
<pb n="KR3k0049_WYG_017-78b"/>
兄風為頴川太守平原管輅嘗謂人曰吾與劉頴川兄<lb/>
弟語使人神思清發昏不假寐自此之外殆白日欲寢<lb/>
矣<hi>晉書</hi>
不使親疎齊王當出藩而王濟諌請無數又累遣常山<lb/>
王與婦長廣公主共入稽顙陳乞留之世祖甚恚謂王<lb/>
戎曰我兄弟至親今出齊王自朕家計而甄徳王濟連<lb/>
遣婦入来生哭人耶濟尚如此况餘者乎濟自此被責<lb/>
左遷國子祭酒<hi>晋諸公賛</hi>武帝語和嶠曰我欲先痛罵王武<lb/>
<pb n="KR3k0049_WYG_017-79a"/>
子然後爵之嶠曰武子雋爽恐不可屈帝遂召武子苦<lb/>
責之因曰知愧不武子曰尺布斗粟之謠常為陛下恥<lb/>
之他人能令疎親臣不能使親疎以此愧陛下<hi>世說</hi>
二俊陸機與弟雲並有俊才司空張華見而恱之曰平<lb/>
吳之利在獲二俊<hi>晋陽秋</hi>蔡司徒在洛見陸機兄弟住参<lb/>
佐廨中三間瓦屋士龍住東頭士衡住西士龍為人文<lb/>
弱可受士衡長七尺餘聲作鐘聲言多慷慨<hi>世說</hi>張華見<lb/>
禇陶語平原陸曰君兄弟龍躍雲津顧彥先鳯鳴朝陽<lb/>
<pb n="KR3k0049_WYG_017-79b"/>
<hi>上</hi>婉婉長離陵江而翔長離云誰咨爾陸生<hi>潘安仁陸機詩</hi>雲<lb/>
六嵗能屬文與兄機齊名雖文章不及機而持論過之<lb/>
號二陸㓜時吳尚書閔鴻見而竒之曰此児若非龍駒<lb/>
當是鳯雛<hi>晋書</hi>成都王頴陸機弟躭亦有清譽與雲同遇<lb/>
害孫惠與朱誕書曰不意三陸相携闇朝一旦湮滅道<lb/>
業淪䘮痛酷之深荼毒難言國䘮儁望悲豈一人其為<lb/>
州里所痛悼如此<hi>上</hi>
三張安平張載字孟陽愽學有文章弟恊字景陽與載<lb/>
<pb n="KR3k0049_WYG_017-80a"/>
齊名亢字季陽才藻不逮二昆亦有屬綴時人謂載協<lb/>
亢陸機雲曰二陸三張<hi>上</hi>張協信都人兄弟三人俱善<lb/>
屬文語曰二陸入洛三張減價<hi>寰宇記</hi>
三窟王衍雖居宰輔之重不以經國為念而思自全之<lb/>
計乃以弟澄為荆州族弟敦為青州因相謂曰荆州有<lb/>
江漢之固青州有負海之險二人在外而吾留此足以<lb/>
為三窟矣識者鄙之<lb/>
在三衛玠字叔寳為太子洗馬永嘉四年南至江夏與<lb/>
<pb n="KR3k0049_WYG_017-80b"/>
兄别于梁里澗語曰在三之義人之所重今日忠臣致<lb/>
身之運可勉乎行至豫章乃卒<hi>衛玠别傳</hi>
遺書不荅李矩表郭誦為楊武將軍履敗石生誦弟元<lb/>
為賊所執賊遣元以書說矩曰去年東平曹嶷西賔猗<lb/>
盧矩如牛角何不歸命矩以示誦曰昔王陵母在賊猶<lb/>
不改意弟當何論石勒復遺誦塵尾馬鞭以示殷勤誦<lb/>
不答<hi>晋書</hi>
第五何準字㓜道廬江灊人驃騎將軍充第五弟也雅<lb/>
<pb n="KR3k0049_WYG_017-81a"/>
好高尚徵聘一無所就充位居宰相權傾人主而準散<lb/>
𢃄衡門不及世事于時名徳皆稱之<hi>中興書</hi>驃騎勸之令<lb/>
仕荅曰予弟五之名何必减驃騎<hi>世說</hi>
家弟戴安道<hi>逵</hi>既厲操東山而其兄欲建式遏之功謝<lb/>
太傅曰卿兄弟志業何其太殊戴曰下官不堪其憂家<lb/>
弟不改其樂<hi>上</hi>
輕侮和嶠為少保散騎常侍性至儉恡嶠同母弟郁素<lb/>
無名稱嶠輕侮之此以為捐<lb/>
<pb n="KR3k0049_WYG_017-81b"/>
餘年代弟太元中有一師從逺來莫知所出云人命應<lb/>
終有人樂代則死者可生若逼人求代亦復不過少時<lb/>
人聞此咸怪其虚誕王子猷子敬兄弟特相和睦子敬<lb/>
疾屬纊子猷謂之曰吾才不如弟位亦通塞請以餘年<lb/>
代弟師曰夫生代死者以己年限有餘得以足亡者耳<lb/>
今賢弟命既應終君侯筭亦當盡復何所代子猷先有<lb/>
背疾子敬疾篤恒禁徃來聞亡便撫心悲惋都不得一<lb/>
聲背即潰裂推師之言信而有實<hi>幽明録</hi>
<pb n="KR3k0049_WYG_017-82a"/>
火攻周仲智飲酒醉瞋目還靣謂伯仁曰君才不如弟<lb/>
而横得重名湏㬰舉爉燭火擲伯仁伯仁笑曰阿奴火<lb/>
攻固出下䇿耳<hi>世說</hi>
投牋氷開河内荀儒字君林乗氷省舅氏䧟河上而死<lb/>
兄倫字君文求尸積日不得設祭水側又投牋與河伯<lb/>
一宿岸側氷開手執簡浮上淪又牋謝之<hi>異苑</hi>
謗免散騎常侍祖納初與弟約不睦中宗甚任約疎納<lb/>
納乃言于中宗曰約為人外有國士之形内懐凌上之<lb/>
<pb n="KR3k0049_WYG_017-82b"/>
性抑而使之可也若假其權必為亂階中宗弗納納遂<lb/>
以兄弟相謗免官及後約為逆論者始知納忠誠<hi>晋書</hi>
事兄如父謝𢎞㣲少孤事兄如父兄弟友睦之行世莫<lb/>
能及不言人長短兄曜好臧否人物毎言論常以他語<lb/>
亂之<hi>宋書</hi>
咨行蔡廓奉兄軌如父家事小大皆諮而後行公禄賞<lb/>
賜一皆入軌有所資湏為就典者請焉從高祖在彭城<lb/>
妻郄氏求夏服廓荅曰知湏夏服計給事自應相供無<lb/>
<pb n="KR3k0049_WYG_017-83a"/>
容别寄軌時為給事中<hi>上</hi>
為兄憎述謝景仁爱其第三弟甝而憎述嘗設饌請宋<lb/>
武帝希命甝豫坐而帝召述述知非景仁夙意又慮帝<lb/>
命之請急不從帝馳遣呼述湏至乃飱及景仁疾述盡<lb/>
心視湯藥飲食必嘗而後進衣不解𢃄不盥櫛者累旬<lb/>
景仁深感愧焉友爱遂篤及景仁卒哀號過禮景仁肥<lb/>
壯棺木數具皆不合用述哀惶親選乃獲焉<hi>南史</hi>
腰皷兄弟沈懐文三子淡深冲冲仕齊為御史中丞與<lb/>
<pb n="KR3k0049_WYG_017-83b"/>
兄淡深名譽有優劣世號為腰皷兄弟淡深并歴御史<lb/>
中丞兄弟三人并為司直晋宋所未有也<hi>南史二十四</hi>
着衣後應劉瓛字子珪弟璡字子璥方軌正直兄瓛夜<lb/>
隔壁呼璡共語璡不答方下床着衣立然後應瓛問其<lb/>
久璡曰向着衣未竟<hi>南齊</hi>
斫樹更生趙㧞扈新城人也兄震動富于財大守樊文<lb/>
茂求之不已因弑之㧞扈亡命聚黨至杜樹呪曰文茂<lb/>
殺㧞扈兄今欲報之若事克斫樹處更生不克即死二<lb/>
<pb n="KR3k0049_WYG_017-84a"/>
宿三枿生十丈餘人間傳以為神附者十餘茂遂殺文<lb/>
茂<hi>南史孝義傳</hi>
玉昆金友王琳齊代取梁武帝妹有子九人并知名長<lb/>
子銓字公衡羙風儀善占吐尚武帝女永嘉公主銓雖<lb/>
學業不及弟錫而孝行齊焉時人以為銓錫二王可謂<lb/>
玉昆金友<hi>南史</hi>
兩到到溉字茂灌撝弟子也父坦齊中書郎溉少孤貧<lb/>
與兄沼弟洽俱知名起家王國左常侍樂安任昉大相<lb/>
<pb n="KR3k0049_WYG_017-84b"/>
賞好提携溉洽二人廣為聲價<hi>南史</hi>時以溉洽兄弟比之<lb/>
二陸故世祖贈詩曰魏世重雙丁晋朝稱二陸何如今<lb/>
兩到復似凌寒竹<hi>梁書</hi>
奉嫂甚謹劉潜字孝儀彭城人㓜孤與兄弟相厲勤學<lb/>
并工屬文内行尤篤兄孝熊早卒孝儀奉寡嫂甚謹家<lb/>
内巨細必先咨决與妻子朝夕供侍未嘗失禮時人以<lb/>
此稱之<lb/>
雙璧陸暐字道暉與弟恭之季順并有時譽洛陽令賈<lb/>
<pb n="KR3k0049_WYG_017-85a"/>
禎見其兄弟歎曰僕以老年更睹雙璧又嘗兄弟共候<lb/>
黄門郎孫惠慰惠慰謂諸賔曰不意二陸復生坐隅吾<lb/>
德謝張公無以延譽暐與恭之晩不和睦為時所鄙<hi>魏書</hi>
蜂腰周𢎞正㓜孤及第𢎞直俱為伯父捨所養𢎞正醜<lb/>
而不陋言而能談誹諧似優剛腸似直善元理為當世<lb/>
所宗自稱有才無相𢎞直方雅氣調高于次昆或問三<lb/>
周熟賢人曰若蜂腰矣<hi>南史</hi>
兩周臺城䧟周𢎞正為侯景所得及僧辯東討𢎞正先<lb/>
<pb n="KR3k0049_WYG_017-85b"/>
至僧辯飛騎迎之及見歡甚僧辯即日啓元帝手書與<lb/>
𢎞正仍遣使迎之謂朝士曰晋氏平吳喜獲二陸今我<lb/>
討賊亦得兩周及至禮數甚優朝臣無比<hi>上</hi>
聚㕔同食楊播字元慶家世純厚並敦義讓昆季相事<lb/>
有如父子播剛毅椿津恭謙與人言自稱名字兄弟旦<lb/>
則聚于㕔堂終日相對未曽入内有一羙味不集不食<lb/>
㕔堂間徃徃幃幔隔障為寢息之所時就休偃還共談<lb/>
笑椿年老曽他處醉歸津扶侍還室仍假寐閤前承候<lb/>
<pb n="KR3k0049_WYG_017-86a"/>
安否椿津年過六十并登台鼎而津常参問旦暮子姪<lb/>
羅列階下椿不命坐津不敢坐椿毎近出或日斜不至<lb/>
津不先飯椿還後乃共食食則津親授匙箸味皆先嘗<lb/>
椿命食然後食津為司空於時府主皆引寮佐人命津<lb/>
求官津曰此事湏家兄裁之何為見問初津為肆州椿<lb/>
在京宅每有四時嘉味輒固使次附之若或未寄不先<lb/>
入口椿每得所寄輒對之下泣<hi>魏書</hi>
白眉馬子結兄弟三人皆渉文史楊休之牧西兖子亷<lb/>
<pb n="KR3k0049_WYG_017-86b"/>
子尚子結與諸朝士各有詩言贈休之揔為一集酧荅<lb/>
即詩云三馬俱白眉者也<hi>北齊書</hi>
一時之選温大雅字彦𢎞性至孝少好學以才辨知名<lb/>
在隋與顔思曽俱在東宫彦愽與思魯弟愍楚同直内<lb/>
史省彦愽與愍楚弟遊秦典校秘閣二家兄弟各為一<lb/>
時人物之選少時學業顔氏為優其後職位温氏為盛<lb/>
<hi>舊唐書</hi>
三鳯薛元敬與収及族兄德音齊名世稱河東三鳯収<lb/>
<pb n="KR3k0049_WYG_017-87a"/>
為長離德音為鸑鷟元敬年少為鵷鶵武徳中為文學<lb/>
舘學士如晦嘆曰小記室不可得而親不可得而踈<hi>上</hi>
兩絶張知謇與兄知元知晦弟知泰知黙五人勵志讀<lb/>
書皆以明經擢第俱為顕官知謇自徳州入計則天重<lb/>
其才幹又目其狀貎過人命畫工冩之以其本賜之曰<lb/>
人或有才必無其貎卿家昆季可謂兩絶時人稱之<hi>上</hi>
雙舉張楚金少有志行事親以孝聞初與兄越石同預<lb/>
鄉貢進士州司馬將罷越石而薦楚金辭曰以順則越<lb/>
<pb n="KR3k0049_WYG_017-87b"/>
石長以才則楚金不如固請俱退時李勣為都督嘆曰<lb/>
貢士本求才行相推如此何嫌雙舉也乃俱荐擢第<hi>上</hi>
合丹劉巨麟開元中為廣州刺史弟仲邱為麗政殿學<lb/>
士兄弟友爱有羅浮道者為巨麟合丹劑將分半以遺<lb/>
仲邱命刀中破之分銖無差焉<hi>傳載</hi>
古荀陸陸景融于象先后母弟也象先被笞景融諌不<lb/>
入則自楚母為損威人多其友<hi>新唐</hi>象先弟景倩景融景<lb/>
獻景裔皆有羙譽僧一行少時與象先昆弟相善常謂<lb/>
<pb n="KR3k0049_WYG_017-88a"/>
人曰陸氏兄弟皆有才行古之荀陳無以加也<hi>舊唐</hi>象先<lb/>
本名景初<lb/>
杞梓中書令張説重詞學之士知集賢書院韋述張九<lb/>
齡許景先袁暉趙令㬢孫逖王翰常遊其門趙令㬢兄<lb/>
冬日弟和璧居貞安貞頥貞等六人述弟逌逌逈退廵<lb/>
亦六人並詞學登科說曰趙韋昆季今之杞梓也<hi>上述傳</hi>
不引進李揆在相位其兄皆自有時名滯于冗官未嘗<lb/>
引進揆既黜官數日其兄皆改為司門貟外郎<hi>舊唐</hi>
<pb n="KR3k0049_WYG_017-88b"/>
夢神劉師貞兄有疾經旬日不絶師貞衣不解結日一<lb/>
食為讀道德經夢神人曰若兄苦風取胡王使者酒漬<lb/>
服即愈師貞求之藥肆皆不能曉忽夢見母曰胡王使<lb/>
羗活也覺而求之兄遂即愈<hi>史系</hi>
償愽滎陽鄭還古天性孝友弟齊古好愽戯賭錢還古<lb/>
帑臧中物雖妻之寳玩恣其所用齊古得之輒盡還古<lb/>
每出行必封管鑰付家人曰留待二十九郎償博勿使<lb/>
别為債息為惡人所䧟也弟感其意為之稍節<hi>因話録</hi>
<pb n="KR3k0049_WYG_017-89a"/>
詔書疊至左丞盧渥字子章軒冕之盛近代無比伯仲<lb/>
四人咸居顯列乾符初母憂服闋渥自前中書舍人拜<lb/>
陜府觀察使弟沼前長安令除給事中弟沅自前集賢<lb/>
校理除左拾遺弟治自畿尉遷監察御史詔書疊至士<lb/>
族榮之及赴任陜郊洛城自居守分司朝臣以下設祖<lb/>
筵洛城為之一空都人聳觀亘數十里諸朝客已携酒<lb/>
饌出城者散于田野選勝四起歌樂四起飄然若澧州<lb/>
上已㑹稽禊事也無貴無賤及暮醉歸有白髯馹吏聲<lb/>
<pb n="KR3k0049_WYG_017-89b"/>
指曰某自擁篲清郵五十載未嘗觀祖送之盛有如此<lb/>
者渥題詩於嘉祥馹云<hi>唐闕史</hi>
寄箋韓浦韓洎咸有詞學洎常輕浦語人曰吾兄為文<lb/>
譬如䋲樞草舍聊庇風雨予之為文是造五鳯樓手浦<lb/>
竊聞其言偶得蜀箋以詩贈洎曰十樣蠻箋出益州寄<lb/>
來新自涴溪頭老兄得此全無用助爾添脩五鳯樓<hi>談苑</hi>
邀福王平甫該洽善議論與其兄介甫論新政多援㨿<lb/>
介甫不能聽姪雱病亟介甫命道士作醮大陳楮錢平<lb/>
<pb n="KR3k0049_WYG_017-90a"/>
甫曰兄在相位湏要令天下後世人取法雱雖疾邱之<lb/>
禱久矣為此奚益且兄嘗以君法䋲吏㚥今以楮錢邀<lb/>
福安知三清門下獨不行君法耶<hi>曲淆舊聞</hi>
一隊李漢英與昆弟同遊倡舘題壁而去有滑稽子書<lb/>
昔人鴈詩于傍曰兩行何處閑文字一隊誰家好弟兄<hi>遯齋閒覧</hi>
馬闘慕容瘣父渉歸分部落七百户與長庶子吐谷渾<lb/>
分馬以給之瘣嗣位而二部馬闘瘣怒遣使讓渾曰先<lb/>
公分建有别奈何不相逺離而令馬有闘傷渾曰馬食<lb/>
<pb n="KR3k0049_WYG_017-90b"/>
水草闘其常姓何故怒及于人兄弟至親而闘及于馬<lb/>
當去女萬里于是遂西移八千里瘣後悔之遣乙那樓<lb/>
追渾謝之乃擁回渾馬馬東行數百歩輒悲鳴西奔如<lb/>
是者十餘樓曰此非人事遂附隂山靣黄河晋永嘉之<lb/>
亂南遷隴右瘣以孔懐之思作阿干歌嵗暮窮思常歌<lb/>
之乃携垂僣號以為軰后大曲<hi>前燕録</hi>鮮卑謂兄為阿干<lb/>
<hi>晋書渾傳</hi>
折箭吐谷渾阿柴有子二十人疾病命諸子各獻一箭<lb/>
<pb n="KR3k0049_WYG_017-91a"/>
取一箭授其弟慕利延使拆之慕利延拆之又取十九<lb/>
箭使拆之慕利延不能拆阿柴乃諭之曰女曹知之乎<lb/>
孤則易拆衆則難摧汝曹當戮力一心然後可以保國<lb/>
寧家言終而卒<lb/>
破荆京兆田真兄弟三人共議分財生貲皆均平惟堂<lb/>
前一株紫荆樹共議欲破三片明日就截之其樹即枯<lb/>
死狀如火然真徃見之大驚謂諸弟曰樹本同株聞將<lb/>
分斫所以顦顇是人不如木也因悲不自勝不復解樹<lb/>
<pb n="KR3k0049_WYG_017-91b"/>
樹應聲榮茂兄弟相感合財寳遂為孝門真仕至大中<lb/>
大夫<hi>齊諧記</hi>陸機詩三荆觀同株<lb/>
以子易弟上郡王雋字𤣥英有幹藝之稱雋年七八嵗<lb/>
随兄宻子元直西入涼州路中粮匱宻留元直于途乞<lb/>
丐民間比還隽為賤所掠元直逃免宻乃將元直追賊<lb/>
叩頭求哀曰人情自當皆爱其子但此弟未生家君見<lb/>
背孤遺相長以至于今請以元直易雋賊相謂曰以子<lb/>
易弟義之大也于是以雋宻受元直而去宻後亡雋勺<lb/>
<pb n="KR3k0049_WYG_017-92a"/>
飲不入口者五日雖服䘮朞年而心䘮六載<hi>前趙録</hi>
争死袁彖字緯才拜廬陵王諮議時南郡江陵縣人荀<lb/>
蔣之弟胡之婦為曽口寺沙彌所淫夜入茍家蔣之殺<lb/>
沙門為官司所檢蔣之列家門穢行欲告則恥欲忍則<lb/>
不可實已所殺胡之列又如此兄弟争死江陵令宗躬<lb/>
啟州荆州刺史廬江王求愽議彖曰夫迅寒急節乃見<lb/>
松筠之操危機逈搆方識貞孤之風竊以蔣之胡之殺<lb/>
人原心非暴辯讞之日友于讓生哀感行路昔文舉引<lb/>
<pb n="KR3k0049_WYG_017-92b"/>
謗獲漏疎網若䧟以深刑實傷為善由是兄弟免死<hi>南史</hi>
相敬房景先沉敏方正事兄㳟謹出告反靣晨昏参省<lb/>
側立移時兄亦危坐相敬如賔客兄曽寢疾景先侍湯<lb/>
藥衣冠不解形容毁瘁親友莫不哀之<hi>魏書</hi>
願為兄李宻聘吳吳主與羣臣汎論道義謂寧為人弟<lb/>
宻曰願為人兄矣吳主曰何以為兄宻曰為兄供養之<lb/>
日長吳主及羣臣皆稱善<hi>華陽志</hi>
　天中記卷十七<lb/>
</p>
<p>
</p>
  </div>
</body>
</text>
</TEI>
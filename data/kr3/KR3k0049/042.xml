<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷四十二</head> <lb/>
    <p>
<pb n="KR3k0049_WYG_042-1a"/>
欽定四庫全書<lb/>
　天中記卷四十二<lb/>
　　　　　　　　　　　　明　陳耀文　撰<lb/>
　　禮<lb/>
本於太一夫禮必本於太一分而為天地轉而為隂陽<lb/>
變而為四時列而為鬼神<hi>禮運</hi>
承天治人孔子曰夫禮先王以承天之道以治人之情<lb/>
故失之者死得之者生詩曰相鼠有體人而無禮人而<lb/>
<pb n="KR3k0049_WYG_042-1b"/>
無禮胡不遄死是故夫禮必本於天殽於地列於鬼神<lb/>
逹於喪祭射御冠昏朝聘故聖人以禮示之故天下國<lb/>
家可得而正也<hi>上</hi>
君之大柄禮者君之大柄也所以別嫌明微儐鬼神考<lb/>
制度別仁義所以治政安君也<hi>上</hi>
决嫌疑夫禮者所以定親疎决嫌疑別同異明是非也<lb/>
道德仁義非禮不成教訓正俗非禮不備分爭辨訟非<lb/>
禮不决君臣上下父子兄弟非禮不定宦學事師非禮<lb/>
<pb n="KR3k0049_WYG_042-2a"/>
不親班朝治軍涖官行法非禮威嚴不行禱祀祭祀供<lb/>
給鬼神非禮不誠不莊是以君子恭敬樽節退讓以明<lb/>
禮<hi>曲禮</hi>
人之大端故禮義也者人之大端也所以講信修眭而<lb/>
固人肌膚之㑹筋骸之束也所以養生送死事鬼神之<lb/>
大端也所以逹天道順人情之大竇也故唯聖人為知<lb/>
禮之不可以巳也故壞國喪家亡人必先去其禮故禮<lb/>
之於人也猶酒之有蘖也君子以厚小人以薄<hi>禮運</hi>
<pb n="KR3k0049_WYG_042-2b"/>
禁亂故朝覲之禮所以明君臣之義也聘問之禮所以<lb/>
使諸侯相尊敬也喪祭之禮所以明臣子之恩也鄉飲<lb/>
酒之禮所以明長㓜之序也婚姻之禮所以明男女之<lb/>
別也夫禮禁亂之所由生猶防止水之所自來也故以<lb/>
舊坊為無所用而壞之者必有水敗以舊禮為無所用<lb/>
而去之者必有亂患故禮之教化也微其止邪也於未<lb/>
形使人日徙善逺罪而不自知也是以先王隆之也<hi>經解</hi>
有本有文禮器是故大備大備盛德也禮釋回増美質<lb/>
<pb n="KR3k0049_WYG_042-3a"/>
措則正施則行其在人也如竹箭之有筠也如松栢之<lb/>
有心也二者居天下之大端也先王之立禮也有本有<lb/>
文忠信禮之本也義理禮之文也無本不立無文不行<lb/>
<hi>禮器</hi>
大禮哀公問於孔子曰大禮何如君子之言禮何其尊<lb/>
也孔子曰吾聞之民之所由生禮為大非禮無以節事<lb/>
天地之神也非禮無以辨君臣上下長㓜之位也非禮<lb/>
無以別男女父子兄弟之親婚姻疏數之交也君子以<lb/>
<pb n="KR3k0049_WYG_042-3b"/>
此之為尊敬然<hi>哀公問</hi>
領惡全好子張子貢言游侍縱言至於禮子貢曰敢問<lb/>
何如子曰敬而不中禮謂之野恭而不中禮謂之給勇<lb/>
而不中禮謂之逆子貢曰敢問將何以謂此中者也子<lb/>
曰禮乎禮夫禮所以制中和言游曰敢問禮也者領惡<lb/>
而全好者與子曰然<hi>仲尼燕居</hi>
章疑別微夫禮者所以章疑別微以為民坊者也故貴<lb/>
賤有等衣服有別朝廷有位則民有所讓<hi>坊記</hi>
<pb n="KR3k0049_WYG_042-4a"/>
天地同氣禮之動搖也與天地同氣四時合信隂陽為<lb/>
符日月為明上下和洽則物獸如其性命<hi>禮稽命徴</hi>
設容禮者所以設容明天地之體也<hi>春秋說題辭</hi>
治之粉澤太公對文王曰禮者治之粉澤也<hi>六韜</hi>
縁情禮者因人之情縁義之理為之節文者也<hi>管子</hi>
從俗禮從俗政從上使從君國有貴賤之體無賢不肖<lb/>
之禮有長㓜之禮無勇怯之禮有親疎之禮無愛惡之<lb/>
禮也<hi>慎子</hi>
<pb n="KR3k0049_WYG_042-4b"/>
制義人生有欲欲則求求則争争則亂亂則窮先王惡<lb/>
其亂也故制禮義以養之禮者養也稻粱五味所以養<lb/>
口也椒蘭芬芳所以飬鼻也雕琢刻鏤黼黻文章所以<lb/>
飬目也疏房越席牀第几筵所以飬體也<hi>荀子</hi>
大隆禮有三本天地者生之本也先祖者類之本也君<lb/>
師者治之本也貴本之為文親用之為理兩者合而成<lb/>
文以歸太一夫是之謂大隆<hi>上</hi>
人道之極禮者人道之極也然而不法禮不足禮謂之<lb/>
<pb n="KR3k0049_WYG_042-5a"/>
無方之民法禮足禮謂之有方之士<hi>上</hi>
國之幹天王使召武公内史過賜晉侯命受至惰過歸<lb/>
告王曰晉侯其無後乎王賜之命而過於受瑞先自棄<lb/>
也已其何繼之有禮國之幹也敬禮之輿也不敬則禮<lb/>
不行禮不行則上下昏何以長世<hi>左僖十一</hi>
禮順天道齊侯侵我西鄙遂伐曹入其郛討其來朝也<lb/>
季文子曰齊侯其不免乎吾則無禮而討於有禮者曰<lb/>
女何故行禮禮以順天天之道也已則反天而又以討<lb/>
<pb n="KR3k0049_WYG_042-5b"/>
人難以免矣在周頌曰畏天之威于時保之不畏于天<lb/>
將何能保以亂取國奉禮以守猶懼不終多行無禮弗<lb/>
能在矣<hi>左文十五</hi>
人之幹晉侯使郤錡來乞師將事不敬孟獻子曰郤氏<lb/>
其亡乎禮身之幹也敬身之墓也郤子無墓且先君之<lb/>
嗣卿也受命以求師將社稷是衞而惰棄君命也不亡<lb/>
何為<hi>成十二</hi>
政之輿曹武伯來朝㑹於商任齊侯衞侯不敬叔向曰<lb/>
<pb n="KR3k0049_WYG_042-6a"/>
二君者必不免㑹朝禮之經也禮政之輿也政身之守<lb/>
也怠禮失政失政不立是以亂也<hi>襄二十一</hi>
人之幹公至自楚孟僖子病不能相禮乃講學之茍能<lb/>
禮者從之及其將死也召其大夫曰禮人之幹也無禮<lb/>
無以立吾聞將有逹者曰孔丘聖人之後也我若獲沒<lb/>
必屬説<hi>南容</hi>與何忌<hi>仲孫</hi>於夫子使事之而學禮焉以定其<lb/>
位<hi>昭七</hi>
天經地義鄭子太叔見趙簡子簡子問揖讓周旋之禮<lb/>
<pb n="KR3k0049_WYG_042-6b"/>
焉對曰是儀也非禮也簡子曰敢問何謂禮對曰吉也<lb/>
聞諸先大夫子産曰夫禮天之經也地之義也民之行<lb/>
也天地之經而民實則之簡子曰甚哉禮之大也對曰<lb/>
禮上下之紀天地之經緯也民之所以生也是以先王<lb/>
尚之故人之能自曲直以赴禮者謂之成人大不亦宜<lb/>
乎<hi>上二十五</hi>
禮之善物齊景公曰善哉吾今而後知禮之可以為國<lb/>
也對曰禮之可以為國也久矣與天地並君令臣恭父<lb/>
<pb n="KR3k0049_WYG_042-7a"/>
慈子孝兄愛弟敬夫和妻柔姑慈婦聴禮也君令臣不<lb/>
違臣共而不貳父慈而教子孝而箴兄愛而友弟敬而<lb/>
順夫和而義妻柔而正姑慈而從婦聴而婉禮之善物<lb/>
也<hi>二十六</hi>
嘉事不體邾隠公來朝子貢觀焉邾子執玉髙其容仰<lb/>
公受玉卑其容俯子貢曰以禮觀之二君者皆有死亡<lb/>
焉夫禮死生存亡之體也將左右周旋進退俯仰於是<lb/>
乎取之朝祀喪戎於是乎觀之今正月相朝而皆不度<lb/>
<pb n="KR3k0049_WYG_042-7b"/>
心已亡矣嘉事不體何以能久髙仰驕也卑俯替也驕<lb/>
近亂替近疾君為主其先亡乎<hi>定十五</hi>
御民齊景公登射晏子修禮而待公曰選射之禮寡人<lb/>
厭之矣吾欲得天下勇士與之圖國晏子對曰君子無<lb/>
禮是庻人也庻人無禮是禽獸也夫禮者所以御民也<lb/>
轡者所以御馬也無禮而能治國家者嬰未之聞也景<lb/>
公曰善乃飭射更席以為上客終日問禮<hi>説苑</hi>
禮中有禮晏子聘魯下堂則趣授玉則跪子貢怪之問<lb/>
<pb n="KR3k0049_WYG_042-8a"/>
孔子孔子問晏子晏子對曰夫上堂之禮君行一臣行<lb/>
二也今君之授幣也卑臣敢不跪乎孔子曰善禮中又<lb/>
有禮焉<hi>韓詩外傳</hi>
長禮景公縱酒醉而解衣冠鼓琴以自樂顧左右曰仁<lb/>
人亦樂此乎左右曰仁人耳目猶人何為不樂乎景公<lb/>
曰駕車以迎晏子晏子聞之朝服而至景公曰今者寡<lb/>
人此樂願與大夫同之晏子曰君言過矣自齊國五尺<lb/>
已上力皆能勝嬰與君所以不敢者畏禮也故自天子<lb/>
<pb n="KR3k0049_WYG_042-8b"/>
無禮則無以守社稷諸侯無禮則無以守其國為人上<lb/>
無禮則無以使其下為人下無禮則無以事其上大夫<lb/>
無禮則無以治其家兄弟無禮則不同居人而無禮不<lb/>
若遄死景公色媿離席而謝曰寡人不仁無良左右淫<lb/>
湎寡人以至於此請殺左右以補其過晏子曰左右無<lb/>
過君好禮則有禮者至無禮者去君惡禮則無禮者至<lb/>
有禮者去左右何罪乎景公曰善哉乃更衣而坐觴酒<lb/>
三行晏子辭景公拜送<hi>上</hi>
<pb n="KR3k0049_WYG_042-9a"/>
習<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>樹下孔子過宋與弟子習禮於大樹下宋司馬桓<lb/>
魋使㧞其樹去適鄭<hi>典畧</hi>
緜蕞漢興撥亂反正日不暇給猶命叔孫通制禮儀以<lb/>
正君臣之位髙祖説而歎曰吾乃今日知為天子之貴<lb/>
也以通為奉常遂定儀法<hi>前志</hi>通與弟子百餘人為緜蕞<lb/>
野外習之<hi>本𫝊</hi>
述舊禮宣帝時諫議大夫王吉上疏願與大臣延及儒<lb/>
生述舊禮明王制驅一代之人躋之仁壽之域<hi>漢書</hi>
<pb n="KR3k0049_WYG_042-9b"/>
聚訟曹褒上疏具陳禮樂之本制改之意詔班固問改<lb/>
定禮制之宜固曰宜廣招集議得失帝曰諺言作舍道<lb/>
邊三年不成㑹禮之家名為聚訟帝令黄門持班固所<lb/>
上叔孫通漢儀十二篇敇褒曰此制散畧多不合經宜<lb/>
依禮條正使可施行褒乃撰次天子至庻人冠婚吉凶<lb/>
制度以為一世大典帝以衆論難一故但納之<hi>後漢</hi>
防本理者天所為也文者人所為也人所為謂之禮禮<lb/>
者因人情以為節文以救其亂夫隄者水之防也禮者<lb/>
<pb n="KR3k0049_WYG_042-10a"/>
人之防也刑防其末禮防其本也<hi>董生書</hi>
百事之㑹夫禮者隂陽之際也百事之㑹也所以尊天<lb/>
地賓鬼神序上下之道也<hi>白虎通</hi>
義同名異禮者履也律也義同而名異五禮者吉凶賓<lb/>
軍嘉也<hi>物理論</hi>
縁情為度禮者縁人情而為節度者也嚴父愛親之情<lb/>
也尊親敬長之義也<hi>袁淮正書</hi>
順時施宜王者必因前王之禮而順時施宜有所損益<lb/>
<pb n="KR3k0049_WYG_042-10b"/>
節人之心稍稍制作<hi>漢書</hi>
張翼張六星星明則王者行五禮得天之中翼二十度<lb/>
星天之樂府俳倡星明大禮樂興<hi>晉志</hi>
　　祭祀<lb/>
祭重凡治人之道莫急於禮禮有五經莫重於祭夫祭<lb/>
者非物自外至者也自中出生於心者也心怵而奉之<lb/>
以禮是故惟賢者能盡祭之義<hi>祭統</hi>
祭至周傳曰祭之為言察也察者至也至者人事也人<lb/>
<pb n="KR3k0049_WYG_042-11a"/>
事至然後祭祭者薦也薦之為言在也在也者在其道<lb/>
也<hi>尚書蔡𫝊</hi>
數祭祭不欲數數則煩煩則不敬祭不欲疏疏則怠怠<lb/>
則忘<hi>祭義</hi>説命曰黷于祭祀時為弗欽<hi>書</hi>
報功修先凡祭祀之義有二一曰報功二曰修先報功<lb/>
以勉力修先以崇恩也<hi>論衡</hi>
報徳崇恩古者尊祭重神祭宗廟追養也祭天地報徳<lb/>
也<hi>楊泉物理論</hi>
<pb n="KR3k0049_WYG_042-11b"/>
享味宫室不設不可以祭祭者薦其時也薦其敬也薦<lb/>
其義也非享味也<hi>糓梁傳</hi>
祭名春祭曰祠夏祭曰杓秋祭曰嘗冬祭曰蒸祭天曰<lb/>
燔柴祭地曰瘞薶祭山曰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>縣祭川曰浮沈祭星曰布<lb/>
祭風曰傑是禷是禡師祭也既伯既儔馬祭也禘大祭<lb/>
也繹又祭也周曰繹商曰肜夏曰復胙<hi>爾雅</hi>除惡之祭為<lb/>
祓㑹福之祭曰襝告事永福曰禱道上之祭為禓潔意<lb/>
以享為禋以類祭神為禷祭司命為䃾祭豕先為䄚月<lb/>
<pb n="KR3k0049_WYG_042-12a"/>
祭為祽<hi>説文</hi>
四祭古者嵗四祭因四時所生熟而祭先祖父母也春<lb/>
曰祠祠者以正月始食韮也夏曰禴禴者以四月煮糜<lb/>
餅也秋曰嘗嘗者以七月嘗黍稷也冬曰烝烝者以十<lb/>
月進初稻也<hi>春秋繁露</hi>
祭等天子祭天地祭四方祭山川祭五祀嵗徧諸侯方<lb/>
祀祭山川祭五祀嵗徧大夫祭五祀嵗徧士祭其先凢<lb/>
祭有舉之莫敢舉也有其舉之莫敢廢也非其所祭而<lb/>
<pb n="KR3k0049_WYG_042-12b"/>
祭之名曰淫祀淫祀無福支子不祭祭必告於宗子凡<lb/>
祭宗廟之禮牛曰一元大武豕曰剛鬛豚曰腯肥羊曰<lb/>
柔毛鷄曰翰音犬曰羔獻雉曰疎趾兔曰明視脯曰尹<lb/>
祭脩脆曰商祭鮮魚曰脡祭水曰清滌酒曰清酌黍曰<lb/>
薌合粱曰薌箕稷曰明黍稻曰嘉蔬韭曰豐本鹽曰醎<lb/>
醝玊曰嘉玉幣曰量幣<hi>曲禮</hi>
國之大節海鳥曰爰居臧文仲使國人祭展禽曰越哉<lb/>
臧孫之為政也夫祀國之大節也而節政之所成也故<lb/>
<pb n="KR3k0049_WYG_042-13a"/>
慎制祀以為國典今無故而加典非政之宜也夫聖王<lb/>
之制祀也法施於民則祀之以死勤事則祀之以勞定<lb/>
國則祀之能禦大災則祀之能扞大患則祀之非是否<lb/>
也不在祀典凡禘郊宗祖報此五者國之典祀也加之<lb/>
以社稷山川之神皆有功烈於民者也及前哲令徳之<lb/>
久所以為明質也及天之三辰民所以瞻仰也及地之<lb/>
五行所以生殖也氏九州名山川澤所以出財用也非<lb/>
是不在祀典<hi>國語</hi>
<pb n="KR3k0049_WYG_042-13b"/>
奉功成人聖王之法追祭天地日月星辰山川萬物皆<lb/>
古之人也能紀天地五行氣奉其功以成人者也故其<lb/>
奉祀皆以人事之禮食之所食也非祭食與土地金木<lb/>
水火石也又祭三皇五帝九皇六十四氏皆古帝王凡<lb/>
八十一姓<hi>漢舊儀</hi>
國典屈到嗜芰有疾召其宗老而屬之曰祭我必以芰<lb/>
及祥宗老將薦芰屈建命去之宗老曰夫子屬之子木<lb/>
曰不然其祭典有之曰國君有牛享大夫有羊饋士有<lb/>
<pb n="KR3k0049_WYG_042-14a"/>
豚犬之奠庻人有魚炙之薦不羞珍異不陳庻侈夫子<lb/>
不以其私欲干國之典遂不用<hi>楚語</hi>
備物子期祀平王祭以牛爼於王王問於觀射父曰祀<lb/>
牲何及對曰祀加于舉天子舉以太牢祀以㑹諸侯舉<lb/>
以特牛祀以太牢卿舉以少牢祀以特牛大夫舉以特<lb/>
牲祀以少牢士食魚炙祀以特牲庻人食菜祀以魚上<lb/>
下有序民則不慢王曰其小大何如對曰郊禘不過蠒<lb/>
栗烝嘗不過把握王曰何其小也對曰夫神以精明臨<lb/>
<pb n="KR3k0049_WYG_042-14b"/>
民者也故求備物不求豐大是以先王之祀也以一純<lb/>
二精三牲四時五色六律七事八種九祭十日十二辰<lb/>
以致之百姓千品萬官億醜兆民經入畡數以奉之明<lb/>
徳以昭之和聲以聴之以告徧至則無不受休王曰祀<lb/>
不可以已乎對曰祀所以昭孝息民撫國家定百姓也<lb/>
不可以已天子徧祀羣神品物諸侯祀天地三辰及其<lb/>
土之山川卿大夫祀其禮士庻人不過其祖上所以教<lb/>
民䖍也下所以昭事上也天子親春禘郊之盛王后親<lb/>
<pb n="KR3k0049_WYG_042-15a"/>
繰其服自公以下至於庻人其誰敢不齋肅㳟敬致力<lb/>
于神民所以攝固者也若之何其舍之也<hi>上</hi>
祭祀招禍昔楚靈王驕逸輕下簡賢務鬼信巫祝之道<lb/>
齋戒潔鮮以祀上帝禮羣神躬執羽紱起舞壇前吳人<lb/>
來攻其國人告急而靈王鼓舞自若顧應之曰寡人方<lb/>
祭上帝樂明神當蒙福祐焉不敢赴救而吳兵遂至俘<lb/>
獲其太子及后姫以下甚可傷<hi>桓子新論</hi>
祠子胥夫差師諸羣臣出國東祠子胥江水濱諸臣並<lb/>
<pb n="KR3k0049_WYG_042-15b"/>
在夫差乃言曰寡人蒙先王之遺恩為千乘之主昔不<lb/>
聴相國之言乃用䜛佞之辭至令相國逺投江海自亡<lb/>
以來濛濛惑惑如霧蔽日莫誰與言泣下沾襟悲不自<lb/>
勝左右羣僚莫不傷悲<hi>吳越春秋</hi>
祀江湖越王既往平吳春祀三江秋祀五湖因以其時<lb/>
為之立祠埀之來世傳之萬載隣邦樂徳皆來取之<hi>越紀</hi>
將祭亡牲魯公索氏將祭而亡其牲孔子聞之曰公索<lb/>
氏不及二年將亡後一年而亡門人問曰昔公索氏亡<lb/>
<pb n="KR3k0049_WYG_042-16a"/>
其祭牲而夫子曰不及二年必亡今過期而亡夫子何<lb/>
以知其然孔子曰夫祭者孝子所以自盡於其親將祭<lb/>
而亡其牲則其餘所亡者多矣若此而不亡者未之有<lb/>
也<hi>家語</hi>
將祭叱富齊有貧者命其狗為富命其子為樂方將祭<lb/>
入於室叱之曰富出祝曰不祥家果有禍長子死守之<lb/>
曰樂乎而不自悲也<hi>尸子</hi>
祀魏公子髙祖微時聞魏公子賢及即位每過大梁常<lb/>
<pb n="KR3k0049_WYG_042-16b"/>
祀公子髙祖十二年從擊黥布還為公子置守冡嵗四<lb/>
時奉祀公子矣<hi>漢書</hi>
祀黄石張子房從髙帝過濟北果得穀城山下黄石取<lb/>
而寶祠之及留侯死并葬黄石每上冡伏臘祠黄石上<lb/>
相鄉立祠初朱邑且死囑其子曰我故為桐鄉嗇夫其<lb/>
吏民愛我必葬桐鄉後世子孫奉嘗我不如桐鄉民及<lb/>
死其子葬之桐鄉西郭外民果共立祠嵗時祠祭至今<lb/>
不絶<hi>郊祀志</hi>
<pb n="KR3k0049_WYG_042-17a"/>
鄉里為榮桓譚字君山沛人章帝元和中行廵狩至沛<lb/>
令使者祠譚冡鄉里以為榮<hi>東觀漢記</hi>
祠蕭霍永平中詔京兆右扶風以中牢祠蕭何霍光出<lb/>
郡錢穀給蕭何子孫在三百里内悉令侍祠<hi>上</hi>
祀孔子元和一年春帝東廵狩還過魯幸闕里以太牢<lb/>
祀孔子及七十弟子作八代之樂大㑹孔子男子二十<lb/>
以上者六十人<hi>孔叢子</hi>
卿士立祠元始四年詔書祀百辟卿士有益於民者蜀<lb/>
<pb n="KR3k0049_WYG_042-17b"/>
<hi>闕</hi>
<pb n="KR3k0049_WYG_042-18a"/>
</p>
<p>
<pb n="KR3k0049_WYG_042-19a"/>
</p>
<p>
<pb n="KR3k0049_WYG_042-20a"/>
　<lb/>
　<lb/>
　<lb/>
　<lb/>
雨尊從鹵薄車或發蓋百官霑濡還不至郊使有司行<lb/>
禮迎氣北郊<hi>上</hi>
漢制漢制天地以下羣臣所祭凡千五百四十新益為<lb/>
萬五千四十漢法三嵗一祭天為雲陽宫甘泉壇以冬<lb/>
<pb n="KR3k0049_WYG_042-20b"/>
至日祭天天神下三嵗一祭地於河東汾隂后土宫以<lb/>
夏至日祭地地神出五帝祭於雍五時<hi>漢舊儀</hi>
汾葵祭地河東汾隂后土宫宫曲入河古之祭地澤中<lb/>
方澤也禮儀如祭天名曰汾葵一曰葵癸也<hi>上</hi>
殊號實一晉太始二年詔羣臣儀五帝即天也天氣時<lb/>
異故殊其號雖名有五其實一神明堂南郊宜除五帝<lb/>
之坐五郊改五精之號皆同稱昊天上帝各設一坐而<lb/>
已<hi>禮志</hi>
<pb n="KR3k0049_WYG_042-21a"/>
二至祀合晉太始二年十一月有司又議古者社郊不<lb/>
異宜并圓丘方丘於南北郊更修治壇兆其二至之祠<lb/>
合於二郊帝又從之如宣帝所用王肅議也是月庚寅<lb/>
冬至帝親祀圓丘於天自是後圓丘方澤不別立<hi>宋志</hi>
合祭古者祭天於圓丘在國之南祭地於澤中之方丘<lb/>
在國之北所以順隂陽因髙下而事天地以其類也其<lb/>
方位既別而其燎壇瘞坎樂舞變數亦皆不同而後世<lb/>
有合祭之文則天萬嵗元年親饗南郊始合祭天地<lb/>
<pb n="KR3k0049_WYG_042-21b"/>
祭地北郊睿宗即位有事於南郊實曽議曰三輔故事<lb/>
祭於圓丘上帝后土位皆南面則漢嘗合祭矣禇無量<lb/>
郭山惲等皆以曽言為然是時睿宗將祭地於北郊故<lb/>
曽之議寢<hi>闕</hi>
　<lb/>
貴徳廣孝祭宗廟所以禘祫何尊人君貴功徳廣孝道<lb/>
位尊徳盛所及彌逺<hi>白虎通</hi>
祫禘三年一祫五年一禘以衣服想見其容色三日齋<lb/>
<pb n="KR3k0049_WYG_042-22a"/>
思親志意相見所好意喜然後入廟<hi>禮稽命曜</hi>
合食王者諸侯所以三年一祫五年一禘何三年一閏<lb/>
天道小備故三年一祫祫者皆取未遷廟主合食太祖<lb/>
廟中五嵗再閠天道大備故五嵗一禘禘者諦也取已<lb/>
遷廟主食合太祖廟中<hi>五經通義</hi>
日祭月薦古春秋左氏説古者先王日祭於祖考月薦<lb/>
於曽髙時享及二桃嵗禱於壇及郊宗萬室<hi>五經異義</hi>劉歆<lb/>
曰春秋傳曰日祭月祀時望嵗貢終王祖禰則日祭曽<lb/>
<pb n="KR3k0049_WYG_042-22b"/>
髙則月祀二祧則時享壇壝則嵗貢大禘則終王彌逺<lb/>
彌尊故禘為重矣<lb/>
筮而不卜今春秋公羊説祀宗廟筮而不卜傳曰禘祫<lb/>
不卜<hi>五經異義</hi>
並夏孟冬建武二十六日詔問張純禘祫之禮純奏三<lb/>
年一祫五年一禘禘昭穆尊卑之義以夏四月陽氣在<lb/>
上隂氣在下故正尊卑之義祫以冬十月五穀成熟故<lb/>
骨肉合聚飲食<hi>續漢書祭祀志</hi>
<pb n="KR3k0049_WYG_042-23a"/>
神主出廟凡禘祫大祭則神主悉出廟堂為昭穆以安<lb/>
坐不復停室也<hi>宋禮志</hi>
王制先後王儉議按禮記王制天子先祫後時祭諸侯<lb/>
先時祭後祫春秋魯禧二年祫明年春禘自此以後五<lb/>
年再殷<hi>齊禮志</hi>
祭不欲數元和中太常上言按禮祭不欲數太廟禘祫<lb/>
祭禮重於時饗與禘祫同月即其月但行禘祫祭不行<lb/>
時饗蓋不欲煩是禮先重者今時饗重於朔望薦食稽<lb/>
<pb n="KR3k0049_WYG_042-23b"/>
求禮情叅酌輕重請每時至及臘但行饗禮其月朔望<lb/>
薦食請停如告廟日與朔望薦食日同請先行告禮然<lb/>
後薦食<hi>唐書</hi>
　　六宗<lb/>
六宗舜典曰禋于六宗鄭注曰六宗謂星辰司中司命<lb/>
風雨師也<lb/>
天地四時萬物非天不生非地不載非春不動非夏不<lb/>
長非秋不收非冬不藏故書曰禋於六宗此之謂也<hi>尚書大傳</hi>
<pb n="KR3k0049_WYG_042-24a"/>
天宗地宗古尚書説六宗者天地屬神之尊者謂天宗<lb/>
三地宗三天宗日月北辰也地宗岱山河海也日月為<lb/>
隂陽宗北辰為星宗岱為山宗河為水宗海為澤宗也<lb/>
祀天則天文從祀地則地理從也<hi>五經異義</hi>
乾坤六子明帝問王肅六宗竟幾對曰坎為水離為火<lb/>
震為雷巽為風艮為山兊為澤此乾坤六子也<hi>魏書</hi>
　　社稷<lb/>
土主地主社土地之主也土地濶不可盡敬故封土為<lb/>
<pb n="KR3k0049_WYG_042-24b"/>
社以報功也稷五谷之長也穀衆不可徧祭故立稷神<lb/>
以祭之<hi>孝經</hi>
土神穀神社者五土之神也稷者百穀之神也天子為<lb/>
天下之人立社曰太社壇方五丈諸侯為境内之民立<lb/>
社曰國社地之勢有禮生物各隨所宜九州之人各居<lb/>
其土食其利者各報祭之籍田之後則告五穀既豋又<lb/>
報功也國以民為本人以食為天故建國君民先命立<lb/>
社地廣穀多不可偏祭故立國城之内立壇祭之親之<lb/>
<pb n="KR3k0049_WYG_042-25a"/>
也日用甲尊之也唯天子祭天地諸侯祭社稷而已<hi>禮外傳</hi>
為稷為社厲<hi>烈</hi>山氏之有天下也其子曰柱能植百穀<lb/>
夏之衰也周棄繼之故祀以為稷神共工氏之霸九州<lb/>
也其子曰勾龍為后土能平九州故祀為社<hi>禮</hi>孔子曰<lb/>
古之平水土及播植百穀者衆矣然唯勾龍兼食於社<lb/>
而棄為稷歴代奉之無敢易者明不可與等也<hi>家語</hi>禹勞<lb/>
天下死而為社周棄作穡死而為稷<hi>淮南</hi>
示尊封土立社示有所尊稷五穀之長故封稷而祭之<lb/>
<pb n="KR3k0049_WYG_042-25b"/>
稷者得隂陽中和之氣而為用又多故為長也嵗再祭<lb/>
之<hi>白虎通</hi>
王者自祭王者自親祭社稷何社者土地之神也土生<lb/>
萬物天下之所主也尊重之故自祭也<hi>上</hi>
路樹成社邴原避地遼東多虎原之邑落獨無虎患嘗<lb/>
行而得遺錢拾遺繫樹枝此錢既不見取而繫錢者愈<lb/>
多原問其故答者謂之神樹原惡其由已而成淫祀乃<lb/>
辯之於是里中遂歛其錢以為社供里老為之誦曰邴<lb/>
<pb n="KR3k0049_WYG_042-26a"/>
君行仁落邑無虎邴君行亷路樹成社<hi>別傳</hi>
社神所責庾邈與女子郭凝道請社約不二心俱不婚<lb/>
聘經二年凝忽暴亡邈出見凝云前北村還遇強梁抽<lb/>
刀見逼懼死從之不能守節為社神所責心痛而絶人<lb/>
鬼異路因下泣沾襟也<hi>述異記</hi>
二社一稷晉元帝建武元年又依洛京立二社一稷其<lb/>
太社之祝曰地徳普施惠存無彊乃建太社保佑萬邦<lb/>
悠悠四海咸頼嘉祥其社之祝曰坤徳厚載王畿是保<lb/>
<pb n="KR3k0049_WYG_042-26b"/>
乃建帝社以神地道明祀惟辰景福來造禮左宗廟右<lb/>
社稷歴代尊之故洛京社稷在廟之右而江左又然也<lb/>
<hi>宋書禮志</hi>
升為大祀天寶中升社稷五星為大祀詔曰祭之為典<lb/>
以陳主敬名或不正是將奪倫况社稷孚祐百代蒙其<lb/>
福日月照臨五星叶其紀兆庶允殖下土式瞻既超言<lb/>
象之外須極尊嚴之禮列為中祀頗紊大猷自今已後<lb/>
社稷及日月五星並升為大祀仍以四時致祭<hi>唐書</hi>
<pb n="KR3k0049_WYG_042-27a"/>
上戌致祭仲春上戊祭太社以后土氏配焉祭大稷以<lb/>
后稷氏配焉<hi>六典</hi>
誡社王者諸侯必有誡社何示存亡也明為善者得之<lb/>
為惡者失之春秋公羊傳曰亡國之社奄其上柴其下<lb/>
郊特牲曰喪國之社屋之亦與天地絶也<hi>白虎通</hi>亡國之<lb/>
社屋其上柴其下者示絶於天地夫春秋薄社周以為<lb/>
戒夫經藝書傳人當鑒之猶社當通氣於天地也故人<lb/>
不通覽者薄社之類<hi>論衡</hi>
<pb n="KR3k0049_WYG_042-27b"/>
授茅土天子太社以五色土為壇封其侯者取其方面<lb/>
土苴以白茅授之各以其所封方色以立社於其國故<lb/>
謂之授茅士<hi>漢舊事</hi>
　　宗廟<lb/>
宗廟廟者貌也其以貌言之也<hi>尚書大傳</hi>宗尊也廟貌也先<lb/>
祖形貌所在也寢所寢息也<hi>釋名</hi>廟所以尊祖也<hi>孝經援神契</hi>
宗廟致敬不忘親也<hi>孝經</hi>
家生之居禮聖王所制宗廟何曰生死殊路故敬鬼神<lb/>
<pb n="KR3k0049_WYG_042-28a"/>
而逺之所以有室何所以象生之居<hi>白虎通</hi>
追繼養王者立宗廟何縁生以事死敬亡若事存欲立<lb/>
宗廟而祭之此孝子之心所以追繼養也<hi>上</hi>
尊主四夏曰世室世世祭祀之也殷曰重屋夏曰霤周<lb/>
曰宗廟尊其生存之貌示不死之故致之於室也<hi>古今通論</hi>
禹立廟禹生於石紐禹母吞珠孕禹圻疈而生禹於塗<lb/>
山娶妻生子名啓於今塗山有禹廟亦為其母立廟<hi>蜀王</hi>
<hi>本紀</hi>會稽有禹廟始皇配食王朗為太守而黜之<hi>吳録</hi>
<pb n="KR3k0049_WYG_042-28b"/>
存人自立梅福上書諫曰武王克殷未下車存五帝之<lb/>
後封殷於宋紹夏於祀明著三統示不獨有也是以姫<lb/>
姓半天下遷廟之制流出於户所謂存人以自立者也<lb/>
<hi>漢書</hi>
甘棠孔子曰吾於甘棠見宗廟之敬也甚矣思其人猶<lb/>
愛其樹尊其人必敬其道也<hi>家語</hi>
帝廟髙祖廟曰原廟文帝廟曰顧城廟景帝廟曰徳陽<lb/>
武帝廟曰龍淵昭帝廟曰徘徊宣帝廟曰樂遊元帝廟<lb/>
<pb n="KR3k0049_WYG_042-29a"/>
曰長壽成帝廟曰成陽<hi>漢書</hi>
薄后配祭中元元年十月甲申使司空馮魴告祠髙祖<lb/>
廟吕太后不宜配食以薄太后配遷吕太后於園四時<lb/>
上祭<hi>東觀漢記</hi>
高廟天子自雒陽遷都長安初長安遭赤眉亂宫室焚<lb/>
盡唯有髙廟遂居之<lb/>
告祠賜金宣帝立孝武廟於河東告祠日見一人騎馬<lb/>
馬異於常馬持尺一札賜將作函文曰汝續克成賜汝<lb/>
<pb n="KR3k0049_WYG_042-29b"/>
金一斤因忽不見劄乃變為金一斤<hi>漢武故事</hi>
設壇望祀王浚字彭祖為幽州刺史尋洛陽破後承制<lb/>
建行臺以宗廟焚毁設壇望祀七室及配臣配食<hi>晉諸公讃</hi>
請立七廟侯景篡王偉請立七廟景曰何謂七廟偉曰<lb/>
天子豋七世祖考故置七廟并請七世諱敇太常具祭<lb/>
祀之禮景曰前世吾不復憶唯阿爺名標且在朔州伊<lb/>
郍得來噉是衆聞咸笑之<hi>南史</hi>
神主人君既葬之後日中虞祭即作木主以存神廟主<lb/>
<pb n="KR3k0049_WYG_042-30a"/>
用木木者本落歸本有終始之義天子廟主長尺二寸<lb/>
諸侯一尺四向孔穴午逹相通葬後孝子心目無所覩<lb/>
故用以主其神也<hi>禮記外傳</hi>廟者所以藏主列昭穆<hi>漢舊事</hi>宗<lb/>
廟之木主名曰柘<hi>説文</hi>言神無所依據孝子以主繼心<hi>白虎</hi>
<hi>通</hi>論語曰哀公問社於宰我宰我答夏后氏以松夏人<lb/>
都河東河東宜松也殷人以栢殷人都亳亳宜栢也周<lb/>
人以栗周人都豐鎬豐鎬宜栗也<hi>五經異義</hi>主者神象也凡<lb/>
虞主用桑桑猶喪也喪禮取其名練主用栗栗者敬也<lb/>
<pb n="KR3k0049_WYG_042-30b"/>
祭禮取其恭<hi>五經要義</hi>所以虞而立主何孝子既葬日中反<lb/>
虞念親已沒棺柩已去悵然失望徬徨哀痛故設桑主<lb/>
以虞所以慰孝子之心虞安其神所以用桑者始與神<lb/>
相接三王俱以桑<hi>白虎通</hi>柘宗廟主也周禮有郊廟石室<lb/>
一曰大夫以石為主從示從石石亦聲也<hi>説文</hi>廟中藏木<lb/>
主石室也<hi>増韻</hi>凢廟之主藏於户外西牖之下有石函故<lb/>
名宗柘<hi>决疑要注</hi>
不遷之主祔順宗于廟遷中宗神主于夾室有司以中<lb/>
<pb n="KR3k0049_WYG_042-31a"/>
宗為中興之君當百代不遷宰臣君史官蔣武問之武<lb/>
對曰中宗以𢎞道元年於髙宗柩前即位時春秋已壯<lb/>
矣及母后篡奪神器潜移其後頼張柬之等同謀國祚<lb/>
再復此蓋同於反正恐不得號為中興之君凢非我失<lb/>
之自我復之謂之中興漢光武晉元帝是也自我失之<lb/>
因人復之晉孝惠孝安是也今中宗興惠安二帝事同<lb/>
即不可為不遷之主矣<hi>唐書</hi>
　　明堂<lb/>
<pb n="KR3k0049_WYG_042-31b"/>
明天道明堂者明天道之堂也<hi>黄圖</hi>明堂猶堂堂髙顯貌<lb/>
也<hi>釋名</hi>
告朔告朔行正謂之明堂<hi>五經釋例</hi>
太室明堂之制東西九筵筵長九尺也明堂東西八十<lb/>
一尺南北六十三尺故謂之太室<hi>孝經援神契</hi>
水火之際明堂在辰巳者言在水火之際辰木也巳火<lb/>
也木生數三火成數七故在三里之外七里之内<hi>合成圖</hi>
布政之宫明堂古者天子布政之言在國南十里之内<lb/>
<pb n="KR3k0049_WYG_042-32a"/>
七里之外黄帝享百神於朝廷是也唐虞為五府夏為<lb/>
大廟為世室殷人為路寢為重屋周人為五府為明堂<lb/>
夏后氏一堂之上為五室南面三階五室者象載於五<lb/>
行也五行生於四時故每室四逹一室八牕周人有圓<lb/>
屋九月大亨五帝於明堂心為天子明堂或以明堂獨<lb/>
以一室耳<hi>禮記外傳</hi>
通神明堂所以通神靈感天地正四時出教化崇有徳<lb/>
章有道也<hi>禮含文嘉</hi>
<pb n="KR3k0049_WYG_042-32b"/>
異名黄帝曰合宫有虞氏曰總章殷人曰陽館周人曰<lb/>
明堂此皆所以名休其善也<hi>尸子</hi>
古制自古者明堂之制下之潤濕弗能及也上之霧露<lb/>
弗能入也所以饗上帝禮鬼神示人知節也<hi>淮南</hi>
立朝昔者五帝三王之蒞政施教乃立明堂之朝行明<lb/>
堂之政以調隂陽之氣以和四時之節以辟疾病之菑<lb/>
<hi>上</hi>
五室案禮及孝經援神契並云明堂有五室天子每月<lb/>
<pb n="KR3k0049_WYG_042-33a"/>
聴朔布教祭五帝之神配以功徳之君大戴禮曰明堂<lb/>
者所以明諸侯尊卑也許慎五經異義曰布政之宫故<lb/>
稱明堂明堂盛貌也周官匠人職稱明堂有五官鄭𤣥<lb/>
云周人明堂五室帝一室也<hi>齊禮志</hi>
法則天地孝武帝議立明堂於長安城南許令褒等議<lb/>
曰按五經禮樂傳記曰聖人之教制作之象所以法則<lb/>
天地比類隂陽以之宫室本之太古以昭令徳茅屋采<lb/>
椽土階素輿越席皮弁蓋興於黄帝堯舜之世是以三<lb/>
<pb n="KR3k0049_WYG_042-33b"/>
代修之也<hi>三輔黄圖</hi>
善惡之狀孔子觀乎明堂覩四門墉有堯舜之容桀紂<lb/>
之象而各有善惡之狀興廢之誡焉又有周公相成王<lb/>
抱之負斧扆南面以朝諸侯之圖焉孔子徘徊而望之<lb/>
謂從者曰此周之所以盛也<hi>家語</hi>
蒿宫或以為明堂者文王廟周時德澤和洽蒿茂大以<lb/>
為宫柱名曰蒿宫<hi>禮論</hi>
上明堂圖天子封泰山泰山東北址古時有明堂處處<lb/>
<pb n="KR3k0049_WYG_042-34a"/>
險不敞上欲治明堂奉髙旁未曉其制度濟南人公王<lb/>
帶上黄帝時明堂圖明堂中有一殿四面無壁以茅蓋<lb/>
通水水圜宫垣為復道上有樓從西南入名曰昆侖天<lb/>
子從之入以拜祀上帝焉於是上令奉高作明堂汶上<lb/>
如帶圖<hi>漢郊祀志</hi>
萬象神宫垂拱二年毁乾元殿就其地創造明堂凡髙<lb/>
二百九十四尺東西南北各廣三百尺凡有三層下層<lb/>
象四時各隨方色中層法十二辰圓蓋蓋上盤九龍棒<lb/>
<pb n="KR3k0049_WYG_042-34b"/>
上層法二十四氣亦圓蓋亭中有巨木十圍上下通貫<lb/>
刻木為瓦紵漆之明堂之下施鐵渠以為辟雍之象號<lb/>
為萬象神宫<hi>唐書</hi>
通天宫證聖元年正月明堂後復室大延燒明堂三年<lb/>
又令重造如明堂髙廣如舊制上制寶鳯號為通天宫<lb/>
也<hi>上</hi>
　　辟雍<lb/>
辟雍天子曰辟雍諸侯曰泮宫<hi>禮王制</hi>
<pb n="KR3k0049_WYG_042-35a"/>
行禮宣化天子立辟雍者何所以行禮樂宣徳化也辟<lb/>
者何象璧以法天相雍者何雍之以水象教化流行<hi>白虎</hi>
<hi>通</hi>
象四海辟雍水四周於外象四海也<hi>三輔决録</hi>
承天地王者作圓池如璧形實水其中以圜壅之故曰<lb/>
辟雍言其上承天地以班教令流轉王道周而復始<hi>桓譚</hi>
<hi>新論</hi>
鄉飲處辟雍天子鄉飲之處<hi>説苑</hi>
<pb n="KR3k0049_WYG_042-35b"/>
修禮樂王朗云辟雍所以修禮樂大學所以集儒林<hi>魏志</hi>
　白虎通曰辟廱外圓内方明徳當圓行當方蔡邕明<lb/>
　堂論曰辟廱外圓内方擬王者動作法天地水環四<lb/>
　周譬徳廣四海也不知泮水象諸侯行不當方徳不<lb/>
　當廣乎其釋辟廱雖明而於泮水則礙<hi>蘭叢識遺</hi>
　莊子言歴代樂名黄帝堯舜禹湯武王有咸池大章<lb/>
　韶夏濩武中曰文王有辟廱是以辟廱為天子學亦<lb/>
　非也詩言於論皷鐘於樂辟廱又云鎬京辟雍無思<lb/>
<pb n="KR3k0049_WYG_042-36a"/>
　不服亦無養才之意莊子去古未逺必有傳授<hi>鼠璞</hi>
　　釋奠<lb/>
祀孔顔配昔武王入殷而封先代之後蓋追思其徳也<lb/>
孔子大聖終於陪臣未有封爵至漢元帝時孔霸以帝<lb/>
師號褒成侯奉孔子後魏黄初二年以議郎孔羡為宗<lb/>
聖侯奉孔子祀魏齊王正始二年始太常釋奠以太牢<lb/>
祀孔子於辟雍以顔回配<hi>晉禮志</hi>
太學尚書符太常曰按洛陽圖宫南自有太學國子辟<lb/>
<pb n="KR3k0049_WYG_042-36b"/>
雍不相預也捨辟雍以太學辟雍便為無事虚談漢魏<lb/>
舊事皆言釋奠祠先聖於辟雍未有言太學者又咸和<lb/>
中成皇帝釋奠於中堂之前臺中故事亦曰辟雍是為<lb/>
漢魏之世初自兩立至釋奠便在辟雍猶存今廢辟雍<lb/>
而立二學中興以來相違太常王彪之答魏帝齊王使<lb/>
有司釋奠於辟雍此是魏之大事非晉書舊典大始元<lb/>
康釋奠太學不在辟雍大始五年元康五年二行嚮禮<lb/>
皆於辟雍不在太學是則釋奠於太學行嚮於辟雍有<lb/>
<pb n="KR3k0049_WYG_042-37a"/>
留已行之准也中朝有辟雍猶在太學况無辟雍唯有<lb/>
太學更當不在太學乎宰相從太常<hi>晉尚書大傳</hi>
丁戊仲春上丁釋奠于孔宣父以顔回配焉其七十二<lb/>
弟子及先儒並從祠仲秋之月亦如之仲春上戊釋奠<lb/>
于齊太公以留侯張良配焉仲秋之月亦如之凡州縣<lb/>
皆治孔宣父廟以顔回配仲春上丁州縣官行釋奠之<lb/>
禮仲秋上丁亦如之<hi>唐典</hi>
不及公旦晉范堅書問馮懐曰漢氏以來釋奠先師唯<lb/>
<pb n="KR3k0049_WYG_042-37b"/>
享仲尼不及公旦何也馮答曰若如來談亦當憲章堯<lb/>
舜文武豈唯周旦乎<lb/>
先聖先師貞觀二十一年詔以孔子為先聖更添左邱<lb/>
明等二十二人與顔子俱配宣父於太學並為先師永<lb/>
徽中制令改周公為先聖黜夫子為先師顔回左邱明<lb/>
從祀開元八年勅改顔生等十哲為坐像悉應從祀曽<lb/>
參大孝徳冠同列特為塐像坐於十哲之次二十七年<lb/>
制夫子追贈謚為文宣故昔縁周公南面夫子西坐自<lb/>
<pb n="KR3k0049_WYG_042-38a"/>
今以後夫子南面而坐内出王者衮冕之服以衣之十<lb/>
哲等東西列侍顔子優秩兖國公<hi>通典</hi>
舍菜凡學春官釋奠于先師秋冬亦如之釋奠即舍菜<lb/>
舍菜即祭菜然則國子入學以蘋蘩告誠祀其師以示<lb/>
敬道也菜芹之屬<hi>禮記</hi>
　吕氏春秋仲春上丁命樂正入舞舍采注命樂官正<lb/>
　率卿大夫之子入學宫習舞也舍猶置也初入學宫<lb/>
　必禮先師置采帛於前以贄神也周禮春入學舍采<lb/>
<pb n="KR3k0049_WYG_042-38b"/>
　舍舞秋訟學舍聲以六樂之㑹正舞位此之謂也此<lb/>
　云習舞釋菜鄭云將舞必釋菜於先師以禮之夫臨<lb/>
　祭豈方習舞釋奠豈獨用菜乎<lb/>
　　耤田<lb/>
教養耕耤所以教諸侯之養也<hi>祭義</hi>
耤千畆帝耤千畆者使民如借故謂之耤<hi>説文</hi>耤者借也<lb/>
天子耕千畆但三推發未正岱而止借民力治之所耕<lb/>
之穀藏於神倉以供事天地宗廟神祗人鬼之用也天<lb/>
<pb n="KR3k0049_WYG_042-39a"/>
子以身先天下以建寅之日而郊郊而後耕郊用辛日<lb/>
而耕用亥日享先農而後耤田<hi>禮外傳</hi>
親耕天子升壇公卿耕訖嗇夫下種耤田千畆亦曰帝<lb/>
耤亦曰親耕亦曰王耤<hi>漢官儀</hi>
致孝天子耤田千畆孟冬啓蟄既郊之後率公卿大夫<lb/>
而親耕焉所以先百姓而致孝敬<hi>五經要義</hi>
土象人立春東耕為土象人男女各二執耒鉏錢或列<lb/>
土牛象人土牛未畢而耕也從氣應時示帥下也<hi>論衡</hi>
<pb n="KR3k0049_WYG_042-39b"/>
　　冠<lb/>
貫髪冠貫也所以貫韜髪也<hi>釋名</hi>
作冠上古穴居野處衣毛而冐皮後代聖人易以絲麻<lb/>
觀暈翟之文迺染帛以效之始作五采以為服見鳥獸<lb/>
有冠角<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>胡之制遂作冠冕纓緌<hi>輿服志</hi>
禮始故曰冠者禮之始也嘉事之重者也是故古者重<lb/>
冠重冠故行之於廟行之於廟者所以尊重事尊重事<lb/>
而不敢擅重事不敢擅重事所以自卑而尊先祖也<hi>冠義</hi>
<pb n="KR3k0049_WYG_042-40a"/>
著代適子冠於阼以著代也醮於客位加有成也三加<lb/>
彌尊喻其志也冠而字之敬其名也<hi>郊特牲</hi>
三王冠異孟懿子曰始冠必加緇布之冠何也孔子曰<lb/>
示不忘古太古冠布齋則緇之其緌也吾未之聞今則<lb/>
冠而幣之可也懿子曰三王之冠其異何也孔子曰周<lb/>
弁殷哻夏収一也三王共皮弁素緌委貌周道也章甫<lb/>
殷道也毌追夏后氏之道也<hi>家語</hi>
周公之制天子冠者武王崩成王年十有三而嗣立周<lb/>
<pb n="KR3k0049_WYG_042-40b"/>
公居冡宰攝政以治天下明年夏六月既葬冠成王而<lb/>
朝于祖以見諸侯亦有君也周公命祝雍作頌曰祝王<lb/>
逹而未㓜祝雍辭曰使王近於民遠於年嗇於時惠於<lb/>
財親賢而任能其頌曰令月吉日王始加元服去王㓜<lb/>
志服衮職欽若昊命六合是式率爾祖考永永無極此<lb/>
周公之制也<hi>上</hi>
成人趙文子冠見韓獻子獻子曰戒之此謂成人成人<lb/>
在始與善始與善善進善不善蔑由至矣始與不善不<lb/>
<pb n="KR3k0049_WYG_042-41a"/>
善進不善善亦蔑由至矣如草木之產也各以其物人<lb/>
之有冠猶宫室之有牆屋也糞除而已何又加焉見張<lb/>
老而語之張老曰物備之志在子是先生覆露子也<hi>晉語</hi>
假鐘磬晉侯以公宴于河上問公年季武子對曰㑹于<lb/>
沙隨之嵗寡君以生晉侯曰十二年矣是謂一終一星<lb/>
終也國君十五而生子冠而生子禮也君可以冠矣大<lb/>
夫盍為冠具武子對曰君冠必以祼享之禮行之以金<lb/>
石之樂節之以先君之祧處之今寡君在行未可具也<lb/>
<pb n="KR3k0049_WYG_042-41b"/>
請及兄弟之國而假備焉晉侯曰諾公還及衞冠于成<lb/>
公之廟假鐘磬焉禮也<hi>襄九</hi>
諸侯冠邾隠公既即位將冠使大夫因孟懿子問禮于<lb/>
孔子子曰其禮如世子之冠懿子曰天子未冠即位長<lb/>
亦冠也孔子曰古者王世子雖㓜其即位則尊為人君<lb/>
人君治成人之事者何冠之有懿子曰然則諸侯之冠<lb/>
異天子與孔子曰君薨而世子主喪是亦冠也已人君<lb/>
無所殊也懿子曰今邾君之冠非禮也孔子曰諸侯之<lb/>
<pb n="KR3k0049_WYG_042-42a"/>
有冠禮也夏之未造有自來矣今無譏焉<hi>家語</hi>
章甫哀公問曰夫子之服其儒服與孔子對曰某少居<lb/>
魯衣逢掖之衣長居宋冠章甫之冠<hi>儒行</hi>郊持牲云章甫<lb/>
殷道也蓋緇布冠殷世則名章甫章明也所以表明求<lb/>
夫故謂之章甫耳<lb/>
裂苞楯為冠楚漢會於鴻門項籍圖危髙祖樊噲聞急<lb/>
乃裂苞楯以為冠排入羽營<hi>周廷輿服雜事</hi>
冠辭孝昭帝冠辭曰陛下摛顯先帝之光耀以承皇天<lb/>
<pb n="KR3k0049_WYG_042-42b"/>
之嘉禄欽奉仲春之吉辰普尊大道之郊域秉率百福<lb/>
之休靈始加昭明之元服推逺冲孺之㓜志藴積文武<lb/>
之就徳肅勤髙祖之清廟六合之内靡不蒙徳永永與<lb/>
天無極<hi>博物志</hi>
惠文冠漢侍中冠武弁大冠亦曰惠文冠加金璫附蟬<lb/>
為文貂尾為飾侍中服則左貂常侍服右貂金取堅剛<lb/>
百鍊不耗蟬取居髙食潔貂取外勁悍而内温潤此本<lb/>
趙武靈王胡服之制秦破之得其冠以賜侍中庾杲之<lb/>
<pb n="KR3k0049_WYG_042-43a"/>
為蟬冕所映彌有華采<hi>職林</hi>
自蒞冠馬防子鉅為常從小六年正月齋宫中上欲冠<lb/>
鉅夜拜為黄門郎御章臺下殿陳鼎爼自蒞冠之<hi>東觀漢記</hi>
金石宿設江左諸帝將冠金石宿設百僚陪位豫于殿<lb/>
上鋪大床御府令奉冕幘簪導衮服以授侍中常侍太<lb/>
尉加幘太保加冕太尉跪念祝文曰令月吉日始加元<lb/>
服皇帝穆穆思𢎞衮職欽若昊天六合是式率尊祖考<lb/>
永永無極眉壽惟祺介兹景福<hi>晉禮志</hi>
<pb n="KR3k0049_WYG_042-43b"/>
人倫之始阮孝緒字士宗年十三徧通五經十五冠而<lb/>
見其父彥之彥之誡曰三加彌尊人倫之始宜思自朂<lb/>
以庇爾躬答曰願迹松子於瀛海追許由於穹谷庻保<lb/>
促生以免塵累<hi>南史</hi>
冠儀晉王堪冠禮儀云宗人申誡之曰以嵗之正以月<lb/>
之令兄弟具來咸加爾服棄爾㓜志順爾成徳敬慎威<lb/>
儀惟人之則壽考惟祺永受景福冠者髙跪而冠<hi>通典</hi>
無定時王彪之以為禮冠自卜日不必以三元也又禮<lb/>
<pb n="KR3k0049_WYG_042-44a"/>
夏冠用葛履冬冠用皮履明無定時也<hi>禮論</hi>
太子冠邢文偉歴太子典膳丞時孝敬罕見宫臣文偉<lb/>
即减膳上書曰古者太子既冠則有司過之史虧膳之<lb/>
宰死不書過死之宰不徹膳死之<hi>新唐</hi>
大經冠婚之義禮之大經<hi>上</hi>
　　婚姻<lb/>
婚姻婚姻者何謂昏時行禮故曰婚婦人因夫而成故<lb/>
曰姻<hi>白虎通</hi>妻父曰婚壻父曰姻<hi>上</hi>
<pb n="KR3k0049_WYG_042-44b"/>
萬物始生嫁娶必以春何春天地交通萬物始生隂陽<lb/>
交接之時也詩曰士如歸妻迨氷未泮夏小正曰二月<lb/>
冠子娶婦之時也夫有惡行妻不得去地無去天之義<lb/>
夫雖有惡猶不可去也故郊特牲記曰一與之醮終身<lb/>
不改悖逆人倫殺妻父母廢弛綱紀亂之大者也義絶<lb/>
乃得去耳天子諸侯一娶九女者何重國廣繼嗣也適<lb/>
九何地有九州承天之施無所不生一娶九女亦足以<lb/>
承君施九而無子百亦無益也<hi>白虎通</hi>
<pb n="KR3k0049_WYG_042-45a"/>
兄弟之義古者謂婚姻為兄弟因成兄弟之義也壻曰<lb/>
婿以婚時往婦曰姻又壻之父曰姻婦之父曰婚婿者<lb/>
陽也婦者隂也日往而隂氣至也<hi>禮外傳</hi>
世世行義子孫娶妻嫁女必擇孝弟世世有行義者是<lb/>
則其子孫慈悌孝愛不敢淫暴黨無不善三族輔之故<lb/>
鳯凰生而有仁義之意虎狼生而有貪戾之心嗚呼戒<lb/>
之哉無養乳虎將傷天下<hi>大戴禮逸禮</hi>
法地禮曰女子十五許嫁納采問名納吉請期親迎以<lb/>
<pb n="KR3k0049_WYG_042-45b"/>
鴈為贄納徴用𤣥纁故不用鴈也納徴𤣥纁束帛離皮<lb/>
𤣥三法天纁二法地也陽竒隂隅明陽道之大也離皮<lb/>
者兩皮也以為庭實實庭偶也<hi>白虎通</hi>
逺別或曰同姓不相娶何也曰逺別也曰今之人外内<lb/>
相婚禮歟曰中外之親近於同姓同姓且猶不可而以<lb/>
中外之親乎古人以為無疑故不制也今以古之不言<lb/>
固謂之可婚不知禮者也或曰國語云同徳則同姓同<lb/>
姓雖逺男女不相及異徳則異姓異姓雖近男女相及<lb/>
<pb n="KR3k0049_WYG_042-46a"/>
也斯言何故也曰司空季子有為而言也文公將求秦<lb/>
以反國不敢逆秦故也<hi>魏袁淮正論</hi>
芝草無根長子容當為求婦其父如此誰肯嫁之者造<lb/>
求小姓足使生子天其福人不在舊族楊雄之才非出<lb/>
孔氏芝草無根醴泉無源帝舜受襌父嚚母頑虞家世<lb/>
法出癡子<hi>虞翻與弟書</hi>
別禽獸夏殷五世之後則通婚姻周公制禮百世不通<lb/>
所以別禽獸也<hi>禮外傳</hi>
<pb n="KR3k0049_WYG_042-46b"/>
劉范劉氏范氏世為婚姻<hi>哀上</hi>劉氏周卿士范氏晉大夫<lb/>
世與王家鄭崇字子游本髙宻大族世與王家相嫁娶<lb/>
<hi>漢書</hi>
姓同源異司空東萊王基當世大儒豈不逹禮而納司<lb/>
空王忱女以姓同源異故也<hi>魏氏春秋</hi>
與婚不許王粲父謙名公之胄何進為長史欲與為婚<lb/>
見二子使擇焉謙不許<hi>魏志</hi>
竒表陶謙字恭祖丹陽人同縣甘公出遇之塗見其容<lb/>
<pb n="KR3k0049_WYG_042-47a"/>
貌異而呼之住車與語甚悦之因許妻以女甘夫人怒<lb/>
曰聞陶家兒游戯無度如何以女許之甘公曰彼有竒<lb/>
表後必大成遂與之後為徐州牧<hi>吳書</hi>
入錢不得阮脩字宣子居貧四十未有室王敦等歛錢<lb/>
為婚皆名士也時慕之者求入錢而不得<hi>晉書</hi>
立志守義江湛字徹淵濟陽考城人也為義康司徒主<lb/>
簿司空檀道濟為子求湛妹婚不許義康有命又不從<lb/>
時人重其立志守義者也<hi>宋書</hi>
<pb n="KR3k0049_WYG_042-47b"/>
非偶不承桓閎字叔道太祖輔改使禇淵致意為子晃<lb/>
求女婚閎不敢聞命曰辭霍不婚常所嘉楫齊大非偶<lb/>
所以不敢承殊眷太祖雖嘉其退讓而心不能懽也<hi>吳均</hi>
<hi>齊春秋</hi>
正潔不肯王秀之字伯奮臨汘人吏部尚書禇淵見秀<lb/>
之正潔欲與結婚秀之不肯以此頓為府分兵參軍<hi>齊書</hi>
抗禮不答江蒨方雅有風格僕射徐勉權重唯蒨及王<lb/>
規與抗禮不為之屈勉因蒨門客翟景為子繇求婚于<lb/>
<pb n="KR3k0049_WYG_042-48a"/>
蒨蒨不答景再言之乃杖景四十由此與勉忤<hi>梁書</hi>
天子娶婦漢成帝欲與近臣遊張安世𤣥孫放以公主<lb/>
子且開敏得幸放娶后弟許嘉女上為放供張賜甲第<lb/>
充以服飾號為天子娶婦皇后嫁女又唐中宗時蕭至<lb/>
忠以女妻韋后舅崔從禮子帝主蕭后主崔時謂天子<lb/>
嫁女皇后娶婦又宋英宗於仁宗為從子宣仁后於光<lb/>
獻為甥自㓜同鞠禁中㑹温成有寵英宗遂還宫邸宣<lb/>
仁亦歸其家洎温成薨仁宗覺無子一日謂光獻曰吾<lb/>
<pb n="KR3k0049_WYG_042-48b"/>
夫婦老無子舊養十三滔滔各已長立朕為十三后為<lb/>
滔滔主婚使相嫁娶十三英宗行第滔滔宣仁小字也<lb/>
時宫中謂天子娶婦皇后嫁女<hi>邵氏聞見録</hi>
乘龍孫雋字文英與李元禮俱娶太尉桓焉女時人謂<lb/>
桓叔元兩女俱乘龍言得壻如龍也<hi>楚國先賢傳</hi>
不為亂倫王丞相初在江左欲結吳人請婚陸太尉太<lb/>
尉曰培塿無松栢薫蕕不同器玩雖不才義不為亂倫<lb/>
之始也<hi>世説</hi>
<pb n="KR3k0049_WYG_042-49a"/>
嫁以秋冬聖經論曰嫁娶古人皆以秋冬毛詩曰東門<lb/>
之楊其葉牂牂毛萇傳曰男女失時不逮秋冬也<lb/>
九子墨鄭衆言婚禮有合歡鈴取音聲和諧九子墨取<lb/>
生長子孫<hi>通典</hi>
潘楊楊綏清才㒞荗盛徳日新既藉三葉世親之恩而<lb/>
子之姑余之伉儷焉<hi>潘安仁誄</hi>潘楊之睦有自來矣<hi>上</hi>
羊鄧諸葛恢兒娶鄧攸女于時謝尚書裒求其小女婚<lb/>
恢乃云羊鄧是世婚江家我顧伊庾家伊顧我我不能<lb/>
<pb n="KR3k0049_WYG_042-49b"/>
復謝裒兒婚<hi>世説</hi>
王滿東海王源嫁女與富陽滿氏源雖人品庸陋預五<lb/>
通徹而托姻結惟利是求王滿連姻實駭物聴潘楊之<lb/>
睦有異於此豈有六卿之胄納女管庫之家宋子河魴<lb/>
同穴於輿臺之鬼蔑祖辱親於事為甚<hi>沈約彈文</hi>
姻不失親王元規字正範八嵗而孤兄弟三人隨母依<lb/>
舅氏往臨海郡時年十二郡土豪劉瑱者資財巨萬欲<lb/>
妻以女母以其兄弟㓜弱欲結強援元規泣請曰姻不<lb/>
<pb n="KR3k0049_WYG_042-50a"/>
失親古人所重豈得茍安異壌輒昏非類母感其言而止<lb/>
朱陳徐州古豐縣有村曰朱陳去縣百餘里桑麻青氛<lb/>
氲一村惟兩姓世世為婚姻<hi>白虎通</hi>
陶李陶李為婚深駭物聴<lb/>
雙石婚禮有九子蒲未葦雙石蒲葦取其心可屈伸雙<lb/>
義在兩固<lb/>
當梁年俗以子午卯酉年謂之當梁年娶婦舅姑不相<lb/>
見唐禁之<hi>上</hi>
<pb n="KR3k0049_WYG_042-50b"/>
賣馬娶婦以賣馬錢娶婦多惡病夫妻離別<hi>龍魚圖</hi>
　　媒<lb/>
中間孔子之郊遭程子於塗顧謂子路曰取束帛以贈<lb/>
先生子路屑然對曰由聞之士不中間見女嫁無媒君<lb/>
子不以交禮也<hi>家語</hi>
蹇修吾令豐隆椉雲兮求虙妃之所在解佩纕以結言<lb/>
兮吾令蹇修以為理<hi>屈原離騷</hi>
不因而親宋王因其友以見於楚襄王襄王待之無以<lb/>
<pb n="KR3k0049_WYG_042-51a"/>
異宋玉讓其友其友曰夫薑桂因地而生不因地而辛<lb/>
婦人因媒而嫁不因媒而親子之事王未耳何怨於我<lb/>
乎<hi>國策</hi>
逺恥防淫男娶女嫁何隂卑不能自專就陽而成之故<lb/>
傳曰陽唱隂和男行女隨男不專娶女不專嫁必由父<lb/>
母須媒妁何逺恥防淫佚也<hi>白虎通</hi>
為陽語隂孝亷令狐策夢立氷上與氷下人語索紞曰<lb/>
氷上為陽氷下為隂隂陽事也士如歸妻迨氷未泮婚<lb/>
<pb n="KR3k0049_WYG_042-51b"/>
姻事也君在氷上與氷下人語為陽語隂媒介事也君當<lb/>
為人作媒氷泮而婚成策曰老夫耄矣不為媒也㑹太<lb/>
守田豹因策為子求鄉人張公徴女仲春而成婚焉<hi>晉書</hi>
媒先宿婦鳥孫國嫁娶賣馬聘先令媒者與婦宿徐乃<lb/>
婿迎<hi>闞騦十二州志</hi>
　　樂<lb/>
樂書正義曰天有日月星辰地有山陵河海嵗有萬物<lb/>
成熟國有聖賢宫觀周域官僚人有言語衣服體貌端<lb/>
<pb n="KR3k0049_WYG_042-52a"/>
修咸謂之樂<hi>史樂書</hi>
移風易俗移風易俗莫善於樂<hi>孝經</hi>
古樂伏羲樂名扶來亦曰立本神農樂名扶持亦曰下<lb/>
謀<hi>孝經緯</hi>伊耆有葦籥之音伏羲有網罟之詠葛天八闋<lb/>
神農五絃事與功偕其來尚矣<hi>隋志</hi>女媧命娥陵氏制都<lb/>
良管以一天下之音命聖氏為班管合日月星辰名曰<lb/>
充樂既成天下無不得理<hi>帝系譜</hi>鉤命決伏羲樂曰立基<lb/>
神農樂曰下謀祝融樂曰屬績少昊樂曰九淵<hi>孝經緯</hi>神<lb/>
<pb n="KR3k0049_WYG_042-52b"/>
農改女皇之太樂<hi>神鑿度注</hi>
咸池黄帝作咸池顓頊作六莖帝嚳作五英堯作大章<lb/>
舜作招禹作夏湯作濩武王作武周公作勺勺言能勺<lb/>
先祖之道武言以功定天下也濩言救民也夏大承二<lb/>
帝也招繼堯也大章章之也五英英華茂也六莖及根<lb/>
莖也咸池備矣<hi>漢禮樂記</hi>有虞氏之祀其樂咸池承雲九韶<lb/>
夏后氏其樂夏籥九成六佾六列六英殷樂大濩晨露<lb/>
周樂大武三象棘下<hi>淮南齊俗訓</hi>列子奏承雲<hi>注黄帝樂</hi>大庭有<lb/>
<pb n="KR3k0049_WYG_042-53a"/>
皷籥之器黄帝有雲門之樂<hi>詩正義</hi>顓頊令飛龍作效八<lb/>
風之音命之曰承雲以祭上帝<hi>吕氏春秋</hi>耳聴九韶六瑩注<lb/>
六瑩顓頊樂也<hi>淮南</hi>
大章莊子堯有大章白虎通堯曰大章大明天地人之<lb/>
道也公羊注堯時民樂其道章明也周禮缺文或作大<lb/>
卷<lb/>
韶季札觀樂見舞韶箾者曰德至矣大矣如天之無不<lb/>
幬地之無不載雖甚盛德其蔑以加於此矣<hi>左傳</hi>李斯書<lb/>
<pb n="KR3k0049_WYG_042-53b"/>
昭虞象武注樂動聲儀曰舜樂曰簫韶一云大韶漢志<lb/>
堯作大章舜作招招繼堯也　孔子曰簫韶者舜之遺<lb/>
音也温潤以和似南風之至其為音如寒暑風雨之動<lb/>
物如物之動人雷動獸禽風雨動魚龍仁義動君子財<lb/>
色動小人是以聖人務其本<hi>樂動聲儀</hi>虞傳曰維元祀廵狩<lb/>
四嶽八伯壇四奥沉四海封十有二山兆十有二州樂<lb/>
正定樂名元祀代㤗山貢兩伯之樂焉東嶽陽伯之樂<lb/>
舞株離其歌聲比余謡名曰晢陽儀伯樂舞鼚哉其歌<lb/>
<pb n="KR3k0049_WYG_042-54a"/>
聲比大謡名曰南陽中祀大交霍山貢兩伯之樂焉夏<lb/>
伯之樂舞謾或其歌聲比中謡名曰初慮羲伯之樂舞<lb/>
將陽其歌聲比大謡名曰朱千秋祀柳穀華山貢兩伯<lb/>
之樂焉秋伯之樂舞蔡俶其歌聲比小謡名曰苓落和<lb/>
伯之樂舞𤣥鶴其歌聲比中謡名曰歸來幽都𢎞山祀<lb/>
貢兩伯之樂焉冬伯之舞齊落歌曰縵縵并論八音四<lb/>
㑹歸假於禰祖用特五載一廵狩羣后德讓貢正聲而<lb/>
九族<hi>奏</hi>具成<hi>尚書大傳</hi>魏公卿奏曰簫韶九奏親於虞帝之<lb/>
<pb n="KR3k0049_WYG_042-54b"/>
庭<hi>宋志</hi>
大夏子家駒曰朱干玉戚以舞大夏注夏樂也<hi>公羊傳</hi>季<lb/>
札見舞大夏者曰美哉勤而不徳非禹其孰能修之<hi>左傳</hi>
大夏言禹能順二聖之道而行之<hi>白虎通</hi>公羊傳夏時民<lb/>
樂大其三聖相承也<lb/>
大濩季札見舞韶濩者聖人之𢎞也而猶有慙徳聖人<lb/>
之難也<hi>左傳</hi>程繁問樂墨子曰湯立為王事成功立因先<lb/>
王之樂又自作樂命曰護又循九招<hi>墨子三辯篇</hi>湯作護聞<lb/>
<pb n="KR3k0049_WYG_042-55a"/>
其宫聲使人温良而寛大商聲使人方亷而好義角聲<lb/>
使人側隠而愛仁徴聲使人樂養而好施羽聲使人恭<lb/>
敬而好禮<hi>韓詩外傳</hi>湯樂曰大䕶言能䕶民之急也<hi>白虎通</hi>公<lb/>
羊注殷時民樂大其䕶已也　周穆王奏承雲六瑩九<lb/>
韶晨露以樂之注九韶舜樂晨露湯樂<hi>列子</hi>
辟雍文王有辟雍之樂<hi>莊子</hi>詩云於論鐘皷於樂辟雍蔡<lb/>
邕志周頌雅樂辟雍饗射用之　文王作武象之樂増<lb/>
琴二弦曰少宫少商<hi>帝王世紀</hi>文王時民樂其興師征伐故<lb/>
<pb n="KR3k0049_WYG_042-55b"/>
曰武<hi>元命包</hi>
四家王者不空作樂樂者和盈於内動發於外應其發<lb/>
時制禮作樂以成之是故作樂者必反天下之始樂於<lb/>
己為本舜之時民樂其紹堯業故韶者紹也禹之時民<lb/>
大樂其駢二聖相繼故夏者大也湯之時民大樂其救<lb/>
於患害故護者救也文王之時民樂其興師征伐故武<lb/>
者伐也四者天下之所同樂者一也其所同樂之端不<lb/>
可一也<hi>上</hi>
<pb n="KR3k0049_WYG_042-56a"/>
象武文王樂名巨業武王樂名象武<hi>樂苑</hi>武王因先王之<lb/>
樂又自作樂命曰象武成王因先王之樂命曰騶虞<hi>墨子</hi>
<hi>三辯篇</hi>武王即位以六師伐殷六師未至以銳兵克之於<lb/>
牧野乃薦俘馘于京師室乃命周公為作大武成王立<lb/>
殷民反王命周公踐伐之商人服象為患于東夷周公<lb/>
遂以師逐之至于江南乃為三象以嘉其徳故樂之所<lb/>
由來者尚矣<hi>吕覽</hi>武王作象樂繼文以奉天<hi>春秋繁露</hi>周人其<lb/>
樂大武三象棘下其服尚赤<hi>淮南</hi>李斯書云韶虞武象注<lb/>
<pb n="KR3k0049_WYG_042-56b"/>
樂勤聲儀曰周樂伐時曰武象宋均曰象伐時用干戈<lb/>
勺周公作勺言能勺先祖之道也<hi>漢志</hi>虞氏之樂莫盛於<lb/>
韶於周莫盛於勺<hi>武帝策賢良</hi>周公輔成王作勺樂以奉天<lb/>
<hi>春秋繁露</hi>周公歌雍詠勺六服承徳<hi>子華子</hi>周樂曰大武象周<lb/>
公之樂曰酌<hi>白虎通</hi>
遂八風伶州鳩對周景王曰琴瑟尚宫鐘尚羽石尚角<lb/>
匏竹利制大不踰宫細不過羽故樂器重者從細輕者<lb/>
從大是以金尚羽石尚角瓦絲尚宫匏竹尚徴革木一<lb/>
<pb n="KR3k0049_WYG_042-57a"/>
聲吕以和樂律以平聲金石以動之絲竹以行之詩以<lb/>
道之歌以詠之匏以宣之瓦以賛之革木以節之物得<lb/>
其常曰樂極極之所集曰聲聲應相保曰和細大不踰<lb/>
曰平如是而鑄之金磨之石繫之絲木越之匏竹節之<lb/>
鼓而行之以遂八風<hi>國語</hi>
六代之樂周用六代之禮樂故有雲門咸池大韶大䕶<lb/>
大夏大武也魯受四代之禮樂故不舞雲門咸池示有<lb/>
降殺也<hi>頴谷春秋釋例</hi>
<pb n="KR3k0049_WYG_042-57b"/>
説新聲平公説新聲師曠曰公室其將卑乎君之明兆<lb/>
於衰矣夫樂以開山川之風以耀徳於廣逺也風徳以<lb/>
廣之風山川以逺之風物以聴之修詩以詠之修禮以<lb/>
節之夫德廣逺而有時節是以逺服而邇不遷<hi>國語</hi>
四時之聲師涓者出於衞靈公之世能寫列代之樂善<lb/>
造新曲以代古聲故有四時之樂春有離鴻去鴈應蘋<lb/>
之歌夏有明晨焦泉之華流金之調秋有商飈白雲落<lb/>
葉吹蓬之曲冬有凝河流隂沉雲之操此四時之聲奏<lb/>
<pb n="KR3k0049_WYG_042-58a"/>
於靈公公情湎心惑志於政事蘧伯玉諫曰此雖以發<lb/>
揚氣律終為沉湎靡曼之音無合於風雅非下臣宜薦<lb/>
於君也靈公乃去新聲而親政務故衞人美其化焉師<lb/>
涓悔其違於雅頌失為臣之道乃退而隱迹伯玉焚其<lb/>
樂器於九逵之衢恐後世傳造焉其歌曲湮滅世代迹<lb/>
逺唯紀其篇目之大意也<hi>拾遺記</hi>
自正正人孔子至齊郭門之外遇一嬰兒挈其壺相與<lb/>
俱行其視精其心正其行端孔子謂御曰趣驅之趣驅<lb/>
<pb n="KR3k0049_WYG_042-58b"/>
之韶樂方作孔子至彼聞韶三月不知肉味故樂非獨<lb/>
以自樂也又以樂人非獨以自正也又以正人矣哉<hi>説爾</hi>
瀟湘之樂洞庭之山浮於水上其下金堂數百間帝女<lb/>
居之四時聞金石絲竹之音徹於山頂楚懷王之時與<lb/>
羣才賦詩於水湄故云瀟湘洞庭之樂聴者令人難老<lb/>
雖咸池蕭韶不能比焉每四仲之節王嘗繞山以遊宴<lb/>
各舉四仲之氣以為樂章惟仲春律中夾鐘乃作輕流<lb/>
水之詩宴於山南時中蕤賓乃作皓露秋霜之曲<hi>拾遺記</hi>
<pb n="KR3k0049_WYG_042-59a"/>
感天通神夫樂者聖人所以感天地通神明安萬民成<lb/>
性類者也故聴者無不虚已竦神悦而承流是以海内<lb/>
徧知上德被服其風光輝日新化上遷善而不知所以<lb/>
然至於萬物不夭天地順而嘉應降故詩曰磬管鏘鏘<lb/>
降福穰穰<hi>漢書</hi>
秦漢樂沈約宋書曰秦樂曰五行<hi>始皇所改</hi>漢樂曰文始<hi>髙祖</hi>
<hi>改韶舞為之</hi>武徳<hi>髙祖造舞人執干戚以象/天下樂已行武以除亂</hi>安世<hi>舊曰房中秦改為壽</hi>
<hi>人孝惠改為安世</hi>昭容<hi>髙祖造生/於武徳</hi>禮容<hi>髙祖造生於/文始五行</hi>嘉至<hi>叔孫通造</hi>
<pb n="KR3k0049_WYG_042-59b"/>
<hi>以迎神</hi>四時<hi>文帝/所造</hi>昭徳<hi>孝武帝造薦/之太宗廟</hi>盛徳<hi>孝宣造薦之太宗廟</hi>雲翹<lb/>
育命<hi>並漢樂以祀天地</hi>巴渝<hi>漢初巴渝助漢/有功作此舞</hi>魏樂曰昭武<hi>改漢巴渝</hi>
正世<hi>改漢安世又為享神歌</hi>迎靈<hi>改漢/嘉至</hi>武頌<hi>改漢/武徳</hi>昭業<hi>改漢昭容</hi>鳯翔<lb/>
<hi>改漢雲翔</hi>靈應<hi>改漢/育命</hi>大韶<hi>改漢/文始</hi>大武<hi>改漢五行</hi>
采菱陽阿奏雅樂者始如陽阿采菱<hi>淮南</hi>夫歌采菱發陽<lb/>
阿鄙人聴之不若此延路陽局<hi>上</hi>邯鄲師有出新曲者<lb/>
託之李竒諸人皆争學之後復知其非也而皆棄其曲<lb/>
此未始知音者也<hi>上</hi>注楚樂之名也楚辭曰陳鐘案皷<lb/>
<pb n="KR3k0049_WYG_042-60a"/>
造新歌涉江採菱發陽阿<lb/>
濟南新調濟南公姚邕字子和興之弟也尤喜音樂皆<lb/>
能度其盈虚増改曲調世咸傳之號濟南新調<hi>十六國春秋</hi>
知音候氣北齊神武霸府田曹參軍信都芳代號知音<lb/>
能以管候氣觀雲色嘗與人對語即指天曰孟春之氣<lb/>
至矣人往騐管而飛灰已應每月所候言皆無爽又為<lb/>
輪扇二十四埋地中以測二十四氣每一氣感則一扇<lb/>
往並與管灰相應若合符契焉<hi>古今樂録</hi>
<pb n="KR3k0049_WYG_042-60b"/>
嗣真察音髙宗時章懐太子作寳慶曲閲于太清觀李<lb/>
嗣真謂道人劉槩曰宫不召商君臣乖也角與徴戾父<lb/>
子疑也死聲多且哀若國家無事太子任其咎俄而太<lb/>
子廢嗣真常曰隋樂府有堂堂曲明唐再受命此日有<lb/>
側堂堂撓堂堂之謠側不正也撓危也皇帝病日侵事<lb/>
皆決中宫持權與人收之不易宗室雖衆居中制外勢<lb/>
且不敵諸王殆為后所蹂踐吾見難作不乆矣后皆驗<lb/>
<hi>唐舊</hi>
<pb n="KR3k0049_WYG_042-61a"/>
裴知古神龍元年正月享西京太廟樂作大樂令裴知<lb/>
古宻語萬年令元行冲曰金石諧婉將有大慶其在唐<lb/>
室子孫乎是月唐中宗復位復國為唐<hi>上</hi>
播遷之禍明皇時凉州獻新曲帝召諸王觀之寧王進<lb/>
曰此曲雖加臣有聞焉夫音者始於宫散於商成於角<lb/>
徴羽莫不根抵槖籥於宫商也斯曲也宫離而少徴商<lb/>
亂而加暴臣聞宫君也商臣也宫不勝則君勢卑商有<lb/>
餘則臣事僣卑則逼下僣則犯上發于㣲忽形于聲音<lb/>
<pb n="KR3k0049_WYG_042-61b"/>
播之詠歌見於人事臣恐一旦有播遷之禍帝黙然果<lb/>
安史亂方知寧王審音之妙云<hi>開天傳信記</hi>
流寓入破天寶後調人多為流寓之思及寄興于江湖<lb/>
僧寺而樂曲亦多以邉地為名至其曲遍繁聲謂之入<lb/>
破蓋破碎云<hi>唐五行志</hi>
考鐘得徴宋沈善音律太常久亡徴調沈考鐘律得之<lb/>
<hi>國史補</hi>
不舉樂鄭從讜在汴時以兄處誨常為鎮師歿于是郡<lb/>
<pb n="KR3k0049_WYG_042-62a"/>
訖臨政受代不於公署舉樂<hi>唐書</hi>
宫聲尅羽後唐清㤗初王仁裕從事梁苑范延光師之<lb/>
春正月郊野尚寒引諸臣寮餞朝客於柳柳亭樂作於<lb/>
羽而響獨有宫聲意不諧王獨訝之私謂李巨唐獻曰<lb/>
今日必有譸張之事蓋樂音不和今舉羽而有宫聲且<lb/>
羽為水宫為土水土相尅得無憂乎少時筵散范引賓<lb/>
客約鷹犬大獵於王婆店此為奔馬所墜不救於彼自<lb/>
辰巳至午後絶而復蘇<hi>玉堂閑話</hi>
<pb n="KR3k0049_WYG_042-62b"/>
聴樂知争王仁裕性曉音律高祖初定雅樂宴羣臣於<lb/>
承福殿奏黄鐘仁裕聞之曰音不純肅而元和聲當有<lb/>
争者起於禁中已而兩軍校鬭昇龍門外聲聞於内人<lb/>
以為神<hi>五代史</hi>
變黎庻樂所以上事宗廟下以變化黎庶<hi>史記</hi>
五音別名爾雅什樂云宫謂之重商謂之敏角謂之經<lb/>
祉謂之迭羽謂之柳郭璞注言皆五音之別名其義未<lb/>
聞也劉歆云宫者中也君也為四音之綱其聲重厚如<lb/>
<pb n="KR3k0049_WYG_042-63a"/>
君之徳而為重商者章也臣者其聲敏疾如臣之節而<lb/>
為敏角者觸也民也其聲圓長經貫清濁如民之象而<lb/>
為經徴者祉也事也其聲抑揚逓續其音如事之續而<lb/>
為迭羽者宇也物也其聲低平掩映自下而高五音借<lb/>
成如物之聚而為柳也<hi>徐京安樂書</hi>
音樂重大劉韶鐘律書曰春官秋律百卉必凋秋宫春<lb/>
律萬物必榮夏宫冬律雨雹必降冬宫夏律雷必發聲<lb/>
夫音樂至重所感者大故曰知禮樂之情者能作知禮<lb/>
<pb n="KR3k0049_WYG_042-63b"/>
樂之文者能述<hi>風俗通</hi>
聞聲聞宫聲無不温雅而和也<hi>五經通義</hi>聞商音無不割㫁<lb/>
而亡事也<hi>邯鄲綽五經折疑</hi>聞角音無不惻隠而慈者<hi>上</hi>聞徴<lb/>
音無不善養而好施者也<hi>通義</hi>
八音凡樂音有八鼓謂之革鐘謂之金磬謂之石琴瑟<lb/>
謂之絲簫鼓謂之竹塤謂之土柷敔謂之木笙謂之匏<lb/>
是謂八音<hi>五經要義</hi>
三肆周禮鐘磬皆編懸之二八十六而在一<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>謂之堵<lb/>
<pb n="KR3k0049_WYG_042-64a"/>
磬一堵謂之肆春秋傳曰歌鐘二肆此之謂也<hi>上</hi>
夷樂舞四夷之樂明徳澤廣被四表也東夷之樂曰抹<lb/>
離南夷之樂曰任西夷之樂曰禁北夷之樂曰昧<hi>五經通義</hi>
　　琴<lb/>
反天真伏羲作琴以修身理性反其天真也<hi>琴操</hi>
削桐伏羲削桐為琴面圓法天底平象地龍池八寸通<lb/>
八風鳯池四寸象四氣<hi>蔡邕論琴</hi>
樂之統琴者樂之統也君子所常御不離於身非若鐘<lb/>
<pb n="KR3k0049_WYG_042-64b"/>
鼓陳於宗廟列於<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>懸也以其大小得中而聲音和大<lb/>
聲不諠譁而流漫小聲不湮滅而不聞適足以和人意<lb/>
氣感發善心也<hi>風俗通</hi>
正人心琴者禁也禁止於邪以正人心也<hi>白虎通</hi>
君臣琴長三尺六寸六分廣六寸文上曰池下曰濱前<lb/>
廣後狹象尊卑也上圓下方法天地也五絃象五行大<lb/>
絃為君小絃為臣文王武王加二絃以合君臣之恩<hi>琴操</hi>
文王加一武王加一今稱二絃為文武絃<hi>釋智匠樂録</hi>
<pb n="KR3k0049_WYG_042-65a"/>
　唐時有安涗者世稱善琴且知音楊收問五絃外其<lb/>
　二云何涚曰世謂周文武二王所加者收曰能為文<lb/>
　王操乎涚即以黄鐘為宫而奏之以少商應大絃收<lb/>
　曰止如子之言少商武絃也且文世安得武聲乎涗<lb/>
　大驚<hi>唐書</hi>
象六合伏羲作琴廣六十象六合<hi>琴操</hi>蔡邕琴操曰伏羲<lb/>
氏作琴絃有五象五行<hi>演連珠記</hi>農瑟羲琴逹靈成性象物<lb/>
昭功<hi>晉志</hi>伏羲絃琴農皇制瑟<hi>後魏樂志</hi>伏羲氏琴長七尺二<lb/>
<pb n="KR3k0049_WYG_042-65b"/>
寸上有五絃<hi>廣雅</hi>伏羲樂曰立基造琴瑟以律吕<hi>樂書</hi>
削桐昔者至人伏羲氏王天下也仰觀象於天俯察法<lb/>
於地逺取諸物近取諸身始畫八卦削桐為琴<hi>琴書</hi>
神農琴琴禁也神農所作洞越練朱五絃周加二絃<hi>説文</hi>
神農始作五絃之琴以具宫商角徴羽之音歴九代至<lb/>
文王復増其二絃曰少宫少商<hi>帝王世紀</hi>神農始削桐為琴<lb/>
繩絲為絃以通神明之徳合天地之和今琴四尺五寸<lb/>
法四時五行又曰神農氏為琴七絃足以通萬物而考<lb/>
<pb n="KR3k0049_WYG_042-66a"/>
理亂也<hi>桓譚新論</hi>神農氏琴長三尺六寸有五絃曰宫商角<lb/>
徴羽文王増二弦曰少宫少商<hi>廣雅</hi>神農初作瑟以歸神<lb/>
反望及其天心也<hi>淮南</hi>
朱襄琴昔古朱襄氏之治天下也多風而陽氣蓄積萬<lb/>
物散解果實不成故士逹作為五絃琴<hi>吕氏</hi>
黄帝琴古琴名有清角黄帝之琴<hi>梁元帝纂要</hi>黄帝作清角<lb/>
合鬼神於㤗山之上<hi>韓非子</hi>
堯琴堯使無句作琴五絃<hi>通禮纂</hi>神人暢堯帝所作堯彈<lb/>
<pb n="KR3k0049_WYG_042-66b"/>
琴感神人現故制此弄也<hi>謝希逸琴論</hi>
歌南風舜彈五絃之琴歌南風之詩而天下治南風之<lb/>
詩者生長之音也舜樂好之樂與天地同意得萬國之<lb/>
驩心故天下治<hi>史樂書</hi>理重華之遺操<hi>選琴賦</hi>琴道曰舜操<lb/>
者舜聖徳𤣥逺遂升天子喟然念親巍巍上帝之位不<lb/>
足保援琴作操<hi>注</hi>舜彈五絃天下化堯彈二絃以合君<lb/>
臣之恩<hi>楊雄琴清英</hi>舜遊歴山見烏飛思親作思親操<hi>古今樂録</hi>
上㑹稽禹上會稽者禹之所作也決江河上會稽山自<lb/>
<pb n="KR3k0049_WYG_042-67a"/>
是之後百姓降邱黎庶乂安彈琴以自歎<hi>大周正樂</hi>
練絃朱絃古者帝王升歌清廟大琴練絃逹越大琴朱<lb/>
絃逹越以韋為鼓謂之搏拊<hi>尚書大傳</hi>
周公琴越裳操者周公之所作也周公輔相成王天下<lb/>
太平萬國和㑹江黄納貢越裳重九譯而來獻周公援<lb/>
琴而歌<hi>大周樂正</hi>
頌琴初穆姜死使擇美檟自以為櫬與頌琴<hi>左傳</hi>
南音晉侯觀於軍府見鍾儀問其族曰伶人也與之琴<lb/>
<pb n="KR3k0049_WYG_042-67b"/>
操南音公曰君子也言稱先職不背本也樂操本風不<lb/>
忘舊也<hi>上</hi>
鞭師初衞侯有嬖妾使師曹誨之琴師曹鞭之公怒鞭<lb/>
師曹三百<hi>左</hi>
清徴清角昔者衞靈公將之晉至濮水之上税車而放<lb/>
馬設舍以宿夜分而聞鼓新聲者而説之使人問左右<lb/>
盡報弗聞乃召師涓而告之曰有鼓新聲者使人問左<lb/>
右盡報弗聞其狀似鬼神子為聴而寫之師涓曰諾因<lb/>
<pb n="KR3k0049_WYG_042-68a"/>
静坐撫琴而寫之師涓明日報曰臣得之矣而未習也<lb/>
請復一宿習之靈公曰諾因復留宿明日而習之遂去<lb/>
之晉晉公觴之于施夷之臺酒酣靈公起公曰有新聲<lb/>
願請以示平公公曰善乃召師涓令坐師曠之傍援琴<lb/>
鼓之未終師曠撫止之曰此亡國之聲不可遂也平公<lb/>
曰此道奚出師曠曰此師延之所作與紂為靡靡之樂<lb/>
也及武王伐紂師延東走至於濮水而自投故聞此聲<lb/>
者必於濮水之上先聞此聲者其國必削不可遂平公<lb/>
<pb n="KR3k0049_WYG_042-68b"/>
曰寡人所好者音子其使遂之師涓鼓究之平公問師<lb/>
曠曰此所謂何聲也師曠曰此所謂清商也公曰清商<lb/>
固最悲乎師曠曰不如清徴公曰清徴可得面聞乎師<lb/>
曠曰不可古之聴清徴者皆有德義之君也今吾君徳<lb/>
薄不足以聴平公曰寡人之所好者音也願試聴之師<lb/>
曠不得已援琴而鼓一奏之有𤣥鶴二八道<hi>從也</hi>南方來<lb/>
集於即門之垝<hi>棟端也</hi>再奏之而列三奏之延頸而鳴舒<lb/>
翼而舞音中宫商之聲聲聞於天平公大説坐者皆喜<lb/>
<pb n="KR3k0049_WYG_042-69a"/>
平公提觴而起為師曠壽反坐而問曰音莫悲於清徴<lb/>
乎師曠曰不如清角平公曰清角可得而聞乎師曠曰<lb/>
不可昔者黄帝合鬼神於㤗山駕象車而六蛟龍畢方<lb/>
<hi>神名</hi>並鎋蚩尤居前風伯進掃雨師灑道虎狼在前鬼神<lb/>
在後螣蛇伏地鳯凰覆上大合鬼神作為清角今主君<lb/>
徳薄不足聴之聴之將恐有敗平公曰寡人老矣所好<lb/>
者音也願遂聴之師曠不得已而鼓之一奏之有𤣥雲<lb/>
從西方起再奏之大風至大雨隨之裂帷幙破俎豆隳<lb/>
<pb n="KR3k0049_WYG_042-69b"/>
廊瓦坐者散走平公恐懼伏於廊室之間晉國大旱赤<lb/>
地三年平公之身遂瘙病故曰不務聴治而好五音不<lb/>
已則窮身之事也<hi>韓子本過</hi>師曠鼓琴通於神明玉羊白鵲<lb/>
陞枝翾翔<hi>瑞應圖</hi>晉平公出言而不當師曠舉琴而撞之<lb/>
跌任宫壁左右欲塗之平公曰舍之以此為寡人失孔<lb/>
子曰平公非不痛其體也欲來諫者也韓子聞之曰羣<lb/>
臣失禮而弗誅是縱過也有以夫平公之不霸也<hi>淮南齊俗</hi>
昔者師曠奏白雪之音而神物為之下降風雨暴至平<lb/>
<pb n="KR3k0049_WYG_042-70a"/>
公癃病晉國赤地<hi>上覽冥訓</hi>
文王操孔子學琴於師襄子襄子曰吾雖以擊磬為官<lb/>
然能於琴今子於琴已習可以益矣孔子曰丘未得其<lb/>
數也有間曰已習其數可以益矣孔子曰丘未得其志<lb/>
也有間曰已習其志可以益矣孔子曰丘未得其為人<lb/>
也有間曰孔子有所謬然思焉有所睪然髙望而逺眺<lb/>
曰丘迨得其為人矣近黮而黒頎然長曠如望羊奄有<lb/>
四方非文王其孰能為此師襄子避席葉拱而對曰吾<lb/>
<pb n="KR3k0049_WYG_042-70b"/>
子聖人也其傳曰文王操<hi>家語</hi>
可與聴音孔子晝息於室而鼓琴焉閔子自外聞之以<lb/>
告曽子曰嚮也夫子之音清徹以和淪入至道今也更<lb/>
為幽沉之聲幽則利欲之所為發沉則貪得之所為施<lb/>
夫子何所之感若是乎吾從子入而問焉曽子曰諾二<lb/>
子入問夫子夫子曰然女言是也吾有之向見猫方取<lb/>
鼠欲其得之故為之音也女二人者欲識諸曽子對曰<lb/>
閔子夫子曰可與聴音矣<hi>孔叢子</hi>
<pb n="KR3k0049_WYG_042-71a"/>
使絃切切閔子騫三年喪畢見於孔子與之琴使之絃<lb/>
切切而悲孔子曰君子也哀未盡能㫁之以禮<hi>家語</hi>
聞彈悲樂夫榮啓期一彈而孔子三日樂感於和鄒忌<lb/>
一徽而威王終夕悲感於憂動諸琴瑟形諸音聲而能<lb/>
使人為之哀樂縣法設賞而不能移風易俗者其誠心<lb/>
弗施也<hi>淮主訓</hi>
撫心髙蹈瓠巴鼓琴而鳥舞魚躍鄭師文聞之棄家從<lb/>
師襄遊三年不成章師襄曰子可以歸矣師文舍其琴<lb/>
<pb n="KR3k0049_WYG_042-71b"/>
歎曰且小假之以觀其後無幾何復見師襄曰得之矣<lb/>
於是當春而叩商絃以召南吕凉風忽至草木成實及<lb/>
秋而叩角絃以激夾鐘温風徐迴草木發榮當夏而叩<lb/>
羽絃以召黄鐘霜雪交下川池暴沍及冬而叩徴絃以<lb/>
激蕤賓陽光熾烈堅氷立散將終命官而揔四絃則景<lb/>
風翔慶雲浮甘露降澧泉涌師襄乃撫心高蹈曰微矣<lb/>
子之彈也雖師曠之清角鄒衍之吹律亡以加之<hi>列子</hi>
蓬萊移情伯牙學琴於成連先生成連曰吾師云春在<lb/>
<pb n="KR3k0049_WYG_042-72a"/>
海中能移人意乃與遊蓬萊山留伯牙曰子居習之我<lb/>
將迎子師刺船而去伯牙迎過但見海水<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞山林冥<lb/>
杳鳥獸悲號歎曰吾師將移我情乃援琴而歌終成理<lb/>
至遂為天下妙為連仙<hi>樂府解題</hi>
絶絃伯牙善鼓琴鍾子期善聴伯牙鼓琴志在豋高山<lb/>
鍾子期曰善哉峩峩兮若泰山志在流水鍾子期曰善<lb/>
哉洋洋乎若江河伯牙所念鍾子期必得之<hi>列子</hi>鍾子期<lb/>
死伯牙破琴絶絃終身不復鼓琴以為世無足復為鼓<lb/>
<pb n="KR3k0049_WYG_042-72b"/>
琴者<hi>吕氏</hi>
霖雨奔山伯牙游於泰山之隂卒逢暴雨土於巖下心<lb/>
悲乃援琴而鼓之初為霖雨之操更造崩山之音曲每<lb/>
奏鍾子期輒窮其趣伯牙乃舍琴而歎曰善哉善哉子<lb/>
之聴夫志想象猶吾心也吾於何逃聲哉<hi>列子</hi>
仰秣昔者瓠巴鼓瑟而流魚出聴伯牙鼓琴而六馬仰<lb/>
秣<hi>荀勸學</hi>西京賦曰天子駕彫軫六駁駁又曰六𤣥蚪之<lb/>
奕奕齊騰驤而沛艾仰首而秣聴其聲也<hi>注</hi>瓠巴鼓瑟<lb/>
<pb n="KR3k0049_WYG_042-73a"/>
而淫魚出聴伯牙鼓琴駟馬仰秣<hi>淮南説山</hi>淫魚喜音仰秣<lb/>
仰頭欠吐謂馬笑也<hi>注</hi>
懸壁周師經鼓琴魏文侯起舞賦曰使我言而無見違<lb/>
師經援琴而撞文侯不中中旒潰之文侯謂左右曰為<lb/>
人臣而撞其君其罪如何左右曰罪當烹提師經下堂<lb/>
一等師經曰臣可一言而死乎文侯曰可師經曰昔堯<lb/>
舜之為君也唯恐言而人不違桀紂之為君也唯恐言<lb/>
而人違之臣撞桀紂非撞吾君也文侯曰釋之是寡人<lb/>
<pb n="KR3k0049_WYG_042-73b"/>
之過也懸琴於城門以為寡人符不補旒以為寡人戒<lb/>
<hi>説苑十二國史同</hi>
治國弭人騶忌子以鼓琴見威王威王説而舍之右室<lb/>
須臾王鼓琴騶忌子推户入曰善哉鼓琴王勃然不説<lb/>
去琴按劒曰夫子見容未察何以知其善也騶忌子曰<lb/>
夫大絃濁以春温者君也小絃亷折以清者相也攫之<lb/>
深醳之愉者政令也鈞諧以鳴大小相益回邪而不相<lb/>
害者四時也吾是以知其善也王曰善語音騶忌子曰<lb/>
<pb n="KR3k0049_WYG_042-74a"/>
何獨語音夫治國家而弭人民皆在其中王又勃然不<lb/>
説曰若夫語五音之紀信未有如夫子者也若夫治國<lb/>
家而弭人民又何為乎絲桐之間騶忌子曰夫大絃濁<lb/>
以春温者君也小絃亷折以清者相也攫之深而醳之<lb/>
愉者政令也鈞諧以鳴大小相益回邪而不相害者四<lb/>
時也夫復而不亂者所以治昌也連而徑者所以存亡<lb/>
也故曰琴音調而天下治夫治國家而弭人民者無若<lb/>
乎五音者王曰善騶忌子見三月而受相印<hi>史記</hi>大絃者<lb/>
<pb n="KR3k0049_WYG_042-74b"/>
君也寛和而温小絃者臣也清亷而不亂<hi>琴操</hi>
張急調下應侯與賈午子坐聞其鼓琴之聲應侯曰今<lb/>
日之琴一何悲也賈午子曰夫張急調下故使之悲耳<lb/>
急張者良材也調下者官卑也取夫良材而卑官之安<lb/>
能無悲乎應侯曰善哉<hi>説苑</hi>
鼓琴令悲雍門周以琴見孟嘗君先生鼓琴亦能令文<lb/>
悲乎對曰臣之所能令悲者先貴而後賤昔富而今貧<lb/>
擯壓窮巷不交四鄰不若身材高妙懷質抱真逢䜛罹<lb/>
<pb n="KR3k0049_WYG_042-75a"/>
謗結怨而不得信不若交歡而結愛無怨而生離逺赴<lb/>
絶國無相見期不若㓜無父母壯無妻兒出以野澤為<lb/>
隣入用掘冗為家困於朝夕無所借貸若此人者但聞<lb/>
飛烏之號秋風鳴條則傷心矣臣一為之援琴而長不<lb/>
息未有不悽惻而涕泣者也今若足下居則廣厦高堂<lb/>
連闥洞房下羅帷來清風倡優在前謟諛侍側揚激楚<lb/>
舞鄭妾流聲以娛耳練色以淫目水戯則舫龍舟建羽<lb/>
旗鼓鉤乎不測之淵野游則登平原馳廣囿強弩下高<lb/>
<pb n="KR3k0049_WYG_042-75b"/>
鳥勇士格猛獸置酒娛樂沉醉忘歸方此之時視天地<lb/>
曽不若一指雖有善鼓琴未能動足下也孟嘗君曰固<lb/>
然雍門周曰臣竊為足下有所常悲夫角帝而困秦者<lb/>
君也連五國而伐楚者又君也天下未嘗無事不從即<lb/>
衡從成則楚王衡成則秦帝夫以秦楚之強而報弱薛<lb/>
猶磨蕭斧而伐朝道也有識之士莫不為足下寒心天<lb/>
道不常寒暑更進退千秋萬嵗之後宗廟必不血食高<lb/>
臺既以傾曲池又已平墳墓生荆棘狐狸穴其中游兒<lb/>
<pb n="KR3k0049_WYG_042-76a"/>
牧豎躑躅其足而歌其上曰孟嘗君之尊貴亦猶若是<lb/>
乎於是孟嘗君喟然太息涕淚交睫而未下雍門周引<lb/>
琴而鼓之徐動宫徴叩角羽終而成曲孟嘗君遂歔欷<lb/>
而就之曰先生鼓琴令文立若亡國之人也<hi>桓譚新論</hi>
璵璠樂秦咸陽宫有琴長六尺安十三絃二十六徽皆<lb/>
用七寶飾之銘曰璵璠之樂<hi>西京雜記</hi>
琴心司馬相如素與臨卭令王吉相善臨卭富人卓王<lb/>
孫有女文君新寡好音相如謬與令相重而以琴心挑<lb/>
<pb n="KR3k0049_WYG_042-76b"/>
之相如之臨卭車騎雍容閑雜甚都及飲卓氏弄琴文<lb/>
君竊從户窺之心悦而好之恐不得當也<hi>史記</hi>其詩曰鳯<lb/>
兮鳯兮歸故鄉遊遨四海求其皇有一艶女在此堂室<lb/>
邇人遐毒我腸何由交接為鴛鴦也又曰鳯兮鳯兮從<lb/>
皇栖得托子尾永為妃交情通體必和諧中夜相從別<lb/>
有誰<hi>索隠</hi>
散操雅琴之意事皆出龍徳諸琴雜事中趙氏者渤海<lb/>
人趙定也宣帝元康神爵間丞相奏能鼓琴者渤海趙<lb/>
<pb n="KR3k0049_WYG_042-77a"/>
定梁國龍徳皆召入見温室使鼓琴時閑燕為散操多<lb/>
為之涕泣者<hi>劉向別録</hi>
單鵠寡鳬齊人劉道強善彈琴能作單鵠寡鳬之弄聴<lb/>
者皆悲不能自攝<hi>西京雜記</hi>
鳯凰趙后有寶琴曰鳯凰皆以金玉隠起為龍鳯螭鸞<lb/>
古賢列女之象亦善為歸鳯送逺之操焉<lb/>
雙鳯離鸞慶安世年十五為成帝侍郎善鼓琴能為雙<lb/>
鳯離鸞之曲趙后悦之白上得出入御内絶見幸常着<lb/>
<pb n="KR3k0049_WYG_042-77b"/>
輕絲履招風扇紫綈裘與后同居處欲有子而終無𦙍<lb/>
嗣<hi>上</hi>
令譚失次上嘗問宋𢎞通博之士𢎞薦桓譚譚善鼓琴<lb/>
喜鄭聲上數聴悦之𢎞聞坐府上遣吏召譚責問之𢎞<lb/>
叩頭良久乃遣後二令譚鼓琴譚為之失次上問之𢎞<lb/>
言其故故不復令譚給辨<hi>東觀漢記</hi>
楚琴傷心漢桓帝聞楚琴悽愴傷心倚房而悲慷慨長<lb/>
息曰善哉為聲若此而足矣昔季流子向風而鼓琴聴<lb/>
<pb n="KR3k0049_WYG_042-78a"/>
之者淚下<hi>阮籍樂論</hi>
焦尾蔡邕亡命江海逺跡吳會在吳吳人有燒桐以爨<lb/>
者邕聞火烈之聲知其良木因請而裁為琴果有美音<lb/>
而其尾猶焦故時人名曰焦尾琴焉<hi>後漢</hi>張隲文士傳曰<lb/>
邕告吳人曰吾昔嘗經會稽髙遷亭見屋椽竹東間第<lb/>
十六可以為笛取用果有異聲伏滔長笛賦序云柯亭<lb/>
之觀以竹為椽邕取為笛竒聲獨絶也<lb/>
五曲蔡邕性沉審志好琴道以嘉平元年入清溪訪鬼<lb/>
<pb n="KR3k0049_WYG_042-78b"/>
谷先生其所居山五曲曲有幽居靈跡毎一曲制一弄<lb/>
三年曲成出呈馬融王允董卓之軰皆異之<hi>琴纂</hi>
象九星琴本五絃宫商角徴羽也加二絃文武也後漢<lb/>
蔡邕又加二絃象九星<hi>琴書</hi>
識㫁絃蔡琰字文姫蔡邕之女聰惠秀異年六嵗邕夜<lb/>
鼓琴絃絶琰曰第二絃邕故㫁一絃問之琰曰第四絃<lb/>
邕曰偶得之耳琰曰吳札觀化知興亡之國師曠吹律<lb/>
識南風不競由此言之何云不知也<hi>琰別𫝊</hi>
<pb n="KR3k0049_WYG_042-79a"/>
鼓琴與名顧雍少從蔡伯喈學鼓琴伯喈貴異之謂曰<lb/>
卿必有成故以名與卿雍伯喈同名由此<hi>江表傳</hi>
琴經琴經一卷諸葛亮撰述製琴之始及七絃之音十<lb/>
三徽所象之意<hi>中興書目</hi>
廣陵散稽康字叔夜譙國人少嘗晝寢夢人身長丈餘<lb/>
自稱黄帝伶人骸骨在公舍東三里林中為人發露若<lb/>
為葬埋當厚相報康至其處果有白骨脛長三尺遂収<lb/>
葬之其夜復夢長人來授以廣陵散曲及覺撫琴而作<lb/>
<pb n="KR3k0049_WYG_042-79b"/>
其聲甚妙都不遺忘高貴鄉公時康為中散大夫後為<lb/>
鍾㑹所䜛司馬文王誅之<hi>異苑</hi>稽康燈下彈琴忽有一人<lb/>
長丈餘著黒單衣革帶康熟視之乃吹火滅之曰恥與<lb/>
魑魅爭光嘗行長路數十里有亭名月華投此亭由來<lb/>
殺人中散心神蕭散了無懼意至一更操琴先作諸弄<lb/>
雅聲逸奏空中稱善中散撫琴而呼之君是何人答云<lb/>
身是故人幽沒於此聞君彈琴音曲清和昔所好故來<lb/>
聴耳身不幸非理就終形體殘毁不宜接見君子然愛<lb/>
<pb n="KR3k0049_WYG_042-80a"/>
君之琴要當相見君勿怪惡之君可更作數曲中散復<lb/>
為撫琴擊節曰夜已久何不來也形骸之間復何足計<lb/>
乃手挈其頭曰聞君奏琴不覺心開神悟恍若蹔生遂<lb/>
與共論音聲之趣辭甚清辯謂中散曰君試以琴見與<lb/>
乃彈廣陵散便從受之果悉得中散先所受引殊不及<lb/>
與中散誓不得教人天明語中散相與雖一遇於今夕<lb/>
可以逺同千載於此長絶能不悵然<hi>靈鬼志</hi>稽康嘗宿王<lb/>
伯通館忽有八人云吾有兄弟為樂人不勝羇旅今傳<lb/>
<pb n="KR3k0049_WYG_042-80b"/>
君廣陵散甚妙今代莫傳<hi>大周正樂</hi>吕安罹事稽康詣獄以<lb/>
明之鍾㑹庭論康文王於是録康閉獄臨死而兄弟親<lb/>
族咸與共别康顔色不變問其兄曰向以琴來不邪兄<lb/>
曰以來康取調之為太平引曲成歎曰太平引於今絶<lb/>
也<hi>文士傳</hi>稽康臨死顧視日影索琴彈之曰袁孝尼嘗從<lb/>
吾學廣陵散吾惜故不與廣陵於是絶矣<hi>竹村十賢𫝊</hi>稽康<lb/>
援琴而鼓既而歎曰雅音於是絶矣<hi>魏氏春秋</hi>杜䕫妙於廣<lb/>
陵散稽中散就其子猛求得此聲<hi>劉潜琴議</hi>
<pb n="KR3k0049_WYG_042-81a"/>
　韓皋生知音律嘗聞鼓琴至止息歎曰妙哉稽生之<lb/>
　為是曲也其當晉魏之際乎其音商商主金晉乘金<lb/>
　運此所以知魏之季而晉將代也王陵母邱儉文欽<lb/>
　諸葛誕相繼為揚州督都咸有匡復之謀皆為司馬<lb/>
　懿父子所殺康以揚州故廣陵地故其曲曰廣陵散<lb/>
　言魏室散亡自廣陵始止息者晉雖暴興終止息於<lb/>
　此也其音哀傷潜迫脇永嘉之亂其應乎叔夜撰此<lb/>
　將貽後代之知音者且避晉魏之禍所以託之神鬼<lb/>
<pb n="KR3k0049_WYG_042-81b"/>
　也<hi>新舊唐書</hi>
　應𤾉與劉劭孔才書云聴廣陵之清散傅𤣥琴賦云<lb/>
　馬融譚思于止息稽康琴賦云次其曲引所宜則廣<lb/>
　陵止息東武太山<lb/>
　夫徳璉季長俱在康前而康賦有廣陵止息之語故<lb/>
　知琴曲之名其來舊矣可云稽所撰曲耶太平引廣<lb/>
　陵散雅音之説互有不同伯通館月華亭畫夢之言<lb/>
　各家並載又豈可謂散自廣陵託之鬼神耶皋詭辭<lb/>
<pb n="KR3k0049_WYG_042-82a"/>
　以欺人而史氏載之于傳豈聆音察理者耶<lb/>
稽中散夜彈琴忽有一鬼械而長歎舉其手𬒮曰為君<lb/>
一絃一調中散與琴彈之聲清泠遙問不對疑是蔡邕<lb/>
邕死之日身著桎梏<hi>語林</hi>
㑹稽賀思令善彈琴嘗夜在月中坐臨風鳴絃忽有一<lb/>
人形狀甚偉著械有慚色至其中庭稱善與之相語自<lb/>
云是稽中散謂賀云卿下手極快但於古法未備因授<lb/>
以廣陵散賀遂傳之于今不絶<hi>幽明録</hi>
<pb n="KR3k0049_WYG_042-82b"/>
一絃琴孫登字公和不知何許人散髪至地行吟樂于<lb/>
居白鹿蘇門二山彈一絃琴善嘯毎感風雷稽康師事<lb/>
之三年不言<hi>晉記</hi>
嘯琴音諧孫豋清浄無為好讀易彈琴頺然自得覩其<lb/>
風神若遊六合之外者當魏末居北山中石窟為宇編<lb/>
草自覆阮嗣宗見豋披髪端坐巖下逍遙鼓琴嗣宗自<lb/>
下趨進莫得與言嗣宗乃長嘯與琴音諧會豋因嘯和<lb/>
之妙響動于林壑<hi>别傳</hi>
<pb n="KR3k0049_WYG_042-83a"/>
撫琴不受齊王冏輔政稽紹為侍中詣冏諮事遇冏讌<lb/>
㑹董艾葛旟等白冏稽侍中善於絲竹公可令操之左<lb/>
右進琴紹推却不受冏曰今日共為歡興何却耶紹曰<lb/>
公恊輔皇室令作事可法紹雖官卑職備常伯操絲比<lb/>
蓋樂官之事不可以先王法服為伶人之業今逼高命<lb/>
不敢茍辭當釋冠冕襲私服此紹之心也旟等不自得<lb/>
而退<hi>世説</hi>
鼓琴無忤阮瞻字千里咸之子也善彈琴人聞其能多<lb/>
<pb n="KR3k0049_WYG_042-83b"/>
往求聴不問貴賤長㓜皆為彈之神氣冲和内兄潘岳<lb/>
毎令鼓琴終日逹夜曽無忤色識者歎其恬淡不可榮<lb/>
辱也<hi>晉書</hi>
哭彦先顧榮彦先平日好琴及喪家人常以琴置靈座<lb/>
上張季膺往哭之不勝其慟遂徑上床鼓琴作數曲竟<lb/>
撫琴曰顧彦先頗復賞此不又大慟遂不執孝子手而<lb/>
出<hi>上</hi>
破琴戴逵字安道少有文藝善鼓琴太宰武陵王晞聞<lb/>
<pb n="KR3k0049_WYG_042-84a"/>
其能琴使人召焉逵對使者破琴曰戴安道不為王門<lb/>
伶人晞怒乃更引其兄述述亦能樂聞命忻然操琴而<lb/>
往逵不樂當世以琴書為娛不逺千里<hi>晉中興書</hi>
人琴俱亡王子猷子敬俱病篤而子敬先亡子猷問左<lb/>
右何以都不聞消息此已喪矣語時了不悲便索輿來<lb/>
奔喪都不哭子敬素好琴便徑入坐靈床上取子敬琴<lb/>
彈絃既不調擲地云子敬人琴俱亡因慟絶良久月餘<lb/>
亦卒<hi>世説</hi>
<pb n="KR3k0049_WYG_042-84b"/>
援琴歌棗趙正字文業渭水人情度敏逹性好譏諫符<lb/>
堅末年寵惑鮮卑惰於治政正因援琴歌曰昔聞孟津<lb/>
河千里作一曲此水本自清是誰攪令濁堅動容曰是<lb/>
朕也又歌曰北園有棗樹布葉垂重隂外雖饒棘刺内<lb/>
實有赤心堅笑曰將非趙文業耶其調戯機捷皆此類<lb/>
也<hi>前秦録</hi>
鬼舞庭中㑹稽有防風鬼屢見城邑常䟦雷門上脚乗<lb/>
至地晉横陽令賀韜鼔琴防風聞琴聲在賀中庭舞<hi>世説</hi>
<pb n="KR3k0049_WYG_042-85a"/>
賀韜吳人也常夜彈琴感鬼神已舞數曲斯亦妙之至<lb/>
也<hi>大周正樂</hi>
彈琴爛柯晉中朝時有王質者嘗入山伐木至石室見<lb/>
童子四人彈琴而歌質因留鐵斧柯而聴之童子以一<lb/>
物與質狀若棗質取而含之更不復饑遂復少留亦謂<lb/>
俄頃童子曰汝來已久何不遽去質承命視所坐斧柯<lb/>
爛盡既歸計離家已數十年矣舊宅遷移室宇靡存遂<lb/>
號痛而絶<hi>鄭緝之東陽記</hi>
<pb n="KR3k0049_WYG_042-85b"/>
望月鼓琴晉王恭伯字子升㑹稽人美姿容善鼓琴為<lb/>
東宫舍人求假休吳到閶門郵亭望月鼓琴俄有一女<lb/>
子從一女謂恭伯曰妾平生愛琴願共撫之其姿質甚<lb/>
麗恭伯留之宿向曉而别以錦褥香囊為訣恭伯以玉<lb/>
簮贈行俄而天曉聞鄰船有吳縣令劉惠基亡女靈前<lb/>
失錦褥及香囊斯須有官吏遍搜鄰船至恭伯船獲之<lb/>
恭伯懼因述其言我亦贈其玉簮惠基令檢果於亡女<lb/>
頭上獲之惠基乃慟哭因呼共伯以子壻之禮其女名<lb/>
<pb n="KR3k0049_WYG_042-86a"/>
稚華年十六而卒<hi>邢子才山河别記</hi>女郎名妙容字稚華大婢<lb/>
名春條年二十許小婢名桃枝年十五皆善彈箜篌妙<lb/>
宛轉歌相繼俱卒其詞有云願為星與漢光影共徘徊<lb/>
又曰願為煙與霧氛氲對容姿<hi>續齊諧記</hi>
琴中趣陶潜性不解音而蓄素琴一張絃徽不具毎朋<lb/>
酒之㑹則撫而和之云但識琴中趣何勞絃上聲<hi>本傳通考</hi>
<hi>作陶隠居</hi>
松石意蕭思話嘗從太祖登鍾山北嶺中道有盤古清<lb/>
<pb n="KR3k0049_WYG_042-86b"/>
泉上使于石止彈琴因賜銀鐘酒謂曰相賞有松石間<lb/>
意<hi>宋書</hi>
衆山皆響宗少文好山水愛逺遊有疾還江陵歎曰老<lb/>
疾俱至名山恐難徧覩惟澄懷觀道卧以遊之凡所遊<lb/>
履皆圖之於室謂人曰撫琴動操欲令衆山皆響古有<lb/>
金石弄為諸桓氏取重桓氏亡其聲遂絶惟少文傳焉<lb/>
文帝遣樂師楊歡就受之<hi>宋書</hi>
造新弄戴顒字仲若父逹善琴書顒及兄勃並受琴於<lb/>
<pb n="KR3k0049_WYG_042-87a"/>
父父沒所傳之聲不忍復奏各造新弄勃制五部顒制<lb/>
十五部顒又制長弄一部並傳於世中書令王綏嘗攜<lb/>
客造之勃等方進豆粥綏曰聞卿善琴試欲一聴不答<lb/>
綏恨而去<hi>南史</hi>
清曠衡陽王義季鎮京口長史張邵與戴顒姻通迎來<lb/>
止黄鵠山山北有竹林精舍林澗甚美顒憩於此澗義<lb/>
季亟從之遊顒服其野服不改常度為義季鼓琴並新<lb/>
聲變曲其三調遊絃廣陵止息之流皆與世異文帝毎<lb/>
<pb n="KR3k0049_WYG_042-87b"/>
欲見之嘗謂黄門侍郎張敷曰吾東巡之日當宴戴公<lb/>
山下也以其好音長給正聲伎一部顒合何嘗白鵠之<lb/>
聲以為一調號為清曠<hi>南史</hi>
犯徽劉琨之為竟陵王誕司空主簿誕有寶琴左右犯<lb/>
其徽誕罰焉琨之諫以為非是誕曰此余寶也琨之曰<lb/>
前哲以善人為寶不以珠玉為寶故王孫圉稱觀父為<lb/>
楚國之寶未聞以琴瑟為寶誕忸然不悦<hi>宋書</hi>
妙絶王仲雄善彈琴瑟時妙絶江左有蔡邕焦尾琴在<lb/>
<pb n="KR3k0049_WYG_042-88a"/>
主衣庫上敕五日一給仲雄<hi>蕭子顯齊書</hi>
風韻柳世隆少立功名晚專以談義自業善彈琴世稱<lb/>
公雙𤨏為士品第一常自云馬舞第一清談第二彈琴<lb/>
第三在朝不干世務垂簾鼓琴風韻清逺甚獲世譽<hi>南史</hi>
稽心羊體柳惲字文暢世隆次子也初宋時有稽元榮<lb/>
羊蓋者並善琴云傳戴安道法惲從之學特窮其妙齊<lb/>
竟陵王子良雅賞狎之子良常置酒後園有晉太傅謝<lb/>
安鳴琴在側援以授惲惲彈為雅弄子良曰卿巧越稽<lb/>
<pb n="KR3k0049_WYG_042-88b"/>
心妙臻羊體良質美乎信在今夜豈止當世稱竒亦可<lb/>
追踪古烈初父世隆彈琴為士流第一惲人世隆彈琴<lb/>
為士流第一惲毎奏其父曲常感思復變體備寫古曲<lb/>
嘗賦詩未就以筆捶琴坐客過以筯扣之惲驚其哀韻<lb/>
乃製為雅音後傳擊琴自於此惲常以今聲轉棄古法<lb/>
乃著清調論具有條流<hi>上</hi>
有道之器禇彥回嘗聚袁粲舍初秋凉夕風月甚美彦<lb/>
回援琴奏别鵠之曲宫商既調風神諧暢王彧謝莊併<lb/>
<pb n="KR3k0049_WYG_042-89a"/>
在坐撫節而歎曰以無累之神合有道之器宫商暫離<lb/>
不可得已<hi>上</hi>
柳令流亞齊江夏王鋒字宣頴性好琴書嘗覲武帝賜<lb/>
以寶裝琴仍於御前鼓之大見賞帝謂鄱陽王鏗曰闍<lb/>
黎琴亦是柳令之流亞其既事事有意吾欲試以臨人<lb/>
鏗曰昔鄒忌鼓琴威王委以國政乃出為南徐州刺史<lb/>
江祐嘗謂王宴曰江夏王有才行亦善能匿迹以琴道<lb/>
授羊景之景之著名而江夏掩能扵世非止七絃而已百<lb/>
<pb n="KR3k0049_WYG_042-89b"/>
氏亦復如之鋒聞歎曰江祐遂復為混沌書眉欲益反<lb/>
弊耳寡人聲酒是躭狗馬是好豈復一豪於平生哉當<lb/>
時以為話言<hi>上</hi>
龍吟鄭述祖字恭文開封人能鼓琴自造龍吟十弄云<lb/>
嘗夢異人彈琴寤而寫得當時以為絶妙<hi>北齊</hi>
臨岳顔黄門曰琴首更絃者為臨岳絲綽云回風臨岳<lb/>
修飾流離成公綏云臨岳則齊州之丹林琴必以堅木<lb/>
藉絃<lb/>
<pb n="KR3k0049_WYG_042-90a"/>
吳聲蜀聲趙師子邪利天水人也在隋為知音至唐真<lb/>
觀初獨步上京遽入琴苑傳之稽氏累代居曹遂令曹<lb/>
郡琴者所修五弄具列於曹妙傳濮州司馬氏琴道不<lb/>
墜於地也師云吳聲清宛若長江廣流綿綿徐逝有國<lb/>
士之風蜀聲躁急若繫浪奔雷亦一時俊決也<hi>周書樂志</hi>
寶琴司馬承禎睿宗引入中掖廷問其術帝曰廣成之<lb/>
言也錫寶琴霞紋被還之<hi>本傳</hi>
斵製斵製之妙蜀稱雷霄郭諒吳稱沈鐐張越霄諒清<lb/>
<pb n="KR3k0049_WYG_042-90b"/>
雅而沈細鐐越並鳴而響亮唐明皇反蜀召雷儼待詔<lb/>
襄陽馮昭亦善攻斵鬻之不售節使盧公鈞聞之見重<lb/>
受一張仍贈之詩自是馮氏門其屨滿矣<hi>陳氏樂書</hi>
百衲唐<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>公李勉好雅琴嘗取桐梓之精者雜綴為之<lb/>
百衲琴用蝸殻為之其間三面尤絶異通謂之響泉韻<lb/>
聲絃一上可十年不㫁<hi>尚書故實</hi>
撰琴譜汧公鎮宣武戎事之隙以琴書為娛自造琴聚<lb/>
新舊桐材扣之合律者則裁而膠綴不中者棄之故所<lb/>
<pb n="KR3k0049_WYG_042-91a"/>
蓄二琴殊絶所謂響泉韻磬者也性不善俗間音聲唯<lb/>
二寵妓曰秀奴七七皆聰惠善琴兼篳輿歌時令奏之<lb/>
自撰琴譜<hi>因話録</hi>
自寶汧公雅好琴常斵桐又取漆筩為之多至數百張<lb/>
求者與之有絶代者一名響泉一名韻磬自寶於家京<lb/>
師又以樊氏路氏為第一路氏有房太尉石枕損之不<lb/>
理蜀氏斵桐琴常自品第一上者以玉次者以琴瑟又<lb/>
次以金徽螺蚌<hi>國史補</hi>
<pb n="KR3k0049_WYG_042-91b"/>
汎聲張相𢎞静夜㑹名家觀鄭宥彈琴宥調二絃至切<lb/>
各置一榻動宫則宫應動角則角應稍不切乃不應宥<lb/>
師董庭蘭尤善汎聲祝聲<hi>上</hi>
大小忽雷韓晉公奉使入蜀至洛谷山椒巨樹聳茂可<lb/>
愛烏鳥之聲皆異下馬以探弓射其巔杪柯墜於下響<lb/>
震山谷有金石之韻使還戒縣尹募樵夫伐之取其幹<lb/>
載以歸召良匠㫁之亦不知其名堅緻如紫石復金色<lb/>
綫交結其間匠曰為胡琴槽他木不可並遂為二琴名<lb/>
<pb n="KR3k0049_WYG_042-92a"/>
大者曰大忽雷小者曰小忽雷因便殿徳皇言樂遂獻<lb/>
大忽雷及禁中所有小忽雷在親仁里<hi>南部新書</hi>
授子不操衞次公子字從周善鼓琴為渭南尉京兆尹<lb/>
李齊運使其子交歡欲次公授之琴次公拒之由是終<lb/>
身未嘗操絃<hi>舊唐</hi>
筝聲琵琶聲于頔嘗令客彈琴其嫂知音聴於簾下歎<lb/>
曰三分之中一分筝聲二分琵琶聲絶無琴韻<hi>國史補</hi>
心驅神遇趙璧彈五絃琴人問其術璧曰吾之五絃也<lb/>
<pb n="KR3k0049_WYG_042-92b"/>
始則心驅之中則神遇之終則天隨之方吾浩然眼如<lb/>
耳如鼻不知五絃之為璧璧之為五絃也<hi>語林</hi>
靈開渠裴説寛之姪孫佐西川韋皋幕善鼓琴時稱妙<lb/>
絶靈開山有美桐取而製以新様遂謂之靈開渠<hi>南部新書</hi>
琴有氣琴有氣曽識一道者相琴知吉凶<hi>酉陽雜爼</hi>
拊琴去𤓰處士求嬰性高古善拊琴去其𤓰作肉聲有<lb/>
公子不善之嬰作色曰如樂其聲何不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鼓聞者莫不<lb/>
大笑<hi>葆光録</hi>
<pb n="KR3k0049_WYG_042-93a"/>
五聲叢鳴越客沈蚪子劉琴絃素絲七條其上備指一<lb/>
弄五聲叢鳴鳴中有靈峯横空烏泉出雲鳯龍騰<hi>上</hi>
哀烏啼松吟風悲<hi>舒元輿斵琴記</hi>
洗凡清絶錢忠懿王能琴遣使物色良琴使者至天台<lb/>
宿山寺聞瀑布聲止在簷外晨起視之瀑布下淙石處<lb/>
正對一屋柱而且向日私念曰若是桐木即良琴在是<lb/>
矣削之果桐也即賂寺僧易之取陽面二琴材以聞乞<lb/>
俟一年斵之既成獻忠懿一曰洗凢二曰清絶遂為曠<lb/>
<pb n="KR3k0049_WYG_042-93b"/>
代之寶<hi>琴書</hi>
挾琴牧羊勝之逸人也常挾琴牧羊巨澤漢王知其賢<lb/>
將聘焉委以國政勝之曰王廢牧羊之任而委四海之<lb/>
務是錯亂天下顛倒人倫竟赴於隂山之中<hi>大周正樂</hi>
魚躍潜聴瓠巴六國時人也工琴好古因夏日俯於池<lb/>
亭鼓之感魚躍潜藻而聴焉<hi>上</hi>
清風頴揚李氏處女年十五天寶中遘疾七日不食魂<lb/>
飛𠖇𠖇如升上景在雲霧中於女仙人蘆藕苖間受美<lb/>
<pb n="KR3k0049_WYG_042-94a"/>
清風等五十曲<hi>琴書</hi>
暢操凡琴曲和樂而作命之曰暢暢者言其道之美暢<lb/>
猶不敢自安也憂愁而作命之曰操操者言困阨危廹<lb/>
猶不失其操也<hi>風俗通</hi>
古琴清角黄帝之琴號鐘齊桓公琴繞梁楚莊王琴緑<lb/>
綺司馬相如琴焦尾蔡邕琴鳯凰趙飛鸞琴<hi>上</hi>
　<lb/>
　<lb/>
<pb n="KR3k0049_WYG_042-94b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷四十八</head> <lb/>
    <p>
<pb n="KR3k0049_WYG_048-1a"/>
欽定四庫全書<lb/>
　天中記卷四十八<lb/>
　　　　　　　　　　　　明　陳耀文　撰<lb/>
　　衮<lb/>
龍衣説文天子享先王袞龍繡於下裳幅一龍蟠上向<lb/>
徐按周禮衮龍衣也衣五章裳四章凡九皆絺繡而畫<lb/>
以爲衮阿曲也謂繡龍蟠屈也王之卿六命公自衮冕<lb/>
而下如王之服侯伯自衮冕而下如公之服禮記三公<lb/>
<pb n="KR3k0049_WYG_048-1b"/>
一命卷天子卷冕亦作裷荀子天子袾裷衣冕<lb/>
五采彰施帝曰予欲觀古人之象日月星辰山龍草蟲<lb/>
作㑹宗彞藻火粉米黼黻絺繡以五采彰施于五色作<lb/>
服汝明<hi>尚書益稷</hi>
山龍五服山龍青華蟲黄作繢黒宗彞白藻火赤天子<lb/>
五服<hi>書大傳</hi>
五采爲服上古衣毛而冐皮後世聖人爲之以絲麻觀<lb/>
翬翟之文榮華之色乃染帛以效之始作五采成以爲<lb/>
<pb n="KR3k0049_WYG_048-2a"/>
服皇帝堯舜禹衣裳葢取諸乾坤有文故上衣𤣥而下<lb/>
裳黄秦繼戰國即天子位減去禮樂郊社之服皆以初<lb/>
𤣥漢承掌故至顯示初服冕旒衣章以祀天地養三老<lb/>
五更於三雍三公九卿郊祀天地明堂皆冠冕垂旒衣<lb/>
裳𤣥上纁下乗輿備文日月星辰十二章三公諸侯用<lb/>
山龍九章九卿已下用華蟲七章皆五采衣裳乗輿刺<lb/>
史公侯九卿已下皆織成陳畱襄邑獻之<hi>漢輿服志</hi>
章功光能聖人處天子位服日月昇龍所以服其徳章<lb/>
<pb n="KR3k0049_WYG_048-2b"/>
其功也賢人佐聖封國愛民黼黻文繡降龍所以顯其<lb/>
仁光其能也<hi>續漢輿服志</hi>
龍冕黼黻天子龍冕諸侯黼大夫黻白與黒謂之黼黒<lb/>
與青謂之黻青與赤謂之文赤與白謂之章五色備謂<lb/>
之繡諸侯去日月星辰山龍華蟲卿大夫去山龍華蟲<lb/>
服藻火服粉米<hi>環濟要畧</hi>
弊盡更爲昔堯帝王天下黼衣絓履不弊盡不更爲也<lb/>
<hi>六韜</hi>
<pb n="KR3k0049_WYG_048-3a"/>
衮斂諸侯伐楚許穆公卒于師凡諸侯薨于朝㑹加一<lb/>
等死王事加二等於是以衮斂<hi>左僖上</hi>
按圖造衮秦除衮冕之制惟爲𤣥衣絳裳一具而已漢<lb/>
興亦如之中興後明帝永平中使諸儒案古衣圖書始<lb/>
復造衮冕之服至今用之<hi>摰虞决疑要注</hi>
衮衣朱黻韋孟詩云肅肅我祖家自豕韋衮衣朱黻四<lb/>
牡龍旂<hi>漢書</hi>
夢著襄服姚襄夢弟萇上御座著衮服謂官屬曰此兒<lb/>
<pb n="KR3k0049_WYG_048-3b"/>
或能大起吾族<hi>後秦記</hi>
九章陸澄兼左丞㤗始六年詔皇太子朝賀服衮冕九<lb/>
章澄與議曹郎邱仲起議服冕以朝實者經文秦附六<lb/>
冕漢明還備魏晉已來不欲令臣下服冕故位公者加<lb/>
侍官今皇太子禮絶羣臣宜遵聖王盛典爲近代之榮<lb/>
<hi>齊書</hi>
盗衮龍服代宗時渤海質子盗衮龍服捕得之詞云慕<lb/>
中國衣服上赦之<hi>唐書</hi>
<pb n="KR3k0049_WYG_048-4a"/>
衮冕衮冕衮卷也畫卷龍於衣也<hi>釋名</hi>
褘衣王后之上服曰禕衣畫翬雉之文於衣也伊洛而<lb/>
南雉青質五色備曰翬鷂翟畫鷂雉之衣於文也　内<lb/>
司服掌王后之六服褘衣<hi>天官下内司服</hi>
　　履<lb/>
飾足釋名曰履禮也飾足所以爲禮亦曰屨屨拘也所<lb/>
以拘足也複其下曰舄舄腊也行立久立地或泥濕故<lb/>
複其末下使乾腊也不借言賤易有宜各自蓄之不假<lb/>
<pb n="KR3k0049_WYG_048-4b"/>
借人也齊人曰摶腊摶腊猶把鮓麄貌也荆州人曰麄<lb/>
麻韋草皆同名也麄麄措也言所以安措足也<lb/>
足依履足所依也靸小履也鞮革履也<hi>説文</hi>
於則作世本曰於則作履屝<lb/>
履遺不取禹之趨時冠桂而弗顧履遺而不取<hi>淮南子</hi>
履新踐地崇侯虎曰今周伯昌懷仁而善謀冠雖弊禮<lb/>
加於首履雖新法以踐地可及其未成而圖之<hi>六韜</hi>
丹豹穆王起春霄之宮西王母乗翠鳳之輦而來前導<lb/>
<pb n="KR3k0049_WYG_048-5a"/>
以文虎文豹後列雕麟紫麏曵丹玉之履敷碧蒲之席<lb/>
<hi>拾遺記</hi>
俛自繋履晉文公與楚戰至黄鳳之陵履繋解因自結<lb/>
之左右曰不可以使人乎公曰吾聞上君所與居皆其<lb/>
所畏也中君之所與居皆其所愛也下君之所與居皆<lb/>
其所侮也寡人雖不肖先君之人皆在是以難之也<hi>韓子</hi>
文王伐崇至鳳黄虚韈繫解因自結太公望曰何謂也<lb/>
王曰君與處皆其師中皆其友下盡其使也今皆先君<lb/>
<pb n="KR3k0049_WYG_048-5b"/>
之臣故無可使也<lb/>
木履東方朔瑣語曰木履起于晉文公時介之推逃禄<lb/>
自隠抱樹而死公撫木哀嘆遂以爲履每思從亡之功<lb/>
輒俯視其履曰悲乎足下足下之稱亦自此始也<hi>見南方草</hi>
<hi>木狀</hi>
豹舄傳曰雨雪楚王皮冠豹皮為履<lb/>
喪屨齊侯墜于車傷足喪屨反誅屨于徒人費不得鞭<lb/>
之<lb/>
<pb n="KR3k0049_WYG_048-6a"/>
屝履鄭申侯見齊侯曰若師出於陳鄭之間供其資糧<lb/>
屝屨其可也注云草履屝履也<lb/>
踴貴履賤景公問曰子近市識貴賤乎時公繁刑晏子<lb/>
曰踴貴履賤公愀然遂緩刑<hi>晏子</hi>
爲履金綦景公爲履黄金之綦飾以銀連以珠良玉之<lb/>
鈎其長尺<lb/>
飾金聽朝景公爲履飾以金玉服以聽朝履重僕不能<lb/>
舉之問曰天寒乎晏子曰古之制衣服冬輕而煖夏重<lb/>
<pb n="KR3k0049_WYG_048-6b"/>
而清金玉之履是重而寒也公入徹履<lb/>
納履踵决曾子居衛捉襟而肘見納履而踵决<hi>莊子</hi>
履失旋取昔楚昭王與呉戰楚軍敗昭王走而履决失<lb/>
之行三十步復旋取左右問曰何惜此一踦履乎王曰<lb/>
楚國雖貧豈愛一踦履哉惡與偕出弗與俱反也自是<lb/>
之後楚國之俗無相棄者<hi>賈誼書</hi>
忌履求楚昭王出奔而忘其履使人求之以百金曰吾<lb/>
不忘其相從于患難之中也故論功而未及者皆無怨<lb/>
<pb n="KR3k0049_WYG_048-7a"/>
矣世宗詔趙修云楚履既墜江君徘徊鐘中一聲東向<lb/>
改釁<hi>魏書</hi>
徃市忘履鄭人有欲買履者先自度足而置其坐徃市<lb/>
而忘操之見履乃曰吾忘持度及歸取之市罷不得履<lb/>
人曰何不試以足曰寜信度無自信也<lb/>
織履爲食陳仲字子終自齊適楚楚王欲以爲相其妻<lb/>
曰子織履以爲食淡然而無爲樂在其中矣謝便不就<lb/>
<hi>皇甫謐高士傳</hi>
<pb n="KR3k0049_WYG_048-7b"/>
織縞徙越魯人身善織履其妻善織縞而徙於越或謂<lb/>
之曰子必窮履飾足也而越人跣縞爲冠者也而越人<lb/>
披髪欲不窮可得乎<hi>韓子</hi>
車席泰羙簡主謂左右車席㤗羙夫冠雖賤頭必戴之<lb/>
屨雖貴足必履之今車席如此㤗羙吾將何屩以履之<lb/>
夫羙下而耗上妨義之本也<lb/>
珠履趙平原君使人於春申君欲誇楚爲瑇瑁簮刀劍<lb/>
之室飾以珠玉春申君三千餘人其上客皆躡珠履趙<lb/>
<pb n="KR3k0049_WYG_048-8a"/>
使大慙<hi>史記</hi>
墮履圯下張良嘗逰下邳圯上有一老父至良所墮其<lb/>
履圯下顧謂良曰孺子下取之父曰履我良爲取履因<lb/>
長跪進之<hi>史記</hi>
履屨無下東郭先生待詔公車貧困饑寒衣弊不完行<lb/>
雪中屨履有上無下足盡踐地道中人笑之<lb/>
惰懶無履茨充字子何爲桂陽太守民惰懶多無履足<lb/>
多剖裂茨教作履今江南知織履皆充之教<hi>東觀漢記</hi>
<pb n="KR3k0049_WYG_048-8b"/>
尚書履聲鄭崇哀帝擢爲尚書僕射數諫諍每見曵革<lb/>
履上笑曰我識鄭尚書履聲<hi>漢書</hi>
高冠厚履王莽好高冠厚履<lb/>
不敢脱履曹公令曰議者以祠廟當解履吾受錫命帶<lb/>
劔不解履上殿今有事于廟而解履是尊先公而替王<lb/>
命敬父祖而簡君王也吾不敢脱履上殿<hi>魏志</hi>
以履摶面劉琰妻胡入賀太后后特畱胡經月乃出胡<lb/>
有美色琰疑其與後主有私呼卒五百撾胡以履摶面<lb/>
<pb n="KR3k0049_WYG_048-9a"/>
胡具以言告琰坐下獄有司議曰卒非撾妻之人面非受<lb/>
杖之地琰竟棄市<hi>蜀志</hi>
武庫寳焚夜武庫火累代之寳皆焚焉孔子履漢祖斬<lb/>
蛇劍王莽頭<hi>晉書</hi>
七尺三寸符犍時霖雨河水溢浦津監冦登得一履於<lb/>
河長七尺三寸内指跡長一尺三寸<lb/>
謁陵無履帝還洛陽至陵下謁無履取左右履著下拜<lb/>
<hi>晉惠帝起居注</hi>
<pb n="KR3k0049_WYG_048-9b"/>
請履申脚江州刺史王𢎞造陶淵明無履𢎞從人脱履<lb/>
以給之與左右爲彭澤作履左右請度度淵明於衆坐<lb/>
申脚令度及履至著而不疑<hi>續晉漢陽春秋</hi>
攜履西去佛圖澄足葬後郭門吏報石季龍云是師攜<lb/>
一履西去季龍發其墓唯見一履與一石<hi>趙録</hi>
化鵠得履昔有盧耽仕州為治中當元㑹至曉不及朝<lb/>
化爲白鵠至閣前迴翔欲下威儀以帚擲之得一雙履<lb/>
耽驚還就列内外左右莫不駭異時步隲爲廣州刺史<lb/>
<pb n="KR3k0049_WYG_048-10a"/>
意甚惡之便以狀聞遂至誅滅<hi>李徳明南京記</hi>
嘗著穿履王遵業從容恬素若處丘園嘗著穿履好事<lb/>
者多毀新履以學之<hi>後魏書</hi>
終縳履行益州道士邵碩元徽二年忽告人云吾命終<lb/>
困卧而死後人見碩在荆州上明以一隻故履縳左脚<lb/>
而行甚疾遂不知所之<hi>宋書</hi>
紫絲履高祖儉素宮人盡令著紫絲履<hi>齊書</hi>
七寳履趙飛燕爲皇后其弟上遺同心七寳綦履<hi>西京雜記</hi>
<pb n="KR3k0049_WYG_048-10b"/>
青絲履慶安世年十五爲成帝侍郎嘗著青絲履<lb/>
織履翟方進學於京師後母憐其幼隨之長安織履以給之<hi>列仙傳</hi>
誤著不受阮長之字景茂爲中書郎直省夜徃鄰省誤<lb/>
著屐出閣依事自列門下以暗夜人不知不受列長之<lb/>
固遣送曰一生不侮暗室<hi>南史</hi>
屐謎孫亷字思約便辟巧宦凡貴要每食亷必日進滋<lb/>
㫖皆手自煎調不辭勤劇遂得爲列卿廣陵高爽有險<lb/>
薄才客于亷亷委以文記爽嘗有求不遂乃爲屐謎以<lb/>
<pb n="KR3k0049_WYG_048-11a"/>
喻亷曰刺鼻不知啑蹋面不知瞶齧齒作步數持此得<lb/>
勝人譏其不計恥辱以取此名位<lb/>
居士屩朱桃椎嘗織十芒屩置道上見者曰居士屩也<lb/>
爲鬻米茗易之置其處輒取去終不與人接其爲屩草<lb/>
柔細環結促密人爭躡之<lb/>
抱持取靴崔戎出爲華州刺史徙兖海沂密觀察使民<lb/>
擁畱于道不得行乃休傳舍民至抱持取其靴<lb/>
製履崔彦昭與王凝外昆弟也凝大中初先顯而彦昭<lb/>
<pb n="KR3k0049_WYG_048-11b"/>
未仕嘗見凝凝倨不冠帶嫚言曰不若從明經舉彦昭<lb/>
為憾至是凝為兵部侍郎母聞彦昭相敇婢多製履襪<lb/>
曰王氏妹必與子皆逐吾將共行彦昭聞之泣且拜不<lb/>
敢為怨<lb/>
高頭草履文宗時呉越間織高頭草履如綾縠前代所<lb/>
無履下物也織草為之又非正服而被以文飾葢陰斜<lb/>
闒茸泰侈之象<hi>五行志</hi>
墮舄𤣥宗貴妃楊氏每十月帝幸華清宮五宅車騎皆<lb/>
<pb n="KR3k0049_WYG_048-12a"/>
從國忠導以劍南旗節遺鈿墮舄狼藉于道<lb/>
令奴著鞋鄭仁凱爲密州刺史有小奴告以履穿凱曰<lb/>
阿翁爲汝經營鞋有頃門夫著新鞋者至凱㕔前樹上<lb/>
有鴷巢遣門夫上樹取其子夫脱鞋而縁之凱令奴著<lb/>
鞋而去門夫竟至徒跣凱有徳色<hi>僉載</hi>吏訴之仁凱曰刺<lb/>
史不是守鞋人<lb/>
脱履北齊沈麟士性寛恕一日鄰人認其所著履麟士<lb/>
曰是卿履耶即脱與跣而歸後鄰人得履送還前日履<lb/>
<pb n="KR3k0049_WYG_048-12b"/>
曰非卿履耶笑而受之<hi>史記</hi>
餉履齊始安王遥光生而躄疾多忌人有餉履者以爲<lb/>
戲已大被嫌責劉繪嘗爲牋云智不及葵亦以忤㫖<hi>南史</hi>
雙燕惠州冲虚觀有遺履軒相傳南海太守鮑靚嘗夜<lb/>
訪葛洪與語達旦乃去人訝其徃來之頻而不見車使<lb/>
人徃密伺之但見雙燕飛至網之得雙履<hi>一統志</hi>
抱香履抱木生於水松之傍若寄生然極柔弱不勝刀<lb/>
鋸乗温時刳而爲履易于削𤓰乾則韌不可理也履雖<lb/>
<pb n="KR3k0049_WYG_048-13a"/>
猥大而輕若通腕木風至則隨飄而動夏月納之可禦<lb/>
蒸濕之氣太康六年扶南貢百雙帝深嘆異然哂其製<lb/>
作之陋但置諸外府以備方物而已<hi>南方草木狀</hi>
躡屐不改高宗爲録尚書輔政百僚屣履到席約躡屐<lb/>
不改帝謂江祐曰蔡氏故是禮度之門故自可悦祐曰<lb/>
大將軍有揖客復見於今<hi>南齊</hi>
蒲靸江南李昇常履蒲靸<hi>九國志</hi>
夢履履韈爲子屬體末也若夢得履韈者必有子息也<lb/>
<pb n="KR3k0049_WYG_048-13b"/>
履者為男子韈者為女也<hi>夢書</hi>
　　韈<lb/>
足衣韈足衣也<hi>説文</hi>韈末也在脚末也<hi>釋名</hi>
韈解自結文王伐崇至鳳凰之墟而韈繋解文王自結<lb/>
之太公問焉文王曰吾聞亡君所與處盡其後寡人雖<lb/>
不肖所與處皆先君之人也以無令結之<hi>文子</hi>
莫肯繫韈武王伐紂行至商山韈繫解五人在前莫肯<lb/>
繫皆曰臣所以事君非爲繫韈<hi>帝王世紀</hi>
<pb n="KR3k0049_WYG_048-14a"/>
韈而登席衛侯與諸大夫飲酒褚師聲子韈而登席公<lb/>
怒辭曰臣有疾異於人若見之君將惡之是以不敢<hi>哀下</hi>
跪結韈景帝時王生者善爲黄老言嘗召居廷中公卿<lb/>
盡㑹張釋之爲廷尉王生顧曰吾韈解爲我結韈釋之<lb/>
跪而結之人或讓王生獨奈何辱張廷尉如此王生曰<lb/>
吾老且賤自度終無益於張廷尉廷尉方今天下名臣<lb/>
故吾聊使廷跪結韈欲以重之諸公聞之賢王生而重<lb/>
釋之<hi>漢書</hi>
<pb n="KR3k0049_WYG_048-14b"/>
食後繫解中山王來朝成帝賜食後飽起下韈繫解成<lb/>
帝以爲不能而賢定陶王<lb/>
賜履韈和帝召諸儒侍中賈逵黄香相難罷朝特頒賜<lb/>
履韈<hi>東漢記</hi>
綾羅韈魏文帝呉妃乃裁縫綾羅紬絹爲韈<hi>炙轂子</hi>凌波<lb/>
徴步羅韈生塵<lb/>
常著韈賀劭爲人美容止與人交久益敬之在官府常<lb/>
著韈希見其足<hi>㑹稽典録</hi>
<pb n="KR3k0049_WYG_048-15a"/>
龍縞韈巴卭人家橘園有兩大橘如三斗盎剖開每橘<lb/>
有二老叟皆相對象戲一叟曰我輸阿母女態盈孃子<lb/>
躋虚龍縞韈八緉<hi>幽怪録</hi>
錦袎韈妃子死之日馬嵬媪得錦袎韈一隻相遇過客<lb/>
一翫百錢前後獲錢無數<hi>太真外傳</hi>
或韈而騎李石中人自邉還走馬入金光門道路妄言<lb/>
兵至百官或韈而騎<lb/>
穢韈元載於萬年縣佛堂子中謁主官乞一快死也主<lb/>
<pb n="KR3k0049_WYG_048-15b"/>
者曰相公今日受些子汚泥不怪也乃脱穢韈塞其口<lb/>
而終<hi>劉賔客嘉話</hi>
不韈而鞋唐臣李仁矩董璋置酒召仁矩仁矩辭醉不<lb/>
徃於𫝊舍與倡妓飲璋怒率衙兵露刄之傳舍仁矩惶<lb/>
恐不韈而鞋走廷中璋責之<hi>五代史</hi>
拆韈線僞蜀吏部尚書韓昭多能而皆不精朝士李白<lb/>
云韓八座事業如拆韈線無一條長<hi>北夢𤨏言</hi>凡事如僧削<lb/>
髪無有寸長<hi>外史檮机</hi>
<pb n="KR3k0049_WYG_048-16a"/>
　　屐<lb/>
踐泥屐榰也爲兩足榰以踐泥也帛屐以帛作屐如屩<lb/>
者也不與帛屩而曰帛屐者屩不可以踐泥屐可以踐<lb/>
泥也故謂之屐<hi>釋名</hi>
拊木製屐介子推逃禄隠跡抱樹燒死文公拊木哀嗟<lb/>
伐而製屐每懷割股之功俯視其屐曰悲乎足下足下<lb/>
之稱遂起於此<hi>異苑</hi>
孔子屐孔子至蔡解於客舍人夜有取孔子一隻屐去<lb/>
<pb n="KR3k0049_WYG_048-16b"/>
盗者置屐于受盗家孔子屐長一尺四寸與凡人屐異<lb/>
<hi>論語隠義注</hi>
振方屐孔穿振方屐見平原君<hi>孔叢子</hi>
直出屐行袁盎使呉呉王使圍守之乃力决帳直出屐<lb/>
行七十里<hi>漢書</hi>
解屐升轂范升奏云伏見太原周黨東海王良山陽王<lb/>
戎使者三到乃肯就車脱衣解屐升於華轂<hi>東觀漢記</hi>
橋下據屐鄭𤣥在馬融門下業成辭歸融心忌之鄭𤣥<lb/>
<pb n="KR3k0049_WYG_048-17a"/>
亦疑有追乃坐橋下據屐融果轉式逐之告左右曰𤣥<lb/>
橋下水上而據木此必死矣遂罷追後竟以免<hi>語林</hi>
軟林平底宣王初欲追諸葛亮于關中亮多置蒺藜帝<lb/>
使軍士三千人著軟林平底木屐前行蒺藜悉著屐然<lb/>
後馬步俱進追至赤岸始知亮死<hi>晉書</hi>
屐折齒謝安遣弟石及從子𤣥征符堅所在充安方對<lb/>
客圍碁有驛書到碁畢還内過户限心喜不覺折屐齒<lb/>
踏雞子王述性急當食雞子以著刺之不得便怒擲于<lb/>
<pb n="KR3k0049_WYG_048-17b"/>
地雞子圓轉不止便下以屐齒踏之不得嗔甚撥口中<lb/>
嚼而吐之<lb/>
著蠟屐祖約好財阮孚好著蠟屐同是累而未判其得<lb/>
失有詣約見正料物財客至屏當不盡餘兩小簏著背<lb/>
後傾身障之意未能平或有詣阮正見蠟屐因嘆曰未<lb/>
知一生當著幾兩屐神色閒暢於是勝負始分<lb/>
鐵屐石勒擊劉曜使人著鐵屐施釘登城<lb/>
陰卯舊爲屐者齒皆達名曰露卯㤗元中忽不復改名<lb/>
<pb n="KR3k0049_WYG_048-18a"/>
陰卯亦復妖也識者以爲卯謀也必有陰謀烈宗末驃<lb/>
騎參軍袁悦之始有陰謀之事及隆安初遂至大亂<hi>晉中</hi>
<hi>興徴神説</hi>
木屐去齒謝靈運好山水尋山陟嶺必造幽峻巖障數<lb/>
十里莫不備盡登躡常著木屐上山則去其前齒下則<lb/>
去其後齒<lb/>
新屐不受虞玩之高帝鎮東府朝廷致敬玩之爲少府<lb/>
猶躡屐造席高帝取屐視之訛黒釘脱蒵斷以芒接之<lb/>
<pb n="KR3k0049_WYG_048-18b"/>
問曰卿此屐已幾載玩之曰初釋褐拜征北行佐買之<lb/>
著已三十年貧士竟不辦易高帝咨嗟因賜以新履玩<lb/>
之不受問其故答曰公之賜㤙華俱重但舊簮弊席復<lb/>
不可遺所不敢當帝善之<lb/>
認屐不取劉凝之有嘗認其著屐笑曰僕已敗令家中<lb/>
不覔新者還君此人後田中得所失屐送還不肯復取<lb/>
玉屐襄陽有盗發古冡傳云是楚王冡獲玉屐金屏風<lb/>
<hi>蕭子顯齊書</hi>
<pb n="KR3k0049_WYG_048-19a"/>
木履畫屐延嘉中京師長皆著木屐婦女始嫁作漆畫<lb/>
屐五色采爲系後黨事起九族俱繫婦人桎葢木屐之<lb/>
像也<hi>風俗通</hi>
足著木屐袁閎字夏甫汝南人也築室于庭首不著布<lb/>
身無單衣足著木屐<hi>黄甫謐高士傳</hi>
杖荷屐劉盛公枝江人桓司空臨州與上佐逰于靈溪<lb/>
盛公詣市還著皁葢布裙以杖荷屐詣桓司空<hi>庾仲雍荆州記</hi>
金踶屐趙嫗者九真軍安縣女子乳長數天不家入山<lb/>
<pb n="KR3k0049_WYG_048-19b"/>
聚羣盗常著金擒踶屐<hi>劉欣則</hi>
躡屐高屐王子敬兄弟見㕁公躡屐問訊甚修外生禮<lb/>
及嘉賔死著高屐儀容輕慢每命坐皆云有事不暇坐<lb/>
㕁公慨然曰若使嘉賓不死鼠輩敢爾<hi>世説</hi>
變屐廣平逰方先期望見一人著赤袴褶知是鬼魅乃<lb/>
以刀砍之乃死良久方變是所常著屐<hi>集異記</hi>
屐行水上丹陽縣有梅姑廟始生時有道術能著屐行<lb/>
水上後負道法壻怒殺之投其屍于水上乃隨波流漂<lb/>
<pb n="KR3k0049_WYG_048-20a"/>
至今廟處晦望之日時見水霧中曖然屐<hi>異苑</hi>
白荆屐劉禎彈廣州刺史韋朗昭有白荆屐六七十里<lb/>
<hi>宋元嘉和記</hi>
著屐杖策左慈見孫討逆著鞭驅馬慈著木屐杖策徐<lb/>
步然終不能及乃止<hi>神仙傳</hi>
餘材作屐王褒僮約曰持斧入山斷輮裁轅若得餘材<lb/>
當作俎几木屐<lb/>
挈屐而歸何隨家養竹人盗其筍隨行見恐盗者覺挈<lb/>
<pb n="KR3k0049_WYG_048-20b"/>
屐而歸<hi>華陽國志</hi>
方頭屐昔作屐婦人圓頭男子方頭葢作故意欲别男<lb/>
女也太康婦人皆方頭屐與男無異<hi>搜神記</hi>
布裳木屐戴良嫁女布裳木屐<hi>汝南先賢傳</hi>
麄屐爲使麄屐為使令卑賤類也夢得麄屐得僮使也<lb/>
<hi>夢書</hi>
　　鞾<lb/>
武靈服鞾木胡也趙武靈王服之<hi>釋名</hi>
<pb n="KR3k0049_WYG_048-21a"/>
繡鞾慕容晃與顧和書曰今致繡鞾一量<lb/>
織成魏武與楊彪書曰奉足下織成鞾一量<lb/>
五彩織成石虎皇后出女騎千人皆著五彩織成鞾<hi>鄴中記</hi>
遺鞾有人遺趙柔鞾數百枝柔與子善明鬻之於市有<lb/>
人從柔買柔索絹三十疋有商人知其賤與柔三千疋<lb/>
善明欲取之柔曰與人交易一言便定豈可以摇動心<lb/>
也遂與之<hi>後魏書</hi>
換鞾任城王湝爲幷州刺史有婦人臨汾水浣衣有乗<lb/>
<pb n="KR3k0049_WYG_048-21b"/>
馬又換其新鞾而去婦人持故鞾詣州言之湝召城外<lb/>
諸嫗以鞾示之紿曰有乗馬人于路被賊刼害遺此靴<lb/>
焉得無親屬乎一嫗撫膺哭曰兒昨著此鞾向妻家如<lb/>
其語捕獲一時稱明察<hi>北齊書</hi>
自作鄭太妃初與神武避葛榮同走幷州貧困燃馬屎<lb/>
自作鞾<lb/>
方屣而鞾建中初贈司徒沈易良之妻崔氏即太后之<lb/>
季父母也上見之方屣而鞾<hi>唐書</hi>
<pb n="KR3k0049_WYG_048-22a"/>
皁鞾隋煬帝數出幸因令百官以戎服從一品紫次朱<lb/>
次青皂鞾乃馬鞋也後世循襲遂為朝服<hi>朱語録</hi>
氊鞾唐馬周以麻爲鞾殺其靿加以之氊鞾<hi>紀原</hi>
羊鞾開元中裴叔通以羊爲鞾隠麖加以帶子裝束<lb/>
麂鞾朱桃椎益州成都人長史竇軌遺以衣服麂幘麂<lb/>
鞾之地不肯服<hi>本傳</hi>
長靿北齊全用故服長靿鞾<hi>筆談</hi>
賣鞾爲業仙人文賔大邱人也賣鞾爲業<hi>列仙傳</hi>
<pb n="KR3k0049_WYG_048-22b"/>
醉使脱鞾李白供奉翰林當侍𤣥宗醉使高力士脱鞾<lb/>
力士恥之摘其詩激楊貴妃帝欲擢白爲妃沮止<hi>唐書</hi>
先辨鞾凉州民先辨鞾從軍之物然後作衣<hi>傅咸衮</hi>
　　屩<lb/>
躡屩擔簦虞卿者游説之士也躡屩擔簦説趙孝成王<lb/>
一見賜黄金百鎰白璧一雙再見爲趙上卿故號爲虞<lb/>
卿<hi>史記</hi>
作屩供食江夏劉勤字伯家貧作屩供食常作一量屨<lb/>
<pb n="KR3k0049_WYG_048-23a"/>
斷勤置不賣出行妻賣以糴米勤歸炊熟怪問何所得<lb/>
米妻以實告勤責妻曰賣毀物欺取其直也因棄不食<lb/>
仕至司徒<hi>謝承後漢書</hi>
敗屩聚道元康之末至太安之間江浦之城有敗屩自<lb/>
聚於道多或至四五十兩人散去之投林草中明日視<lb/>
之悉復矣民或云見狸銜而聚之世之所説屩者人之<lb/>
賤服而當勞辱下民之象也敗者疲弊之象也道者地<lb/>
理四方所以交通王命所由徃來也今敗屩聚於道者<lb/>
<pb n="KR3k0049_WYG_048-23b"/>
象下民疲疾將衆聚爲亂絶四方而壅王命<hi>搜神記</hi>
空中投屩劉敬宣嘗夜與僚佐晏空中有投一隻芒屩<lb/>
於坐墜敬宣食盤上長三尺一寸已經人著耳鼻間幷<lb/>
欲壞頃之敬宣參軍司馬道賜反敬宣爲其所害<hi>宋書</hi>
膏梁著屩張暢在彭城爲魏太武所圍太武遣李伯至<lb/>
城欲與暢語李伯曰君南上膏梁何爲著屩君而著此<lb/>
使將士云何暢曰膏梁之言武誠為愧但以不武受命<lb/>
統軍戎陣之間不容緩服<lb/>
<pb n="KR3k0049_WYG_048-24a"/>
悉使芒屩沈瑀爲餘姚令瑀初至冨吏皆鮮衣美服自<lb/>
彰别瑀怒曰汝等下縣吏何得自擬貴人悉使易芒屩<lb/>
粗布侍立終日足有蹉跌輒加榜捶<hi>齊書</hi>
芒屩習行楮彦囘幼有清譽宋元嘉末魏軍逼𤓰步百<lb/>
姓咸負擔而行時父湛之爲丹陽尹使其子弟并著芒<lb/>
屩於齊前習行或譏之湛之曰安不忘危彦回時年十<lb/>
餘嵗甚有慙色<lb/>
青袍芒屩侯景即位童謡曰脱青袍著芒屩荆州天子<lb/>
<pb n="KR3k0049_WYG_048-24b"/>
挺應著<hi>梁書</hi>
柴車草屩何㸃爲尚書乗柴車躡草屩恣心所適致醉<lb/>
而歸<lb/>
布袍芒屩沈衆武帝時兼起部尚書監起太極殿恒服<lb/>
布袍芒屩以蔴繩爲帶朝士共誚其所爲<hi>陳書</hi>
芒屩稻中孟元陽起於陳許軍中理戎整肅曲環主屯<lb/>
作西華陽芒屩立稻中須役者退而去<hi>唐書</hi>
至市貨屩劉禎長少時居丹徒家至貧劇方回數出南<lb/>
<pb n="KR3k0049_WYG_048-25a"/>
射堂射劉徃市賣屩路經射堂邉過人無不看射堂劉<lb/>
過初不迴顧方回異之遣問信答老母朝來未得食至<lb/>
市貨屩不得展詣後過劇之呼使來與共語覺其佳<hi>俗記</hi>
嚼屩南方人至京師者人戒之曰汝得物唯食慎勿問<lb/>
其名也後詣主人入門内見馬矢便食惡臭乃步進見<lb/>
敗屩棄於路因復嚼殊不可咽顧伴曰且止人言不可皆<lb/>
信後詣貴官爲設饌因相視曰故是首物且當勿食<hi>笑林</hi>
著屩牧羊漢卜式爲郎在上林中布衣而牧羊注屩草<lb/>
<pb n="KR3k0049_WYG_048-25b"/>
屨也南方謂之蹻<hi>本傳</hi>
㯶屩垂釣張志和築室越州東郭茨以生草椽棟不施<lb/>
斤斧豹𢃄㯶屩每垂釣不設餌志不在魚也<hi>本傳</hi>
　　屧<lb/>
步屧白楊袁粲爲丹陽尹步屧白楊郊野間道遇一士<lb/>
大夫便呼與酣飲明日此人謂被知顧到門求進粲曰<lb/>
昨飲酒無偶聊相要耳竟不與相見<hi>南史</hi>
斫屧爲業江泌字士倩濟陽人也少貧好學畫則斫屧<lb/>
<pb n="KR3k0049_WYG_048-26a"/>
爲業夜則讀書隨月光光斜則掩卷升室<hi>齊書</hi>
寳屧臨川王宏奢侈過度後庭數千人皆極天下之選<lb/>
所幸江無畏服玩侔於齊東昏潘妃寳屧直千萬<hi>梁書</hi>
　　笏<lb/>
備忽忘釋名曰笏忽也君有教命及所啟白則書其上<lb/>
備忽忘也或曰笏可以簿一物<lb/>
球玉魚須笏天子以球玉爲之挺然而方其首示無所<lb/>
屈於天下諸侯以象前詘後直圓其首屈於天子也大<lb/>
<pb n="KR3k0049_WYG_048-26b"/>
夫以魚班飾竹士竹本前詘後詘又示無所不屈焉<hi>禮記</hi>
天子御珽諸侯御茶大夫服笏<hi>大戴禮</hi>天子之笏謂之珽<lb/>
挺然無所屈也<hi>五經要義</hi>士竹笏飾以象骨大夫飾以魚須<lb/>
<hi>三禮圖</hi>
書君教令笏以書君教令記善刺過今之手板以象牙<lb/>
<hi>仲長子</hi>
白筆紫囊古者貴賤皆執笏主書君上之政令有事則<lb/>
搢之于腰帶中近代以來唯八座尚書執笏者白筆綴<lb/>
<pb n="KR3k0049_WYG_048-27a"/>
手板頭以紫囊裹之其餘王公卿士但執手板板主于<lb/>
敬不執笏亦非記事官也<hi>興服雜事</hi>
示無讎武王不閉外門以示無懼去劔搢笏以示無讎<hi>周書</hi>
代以手板應仲逺云昔荆軻逐秦王其後謁者持匕首<lb/>
以備不虞從此侍官執刀劍漢高祖偃武修文始制以<lb/>
手板代焉<hi>周遷車服雜事</hi>
玉笏孟岐清河之逸人也年可七百嵗語及周初時事<lb/>
如目前岐時侍周公升壇上岐以手摩成王之足周公<lb/>
<pb n="KR3k0049_WYG_048-27b"/>
以玉笏與之<hi>郭子横洞冥記</hi>
執板入閣陳蕃爲光祿勲范滂爲主事以公儀詣蕃執<lb/>
板入閣至坐不奪滂投板振衣而去郭㤗責蕃曰以堦<lb/>
級言滂宜有敬以類數推之至閣宜省<hi>後漢書</hi>
舉笏相短獻帝嘗見㕁慮及少府孔融問融曰鴻豫何<lb/>
所優長融曰可與適道未可與權慮舉笏曰融昔宰北<lb/>
海政散民流其權安在遂與融互相長短<hi>江表傳</hi>
執板交拜朱治領呉郡舉孫權爲孝㢘後權爲呉王治<lb/>
<pb n="KR3k0049_WYG_048-28a"/>
每見權常執板交拜<hi>呉志</hi>
手板擊幘王敦表温嶠爲丹陽尹因餞㑹錢鳳自起行<lb/>
酒至鳳未飲嶠僞醉以手板擊鳳幘墜作色曰錢鳳何<lb/>
人温太真行酒敦不説兩釋之<hi>晉書</hi>
倒持桓温秉政謝安王坦之徃候之坦之倒持手板<lb/>
使人多忤庾道愍尤精相板宋明帝時山陽王休祜屢<lb/>
以言語忤顔見道愍託以已板爲他物令道愍占之道<lb/>
愍曰以乃甚貴然使人多僣忤祜以褚彦同詳密求換<lb/>
<pb n="KR3k0049_WYG_048-28b"/>
其板他日彦因侍明帝自稱下官帝多忌其不説休祜<lb/>
具以狀言帝乃意解<hi>宋書</hi>
手板冨貴綦母珍之在西州時有一手板相者云當貴<lb/>
每以此言勲帝又圖皇門郎帝嘗問之曰西州時手板<lb/>
何在珍之曰此是黄門手板官何須帝大笑<lb/>
玉手板豫章王嶷薨見形於第後園乗腰與指麾處分<lb/>
呼直兵直兵無手板左右授一玉手板與之謂曰橘樹<lb/>
一株死可覔補之因出後園閣直兵倒地仍失手板<hi>齊書</hi>
<pb n="KR3k0049_WYG_048-29a"/>
手板牒啟爾朱榮既誅得其手板上有數牒啟皆左右<lb/>
去畱人名非其腹心在出限帝曰竪子若過今日便不<lb/>
可制矣<hi>北齊書</hi>
拍背不瞋文襄疑文宣佯愚慮其有後變將陰圖之以<lb/>
問崔暹暹曰嘗與二郎俱在行位試以手板拍其背而<lb/>
不瞋乃將犀手板換暹竹者自指拭下翫視之以是知<lb/>
其實癡不是慮也帝既鏁暹責其徃若打背暹自陳所<lb/>
對文襄之言以功求贖死帝悟曰我免禍乃暹之力釋<lb/>
<pb n="KR3k0049_WYG_048-29b"/>
而勞之<lb/>
書笏魏徴薨帝後臨朝嘆曰朕比使人至家得書一紙<lb/>
始半稾其可識者曰天下之事有善有惡任善人則國<lb/>
安任惡人則國弊公卿之内情有愛憎憎者惟見其惡<lb/>
愛者止見其善愛憎之間所宜詳謹若愛而知其惡憎<lb/>
而知其善去邪勿疑任賢勿猜可以興矣其大概如此<lb/>
朕顧思之恐不免斯過公卿侍臣書之於笏知而必諫也<lb/>
故笏魏徴五世孫謩帝問家書詔頗有存者乎謩對惟<lb/>
<pb n="KR3k0049_WYG_048-30a"/>
故笏在詔令上送鄭覃曰在人不在笏帝曰覃不識朕<lb/>
意此笏乃今之甘棠<lb/>
衛公故物韋端符衛公故物記三年冬端符於三原令<lb/>
座中揖其羣官有客曰某丞李謂端符曰是衛公之胄<lb/>
也其家傳賜書與他物服器十餘物訖讌端符即丞居<lb/>
爲客謁丞延入就次因請以觀丞慘然曰諾即奉賜書<lb/>
一凾它物一器出發眎有玉𢃄一公擒蕭銑時所賜于<lb/>
闐所獻素錦袍靴袴皆非華人所爲象笏不類今笏火<lb/>
<pb n="KR3k0049_WYG_048-30b"/>
鏡椰杯凡十三物文王賜書二十通多言征討事丞因<lb/>
請韋作衛公故物記<hi>文粹</hi>
還笏禇遂良帝將立昭儀遂良翌日復言對曰陛下必<lb/>
欲改立后者請更擇貴姓昭儀昔事先帝身接帷第今<lb/>
立之奈天下耳目何帝差黙遂良因致笏殿階叩頭流<lb/>
血曰還陛下此笏丐歸田里<lb/>
書字以誡崔滌𤣥宗時嘗朝夕宮掖出入無間慮有所<lb/>
漏洩乃於滌笏上親書慎宻二字以誡之<hi>唐書</hi>
<pb n="KR3k0049_WYG_048-31a"/>
笏囊張九齡體弱有藴藉故事公卿皆搢笏於帶而後<lb/>
乗馬九齡獨常使人持之因設爲笏囊自九齡始<lb/>
舉笏却揖宋璟告滿入朝公卿以次謁易之等後至促<lb/>
步而附璟舉笏却揖唯唯<lb/>
擊姦臣顧少連裴延齡方横無敢忤者嘗與少連㑹田<lb/>
鎬第酒酣少連捉笏曰叚秀實笏擊賊臣今吾笏將擊<lb/>
姦臣奮且前元友直在坐勸解之<lb/>
奪笏擊泚叚秀實朱泚召秀實計事源休姚令言李忠<lb/>
<pb n="KR3k0049_WYG_048-31b"/>
臣李子平皆在坐秀實戎服與休幷語至僣位勃然起<lb/>
執休腕奪其象笏奮而前唾泚面大罵曰狂賊可磔萬<lb/>
段吾豈從汝反耶遂擊之泚舉臂捍笏中顙流血衊面<lb/>
榻笏重積崔琳每嵗時宴于家以一榻置笏重積其上<lb/>
以笏叩頭宋申錫豆盧署誣告與漳王謀反時二月晦<lb/>
羣司皆休中人馳召宰相至中書舍人唱曰所召無宋<lb/>
申錫申錫始知得罪望延英門以笏叩頭還第<lb/>
置笏在陛崔元亮改諫議大夫鄭注誣宋申錫捕逮倉<lb/>
<pb n="KR3k0049_WYG_048-32a"/>
卒内外震駭元亮率諫官叩延英苦諫反復數百言文<lb/>
宗未諭元亮置笏在陛<lb/>
執笏簾外宋遜爲連州參軍刺史聞其善歌使教婢日<lb/>
執笏簾外唱吟自如<lb/>
擇笏以賜李絳面諭吐突承瓘用兵無功合從顯責又<lb/>
論承瓘於軍中立聖政碑事不可舉上初怒色變絳語<lb/>
不已詞㫖懇切因泣下上察其意乃大開悟拜絳爲中<lb/>
書舍人即命曵去所立碑曰微絳語吾不知爲損又面<lb/>
<pb n="KR3k0049_WYG_048-32b"/>
賜絳紫親爲絳擇笏以賜之因謂之曰爾他時勿易此<lb/>
心<hi>唐書</hi>
舉笏示所記韋貫之或薦之京兆尹李實實舉笏示所<lb/>
記曰此其姓名也<lb/>
舉笏擊面常達歸賊薛舉奴張貴曰識我否達瞑目曰<lb/>
若乃奴耳貴忿舉笏擊其面達不爲懾<lb/>
畫地陳守賈隠林徳宗見隠林偉其貌問家世答曰故<lb/>
范陽節度副使循臣從父也帝異之引至卧内以手板<lb/>
<pb n="KR3k0049_WYG_048-33a"/>
畫地陳攻守計<lb/>
衣紫擁笏賈直言始劉悟子從諫貴甚見直言輒衣紫<lb/>
擁笏以兵自衛直言諫悟曰郎少年毋使襲山東態朝<lb/>
服可擅著耶<lb/>
陽墮司空圖㑹遷洛陽栁璨希賊臣意誅天下才望助<lb/>
喪王室詔圖入朝圖陽墮笏趣意野耄璨知無意於世<lb/>
乃聽還<lb/>
青石手版高騈呂用之憚其術窮且見詰乃刻青石手版<lb/>
<pb n="KR3k0049_WYG_048-33b"/>
爲龍蛇隠起文曰帝賜騈使人潜植几上騈得之大喜<lb/>
居安思危元稹閣下以文皇勅起居郎書居安思危四<lb/>
字於笏上爲至戒矣<hi>上裴相書</hi>
合以憤烈孫樵文貞公笏銘靈豸鹿角比于獻骨合以<lb/>
憤烈在公爲笏<hi>文粹</hi>
三世一笏韓臯家自黄門以來三世傳執一笏經祖父<lb/>
所執未嘗輕授於僕人之手歸則别致在臥内一榻以<lb/>
示敬謹<hi>唐語林</hi>
<pb n="KR3k0049_WYG_048-34a"/>
笏架㑹昌以來宰相朝則有笏架入禁中逐門傳送至<lb/>
殿前朝罷則置于架上百僚則各有笏囊吏持之<hi>常朝録</hi>
帛裹陳希烈不便執笏騎馬以帛裹令左右執之李右<lb/>
座見云便爲將來故事<lb/>
休咎必驗李參軍善相笏知休咎必驗呼爲李相笏又<lb/>
龍復本者無目凡有象簡竹笏以手捻之必知官禄年<lb/>
壽<hi>南部新書</hi>
以象笏賜唐明宗天成元年八月丁酉以象笏三十二<lb/>
<pb n="KR3k0049_WYG_048-34b"/>
賜百官之無笏者<hi>五代</hi>
叩顙何澤邪侫嘗班退獨畱以笏叩顙北望而呼曰明<lb/>
主明主<lb/>
以笏畫地陳勝負王彦章至京師入見以笏畫地陳勝<lb/>
負趙巖等劾不恭勒還第<lb/>
㺯手玉板晉明爲太子時嘗戲殿前以玉手板㺯銅幡<lb/>
螭口手傾澑入螭服中不能出入後見一白䑕出入螭<lb/>
口<hi>郡國志</hi>
<pb n="KR3k0049_WYG_048-35a"/>
手版拄頰王徽之爲桓冲參軍冲謂徽之曰卿在府日<lb/>
久比當相料理徽之初不酧答直高視以手版拄頰云<lb/>
西山朝來致有爽氣耳<hi>本傳</hi>
未嘗書笏王播善占奏雖數十事未嘗書于笏<lb/>
書事于笏余靖奉使入辭書所奏事于笏各用一字為<lb/>
目上顧見之問其所書者何靖以實對上指其字一一<lb/>
問之盡而後已<lb/>
笏擊僕死晏殊坐以笏擊死僕𨽻出守南京<hi>詩話</hi>
<pb n="KR3k0049_WYG_048-35b"/>
三笏異用邱巒爲兩浙進表開寳末年廣州牙網到吏<lb/>
私藏一牙巒易得之命工解笏得五面其中三面甚大<lb/>
上曰此笏紅文光瑩頗殊等有一聶長史者年過八十<lb/>
獨善相笏召使相之既至命水洗手取其大者向日視<lb/>
之曰此王侯笏也然生人不當秉又舉次者曰宰相笏<lb/>
也又取第三者熟視之曰卿監笏也亦可爲節度使而<lb/>
非真其後不數日忠懿王急須一大笏巒乃以第一面<lb/>
附歸葢欲致之於武肅王祠中備供養耳又月餘沈相<lb/>
<pb n="KR3k0049_WYG_048-36a"/>
公遣堂吏欲致新笏遂以次者進于相第執之十餘年<lb/>
餘第三面巒以奉錢昭宴昭宴後太平興國二年除衛<lb/>
尉卿知滑州皆如聶之言嗟乎三笏同出異用物固不<lb/>
逃于數矣是何聶老之術其妙如此耶<hi>見錢希白小説</hi>
借緋笏沈良除大理寺丞通判吉州借緋遂至鋪家買<lb/>
一笏次有一道士行乞至舖見沈持笏乃曰貧道善相<lb/>
笏見沈笏曰此只是借緋笏耳官人爭得似賜緋賜紫<lb/>
笏遂自出一面授沈曰此笏借緋兼是吉州通判執得<lb/>
<pb n="KR3k0049_WYG_048-36b"/>
沈大驚延於靜室祈以向去之事道士笑曰但且赴任<lb/>
如獲罷後貧道方爲官人别選一面朝官笏曰何時曰<lb/>
明年六月乃去不見明年六月良果卒於吉州章服品<lb/>
第只此可以知其前定矣<lb/>
相手板經相手板法出蕭何或曰四皓初出殆不行世<lb/>
東方朔見而善之曰此非庸人所至魏司空陳長史見<lb/>
此書歎伏以示許士宗韋仲將管輅而推歎郭景純以<lb/>
夜兼畫方得其妙理<hi>初學記</hi>
<pb n="KR3k0049_WYG_048-37a"/>
齎手板異建平王宏文帝子也元凶劭弑立孝武入討<lb/>
劭録宏殿内自㧞莫由孝武先嘗以一手板與宏宏遣<lb/>
左右親信周法道齎手板詣孝武事平以爲尚書左僕<lb/>
射<hi>宋書</hi>
以手板築明帝起事諸方幷舉兵帝謂蔡興宗曰頃日<lb/>
人情言何事當濟否興宗曰今未甚豐賤而人情更安<lb/>
以此等之清蕩可必但臣之所憂更在事後猶羊公言<lb/>
既平之後方當勞聖慮耳尚書禇彦囘以手板築興宗<lb/>
<pb n="KR3k0049_WYG_048-37b"/>
不已上曰如卿言<lb/>
署謹密字崔澄性滑稽善辨帝恐漏禁中語以謹密字<lb/>
親署笏端<lb/>
　　袍<lb/>
内衣袍丈夫著下至跗者袍苞也内衣也<hi>釋名</hi>
繭袍如絮曰繭繭以緼曰袍<hi>説文</hi>纊爲繭緼爲袍<hi>玉藻</hi>
博袍楚莊王鮮冠緼紐纓絳衣博袍以理其國政也<hi>墨子</hi>
緼袍曾子居衛緼袍無裏十年不制衣<hi>莊子</hi>子思居衛緼<lb/>
<pb n="KR3k0049_WYG_048-38a"/>
袍無裏田之方遺狐白之裘恐其不受謂之曰吾假人<lb/>
遂忘之子思竟不受<hi>説苑</hi>原憲之緼袍賢於季孫之狐貉<lb/>
<hi>鹽鐵論</hi>
綈袍戀戀秦相范睢與魏人須賈有隙及賈使秦睢自<lb/>
稱張禄先生見賈寒取一綈袍以賜之及數其罪曰公<lb/>
之所以得無死者以綈袍戀戀有故人之意故釋公<hi>史記</hi>
錦裌袍文帝使遺單于繡袷長襦錦袷袍各一<hi>漢書</hi>
赤霜袍上元夫人降武帝服赤霜之袍雲綵亂色非錦<lb/>
<pb n="KR3k0049_WYG_048-38b"/>
非繡不可得名<hi>漢武内傳</hi>
練袍倪寛練袍衣若僕妾令若庸夫<hi>鹽鐵論</hi>
省鹿袍袁安爲光禄勲至省鹿袍糲食<hi>續書</hi>
都禄大袍三老五更皆服都禄大袍<lb/>
后袍極麄明徳馬皇后袍極麄疎諸王朝望見反以爲<lb/>
綺<hi>東記漢</hi>
詔給皂袍樂松者家貧無被糟食自此詔給帷被皂袍<lb/>
<hi>華嶠後漢書</hi>
<pb n="KR3k0049_WYG_048-39a"/>
緼袍糟食桓鸞字始春焉弟也少立志行緼袍糟食不<lb/>
求盈餘以濁世恥不肯仕<hi>袁山松後漢書</hi>
解袍以賜薛夏字宣聲黄初中爲秘書丞帝與夏推論<lb/>
書傳未嘗不終日也帝見其衣薄解御袍以賜之<hi>魏畧</hi>
吟詠緼袍彭羡字永年姿性驕傲多所輕忽唯敬同郡<lb/>
秦安薦之於太守許靖曰竊見處士綿竹秦安應山甫<lb/>
之徳履雋生之直枕石潄流吟詠緼袍也<hi>蜀志</hi>
賜印大袍江東賜凉州刺史張駿真金印大袍<hi>王隠晉書</hi>
<pb n="KR3k0049_WYG_048-39b"/>
簟食緼袍鄭冲以儒雅爲徳蒞職無幹局之譽簞食緼<lb/>
袍不營資産以此重之<lb/>
賜鶴綾袍惠帝自鄴還洛陽賜中書監盧志鶴綾袍一領<lb/>
袍裏千端武帝賜桓伊錢百萬袍裏千端<lb/>
送袍明懷慕容冲進逼符堅堅送一領錦袍遺冲曰古<lb/>
者交兵使在其間今送一袍以明本懷<lb/>
十年不製卞彬蚤蝨賦序曰余居貧布衣十年不製一<lb/>
袍之緼有生所託資其寒暑無與易之爲之多病起居<lb/>
<pb n="KR3k0049_WYG_048-40a"/>
甚疎庸寢敗絮不能自釋<hi>齊書</hi>
青袍白馬侯景將爲亂時謡曰青袍白馬壽陽來後景<lb/>
軍中悉著青袍景長乗白馬<hi>梁書</hi>
軍著絳袍臨賀王正徳侯景之亂正徳爲平北將軍屯<lb/>
朱雀航景王正徳乃北向望闕三拜歔欷流涕引賊入<lb/>
宣陽門與景交揖馬上退據左衛府先是其軍皆著絳<lb/>
袍袍裏皆碧至是悉反之賊以正徳爲天子<lb/>
緋襟背袍武皇出緋紫單羅銘襟背袍以賜文武臣其<lb/>
<pb n="KR3k0049_WYG_048-40b"/>
袍文各有烱戒諸王則飾以盤石及鹿宰相飾以鳳池<lb/>
尚書飾以對鴈左右將軍飾以麒麟左右武衛飾以對<lb/>
虎左右鷹揚飾以鷹左右千牛飾以牛左右豹韜飾以<lb/>
獅子左右金吾飾以象又名其襟背作八字迴文焉<hi>唐書</hi>
絳紗袍肅宗爲皇太子受冊當被絳紗袍太子以為與<lb/>
皇帝同稱辭不敢當下百官議帝手勅改爲朱明服<lb/>
十年不易薛平能守法度理身儉薄一緑袍十年不易<lb/>
恩加朱紱然始解去<lb/>
<pb n="KR3k0049_WYG_048-41a"/>
青龍袍石虎臨軒大㑹著青龍袍<hi>鄴中記</hi>
糲食緼袍袁彭字伯楚爲南陽太守政以清潔糲食緼<lb/>
袍不改其操<hi>鍾岐良吏傳</hi>
　　褐<lb/>
短衣説文褐短衣也<lb/>
褐之呉申叔儀乞糧於公孫有山氏曰佩玉蘂兮余無<lb/>
繫之㫖酒一盛兮余與褐之父睨之對曰梁則無矣麄<lb/>
則有之若登首山以呼曰庚癸乎則諾<hi>哀上</hi>
<pb n="KR3k0049_WYG_048-41b"/>
褰褐束郭書知宋之將亡故褰褐而過鬲其朝曰宋將<lb/>
有荆棘故褰褐而避之也居三年宋果亡<hi>韓詩外𫝊</hi>
被褐食牛五羖大夫鄙人也聞秦繆公之賢自鬻秦客<lb/>
被褐食牛期年舉之牛口之下加之百姓之上<hi>史記</hi>
短褐詣王齊有婦人極醜無雙號爲鹽女行年四十無所<lb/>
容入衒嫁不售乃拂短褐自詣宣王曰願當君盛顔<hi>新序</hi>
衣褐懷璧趙惠文王得楚和氏璧秦昭王遺趙王書願<lb/>
以十城易璧趙遣藺相如奉璧秦王無償城色相如使<lb/>
<pb n="KR3k0049_WYG_048-42a"/>
衣褐懷璧徑道亡歸<hi>史記</hi>
衣褐見上婁敬隴西人過洛陽衣羊裘因齊人虞將軍<lb/>
求見上虞將軍欲爲易其衣不肯曰臣衣帛衣帛見衣<lb/>
褐衣褐見遂見説上西<lb/>
裋褐不完貢禹上書云年老貧窮家資不滿萬錢妻子<lb/>
糠豆不瞻裋褐不完<hi>漢書</hi>
被褐要説張𤣥字處微有才畧以世亂不仕司空張温<lb/>
數以禮辟不能致温以車騎將軍出征凉州将行𤣥自<lb/>
<pb n="KR3k0049_WYG_048-42b"/>
廬被褐帶索要説温不能用<hi>後漢</hi>
振褐皇甫謐字士安上書曰咎繇振褐不仁者逺矣<hi>晉書</hi>
短褐穿結短褐穿結簟瓢屢空晏如也<hi>陶潛五栁先生傳</hi>
澤父褐衣有澤父冠葭蘆之笠納蔍之履莎裳褐衣<hi>符子</hi>
穀皮蠻夷取榖樹皮熟搥之以爲褐<hi>裴記</hi>
披褐懷玉世家多所宜欬唾自成珠被褐懷金玉蘭蕙<lb/>
化爲蒭<hi>趙壹疾邪賦</hi>
　　帳<lb/>
<pb n="KR3k0049_WYG_048-43a"/>
施於牀上幬謂之帳<hi>爾雅</hi>帳張也張施於牀上也小張曰<lb/>
斗形如覆斗也<hi>釋名</hi>
帳中擊筑燕丹太子曰秦始皇置漸離于帳中擊筑<lb/>
綈帳秦時奢侈綈帳綺綉土木珠紫<hi>三輔舊事</hi>
素縑帳茅君當受神靈之職衆賔皆至忽然有素縑帳<lb/>
於屋下敷數重白氈金案玉杯人皆醉飽<hi>神仙傳</hi>茅君仙<lb/>
去民爲立廟茅在帳中與人言<lb/>
甲乙帳上以琉璃珠玉明月夜光雜錯天下珍寳爲甲<lb/>
<pb n="KR3k0049_WYG_048-43b"/>
帳其次爲乙帳甲以居神乙以自居<hi>漢武故事</hi>東方朔曰陛<lb/>
下誠能用臣朔之計推甲乙之帳燔之四達之衢<hi>漢書</hi>
避帳中丞相公孫𢎞燕見上或時不冠至如汲黯不冠<lb/>
不見也上嘗坐武帳中黯前奏事上不冠望見黯避帳<lb/>
中使人可其奏其見敬禮如此<hi>史記</hi>
帷帳塞牕馮魴永平中上行幸於諸國敇魴車駕發後<lb/>
將鞮騎宿𤣥武間複道上詔南宮複道多惡風寒老人<lb/>
居之且病靡苦内者多取帷帳東西竟塞諸牕望令致<lb/>
<pb n="KR3k0049_WYG_048-44a"/>
密<hi>東觀漢記</hi>
五色帳大秦國金織成五色帳又有明月夜光珠帳<hi>魏畧</hi>
白珠帳斯條國王作白珠交結帳<hi>呉時外國傳</hi>
帳中鼓箏呂布將辭袁紹還洛紹欲殺之明日當發紹<lb/>
遣甲兵三十人辭以送布布使止于帳則僞使人于帳<lb/>
中鼓箏紹兵卧布無何出帳去而兵不覺夜半兵起亂<lb/>
斫布床被謂爲已死明旦紹訊問知布尚在<lb/>
親兵繞帳典韋拜都尉太祖引置左右將親兵數百人<lb/>
<pb n="KR3k0049_WYG_048-44b"/>
常繞帳晝立侍終日夜宿帳左右<lb/>
疏帳蔣欽字公希拜左䕶軍權嘗入其内母疏帳漂被<lb/>
權嘆其貴而守約敇御府爲母作錦被改易帷帳<hi>呉志</hi>
武帳割分張方兵入洛御寳織成流蘇武帳皆割分爲<lb/>
馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矣<hi>晉後畧</hi>
帳中展轉許侍中顧司空俱作王丞相從事帝夜在丞<lb/>
相許戲二人歡極丞相便使入已帳中眠願至曉猶展<lb/>
轉不得熟寐許上牀便大鼾丞相因語諸客曰此中亦<lb/>
<pb n="KR3k0049_WYG_048-45a"/>
是難眠處耳<hi>郭子</hi>
施絳帳桓𤣥小㑹于西堂殿施絳綾帳鏤黄金龍御五<lb/>
色羽葆流蘇羣臣切相語曰此頗似轜車亦王莽仙葢<lb/>
之流<hi>晉令</hi>
夫人故帳桓𤣥在南州妾當産畏風應須帳桓曰不須<lb/>
作帳可以到夫人故帳與之<hi>俗説</hi>
絳文帳劉植詣石崇如厠見有絳文帳大牀茵褥甚麗<lb/>
不得行乃更如他厠<hi>語林</hi>
<pb n="KR3k0049_WYG_048-45b"/>
令帳中臥郄超爲桓温參軍時謝安王坦之當詣温温<lb/>
令超帳中卧聽安笑曰郄生可謂入幕之賓矣<hi>世説</hi>
開帳拂褥卞範之爲丹陽尹羊孚南州嘗還徃卞許云<lb/>
下官疾動不堪坐卞便開帳拂褥羊逕上卞大床入被<lb/>
須枕卞乃迴坐傾睞移晨達暮羊去卞執手曰我以弟<lb/>
一理期卿卿莫負我<lb/>
流蘇斗帳石虎御床辟方三丈冬月施熟錦流蘇斗帳<lb/>
四角安純金龍頭銜五色流蘇或青綈光錦或用緋綈<lb/>
<pb n="KR3k0049_WYG_048-46a"/>
登高文錦或用紫綈大小錦絲以房子錦百二十斤白<lb/>
縑裏名爲裏複帳帳四角安純金銀鑿金香爐以石黒<lb/>
燒集和名香帳頂上安金蓮花花中懸金薄織成枕囊<lb/>
春秋但錦帳表以五色縂爲夾帳夏用紗羅或綦文丹<lb/>
羅或紫縠文爲單帳<hi>鄴中記</hi>
蒼鵝入帳高祖圍廣固夜忽有鳥大如鵝蒼黒色飛入<lb/>
高祖帳中胡蕃起賀曰蒼黒北方之色黒鳥歸我大吉<lb/>
之兆也明旦攻城陷之<hi>宋書</hi>
<pb n="KR3k0049_WYG_048-46b"/>
百子帳吐谷渾王河南其國多善爲有屋宇雜以百子<lb/>
帳即窮廬也<hi>齊書</hi>
大帳煬帝北廵欲誇戎狄令宇文愷爲大帳其下坐數<lb/>
千人帝大悦賜物千段又造觀風行殿上容侍衛者數<lb/>
百人離合爲之下施輪軸推移倐忽有若神功戎狄見<lb/>
之莫不驚駭<hi>隋書</hi>
竹帳高祖時呉王杜伏威獻竹帳上以勞人不受<hi>唐書</hi>
衙帳自破始畢可汗衙帳無故自破高祖曰此何祥也<lb/>
<pb n="KR3k0049_WYG_048-47a"/>
内史令蕭瑀進曰昔魏文帝幸許昌城門無故自壞帝<lb/>
惡而返其年文帝崩始畢帳壞即其類也高祖然之<lb/>
置神帳中李少君置武帝李夫人神影於帳中令帝觀<lb/>
見之<hi>桓譚新論</hi>
書囊爲帳翟酺上事云漢文帝連上事書囊以爲帳惡<lb/>
聞紈素之聲<hi>益部耆老傳</hi>元帝時奏太極殿施絳帳帝詔曰<lb/>
漢文以上書皂囊爲帷冬月青布夏青疏<hi>晉令</hi>
胡服帳靈帝好胡服帳京師皆競爲之後董卓擁胡兵<lb/>
<pb n="KR3k0049_WYG_048-47b"/>
掠宮掖<hi>風俗通</hi>
帳中異書蔡伯喈到江東得論衡中國諸儒覺其談論<lb/>
更逺嫌得異書求帳中隠處果得之<hi>抱朴子</hi>
皂帳魏武帝愍嫁娶之僣上公卿適人不過皂帳<hi>傳子</hi>
練帳魏武遺令曰吾與妓女皆著銅雀臺上施六尺床<lb/>
練帳月朝十五輒向帳作樂<lb/>
白綃帳蜀先主甘后坐于白綃帳中於户外望之如月<lb/>
下聚雪<hi>拾遺録</hi>
<pb n="KR3k0049_WYG_048-48a"/>
交結帳斯調王作白珠交結帳金牀上殿天竺佛精舍<lb/>
天竺王見珠圓好意欲畱臣下諫乃止<hi>呉時外國𫝊</hi>
烏練帳東齊夏施烏紗帳四率坊洗馬坊烏練帳<lb/>
角頂大帳晉朱黄祖奉親至孝母病篤天漢開明有一<lb/>
老公將小兒持箱自通即以兩丸藥賜母服之患頓消<lb/>
因停宿夜中聽事上有五色氣際天琴歌清好祖徃視<lb/>
之坐大帳裏四角及頂上各有一大珠形如鵝子明彩<lb/>
炫燿<hi>幽明録</hi>
<pb n="KR3k0049_WYG_048-48b"/>
虎帳左哀十七衛侯爲虎帳于藉圃<lb/>
琉璃帳董偃常卧延清之室設紫琉璃帳<hi>拾遺記</hi>
三雲成帝設雲帳雲幄雲幕於甘泉紫殿世謂之三雲<lb/>
殿<hi>西京雜記</hi>歸藏曰昔女媧筮張雲幕而攸占神明　帝爲<lb/>
后别開逺條館賜紫茸雲氣帳　后以真蠟矢獻萬年<lb/>
蛤粧五成金霞帳帳中常若滿月<hi>趙飛燕外傳</hi>
四寳帳隋煬帝建迷樓樓上設四寳帳一曰散春愁二<lb/>
曰醉忘歸三曰夜酣香四曰迎秋月皆雜寳所成<hi>南部烟花記</hi>
<pb n="KR3k0049_WYG_048-49a"/>
七寳帳武后時嬖臣張易之爲母臧作七寳帳有魚龍<lb/>
鸞鳳之形<lb/>
繡羅帳李嶠當則天朝拜相帝幸宅見臥青絁帳賜御<lb/>
用繡羅帳嶠臥不安席明日奏少時相者謂不當華欲<lb/>
用舊<hi>知命録</hi>
慘紫帳武侯常御紫宸殿設慘紫帳<lb/>
翠羽帳𤣥宗皇后王氏廢爲庻人當時王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>作翠羽帳<lb/>
賦帝<lb/>
<pb n="KR3k0049_WYG_048-49b"/>
五王帳帝友愛至厚殿中設五幄與諸王處號五王帳<lb/>
<hi>明皇傳</hi>
鏁子帳楊國忠鏁子帳希世之寳時人不能計其直<lb/>
白紬帳酷吏吉温楊國忠當國引拜京畿闗内採訪使<lb/>
安禄山敇吏設白紬帳于𫝊以俟命<lb/>
紫絹帳元載芸暉堂户牖内設紫絹帳得於南海溪洞<lb/>
中酋帥則鮫綃之類也輕疏而薄如無所礙雖屬凝未<lb/>
而風不能入盛暑則凉自至其色隠隠焉忽不知其帳<lb/>
<pb n="KR3k0049_WYG_048-50a"/>
也謂臥内紫氣也<hi>桂陽雜編</hi>
金絲帳元載寵姬薛瑶英載爲處金絲帳<lb/>
玳瑁帳武宗起望仙臺玳瑁帳<lb/>
珠玉帳李蔚咸通十四年詔迎佛骨乃以珠玉爲帳<lb/>
連珠帳同昌公主堂中設連珠之帳續珍珠爲之也<hi>桂陽編</hi>
青縑帳錢鏐夫人常以王寢帳墮裂乃造青縑帳將易<lb/>
之王曰作法於儉猶恐其奢但慮後代皆施錦繡耳卒<lb/>
不用<hi>呉越備史</hi>
<pb n="KR3k0049_WYG_048-50b"/>
　　幔<lb/>
幕掩幔幕也<hi>説文</hi>幔漫也漫漫相連綴之言也<hi>釋/名</hi>幔掩也<hi>廣雅</hi>
鸞章錦幔周穆王時鸞章錦幔者摩連國獻馬錦文<lb/>
如鸞翔<hi>拾遺記</hi>
盛土爲堤岑彭與呉漢戰隗囂壅谷水以縑幔盛土爲<lb/>
堤灌城<hi>東觀漢記</hi>
羅縠爲幔呉主趙夫人巧妙無雙權居昭陽宮倦暑乃<lb/>
褰紫綃之帷夫人曰此不足貴也權使夫人出其意思<lb/>
<pb n="KR3k0049_WYG_048-51a"/>
焉答曰妾欲窮慮盡思能使下綃帷而清風自入視外<lb/>
無有蔽礙列侍者飄然自凉若御風而行權稱善夫人<lb/>
乃挋髪以神膠續之神膠出鬱夷國接弓之弦百絶百<lb/>
續乃織爲羅縠累月而成裁之爲幔内外視之飄心如<lb/>
烟氣輕動而房内自凉時權尚軍旅常以此幔自隨以<lb/>
爲征幕舒之則廣縱一丈卷之則可納于枕中時人謂<lb/>
之絲絶<hi>拾遺記</hi>
鶚集晉安王子勛叛逆取所乗車除脚以爲輦其夕有<lb/>
<pb n="KR3k0049_WYG_048-51b"/>
鶚集其幔<hi>宋書</hi>
路行開幔曹景宗爲揚州刺史性躁動不能沉黙出行<lb/>
常欲褰車帷幔左右輒諫以位望隆重人所具瞻不宜<lb/>
然景雲謂所親曰我昔在鄉里平澤中逐麞數肋射之<lb/>
此樂使人忘死不知老之將至今來揚州作貴人動轉<lb/>
不得路行開車幔小人輒言不可閉置車中如三日新<lb/>
婦此悒悒使人氣盡<hi>梁書</hi>
隔幔出妓栁惔甚重婦頗成畏憚性愛音樂女妓精麗<lb/>
<pb n="KR3k0049_WYG_048-52a"/>
畧不敢視僕射張稷與惔狎密而爲惔妻敬賞稷每諳<lb/>
惔先相聞夫人惔每欲見妓但因稷請奏其妻隔幔坐<lb/>
妓然後出惔因得留目<lb/>
隔幔授業符堅以太常韋逞母宋𫝊其父業得周官音<lb/>
義乃就家立講堂書生百人隔紗幔而授業焉<hi>秦記</hi>
黒幔繞車陸機夢黒幔繞車手决不開至明見誅<hi>别傳</hi>
隠幔庾太尉亮有見年數嵗温太真常隱幔坦之驚曰<lb/>
此兒神色恬然乃徐跪曰君侯何以爲論者乃謂不惑<lb/>
<pb n="KR3k0049_WYG_048-52b"/>
于亮<hi>世説</hi>
雨不張幔將冬不服喪夏不操衣天雨不張幔葢名曰<lb/>
禮將不躬禮以知士卒寒暑也<hi>六韜</hi>
布幔戰時皆取船上布幔布衣漬水中積聚之賤有烥<lb/>
炎箭以掩滅之<hi>軍令</hi>
幌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>帷屏風之屬<hi>説文</hi>洛陽城十八觀皆籠雲母幌<hi>洛陽記</hi>
幬幬單帳也<hi>説文</hi>黄昌夏多蚊貧無幬傭債爲作幬<hi>謝承注漢</hi>
<hi>書</hi>羊續爲廬江太守臥一幅布幬穿敗糊紙補之中楚<lb/>
<pb n="KR3k0049_WYG_048-53a"/>
將子發求伎道之士楚有善爲偷者願以伎自効子發<lb/>
禮之後齊伐楚偷乃夜解齊將之幬獻之子發因復還<lb/>
之齊將懼而退<hi>淮南子</hi>
青廬魏武帝少時常與袁紹好爲逰俠觀人新婚因潛<lb/>
入主人園中夜呌呼云有偷兒賊青廬中人皆出觀帝<lb/>
乃抽刀刼新婦與紹還出失道入棘林中紹不能動帝<lb/>
復大呌云偷人今在此紹遑廹自擲出遂俱免<hi>世説</hi>
　　簾<lb/>
<pb n="KR3k0049_WYG_048-53b"/>
户幃簾亷也自障蔽爲亷恥也<hi>釋名</hi>簾户蔽也<hi>聲類</hi>户幃曰<lb/>
簾<hi>通俗文</hi>宋魏陳楚謂之曲或謂之麴自闗以西謂之箔<lb/>
南楚謂之篷簿<hi>楊子方言</hi>
閉肆下簾嚴君平筮卜成都市日得百錢則閉肆下簾<lb/>
而後老子<hi>漢書</hi>
隔簾奏樂夏侯亶性節儉不事華侈晩頗好竒梁有妓<lb/>
妾數十人無被服姿容每有客常隔簾奏樂時謂簾中<lb/>
夏侯妓衣<hi>梁書</hi>
<pb n="KR3k0049_WYG_048-54a"/>
織簾先生沈麟士字雲禛有高尚之心居貧織簾誦書<lb/>
號爲織簾先生<lb/>
題簾箔栁世隆善卜别龜甲價至萬永明初世隆曰永<lb/>
明九年我亡後三年丘山崩齊亦於此季矣屏人命典<lb/>
籖李黨取筆及高齒屐題簾箔旌曰永明十一年因充<lb/>
涕謂黨曰汝當見吾不見也<lb/>
垂簾與語張嘉貞蒲州猗氏人也弱冠應五經舉拜之<lb/>
鄉尉坐事免歸侍御史張循憲爲河東採訪使薦嘉貞<lb/>
<pb n="KR3k0049_WYG_048-54b"/>
材堪憲官請以已之官秩授之則天召見垂簾與之言<lb/>
嘉貞奏曰以臣草萊而得入謁九重是千載一遇也咫<lb/>
尺之間如隔雲霧不覩日月恐君臣之道所有未盡則<lb/>
天遽令卷簾與語大悦擢拜監察御史<hi>唐書</hi>
粗竹織成尚書李廙有清徳其妻劉宴妹也宴常造廙<lb/>
見其門簾甚弊乃指度廣狹以粗竹織成不加縁飾將<lb/>
以贈廙三攜至門不敢發而去<hi>國史補</hi>
故簾令収王鍔爲淮南程作有法軍中無一棄物至故<lb/>
<pb n="KR3k0049_WYG_048-55a"/>
簾亦令収之他日付船坊以爲笠箬他皆如此<hi>唐書</hi>
麟毫爲簾漢武元鼎元年甘泉宮起招仙靈閣編翠羽<lb/>
麟毫以爲簾<hi>洞冥記</hi>
竹簾水文漢諸陵寢皆以竹爲簾畫布爲水文及龍鳳<lb/>
之象<hi>西京雜記</hi>
織珠爲簾昭陽殿織珠爲簾風至聲如珩珮<lb/>
薄埋范滂被収曰願得一幡簿埋于首陽山上不負黄<lb/>
天下不愧夷齊<hi>汝南先賢傳</hi>
<pb n="KR3k0049_WYG_048-55b"/>
布純簾箔皆以青布縁純<hi>晉東宮故事</hi>
結珠爲簾石虎于太武殿前起樓高十丈結珠爲簾垂五<lb/>
色玉珮風至鏗鏘和鳴<hi>拾遺記</hi>
金玉爲簾明光宮在漸臺西以金玉珠璣爲簾箔<hi>三秦記</hi>
白珠簾呂纂時胡人發張駿冡得白珠箔簾<hi>叚龜龍凉州記</hi>
五色珠簾戴明寳歷朝寵倖家累千金大兒驕滛爲五<lb/>
色珠簾明寳不能禁<hi>謝綽宋拾遺</hi>
緯蕭河上有家貧窮緯蕭以爲業<hi>莊子</hi>
<pb n="KR3k0049_WYG_048-56a"/>
　　帷<lb/>
舉帷摶手伍子胥將欲見呉王而不得客有言之于王<lb/>
子光者王子光見而惡其貌客以告子胥曰此易改也<lb/>
願令王子光重帷堂上而見其衣王子光許之子胥説<lb/>
之半王子光舉帷摶其手而與之坐<hi>呂氏春秋</hi>
障圍在旁曰帷<hi>説文</hi>帷圍也以自障圍也<hi>釋名</hi>
絺帷孔子見衛靈公夫人夫人在絺帷中而拜<hi>史記</hi>
連袵蘇秦説齊宣王曰臨淄之衆連袵成帷<lb/>
<pb n="KR3k0049_WYG_048-56b"/>
運籌高祖曰運籌帷幄之中决勝千里之外子房功也<lb/>
帷帳文綉文帝帷帳不得文綉<lb/>
與嬖居帷班始尚隂城公主順帝之姑貴驕滛亂與所<lb/>
嬖居帷中而始入便伏牀下<hi>華嶠後漢書</hi>
下帷董仲舒爲博士下帷講弟子以次相授或莫見其<lb/>
靣三年不窺舍園<hi>史記</hi>
離宮帷帳秦越咸陽西至雍離宮三百帷帳不移而具<lb/>
<hi>漢書</hi>
<pb n="KR3k0049_WYG_048-57a"/>
周帷成都侯王商弟内池大以行船立羽葢張周帷<lb/>
集囊爲帷東方朔上疏云文帝集上書囊爲殿帷<lb/>
帷内與語更始委政趙萌日夜與婦人飲宴後庭群臣<lb/>
欲言事輒醉不能見時不得已令侍中坐帷内與語諸<lb/>
將識非更始聲出皆怨曰成敗未可知遽自縱放若此<lb/>
以被爲帳獻帝出長安李催來追董承懼射之以被爲<lb/>
帳幔<hi>袁宏漢記</hi>
垂帷自掩賈琮爲兾州刺史垂帷而行及至州曰刺史<lb/>
<pb n="KR3k0049_WYG_048-57b"/>
當逺視廣聽反垂帷以自掩蔽命褰帷<lb/>
伏兵帷中孫峻欲誅諸恪置酒伏兵于帷中<hi>呉志</hi>
紗帷臨軒穆宗立年始二嵗皇太后褚氏設白紗帷于<lb/>
太極前殿起帝臨軒<hi>晉書</hi>
披帷人在袁粲每經𫝊昭户輒嘆曰經其户寂若無人<lb/>
披其帷其人斯在豈非名賢乎<hi>宋書</hi>
向帷悲泣毛惠素爲少府卿性孝母服除後更修母所<lb/>
住處幃屏每月朝十五向帷悲泣傍人爲之感傷終身<lb/>
<pb n="KR3k0049_WYG_048-58a"/>
旋<hi>闕</hi>　　　謨并玉質凝膚王處以單綃華幄<hi>拾遺記</hi>
撒幄見王未央宮置酒令内者爲𫝊太后張幄坐下大<lb/>
皇后旁玉莽案行責内者令曰定陶太后藩妾可得與<lb/>
至尊并撒去更設坐𫝊太后聞之大怒不肯㑹<hi>漢書</hi>
雲幄成帝設雲幄雲幕於甘泉紫殿世謂之三雲殿<hi>西京</hi>
<hi>雜記</hi>
幄後對泣漢末黄門張譲叚珪等于靈帝幄後相對泣<lb/>
帝驚問尚復㡬時哉于是大収諸黨<hi>物理論</hi>
<pb n="KR3k0049_WYG_048-58b"/>
紺幄豋祭天紫壇有紺幄帳<hi>漢書儀</hi>
　　幕<lb/>
在裏幕幄也<hi>廣雅</hi>幕絡也在裏之稱也<hi>釋名</hi>幄在上曰幕蒙<lb/>
之覆案食亦曰幕<hi>説文</hi>
幕人堂幕人掌帷幕帟綬之事<hi>周禮天官下</hi>
幕有烏楚子元伐鄭師夜遁諜告曰楚幕有烏乃止<hi>官下</hi>
燕巢幕上呉季札來聘過衛夜宿于戚聞鐘聲季子曰<lb/>
異哉夫子之在此猶燕之巢于幕上而可以樂乎文子<lb/>
<pb n="KR3k0049_WYG_048-59a"/>
聞之終身不聽琴瑟<lb/>
幕蒙晉人執季孫意如以幕蒙之<lb/>
合疏縷晏子復於景公曰且合升斗之微以滿倉廩合<lb/>
疏縷之緯以成帷幕<hi>説苑</hi>
錦帷孔子反衛見夫人在錦帷中孔子北面稽首夫人<lb/>
自帷中再拜環珮之聲璆璆然<hi>魚飬典畧</hi>
登府衛青征匈奴大尅武帝就拜大將軍于幕下似中<lb/>
因號幕府<hi>漢書</hi>
<pb n="KR3k0049_WYG_048-59b"/>
輕紗幕李夫人既死帝思之命工人作夫人形狀置于<lb/>
輕紗幕中宛然如生帝大悦<hi>漢武内𫝊</hi>
黒緹幕漢武帝好微行於太液池傍起宵逰宮以漆爲<lb/>
柱鋪黒綈之幕器服乗輿皆尚黒色<hi>拾遺記</hi>
上飯加幕明徳馬皇后既處椒房太官上飯重加幕覆<lb/>
輙撒去<hi>東觀漢記</hi>
入幕賔郄超字嘉賓桓公與謝安論大事令超卧帳内<lb/>
聽之風動帳開安笑曰郄生可謂入幕之賔<hi>晉書</hi>
<pb n="KR3k0049_WYG_048-60a"/>
清油幕劉穆之孫瑀仕官甚不得意至江陵與顔崚書<lb/>
曰朱修之三世叛兵一旦居荆州青油幕下作謝宣明<lb/>
面見向<hi>宋書</hi>
遺金埋幕杜暹爲監察御史徃磧西覆屯蕃人賫金以<lb/>
遺暹固辭不受左右言不可逆其情乃受而埋之幕下<lb/>
既去乃移牒令取之<hi>唐書</hi>
成於帷幕劉歆與楊子雲書曰蕭何造律張蒼撰歷皆<lb/>
成於帷幕貢於王門<hi>律厯成</hi>
<pb n="KR3k0049_WYG_048-60b"/>
綺羅幕淮南八公詣淮南王安門皆鬚眉皓素王欲少<lb/>
者八公皆成十五六童子門吏以白安聞之不及履即<lb/>
出迎之以登思仙之臺張綺羅之幕設象牙之席<hi>葛洪仙傳</hi>
寢布幕江都王釗字延年爲將善綏御衆寢止布幕而<lb/>
已<hi>漢書</hi>
帟小幕曰帟張在上帟帟然也<hi>釋名</hi>掌次曰師田則設重<lb/>
帟<hi>周禮</hi>君於士有賜帟<hi>檀弓上</hi>
　　枕<lb/>
<pb n="KR3k0049_WYG_048-61a"/>
薦首枕卧爲所薦首者也<hi>説文</hi>
視枕孝已一夕五起視親衣之厚薄枕之高下<lb/>
書帛藏枕越王問范子曰寡人已聞隂陽之事穀之貴<lb/>
賤可得而知乎曰陽者主穀貴隂者主榖賤故當寒而<lb/>
不寒榖之爲暴貴當温而不温榖之爲暴賤王曰善書<lb/>
之帛藏之枕中以爲國寳范子曰堯舜禹湯皆有預見<lb/>
之明雖有凶年而民不窮王曰善以丹書置之枕中以<lb/>
爲邦貴<hi>越書</hi>
<pb n="KR3k0049_WYG_048-61b"/>
枕王以璞楚靈王敗于乾谿王親獨行彷徨於山林之<lb/>
中三日乃見其涓人疇王呼之曰予不食三日矣疇趣<lb/>
而進王枕其股以寢于地王寐疇枕王以璞而去之<hi>國語</hi>
盗枕楚將子發好伎道之士有善偷者徃見子發子發<lb/>
禮之無㡬齊伐楚偷夜出盗其齊將軍枕歸之明夕復<lb/>
取其簮又以歸之齊師大駭還師而歸<hi>淮南子</hi>
枕中鴻寳淮南百枕中鴻寳死秘書書言使鬼物爲金<lb/>
之術及鄒衍重道延命方世人莫知劉更生父徳於武<lb/>
<pb n="KR3k0049_WYG_048-62a"/>
帝時治淮南獄得其書更生以爲竒獻之言黄金可成<lb/>
上命典尚方鑄作事費甚多方不驗<hi>漢書</hi>
神枕秦山父者漢武帝東巡狩見父頭頂白光高數尺<lb/>
帝呼問之曰有道士教臣作神枕枕有三十二竅二十<lb/>
四氣八竅應八風臣行之轉少而齒生<hi>神仙傳</hi>
直臺無枕樂崧天性樸忠家貧爲郎嘗獨直䑓之無被<lb/>
枕又凡食糟糠帝每夜入䑓輒見崧問其故甚嘉之自<lb/>
此詔太常賜尚書以下朝夕飡給幃帳<hi>後漢</hi>
<pb n="KR3k0049_WYG_048-62b"/>
白塩枕魏高昌有白鹽其形如玉高昌人取以爲枕貢<lb/>
之中國<lb/>
枕膝蘇則爲侍中董昭嘗枕則膝卧則推下之曰蘇則<lb/>
膝非侫人枕也<hi>魏志</hi>
柟榴枕張紘作柟榴枕賦陳琳在此得之因以示士人<lb/>
曰此吾鄉里張子幼作也<hi>呉書</hi>
玉枕自防王敦鎮豫章爲王澄以舊意所侮敦益忿怒<lb/>
請澄入定隂欲殺之而澄左右二十人持鐵馬鞭爲尉<lb/>
<pb n="KR3k0049_WYG_048-63a"/>
軍校恒提玉枕以自防故敦未之得發後敦賜澄左右<lb/>
酒皆醉借玉枕觀之因下牀而謂澄曰何與杜弢通信<lb/>
敦令力大路戎攝殺之<hi>晉書</hi>
逺枕筮者謂董豐曰君憂獄逺二枕避三沐豐既歸妻<lb/>
具枕授沐豐皆不從其夜果誤殺妻也<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魄枕寜州嘗獻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魄枕光色甚麗時北征以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魄治<lb/>
金瘡上大悦命𢷬碎分諸將<hi>宋書武帝紀</hi>
射枕武昌王渾少而凶戾爲中書令每夕裸身露頭徃<lb/>
<pb n="KR3k0049_WYG_048-63b"/>
散騎省戲因彎弓射通直郎周郎中枕以爲笑樂<lb/>
擲枕朱齡石少好武不事崖險舅淮南蔣氏才劣齡石<lb/>
使舅臥㕔事剪紙方一寸帖作枕以刀子懸擲之相去<lb/>
八九尺百擲百中舅畏齡石終不敢動<lb/>
借枕陳顯達建武世心懷不安侍宴酒後啟上借枕帝<lb/>
令與之顯撫枕曰臣年已老冨貴已足唯少枕枕死特<lb/>
就陛下乞之上失色曰公醉矣<hi>南史</hi>
木枕郎基字世業清慎常語人曰任官之所木枕亦不<lb/>
<pb n="KR3k0049_WYG_048-64a"/>
須作况重於此者也<hi>北齊</hi>
擲枕起入王茂爲雍州長史人或譛茂反武帝弗之信<lb/>
令鄭紹叔徃候之遇其卧因問疾茂曰我病可耳紹叔<lb/>
曰都下殺害日甚使君家因塗炭今欲起義長史那猶<lb/>
卧茂因擲枕起即袴褶隨叔入見武帝<hi>梁書</hi>
長枕𤣥宗嘗製大被長枕與寜王憲申共之<hi>唐書</hi>
照夜枕貴妃姊虢國夫人豪侈尤甚所枕照夜枕不知<lb/>
其價夜中照廡其光如晝<lb/>
<pb n="KR3k0049_WYG_048-64b"/>
龜文枕趙飛燕爲皇后其女弟上遺以琥珀枕龜文枕<lb/>
<hi>西京雜記</hi>
枕魅中山劉𤣥暮忽見一人着烏袴褶取火照之靣首<lb/>
無七孔靣莽當然乃請師筮之師曰此是君家先世物<lb/>
乆則爲魅劉因執縳刀斫數下變爲一枕乃是其先祖<lb/>
之枕<hi>集異記</hi>
玉虎枕魏咸熈二年宮中夜夜有異獸或吼呼驚人乃<lb/>
有傷害者詔使宦者闇中伺候有白虎毛色凈密以戈<lb/>
<pb n="KR3k0049_WYG_048-65a"/>
投虎即中左目俄而徃取虎已隠形更搜覔乃於藏中<lb/>
得一玉虎頭枕左目有血帝嗟其大異問諸大臣答云<lb/>
昔漢誅梁冀得玉虎頭枕一枚云此枕單池國所獻臆<lb/>
下有篆書字云是帝辛之枕嘗與妲己同枕之是殷時<lb/>
遺寳也凡珍寳久則生精靈必神物憑之也<hi>拾遺記</hi>
　　被<lb/>
覆被衾大被也<hi>説文</hi>被所以被覆人者也衾六也其下廣<lb/>
大如六受人也<hi>釋名</hi>
<pb n="KR3k0049_WYG_048-65b"/>
翠被楚子次于乾谿雨雪楚王皮冠秦複陶翠被豹舄<lb/>
執鞭以出<hi>㐮三</hi>
綉被鄂君乗青翰之舟張翠葢之華越人擁檝而歌曰<lb/>
山有水兮木有枝心説君兮君不知於是鄂君舉綉被<lb/>
而覆之<hi>説苑</hi>
被短黔婁先生死被短露足孔子及門人見之謂其妻<lb/>
曰寜使正之不足不可斜之有餘<hi>家語</hi>
布被汲黯云公孫𢎞位至三公俸禄甚厚爲布被此詐<lb/>
<pb n="KR3k0049_WYG_048-66a"/>
也王問𢎞𢎞謝曰有之夫九卿與臣善者無過黯然今<lb/>
日廷詰臣誠中臣之病夫以三公爲布被飾詐以釣名<lb/>
且臣聞管仲相齊有三歸侈擬于君桓公亦覇是嬰相<lb/>
景公食不重肉妾不衣絲齊國亦治今臣位爲御史本<lb/>
夫而爲布被自九卿以下至小吏無差誠如黯言且無<lb/>
汲黯忠陛下安聞此言天子以爲謙譲愈益厚之<hi>史記</hi>
卧牛衣王章字仲卿疾無被卧牛衣中<lb/>
誣卧錦皮廣川王去嘗疾妃昭信甚妒王愛姬陶望卿<lb/>
<pb n="KR3k0049_WYG_048-66b"/>
昭信妒之譖於王曰望卿數窺郎吏疑有姦又誣望卿<lb/>
言節中令卧錦被王信之擊殺之<hi>漢書</hi>
蒙被李夫人病篤上自臨候之夫人蒙被謝曰妾久寢<lb/>
病形貎壞不可以見帝願以王及兄弟爲託<lb/>
綉被霍光夢詔賜綉被百領<lb/>
布被祭遵奉公家無私財布被夫人裳不加綵<hi>後漢</hi>
宿直無被樂崧爲郎獨宿直臺上無被帝乃推被與之<lb/>
<hi>華嶠後漢書</hi>
<pb n="KR3k0049_WYG_048-67a"/>
去官無被范丹爲萊蕪長去官無被空囊自隨<lb/>
賜錦被京兆朱寵字仲威爲太尉家貧卧布被朝廷賜<lb/>
錦被卧兼布被<lb/>
布綯羊續字興祖爲南陽太守以清率下唯卧一幅布<lb/>
綯<hi>禂</hi>綯敗糊紙補之<lb/>
布被瓦器王良爲大司徒在位恭儉妻子不入官舎布<lb/>
被瓦器<hi>東觀漢記</hi>
引刀中被馮豹字仲文後母惡之嘗因豹夜卧引刀斫<lb/>
<pb n="KR3k0049_WYG_048-67b"/>
之正值其起中被獲免<lb/>
被覆勿驚馮豹毎奏事未報伏省閣下或從昏至明天<lb/>
子黙常使小黄門持被覆之曰勿驚之<lb/>
三代被服文帝詔朝臣三代大夫知被服五代大夫知<lb/>
飲食此言服被飲食難曉也<hi>魏書</hi>
攻驚目出景帝有目疾文鴦之來攻驚而目出懼六軍<lb/>
恐蒙以被痛甚齧被破<hi>晉陽秋</hi>
撲被徑出魏舒爲尚書郎或以當時郎官多非其才有<lb/>
<pb n="KR3k0049_WYG_048-68a"/>
沙汰之言舒乃曰吾即其人也撲被徑出同僚素無清<lb/>
論者咸有愧色<hi>晉書</hi>
截被於門楊駿被誅初駿徵高士孫登遺以布被登截<lb/>
被於門外大呼曰斫斫刺刺旬日託疾詐死及是其言<lb/>
果驗<lb/>
卧衾被中光逸字孟祖爲博昌縣令使之冐雨還遇令<lb/>
不在逸解衣卧衾被中令還詰之逸曰衣單冐雨如不<lb/>
易衣勢必凍死奈何惜一被而殺一人耶令竒之而不<lb/>
<pb n="KR3k0049_WYG_048-68b"/>
問<lb/>
共被夜起祖逖字士雅與劉琨共被寢中夜聞雞鳴蹴<lb/>
琨覺曰此惡聲也因起舞<lb/>
去任被襆呉納爲呉興守徴爲尚書去任有被襆而已<lb/>
被爲秃髪秃髪烏孤祖壽闐之在孕母胡掖氏因寢而<lb/>
産於被中鮮卑謂被爲秃髪因而氏焉<lb/>
被舒覆書虞龢位在中書郎廷尉少好學居貧屋漏恐<lb/>
濕墳典乃被舒覆書獲全而被大濕時人以比高鳳<lb/>
<pb n="KR3k0049_WYG_048-69a"/>
三幅覆屍沈麟士以揚王孫皇甫謚深達生死而終禮<lb/>
矯俗乃自爲終制遺令氣絶剔被取三幅布以覆屍反<lb/>
斂仍移布於屍下以爲斂服反被左右两際以周上<lb/>
遺被牽去沙門釋寳志王亮欲以衲被遺之未有言及<lb/>
寳志忽來牽被而去<lb/>
百錢布被羅硏齊茍兒之後臨汝侯嘲之曰卿蜀人樂<lb/>
禍貪亂一至於此對曰蜀中積弊實非一朝百家爲材<lb/>
不過數家有食貪亂樂禍無足多怪若令牀上有百鈎<lb/>
<pb n="KR3k0049_WYG_048-69b"/>
布被甑中有數升麥飯寜肯爲亂乎<lb/>
百幅被後裴之横字如岳少好賔重氣俠不事産業兄<lb/>
之高以其縱誕乃爲狹被蔬食以激厲之之横嘆曰大<lb/>
丈夫富貴必作百幅被後爲呉興守作百幅被以成其<lb/>
志<hi>梁書</hi>
羅文錦被高宗時豫州獻織成羅文錦被詔於雲龍門<lb/>
外焚之<hi>陳書</hi>
鴛鴦被趙飛燕爲皇后其女弟上遺鴛鴦被<hi>西京雜記</hi>
<pb n="KR3k0049_WYG_048-70a"/>
兄弟同被姜肱字伯淮事繼母年少肱兄弟感凱風之<lb/>
孝同被而寢不入室以慰母心也<hi>海内先賢傳</hi>
竊蒙錦被𫝊信字子思遭父喪哀慟骨立母憐之竊以<lb/>
錦被蒙其上林宗徃弔之見被謂之曰卿海内之雋四<lb/>
方是則如何當喪錦被蒙上郭奮衣而去自後賓客絶<lb/>
百許日<hi>語林</hi>
九州被邊譲字元禮才辨俊逸孔融薦於魏武曰邊譲<lb/>
爲九州之被則不足爲單衣襜則有餘<hi>别傳</hi>
<pb n="KR3k0049_WYG_048-70b"/>
夜卧蒿束長安孫晨家貧爲郡功曹十月無被夜卧蒿<lb/>
束晝収之<hi>京林故事</hi>
綉被隨風王忳字少林於客舍見諸生疾甚甚困謂忳<lb/>
曰腰下有金十斤願以相與乞収藏屍骸未及問其姓<lb/>
名呼吸困絶忳賣金一斤以給棺柩餘九斤置生腰下<lb/>
後署大度亭長到亭有白馬一疋入亭中其日大風有<lb/>
一綉被隨風而來從忳乘馬突入金彦父家彦父見曰<lb/>
真得盗矣忳得説之狀又取被示之彦父曰卿有何陰<lb/>
<pb n="KR3k0049_WYG_048-71a"/>
徳忳曰念葬諸生事且説形狀彦父曰真我子也忳即<lb/>
以被馬歸之彦父不受遣迎生喪金具存焉<hi>益都耆𫝊</hi>
十二幅江夏孟宗少逰學與同學共處母爲作十二幅<lb/>
被其隣婦怪問之母曰少兒無異操懼朋類之不顧大<lb/>
其被以招貧生之臥庶聞君子之言耳<hi>列女𫝊</hi>
二幅桓任後母酷惡常憎任爲作二幅箕踵被<hi>本𫝊</hi>
被煖晏起君曾新作被暖眠不覺晏起乃嘆暖眠使人<lb/>
忘起異事因命着陌上有寒苦人舉被乞之常眠布被<lb/>
<pb n="KR3k0049_WYG_048-71b"/>
中<hi>杜祭酒列傳</hi>
推被恤寒親親有窮老者畧或推被以恤之竟寒不解<lb/>
帶而寢<hi>孫畧别𫝊</hi>
陽東被覆魏武云我眠中不可妄近近輒斫人不覺左<lb/>
右宜愼之後乃陽東眠所幸小兒切以被覆之因便斫<lb/>
殺自爾莫敢近之<hi>語林</hi>
錦被反臥羊太常辛夫人字憲英性不好華從外孫胡<lb/>
母楊上夫人錦被夫人取反臥之<hi>夏侯孝子集</hi>
<pb n="KR3k0049_WYG_048-72a"/>
兩幅布被晉惠帝至朝歌無被中黄門以兩幅布被給<lb/>
帝<hi>起居注</hi>
小暮取被殷浩作楊州尹行日小暮使令左右取被襆<lb/>
人問其故答云刺史嚴不敢夜行<hi>郭子</hi>
縹被蔣欽爲右䕶軍孫權嘗入其内母練帳縹被權嘆<lb/>
其在貴守約勅御府爲其母作錦被改易帷帳<hi>呉志</hi>
無絹爲衾晉庾氷輔政及卒無絹爲衾　齊宗室赤斧<lb/>
爲太子詹子及卒無絹爲衾武帝嘆惜<lb/>
<pb n="KR3k0049_WYG_048-72b"/>
錦衾康福自言沙陀種有疾臥閣中寮佐入問疾見錦<lb/>
衾相顧竊戲曰錦衾爛兮福聞之怒曰安得謂我爲奚<lb/>
<hi>五代史</hi>
神絲繡被同昌公主堂中設神絲繡被繡三千鴛鴦間<lb/>
以竒花異葉其精巧華麗絶比其上絡以靈粟之珠如<lb/>
粟粒五色輝映<lb/>
霞紋被唐司馬子微洛州温人廬天台不出睿宗命其<lb/>
兄承禕就之錫寳琴霞紋被還山<hi>浯溪績書</hi>
<pb n="KR3k0049_WYG_048-73a"/>
鵝毛被南方之酋豪多選鵝之細毛夾以布帛絮而爲<lb/>
被幅縱横納之其温柔不下千挾纊也俗云鵝毛被柔<lb/>
而性偏冷宜覆嬰兒兼辟卒驚癎<hi>唐劉恂嶺表録異</hi>
柔毫褥地日國薦蛟毫之白褥以蛟毫織爲禱也此毫<lb/>
柔而冷常以夏日舒之因名柔毫褥<hi>洞𠖇記</hi>
神錦被元和八年大軫國貢神錦被氷蠶絲所織也方<lb/>
二丈厚一寸其上龍文鳳彩殆非人工得水則舒遇火<lb/>
則縮<hi>杜陽編</hi>
<pb n="KR3k0049_WYG_048-73b"/>
合歡古詩客從逺方來遺我一端綺文綵雙鴛鴦裁爲<lb/>
合歡被著以長相思縁以結不解<lb/>
罨靸被鄭愚津陽門詩象床塵埃罨靸被注上在華清<lb/>
日罨颯公主嘗與上晨聽按水心調愛王起晚遽自真<lb/>
珠被而出及冦至倉惶隨駕出宮后不之省及上歸南<lb/>
宮一旦入此中而當時罨畫之被宛然塵積矣<lb/>
　　褥<lb/>
兹爾雅曰褥謂之茲<lb/>
<pb n="KR3k0049_WYG_048-74a"/>
䙝辱褥人所坐䙝辱也<hi>釋名</hi>
虎皮茵車中所坐用虎皮也<lb/>
紫羅文褥周穆王時紫羅文褥者壇孫國所獻<hi>拾遺記</hi>
羆褥周靈王起昆昭之臺設狐腋素裘羆羆文褥羆褥<lb/>
是西域所獻也施於臺上坐者皆温<lb/>
錦茵尉佗臥象牀錦茵<hi>南越傳</hi>
綉茵霍禹廣治第室作乗輿輦加綉茵飾以金塗韋絮<lb/>
輪<hi>漢書</hi>
<pb n="KR3k0049_WYG_048-74b"/>
鴛鴦褥趙飛燕爲皇后其女弟上遺鴛鴦褥<hi>西京雜記</hi>
重茵祭遵有病詔賜重茵<hi>東觀漢記</hi>
錦縁石虎作褥長三丈用錦縁之<hi>鄴中記</hi>
送褥大將軍収周侯至石頭坐南門石盤上將戮之送<lb/>
已褥與周<hi>語林</hi>
補衲茵褥太祖性節儉帷帳屏風壞則補衲茵褥取温<lb/>
無有縁飾<hi>魏志</hi>
苦褥㤗温王朗上疏曰老臣慺慺願國家同祚於軒轅<lb/>
<pb n="KR3k0049_WYG_048-75a"/>
之伍某少小常苦被褥泰温則不能使軟膚弱體是以<lb/>
難可防䕶而易用感慨若常全小緼袍不至於甚厚則<lb/>
必咸保金石之性而比壽於南山矣<lb/>
厚褥孟仁字恭武江夏人也從李誘學其母爲作厚褥<lb/>
大被人問其故母曰小兒無徳客多貧爲廣被大褥<hi>呉録</hi>
夜則累茵晉孝武年十三四時冬天晝日不著衣夜則<lb/>
累茵褥謝公云體宜令常和陛下晝過冷夜過熱恐非<lb/>
攝生之術帝曰夜靜宜温謝公出而嘆之<hi>世説</hi>
<pb n="KR3k0049_WYG_048-75b"/>
蒲褥宗則高尚不任王儉亦雅重之贈以蒲褥筍席<hi>齊書</hi>
豹褥禇彦回弟澄爲左右尚書彦囬薨澄以錢一萬一<lb/>
千就招提寺贖高帝所賜彦囬白豹坐褥<lb/>
夢褥見賜栁慶逺爲儀同初慶逺從父兄世隆嘗謂慶<lb/>
逺曰吾夢太尉以褥席見賜吾遂亞台司通又夢以吾<lb/>
褥席與汝汝必光我門族至是慶逺亦繼世隆焉太尉<lb/>
謂元景也<lb/>
車上無褥爾朱世隆將被誅此年正月晦日令僕幷不<lb/>
<pb n="KR3k0049_WYG_048-76a"/>
上省西門不開忽有河内太守因帖家奴告省門亭長<lb/>
云今且爲令王借車牛一乘終日于洛濱遊觀至晚王<lb/>
遣省將軍自東掖門始覺車上無褥請爲之記識<hi>後魏書</hi>
詔賜席褥丁潭以光祿大夫歸第詔賜床帳席褥<lb/>
毛可爲褥北方有氷萬里厚百丈奚鼠在永下土中其<lb/>
毛長八尺可以爲褥也<hi>神異經</hi>
　　氊<lb/>
蛩蛩毛可以爲氈<hi>説文</hi>
<pb n="KR3k0049_WYG_048-76b"/>
細<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>氈旃也毛相著旃旃然也<hi>釋名</hi>氈細<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也<hi>集韻</hi>
氈綈漢武帝以氈綈藉地惡轍之喧也<hi>拾遺録</hi>
咽氈蘇武使匈奴匈奴絶不與食天雨雪武臥齧雪與<lb/>
氈毛裹咽之<hi>漢書</hi>
細氈王吉諫昌邑王逰獵曰夫廣厦之下細氈之上明<lb/>
師居前勸誦在後上論唐虞之際下及殷周之盛其樂<lb/>
豈銜橛之間哉<lb/>
氈爲壇江都王女細君歌云逺適異國烏孫王穹廬爲<lb/>
<pb n="KR3k0049_WYG_048-77a"/>
室氈爲壇<lb/>
佳氈李勝爲荆州刺史徃辭太傳曹爽因察之太傅曰<lb/>
謬問勝曰幷州有佳氈可致之勝出曰太𫝊毛無能爲<lb/>
也<hi>魏志</hi>
氈褁鄧艾伐蜀自平平行無人之地鑿山通道作橋以<lb/>
氈自裹推轉而下<lb/>
置鍼氈中杜預子錫爲愍懷太子舍人屢直諫於太子<lb/>
太子患之置鍼於錫坐處氈中錫上刺足血出<hi>晉書</hi>
<pb n="KR3k0049_WYG_048-77b"/>
鞾中弊氈慕容熈后符氏慕容隆妻張氏熈之嫂也美<lb/>
姿容有巧思熈將以爲符氏之殉欲以罪殺之乃毀其<lb/>
禭鞾中有弊氈遂錫死三女叩頭求哀熈不許<hi>載記</hi>
胡産太康中天下以氈爲陌頭及帶身袴口於是百姓<lb/>
相戲曰中國其必爲胡所殺也夫氈胡之所産也而今<lb/>
天下以爲陌頭帶身袴口胡既三制之矣<lb/>
撒氈桓豹奴病勞冷無氈可臥桓車騎自撒已眠氈與<lb/>
之<hi>俗説</hi>
<pb n="KR3k0049_WYG_048-78a"/>
青氈王子敬在齋中臥偷人取物一室之内畧盡子敬<lb/>
臥而不動偷遂登榻欲有所覓子敬因呼曰偷兒石染<lb/>
青氈是我家舊物可特置否於是羣偷置物驚走<hi>語林</hi>
餉氈孔奐爲晉陵太守清白自守妻子幷不之官唯以<lb/>
單船臨郡所得秩俸隨即分瞻孤寡郡中號爲神君曲<lb/>
阿富人殷綺見奐居處儉業乃餉以衣氈一具奐辭不<lb/>
受<hi>齊書</hi>
裁氈夜縋裴寛與東魏將彭樂戰於新城因傷被擒至<lb/>
<pb n="KR3k0049_WYG_048-78b"/>
河陰見齊文襄寛舉止閒雅善于占對文襄甚賞異之<lb/>
解鎖付館厚加禮遇寛乃裁所臥氈夜縋而出因循還<lb/>
<hi>北齊書</hi>
鋪氈以渡清河三年周師及宇厥至幷州突厥謂周人<lb/>
曰爾言齊亂故我伐之今齊人服中有鐵何可當耶遂<lb/>
還至陘嶺凍滑乃鋪氈以渡之<lb/>
敗氈綦隽佞巧能候當途斛斯椿賀㧞勝皆與友善性<lb/>
多詐賀㧞勝出鎮荆州過隽别因辭故見敗氈弊被更<lb/>
<pb n="KR3k0049_WYG_048-79a"/>
遺之錢物<lb/>
大花氈羗女人被大花氈以爲盛服<hi>廣志</hi>
毳氈夫胡人見麻不知其可以爲布越人見毳不知其<lb/>
可以爲氈故不通於物者不可與言俗<hi>淮南子</hi>
被毳夫荷旃被毳者難與道純緜之麗宻<hi>聖主得賢臣頌</hi>純絲<lb/>
也謂織爲繒帛之麗絲纊之宻也<hi>注</hi>
比肩氈陸雲詩曰冬坐比肩氈比肩獸名也<lb/>
絳紫氈調斯國有石青染氈絳紫氈<hi>日南傳</hi>
<pb n="KR3k0049_WYG_048-79b"/>
　　簟<lb/>
竹席簟竹席也<hi>説文</hi>簟簟也布之簟然正平也<hi>釋名</hi>
籧曲簟宋魏之間謂之笙或謂之籧曲自闗而東謂之<lb/>
簟其精者謂之籧篨行唐自闗而東周楚魏之間謂之<lb/>
倚佯自闗而西謂之行唐<hi>方言</hi>
象牙簟武帝以象牙爲簟賜李夫人<hi>西京雜記</hi>
丈二竹簟尚書令王允奏曰太史令王立説孝經六隠<lb/>
事能消却姦邪常以良日允與立入爲獻帝誦孝經一<lb/>
<pb n="KR3k0049_WYG_048-80a"/>
章以丈二竹簟盡九宮其上隨日時入焉及允被害乃<lb/>
不復行也<hi>東觀漢記</hi>
坐薦玉恭字孝伯與王忱齊名友善恭有六尺簟忱見<lb/>
之謂其有餘因求之輒輒以送遂坐薦上忱聞而大驚<lb/>
恭曰吾平生無長物<hi>晉書</hi>
象牙細簟車永爲廣州刺史永子溢使工作象牙細簟<lb/>
工患之也<hi>王隠晉書</hi>
金簟林邑王永明九年遣使貢獻金簟等物<hi>蕭子顯齊書</hi>
<pb n="KR3k0049_WYG_048-80b"/>
蕉簟席之上先萑簟樽之上先𤣥酒先王貴之先本而<lb/>
後末也<hi>淮南子</hi>
䨥文簟太子納妃有赤花䨥文簟<hi>東宮舊事</hi>
流黄簟㑹稽獻竹簟供御世號爲流黄簟<hi>西京雜記</hi>
雙文簟今致八尺文二細桃枝簟十枚黄篾雙文簟二<lb/>
領黄篾獨坐雙文簟一枚<hi>庾翼與王闕書</hi>
桃枝細簟馬棱爲㑹稽太守詔詰㑹稽車牛不務堅強<lb/>
車皆以桃枝細簟<hi>東觀漢記</hi>桃笙象簟韜於筒中<hi>呉都賦</hi>注桃<lb/>
<pb n="KR3k0049_WYG_048-81a"/>
笙桃枝簟也呉人謂簟爲笙又象牙以爲簟<lb/>
楚簟楚簟陳於玉房巴箱列於椒臺<hi>王鍳竹簟賦</hi>
　　薦席<lb/>
薦藉薦藉也禮天子諸侯有黼黼純<hi>説文</hi>薦所以自薦藉<lb/>
也蒲草也以蒲作之其體平也席釋也可卷可釋也<hi>釋名</hi>
蘭蒲席黄帝詔使百辟羣臣受徳教者先列珪玉於蘭<lb/>
蒲席上<hi>拾遺記</hi>
蔣席禹爲蔣席頗縁此彌侈矣而國不服者三十三服<lb/>
<pb n="KR3k0049_WYG_048-81b"/>
作茵席雕文彌侈矣國之不服者五十三<hi>韓子</hi>
降席舜不降席而天下治桀紂不降席而天下亂<hi>子思子</hi>
文綺席桀紂之時婦人坐文綺之席衣以紈綺之衣<hi>六韜</hi>
席銘武王踐祚席前左端之銘曰安樂必敬前右端之<lb/>
門曰無行可悔後左端之銘曰一反一側亦不可以忘後<lb/>
右端之銘曰所鍳不逺視邇所代<hi>大戴禮</hi>
碧蒲席穆王時西王母來敷碧蒲之席黄筦之薦莞色若<lb/>
金<hi>拾遺記</hi>
<pb n="KR3k0049_WYG_048-82a"/>
滅葭景公獵休坐地而食晏子後至滅葭而席公不説<lb/>
曰子獨席何也對曰臣聞介胄坐不獄席訟不席二者<lb/>
皆憂也臣故不敢以憂侍坐公曰善令大夫侍席<hi>晏子</hi>
伏青蒲元帝病史丹以親密侍候上獨寢直入臥内頓<lb/>
首伏青蒲上<lb/>
俯首刮席更始至長安居長樂宮升前殿郎吏以次列<lb/>
庭中更始羞怍俯首刮席不敢視<hi>後漢</hi>
班坐絶席來歙征隗囂徑至洛陽斬囂守將金梁因保<lb/>
<pb n="KR3k0049_WYG_048-82b"/>
其城囂乃悉兵圍畧陽築堤灌城歙固守矢盡發屋斷<lb/>
木爲兵上自將上隴囂衆潰走於是置酒高㑹勞賜歙<lb/>
班坐絶席在諸將之上<lb/>
未嘗賜席鄧訓於閨門甚嚴兄弟莫不敬憚諸子進見<lb/>
未嘗賜席接以温色<lb/>
布席於水趙丙有術曾至渡頭求船不得乃布席於水<lb/>
而坐呼風乃過<lb/>
織席自給李恂遷武威太守坐事免織席自給<lb/>
<pb n="KR3k0049_WYG_048-83a"/>
持蒲編席郭丹師事公孫昌敬重常持蒲編席人異之<lb/>
<hi>東觀漢記</hi>
諸將絶席王常爲横野大將軍位次與諸將絶席<lb/>
寒自温席黄香家貧躬執勤苦盡心供養暑則扇床枕<lb/>
寒則自温席<lb/>
三公絶席張禹爲太𫝊尚書鄧太后以殤帝初育欲令<lb/>
重臣居禁内乃召禹與三公絶席<lb/>
三獨坐宣秉建武元年拜御史中丞上持詔御史中丞<lb/>
<pb n="KR3k0049_WYG_048-83b"/>
與司𨽻校尉尚書令㑹同幷專席而坐故京師號曰三<lb/>
獨坐<lb/>
重五十席戴憑徵博士詔公卿大㑹羣臣皆就席憑獨<lb/>
立世祖問其故憑對曰博士説經皆不如臣而坐居臣<lb/>
上是以不得就席令與諸儒難説帝善之後正旦朝賀<lb/>
令羣臣説經更相難詰義有不通輒奪其席以益通者<lb/>
憑重五十席京師議曰解紅不窮戴侍中<hi>謝氶後漢書</hi>
坐重八九席殷亮爲博士講學大夫諸儒論勝者賜席<lb/>
<pb n="KR3k0049_WYG_048-84a"/>
亮坐重八九席帝曰學不如是也<lb/>
㧞刀斷席許敬字鴻卿其鄉吏有誣告者㑹於縣令坐<lb/>
敬㧞刀斷席曰敬不忍與惡人同席<lb/>
坐無完席汝南薛惇字子禮爲北海長史家貧坐無完<lb/>
席妻曰君無俸禄給子孫使無完席耶惇以善者與妻<lb/>
自坐其敗者<lb/>
家無完席衛良字叔賢拜尚書令病罷官還家家無完<lb/>
席賓客省之者坐桑下談論飲水去<lb/>
<pb n="KR3k0049_WYG_048-84b"/>
坐於凍地袁尚袁熈奔遼東公孫康先置精勇於廐中<lb/>
請熈尚熈入乃縳之坐於凍地尚寒求席熈曰頭顱方<lb/>
行萬里何席之爲<hi>典畧</hi>
織席爲業先主少孤母販履織席爲業<hi>蜀志</hi>
坐無空席王渾爲將軍鎮壽陽虚懷撫士坐無空席<hi>晉書</hi>
撒牀雜薦陶侃字士衡親人過宿侃時大雪無草侃母<lb/>
湛撒牀雜薦手挫給客牛馬<hi>王隠晉書</hi>
褁以席王敦死裹以席塗以蠟埋齋中<hi>晉中興書</hi>
<pb n="KR3k0049_WYG_048-85a"/>
不用緑縁立敬后廟薦席不用緑縁<hi>晉建武起居注</hi>
以席自障高祖廆年十五出避難追者急走避民家入<lb/>
其屋以席自障追者入屋發視無所見遂免<hi>前燕録</hi>
以金席藉林邑王陽初在孕其母夢生兒有人以金席<lb/>
藉之其色光麗夷人謂金之精者爲陽返中國云紫磨<lb/>
者因以爲名<hi>宋書</hi>
蒐白席元嘉中劉禎爲御史中丞奏風聞廣州刺史韋<lb/>
朗於州部作蒐白席三百二十領請以事追免朗官<hi>宋起居注</hi>
<pb n="KR3k0049_WYG_048-85b"/>
抽席懸車劉璡字子敬映介好禮嘗與故人共車於津<lb/>
陽内見一女子容姿甚麗盼睞之璉因抽坐席懸車中<lb/>
以隔絶之其正如此<hi>呉均齊春秋</hi>
綵縁席藉𤣥宗子頴王璬爲劍南節度大使𤣥宗將幸<lb/>
蜀遣璬先赴本郡渡綿州江乘船見以綵縁席而藉者<lb/>
顧曰此可以寢處奈何踐之令撒去<hi>唐書</hi>
持席哭市代宗時晉州男女郇模以麻辮髪持竹筐葦<lb/>
席哭於東市以三十二論時政每字條一事上即召見<lb/>
<pb n="KR3k0049_WYG_048-86a"/>
錦縁薦人君所察者三不可以不知不知行與不行譬<lb/>
以方爲輪也不知宜與不宜譬以錦縁薦也<hi>魯連子</hi>
縁熊席昭陽公設縁熊席毛皆長一尺余眠而雍毛自<lb/>
弊望之者不能見也坐則設席其中雜薫諸香一坐此<lb/>
席餘香百日不歇也<hi>西京雜記</hi>
回風席趙飛燕爲皇后其女弟上遺回風席<lb/>
茅葭爲席鄭敬以茅葭爲席常隨杞栁之陰<hi>汝南先賢傳</hi>
常卷坐席隆修字奉遷爲豫章太守㕔事薦編絶不改<lb/>
<pb n="KR3k0049_WYG_048-86b"/>
易郡風俗不整常卷坐席唯徐穉李䞇數詣問乃待以<lb/>
殊禮<hi>㑹稽典録</hi>
虎鬚草名虎鬚者江東織以爲席曰西王母也<hi>崔豹古今注</hi>
龍鬚太子有獨坐龍鬚席赤皮席花席經席<hi>東宮舊事</hi>
白菅鵲山至箕尾山其神皆鳥身龍首祀之用白菅爲<lb/>
席<hi>山海經</hi>
紫羅武帝齋於尋真臺紫羅薦地夜二更後西王母至<lb/>
也<hi>漢内傳</hi>
<pb n="KR3k0049_WYG_048-87a"/>
蕖席蕖葉草高五人葉色如紺葉形如半月之勢亦曰<lb/>
半月花草無色其質温柔可以爲席<hi>拾遺記</hi>
濡濡方丈山有草名濡濡葉色如紺莖色如漆細軟可<lb/>
縈海人織以爲薦席卷之不盈一手舒之則列坐方國<lb/>
之賓<lb/>
葭席崑崙山有葭紅色可編爲席温柔如毯毛焉<lb/>
雲紈席瀛洲南有金巒之觀有青瑶瓦覆以雲紈之素<lb/>
席用香水柔莞<lb/>
<pb n="KR3k0049_WYG_048-87b"/>
麟文燕昭王設麟文席麟文席者錯雜寳飾席爲雲霞<lb/>
麟鳳之狀<lb/>
魚鬚登白鹿山延成君入爲敷魚鬚之席<hi>成公興内傳</hi>
象牙席淮南王爲八公設象牙席<hi>神仙傳</hi>
曬暴薦席庾寔妻毛氏五月曬暴薦席忽見其三嵗女<lb/>
在席下薦上臥驚怛庾滅女真形在别床如故不旬而<lb/>
夭世傳仲夏忌移牀<hi>異苑</hi>
五彩綫編石虎作席以錦囊五雜香以五彩綫編蒲皮<lb/>
<pb n="KR3k0049_WYG_048-88a"/>
縁之錦<hi>鄴州中記</hi>
桃枝席安城郡今屬江州出桃枝席<hi>范汪荆州記</hi>
賦席張儼朱異張純三人共詣驃騎將軍朱據據聞三<lb/>
人才名告各爲賦然後乃坐純乃賦席曰席爲冬設簟<lb/>
爲夏施揖譲而坐君子攸宜<hi>文士𫝊</hi>
一席萬金嚴君平成都市賣卜詔徴不起蜀有富人羅<lb/>
仲與君平善問何以不徃曰無車粮仲即與具車馬糧<lb/>
科君平曰吾病身非不足也我有餘而子不足也我有<lb/>
<pb n="KR3k0049_WYG_048-88b"/>
餘而子不足奈何以爲不足奉有餘也仲曰吾一席直<lb/>
萬金子無擔石乃云有餘謬矣<hi>高士𫝊</hi>
單席張充爲州治中從事刺史每日坐高床爲從事設<lb/>
單席於地<hi>益都耆舊𫝊</hi>
坐無完席呉隠之字處黙鄄城人轉廣州刺史返舟之<lb/>
日唯身而已宅有茅茨六間坐無完席以蓬爲屏風<hi>鍾元</hi>
<hi>良吏𫝊</hi>董崑字文通爲大農帑丞坐無完席<lb/>
雲母御席常山爲林大陸曰澤蒹葭蒲葦雲母御席地<lb/>
<pb n="KR3k0049_WYG_048-89a"/>
産不爲無珍也<hi>盧毓冀州論</hi>
割席分坐管寜與華歆同席嘗讀書有乗軒冕過門者<lb/>
歆廢書出㸔寜割席分坐曰子非吾友也<hi>世説</hi>
莽煌岱輿山有草名莽煌葉圓如荷去之十步炙人衣<lb/>
服則焦鳥獸不敢近也刈以爲席方冬彌温以枝相摩<lb/>
摩則火出矣<hi>拾遺記</hi>
身温羅威字徳行性至孝母老天寒以身温席而後授<lb/>
其處<hi>搜神記</hi>
<pb n="KR3k0049_WYG_048-89b"/>
　　几<lb/>
广物几广也所以广物也<hi>釋名</hi>
投几諸侯之師乆於偪陽荀偃士丐請於荀瑩曰水潦<lb/>
將降懼不能歸請班師智伯怒投之以几出於其間<hi>襄二</hi>
設而不倚薳啟疆曰聖王務行禮不求恥人設几而不<lb/>
倚爵盈而不飲禮之至也<hi>昭二</hi>
倚几左史倚相曰倚几有訓誦之諫<hi>楚語</hi>
賜几呉王稱疾不朝驗問不實及後使人爲秋請上復<lb/>
<pb n="KR3k0049_WYG_048-90a"/>
責問呉使使者曰察見淵中魚不祥於是天子賜呉王<lb/>
杖几<hi>漢書</hi>
賜臥几黄香爲尚書郎以香父尚在賜以臥几靈壽杖<lb/>
<hi>東觀漢記</hi>
重賞賜几上初即位先訪求茂詔曰前密令卓茂名冠<lb/>
天下當受天下重賞今以茂爲太傅封褒徳侯賜几杖<lb/>
憑几坐榻馬援憑几而見梁竇子弟文舉坐榻而授徐<lb/>
文高拜<hi>姚信士緯</hi>
<pb n="KR3k0049_WYG_048-90b"/>
素憑几太祖爲司空丞相毛玠爲東魯椽太祖平栁城<lb/>
頒所獲物特以素屏風素憑几以賜玠曰君有古人之<lb/>
風故賜以古人之物<hi>魏志</hi>
砍几呂布遣陳登詣太祖因陳布勇而無謀宜早圖之<lb/>
太祖悦始因登求徐州牧不獲及登還布㧞㦸砍几責<lb/>
之<lb/>
撫几劉毅字仲雄以太康六年卒帝撫几驚曰失吾名<lb/>
臣不得生作三公即贈儀同三司<hi>晉書</hi>
<pb n="KR3k0049_WYG_048-91a"/>
賜几不朝魏舒以年老稱疾遜位詔賜几杖不朝及錢<lb/>
百萬牀帳簟褥<lb/>
棐几誤刮王羲之字逸少嘗徃門生家見棐几滑淨因<lb/>
書之真草相半後其父誤刮去之門生驚懊累日<lb/>
憑几鼓琴沈麟士字雲禛隠居以篤學爲務恒憑素几<lb/>
鼓素琴<hi>宋書</hi>
筵上賜几王冲爲太子少𫝊武帝以冲前代舊臣特申<lb/>
長幼之敬文帝即位尊大益加常從幸司空徐度宅宴<lb/>
<pb n="KR3k0049_WYG_048-91b"/>
筵之上賜之以几<hi>陳書</hi>
玉几不眠咸陽王僖謀逆誅其宮人爲之歌曰可憐咸<lb/>
陽王奈何作事誤金床玉几不能眠夜蹋霜與露<hi>後魏書</hi>
隠几噓嗒南郭子綦隠几而坐仰天而嘘嗒焉似䘮其<lb/>
偶<hi>莊子</hi>
梯几西王母梯几而戴勝<hi>山海經</hi>
玉几天子用玉几<hi>漢舊儀</hi>
黄金几帝受西王母五岳真形經盛以黄金之几<hi>漢武内傳</hi>
<pb n="KR3k0049_WYG_048-92a"/>
綈几漢制天子玉几冬則扣綈錦其上謂之綈几公侯<lb/>
皆以木爲几冬則以細厠爲囊憑之不得加綈錦之飾<lb/>
於几案<hi>西京雜記</hi>
白桐几葛仙翁憑白桐几學數十年白桐登仙几化爲<lb/>
白虎三脚兩頭徃徃人見之<hi>㑹稽典録</hi>
漆畫御物三十種有上車漆畫重几大小各一枚<hi>魏武上䟽</hi>
門吏憑几任元褒爲光禄勲孫憑翊徃詣之見門吏憑<lb/>
几視之孫入語任曰吏憑几對客爲非禮任便推之吏<lb/>
<pb n="KR3k0049_WYG_048-92b"/>
答云得罰體痛以横木扶之非憑几也孫曰直木横施<lb/>
植其兩足便爲憑几何必狐蹯鵠曲木抱腰<hi>語林</hi>
几板爲文魏朝封文王文王固讓公卿皆當喻㫖司空<lb/>
鄭冲等馳使從阮籍求其文立待之籍時在袁孝尼家<lb/>
宿扶而起書几板爲文無所治定乃冩付信<hi>戴勝竹林七賢論</hi>
五色几石虎御座儿悉漆雕畫皆爲五色花也<hi>鄴中記</hi>
能作几歷陽召秀之剡有一人著平巾袴褶語秀云聞<lb/>
君巧侔班輸刻几尤妙太山府君相召秀之自陳云劉<lb/>
<pb n="KR3k0049_WYG_048-93a"/>
政能造數旬而殞石氏猶存作几有名遂以致斃<hi>異苑</hi>
金几海中有金臺水出百丈臺其内有金几雕文備制<lb/>
上有百味之食<hi>幽明録</hi>
石几衡山有石室内有石床石几<hi>南岳記</hi>
　　案<lb/>
案檈圓案也<lb/>
爲冩陳楚宋魏謂案爲冩<hi>方言</hi>
同案而食太子常與荆軻同案而食<hi>燕子</hi>
<pb n="KR3k0049_WYG_048-93b"/>
玉案之食項王使武涉淮隂侯淮陰侯曰臣故事項王<lb/>
不過中郎官不過執㦸及去項歸漢漢王賜臣玉案之<lb/>
食玉貝之劔臣背之内愧於心<hi>楚漢春秋</hi>
持案進食高祖過趙趙王張敖自特案進食甚恭上蹲<lb/>
踞罵之<hi>史記</hi>
對案不食萬石君石奮子孫有過失不誚讓爲便坐對<lb/>
案不食<hi>漢書</hi>
金銀飾案貢禹奏曰見賜杯案畫文金銀飾非當所以<lb/>
<pb n="KR3k0049_WYG_048-94a"/>
食臣下也<lb/>
案上杯酒朱博爲人亷儉自微賤至富貴不食重禄案<lb/>
上不過三杯酒<lb/>
不案上食許后五日一朝皇太后於長樂宮親奉案上<lb/>
食<lb/>
飲時抵案更始韓夫人嗜酒每侍飲見常侍奉事輒怒<lb/>
曰帝方對我飲正用此時持事來手起抵破書案<hi>東觀記</hi>
拜妻奉案魏覇延年元年仕爲光禄大夫妻死長兄伯<lb/>
<pb n="KR3k0049_WYG_048-94b"/>
爲娶妻送至官舍覇曰年老兒子備具何用空養他家<lb/>
老嫗爲即自入拜其妻手奉案前内跪曰不敢相屈而<lb/>
妻慚求去<lb/>
每談屏案尹敏字幼季與班彪相友善每相與談論輒<lb/>
屏案不食<lb/>
舉案齊眉梁鴻常賃舂每歸妻爲具食舉案齊眉<lb/>
杯案蔡彤素清在遼東三十年衣無儲副賜錢百萬下<lb/>
至杯案食物大小重沓<lb/>
<pb n="KR3k0049_WYG_048-95a"/>
郡作書案江秉之爲新安太守在郡作書案一枚去官<lb/>
畱以付庫<hi>南史</hi>
木案食郭祖深清儉素木案食不過一肉<hi>宋書</hi>
奏案皇太子妃初拜有漆金度足奏案一枚<hi>東宮舊事</hi>按行<lb/>
曹公器物有奏案五枚又作欹枕以臥視書<hi>陸雲與兄機書</hi>
斫奏案曹公平荆州欲伐呉張昭等皆勸迎曹公唯周<lb/>
瑜魯肅陳距北之計孫權㧞刀斫前奏案曰諸將復有<lb/>
言迎北軍者與此案同<hi>江表傳</hi>
<pb n="KR3k0049_WYG_048-95b"/>
雜寳案武帝爲七寳牀雜寳案於桂宮中<hi>西京雜記</hi>
短人案行武帝時東郡獻短人長五寸上疑是山精常<lb/>
令在案行東方朔問曰巨靈汝何以叛阿母徤否<hi>漢武故事</hi>
舉案投江呉戒字貴齊性剛直同業生陳升爲賊戒見<lb/>
之升爲設食戒曰汝已爲賊奈何爲設食因舉案投江<lb/>
中令其趣降<hi>廣陵傳</hi>
金案呉興人沈羲爲仙人所迎上見老君玉女以金案<lb/>
玉杯藥賜羲曰此神仙丹不死之藥<hi>神仙傳</hi>
<pb n="KR3k0049_WYG_048-96a"/>
玉案石季龍以宮人爲女官門下通事以玉案行文書<lb/>
有案置石百文山上有石房内有案置石書二卷<hi>異苑</hi>
　　杖<lb/>
鄧林夸父與日競走渴飲河渭不足北走大澤未至道<lb/>
死棄其杖化爲鄧林<hi>山海經</hi>
青笻之杖老子當周之末居及景日室之山與世人絶<lb/>
跡唯有黄髮老叟五人手中捉青笻之杖出入室中與<lb/>
老子共談天地之數<hi>拾遺録</hi>
<pb n="KR3k0049_WYG_048-96b"/>
杖藜子貢乘大馬軒車不容巷徃見原憲杖藜應門<hi>莊子</hi>
荷杖孔子之弟子從遠方來者孔子荷杖而問曰子之<lb/>
父不有恙乎持杖而揖之問曰子之母不有恙乎置杖<lb/>
而問曰子之兄弟不有恙乎杙步而倍之問曰子之妻<lb/>
子不有恙乎故孔子以六尺之杖論貴賤之等辨親疏<lb/>
之義又况于以尊位厚禄乎<hi>呂覧</hi>
奪杖以敲邾莊公與夷射姑飲酒私出閽乞肉焉奪之<lb/>
杖以敲之<hi>定上</hi>
<pb n="KR3k0049_WYG_048-97a"/>
鳩杖漢高祖與項藉戰京縈間遁叢薄中時有鳩鳴其<lb/>
樹追者不疑遂得脱及即位異此鳥故作鳩杖賜老人<lb/>
也<hi>風俗通</hi>
金杖漢文帝微服過魯魯少年拄金杖出應門<hi>捜神記</hi>
九節杖孝武皇帝登少室見一女子以九節杖仰指曰<lb/>
閉左目開右目氣且絶久乃蘇息武帝使問之所行何<lb/>
等女子不答東方朔曰婦人食日精者<hi>劉根别傳</hi>
玉箱杖帝先有玉箱杖是西湖母所獻帝甚愛之崩後<lb/>
<pb n="KR3k0049_WYG_048-97b"/>
故以入槨其年人有於扶風郿市中買得者帝時左右<lb/>
侍人識之告有司詰聞云見市中有一人賣之實不知<lb/>
賣杖主名也<hi>漢武内傳</hi>
卭竹杖張騫曰臣在大夏時見邛竹杖蜀布問曰安得<lb/>
此大夏國人曰吾賈人徃市之身毒身毒在大夏東南<lb/>
可數千里<hi>史記</hi>
青藜杖劉向於成帝之末校書天禄閣專精覃思夜有<lb/>
老人著黄衣植青藜杖扣門而進見向暗中獨坐誦書<lb/>
<pb n="KR3k0049_WYG_048-98a"/>
老人乃吹杖端出火因以照向具説開闢以前向因受<lb/>
五行洪範之文恐辭説繁廣向乃裂裳及紳以記其言<lb/>
至曙而去請問姓名答曰我是太乙之精天帝聞金卯<lb/>
之子有博學者下而觀焉乃出懷中竹牒有天文地圖<lb/>
之書余畧授子焉至向子歆從授其術向亦不悟其妙<lb/>
也<hi>拾遺録</hi>
積竹刺杖昌邑王賀徵爲天子到榮陽買積竹刺杖二<lb/>
枚龔遂諫曰積竹刺杖者驕蹇少年杖也大王奉大喪<lb/>
<pb n="KR3k0049_WYG_048-98b"/>
當拄竹杖<hi>新亭</hi>
賜玉杖嘉平中袁逢為三公賜玉杖<hi>華嶠後漢書</hi>
青蘆杖糜竺用陶朱計術日益富有室庫千間竺常賑<lb/>
生恤死家内馬廐旁有古塚夜聞泣聲尋之見婦訢云<lb/>
漢末為赤眉所害剖棺見剥乞更深埋并乞敝衣自掩<lb/>
竺從其言後歴一年復見前婦云君財寳可支一世應<lb/>
遭大厄今以青蘆杖一枚長九尺報君衣棺之惠竺挾<lb/>
杖而歸所住鄰家常見竺家有一青氣如龍蛇之狀又<lb/>
<pb n="KR3k0049_WYG_048-99a"/>
有青衣童子數人來云縻竺家當有火賴君能恤斂枯<lb/>
骨天道不孤君徳故來攘却此灾使君財物不盡旬日<lb/>
火從庫起燒其珠玉十分遺一火盛之時見青衣童子<lb/>
十數來撲火又有氣如雲覆火上即滅<hi>拾遺録</hi>
延年杖文帝引漢太尉楊彪待以客禮賜之几杖詔曰<lb/>
夫先王制几杖之錫所以賔禮黄耆褒崇元老也昔孔<lb/>
光卓茂以淑徳高年受兹嘉鍚其賜公延年杖及憑几<hi>魏志</hi>
起弱周宣爲郡史太守楊沛夢人曰八月一日曹公當<lb/>
<pb n="KR3k0049_WYG_048-99b"/>
至必與君杖飲以藥酒宣占之曰夫杖起弱藥治人病<lb/>
八月一日黄巾賊必滅至時果敗<lb/>
藜杖魏帝嘗賜景帝春服帝以賜山濤又以其母老年<lb/>
幷賜藜杖一枚<hi>晉書</hi>
掛杖頭阮宣子出行常以百錢掛杖頭每至酒家輒活<lb/>
醉而歸<lb/>
御府杖甄琛拜侍中以其衰老詔賜御府杖朝直杖以<lb/>
出入<hi>後魏書</hi>
<pb n="KR3k0049_WYG_048-100a"/>
青竹杖費長房欲求遒而顧家夏壺公乃斷一青竹杖<lb/>
與長房身等使懸之舍見家人後以爲縊死大小驚號<lb/>
遂殯葬之長房立其傍人無見者後長房歸家人不信<lb/>
是房房曰徃日所葬竹且發塚視杖猶在<hi>神仙傳</hi>
竹杖壺公遣長房歸以一竹杖與之騎此當到家以杖<lb/>
投葛陂中長房騎杖忽然如睡便到家以杖投葛陂中<lb/>
顧之乃青龍也<lb/>
銀角桃杖今賜足下銀角桃杖一枚<hi>魏武帝與楊彪書</hi>
<pb n="KR3k0049_WYG_048-100b"/>
甘蔗爲杖魏文嘗與平虜將軍劉勲奮威鄧展共食飲<lb/>
宿聞展有手臂曉五兵余與論劍酒酣耳熱方食甘蔗<lb/>
使以爲杖下殿交三中其臂<hi>典論</hi>
銀杖陳敏孫皓之世爲江夏太守自建業赴職聞宮亭<lb/>
廟驗過乞在任安穏當許上銀杖一枚年限既滿作杖<lb/>
擬以還廟撫捶鐵以爲幹以銀塗之尋徴爲散騎常侍<lb/>
徃宮亭送杖於廟中乞即進路日晚降神巫宣教曰陳<lb/>
敏許我銀杖今以塗杖見與投杖水中當送以還之欺<lb/>
<pb n="KR3k0049_WYG_048-101a"/>
蔑之罪不可容也於是取杖看之剖視衆見鐵幹乃置<lb/>
之湖中杖浮在水上其疾如飛遥到敏舫前敏舟遂覆<lb/>
也<hi>神異記</hi>
杖瘞㧞出陳留史均字威明嘗得病臨死謂其母曰我<lb/>
得復生埋我杖瘞我若杖㧞出之及死埋杖如其言七<lb/>
日徃視杖果㧞即掘出之便平復如故<hi>列異傳</hi>
塔形謝尚夢其父告之曰西南有氣至衝人必死勿當<lb/>
其鋒見塔寺可禳未暇立寺可杖頭刻作塔形見有氣<lb/>
<pb n="KR3k0049_WYG_048-101b"/>
來指之尚如其言置杖左右果有黒氣衝尚家尚以杖<lb/>
指之氣即迴散闔門獲全氣所經處數里無復孑遺<hi>塔記</hi>
山桃杖後魏河澗邢巒字山賔遷殿中侍御史嘗有疾<lb/>
策山桃杖帝問此何杖荅曰臣源杖太武諱燾故言焉<hi>談藪</hi>
金杖佛圖澄死以澄所服金杖銀鉢内著棺中經後再<lb/>
開棺視之不見體骨唯見杖鉢<hi>二石僞事</hi>
杖生成榛祗洹精舍西北四里有榛林名曰得眼本有<lb/>
五百盲人佛爲説法盡得眼開盲人喜刺杖著地頭面<lb/>
<pb n="KR3k0049_WYG_048-102a"/>
作禮杖遂生長成榛<hi>法顯記</hi>
青竹杖南野縣有漢監匠陳鄰其人通靈夜嘗乗龍還<lb/>
家其婦懷身母疑與外人通密看乃知是鄰乘龍龍至<lb/>
家輒化成青竹杖隣内致户前母不知因將杖去須臾<lb/>
光彩滿堂俄爾飛失杖乃御雙鵠還<hi>鄧徳明南康記</hi>
聖賢爲杖夫居高者自處不可以不安履危者任杖不<lb/>
可以不固自處不安則墜任杖不固則顚是聖人居高<lb/>
處上則以仁義爲巢乘危履傾則以聖賢爲杖也<hi>陸賈新語</hi>
<pb n="KR3k0049_WYG_048-102b"/>
麒麟角杖劉向别𫝊曰有麒麟角杖<lb/>
　　牀<lb/>
安身説文牀安身之几坐徐曰牀即以安身也廣韻簀<lb/>
也釋名裝也所以自裝載也廣韻棲謂之牀<lb/>
異名牀齊魯謂之簀陳楚之間謂之第北燕朝鮮謂之<lb/>
蔡秦晉之間謂之杠南楚趙東齊海岱之間謂之梓衛<lb/>
之北郊趙魏之間謂之牒<hi>方言</hi>
殺孟陽齊無知弑其君殺孟陽于床注云陽小臣代公<lb/>
<pb n="KR3k0049_WYG_048-103a"/>
居床<hi>莊上</hi>
登子反牀楚子圍宋宋人懼使華元夜入楚師登子反<lb/>
之牀起之曰寡君使元以病告<hi>宣下</hi>
下氷而牀夏子庚卒楚子使薳子馮爲令尹訪於申叔<lb/>
豫叔豫曰國多寵而王弱國不可爲也遂以疾辭方暑<lb/>
掘地下氷而牀焉重繭衣裘鮮食而寢楚子使醫視之<lb/>
復曰瘠則甚矣而血氣未動乃使子南爲令尹<hi>襄三</hi>
牀第不安晉獻公寢而不寐叔虎曰床第之不安耶驪<lb/>
<pb n="KR3k0049_WYG_048-103b"/>
姬之不存側耶<hi>國語</hi>
筐牀麗之姬艾封人之子也晉國之始得之也泣涕沾<lb/>
襟及其至于王所與王同匡床食芻豢而後悔其泣也<lb/>
<hi>莊子</hi>
象牀孟嘗君至楚獻象床郢之登徒直送之不欲行見<lb/>
孟嘗君門人公孫戍曰象牀之直千金傷此若髪標妻<lb/>
賣息不足以償足下能使僕無行先人有寳劔願獻之<lb/>
戍曰諾<hi>戰國策</hi>
<pb n="KR3k0049_WYG_048-104a"/>
簀床袁術僭號人情離叛欲北至青州曹操使劉備邀<lb/>
之至江寜坐簀牀而嘆曰袁術乃至於此乎歐血而死<lb/>
<hi>范曄後漢書</hi>
板牀向栩性卓詭常於竈北坐板牀上如是積久板乃<lb/>
有膝踝足指之處<lb/>
夏坐榆牀羊茂字季寳爲東郡太守冬日坐白羊皮夏<lb/>
月坐一榆木板牀蔬食出界買鹽豉食之<lb/>
夏坐板牀薛淳爲漢中太守夏但坐板牀不設席冬坐<lb/>
<pb n="KR3k0049_WYG_048-104b"/>
羊皮河内高𢎞爲瑯瑘相亦然也<lb/>
客臥下牀陳登字元龍許氾與劉備并在荆州牧劉表<lb/>
坐氾曰陳元龍湖海之士豪氣不除備問氾君言豪有<lb/>
事耶氾曰昔遭亂過下邳見元龍無主客之意元龍不<lb/>
相與語自上牀臥使客臥下牀備曰君有國士之名今<lb/>
天下大亂帝王失所望君憂國忘家有濟世之意而君<lb/>
求田問舍言無可采是元龍所諱何縁當與君語如小<lb/>
人欲臥百尺樓上臥君於地下何但上下牀之間耶表<lb/>
<pb n="KR3k0049_WYG_048-105a"/>
大笑<hi>魏志</hi>
此坐可惜武帝㑹宴凌雲臺衛瓘託醉因跪帝牀前曰<lb/>
臣欲有言因以手撫帝牀曰此坐可惜帝意乃悟因謬<lb/>
曰公真甚大醉也瓘於此不復言<hi>晉書</hi>
撫牀呼字齊獻王攸特爲文帝所寵愛每見攸輒撫牀<lb/>
呼其小字曰此桃符坐也幾爲太子者數矣<lb/>
詔升御床中宗既登尊號百官陪列詔王導升御床共<lb/>
坐導固辭曰太陽下同萬物蒼生何由仰照中宗乃止<lb/>
<pb n="KR3k0049_WYG_048-105b"/>
小牀獨坐陶淡字起靜好道養年十五六便絶穀設小<lb/>
牀常獨坐不與人共<lb/>
御牀忽䧟桓𤣥從荆州下都簒位所坐御牀忽䧟殷仲<lb/>
文進曰將聖徳深厚地不能載𤣥大悦<lb/>
地牀公孫鳳隠於昌黎九城寢於地牀也<hi>燕書</hi>
局脚床武帝初開國有司奏東西堂於局腳牀銀塗釘<lb/>
上不許使用直脚釘用鐵也<hi>沈約宋書</hi>
眠牀有血江湛爲元兇劭所害初湛家數見怪異未敗<lb/>
<pb n="KR3k0049_WYG_048-106a"/>
少日所眠牀忽有數斗血<lb/>
坐牀生埃王微不仕元兇之數微尋書玩古遂至足不<lb/>
履地終日端坐牀皆生埃惟當坐處獨淨<lb/>
牀狹自開羊戎好爲雙聲江夏王義恭嘗設齊使戎布<lb/>
床須臾王出以牀狹乃自開牀戎曰官家恨狹更廣方<lb/>
寸王笑曰卿豈雙聲惟喜乃辨士也<lb/>
移我遠客張敷爲中書舍人狄當周起善管務要以敷<lb/>
同省名家欲詣之超曰彼若不相容接便不如不徃詎<lb/>
<pb n="KR3k0049_WYG_048-106b"/>
可輕行當日吾等幷已員外郎矣何憂不得共坐敷先<lb/>
方設二牀去壁三尺二客就席數呼左右曰移我逺客<lb/>
起等失色而去其自接過如此<lb/>
焚瓊坐牀王僧達大明中以歸順功封寜陵縣五等侯<lb/>
遷中書舍人黄門郎路瓊之太后兄慶之孫也宅與僧<lb/>
達等幷嘗盛車服詣僧達僧逹將獵已改服瓊之就坐<lb/>
僧達乃不與語謂曰身昔門下騶人路慶之者是何親<lb/>
遂焚瓊之所坐之床<lb/>
<pb n="KR3k0049_WYG_048-107a"/>
江教移牀紀僧真幸於武帝稍歷軍校容表有士風謂<lb/>
帝曰臣小人出自本縣武吏遭逢聖時陞勞至此爲兒<lb/>
婚得荀昭先女即時無復所須惟就陛下乞作士大夫<lb/>
帝曰江教謝籥我不得歷此意可自詣之僧真承㫖詣<lb/>
教登榻坐定教便命左右曰移吾牀讓之僧真喪氣而<lb/>
退<hi>齊書</hi>
拂牀虞愿除後軍將軍褚彦回詣愿不在見其眠牀上<lb/>
積塵埃有書數卷彦回歎曰虞君亷清乃至於此令人<lb/>
<pb n="KR3k0049_WYG_048-107b"/>
掃地拂床而去<lb/>
舊床致歸竟陵王子良爲㑹稽郡閣下有虞翻舊牀罷<lb/>
任還乃致以歸後於西邸起古齋多聚古人器服以充<lb/>
之<lb/>
玳瑁牀少帝夜醉蕭坦之與曹道中挾抱還延昌殿置<lb/>
玳瑁牀上又韓嫣以玳瑁爲牀<hi>西京雜記</hi>
蹙柏魚宏性奢侈侍妾百餘人不勝金翠服玩車馬皆<lb/>
一時之絶有眠牀一張皆是蹙柏四面周匝無一有異<lb/>
<pb n="KR3k0049_WYG_048-108a"/>
通用銀鏤金花兩重爲脚也<hi>梁書</hi>
六尺方牀賀革字文明少以家貧躬耕供養年二十餘<lb/>
輟耒就受父業精力不怠有六尺方牀思義未達則横<lb/>
臥其上不盡其義終不肯食<lb/>
金牀西域龜兹等國其王坐金牀隨太嵗與其妻幷坐<lb/>
接客<lb/>
板床隨隂魏収讀書夏月坐板牀隨樹陰諷誦積年牀<lb/>
板爲之鋭減而精力不輟<hi>後魏書</hi>
<pb n="KR3k0049_WYG_048-108b"/>
七寳牀韓武除龍驤將軍郢州刺史獻七寳牀象牙席<lb/>
蘭錡自遶侯景既簒位聞義師轉近猜忌彌深牀前蘭<lb/>
錡自遶然後見客<hi>南史</hi>
膝痕長沙王懿孫藻性恬靜獨處一室牀有膝痕宗室<lb/>
衣冠莫不楷則<lb/>
玉牀世本曰紂爲玉牀<lb/>
支木爲牀老萊子隠蒙山之陽支木爲牀<hi>皇甫謐高士傳</hi>
珊瑚牀武帝受西王母真形六甲雲飛十二事帝盛以<lb/>
<pb n="KR3k0049_WYG_048-109a"/>
黄金几封以白玉函珊瑚爲牀紫錦爲帳安著柏梁臺<lb/>
上<hi>武帝内傳</hi>
七寳牀武帝爲七寳牀雜寳屏風列寳帳設於桂宮中<lb/>
時人謂之四寳宫<hi>西京雜記</hi>
畫石牀上董威常臥延清之室以畫石爲牀文如錦也<lb/>
石體甚輕出在郅支國上設紫瑠璃帳火齊屏風<hi>拾遺記</hi>
象牀石季倫屑沉水之香如塵末而置象牀上使所愛<lb/>
者踐之無跡則賜珍珠百琲若有跡者則節其飲食令<lb/>
<pb n="KR3k0049_WYG_048-109b"/>
體弱故閨中相戲曰爾非細骨輕軀那得百琲珍珠<lb/>
局脚石牀長沙郡有賈誼所穿井井傍有局脚石床一<lb/>
牀可容一人坐其形古制云誼所坐牀也<hi>盛荆</hi>
石牀金鄉焦氏山北有漢司𨽻校尉曾峻塜前有石牀<lb/>
長八尺瑩摩鮮明叩之即鳴時太尉從事中郎𫝊珍之<lb/>
諮議参軍周安穆折石牀各取一頭爲曾氏之後所訟<lb/>
<hi>西征記</hi>
牀方三丈石虎御牀辟方三丈其餘牀皆局脚高下六<lb/>
<pb n="KR3k0049_WYG_048-110a"/>
寸後宮别坊中有小形玉牀有轉闗林射鳥獸<hi>鄴中記</hi>
沉香板牀沙門支法存有八尺沉香板牀刺史王淡息<lb/>
切求不與遂殺而籍焉後息疾存出爲崇也<hi>異苑</hi>
牀塵不拂簡文爲撫軍時所作牀牀上塵不聽左右拂<lb/>
見鼠行視以爲佳<hi>語林</hi>
因帖臥牀袁紹年少時曾夜以劔遣人擲魏武帝下不<lb/>
著帝揆其後必高因帖臥牀劔至果焉<hi>世説</hi>
緝石爲牀頻斯國有楓林林東有大石室可容萬人坐<lb/>
<pb n="KR3k0049_WYG_048-110b"/>
壁上刻爲三皇之象天皇十二頭地皇一十一頭人皇<lb/>
九頭皆龍身亦有膏燭之處緝石爲牀牀上有漆疽深<lb/>
二三寸<hi>拾遺録</hi>
筐牀明者無所不見人王處筐牀之上而天下治<hi>上書</hi>
　<lb/>
　<lb/>
　<lb/>
　天中記卷四十八<lb/>
</p>
<p>
</p>
  </div>
</body>
</text>
</TEI>
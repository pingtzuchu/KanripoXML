<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷九</head> <lb/>
    <p>
<pb n="KR3k0049_WYG_009-1a"/>
欽定四庫全書<lb/>
　天中記卷九<lb/>
　　　　　　　　　　　　明　陳耀文　撰<lb/>
　　水<lb/>
立字水之為言演也隂化淖濡流施潜行也故其立字<lb/>
兩人交一以中出者為水一者數之始兩人譬男女言<lb/>
隂陽交物以一起也<hi>元命苞</hi>
北方之行水凖也北方之行象衆水並流中有㣲陽之<lb/>
<pb n="KR3k0049_WYG_009-1b"/>
氣也徐曰衆屈為水至桑能攻堅故一其内也<hi>説文</hi>
包天水者天地之包幕五行之始焉萬物之所由生元<lb/>
氣之津液也<hi>元命包</hi>
載地天在地外水在天外水浮天而載地者也<hi>黄帝書</hi>天<lb/>
下之多者水焉浮天載地髙下無不至萬物無不潤<hi>𤣥中</hi>
<hi>記</hi>
太一中精棲三陽之正氣於水樞其専精之名曰太一<lb/>
太一正陽也水涵太一之中精故能潤澤萬物而行乎<lb/>
<pb n="KR3k0049_WYG_009-2a"/>
地中<hi>子華子</hi>
潤下書稱水曰潤下坎為水位在北方終蔵萬物者也<lb/>
為政令順時隂陽調和終始相成十二月咸得其氣則<lb/>
水得其性此之謂潤下若政令逆時山水暴出百川流<lb/>
溢壊鄉邑溺居人及淫雨傷稼是為水不潤下<hi>漢書</hi>
立天地所以立天地者水也夫水者天地之本也吐元<lb/>
氣發日月經星辰皆由水而興九州之外皆水也余昔<lb/>
在㑹稽仰看南山見雲如瀑布方數十丈其聲硠磕須<lb/>
<pb n="KR3k0049_WYG_009-2b"/>
臾山下居民驚駭洪水大至<hi>物論</hi>
物原地者萬物之本原諸生之根苑也美惡賢不肖愚<lb/>
俊之所生也水者地之血氣如筋脈之通流者也故曰<lb/>
水具材也夫水淖弱以清而好猶人之有仁也視之黒<lb/>
而曰精也量之不可使概至滿而止正也唯無不流至<lb/>
平而止義也人皆赴髙已獨赴下卑也卑也者道之室<lb/>
王者之器也而水以為都居<hi>管子</hi>
物凖水者萬物之凖也諸生之淡也違非得失之質也<lb/>
<pb n="KR3k0049_WYG_009-3a"/>
是以無不滿無不居也集於天地而蔵於萬物産於金<lb/>
石集於諸生故曰水神<hi>上</hi>
五水水有大小又有逺近水之出於山而流入於海者<lb/>
命曰經水水别於他水入於大水及海者命曰枝水山<lb/>
之溝一有水一無水者命曰谷水水之出於他水溝流<lb/>
於大水及海者命曰川水出地而不流者命曰淵水此<lb/>
五水者因其利而往之可也因而扼之可也而不久常<lb/>
有危殆矣<lb/>
<pb n="KR3k0049_WYG_009-3b"/>
至徳天下之物莫柔弱於水然而大不可極深不可測<lb/>
脩極於無窮逺淪於無涯息耗減益通於不訾上天則<lb/>
為雨露下地則為潤澤萬物不得不生百事不得不成<lb/>
大包羣生而無所私澤及蚑蟯而不求報富贍天下而<lb/>
不既徳施百姓而不費行而不可得窮極也㣲而不可<lb/>
得把握也擊之無創刺之不傷斬之不斷焚之不然淖<lb/>
溺流遁錯繆相紛而不可靡散利貫金石強濟天下動<lb/>
溶無行之域而翺翔萬物之上邅回川谷之間而滔騰<lb/>
<pb n="KR3k0049_WYG_009-4a"/>
大荒之野有餘不足任天下取與稟受萬物而無所前<lb/>
後是故無所私而無所公靡濫振蕩與天地鴻洞無所<lb/>
左而無所右蟠委錯繆與萬物始終是謂至徳夫水所<lb/>
以能成其至徳於天下者以其淖溺潤滑也<hi>淮南子</hi>
異名水中可居者曰洲亦曰潭小洲曰渚小渚曰沚亦<lb/>
曰小沚曰坻又小沚曰磧凡水邉皆曰垂曰涯曰畔曰<lb/>
干曰漬曰濱涯上下坦曰漘一曰隄重涯曰岸岸上地<lb/>
曰滸曲涯曰澳一曰隈水草交曰湄草増水邉土人所<lb/>
<pb n="KR3k0049_WYG_009-4b"/>
止曰澨水曲曰汭水北曰陽水南曰隂水出山石間曰<lb/>
潾山夾水曰㵎水注川曰谿水注谿曰谷水通谷曰壑<lb/>
石絶水曰梁築土遏水曰塘一曰隄又曰防大防曰墳<lb/>
水所鍾曰澤廣澤曰衍澤曲曰臯障曰陂澤無水有草<lb/>
木曰藪水通流曰川水本曰源源曰泉泉正出曰檻泉<lb/>
側出曰氿泉泉所出同所歸異曰肥泉異出同流曰瀵<lb/>
深水曰潭急水曰流砂石上曰瀨亦曰湍曰灘曰磧水<lb/>
别流曰派大水有小口别通曰浦風吹水涌曰波亦曰<lb/>
<pb n="KR3k0049_WYG_009-5a"/>
浪大波曰濤小波曰淪平波曰瀾直波曰徑水朝夕而<lb/>
至曰潮風行水成文曰漣水波如錦文曰漪水行曰涉<lb/>
逆流而上曰泝洄順流而下曰泝游亦曰㳂流絶流而<lb/>
渡曰亂以衣涉水曰厲繇膝以下曰揭繇膝以上曰涉<lb/>
渡水處曰津亦曰濟潜行水下曰泳<hi>爾雅釋名説文</hi>
水善上善若水水善利萬物而不争處衆人之所惡故<lb/>
幾於道<hi>老子</hi>
君子觀孔子觀于東流之水子貢問曰君子見大水必<lb/>
<pb n="KR3k0049_WYG_009-5b"/>
觀焉何也孔子曰夫水徧與諸生而無為也似徳其流<lb/>
也卑下倨句必循其理似義浩浩乎不居似有道其赴<lb/>
萬仭之谷不懼似勇主量必平似法盈不求概似正綿<lb/>
弱㣲達似察以出以入就潔似善發源必東似志是以<lb/>
君子見大水必觀焉<hi>孫卿子</hi>孔子曰夫水者君子比徳焉<lb/>
遍予而無私似徳有所及者生似仁淺者流行深者不<lb/>
測似知受惡不讓似包蒙不清以入鮮潔以出似善化<lb/>
<hi>説苑</hi>
<pb n="KR3k0049_WYG_009-6a"/>
智者樂夫智者何以樂於水也曰夫水者縁理而行不<lb/>
遺小間似有智者動而下之似有禮者蹈深不疑似有<lb/>
勇者障防而清似知命者歴險致逺卒亦不毁似有徳<lb/>
者天地以成羣物以生國家以寧萬事以平品物以正<lb/>
此智者所以樂於水也<hi>韓詩外傳</hi>　得之則生失之則死其<lb/>
似有徳者淑淑淵淵深不可測其似聖者<hi>説苑</hi>
準物水準也平準物也<hi>廣雅</hi>非水無以準萬里之平非水<lb/>
無以通逺道任重也<hi>尚書大傳</hi>
<pb n="KR3k0049_WYG_009-6b"/>
四徳顧夷子與子華游於東池子華曰水有四徳沐浴<lb/>
羣生澤流萬世仁也揚清激濁蕩去滓穢義也柔而難<lb/>
犯弱而難勝勇也導江疏河變盈流謙知也<hi>顧子</hi>
灰止往古之時四極廢九州裂水浩瀚而不息於是女<lb/>
媧積蘆灰以止滔水<hi>淮南子</hi>
水瑞共工氏受水瑞百官師長以水為號蒙水瑞水也<lb/>
君乘土而王其政太平則蒙水出於山焉<hi>瑞應圖</hi>
壤堙洪水滔天鯀竊帝之息壤以堙洪水<hi>山海經</hi>
<pb n="KR3k0049_WYG_009-7a"/>
神瀵禹治水土為之一國無風雨霧露不生鳥獸有山<lb/>
名壺領頂有口若圓環名曰滋穴有水湧出名曰神瀵<lb/>
臭過椒蘭味過醪醴<hi>列子</hi>
狎翫鄭子産謂子太叔曰唯有徳者能以寛服民其次<lb/>
莫如猛夫火烈人望而畏之故鮮死焉水懦弱民狎而<lb/>
翫之則多死焉故寛難<hi>左傳</hi>
灑除景公問晏子曰㢘正而長久其行何也晏子對曰<lb/>
其行水也美哉水乎清其濁無不定塗其清無不灑除<lb/>
<pb n="KR3k0049_WYG_009-7b"/>
是以長久也<hi>晏子春秋</hi>
辯水味白公問於孔子曰人可與㣲言乎孔子不應白<lb/>
公曰若以石投水如何孔子曰吳之善遊者能取之曰<lb/>
若以水投水何如孔子曰淄澠之合易牙嘗而知之白<lb/>
公曰人故不可以㣲言也<hi>列子</hi>
香水吳故宫有香水溪俗云西施浴處人呼為脂粉塘<lb/>
呉王宫人濯妝於此溪上源至今猶香古詞云安得香<lb/>
水泉濯郎衣上塵又香水在幷州其水香潔浴之去病<lb/>
<pb n="KR3k0049_WYG_009-8a"/>
<hi>述異記</hi>
沫水沫水自蒙山至南安而溷崖山脈漂疾故害舟船<lb/>
歴代為患蜀郡太守李冰發卒鑿平溷崖河神贔怒冰<lb/>
乃操刀入水與神鬭遂平溷崖通正水路開處即冰所<lb/>
穿也<hi>水經</hi>
水府漢沔㑹流處岸上有石銘云下至水府三十一里<lb/>
皆傳李斯刻石於此<hi>述異記</hi>天下水府一十八處<lb/>
神水負局先生上吳山語下人曰吾欲還蓬萊山為汝<lb/>
<pb n="KR3k0049_WYG_009-8b"/>
曹下神水崖頭一旦有水白色流從石間來下服之多<lb/>
愈疾<hi>列仙傳</hi>
迴復水蜀有迴復水江神嘗流殺人文翁為守祠之勸<lb/>
酒不盡拔劍擊之遂不為害<hi>水經注</hi>
竹王水漢武時有竹王興於遯水有一女子浣於水濱<lb/>
有三節大竹流於女子足間推之不去聞有聲持破之<lb/>
得一男兒遂雄夷濮氏竹為姓所損破竹於野成林王<lb/>
祠竹林是也王嘗從人止大石上命作羮從者白無水<lb/>
<pb n="KR3k0049_WYG_009-9a"/>
王以劍擊石出水今竹王水是也<hi>上</hi>
斬石人玉箱記云前漢劉子光西征過山而渴無水子<lb/>
光在山南見一石人問之曰何處有水石人不荅乃拔<lb/>
劍斬石人須臾窮山水出<hi>獨異志</hi>
菊水南陽有菊水其源旁悉芳菊水極甘馨又中有三<lb/>
十家不復穿井即飲此水上夀百二十三十中夀百餘<lb/>
七十猶以為夭漢司空王暢太傅袁隗為南陽令縣月<lb/>
送三十餘石飲食澡浴悉用之太尉胡廣父患風羸南<lb/>
<pb n="KR3k0049_WYG_009-9b"/>
陽恒汲飲水此疾遂瘳此菊短葩大食之甘美異於餘<lb/>
菊廣又收其實種之京師遂處處傳置之<hi>荆州記</hi>
争水割指陽安令趙規與朗陵太守黄萌争水規割指<lb/>
詛曰隨血所流入陽安界萌怒殺規小吏王朔復刺殺<lb/>
萌朗陵官屬又殺朔民於京山上為朔作祠壇每旱輒<lb/>
往祈禱<hi>汝南先賢傳</hi>
飲水朱倉字雲卿什邡人也受學於蜀郡張寧飱豆飲<lb/>
水以諷誦同業憐其貧資給米肉終不受<hi>華陽國志</hi>
<pb n="KR3k0049_WYG_009-10a"/>
飲水有娠漢末零陵太守史滿有女悦門下書佐使婢<lb/>
取盥手殘水飲之遂有娠既而生子至能行太守抱兒<lb/>
使求其父兒匍匐直入書佐懐中書佐推之兒仆地為<lb/>
水具省前事太守以女妻吏<hi>捜神記</hi>
禁水左慈趙明等以氣禁水水為逆流一二丈禁水著<lb/>
中庭露之大寒不冰<hi>抱朴子</hi>
大金元精諸葛孔明時有蒲元者劍術同歐冶風胡常<lb/>
為孔明鑄刀劍言蜀惟江水爽烈是天分其野大金之<lb/>
<pb n="KR3k0049_WYG_009-10b"/>
元精也漢水鈍弱及涪水皆不任淬刀劍或以涪水襍<lb/>
江水輒能辨之<hi>蒲元傳</hi>
水脈孫權赤烏八年遣校尉陳勲漕句容中道鑿破碑<lb/>
掘得一黒物無有首尾形如數百斛船長數百丈蠢蠢<lb/>
而動有頃悉融液成汁時人莫能識得此之後獲泉源<lb/>
或謂是水脉每至大旱餘瀆皆竭唯此巨流焉<hi>異苑</hi>
賣水王猛攻鄴慕容評拒猛而恒賣水與軍人衆思為<lb/>
亂猛因得破之<hi>車頴秦書</hi>
<pb n="KR3k0049_WYG_009-11a"/>
地鏡符堅時長安有水影逺觀若水視地則見人至堅<lb/>
晩年而止宋文帝元嘉二十五年冬青州城南逺望見<lb/>
地中如水有影謂之地鏡唐神龍二年二月壬子洛陽<lb/>
城東七里地色如水樹木車馬歴歴見影漸移至都月<lb/>
餘乃滅長安街中往往見水影大厯末深州束鹿縣中<lb/>
有水影長七八尺遥望見人馬往來如在水中及至前<lb/>
則不見水<lb/>
女水臨淄牛山下有女水齊人諺曰世治則女水流世<lb/>
<pb n="KR3k0049_WYG_009-11b"/>
亂則女水竭慕容超時乾涸彌載及宋武北征乃激洪<lb/>
流<hi>述征記</hi>燕建平六年水忽暴竭𤣥明惡之寖病而亡燕<lb/>
太上四年女水又竭超惡之燕祚遂淪<hi>水經</hi>
讓水范栢年漢中人嘗謁宋明帝言次及廣州貪泉因<lb/>
問栢年卿州中復有此水不荅曰臣州中惟有文川武<lb/>
鄉㢘泉讓水又問卿宅在何處曰居㢘讓之間帝善其<lb/>
對<hi>南史</hi>
鑿城遇水沈攸之事起齊武帝據湓口城掘塹得一大<lb/>
<pb n="KR3k0049_WYG_009-12a"/>
錢文曰太平百嵗于時城内乏水欲引水入城始鑿城<lb/>
内遇伏泉涌出者九處用之不竭<hi>上</hi>
沙池不漏荆州城内有沙池常漏水蕭頴胄為長史水<lb/>
乃不漏及頴胄亡乃復竭<hi>南齊書</hi>
八功徳水梁天監中有胡僧曇隠寓錫於蔣山山中乏<lb/>
水時有龎眉叟相謂曰予山龍也知師渴飲措之無難<lb/>
俄而一沼沸出後有西僧繼至云本西域八池已失其<lb/>
一似竭彼盈此也其泉一清二冷三香四柔五甘六浄<lb/>
<pb n="KR3k0049_WYG_009-12b"/>
七不涸八蠲疴故名八功徳自梁以來皆取給御府曰<lb/>
飲之可以愈疾<hi>方輿勝覽</hi>一甘二冷三耎四輕五清浄六不<lb/>
臭七飲時不損喉八飲已不傷腹<hi>順正理論</hi>
脩仁水韶州之曲江縣脩仁水西南注連水有三楓亭<lb/>
五渡水齊范雲為始興太守至脩仁水酌而飲之賦詩<lb/>
曰三楓何習習五渡何悠悠且飲脩仁水不挹背邪流<lb/>
<hi>韶州圖經</hi>
見水神北齊盧元明聘于梁其妻乘車送至河濱忽聞<lb/>
<pb n="KR3k0049_WYG_009-13a"/>
水有香氣異常顧見水神湧出波中牛乃驚奔曳車入<lb/>
河其妻溺死兄子十住尚幼與同載投下獲免<hi>北史</hi>
杯水奉餞趙軌為齊州别駕考績入朝父老相送者各<lb/>
揮涕曰别駕在官水火不與百姓交是以不敢以壺酒<lb/>
相送公清若水請酌一杯水奉餞軌受而飲之<hi>隋書</hi>
鸚鵡水武徳元年七月新豐鸚鵡谷水清世傳此水清<lb/>
天下平開皇初暫清復濁至是復清<hi>唐書</hi>
槖水槖水即魯水也西北入城百姓賴之呼為利人渠<lb/>
<pb n="KR3k0049_WYG_009-13b"/>
是也<hi>陜縣圖經</hi>武徳元年陜東道行臺金部郎中長孫操自<lb/>
郡東又引水入城以代井汲百姓賴之與上渠俱利於<lb/>
民<hi>唐史</hi>
水入帝寢髙宗幸萬年宫山水暴至夜突𤣥武門宿衛<lb/>
皆散走薛仁貴曰當天子緩急安可懼死遂登門大呼<lb/>
以警宫内帝遽出乗髙俄而水入帝寢帝曰賴卿以免<lb/>
始知有忠臣也<hi>唐書</hi>
丹水懐州北有丹水其源出長平山傳云秦殺趙卒其<lb/>
<pb n="KR3k0049_WYG_009-14a"/>
水變赤因以為名上在太原知其故詔改懐水<hi>國史異纂</hi>
置坐孔若思常謂人曰仕至中郎足矣及遷庫部郎乃<lb/>
置一石止水於坐右示止足之意<hi>唐書</hi>
滴水安西境内有前踐山山下有伽藍其水滴溜成音<lb/>
可愛彼人每嵗一時采綴其聲以成曲調故耶婆瑟鷄<lb/>
開元中用為羯鼓曲名樂之最難其狀音之術進寺近<lb/>
其滴水也<hi>宋髙僧傳</hi>
遏水頭李敬彛宅在洛陽毓財坊土地最靈家人張行<lb/>
<pb n="KR3k0049_WYG_009-14b"/>
周事之有應未大水前預夢告求飲食至其日率其類<lb/>
遏水頭並不衝圯<hi>南部新書</hi>
水樂元子於山中尤所耽愛者有水樂水樂是南磳之<lb/>
懸水淙淙然聞之多美於耳尤便<hi>元次山水樂記</hi>
蓬萊隔弱水謝自然聞司馬承禎居玉霄峯遂詣焉後<lb/>
告别承禎挈一席以投于海泛於波上隨新羅船載之<lb/>
俄到一山獨遊一處有一道士花冠霞帔自然入謁道<lb/>
士問欲何往自然曰蓬萊尋師道士笑曰蓬萊隔弱水<lb/>
<pb n="KR3k0049_WYG_009-15a"/>
此去三十萬里非舟楫可行非飛仙莫到承禎名在丹<lb/>
臺身居赤城乃良師也<hi>續仙傳</hi>西域傳烏弋國去長安萬<lb/>
五千餘里西行可百餘日至條枝國臨西海長老傳聞<lb/>
有弱水西王母云東夷傳亦曰長城外數千里亦有弱<lb/>
水皆所未見也淮南子云弱水出窮石窮石今之西郡<lb/>
郡冉盖其派别之源耳<hi>山海注</hi>崑崙之弱水鴻毛不能起<lb/>
<hi>𤣥中記</hi>弱水在夫餘北不勝毛羽<hi>廣志</hi>漢武時月支國遣使<lb/>
獻香云乗毳車而濟弱淵䇿驥足以度飛沙契闊遥途<lb/>
<pb n="KR3k0049_WYG_009-15b"/>
辛勤蹊路<hi>十洲記</hi>
南<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水代宗朝李季卿刺湖州至維揚逢陸鴻漸抵揚<lb/>
子驛將食李曰陸君别茶聞揚子南<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水又殊絶今者<lb/>
二妙千載一遇命軍士謹慎者深入南<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>陸利器以俟<lb/>
俄而水至陸以杓揚水曰江則江矣非南<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>似臨岸者<lb/>
使者曰某掉舟深入見者累百敢有紿乎陸不言既而<lb/>
傾諸盆至半陸遽止之又以杓揚之曰自此南<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>者矣<lb/>
使者蹶然馳白某自南<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>齎至岸舟蕩覆過半懼其尠<lb/>
<pb n="KR3k0049_WYG_009-16a"/>
挹岸水増之處士之鑒神鑒也其敢隠焉<hi>温庭筠採茶録</hi>
水戲張志和酒酣為水戲鋪席於水上獨坐飲酌嘯詠<lb/>
其席來去遲速如刺舟聲<hi>續仙傳</hi>
聖水汴宋觀察使令狐楚言亳州聖水出飲者疾輒愈<lb/>
裴度判曰妖由人興水不自作命在所禁塞<hi>唐書</hi>寳厯二<lb/>
年亳州言出聖水飲之者愈疾李徳裕奏曰臣訪聞此<lb/>
水本因妖僧誑惑狡計丐錢數月以來江南之人奔走<lb/>
塞路每三二十家都顧一人取水擬取之時疾者斷食<lb/>
<pb n="KR3k0049_WYG_009-16b"/>
葷血既飲之後又二七日蔬飱危疾之人俟之愈病其<lb/>
水斗價三貫而取者益之他水㳂路轉以市人老疾飲<lb/>
之多至危篤昨㸃兩浙福建百姓渡江者日三五十人<lb/>
臣於䔉山渡已加捉搦若不絶其根本終恐無益黎甿<lb/>
昔吳時有聖水宋齊有聖火事皆妖妄古人所非乞下<lb/>
本道觀察使令狐楚速令填塞以絶妖源從之<hi>舊唐</hi>聖水<lb/>
獲利人轉相惑徳裕在浙西命於大市集人置釜取其<lb/>
水令取猪肉五斤煮云若聖水也肉當如故逡巡肉熟<lb/>
<pb n="KR3k0049_WYG_009-17a"/>
爛自此人心稍定妖者尋而敗露<hi>傳載</hi>
辨水李徳裕居廟廊日有親知奉使于京口李曰還日<lb/>
金山下楊子江泠水與取一壺來其人舉棹日醉而忘<lb/>
之泛舟至石城下方憶乃汲一瓶於江中歸京獻之李<lb/>
公飲後嘆訝非常曰江表水味有異於頃嵗矣此水頗<lb/>
似建業石城下水其人謝過不敢隠也<hi>中朝故事</hi>
水遞李徳裕在中書喜飲常州恵山井泉自毗陵至京<lb/>
置遞舖號水遞有僧詣謁徳裕曰所謁相公者為相公<lb/>
<pb n="KR3k0049_WYG_009-17b"/>
通常州水脉京師一眼井與恵山寺泉脈相通李大笑<lb/>
真荒唐也僧曰相公但取此泉徳裕曰井在何坊曲曰<lb/>
昊天觀常住庫後是也李乃以恵山一甖昊天一甖襍<lb/>
以八瓶以十瓶暗記出處遣僧辨析僧因啜嘗取恵山<lb/>
寺與昊天餘八乃同味徳裕大竒之當時停其水遞人<lb/>
不告勞浮議弭焉<hi>芝田録</hi>
水變芳醪宣皇在藩時常從駕墮馬雪中寒甚因渇求<lb/>
水於巡警者曰我光王也及以水進舉杯悉變為芳醪<lb/>
<pb n="KR3k0049_WYG_009-18a"/>
<hi>玉泉子</hi>
主給用水契真先生李義範住北邙山𤣥元觀咸通末<lb/>
有李生者詣其所異常欵狎忽一夕謂先生曰某將辭<lb/>
世矣某受命于㝠曹主給一城户口逐日所用之水今<lb/>
月限既畢後三日死矣先告别因曰人世用水不過日<lb/>
用三五升過此極有減福折算切宜慎之及期果卒<hi>録異</hi>
<hi>記</hi>
水母王𤣥芝夜見一道士因隨之行在西江水底月光<lb/>
<pb n="KR3k0049_WYG_009-18b"/>
中不見泥沙水隨自開路傍一物如龍又如蛇長十丈<lb/>
許道士曰此水母也見者長生<hi>王氏神仙傳杜光庭</hi>
雍觀熈寧時王荆公當國有人授泗州盱眙令自陳乞<lb/>
改名雍觀怪問其故云夢中神告如此後之官自城還<lb/>
邑渡浮橋沒于淮水事聞朝廷荆公云向疑此人無故<lb/>
改名及閱山海經乃知其為水官之名固慮其有水厄<lb/>
今果然後縣僚或夢雍觀騶從甚盛往來淮岸疑其死<lb/>
為水官也<hi>睽車志</hi>
<pb n="KR3k0049_WYG_009-19a"/>
貢水天下貢賦惟長安縣貢土萬年縣貢水<hi>南部新書</hi>
重水凡物有水水由土地故江東宜綾紗宜紙鏡水故<lb/>
也蜀人織錦初成必濯於江水然後文彩煥發鄭人滎<lb/>
人釀酒近邑水重斤兩與逺郊數倍<hi>國史補</hi>
繢水陳㽜記曰襄邑渙水出其南睢水經其北𫝊云睢<lb/>
渙之間出文章故其黼黻絺繡日月華蟲以奉宗廟御<lb/>
服焉述異記曰睢渙二水波若五色有文章故名繢水<lb/>
陳琳為曹洪與魏文書云遊睢渙者學藻繢之綵<lb/>
<pb n="KR3k0049_WYG_009-19b"/>
錦水成都道西城故錦官也錦江織錦濯於江中則鮮<lb/>
明濯佗水則不如故名錦里城<hi>華陽國志</hi>
湘水湘水出自陽朔至清深五六丈澄清見底了了然<lb/>
石子若樗蒱白沙如霜雪赤岸若朝霞<hi>羅含湘川記</hi>長沙志<lb/>
云涉湘千里聞漁父吟中流相和其聲綿逺可聽所謂<lb/>
過清湘燃楚竹欵乃一聲山川動色豈俗漁境界耶<lb/>
孝水潘安仁西征賦澡孝水而濯纓嘉善名而在兹字<lb/>
林曰孝水在河南郡<lb/>
<pb n="KR3k0049_WYG_009-20a"/>
紫水武都紫水有泥其色紫而黏貢之用封璽書故詔<lb/>
誥有紫泥之美<hi>隴右記</hi>
益水益陽縣在長沙郡界水在其陽縣治東望時見長<lb/>
沙城隍人馬形色悉可審辨或亭午覽矚移晷乃漸散<lb/>
滅縣去長沙尚三百里跨越重山理絶表顯將是山嶽<lb/>
炳露㝠像所傳者乎<hi>録異記</hi>
鳴水髙安鳴水碧澗飛流空谷振響絶頂有石髙數丈<lb/>
以物扣之其聲如鼓因以名之<hi>華陽實録</hi>
<pb n="KR3k0049_WYG_009-20b"/>
瓊漿水廣漢鹽亭負戴山有飛龍泉噴下南流入梓潼<lb/>
江水色清冷其味甘美時以為瓊漿水<hi>寰宇記</hi>
六時水蜀青城有延慶宫西有常道觀其南有六時水<lb/>
六時洒水以代漏刻於陽時即洒然而下隂時即無晝<lb/>
夜凡六時洒水故名六時水<hi>方輿記</hi>
丁東水葛璝化宫之西巨石之下有丁東水出于崖腹<lb/>
滴于窪石竅中積雨不加久旱不竭人或汚之立致枯<lb/>
涸<hi>七籖百二十二</hi>
<pb n="KR3k0049_WYG_009-21a"/>
粉水巴縣有清水穴巴人以此水為粉則膏輝鮮芳貢<lb/>
粉京師因名粉水故世謂江州墮林粉也<hi>華陽國志</hi>筑陽縣<lb/>
粉水源出房陵取其水為粉鮮潔異於餘水<hi>荆州記</hi>蕭何<lb/>
夫人漬粉處也<hi>南雍州記</hi>
絳水絳水出絳山東至寒泉奮湧揚波北注縣流奔壑<lb/>
十一丈許青崖若㸃黛素湍若委練望之極為竒觀矣<lb/>
<hi>水經</hi>澮水出河東絳縣東澮交東髙山左傳晉景公謀去<lb/>
故絳欲居郇瑕魏獻子曰不如新田有汾澮以流其惡<lb/>
<pb n="KR3k0049_WYG_009-21b"/>
遂居新田又謂之絳盖在綘澮之陽<hi>上</hi>
千秋水桂陽郴縣萬嵗山山有石室室中有鍾乳山上<lb/>
悉生靈夀木溪下即千秋水也水側民居號萬嵗村<hi>上</hi>
圓水郴縣南湘陂村村有圓水廣圓可二百步一邉煖<lb/>
一邉冷冷處極清緑淺則見石深則無底暖處水白且<lb/>
濁𤣥素既殊涼煖亦異厥名除泉其猶江乗之半湯泉<lb/>
也水盛則瀉黄溪水耗則津徑輟流<lb/>
籠水梁鄒城西有籠水云齊孝婦誠感神明涌泉發於<lb/>
<pb n="KR3k0049_WYG_009-22a"/>
室内潜以績籠覆之由是無瓮汲之勞家人疑之時其<lb/>
出而捜其室試發此籠而泉遂涌流漂居宇故名籠水<lb/>
<hi>續述征記</hi>
石門水廬山山北有石門水水出嶺嶺端有雙石髙竦<lb/>
其狀若門因有石門之目焉水導雙石之中懸流作飛<lb/>
泉近三百許步下散漫十數步上望之連天若曳飛練<lb/>
於霄中矣下有磐石可坐數十人冠軍將軍劉敬宣每<lb/>
登陟焉<hi>水經</hi>
<pb n="KR3k0049_WYG_009-22b"/>
白水白水在黄龍南即瀑布也水出山復挂流三四百<lb/>
丈飛湍林表望若懸素注處悉巨井其深不測其水下<lb/>
入江淵<hi>廬山記</hi>
疎水中廬縣疎水中有物如三四嵗小兒鱗甲如陵鯉<lb/>
射之不可入七八月中好在磧上自曝膝頭似虎掌爪<lb/>
常沒水中出膝頭示人小兒不知者欲取弄戲輒便殺<lb/>
人或曰人有生得者摘其鼻耳可小小使之名曰水虎<lb/>
<hi>襄沔記</hi>
<pb n="KR3k0049_WYG_009-23a"/>
伊水伊水上源經新城陸渾二縣男女無少長皆病癭<lb/>
俗云水土所致伊水不可飲也<hi>西征記</hi>
鬼彈漢時永昌郡不韋縣有禁水水有毒氣唯十一月<lb/>
十二月差可渡自正月至十月逕之無不害人其氣中<lb/>
有惡物不見其形其作有聲如有所以投擊内中木則<lb/>
折中人則害土俗號為鬼彈故郡有罪人徙之禁防不<lb/>
過十日皆死也<hi>捜神記</hi>左思蜀都賦云鬼彈飛丸以褫礉<lb/>
火井騰光以赫曦<hi>世説注今本無</hi>
<pb n="KR3k0049_WYG_009-23b"/>
瀘水瀘津水東逕不韋縣北兩岸皆髙山瀘峰最為傑<lb/>
秀孤髙三千餘丈水之左右馬步之徑裁通而特有瘴<lb/>
氣三月四月逕之必死非此時猶令人悶吐五月以後<lb/>
行者差得無害故諸葛亮表言五月渡瀘并日而食臣<lb/>
非不自惜也顧王業不可偏全於蜀故也<hi>水經</hi>瀘水兩峰<lb/>
有殺氣暑月舊不行故武侯以夏渡為艱<hi>益州記</hi>今昆明<lb/>
道渡所有武侯道在<hi>按地記</hi>水浚急而多巉石土人以牛<lb/>
皮為船方涉津矣<hi>十道記</hi>
<pb n="KR3k0049_WYG_009-24a"/>
梵音水黎州城南有梵音水唐僧三蔵至此持梵音而<lb/>
泉湧出故名色如米瀋味甘宋政和間太守宇文侯過<lb/>
而飲之曰佳泉也易名粲玉泉泉南數十步有二巨石<lb/>
一號袈裟石五色相間一號曬經石皆三蔵遺蹟<hi>地志</hi>
相思水鄜州東百里有水名相思河河岸有郵置亦曰<lb/>
相思舖令狐挺題壁以詩曰誰把相思號此河寒垣車<lb/>
馬往來多只因自古征人淚洒向空川作浪波<hi>宋朝類苑</hi>
國水齊之水道躁而復故其民貪粗而好勇楚之水淖<lb/>
<pb n="KR3k0049_WYG_009-24b"/>
弱而清故其民輕果而賊越之水濁重而洎故其民愚<lb/>
疾而垢秦之水泔最而稽淤滯而雜故其民貪戾罔而<lb/>
好者事齊晉之水枯旱而運淤滯而雜故其民諂諛而<lb/>
逆詐巧佞而好利燕之水萃下而弱沈滯而雜故其民<lb/>
愚戇而好貞輕疾而易死宋之水輕勁而清故其民簡<lb/>
易而好正是以聖人之化世也其解在水治於世也其<lb/>
樞在水<hi>管子</hi>
水所輕水所多禿與癭人重水所多尰與躄人甘水所<lb/>
<pb n="KR3k0049_WYG_009-25a"/>
多好與美人辛水所多疽與矬人苦水所多尫與傴人<lb/>
<hi>吕氏春秋</hi>
方圓凡水其方折者有玉其圓折者有珠清水有黄金<lb/>
龍淵有玉英<hi>尸子</hi>
六水何謂六水曰河水赤水遼水黒水江水淮水<hi>淮南子</hi>
清濁清水音小濁水音大湍水人輕遲水人重<hi>上</hi>
水宜白水宜玉黒水宜砥青水宜璧赤水宜丹黄水宜<lb/>
金清水宜龜汾水濛濁而宜麻濟水通和而宜麥河水<lb/>
<pb n="KR3k0049_WYG_009-25b"/>
弱濁而宜菽雒水輕利而宜禾渭水多力而宜黍漢水<lb/>
重安而宜竹江水肥仁而宜稻平土之人慧而宜五榖<lb/>
<hi>淮南子</hi>
帝之神泉河水出崑崙東北陬赤水出其東南陬洋水<lb/>
黒水出其西北陬凡四水者帝之神泉以和百藥以潤<lb/>
萬物<hi>山海淮南</hi>
帝臺漿水髙前之山其上有水焉甚寒而清帝臺之漿<lb/>
水也<hi>山海經</hi>
<pb n="KR3k0049_WYG_009-26a"/>
寒暑水大荒之隅有山而不合名曰不周有寒暑之水<lb/>
<hi>工</hi>
軨軨空桑之山有獸曰軨軨其狀如牛而虎文其鳴自<lb/>
叫見則天下大水剡山有獸名曰合窳見則天下大水<lb/>
敖岸之山有獸曰夫諸其狀如鹿而四角見則其邑大<lb/>
水<lb/>
蠻蠻崇吾之山有鳥一翼一目相得乃飛其名曰蠻蠻<lb/>
見則天下大水玉山有鳥其狀如翟而赤名曰胜遇見<lb/>
<pb n="KR3k0049_WYG_009-26b"/>
則其國大水<lb/>
𤣥州水𤣥州在北海中去南岸十萬里上有芝生𤣥澗<lb/>
澗水如蜜服之長生<hi>魚龍河圖</hi>
甜水甜水去虞淵八十里有甜溪水味如蜜東方朔遊<lb/>
此水得數斛以獻帝投水於井井水常甜而寒洗浴則<lb/>
肌理柔滑<hi>洞冥記</hi>
悉唐西海島間水如脂而黒他物盛之皆滴漏惟牛角<lb/>
可貯南海以媒野象塗少許于樹葉間象拂著身必遲<lb/>
<pb n="KR3k0049_WYG_009-27a"/>
迴不去崑崙奴亦塗身便乗之而歸若家畜焉<hi>路史</hi>
畔怯婆羅門諸國有畔茶怯水出山石臼中有石象人<lb/>
守之水有七種色或冷或熱能銷草木金鐵人手探入<lb/>
輒爛以槖駝髑髏轉注瓠中<hi>新唐書</hi>
灞水庭州灞水以金銀鐵器盛之皆漏惟瓠葉則不漏<lb/>
<hi>博物志</hi>拘夷國北山有石駝溺水滴滴溺下如飴以金銀<lb/>
銅鐵木瓦等器盛之皆漏掌承之亦透惟瓢不漏服之<lb/>
令人身上屍毛落盡得仙去屯煌二萬里<hi>異苑</hi>石駝溺其<lb/>
<pb n="KR3k0049_WYG_009-27b"/>
國有婆羅門守視<hi>西域記</hi>互見石<lb/>
澄緑滄州久視山下出澄緑水其泉闊一百步亦謂流<lb/>
緑渠雖投之金石終不沈沒故州人以瓦鐵為船舫<hi>杜陽</hi>
<hi>編述異記</hi>
石脂酒泉延夀縣南有山石出泉水大如莒<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>注地為<lb/>
溝其水有肥如煮肉洎羕羕永永如不凝膏燃之極明<lb/>
不可食縣人謂之石漆<hi>博物記</hi>有苔如肥肉燃之極明水<lb/>
上有黒脂以草<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>取用塗鴟夷酒囊及膏車周武帝突<lb/>
<pb n="KR3k0049_WYG_009-28a"/>
厥圍酒泉取此脂然火焚其攻具得水逾明酒泉賴以<lb/>
獲濟<hi>元和志</hi>髙奴縣石脂水水膩浮上如漆採膏車及燃<lb/>
燈極明<hi>酉陽雜俎</hi>鄜延脂即延安石油也生於水際沙石與<lb/>
泉水相襍惘惘而出士人以雉尾裛之乃採入缶中頗<lb/>
似淳漆燃之如麻以為煙墨松脂不及<hi>筆談雜志</hi>
黒溪南荒有黒溪水漳州界有烏脚溪涉者足皆如墨<lb/>
數十里間水皆不可飲飲則病瘴行人皆載水自隨梅<lb/>
公儀墜之沒頂宿病盡除<hi>筆談</hi>
<pb n="KR3k0049_WYG_009-28b"/>
驫驫水沁水南歴猗氏闗又南與驫驫水合水出東北<lb/>
巨峻山乗髙瀉浪觸石流響世人因聲以納稱<hi>水經</hi>
落際水至彭湖漸低近琉球謂之落際際者水趨下不<lb/>
回也凡西岸漁舟到彭湖遇颶風作漂流落際回者百<lb/>
無一二<hi>元史</hi>
陽侯論語摘輔相云陽侯為江海宋均云陽侯主江海<lb/>
<hi>文謂以陽侯為波神者盖本此如祝融勾芒為海神之類</hi>九章哀郢云凌陽侯之氾<lb/>
濫兮忽翺翔之焉薄王逸曰陽侯大波之神韓䇿乗舟<lb/>
<pb n="KR3k0049_WYG_009-29a"/>
舟漏而弗塞則舟沈矣塞漏舟而輕陽侯之波則舟覆<lb/>
矣注博物志晉陽國侯溺水因為大海之神淮南子云<lb/>
武王伐紂渡於孟津陽侯之波逆而擊之髙誘云陽侯<lb/>
陵陽國侯也其國近水溺死于水其神能為大波有所<lb/>
傷害謂之陽侯之波應劭曰陽侯古之諸侯有罪自投<lb/>
江其神為大波<hi>疑皆杜撰</hi>江賦陽侯遁形於大波又云陽侯<lb/>
砐硪以岸起海賦不汎陽侯<lb/>
天吳山海經朝陽之谷神曰天吳是為水伯海賦天吳<lb/>
<pb n="KR3k0049_WYG_009-29b"/>
乍見而髣髴琴賦天吳踊躍于重淵<lb/>
馮夷山海經曰中極之淵深三百仞唯冰夷都焉冰夷<lb/>
人面而乗龍穆天子傳云天子西征至于陽紆之山河<lb/>
伯無夷之所都居冰夷無夷即馮夷也淮南又作馮遲<lb/>
抱朴子釋鬼篇曰馮夷以八月上庚日渡河溺死天帝<lb/>
署為河伯清泠傳曰馮夷華隂潼鄉隄首人也服八石<lb/>
得水仙是為河伯龍魚河圖曰河伯姓吕名公子夫人<lb/>
姓馮名夷括地圖曰馮夷恒乗雲車駕二龍<lb/>
<pb n="KR3k0049_WYG_009-30a"/>
六郎韋浦遇鬼客歸元㫤云有給事馮六郎于河中浦<lb/>
曰六郎何人歸曰馮六郎名夷即河伯軒轅天子之愛<lb/>
子也浦曰馮何得第六曰馮水官也水成數六耳<hi>河東記</hi>
慶忌涸澤數百嵗谷之不徙水之不絶者生慶忌慶忌<lb/>
者其狀若人其長四寸衣黄衣冠黄冠載黄盖乗小馬<lb/>
好疾馳以其名呼之可使千里外一日反報此涸澤之<lb/>
精也涸川之精者生於蟡蟡者一頭而兩身其形若蛇<lb/>
其長八尺以其名呼之可以取魚鼈此涸川水之精也<lb/>
<pb n="KR3k0049_WYG_009-30b"/>
<hi>管子</hi>
小人景王莽建國四年池陽有小人景長尺餘或乗車<lb/>
或步行操持萬物大小各自稱三日止然池陽之景者<lb/>
或慶忌也<hi>捜神記</hi>
水飾圖經隋煬帝别敕學士杜寶脩水飾圖經十五卷<lb/>
新成以三月上巳日㑹羣臣於曲水以觀水飾有神龜<lb/>
負八卦出河進於伏羲黄龍負圖出河𤣥龜銜符出洛<lb/>
大鱸魚銜籙圖出翠媯之水以授黄帝黄帝齋於𤣥扈<lb/>
<pb n="KR3k0049_WYG_009-31a"/>
鳳鳥降於洛上丹甲靈龜銜書出洛授蒼頡尭與舜坐<lb/>
舟浮河鳳鳥負圖赤龍載圖出河以授尭龍馬銜甲文<lb/>
出河授舜尭與舜遊河值五老人來告帝期尭見四子<lb/>
於汾水之陽舜漁於雷澤陶於河濱黄龍負黄文符璽<lb/>
之圖出河授舜舜與百工相和而歌魚躍於水白面長<lb/>
人而魚身捧河圖授禹舞而入河禹治水應龍以尾畫<lb/>
地導決水之所出鑿龍門疏河禹過江黄龍負舟𤣥夷<lb/>
蒼水使者授禹山海經遇兩神女神泉之上帝天乙觀<lb/>
<pb n="KR3k0049_WYG_009-31b"/>
洛黄魚雙躍化為黒玉帶以赤文姜嫄於河濱履巨人<lb/>
之跡棄后稷於寒冰之上鳥以翼薦而覆之文王坐靈<lb/>
沼於牣魚躍太子發渡河赤文白魚躍入王舟武王渡<lb/>
孟津操黄鉞以麾陽侯之波周公輔成王舉行舜禮樂<lb/>
榮光幕河穆天子奏鈞天樂於𤣥池獵於澡津獲𤣥貉<lb/>
白狐觴西王母於瑶池之上過九江黿鼉為梁塗脩國<lb/>
獻昭王青鳳丹鵠飲於浴溪王子晉吹笙于伊水鳳凰<lb/>
降秦始皇入海見海神漢髙祖隠芒碭山澤上有紫雲<lb/>
<pb n="KR3k0049_WYG_009-32a"/>
武帝泛樓船於汾河遊昆明池去大魚之鈎遊洛水神<lb/>
上明珠及龍髓漢桓帝遊河值青牛自河而出曹瞞浴<lb/>
譙水擊水蛟魏文帝興師臨江不濟杜預造河橋成晉<lb/>
武帝臨㑹舉酒勸預五馬浮渡江一馬化為龍仙人酌<lb/>
醴泉之水金人乗金船蒼文𤣥龜銜書出洛青龍負書<lb/>
出河並進於周公吕望釣磻溪得玉璜文釣卞溪獲大<lb/>
鯉魚腹中得兵鈐齊桓公問愚公谷楚王渡江得萍實<lb/>
秦昭王宴於河曲金人捧水心劍造之吳大帝臨釣臺<lb/>
<pb n="KR3k0049_WYG_009-32b"/>
望葛𤣥劉備乗馬渡檀溪澹臺子羽過江兩龍夾舟淄<lb/>
邱訢與水神戰周處斬蛟屈原遇漁父卞隨投潁水許<lb/>
由洗耳趙簡子值津吏女孔子值阿谷女子秋胡妻赴<lb/>
水孔愉放龜莊恵觀魚鄭𢎞樵徑乗風趙炳張盖過江<lb/>
陽谷女子浴日屈原沈汨羅水巨靈開山長鯨吞舟若<lb/>
此等總七十二勢皆刻木為之或乗舟或乗山或乗平<lb/>
川或乗盤石或乗宫殿木人長二尺許衣以綺羅裝以<lb/>
金碧及作雜禽獸魚鳥皆能運動如生隨曲水而行又<lb/>
<pb n="KR3k0049_WYG_009-33a"/>
間以妓航與水飾相次妓航水飾亦雕裝竒妙周旋曲<lb/>
池同以水機使之竒幻之異出於意表皆出自黄衮為<lb/>
之<hi>大業拾遺</hi>
變血兆祥輔公祏據江東反命河間王孝恭擊之孝恭<lb/>
自荆州趣九江將發與諸將宴集命取水忽變為血在<lb/>
座者皆失色孝恭舉止自若徐諭之曰禍福無門唯人<lb/>
所召自顧無負於物諸公何見憂之深公祏惡積禍盈<lb/>
今承廟算以致討盌中之血乃公祏授首之後徵遂盡<lb/>
<pb n="KR3k0049_WYG_009-33b"/>
飲而罷時人服其識度而能安衆<hi>舊唐</hi>
兆凶滎陽郡城西有永福湖引鄭水以漲之平時環岸<lb/>
皆植花木乃太守郊勞飲餞之所西南壖多脩竹喬林<lb/>
則故徐師崔常侍彦曽之别業也唐咸通中龎勛作亂<lb/>
彦曽為所執湖水赤如凝血者三日未幾而凶問至<hi>三水</hi>
<hi>小牘</hi>
道若黄帝曰道若川谷之水其出無已其行無止<hi>賈子</hi>
穴石水經云古人有言水非石鑿而能入石劉子崇學<lb/>
<pb n="KR3k0049_WYG_009-34a"/>
篇云懸巖滴溜終能穴石規車牽索卒至斷軸水非石<lb/>
之鑚繩非木之鋸然而斷穴者積漸之所成也<lb/>
白水僧權道人居晉安霍山晨出澗怱見白水異常飲<lb/>
之甘如醴水過甚迅以器取得少許以餉陶晉安不復<lb/>
中飲權年百三十餘嵗後不知所終<hi>名山畧記</hi>
鏡水古語君子不鏡於水而鏡於人鏡於水見面之容<lb/>
鏡於人則知吉凶<hi>墨子</hi>
方諸取水陽燧取火於日方諸取水於月天地之間巧<lb/>
<pb n="KR3k0049_WYG_009-34b"/>
厯所不能與其數然以掌握之中引類於太極之上而<lb/>
水火可立致者陽隂因相動也<hi>論衡</hi>
性清水之性欲清沙石穢之人之性欲平嗜欲害之故<lb/>
水激則波起炁亂則智昏昏智不可以為正波水不可<lb/>
以為平<hi>文子</hi>
清濁水有濁有清河淮濁江濟清南陽有清冷之水丹<lb/>
水泉水汝南有黄水華山南有黒水天下之水類皆五<lb/>
色泞水不流<hi>博物志</hi>
<pb n="KR3k0049_WYG_009-35a"/>
瀆水古之瀆水者因水之流也生稼者因地之宜也征<lb/>
伐者因民之欲也能因則無敵於天下矣<hi>文子</hi>
水牒謝莊道里名詩山經亟旋覽水牒勌敷尋<lb/>
阿伽此云水形為四大氣冠五行禪源詮云水舉名濕<lb/>
指體澄之則清混之則濁堰之則止決之即流<lb/>
　　海<lb/>
承穢海晦也主承穢濁其水黒如晦也<hi>釋名</hi>
四海天地四方皆海水相通地在其中盖無幾也七戎<lb/>
<pb n="KR3k0049_WYG_009-35b"/>
六蠻九夷八狄形類不同總而言之謂之四海言皆近<lb/>
於海也<hi>博物志</hi>
百谷王江海所以能為百谷王者以其善下之故能為<lb/>
百谷王<hi>老子</hi>善為君者宜法江海江海不逆細流故為百<lb/>
谷長<hi>管子</hi>
地脉天有五億五萬五千五百五十里地亦如之各以<lb/>
四海為脉<hi>闗令内傳</hi>
天池海天池以納百川者也<hi>説文</hi>北溟有魚其名為鯤化<lb/>
<pb n="KR3k0049_WYG_009-36a"/>
而為鳥其名為鵬海運則將徙于南溟南溟者天池也<lb/>
水擊三千里<hi>莊子</hi>
水宗易林曰海為水宗聰明且聖百流歸徳無有畔逆<lb/>
又云海為水王<hi>云云</hi>漢東海桓君海廟碑云浩浩滄海<lb/>
百川之宗<hi>金石録</hi>
朝夕池枚乗上書吳王曰遊曲臺臨上路不如挹朝夕<lb/>
之池吳都賦曰帶朝夕之濬池王簡棲頭陀寺碑曰挹<lb/>
朝夕之池者無以測其淺深<lb/>
<pb n="KR3k0049_WYG_009-36b"/>
地紀天以日月為綱地以四海為紀<hi>蜀都賦</hi>
維浸大海為八維之浸日月為四方之燭<hi>法苑</hi>
歸墟渤海之東不知幾億萬里有大壑焉實為無底者<lb/>
谷其下無底名曰歸墟八紘九野之水天漢之流莫不<lb/>
注之而無増無減焉<hi>列子</hi>
尾閭莊子曰秋水時至百川灌河渚崖之間不辨牛馬<lb/>
河伯欣然自喜以天下之美為盡在已順流東行至於<lb/>
北海東面而視不見水端始旋其面目望洋向若而嘆<lb/>
<pb n="KR3k0049_WYG_009-37a"/>
北海若曰井蛙不可以語於海者拘於虚也夏蟲不可<lb/>
以語於冰者篤於時也曲士不可以語於道者束於教<lb/>
也天下之水莫大於海萬川歸之不知何時止而不盈<lb/>
尾閭泄之不知何時已而不虚春秋不變水旱不知此<lb/>
其過江河之流不可為量數計四海之在天地之間也<lb/>
不似鯨魚之在大澤乎計中國之在海内不似稊米之<lb/>
在太倉乎司馬云尾閭泄海水出外者也尾者在百川<lb/>
之下故稱尾閭者聚也水聚族之處故稱閭也楚辭使<lb/>
<pb n="KR3k0049_WYG_009-37b"/>
湘靈鼓瑟兮令海若舞馮夷<lb/>
浪焦𤣥中記曰天下之強者東海之惡燋焉水灌而不<lb/>
已惡燋者山名也在東海南方三萬里海水灌之而即<lb/>
消莊子疏云沃焦在碧海之東一石方圓四萬里厚四<lb/>
萬里海水注者無不焦盡故名沃焦山海經尭時十日<lb/>
並出尭使羿射九日落為沃焦佛蔵云大海有石其名<lb/>
曰焦萬流沃之至石皆竭所以大海水不増長華嚴經<lb/>
云海有盡無餘寶能縮所注故無増減及娑竭龍宫水<lb/>
<pb n="KR3k0049_WYG_009-38a"/>
湧出有時是故潮不失時<lb/>
大壑諄芒將東之大壑適遇苑風於東海之濱苑風曰<lb/>
子將奚之曰將之大壑曰奚為焉曰夫大壑之為物也<lb/>
注焉而不滿酌焉而不竭吾將遊焉<hi>莊子</hi>
渾沌南海之帝為儵北海之帝為忽中央之帝為渾沌<lb/>
儵與忽時相與遇於渾沌之地渾沌待之甚善儵與忽<lb/>
謀報渾沌之徳曰人皆有七竅以視聽食息此獨無有<lb/>
嘗試鑿之日鑿一竅七日而渾沌死<hi>莊子</hi>
<pb n="KR3k0049_WYG_009-38b"/>
禺疆莊子曰夫道禺疆得之立乎北極梁簡文云北海<lb/>
神也崔曰靈龜為之使大荒東經云黄帝生禺<graphic n="KR1888" url="https://raw.githubusercontent.com/kanripo/KR-Gaiji/master/images/KR1888.png" mimeType="image/png"/>禺<graphic n="KR1888" url="https://raw.githubusercontent.com/kanripo/KR-Gaiji/master/images/KR1888.png" mimeType="image/png"/>
生禺京禺京處北海禺<graphic n="KR1888" url="https://raw.githubusercontent.com/kanripo/KR-Gaiji/master/images/KR1888.png" mimeType="image/png"/>處東海是為海神注曰禺京<lb/>
即禺疆疏曰禺疆與顓帝並黄帝之孫也得道為水神<lb/>
歸蔵曰昔穆王子筮卦於禺疆<lb/>
精衛填海發鳩之山有鳥如烏其名自詨是炎帝之少<lb/>
女名曰女娃女娃遊於東海溺而不返故為精衛常取<lb/>
西山之木石以堙于東海<hi>山海經</hi>
<pb n="KR3k0049_WYG_009-39a"/>
東海之樂東海之鼈謂埳井之鼃曰夫海千里之逺不<lb/>
足以舉其大千仞之髙不足以極其深禹之時十年九<lb/>
潦而水弗為加益湯之時八年七旱而崖不為加損夫<lb/>
不為頃久推移不以多少進退者此亦東海之樂也<hi>莊子</hi>
游海齊景公游海上而樂之六月不歸告左右曰敢有<lb/>
先言歸者死顔斶曰君樂治海不樂治國彼若有治國<lb/>
者君安得樂此海乎遂歸中道聞國人謀將不納之<hi>説苑</hi>
韓子云田成子游海顔涿聚<hi>云云</hi>
<pb n="KR3k0049_WYG_009-39b"/>
渡海秦始皇造觀日橋欲渡海或云非人所建海神為<lb/>
之驅石竪柱始皇感其恵乃通敬于神求與相見神曰<lb/>
我形醜約莫圖我形當與帝㑹始皇乃從石橋入海四<lb/>
十里與神相見左右有巧者潜以足畫神形怒曰帝負<lb/>
約可速去始皇轉馬前脚纔立後脚隨崩僅得登岸今<lb/>
咸陽山東入海道有竪石往往相望似橋石之狀又有<lb/>
柱石二乍有乍沒始皇標記也<hi>伏琛齊地記</hi>
海神戰始皇夢與海神戰如人狀問占夢博士曰水神<lb/>
<pb n="KR3k0049_WYG_009-40a"/>
不可見以大魚蛟龍為候乃令入海者齎捕巨魚具而<lb/>
自以連弩候大魚出射之自瑯琊北至榮成山弗見至<lb/>
之罘見巨魚射殺一魚<hi>史記</hi>
始皇碑海州海中去岸半里許有始皇碑髙十一丈八<lb/>
尺廣五丈厚八尺三寸一行十一字潮水至加其上三<lb/>
文法則三尺見也<hi>地記</hi>
瀚海漢使驃騎將軍霍去病北伐單于至瀚海而還<hi>博物</hi>
<hi>志</hi>
<pb n="KR3k0049_WYG_009-40b"/>
海飛揚雄劇秦美新云神歇靈液海水羣飛<hi>選</hi>海水羣<lb/>
飛蔽于天杭<hi>太𤣥</hi>宋加齊髙帝九錫䇿曰嗣君失徳書契<lb/>
未紀神厭靈繹海水羣飛<hi>南蕩紀</hi>九鼎共海水同飛兩日<lb/>
與洛川俱鬭<hi>薛道衡老氏碑</hi>王世充假隋恭帝禪位䇿文云海<lb/>
飛羣水天出長星除舊之徵克著布新之祥允集<hi>河洛記</hi>
唐公荅李宻書崑山火烈海水羣飛赤縣坵墟黔黎塗<lb/>
炭<hi>壺闗録</hi>李宻與徐鴻客書壓海水之羣飛憫蒼生之塗<lb/>
炭<hi>上</hi>
<pb n="KR3k0049_WYG_009-41a"/>
照恕海王莽時韓博上言臣母霸出于蓬萊東南五城<lb/>
西北昭如海瀕<hi>漢書</hi>
勃鞮海竇憲伐匈奴至勃鞮海<hi>後漢</hi>
遭雕不害張霸字伯饒永元中為㑹稽太守入海捕賊<lb/>
遭疾風晦㝠波水湧起士卒驚白霸霸曰無得恐太守<lb/>
奉法追賊風必不為害須臾風静波止<hi>益部耆舊傳</hi>
拔劍息風陳茂嘗為交阯别駕舊刺史行部不渡漲海<lb/>
刺史周敞涉海遇風船欲覆沒茂拔劍訶罵水神風即<lb/>
<pb n="KR3k0049_WYG_009-41b"/>
止息<hi>謝承書</hi>
變桑田桓帝時麻姑與王方平降蔡經家麻姑云接待<lb/>
以來見東海三為桑田向到蓬萊水又淺於往者㑹時<lb/>
畧半也豈將復還為陵陸乎方平笑曰聖人皆出東海<lb/>
行復揚塵耳<hi>神仙傳</hi>嘗有三老人相遇或問之年其一曰<lb/>
吾年不可記但憶少時與盤古有中外一曰海水變桑<lb/>
田吾輒下一籌已滿十屋矣一曰善師食蟠桃棄其核<lb/>
崑崙之下今與崑崙齊矣<hi>仇池筆記</hi>
<pb n="KR3k0049_WYG_009-42a"/>
乗桴姜肱字伯維靈帝踐祚徵肱為太守肱告人曰吾<lb/>
以虚獲實藴籍聲價盛明之際尚不委質今政在私門<lb/>
夫何為哉遂乗桴浮海莫知其極時人以為非凡<hi>風俗通</hi>
李涓遼東人祖敏漢河内太守去還鄉遼東太守公孫<lb/>
度欲強用之敏乗舟浮海莫知所終<lb/>
遇風悔過管寧避地遼東經海遇風船人危懼皆叩頭<lb/>
悔過寧思諐念向曽如厠不冠即便稽首風亦尋静<hi>周景</hi>
<hi>式孝子傳</hi>寧之歸也海中遇暴風船皆沒唯寧乗船自若時<lb/>
<pb n="KR3k0049_WYG_009-42b"/>
夜風晦冥船人盡惑莫知所泊望見有火光輒趣之得<lb/>
島島無居人又無火燼行人咸異焉以為神光之祐也<lb/>
<hi>傳</hi>
煮石濟海鮑靚為南海太守嘗行部入海遇風飢甚取<lb/>
白石煮食之以濟<hi>晉書</hi>
海冰慕容皝將乗海討其弟仁襲其不意羣臣以海道<lb/>
危阻宜從陸道皝曰舊海水無凌自仁反已來凍合者<lb/>
三矣昔光武因滹沱之水以濟大業天其或者欲吾乗<lb/>
<pb n="KR3k0049_WYG_009-43a"/>
此而尅之乎吾計決矣有沮謀者斬二月皝親率三軍<lb/>
擒仁賜死<hi>前燕録</hi>晃上言成帝曰臣躬征平郭逺假陛下<lb/>
天地之威海為結冰凌行海中三百餘里臣及諸老言<lb/>
自立國初無海水冰凍之事<hi>王隠晉書</hi>
望海荀中郎羡在京口登北固望海云雖未覩三山便<lb/>
自使人有凌雲意若秦漢之君必當蹇裳濡足<hi>世説</hi>
泛海朱脩之陷魏後奔馮𢎞𢎞遣求救于宋泛海至東<lb/>
萊遇猛風柁折垂以長索船乃復正海師見飛鳥知其<lb/>
<pb n="KR3k0049_WYG_009-43b"/>
近岸須臾至東萊<hi>索書</hi>
海賦添鹽事齊書曰張融作海賦文詞詭激以示鎮軍<lb/>
將軍徐覬之覬之曰此賦實超𤣥虚但恨不道鹽爾融<lb/>
即求筆注曰漉沙搆白熬波出素積雪中春飛霜暑露<lb/>
安流梁汝南周捨少好學有才辨顧諧被使髙麗以海<lb/>
路艱難問於捨捨曰晝則揆日而行夜則考星而泊海<lb/>
大便是安流從風不足為逺<hi>談藪</hi>
鹿渾海太祖西征次鹿渾海<hi>後魏書</hi>
<pb n="KR3k0049_WYG_009-44a"/>
不拜海神裴粲字文亮為膠州刺史屬時亢旱士民勸<lb/>
令禱于海粲憚違衆心乃為祈請直據胡牀舉杯而言<lb/>
曰僕白君左右云前後例皆拜謁粲曰五嶽視三公四<lb/>
瀆視諸侯安有方伯而致禮海神也卒不肯拜<hi>上</hi>
青海允吾縣西有卑禾羌海岱謂之青海李大亮討吐<lb/>
谷渾為河東道行軍總管與李靖俱出北道涉青海觀<lb/>
河源<hi>十三州記</hi>
地獄門貞觀中遣新州刺史髙表仁持節至倭國在大<lb/>
<pb n="KR3k0049_WYG_009-44b"/>
海中表仁浮海數月方至自云路經地獄之門其上氣<lb/>
色蓊鬱聞叫號鎚鍛之聲甚可畏懼<hi>唐㑹要</hi>
失舟劉仁軌為李義府所惡出為青州刺史㑹討百濟<lb/>
仁軌當浮海運糧時未可行義府督之遭風失船丁夫<lb/>
溺死甚衆命御史袁異式往鞫之具獄以聞義府言於<lb/>
上曰不斬仁軌無以謝百姓舎人源直心曰海風暴起<lb/>
非人力所及上乃命除名以白衣從軍自効<hi>通鑑</hi>
涉海則天革命使陸元方安輯嶺外將涉海時風濤甚<lb/>
<pb n="KR3k0049_WYG_009-45a"/>
壯舟人莫敢舉帆元方曰我受命無私神豈害我遽命<lb/>
之濟既而風濤果息<hi>舊唐</hi>
封王天寶十載正月以東海為廣徳王南海為廣利王<lb/>
西海為廣潤王北海為廣澤王分命卿監詣嶽瀆及山<lb/>
取三月十七日一時備禮兼冊祭<hi>通典</hi>
不乗小艇歸崇敬充新羅冊立使至海中流濤波迅急<lb/>
舟船壊漏衆咸驚駭舟人請以小舟載崇敬曰舟人凡<lb/>
數十百我何忍獨濟哉少焉風息<hi>談賓録</hi>
<pb n="KR3k0049_WYG_009-45b"/>
鑿海交阯以北距南海有水路多覆舟船髙駢往視之<lb/>
乃有横石隠隠然在水中因奏以開鑿以通南海之利<lb/>
其表畧云人操利楫石限横津纔登一去之舟便作九<lb/>
泉之計時有詔聽之乃召工者啖以厚利竟削其石民<lb/>
至今賴之或言駢以術假雷電以開之<hi>北夢瑣言</hi>
遇仙乾符末張建章為幽州行軍司馬曽齎府戎命往<lb/>
渤海遇風濤泊船忽有青衣泛一葉舟而至謂建章曰<lb/>
奉大仙命請大夫建章乃應之至一大島見樓臺巋然<lb/>
<pb n="KR3k0049_WYG_009-46a"/>
有仙女處之侍翼甚盛器食皆建章故鄉之常味也食<lb/>
畢告退女仙謂建章曰子不欺暗室所謂君子人也恐<lb/>
患風濤之苦吾令此青衣往來導之及還風濤寂然往<lb/>
來皆無所懼復命以水仙所遺鮫鮹自齎而進好事者<lb/>
為之立傳<hi>上</hi>
海眼北海縣因發地得五銖錢取之不盡中得一石記<lb/>
云此是海眼以錢鎮之衆懼復掩之<hi>唐金華子</hi>
鎖山齊郡接歴山上有古鐵鎖大如人臂繞其峯再浹<lb/>
<pb n="KR3k0049_WYG_009-46b"/>
相傳本海中山山神好移故海神鎖之挽鎖斷飛來於<lb/>
此矣<hi>酉陽雜俎</hi>
甘棠港福建道以海口黄碕岸横石巉峭常為舟楫之<lb/>
患閩王王審知思欲制置憚於力役乾寧中因夢金甲<lb/>
神自稱吳安王<hi>即伍子胥</hi>許助開鑿及覺命判官劉山甫躬<lb/>
往致祭三奠纔畢海内靈怪具見山甫因憑髙觀之風<lb/>
雷暴興見一物非魚非龍黄鬛赤身可長千百丈奮躍<lb/>
攻擊凡三日風雷止霽已别開一港甚便行旅當時録<lb/>
<pb n="KR3k0049_WYG_009-47a"/>
奏賜號甘棠港<hi>金溪閒談</hi>亦號此地為天威路<hi>北夢瑣言</hi>
無恐段希尭使于吳越是時江淮不通凡使吳越者皆<lb/>
泛海而多風波之患希尭過海遭大風左右皆恐懼希<lb/>
尭曰吾平生不欺汝等恃吾可無恐也已而風亦止<hi>五代</hi>
<hi>史</hi>
蜃樓漢書曰海旁有蜃氣為樓臺登州海中時有雲氣<lb/>
如宫室臺觀人物車馬歴歴可見謂之海市歐公使河<lb/>
朔過髙唐縣夜有鬼神自空中過人馬之聲可辨父老<lb/>
<pb n="KR3k0049_WYG_009-47b"/>
云二十年前晝過亦彷彿見人物謂之海市<hi>筆談</hi>
海神移徙歐陽少師言為河北都轉運使冬月按部至<lb/>
滄景間於野亭夜半聞車旂兵馬之聲幾達旦不絶問<lb/>
宿彼處人云此海神移徙五七年間一有之<hi>春明退朝録</hi>
海人李仲游承議知同安縣日有人泛海舟交易外國<lb/>
經嵗始還云為大風飄至一島嶼時月正明見十數人<lb/>
自海連臂而出登嶼笑語語不可解體貌與人無異但<lb/>
祼形耳舟人鳴鑼鼓以駭之復連臂大笑入海而去近<lb/>
<pb n="KR3k0049_WYG_009-48a"/>
嶼人云此名海人室在嶼下<hi>續墨客揮犀</hi>
海洋宋楊康國錢勰使髙麗豊稷為楊掌牋表言東海<lb/>
洋龍宫之寶蔵所也氣如厚霧雖無風亦有巨浪使人<lb/>
卧木匣中雖蕩而身不摇食物盡吐唯餘少漿舟前大<lb/>
龜如屋兩目如巨燭光耀沙上舟人以此卜之見則無<lb/>
虞也<hi>孫公談圃</hi>
三海釋鑑真姓淳于氏廣陵人日本國有沙門榮叡等<lb/>
東來募法真許往遂買舟齎經律法往焉俄漂入蛇海<lb/>
<pb n="KR3k0049_WYG_009-48b"/>
又入魚海復入鳥海既出泊一島池且泓澄人飲甘美<lb/>
相次達于日本<hi>髙僧傳</hi>
海井華亭市有一物如水桶而無底非金石竹木所製<lb/>
久未有知其名與所用者一日有海舶老商見之驚喜<lb/>
撫玩扣其所直其人漫索五百緡商即以三百償之其<lb/>
人因問之商曰此至寶也名曰海井凡航海必須以淡<lb/>
水自隨今但以大器滿貯海水置此井于水中汲之皆<lb/>
甘泉矣<hi>癸辛雜志</hi>
<pb n="KR3k0049_WYG_009-49a"/>
海蛆凡海舟必用大板護其外不然則船身必為海蛆<lb/>
所蝕<hi>上</hi>
泥油南海諸國有泥油今入海淺畨船皆畜之淺畨船<lb/>
相遇海中視其力之強弱則戰謂之併船凡併船則用<lb/>
四人立於柂斗上以泥油著小瓶中檳榔皮塞其口燃<lb/>
火於檳榔皮上自髙投之泥油著板令人即仆又火得<lb/>
泥油遍延不息如以水沃之愈熾所制者乾泥與竈灰<lb/>
耳今官兵船不能近淺畨者正畏此物也併船猶併國<lb/>
<pb n="KR3k0049_WYG_009-49b"/>
之謂無此不得戰具次之<lb/>
隂火海中所生魚蜃置隂處有光初見之以為怪異土<lb/>
人常推其義盖鹹水所生海中水遇隂晦波如然火滿<lb/>
海以物擊之迸散如星火有月即不復見木𤣥虚海賦<lb/>
云隂火潜然豈謂此乎<hi>嶺南異物志</hi>
紫海南昌國有紫海水色如爛椹可以染衣其龍魚龜<lb/>
鼈砂石草木無不紫色<hi>杜陽編</hi>
幼海無臯之山南望幼海幼海少海也<hi>山經</hi>
<pb n="KR3k0049_WYG_009-50a"/>
歧海甌閩皆在歧海中<hi>上</hi>
漲海交阯七郡貢獻皆從漲海出入<hi>謝承書</hi>大秦西南漲<lb/>
海中可七八百里到珊瑚洲見洲底大盤石珊瑚生其<lb/>
上人以鐵網取之<hi>外國雜傳</hi>
碧海扶桑在碧海之中有大帝宫太真東王公所治處<lb/>
東海外别有圓海繞蓬萊山海水正黒謂之溟海無風<lb/>
而洪波百丈惟飛仙能到其處<hi>十洲記</hi>
有水為海李吉甫云河北得水便名為河塞北得水便<lb/>
<pb n="KR3k0049_WYG_009-50b"/>
名為海<lb/>
九水流注九嶷之山山有九峯峯有一水九江分流其<lb/>
下以注六合周而復始泝上於此以灌天河故九水源<lb/>
出此山也上下流注周于四海九水者一曰銀花水二<lb/>
曰復淑水三曰巢水四曰許水五曰歸水六曰沙水七<lb/>
曰金花水八曰永安水九曰晉水<hi>集仙傳</hi>
海老易林遯之否曰海老水乾魚鼈蕭索髙落無間獨<lb/>
有沙石<lb/>
<pb n="KR3k0049_WYG_009-51a"/>
海立杜少陵文九天之雲下垂四海之水皆立坡詩天<lb/>
外黒風吹海立浙東飛雨過江來<hi>西清詩語</hi>
灌門海昌國縣海中有砥柱屹立中流望之如人拱立<lb/>
水匯于此旋涌若沸舟行必投以物殺其勢而後過風<lb/>
雨將作有聲如雷<hi>地志</hi>
大渦寧海縣東海中有尾閭與海門馬筯相直自髙山<lb/>
望之其水湍急陷為大渦者十餘舟檝不可近舊傳東<lb/>
海泄水處<hi>夷堅志</hi>
<pb n="KR3k0049_WYG_009-51b"/>
金臺海中有金臺山髙百丈結構巧麗窮盡神工横立<lb/>
巖渚竦曜星門臺内有金機雕文備制<hi>幽明録</hi>
金銀城大意初入海中至白銀城次至黄金城次至水<lb/>
精城次至琉璃城龍王各與明月珠<hi>大志經</hi>
三徳海有三徳一曰深廣無邉二曰清浄不受襍穢三<lb/>
曰蔵積無量珍寳菩薩之徳義同海也<lb/>
五徳海有五徳一澄浄不受屍二多出妙寳三大龍澍<lb/>
雨沛如車軸受而不溢四風月不能竭五淵深不測<hi>海志</hi>
<pb n="KR3k0049_WYG_009-52a"/>
八徳海有八未曽有大海漸深潮不過限不宿死尸百<lb/>
川來㑹無復異稱萬流悉歸而無増減出珍珠等寳大<lb/>
身衆生皆住其中同一鹹味是為八<hi>五分律</hi>
海神東海君姓馮名脩夫人姓朱名隠娥南海君姓視<lb/>
名赤夫人姓翳名逸寥西海君姓勾太名邱夫人姓靈<lb/>
名素簡北海君姓是名禹張里夫人姓結名連翹<hi>龍魚河圖</hi>
東海神名阿明南海祝融西海巨乗北海禺疆<hi>養生雜書</hi>
海童不夜城淳于髠稱海童作妖城<hi>齊地記</hi>海童邀路馬<lb/>
<pb n="KR3k0049_WYG_009-52b"/>
銜當蹊<hi>海賦</hi>仙人齎持何等前謁海童<hi>吳歌</hi>
川歸百川趨于海<hi>尚書大傳</hi>百川異源而皆歸于海<hi>淮南子</hi>百<lb/>
川派别歸海而㑹<hi>吳都賦</hi>嘘噏百川洗滌淮漢<hi>海賦</hi>百川學<lb/>
海而至於海<hi>揚子</hi>渤海百川之大也<hi>隋地理志</hi>
積水積石成山積水成海不積而能成者未之有也<hi>文子</hi>
積土而為山積水而為海<hi>荀子</hi>不積跬步無以至千里不<lb/>
積小流無以成河海也<hi>上</hi>海不讓水積以成其大<hi>淮南子</hi>
不辭水海不辭水故能成其大山不辭土石故能成其<lb/>
<pb n="KR3k0049_WYG_009-53a"/>
髙<hi>管子</hi>海不辭東流大之至也<hi>莊子</hi>泰山不讓土壤故能成<lb/>
其大河海不擇細流故能就其深<hi>李斯書</hi>李權曰海以合<lb/>
流為大秦宓曰海以受淤嵗一蕩清<hi>三國志</hi>
潤千里三望者何望祭也祭太山河海也河海潤千里<lb/>
註能通氣致雨潤澤及于千里<hi>公羊僖三十一年</hi>
無為古之善為君者法江海江海無為以成其大窊下<lb/>
以成其廣故能長久為天下谿谷其徳乃足無為故能<lb/>
取百川不求故能得不行故能至<hi>文子</hi>
<pb n="KR3k0049_WYG_009-53b"/>
天臺大荒中有山名曰天臺海水入焉<hi>山海經</hi>
滄嶼海安縣南有小水南注乎海極目滄嶼渺望溟波<lb/>
<hi>南越志</hi>
朝宗書曰江漢朝宗于海孔曰百川以海為宗詩云沔<lb/>
彼流水朝宗于海鄭云江水漢水其流遄疾又合為一<lb/>
共赴海也<lb/>
二溟袁彦伯三國名臣賛洪飈扇海二溟揚波莊子曰<lb/>
窮髮之北有溟海者天池也李𢎞範曰廣大窕㝠故以<lb/>
<pb n="KR3k0049_WYG_009-54a"/>
溟為名謝莊赤鸚鵡賦禎流日域祥發鵬溟<lb/>
海澨顔延之詩且泛桂水潮映月㳺海澨南史停輿海<lb/>
澨駐蹕嵓址謂水邉土人所止者<hi>海録</hi>
瀛壖謝靈運詩周覽倦瀛壖況乃凌窮髮溟漲無端倪<lb/>
虚舟有超越<lb/>
渟海崇嶽渟海通瀆之神咸設壇場望受命之臻<hi>美新</hi>
泛海謝安盤桓東山時與孫興公諸人汎海戲風起浪<lb/>
涌孫王諸人色並遽便唱使還太傅神情方怡吟嘯不<lb/>
<pb n="KR3k0049_WYG_009-54b"/>
言舟人以公貌閒意説猶去不止既風轉急浪猛諸人<lb/>
皆諠動不坐公徐云如此將無歸衆人即承響而回<hi>世説</hi>
海決賁星墜而渤海決<hi>淮南子</hi>賁客星也<lb/>
海躍黄星騁海水躍<hi>考異郵</hi>宋均云黄星土精也<lb/>
熱海凌山葱嶺北隅坎雪積凌春夏不消懸釡而炊席<lb/>
冰而寢七日出山有青池熱海以其對凌山不凍故名<lb/>
之<hi>西域記</hi>
海影翻諮議朱景𤣥見鮑容説陳司徒在揚州時東市<lb/>
<pb n="KR3k0049_WYG_009-55a"/>
塔影忽倒老人言海影翻則如此<hi>酉陽雜俎</hi>
委輸於廓靈海長為委輸<hi>海賦</hi>委輸百谷歸朝宗萬川溢<lb/>
<hi>隋煬帝</hi>
　　潮<lb/>
潮汐髙麗圖經云潮汐往來為天地至信山海經云海<lb/>
鰌出入之度浮圖書云神龍變化所致竇叔蒙海嶠志<lb/>
云隨月盈虧盧肇海潮賦云日出于海衝擊而成抱朴<lb/>
子云天河激湧洞真經云地機翕張封演云月周天而<lb/>
<pb n="KR3k0049_WYG_009-55b"/>
潮應余安道云水往從月之禮<lb/>
弄潮浙江取其曲折為名源自歙州界東北流經界石<lb/>
山又東北流入海江濤每日晝夜再至常以月十日二<lb/>
十五最小月三日十八日極大小則水漸漲不過數尺<lb/>
大則濤湧髙至數丈每年八月十八日數百里士女共<lb/>
觀舟人漁子泝濤觸浪謂之弄潮<hi>元和志</hi>
子胥揚濤吳王賜子胥屬鏤之劍而死乃取其屍盛以<lb/>
鴟夷之器投之於江中子胥因隨流揚波依潮來往蕩<lb/>
<pb n="KR3k0049_WYG_009-56a"/>
激崩岸<hi>吳越春秋</hi>越王殺文種葬於國之西山葬一年伍子<lb/>
胥從海上穿山脇而持種去與之俱浮于海故前潮水<lb/>
潘侯者子胥也後重水者大夫種也<hi>上</hi>
止濤夫差殺伍子胥煮之於鍋乃以鴟夷橐投之於江<lb/>
子胥恚恨驅水為濤以溺殺人今時㑹稽丹徒大江錢<lb/>
唐浙江皆立子胥之廟盖欲慰其恨心止其猛濤也<hi>水經</hi>
時有見子胥乗素車白馬在潮頭之中因立廟以祠焉<lb/>
<hi>録異記</hi>廬州城内淝河岸上亦有子胥廟每朝暮潮時淝<lb/>
<pb n="KR3k0049_WYG_009-56b"/>
河之水亦鼓怒而起至其廟前髙一尺廣十餘丈食頃<lb/>
乃定俗云與錢唐潮水相應焉<hi>上</hi>
鼓怒陸元輔胥山銘序曰屬鏤之賜竟及其身鴟夷盛<lb/>
屍投于水濱憤悱鼓怒配濤作神其神迄今一日再至<lb/>
來也海鴟羣飛陽侯夾從奮于吳怫于越激于楚乃退<lb/>
於是仲秋朔望杭人以旗鼓迓之笳簫和之百城聚覩<lb/>
大耀威靈<hi>文粹</hi>投于河上自統波濤晝夜兩至懐沙類騷<lb/>
洗滌南北簸蕩東西雖非命祀不讓瀆齊<hi>銘</hi>
<pb n="KR3k0049_WYG_009-57a"/>
呪潮唐靈隠寺釋寶達者以持宻呪為務往時江潮大<lb/>
至激射湖上諸山達為誦咒之忽一夜江濤中有偉人<lb/>
至𤣥冠朱衣導從甚繁謂達曰身是子胥復讐雪恥者<lb/>
非他也師慈心為物已聞命矣言訖而滅明日寺僧怪<lb/>
其車馬之喧因言其事自爾西岸沙漲彌年<hi>髙僧傳</hi>
射潮梁開平四年錢武肅王始築捍海塘在候潮通江<lb/>
門外江濤晝夜衝擊沙岸版築不能就因命強弩數百<lb/>
以射濤頭又立子胥山祠仍為詩一章函置海門既而<lb/>
<pb n="KR3k0049_WYG_009-57b"/>
濤頭遂趨西北乃運巨石盛以竹籠植巨材捍之城基<lb/>
始定其重濠纍塹通衢廣陌亦由是而成焉<hi>吳越備史</hi>土人<lb/>
相傳吳越王箭所射止處嘗立鐵幢因名鐵幢浦<hi>臨安志</hi>
錢王射潮退避後遂以鐵鑄成箭様其大如杵作亭路<lb/>
傍埋箭亭中出土外猶七尺許以示鎮壓之義<hi>錢塘録事</hi>
辨濤𫝊書言吳王殺子胥投之於江實也言其恨恚驅<lb/>
水為濤者虚也屈原懐恨自投湘江湘江不為濤申徒<lb/>
狄蹈河而死河水不為濤夫地之有百川也猶人之有<lb/>
<pb n="KR3k0049_WYG_009-58a"/>
血脉也血脉流行汎揚動静自有節度百川亦然其朝<lb/>
夕往來猶人之呼吸氣出入也<hi>論衡</hi>俗人云濤是子胥所<lb/>
作妄也子胥始死耳天地開闢已有濤水矣<hi>抱朴子</hi>
沓潮早潮下晚潮上而水相合曰沓潮<hi>番禺記</hi>劉禹錫沓<lb/>
潮序云元和十年夏五月大風駕潮南海泛溢南人云<lb/>
沓潮率三嵗有之<lb/>
瓊海潮瓊管志云江浙欽㢘之潮皆有定候瓊海之潮<lb/>
半月東流半月西流潮之大小隨長短星不係月之盛<lb/>
<pb n="KR3k0049_WYG_009-58b"/>
衰<hi>寰宇記</hi>
送女潮長興吳山下有溪名呉山灣昔吳王送女至此<lb/>
有潮髙三尺倒流七十里名吳王送女潮<hi>西吳記</hi>
聖水潮桂林庸聖水巖則子時潮上午時潮落三五十<lb/>
年有一大潮<hi>廣西志</hi>
尹公潮苕溪在餘杭夾岸多苕花因得名相傳云古有<lb/>
尹公者善推候有異術鄉人王氏有女美質尹公求之<lb/>
不得叱水成潮以溺其居至今日暮則風生水長數寸<lb/>
<pb n="KR3k0049_WYG_009-59a"/>
號為尹公潮<hi>圖經</hi>
山穴暗黒南海洲採珠人云海人入海必以繩係身岸<lb/>
上人持之或怪物潮來必動繩岸人與挽之助身而上<lb/>
又説或潮上海底山穴間必暗黒雷鳴水勃然而漲上<lb/>
及登岸則潮入浦漵矣<hi>物類相感志</hi>
氣交氣變海潮每晝夜再至夘酉之月為隂陽之交氣<lb/>
以交而盛故潮獨大於餘月朔望之後為隂陽之變氣<lb/>
以變而盛故潮獨大於餘日<hi>臨安志</hi>
<pb n="KR3k0049_WYG_009-59b"/>
　　江<lb/>
解江者貢也為其出珍物可貢獻也<hi>風俗通</hi>江者公也小<lb/>
水流入其中出物不私所公共也<hi>釋名</hi>
源岷山江水出焉<hi>山海經</hi>岷山即瀆山也水曰瀆水矣又<lb/>
謂之汶阜山在徼外江水所導也<hi>水經注</hi>秦宓對夏侯纂<lb/>
曰蜀有汶阜之山江出其腹帝以㑹昌神以建福故能<lb/>
沃野千里淮濟四瀆江為首此其一也<hi>三國志</hi>井絡纒曜<lb/>
江漢昞靈泉流深逺盛為四瀆之首<hi>河圖地象</hi>
<pb n="KR3k0049_WYG_009-60a"/>
潤化牛女為江湖江湖者所以開神潤化故其氣喘息<lb/>
<hi>元命包</hi>
三江徐鉉云江出岷山至楚都名南江至潯陽為九道<lb/>
名中江至南徐州名北江入海<lb/>
二江蜀守李冰穿二江成都之中<hi>史記</hi>二江者郫江流江<lb/>
也<hi>盖州記</hi>大江一名汶江一名管橋水亦名清江水江郫<lb/>
江一名成都江一名市橋江亦名中日江内江<hi>栝地志</hi>
五津大江自湔堰至犍為五津曰白華津萬里津江首<lb/>
<pb n="KR3k0049_WYG_009-60b"/>
津涉頭津江南津<hi>華陽國志</hi>
龍負舟禹南省方濟乎江黄龍負舟舟中之人五色無<lb/>
主禹仰視而歎曰吾受命于天竭力以養民人生性也<lb/>
死命也余何憂於龍焉龍俛首曳尾而逝<hi>吕覽</hi>禹使迹之<lb/>
入於龍巢今在巴陵夏口浦<hi>十道四畨志</hi>
黿鼉為梁周穆王東至於九江叱黿鼉以為梁<hi>紀年</hi>
深晏子曰吾聞江深五里海深十里<hi>補齊記</hi>
濫觴子路盛服見孔子子曰由是裾裾何也昔者江出<lb/>
<pb n="KR3k0049_WYG_009-61a"/>
於岷山其始出也其源可以濫觴及其至江之津也不<lb/>
放舟不避風則不可涉也非維下流水多耶<hi>荀子</hi>
甕口葉公諸梁問樂王鮒曰晉大夫趙文子為人何若<lb/>
對曰好學而受規諌葉公曰疑未盡矣對曰好學智也<lb/>
受規諌仁也江出汶山其源若甕口至楚國其廣十里<lb/>
無他故其下流多也人而好學受規諌宜哉其立也<hi>説苑</hi>
飲江趙簡子問子貢曰孔子為人何如對曰賜不能識<lb/>
也簡子不説曰夫子事孔子數十年終業而去之而曰<lb/>
<pb n="KR3k0049_WYG_009-61b"/>
不識何也曰賜辟渇者之飲江海知足而已孔子猶江<lb/>
海也賜奚足以識之簡子曰善哉子貢之言也<hi>説苑</hi>齊景<lb/>
公問孔子於子貢子貢曰臣之事仲尼譬猶渇操壺杓<lb/>
就江海而飲之腹滿而去又安知江海之深乎<hi>韓詩外傳</hi>
江上丈人伍員如吳過於荆至江上欲涉見一丈人刺<lb/>
小船方將漁從而請焉丈人渡之絶江問其名族則不<lb/>
肯告解其劍以予丈人曰此千金之劍也願獻之丈人<lb/>
丈人不肯受曰荆國之法得伍員者爵執圭祿萬檐金<lb/>
<pb n="KR3k0049_WYG_009-62a"/>
千鎰昔者子胥過吾猶不取今我何以子之千金劍為<lb/>
乎伍員過於吳使人求之江上則不能得也毎食必祭<lb/>
之祝曰江上之丈人<hi>吕氏春秋</hi>
中流推戈要離詐得罪於呉王出奔如衛見王子慶忌<lb/>
曰請與王子往奪之國王子慶忌曰善乃與要離俱涉<lb/>
於江中江拔劍以刺慶忌慶忌捽而投之於江浮則又<lb/>
取而投之如此者三其卒曰汝天下之國士也幸汝以<lb/>
成而名要離得不死歸於吳<hi>上</hi>
<pb n="KR3k0049_WYG_009-62b"/>
漸臺著節楚昭王出遊留夫人貞姜漸臺江水大至遣<lb/>
使者迎夫人忘持符夫人曰王與宫人約召必以符今<lb/>
使者不持符妾不敢行於是使者取符臺崩夫人沈而<lb/>
死<hi>列女傳</hi>
溺江澹臺滅明之子溺死于江弟子欲收葬之滅明止<lb/>
之曰此命也與螻蟻何親與魚鼈何仇弟子曰何夫子<lb/>
之不慈乎對曰生為吾子死非吾鬼遂不收葬<hi>博物志</hi>
江妃江妃二女遊於江濱逢鄭交甫遂解佩與之交甫<lb/>
<pb n="KR3k0049_WYG_009-63a"/>
受珮而去數十步懐中無珮女亦不見<hi>列仙傳</hi>試水客<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>
輕舟娉江婓與神游<hi>吳都賦</hi>江妃含嚬而<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>眇感交甫之<lb/>
喪珮<hi>江賦</hi>
墜劍楚人有涉江者其劍自舟中墜於水遽契其舟曰<lb/>
是吾劍之所從墜舟止從其所契者入水求之舟已行<lb/>
矣而劍不行求劍若此不亦惑乎人有過於江上者見<lb/>
人方引嬰兒而欲投之江中嬰兒啼人問其故曰此其<lb/>
父善游其父雖善游其子豈遽善游哉<hi>吕覽</hi>
<pb n="KR3k0049_WYG_009-63b"/>
江神鬭秦昭王使李冰為蜀守開成都兩江溉田萬頃<lb/>
神嵗取童女二人為婦冰以其女與神為婚徑至神祠<lb/>
勸神酒酒杯恒澹澹冰厲聲以責之因忽不見良久有<lb/>
兩牛鬭於江岸傍有間冰還流汗謂官屬曰吾鬭大極<lb/>
當相助也南向腰中正白者我綬也主簿刺殺北面者<lb/>
江神遂死蜀人慕其氣決凡壯健者因名冰兒也<hi>風俗通</hi>
要江神李冰於湔山下造大堋以壅江水外作石犀五<lb/>
頭以厭水精穿石犀溪於南江命曰犀牛里後轉犀牛<lb/>
<pb n="KR3k0049_WYG_009-64a"/>
二頭在府中一頭在市橋二頭沈之深淵水又自前堰<lb/>
上分穿羊摩江灌口西於玉女房下自涉郵作三石人<lb/>
立水中與江神要水竭不至足盛不没肩迄今蒙福<hi>華陽</hi>
<hi>國志</hi>
燒崖僰道縣有蜀王兵蘭其神作大灘江中崖峻岨險<lb/>
不可穿鑿李冰乃積薪燒之故其處懸巖猶有赤白五<lb/>
色映水𤣥黄魚從楚來至此而止言畏崖嶼映其水故<lb/>
不更上也<hi>水經注</hi>
<pb n="KR3k0049_WYG_009-64b"/>
錦江李冰鑿離碓辟沫水之害穿二江成都之中<hi>史記</hi>成<lb/>
都織錦既成濯於江水其文分明勝於初成<hi>益州志</hi>濯以<lb/>
佗江則錦色弱矣遂命之為錦里也<hi>水經注</hi>又名錦江杜<lb/>
甫詩錦江春色逐人來錦江春色來天地<lb/>
江伯秦時中宿縣十里外有觀亭江神祠堂甚靈異中<lb/>
宿縣民至洛及路見一行旅寄其書云吾家在觀亭亭<lb/>
廟前石間有懸藤即是也君至叩藤自有應者歸者如<lb/>
其言果有二人從水中出取書而淪尋還云江伯欲見<lb/>
<pb n="KR3k0049_WYG_009-65a"/>
君此人不覺隨去便覩屋宇精麗飲食鮮香言語接對<lb/>
無異世間今俗咸言觀亭有江伯神也<hi>南越志</hi>異苑王歆<lb/>
始興記作晉中朝有質子將歸<hi>云云</hi>
迎母呉郡沈豐為郡主簿太守第五倫母老不能之官<lb/>
倫每至臘節常感戀垂泣遣豐迎母廣陵母見大江畏<lb/>
水不敢渡豐祭神令子孫對母飲酒因醉卧便渡<hi>謝承書</hi>
治訟波清建初中張禹拜揚州刺史當過江行部中土<lb/>
民皆以江有子胥之神難於濟涉禹將度吏固請不聽<lb/>
<pb n="KR3k0049_WYG_009-65b"/>
禹厲言曰子胥如有靈知吾志在理察枉訟豈危我哉<lb/>
遂鼓楫而過<hi>續漢書</hi>
飲江水廣漢姜詩妻龐氏事姑至孝姑好飲江水水距<lb/>
家七里妻常鷄鳴泝流而汲值風雪不時得水詩責遣<lb/>
之妻往隣家績紡供給因隣母遺姑詩聞追還舎側忽<lb/>
有涌泉出味如江水<hi>華陽國志列女傳</hi>
天隔南北魏文帝至廣陵臨江觀兵有渡江之志權嚴<lb/>
設固守時大寒冰舟不得入江帝見波濤洶湧嘆曰嗟<lb/>
<pb n="KR3k0049_WYG_009-66a"/>
乎固天所以隔南北也遂歸<hi>吳録</hi>
囊塞孫權詔曰吕岱諸葛恪道步隲説北人欲以布囊<lb/>
盛土塞江毎讀此表令人連日失笑此江自天地以來<lb/>
寧有可塞者乎<hi>環齊呉紀</hi>
遇風長嘯王廙字世將祖覽父正廙髙明豪率王導庾<lb/>
亮遊于石頭㑹廙至爾日迅風飛颿廙倚樓船長嘯神<lb/>
氣甚逸導謂亮曰世將為復識事亮曰正是舒其逸耳<lb/>
<hi>别傳</hi>
<pb n="KR3k0049_WYG_009-66b"/>
江神不守術士王猛過彭蠡遇天神云此江神不守其<lb/>
官覆溺生人吾奉帝命按之言終而失<hi>潯陽記</hi>
沈書殷洪喬作豫章郡臨去都下人因附百許函書既<lb/>
至石頭悉擲水中因祝曰沈者自沈浮者自浮殷洪喬<lb/>
不能作致書郵<hi>世説</hi>
萬里有人譏周覬與親言戲穢雜無檢節周曰吾若萬<lb/>
里長江何能不千里一曲<hi>上</hi>
犁江王敦謂郭璞曰吾昨夜夢在石頭外江中扶犁耕<lb/>
<pb n="KR3k0049_WYG_009-67a"/>
占之璞曰大江扶犁耕亦自不成及反亦無成<hi>神仙傳</hi>
擊楫渡江祖逖為奮威將軍及渡江中流擊楫而誓曰<lb/>
不清中原而復濟者有如大江<hi>晉書</hi>
燃犀温嶠至牛渚磯傳言水深不可測乃燃犀角照之<lb/>
須臾見水族竒怪或乗車馬至夜夢人謂曰與君幽㝠<lb/>
道隔何苦相照嶠甚惡之未幾而卒<hi>上</hi>
扇畫吳猛年四十許邑人丁義始授神方因還豫章江<lb/>
水甚急猛不假舟楫以白羽扇畫水而渡<hi>上</hi>
<pb n="KR3k0049_WYG_009-67b"/>
漾舟世説云桓宣武在南洲與㑹稽王㑹于溧洲漾舟<lb/>
江側謝公亦在坐狂風忽起波浪鼓湧非人力所致桓<lb/>
有懼色㑹稽亦㣲異惟謝怡然自若頃間風止桓問謝<lb/>
曰向那得不懼謝徐笑曰何有三才同盡理<hi>金陵志五烈州下</hi>
投鞭苻堅北定九州將大舉南伐苻融等咸諌止之不<lb/>
聽曰吾百萬之衆投鞭於江足斷其流又何險之足恃<lb/>
乎既至淝水大為謝𤣥等所敗<hi>臧榮緒晉書</hi>
風止劉裕平慕容超將鎮下邳聞盧循反何無忌敗績<lb/>
<pb n="KR3k0049_WYG_009-68a"/>
舟次山陽過揚子江問行人曰朝廷如何對曰賊尚未<lb/>
至劉公若還無所憂也裕將濟而風急衆咸難之裕曰<lb/>
若有天命風當自息如天不助舟覆溺何足可怯耶命<lb/>
登舟舟移而風止<hi>三十國春秋</hi>
蒿艾滿江紀僧真宋時為齊髙帝尉軍府㕘軍主簿夢<lb/>
蒿艾生滿江驚而白之髙帝曰詩人採蕭蕭即艾也蕭<lb/>
生斷流卿勿廣言<hi>南史</hi>
告天安流王僧辨與陳霸先討侯景至盆口㑹于白茅<lb/>
<pb n="KR3k0049_WYG_009-68b"/>
洲為盟及發鵲頭中江而風浪師人咸懼僧辨再拜告<lb/>
天曰僧辨忠臣奉辭伐罪社稷中興當使風息若鼎命<lb/>
中淪請從此逝言訖風止自此遂泛安流有羣魚躍水<lb/>
飛空引導遂大破之<hi>上</hi>
江神楊素伐陳率水軍東下舟艫被江旌甲曜日素坐<lb/>
平乘大船容貌雄偉陳人望之懼曰清河公即江神也<lb/>
<hi>隋書</hi>
天壍隋師將濟江羣官請為備防後主未決孔範奏曰<lb/>
<pb n="KR3k0049_WYG_009-69a"/>
長江天壍古來限隔敵軍豈能飛渡<hi>南史</hi>杜預遣竒兵泛<lb/>
舟夜渡江都督孫歆懼曰北來諸軍乃飛渡江也<hi>晉書</hi>
泛江長安中張柬之代楊元琰為荆州長史與元琰泛<lb/>
江中流言及則天革命議諸武擅權之狀元琰發言慷<lb/>
慨有匡復之意及柬之知政事奏引元琰為右羽林將<lb/>
軍至都柬之謂曰記昔江中之言乎今日之授意不細<lb/>
也<hi>舊唐</hi>
廣源公天寶六載封江瀆為廣源公<hi>通典四十六</hi>祝文曰惟<lb/>
<pb n="KR3k0049_WYG_009-69b"/>
神總合大川朝宗巨海功昭潤化徳表靈長敬用夏首<lb/>
脩其常典<hi>上一百二十</hi>楊溥順義二年正月封江瀆廣源王<lb/>
<hi>五代史</hi>
出火楊渭武義二年冬十月濬東塘之楊林江水出火<lb/>
可以燃物<hi>九國志</hi>
金湯孫忌使周對世宗云長江千里險過金湯<hi>方輿勝覽</hi>
遊奕將陳尭咨泊舟三山磯有老叟云來日午後有大<lb/>
風舟行必覆宜慎之及日午黒雲起于天末大風暴至<lb/>
<pb n="KR3k0049_WYG_009-70a"/>
怒濤若山舟多沈溺公驚嘆之見前叟曰某江之遊奕<lb/>
將也以公他日當位宰相故當奉告<hi>翰府名談</hi>
縈帶西陵江南岸有山孤秀從江中仰望壁立峻絶人<lb/>
自山南上至其嶺嶺容十許人四面望諸山畧盡其勢<lb/>
俯臨大江如縈帶焉視舟船如鳬雁矣<hi>宜都記</hi>
神朝君山荆江出巴蜀自髙注下濁流洶湧夏秋暴漲<lb/>
則逆泛洞庭瀟湘清流頓皆混沖岳人謂之飜流水南<lb/>
至青草湖或三五日乃還俗云水神朝君山<hi>岳陽風土記</hi>
<pb n="KR3k0049_WYG_009-70b"/>
三憮泉經媯水入東海釐降二女於媯汭豈其是乎江<lb/>
裏有上中下三憮言二女降時媯地髙險迴曲使者至<lb/>
險輒憮然感嘆故曰三憮<hi>圖經</hi>
三泠類集云江水至金山分為三泠中朝故事李徳裕<lb/>
使取金山中泠水水記揚子江南泠水第一蔡祐竹牕<lb/>
雜記石排山北謂之北<graphic n="KR2560" url="https://raw.githubusercontent.com/kanripo/KR-Gaiji/master/images/KR2560.png" mimeType="image/png"/>劉伯芻水品以中泠為第一<lb/>
陸羽茶經以為第二東坡詩中泠南旁石盤陀蔡肇詩<lb/>
中泠之西古石排<hi>丹徒志</hi>
<pb n="KR3k0049_WYG_009-71a"/>
激赤岸京江禹貢北江也闊漫三十里通望大壑常以<lb/>
春秋朔望輒有大濤聲勢駭壯極為竒觀濤至江北激<lb/>
赤岸尤更迅猛<hi>山謙之南徐州記</hi>鼓洪濤於赤岸淪餘波乎柴<lb/>
桑<hi>郭璞江賦</hi>
竒相江賦曰竒相得道而宅神廣雅曰江神謂之竒相<lb/>
江記云帝女也卒為江神蜀檮杌曰古史震蒙氏之女<lb/>
竊黄帝𤣥珠汎江而死化為此神即今江瀆廟是也山<lb/>
海經大禹生於石紐江瀆神生于汶川<lb/>
<pb n="KR3k0049_WYG_009-71b"/>
九江張須九江圖云九江參差隨水勢而分其間有洲<lb/>
或長或短百里至五十里始别於鄂陵終㑹于江口一<lb/>
云白烏江二云白蚌江三云烏土江四云嘉靡江五云<lb/>
甽江六云三里江七云菌洲江八云沙堤江九云廪江<lb/>
<hi>通典一百八十二</hi>書釋文不詳因出之<lb/>
長百川金人之銘曰江海雖左長於百川以其卑也<hi>家語</hi>
大不三日趙襄子勝翟有憂色曰夫江河之大也不過<lb/>
三日飄風暴雨不終朝日中不須臾<hi>列子</hi>
<pb n="KR3k0049_WYG_009-72a"/>
不惡小谷江河不惡小谷之滿已也故能大是故江河<lb/>
之水非一源之流<hi>墨子</hi>
不擇小助太山不立好惡故能成其髙江海不擇小助<lb/>
故能成其富<hi>韓非子</hi>
開瀆累土不輟邱山崇成厭其源開其瀆江河可竭<hi>荀子</hi>
塼塞以塼塗而塞江海也以僬僥而戴太山也<hi>上</hi>
惡沱觀書者譬諸觀山及水升東嶽而知衆山之峛崺<lb/>
也況介邱乎浮滄海而知江河之惡沱也況枯澤乎<hi>揚子</hi>
<pb n="KR3k0049_WYG_009-72b"/>
江南江以南水無大小俗人皆呼為江<hi>書正義</hi>
湘江長沙湘江環城而下源出廣西興安縣海陽山西<lb/>
北流至分水嶺分為二派曰漓水流而南曰湘水流而<lb/>
北由靈渠與灌水㑹湘猶相也言有所合灕猶離也言<lb/>
違湘南流湘水至永州與瀟水合曰瀟湘至衡陽與蒸<lb/>
水合曰蒸湘至沅州與沅水合曰沅湘㑹衆流以達洞<lb/>
庭<hi>地志</hi>
三江三江既入震澤底定<hi>書</hi>松江東北行七十里得三<lb/>
<pb n="KR3k0049_WYG_009-73a"/>
江口東北入海為婁江東南入海為東江并松江為三<lb/>
江是也<hi>呉地記</hi>
浙江顧野王云浙江發源東陽新安之間不與岷山之<lb/>
江相涉至錢塘入于海虞喜志林注曰今錢塘江口浙<lb/>
江山正居江中潮水投山下折而曲一云江有反濤水<lb/>
勢折歸故云浙江史記云江水至㑹稽山隂為浙江是<lb/>
也水經曰浙江水出三天子都<lb/>
曲江觀于廣陵之曲江曲江今揚州也又始興郡有曲<lb/>
<pb n="KR3k0049_WYG_009-73b"/>
江今韶州是也又漢司焉相如弔秦二世賦曰臨曲江<lb/>
之隑州此即長安也以其水曲折甚類廣陵之江<hi>初學記</hi>
水經注隴水南逕曲江縣東縣昔號曲紅曲紅山名也<lb/>
按漢桂陽太守周君碑隂自縣長區祉而下十七人皆<lb/>
書為曲紅又有綏民校尉桂陽曲紅灌陽長熊君碑則<lb/>
當時縣名曲紅無可疑者不知兩漢史皆云曲江何也<lb/>
<hi>金石録</hi>
溺錢韓滉鎮浙西浙右進錢船渡江為驚濤所溺篙公<lb/>
<pb n="KR3k0049_WYG_009-74a"/>
募人漉出兩辮不得衆以錢損其數滉至津部視之乃<lb/>
責江神因得其錢指曰此錢乾非水波得之者吏具實<lb/>
對復投詞詬責俄二緡浮出波上乃取之<hi>獨異志</hi>
通漕興州長舉元和中節度使嚴礪自縣西疏嘉陵江<lb/>
二百里焚巨石沃醯以碎之通漕饋成州戍兵<hi>地理志</hi>
　　河<lb/>
解河下也隨地下處而通流也<hi>釋名</hi>河之為言荷也荷精<lb/>
分布懐隂引度也<hi>春秋説題辭</hi>
<pb n="KR3k0049_WYG_009-74b"/>
水伯河者水之伯上應天漢<hi>援神契</hi>
四瀆之精河者水之氣四瀆之精所以流化故曰河潤<lb/>
千里<hi>考異䣛</hi>四瀆之源河最髙而長從髙注下水流激浚<lb/>
故其流急<hi>新論</hi>江淮河濟為四瀆瀆通也所以通中國垢<lb/>
濁<hi>風俗通</hi>其徳著大故稱瀆<hi>白虎通</hi>
瀆宗中國川原以百數莫著於四瀆而河為宗<hi>前漢志</hi>河<lb/>
四瀆之宗<hi>穆天子傳</hi>
經亘河者經天亘地之水<hi>京房易傳</hi>
<pb n="KR3k0049_WYG_009-75a"/>
經瀆谷永云河中國之經瀆聖王興則出圖書王道廢<lb/>
則竭絶潰溢横流漂沒陵阜異之大者也脩政以應之<lb/>
災變自除<hi>溝洫志</hi>
先河三王之祭川也皆先河而後海或源也或委也此<lb/>
之謂務本<hi>學記</hi>
濁河山海經曰崑崙墟在西北河水出其東北隅爾雅<lb/>
曰色白所渠并千七百一川色黄物理論曰河色黄者<lb/>
衆川之流盖濁之也百里一小曲千里一曲一直矣漢<lb/>
<pb n="KR3k0049_WYG_009-75b"/>
大司馬張仲議曰河水濁清澄一石水六斗泥而民競<lb/>
引河溉田今河不通利至三月桃花水至則河決以其<lb/>
噎不洩也禁民勿復引河是黄河兼濁河之名矣<lb/>
崑崙之輸河九折注海而流不絶者崑崙之輸也<hi>淮南子</hi>
崑崙三層號曰天柱實惟河源水之靈府<hi>爾雅圖讃</hi>川瀆則<lb/>
洪河洋洋發源崑崙九流分逝北朝滄淵驚波而厲望<lb/>
沫揚奔<hi>徐幹齊都記</hi>咨靈川之遐源出崑崙之神邱涉津洛<lb/>
之浚泉播九道於中州<hi>應㻛靈河賦</hi>
<pb n="KR3k0049_WYG_009-76a"/>
泑澤不周之山北望諸毗之山臨彼嶽崇之山東望泑<lb/>
澤河水所潜也其源渾渾泡泡<hi>山海經</hi>注泑澤即蒲澤一<lb/>
名蒲昌海廣三四百里其水停冬夏不増減去玉門闗<lb/>
三百餘里即河之重源所謂潜行也渾渾泡泡水濆湧<lb/>
之聲也<lb/>
十二月水黄河十二月各有水名正月名凌解水二月<lb/>
三月名桃花水四月名麥黄水五月名𤓰蔓水𤓰正蔓<lb/>
也六月名礬山水七月八月名荻苗水荻花正開也九<lb/>
<pb n="KR3k0049_WYG_009-76b"/>
月名登髙水十月名復槽水落復故道也十一月十二<lb/>
月名蹙凌水冰斷復結蹙起成層也<hi>水衡記</hi>
九曲黄河出崑崙東北角剛山東自北行千里折西行<lb/>
干蒲山南流千里至文山東流千里至秦澤西流千里<lb/>
至潘澤陵門東北流千里至華山之隂東南流千里至<lb/>
下津然河水九曲其長九千里入渤海<hi>始誾圖</hi>
上為星河導崑崙山名地首上為權勢星東流千里至<lb/>
規其山名地契上為距樓星北流千里至積石山名地<lb/>
<pb n="KR3k0049_WYG_009-77a"/>
肩上為别符星邠南千里入隴首山間抵龍門首名地<lb/>
根上為營室星龍門上為王良星為天橋神馬出河躍<lb/>
南流千里抵龍首至巻重山名地烟上為巻舌星東流<lb/>
貫砥柱觸閼流山名地喉上為樞星以運七政西距巻<lb/>
重山千里東至雒㑹名地神上為紀星東流至大岯山<lb/>
名地肱上為輔星東流過絳水千里至大陸名地腹幹<lb/>
上為虚星<hi>河圖</hi>
始開黄帝問風后曰余欲知河之始開風后曰河凡有<lb/>
<pb n="KR3k0049_WYG_009-77b"/>
五皆始開乎崑崙之墟<hi>河圖始開圖</hi>
授圖黄帝告天老曰余昔夢見兩龍挺白圖即帝以授<lb/>
余于河之都天老曰河有河圖洛有洛書天其授帝圖<lb/>
乎試齋以往視之黄帝乃齋河洛之間求象見者至千<lb/>
翠媯泉大盧魚折溜而至乃問天老子見中河折溜者<lb/>
乎見之與天老跪而受之魚泛白圖蘭采朱文以授黄<lb/>
帝舒而視之名曰録圖<hi>上</hi>
龍圖尭游河渚赤龍負圖以出圖赤如綈狀龍没圖在<lb/>
<pb n="KR3k0049_WYG_009-78a"/>
<hi>元命包</hi>
負圖舜與諸侯觀河洛有黄龍負圖出置帝前䠠入水<lb/>
而前去<hi>運斗樞</hi>䠠去也<lb/>
孟門昔上古龍門未開吕梁未發河出孟門大溢逆流<lb/>
無有邱陵沃衍平原髙阜盡皆滅之名曰鴻水禹於是<lb/>
疏河決江為彭蠡之障乾東土所活者千八百國<hi>吕覽</hi>
砥柱昔禹治洪水山陵當水者鑿之故破山以通河河<lb/>
水分流包山而過山見水中若柱然故曰砥柱也三穿<lb/>
<pb n="KR3k0049_WYG_009-78b"/>
既決水流疎分指狀表日亦謂之三門矣其東千崤水<lb/>
注之河水翼岸夾山巍峯歧舉羣山疊秀重嶺干霄鄭<lb/>
𤣥按地説河水東流貫砥柱觸閼流今世所謂砥柱者<lb/>
盖乃閼流也砥柱當在西河未詳也按自西河當無山<lb/>
以礙之自砥柱以下五户以上其間一百二十里河水<lb/>
竦石桀出勢連襄陸盖以禹鑿以通河疑此閼流也其<lb/>
山雖闢尚梗湍流激石雲洄澴波怒深合有一十九灘<lb/>
水流迅急勢同三峽破害舟船自古所患<hi>水經注</hi>黄河中<lb/>
<pb n="KR3k0049_WYG_009-79a"/>
流有砥柱山一名三門山禹貢導河積石至于砥柱即<lb/>
此石形似柱故名山有三門禹鑿以通河南曰鬼門中<lb/>
曰神門北曰人門舟楫不通惟人門可通筏木<hi>陜州志</hi>
龍門禹鑿龍門闢伊闕決江開岷導四瀆<hi>援神契</hi>注鑿龍<lb/>
門以通河鑿岷山以開江導淮於桐栢導濟於王屋故<lb/>
言導四瀆　河下龍門其流駛如竹箭駟馬追弗能及<lb/>
<hi>慎子</hi>河津一名龍門禹鑿山斷門闊一里許黄河自中流<lb/>
下兩岸不通車馬每暮春之際有黄鯉魚逆流而上得<lb/>
<pb n="KR3k0049_WYG_009-79b"/>
者便化為龍<hi>三秦記</hi>
河精禹理洪水觀於河見白面長人魚身出曰吾河精<lb/>
也授禹河圖而還於淵<hi>中候</hi>
受緑字大禹觀於濁河而受綠字<hi>晉地理志</hi>
緑圖姬氏之興也河出緑圖<hi>隋巢子</hi>
榮光武王觀於河沈璧禮畢至於日昧榮光塞河青雲<lb/>
浮洛青龍臨壇銜元甲之圖吐之而去<hi>中候</hi>
撝波武王伐紂渡于孟津陽侯之波逆流而擊疾風晦<lb/>
<pb n="KR3k0049_WYG_009-80a"/>
㝠人馬不相見於是武王左操黄鉞右秉白旄瞋目而<lb/>
撝之曰余任天下誰敢害吾意者於是風濟而波罷<hi>淮南</hi>
河宗天子西征騖行至于陽紆之山河伯無夷之所都<lb/>
居是惟河宗氏河宗伯天逆天子燕然之山<hi>穆天子傳</hi>天子<lb/>
西征獵于㵕澤獲白狐𤣥貉以祭河宗<hi>上</hi>
沈璧秦伯納重耳及河子犯授公子載璧曰臣從君還<lb/>
軫巡於天下惡其多矣臣猶知之而況君乎不忍其死<lb/>
請由此亡公子曰所不與舅氏同心者有如河水沈璧<lb/>
<pb n="KR3k0049_WYG_009-80b"/>
以質<hi>國語</hi>史記河伯視之説苑有如白水<lb/>
河徙王平仲云周譜言定王五年河徙故道今所行處<lb/>
非禹所穿<hi>桓譚新論</hi>
沈玉王子朝篡位與敬王戰乃改周之寶玉沈河以祈<lb/>
福後二日津人得之于河上敬王大夫隂不佞以温人<lb/>
南侵將賣之則變而為石敬王位定得玉者獻之復為<lb/>
玉也<hi>左傳水經注</hi>
游河范獻子游河大夫皆在君曰知欒氏之子乎大夫<lb/>
<pb n="KR3k0049_WYG_009-81a"/>
莫荅舟人清涓捨楫對曰君奚問欒氏之子君曰自亡<lb/>
吾欒氏者其老也未死少者壯矣清涓曰善脩晉國之<lb/>
政内得大夫外不失百姓雖欒氏子其若君何若不脩<lb/>
晉國之政内不得大夫而外失百姓則舟中之人皆欒<lb/>
氏子也君曰善<hi>尸子</hi>
不祭韓褐子濟於河津人告曰夫人過於此者未有不<lb/>
快用者也而子不用乎韓褐子曰天子祭海内之神諸<lb/>
侯祭封域之内大夫祭其親士祭其祖禰褐也未得事<lb/>
<pb n="KR3k0049_WYG_009-81b"/>
河伯也津人申楫舟中水而運津人曰向也役人固已<lb/>
告矣夫子不聽役人之言也今舟中水而運甚殆治裝<lb/>
衣而下遊乎韓子曰吾不為人之惡我而改吾志不為<lb/>
我將死而改吾義言未已舟泆然行<hi>説苑</hi>
沈河趙簡子沈鸞徼於河曰吾嘗好聲色矣而鸞徼致<lb/>
之吾嘗好宫室臺榭矣而鸞徼為之吾嘗好良馬善御<lb/>
矣而鸞徼來之今吾好士六年矣而鸞徼未嘗進一人<lb/>
也是長吾過而絀善也<hi>吕覽</hi>
<pb n="KR3k0049_WYG_009-82a"/>
壅河梁山崩壅遏河三日不流晉君召伯尊伯尊遇輦<lb/>
者下車問焉為之奈何輦者曰天有山天崩之天有河<lb/>
天壅之雖召伯尊如之何君親素縞帥羣臣而哭之既<lb/>
而祠焉斯流矣伯尊至君問之伯尊如其言而河流矣<lb/>
孔子聞之曰伯尊其無績乎攘善也<hi>榖梁傳</hi>左傳作伯宗<lb/>
為祟楚昭王有疾卜曰河為祟大夫請祭諸郊王曰三<lb/>
代命祀祭不越望江漢睢漳楚之望也河非所獲罪也<lb/>
遂弗祭孔子曰昭王知大道矣其不失國也宜哉<hi>左傳</hi>
<pb n="KR3k0049_WYG_009-82b"/>
泣清費子陽謂子思曰吾念周室將滅涕泣不可禁也<lb/>
子思曰然今一人之身憂世之不治是憂河水濁而泣<lb/>
清也<hi>尸子</hi>以數集之夀憂天下之亂猶憂河水之涸泣而<lb/>
益之也<hi>文子</hi>
負石申屠狄非世將自投於河崔嘉止之曰聖人民之<lb/>
父母也今為濡足之故不救溺人可乎申屠狄曰昔桀<lb/>
殺龍逢紂殺比干而亡天下吳殺子胥陳殺泄冶而滅<lb/>
其國非無聖知不用故也遂負石而沈於河<hi>韓詩外傳</hi>是以<lb/>
<pb n="KR3k0049_WYG_009-83a"/>
申徒狄蹈雍之河徐衍負石入海<hi>鄒陽書</hi>徐衍負石代子<lb/>
自甘守分亡身握石失軀<hi>論語䜟</hi>
墮水梁相死恵子欲之梁渡河而遽墮水中船人救之<lb/>
船人曰子欲何之而遽也曰梁無相吾欲往相之船人<lb/>
曰子居船檝之間而困無我則子死矣子何能相梁乎<lb/>
恵子曰子居船檝之間則吾不如子至於安國家全社<lb/>
稷子之比我蒙蒙如未視之狗耳<hi>説苑</hi>西閭過東渡河甘<lb/>
戊使齊事稍同<lb/>
<pb n="KR3k0049_WYG_009-83b"/>
徳水昔秦文公出獵獲黒龍此其水徳之瑞於是更名<lb/>
河曰徳水<hi>封禪書</hi>
玉牘秦王政以白璧沈河有黒頭公從河中出呼政曰<lb/>
祖龍來授天寶開中有尺二玉牘<hi>河圖考靈耀</hi>
填河漢文帝時河決酸棗潰金隄元光中孝武決瓠子<lb/>
於是天子臨河沈白馬玉璧令羣臣自將軍以下皆負<lb/>
薪填河下淇園之竹以為揵悼功之不成乃作歌曰瓠<lb/>
子決兮將奈何皓皓旰旰兮閭殫為河皇謂河公兮何<lb/>
<pb n="KR3k0049_WYG_009-84a"/>
不仁泛濫不止兮愁吾人齧桑浮兮淮泗滿乆不反兮<lb/>
水維緩河湯湯兮激潺湲北渡回兮迅流難搴長茭兮<lb/>
湛美玉河公許兮薪不屬於是卒塞瓠子築宫其上名<lb/>
曰宣防<hi>史漢</hi>
魚舞宣帝幸河東詔曰東濟大河天氣清静神魚舞河<lb/>
幸萬嵗宫神爵翔集<hi>前紀</hi>
隄防建始五年河決東郡氾濫兖豫四郡漢史按圖緯<lb/>
當有能循禹之功在犍牁之資陽求之得王延世徵拜<lb/>
<pb n="KR3k0049_WYG_009-84b"/>
河堤謁者治河以竹落長四丈大九圍夾小船載小石<lb/>
治之三十六日隄防成帝嘉之改年曰河平<hi>華陽國志</hi>
決溢哀帝時李尋説王根曰間者錯以山崩地動河不<lb/>
用其道請徵韓放<hi>放曉水</hi>掾周敞王望可與圖之又上言<lb/>
曰五行以水為本其星𤣥武婺女天地所紀終始所生<lb/>
水為準平王道公正脩明則百川理絡脉通偏黨失綱<lb/>
則踊溢為敗書云水曰潤下隂動而卑不失其道天下<lb/>
有道則河出圖洛出書故河洛決溢所為最大<hi>漢書</hi>
<pb n="KR3k0049_WYG_009-85a"/>
廬堤涿郡王遵自益州刺史遷東郡太守河水盛溢泛<lb/>
浸瓠子全堤決壊遵躬率民吏投沈白馬祈水神河伯<lb/>
親執珪璧請身隕堤廬居其上吏民皆走遵立不動而<lb/>
水決齊足而止公私壯其勇節<hi>水經注</hi>
潤九里郭伋為潁川太守光武召見辭謁帝勞之曰賢<lb/>
能太守去帝城不逺河潤九里冀京師並蒙其福也<hi>東觀</hi>
<hi>漢記</hi>
河清桓帝延熹九年濟隂東郡濟北平源河水清襄楷<lb/>
<pb n="KR3k0049_WYG_009-85b"/>
上疏曰春秋注記未有河清而今有之易乾鑿度曰上<lb/>
天將降嘉應河水先清京房易傳曰河水清天下平今<lb/>
天垂翼地吐妖民厲疫三者並作而有河清河者諸侯<lb/>
之相清者陽明之徵豈獨諸侯有窺京師也明年宫車<lb/>
晏駕徵解瀆侯為漢嗣是為靈帝<hi>績漢書</hi>河千年一清<hi>京房</hi>
<hi>易傳</hi>黄河千年一清聖人之大瑞也<hi>拾遺記</hi>黄河清而聖人<lb/>
生<hi>運命論</hi>
逆流梁冀専政天為見異河水逆流五星失次<hi>别傳</hi>張衡<lb/>
<pb n="KR3k0049_WYG_009-86a"/>
對䇿曰水者五行之首滯而逆流者人君之恩不能下<lb/>
及而教逆<hi>敦煌實録</hi>
悠悠袁紹將濟河沮授諌曰宜留屯延津分兵官渡紹<lb/>
弗從授臨濟嘆曰上盈其志下務其功悠悠黄河吾其<lb/>
不反乎<hi>獻帝傳</hi>
鴻河戴延之西征記云陜城縣南倚山原北臨黄河懸<lb/>
水百餘仞臨之者咸悚惕焉西北帶河水湧起方數十<lb/>
丈有物居水中父老云銅翁仲所投處又云石虎載經<lb/>
<pb n="KR3k0049_WYG_009-86b"/>
終此沈沒二物並存水所以湧所未詳也或云翁仲頭<lb/>
髻常出水之漲減恒與水齊晉軍當至髻不復出今唯<lb/>
見水異耳嗟嗟有聲聲聞數里按鴻河巨瀆故應不為<lb/>
細梗躓湍長津碩浪無宜以㣲物屯流斯水之所以濤<lb/>
波者盖史記所云魏文侯二十六年虢山崩壅河所致<lb/>
耳<hi>水經</hi>
沈璧趙建武中造浮橋於津上採石為中濟石無大小<lb/>
下輒流去用功百萬經年不就石虎親閲作工沈璧于<lb/>
<pb n="KR3k0049_WYG_009-87a"/>
河明日璧流渚上波蕩上岸遂斬匠而還<hi>上</hi>
河清頌宋元嘉中河濟俱清當時以為美瑞鮑照為河<lb/>
清頌叙曰嵗宫乾維月躔蒼陸長河巨濟異源同清澄<lb/>
波萬壑潔瀾千里<hi>宋書義慶傳</hi>頌曰澄源崑岳鏡流葱山泉<lb/>
石凝澱水府清涓<lb/>
津波令爾朱榮之死也從子兆輕兵倍道掩襲京邑先<lb/>
是河邉有人夢神謂曰爾朱家欲渡河用爾作灅津波<lb/>
令為之縮水脈月餘夢者死及兆至有行人自言知水<lb/>
<pb n="KR3k0049_WYG_009-87b"/>
淺處以草往往表挿而導焉忽失其所在兆遂䇿馬涉<lb/>
渡是日暴風迅怒黄塵揚天騎叩宫門宿衛乃覺一時<lb/>
散走莊帝步出雲龍門外為兆騎所擒<hi>北史</hi>
祭河伯後魏髙昂為西南道大都督徑趣商洛祭河伯<lb/>
曰河伯水中之神髙敖曹地上之虎行經君所故相決<lb/>
酧<hi>北史</hi>
靈源天寶六載河瀆封為靈源公<hi>通典</hi>祝文云惟神上通<lb/>
雲漢光啓圖書分導九枝旁潤千里素秋戒序用率典<lb/>
<pb n="KR3k0049_WYG_009-88a"/>
常<hi>上</hi>
洋洋代宗初吐蕃犯便橋上幸陜常有紫氣如盖以迎<lb/>
馬首及迴潼闗上嘆曰河水洋洋送朕東去上至陜因<lb/>
望鐵牛蹶然謂左右曰朕年十五六宫中有尼號功徳<lb/>
山屢撫吾背曰天下有災遇牛方迴今見牛也朕將迴<lb/>
爾<hi>杜陽雜編</hi>
河瀆親家郭汾陽鎮蒲欲造浮橋而急流毁墠公酹酒<lb/>
許以小女妻之其夕水退木立墠上遂成橋而小女尋<lb/>
<pb n="KR3k0049_WYG_009-88b"/>
卒因塑廟中人因立公祠號河瀆親家翁<hi>乾饌子</hi>
疏導薛平始河溢匏子東泛滑距城纔二里所平按求<lb/>
故道出黎陽西南因命其佐裴𢎞泰往請魏博節度使<lb/>
田𢎞正𢎞正許之乃籍民田所當者易以它地疏導二<lb/>
三十里以釃水繞還壖田七百頃於河南自是滑人無<lb/>
患<hi>唐書</hi>
沈詔李彦佐在滄景太和九年有詔召浮陽兵比渡黄<lb/>
河時冬十二月至濟南郡使擊冰進舟冰觸舟舟覆詔<lb/>
<pb n="KR3k0049_WYG_009-89a"/>
失彦在驚懼令津波不得詔盡死吏懼具請公一祝禱<lb/>
于河冀憑肹饗而有以復也彦佐乃令具爵酒及祝𫝊<lb/>
語詰河詞卒忽有聲如雷河冰中斷可三十丈乃沈鈎<lb/>
一釣隨鈎而出封角如舊惟篆印㣲濕耳<hi>唐闕史</hi>
清流哀帝天祐二年朱全忠聚朝士貶官者三十餘人<lb/>
於白馬驛一夕盡投之投屍于河初李振屢舉進士竟<lb/>
不中第故深嫉縉紳之士言於全忠曰此輩常自謂清<lb/>
流宜投之黄河使為濁流全忠笑而許之<hi>唐書</hi>
<pb n="KR3k0049_WYG_009-89b"/>
河源朶甘衛西鄙直馬湖蠻部正西三千餘里去雲南<lb/>
麗江府西北一千五百里水從地湧出百餘泓方七八<lb/>
十里履髙瞰之燦若星列因名星宿海畨名火敦腦兒<lb/>
東北流百餘里匯為大澤又東流為赤賓河又合忽蘭<lb/>
等河始名黄河又東北至陜西蘭縣始入中國又東北<lb/>
經沙漠地折而南流入山西境凡九千餘里<hi>元史</hi>
土塞朱浮與彭寵書以區區漁陽而結怨天子此猶河<lb/>
濱之人捧土以塞河口多見其不知量也<hi>後書</hi>何武王嘉<lb/>
<pb n="KR3k0049_WYG_009-90a"/>
區區以一簣障江河用没其身<hi>前書</hi>張儉以區區一掌而<lb/>
欲堙江河終嬰張讓之亂<hi>後書</hi>
河赤晉昭公元年河赤于龍門三里梁恵成王四年河<lb/>
水赤于龍門三日<hi>竹書紀年</hi>河水赤下民恨<hi>京房易占</hi>
計式水龜兹國南有大河東流號計式水即黄河也于<lb/>
闐國名樹枝水<hi>魏書</hi>
委虵河以委虵故能逺山以陵遲故能髙道以優游故<lb/>
能化<hi>淮南</hi>
<pb n="KR3k0049_WYG_009-90b"/>
　　淮<lb/>
遶揚淮圍也圍遶揚州自北界東至海<hi>釋名</hi>
均務淮出桐栢淮者均也均其務<hi>説題辭</hi>
巫支祈禹治水三至桐栢山驚風迅雷石號木鳴五伯<lb/>
擁川天老肅兵不能興禹怒召集百靈乃命䕫龍桐栢<lb/>
千君長稽請命禹因囚鴻蒙氏商章氏兜氏首盧氏犁<lb/>
婁氏乃獲淮渦水神名無支祈善應對言語辨江淮之<lb/>
淺深原隰之逺近形若猿猴縮鼻髙額青軀白首金目<lb/>
<pb n="KR3k0049_WYG_009-91a"/>
雪牙頸伸百尺力踰九象摶擊騰踔疾奔輕利倐忽間<lb/>
視不可久禹授之童律不能制授之烏木田不能制授<lb/>
之庚辰能制鴟脾桓胡木魅水靈山妖石怪奔號藂繞<lb/>
以千數庚辰持㦸遂去頸鎖大索鼻穿金鈴徙之淮陽<lb/>
之龜山足下俾淮水永安流注海也庚辰之後皆圖此<lb/>
形者免淮濤風水之難<hi>古岳瀆經</hi>水獸好為雲雨禹鎖之于<lb/>
軍山之下其名巫支祈<hi>山海經</hi>
淮竭宋太始季年岷益有山崩淮水竭齊郡明僧紹竊<lb/>
<pb n="KR3k0049_WYG_009-91b"/>
謂其弟曰夫天地之氣不失其序陽伏而不泄隂迫而<lb/>
不蒸於是乎有山崩川竭之變昔伊洛竭而夏亡河竭<lb/>
而商亡三川竭岐山崩而周亡五山崩而漢亡夫有國<lb/>
必依山川而為固山川作變不亡何待今宋徳如四代<lb/>
之季爾誌吾言而勿泄也竟如其言<hi>南史</hi>
堰淮灌夀陽梁武帝時用魏降人王足計<graphic n="KR3266" url="https://raw.githubusercontent.com/kanripo/KR-Gaiji/master/images/KR3266.png" mimeType="image/png"/>淮水以灌<lb/>
夀陽假康絢節督衆二十萬於鍾離南起浮山北抵巉<lb/>
石堰將合淮水漂疾復決潰衆患之或謂江淮多蛟能<lb/>
<pb n="KR3k0049_WYG_009-92a"/>
成風雨決壊崖岸其性惡鐵乃引東西二冶鐵器數千<lb/>
萬斤仍伐樹為幹填以巨石踰年堰成其長九里軍人<lb/>
列居其上其水清潔俯視邑居墳墓子<hi>闕</hi>皆在其下或<lb/>
謂絢曰四瀆天所以節宣其氣不可久塞乃鑿湫東注<lb/>
魏夀陽城戍稍徙頓八公山居人散就岡壟絢徵還張<lb/>
豹子不脩堰至其秋淮水暴長堰壊奔流於海殺數萬<lb/>
人其聲若雷聞三百里水中怪物隨流而下或人頭魚<lb/>
身或龍形馬首殊類詭狀不可勝名<hi>北史梁書康海傳亦載</hi>
<pb n="KR3k0049_WYG_009-92b"/>
長源天寳六載淮瀆封為長源公<hi>通典</hi>祝文云惟神源流<lb/>
深泌潜潤溥洽阜成百榖疏滌三川青春伊始用遵典<lb/>
祑<hi>上</hi>楊溥二年正月封淮瀆長源王<hi>五代史</hi>隋薛道衡祭<lb/>
文云仰惟導源桐栢長邁蓬莱標四瀆而引百川擅五<lb/>
材而含七徳<lb/>
淮神永泰元年楚州有漁人忽以淮中得古鎖不絶以<lb/>
告官刺史李陽大集人力引之鎖窮有獮猴躍出復没<lb/>
後有驗山海經云水獸好為害禹鎖之名無支祁<hi>國史補</hi>
<pb n="KR3k0049_WYG_009-93a"/>
截海而渡鷄林僧云本國瀕海島上其水多鹵或有如<lb/>
剉蘖投其中者惟淮波截海而渡味甘色徹愈病析酲<lb/>
其國或一嵗怠于朝貢則淮水為之不至且多羣疫水<lb/>
旱作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>唐闗史</hi>
賦淵肅宗駐彭原第五琦奏事云今之急在兵兵彊弱<lb/>
在賦賦所出以江淮為淵<hi>唐書</hi>
大計貞元八年淮南浙西大水權徳輿建言江淮田一<lb/>
善熟則旁資數道故天下大計仰於東南<hi>上</hi>
<pb n="KR3k0049_WYG_009-93b"/>
奥府江河淮海天之奥府衆利所聚可以饒有<hi>易林</hi>
都市江河淮海天之都市商人受福國人富有<hi>上</hi>
泫泫漢延熹六年王延夀桐栢廟碑云泫泫淮水聖禹<lb/>
所導湯湯其逝惟海是造疏穢濟逺柔順其道弱而能<lb/>
強仁而能武晝夜不舎明哲所取寔為四瀆與河合矩<lb/>
　　濟<lb/>
濟河而南濟濟也言源出河北濟河而南也<hi>釋名</hi>濟齊也<lb/>
齊度也圓也<hi>説題亂</hi>濟濟其度星也<hi>風俗通</hi>
<pb n="KR3k0049_WYG_009-94a"/>
導沇禹貢導沇水東流為濟入于河溢為滎孔𫝊泉源<lb/>
為沇流去為濟<lb/>
出王屋沇水自王屋山頂崖下澄渟不流至孟州濟源<lb/>
縣西二里平地潜源重發名濟水王莽末旱此渠枯涸<lb/>
濟水但入河而已不復截流而南<hi>通典</hi>
水尊麟徳二年十月上發東都至濮陽問許敬宗曰濟<lb/>
水與濟源斷絶不相屬何故對曰禹貢導沇水東流為<lb/>
濟入于河自此潜流地下過河而南浸出為滎澤又潜<lb/>
<pb n="KR3k0049_WYG_009-94b"/>
流至曹濮之間散出平地漸合而東流為汶水自南至<lb/>
之古者五行皆有官守水官不失其職故辨其味與色<lb/>
潜流復出合而更分皆能識之尚書所載與今同矣上<lb/>
曰濟水細㣲而稱曰瀆何也對曰爾雅云瀆者獨也言<lb/>
不因餘水能獨赴海也且天有五星運而為四時地有<lb/>
五嶽流而為四瀆人有五事用而為四支五陽數四隂<lb/>
數也陽者光曜隂者晦昧故星辰潜伏而難見濟水潜<lb/>
流而數絶狀雖細㣲其實尊也上稱善<hi>唐會要</hi>
<pb n="KR3k0049_WYG_009-95a"/>
清泉天寳六載濟瀆封為清泉公<hi>通典</hi>祝文云惟神泉源<lb/>
清潔浸彼遐逺播通四氣作紀一方𤣥冬肇節聿脩典<lb/>
制<hi>上</hi>
鬭口淀海畔有一沙阜髙一丈周迴二里俗呼為鬭口<lb/>
淀是濟水入海之處海潮與濟相觸故名今淀上有甘<lb/>
泉可食海潮雖大淀終不沒百姓於其下煮鹽<hi>元和郡國志</hi>
與河等秩唐李甘濟為瀆問今盡濟水之力載數石之<lb/>
舟廣不能横深不能浮而曰與河同靈等秩吾不知先<lb/>
<pb n="KR3k0049_WYG_009-95b"/>
王班祀之意也<lb/>
視諸侯四瀆何以視諸侯能蕩滌垢濁焉能通百川於<lb/>
海焉能出雲雨千里焉為施甚大故視諸侯也<hi>説苑</hi>
紀地晉高祖詔曰五嶽承天四瀆紀地<hi>冊府</hi>
清濟清濟濁河足以為限長城巨防足以為塞<hi>韓子</hi>
　<lb/>
　<lb/>
　天中記卷九<lb/>
</p>
<p>
</p>
  </div>
</body>
</text>
</TEI>
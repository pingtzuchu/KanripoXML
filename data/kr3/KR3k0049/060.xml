<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷六十</head> <lb/>
    <p>
<pb n="KR3k0049_WYG_060-1a"/>
欽定四庫全書<lb/>
　天中記卷六十<lb/>
　　　　　　　　　　　　　明　陳耀文　撰<lb/>
　　麟<lb/>
毛蟲之長毛蟲三百六十而麟為之長<hi>家語</hi>
毛類之俊鳯為羽族之美麟為毛類之俊龜龍為介蟲<lb/>
之長楩枏為衆材之最是物之貴也<hi>任子</hi>
𤣥枵之獸麒麟者𤣥枵之獸隂之精也<hi>鶡冠子</hi>
<pb n="KR3k0049_WYG_060-1b"/>
禽獸之瑞麟有五采腹黄髙丈二金獸之瑞<hi>京房</hi>
五行之精天宫五獸中有大角軒轅麒麟之信凡麟生於火游<lb/>
於土故脩其母致其子五行之精也視明禮脩則麒麟臻<hi>蔡邕月令</hi>
四靈之首麟鳯龜龍謂之四靈麟以為畜則獸不狘<hi>禮運</hi>
景星㪚彩星㪚為麟<hi>保乾圖</hi>
機星得機星得則麒麟生萬人夀<hi>春秋運斗樞</hi>
仁獸麒麟者仁獸也牡曰麒牝曰麟不刳胎剖卵則至<lb/>
麕身而牛尾狼項而一角黄色而馬足含仁而戴義音<lb/>
<pb n="KR3k0049_WYG_060-2a"/>
中鍾吕步中規矩不踐生蟲不折生草不食不義不飲<lb/>
洿池不入坑穽不行羅網明王動静有儀則見牡鳴曰<lb/>
逝聖牝鳴曰歸和春鳴曰扶幼夏鳴曰養綏<hi>宋符瑞志</hi>□□<lb/>
狼題肉角<hi>博雅</hi>擇土而後踐位平然後處不羣居不旅行<lb/>
紛兮其有質文也幽閒則循循如也動則有容儀<hi>説苑</hi>
嘉祥麟王者嘉祥也食嘉禾之實飲珠玉之英<hi>瑞應圖</hi>
一角麟一角明海内共一主也王者不刳胎不剖卵則<lb/>
出於郊<hi>春秋感精符</hi>一角獸者六合同歸則至<hi>瑞應圖</hi>麟有角<lb/>
<pb n="KR3k0049_WYG_060-2b"/>
示有武有肉示不用<hi>正義</hi>
好生古之王者其政好生惡殺麒麟在郊野<hi>孫卿子</hi>恩至<lb/>
蟲羽則麒麟至張網焚林則麒麟去<hi>春秋繁露</hi>
在囿黄帝時麒麟在囿<hi>中候</hi>黄帝之世以麟為畜<hi>三五世紀</hi>
游田堯時麒麟在郊藪<hi>唐傳</hi>唐虞之世麟鳯遊於田<hi>孔叢子</hi>
步庭禹時鳯凰棲於木麒麟步於庭<hi>吳越春秋</hi>
游苑成王時麒麟遊苑<hi>宋志</hi>
木精蒼之滅也麟不榮也麟木精也宋均曰麟木精生<lb/>
<pb n="KR3k0049_WYG_060-3a"/>
水故曰隂木氣好土土黄木青故麟色青黄不榮謂見<lb/>
絏也<hi>孔演圖</hi>
走宗麟叔孫氏之車子曰鉏商樵於野而獲麟焉衆莫<lb/>
之識以為不祥棄之五父之衢冉有告夫子曰麕身而<lb/>
肉角豈天之妖乎夫子曰今何在吾將觀焉遂徃謂其<lb/>
御高柴曰若求之言必其麟乎到視之果信言偃問曰<lb/>
飛者宗鳯走者宗麟為其難致也敢問今見其誰應之<lb/>
子曰天子布德將致太平則麟鳯龜龍先為之兆今宗<lb/>
<pb n="KR3k0049_WYG_060-3b"/>
周將滅天下無主孰為來哉遂泣曰予之於人猶麟之<lb/>
於獸也麟出而死吾道窮矣乃歌曰唐虞世兮麟鳯遊<lb/>
今非其時吾何求麟兮麟兮我心憂<hi>孔叢子</hi>子貢問曰夫<lb/>
子何泣爾麟之至為明王也出非其時而見害吾是以<lb/>
傷焉<hi>家語</hi>何敞云鸜鵒来巢昭公有乾侯之戹西狩獲麟<lb/>
孔子有兩楹之殯<hi>後本傳</hi>
五蹄終軍從武帝幸雍祀五畤獲白麟一角而五蹄時<lb/>
又得竒木其枝旁出輒復合於木上上異此二物博謀<lb/>
<pb n="KR3k0049_WYG_060-4a"/>
羣臣軍上對曰野獸并角明同本也衆枝内附示無外<lb/>
也殆將有觧編髪削左袵習冠𢃄要衣裳而蒙至化者<lb/>
焉對奏上甚異之由是改元為元狩後數月越地及匃<lb/>
奴諸王有率衆來降者時皆以軍言為中<hi>本傳</hi>元狩元年<lb/>
行幸雍獲白麟作白麟之歌曰朝隴首覽西垠雷電燎<lb/>
獲白麟爰五趾顯黄德<hi>禮樂志</hi>
九眞竒獸宣帝時神爵元年詔曰迺元康四年九真獻<lb/>
竒獸晋灼曰漢註駒形麟色牛角仁而愛人西都賦九<lb/>
<pb n="KR3k0049_WYG_060-4b"/>
眞之麟<lb/>
如麟昔人未見麟問嘗見者曰麟何類乎曰麟如麟也問<lb/>
者曰若吾嘗見麟則不問子矣而云麟如麟寜可解哉<lb/>
見者曰麟麕身牛尾鹿蹄馬背問者霍解<hi>牟子理惑論</hi>
壽抱朴子曰麟壽三千嵗廣雅曰壽一千嵗<lb/>
靈獸李巡曰麟瑞應獸名孫炎曰靈獸也論衡曰太平<lb/>
之瑞也<lb/>
獸聖夫鳯凰鳥之聖者也麒麟獸之聖者也五帝三王<lb/>
<pb n="KR3k0049_WYG_060-5a"/>
臯陶孔子人之聖也十二聖相各不同而欲以麞戴角<lb/>
則謂之麒麟相與鳯凰象合者謂鳯凰如何<hi>論衡講瑞</hi>
避害儒者説鳯凰麒麟仁聖禽也思慮深避害逺中國<lb/>
有道則來無道則隱夫孔子見麟而自泣者據其見得<lb/>
而死也使麟有知為聖王來時無聖王何為来哉思慮<lb/>
深避害逺何故為魯所獲殺乎<hi>上指瑞</hi>
不為瑞嗟乎鉏商一獲而周室衰孝武一獲而漢祚微<lb/>
章帝何人而元和二三年間郡國上麟者五十一安帝<lb/>
<pb n="KR3k0049_WYG_060-5b"/>
延光亦且三見孝獻延康之元一年之間至十獻於郡<lb/>
國石季龍開華林郡國上送蒼麟二八爰俾張司虞調<lb/>
之以駕芝盖晉宋以降無代無有而孟蜀之邦乃至多<lb/>
於大彘不知果何物耶<hi>路史</hi>
禽不祥神龍見喪風雲之象也鳯凰來失尊戴之象也<lb/>
麒麟出亡國土之象也觀我之義禽必不義也以彼為<lb/>
祥禽必不祥也<hi>譚子化書</hi>
五靈援神契曰德至鳥獸則麒麟臻是非有明王則五<lb/>
<pb n="KR3k0049_WYG_060-6a"/>
靈不至也<hi>榖梁䟽</hi>哀十四年左傳服䖍注云視明禮修而<lb/>
麟至思睿信立白虎擾言從義成則神龜在沼聽聰知<lb/>
正而名山出龍貎恭體仁則鳯凰來儀<hi>詩麟趾序</hi>
　　騶虞<lb/>
義獸騶虞義獸也白虎黒文不食生物王者有至信之<lb/>
德則應之<hi>瑞應圖</hi>
珍獸林氏國有珍獸大似虎白質黒章尾長於身名曰<lb/>
騶虞<lb/>
<pb n="KR3k0049_WYG_060-6b"/>
仁獸王者仁而不害則白虎見白虎者仁獸也虎而白<lb/>
色縞身如雪無雜色嘯則風生<hi>徵祥記</hi>
義獸白虎者義獸也一名騶虞王者德至禽獸澤洞幽<lb/>
㝠則見<hi>瑞應圖</hi>
騶虞贖罪文王拘羑里散宜生取怪獸尾倍於身獻紂<lb/>
以贖其身名曰騶虞<hi>尚書大𫝊</hi>紂囚文王閎夭之徒詣林氏<lb/>
國求得騶虞獻之紂大悦乃釋之<lb/>
般般司馬相如封禪書云囿騶虞之珍羣頌曰般般<hi>漢作</hi>
<pb n="KR3k0049_WYG_060-7a"/>
<hi>股</hi>之獸樂我君囿白質黒章其儀可喜<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>
                    <graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>穆穆君子<lb/>
之態<hi>史作能</hi>盖聞其聲今視其來<lb/>
南郡獲宣帝詔曰迺元康四年南郡獲白虎威鳯為寳<lb/>
朕之不明震於珍物<hi>漢紀</hi>昔文王應九尾狐而東夷歸周<lb/>
武王獲白魚而諸侯同心周公受秬鬯而鬼方臣宣王<lb/>
得白狼而夷狄賓今南郡獲白虎亦偃武興文之應也<lb/>
<hi>四子講德論</hi>
虎導宋元嘉二十五年白虎見蜀郡二赤虎導前二十<lb/>
<pb n="KR3k0049_WYG_060-7b"/>
六年白虎見南琅邪半陽山二虎随從<hi>符瑞志</hi>
鹿隨王蜀永平三年五月騶虞見璧山有二鹿隨之<hi>五代</hi>
<hi>史</hi>
　　角端<lb/>
解四夷語角端日行萬八千里又曉四夷之語聖王在<lb/>
位明通方外幽逺之事則奉書而至<hi>宋符瑞志</hi>
旄星之精元太祖提兵回回國與速不䚟追至印度國<lb/>
鐵門闗侍衛見一獸高數百丈鹿形馬尾緑毛而角能<lb/>
<pb n="KR3k0049_WYG_060-8a"/>
為人言謂之曰此非帝世界汝主宜早還左右皆震懾<lb/>
元主怪之以問耶律楚材對曰此獸名角端乃旄星之<lb/>
精也日行萬八千里能解四夷語是惡殺之象今大軍<lb/>
征西已四年盖上天惡殺遣之以告陛下也且此獸靈<lb/>
異如鬼神不可犯也願承天心宥此數國人命元主即<lb/>
日班師<hi>元史輟耕録癸辛雜志</hi>
　　獬廌<lb/>
性忠東北荒中有獸如牛一角毛青四足似熊見人鬭<lb/>
<pb n="KR3k0049_WYG_060-8b"/>
則觸不直聞人論則咋不正名曰獬豸一名任法獸故<lb/>
立獄皆東北依所在也<hi>神異經</hi>張華曰今御史法冠曰獬<lb/>
豸<lb/>
神遺獬廌似山牛一角古者决訟令觸不直古者神人<lb/>
以廌遺黄帝帝曰何物何處曰食薦春夏處水澤秋冬<lb/>
處松栢<hi>説文</hi>御覽引秋冬處竹箭松筠<lb/>
毛為帳堯時有獬廌緝其尾為帝帳<hi>田求子</hi>
一角羊觟<graphic n="KR1694" url="https://raw.githubusercontent.com/kanripo/KR-Gaiji/master/images/KR1694.png" mimeType="image/png"/>者一角之羊也性知有罪臯陶治獄其罪<lb/>
<pb n="KR3k0049_WYG_060-9a"/>
疑者令羊觸之有罪則觸無罪則不觸斯盖天生一角<lb/>
聖獸助獄為騐故臯陶敬羊起坐事之<hi>論衡</hi>
不學武后時侍御史侯思止本賣餅人以羅告人授五<lb/>
品官高元禮呼為侯大曰上不次用人若言侯大不識<lb/>
字即奏云獬廌獸亦不識字而能觸邪陛下用人安事<lb/>
識字無何后問思止以對后大悦<hi>舊唐</hi>
産神羊開元二十一年富平縣産一角神羊肉角當頂<lb/>
白毛上捧識者以為獬豸<hi>雜俎舊唐</hi>
<pb n="KR3k0049_WYG_060-9b"/>
神羊獬廌神羊也<hi>輿服志</hi>
　　獅<lb/>
日走五百里虓獅子也<hi>説文</hi>狻猊如虥猫食虎豹<hi>爾雅</hi>狻猊<lb/>
日走五百里郭璞曰獅子也<hi>穆天子傳</hi>
毛羣之長獅子形似虎正黄有髯耏尾端茸毛大如斗<lb/>
銅頭鐵額鉤爪鋸牙彌耳跪足目光如電聲吼如雷能<lb/>
食虎豹外國之産毛羣之長也<hi>東觀漢記</hi>
似麟無角章帝章和元年安息國遣人獻獅子形似麟<lb/>
<pb n="KR3k0049_WYG_060-10a"/>
而惟無角<hi>後漢</hi>
雞犬無鳴吠後魏武帝伐冐頓經白狼逄獅子使人格<lb/>
之殺傷甚衆王乃自率常從軍數百擊之獅子哮吼奮<lb/>
起左右咸驚王忽見一物從林中出如狸起上王軍軛<lb/>
師子將至此獸便跳起上獅子頭上即伏不敢起於是<lb/>
遂殺之得師子一還來至洛陽三千里雞犬皆伏無鳴<lb/>
吠<hi>博物志</hi>
擊象梁伯玉説沙門釋僧吉云嘗從天竺欲向大嶺其<lb/>
<pb n="KR3k0049_WYG_060-10b"/>
間忽聞數十里外哮哮檻檻驚天怖地頃之但見百獸<lb/>
率走伏地欲絶而四巨象虓焉而至以鼻卷泥自厚塗<lb/>
數尺數數噴鼻隅立俄有獅子三頭見於山下直搏四<lb/>
象崩血若濫泉巨樹草偃<hi>宋炳擊象圖序</hi>
禦象宋宗慤字元幹隨檀和之伐林邑入象浦林邑王<lb/>
范陽邁傾國來拒以具裝被象前後無際慤曰吾聞獅<lb/>
子威服百獸乃制其形列陣以禦象果驚奔衆因潰散<lb/>
遂克林邑收其異寳雜物不可勝計<hi>宋書</hi>
<pb n="KR3k0049_WYG_060-11a"/>
伏熊元魏波斯國獻獅子永安末始達京師莊帝謂侍<lb/>
中李或曰朕聞虎見獅子必㐲可覔試之於是詔近山<lb/>
郡縣捕虎以進鞏縣山陽并進二虎一豹見獅子悉瞑<lb/>
目不敢仰視園中素有一盲熊性甚馴善帝令取試之<lb/>
虞人牽盲熊至聞獅子氣驚怖跳踉曳鎖而起帝大笑<lb/>
<hi>伽藍記</hi>舊説獅子虎見之而伏豹見之而瞑羆見之而躍<lb/>
黄白獅梁武帝時波斯獻生獅子帝問曰獅子有何色<lb/>
劉顯曰黄獅子超不及白獅子超<hi>南史</hi>
<pb n="KR3k0049_WYG_060-11b"/>
畫獅顧光寳能畫建康陸溉患瘧經年光寳詣之遂命<lb/>
筆以墨圖一獅子謂溉曰此出手便靈異可於戸外牓<lb/>
之䖍誠祈禱溉如其言是夕中夜戶外有窸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之聲良<lb/>
乆乃不聞明日所畫獅子口中臆前有血淋漓及於戸<lb/>
外皆有㸃焉溉病遂愈時人異之<hi>歴朝家怪録</hi>蒲延昌者孟<lb/>
蜀廣政中進畫授翰林待詔時福感寺禮塔院僧模寫<lb/>
宋展於䖍獅子於壁延昌一見曰但得其様未得其筆<lb/>
耳遂畫獅子一圖獻于蜀王昭逺公有嬖妾患痁是日<lb/>
<pb n="KR3k0049_WYG_060-12a"/>
懸於臥内其疾頓減王乃召而問其神異延昌云宋展<lb/>
氏子䖍於金陵延祚寺佛殿之内畫此二獅子患人因<lb/>
坐壁下或有愈者梁昭明太子偶患風恙御醫無減吳<lb/>
興太守張僧繇模此二獅子宻懸寢堂之内應夕而愈<lb/>
故題曰辟邪有此神驗乆矣<hi>益州名畫録</hi>
獸王蒲州沙門寳澄初于蒲坂普濟寺創營大像百丈<lb/>
未成而卒道積修建十年雕裝始就初積受請之夕夜<lb/>
夢崖傍見二獅子於大象側連吐明珠相續不絶既寤<lb/>
<pb n="KR3k0049_WYG_060-12b"/>
惟曰獸王自在則見法流無滯寳珠自湧又喻財施不<lb/>
窮㝠運潛開功成斯去即命工匠圖夢所見於彌勒大<lb/>
像前<hi>㝠報記</hi>
停獻中宗時有大石國使請獻獅子姚璹上疏諫曰獅<lb/>
子猛獸唯止食肉逺從碎葉以至神都肉既難得極為<lb/>
勞費陛下以百姓為心慮一物有失鷹犬不畜漁獵總<lb/>
停運不殺以闡大慈垂好生以敷至德凡在翾飛蠢動<lb/>
莫不感荷仁恩豈容自菲薄於身而厚資給於獸求之<lb/>
<pb n="KR3k0049_WYG_060-13a"/>
至理必不然乎疏奏遽停來使<hi>舊唐</hi>
獅子王客有問於浮休子曰來俊臣之徒何如對曰昔<lb/>
有獅子王於深山攫一豺將食之豺曰請為王送二鹿<lb/>
以自贖獅子王喜周年之後無可送者王曰汝殺衆生<lb/>
亦已多今次到汝汝其圖之豺黙無對遂齚殺之俊臣<lb/>
之輩何異豺也未幾俊臣之徒皆遇禍<hi>浮休子</hi>
近井哮吼開元末西國獻獅子至安西道中繫於驛樹<lb/>
近井獅子哮吼若不自安俄頃風雨大至有龍出井而<lb/>
<pb n="KR3k0049_WYG_060-13b"/>
去<hi>國史補</hi>
尾辟蠅蚋集賢校理張希復言舊有獅子尾拂夏月蠅<lb/>
蚋不敢集其上<hi>酉陽雜俎</hi>
吹毛元朝大㑹羣臣盡出諸獸於萬嵗山若虎豹熊象<lb/>
之屬一一置列訖然獅子至身才短小絶類人家所畜<lb/>
金毛猱狗諸獸見之畏懼俯伏不敢仰視及各飼以雞<lb/>
鴨野味之類諸獸不免以爪按定用舌去其毛羽惟獅<lb/>
子則以掌擎而吹之毛羽紛然脱落此其所以異於諸<lb/>
<pb n="KR3k0049_WYG_060-14a"/>
獸也<hi>輟耕録</hi>
溺虎元時有貢獅子者首類虎身如狗青黒色宫中以<lb/>
為不類所畫者疑非眞其使牽入虎牢皆俯首帖耳不<lb/>
敢動獅子遂溺於虎之首虎亦莫敢動也乃知為眞獅<lb/>
子<hi>癸辛雜志</hi>
畏鉤㦸獅子五色而食虎於巨山之岫一噬而百人仆<lb/>
惟畏鈎㦸<hi>束晳發䝉記</hi>
筋能絶絃釋氏書言獅子筋為絃鼔之衆絃皆絶西域<lb/>
<pb n="KR3k0049_WYG_060-14b"/>
有黒獅子棒獅子舊説蘇合香獅子糞也<hi>酉陽雜俎</hi>
西海聚窟洲在西海中艮方之地地方三千里北接崑<lb/>
崙二十六萬里有獅子辟邪巨齒天鹿長牙銅頭鐵額<lb/>
之獸<hi>十洲記</hi>
吼譬如大獅子吼小獅子聞悉皆勇健一切禽獸逺避<lb/>
竄伏<hi>新華嚴</hi>僧伽彼或似多此云獅子僧伽梁云小師子<lb/>
<hi>翻譯名義</hi>
　　象<lb/>
<pb n="KR3k0049_WYG_060-15a"/>
摇光星散摇光之星散而為象<hi>運斗樞</hi>
希見人希見生象也而得死象之骨按其圖以想其生<lb/>
也故諸人之所以意想者皆謂之象也<hi>韓子解老</hi>
豫象之大者曰豫賈侍中云不害於物<lb/>
白象神靈滋液百寳為用則白象至<hi>援神契</hi>王者自養有<lb/>
道則白象至負不死藥來<hi>瑞應圖</hi>
梁山南方之美者有梁山之犀象焉<hi>爾雅</hi>
象耕舜𦵏蒼梧下有羣象常為之耕禹葬㑹稽祠下有<lb/>
<pb n="KR3k0049_WYG_060-15b"/>
羣象耕田<hi>帝王世紀</hi>
至味伊尹説湯以至味曰肉之美者腥腥之脣旄象之<lb/>
約<hi>吕本味</hi>
駕白象仙人王子喬駕白象游於髙安之荷山其象化<lb/>
為石山中有池多紅蓮<hi>豫章記</hi>
焚身晉范宣子為政子産寓書於子西以告宣子曰長<lb/>
國家者非無賄之患而無令名之難象有齒以焚其身<lb/>
賄也<hi>襄二十四</hi>
<pb n="KR3k0049_WYG_060-16a"/>
燧尾吳伐楚鍼尹固與王同舟王使執燧象奔吳師杜<lb/>
預曰燒燧火繫象尾吳師驚却之<hi>左定四</hi>
久識舊説象性乆識見其子皮必泣一枚重千斤<hi>酉陽雜俎</hi>
莊周婦死而歌曰通性命者以卑及尊死生不悼周不<lb/>
可論也夫象見子皮無逺近必泣周何忍哉<hi>莊子萬機論</hi>
牙為火籠漢制天子以象牙為火籠<hi>西京雜記</hi>
獻馴象武帝時南海獻馴象成帝咸康六年林邑王獻<lb/>
象一能拜跪<hi>漢書</hi>
<pb n="KR3k0049_WYG_060-16b"/>
象莊河南府有象莊舊傳漢時西域僧以象䭾經至洛<lb/>
陽化為石今石象猶存<hi>山川紀異</hi>
舟稱孫權遣使詣闕獻馴象二頭魏太祖欲知其斤重<lb/>
咸莫能出其理時鄧王沖尚幼乃曰置象大船刻其所<lb/>
至稱物以載之可知也太祖大悦即施行焉<hi>江表傳</hi>
作樂舞象賀齊還新都孫權出祖道作樂舞象權謂齊<lb/>
曰今定天下都中國使殊俗貢珍狡獸率舞非君而誰<lb/>
<hi>吳書</hi>
<pb n="KR3k0049_WYG_060-17a"/>
手頓象鼻魏文帝時南越獻白象子在帝前任成王曹<lb/>
彰手頓其鼻象伏不動<hi>拾遺記</hi>
傷人伏罪晉時南越致馴象於臯澤中養之為作車黄<lb/>
門鼔吹數十人令越人騎之每正朝大㑹皆入充庭帝<lb/>
行則以象車導引以試橋梁後象以鼻擊害人有司祝<lb/>
之而殺象象垂鼻泣血流地不敢動自後朝議以象無<lb/>
益於事悉送還越<hi>晋諸公賛</hi>
夢會稽張茂嘗夢大象以問萬推曰君當為大郡而不<lb/>
<pb n="KR3k0049_WYG_060-17b"/>
能善終夫象者大獸取其音獸者守也象以齒焚其身<lb/>
後必為人所殺茂永昌中為吳興太守値王敦問鼎執<lb/>
正不移敦遣沈充殺之而取其郡<hi>異苑</hi>
大客始興郡陽山縣人行田忽遇一象以鼻卷之遥入<lb/>
深山見一象脚有巨刺此人牽挽得出病者即起載入<lb/>
入一紆絀地以鼻掘出數條長牙送還本處本境苗稼<lb/>
常為象所困其象俗呼大客因語曰我田稼在此恒為<lb/>
大客所犯若念我者勿見侵便覺躑躅如有馴觧於是<lb/>
<pb n="KR3k0049_WYG_060-18a"/>
一家業絶無其患<hi>上</hi>
自格宋沈攸之為荆州刺史時有象三頭至江陵城北<lb/>
數里攸之自出格殺之<hi>南史</hi>
壞牆元魏永平二年乾羅國胡王獻白象背施五彩屏<lb/>
風七寳坐牀容數人眞是異物常養象於乘黄曹象嘗<lb/>
壞屋敗牆走出於外逄樹即拔遇牆即倒百姓驚怖奔<lb/>
走交馳太后令徙於永橋南道象坊<hi>伽藍記</hi>
束刃於鼻周軍通江陵梁人出戰梁以二象被之以甲<lb/>
<pb n="KR3k0049_WYG_060-18b"/>
束刃於鼻令崑崙奴馭之周軍使衆射之象反走<hi>三國典略</hi>
掘坑陷象隋文帝遣大將軍劉方等擊林邑其王梵志<lb/>
乘巨象而戰方軍不利方乃多掘小坑草覆其上因以<lb/>
兵挑之方與戰偽北梵志逐之其象陷軍遂亂方大破<lb/>
之志棄城走方入其郡獲其廟主十八枚皆鑄金為之<lb/>
盖其國十有八世<hi>北史</hi>
四牙五足髙宗時周澄國遣使上表云訶伽國有白象<lb/>
首垂四牙身運五足象之所在其土必豐既有威靈又<lb/>
<pb n="KR3k0049_WYG_060-19a"/>
弭災患力兼十象强制百獸以水洗牙飲之愈疾請發<lb/>
兵迎取以獻之上謂侍臣曰夫作法於儉其弊猶奢誰<lb/>
能制之故聖人越席以昭儉茅茨以誡奢書云珍禽竒<lb/>
獸不育於國知無益之源不可不遏朕安用其象令其<lb/>
逺獻乃勞其使而遣之<hi>唐書</hi>
舞象明皇每賜酺御樓引大象犀牛或拜或舞動中音<lb/>
律及西幸蜀禄山驅掠舞象舞馬盡入洛陽一日大設<lb/>
聲樂出幽燕戎王畨胡酋長多未之見因出象紿之曰<lb/>
<pb n="KR3k0049_WYG_060-19b"/>
此自南海奔至以吾有天命雖異類必拜舞左右教之<lb/>
象皆瞪目憤怒略無拜舞者禄山慙怒盡坑殺之<hi>明皇雜録</hi>
放馴自永徽以來文單國累獻馴象凡三十有二皆拳<lb/>
於禁中頗有善舞者以偹元㑹充庭之飾及德宗即位<lb/>
曰王者不尚異物不貴難得之貨今官用費而物性不<lb/>
得非宜也悉放於荆山之陽<hi>舊書</hi>宏詞獨孤綬所司試馴<lb/>
象賦及其本上上吟其句曰化之式孚則必受乎來人<lb/>
物或違性斯用感於至仁上以綬為知去就故特書第<lb/>
<pb n="KR3k0049_WYG_060-20a"/>
三先是代宗朝越人獻象三十有二上悉放之於山之<lb/>
南而綬不辱其受獻不傷其放棄故賞其知去就焉<hi>杜陽</hi>
<hi>編</hi>又云返諸林邑之野歸爾梁山之隅時在寢兵豈嬰<lb/>
乎燧尾上惟賤賄寧惜乎焚軀<lb/>
象膽宋淳化中上苑一象斃太宗命取膽不獲徐鉉曰<lb/>
當在前左足果得之問其故鉉曰象膽隨四時在足今<lb/>
方春故知之<hi>類苑</hi>
龍象龍象六十嵗骨方足今荆地象色黒兩牙江猪也<lb/>
<pb n="KR3k0049_WYG_060-20b"/>
象膽隨四時在四腿春在前左夏在前右如無定體也<lb/>
鼻端有爪可拾針肉有十二般唯鼻是其本肉陶貞白<lb/>
言夏月合藥宜置牙於藥傍南人言象尤惡犬聲獵者<lb/>
裹糧登髙樹構熊巢伺之有羣象過則為犬聲悉舉鼻<lb/>
吼呌循守不復去或經五六日困倒則下潛刺殺之耳<lb/>
穴薄如鼔皮一刺而斃胷前小横骨灰之酒服令人能<lb/>
浮水出没食其肉令人體重<lb/>
紅牙廣之屬郡潮循州多野象牙小而紅最堪作笏潮<lb/>
<pb n="KR3k0049_WYG_060-21a"/>
循人或捕得象争食其鼻云肥脆偏堪作炙或云象膽<lb/>
不附肝隨月轉在腿肉楚越之間象皆青黒唯西方拂<lb/>
林大食國即多白象劉恂有親表曾奉使雲南彼中豪<lb/>
族各家養象負重致逺如中夏之畜牛馬者蠻王宴漢<lb/>
使於百花樓帳前入舞象曲動樂作優倡齊入象以金<lb/>
羈絡首錦繡垂身隨拍騰蹋動頭摇尾皆合節奏<hi>嶺表録異</hi>
知人曲直安南有象能知人曲直有鬬訟者行立而齅<lb/>
之有理者即過負心者以鼻捲之擲空中數丈以牙接<lb/>
<pb n="KR3k0049_WYG_060-21b"/>
之應時碎矣莫敢競者<hi>朝野僉載</hi>
供牡環王國野象成羣一牡管牝三十餘牝者牙纔二<lb/>
尺迭供牡者水草臥則環守牝象死共挖地埋之號吼<lb/>
移時方散又國人養馴者可令代樵<hi>酉陽</hi>
哀雌昔人南貢四象各有雄雌其一雌死於九貢至南<lb/>
海百有餘曰其雄泥土著身獨不飲酒食肉長史問其<lb/>
所以輒流涕焉<hi>博物志</hi>象被傷則羣黨相扶將去則向南<lb/>
跪拜鳴三匝以木覆之<hi>寰宇記</hi>
<pb n="KR3k0049_WYG_060-22a"/>
象死首南向林邑人殺象象怒布陣以鬭人人登樹取<lb/>
衣掛樹枝縁它樹而走象見衣以為人存以鼻汲水灌<lb/>
樹且枝倒不見人怒踏碎其衣而去象病首必向南而<lb/>
死肉麄連皮煑易熟牙笋足掌肉稍佳<hi>安南志</hi>
跪象自咎驃國王宫有巨白象高百尺訟者焚香跽象<lb/>
前自思是非而退有災疫王亦對象跽自咎<hi>唐書</hi>其王近<lb/>
適則舁以金繩牀逺適則乘象<hi>舊唐</hi>
踐罪南蠻環王衛兵五千戰乘象率象千馬四百分前<lb/>
<pb n="KR3k0049_WYG_060-22b"/>
後不設刑有罪者使象踐之<hi>舊唐</hi>
藏牙象牙長一丈餘脱其牙則深藏之削木代之可得<lb/>
不爾窮其主得乃已<hi>南越志</hi>俗傳象牙嵗脱猶愛惜之掘<lb/>
地而藏之人欲取當作假牙潛徃易之覺則不藏<hi>異物志</hi>
乳象三嵗一乳<hi>説文</hi>古訓言象孕子五嵗始生<hi>酉陽</hi>
性妒禱過之山多象注性妒不畜滛子<hi>山經</hi>
牙生理什氏書言象牙生理必因雷聲<hi>酉陽</hi>
山性發象耳中有油出謂之山性發徃徃奔逸傷人牧<lb/>
<pb n="KR3k0049_WYG_060-23a"/>
者視象耳有油出則多以索縻之<hi>孔平仲談苑</hi>
模象僧順法師三破論云或有三盲模象得象耳者争<lb/>
云象如簸箕得象鼻者争云象如舂杵雖獲象一方終<lb/>
不得全象之實説泥洹是死眞模象之一盲矣<hi>𢎞明集</hi>
青象凡象白者西天有之又供御陀國有青象皆中夏<lb/>
所無也<hi>北户録</hi>
象鞋鄭文振潮陽人言象為南方之患土人苦之不問<lb/>
蔬穀守之稍不至踐食之立盡性嗜酒聞酒香輒破屋<lb/>
<pb n="KR3k0049_WYG_060-23b"/>
壁入飲之人皆於其來處架高木若望火樓然常有人<lb/>
知象獨畏煙火先用長竿接茅把於其杪望見其來共<lb/>
然火把持竿以指之即去隨之三數里方敢回恐其復<lb/>
來也眼惡蠅蚋有日色則不出羣行者猶庶幾其獨行<lb/>
者最喜傷人盖勢孤恐人害之也土人懸巨木設機壓<lb/>
之能殺惟象鞋者用厚木當中鑿深竅方容其足中植<lb/>
大錐其末上向竅之外周回浚鑿之如今之唾盂而加<lb/>
峻密密埋於其徃來之所以草覆之倘投足木上必滑<lb/>
<pb n="KR3k0049_WYG_060-24a"/>
下竅中其既著錐洞貫其足不能自拔即仆負其痛不<lb/>
能食展轉謂之著鞋然猶能以牙傷人人未敢近數日<lb/>
後稍困則衆鎗攢殺之而分其肉留其皮趂濕切作條<lb/>
絣乾連枷等用自潮陽來必經由䕫江嶺此處最多先<lb/>
使人行前探之或遇其大羣有候數日不去不敢行者<lb/>
監司巡歴則其保甲鳴邏鼔趕逐之頑然若無聞也必<lb/>
俟其自散去乃敢過<hi>宋莘視聽抄</hi>
明罪燕京昔有一雄象甚大凡傷死數人官使殺之不<lb/>
<pb n="KR3k0049_WYG_060-24b"/>
得已乃明其罪象遂帖耳就殺凡得象油四十八大甕<lb/>
<hi>癸辛雜志</hi>
獻佛牙有一僧行遇羣象上樹避之象隨倒樹負之至<lb/>
林中有一病象足瘡而臥引沙門手至所苦處乃竹刺<lb/>
沙門為拔去之裂裳與裹俄頃一象持金函授病象病<lb/>
象轉授沙門發視之乃佛牙也<hi>西域記</hi>
伽郍梁禪法師云象一名伽郍<hi>北戸録</hi>或那先<hi>翻譯</hi>
讃象之為獸形體特詭身倍數牛目不踰豕鼻為口役<lb/>
<pb n="KR3k0049_WYG_060-25a"/>
望頭若尾馴良承教聽言則跪素牙玉潔載籍所美服<lb/>
重致逺形如丘徙<hi>南州異物志</hi>
　　犀<lb/>
食棘禱過之山多犀兕注云犀形似水牛猪頭庳脚脚<lb/>
似象有三蹄大腹黑色三角一在頂上一在額上一在<lb/>
鼻上在鼻上者小而不墮食角也好噉棘口中常洒血<lb/>
沫<hi>山經</hi>犀出九德縣其毛如豕蹄有三甲頭如馬有三角<lb/>
鼻上角短額上頭上角長<hi>劉欣明交州記</hi>山犀二角以額上者<lb/>
<pb n="KR3k0049_WYG_060-25b"/>
勝<hi>本草</hi>犀體兼五種肉舌有棘常食草木棘刺不食棘葉<lb/>
也<hi>異物志</hi>
駭雞太公使南宫适至義渠得駭雞犀以獻紂<hi>韓詩</hi>楚王<lb/>
獻駭雞犀為上瑞<hi>國策</hi>
文犀武帝時吠勒國貢文犀四頭狀如水犀角表有光<lb/>
因名明犀置暗中有光影亦曰影犀織以為簟如錦綺<lb/>
之文<hi>洞𠖇記</hi>
黄攴元始二年黄攴國獻犀牛應劭曰黄攴在日南之<lb/>
<pb n="KR3k0049_WYG_060-26a"/>
南去京師三萬里<hi>平紀</hi>
白犀章帝元和元年曰南獻白雉白犀<hi>東觀漢記</hi>
除凶西南夷土有異犀三角夜行如大炬火照數千步<lb/>
或時解脱則藏於深密之處不欲令人見之王者貴其<lb/>
異以為簪能消除凶逆<hi>梁祚魏國統</hi>
犀纛東海蔣潛嘗至不其縣見林下踣一屍已臭爛烏<lb/>
來食之輒見一小兒長三尺許來驅烏烏乃起如此非<lb/>
一潛異之乃就看之見死人頭上著通天犀導價數萬<lb/>
<pb n="KR3k0049_WYG_060-26b"/>
錢乃拔取之既去衆烏争集無復驅者潛後以此導上<lb/>
晉武陵王王薨以襯衆僧王武剛以九萬錢買之後落<lb/>
禇太宰處禇以餉齊故丞相豫章王王死後内人江夫<lb/>
人遂斷以為釵每夜輒見一兒繞牀頭啼呌云何為見<lb/>
屠割必當相報終不獨受枉酷江夫人惡之月餘遂薨<lb/>
<hi>續齊諧記</hi>兼名苑云宋岑獲通犀賣與廬陵王義眞又元康<lb/>
末婦以犀角為斧鉞戈㦸戴之用也<hi>北户注</hi>
辟寒犀開元元年冬至交趾國進犀角一株色如金使<lb/>
<pb n="KR3k0049_WYG_060-27a"/>
者請以金盤置放殿中温然煖氣襲人上問其故使者<lb/>
對曰此辟寒犀也<hi>開元遺事</hi>
水犀匣貴妃紅漆屏風以玳瑁水犀為匣<hi>外傳</hi>
馴犀唐德宗貞元十二年南海獻馴犀詔納苑中至十<lb/>
二年冬大寒馴犀死<hi>英華</hi>
夜明犀敬宗寳厯元年南昌國進夜明犀其狀類通天<lb/>
夜則光明可照百步覆繒千重終不能掩其輝煥上令<lb/>
解為腰帶每逰獵夜則不施蠟炬有如晝日<hi>杜陽編</hi>
<pb n="KR3k0049_WYG_060-27b"/>
辟暑犀文宗延學士於内庭李訓講周易時方盛夏上<lb/>
命取水玉腰𢃄及辟暑犀以賜之<lb/>
響犀文宗時宫人沈那翹吳元濟之妓女進白玉方響<lb/>
光明皎潔可照十數步玉犀槌即響犀也凡物有聲乃<lb/>
響應其中焉<lb/>
䨇龍犀大中初女蠻貢䨇龍犀有二龍鱗鬛爪牙悉備<lb/>
牀若拏攫<lb/>
放還仁宗時山南西道觀察使奏渠州犀牛見差官押<lb/>
<pb n="KR3k0049_WYG_060-28a"/>
赴闕庭既至牽入内殿閲之仍於月華門外宣示百寮<lb/>
上慮傷物性命中使押還本道復放於渠州之野<hi>東觀奏記</hi>
蠲忿犀懿宗同昌公主出降𢃄蠲忿犀其犀圓如彈丸<lb/>
入土不朽爛𢃄之令人蠲忿怒<hi>杜陽</hi>
臥魚楊収女適裴坦長子嫁資豐厚坦尚儉聞之不樂<lb/>
一日夫人至新婦院臺上觀果楪乃臥魚犀遽令撤之<lb/>
<hi>北夢瑣言</hi>
雲龍形占城國用顯德中貢方物有雲龍形通犀𢃄菩<lb/>
<pb n="KR3k0049_WYG_060-28b"/>
薩石<lb/>
雲鶴水犀錢武肅王時有獻雲鶴水犀𢃄者武肅登碧<lb/>
波亭命許彦方係𢃄試水水開七尺許<lb/>
辟塵李司封宗易嘗言石駙馬保吉知陳州其州廨一<lb/>
皆新之每毁舊屋則坐於下風塵自分去人皆驚怪之<lb/>
盖其所服辟塵犀也<hi>本草</hi>辟塵犀為婦簪梳塵不著髪<hi>嶺表</hi>
<hi>誌異</hi>
試毒通天犀有白理如線者以盛米置羣雞中雞欲徃<lb/>
<pb n="KR3k0049_WYG_060-29a"/>
啄未至輒驚却故南人名為駭雞也得其角一尺以上<lb/>
刻為魚而衘以入水水常為開方三尺可得氣息水中<lb/>
以其角為义導者得煑毒藥為湯以此义導攪之皆生<lb/>
白沫無復毒物則無沫起也通天犀所以能殺毒者為<lb/>
物食百草之毒及衆木棘嵗一觧角藏於山中人以木<lb/>
如其角代之犀不覺後年輒復觧<hi>抱朴子</hi>通犀置大霧重<lb/>
露下終不霑濡又堪辨毒藥酒藥酒生沫或中毒箭刺<lb/>
於瘡中立愈盖犀食百毒棘刺故也<hi>北戸録注</hi>海中出離水<lb/>
<pb n="KR3k0049_WYG_060-29b"/>
犀似牛其出入有光水為之開<hi>南越志</hi>
惡影犀之通天者必惡影常飲濁水當其溺時人趂不<lb/>
復移足角之理形似百物或云犀角通者是其病然其<lb/>
理有倒插正插腰鼔插倒者一半已下通正者一半已<lb/>
上通腰鼔者中斷不通故波斯謂牙為白暗犀為黑暗<lb/>
醫人吳士臯常職於南海郡見舶主説本國取犀先於<lb/>
山路多植木如徂栻云犀前脚直常倚木而息木木爛<lb/>
折則不能起犀牛一名奴角有鴆處必有犀也犀三角<lb/>
<pb n="KR3k0049_WYG_060-30a"/>
一孔劉孝標言犀墮角埋之以假角易之<hi>酉陽</hi>王燦遊海<lb/>
賦云羣犀代角巨象解齒<lb/>
棘開林邑國記曰犀行過叢林不通便開口露齒前向<lb/>
直指棘林自開<lb/>
火炬犀有特神者角有光耀白日視之如角夜暗之中<lb/>
理皆粹然光由中出望如火炬欲知此角神異置之草<lb/>
野飛鳥走獸過皆驚<hi>萬震南州異物志</hi>
雞昧白犀角之好者稱雞昧白<hi>廣志</hi>
<pb n="KR3k0049_WYG_060-30b"/>
墮羅犀墮和國多美犀世謂墮和羅犀<hi>唐書</hi>犀中最大者<lb/>
墮和犀一株有重七八斤者云是枯犀額角其花多作<lb/>
撒豆斑色深者堪𢃄胯斑散而色淺者即拍為盤楪器<lb/>
皿之類<hi>嶺表録異</hi>
雲龍周顯德五年占城王釋利因德漫遣其臣莆訶散<lb/>
貢方物有雲龍形通犀𢃄菩薩石<hi>宋史</hi>
　　兕<lb/>
為鎧兕如野牛青皮堅厚可以為鎧<hi>説文</hi>嶓冢之山獸多<lb/>
<pb n="KR3k0049_WYG_060-31a"/>
犀兕禱過之山其下多犀兕注兕似水牛青色一角重<lb/>
三十斤<hi>山經</hi>兕有一角長三尺餘形似馬鞭柄<hi>交州記</hi>
雌陳藏器云兕是犀之雌者而形不同<hi>本草</hi>
蒼兕武王東伐師行師尚父左杖黄鉞右把白旄以誓<lb/>
曰蒼兕蒼兕總爾衆庶與尔舟楫後至者斬遂至盟津<hi>齊世</hi>
<hi>家</hi>太師尚父為周司馬將師伐紂至孟津之上杖鉞把<lb/>
旄號其衆曰蒼兕蒼兕夫蒼兕水中之獸也善覆人船<lb/>
因神以化令汝急渡不急渡蒼兕害汝河中有此異物<lb/>
<pb n="KR3k0049_WYG_060-31b"/>
時出浮揚一身九頭人惡畏之未必能覆舟也<hi>論衡</hi>邢子<lb/>
才文蒼雉奉職靈鼉自梁<hi>索隐云本兕或作蒼雉</hi>
殪兕徒林平公射鴳不死使豎襄搏之失公怒拘將殺<lb/>
之叔向聞之夕君告之叔向曰君必殺之昔吾先君唐<lb/>
叔射兕於徒林殪以為太甲以封於晉今君嗣吾先君<lb/>
唐叔射鴳不死搏之不得是揚吾君之耻者也君其必<lb/>
速殺之勿令逺聞君忸怩顔乃趣赦之<hi>晉語</hi>
射隨兕荆莊哀王獵於雲夢射隨兕中之申公子培劫<lb/>
<pb n="KR3k0049_WYG_060-32a"/>
王而奪之王以為不敬命立誅之左右諫乃止未三月<lb/>
子培死荆興師戰於兩棠大勝晉師而賞有功者申公<lb/>
子培之弟進請賞於軍旅曰臣兄與有功於車下也王<lb/>
曰何謂也對曰臣之兄嘗讀故記曰殺隨犀者不出三<lb/>
月是以臣之兄驚懼而争之故欲王持千嵗之壽也伏<lb/>
罪而死王令人發視秘府而視之於故記果有乃厚賞<lb/>
之<hi>吕覽説苑作射科雉</hi>
狂兕楚王遊於雲夢結駟千乘旌旗蔽天野火之起也<lb/>
<pb n="KR3k0049_WYG_060-32b"/>
若雲霓兕虎嘷之聲若雷霆有狂兕䍧車依輪而至王<lb/>
引弓而射之一發而殪王抽旃旄而抑兕首仰天而嘆<lb/>
曰樂矣今日之遊也寡人萬嵗千秋之後誰與樂此矣<lb/>
<hi>趙策</hi>招魂云與王趨夢兮課後先君王親發兮憚青兕<lb/>
有域夫兕虎有域動静有時避其域省其時則免其兕<lb/>
虎之害也<lb/>
壯獸兕惟壯獸似牛青黑力無不傾自焚以革皮充武<lb/>
備角助文德<hi>山經圖賛</hi>
<pb n="KR3k0049_WYG_060-33a"/>
　　熊<lb/>
熊蟄熊能攀援上髙樹見人則顚倒投地而下冬入穴<lb/>
而蟄始春而出<hi>詩義</hi>
子路熊獸藏於山穴穴裏不得見穢及傷殘則合穴自<lb/>
死又有居大樹孔中東土呼熊為子路以物擊樹云子<lb/>
路可起於是便下不呼則不動也<hi>述異記</hi>
五百嵗玉策記稱熊壽五百嵗五百嵗則能化為狐狸<lb/>
<hi>抱朴子</hi>
<pb n="KR3k0049_WYG_060-33b"/>
熊膽熊膽春在首夏在腹秋在左足冬在右足<hi>酉陽</hi>
赤熊神靈滋液百珍寳用則赤熊見赤熊見則奸宄自<lb/>
逺<hi>援神契</hi>
黄熊周文王拘於羑里散宜生得黄熊獻紂免西伯之<lb/>
難<hi>六韜</hi>成王時東胡獻黄熊<hi>周書王㑹</hi>
青熊成王時不屠國進青熊<hi>周書</hi>
黄熊入寢鄭子産聘於晉晉侯有疾韓宣子逆客私焉<lb/>
曰寡君寢疾於今三月矣竝走羣望有加而無瘳今夢<lb/>
<pb n="KR3k0049_WYG_060-34a"/>
黄熊入於寢門其何厲鬼也對曰以君之明子為大政<lb/>
其何厲之有昔堯殛鯀於羽山其神化為黄熊以入於<lb/>
羽淵實為夏郊三代祀之晉為盟主其或者未之祀也<lb/>
乎韓子祀夏郊晉侯有間<hi>昭七</hi>
赤熊窺屏晋平公夢見赤熊窺屏惡之而有疾使問子<lb/>
産子産曰昔共工之御曰浮遊既敗於顓頊自没深淮<lb/>
之淵其色赤其言善笑其行善顧其狀如熊常為天下<lb/>
祟見之堂則王天下者死見堂下則邦人駭見門近臣<lb/>
<pb n="KR3k0049_WYG_060-34b"/>
憂見庭則無傷窺君之屏病而無傷祭顓頊共工則瘳<lb/>
公如其言而疾間<hi>瑣語</hi>
射熊晉平公夢見知人五日寤而曰我之帝所見一熊<lb/>
欲援我帝命我射之中熊熊死又有一羆來又射之中<lb/>
羆羆死帝甚喜賜我二笥後有當道者曰帝令主君㓕<lb/>
二卿熊與羆皆其祖也忽不見<hi>史記</hi>
熊皮蔽泥漢武時貳師得天馬帝以玫瑰石為鞍鏤以<lb/>
金銀鍮石以綠地五色錦為蔽泥後稍以熊羆毛有綠<lb/>
<pb n="KR3k0049_WYG_060-35a"/>
光皆可二尺者直百金卓王孫有百餘雙詔使獻二十<lb/>
枚<hi>西京雜記</hi>
入宫兆亡昭帝時昌邑王賀聞人聲曰熊視而見大熊<lb/>
左右莫見以問莭中令龔遂遂曰熊山野之獸而來入<lb/>
宫室王獨見之此天戒大王恐宫室將空危亡象也賀<lb/>
不改寤後卒失國<hi>漢五行志</hi>
綠熊席趙飛燕女弟居昭陽殿玉牀白象牙簟綠熊席<lb/>
席毛長二尺餘人眠而擁毛自蔽望之不能見坐則没<lb/>
<pb n="KR3k0049_WYG_060-35b"/>
膝其中雜熏爐香一坐此席餘香百日不歇<hi>西京雜記</hi>
當熊元帝馮昭儀上幸虎圈鬭獸後宫皆坐熊出圈攀<lb/>
檻欲上殿昭儀乃當熊而立及左右格殺熊上問人情<lb/>
驚懼汝何故前當昭儀對曰夫猛獸得人而止妾恐熊<lb/>
至御座故身當之耳帝嗟嘆以此陪敬重之<hi>漢書</hi>
米飴無益咸和七年左右啟以米飴熊上曰此無益而<lb/>
費於穀且是惡獸所不宜畜使遣打殺以肉賜左右直<lb/>
人<hi>建武故事</hi>
<pb n="KR3k0049_WYG_060-36a"/>
白熊元嘉二十年白熊見新安歙縣太守到元度以獻<lb/>
<hi>宋書</hi>
烏熊南蠻東謝蠻貞觀三年其酋元深入朝冠烏熊皮<lb/>
天鐵熊高宗時加<hi>一曰伽</hi>毗葉國獻天鐵熊擒白象師子<lb/>
置櫃中寧王嘗獵於鄠縣界草中得一櫃發之乃一少<lb/>
女也自言姓莫氏莊居昨夜遇賊却某至此賊中二人<lb/>
是僧王命載以后乘時方獲一生熊置櫃中如舊鎖之<lb/>
時上方求極色王以莫氏衣冠子女即日表上之具其<lb/>
<pb n="KR3k0049_WYG_060-36b"/>
所由上令充才人經三日京兆奏鄠縣食店有僧賃店<lb/>
作法事惟舁一櫃入店中夜久腷膞有聲店戸人怪日<lb/>
出不啓門撤戸視之有熊衘人走出二僧已死體骨悉<lb/>
露上覽之大笑書報寧王曰寧哥大能處置此僧<hi>酉陽</hi>
能火紹興己酉永嘉火災前日有熊自南溪至江渡於<lb/>
城下初不懼人命獵士射之悴謂趙允蹈曰熊於字為<lb/>
能火宜愼火燭趙笑以為不然果延燒官民舍十七八<lb/>
獨州治存焉<hi>陶朱新録</hi>
<pb n="KR3k0049_WYG_060-37a"/>
熊白埤雅云熊當心白脂如玉俗呼熊白好舉木引氣<lb/>
謂之熊經莊子熊經烏伸是也<lb/>
熊館熊於山中行數十里悉有跲伏之所必在石嵓枯<lb/>
木中山民謂之熊館唯虎出百里外則迷所出道路<hi>墨客</hi>
<hi>揮犀</hi>
不食鹽熊食少許鹽即宛轉而死胡孫亦然<hi>瑣碎録</hi>
熊掌熊方冬唯自䑛其掌故其掌特美烹之難熟晉靈<lb/>
公殺宰夫之胹熊蹯不熟者而楚成見圍請食熊蹯而<lb/>
<pb n="KR3k0049_WYG_060-37b"/>
死以其難熟冀於外救也<hi>爾雅</hi>
不熟桀王天下酒濁而殺厨人紂王天下熊蹯不熟而<lb/>
殺厨人<hi>墨子</hi>
　　羆<lb/>
拔樹羆如熊黃白文<hi>爾雅</hi>注曰羆似熊而長頭似馬有髮<lb/>
高脚猛憨多力能拔樹木闗西呼曰貑羆陸璣曰有黄<lb/>
羆赤羆大於熊其脂如熊白而麄理不如熊美<lb/>
嶓冢嶓冢之山多熊羆<hi>山經</hi>
<pb n="KR3k0049_WYG_060-38a"/>
非羆文王將田史編卜曰田於渭陽非龍非彲非虎非<lb/>
羆兆得公侯天遣汝師及田渭陽見太公立為師<hi>六韜</hi>
夢羆符健字建業初母姜氏夢大羆而孕及長男果便<lb/>
弓馬<hi>載記</hi>
當道王羆字熊羆齊神武遣韓軌司馬子如從河東宵<lb/>
濟襲羆羆不覺比曉軌衆已乘梯入城羆尚臥未起聞<lb/>
閣外洶洶有聲便袒身露髻徒跣持一白棒大呼而出<lb/>
謂曰老羆當道臥貉子那得過敵見驚退<hi>北史</hi>
<pb n="KR3k0049_WYG_060-38b"/>
力猛獵者云熊是其雄羆則熊之雌者羆力尤猛<hi>爾雅翼</hi>
鹿畏貙貙畏虎虎畏羆羆之狀被髪人立絶有力而甚<lb/>
害人<hi>栁宗元羆説</hi>
　　虎<lb/>
樞星樞星散而為虎<hi>運斗樞</hi>樞精嘯谷韻清籟於驚蘋震<lb/>
徳升乾靉𤣥枝而布族<hi>駱賔王集</hi>
山獸之君虎山獸之君也<hi>説文</hi>
百獸之長虎者陽物百獸之長也能噬食鬼魅今人卒<lb/>
<pb n="KR3k0049_WYG_060-39a"/>
得病燒皮飲之繫其衣服亦辟惡此甚驗<hi>風俗通</hi>
李耳風俗通曰呼虎為李耳俗説虎本南郡中廬李氏<lb/>
所化為呼李耳即喜呼班便怒又方言曰陳魏宋楚之<lb/>
間或謂之李父江淮南楚之間謂之李耳自闗東西謂<lb/>
之伯都虎食物遇耳即止以觸諱故也<lb/>
般文三九二十七日陽氣成故虎七月而生陽立於七<lb/>
故虎首尾長十尺般般文者隂陽雜也<hi>考異部</hi>
虞吏山中寅日稱虞吏者虎也<hi>枹朴子</hi>
<pb n="KR3k0049_WYG_060-39b"/>
諸禽之雄變復之家謂虎食人者功曹為奸所致也其<lb/>
意以為功曹衆吏之率虎以諸禽之䧺也功曹為奸來<lb/>
漁於吏故虎食人以象其意<hi>論衡</hi>
託幽虎豹獸之猛者也居深林廣澤之中則人畏其威<lb/>
而載之人主天下之有勢者也深居則人畏其勢故虎<lb/>
豹去其幽而近於人則人得之而易其威人君去其門<lb/>
而迫于民則民易之而傲其勢故曰虎豹託齒而威可<lb/>
載也<hi>管子</hi>
<pb n="KR3k0049_WYG_060-40a"/>
夀千嵗虎及鹿兎皆夀千嵗滿五百嵗色白<hi>枹朴子</hi>
前驅黄帝與炎帝戰於阪泉之野師熊羆狼豹貙虎為<lb/>
前驅鵰鶡鷹鳶為旗幟此亦力使禽獸者也<hi>列黄帝</hi>
駭人傑之時女樂三萬人放虎於市觀其驚駭<hi>管子</hi>
白虎湯池七十里内懐聖明白虎戯朝其終白虎在野<lb/>
<hi>演孔圖</hi>
虎牢西游有虎在於葭中七萃之士髙奔戎請生捕虎<lb/>
必全之乃生捕虎而獻之天子命為柙而畜之<hi>東虞</hi>是為<lb/>
<pb n="KR3k0049_WYG_060-40b"/>
虎牢<hi>穆天子𫝊</hi>
叱虎周王欲殺王子宜咎立伯服釋虎將執之宜咎叱<lb/>
之虎彌耳而服<hi>𤨏語</hi>
臯比宋師次於郎學偃自雩門竊出蒙臯比而先犯之<lb/>
<hi>莊子</hi>臯比虎皮樂記倒載干戈包之以虎皮名之曰建<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>
<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>韜也而其字或作建臯故服䖍引以解此<hi>注疏</hi>
虎乳初若敖娶於䢵生闘伯比若敖卒從其母畜於䢵<lb/>
滛於䢵子之女生子文焉䢵夫人使棄諸夣中虎乳之<lb/>
<pb n="KR3k0049_WYG_060-41a"/>
䢵子田見之懼而歸夫人以告遂使收之楚人謂乳榖<lb/>
謂虎於莵<hi>漢書作㮿</hi>故名榖於莵<hi>宣四</hi>
苛政猛於虎孔子過泰山側有婦人哭於墓者而哀夫<lb/>
子式而聽之使子貢問之曰子之哭也一似重有憂者<lb/>
對曰然昔吾舅死於虎吾夫又死於虎今吾子又死焉<lb/>
夫子曰何為不去曰無苛政子曰小子識之苛政猛於<lb/>
虎也<hi>家語</hi>
拔尾孔子嘗遊於山使子路取水逄虎於水所與共戰<lb/>
<pb n="KR3k0049_WYG_060-41b"/>
攬尾得之内懐中取水還問孔子曰上士殺虎如何子<lb/>
曰上士殺虎持虎頭又問中士殺虎如何子曰中士捉<lb/>
冄又問下士殺虎如何子曰捉虎尾子路出尾棄之因<lb/>
恚孔子曰夫子知水所有虎使我取水是欲死我乃懐<lb/>
石盤欲中孔子又問上士殺人如之何子曰上士殺人<lb/>
用筆端又問中士殺人如何子曰中士殺人用舌唇又<lb/>
問下士殺人如之何子曰下士殺人懐石盤子路出而<lb/>
棄之於是心服<hi>倒波傳見般芸小説及金樓子</hi>
<pb n="KR3k0049_WYG_060-42a"/>
卑勢吳王將赦越王伍子胥諌曰夫虎之卑勢將以有<lb/>
擊也狸之卑身將以所取也越王既歸大夫扶同謂越<lb/>
王曰猛獸將擊必<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>毛帖伏鷙鳥將搏必卑飛戢翼<lb/>
<hi>吳越</hi>
摶虎中黄伯曰余左執太行之獶而右搏雕虎惟心之<lb/>
未與吾心試吾惑焉有力者則又願為牛欲與象闘以<lb/>
自試今二王子以為義矣將惡乎試之夫人貧窮太行<lb/>
之獶也疏賤義之雕虎也而吾日遇之亦足以自試矣<lb/>
<pb n="KR3k0049_WYG_060-42b"/>
<hi>尸子</hi>
中行繆伯手摶虎而不能生也葢力優而克不能及也<lb/>
<hi>准繆稱</hi>雕虎嘯而清風起<hi>廣絶交論</hi>
戾蟲陳軫曰卞莊子欲刺虎舘竪子止之白虎者戾蟲<lb/>
人者甘餌今兩虎争人而闘則大者傷小者死從傷而<lb/>
刺之一舉必有雙虎之名卞莊子以為然立頓之兩虎<lb/>
果闘大者傷小者死一舉果有雙虎之功<hi>史秦䇿春秋後</hi>
<hi>語</hi>
<pb n="KR3k0049_WYG_060-43a"/>
寝石勇士一呼而三軍皆避士之誠也昔者楚熊渠子<lb/>
夜行見寢石以為仗虎彎弓而射之沒金飲羽下視知<lb/>
其為石石為之開而况人乎夫倡而不和動而不隨中<lb/>
心有不全者矣夫不降席而匡天下者求之已也<hi>韓詩</hi>或<lb/>
曰養由基見寢石以為兕也射之矢飲羽<hi>論衡</hi>養由基射<lb/>
先中石矢乃飲羽誠乎先也伯樂學相馬所見無非馬<lb/>
者誠乎馬也<hi>吕精通</hi>謂石為虎射之洞開精之至也積嵗<lb/>
解牛恢然游刃習之乆也<hi>北齊文苑序</hi>
<pb n="KR3k0049_WYG_060-43b"/>
飬虎梁鴦言養虎之法凡順之則喜逆之則怒血氣者<lb/>
之性也夫食虎者不敢以生物與之為其殺之之怒也<lb/>
不敢以全物與之為其决之之怒也<hi>列黄帝</hi>時其飢飽逹<lb/>
其怒心虎之與人異類而媚養己者順也<lb/>
射白虎秦昭襄王時白虎為害乃募能殺者時夷人胸<lb/>
䏰廖仲藥秦精等伏弩於髙樓射殺之昭襄王曰虎厯<lb/>
四郡凡害千二百人一朝降之功莫大焉乃刻石與盟<lb/>
<hi>華陽國志</hi>
<pb n="KR3k0049_WYG_060-44a"/>
虎圈秦召公子無忌公子不行使朱亥奉壁一雙秦王<lb/>
大怒將朱亥著虎圈中亥曠目視虎皆裂血出濺虎終<lb/>
不敢動<hi>列士傳</hi>
牛哀化虎昔公牛哀轉病也七日化為虎其兄掩户而<lb/>
入覘之虎搏而殺之方其為虎也不知其嘗為人也方<lb/>
其為人不知其且為虎也<hi>淮俶直訓</hi>牛哀病而化虎雖逄昆<lb/>
而必噬<hi>思𤣥賦</hi>
幻術厭虎鞠道龍善為幻術嘗云東海人黄公少時為<lb/>
<pb n="KR3k0049_WYG_060-44b"/>
術能制蛇御虎秦末有白虎見東海黄公以赤刀徃厭<lb/>
之術既不得遂為虎所殺三輔人俗用以為戯漢帝亦<lb/>
取以為角抵之戯焉<hi>西京雜記</hi>
祭虎漢景帝好遊獵有獵人見虎無便得之乃為珍饌<lb/>
祭所見之虎帝夣虎死在祭所乃命剥取皮牙餘肉悉<lb/>
化為虎而去<hi>獨異志</hi>
射石李廣與兄弟共獵於𡨕山之北見卧虎焉䠶之一<lb/>
矢即斃斷其髑髏以為枕示服猛也鑄銅冩其形為溲<lb/>
<pb n="KR3k0049_WYG_060-45a"/>
噐示厭辱之也他日復獵於㝠山之陽又見卧虎䠶之<lb/>
沒矢飲羽進而視之乃石也其形類虎退而䠶更鑑破<lb/>
簳折而石不嘗余嘗以問楊子雲子雲曰至誠則金石<lb/>
為間<hi>西京雜記</hi>
虎東渡江宋均遷九江郡多虎暴數為人患常募設檻<lb/>
穿而猶多傷害均到下記屬縣曰夫虎豹在山龜魚在<lb/>
水各有所托勞勤張捕非其性之本也其務退不肖思<lb/>
進忠善可一去檻<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>除削課制其後𫝊言虎相與東浮<lb/>
<pb n="KR3k0049_WYG_060-45b"/>
渡江<hi>後漢</hi>按虎山栖穴虎毛能妾娑豈能犯陽侯陵濤瀬<lb/>
而横厲哉里語曰狐欲渡河無奈尾何舟人尚懼况於<lb/>
虎耶若使徳被四海虎豈咜至之方絶域之地乎<hi>風俗</hi>
<hi>通</hi>
衛刺史䘮王業字子香漢和帝時為荆州刺史有徳政<lb/>
天子徴之道卒於枝江有三白虎低頭曵尾宿衛其側<lb/>
及卒去之州境忽然不見百姓追美甘棠共立碑文號<lb/>
曰枝江白虎王君其子孫今猶云白虎王<hi>耆舊傳</hi>
<pb n="KR3k0049_WYG_060-46a"/>
送物助葬歐寳者後漢人居父喪鄰人格虎虎走超其<lb/>
廬中即以□衣覆藏之鄰人尋跡問寳寳白虎豈有可<lb/>
念而藏之乎此虎後送鹿獸以助寳祭時人以為孝慈<lb/>
通於神明由是知名<hi>王孚友汶記</hi>騖禽投案猶請命於魏君<lb/>
窮獸入廬乃祈生於歐氏<hi>法苑殺生部</hi>
理感上虞楊威少失父事母至孝嘗與母入山採薪<lb/>
為虎所逼自計不能脱於是抱母且薪且行虎見其情<lb/>
遂彌耳而去自非誠貫精㣲孰能理感於英獸矣<hi>水經</hi>
<pb n="KR3k0049_WYG_060-46b"/>
<hi>注</hi>
封邵使君漢宣城大守封邵一日忽化虎食郡民民呼<lb/>
曰封使君時人語曰無作封使君生不治民死食民<lb/>
<hi>述異</hi>
参代靈帝光和三年夏虎見年樂觀下又見憲陵王詔<lb/>
問楊賜賜對曰虎者金行参代之精狠戾之獸也張均<lb/>
白虎者西方之獸為禽剛猛强梁之物也<hi>漢紀</hi>
曳虎尾魏文帝時樂浪獻虎文如錦班以鐵為檻梟殷<lb/>
<pb n="KR3k0049_WYG_060-47a"/>
之徒莫敢視任城王彰曵虎尾以繞背虎弭耳無聲<lb/>
<hi>拾遺</hi>
白頞周處年少時兇暴挾氣為鄉里所患又義興<lb/>
水中有蛟山中有邅跡<hi>一作白額志怪有邪足</hi>虎並皆暴死<lb/>
百一義興人謂為三横而處尤劇或説處殺虎斬<lb/>
蛟實冀三横唯餘其一處即刺殺處又入水擊蛟蛟或<lb/>
浮或沒行數七里處與之俱經三日三夜鄉里皆<lb/>
謂已死更相慶竟殺蛟而出鄉里人相慶始知為人<lb/>
<pb n="KR3k0049_WYG_060-47b"/>
情所患有自艾意乃自吳尋二陸平原不在正見清河<lb/>
具以情告并云欲自脩改而年已蹉跎終無所成清<lb/>
河曰古人貴朝聞夕死况君前途尚逺且人患志之不<lb/>
立亦何憂令名不彰耶處遂改厲終為名臣孝<lb/>
子<hi>世説</hi>
虎人安帝隆安元年五月凉州牧李暠微服出城逢一<lb/>
虎在道邉因化為人迎語暠為西凉君暠因弓弧待人<lb/>
又遥呼暠曰汝無疑也暠知其異乃投弓於地虎人乃<lb/>
<pb n="KR3k0049_WYG_060-48a"/>
前謂暠曰燉煌日虚不是福地君之子孫王於西凉不<lb/>
如遷徙酒泉言訖乃化未幾暠乃移都酒泉建國稱號<lb/>
西凉王<hi>載記</hi>
枕背邵都梁馮恭永初中醉臥於山路夜有虎來以頭<lb/>
枕其背恭中宵展轉乃以手搏之復大寢向曉始醒猶<lb/>
見虎蹲在脚後茍有宿命非智士所知也<hi>異苑</hi>
搖尾䕶人劉牧字子仁嘗居南山埜中喜山鳥之啼愛<lb/>
松風之韻植果種蔬為人欺侮多伐樹踐囿牧曰我不<lb/>
<pb n="KR3k0049_WYG_060-48b"/>
負人人何負我俄有二虎近居惟見牧則摇尾牧曰汝<lb/>
來䕶我也虎輒俯首歴年牧卒虎乃去<hi>成應元亊獨異志</hi>
亭長漢江之域貙人能化為虎長沙居民作檻捕虎檻<lb/>
發明日衆人共徃格之見一亭長赤幘大冠在檻中坐<lb/>
民問君何以入此中亭長大怒曰昨被縣召夜避雨誤<lb/>
入此中急出我民曰君見召必當有文書即出懐中詔<lb/>
文書於是出之尋視之化為虎即上走<hi>捜神記</hi>
識虎嘯齊沈僧照别名法朗攸之之孫也少事天師道<lb/>
<pb n="KR3k0049_WYG_060-49a"/>
説人吉凶頗有應驗嘗校獵中道而還左右問何故荅<lb/>
曰國家有邊事須還處分問何以知之曰向聞南山虎<lb/>
嘯知耳俄而使至<hi>梁典</hi>
老道士梁衡山侯蕭泰為雍州刺史鎮襄陽時虎甚暴<lb/>
村門設檻機發村人炬火燭之見一老道士自陳云從<lb/>
村告乞還誤落檻裏共開之出檻即成虎奔馳而去<hi>廣古</hi>
<hi>今五行記</hi>
擒生虎朱子榮好射獵不舍晝夜法禁嚴重若一鹿出<lb/>
<pb n="KR3k0049_WYG_060-49b"/>
乃有數人殞命曾有一人見虎便走謂曰欲求活耶遂<lb/>
即斬之自此獵如登戰塲曾見一虎在窮谷中乃令人<lb/>
重衣空手搏之不令復損於是數人被殺遂擒得之持<lb/>
此為樂焉<hi>北史</hi>
揜于後周楊忠從太祖狩於龍門獨當一虎左挾其腰<lb/>
右拔其舌太祖壯之北臺謂虎為揜于因以字之<hi>周書十一</hi>
酋耳食虎天后時涪州武龍界多虎暴有一獸似虎而<lb/>
絶大日正午逐一虎直入人家噬殺之亦不食其肉自<lb/>
<pb n="KR3k0049_WYG_060-50a"/>
是縣界不復有虎矣録奏檢瑞圖乃酋耳不食生物有<lb/>
虎豹則殺之<hi>僉載</hi>周書云來林酋耳酋耳若虎尾參於身<lb/>
食虎豹大傳謂之侄獸<lb/>
嗅醉唐傳黄中為越州諸暨令有部人飲大醉在中山<lb/>
行臨崖而睡忽有虎臨其上而嗅之虎鬚入醉人鼻中<lb/>
遂噴嚏聲振虎遂驚躍便即落崖腰胯不遂為人所得<lb/>
<hi>僉載</hi>
黒虎入觀天寳中河南緱氏縣仙鶴觀每年九月二日<lb/>
<pb n="KR3k0049_WYG_060-50b"/>
夜有一道士得仙其夜皆不扄戸以求上昇之應後張<lb/>
竭忠攝令疑之至時令一勇者以兵器潛覘之至三更<lb/>
後見一黒虎入觀須臾銜出一道士二人射之不中竭<lb/>
忠大獵於太子陵東石穴中格殺數虎或金簡玉籙或<lb/>
冠帔人髪或多<hi>博異志</hi>
斑子天寳中巴人伐太白廟前大松有神人以神樹止<lb/>
之巴人不聼老人乃登山呼斑子俄羣虎出噬巴人又<lb/>
嶺南山魈亦呼虎為斑子<hi>並廣異記</hi>
<pb n="KR3k0049_WYG_060-51a"/>
眞虎裴旻為龍華軍使守北平北平多虎旻善射嘗一<lb/>
日斃虎三十有一既而入山下四顧自矜有父老至曰<lb/>
此皆彪也似虎而非將軍若遇眞虎無能為也旻曰眞<lb/>
虎安在父老曰自此而北三十里徃徃有之旻躍馬而<lb/>
徃次叢薄中果有一虎騰出狀小而勢猛據地一吼山<lb/>
石震裂旻馬辟易弓矢皆墜殆不得免自此慙懼不復<lb/>
射虎<hi>國史補</hi>
禁屍起拜張俊者宣州深水縣尉元澹莊客也其妻為<lb/>
<pb n="KR3k0049_WYG_060-51b"/>
虎所取俊誓欲報讐乃挾矢入山於近虎穴處上大樹<lb/>
伺之乃見其妻已死為虎所禁屍自起拜虎訖自解裳<lb/>
衣裸而復僵虎又於穴中引四子皆大如狸掉尾歡躍<lb/>
以舌䑛死人虎子競來爭食俊連射斃之截虎頭并殺<lb/>
四子取其首負妻而歸<hi>原化記</hi>
鬼畏虎陽朔蘇太𤣥妻徐氏卒既殯忽一日還家但聞<lb/>
語而不見形云某年命未終㝠司不録經旬月知占卜<lb/>
吉凶有鄉人在府充職染疾其眷屬遂徃卜之俄頃云<lb/>
<pb n="KR3k0049_WYG_060-52a"/>
去至凉風館南地名柘木林遇虎當道不敢過遂郤回<lb/>
卜者堅請再徃俄頃云疾者已愈因述所居坊曲疾人<lb/>
形貎卜者始信服<hi>桂林風土記</hi>
南山斑寅將軍大中年甯茵秀才於南山莊夜吟有叩<lb/>
門者曰南山斑寅將軍拜謁相與吟咏明騐之乃虎也<lb/>
<hi>傳竒</hi>
寅獸寅獸白齒亦能見機亦云寅客<hi>眞誥</hi>
白額侯張鋋次巴西遇白額候於巴西侯席上明騐之<lb/>
<pb n="KR3k0049_WYG_060-52b"/>
乃虎也<hi>宣室志</hi>
大空小空潭州華林善覺禅師觀察使裴休訪之問有<lb/>
侍者否師曰有一兩箇乃喚大空小空二虎自菴後出<lb/>
師曰有客且去二虎咆哮而去休問作何行業感得如<lb/>
斯師曰山僧常念觀音<lb/>
大青小青聰道人者姓仰氏名德聰姑蘇人太平興國<lb/>
三年結廬於雲間余山之東峯有二虎為之衞名大青<lb/>
小青行則隨待前後<hi>志</hi>
<pb n="KR3k0049_WYG_060-53a"/>
虎鬚治齒虎交而月暈仙人鄭思逺常騎虎故人許隱<lb/>
齒痛求治鄭曰唯得虎鬚及熱插齒間即愈即為拔數<lb/>
莖與之因知虎鬚治齒也<hi>酉陽</hi>按古方剖虎牙治犬咬瘡<lb/>
神效無比<hi>北戸録</hi>
虎骨如乙字虎殺人能令屍起自解衣方食之虎威如<lb/>
乙字長一寸在脇兩旁皮内尾端亦有之佩之臨官佳<lb/>
無官人所媢嫉<lb/>
夜視一目放光虎夜視一目放光一目㸔物獵人候而<lb/>
<pb n="KR3k0049_WYG_060-53b"/>
射之光墜入地成白石治小兒驚<hi>同上</hi>
虎卜虎知衝破又能畫地卜今人有畫物上下者推其<lb/>
竒偶謂之虎卜<hi>博物志</hi>
生角漢中有虎生角道家云虎千嵗則牙脱而角生<hi>述異</hi>
<hi>説</hi>説文委虒虎之有角者<lb/>
斑奴登山履谷與虎相觸猬為功曹斑奴奔比<hi>易林</hi>虎臥<lb/>
山林鹿過後朐猬為功曹遂全其軀<hi>上</hi>虎飢欲食見猬<lb/>
而伏<hi>上</hi>猬見虎則跳入虎耳<hi>酉陽</hi>
<pb n="KR3k0049_WYG_060-54a"/>
人化江陵有貙人能化為虎俗云貙虎化為人好著紫<lb/>
葛衣足無踵有五指者人化為虎<hi>博物志</hi>越俚之民老者<lb/>
化為虎<hi>括地圖</hi>龍編功曹左飛曾化虎數月還作吏<hi>交州記</hi>
缺耳凡虎若食一人耳上缺㾗若割裂以騐食人之數<lb/>
無差<hi>物類相感志</hi>
結壇有神能結壇召虎人有疑罪令登壇有罪者虎傷<lb/>
無罪者不顧名虎噬<hi>僉載</hi>
辨訟扶南王范尋常畜虎五六頭鰐魚十頭若有訟未<lb/>
<pb n="KR3k0049_WYG_060-54b"/>
知曲直便投於魚虎虎不噬則為有理穢貊之人祭虎<lb/>
為神將有以也<hi>異苑</hi>
波羅南詔謂虎為波羅<hi>玉谿編事</hi>
羅羅雲南蠻人呼虎為羅羅老則化為虎有羅藏山<lb/>
虎市求那跋摩采元嘉元年至南海文帝勅州郡跋發<lb/>
下京路由始興經停嵗許始興有虎市儀形聳峙峯嶺<lb/>
高絶跋摩謂其髣髴靈山改名靈鷲此山木多有虎災<lb/>
自跋摩居之晝行夜徃或時値虎以杖按頭抒之而去<lb/>
<pb n="KR3k0049_WYG_060-55a"/>
於是山旅水賔去來無梗感德歸化者十有七八焉<hi>述異</hi>
<hi>記</hi>曲江縣靈鷲山舊多虎一名虎市晋義熙中有天竺<lb/>
僧居此而虎絶<hi>舊經</hi>
食犬則醉虎類能識人氣未至百歩輒伏而嘷聲震山<lb/>
谷須臾奮躍搏人人有勇者不為之動止而坐逡巡弭<lb/>
耳而去又虎骨甚異雖咫尺淺草能身伏不露及其虓<lb/>
然作聲則嵬然大矣又虎不食小兒兒癡不知虎之可<lb/>
懼故不得而食兼不食醉人必坐守以俟其醒非俟其<lb/>
<pb n="KR3k0049_WYG_060-55b"/>
醒俟其懼也又人或罹虎口其神魂被虎所役徃徃為<lb/>
之前導今之人凡死於虎者衣服巾履皆别置於地非<lb/>
虎之威能使之自解是鬼之為也又虎飢則兼果實皆<lb/>
啖不特獸也凡食男子必自勢起婦人必自乳起惟不<lb/>
食婦人之陰或遇之者當作勢與之敵而屢退引至曲<lb/>
路即可避去盖虎不行曲路故也又虎食犬則醉犬虎<lb/>
之酒也<hi>癸辛雜志</hi>
天虎人虎俗言四指者天虎也五指者人虎也<hi>國史補</hi>
<pb n="KR3k0049_WYG_060-56a"/>
　　豹<lb/>
豹胎紂為象箸而箕子怖以為象箸必不加於土鉶必<lb/>
將犀玉之杯象箸玉杯必不羮菽藿則必旄象<hi>世紀作熊蹯</hi>
豹胎<hi>韓子</hi>
𤣥豹文王拘於羑里散宜生求得𤣥豹以獻紂免西伯<lb/>
之難<hi>瑞應圖</hi>
侈靡武王為侈靡令人貂檐豹裘方得入廟故貂皮百<lb/>
金功臣之家糶千鍾未得一豹皮<hi>管子</hi>
<pb n="KR3k0049_WYG_060-56b"/>
赤豹舂山百獸所聚也爰有赤豹熊羆<hi>穆天子傳</hi>乘赤豹兮<lb/>
從文貍<hi>楚辭</hi>泰山多赤豹詩云赤豹黄羆<hi>山海</hi>尾赤而文黑<lb/>
謂之赤豹<hi>陸機疏</hi>
獻皮翟人有獻豐豹𤣥豹之皮於晋文公文公受客皮<lb/>
而嘆曰此亦皮之美自為罪<hi>韓子</hi>
青豹元封中起神明之臺炮青豹之脯青豹出浪坂之<lb/>
山狀如虎色如翠殺之為脯食之不愚<hi>洞㝠記</hi>
樹尾武昌記云樊口南有大姥廟孫權嘗獵於山下依<lb/>
<pb n="KR3k0049_WYG_060-57a"/>
夕見一姥問權獵何所得曰止得一豹姥曰何不豎豹<lb/>
尾忽然不見應劭漢官儀云豹尾過役執金吾罷屯解<lb/>
圍天下鹵簿中後屬車施豹尾於道路豹尾之内為省<lb/>
中盖權事應在此故為立廟也<hi>水經注</hi>
管窺王獻之數嵗時嘗㸔諸門生樗蒱見有勝負因曰<lb/>
南風不競門生輩輕其小兒乃曰此即亦管中窺豹時<lb/>
見一斑獻之怒曰逺慚荀奉倩近愧劉眞長拂衣而去<lb/>
<hi>世説</hi>建安八年庚申令曰明君不官無功之臣不賞不戰<lb/>
<pb n="KR3k0049_WYG_060-57b"/>
之士治平尚德行有事賞功能論者之言一似管窺虎<lb/>
與<hi>魏志注</hi>
見學狄伯竒少曾遊獵得豹見其文采煥炳遂自感嘆<lb/>
始學書藝<hi>後秦記</hi>
白豹屠州有黒豹有白豹列名貘<hi>王會</hi>
文豹夫豐狐文豹棲於山林伏於巖穴静也夜行晝居<lb/>
戒也雖飢渴隱約猶且胥疏於江湖之上而求食焉定<lb/>
也然且不免於羅網機辟之患是何罪之有哉其皮為<lb/>
<pb n="KR3k0049_WYG_060-58a"/>
之災也<hi>莊子</hi>
首山狐死首丘豹死首山是性之異也<hi>廣志</hi>
果下羅山高入雲霧諸仙所遊上有豹獸文采蔚然小<lb/>
似猿猴南海人名之為果下非凡豹也<hi>山記</hi>
它牛室利佛逝國有橐它豹文而犀角以乘且耕名曰<lb/>
它牛豹<hi>唐南蠻傳</hi>
　　狼<lb/>
狼烟狼大如狗蒼色作聲諸竅皆沸䏶中筋大如鴨卵<lb/>
<pb n="KR3k0049_WYG_060-58b"/>
有犯盗者薰之當令手攣縮或言狼筋如織絡小囊蟲<lb/>
所作也狼糞烟直上烽火用之或言狼狽是兩物狽前<lb/>
兩足絶短行常駕兩狼失狼則不能動故世言事乖者<lb/>
稱狼狽<hi>酉陽</hi>
白狼白狼者金狼精也王者仁智明哲即至動凖法度<lb/>
則見<hi>瑞應圖</hi>商湯為天子都於亳有神手牽白狼口銜金<lb/>
鉤而入湯庭<hi>田俅子</hi>
荒服不至周穆王將征犬戎祭公謀父諫不聽遂征之<lb/>
<pb n="KR3k0049_WYG_060-59a"/>
得四白狼四白鹿以歸自是荒服者不至<hi>國語</hi>周宣時白<lb/>
狼見而犬戎服<hi>瑞應圖</hi>
避狼城周幽王時牛化為虎羊化為狼洛南有避狼城<lb/>
是其處也<hi>述異記</hi>
狼圈秦故虎圈周匝三十五步狼圈廣八十步長二十<lb/>
步西去長安十五里<hi>漢宫殿疏</hi>
嚙人江都昜王非卒子建立宫人有過縱狼嚙之觀以<lb/>
為樂<hi>本傳</hi>
<pb n="KR3k0049_WYG_060-59b"/>
狼乳烏孫王昆莫初生傳父置草中為求食還見狼乳<lb/>
之又烏衘肉翔其旁以為神<hi>張騫傳</hi>
山無豺狼王業為荆州刺史山無豺狼<hi>搜神記</hi>
銜衣王懿字仲德初遇苻氏之敗與兄叡同起義兵與<lb/>
慕容垂戰被重創走困臥大澤林中苦飢餓忽有青衣<lb/>
童兒攜食與之食畢欲行㑹水潦暴至莫知所如有一<lb/>
白狼至前仰天而號號訖衘仲德衣渡水上仲德隨之<lb/>
獲濟與叡相及後仲德三臨徐州威德著於彭城立佛<lb/>
<pb n="KR3k0049_WYG_060-60a"/>
寺作白狼童子像於塔中以河北所遇也卒後亦於廟<lb/>
立白狼童子壇每祭必祠之<hi>宋書</hi>後魏事稍同<lb/>
配狼匃奴單于生二女姿容甚美國人皆以為神單于<lb/>
築髙臺置二女其上曰請天自迎之經三年餘有一老<lb/>
狼晝夜守臺嘷呼其小女下為狼妻而産子後遂滋繁<lb/>
成國故其人好引聲長歌又似狼嘷<hi>北史</hi>
附離突厥之先匃奴之别種也為隣國所破其族有一<lb/>
小兒棄草澤中有牝狼以肉飼之及長與狼交合遂有<lb/>
<pb n="KR3k0049_WYG_060-60b"/>
孕焉逃於高昌之國北山洞穴遂生十男大外託妻孕<lb/>
其後各為一姓阿史那即其一也<hi>後周四夷傳</hi>突厥旗纛之<lb/>
上施金狼頭侍衞之士皆為附離夏言亦狼盖本狼生<lb/>
志不忘本耳<hi>北史</hi>
狼頭人薛延陀部落嘗有一客乞食於主人者主人引<lb/>
與入帳命妻具饌其妻顧視客乃狼頭人也主人不之<lb/>
覺妻告隣人共視之狼頭人已食主人而去相與逐之<lb/>
見二人迎來問其故二人曰我是也我即神人薛延陀<lb/>
<pb n="KR3k0049_WYG_060-61a"/>
當滅我来取之其妻懼而反走<hi>舊唐</hi>
繩絡武后人遊擊將軍朱佛兒於魏縣長夀鄉界内逄<lb/>
白狼馴狎無懼人意遂以繩絡頭繫得隨送於縣縣令<lb/>
孟神符諜稱崔融為賀表<lb/>
㸔羊龍朔中楊思𤣥恃外戚典選多排斥選士為選人<lb/>
夏彪訟之中丞郎餘慶彈奏免官許南陽曰故知楊吏<lb/>
部之敗或問之許曰一彪一狼共㸔一羊不敗何待<hi>南部</hi>
知女百嵗狼化為女人名曰知女狀如人坐道傍告丈<lb/>
<pb n="KR3k0049_WYG_060-61b"/>
夫曰我無父母兄弟丈夫娶為妻三年而食人以其名<lb/>
呼之則逃去<hi>白澤圖</hi>
兒啼狼能為小兒啼聲以誘人去數十步止其猛健者<lb/>
人不能制雖善用兵者亦不能尅也其膏可以煎和其<lb/>
皮可以為裘<hi>毛詩疏</hi>
狼卜志云狼卜食狼將逺逐食必先倒立以卜所向故<lb/>
今獵師遇狼輒喜盖狼之所在獸之所在也故古之造<lb/>
式者木用槐癭棗瘤而以狼牙為柱取其靈知也<lb/>
<pb n="KR3k0049_WYG_060-62a"/>
　　猿<lb/>
五月生五九四十五五主音音主猿猿故五月而生<hi>淮南</hi>
猿與獮猴不共山宿臨且相呼<hi>元康地記</hi>
引氣猿似猴大而黒長臂所以夀者好引其氣也<hi>繁露</hi>
化猿周穆王南征一軍皆化君子為猿為鶴小人為蟲<lb/>
為沙<hi>抱朴子</hi>
射猿荆王有神白猿王自射之則搏樹而嬉使養由基<lb/>
射之始調弓矯矢未發猿擁樹而號<hi>吕覽</hi>養流涕而猿號<lb/>
<pb n="KR3k0049_WYG_060-62b"/>
<hi>幽通賦</hi>
袁公越王問范蠡手戰之術范蠡曰臣聞越有處女國<lb/>
人稱之願王請問手戰之道於是王乃請女女將北見<lb/>
王道逢老人自稱袁公袁公問女聞子善為劔願得一<lb/>
觀之處女曰妾不敢有所隱也唯公所試公即挽林内<lb/>
之竹以枯槁末折墮地女接取其末袁公操其本而刺<lb/>
處女處女應即入之三入因舉杖擊袁公袁公則飛上<lb/>
樹化為白猿<hi>異越</hi>授圖黄石不無師表之心學劔白猿遂<lb/>
<pb n="KR3k0049_WYG_060-63a"/>
得風雲之志<hi>吏信字文盛墓誌</hi>授圖黄石老學劒白猿翁<hi>杜牧之詩</hi>
逞能莊子衣大布而補之正緳係履而過魏王魏王曰<lb/>
何先生之憊邪莊子曰衣敝履穿貧也非憊也此所謂<lb/>
非遭時也王獨不見夫騰猿乎其得柟梓豫章也攬曼<lb/>
其枝而生長其間雖羿蓬蒙不能眄睨也及其得柘棘<lb/>
枳枸之間也危行側視振動悼慓此筋骨非有加急而<lb/>
不柔也處勢不便未足以逞其能也今處昏上亂相之<lb/>
間而欲無憊奚可得邪<hi>莊子</hi>新序宋玉事楚襄王稍同<lb/>
<pb n="KR3k0049_WYG_060-63b"/>
射猿蜀車騎將軍鄧芝征涪陵見猿猴縁山芝性好弩<lb/>
手自射猿中之猿拔其箭卷木葉塞其創芝曰嘻吾違<lb/>
物之性其將死矣<hi>華陽志</hi>芝見猿抱子在樹上引弩射之<lb/>
中猿母其子為拔箭以木葉塞創芝乃嘆息投弩水中<lb/>
自知當死<hi>晋五行志</hi>
腸斷桓公入蜀至三峡山中部伍中有得猿子者其母<lb/>
緣岸哀號行百餘里不去遂跳上船至便即絶破視其<lb/>
腹中腸皆寸寸斷公聞之怒命黜其人<hi>世説</hi>
<pb n="KR3k0049_WYG_060-64a"/>
白猿𣑽劉宋時錢塘釋智一者善長嘯於靈山澗適養<lb/>
一白猿有時驀山踰澗久而不還一乃吮吻張喉作梵<lb/>
呼之則猿至矣時人謂之白猿梵名一公為猿父為狙<lb/>
公也其後澗邉羣狙聚焉每至衆僧齋訖歛生飯送猿<lb/>
臺所後令山童呼二三聲則羣猿競至洎唐武宗廢教<lb/>
寺遂圯焉飯猿於臺事皆埋滅<hi>宋高僧𫝊</hi>
求子猿齊魚復侯子響為蕭順之所殺武帝出景陽山<lb/>
見一猿透擲悲鳴問後堂丞此猿何意答曰猿子前日<lb/>
<pb n="KR3k0049_WYG_060-64b"/>
墮崖致死其母求之不見故耳上因憶子響歔欷良久<lb/>
不自勝順之慙懼以憂卒<hi>南史</hi>
<hi>闕</hi>
<pb n="KR3k0049_WYG_060-65a"/>
</p>
<p>
<pb n="KR3k0049_WYG_060-66a"/>
</p>
<p>
<pb n="KR3k0049_WYG_060-67a"/>
　<lb/>
　<lb/>
　<lb/>
　<lb/>
長猨鳴三聲淚沾裳<hi>荆州記</hi>峽中猨鳴至清山谷傳其聲<lb/>
泠泠不絶行者歌之曰巴東三峽猨鳴悲猨鳴三聲淚<lb/>
沾衣<hi>宣都山川記</hi>
膽甜猿食果故其膽黒甜<lb/>
<pb n="KR3k0049_WYG_060-67b"/>
善縁猨寓屬也或黄黒通胂輕巢善縁能於空輪轉好<lb/>
吟雌為人所得終不徒生<hi>周索氏茅子𫝊</hi>
臂笛猿臂可為笛吹之其聲圓於竹<hi>酉陽</hi>
　　猴<lb/>
王孫猴一名狙一名王孫一名胡孫<hi>廣猚</hi>
沐猴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獨猴也楚人謂之沐猴老者為獑猢駿捷其鳴<lb/>
噭噭而悲<hi>詩疏</hi>
人君山中申日稱人君者猴也猴夀八百嵗<hi>枹朴子玉</hi>
<pb n="KR3k0049_WYG_060-68a"/>
<hi>䇿記</hi>
狙伐巧呉王浮於江登於狙之山衆狙見之恂然棄而<lb/>
走逃於深秦有一狙為委蛇攫搔見巧乎王王射之敏<lb/>
給掉捷矣王命相者趍射之狙死王顧謂其友顔不疑<lb/>
曰之狙也伐其巧持其便以傲予以至此極也戒之哉<lb/>
嗟乎無以汝色驕人哉<hi>莊子</hi>
狙公宋有狙公者愛狙養之成群能解狙之意狙亦<lb/>
得公之心損其家口充徂之欲俄而匱焉將限其<lb/>
<pb n="KR3k0049_WYG_060-68b"/>
食恐衆狙之不馴於己也先誑之曰與若子朝三而<lb/>
暮四足乎衆徂皆起而怒俄而曰與若子朝四而<lb/>
暮三足乎衆徂皆伏而喜物之以能鄙相籠皆<lb/>
猶此也聖人以智籠群愚亦猶狙公之以智籠羣狙也<lb/>
<hi>列子</hi>
烹猴楚人有烹猴而召其隣人以為狗羹也而甘之後<lb/>
聞其猴也據地而吐之盡㵼其食此為未始知味者也<lb/>
邯鄲師有出新曲者託之李奇諸人皆争學之後知其<lb/>
<pb n="KR3k0049_WYG_060-69a"/>
非也而皆棄其曲此未始知音者也<hi>淮南</hi>
猴鬼滕永叔常養大獼猴鎖著牀間犬忽嚙殺之永叔<lb/>
便合鎖埋之後百許日有見鬼者徃見獼猴走上永叔<lb/>
承塵上不悟是鬼也驚指之曰獼猴何以被傷血流斷<lb/>
走乎永叔曰始乃知猴死復有鬼也<lb/>
山家小兒天監中有釋寳誌曰掘尾狗子自發狂又曰<lb/>
山家小兒果攘背掘尾狗子山家小兒皆猴伏也後侯<lb/>
景叛<hi>梁書</hi>
<pb n="KR3k0049_WYG_060-69b"/>
為脯魚𢎞為湘東王鎮西司馬述職西上道中乏食於<lb/>
窮洲之上捕得數百獼猴膊以為脯以供酒食<hi>南史四十五</hi>
獻白猴交州刺史阮表言林邑王范績云晝觀望天氣<lb/>
知中國有聖主臣乞内附為臣兼獻白猴一頭<hi>天監起居注</hi>
熱熬胡孫楊仲嗣躁率魏光乘目為熱𨫼上胡孫<hi>僉載</hi>
縱火唐大厯中有猴數百集古田杉林中里人欲伐木<lb/>
殺之中一老猴忽躍去隣近一家縱火焚屋里人懼亟<lb/>
走救火於是羣猴脱去<hi>汀州記</hi>
<pb n="KR3k0049_WYG_060-70a"/>
孫供奉唐昭宗播遷隨駕技藝人止有弄猴頗馴能隨<lb/>
班起居昭宗賜以緋袍號孫供奉羅隱下第詩云何如<lb/>
學取孫供奉一笑君王便著緋朱梁簒位取此猴令殿<lb/>
下起居猴望殿陛見全忠徑趨其所跳躍奮擊遂令殺<lb/>
之唐臣愧此猴多矣<hi>幕府燕聞録</hi>猴部頭猿父也衣以俳優<lb/>
服常在昭宗側朱梁云<hi>嘉祐雜志</hi>
教猴語蜀中有楊千度者善弄胡孫㑹人言語一日内<lb/>
廏上孫絶維上殿閣蜀主令射之三日不得内豎奏千<lb/>
<pb n="KR3k0049_WYG_060-70b"/>
度能弄胡孫試令捉之楊遂以十餘頭戲於殿前内廏<lb/>
者亦在舍上窺之楊高聲曰奉勅把舍上胡孫來果立<lb/>
致於殿前蜀主大悦厚賜千度内臣因問其教之之術<lb/>
對曰胡孫乃獸實不㑹人語先餌以靈砂變其獸心然<lb/>
後可學耳<hi>野人閒話</hi>
觸網南唐李後主獵青龍山一牝狙觸網見主兩淚稽<lb/>
顙指其腹戒虞人保守之是夕誕二子還幸大寺寺録<lb/>
囚繫有大辟婦以孕在獄未幾誕二子煜感狙事罪止<lb/>
<pb n="KR3k0049_WYG_060-71a"/>
於流<hi>湘山寺録</hi>
馬留京師優人以雜物數十種布地使人暗記物色然<lb/>
後遣沐猴認之每沐猴得之優人即曰道著也馬留馬<lb/>
留盖優人呼沐猴之名<hi>古今詩話</hi>
猴頭羮南方人以獼猴頭為鮓<hi>異物志</hi>安家夷以好噉猴<lb/>
頭羮諺言人能負人千石之粟不願負人猴頭羮臛<hi>臨海</hi>
<hi>異物志</hi>
如拳武夷山多獼猴其小者僅如拳<hi>崇安志</hi>
<pb n="KR3k0049_WYG_060-71b"/>
胡孫脂胡孫脂人摘去毛髪者以塗之則不出<lb/>
猴王外夷爪哇國山多猴不畏人呼以霄霄之聲則出<lb/>
或投以果實則其二大猴先至土人謂之猴王猴夫人<lb/>
食畢羣猴食其餘<lb/>
　　狐<lb/>
三德狐妖獸也鬼所乘也有三德其色中和小前大後<lb/>
死則首丘謂之三德<hi>説文</hi>
阿紫狐者先古之滛婦也其名曰紫化而為狐故其怪<lb/>
<pb n="KR3k0049_WYG_060-72a"/>
多自稱阿紫<hi>名山記搜神記</hi>舊説野狐夜繫尾出火將為怪必<lb/>
戴髑髏拜北斗髑髏不墜則化為人矣<hi>酉陽</hi>
狐變為巫狐五十嵗能變化為婦人百嵗為美女為神<lb/>
巫或為丈夫與女人交接能知千里外事善蠱魅使人<lb/>
迷惑失智千嵗即與天通為天狐<hi>𤣥中記</hi>狐及狸狼皆壽<lb/>
八百嵗滿三百嵗暫變為人形<hi>抱朴子玉䇿記</hi>
聽氷盟津河津恒濁方江為狹比淮濟為濶寒則冰厚<lb/>
數丈冰方合車馬不敢過要須狐行云此物善聼冰下<lb/>
<pb n="KR3k0049_WYG_060-72b"/>
無水乃過人見狐行方渡<hi>述征記</hi>按風俗通云里語稱狐<lb/>
欲渡河無如尾何且狐性多疑故俗有狐疑之説亦未<lb/>
必一如緣生之言也<lb/>
九尾青丘之國有狐九尾<hi>大荒東經</hi>太平則出為瑞也<hi>注</hi>九<lb/>
尾狐者神獸也其狀赤色四足九尾出青丘之國有如<lb/>
嬰兒食者令人不逄妖邪之氣及蠱毒之類<hi>瑞應圖</hi>
應夏禹二十未娶行列山恐時之暮失其度制曰吾之<lb/>
娶也必有應矣乃有白狐九尾造於禹曰白者吾服也<lb/>
<pb n="KR3k0049_WYG_060-73a"/>
九尾者王證也塗山之歌曰綏綏白狐九尾龎龎成家<lb/>
成室我造彼昌禹娶塗山女<hi>吳越</hi>
瑞周周文王拘羑里散宜生至㑹稽得九尾青狐以獻<lb/>
紂免西伯之難<hi>瑞應圖</hi>昔文王應九尾狐而東夷歸<hi>王褒講德</hi>
<hi>論</hi>天命文王以九尾狐<hi>春秋元命苞</hi>狐死首丘不㤀本也德<lb/>
至鳥獸則九尾狐見九者子孫繁息也於尾者後當盛<lb/>
也<hi>白虎通</hi>栢柕子征於東海及三壽得一狐九尾<hi>竹書</hi>
白狐文王拘羑里散宜生之西海之濵取白狐青翰獻<lb/>
<pb n="KR3k0049_WYG_060-73b"/>
紂紂大悦翰長毛也<hi>大𫝊</hi>
馬化周宣王三十三年幽王生是嵗有馬化為狐<hi>搜神記</hi>
狐白齊管子對桓公曰代出狐白之皮狐白應隂陽之<lb/>
變六月而一見公貴買之代人㤀其難得利其貴價必<lb/>
相率而求之因令齊載金錢之代谷求狐白之皮代王<lb/>
聞之果去其本入山林之中求狐白之皮二十四月而<lb/>
不得一離支聞而侵之代王即將其士卒下於齊<lb/>
鳥愛晋平公異曰出朝有鳥環平公不去平公顧謂師<lb/>
<pb n="KR3k0049_WYG_060-74a"/>
曠曰吾聞之也霸王之王鳳下之今者出朝有鳥環寡<lb/>
人終朝不去是其鳯鳥乎師曠曰東方有鳥名諫珂其<lb/>
為鳥也文身而朱足憎鳥而愛狐今者吾君必衣狐裘<lb/>
以出朝乎平公曰然師曠曰鳥為狐裘之故非吾君之<lb/>
故非吾君之德義也君奈何而再自誣乎<hi>説苑</hi>
衣狐林既衣韋衣而朝齊景公齊景公曰此君子之服<lb/>
也小人之服也林既逡巡而作色曰夫服飾何足以端<lb/>
士行乎即如君言衣狗裘者當犬吠衣羊裘者當羊鳴<lb/>
<pb n="KR3k0049_WYG_060-74b"/>
且君衣狐裘而朝意者得無為變乎景公曰子眞為勇<lb/>
悍矣<hi>上</hi>狐白之裘天子被之而在廟堂為狐計者不若<lb/>
走於平澤<hi>金樓子</hi>
假虎畏楚宣王問羣臣曰吾聞北方之民畏昭奚恤亦<lb/>
誠何如江乙對曰虎求百獸而食之得狐狐曰子無食<lb/>
我天帝令我長百獸子若食我是逆天帝之命子以我<lb/>
為不信我為子先行隨我後觀百獸見其能無走乎虎<lb/>
以為然隨狐而行百獸見皆走虎不知獸之畏已反以<lb/>
<pb n="KR3k0049_WYG_060-75a"/>
為畏狐也今王地方五千里𢃄甲百萬而任之於昭奚<lb/>
恤然北方非畏奚恤實畏王之甲兵<hi>春秋後語</hi>
稷狐客謂孟嘗君曰狐者人之所攻也鼠者人之所燻<lb/>
也臣未見稷狐見攻社䑕見燻何則所託者然也<hi>説苑</hi>
傷狐報廣川王去疾聚無頼少年遊獵無度國内冢墓<lb/>
盡發之嘗發欒書冢無餘物有一白狐見人驚走左右<lb/>
㦸之不得傷左足於是王夢一丈夫髮眉盡白來謂王<lb/>
何故傷吾左足以杖叩王左脚上乃患脚至死不差<hi>西京</hi>
<pb n="KR3k0049_WYG_060-75b"/>
<hi>雜記</hi>
忌犬胡道洽自云廣陵人好音樂醫術之事體有臊氣<lb/>
常以名香自防惟忌猛犬自審死日誡弟子曰氣絶便<lb/>
殯勿令狗見我尸也死於山陽斂畢覺棺空即開看不<lb/>
見尸體時人咸謂狐也<hi>劉敬叔異苑</hi>
胡博士有一書生吳中皓首稱胡博士教授諸生忽復<lb/>
不見九月初九日士人相與登山遊觀聞講書聲命僕<lb/>
㝷之見空冢中羣狐羅列見人即走老狐獨不去是皓<lb/>
<pb n="KR3k0049_WYG_060-76a"/>
首書生<hi>搜神記</hi>
足𢃄香嚢習鑿齒從桓温出獵時大雪於江陵城西見<lb/>
草上有氣出伺一物射之應箭死徃取之乃老雄狐足<lb/>
上𢃄絳繒香囊<hi>渚宫故事</hi>
截髮後魏有挽歌者孫岩娶妻三年妻不脱衣而臥岩<lb/>
私怪之伺其睡陰解其衣有尾長三尺似狐尾岩懼而<lb/>
出之妻臨去將刀截岩髮而走隣人逐之變為一狐追<lb/>
之不得其後京邑被截髮者一百三十人初變為婦人<lb/>
<pb n="KR3k0049_WYG_060-76b"/>
衣服净莊行於道路人見而悦之近者被截髪當時婦<lb/>
人著綵衣者指為狐魅<hi>洛陽伽藍記</hi>
狐神唐初以來百姓多事狐神房中祭祀以乞恩飲食<lb/>
與人同之事者非一主當時有諺曰無狐魅不成村<hi>僉載</hi>
天狐科神龍中有何讓之者上已於洛中光武原陵上<lb/>
見老翁吟曰野田剥棘春閨閣綺羅新出没頭上日生<lb/>
死眼前人訝其非人遽欲前執翁倐然躍入丘中讓之<lb/>
從焉遽見一狐跳出尾有火復如流星讓之見一几案<lb/>
<pb n="KR3k0049_WYG_060-77a"/>
上有文書二紙其一曰五行七曜成此閏餘上帝降靈<lb/>
嵗旦涒涂蛇蜕其皮君亦神攎九九六六來自天除何<lb/>
以充喉吐納太虛何以蔽裸霞袿雲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>哀爾浮生擲此<lb/>
荒墟吾復浩氣還形之初在帝左右道濟忽諸題云應<lb/>
天狐超異科策八道後文甚繁難以詳載讓之獲此書<lb/>
帖喜而懷之遂躍出丘穴後數日狐化為僧持縑來易<lb/>
復化讓之弟紿取去未幾有勅捕盗内府絹者遂執讓<lb/>
之付法<hi>乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
<pb n="KR3k0049_WYG_060-77b"/>
𤣥狐若牛李林甫方居相位嘗退朝至於堂之前軒見<lb/>
一𤣥狐其身甚大若牛馬而毛色黯黒有光自堂中忽<lb/>
馳至庭顧望左右林甫命弧矢將射之未及已亡見矣<lb/>
自是凡數日每晝坐輒有一𤣥狐出焉其嵗林甫籍没<lb/>
<hi>宣室志</hi>
白狐祥唐丞相李揆乾元初為中書舍人嘗退朝見一<lb/>
白狐在庭中搗練石上命侍僮逐之已亡見矣時有客<lb/>
於揆門者因話其事客曰此祥符也某敢賀至明日果<lb/>
<pb n="KR3k0049_WYG_060-78a"/>
遷禮部侍郎<hi>宣室志</hi>
通天狐楊虞卿漢公兄弟黨附闗節節常嫉不附己者<lb/>
令其黨赤舌而攻之輦下謂三楊為通天狐三十餘年<lb/>
為朝廷之隂蠧<hi>牛羊日厯</hi>
咋狐犬睢陽郡宋王冢旁有一老狐每至衙中邑中之<lb/>
狗悉徃朝之狐坐冢上狗列其下東都王老有䨇犬能<lb/>
咋狐前後殺魅甚多宋人相率以財僱犬咋狐王老驅<lb/>
雙犬至乃逕詣諸犬之下伏而不動大失宋人之望今<lb/>
<pb n="KR3k0049_WYG_060-78b"/>
世人有不了其事者相戲云取睢陽咋狐犬<hi>廣異記</hi>
𤣥丘校尉張鋌為巴西侯所邀坐中有稱𤣥丘校尉者<lb/>
明日視之乃狐也<hi>宣室志</hi>
衣草惑人僧志𤣥者河朔人曾至絳州夜泊墓林中其<lb/>
夜月色如晝見一狐從林下將髑髏置首摇之落者不<lb/>
顧不落者戴之更取芳草墮葉遮蔽其身俄成美女素<lb/>
服立於道左微聞有車馬行聲女子哀泣悲不自勝少<lb/>
選有乘馬郎至與言久之欲將偕去𤣥從林出謂之曰<lb/>
<pb n="KR3k0049_WYG_060-79a"/>
此狐也其人不信𤣥乃振錫胡語女遂化狐而走其人<lb/>
叩頭悔過焉<hi>宋高僧傳</hi>
天狐術中有天狐别行法言天狐九尾金色役於日月<lb/>
宫有醮有符目可洞逹陰陽<hi>酉陽</hi>
潛上伏類從曰燕識戊巳不啣泥狐潛上伏不越度阡<lb/>
陌又曰狐狼知虚實虎豹識衝破<lb/>
卑體夫狐之捕雉也必先卑體弭耳以待其來也雉見<lb/>
而信之故得而擒也使狐瞋目直睹見必殺之勢雉亦<lb/>
<pb n="KR3k0049_WYG_060-79b"/>
知驚憚逺飛以避其怒矣<hi>淮人間訓</hi>
畏犀犀角駭狐<hi>淮南</hi>犀角置狐穴中狐不歸<hi>萬畢術</hi>
　　狸<lb/>
不來徐廣曰狸一名不來<hi>封禅書注</hi>
鉛錫之精鉛錫之精化為狐狸<hi>𤣥中記</hi>
自為夫婦靈狸一體自為夫婦故能媚人<hi>異物志</hi>
狸乳齊惠公之妾蕭桐叔子見御有身以其賤不敢言<lb/>
也取薪而生頃公於野又不敢舉也狸乳鸇覆之人見<lb/>
<pb n="KR3k0049_WYG_060-80a"/>
而収之因名無野<hi>搜神記</hi>
知雨漢董仲舒嘗下帷獨詠忽有客來風姿音氣殊為<lb/>
不凡與論五經究其微奥仲舒素不聞此人因而疑其<lb/>
非常乃謂之曰巢居却風穴處知雨卿非狐狸即是老<lb/>
鼠客聞此言色動形壞化成老狸蹶然而走<hi>幽明録</hi>
盗馬費長房曾與人共行見一書生黄巾被裘無鞍騎<lb/>
馬下而叩頭長房曰還他馬赦汝死罪人問其故長房<lb/>
曰此狸也盜社公馬耳<hi>後漢</hi>
<pb n="KR3k0049_WYG_060-80b"/>
千嵗張華為司空于時燕昭王墓前有一斑狸化為書<lb/>
生欲詣張公過問墓前華表曰以我才貎可得見司空<lb/>
耶華表曰子之妙解無為不可但張公智度恐難籠絡<lb/>
出不遇辱殆不得返非但喪子千年之質亦當深誤老<lb/>
張狸不從乃持刺謁華華引入談論三日不屈華甚疑<lb/>
之曰此必妖也乃掃塌延留留人防禦言卒便請退華<lb/>
已使人防門不得出既而又謂華曰公門置甲兵欄騎<lb/>
當是疑於僕也將恐天下之人捲舌而不言智謀之士<lb/>
<pb n="KR3k0049_WYG_060-81a"/>
望門而不進深為明公惜之華不應而室人禦防甚嚴<lb/>
時豊城令雷煥博物士也來訪華華以書生白之孔章<lb/>
曰若疑之何不取獵犬試之乃命犬以試竟無憚色且<lb/>
曰我天生才智反以為妖以犬試我公莫千試萬慮其<lb/>
能為患乎華聞益怒曰此必眞妖也乃曰聞魑魅忌犬<lb/>
所别者數百年物耳惟有千年老精不復能别惟有千<lb/>
年枯木照之則形見孔章曰千年神木何由可得華曰<lb/>
世説燕惠王墓前有華表木已經千年乃遣人伐之使<lb/>
<pb n="KR3k0049_WYG_060-81b"/>
人欲至木所空中有一青衣小兒來問使曰君何來也<lb/>
使曰張司空忽有一少年多才巧辭疑是妖異使我取<lb/>
華表照之青衣曰老狸不智不聽我言今日禍已及我<lb/>
其可逃乎乃發聲而泣倐然不見使乃伐其木血流便<lb/>
將木歸燃之以照書生乃一斑狸華嘆曰此二物不植<lb/>
我千年不可復得華乃烹之<hi>齊諧記捜神記作狐</hi>
戸閉樂廣為河南尹郡中前㕔多妖怪後人皆於廊下<lb/>
督郵傳中治事無敢在㕔事者惟廣處之白日戸自閉<lb/>
<pb n="KR3k0049_WYG_060-82a"/>
二子凱模等懾怖廣使掘牆孔得狸乃絶<hi>傳子</hi>
鸚鵡王度至長安程雄家雄新受寄一婢頗端麗名曰<lb/>
鸚鵡度疑其精魅引鏡逼之化為老狸而死<hi>異聞録</hi>
孝感武𢎞度士䕶兄子也父卒廬墓側晨夕哀號有野<lb/>
狸每至齋時必來求食徃來甚馴狸無驚懼時以為孝<lb/>
感<hi>舊唐</hi>
　　兔<lb/>
月精兔者明月之精<hi>典畧</hi>
<pb n="KR3k0049_WYG_060-82b"/>
明眎祭宗廟之禮兔曰明眎<hi>禮</hi>
玉衡星散玉衡星散而為兔行世瑶光則兔出月<hi>運斗樞</hi>
吐子兔䑛雄毫而孕及生子從口中出<hi>論衡</hi>兔望月而孕<lb/>
口中吐子<hi>博物志</hi>五月而吐子<hi>陶氏書</hi>
白兔兔壽千嵗五百嵗其色白外國圖云西王母國前<lb/>
弱水有玉山白兔<hi>抱朴子</hi>
扑朔迷離木蘭歌雄兔脚扑朔雌兔眼迷離一本又作<lb/>
扑握<lb/>
<pb n="KR3k0049_WYG_060-83a"/>
生角商紂之時大龜生毛兎生角兵甲將興之兆<hi>述異記</hi>
走街楚恭王多寵子而世子之位不定屈建曰楚必多<lb/>
亂夫一兔走於街萬人逐之一人得之萬人不復走分<lb/>
未定則一兔走使萬人擾分已定則雖貪夫知止今楚<lb/>
多寵子而嫡位無主亂自是生矣夫世太子者國之基<lb/>
也而百姓之望也國既無基又使百姓失望絶其本矣<lb/>
本絶則撓亂猶<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>走也恭王聞之立康王為太子其後<lb/>
猶有令尹圍公子棄疾之亂也<hi>説苑</hi>兔走於市百人追之<lb/>
<pb n="KR3k0049_WYG_060-83b"/>
貪人俱存人莫之非者非為兔未分定耶積兔滿市過<lb/>
不能顧非不欲兔也分定之後雖鄙不争<hi>慎子</hi>
腸鐵楚王與群臣獵於雲夢縱良犬逐狡兔三日乃獲<lb/>
之其腸是鐵良工曰可以為劍<hi>異苑</hi>
守株宋人有耕田中株兎走觸之折頸而死因釋而耕<lb/>
守株兾復得兔為宋國笑<hi>韓子</hi>
三穴馮諼謂孟嘗君曰狡兔有三窟僅得免其死耳<hi>齊䇿</hi>
和丹北極有潰陽之山有兔如鼠能飛毛色光如漆以<lb/>
<pb n="KR3k0049_WYG_060-84a"/>
腦和丹食之則不死武帝使放兔於昭祥苑苑在丹食<lb/>
宫西周十里萬國獻異物皆積此中<hi>洞㝠記</hi>
刻毛梁兾起兔園於河南移檄所在調發生兔刻其毛<lb/>
以識民有犯者罪至死西域嘗有賈胡來不知禁誤殺<lb/>
一兔轉相告坐罪者十餘人<hi>張璠漢記</hi>互見苑<lb/>
擾室蔡邕性篤孝母嘗滯病三年邕自非寒暑莭變未<lb/>
嘗解衿𢃄不寐七旬母卒廬於冢側動静以禮有兔馴<lb/>
擾其室傍<hi>後漢</hi>
<pb n="KR3k0049_WYG_060-84b"/>
白兔慕容既田於南鄙見父老曰此非獵所言卒不見<lb/>
既明日又出見白兔馳射之墜馬輦而還宫遂薨<hi>前燕録</hi>
入宫有兔入於後宫檢問門官無從得入太祖令崔浩<lb/>
推其咎徵浩以為當有隣國貢嬪嬙者明年姚興果來<lb/>
獻女<hi>後魏書</hi>
匿膝華秋汲郡人喪母負土成墳廬於墓側有人欲助<lb/>
之者秋輒拜止之大業初調狐皮郡縣犬獵有一兔人<lb/>
逐之奔入秋廬中匿秋膝下獵人異而免之自爾此兔<lb/>
<pb n="KR3k0049_WYG_060-85a"/>
常宿廬中馴其左右郡縣嘉其孝感具以狀聞<hi>隋書</hi>
趙毫漢諸郡獻兔毫書鴻都門題唯趙國毫中用<hi>廣志</hi>中<lb/>
山出兔毫為筆精妙<hi>元和郡志</hi>溧水中山古老相傳有白兔<lb/>
世稱為筆最精<hi>寰宇記</hi>
　　獺<lb/>
知水鵲巢知風之向背獺穴知水之高下<hi>淮南</hi>
嗜鯔魏明帝遊洛水水中有白獺數頭美浄可憐見人<lb/>
輒去帝欲見之終莫能遂侍中徐景山曰獺嗜鯔魚乃<lb/>
<pb n="KR3k0049_WYG_060-85b"/>
不避死畫板作兩生鯔魚懸置㟁上於是羣獺競逐一<lb/>
時執得帝甚佳之曰聞卿善畫何其妙也答曰臣亦未<lb/>
嘗執筆然人之所目可庶幾耳帝曰是善用所長顔公<lb/>
庭誥云徐景山之畫獺是也<hi>續齊諧記</hi>
白獺膸孫和悦鄧夫人嘗置膝上和於月下舞水精如<lb/>
意悞傷夫人頰血流染姱嬌姹彌苦自䑛其瘡命太醫<lb/>
合藥醫曰得白獺膸雜玉與琥珀屑當滅此痕即購致<lb/>
百金能得白獺膸者厚賞之有富春漁人云此物知人<lb/>
<pb n="KR3k0049_WYG_060-86a"/>
欲取則逃入石穴伺其祭魚之時獺有鬭死者穴中應<lb/>
有枯骨雖無膸有骨可合玉舂為粉歕於瘡上其痕則<lb/>
滅和乃命合此藥琥珀太多及差而有赤㸃如朱逼而<lb/>
視之愈益其妍諸嬖人欲邀寵皆以丹脂㸃頰而後進<lb/>
幸妖惑相動遂成滛俗<hi>拾遺記</hi>
青衣少婦昔有吏丁初於長塘湖堤見一青衣戴青<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>
後呼初疑為鬼物便疾行去之轉逺顧視婦人乃自投<lb/>
波中泥然作聲衣盖飛散視是大蒼獺衣<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>皆荷葉也<lb/>
<pb n="KR3k0049_WYG_060-86b"/>
盖以多魚乃有獺以敺之耳<hi>搜神記并上道四蕃志</hi>
養獺捕魚元和末均州鄖鄉縣民有百姓年七十養獺<lb/>
十餘頭捕魚為業隔日一放將放先閉於深溝石門内<lb/>
令飢然後放之無網罟之勞而獲甚厚令人抵掌呼之<lb/>
群獺皆至縁衿藉膝馴若守狗戸部郎中李福親見之<lb/>
<hi>酉陽雜俎</hi>
　　猩猩<lb/>
知人名猩猩知人名如豕而人靣<hi>山經</hi>
<pb n="KR3k0049_WYG_060-87a"/>
能言笑猩猩能言笑亦二足無尾而君子啜其羮食其<lb/>
胾故人非以二足無尾為知禮也<hi>孫卿子</hi>
肉辟穀武平封溪縣有獸曰猩猩猿形人面顔容端正<lb/>
善與人音聲妙麗如婦人對語聞之無不酸楚其肉食<lb/>
之窮年無厭可以辟穀<hi>水經注</hi>
染朱永昌郡有猩猩能言其血可以染朱罽色鮮不黯<lb/>
或曰若刺其血問之爾與我幾許猩猩曰二升果足其<lb/>
數若加之鞭捶則問之則隨所加而得至於一斗弗如<lb/>
<pb n="KR3k0049_WYG_060-87b"/>
此未肯頓輸<hi>華陽國志</hi>
有靈漢黄霸為封溪令部人陳亷攜酒並猩猩以獻霸<lb/>
問曰何物人未及應囊中語曰斗酒並僕耳霸以其物<lb/>
有靈開囊放之徃徃悲啼而去<hi>獨異志</hi>
好酒及屐阮研曾使封溪見人説猩猩好好酒及屐里<lb/>
人置之山谷常行路百數為羣見酒物等知人設張取<lb/>
之此獸甚靈先知其人祖父姓名而詈曰奴欲殺我捨<lb/>
爾去也去而復還因相呼曰試共嘗酒及飲乃甘其味<lb/>
<pb n="KR3k0049_WYG_060-88a"/>
逮於醉因取屐而著之乃為人之所擒皆獲輒無遺者<lb/>
遂置檻中隨其所欲而飲之將烹里人索其肥者乃自<lb/>
推肥泣而遣之<hi>楚太原王綱著傳裴炎銘</hi>
兒啼猩猩似狟聲如兒啼不聞其言出交趾封溪縣<hi>廣志</hi>
　杜佑云廣志足徵諸家之説不加考覈逓相祖述耳<lb/>
　血染朱罽徧問胡商元無此事<hi>通典</hi>
似雄鴨談苑云宋太祖平嶺南求得猩猩如雄鴨而大<lb/>
取其血染色如渥丹與傳記所載不同<hi>雲嶠類要</hi>
<pb n="KR3k0049_WYG_060-88b"/>
知徃歸終知來猩猩知徃<hi>萬畢術</hi>
　　狒狒<lb/>
山都狒狒如人被髪迅走食人<hi>爾雅</hi>山海經云梟羊其状<lb/>
如人面長脣黑身有毛反踵見人則笑交廣及南康郡<lb/>
山中亦有此物大者長丈許俗呼之曰山都一名曰贑<lb/>
<hi>註</hi>蹈飛豹羂嘄陽<hi>羽獵/賦</hi>梟羊喜獲先笑後愁<hi>張衡𤣥圖</hi>猩猩<lb/>
啼而就擒<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <hi>五臣作鷽</hi>笑而被格<hi>吳都賦</hi>狒狒怪獸被髪操<lb/>
竹獲人則笑脣蔽其目終亦號咷反為我戮<hi>郭讃</hi>
<pb n="KR3k0049_WYG_060-89a"/>
吐嘍周成王時州靡國獻<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>人身反踵自笑笑則上<lb/>
脣翕其目食人北方謂之吐嘍<hi>周書王會</hi>
人言馬聲宋建武中獠子以西波尸地高城郡安西縣<lb/>
主簿韋文禮進<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>雌雄二頭帝曰吾聞<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>能負千<lb/>
鈞若既力如此何能致之彼土人丁鑾進曰<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>見人<lb/>
喜笑則上脣掩其目人以釘釘著額上任其奔馳候死<lb/>
而取之髪極長可為頭髪血堪染<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其毛一似獼猴人<lb/>
而紅赤色作人言馬聲善知生死飲其血使人見鬼帝<lb/>
<pb n="KR3k0049_WYG_060-89b"/>
聞而欣然命工圖之<hi>本草</hi>
　　果然<lb/>
讓老果然獸似獼猴以名自呼色蒼黒群行老者在前<lb/>
少者在後得果食輒與老者似有義焉交趾諸山有之<lb/>
獠人射之以其毛為裘褥甚温煖<hi>山經</hi>
尾長四尺交州以南有果然獸其鳴自呼身如猨犬面<lb/>
通身白色其體不過三尺而尾長四尺餘反尾度身過<lb/>
其頭視其鼻仍見兩孔仰向天其毛長柔細滑澤色以<lb/>
<pb n="KR3k0049_WYG_060-90a"/>
白為質黑為文視如蒼頭鴨脇邉斑文集十餘皮可得<lb/>
一褥繁文麗好細厚温煖<hi>南州異物志</hi>
人心劒南人之采猓<graphic n="KR1738" url="https://raw.githubusercontent.com/kanripo/KR-Gaiji/master/images/KR1738.png" mimeType="image/png"/>者得一果然其數十果然可得<lb/>
何哉果然有傷其類者聚族悲啼雖殺之不去此禽獸<lb/>
之狀而人心也樂羊張仁愿史牟則人之狀而禽獸心<lb/>
也<hi>國史補</hi>
三色褥戎人進果然褥皂褐碧三色相間<hi>段氏遊蜀記</hi>
歌然果然九眞土人號曰歌然<lb/>
<pb n="KR3k0049_WYG_060-90b"/>
　　總獸<lb/>
天祿辟邪天䴪者純靈之獸五色光耀洞明王者道偹<lb/>
則至<hi>瑞應圖</hi>中平元年注天祿蝦蟆吐水於平門外橋東<lb/>
轉水入宫<hi>宦者張讓𫝊</hi>鄧州南陽縣北有宣資碑旁有兩石<lb/>
獸鐫其膊一曰天祿一曰辟邪據此即天祿辟邪並獸<lb/>
名也漢有天祿閣亦因獸以立名<hi>靈帝紀注</hi>滍水南有漢中<lb/>
常侍長樂大僕吉侯苞冢冢前有碑基人有掘出一獸<lb/>
猶全不破甚高壯頭去地减一丈許作制甚工左膊上<lb/>
<pb n="KR3k0049_WYG_060-91a"/>
刻作辟邪字<hi>水經</hi>聚窟洲有辟邪天祿<hi>十洲記</hi>唐肅宗賜李<lb/>
輔國玉辟邪二各長二尺五寸<hi>杜陽雜編</hi>
桃拔章帝章和元年安息國遣使獻獅子符拔符拔形<lb/>
似麟而無角<hi>後西域傳</hi>是年月氐國遣使獻扶拔<hi>章紀</hi>烏弋有<lb/>
桃拔孟康曰桃扳一名符拔似鹿長尾一角者或為天<lb/>
鹿兩角者或為辟邪<hi>前西域傳</hi>
能高紀云吾非敢自愛恐能薄正義曰能材能也能者<lb/>
獸形色似熊足似鹿為物堅中而强力故人之有賢材<lb/>
<pb n="KR3k0049_WYG_060-91b"/>
者皆謂之能也<hi>史記</hi>
招賢招賢獸出摩伽陀國性善不干人形如獅子若國<lb/>
人見賢良相訪則出現<lb/>
獨步獨步獸出良州形如獅子頭尾虎豹文身黄一角<lb/>
行有意氣故名獨步食草木可以辟群魅<lb/>
雙雙山海經云南海之外有三青獸相并名曰雙雙注<lb/>
云言體合為一也公羊傳雙雙而俱至<lb/>
朏朏山海經曰霍山有獸其狀如狸而白尾有鬛名曰<lb/>
<pb n="KR3k0049_WYG_060-92a"/>
朏朏養之可以已憂<lb/>
蛩蛩孔子曰北方有獸其名曰蟨前足䑕後足兎是獸<lb/>
浴子北齊髙昻字敖曹其母張氏始生一男二嵗令婢<lb/>
為湯將浴之婢置而去養<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>繫解以兒投鼎中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而死<lb/>
張使積薪於村外縳婢及猿焚殺之揚其灰於漳水然<lb/>
後哭之昻性似其母<hi>北史十九</hi>
山公王續遊嵩山月夜見一人胡鬢眉皓而瘦稱山公<lb/>
與績談文異義出於言外繞疑其怪潜開匣取鏡鏡光<lb/>
<pb n="KR3k0049_WYG_060-92b"/>
出而胡者失聲俯伏化為猿而殞<hi>異聞集一</hi>李約多藏古噐<lb/>
養一猿名山公嘗以之隨逐月夜泛江登金山擊鐵皷<lb/>
琴猿必嘯和傾壼連且不俟外賔約汧公子也<hi>因話録</hi>
守火執㸑魏元忠素强正其㣲時家貧止一婢厨中方<lb/>
㸑出外汲水囘乃見老猿為其守火婢驚白元忠猿執<lb/>
㸑曰猿恐我乏使為我㸑不亦善乎後亦無他<hi>廣異傳</hi>
山猿報時啇山隠士髙大素累徴不起在山中構道院<lb/>
二十餘間太素起居清心亭下皆茂林秀竹奇花異卉<lb/>
<pb n="KR3k0049_WYG_060-93a"/>
每至壹時即有猿一枝詣亭前鞠躬而啼不易其候太<lb/>
素因目之為報時猿<hi>天寳遺亊</hi>
四叟唐王縉讀書嵩山有四叟携榼來相訪自稱木巢<lb/>
南林大節孫文蔚石媚虬髙談劇飲既醉俱化為猿升<lb/>
木而去<lb/>
白猿脂同昌公主疾甚醫者云紅宻白猿脂食之可愈<lb/>
内庫得紅宻數石木兠離國所貢白猿脂數甕本南海<lb/>
所獻<hi>杜陽編</hi>
<pb n="KR3k0049_WYG_060-93b"/>
巴兒叚公路咸通十年徃髙凉程次青山鎮其山多猿<lb/>
有黄緋者絶大毛彩殷鮮真謂奇獸多群行𤣥者善啼<lb/>
啼數聲則衆猿呌嘯騰擲如相呼焉其音凄入䏏脾韻<lb/>
含宫徴方知當一部鼓吹不獨蛙聲矣因召獵者捕而<lb/>
養之名曰巴兒極馴不貪食於樹杪間呼之則至後自<lb/>
潘州囘路厯仙虚聞舊山猿啼不食而卒乃積薪藏坎<lb/>
<hi>北户録</hi>
巴西侯呉郡張<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>罷秩歸蜀行次巴西㑹日暮有人道<lb/>
<pb n="KR3k0049_WYG_060-94a"/>
左出拜曰吾君巴西候奉邀鋋既能飲酒命樂夜將半<lb/>
鋋假寐將曉悸而窹見身卧石龕中有巨猿醉卧於地<lb/>
<hi>宣室志</hi>
野賔五仁㭲畜一猿號野賔呼之則應後因為患項上<lb/>
係紅絲一縷題詩送之孤雲兩角山有棲宿兑勞青嶂<lb/>
夣躋攀應愜碧雲心之句後入蜀行次嶓冡廟前見群<lb/>
猿飲於清流有巨猿捨群而前於道畔右木之間垂身<lb/>
下顧紅綃髪髴而在從者指之曰此野賔也呼之聲聲<lb/>
<pb n="KR3k0049_WYG_060-94b"/>
相應移時哀呌數聲而去許逺尚聞鳴咽之聲疑其腸<lb/>
斷矣繼作一篇未句云數聲腸斷和雲呌識是前年舊<lb/>
主人<hi>王氏見聞</hi>
鳴哀峽長十百里兩岸連山畧無絶處重巖疊障隱天<lb/>
蔽日自非亭午分夜不見曦月每至晴初霜旦林寒澗<lb/>
肅常有髙猨長嘯屬引清逺漁者歌曰巴東三峽巫峽<lb/>
而徃抵<graphic n="KR2053" url="https://raw.githubusercontent.com/kanripo/KR-Gaiji/master/images/KR2053.png" mimeType="image/png"/>之人有凶惡而徃依憑之天使其然名曰軍<lb/>
沌一名無耳一名無心空居無常咋尾囘轉向天而笑<lb/>
<pb n="KR3k0049_WYG_060-95a"/>
<hi>神異經</hi>雅翼引山經帝江為渾敦誤<lb/>
窮奇西北有獸其狀似虎有翼能飛便勦食人知人言<lb/>
語聞人闘輙食直者聞人忠信輙食其鼻聞人惡逆不<lb/>
善輙殺獸往饋之名曰窮奇<hi>上</hi>封山有獸狀如牛而蝟<lb/>
毛名曰窮奇音如狗嘷是食人<hi>西山經</hi>窮奇之獸厥形甚<lb/>
醜馳逐妖邪莫不奔走是以一名號曰神狗<hi>郭銘</hi>文王出<lb/>
獵所獲<hi>御覧</hi>
檮机西方荒中有獸焉其狀如虎而大毛長三尺人面<lb/>
<pb n="KR3k0049_WYG_060-95b"/>
虎足猪口牙尾長一丈八尺攪亂荒中名檮杌一名傲<lb/>
狠一名難訓<hi>神異經</hi>
飬餮鉤吾之山有獸狀如羊身人面其目在腋下虎齒<lb/>
人𤓰其音如嬰兒名曰狍鴞是食人<hi>山經</hi>左傳所謂饕餮<lb/>
是也像在夏鼎<hi>注</hi>周鼎著饕餮有首無身食人未咽害<lb/>
及其身以言報更也<hi>吕先識</hi>
骨長數十里西域有沙海正據要津其水熱如湯不可<lb/>
向邇終古未嘗通中國忽一夕有巨獸浮水而至其骨<lb/>
<pb n="KR3k0049_WYG_060-96a"/>
長數十里横於兩涘如津梁然骨中有髓竅可容並馬<lb/>
於是西極之地始通中國其國課往來者每以膏油塗<lb/>
其骨令潤懼其枯朽摧折則無復可通故耳<hi>癸辛雜志</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0049_WYG_060-96b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷三十三</head> <lb/>
    <p>
<pb n="KR3k0049_WYG_033-1a"/>
欽定四庫全書<lb/>
　天中記卷三十三<lb/>
　　　　　　　　　　　　明　陳耀文　撰<lb/>
　　卿<lb/>
卿章卿慶也言萬物皆慶賴之又卿章也言貴盛章著<lb/>
也<hi>釋名</hi>卿彰也明也言當背邪向正彰有道徳也<hi>漢官</hi>卿之<lb/>
為言彰也章善明治也大夫之為言大抵進人者也故<lb/>
傳曰進賢達能謂之大夫也士者事也任事之稱也故<lb/>
<pb n="KR3k0049_WYG_033-1b"/>
傳曰古今辨然否謂之士<hi>白虎通</hi>
高位齊侯使敬仲<hi>陳公子完</hi>為卿辭曰羈旅之臣幸若獲宥<lb/>
及於寛政赦其不閑於教訓而免於罪戾弛於負擔君<lb/>
之惠也所獲多矣敢辱高位以速官謗請以死告<hi>莊二十二</hi>
内外必平悼公使張老為卿辭曰臣不如魏絳夫絳之<lb/>
知能治大官其仁可以利公室不忘其勇不疚於刑其<lb/>
學不廢其先人之職若在卿位外内必平且雞丘之㑹<lb/>
其官不犯而辭順不可不順也公五命之固辭乃使為<lb/>
<pb n="KR3k0049_WYG_033-2a"/>
司馬使魏絳佐新軍<hi>晉語</hi>
三珪楚昭王失國屠羊說走而從於昭王王謂司馬子<lb/>
綦曰屠羊說居處卑賤而陳義甚高為我延之以三旌<lb/>
之位屠羊說曰夫三旌之位吾知其貴於屠羊之肆也<lb/>
萬鍾之祿吾知其富於屠羊之利也然可以竟貪爵祿<lb/>
而使吾君有妄施之名乎說不敢當願復反吾屠羊之<lb/>
肆遂不受也<hi>莊讓王</hi>注三旌三公位也司馬本作三珪云<lb/>
諸侯之三卿皆執珪者<lb/>
<pb n="KR3k0049_WYG_033-2b"/>
虞卿再說虞卿者游說之士也躡蹻擔簦說趙孝成王<lb/>
一見賜黄金百鎰白璧一雙再見為趙上卿故號為虞<lb/>
卿<hi>史記</hi>虞卿躡步擔簦說趙君一說贈金百鎰再說以為<lb/>
上卿<hi>古史考</hi>
巧宦汲黯姊子司馬安文深巧善宦四至九卿<hi>漢書</hi>潘岳<lb/>
嘗讀汲黯傳至司馬安四至九卿而良史題之以巧宦<lb/>
之目未嘗不慨然廢書而歎<hi>閑居賦</hi>
再至濮陽段宏始事葢侯王信信宏官任亦再至九卿<lb/>
<pb n="KR3k0049_WYG_033-3a"/>
然衞人仕者皆嚴憚汲黯出其下<hi>黯傳</hi>
九列韋𤣥成作詩戒示子孫曰明明天子俊徳烈烈不<lb/>
遂我遺恤我九列注九列卿之位<hi>漢書</hi>
下括河海更始時其所授官爵者皆羣小賈䜿豫章李<lb/>
淑上書諫曰夫三公上應台宿九卿下括河海故天工<lb/>
人其代之今卿公大位莫非戎陳尚書顯官皆出庸伍<lb/>
資亭長賊捕之用而當輔佐綱維之任唯名與器聖人<lb/>
所重敗財傷錦所宜至慮<hi>後漢</hi>
<pb n="KR3k0049_WYG_033-3b"/>
位亞三事順帝時大司農劉據以職事被譴召詣尚書<lb/>
傳呼促步又加以捶撲左雄上言九卿位亞三事班在<lb/>
大臣行有佩玉之節動有庠序之儀孝明皇帝始有撲<lb/>
罰皆非古典帝從而改之其後九卿無復捶撲者<hi>上</hi>
考課王㫤課事云卿考課一曰掌建邦國以考制治二<lb/>
曰九卿時叙以考事典三曰經綸國體以考奏議四曰<lb/>
其厲衆職以考摠攝五曰明慎用刑以考留獄也<hi>北堂</hi>
九卿古者天子諸侯皆名執政大臣曰正卿自周以來<lb/>
<pb n="KR3k0049_WYG_033-4a"/>
始有三公九卿之號漢世雖號九卿其官無卿字至梁<lb/>
始加卿字梁又象四時置十二卿後魏依南齊以前置<lb/>
九卿又各加少卿焉唐龍朔二年加正卿以别少卿<hi>初學</hi>
<hi>記五代史百官志</hi>
徇虚忘實麟徳二年將有事於泰山有司議依舊禮皆<lb/>
以太常卿為亞獻光祿卿為終獻劉祥道駮曰昔在三<lb/>
代六卿位重故得佐祠漢魏以來權歸臺省九卿皆為<lb/>
常伯属官今登封大禮不以八座行事而用九卿無乃<lb/>
<pb n="KR3k0049_WYG_033-4b"/>
徇虚名而忘事實乎高宗從其議竟以司徒徐王元禮<lb/>
為亞獻祥道為終獻<hi>舊唐</hi>
名卿韋洪景以直道進議論持正有守當時風教所倚<lb/>
賴為長慶名卿<hi>本傳</hi>
列棘九卿位為列棘作事成務<hi>南史</hi>
通寒暑伊尹曰三公調陰陽九卿通寒暑<hi>晉志</hi>
主治萬事三公北三星曰九卿内坐主治萬事<hi>隋志</hi>
君貳鄭公展廢良<hi>游□子</hi>而立太叔<hi>□弟</hi>曰國卿君之貳也<lb/>
<pb n="KR3k0049_WYG_033-5a"/>
民之至也不可以茍請舍子明之類曰無昭惡也<hi>襄二十二</hi>
歸嚮卿嚮也言為人所歸嚮也<hi>玉海</hi>
　　太常卿<lb/>
太常昔舜攝帝位命伯夷作秩宗掌三禮即其任也周<lb/>
時曰宗伯是為春官掌禮樂秦改曰奉常漢更名曰太<lb/>
常應劭曰欲令國家盛大社稷常存故稱太常前漢常<lb/>
以列侯忠孝敬慎者居之後漢不必列侯也<hi>宋志</hi>
奉常應劭曰常典也掌典三禮也師古曰太常王者旌<lb/>
<pb n="KR3k0049_WYG_033-5b"/>
旗也畫日月焉王有大事則建以行禮官主奉持之故<lb/>
曰奉常也後改為太常尊大之義也<hi>漢書</hi>
九卿之首太常社稷郊畤事重職尊故在九卿之首<hi>解詁</hi>
賜金高祖滅秦已登尊號羣臣飲爭功醉或妄呼拔劒<lb/>
擊柱高祖患之於是叔孫通進說遂設綿蕝野外習之<lb/>
月餘通曰可試觀上使行禮畢復置法酒無敢讙譁失<lb/>
禮者高祖曰吾乃今日知為皇帝之貴也拜通太常賜<lb/>
金五百斤<hi>史紀</hi>通起朝儀帝拜為奉常<hi>前叔孫傳</hi>惠帝即位迺<lb/>
<pb n="KR3k0049_WYG_033-6a"/>
謂通曰先帝園陵寢廟羣臣莫習徙通為奉常定宗廟<lb/>
儀法及稍定漢諸儀法皆通所論著也<hi>漢書</hi>
文學晁錯以文學為太常掌故<lb/>
不事權貴杜業有才能選為太常數言得失不事權貴<lb/>
供具㤙禮桓榮拜為太常榮初遭倉卒與族人桓元卿<lb/>
同飢戹而榮講誦不息元卿嗤榮曰但自苦氣力何時<lb/>
復施用乎榮笑不應及為太常元卿來候榮榮諸弟子<lb/>
謂曰平生笑盡氣力今何如元卿嘆曰我農家子豈意<lb/>
<pb n="KR3k0049_WYG_033-6b"/>
學之為利乃若是哉明帝即位尊以師禮乗輿嘗幸太<lb/>
常府令榮坐東面設几杖㑹百官驃騎將軍東平王蒼<lb/>
以下及榮門生數百人天子親自執業時執經生避位<lb/>
發難上謙曰太師在是既罷悉以大官供具賜太常家<lb/>
其恩禮若此<lb/>
父子太常桓榮子郁永元四年代丁鴻為太常初榮受<lb/>
朱普學章句四十萬言減其煩辭後郁又删之由是有<lb/>
桓君大小太常章句<lb/>
<pb n="KR3k0049_WYG_033-7a"/>
果敢直言周澤字穉都少修高節耿介特立好學問治<lb/>
嚴氏春秋門徒數百人隠居上野不汲汲於時俗拜太<lb/>
常果敢直言數有據爭朝廷嘉其清亷<hi>東觀漢記</hi>
清節張奂字然明拜太常卿奂有清節可否之間強禦<lb/>
不可奪也該覽羣籍古今詳備<hi>續後漢書</hi>
難經伉伉劉愷為太常論議常引正大義諸儒為之語<lb/>
曰難經伉伉劉太常<hi>華嶠後漢書</hi>
履道忠恪咸熈五年詔曰華表字偉容清賢履道内貞<lb/>
<pb n="KR3k0049_WYG_033-7b"/>
外順歴位忠恪言行不玷其以表為太常卿<hi>臧榮緒晉書</hi>
還第攝事安帝三年太常臨川王寳啟府舍窄狹不足<lb/>
移家母鍾年高違離靡寧乞還第攝事詔聴之<hi>晉起居注</hi>
臨軒作樂蔡謨字道明拜太常咸康四年臨軒門下奏<lb/>
非祭祀宴饗則無設樂謨奏宜有金石顯宗納焉臨軒<lb/>
作樂自此始也<hi>中興書</hi>
行為俗表賀循字彦先元帝以循為太常而散騎常侍<lb/>
如故循以元卿舊不加官唯拜太常而已中宗踐祚下<lb/>
<pb n="KR3k0049_WYG_033-8a"/>
令曰循水清玉潔行為俗表加以位處上卿居身服物<lb/>
葢身而已屋裁庇風雨孤常造其廬特以為賜以六尺<lb/>
床席褥并錢二十萬以表至徳<hi>上</hi>
妙簡時望建元元年詔曰太常職典天地兼掌宗廟其<lb/>
為任可謂重矣是以古今選建未甞不妙簡時望兼收儒<lb/>
雅㑹稽王淑履尚清虚志道無倦優游諷議朕所<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>仰<lb/>
其以王領太常本官如故<hi>工</hi>
　漢武初號建元文景子無㑹稽王此晉康帝建元元<lb/>
<pb n="KR3k0049_WYG_033-8b"/>
　年詔也萬卷菁華云前漢武帝本紀合璧云漢武帝<lb/>
　制俱誤<lb/>
閑職張瓌以雍州刺史拜太常自謂閑職武帝曰卿輩<lb/>
未富貴謂人不與既富貴復欲委去之瓌曰陛下御臣<lb/>
等若養馬無事就閑廏有事復牽來帝猶怒遂以為散<lb/>
騎常侍<hi>齊書</hi>
鳴鐸長孫紹逺為太常廣召工人制樂器土木絲竹各<lb/>
得其宜唯黄鍾不調紹逺毎以為意常因退朝經韓使<lb/>
<pb n="KR3k0049_WYG_033-9a"/>
君佛寺前過浮圖三層之上有鳴鐸焉忽聞其意雅合<lb/>
宫調取而配奏方始克諧<hi>後周書</hi>
錞于斛斯徵遷太常卿自魏孝武西遷雅樂廢缺徵傳<lb/>
採遺逸稽諸典故創新改舊方始備焉又樂有錞于者<lb/>
近代絶無此器或有自蜀得之皆莫之識徵見之曰此<lb/>
錞于也衆弗之信徵依于寳周禮注以芒筒㭩之其聲<lb/>
極振衆乃歎服徵乃取以合樂焉<hi>上博互見  學</hi>
復求太常李元忠為侍中雖處要任殊不以務物干懷<lb/>
<pb n="KR3k0049_WYG_033-9b"/>
唯以聲酒自娯大率常醉家事大小了不闗心園庭羅<lb/>
種果藥親朋尋詣留連宴賞毎挾彈攜壺遊遨里閈毎<lb/>
言寧無食不可使無酒阮步兵吾師也元忠嘗為太常<lb/>
卿後自中書令復求為太常以其有音樂而多美酒故<lb/>
神武欲用為僕射文襄言其放達常醉不可委以䑓閣<lb/>
其子聞之請節酒元忠曰我謂作僕射不勝飲酒樂你<lb/>
愛僕射時宜勿飲酒<hi>北史</hi>
捉筆賦詩楊師道字景猷為太常卿師道善草𨽻工詩<lb/>
<pb n="KR3k0049_WYG_033-10a"/>
毎與有名士燕集歌詠自適帝見其詩為摘諷嗟賞後<lb/>
賜宴帝曰聞公毎酣賞捉筆賦詩如宿構者試為朕為<lb/>
之師道再拜少選輒成無所竄定一坐嗟服<hi>唐書</hi>
聲伎入流竇誕為太常奏用音聲博士皆為大樂皷吹<lb/>
官僚於後彈胡琵琶胡人白胡達竹伯夷積勞計考並<lb/>
至大官自是以聲伎入流品者葢以百數<hi>舊唐</hi>
親導母轝崔邠拜太常卿故事太常卿初上大閱四部<lb/>
樂於官署觀者縱焉邠自私第去帽親導母<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>公卿見<lb/>
<pb n="KR3k0049_WYG_033-10b"/>
者皆避道都人榮之<hi>上</hi>
懦怯趙宗儒為太常卿太常有師子樂備五方之色非<lb/>
㑹朝聘饗不作幼君荒誕伶官縱肆中人掌教坊者移<lb/>
牒取之宗儒不敢違以狀白宰相以為事在有司執守<lb/>
何必闗白以宗儒懦怯不任事改太子少師<hi>上</hi>
尚書裏行崔日知遷太常卿自以歴任年久毎朝士㕘<lb/>
集尚與尚書同列時人號為尚書裏行遂為口實<hi>國史補</hi>
　互見樓<lb/>
<pb n="KR3k0049_WYG_033-11a"/>
該洽江南陳彭年學書史於禮文尤所詳練歸朝列于<lb/>
侍從朝廷郊廟禮儀多委彭年裁定援引故事頗為該<lb/>
洽常攝太常卿尊駕誤行黄道上有司止之彭年正色<lb/>
回顧曰自有典故禮曹素畏其該洽不復敢詰問<hi>筆談</hi>
宗官唐虞歴三代以宗官典國之禮漢之太常是也<hi>周禮</hi>
<hi>春官注</hi>
宗卿宗卿清重歴選所難漢晉已降莫非素範辭爵則<lb/>
桓郁張奮讓封則丁鴻劉愷潘泥之文雅純深華表之<lb/>
<pb n="KR3k0049_WYG_033-11b"/>
從容退嘿自此迄兹風流繼軌<hi>梁陸倕表</hi>
學冠儒林太常卿位任特隆學冠儒林藝通禮樂者可<lb/>
以居之<hi>職員令</hi>
秩宗太常寺古曰秩宗<hi>唐志</hi>
容臺太常曰容臺<hi>類要</hi>
禮寺唐曰司禮寺<hi>唐志</hi>又曰禮院<hi>杜牧之行杜濛制</hi>
清選立國之本禮樂為先今之太常兼掌其事歴代迄<lb/>
今謂之清選<hi>白居易制</hi>
<pb n="KR3k0049_WYG_033-12a"/>
禮樂之司劉賓客為杜佑謝男師損等授官表云太常<lb/>
實禮樂之司非儒者勿履<hi>本集</hi>
聲禮之司本寺禮儀聲樂之司官属亦妙選才也<hi>兩京記韓</hi>
<hi>愈為權徳輿墓碑</hi>
　　少卿<lb/>
清選景明初班職令太常少卿第一清選明禮兼天文<lb/>
陰陽者為之<hi>後魏書</hi>
孝感元順為太常少卿以父憂去職哭泣嘔血身自負<lb/>
<pb n="KR3k0049_WYG_033-12b"/>
土時年二十五便有白髪免䘮抽去不復生當時人以<lb/>
為孝感所致<hi>上</hi>
修謹帝使少卿祖孝孫以樂律授宫中音樂伎不進數<lb/>
被讓王珪與温彦博同進曰孝孫修謹士陛下使教女<lb/>
樂又責誚之天下其以士輕乎<hi>舊唐</hi>
恭定張文收尤善音律太宗將創制禮樂召文收於太<lb/>
常令與少卿祖孝孫㕘定雅樂有古鐘十二近代唯用<lb/>
其七餘有五俗名啞鐘莫能通者文收吹律調之聲皆<lb/>
<pb n="KR3k0049_WYG_033-13a"/>
響徹時人服其妙<hi>上</hi>
宗讓中令薛稷遷太常少卿睿宗以鍾紹京為中書令<lb/>
稷勸令禮讓因入言於帝曰紹京素無才望出自胥吏<lb/>
雖有功勲未聞令徳一朝超居元宰師長百寮臣恐清<lb/>
濁同貫失於聖朝具瞻之美帝然其言因紹京表讓遂<lb/>
為户部尚書<hi>上</hi>
稱職韋萬石頗有學業而特善音律上元中自吏部郎<lb/>
中遷太常少卿當時郊廟樂調及讌㑹雜樂皆萬石與<lb/>
<pb n="KR3k0049_WYG_033-13b"/>
太史令姚𤣥辯増損之時人以為稱職<hi>上</hi>
就決疑議鄭肅太和六年轉太常少卿肅能為古文長<lb/>
於經學左丘明三禮儀注疑議博士已下必就肅決之<lb/>
時魯王永有寵文宗擇名儒為其府属以肅本官兼長<lb/>
史由是知名後魯王為太子以楊妃故得罪㑹昌初武<lb/>
宗思太子永之無罪盡誅陷永之黨朝議稱肅忠正有<lb/>
大臣之節召拜太常卿<hi>上</hi>
端凝若植馮定字介夫儀貌壯偉與兄宿俱有文學而<lb/>
<pb n="KR3k0049_WYG_033-14a"/>
定過之貞元中皆舉進士時人比之漢朝二馮君太和<lb/>
九年為太常少卿文宗毎聴樂鄙鄭衞聲詔奉常習開<lb/>
元中霓裳羽衣舞以雲韶樂和之舞曲成定惣樂工閱<lb/>
於庭定立於其間文宗以其端凝若植問其姓氏翰林<lb/>
學士李珏對曰此馮定也文宗喜問曰豈非能為古章<lb/>
句者耶乃召昇階文宗自吟定送客西江詩吟罷益喜<lb/>
因錫禁中瑞錦仍令大錄所著古體詩以獻尋遷諫議<lb/>
大夫知匭事<hi>上</hi>
<pb n="KR3k0049_WYG_033-14b"/>
　　寺丞<lb/>
定禮决疑陶覆之字孫宗為太常丞凡宗廟疑議多所<lb/>
決定時人為之語曰定禮決疑問陶覆之<hi>陶家民傳</hi>
聞曲光宅中改太常為司禮天后時李嗣真為司禮丞<lb/>
聞東夷三曲一遍援胡琴彈之無一聲遺忘<hi>職林</hi>
聞曲知難作李嗣真字承胄擢太常丞知五禮儀常曰<lb/>
隋樂府有堂堂曲明唐再受命比日有側堂堂橈堂堂<lb/>
之謡側不正也橈危也皇帝病日侵事皆決中宫持權<lb/>
<pb n="KR3k0049_WYG_033-15a"/>
與人收之不易宗室雖衆居中勢外勢且不敵諸王殆<lb/>
為后所蹂踐吾見難作不久矣<hi>唐書</hi>
沽洗編鐘宋沇為太常丞嘗一日早於光宅佛寺待漏<lb/>
聞塔上風鐸聲傾聴久之朝迴復止寺舍問寺主僧曰<lb/>
上人塔鈴皆知所自乎曰不能知沇曰其間有一是古<lb/>
製某請一登塔循金索試歴扣以辨之可乎僧初難後<lb/>
許乃扣而辨焉在寺之人即言往往無風自洋洋摇有<lb/>
聞非此耶沇曰是耳必因祠祭考本懸鐘而應之固求<lb/>
<pb n="KR3k0049_WYG_033-15b"/>
摘取而觀之曰此姑洗之編鐘耳請旦獨掇於僧庭歸<lb/>
太常令樂工與僧同臨之約其時彼知本懸此果應遂<lb/>
購而獲焉又曽送客出通化門逢度支運乘駐馬俄頃<lb/>
忽草草揖客别乃隨乘行認一鈴言亦編鐘也他人但<lb/>
覺鎔鑄獨工不與衆者埒莫知其餘及配懸音形皆合<lb/>
其度異乎此亦識徴在金奏者與<hi>羯鼓錄</hi>
　　博士<lb/>
辨五禮太常博士掌辨五禮之儀式本先王之法制通<lb/>
<pb n="KR3k0049_WYG_033-16a"/>
變隨時而損益焉凡大祭祀及有大禮則與卿導賛其<lb/>
儀凡王公已下擬謚皆跡其功徳而為之褒貶<hi>六典</hi>
詢度大典博士之職端委佩玉朝之大典必於詢度當<lb/>
以正道克厭人望然後為可<hi>晉中興書</hi>
勃窣理窟張憑舉孝亷詣劉真長還船須臾真長遣覓<lb/>
張孝亷船同旅愕然既同載俱詣撫軍劉真長謂撫軍<lb/>
曰今日為公得一士太常博士之選既前撫軍與之言<lb/>
咨嗟稱善乃曰張憑勃窣為理窟即用為太常博士<hi>莊子</hi>
<pb n="KR3k0049_WYG_033-16b"/>
圖釋象經太宗嘗覽周武帝所撰三局象經不曉其㫖<lb/>
太子洗馬蔡允恭年少時嘗為此戲太宗召問亦廢而<lb/>
不通乃召吕才使問焉才尋繹一宿便能作圖解釋允<lb/>
恭覽之依然記其舊法與才正同由是才遂知名累遷<lb/>
太常博士初温彦博奏才聰明多能眼所未見耳所未<lb/>
聞一聞一見皆達其妙尤長於聲樂請令考之太宗即<lb/>
徴才令直𢎞文館<hi>舊唐</hi>
儒而不俚吕才為太常博士帝病隂陽家所傳書多謬<lb/>
<pb n="KR3k0049_WYG_033-17a"/>
偽淺惡世益拘畏命才與宿學老師删落煩訛掇可用<lb/>
者為五十三篇合舊書四十七凡百篇詔頒天下才於<lb/>
持議儒而不俚以經誼推處其驗術諸家共訶短之又<lb/>
舉世相惑以禍福終莫悟云才之言不甚文要欲救俗<lb/>
失切時事俾易曉也<hi>新語</hi>
立議咸服韋叔夏除太常博士後属高宗崩山陵舊儀<lb/>
廢缺叔夏與中書舍人賈大隠太常博士裴守真等草<lb/>
創撰定由是授春官員外郎則天將拜各及饗明堂皆<lb/>
<pb n="KR3k0049_WYG_033-17b"/>
别受制共當時大儒祝欽明郭山惲撰定儀注凡立議<lb/>
衆咸推服之中宗復位轉太常少卿<hi>上</hi>
引誼固爭唐紹為博士中宗時始郊祝欽明知韋后能<lb/>
制天子欲迎諂之即奏以皇后亞獻安樂主主終獻紹<lb/>
以為非禮引誼固爭<hi>唐書</hi>博士蔣欽緒抗言不可諸儒壯<lb/>
其節<hi>上</hi>
准君為僣中宗將為韋后父鄷王陵廟各置五品令太<lb/>
常博士楊孚曰興寧永康陵尚置七品令鄷王不可上<lb/>
<pb n="KR3k0049_WYG_033-18a"/>
踰先帝又勑武氏崇㤙廟齋郎以五品子充孚曰太廟<lb/>
齋郎尚取七品以下子武氏不宜取五品也上曰太廟<lb/>
可准崇㤙置孚曰崇㤙為太廟之臣太廟為崇㤙之君<lb/>
以臣准君猶為僣逆以君准臣奈天下何事皆寢<hi>通典</hi>
賜物袁利正高宗時為博士上疏諫以為前殿路門非<lb/>
命婦宴㑹倡優進御之所帝納之詔曰嘉卿奕由忠鯁<lb/>
能抗疏規朕之失乃賜物百段<hi>職林</hi>
請為别廟陳貞節遷太常博士與博士蘇獻上言睿宗<lb/>
<pb n="KR3k0049_WYG_033-18b"/>
於孝和弟也按賀循說兄弟不相為後故殷盤庚不序<lb/>
陽甲而上繼先君漢光武不嗣孝成而上承元帝晉懐<lb/>
帝繼世祖不繼惠帝故陽甲孝成出為别廟又言兄弟<lb/>
共世昭穆位同則毁二廟有天下者從禰而上事七廟<lb/>
尊者所統廣故及逺祖若容兄弟則上毁祖考天子不<lb/>
得全事七世矣請以中宗為别廟大祫則合食太祖奉<lb/>
睿宗繼高宗則祼獻永序詔可乃奉中宗别廟升睿宗<lb/>
為第七室<hi>唐書</hi>
<pb n="KR3k0049_WYG_033-19a"/>
特建新意裴寛為太常博士禮部擬國忌之辰饗廟用<lb/>
樂下太常寛深達禮節特建新意以為廟尊忌卑則登<lb/>
歌廟卑忌尊則去籥中書令張說謂寛明識舉而行之<lb/>
清雅開元中以太常禮儀聲樂之司属亦擇才博士尤<lb/>
為清雅<hi>雍洛靈異錄</hi>
不專胥吏陸亘字景山拜太常博士寺有禮生孟真久<lb/>
於其事凡吉㓙大儀禮官不能達率訪真真亦倚以倨<lb/>
横賴是須要元和七年册皇太子將撰儀注真㕘議偃<lb/>
<pb n="KR3k0049_WYG_033-19b"/>
蹇亘台之胥曹失色由是國忌饗禮不專於胥吏<hi>唐書</hi>
元和新禮王彦威太原人世儒家少孤貧苦學尤通三<lb/>
禮無由自達元和中遊京師求為太常敬吏部卿知其<lb/>
書生補為檢討官彦威於禮閣掇拾自隋已來朝廷沿<lb/>
革吉㓙五禮以類區分成三十卷獻之號曰元和新禮<lb/>
由是知名特授太常博士<hi>上</hi>
問無不通崔龜從字𤣥告太和二年改太常博士龜從<lb/>
長於禮學精歴代沿革問無不通時饗宗廟於敬宗室<lb/>
<pb n="KR3k0049_WYG_033-20a"/>
祝板稱皇帝孝弟龜從議曰臣審詳孝字載考禮文義<lb/>
本主於子孫理難施於兄弟按禮卜虞之記文子孫曰<lb/>
哀兄弟曰其於祖禰則理宜稱考於伯仲則止可稱名<lb/>
又東晉温嶠議宗廟祝辭於孝字非子者則不稱傍親<lb/>
直言敢告當時朝議以為宜今臣上考之禮經無兄弟<lb/>
稱孝之義下徵晉史有不稱傍親之文臣謂饗敬宗廟<lb/>
宜去孝弟兩字又以祀九宫壇舊是大祠龜從議曰九<lb/>
宫貴神經典不載詳其圖法不過列宿今者五星悉是<lb/>
<pb n="KR3k0049_WYG_033-20b"/>
從祀日月猶在中祠豈容九宫獨越常禮請降為中祠<lb/>
制從之龜從又以大臣薨謝不於聞哀日輟朝奏議曰<lb/>
伏以廢朝軫悼義重自頃已來輟朝非奏報之時備禮<lb/>
於數日之外貞觀中任瓌卒有司對仗奏聞太宗責其<lb/>
乖禮岑文本既殁其夕為罷警嚴張公謹之亡哭之不<lb/>
避辰日是知閔悼之意不宜過時縱有機務急速便殿<lb/>
須召宰臣不臨正朝無爽事體從之<hi>舊唐</hi>
入相崔龜從記曰博士重官也由此選者繼登三事而<lb/>
<pb n="KR3k0049_WYG_033-21a"/>
入並時同位者相望元和初權徳輿李吉甫同在相位<lb/>
長慶中竇易直在中書杜元預提印使西蜀今僕射相<lb/>
公始與鄭肅中與韋琮同居中書余復叨重委因志所<lb/>
聞以遺他日亦以知博士之選為重焉時令狐綯父楚<lb/>
亦以博士入相時人榮之<hi>續通典</hi>
集禮院令狐綯守兵侍同平章事其日南省上事故事<lb/>
送上而同列必先集於少府監時白敏中崔龜從皆為<lb/>
太常博士至相位欲榮其舊署乃改集太常禮院因改<lb/>
<pb n="KR3k0049_WYG_033-21b"/>
為集禮院龜從手筆志其事<hi>上</hi>
詳曲臺儀令狐楚曰叔孫通起帝典於桴鼓之中自比<lb/>
以還鴻生碩儒若賈誼董仲舒公孫洪稀不以此進元<lb/>
帝詔丞相御史明於古今通達國體故為博士今行能<lb/>
在臣右者知其班末祿寡莫不以博士為愧臣獨以為<lb/>
榮詳曲臺之儀法攷庶僚之功行太常三卿始涖事博<lb/>
士無參集之禮<hi>晏公類要</hi>
藏旂常楊收字藏之裴休作相以收深于禮學用為太<lb/>
<pb n="KR3k0049_WYG_033-22a"/>
常博士建言漢制總羣官而聴曰省分務而專治曰寺<lb/>
太常分務專治者也所以藏天子之旂常今旂常因車<lb/>
飾𨽻太僕非是<hi>唐書</hi>
　　大理卿<lb/>
廷尉廷尉古官以尉尉人心也凡掌賊及司察之官皆<lb/>
曰尉尉罻也言以兵獄羅罻姦非也猶刺史刺舉不法<lb/>
也<hi>韋昭辨釋名</hi>王者置廷尉讞疑刑者官之平下之信也尉<lb/>
者尉民心撫其實也安立字士垂一人詰屈折著為廷<lb/>
<pb n="KR3k0049_WYG_033-22b"/>
示戴尸首以寸者為言寸度治法數之分示帷尸稽於<lb/>
寸舍則法有分故為尉示與尸寸宋均注曰士事也垂<lb/>
係也屍人死也人死不可無乃戴之者示天下不可無<lb/>
死也<hi>春秋元命包</hi>
平星平星主建廷平主平天下之獄事若今廷尉之象<lb/>
故星讃曰平星執法正綱紀也<hi>天文錄</hi>
作士齊職儀云大理古官也唐虞以皋陶作士士理官<lb/>
也初秦置廷尉漢景帝改曰大理王莽改曰作士<hi>初學記</hi>
<pb n="KR3k0049_WYG_033-23a"/>
過聴請死晉文侯使李離為大理過聴殺人自拘於廷<lb/>
請死于君君曰官有貴賤罰有輕重下吏有罪非大子<lb/>
罪也李離對曰臣居官為長不與下吏讓位受爵為多<lb/>
不與下吏分利今過聴殺人而下吏蒙其死非所聞也<lb/>
不受命君甲子必自以為罪則寡人亦有罪矣李離曰<lb/>
法失則刑刑失則死君以臣為能聴微決疑故使臣為<lb/>
理今過聴殺無罪罪當死君曰棄位委官伏法亡國非<lb/>
所望也趣出無憂寡人之心李離對曰政亂國危君之<lb/>
<pb n="KR3k0049_WYG_033-23b"/>
憂也軍敗卒亂將之憂也夫無能以事君闇行以臨民<lb/>
是無功以食祿也臣不能以虚自誣遂伏劒而死君子<lb/>
聞之曰忠矣乎<hi>韓詩外傳</hi>
廷理楚令尹文子之族有干法者廷理拘之聞其令尹<lb/>
之族也而釋之子文召廷理而責之曰凡立廷理者將<lb/>
以司犯王法而察觸國法也夫直士持法柔而不撓剛<lb/>
而不折弃法而背令而釋犯法者是為理不端而懷心<lb/>
不公也豈吾營私之意也何廷理之駮於法也吾在上<lb/>
<pb n="KR3k0049_WYG_033-24a"/>
位以率士民士民或怨而吾不能免之於法今吾族犯<lb/>
法甚明而使廷理因縁吾心而釋之是吾不公之心明<lb/>
著於國也執一國之柄而以私聞於吾生不以義不若<lb/>
吾死也遂致其族人於廷理曰不是刑也吾將死廷理<lb/>
懼遂刑其族人成王聞之不及履而至于子文之室曰<lb/>
寡人㓜少置理失其人以違夫子之意於是黜廷理而<lb/>
尊子文使及内政國人聞之曰若令尹之公也吾黨何<lb/>
憂乎乃相與作歌曰子文之族犯國法程廷理釋之子<lb/>
<pb n="KR3k0049_WYG_033-24b"/>
文不聴恤顧怨萌方正公平<hi>說苑</hi>
社稷臣楚莊王有茅門者法曰羣臣大夫諸公子入朝<lb/>
馬蹄蹂霤廷理斬其輈而戮其御太子入朝馬蹄蹂霤<lb/>
廷理斬其輈而戮其御太子大怒入為王泣曰為我誅<lb/>
廷理王曰法者所以敬宗廟尊社稷故能立法從令尊<lb/>
敬社稷者社稷之臣也安可以加誅夫犯法廢令不尊<lb/>
敬社稷是臣弁君下陵上也臣弁君則主失威下陵上<lb/>
則上位危社稷不守吾何以遺子太子乃還走避舍再<lb/>
<pb n="KR3k0049_WYG_033-25a"/>
拜請死<hi>上</hi>
不敢失法楚昭王有士曰石奢其為人也公正而好義<lb/>
王使為理於是廷有殺人者石奢追之則其父也遂反<lb/>
於廷曰殺人者僕之父也以父成政不孝不行君法不<lb/>
忠弛罪廢法而伏其辜僕之所守也伏斧鑕命在君君<lb/>
曰追而不及庸有罪乎子其治事矣石奢曰不私其父<lb/>
非孝也不行君法非忠也以死罪生非亷也君赦之二<lb/>
之惠也臣不敢失法下之行也遂不離斧鑕刎頸而死<lb/>
<pb n="KR3k0049_WYG_033-25b"/>
于廷中君子聞之曰貞夫法哉<hi>新序</hi>
樹徳季羔為衞之士師則人之足俄而衞為蒯聵之亂<lb/>
季羔逃之走郭門刖者守門焉謂季羔曰彼有缺季羔<lb/>
曰君子不踰又曰彼有竇季羔曰君子不隧又曰於此<lb/>
有室季羔乃入焉既而追者罷季羔將去謂刖者吾不<lb/>
能虧主之法而親刖子之足矣今吾在難此正子之報<lb/>
怨之時而逃我三何故哉刖者曰斷足固我之罪也無<lb/>
可奈何曩者君治臣以法令先人後臣欲臣之免也臣<lb/>
<pb n="KR3k0049_WYG_033-26a"/>
知之獄决罪定臨當論刑君愀然不樂見君顔色臣又<lb/>
知之君豈私臣哉天生君子其道固然此臣之所以脫<lb/>
君也孔子聞之曰善哉為吏其用法一也思仁恕則樹<lb/>
徳加嚴暴則樹怨公以行之其子羔乎<hi>家語</hi>
天下之平張釋之為廷尉文帝嘗行有人從渭橋下出<lb/>
乘輿馬驚捕之属廷尉釋之奏其犯蹕當罰金上怒釋<lb/>
之曰法者所與天下公共也方是時上誅之則已今已<lb/>
下廷尉廷尉天下之平也一傾天下用法皆為之輕重<lb/>
<pb n="KR3k0049_WYG_033-26b"/>
人安所措其手足乎後有盗高廟座前玉環得文帝令<lb/>
族之釋之奏當棄市上大怒釋之曰法如是也今盗宗<lb/>
廟器而族之如令愚人取長陵一抔土陛下何以加其<lb/>
法乎<hi>前漢</hi>
决疑平法于定國為廷尉為人謙恭尤重經術其决獄<lb/>
平法務在衰鰥寡罪疑從輕加審慎之心朝廷稱之曰<lb/>
張釋之為廷尉天下無寃民于定國為廷尉民自以不<lb/>
寃<hi>上</hi>潘岳楊荆州誄曰惟此大理國之憲章君蒞其任<lb/>
<pb n="KR3k0049_WYG_033-27a"/>
視民如傷庶獄明慎刑辟端詳聴㕘皋吕稱侔于張<hi>選</hi>
皋皋陶也虞書曰帝曰皋陶汝作士明于五刑吕吕侯<lb/>
為周王司冦周書曰穆王訓夏贖刑作吕刑<lb/>
號稱詳平孔光為廷尉光久典尚書練法令號稱詳平<lb/>
時定陵侯淳于長坐大逆誅長小妻迺始等六人皆以<lb/>
長事未發覺時棄去或更嫁及長事發丞相翟方進等<lb/>
議迺始等於法無以解請論光以為夫婦之道有義則<lb/>
合無義則離迺始等或更嫁義已絶而欲以為長妻論<lb/>
<pb n="KR3k0049_WYG_033-27b"/>
殺之名不正不當坐有詔光議是<hi>前漢</hi>
决生子范延夀宣帝時為廷尉時燕趙之間有三男共<lb/>
娶一妻生四子長各求離别爭財分子至聞于縣縣不<lb/>
能决斷讞之于廷尉於是延壽决之以為悖逆人倫比<lb/>
之禽獸生子属其母以子並付母尸三男于市奏免郡<lb/>
太守令長等無師化之道天子遂可其言<hi>謝承後漢書</hi>
稱有號盛吉字君達為廷尉性多哀憐其妻謂吉曰君<lb/>
為天下執法不可使一人濫罪殃及子孫其囚無胤嗣<lb/>
<pb n="KR3k0049_WYG_033-28a"/>
者令其妻妾得入使有遺類視事十二年天下稱有㤙<lb/>
<hi>㑹稽典錄</hi>
世掌法郭躬字仲孫元和三年為廷尉家世掌法務在<lb/>
寛平及典理官决獄斷刑多依矜恕躬弟子鎮自廷尉<lb/>
左監遷廷尉凡郭氏為廷尉者七人<hi>後漢</hi>
奏附經典永元六年陳寵代郭躬為廷尉性仁矜及為<lb/>
理官數議疑獄常親自為奏毎附經典務從寛恕帝輒<lb/>
從之濟活者甚衆其深文刻敝於此少衰寵又鉤校律<lb/>
<pb n="KR3k0049_WYG_033-28b"/>
令條法溢於甫刑者除之賛曰陳郭主刑人賴其平<hi>上</hi>
法名家順帝時廷尉河南呉雄季高以明法律斷獄平<lb/>
起自孤宦致位司徒雄少時家貧䘮母營人所不封土<lb/>
者擇𦵏其中䘮事趣辦不問時日醫巫皆言尚族滅而<lb/>
雄不顧及子訢孫恭三世廷尉為法名家<hi>上</hi>
施㤙開怨范堅字子常為廷尉奏王典吏邵廣盗官幔<lb/>
合布四十疋依律棄市廣息雲宗二人自没為官婢奴<lb/>
以贖父尚書議可特聴堅駁之曰此為施一恩於今開<lb/>
<pb n="KR3k0049_WYG_033-29a"/>
萬怨於後顯宗從之正廣刑<hi>晉中興書</hi>
賤刑名文帝時議置六卿將除大理盧道思奏曰省有<lb/>
駕部寺留太僕省有刑部寺除大理斯則重畜産而賤<lb/>
刑名也<hi>隋書</hi>
所斷無言唐臨為大理卿初蒞職斷一死囚先時坐死<lb/>
者十餘人皆他官所斷㑹太宗幸寺親錄囚徒他官所<lb/>
斷死囚稱寃不已臨所斷者嘿而無言太宗怪之問其<lb/>
故囚對曰唐卿斷臣必無枉濫所以絶意太宗歎息久<lb/>
<pb n="KR3k0049_WYG_033-29b"/>
之曰為獄固當若是囚遂見原太宗親為之考詞曰形<lb/>
若灰死心如鐡石<hi>唐新語二唐俱作高宗</hi>新唐自述其考云<lb/>
抵罪無怨張文礶遷大理卿至官旬日决遣疑事四百<lb/>
餘條無不允當自是人有抵罪者皆無怨言文礶嘗有<lb/>
疾繫囚相與齋禱願其視事當時咸稱其執法平恕以<lb/>
比戴胄上元二年拜侍中兼太子賓客大理諸囚聞文<lb/>
礶改官一時慟哭其感人心如此<hi>舊唐</hi>大理卿袁仁敬暴<lb/>
卒繫囚聞之皆慟哭歌曰天不恤寃人兮何遽奪我慈<lb/>
<pb n="KR3k0049_WYG_033-30a"/>
親兮有理無申兮痛哉安訴陳兮<hi>通典開元二十一年事</hi>
詳刑龍朔二年改大理為詳刑光宅元年改為司刑<hi>舊唐</hi>
中外推重王正雅字光謙穆宗時為大理卿㑹宋申錫<lb/>
事起獄自内出卒無證驗是時王守澄之威權鄭注之<lb/>
寵勢雖宰相重臣無敢顯言其事者唯正雅與京兆尹<lb/>
崔綰上疏請出造事者付外考驗其事别具狀聞由是<lb/>
獄情少緩申錫止於貶官中外翕然推重之<hi>上</hi>
執奏張仁愿開運初為大理卿隰州刺史王澈犯贓朝<lb/>
<pb n="KR3k0049_WYG_033-30b"/>
廷以功臣子欲宥之仁愿執奏竟遣伏法議者賞之<lb/>
執方廷尉卿梁國初建曰大理天監元年復改為廷尉<lb/>
有正監平三人元㑹廷尉三官與建康三官皆法冠𤣥<lb/>
衣朝服以藍東西中華門手執方木長三尺方一寸謂<lb/>
之執方<hi>唐官品志</hi>
　　大理少卿<lb/>
明刑職法廷尉少第四品上第二請用思理平允斷明<lb/>
刑職法者<hi>後魏職令</hi>
<pb n="KR3k0049_WYG_033-31a"/>
二絶宋世軌為廷尉少卿時大理正蘇珍之亦以平幹<lb/>
知名寺中為之語曰决定嫌疑蘇珍之視表見裏宋世<lb/>
軌時人以為寺中二絶卒官廷尉御史諸囚皆哭曰宋<lb/>
廷尉死我等豈有生路也<hi>北齊書</hi>
執法一心趙綽為大理少卿時刑部侍郎辛亶嘗衣緋<lb/>
褌俗云利於官上以為厭蠱將斬之綽曰據法不當死<lb/>
臣不敢奉詔上怒甚謂綽曰卿惜辛亶而不自惜也命<lb/>
左僕射高熲將綽斬之綽曰陛下寧可殺臣不得殺辛<lb/>
<pb n="KR3k0049_WYG_033-31b"/>
亶至朝堂解衣當斬上使人謂綽曰竟何如對曰執法<lb/>
一心不敢惜死上良久乃釋之他日又令斬二人綽曰<lb/>
此人當坐杖殺之非法上曰不闗卿事綽曰陛下置臣<lb/>
法司欲誤殺人豈得不闗臣事上曰撼大木不動者當<lb/>
退綽曰臣冀撼<hi>感</hi>天心何論撼<hi>動</hi>木上乃止時薛胄為<lb/>
大理卿俱名平恕胄斷獄以情而綽守法俱為稱職<hi>隋書</hi>
正人戴胄有幹局明法令太宗常謂侍臣曰大理之職<lb/>
人命所懸當須妙選正人用心存法無過戴胄者乃以<lb/>
<pb n="KR3k0049_WYG_033-32a"/>
為大理少卿<hi>唐新語</hi>胄性既強正處斷明速議者以為法<lb/>
官稱職亊無寃濫武德以來一人而已<hi>舊</hi>
人命所係徐有功名𢎞敏以字行轉司刑少卿與皇甫<lb/>
文備同按獄誣有功縱逆黨久之文備坐事下獄有功<lb/>
出之或曰彼嘗陷君於死今生之何也對曰爾所言者<lb/>
私忿我所守者公法不可以私害公<hi>新</hi>嘗謂所親曰今<lb/>
身為大理人命所懸必不順㫖詭辭以求茍免故前後<lb/>
為獄官以諫奏枉誅者三經斷死而執志不渝酷吏由<lb/>
<pb n="KR3k0049_WYG_033-32b"/>
是少衰時人比漢之于張焉或曰若獄官皆然刑措何<lb/>
逺<hi>舊</hi>初鹿城主簿潘好禮慕有功為人論之曰昔稱張<lb/>
釋之為廷尉天下無寃人然釋之當漢文帝時中外無<lb/>
事守法而已有功居革命之際周興來俊臣等掩義隠<lb/>
賊崇飾惡言以誣盛德有功守死明道身濱殆者數矣<lb/>
此其賢於釋之明甚或稱有功仁恕過漢于張起居舍<lb/>
人盧若虚曰徐公當雷霆之震而能全仁恕雖千載未<lb/>
見其比<hi>新</hi>猗歟徐公獬豸之精世皆紛濁不改吾清<hi>舊讃</hi>
<pb n="KR3k0049_WYG_033-33a"/>
兄弟守正崔昪兄𤣥暐知政事先是來俊臣周興等誣<lb/>
陷良善冀圗爵賞因緣籍没者數百家𤣥暐固陳其枉<lb/>
狀則天乃感悟咸從雪寃則天季年宋璟劾奏張昌宗<lb/>
謀為不軌𤣥暐亦屢有讜言則天乃令法司正斷其罪<lb/>
𤣥暐弟昪時為司刑少卿又請寘以大辟其兄弟守正<lb/>
如此<hi>舊</hi>
詰責無懼桓彦範為司刑少卿凡所奏議若逢人主詰<lb/>
責則辭色無懼爭之愈厲又嘗謂所親曰今既躬為大<lb/>
<pb n="KR3k0049_WYG_033-33b"/>
理人命所懸必不能順㫖詭辭以求茍免<hi>上</hi>
守法一定太和四年大理少卿崔杞奏大理寺即陛下<lb/>
守法之司一定之制不可摇動若朝示而暮改同罪而<lb/>
異刑則人何所措其手足哉<hi>續通典</hi>
　　寺丞<lb/>
守法權善才高宗朝為將軍中郎將范懷義宿衛昭陵<lb/>
有飛騎犯法善才繩之飛騎因番請見先涕泣不自勝<lb/>
言善才等伐陵栢大不敬高宗悲泣不自勝命殺之大<lb/>
<pb n="KR3k0049_WYG_033-34a"/>
理丞狄仁傑斷善才罪止免官高宗大怒命促行刑仁<lb/>
傑曰法是陛下法臣但守之奈何以數株小栢而殺兩<lb/>
臣請不奉詔高宗涕泣曰善才斫我父陵上栢我為子<lb/>
不孝以至是知卿好法官善才等終須死仁傑固諫侍<lb/>
中張文瓘以笏築令出高宗曰善才情不可容法雖不<lb/>
死朕之恨深矣須法外殺之仁傑曰陛下作法懸諸象<lb/>
魏徒流及死具有等差豈有罪非極刑特令賜死法既<lb/>
無恒萬方何所措其手足陛下必欲變法請今日為始<lb/>
<pb n="KR3k0049_WYG_033-34b"/>
高宗意乃解曰卿能守法朕有法官命編入史又曰仁<lb/>
傑為善才正朕豈不能為朕正天下耶授試御史<hi>大唐新語</hi>
司刑丞杜景儉徐有功並為司刑丞與來俊臣侯思正<lb/>
同制獄人稱之曰遇徐杜必生遇來侯必死<hi>通典</hi>
活法死法李日知為司刑丞嘗免一死囚少卿胡元禮<lb/>
硬判殺之與日知徃復至于再三元禮怒遣府吏謂曰<lb/>
元禮不離刑曹此囚無活法日知報曰日知不離刑曹<lb/>
此囚無死法竟以兩聞日知果直<hi>唐新語</hi>
<pb n="KR3k0049_WYG_033-35a"/>
　　寺正<lb/>
何公茂陵何比干漢武時丞時公孫𢎞舉為廷尉右平<lb/>
獄無寃民號曰何公<hi>三輔决錄注</hi>比干學尚書於晁錯武帝<lb/>
時為廷尉正與張湯同時湯持法深而比干務仁恕數<lb/>
與湯爭雖不能盡得然所濟活者以千數<hi>後何敞傳</hi>比干家<lb/>
少卿何敞六世祖也經明行修兼通法律為汝隂縣獄<lb/>
吏决曹掾平活數千人後為丹陽都尉獄無寃囚淮汝<lb/>
號曰何公征和三年三月辛亥天大隂雨比干在家日<lb/>
<pb n="KR3k0049_WYG_033-35b"/>
中夢貴客車騎滿門覺以語妻語未已而門有老嫗可<lb/>
八十餘頭白求寄避雨雨甚而衣履不霑漬雨止送出<lb/>
門乃謂比干曰公有隂徳今天錫君策以廣公之子孫<lb/>
因出懷中符策狀如簡長九寸凡九百九枚以之授比<lb/>
干子孫佩印綬者當如此算比干五十八嵗有六男又<lb/>
生三子本始元年自汝隂徙平陵代為名族<hi>何家世傳</hi>
庭中稱平黄霸字次公昭帝時俗吏尚嚴酷以為能而<lb/>
霸獨用寛和為名㑹宣帝即位在民間時知百姓苦吏<lb/>
<pb n="KR3k0049_WYG_033-36a"/>
急也聞霸持法平召以為廷尉正數决疑獄庭中稱平<lb/>
守丞相長史坐公卿大議庭中知長信少府夏侯勝非<lb/>
議詔書大不敬霸阿從不舉劾皆下廷尉繫獄當死霸<lb/>
因從勝受尚書獄中再隃久積三嵗迺出<hi>漢書</hi>
南土秀望顧榮字彦先入洛以南土秀望累遷廷尉正<lb/>
<hi>晉書中興</hi>
憚其清嚴顧恊少清介有志操初為廷尉正冬服單衣<lb/>
薄寺卿蔡法度欲解褐與之憚其清嚴不敢發口謂人<lb/>
<pb n="KR3k0049_WYG_033-36b"/>
曰我願解身上襦與顧郎顧郎難衣食者竟不敢以遺<lb/>
之<hi>南史</hi>
推察得情蘇瓊為廷尉正時畢義雲為御史中丞以猛<lb/>
暴任職理官忌憚莫敢有違瓊推察務在得情雪者甚<lb/>
衆寺署臺按始自於瓊也<hi>北史</hi>
應正論王志愔為大理正奏言法令者人之隄防不立<lb/>
則人無所禁竊見大理官員多不奉法以縱罪為寛恕<lb/>
以守文為苛刻遂上應正論以見志<hi>唐書</hi>
<pb n="KR3k0049_WYG_033-37a"/>
　　評事<lb/>
始置宣帝詔曰今遣廷史與郡鞠獄任輕祿薄其為置<lb/>
廷平秩六百石員四人其務平之以稱朕意於是選于<lb/>
定國為廷尉求明察寛恕黄霸等以為廷平獄刑號為<lb/>
平矣時涿郡太守鄭昌上疏言聖王置諫爭之臣者非<lb/>
以崇徳防逸豫之生也立法明刑者非以為治救衰亂<lb/>
之起也今明主躬垂明徳雖不置廷平獄將自正若開<lb/>
後嗣不若删定律令律令一定愚民知所避奸吏無所<lb/>
<pb n="KR3k0049_WYG_033-37b"/>
㺯矣今不正其本而置廷平以理其末也政衰聴怠則<lb/>
廷平將招權而為亂首矣宣帝始置左右而决錄注云<lb/>
何比干漢武帝為廷尉右平謬矣<hi>漢書通典</hi>
　據家傳則與前後書俱不同<lb/>
行能高潔馬宫字游卿為丞相史司直師丹薦宫行能<lb/>
高潔遷廷尉平<hi>漢書</hi>
濟者甚衆顧榮遷廷尉平時趙王倫誅淮南王允收允<lb/>
官属下廷尉議罪榮具明刑理不宜廣濫倫意解賴榮<lb/>
<pb n="KR3k0049_WYG_033-38a"/>
濟者甚衆<hi>晉中興書</hi>
上便宜事何攀字惠興居心平允蒞官整肅為滎陽令<lb/>
上便宜十事甚得名稱除廷尉平時廷尉卿諸葛冲以<lb/>
攀蜀士輕之及攀斷疑冲始歎服<hi>晉書</hi>
羅則則天時左臺御史中丞來俊臣司刑評事康曄衛<lb/>
遂忠等同惡相濟招集無賴數百人令其告事共為羅<lb/>
織千里響應<hi>舊唐</hi>
詰對五六延和中沂州人有反者詿誤坐者四百餘人<lb/>
<pb n="KR3k0049_WYG_033-38b"/>
將𨽻餘于司農未即路繫在州獄大理評事敬昭道援<lb/>
赦文判而免之時宰相切責大理奈何免反者家口大<lb/>
理及正等失色引昭道以見執政執政怒而責之昭道<lb/>
曰赦云見禁囚徒沂州反者家口並繫在州獄此即見<lb/>
禁也反覆詰對至于五六執政無以奪之詿誤者悉免<lb/>
<hi>唐新語</hi>
擢拜理評杜暹授鄭尉以清節見知華州司馬楊孚公<lb/>
宜士也深賞重之孚遷大理正暹坐公事下法司結非<lb/>
<pb n="KR3k0049_WYG_033-39a"/>
孚謂人曰若此尉得罪則公清之士何以勸矣特薦之<lb/>
於執政由是擢拜大理評事<lb/>
三𦂳吏部銓注拾遺評事赤尉才望清高標格孤秀者<lb/>
署為之俗號三𦂳官拾遺立𦂳以其行立在北省之次<lb/>
獻可替否也評事出𦂳以其䘖恩按覆彈射不法也赤<lb/>
尉坐𦂳以劇縣决遣權豪畏威也入仕之路歴是三官<lb/>
者時輩共以為榮也<hi>兩京雜記</hi>
北寺評刑北寺鷞鳩之政無聞<hi>陳子昂集</hi>榮加天寵職察雲<lb/>
<pb n="KR3k0049_WYG_033-39b"/>
司<hi>上</hi>大理曰大棘<hi>鄭氏談綺</hi>用進丞於棘路往治讞於竹刑<lb/>
<hi>胡文恭</hi>進丞讞寺<hi>上/</hi>進丞法局<hi>上/</hi>進丞卿讞<hi>上</hi>治讞之丞<lb/>
<hi>上</hi>法卿貴丞<hi>上/</hi>往司李法之讞<hi>上/</hi>棘寺初銜命<hi>劉喜卿</hi>
　　太僕寺<lb/>
太正穆王命伯冏為周太僕正作冏命曰命汝作大正<lb/>
正于羣僕侍御之臣<hi>書</hi>太僕長太御中大夫<hi>孔注</hi>太僕穆<lb/>
王所置也葢太御衆僕之長中大夫也<hi>漢注</hi>太僕掌車馬<lb/>
天子出入大駕則奉小駕則御<hi>續漢書</hi>
<pb n="KR3k0049_WYG_033-40a"/>
奉車夏侯嬰高祖為沛公為太僕常奉車竟高祖世以<lb/>
太僕事惠帝惠帝崩以太僕事高后高后崩代王之來<lb/>
嬰與東牟侯入清宫以天子駕迎代王共主文帝後為<lb/>
太僕<hi>漢書</hi>藝文作灌嬰誤<lb/>
數馬石慶為太僕御出上問車中㡬馬慶以策數馬舉<lb/>
手曰六馬慶於兄弟中最為簡易然猶如此<hi>漢雜亊</hi>
子代父為公孫賀字子叔少為騎士從軍數有功武帝<lb/>
初為太僕後八嵗代石慶為丞相子敬聲代為太僕父<lb/>
<pb n="KR3k0049_WYG_033-40b"/>
子並居公卿位<hi>上</hi>元封三年武帝作栢梁臺詔羣臣賦<lb/>
詩太僕賀曰修飾輿馬待駕來<hi>古文苑</hi>上林賦孫叔奉轡<lb/>
衞公㕘乘鄭𤣥曰孫叔者太僕賀也<hi>選</hi>
善事人陳萬年字幼公以高第入為右扶風遷太僕萬<lb/>
年亷平内行修然善事人賂遺外戚許史傾家自盡尤<lb/>
事樂侯史高丞至丙吉病中二千石上謁問疾遣家<lb/>
丞出謝謝已皆去萬年獨留昏夜迺歸及吉病甚上自<lb/>
臨問以大臣行能吉薦于定國杜延年及萬年萬年竟<lb/>
<pb n="KR3k0049_WYG_033-41a"/>
代定國為御史大夫<hi>漢書</hi>
禦侮祭彤字坎孫幼有志節建武中拜遼東太守彤有<lb/>
膂力能貫三百斤弓虜毎犯塞常為士卒鋒數破走之<lb/>
後徴為太僕彤在遼東三十年衣無兼副顯宗既嘉其<lb/>
功又美彤績詔拜日賜錢百萬馬三匹衣被刀劒下至<lb/>
居室什物大小無不悉備帝毎見彤常歎息以為可属<lb/>
以重任後從東巡狩過魯坐孔子講堂顧指子路室謂<lb/>
左右曰此太僕之室太僕吾之禦侮也<hi>東觀記後漢書</hi>
<pb n="KR3k0049_WYG_033-41b"/>
宣揚國命趙岐初名嘉生於御史臺因字臺卿獻帝時<lb/>
為太僕及李傕寺政使太傅馬日磾撫慰天下以岐為<lb/>
副日磾行至洛陽表别遣岐宣揚國命所到郡縣百姓<lb/>
皆喜曰今日乃復見使者車騎<hi>後漢</hi>獻帝以岐為太僕持<lb/>
節安慰天下<hi>續後漢</hi>通典御覽俱同<lb/>
牧馬充牣郭展為太僕留心於養畜是以牧馬充牣其<lb/>
後征呉得以濟事<hi>晉諸公賛</hi>
司僕王莽改太僕為太御唐龍朔二年改曰司馭武后<lb/>
<pb n="KR3k0049_WYG_033-42a"/>
光宅元年改曰司僕<hi>通典</hi>
還鄉賜袍張暐為殿中監太僕卿天寳初暐還鄉拜掃<lb/>
特賜錦袍繒綵御賜詩以寵異之乗傳來往勑郡縣供<lb/>
擬暐鬚髪華皓在輿中子弟車馬連接數里衣冠榮之<lb/>
封還詔書韋𢎞景遷給事中劉士經以駙馬交通邪倖<lb/>
穆宗用為太僕卿𢎞景與給事薛存慶封還詔書論士<lb/>
經曰伏以司僕正卿位居九列在周之命伯冏其人所<lb/>
以惟月膺名象河稱重漢朝亦以石慶之謹愿陳萬年<lb/>
<pb n="KR3k0049_WYG_033-42b"/>
之行潔皆踐斯職謂之大寮今士經戚里常人班叙散<lb/>
秩以父任將帥家富資財聲名不在於士林行義無聞<lb/>
於朝野忽長卿寺有瀆官常以親則人物未賢以勲則<lb/>
寵待常厚今叨顯任誠謂謬官其劉士經新除太僕卿<lb/>
勑未敢行下穆宗遣宰臣宣諭𢎞景等固執如前宰臣<lb/>
不得已改衛尉少卿<hi>俱舊唐</hi>
丞張敬字子高為太僕丞<hi>漢書</hi>
　　光祿卿<lb/>
<pb n="KR3k0049_WYG_033-43a"/>
郎中令初秦置郎中令掌宫殿門户及主諸郎之在殿<lb/>
中侍衛故曰郎中令<hi>齊職儀</hi>謂之郎中令者言領諸郎而<lb/>
為之令長<hi>漢官</hi>漢武帝更名光祿勲應劭曰光明也祿爵<lb/>
也勲功也言光祿典郎謁者虎賁羽林舉不失徳賞不<lb/>
失勞故曰光祿勲應邵鄭𤣥並云勲猶閽也今光祿勲<lb/>
則古閽之職<hi>後漢初學記</hi>
隂重不泄周文者名仁景帝初為郎中令仁為人隂重<lb/>
不泄常衣弊補衣溺袴故為不潔清以是得幸入卧内<lb/>
<pb n="KR3k0049_WYG_033-43b"/>
於後宫秘戲仁常在旁終無所言上時問人仁曰上自<lb/>
察之然亦無所毁如此景帝再自幸其家上所賜甚多<lb/>
然終常讓不敢受也諸侯羣臣賂遺終無所受武帝立<lb/>
為先帝臣重之<hi>漢書</hi>
屏人恣言建元二年郎中令王臧以文章獲罪皇太后<lb/>
以為儒者文多質少以石建為郎中令事有可言屏人<lb/>
恣言極切至廷見如不能言者是以上乃親尊禮之書<lb/>
奏事事下建讀之曰誤書馬字與尾當五今乃四不足<lb/>
<pb n="KR3k0049_WYG_033-44a"/>
一上譴死矣甚惶恐其為謹慎雖他皆如是<hi>史記</hi>
白馬生張湛字子孝拜光祿勲光武臨朝或有惰容湛<lb/>
輒陳諫其失常乘白馬帝毎見湛輒言白馬生且復諫<lb/>
矣<hi>後漢</hi>
周宻敬慎杜林字伯山從張竦受學博洽多聞時稱通<lb/>
儒代郭憲為光祿勲内奉宿衛外總三署周宻敬慎選<lb/>
舉稱平郎有好學者輒見誘進朝夕滿堂<hi>上</hi>
問投蜺楊賜字伯欽拜光祿勲光和元年嘉徳殿前有<lb/>
<pb n="KR3k0049_WYG_033-44b"/>
赤青氣帝惡之遣中使問賜祥異禍福吉㓙所在以賜<lb/>
博學碩儒故宻諮問宜極陳其意賜上疏陳請案春秋<lb/>
䜟天投蜺海内亂今妾嬖閹尹共專國朝之所致也<hi>謝書</hi>
觥觥郭憲字子横為光祿勲車駕西征隗囂憲諫曰天<lb/>
下初定車駕未可以動憲乃當車拔佩刀以斷車靷帝<lb/>
不從遂上隴其後潁川兵起乃回駕而還帝歎曰恨不<lb/>
用子横之言時匈奴數犯塞帝患之乃召百僚廷議憲<lb/>
以為天下疲敝不宜動衆諫爭不合乃伏地稱眩瞀不<lb/>
<pb n="KR3k0049_WYG_033-45a"/>
復言帝令兩郎扶下殿憲亦不拜帝曰常聞闗東觥觥<lb/>
郭子横竟不虚也憲遂以疾辭退卒於家<hi>後漢</hi>
二稚孫堪字子稚為光祿勲以清亷稱與周澤相類澤<lb/>
字稚都京師號為二稚<hi>上</hi>東觀記作二雅<lb/>
九列陳蕃字仲舉遷光祿勲時封賞踰制内寵猥盛蕃<lb/>
乃上疏諫曰臣蒙㤙聖朝備位九列見非不諫則容恱<lb/>
也夫諸侯上象四七垂耀在天下應分土藩屏上國今<lb/>
近習以非義授邑左右以無功傳賞授位不料其任裂<lb/>
<pb n="KR3k0049_WYG_033-45b"/>
土莫紀其功至乃一門之内侯者數人誠欲陛下從是<lb/>
而止延熹六年車駕幸廣城校獵蕃上疏諫曰安平之<lb/>
時尚宜有節况當今之世有三空之戹哉田野空朝廷<lb/>
空倉庫空是謂三空加兵戎未戢四方離散是陛下焦<lb/>
心毁顔坐以待旦之時也豈宜揚旗曜武騁心輿馬之<lb/>
觀乎<hi>上</hi>
賜糓袁渙字曜卿閎之孫滂之子也時有傳劉備死者<lb/>
羣臣皆賀渙以嘗為備舉吏獨不賀卒官太祖為之流<lb/>
<pb n="KR3k0049_WYG_033-46a"/>
涕賜糓二千斛一教以太倉糓千斛賜郎中令之家一<lb/>
教以垣下糓千斛與曜卿家外不解其意教曰以太倉<lb/>
教者官法也以垣下糓者親舊也<hi>魏志</hi>
變鱗甲王肅字子雍為光祿勲時有二魚長尺集于武<lb/>
庫之屋有司以為吉祥肅辨之曰魚生于淵而亢于屋<lb/>
介鱗之物失其所也邉將其殆有棄甲之變乎其後果<lb/>
有東闗之敗<hi>上</hi>
至德清純孟宗為光祿勲大㑹宗先少酒偶有強者飲<lb/>
<pb n="KR3k0049_WYG_033-46b"/>
之一杯便吐傳詔司察宗吐麥飯察者以聞上乃歎息<lb/>
曰至徳清純如此<hi>别傳</hi>
不見為恨鄭袤字林叔高鄉貴公時為光祿勲毌丘儉<lb/>
作亂景帝時為大將軍自出征之百官祖送於城東袤<lb/>
疾病不任㑹上謂中領軍王肅曰唯以不見鄭光祿為<lb/>
恨肅以語袤袤由輿追及於近道上笑曰故知侯生必<lb/>
來也遂與袤共載問以計謀<hi>王隠晉書</hi>袤父泰字公業與華<lb/>
歆荀攸善見袤曰鄭公業為不亡矣<hi>晉陽秋</hi>
<pb n="KR3k0049_WYG_033-47a"/>
居世之難鄭默字思元袤子也轉光祿勲默寛冲博愛<lb/>
謙虚温謹不以才地矜物事上以禮遇下以和雖僮竪<lb/>
厮養不加聲色而猶有嫌怨故士君子以為居世之難<lb/>
<hi>晉書</hi>
擅竒王惠字令明宋國初建當置郎中令武帝難其人<lb/>
謂傅亮曰今用郎中令不可減袁曜卿也既而曰吾得<lb/>
其人矣曜卿不得獨擅其竒乃以惠居之<hi>南史</hi>
　　少卿<lb/>
<pb n="KR3k0049_WYG_033-47b"/>
船漏不没邢虬字神虎為光祿少卿母在鄉遇患請假<lb/>
歸遇秋水暴長河梁破絶蚪得一小船而渡船漏滿不<lb/>
没時人異之<hi>北史</hi>分紀虬字神寳神寳産字也誤<lb/>
授職毎誡桞亨拜光禄少卿太宗毎誡之曰與卿舊親<lb/>
情素兼宿卿為人交遊過多今授此職宜存簡靜亨性<lb/>
好射獵有饕湎之名比後頗自朂勵杜絶賓客約身節<lb/>
儉勤於職事太宗亦以此稱之<hi>舊唐</hi>
太官令魯國陳正字叔方為太官令黄門侍郎與正有<lb/>
<pb n="KR3k0049_WYG_033-48a"/>
隙因進御食以髪貫炙中光武㗖炙見髪怒勑斬正正<lb/>
曰臣罪有當死者三黒山出炭増冶吐炎焦膚爛肉而<lb/>
髪不銷臣罪一也匣出佩刀匠石砥礪虧肌截骨曽不<lb/>
能斷髪臣罪二也臣朗月書章奏側光讀經書旦臨御<lb/>
食臣與丞及庖人六目齊視曽不如黄門兩目臣罪三<lb/>
也詔乃捨黄門而釋正<hi>謝承後漢書</hi>
九列首庾冰用樂謨詔草曰光祿九列之首且職典吏<lb/>
署選貢惟允其以前散騎常侍謨為光祿勲<hi>本集</hi>
<pb n="KR3k0049_WYG_033-48b"/>
　　鴻臚卿<lb/>
鴻臚胡廣曰鴻聲也臚傳也所以傳聲賛導九賓也昔<lb/>
唐虞賓于四門此則禮賓之制與鴻臚之任亦同<hi>漢官解詁</hi>
劉熈曰腹前肥者曰臚言以京師為心腹王侯外國為<lb/>
四體以養之也辦云鴻臚本故典客掌賓禮鴻大也臚<lb/>
陳序也欲大以禮陳序賓客也<hi>辨釋名</hi>鴻臚卿漢官也周<lb/>
禮大行人掌賓客及諸侯朝覲事即其任也漢官云奉<lb/>
置典客掌諸侯及歸義蠻夷漢景帝更名大行令武帝<lb/>
<pb n="KR3k0049_WYG_033-49a"/>
改曰太鴻臚初秦又置典属國亦掌蠻夷降者漢亦因<lb/>
之成帝并入大鴻臚王莽改鴻臚為典樂<hi>初學記</hi>
不任賓賛蕭由字子驕望之子也為陳留太守元始中<lb/>
作明堂辟雍大朝諸侯徴由為大鴻臚㑹病不及賓賛<lb/>
還歸故官<hi>漢書雜事</hi>
金穴郭况光武郭皇后弟也遷大鴻臚帝數幸其第㑹<lb/>
公卿諸侯親家飲燕賞賜金錢縑帛豐盛莫比京師號<lb/>
况家為金穴<hi>後后紀</hi>
<pb n="KR3k0049_WYG_033-49b"/>
與帝通夢習郁為侍中時從光武幸黎丘與帝通夢見<lb/>
蘇山神光武嘉之拜大鴻臚錄其前後功封襄陽侯使<lb/>
立蘇嶺祠刻二鹿石俠神道百姓謂之鹿門廟或呼蘇<lb/>
嶺山為鹿門山<hi>襄陽耆舊傳</hi>
靜默杜瓊字伯瑜後主立為大鴻臚太常為人靜嘿少<lb/>
言闔門自守不與世事<hi>蜀志</hi>
移書燉煌崔林為大鴻臚龜兹王遣侍子來朝朝廷嘉<lb/>
其逺至褒賞其王甚厚餘國各遣子來朝間使連属林<lb/>
<pb n="KR3k0049_WYG_033-50a"/>
恐所遣或非真的權取疏属賈胡因通使命利得印綬<lb/>
而道路䕶送所損滋多所養之民資無益之事徒為夷<lb/>
狄所笑此曩時之患也乃移書燉煌喻指并錄前世待<lb/>
遇諸國豐約故事使有恒常<hi>魏志</hi>
大鴻臚小鴻臚韓宣明帝時為大鴻臚宣前後當官在<lb/>
能否之間然喜以已恕人始南陽韓暨以宿徳在宣州<lb/>
為大鴻臚暨為賢人及宣在後亦稱職故鴻臚中為之<lb/>
語曰大鴻臚小鴻臚前後治行曷相如<hi>上</hi>
<pb n="KR3k0049_WYG_033-50b"/>
有出境才張儼弱冠知名早歴顯位以博聞多識拜大<lb/>
鴻臚使于晉呉主孫皓謂儼曰南北通好以君有出境<lb/>
之才故相屈行對曰皇皇者華臣蒙其榮無古人延舉<lb/>
之美磨鋒淬鍔思不辱命既至車騎將軍賈充尚書令<lb/>
裴秀侍中荀朂等欲傲以所不知而不能屈<hi>呉錄志記</hi>
才任專對晉使者俞歸至張重華識張鑒才任專對拜<lb/>
典客令歸責鑒禮供給簿鑒曰弊國僻小隔絶皇風行<lb/>
臺撫臨萬里傾躍今大義未崇先存口實非昭徳示訓<lb/>
<pb n="KR3k0049_WYG_033-51a"/>
之謂也歸改容謝之<hi>前涼錄</hi>
典客李安世天安初為主安令齊使劉纉來聘安世美<lb/>
容貌善舉止纉等自相謂曰不有君子其得國乎纉呼<lb/>
安世為典客安世曰三代不共禮五帝各異樂安得以<lb/>
亡秦之官稱于上國纉曰世異之號凡有㡬也安世曰<lb/>
周謂掌客秦改典客漢明鴻臚今曰主客君等不欲影<lb/>
響文武而殷勤亡秦<hi>魏書</hi>
異名大鴻臚梁加卿字曰鴻臚卿除大字<hi>五代史百官志</hi>隋唐<lb/>
<pb n="KR3k0049_WYG_033-51b"/>
因之龍朔二年改為同文卿光宅初改曰司賓卿<hi>六典</hi>
採樵劉世龍高祖時從平京師累轉鴻臚卿時草創之<lb/>
始傾竭府藏以賜勲人而國用不足世龍進計曰今義<lb/>
師數萬並在京師樵薪貴而布帛賤若採街衢及苑中<lb/>
樹為樵以易布帛嵗收數十萬疋立可致也又藏内繒<lb/>
絹疋軸之使申截取剰物以供雜費動盈十餘萬段矣<lb/>
高祖因從之大收其利<hi>舊</hi>義節本名世龍或言世龍子<lb/>
名鳯昌父子非人臣兆高祖不聴更賜今名<hi>新</hi>
<pb n="KR3k0049_WYG_033-52a"/>
有祿能否王敦為鴻臚卿謂阮脩曰卿常無食鴻臚丞<lb/>
差有祿能作不脩曰亦復可爾耳遂為之<hi>晉書</hi>脩字宣子<lb/>
　　少卿<lb/>
雅學達理鴻臚少卿請用雅學詳當明樞達理者<hi>後魏職令</hi>
令望蘇夔字伯尼煬帝方勤逺畧蠻夷朝貢前後相属<lb/>
帝嘗從容謂宇文述虞世基等曰四夷率服觀禮華夏<lb/>
鴻臚之職須歸令望寧有多才藝美容儀可以接對賓<lb/>
客者為之乎咸以夔對帝然之即日拜鴻臚卿<hi>隋書</hi>
<pb n="KR3k0049_WYG_033-52b"/>
職業稱裴光庭開元中權兵部郎中鴻臚少卿性靜默<lb/>
寡交游雖驟歴臺省人未之許既而以職業稱議者更<lb/>
推之<hi>唐書</hi>
典属國昭帝始元六年春以栘中監蘇武為典属國<hi>漢書</hi>
孝明之時讀蘇武傳見武官名曰移中監以問百官百<lb/>
官莫知夫倉頡之章小學之書文字備具至于無能對<lb/>
聖國之問者是皆美命隨牒之人多在官也木旁多文<lb/>
字且不能知其欲及若董仲舒之知重常劉子政之知<lb/>
<pb n="KR3k0049_WYG_033-53a"/>
貳負難哉<hi>論衡别通</hi>分紀以武為典属國誤<lb/>
習外國事常惠代蘇武為典属國明習外國事勤勞數<lb/>
有功甘露中為右將軍典属國如故<hi>前漢</hi>
掌蠻降者典属國秦官掌蠻夷降者河平元年省併大<lb/>
鴻臚<hi>上</hi>
　　尚寳<lb/>
符寳郎周禮地官有掌節春官又有典瑞並其任也自<lb/>
漢以來惟旌節稱節餘皆號符焉寳即璽也秦為符璽<lb/>
<pb n="KR3k0049_WYG_033-53b"/>
令史記云始皇出遊㑹稽丞相李斯中車府令趙高從<lb/>
高兼行符璽令事是也漢因秦置符節令<hi>六典</hi>
璽不可得霍光字子孟初輔幼主政自巳出天下想聞<lb/>
其風采殿中嘗有怪一夜羣臣相驚光召尚符璽郎郎<lb/>
不肯授光光欲奪之郎按劒曰臣頭可得璽不可得也<lb/>
光甚誼之明日召増此郎秩二等衆庶莫不多光<hi>前漢</hi>
符節令符節令掌天子璽符及節麾幢有銅虎竹使符<lb/>
中分二人留其半付受為信<hi>環濟要畧</hi>
<pb n="KR3k0049_WYG_033-54a"/>
從璽文唐因隋置符璽郎天后更名符寳郎授命及神<lb/>
璽等八璽文並瑑為寳字神龍初復為符璽郎開元初<lb/>
又為符寳郎從璽文也<hi>六典</hi>
掌寳符寳郎掌天子八寳及國之符節辨其所用有事<lb/>
則請於内既事則奉而藏之<hi>舊唐志</hi>
　　宗正<lb/>
宗正宗正卿周官也宋百官春秋云周受命封建宗盟<lb/>
<hi>周封兄弟之國十有五同姓之國三十有五</hi>始選其宗中之長而董正之謂<lb/>
<pb n="KR3k0049_WYG_033-54b"/>
之宗正成王時彤伯入為宗正掌王親属是也秦漢因<lb/>
之平帝更名宗伯王莽改為秩宗東漢復為宗正晉曰<lb/>
大宗正<hi>後魏皆同姓為之晉以後雜用庶姓為之</hi>至梁加卿字除大字曰宗<lb/>
正卿<hi>初學記</hi>唐武徳二年置宗師一人後省龍朔二年改<lb/>
宗正寺曰司宗寺武后光宅元年曰司属寺<hi>百官志</hi>
千里駒劉徳字路叔修黄老術有智畧少時數言時事<lb/>
召見甘泉宫武帝謂之千里駒昭帝初為宗正丞後為<lb/>
宗正卿徳妻死大將軍欲以女妻之徳不敢娶畏盛滿<lb/>
<pb n="KR3k0049_WYG_033-55a"/>
也<hi>漢書</hi>
直言有行劉向字子政本名更生徳子也元帝初太傅<lb/>
蕭望之為前將軍少傅周堪甚見尊任更生年少于望<lb/>
之堪然二人重之薦更生宗室忠直明經有行為宗正<lb/>
<hi>上</hi>
修身行義劉平字公子本名曠明帝初鍾離意薦其修<lb/>
身行義永平三年拜宗正數薦達名士承宫郇恁等<hi>後漢</hi>
恤族劉般字伯興建中初遷宗正般在位數言政事其<lb/>
<pb n="KR3k0049_WYG_033-55b"/>
收恤九族行義尤著時人稱之<hi>上</hi>
世掌劉軫字君文梁孝正胤為宗正卒官遂世掌宗正<lb/>
焉<hi>上</hi>
至行貞素王覽字𤣥通孝友恭恪名亞于祥咸寧元年<lb/>
大中大夫詔曰覽少篤至行服仁履義貞素之操長而<lb/>
彌固其以覽為宗正卿<hi>晉書</hi>
忠篤寛厚羊祜忠篤寛厚然不長理劇宗正卿缺不審<lb/>
可轉作否<hi>山公啟事</hi>
<pb n="KR3k0049_WYG_033-56a"/>
器貌瓌雅杜銓字士衡初宻太后父豹䘮在濮陽世祖<lb/>
欲命迎𦵏於鄴謂司徒崔浩曰天下諸杜何處望高浩<lb/>
對京兆為美世祖曰朕今方改𦵏外祖意欲取京兆中<lb/>
長老一人以為宗正命營護凶事浩曰中書博士杜銓<lb/>
其家今在趙郡是杜預之後於今為諸杜之最即可取<lb/>
之詔召見銓器貌瓌雅世祖感恱謂浩曰此真吾所欲<lb/>
也以為宗正<hi>魏書</hi>
序昭穆宗正卿之職掌皇九族六親之属籍以别昭穆<lb/>
<pb n="KR3k0049_WYG_033-56b"/>
之序紀親疎之列<hi>六典</hi>九廟之子孫繼統為宗餘曰族<hi>唐志</hi>
昏忘失對竇誕抗子也貞觀初為宗正卿太宗常與之<lb/>
言昏忘不能對乃手詔曰朕聞為官擇人者治為人擇<lb/>
官者亂竇誕比來精神衰耗殊異常時知不肖而任之<lb/>
覩尸祿而不退非唯傷風亂政亦恐為君不明考績黜<lb/>
陟古今常典誕可光祿大夫還第<hi>舊</hi>
整訓属族杜牧李文舉制取自逺藩擢為宗正大則提<lb/>
陟羣吏洒掃守奉次則整訓属族次第昭穆<hi>集</hi>
<pb n="KR3k0049_WYG_033-57a"/>
第其賢能元稹李從易宗正丞敕昔劉氏子孫在属籍<lb/>
者十餘萬我唐光有天下二百餘年伯仲叔季幼子童<lb/>
孫可勝道哉第其賢能以次序昭穆皆吾宗寺之職也<lb/>
秩序長幼元稹李拭授宗正卿等制明皇而下其属未<lb/>
逺諸王在閣朕得其寒温睿宗而上五十餘族長幼秩<lb/>
序盡委之于大宗正茍非能賢不敢輕授<lb/>
　　國子祭酒<lb/>
祭先劉熈曰祭酒者謂祭六神以酒酹之也辯云凡㑹<lb/>
<pb n="KR3k0049_WYG_033-57b"/>
同饗讌必尊長先用酒以祭先故曰祭酒漢時呉王年<lb/>
長以為劉氏祭酒是也<hi>辨釋名</hi>胡廣曰官名祭酒者皆一<lb/>
位之元長者也古禮賓客得主人饌則老者一人舉酒<lb/>
以祭於地舊說以為示有先<hi>後志注</hi>應劭曰禮飲酒必祭<lb/>
示有先也故稱祭酒尊之也如淳曰祭祠時唯尊長者<lb/>
以酒沃酹<hi>漢注</hi>
三為祭酒荀卿年五十始來遊學於齊襄王時而荀卿<lb/>
最為老師齊尚脩列列大夫之缺而荀卿三為祭酒焉<hi>史記</hi>
<pb n="KR3k0049_WYG_033-58a"/>
三為祭酒者謂荀卿出入前後三度處列夫夫康莊之<lb/>
位而皆為其所尊故云三為祭酒<hi>注</hi>
明習故事張安世薦蘇武明習故事奉使不辱命宣帝<lb/>
以武節著名臣令朝朔望號稱祭酒甚優寵之<hi>漢書</hi>
　分紀優寵之後加年老不拜迎以安車二句事文因<lb/>
　之似誤<lb/>
總領綱紀建武初置五經博士太常差以有聡明威重<lb/>
者一人為祭酒總領綱紀<hi>續漢表</hi>
<pb n="KR3k0049_WYG_033-58b"/>
仲父秦宓為師友祭酒稱曰仲父宓稱疾卧在茅舍纂<lb/>
將功曹古朴主簿王普厨膳即宓第宴談宓臥如故益<lb/>
州辟宓為從事祭酒<hi>蜀志</hi>
奏立太學裴頠為國子祭酒奏立國子太學開講堂築<lb/>
門闕刻石冩五經<hi>傳暢諸公讃</hi>
忠蹇劉毅字仲雄少厲清節然好臧否人物王公貴人<lb/>
望風憚之武帝受禪為國子祭酒帝以毅忠蹇正直使<lb/>
掌諫官咸寧初復為愽士祭酒<hi>晉書</hi>白帖云漢擢荀卿晉<lb/>
<pb n="KR3k0049_WYG_033-59a"/>
選劉毅並為祭酒也以荀為漢人誤合璧因之又誤<lb/>
國學始興袁瓌字山甫為國子祭酒于時䘮亂之後禮<lb/>
教陵遲瓌上疏曰疇昔皇運陵替䘮亂屢臻儒林之教<lb/>
漸頹庠序之禮有闕國學索然墳籍莫啟若得給其宅<lb/>
地備其學徒愽士僚属粗有其官則臣之願也疏奏成<lb/>
帝從之國學之興自瓌始也<hi>晉書</hi>
執經問義杜夷字行齊世以儒學稱元帝為丞相王敦<lb/>
曰今大義頽替禮典無宗朝廷滯義莫能攸正宜特立<lb/>
<pb n="KR3k0049_WYG_033-59b"/>
儒林祭酒官以𢎞其事處士杜夷棲情遺逺磪然絶俗<lb/>
才學精博道行優備其以夷為祭酒建武中令曰國子<lb/>
祭酒杜夷安貧樂道靜志衡門日不暇給雖原憲無以<lb/>
加也其賜榖二百斛皇太子三至夷第執經問義夷雖<lb/>
逼時命亦未嘗朝謁國有大政恒就夷諮訪焉<hi>上</hi>
東庠西序建元七年高平蘇通長樂劉祥並以碩學耆<lb/>
儒尤精二禮堅以通為禮記祭酒居于東庠祥為儀禮<lb/>
祭酒處于西序堅毎月朔旦率百僚親臨講論<hi>崔鴻前秦錄</hi>
<pb n="KR3k0049_WYG_033-60a"/>
清官張緒字思曼清簡寡欲建元元年立國學以緒為<lb/>
太常卿領國子祭酒以王延之代緒為中書令何㸃歎<lb/>
曰晉以子敬季琰為此職今以王延之張緒為之可謂<lb/>
清官後接之者實為未易永明七年竟陵王子良領國<lb/>
子祭酒武帝敕王晏曰吾欲令司徒辭祭酒以授張緒<lb/>
物議以為如何子良竟不拜以緒領國子祭酒<hi>南史</hi>
虎闈王元長曲水詩序入虎闈而齒胄注周禮曰師氏<lb/>
以三徳教國子居虎門之左蔡邕明堂月令論曰周官<lb/>
<pb n="KR3k0049_WYG_033-60b"/>
有闈門之學翰曰虎闈教國子之學所也<hi>選</hi>
朱服何𦙍字子季為國子祭酒與太子中庶子王瑩並<lb/>
為侍中時𦙍單作祭酒疑所服陸澄博古多該亦不能<lb/>
據遂以𤣥服臨試爾後詳議乃用朱服祭酒朱服自此<lb/>
始也<hi>南史</hi>
不給兵力韓子熈累遷國子祭酒子熈儉素安貧常好<lb/>
退靜遷鄴之始百司並給兵力時以祭酒閑豫止給二<lb/>
人或有令其陳請者子熈曰朝廷自不給祭酒兵何闗<lb/>
<pb n="KR3k0049_WYG_033-61a"/>
韓子熈事也論者高之<hi>魏書</hi>
儒宗盧誕本名恭祖拜給事黄門侍郎魏帝詔曰經師<lb/>
易求人師難得朕諸兒稍長欲命卿為師於是親幸晉<lb/>
王第勑晉王以下皆拜之於帝前因賜名曰誕又以誕<lb/>
儒宗學府為當世所推乃拜國子祭酒<hi>周書</hi>
珍果遺母徐孝克陵弟也性至孝宣帝嘉其操行後為<lb/>
國子祭酒孝克毎侍宴無所食噉至席散當其膳前羞<lb/>
損減帝宻記以問中書舍人管斌斌自是伺之見孝克<lb/>
<pb n="KR3k0049_WYG_033-61b"/>
取珍果納紳帶中斌當時莫識其意後尋訪方知其以<lb/>
遺母斌以啟宣帝嗟歎良久乃敕自今宴亨克孝前饌<lb/>
並遣將還以餉其母時論美之至徳中皇太子入學釋<lb/>
奠百司陪列孝克發孝經題後主詔皇太子北面致敬<lb/>
<hi>南史</hi>大建中國子祭酒徐孝克開講恃貴縱辯衆莫敢當<lb/>
陸徳明始弱冠往㕘焉便與抗對合朝賞歎<hi>舊唐</hi>
三世國師王承字安期為國子祭酒承祖儉父暕並居<lb/>
此職三代為國師前代未之有當時以為榮<hi>南史</hi>
<pb n="KR3k0049_WYG_033-62a"/>
國老民宗周𢎞正字思行陳宣帝時領國子祭酒尋勅<lb/>
侍東宫講讀太子以𢎞正徳望素重有師資之敬焉卒<lb/>
于官詔曰𢎞正識宇凝深藝業通備辭林義府國老民<lb/>
宗道映庠門望高禮閣卒然殂殞朕用惻然<hi>陳書</hi>賀徳仁<lb/>
與從兄徳基師事周𢎞正以文辭稱人為語曰學行可<lb/>
師賀徳基文質彬彬賀徳仁兄弟八人時比漢荀氏<hi>唐書</hi>
敷陳義理元善周武帝時賜爵江陽縣公隋初遷國子<lb/>
祭酒上嘗親臨釋奠命善講孝經於是敷陳義理兼之<lb/>
<pb n="KR3k0049_WYG_033-62b"/>
以諷諫上大恱曰聞江陽之說更起朕心<hi>隋書</hi>
論難不屈楊汪字元度為國子祭酒帝令百寮就學與<lb/>
汪講論天下通儒碩學多萃焉論難鋒起皆不能屈帝<lb/>
令御史書其問答奏之省而大恱賜良馬一匹<hi>上</hi>
從朕授官許後𦙍常侍太宗講後為睦州刺史因入朝<lb/>
乞骸骨太宗召問曰朕與卿刺史資以自養何謂即求<lb/>
致仕後𦙍對曰年老筋力不逮望得私第時見闕庭太<lb/>
宗曰卿氣力猶強欲何官也後𦙍陳謝不敢太宗曰朕<lb/>
<pb n="KR3k0049_WYG_033-63a"/>
昔從卿讀書卿今日從朕求官但言所欲不相違也時<lb/>
國子祭酒缺後𦙍奏言之因授國子祭酒<hi>舊唐</hi>
撰經正義太宗以孔頴達在東宫數有匡諫拜國子祭<lb/>
酒仍侍講東宫太宗幸國學觀奠命頴達入講孝經既<lb/>
畢頴達上釋奠頌手詔褒美先是與顔師古等諸儒受<lb/>
詔撰定五經正義下詔曰卿等博綜古今義理該洽考<lb/>
前儒之異說符聖人之幽㫖實為不朽付國子監施行<lb/>
致仕圗形於凌煙閣讃曰道光列第風傳闕里精義霞<lb/>
<pb n="KR3k0049_WYG_033-63b"/>
開掞辭飈起<hi>上</hi>
舌無留語趙𢎞智篤孝通書傳父事兄𢎞安永徽初為<lb/>
陳王師講孝經百福殿諸儒更詰辨隨問酬悉舌無留<lb/>
語高宗喜曰試為陳經之要以輔不建𢎞對曰天子有<lb/>
爭臣七人雖無道不失其天下願以此獻帝恱賜絹二<lb/>
百名馬一進國子祭酒𢎞安亦終國子祭酒<hi>新</hi>
瑞按三道則天稱制以權臨下不恡官爵取恱當時其<lb/>
國子祭酒多授諸王駙馬都尉唯貞觀故事祭酒孔頴<lb/>
<pb n="KR3k0049_WYG_033-64a"/>
達等上上日皆講至經題至是諸王與駙馬都尉赴上<lb/>
惟判祥瑞三道而已至與博士助教雖有學士之名多<lb/>
非儒雅之實<hi>上</hi>
官不擇才桓彦範為侍中俄墨敕以方術人鄭普思為<lb/>
秘書監葉静能為國子祭酒彦範苦言不可帝曰既要<lb/>
用之無容便止彦範曰陛下自復位制詔軍國皆用故<lb/>
事正觀時以魏徵虞世南顔師古為秘書監以孔穎達<lb/>
為祭酒如靜能方伎庸流豈足以比蹤前烈臣恐物議<lb/>
<pb n="KR3k0049_WYG_033-64b"/>
謂陛下官不擇才濫以天秩加於私愛不納<hi>上</hi>
腐儒祝欽明為國子祭酒景龍三年中宗將親祀南郊<lb/>
欽明與郭山惲希㫖奏言皇后亦合助祭景雲初侍御<lb/>
史倪若水劾奏曰欽明等本自腐儒素無操行崇班列<lb/>
爵實為叨忝而涓塵莫効諂佞為能遂使曲臺之禮圓<lb/>
丘之制百王故事一朝墜失所謂亂常改作希㫖病君<lb/>
人之不才遂至於此臣請並從黜放以肅周行於是欽<lb/>
明左授饒州刺史<hi>上</hi>
<pb n="KR3k0049_WYG_033-65a"/>
處以散地楊綰字公權時元載秉政公卿多附之綰孤<lb/>
立中道清貞自守未嘗私謁載以綰雅望素高外示尊<lb/>
重心實疏忌㑹魚朝恩死載以朝恩嘗判國子監事塵<lb/>
汚太學宜得名儒以清其秩乃奏為國子祭酒實欲以<lb/>
散地處之<lb/>
教本蕭昕字中明為國子祭酒建請崇太學以樹教本<lb/>
帝寤其言詔羣臣有籍于朝及神䇿六軍子弟𨽻業者<lb/>
聴補生員<hi>上</hi>
<pb n="KR3k0049_WYG_033-65b"/>
琢碑偽號馮審為國子祭酒國子監有孔子碑睿宗篆<lb/>
額如大周兩字葢武后時篆也審去琢去偽號復大唐<lb/>
二字從之<hi>上</hi>
監不寂寞韓愈拜國子祭酒有直講能說禮而陋容學<lb/>
官多豪族子擯之不得共食公命吏曰召直講來與祭<lb/>
酒共食學官由此不敢賤直講奏儒生為學官日使㑹<lb/>
講生徒奔走聴聞皆相喜曰韓公來為祭酒國子監不<lb/>
寂寞矣<hi>李翺行狀</hi>
<pb n="KR3k0049_WYG_033-66a"/>
宰相領鄭覃故相珣瑜之子以宰相兼判國子祭酒奏<lb/>
太學置五經博士各一人緣無職田請依王府官例賜<lb/>
祿粟從之又進石壁九經一百六十卷<hi>舊唐</hi>天成中祭酒<lb/>
闕中書奏祭酒之資歴朝所貴望令宰相兼判<hi>續通典</hi>
終身不恨丘靈鞠齊武帝初領東觀祭酒靈鞠曰人君<lb/>
官願數遷使我終身為祭酒不恨也<hi>南史</hi>
師貴道尊切以庠均義重振古所崇師貴道尊有來攸<lb/>
尚匪曰蘭芷疇變入室之情不自朱藍何遷素絲之質<lb/>
<pb n="KR3k0049_WYG_033-66b"/>
<hi>王融為王儉讓國子祭酒表</hi>
敷教流化臣聞寳劔未砥猶乏切玉之功美箭闕羽尚<lb/>
無衝石之勢况才非㑹稽之竹質謝昆吾之金至于敷<lb/>
教東序流化上庠曠官何仰<hi>温子昇為安豐王延明讓國子祭酒表</hi>
師氏國子周之舊名周官有師氏之職以三徳三行教<lb/>
國子又有保氏而國子養以道教之六藝也晉武帝時<lb/>
立國子學置國子祭酒齊梁號為國師隋煬帝改國子<lb/>
學為國子監龍朔二年改為司成館又改祭酒為大司<lb/>
<pb n="KR3k0049_WYG_033-67a"/>
成光宅初改為成均監置祭酒一人掌監學之政皇太<lb/>
子受業則執經講說皆以儒年優重者為之<hi>通典</hi>
兼侍郎五代時田敏任祭酒兼侍郎<hi>分紀</hi>
　　司業<lb/>
少司成煬帝大業三年於國子監初置司業一人禮曰<lb/>
樂正司業父師司成因以為名龍朔二年改為少司成<lb/>
凡祭酒司業皆儒重之官非其人不居<hi>通典</hi>
試六學凡六學生毎嵗有業成上于監者以其業與祭<lb/>
<pb n="KR3k0049_WYG_033-67b"/>
酒司業試之<hi>隋志</hi>
三世司業孔頴達字仲達以太子右庶子兼司業子志<lb/>
終司業志子惠元力學寡言又為司業三世司業時人<lb/>
美之<hi>唐書</hi>合璧云頴達子志終志終子惠元誤類聚新集<lb/>
以因之夫不讀本傳固也亦未見孔氏白帖耶<lb/>
刋定儀注韋叔夏安石兄也少而精通三禮遷成均司<lb/>
業久視元年特下制曰吉凶禮儀國家所重司禮博士<lb/>
未甚詳明成均司業韋叔夏太子率更令祝欽明等博<lb/>
<pb n="KR3k0049_WYG_033-68a"/>
涉禮經多所該練委以㕘掌冀𢎞典式自今司禮所修<lb/>
儀注並委叔夏等刋定訖然後進奏<hi>舊</hi>
請誦古詩郭山惲少通三禮景龍中遷國子司業中宗<lb/>
數引近臣及修文學士與之宴集嘗令各効伎藝以為<lb/>
笑樂餘臣各有所陳金吾將軍杜元琰誦婆羅門咒中舍<lb/>
盧藏用効道士上章山惲曰臣無所解請誦古詩兩篇<lb/>
帝從之於是誦鹿鳴蟋蟀之詩奏未畢中書令李嶠以<lb/>
其詞有好樂無荒之語頗涉規諷怒為忤㫖遽止之翌<lb/>
<pb n="KR3k0049_WYG_033-68b"/>
日帝嘉山惲之意詔曰郭山惲業優經史識貯古今因<lb/>
其預遊潜申規諷謇謇之誠彌切諤諤之操逾明宜示<lb/>
褒揚美兹鯁直賜時服一副<hi>上</hi>
有儒者風陽嶠景龍末轉國子司業嶠恭謹好學有儒<lb/>
者之風又勤於政理循循善誘及在學司時人為之稱<lb/>
職奏脩先聖廟及講堂因建碑前庭以紀崇儒之事睿<lb/>
宗初為國子祭酒薦尹知章范行恭趙𤣥默等為學官<lb/>
皆稱名儒時學徒漸弛嶠課率經業稍行鞭箠學生怨<lb/>
<pb n="KR3k0049_WYG_033-69a"/>
之頗有喧謗乃相率乗夜於街中毆之上聞而令所由<lb/>
杖殺無理者由是始息<hi>上</hi>
改名歸崇敬字正禮大厯中授國子司業時皇太子欲<lb/>
以仲秋之月於國學行齒胄之禮崇敬以國學及官名<lb/>
不稱請改國子監為辟雍省又以祭酒之名非學官所<lb/>
宜按周禮師氏掌以義詔王教國子請改祭酒為太師<lb/>
氏又司業者義在禮記云樂正司業正長也言樂官之<lb/>
長司主此業爾雅云大板謂之業按詩周頌設業設簴<lb/>
<pb n="KR3k0049_WYG_033-69b"/>
崇牙樹羽則業是懸鐘磬之栒簴也今太學既不教樂<lb/>
於義則無所取請改司業一為左師一為右師詔下議<lb/>
者以為省者禁也非外司所宜名周禮代掌其職者曰<lb/>
氏國學非代官不宜曰太師氏其餘大抵以習俗既久<lb/>
重難改作其事不行<hi>上</hi>
生徒斤斤陽城字亢宗徳宗時為諫議大夫裴延齡誣<lb/>
逐陸䞇等城上疏極論其罪坐是下遷國子司業引諸<lb/>
生告之曰凡學者所以學為忠與孝也諸生有久不省<lb/>
<pb n="KR3k0049_WYG_033-70a"/>
親者乎明日謁城還養者二十輩有三年不歸侍者斥<lb/>
之簡孝秀徳行升堂上沈酗不率教者皆罷躬講經籍<lb/>
生徒斤斤皆有法度<hi>唐書</hi>出為道州刺史太學生魯郊季<lb/>
償等二百七十人詣闕乞留經數日吏遮止之疏不得<lb/>
上<hi>舊</hi>惟兹陽公履道葆醇帝求師儒貳我成均開朗蒙<lb/>
滯宣明徳教進退作則動言是俲麄厲貪凌待公順之<lb/>
欺偽譎詐待公信之今公于征孰表儒門生徒上言稽<lb/>
首帝閽謂天葢高曽莫我聞青衿涕濡填街盈衢<hi>栁遺愛碑</hi>
<pb n="KR3k0049_WYG_033-70b"/>
嘗冩九經張㕘為國子司業年老嘗手冩九經以為讀<lb/>
書不如冩書<lb/>
　　監丞<lb/>
彯纓國子監丞東朝束帶銀榜増華西序彯纓環林益<lb/>
潤<hi>唐張燕公集</hi>
上書八千言趙鼎為相時先是國子監丞張戒上書㡬<lb/>
八千言自謂恐忤聖意上謂宰執曰朕熟覽之其憂國<lb/>
愛君之心誠可嘉朕大開言路以防壅蔽自欲賞之趙<lb/>
<pb n="KR3k0049_WYG_033-71a"/>
鼎不答沈與求曰陛下如此何患不聞盡言<hi>言行錄</hi>
參事務設属成均㕘釐政令庶事之務惟丞是司<hi>初寮制</hi>
　　博士<lb/>
百官自正公儀休者魯博士也為魯相無所變更百官<lb/>
自正使食祿者不得與下民爭利<hi>典畧</hi>
秦官博士秦官也掌通古今<hi>百官表</hi>博者博通古今士者<lb/>
辨於然否<hi>漢官儀</hi>
藏書伏生濟南人也故為秦博士秦時禁書伏生壁藏<lb/>
<pb n="KR3k0049_WYG_033-71b"/>
之<hi>漢書</hi>
詭對叔孫通秦時以文學徵待詔博士數嵗陳勝起二<lb/>
世召博士諸儒生問反狀通獨詭對不反拜為博士通<lb/>
已出反舍諸生曰生何言之諛也通曰公不知我㡬不<lb/>
免虎口<hi>上</hi>
通諸家書賈誼年少頗通諸家之書文帝召以為博士<lb/>
時年二十餘最為少毎詔令議下諸老先生未能言誼<lb/>
盡為之對人人各如其意所出諸生於是以為能文帝<lb/>
<pb n="KR3k0049_WYG_033-72a"/>
恱之<hi>上</hi>
吏稱先生武帝初置博士取學通行脩博識多藝曉古<lb/>
今爾雅能属文章者為之朝賀位次中都官吏稱先生<lb/>
不得言君其子弟稱門人<hi>漢舊儀</hi>
徒詔金馬武帝初即位招賢良文學士是時公孫𢎞年<lb/>
六十以賢良徵為博士𢎞至太常上䇿詔諸儒時對者<lb/>
百餘人太常奏𢎞第居下策奏天子擢𢎞對為第一召<lb/>
入見容貌甚麗拜為博士待詔金馬門<hi>漢書</hi>
<pb n="KR3k0049_WYG_033-72b"/>
傳業寖盛自武帝立五經博士開弟子員設科射䇿各<lb/>
以官祿訖與元始百有餘年傳業者寖盛支葉蕃滋一<lb/>
經說至百餘萬言大師衆至千餘人葢祿利之路然也<lb/>
至元平時所以網羅遺失兼而存之是在其中矣<hi>賛</hi>
世為博士孔子之後孔順生鮒為陳涉博士鮒弟子襄<lb/>
為孝惠博士襄生忠忠生武及安國安國生延年皆以<lb/>
治尚書為武帝博士延年生霸亦治尚書事太傅夏侯<lb/>
勝昭帝末年為博士霸生光經學尤明成帝初即位舉<lb/>
<pb n="KR3k0049_WYG_033-73a"/>
為博士官至丞相<hi>上</hi>
鄒魯大儒韋賢字長孺為人質樸少欲篤志於學兼通<lb/>
理尚書以時教授時人號稱鄒魯大儒徵為慱士<hi>上</hi>
儒林之官成帝詔曰古之立太學將以傳先王之業流<lb/>
化於天下也儒林之官四海淵源宜皆明於古今温故<lb/>
知新通達國體故謂之博士否則學者無述焉為下所<lb/>
輕非所以尊道徳也<hi>紀</hi>
省經章句王莽之時省五經章句皆為二十萬博士子<lb/>
<pb n="KR3k0049_WYG_033-73b"/>
弟郭路夜定舊說死於燭下精思不任絶脈氣滅也<hi>論衡</hi>
家法教授光武中興愛好經術先訪儒雅自是衛宏桓<lb/>
榮之徒繼踵而集於是立五經博士各以家法教授<hi>後漢</hi>
横卷翟酺字子超為大匠時言孝文皇帝時始置一經<lb/>
博士武帝大合天下之書而孝宣論六經於石渠學者<lb/>
滋盛弟子萬數光武初興愍其荒廢起太學博士舍内<lb/>
外講堂諸生横卷為海内所集<hi>上</hi>
天下宗師朱浮為太僕以國學既興宜廣博士之選乃<lb/>
<pb n="KR3k0049_WYG_033-74a"/>
上書曰夫太學者禮義之宫教化所由興也陛下先建<lb/>
太學造立横舍尋博士之官為天下宗師使孔聖之言<lb/>
傳而不絶<hi>上</hi>
得生㡬晩桓榮字春卿少學長安十五年不窺家園年<lb/>
六十餘光武召令說尚書甚善之毎朝㑹輒令榮於公<lb/>
卿前敷奏經書帝稱善曰得生㡬晩㑹博士缺拜為博<lb/>
士<lb/>
通儒董鈞字文伯博通古今數言政事永平中為博士<lb/>
<pb n="KR3k0049_WYG_033-74b"/>
時草創五郊祭祀及宗廟禮樂威儀章服輒令鈞㕘議<lb/>
多見從用當世稱為通儒<lb/>
八世博士歐陽歙其先伯和從伏生受尚書至于歙八<lb/>
世皆為博士敦于經學恭儉好禮<hi>東觀記</hi>後以臧罪下獄<lb/>
平原禮震年十七上表請代歙死曰伏見臣師歐陽歙<lb/>
學為儒宗八世博士而以臧咎當伏重辜上令陛下獲<lb/>
殺賢之譏下使學者䘮師資之益乞殺身以代歙命<hi>後漢</hi>
倚席安帝覽政薄於藝文博士倚席不講朋徒相視怠<lb/>
<pb n="KR3k0049_WYG_033-75a"/>
散學舍頹敝鞠為園蔬牧兒蕘竪至于薪刈其下<hi>上</hi>李<lb/>
絳請崇國學疏云博士有倚席之譏<lb/>
道之淵藪高柔字文惠明帝明博士執經柔上疏曰遵<lb/>
道重學聖人洪訓褒文崇儒帝者明義今博士皆明經<lb/>
行脩一國清選而使遷除限不過長懼非所以崇顯儒<lb/>
術帥勵怠惰也博士者道之淵藪六藝所宗宜隨學行<lb/>
優劣待以不次之位敦崇道教以勸學者於化為𢎞帝<lb/>
納之<hi>魏志</hi>
<pb n="KR3k0049_WYG_033-75b"/>
五業並授樂詳字文載少好學黄初中徵拜博士于時<lb/>
太學初立有博士十餘人學多褊狹又不熟悉畧不親<lb/>
教備具而已惟詳五業並授其或難教質而不鮮詳無<lb/>
愠色以杖畫地牽譬引類至忘寢食以是獨擅名於逺<lb/>
近<hi>魏畧</hi>
敦化隆俗永安元年詔曰古者建國教學為先所以道<lb/>
世治性為時養器也夫所尚不淳則傷化敗俗其案古<lb/>
置學官立五經博士核取應選加其寵祿一嵗課試差<lb/>
<pb n="KR3k0049_WYG_033-76a"/>
其品第加以位賞使見之者樂其榮聞之者羡其譽以<lb/>
敦王化以隆風俗<hi>呉志</hi>
行為世表荀崧字景猷元帝時方脩學校簡省博士崧<lb/>
以為不可去乃上疏曰自䘮亂以來儒學尤寡今處學則<lb/>
闕朝廷之秀仕朝則廢儒學之俊昔咸寧太康永嘉之<lb/>
中侍中常侍黄門通洽古今行為世表者領國子博士<lb/>
一則應對殿堂奉酧顧問二則㕘訓國子以𢎞儒訓三<lb/>
則祠儀二曹及太常之職以得質疑今去聖久逺其文<lb/>
<pb n="KR3k0049_WYG_033-76b"/>
將墮興其過廢寧與過立議者多請從崧所奏<hi>晉書</hi>
勵俗虞喜字仲寧太寧中與臨海任旭俱以博士徵不<lb/>
就復下詔曰夫興化致政莫尚乎崇道教明退素也任<lb/>
旭虞喜並潔淨其操嵗寒不移研精墳典居今行古志<lb/>
操足以勵俗博學足以明通其更以博士徵之<hi>上</hi>
賜席殷亮建武中徵拜博士遷講學大夫諸儒論勝者<lb/>
賜席亮重席至八九帝嘉之曰學不當如是耶<hi>殷氏世傳</hi>
拜于床下姚泓受經於博士淳于岐岐病親詣省病拜<lb/>
<pb n="KR3k0049_WYG_033-77a"/>
于床下自是公侯見師傅皆拜焉<hi>載記</hi>
通儒嚴植之字孝源梁天監二年詔求通儒脩五禮有<lb/>
司奏植之主凶禮四年初置五經博士各開館教授以<lb/>
植之兼五經博士植之館在潮溝生徒常百數講說有<lb/>
區段次第析理分明毎當登講五館生畢至聴者千餘<lb/>
人<hi>南史</hi>
解析經理崔靈恩少篤學徧習五經仕魏為太常博士<lb/>
天監十三年歸梁為國子博士靈恩聚徒講授聴者常<lb/>
<pb n="KR3k0049_WYG_033-77b"/>
數百人性拙樸無風采及解析經理甚有精致都下舊<lb/>
儒咸稱重之助教孔僉尤好其學僉生徒亦數百人三<lb/>
為五經博士<hi>上</hi>
秘惜不傳戚衮字公文除揚州祭酒從事史敦國子博<lb/>
士宋懷方質儀理義懷方北人自魏攜儀禮禮記疏秘<lb/>
祕傳不惜及將亡謂家人曰吾死後戚生若赴便以儀<lb/>
禮禮記義本付之若其不來即隨屍而殯為儒者推許<lb/>
如此尋兼太學博士<hi>上</hi>
<pb n="KR3k0049_WYG_033-78a"/>
領答如流戚衮為太學博士簡文在東宫嘗置宴集𤣥<lb/>
儒之士先命道學互相質難次令中庶子徐摛馳騁大<lb/>
義間以劇談摛辭辯縱横難以答抗諸儒懾氣時衮說<lb/>
朝聘義摛與往復衮精采自若領答如流<lb/>
徧該經藝顧越徧該經藝傍通異義特善老莊尤長論<lb/>
難武帝嘗于重雲殿自講老子徐勉舉越論義越抗首<lb/>
而請音響若鐘容止可觀帝深賛美之除五經博士<hi>上</hi>
特命崔景雋好古博涉以經明行脩雅為高祖所知重<lb/>
<pb n="KR3k0049_WYG_033-78b"/>
賜名為逸遷國子博士毎有公事逸常被詔獨進博士<lb/>
特命自逸始<hi>魏書</hi>
執手同坐熊安生字植之博通五經河清中陽休之特<lb/>
奏為國子博士周齊通好兵部尹公正使焉與講周禮<lb/>
公正嗟服還具言之於武帝帝大欽重之及入鄴安生<lb/>
遽令掃門家人怪而問之安生曰周帝重道尊儒必將<lb/>
見我矣俄而帝幸其第詔不聴拜親執其手引與同坐<lb/>
謂曰朕未能去兵以此為愧安生曰黄帝尚有阪泉之<lb/>
<pb n="KR3k0049_WYG_033-79a"/>
戰况陛下龔行天罰乎帝又曰齊氏役賦繁興竭人財<lb/>
力朕救焚拯溺思革其弊欲以府庫及三臺雜物散之<lb/>
百姓公以為何如安生曰昔武王克商散鹿臺之財發<lb/>
巨橋之粟陛下此詔異代同美帝又曰朕何如武王安<lb/>
生曰武王伐紂懸首太白陛下平齊兵不血刃愚謂神<lb/>
畧為優帝大恱賞賜優厚令隨駕入朝并敕所在供給<lb/>
至京<hi>北史</hi>
諸儒推慕權㑹字理正少受鄭易探賾索隠妙盡幽微<lb/>
<pb n="KR3k0049_WYG_033-79b"/>
詩書三禮文義該洽天保時為國子博士㑹㕘掌雖繁<lb/>
教授不闕性甚懦愞似不能言及臨機答難酬報如饗<lb/>
由是為諸儒所推而貴游子弟慕其徳義者或就其宅<lb/>
或寄宿鄰家晝夜承間受其學業㑹欣然演說未嘗懈<lb/>
怠<hi>上</hi>
立五后何妥字栖鳯江陵平入周仕為太學博士宣帝<lb/>
初立五后問儒者辛彦之對曰后與天子匹體齊尊不<lb/>
宜有五妥駮曰帝嚳四妃舜又二妃亦何常數<hi>上</hi>
<pb n="KR3k0049_WYG_033-80a"/>
推其通博房暉逺字崇儒世傳儒學恒以教授為務隋<lb/>
牛𢎞毎稱為五經庫文帝初為國子博士㑹上令國子<lb/>
生通一經者並悉薦舉將擢用之既䇿問訖博士不能<lb/>
時定臧否祭酒元善怪問之暉逺曰江南河北義例不<lb/>
同博士不能遍涉學生皆持其所短稱已所長博士各<lb/>
各自疑所以久而不決也祭酒因令暉逺考定之暉逺<lb/>
覽筆便下初無疑滯或有不服者暉逺問其所傳義疏<lb/>
輒為始末誦之然後出其所短自是無敢飾非者所試<lb/>
<pb n="KR3k0049_WYG_033-80b"/>
四五百人數日便決諸儒莫不推其通博皆自以為不<lb/>
能測也文帝嘗謂羣臣曰自古天子有女樂乎楊素以<lb/>
下莫知所出遂言無女樂暉逺曰臣聞窈窕淑女鐘鼓<lb/>
樂之此即王者房中之樂著於雅頌不得言無帝大恱<lb/>
<hi>隋書北史</hi>合璧誤以為唐事文尾復以為唐書更誤<lb/>
儒稱博物王頍字景文江陵陷入闗二十尚不知書為<lb/>
其兄顒所責怒乃感激讀書歎曰書無不可讀者勤學<lb/>
累載遂遍通五經大為儒者所稱周武帝引為露門學<lb/>
<pb n="KR3k0049_WYG_033-81a"/>
士毎有議決多頍所為而頍性識甄明精力不倦好讀<lb/>
讀諸子偏記異書當代稱為博物開皇年令於國子講<lb/>
授㑹高祖親臨釋奠國子祭酒元善講孝經頍與相論<lb/>
難詞義鋒起善往往見屈高祖大竒之起授國子博士<lb/>
六儒開皇初徵山東義學之士馬光與張仲讓孔籠竇<lb/>
仕榮張買奴劉祖仁等俱至並授太學博士時人號為<lb/>
六儒<hi>隋書</hi>
剖析疑滯馬光字榮伯少好學尤明三禮為儒者所宗<lb/>
<pb n="KR3k0049_WYG_033-81b"/>
開皇時嘗因釋奠帝親幸國子學王公已下畢集光升<lb/>
坐講禮啟發章門已而諸儒生以次論難者十餘皆當<lb/>
時碩學光剖析疑滯雖辭非俊辯而禮義𢎞贍論者莫<lb/>
測其淺深咸共推服上嘉而勞焉山東三禮學者自熊<lb/>
安生後唯宗光一人<hi>上</hi>
博辯徐文逺方正純厚有儒者風竇威楊𤣥感李宻皆<lb/>
從其受學開皇中遷太學博士大業初禮部侍郎許善<lb/>
心舉文逺與包愷禇徽陸徳明魯達為學官遂擢授文<lb/>
<pb n="KR3k0049_WYG_033-82a"/>
逺國子博士愷等並為太學博士時人稱文逺之左氏<lb/>
禇徽之禮魯達之詩陸徳明之易皆為一時之最文逺<lb/>
所講釋多立新義先儒異論皆定其是非然後詰駮諸<lb/>
家又出已意博而且辨聴者忘倦武徳六年高祖幸國<lb/>
學觀釋奠遣文逺發春秋題諸儒設難蜂起隨方占對<lb/>
皆莫能屈<hi>舊唐</hi>
隨端立義陸徳明為太學博士後高祖親臨釋奠時徐<lb/>
文逺講孝經沙門惠乗講波若經道士劉進喜講老子<lb/>
<pb n="KR3k0049_WYG_033-82b"/>
徳明難此三人各因宗指隨端立義衆皆為之屈高祖<lb/>
善之貞觀初拜國子博士<hi>上</hi>
九經庫谷那律貞觀中遷國子博士淹識羣書禇遂良<lb/>
嘗稱為九經庫<hi>新</hi>
宣業龍朔二年改國子博士為司成宣業<hi>通典</hi>
　　助教<lb/>
醇儒何佟之字士威仕齊初為國子助教為諸王講䘮<lb/>
服結草為絰屈手巾為冠諸生有未曉者委曲誘誨都<lb/>
<pb n="KR3k0049_WYG_033-83a"/>
下稱其醇儒<hi>南史</hi>
執經受業沈峻字士嵩好學晝夜自課睡則以杖自繫<lb/>
遂博通五經尤長三禮為兼國子助教時吏部郎陸倕<lb/>
與僕射徐勉書薦峻曰凡聖賢所講之書必以周官立<lb/>
義則周官一書實為羣經源本助教沈峻特精此書比<lb/>
日時開講肆羣儒劉嵒沈宏沈熊之徒並執經下坐北<lb/>
面受業莫不歎服人無間言弟謂宜即用此人令其專<lb/>
此一學周而復始使聖人正典廢而更興勉從之奏峻<lb/>
<pb n="KR3k0049_WYG_033-83b"/>
兼五經博士於館講授聴者常數百人<hi>上</hi>
在席懔然張譏字直言受學于汝南周弘正每有新意<lb/>
為先輩推服陳天嘉中為國子助教時周弘正在國學<lb/>
發周易題弘正第四弟弘直亦在講席譏與弘正論議<lb/>
弘正屈弘直危坐厲聲助其申理譏乃正色謂弘直曰<lb/>
今日義集辯正名理雖知兄弟急難四公不得有助弘<lb/>
直謂曰僕助君師何為不可舉坐以為笑樂弘正嘗謂<lb/>
人曰吾每登坐見張譏在席使人懔然<hi>上</hi>
<pb n="KR3k0049_WYG_033-84a"/>
排毁先儒劉蘭讀左氏五日一遍兼通五經又明隂陽<lb/>
博物多識故為儒者所宗學徒前後數千成業者衆而<lb/>
排毁公羊又非董仲舒由是見譏於世後為國子助教<lb/>
嘗靜坐讀書有叩門者蘭命引入葛巾單衣入與蘭坐<lb/>
謂蘭曰君自是學士何為每見毁辱義理長短竟在誰<lb/>
而過無禮相陵也今欲相召當與君正之言終而出蘭<lb/>
少時患死<hi>北史</hi>
二人牽隨權㑹本貧生無僮僕初任助教之日常乗驢<lb/>
<pb n="KR3k0049_WYG_033-84b"/>
上下其職事多非晩不歸曽夜出城東門鐘漏已盡㑹<lb/>
唯獨乗一驢忽見二人一人牽頭一人隨後有似相助<lb/>
其迴動輕漂有異生人漸漸失路不由本道㑹心甚怪<lb/>
之遂誦易經上篇一卷不盡前後二人忽然離散㑹亦<lb/>
不覺墮驢因爾迷悶至明始覺方知墮處乃是郭外纔<lb/>
去家數里<hi>上</hi>
經明交難陸徳明大業中廣召經明之士四方至者甚<lb/>
衆遣徳明與魯孔褒俱㑹門下省共相交難無出其右<lb/>
<pb n="KR3k0049_WYG_033-85a"/>
者授國子助教<hi>舊唐</hi>
冰寒於水葢文達冀州信都人也博涉經史有士君子<lb/>
之風刺史竇抗嘗廣集儒生令相問難其大儒劉焯劉<lb/>
軌思孔頴達咸在坐文達亦㕘焉既論難皆出諸儒意<lb/>
表抗大竒之問曰葢生就誰受學劉焯對曰此生岐嶷<lb/>
出自天然以多問寡焯為師首抗曰可謂冰生於水而<lb/>
寒於水也武徳中受國子助教其宗人文懿亦以儒業<lb/>
知名當時稱為二葢焉文懿者貝州宋城人武徳初歴<lb/>
<pb n="KR3k0049_WYG_033-85b"/>
國子助教嘗開講毛詩發題公卿咸萃更相問難文懿<lb/>
發揚風雅甚得詩人之致貞觀中卒於國子博士<hi>上</hi>
功授高子貢弱冠遊太學徧涉六經尤精史記與邢文<lb/>
偉朱敬則為莫逆之交明經舉歴秘書正字棄官而歸<lb/>
以率鄉曲拒徐敬業弟敬猷之功拜成均助教<hi>上</hi>
　　行人<lb/>
掌使馬融論語註云行人掌使之官正義云周禮秋官<lb/>
有大行人小行人皆大夫也掌諸侯朝覲宗廟㑹同之<lb/>
<pb n="KR3k0049_WYG_033-86a"/>
禮儀及時聘㑹同之事則諸侯之行人亦然故云掌使<lb/>
之官謂掌其為使之官也<hi>註疏</hi>大行人掌大賓之禮及大<lb/>
客之儀以親諸侯春朝諸而圖天下之事秋覲以正邦<lb/>
國之功夏宗以陳天下之謨冬遇以恊諸侯之慮時㑹<lb/>
以發四方之禁殷同以施天下之政時聘以結諸侯之<lb/>
好殷眺以除邦國之慝間問以諭諸侯之志歸服以交<lb/>
諸侯之福賀慶以賛諸侯之喜致禬以補諸侯之烖<hi>周禮</hi>
<hi>秋官</hi>小行人賞邦國賓客之禮籍以待四方之使者<hi>上</hi>
<pb n="KR3k0049_WYG_033-86b"/>
五善穆叔如晉執知武子之聘也晉侯享之金奏肆夏<lb/>
之三不拜工歌文王之三又不拜歌鹿鳴之三三拜韓<lb/>
獻子使行人子員問之曰吾子舍其大而重拜其細何<lb/>
禮也對曰三夏天子所以享元侯也使臣弗敢與聞文<lb/>
王兩君相見之樂也臣不敢及鹿鳴君所以嘉寡君也<lb/>
敢不拜嘉四牡君所以勞使臣也敢不重拜皇皇者華<lb/>
君教使臣曰必諏於周臣聞之訪問於善為咨咨親為<lb/>
詢咨禮為度咨事為諏咨難為謀臣獲五善敢不重拜<lb/>
<pb n="KR3k0049_WYG_033-87a"/>
有禮北宫文子<hi>佗</hi>相衛襄公以如楚過鄭印段廷勞于<lb/>
棐林如聘禮而以勞辭文子入聘子羽為行人馮簡子<lb/>
與子大叔逆客事畢而出言於衞侯曰鄭有禮其數世<lb/>
之福也其無大國之討乎<hi>襄三十三前襄四</hi>行人公孫揮<lb/>
習禮晏子使呉呉王謂行人曰吾聞晏嬰葢北方之辯<lb/>
於辭習於禮者也命儐者客見則稱天子明日晏子有<lb/>
事行人曰天子請見晏子憱然者三曰臣受命弊邑之<lb/>
君將使於呉王之所不佞而迷惑入于天子之朝敢問<lb/>
<pb n="KR3k0049_WYG_033-87b"/>
呉王惡乎存然後呉王曰夫差請見見以諸侯之禮<hi>說苑</hi>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷三十三<lb/>
</p>
<p>
</p>
  </div>
</body>
</text>
</TEI>
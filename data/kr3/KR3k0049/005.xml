<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記巻五</head> <lb/>
    <p>
<pb n="KR3k0049_WYG_005-1a"/>
欽定四庫全書<lb/>
　天中記巻五<lb/>
　　　　　　　　　　　　明　陳耀文　撰<lb/>
　　夏<lb/>
朱明夏曰朱明亦云長嬴<hi>爾雅</hi>朱明盛長敷與萬物敷華<lb/>
就實既阜既昌<hi>漢郊祀歌</hi>
任方南方者何也任方也任方者物之方任何以為之<lb/>
夏夏者假耆吁茶萬物養之外者也故曰南方夏也<hi>尚書</hi>
<pb n="KR3k0049_WYG_005-1b"/>
<hi>大傳</hi>夏大也為萬物長大也夏謂南者南任也<hi>三禮義宗</hi>夏為<lb/>
樂南方為夏夏興也南任也是故萬物莫不任興蕃殖<lb/>
充盈樂之至<hi>鄒子</hi>
炎帝執衡漢魏相奏曰南方之神炎帝乘離執衡司夏<lb/>
月令夏月其日丙丁其帝炎帝其神祝融三禮義宗火<lb/>
正曰祝融者祝甚也融明也言夏時物氣甚明也<lb/>
蕃秀夏三月此謂蕃秀天地氣交萬物華實<hi>素問</hi>
南陸夏日月行東南赤道曰南陸<hi>易通綂圖</hi>日行南陸謂之<lb/>
<pb n="KR3k0049_WYG_005-2a"/>
夏<hi>續漢志</hi>日之行夏南從赤道長育萬物月為之佐<hi>月令注</hi>
斗南指鶡冠子曰斗柄南指天下皆夏孝經説曰斗指<lb/>
午為夏<lb/>
陽上夏者陽氣畢上故萬物長<hi>管形勢</hi>禮三年一祫五年<lb/>
一禘禘祭以夏四月夏者陽氣在上隂氣在下故正尊<lb/>
卑之義也<hi>後張純傳</hi>
火王夫在地為火在天為日夏則火王其精在天温煖<lb/>
之氣養生百木是其孝也<hi>後荀爽傳</hi>
<pb n="KR3k0049_WYG_005-2b"/>
九暑南方曰日其時曰夏其氣曰陽陽生火與氣九暑<lb/>
乃至時雨迺降五穀百果乃登此謂日徳<hi>管四時</hi>
九夏梁元帝纂要曰夏曰朱夏炎夏三夏九夏天曰昊<lb/>
天風曰炎風節曰炎節草曰茂草雜草木曰蔚林茂林<lb/>
密樹茂樹<lb/>
夏律四月律謂之中吕何言陽氣極將彼故復中難之<lb/>
也五月律謂之㽔賔何㽔者下也賔者敬也言陽氣上<lb/>
極隂氣始賔敬之也六月律謂之林鍾何林者衆萬物<lb/>
<pb n="KR3k0049_WYG_005-3a"/>
成熟種類衆多也<hi>白虎通徳論</hi>
月建四月之辰謂為己巳者起也物至此時畢盡而起<lb/>
也五月之辰謂為午午者長也大也言物皆長大也六<lb/>
月之辰謂之未未者味也言時萬物向成有滋味也<hi>晉樂</hi>
<hi>志</hi>
夏節立夏為四月節小滿為四月中氣小滿者言物長<lb/>
於此小得盈滿芒種為五月節夏至為五月中氣芒種<lb/>
者言有芒之穀可稼種也小暑為六月節大暑為六月<lb/>
<pb n="KR3k0049_WYG_005-3b"/>
中氣小暑大暑者就極熱之中分為大小月初為小月<lb/>
半為大<hi>三綂歴</hi>
六氣立夏之節初五日螻蟈鳴次五日蚯蚓出後五日<lb/>
赤箭生次小滿氣初五日呉葵華次五日靡草死後五<lb/>
日麥秋至次仲夏芒種之節初五日螗蜋生次五日鵙<lb/>
始鳴後五日反舌無聲次夏至氣初五日鹿角解次五<lb/>
日蜩始鳴後五日半夏生木减榮次季夏小暑之節初<lb/>
五日温風至次五日蟋蟀居壁後五日鷹乃學習次大<lb/>
<pb n="KR3k0049_WYG_005-4a"/>
暑氣初五日腐草化為螢次五日土潤溽暑後五日大<lb/>
雨時行凡此六氣一十八候皆夏氣揚蕃秀之令故養<lb/>
生者必敬順天時也<hi>素問注</hi>月令赤箭生作王𤓰生呉葵<lb/>
華作苦菜秀無木堇榮句<lb/>
正月左傳曰六月辛未朔日有食之惟正月之朔慝未<lb/>
作杜注正月夏之四月周之六月謂正陽之月慝隂氣<lb/>
疏詩云正月繁霜鄭𤣥云夏之四月建巳純陽用事是<lb/>
謂正月為正陽之月慝惡也人情愛陽而惡隂故謂隂<lb/>
<pb n="KR3k0049_WYG_005-4b"/>
為惡未作謂隂氣未起也<lb/>
隂月董仲舒曰陽徳用事則和氣皆陽建巳之月是也<lb/>
故謂之正陽之月四月陽雖用事而陽不獨存此月純<lb/>
陽疑於無隂故亦謂之隂月<hi>西京雜記</hi>
孟夏孟夏戴勝降立秋促織鳴<hi>考異</hi>布穀鳴于孟夏蟋蟀<lb/>
吟于始秋<hi>後㐮楷傳</hi>滔滔孟夏<hi>九/章</hi>收恢台之孟夏<hi>九辨</hi>
始夏魯恭曰今始夏百穀權輿陽氣胎養之時<hi>後漢書</hi>
首夏纂要曰四月曰首夏謝靈運詩首夏猶清和<lb/>
<pb n="KR3k0049_WYG_005-5a"/>
乏月四月也是謂之乏月冬穀既盡夏麥未登宜賑乏<lb/>
絶救饑窮九族不能自活者救之無固藴蓄而忍人之<lb/>
貧貪貨殖之宜忘種福之利君子弗取<hi>四時纂要</hi>
臯月爾雅五月為臯注五月得戊則曰厲臯<lb/>
長夏岐伯曰春勝長夏長夏勝冬注長夏者六月也土<lb/>
生於火長在夏中既長而王故云長夏也<hi>素問</hi>
諫獵紂嘗以六月獵於西土發民逐禽民諫曰今六月<lb/>
天務覆施地務長養今盛夏發民逐禽而元元懸於野<lb/>
<pb n="KR3k0049_WYG_005-5b"/>
君踐一日之苗而民百日不食天子失道後必無福紂<lb/>
以為妖言而誅之後數日天暴風雨發屋折樹<hi>太公金匱</hi>
斷罟宣公夏濫於泗淵里革斷其罟而棄之曰古者大<lb/>
寒降土蟄發水虞於是乎講罛罶取名魚登川禽而嘗<lb/>
之寑廟行諸國人助宣氣也山不槎櫱澤不伐夭魚禁<lb/>
鯤鮞獸長麑<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鳥翼鷇夘蟲舍蚳蝝蕃庶物也今魚方<lb/>
别孕不教魚長又行網罟貪無蓻也公聞之曰吾過而<lb/>
里革匡我不亦善乎是良罟也<hi>國語</hi>
<pb n="KR3k0049_WYG_005-6a"/>
招凉珠黑蚌珠千年一生燕昭王常懐此珠當盛暑之<lb/>
月體自輕凉號消暑招凉之珠<hi>拾遺記</hi>
皓露曲洞庭山浮於水上其下有金堂數百間玉女居<lb/>
之四時聞金石絲竹之聲徹於山頂楚懐王之時舉羣<lb/>
才賦詩於水湄每四仲之節王常繞山以遊宴舉四仲<lb/>
之氣以為樂章仲春律中夾鍾乃作輕風流水之詩醼<lb/>
於山南時中㽔賔乃作皓露秋霜之曲<hi>上</hi>
鐶鑪元帝被病廣求方士漢中逸人王仲都者詔問所<lb/>
<pb n="KR3k0049_WYG_005-6b"/>
能為對曰但能忍寒暑耳因為待詔至夏大暑日使暴<lb/>
坐又環以十鑪火不言熱而身汗不出<hi>桓子新論</hi>
招商靈帝初平三年遊於西園起裸遊館千間引渠繞<lb/>
砌乘船遊漾使宫人執篙檝摇漾渠中其水清澄以盛<lb/>
暑之時奏招商之歌以來凉氣也渠中有望舒荷帝盛<lb/>
夏避暑於裸遊館長夜飲宴帝嗟曰使萬歲如此則上<lb/>
仙也<hi>拾遺記</hi>
竹篠飲語林曰陸機夏在洛忽思東頭竹篠飲語劉寶<lb/>
<pb n="KR3k0049_WYG_005-7a"/>
曰吾思鄉轉深矣<lb/>
腹熨棊局劉真長始見王丞相時盛暑之月丞相以腹<lb/>
熨彈棊局曰何乃渹<hi>呉人以冷為渹</hi>劉既出人問見王公云何<lb/>
劉曰丞相何竒止能作呉語及細唾也<hi>語林</hi>
小舫周鎮罷臨川郡還都未及上住泊清溪渚王丞相<lb/>
徃看之時夏月暴雨卒至舫至狹小而又大漏殆無復<lb/>
坐處王曰胡威之清何以過此<hi>世説</hi>
高臥北窻陶潜嘗言夏月虚閒高臥北窻之下清風颯<lb/>
<pb n="KR3k0049_WYG_005-7b"/>
至自謂羲皇上人<hi>晉書</hi>
重裘桑汲清河貝<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>人力能扛鼎殘惡少恩六月盛暑<lb/>
重裘累茵使十餘人扇之忽不清凉便斬扇者并州大<lb/>
姓田蘭薄盛斬於平原士女慶賀奔走道路而歌之曰<lb/>
奴為將軍何可羞六月重茵披狐<hi>豹</hi>裘不識寒暑斷人<lb/>
頭雄兒田蘭為報讎中夜斬首謝并州<hi>樂府廣題趙書同</hi>
書裙羊欣年十二随父不疑為鳥程令呉興太守王獻<lb/>
之愛之欣嘗夏月著新絹裙晝寢獻之入縣見之書裙<lb/>
<pb n="KR3k0049_WYG_005-8a"/>
數幅而去<hi>宋書</hi>
雲物凝彩元魏高祖有事於方澤質明羣臣問起居高<lb/>
祖曰昨日方澤殊自大暑遇天雲䕃密行人差得無弊<lb/>
咸陽王禧曰陛下徳感天地故雲物凝彩雖復雨師灑<lb/>
埽風伯清塵豈過於此高祖曰伊洛南北之中此乃天<lb/>
地氤氲隂陽風雨之所交㑹自然之應非寡徳所能致<lb/>
此<hi>魏書</hi>
盛夏嘘雪庾肩吾少事陶先生頗多藝術嘗夏㑹客向<lb/>
<pb n="KR3k0049_WYG_005-8b"/>
室大嘘氣盡成雪<hi>廣異記</hi>
逐樹隂僕射魏收字伯起初習武不成改節讀書夏日<lb/>
坐板床随逐樹隂諷讀累年床為之轉遂工辭令也<hi>北齊</hi>
宴蒲萄園唐高宗時天子饗㑹夏宴蒲萄園賜朱櫻㳺<lb/>
豫惟宰相及學士得從從行給翔麟馬帝賦詩學士屬<lb/>
和<hi>李適傳</hi>
紾絺乘小駟𤣥宗幸洛時屬炎暑上曰姚崇多計令力<lb/>
士探囘奏曰崇方紾絺乘小駟按轡木隂上乃命小駟<lb/>
<pb n="KR3k0049_WYG_005-9a"/>
頓忘繁溽<hi>開元遺事</hi>
犀如意𤣥宗夏月授楊妃却暑犀如意<hi>楊妃外傳</hi>
氷獸贈王公楊國忠子弟以姦媚結識朝士每至伏日<lb/>
取堅氷令工人鏤為鳯獸之形或餙以金環綵帶置之<lb/>
雕盤中送與王公大臣惟張九齡不受此恵<lb/>
含玉嗛津貴妃素有肉體至夏苦熱常有肺渴每日含<lb/>
一玉魚兒於口中蓋籍其凉津沃肺也<lb/>
紅汗貴妃每至夏月常衣輕絹使侍兒交扇鼓風猶不<lb/>
<pb n="KR3k0049_WYG_005-9b"/>
解其熱每有汗出紅膩而多香或拭之於巾帕之上其<lb/>
色如桃紅也<lb/>
迎凉草李輔國家夏則於堂中設迎凉草其象類碧而<lb/>
幹似苦竹葉細如松雖若乾枯而未嘗彫落盛暑掛之<lb/>
牕戸間則凉風日至<hi>杜陽編</hi>
龍皮扇王元寶都中巨豪也家有皮扇製作甚精寶每<lb/>
暑月宴客即以此扇置於坐前使新水洒之則颯然風<lb/>
生酒筵之間客有寒色遂命撒去明皇亦曾差中使取<lb/>
<pb n="KR3k0049_WYG_005-10a"/>
看愛而不授曰此龍皮扇子也<hi>開元遺事</hi>
氷絲裀康老子本長安富家子生計蕩盡遇老嫗持舊<lb/>
錦褥貨鬻乃以半千獲之尋有波斯人見之乃曰此是<lb/>
氷蠶絲所織暑月置於座滿室清凉即酬千萬<hi>樂府雜録</hi>
龍髯拂元載有紫龍髯拂色如爛椹刻水晶為柄置於<lb/>
堂中夜則蚊蚋不敢入拂之有聲鷄犬無不驚逸<hi>杜陽編</hi>
臨水宴李少師<hi>宗閔</hi>善飲酒與賔僚宴暑月臨水以荷為<lb/>
杯滿酌密繫將近入口以筯刺之不盡則重飲讌罷有<lb/>
<pb n="KR3k0049_WYG_005-10b"/>
人言昨飲大歡者公曰今日言歡則明前日之不懽無<lb/>
論好惡一不得言<hi>因話録</hi>
白龍皮李徳裕嘗因夏日邀同列及朝士宴時畏景赫<lb/>
曦咸有鬱蒸之苦既延入小齋列坐開尊煩署都盡清<lb/>
颷凛冽如涉高秋及昏而罷出戸則火雲烈日熇然焦<lb/>
灼有好事者求親信問之云此日以金盆貯水浸白龍<lb/>
皮置於座末龍皮者新羅僧得自海中<hi>劇談録</hi>
賦杞菊陸龜蒙自號天随子常食杞菊及夏五月枝葉<lb/>
<pb n="KR3k0049_WYG_005-11a"/>
老硬氣味苦澁猶食不已因作杞菊賦以自廣云爾杞<lb/>
未棘爾菊未莎其如余何<lb/>
聨句文宗夏日與諸學士聨句曰人皆苦炎熱我愛夏<lb/>
日長公權續曰薰風自南來殿閣生微凉五學士屬和<lb/>
帝獨諷公權兩句令公權題於壁上字方圓五寸帝視<lb/>
之嘆曰鍾王復生無以加矣<hi>唐詩紀事</hi>
澄氷帛同昌公主一日大㑹韋氏族於廣化里玉饌俱<lb/>
列暑氣將甚公主命取澄氷帛以水蘸之掛于南軒良<lb/>
<pb n="KR3k0049_WYG_005-11b"/>
乆滿座皆思挾纊澄氷帛長八九尺似布而細明薄可<lb/>
鑒中有龍涎故能消暑毒也<hi>杜陽編</hi>
造榜天陸扆累遷翰林學士始扆舉進士時方遷幸六<lb/>
月牓出至是每盛暑他學士戲輒曰造牓天也以譏扆進<lb/>
非其時<lb/>
作夏課長安舉子落第者六月後不出謂之過夏多借<lb/>
淨坊廟院作文章曰夏課時語曰槐花黄舉子忙<hi>南部新書</hi>
㳺浣花成都之俗每歲四月十九日士女泛舟浣花溪<lb/>
<pb n="KR3k0049_WYG_005-12a"/>
之百花潭府尹亦至潭上置酒高㑹設水戲渡盡樂而<lb/>
返相傳唐冀國夫人故事也冀國姓任漢上小家女任<lb/>
媪嘗禱于神祠夢神人授以大珠覺而有娠明年四月<lb/>
十九日而生年稍長奉什氏教甚謹有僧過其家瘡疥<lb/>
滿體衣服垢弊見者心惡女獨敬事之一日僧持衣從<lb/>
以求浣女欣然濯之溪邊每一漂衣蓮花輒應手而出<lb/>
里人驚異求僧已不知所在因識其處為百花潭㑹唐<lb/>
寧節度西川微服行民間見女心悦之拜其家納以為<lb/>
<pb n="KR3k0049_WYG_005-12b"/>
妾寜妻死遂為繼室累封至冀國既貴每生日即來置<lb/>
酒其家艤船江上訪漂衣故處徘徊終日後日因之遂<lb/>
以為常四月十九日成都謂之浣花遨頭宴于杜子美<lb/>
草堂滄浪亭傾城皆出錦繡夾道自開歲宴遊至是而<lb/>
止故最勝於它時蜀人云雖戴白之老未嘗見溪花日<lb/>
雨也<hi>老學菴筆記</hi>
鮫綃乾符末張建章為函州行軍司馬曽齎府戎命徃<lb/>
渤海遇風濤泊船忽為女仙邀至一島遺一鮫綃自齎<lb/>
<pb n="KR3k0049_WYG_005-13a"/>
而進后唐明宗有事郊邱建章鄉人掌東序之寶見建<lb/>
章所進鮫綃篋而貯之軸之如箸以紅線三道扎之亦<lb/>
云夏天清暑展開可以滿室凛然<hi>比夢瑣言</hi>
撫軍蜀孟知祥其軍戰勝董璋時軍中暑熱知祥巡行<lb/>
撫問三軍忻然如熱而濯<lb/>
入寒泉天毒國最大暑熱夏木皆乾死民善沒水以避<lb/>
日遇時暑常入寒泉之下<hi>括地圖</hi>
激凉風拂菻國盛暑之節乃引水潜流上通於屋宇機<lb/>
<pb n="KR3k0049_WYG_005-13b"/>
制巧密人莫之知觀者唯聞屋上泉鳴俄見四簷飛澑<lb/>
懸波如瀑布激氣成凉風<hi>唐書</hi>
南火李白夏日登龍興閣序槿榮芳園蟬嘯珍木蓋紀<lb/>
乎南火之月也可以處臺榭居高明<hi>本集</hi>
夏樹夏雨夏樹名連隂夏雨名綿雨<hi>陸機纂要</hi>
麥秋百谷各以其初生為春熟為秋故麥以孟夏為秋<lb/>
<hi>蔡邕月今章句</hi>
蒜枯謂夏必長而蒜麥枯謂冬必凋而竹栢茂日盛陽<lb/>
<pb n="KR3k0049_WYG_005-14a"/>
宜暑夏天未必無凉日極隂宜寒隆冬未必無暫温也<lb/>
<hi>尸子</hi>
曹處曹處季夏之位土地勁急音中徵其聲清以急<hi>詩含</hi>
<hi>神霧</hi>
離位離位克明火中宵見峯雲暮起景風晨扇<hi>文粹</hi>
鼓翣盛夏之時當風鼓翣隆冬之月嚮日然爐然而天<lb/>
終不為冬夏易氣者寒暑有節不為人改變也<hi>論衡</hi>
斗建孟夏之月日月㑹於實沈而斗建巳之辰也仲夏<lb/>
<pb n="KR3k0049_WYG_005-14b"/>
之月日月㑹於鶉首而斗建午之辰也季夏之月日月<lb/>
㑹於鶉火而斗建未之辰也<hi>月令鄭注</hi>
　　立夏<lb/>
迎夏立夏之日夜漏未盡五刻京都百官皆衣赤衣迎<lb/>
夏於南郊<hi>續禮儀志</hi>逸禮曰夏則乘赤輅駕赤駵載赤旗以<lb/>
迎夏於南郊其祭先黍與鷄居明堂正廟啓南户<hi>皇覽</hi>
赤璋周禮大宗伯以青圭禮東方以赤璋禮南方注禮<lb/>
東方以立春謂蒼精之帝而太昊勾芒食焉禮南方以<lb/>
<pb n="KR3k0049_WYG_005-15a"/>
立夏謂赤精之帝而炎帝祝融食焉圭銳象春物初生<lb/>
半圭曰璋象夏物半死疏云象萬物半死者夏時薺麥<lb/>
死是半死云<lb/>
盛徳在火太史以先立夏三日謁於天子曰某日立夏<lb/>
盛徳在火天子乃齊立夏之日天子親帥三公九卿大<lb/>
夫以迎夏於南郊<hi>月令</hi>
𤣥氷丸或問不熱之道答曰立夏之日或服𤣥氷丸或<lb/>
服飛霜散及六壬六癸之符則不熱㓜伯子王仲都此<lb/>
<pb n="KR3k0049_WYG_005-15b"/>
二人衣之以重裘暴之於夏日周以十爐之火口不稱<lb/>
熱身不流汗蓋用此方也<hi>抱朴子</hi>
　　四月八日<lb/>
佛節佛以周昭王二十四年甲寅四月八日生于母之<lb/>
右脇十九歲于四月八日夜半踰城徃雪山入道六年<lb/>
思道不食又四月八日成佛<hi>歲華記麗</hi>
浴佛荆楚人以四月八日諸寺設齋以五色香水浴佛<lb/>
共作龍華㑹<hi>歲時記</hi>四月八日浴佛以都梁香為青色水<lb/>
<pb n="KR3k0049_WYG_005-16a"/>
鬱金香為赤色水<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>隆香為白色水附子香為黄色水<lb/>
安息香為黑色水以灌佛頂<hi>高僧傳</hi>大慧禪師浴佛上堂<lb/>
語云今朝正是四月八淨飯王宫生悉達吐水九龍天<lb/>
外來捧足七蓮從地發<hi>佛運綂紀</hi>
百金襯齋宋王子鸞建齋灌佛張融獨襯百金<lb/>
為母灌像劉敬宣四月八日見人灌佛乃下頭上金鏡<lb/>
為母灌像因悲泣不自勝桓序歎息謂其父牢之曰卿<lb/>
此兒既為家之孝子必為國之忠臣<hi>宋書</hi>
<pb n="KR3k0049_WYG_005-16b"/>
洗佛藥山四月八日見遵布衲洗佛云汝只洗得這箇<lb/>
還洗得那箇遵云請將那人來山遂黙然歸方丈密印<lb/>
禪師曰藥山無風起浪被遵布衲一靠直得鋒鋩結舌<lb/>
羅麽一塲<hi>印語録</hi>
結夏荆楚歲時記云四月十五日天下僧尼就禪刹掛<lb/>
搭謂之結夏又謂之結制蓋夏乃長養之節在外行則<lb/>
恐傷草木蟲類故九十日安居什苑宗規云祝融在候<lb/>
炎帝司方當法王禁足之辰是什子䕶生之日至七月<lb/>
<pb n="KR3k0049_WYG_005-17a"/>
十五日應禪寺掛搭僧尼盡皆散去謂之解夏又謂之<lb/>
解制禪苑宗規云金風漸漸玉露瀼瀼當覺皇解制之<lb/>
辰是法歲周圓之日大藏經云四月十五日坐樹下至<lb/>
七月十五日僧尼坐草為一歲禪談語録謂之法歲<lb/>
櫻筍厨長安四月已後自堂厨至百司厨通謂之櫻筍<lb/>
厨公餗之盛常日不同<hi>秦中歲時記</hi>
　　端午<lb/>
天節五月五日午時為天中節<hi>提要録</hi>
<pb n="KR3k0049_WYG_005-17b"/>
地臘五月五日為地臘五帝校定生人官爵血肉盛衰<lb/>
外滋萬類内延年夀記録長生此日可謝罪求請移易<lb/>
官爵祭祀先祖<hi>道書</hi>
蓄蘭大戴禮曰五月五日蓄蘭為沐浴楚辭曰浴蘭湯<lb/>
兮沐芳華荆楚歲時記今謂之浴蘭節<lb/>
採艾懸戸玉燭寶典曰五月五日採艾懸於户上荆楚<lb/>
歲時記云五月五日荆楚人採艾以為人懸門户上以<lb/>
禳毒氣又曰宗則字文度常以五月五日未鷄鳴時採<lb/>
<pb n="KR3k0049_WYG_005-18a"/>
艾見似人處攬而取之用炙有驗是日競採雜藥<lb/>
蓄藥夏小正此月蓄藥以蠲除毒氣<lb/>
朱索後漢書曰五月五日朱索五色印為門戸飾以難<lb/>
上惡氣風俗通曰五月五日以五色絲綵繫臂辟兵及<lb/>
鬼令人不病一名長命縷一名續命縷一名辟兵繒一<lb/>
名五色縷一名五色絲一名百索裴𤣥新語曰五月五<lb/>
日集五色繒辟兵余問伏君君曰青赤白黑以為四方<lb/>
黄居中央名曰襞方綴于胷前以示婦人蠶功也織麥<lb/>
<pb n="KR3k0049_WYG_005-18b"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>懸于門以示農工成傳者誤以襞方為辟兵<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音涓麥莖也</hi>
角黍仲夏端五烹鶩角黍端初也謂五月初五日也俗<lb/>
重五日與夏至同先節一日又以菰葉褁粘米以栗棗<lb/>
灰汁煑令熟節日啖煑肥龜極爛去骨加鹽豉䔉蓼名<lb/>
葅龜粘米一名糭一曰角黍蓋取隂陽尚包褁未分之<lb/>
象也龜骨表肉裏陽内隂外之形取以贊時也<hi>風土記</hi>
蹋百草四民並蹋百草今人又有鬭百草之戲<hi>荆楚歲時記</hi>
條達端五又有條達等織組雜物以相贈遺孝經援神<lb/>
<pb n="KR3k0049_WYG_005-19a"/>
契曰仲夏繭出婦人染練咸有作務玉燭寶典云此節<lb/>
俻擬甚多其來尚矣又有日月星辰鳥獸之狀文繡金<lb/>
縷帖畫獻貢所尊詩云繞臂雙條達是也<lb/>
辟兵符或問辟五兵之道抱朴子曰以五月五日作赤<lb/>
靈符著心前歲時記云今釵頭符是也<lb/>
賜梟羹漢令郡國賜梟五月五日為梟羹賜百官以惡<lb/>
鳥故食之也<hi>樂書注</hi>
泛蒲酒端午以菖蒲或縷或屑泛酒<hi>歲時記</hi>
<pb n="KR3k0049_WYG_005-19b"/>
競渡五月五日競渡俗為屈原投汨羅日傷其死所並<lb/>
命舟檝以拯之舸舟取其輕利謂之飛鳬又曰水車又<lb/>
曰水馬州將及土人悉臨水而觀之<hi>歲時記</hi>俗五月五日<lb/>
為競渡戲自襄州以南所尚相傳云屈原初沉江之時<lb/>
其鄉人乘舟求之意急而爭前後因為此戲<hi>隋唐嘉話</hi>
祀屈屈原五月五日投汨羅而死楚人哀之每于此日<lb/>
以竹筒貯米投水祭之漢建武中長沙歐囘白日忽見<lb/>
一人自云三閭大夫謂囘曰聞君當見祭甚善但常年<lb/>
<pb n="KR3k0049_WYG_005-20a"/>
所遺並為蛟龍所竊今若有恵可以楝樹葉塞上以五<lb/>
色絲轉縳之此二物蛟龍所憚囘依其言今五月五日<lb/>
作粽并帶五色絲及楝葉皆汨羅之遺風<hi>續齊諧記</hi>
誕子齊田文嬰賤妾子也以五月五日生嬰勑令勿舉<lb/>
之后母私舉文長成因兄弟以見嬰怒文啓曰君所以<lb/>
不舉五月子者何故嬰曰五月子者長與戸齊將不利<lb/>
其父母文曰人生受命於天乎將受命於户邪嬰黙然<lb/>
文曰必受命於天君何憂焉必受命於戸則高其戸耳<lb/>
<pb n="KR3k0049_WYG_005-20b"/>
誰能至者嬰曰子休矣後文立是為孟嘗君<hi>史記</hi>王鳳以<lb/>
五月五日生其父以俗諺欲不舉其叔父曰昔田文以<lb/>
此日生後為孟嘗君號其母為薛公大家以古事推之<lb/>
非不祥也遂舉之<hi>西京雜記</hi>胡廣本姓黄以五月五日生父<lb/>
母惡之藏之葫蘆弃之河流岸側居人收養及長有盛<lb/>
名父母欲取之廣以為背其所生則害義背其所養則<lb/>
忘恩兩無所歸託葫蘆而生也乃姓胡名廣后七登三<lb/>
司有中庸之號<hi>殷芸小說</hi>廣後不治其本親服云我本親以<lb/>
<pb n="KR3k0049_WYG_005-21a"/>
我為已死也世以為深譏焉<hi>世說</hi>紀邁五月五日生其母<lb/>
弃之村人紀淳妻養之年六歲本父母云汝是我兒邁<lb/>
涕泣傭所得輒上母<hi>孝子傳</hi>王鎮惡猛孫也以五月五日<lb/>
生家人以俗忌欲出令繼疎宗猛見竒之曰此非常兒<lb/>
昔孟嘗君以此日生相齊是兒亦將興吾門矣故名之<lb/>
為鎮惡<hi>宋書</hi>南陽王綽以五月五日丙時生彊暴無度后<lb/>
為韓長鸞令親信誣謀反被殺經四百餘日大斂顔色<lb/>
毛髮皆如生俗云五月五日生者腦不壊故也<hi>北齊書</hi>崔<lb/>
<pb n="KR3k0049_WYG_005-21b"/>
信明以五月五日正中時生有異雀類頭身形甚小五<lb/>
色畢備集于樹鼓翼齊鳴其聲清亮隋太史令史良使<lb/>
至青州遇而占之曰五月為火火為離離為文彩日正<lb/>
中文之盛也又雀五色奮翼而鳴此兒必文藻煥爛聲<lb/>
名播於天下雀形既小禄位殆不高矣及長博聞强記<lb/>
下筆成章鄉人高孝基有知人之鑒每謂人曰崔信明<lb/>
才學富贍雖名冠一時但恨其位不達耳<hi>舊唐書</hi>唐肅宗<lb/>
時張嘉字伯達以五月五日生名五郎少好儒術以節<lb/>
<pb n="KR3k0049_WYG_005-22a"/>
義自負年十五㳺長安與李泌長源為友禄山叛詣闕<lb/>
上書補參軍平賊有功為雲居宰有善政卒年二十三<lb/>
邑人立祠祀之大著靈應李泌遣文弔之<hi>陜西志</hi>宋徽宗<lb/>
以五月五日生以俗忌因改作十月十日為天寧節<hi>癸幸</hi>
<hi>雜志</hi>金轉運田特秀字彦實易縣人大定十九年進士所<lb/>
居里名半十行第五以五月五日生小名五兒年二十<lb/>
五應鄉府省殿四試俱第五名年五十五以八月十五<lb/>
日卒<hi>困學雜録</hi>
<pb n="KR3k0049_WYG_005-22b"/>
祭陳陳臨為蒼梧太守推誠而理導人以孝悌臨徵去<lb/>
後本郡以五月五日祠臨東城門上令小童潔服舞之<lb/>
<hi>謝承書</hi>
泝濤女子曹娥者㑹稽上虞人父能絃歌為巫漢安帝<lb/>
二年五月五日於縣江泝濤迎波神溺死不得尸骸娥<lb/>
年十四乃縁江號哭晝夜不絶聲七日遂投江而死<hi>㑹稽</hi>
<hi>典録</hi>
忌蓋屋曝席薦風俗通云此月蓋屋令人頭秃又曰不<lb/>
<pb n="KR3k0049_WYG_005-23a"/>
得曝床席薦異苑曰新野庾寔嘗于五月五日曝席忽<lb/>
見一小兒死于席上俄失所在其后寔子亡因相傳以<lb/>
為忌<lb/>
五色縷并州俗以介子推五月五日燒死世人為其忌<lb/>
故不舉餉食非也北方五月五日自作飲食餉神及作<lb/>
五色縷五色新盤相問遺不為介子推也<hi>鄴中記</hi>
共浴習鑿齒與褚常侍書曰想徃日與足下及江州五<lb/>
月五日共澡浴戲追尋舊約髣髴玉儀心實悲矣<lb/>
<pb n="KR3k0049_WYG_005-23b"/>
五時圖北朝婦人五月進五時圖五時花施帳之上是<lb/>
日又進長命縷宛轉繩皆結為人像帶之<hi>酉陽雜俎</hi>
太常借裙襦唐武徳初孫伏迦以三事上諫曰百戲散<lb/>
樂本非正聲此謂滛風不可不改近者太常官司於民<lb/>
間借婦女裙襦五百餘具以充散妓之服云擬五月五<lb/>
日於𤣥武門逰戲非所以為子孫法也<hi>舊書</hi>
飛白書貞觀十八年五月五日太宗為飛白書作鸞鳯<lb/>
蝶龍等字筆勢驚絶謂司徒長孫無忌吏部尚書楊師<lb/>
<pb n="KR3k0049_WYG_005-24a"/>
道曰五日舊俗必用服玩相賀今朕各賜君飛白扇二<lb/>
庶動清風以增美徳<hi>唐㑹要</hi>
射粉團角黍開元宫中端午造粉團角黍貯金盤中以<lb/>
小角造弓子纎妙可愛架箭射盤中團粉中者得食蓋<lb/>
粉團滑膩而難射也都中盛行此戲<hi>天寳遺事</hi>端午作水團<lb/>
又名白團或雜五色人獸花果之狀其精者名滴粉團<lb/>
或加麝香又有乾團不入水者<hi>歲時記</hi>
剪靈運鬚晉謝靈運鬚美臨刑因施為南海袛洹寺維<lb/>
<pb n="KR3k0049_WYG_005-24b"/>
摩誥像鬚唐中宗朝安樂公主五日鬭百草欲廣其物<lb/>
令馳驛取之又恐為他所得因剪棄其餘<hi>陏唐嘉話</hi>
賜鍾乳端午日𤣥宗賜宰臣鍾乳宋璟既拜賜而命醫<lb/>
人鍊之醫請將歸家錬子弟諫曰此乳珍異他者不如<lb/>
今付之歸恐招欺換璟誡之曰自隠爾心然疑他心耶<lb/>
仗信示誠猶恐不至特有猜責豈可得乎<hi>唐新語</hi>
宴武成開元中五月五日宴武成殿賜羣臣襲衣特以<lb/>
紫服金魚賜李元絃及蕭嵩羣臣無與比<hi>本傳</hi>
<pb n="KR3k0049_WYG_005-25a"/>
擁㓜女肅宗廢后張氏端午日帝召見山人李唐帝方<lb/>
擁㓜女顧唐曰我念之勿怪也唐曰大上皇今日亦當<lb/>
念陛下帝澘然涕下而内制于后卒不敢謁西宫<hi>后傳</hi>
龍生日五月十三日謂之龍生日栽竹多茂盛<hi>岳州風土記</hi>
　　夏至<lb/>
司至郯子曰少昊氏以鳥臣伯趙氏司至者也注伯趙<lb/>
伯勞也以夏至鳴冬至止也<hi>左昭七年</hi>
正氣離南方也夏至日中赤氣出直離此正氣也氣出<lb/>
<pb n="KR3k0049_WYG_005-25b"/>
右萬物半死氣出左赤地千里<hi>易通卦驗</hi>
景風夏至離五景風用事今君當爵有徳封有功<hi>京房易占</hi>
三義夏至為五月中者至有三義一以明陽氣之至極<lb/>
二以助隂氣之始至三以明日行之北至故謂之至<hi>三禮</hi>
<hi>義宗</hi>
三光盛周髀云冬至三光微夏至三光盛<hi>范子</hi>
朱索連葷仲夏之月萬物方盛日夏至隂氣萌作恐物<lb/>
不楙其禮以朱索連葷桃印書文以施門户代以所尚<lb/>
<pb n="KR3k0049_WYG_005-26a"/>
為餙也<hi>後漢志</hi>
八風立魏相奏曰天地變化必由隂陽隂陽之分以日<lb/>
為紀日冬夏至則八風之序立萬物之性成各有常職<lb/>
不得相干<hi>漢書</hi>
止行人魯恭疏曰易五月姤用事經曰后以施命誥四<lb/>
方言君以夏至之日施命令止四方行者所以助㣲隂<lb/>
也行者尚止之况於逮召考掠奪其時<hi>後書</hi>
寢兵鼓夏至隂氣始起麋鹿解角故寢兵鼓身欲寧志<lb/>
<pb n="KR3k0049_WYG_005-26b"/>
欲静不聽事送迎五日<hi>獨斷</hi>
祀大宗夏至而麥熟天子祀大宗其盛以麥麥者穀之<lb/>
始也<hi>管子</hi>
不賀夏至隂氣始君道衰故不賀<hi>獨斷</hi>
五綵辟兵夏至著五綵辟兵題曰㳺光厲鬼知其名者<lb/>
無温疾五綵辟五兵也<hi>風俗通</hi>
浚井夏至日浚井改水冬至日鑽燧改火可去温病也<lb/>
<hi>續禮儀志</hi>
<pb n="KR3k0049_WYG_005-27a"/>
禬祭宗伯以夏至致地祗物鬽<hi>昧</hi>以禬國之凶荒民之<lb/>
禮喪<hi>周禮</hi>
天地合日道家以五月十六日為天地合日夫婦當異<lb/>
寢違犯者必夭死故世以為忌<lb/>
分龍節池州俗以五月二十九日三十日為分龍節雨<lb/>
則多大水閩人以夏至為分龍而各有方<hi>圖經</hi>
　　六月六日<lb/>
禹生日蜀石泉有禹廟相傳禹六月六日生<hi>呉越春秋注</hi>
<pb n="KR3k0049_WYG_005-27b"/>
天貺節祥符四年六月六日天書再降詔以此月為天<lb/>
貺節<hi>宋㑹要</hi>
清暑日六月六日為清暑之日<hi>道經</hi>此日北極府君生<hi>夢兼</hi>
<hi>録</hi>
　　伏<lb/>
金藏厯忌釋曰伏者何也金氣伏藏之日也四時代謝<lb/>
皆以相生立春木伐水水生木立夏火代木木生火立<lb/>
冬水代金金生水至於立秋以金代火金畏火故至庚<lb/>
<pb n="KR3k0049_WYG_005-28a"/>
日必伏庚者金也<lb/>
三伏從夏至後第三庚為初伏第四庚為中伏立秋後<lb/>
初庚為後伏謂之三伏曹植謂之三旬<hi>隂陽書</hi>
始為伏祠史記曰秦徳公二年初伏以狗禦蠱年表云<lb/>
初作伏祠社磔狗邑四門漢郊祀注孟康云六月伏日<lb/>
也周時無至此乃有之師古曰伏者謂隂氣將欲迫于<lb/>
殘陽而未得升故為藏伏因名伏日也<lb/>
自擇伏日風俗通曰漢中巴屬自擇伏日俗云其地温<lb/>
<pb n="KR3k0049_WYG_005-28b"/>
暑草木宻生晩落氣異中國夷狄畜之故令自擇伏上<lb/>
按漢書高帝分四郡之衆用良平之策還定三秦席巻<lb/>
天下蓋君子所因者本也論功定封加金帛重復寵異<lb/>
令自擇伏日不同凡俗<lb/>
祠黄石張子房始所見下邳圮上老父與大公書者後<lb/>
十三年從高帝過濟北果見穀城山下黄石取而寳祠<lb/>
之畱侯死并黄石葬每上塜伏臘祠黄石<hi>史記</hi>
割肉東方朔為郎伏日詔賜從官肉大官丞日晏不來<lb/>
<pb n="KR3k0049_WYG_005-29a"/>
朔獨拔劔割肉謂其同官曰伏日當密歸請受賜即懐<lb/>
肉去大官奏之朔入上曰昨賜肉不待詔以劍割肉而<lb/>
去之何也朔免冠謝上曰先生起自責也朔再拜曰朔<lb/>
來朔來受賜不待詔何無禮也拔劍割肉一何壯也割<lb/>
之不多又何亷也歸遺細君又何仁也上笑曰使先生<lb/>
自責迺反自譽復賜酒一石肉百斤歸遺細君<hi>漢書</hi>
避伏書儀曰六月三日伏日昔賈誼於湘南六月三庚<lb/>
日有鵬鳥來時以南方毒惡以助太陽銷鑠萬物故損<lb/>
<pb n="KR3k0049_WYG_005-29b"/>
人因避之<lb/>
伏臘楊惲報孫㑹宗書曰田家作苦歲時伏臘烹羊炮<lb/>
羔斗酒自勞潘安仁閒居賦牧羊酤酩以俟伏臘之費<lb/>
書儀云漢魏伏日有酒食之㑹<lb/>
伏閉盡日和帝永元六年初令伏閉盡日注漢官舊儀<lb/>
曰伏日厲鬼所行故盡日閉不干它事<lb/>
避暑飲大駕都許使光禄大夫劉松北鎮袁紹軍與紹<lb/>
子弟日共宴飲嘗以三伏之際晝夜酣飲極醉至於無<lb/>
<pb n="KR3k0049_WYG_005-30a"/>
知云以避一時之暑故河朔有避暑飲<hi>典論</hi>
碧筩酒歴城北有使君林魏正始中鄭公殻三伏之際<lb/>
每率賔僚避暑於此取大蓮葉置硯格上盛酒二升以<lb/>
簪刺葉令與柄通屈莖上輪茵如象鼻焉持翕之名碧<lb/>
筩酒<hi>酉陽雜俎</hi>
賜氷石季龍于氷井臺藏氷三伏之月以氷賜其奩<hi>鄴中</hi>
<hi>記</hi>
當風交扇郗嘉賔三伏之月詣謝公炎暑薫赫雖復當<lb/>
<pb n="KR3k0049_WYG_005-30b"/>
風交扇猶沾汗流離謝著故絹衣食熱白粥晏然無異<lb/>
郗謂謝公曰非君幾不堪此<hi>世説</hi>
氷山辟暑楊氏子弟每至伏中取大氷使匠琢為山周<lb/>
圍於宴席間座客雖酒酣而各有寒色亦有挾纊者其<lb/>
驕貴如此也<hi>遺事</hi>
錦結凉棚長安富家子劉逸李閑衛曠家世富豪而好<lb/>
待士每至暑伏中各於林亭内植晝柱以錦結為凉棚<lb/>
設坐具召長安名妹間坐逓請為避暑㑹人皆愛羡<hi>開元</hi>
<pb n="KR3k0049_WYG_005-31a"/>
<hi>遺事</hi>
辟惡伏日進湯餅名為辟惡<hi>荆楚歲時記</hi>
薦𤓰初伏薦麥𤓰于祖禰<hi>四民月令</hi>
　　秋<lb/>
白藏秋為白藏亦曰收成<hi>爾雅</hi>
西方西方者何也鮮方也鮮訊也訊者始入之貌始入<lb/>
者何以謂之秋秋者愁也愁者物方愁而入也故曰西<lb/>
方者秋也<hi>尚書大傳</hi>
<pb n="KR3k0049_WYG_005-31b"/>
容平秋三月此謂容平天氣以急地氣以明注云萬物<lb/>
夏長華實以成容狀至秋平而定也<lb/>
少昊執矩漢書魏相奏曰西方之神少昊乘兊執矩司<lb/>
秋月令秋月其日庚辛其帝少皥其神蓐收禰衡賦少<lb/>
昊司辰蓐收整轡<lb/>
禮肅秋為禮西方為秋秋肅也萬物莫不禮肅敬之至<lb/>
也<hi>尸子</hi>
虚為秋候尚書考靈曜曰虚星為秋候昴為冬期隂氣<lb/>
<pb n="KR3k0049_WYG_005-32a"/>
相佐徳乃不邪子助母收母合子符註虚星北方宿也<lb/>
昴星西方宿也隂稱母也<lb/>
日行西陸日行西陸謂之秋易通綂圖曰日行西方白<lb/>
道曰西陸<hi>律歴志</hi>
斗柄指西斗柄指西天下皆秋<hi>鶡冠子</hi>
六氣立秋之節初五日凉風至次五日白露降後五日<lb/>
寒蟬鳴次處暑氣初五日鷹乃祭鳥次五日天地始肅<lb/>
後五日禾乃登次仲秋白露之節初五日育風至鴻鴈<lb/>
<pb n="KR3k0049_WYG_005-32b"/>
來次五日𤣥鳥歸後五日羣鳥養羞次秋分氣初五日<lb/>
雷乃收聲次五日蟄蟲坯户景天華後五日水始涸次<lb/>
季秋寒露之節初五日鴻鴈來賔次五日雀入大水為<lb/>
蛤後五日菊有黄華次霜降氣初五日豺乃祭獸次五<lb/>
日草木黄落後五日蟄蟲咸俯凡此六氣一十八候皆<lb/>
秋氣正收斂之令故養生者必謹奉天時也<hi>素問注</hi>月令<lb/>
無景天華三字<lb/>
秋律七月律謂之夷則何處傷則灋也言萬物始傷破<lb/>
<pb n="KR3k0049_WYG_005-33a"/>
刑法也八月律謂之南吕何南者任也吕者拒也言陽<lb/>
氣尚有任生薺麥也故隂氣拒之也九月之管名無射<lb/>
射者出也言時陽氣上升萬物收藏無復出也<hi>白虎通</hi>
月辰七月之辰謂為申申者申也言時萬物身體皆成<lb/>
就也八月之辰謂為酉酉者綇也謂時物皆綇縮也九<lb/>
月之辰謂為戌戌者滅也謂時物皆衰滅也<hi>晉樂志</hi>
月建孟秋之月日月㑹於鶉尾而斗建申之辰也仲秋<lb/>
之月日月㑹于夀星而斗建酉之辰也季秋之月日月<lb/>
<pb n="KR3k0049_WYG_005-33b"/>
㑹於大火而斗建戌之辰也<hi>月令注</hi>
秋㝠酉西方也秋也物皆成象而就也有形則復於無<lb/>
形故曰㝠也<hi>太𤣥經</hi>
九秋一時為三月一月為一秋三月為三秋又一月為<lb/>
三秋故三月有九秋之名也<hi>隂陽五行歴</hi>
庚辛庚之言更也辛之言新也日之行秋西從白道成<lb/>
熟萬物月為之佐萬物皆肅然改更秀實新成人因以<lb/>
為日名焉<hi>鄭氏</hi>
<pb n="KR3k0049_WYG_005-34a"/>
素秋素秋素商高商天曰旻天風曰商風素風凄風高<lb/>
風凉風激風悲風景曰朗景澄景清景時曰凄辰霜辰<lb/>
節曰素節高節草曰衰草木曰疎木衰林霜柯霜條<hi>纂要</hi>
蘭秋七月孟秋首秋上秋肇秋蘭秋<hi>纂要</hi>七月為蘭月<hi>提夢</hi>
<hi>録</hi>
仲商八月仲秋亦曰仲商亦曰桂月<hi>同上</hi>
菊月九月季秋亦曰暮秋末秋暮商季杪秋亦曰授衣<lb/>
亦曰𤣥月菊月<hi>上</hi>秋樹名成秋雨名愁<hi>陸機要</hi>
<pb n="KR3k0049_WYG_005-34b"/>
蓼風蔡邕月令章句曰仲秋白露節肓風至秦人謂蓼<lb/>
風為肓風鄭云肓風疾風也皇氏云秦人謂疾風為肓<lb/>
風梁文帝初秋詩云肓風度函谷墜露下芳枝<lb/>
悲秋宋玉九辨曰悲哉秋之為氣也蕭瑟兮草木摇落<lb/>
而變衰憭慄兮若在逺行登山臨水兮送將歸潘岳秋<lb/>
興賦云善乎宋生之言彼四慼之疾心兮遭一塗其難<lb/>
忍嗟秋日之可哀兮諒無愁而不盡<lb/>
賔雀為蛤淮南子曰季秋之月候鴈來賔雀入大水為<lb/>
<pb n="KR3k0049_WYG_005-35a"/>
蛤許慎注云賔雀者老雀也栖宿人家堂宇之間如賔<lb/>
客者也故謂之賔大水海水也傳曰雀入海為蛤也吕<lb/>
覽高誘注同鄭注月令賔字屬上讀<lb/>
五政秋三月以庚辛之日發五政一政曰禁博賽二政<lb/>
曰無見五兵之刃三政曰慎旅農趣聚收四政曰補缺<lb/>
塞坼修垣墻謹門閭五政曰敬時五穀之皆入也<hi>管子</hi>
決獄斷刑尚書曰寅餞納日平秩西成大傅曰天子以<lb/>
秋命王公將率選士厲兵以征不義決獄訟斷刑罰趣<lb/>
<pb n="KR3k0049_WYG_005-35b"/>
收斂以順天道以佐秋殺<lb/>
西顥郊祀歌曰西顥沆碭秋氣肅殺注西方少昊也沆<lb/>
碭白氣之貌也<hi>漢禮樂志</hi>
秦地秦地處仲秋之位男懦弱女高膫白色秀身音中<lb/>
商其言舌舉而仰聲清以揚<hi>詩含神霧</hi>
邠詩周禮籥章掌土鼔豳籥中春晝擊土鼓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豳詩以<lb/>
逆暑中秋夜迎寒亦如之鄭注逆暑以晝求諸陽也迎<lb/>
寒以夜求諸隂也王元長曲水詩序云籥動邠詩<lb/>
<pb n="KR3k0049_WYG_005-36a"/>
祫祭周祫以秋者萬物新成可以奉荐宗廟故合先祖<lb/>
之神而祭之故祫宜在秋也<hi>三禮義宗</hi>
寒露九月寒露為節者九月之時露氣轉寒故謂之寒<lb/>
露節降為中露變為霜霜降為中<hi>同上</hi>
蠧書仲秋甲戌天子東逰次雀梁蠧書于羽陵注謂暴<lb/>
書蠧蟲因曰蠧書也<hi>穆天子傳</hi>
圍棊局戚夫人在宫内八月四日出雕房北户竹下圍<lb/>
棊勝者終年有福負者終年多病取絲縷就北辰星求<lb/>
<pb n="KR3k0049_WYG_005-36b"/>
長命乃免<hi>西京雜記</hi>
霜月韓明府脩孔子廟器碑云永夀二年歲在涒灘霜<lb/>
月之靈皇極之日蓋九月五日也韓名勑字叔節<hi>集古録</hi>
思蓴張翰字季鷹辟齊王冏東曹掾在洛見秋風起因<lb/>
思呉中蓴菜羹鱸魚鱠曰人生貴適意耳何能從宦千<lb/>
里以要名乎遂命駕便歸俄而齊王敗人皆謂見幾而<lb/>
作<hi>世説</hi>
五明囊鄧紹以八月一日入華山見一童子執五綵囊<lb/>
<pb n="KR3k0049_WYG_005-37a"/>
盛栢葉上露紹問之答曰赤松先生取以明眼又梁簡<lb/>
文帝云婦人八月旦多錦翠為眼明囊凌晨取露拭目<lb/>
<hi>續齊諧記</hi>又述仙記云八月一日作五明囊盛百草露以洗<lb/>
眼<hi>鷄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>集</hi>
登慈恩浮圖唐高宗時凡天子遊幸秋登慈恩浮圖獻<lb/>
菊花酒稱夀<hi>李適傳</hi>
製秋風高曲明皇嘗製秋風高曲每至秋空逈徹纎埃<lb/>
不起即奏之必逺風徐來庭葉墜下<hi>羯鼔録</hi>
<pb n="KR3k0049_WYG_005-37b"/>
千秋節源乾曜張說以八月初五明皇生之日請為千<lb/>
秋節百姓祭皆就此日名為賽白帝羣臣上萬歲夀王<lb/>
公戚里進金鏡綬帶士庶結絲承露囊更相遺問<hi>隋唐嘉話</hi>
張說上大衍厯序云謹以開元十六年八月端午赤光<lb/>
照室之夜獻之　宋璟請為節表月惟仲秋日在端午<lb/>
㸃灸杖盧公範饋餉儀曰凡八月旦取承露盤赤松子<lb/>
栢上露為囊以膏面皮古人用㸃灸杖以梨枝為之反<lb/>
銀盞中者朱硃銀枝子也<hi>盧公範者盧懐慎家之法也</hi>
<pb n="KR3k0049_WYG_005-38a"/>
天灸八月一日是六神日以露水調朱砂蘸小指宜㸃<lb/>
灸去百病<hi>風俗通</hi>楚俗以八月十日以朱墨㸃小兒額為<lb/>
天灸以壓疾病<hi>荆楚歲時記</hi>
隂氣下西方曰辰其時曰秋其氣曰隂秋者隂氣始下<lb/>
故萬物收<hi>管子</hi>
廪秋皇天平分四時兮竊獨悲此廪秋白露既下百草<lb/>
兮奄離披此梧楸收恢台之孟夏兮然欿傺而沈藏<hi>九辯</hi>
蕭晨殷仲文九井詩哲匠感蕭晨肅此塵外軫注秋晨<lb/>
<pb n="KR3k0049_WYG_005-38b"/>
蕭瑟也<lb/>
火旻靈運詩秋岸澄夕隂火旻團朝露注七月流火秋<lb/>
為旻天張景陽詩大火流坤維七命龍火西頺暄氣初<lb/>
收<lb/>
素秋魏劉禎書肅以素秋則落晉陸機詩肅肅素秋節<lb/>
湛湛濃露凝盧諶詩凛凛素秋日促宵長江逌詩祝融<lb/>
解炎轡蓐收起凉駕長林悲素秋茂草思朱夏述歸賦<lb/>
云時運逝其何速素秋奄以告季虚栁中於昏日羲和<lb/>
<pb n="KR3k0049_WYG_005-39a"/>
宿于房位郭景純詩潛潁怨青陽陵苕哀素秋<lb/>
素節張景陽七命云白商素節月既授衣又雜詩云金<lb/>
風扇素節注秋為白藏故曰素節<lb/>
金素詩靈運詩述職期闌暑理棹變金素注秋為金而<lb/>
色白故曰金素<lb/>
迅商楚詞曰商風肅而害之百草肓而不長王逸曰商<lb/>
風西風也秋氣起則西風疾潘岳詩清商應秋至溽暑<lb/>
隨節闌陶淵明賦云悲商扣林白雲依山仰睇天路俯<lb/>
<pb n="KR3k0049_WYG_005-39b"/>
促鳴絃謝宣逺詩輕霞冠秋日迅商薄清穹謝恵連詩<lb/>
寒商動清閨孤燈曖函幔梁周𢎞譲詩兹晨戒流火商<lb/>
颷早已驚<lb/>
商天范絳詩戊日辭巢燕商天向浦鴻<hi>海録碎事</hi>
隂中春為陽中萬物以生秋為隂中萬物以成是以事<lb/>
舉其中禮取其和<hi>漢律歴志</hi>
萬寳成庚桑子曰夫春氣發而百草生正得秋而萬寳<lb/>
成夫春與秋豈無得而然哉天道已行矣注云天道以<lb/>
<pb n="KR3k0049_WYG_005-40a"/>
萬物為寳至秋而成也<hi>莊子</hi>
輶軒使周太常以八月輶軒使采異俗方言藏之袐府<lb/>
<hi>風俗通</hi>
開秋阮嗣宗詩開秋兆凉氣蟋蟀鳴床帷<lb/>
始秋王義方彈李義府云春鸎鳴於獻歲蟋蟀吟於始<lb/>
秋<hi>唐新語</hi>
杪秋謝靈運詩杪秋尋逺山山逺行不近<lb/>
神㑹日八月十八日四海龍王神㑹之日<hi>道經</hi>
<pb n="KR3k0049_WYG_005-40b"/>
　　立秋<lb/>
盛徳在金先立秋三日太史謁之天子曰某日立秋盛<lb/>
徳在金天子親帥三公九卿諸侯大夫以迎秋於西郊<lb/>
<hi>月令</hi>
用白立秋之日夜漏未盡五刻京都百官皆衣白施皁<lb/>
領縁中衣迎氣於白郊禮畢皆衣絳<hi>後漢志</hi>逸禮曰秋則<lb/>
衣白衣佩白玉乘白輅駕白駱載白旗以迎秋於西郊<lb/>
<hi>皇覽</hi>
<pb n="KR3k0049_WYG_005-41a"/>
貙劉立秋之日白郊畢始楊武斬牲於郊東門以薦陵<lb/>
廟還宫遣使者齎束帛以賜武官肄兵習戰陣之儀斬<lb/>
牲之禮名曰貙劉<hi>續禮儀志</hi>續漢書云武帝令天下膢五日<lb/>
蔡邕曰貙獸常以立秋日食母猛蟲之搏擊王者亦以<lb/>
此日出獵還以祭宗廟漢書音義曰貙獸以立秋日祭<lb/>
獸王者亦此日出獵用祭宗廟冀州北郡以八月朝作<lb/>
飲食為膢其俗語曰膢臘社伏漢儀註立秋貗婁楊子<lb/>
曰不膢臘也與注八月旦也今河東奉以為祭祀北堂書<lb/>
<pb n="KR3k0049_WYG_005-41b"/>
抄云膢音劉劉殺也古今注曰永平元年六月乙夘初<lb/>
令百官貙膢白幕皆霜風俗通稱韓子書山居谷汲者<lb/>
膢臘而寘水楚俗常以十二月祭飲食也又曰當新始<lb/>
殺食曰貙膢<lb/>
舞雲翹立秋迎氣於黄郊樂奏黄鍾之宫歌帝臨冕而<lb/>
執干戚舞雲翹肓命所以養時訓也<hi>後書</hi>
取姦孫寳為京兆尹以立秋日署故吏侯文東部督郵<lb/>
入見勑曰今日鷹隼始擊當順天氣取姦惡以成嚴霜<lb/>
<pb n="KR3k0049_WYG_005-42a"/>
之誅掾部渠有其人乎文卬曰無其人不敢空受職寳<lb/>
曰誰也文曰霜陵杜穉季寳曰其次文曰豺狼横道不<lb/>
宜復問狐狸<hi>漢書</hi>
謀刼申屠建等與御史大夫隗囂合謀以立秋日貙膢<lb/>
時共刼更始劉能卿以告執建斬之<hi>後書</hi>
坤王易說曰坤西南主秋秋京房易占曰立秋坤王凉<lb/>
風用事五行休王論曰立秋坤王兊相乾胎坎沒艮死<lb/>
震囚巽廢離休<lb/>
<pb n="KR3k0049_WYG_005-42b"/>
報地徳凉風立秋至王者報地徳禮西郊<hi>白虎通</hi>立秋西<lb/>
風閶闔風至一名颷風<hi>符瑞圖</hi>
　　七月七日<lb/>
天漢白氣七月七日其夜灑掃於庭露施几筵設酒脯<lb/>
時果散香粉於河鼓織女言此二星神當㑹守夜者咸<lb/>
懐私願或云見天漢中有奕奕正白氣有耀五色以此<lb/>
為徵應見者便拜而願乞富乞夀無子乞子唯得乞一<lb/>
不得兼求三年乃得言之頗有受其祚者<hi>周處風土記</hi>
<pb n="KR3k0049_WYG_005-43a"/>
乞巧七夕婦人結綵縷穿七孔針或以金銀鍮石為針<lb/>
陳𤓰果於庭中以乞巧有喜子網於𤓰上則以為得<hi>荆楚</hi>
<hi>歲時記</hi>宋孝武七夕詩曰迎風披綵縷向月貫𤣥針<lb/>
乘白鶴王子喬見桓良曰告我家七月七日待我於緱<lb/>
氏山頭其家候之至日果乘白鶴於山頭望之不可到<lb/>
舉首謝時人而去王子喬者周靈王太子晉也<hi>列仙傳</hi>
騎赤龍陶安公者六安鑄冶師也一朝火散上紫色衝<lb/>
天安公伏冶下求哀須㬰朱雀止冶上曰安公安公冶<lb/>
<pb n="KR3k0049_WYG_005-43b"/>
與天通七月七日迎女以赤龍至時安公騎赤龍東南<lb/>
去<hi>上</hi>
百子池戚夫人在宫時至七月七日臨百子池作于闐<lb/>
樂畢以五色縷相覊謂為連愛<hi>西京雜記</hi>
開襟樓漢綵女常以七月七日穿七孔鍼於開襟樓俱<lb/>
以習之<hi>上</hi>
竇后神光竇后少小頭秃不為家人所齒遇七夕日人<lb/>
皆看織女獨不許出乃有神光照室為后瑞<hi>世王傳</hi>
<pb n="KR3k0049_WYG_005-44a"/>
猗蘭殿景帝夢高祖謂已曰王美人生子可名為彘以<lb/>
乙酉年七月七日旦生武帝於猗蘭殿<hi>漢武故事</hi>景帝夢一<lb/>
赤彘從雲中下崇芳閣帝覺而坐於閣上果見赤氣如<lb/>
林來蔽户乃改閣為猗蘭殿<hi>洞㝠記</hi>
九華燈元封元年四月戊辰帝閒居承華殿東方朔董<lb/>
仲舒在側忽見一青衣女子曰我墉宫玉女王子登也<lb/>
王母遣來語帝七月七日王母暫來帝于其日乃脩除<lb/>
宫掖燔百和之香張雲錦之帷燃九光之燈列玉門之<lb/>
<pb n="KR3k0049_WYG_005-44b"/>
棗酌蒲萄之酒以候雲駕忽見西南如白雲起鬱鬱然<lb/>
直來起宫有頃王母乘紫雲之輦駕九色班龍扶二侍<lb/>
女上殿頭上太華髻戴太真晨纓之冠履𤣥璚鳯文之<lb/>
舄視之可年三十許自設天厨珍妙非常<hi>漢武内傳</hi>
青鳥集殿前七月七日上於承華殿齋正中忽有一青<lb/>
鳥從西而來集殿前上問東方朔朔曰此西王母欲來<lb/>
有頃王母至有二青鳥如烏侍王母傍<hi>漢武故亊</hi>
曝衣閣太液池西有武帝曝衣閣常至七月七日宫女<lb/>
<pb n="KR3k0049_WYG_005-45a"/>
出后衣登樓曝衣<hi>宋卜子楊□苑疏</hi>
織女嫁牽牛後漢桂陽成武丁有仙道常在人間謂其<lb/>
弟曰七月七日織女渡河諸仙悉還宫吾向已被召不<lb/>
得停與爾别矣弟問織女何事渡河兄何當還答曰織<lb/>
女暫詣牽牛吾去後三千年當還耳明日失武丁所在<lb/>
世人至今云織女嫁牽牛<hi>續齊諧記</hi>淮南子云烏鵲填河而<lb/>
渡織女風俗記云織女七夕渡河使鵲為橋故古詩云<lb/>
寂然香滅後鵲散渡橋空梁范雲詩不辭精衛苦河流<lb/>
<pb n="KR3k0049_WYG_005-45b"/>
未可填庾肩吾詩寄語雕陵鵲填河未可飛爾雅翼涉<lb/>
秋七日鵲首無故皆髠相傳是日牽牛與織女㑹於漢<lb/>
東役鳥鵲為梁以渡故毛皆脱去<lb/>
良日魏時人或問董勛云七月七日為良日飲食不同<lb/>
於古何也勛云七月黍熟七日為陽數故以糜為<graphic n="KR2123" url="https://raw.githubusercontent.com/kanripo/KR-Gaiji/master/images/KR2123.png" mimeType="image/png"/>今<lb/>
此日唯設湯餅無復有糜矣<hi>風土記</hi>
曝犢鼻褌阮咸字仲容籍兄子也諸阮前世皆儒學内<lb/>
足於財唯咸一生尚道弃事好酒而貧舊俗七月七日<lb/>
<pb n="KR3k0049_WYG_005-46a"/>
法當曬衣諸阮庭中爛然莫非綈錦咸時總角乃竪長<lb/>
竿標大布犢鼻禈曝於庭中曰未能免俗聊復爾耳<hi>竹林</hi>
<hi>七賢論</hi>
曬腹中書郝隆七月七日見隣人皆曝曬衣物隆乃仰<lb/>
臥曝腹於庭曰我曝腹中書<hi>世説</hi>
伺織女度宋廢帝昱七月七日微行因承露車徃青園<lb/>
尼寺晚至新安寺偷狗就曇度道人煑之飲酒是夜令<lb/>
楊玉夫伺織女度報已因與内人穿針訖大醉臥于仁<lb/>
<pb n="KR3k0049_WYG_005-46b"/>
夀殿東阿氊幄中玉夫見昱醉熟無所知乃與楊萬年<lb/>
同入取千牛刀殺之<hi>南史</hi>
穿針樓齊武帝起層城觀七月七日宫人多登之穿針<lb/>
以乞巧謂之穿針樓<hi>輿地志</hi>
參合殿道武帝七月七日生於參合殿<hi>後魏書</hi>
登舜山魏僕射臨代七月七日登舜山徘徊顧眺謂主<lb/>
簿崔曰吾所經多矣至於山川沃壤衿帶形勝天下名<lb/>
州不能過此唯未審東陽何如崔對曰青有古名齊得<lb/>
<pb n="KR3k0049_WYG_005-47a"/>
舊號二處山川形勢相似曽聽所論不能踰越公遂命<lb/>
筆為詩於時新故之際存司缺然求筆不得乃以五伯<lb/>
杖畫堂北壁為詩曰述職無風政復路阻山河還思麾<lb/>
蓋日畱謝此山阿<hi>酉陽雜俎</hi>
步虚歌李行言中宗時為給事中能唱步虚歌帝七月<lb/>
七日御兩儀殿㑹宴帝命為之行言於御前長跪作三<lb/>
洞道士音詞歌數曲貌偉聲暢上頻嘆美<hi>紀事</hi>
長生殿私語𤣥宗與楊貴妃避暑驪山宫七日牛女相<lb/>
<pb n="KR3k0049_WYG_005-47b"/>
見之夕夜半妃獨侍上上凭肩密相誓心願世世為夫<lb/>
婦故長恨詞曰七月七日長生殿夜半無人私語時在<lb/>
天願為比翼鳥在地願為連理枝<hi>長恨傳</hi>
蛛絲卜巧帝與貴妃每至七月七日夜在華清宫逰宴<lb/>
時宫女輩陳𤓰花酒饌列於庭中求恩於牽牛織女星<lb/>
也又各捉蜘蛛閉於小合中至曉開視蛛網稀密以為<lb/>
得巧之候密者言巧多稀者言巧少民間亦效之<hi>天寳遺事</hi>
乞巧樓宫女以錦結成樓殿高百尺上可以勝數十人<lb/>
<pb n="KR3k0049_WYG_005-48a"/>
陳以𤓰果酒炙設坐具以祀牛女二星嬪妃各以九孔<lb/>
針五色線向月穿之過者為得巧之候動清商之曲宴<lb/>
樂達旦士民之家皆效之<hi>上</hi>秦人風俗夜張錦繡陳飲<lb/>
食樹花旛香於庭號為乞巧宫掖間尤尚之<hi>長恨傳</hi>
真如得五寳開元中有李氏為尼號曰真如天寳七年<lb/>
七月七日忽見五色雲墜地一嚢中有五物乃寳玉也<lb/>
肅宗元年貞如為神人召徃化城見天帝授以八寳俾<lb/>
獻于朝貞如乃併前五物皆獻之<hi>唐寳記</hi>
<pb n="KR3k0049_WYG_005-48b"/>
空中車幄郭子儀從軍沙漠間因入京催軍食迴至銀<lb/>
州夜見左右皆赤光仰視空中軿車綉幄中有一美女<lb/>
坐床垂足自天而下子儀拜祝云今七月七日必是織<lb/>
女降臨願賜長夀富貴女笑曰大富貴亦夀考言訖冉<lb/>
冉昇天猶正視子儀良乆而隠子儀後立功貴盛威望<lb/>
烜赫大厯初鎮河中疾甚三軍憂惧子儀謂御醫及幕<lb/>
賔王延昌等曰吾此疾自知未到衰殞因話其事衆稱<lb/>
賀后九十餘薨<hi>神仙感遇集</hi>
<pb n="KR3k0049_WYG_005-49a"/>
喬琳興元元年七月七日斬偽官喬琳將臨刑書曰琳<lb/>
以七月七日生亦以此日死豈非命也<hi>國史補</hi>
金針鄭代肅宗時為潤州刺史兄侃嫂張氏女年十六<lb/>
名采娘七夕夜陳香筵祈于織女是夕夢雲輿羽蓋蔽<lb/>
空駐車命采娘曰吾織女祈何福曰願乞巧耳乃遺一<lb/>
金針長寸餘綴于紙上置裙帶中令三日勿語汝當竒<lb/>
巧不再化為男子經二日以告其母母視之則空紙矣<lb/>
其針迹猶在張數女皆卒至娠女病而不言張氏有恨<lb/>
<pb n="KR3k0049_WYG_005-49b"/>
言將服藥以損之藥至采娘驚曰某若終當為男子母<lb/>
之所懐是也母異之而止采娘尋卒未逾月生一男子<lb/>
張氏哭女孩兒即啼哭罷即止及能言常戲弄之物乃<lb/>
采娘後身也因名曰叔子及長位至柱史<hi>桂苑叢談</hi>
金梭蔡州丁氏女精于女工每七夕禱以酒果忽見流<lb/>
星墜筵中明日𤓰上有金梭自是巧思益進<hi>祕閣閒話</hi>武后<lb/>
七夕曽得金梭于庭乃宫人為之耳<hi>席上輔談</hi>
天門開雜異書曰時有女子尚㓜七夕見家人出㕔望<lb/>
<pb n="KR3k0049_WYG_005-50a"/>
候天門開獨在室中不出曰若合當見者雖暗室中亦<lb/>
應見之至夜深忽見天上門開雲氣赫奕因求富及長<lb/>
嫁而富家累鉅萬有賈客貨其絹百疋去而船覆溺資<lb/>
貨皆沒其女子偶開後房見絹在其中但濕耳後賈客<lb/>
歸女子曰絹歸矣驗之而信<hi>唐夷堅録</hi>
祭杼織染署七月七日祭杼<hi>唐百官志</hi>
金鈿針中尚署七月七日進七孔金鈿針<hi>唐六典</hi>
置酒前蜀王建子元膺是月七夕元膺召諸王大臣置<lb/>
<pb n="KR3k0049_WYG_005-50b"/>
酒而集王宗翰樞密使潘峭翰林學士毛文錫不至元<lb/>
膺怒曰集王不來峭與文錫教之耳<hi>五代史</hi>元膺以延巧<lb/>
之夕將請建宴于宫遂謀作亂事發元膺伏誅<hi>五國故事</hi>
羅為天河狀南唐后主李煜每七夕延巧必命紅白羅<lb/>
百疋以昱為日宫天河之狀一夕而罷乃散之<hi>五國故事</hi>
作麴合藥崔寔四民月令曰七月七日作麴合藥丸及<lb/>
蜀漆丸暴經書及衣裳<hi>初學記</hi>
化生七夕俗以臘作嬰兒浮水中以為戲為婦人女子<lb/>
<pb n="KR3k0049_WYG_005-51a"/>
之祥謂之化生本出於西域謂之摩㬋羅<hi>歲時紀事</hi>俗云摩<lb/>
喝樂<lb/>
嶺池魚㳺武陵一孤山嶺有池魚鱉無不偹有其七月<lb/>
七日皆出㳺嶺顛族類各别<hi>黄閏武陵記</hi>
　　中元<lb/>
大慶月七月中元乃大慶之月<hi>修行記</hi>
中元道經云七月十五日中元地官勾搜選衆人分别<lb/>
善惡以其日作𤣥都大獻於玉京山以世間竒異好妙<lb/>
<pb n="KR3k0049_WYG_005-51b"/>
幡幢寳蓋供養之具精膳飲食獻諸衆聖道士於其日<lb/>
講誦老經十方大聖高詠靈篇正一旨要云九地靈官<lb/>
名山洞府神仙兵馬同下人間校定罪福又云七氣地<lb/>
官主禄百司上詣天闕進呈世人罪福宴殊類要云當<lb/>
地官校籍之辰是白帝乘時之運<lb/>
盂蘭盆目連以母生餓鬼中佛令作盂蘭盆至七月十<lb/>
五日以百味五果以著盆中供養十方大徳而後母得<lb/>
食目連白佛凡弟子孝順者以應奉盂蘭盆供養佛言<lb/>
<pb n="KR3k0049_WYG_005-52a"/>
大善後世因之廣為華飾乃至刻木割竹飴蠟剪綵摸<lb/>
花葉之形極工妙之巧<hi>盂蘭盆經</hi>七月十五日僧尼道俗悉<lb/>
營盆供諸寺院案盂蘭盆經云有七葉功徳並幡花歌<lb/>
鼔果食送之蓋由此<hi>荆楚歲時記</hi>中尚署七月十五日進盂<lb/>
蘭盆<hi>唐六曲</hi>天竺云盂蘭此云倒懸救器謂目連救母飢<lb/>
厄如解倒懸之具也今人遂餙食味於盆亦誤矣<hi>海録碎事</hi>
觀禮三元日宜今崇元學士講道徳南華等經羣公咸<lb/>
就觀禮<hi>明皇實録</hi>
<pb n="KR3k0049_WYG_005-52b"/>
步輦召學士明皇在便殿甚思姚元崇論時務七月十<lb/>
五苦雨不止泥濘盈尺上令待制者擡步輦召學士來<lb/>
時元崇為翰長中外榮之<hi>開元遺事</hi>
不典代宗七月望日於内道塲造盂蘭盆飾以金翠所<lb/>
費百萬又設高祖已下七聖神座備幡節龍<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>衣裳之<lb/>
制各書尊號于幡上以識之舁出内庭陳於寺觀是日<lb/>
排儀仗百寮序立於光順門以候之幡花鼓舞迎呼道<lb/>
路歲以為常而識者嗤其不典其傷教之源始於王縉<lb/>
<pb n="KR3k0049_WYG_005-53a"/>
也<hi>舊唐書</hi>
觀禮空王韓愈直諫表近聞陛下七月十五日幸安國<lb/>
寺觀禮空王以為崇福施信示天下仁心<hi>孔帖</hi>
　　中秋<lb/>
月夕八月十五為月夕<hi>提要録</hi>
觀濤廣陵客曰將以八月之望與諸侯逺方交㳺兄弟<lb/>
並徃觀濤乎廣陵之曲江<hi>七發</hi>
撤去燈燭蘇頲與李乂對掌文誥八月十五夜於禁中<lb/>
<pb n="KR3k0049_WYG_005-53b"/>
直宿諸學士翫月偹文酒之宴時長天無雲月色如晝<lb/>
蘇曰清光可愛何用燈燭遂使撤去<hi>天寳遺事</hi>
銀橋升月宫羅公逺開元中中秋夜侍𤣥宗於宫中翫<lb/>
月公逺奏曰陛下莫要至月中看否乃取柱杖向空擲<lb/>
之化為大橋其色如銀請𤣥宗同登約行數十里精光<lb/>
奪目寒氣侵人遂至大城闕公逺曰此月宫也見仙女<lb/>
數百皆素練寛衣舞於廣庭𤣥宗問曰此何曲也曰霓<lb/>
裳羽衣曲也𤣥宗密記其聲調遂囘却顧其橋隨步而<lb/>
<pb n="KR3k0049_WYG_005-54a"/>
滅旦召伶官依其聲作霓裳羽衣之曲<hi>唐逸史互見月門</hi>
翫月翫月詩序云月可翫翫古月也謝賦鮑詩朓之庭<lb/>
前亮之樓中皆翫也貞元秋八月十五予與鄉人夜詣<lb/>
陳君可封之居修厥翫事八月於秋季始孟中於夜又<lb/>
月之中稽於天道則寒暑均取於月數則蟾兎圓肌骨<lb/>
與之疎凉神氣與之清冷<hi>歐陽四門集</hi>
武夷合樂武夷山神號武夷君秦始皇二年一日語村<lb/>
人曰汝等以八月十五日㑹山頂是日村人畢集見幔<lb/>
<pb n="KR3k0049_WYG_005-54b"/>
亭彩屋設寳座施紅雲紫霞褥器用甚設令男女分坐<lb/>
食酒殽須㬰樂作但見樂器不見其人酒行命食味皆<lb/>
甘美惟酒味差薄諸仙既去衆皆欣喜與神君同㑹因<lb/>
名其地曰同亭<hi>諸山記</hi>玉皇與太姥魏真人武夷君建幔<lb/>
亭綵屋是日與鄉人宴飲曰汝等皆吾之曾孫也<hi>武夷記</hi>
文簫遇綵鸞鍾陵西山有逰帷觀每至中秋車馬喧闐<lb/>
十里若闤闠豪傑多召名妹善謳者夜與丈夫間立握<lb/>
臂連踏而唱惟對荅敏捷者勝太和末有書生文簫徃<lb/>
<pb n="KR3k0049_WYG_005-55a"/>
觀覩一妹甚妙其詞曰若能相伴陟仙壇應得文簫駕<lb/>
綵鸞自有綉𥜗并甲帳瓊臺不怕雪霜寒生意其神仙<lb/>
植足不去妹亦相盻歌罷獨秉燭穿大松逕將盡陟山<lb/>
捫石冐險而升生躡其蹤妹曰莫是文簫耶相引至絶<lb/>
頂坦然之地後忽風雨裂帷覆機俄有仙童持天判曰<lb/>
呉綵鸞以私慾洩天機謫為民妻一紀妹乃與生下山<lb/>
歸鍾陵<hi>傅竒</hi>
　　秋分<lb/>
<pb n="KR3k0049_WYG_005-55b"/>
中氣秋分八月之中氣也秋分之時日出於夘入於酉<lb/>
分天之中隂陽氣等晝五十刻夜五十刻一晝一夜二<lb/>
氣中分故謂秋分也<hi>歴日疏</hi>
物成老子曰天地之炁莫大於和和者隂陽調日夜分<lb/>
故萬物春分而生秋分而成生與成必得和之精故積<lb/>
隂不生積陽不化隂陽交接乃能成和<hi>文子</hi>
　　九月九日<lb/>
律中無射九月九日律中無射而數九俗尚此日折茱<lb/>
<pb n="KR3k0049_WYG_005-56a"/>
茰房以挿頭言辟除惡氣而禦初寒<hi>風土記</hi>
登高重陽之日必以肴酒登高眺逺為時讌之遊賞以<lb/>
暢秋志酒必採茱茰甘菊以泛之既醉而還<hi>齊人月令</hi>
籍野荆楚歲時記曰九月九日四民並籍野飲讌杜公<lb/>
瞻云九月九日宴㑹未知起於何代然自漢迄今未改<lb/>
今北方亦重此節近代宴㑹設於臺榭<lb/>
菊花酒戚夫人侍兒賈佩蘭後出為扶風人叚儒妻其<lb/>
在宫内峕九月九日佩茱茰食蓬餌飲菊曄酒令人獻<lb/>
<pb n="KR3k0049_WYG_005-56b"/>
夀菊曄舒峕并採莖葉雜黍米釀之至來年九月九日<lb/>
始熟就飲焉故謂之菊曄酒<hi>西京雜記</hi>按此賈佩蘭者戚夫<lb/>
人侍兒也初學記引之謂為漢武宫人其事類中又云<lb/>
賈餌夫戚之死及武帝之初已六十年矣徐公之不審<lb/>
若此而白氏六帖太平御覽及事文類聚合璧事類等<lb/>
俱互相抄録不為改正何耶<lb/>
茱茰囊汝南桓景隨費長房逰學累年長房謂曰九月<lb/>
九日汝家中當有災宜急去令家人各用絳囊盛茱茰<lb/>
<pb n="KR3k0049_WYG_005-57a"/>
以繫臂登高飲菊花酒此禍可除景如言舉家登山夕<lb/>
還見鷄犬牛羊一時暴死長房聞之曰此可代也今世<lb/>
人九日登高飲酒婦人帶茱茰囊蓋始於此<hi>續齊諧記</hi>仙書<lb/>
云茱茰為辟邪翁菊花為延夀客故假此二物以消陽<lb/>
九之厄<lb/>
陽數歲徃月來忽復九月九日九為陽數而日月並應<lb/>
俗嘉其名以為宜於長乆故以享宴高㑹<hi>魏文帝與鍾繇書</hi>
落㡌孟嘉為征西桓温參軍温甚重之九月九日温逰<lb/>
<pb n="KR3k0049_WYG_005-57b"/>
龍山叅僚畢集時佐史並著戎服有風至吹嘉㡌堕落<lb/>
嘉不之覺温勑左右及賔客勿言以觀其舉止嘉良乆<lb/>
如厠温令取還之時孫盛在坐温授紙筆令嘲之置嘉<lb/>
坐處嘉還見而笑之請紙作答畧不容思其文甚美<hi>王隱</hi>
<hi>晉書</hi>
講孝經寧康三年九月九日上嘗講孝經謝安侍坐陸<lb/>
納卞耽執讀謝石袁宏執經車𦙍王温摘句<hi>晉陽秋</hi>
白衣送酒陶潜嘗九月九日無酒出宅邉菊叢中摘菊<lb/>
<pb n="KR3k0049_WYG_005-58a"/>
盈把坐其側久之望見白衣至乃王𢎞送酒也即便就<lb/>
酌醉而後歸<hi>續晉陽秋</hi>
九井賦詩姑熟至直瀆十里東通丹陽湖南有銅山一<lb/>
名九井山山有九井井與江通<hi>更仲雍江圖</hi>九井山即殷仲<lb/>
文九日從桓公九井賦詩之所<hi>姑熟記</hi>
講武九月九日馬射或説云秋金之節講武習射立秋<lb/>
之禮也<hi>晉書南齊志同</hi>
望楚山望楚山舊名馬鞍山宋武陵王駿為刺史改為<lb/>
<pb n="KR3k0049_WYG_005-58b"/>
望楚山後遂龍飛人號為鳯嶺高處有三隥即劉𢎞山<lb/>
簡九日宴賞之所<hi>襄陽記</hi>
戲馬臺宋武帝為宋公在彭城九月九日出項羽戲馬<lb/>
臺至今相承以為舊準<hi>南齊禮志</hi>孔靖字季恭宋臺初建以<lb/>
為尚書令讓不受辭事東歸高祖餞之戲馬臺百僚咸<lb/>
賦詩以述其美<hi>宋書</hi>
商飊館武帝永明五年九月己丑詔曰九日出商飊館<lb/>
登高宴羣臣辛夘車駕幸商飊館館上所立在孫陵崗<lb/>
<pb n="KR3k0049_WYG_005-59a"/>
世呼為九日臺者也<hi>南齊紀</hi>
雲物甚美蕭子顯為邵陵王友天監六年始預九日朝<lb/>
宴稠人廣坐獨受旨云今雲物甚美卿將不裴然賦詩<lb/>
詩既成又降旨曰可謂才子子顯退謂人曰一顧之恩<lb/>
非望而至遂方賈誼何如哉未易當也<hi>南史</hi>
宴滕王閣王勃道出鍾陵九月九日都督大宴滕王閣<lb/>
宿命其婿作序以夸客因出紙筆徧請客莫敢當至勃<lb/>
汎然不辭都督怒起更衣遣吏伺其文輒報一再報語<lb/>
<pb n="KR3k0049_WYG_005-59b"/>
益竒乃矍然曰天才也請遂成文極歡罷<hi>唐書</hi>
臨渭亭景龍三年九月九日中宗幸臨渭亭登高賦詩<lb/>
學士皆屬和御製序云茰房薦馥菊蕋含芬陶潜盈把<lb/>
既浮九醖之歡畢卓持螯須盡一生之興人題四韻同<lb/>
賦五言其最後成罰之引滿得秋字云九日正乘秋三<lb/>
杯興已周泛桂迎尊滿吹花向酒浮長房茰早熟彭澤<lb/>
菊初收何借龍沙上方得恣淹畱韋安石得枝字云金<lb/>
風飄菊蕋玉露泫茰枝蘇瓌得暉字云恩深答効淺畱<lb/>
<pb n="KR3k0049_WYG_005-60a"/>
醉奉晨暉李嶠得歡字云令節三秋晩重陽九日歡蕭<lb/>
至忠得餘字云寵極茰房遍恩深菊酹餘趙彦伯得花<lb/>
字云簮挂丹茰蕋杯㴠紫菊花楊廉得亭字云逺日瞰<lb/>
秦坰重陽坐㶚亭岑䂀得涘字云爰豫矚秦坰登高臨<lb/>
㶚涘盧藏用得開字云茰依珮裏發菊向酒邉開李咸<lb/>
得直字云菊黄近酒泛松翠凌霜直沈佺期得長字云<lb/>
年年重九慶日月奉天長竇希玠得明字云九晨陪聖<lb/>
膳萬歲奉承明薛稷得厯字願陪九九辰長奉千千厯<lb/>
<pb n="KR3k0049_WYG_005-60b"/>
李乂得濃字捧篋茰香遍稱觴菊氣濃馬懐素得酒字<lb/>
蘭將葉布席菊用香浮酒于經野得樽字桂筵羅玉俎<lb/>
菊醴溢芳樽盧懐慎得還字云鶴似聞琴至人疑宴鎬<lb/>
還是宴也韋安石蘇瓌詩先成于經野盧懐慎最後成<lb/>
罰酒<hi>文館記</hi>
菊花上夀九月九日中宗幸慈恩寺登浮圖羣臣獻菊<lb/>
花酒稱夀上官昭容詩云帝里重陽節香園萬乗來却<lb/>
邪茰入佩獻夀菊傳杯塔類承天湧門疑待佛開睿詞<lb/>
<pb n="KR3k0049_WYG_005-61a"/>
懸日月長得仰昭囘<hi>上</hi>
閏節中宗閠九月九日幸總持登浮圖李嶠應制詩閠<lb/>
節開重九貞逰下大千花寒仍薦菊座晩更披蓮刹鳯<lb/>
迴雕輦幡虹間綵旃還將西梵曲助入南薰絃<hi>上</hi>
賜馬故事每三月三日九月九日賜王公以下射中鹿<lb/>
鳴賜馬第一賜綾其餘布帛有差至開元八年秋舍人<lb/>
許景先以為徒耗國用而無益於是罷之<hi>嘉話</hi>
射鴈明皇重陽日獵于沙苑有鴈飛帝射中之鴈帶箭<lb/>
<pb n="KR3k0049_WYG_005-61b"/>
西南而去益州道觀第一院有道士徐佐卿寄寓一日<lb/>
自外持一箭來曰吾行山中為飛矢所傷已無恙因掛<lb/>
箭于壁書其月日且云此後十年箭主到此付之後明<lb/>
皇幸蜀至此觀乃見箭<hi>集異記</hi>
文峯歌開元中永新縣尹氏女姿容頗麗性識敏恵不<lb/>
因保母而妙善唱歌因重陽與羣女戲登南山文峯而<lb/>
同輩命之歌乃顰眉緩頰怡然一曲聲逗數十里故俗<lb/>
耆舊云尹氏之歌聞于長安刺史行部聞而召見之表<lb/>
<pb n="KR3k0049_WYG_005-62a"/>
進入宫為唱歌供奉<hi>南唐近事</hi>
宴曲江貞元四年九月賜宴曲江亭帝為詩序因詔曰<lb/>
卿等重陽㑹宴朕想歡洽欣慰良多情發于中因製詩<lb/>
序今賜卿等一本文詞士應制同用清字由是百寮皆<lb/>
和上自考其詩為等第<hi>唐詩紀事</hi>
黄菊歌韋綬為學士以心疾還第㑹九日徳宗作黄菊<lb/>
歌顧左右曰安可不示韋綬即遣使持徃綬遽奉和附<lb/>
使進帝曰為文不已豈頤養耶勑自今勿復爾<hi>唐書</hi>
<pb n="KR3k0049_WYG_005-62b"/>
曲江别㑹韋綬為集賢院學士九月九日宴羣臣曲江<lb/>
綬請集賢院學士得别㑹帝一順從<lb/>
不忍食餻袁徳師給事中高之子九日出餻謂人曰某<lb/>
不敢喫請諸公破除且言是其先諱俛首乆之<hi>嘉話録</hi>
題東閣李義山乃令狐楚故吏楚子綯繼相殊不展分<lb/>
重陽日義山詣綯㕔事題云曽共山翁把酒巵霜天白<lb/>
菊正離披十年泉下無消息九日樽前有所思莫學漢<lb/>
臣裁苜蓿還同楚客詠江籬郎君官重施行馬東閣無<lb/>
<pb n="KR3k0049_WYG_005-63a"/>
由得再窺綯乃閉此㕔終身不處<hi>北夢瑣言</hi>
鶴林開花潤州鶴林寺杜鵑花高丈餘毎春末花爛熳<lb/>
節使賔僚一城士庶無不賞玩者時或見三女子紅裳<lb/>
艶麗共㳺樹下俗傳花神也周寳鎮浙西一日謂殷七<lb/>
七曰鶴林之花天下竒絶常聞君能開非時花今重九<lb/>
將近可能開副此日乎七七乃前二日鶴林宿焉中夜<lb/>
女子來謂七七曰妾為上𤣥所命下司此花今與道者<lb/>
共開之來日晨起寺僧忽訝花漸拆蕋及九日爛熳如<lb/>
<pb n="KR3k0049_WYG_005-63b"/>
春乃以聞寳與一城士庶咸驚之㳺賞復如春間<hi>續仙傳</hi>
五色餻九月重陽日上五色餻菊花枝茱茰樹飲菊花<lb/>
酒佩茱茰令人長夀<hi>盧公範</hi>
龍沙堆南昌有龍沙堆北𢃄江沙阜逶迤潔白高峻而<lb/>
陂有龍形連亘五六里俗為九日登高處<hi>豫章記</hi>權得輿<lb/>
龍沙宴㑹詩云龍沙重九㑹千騎駐旌旗<lb/>
藥市梓州易𤣥子以九日上昇今梓州每於初八夜易<lb/>
𤣥龍池中買藥謂之藥市成都九日為藥市人盡入市<lb/>
<pb n="KR3k0049_WYG_005-64a"/>
吸藥氣是日雨則仙人在其中<lb/>
湖山郡北四十里有湖山形平正可容數百人坐民俗<lb/>
極重九日每菊酒之晨讌㑹於此山者常至三四百人<lb/>
登之見邑屋悉委江海分明<hi>臨海記</hi>
麻葛餻膳部節日食料九月九日麻葛餻<hi>㑹典</hi>
陽數節蘇頲應制詩願陪陽數節億萬九秋期<lb/>
菊花節王維詩四海方無事三秋大有年芍藥和金鼎<lb/>
茱茰挿玳筵無窮菊花節長奉栢梁篇<lb/>
<pb n="KR3k0049_WYG_005-64b"/>
　　冬<lb/>
上天冬終也萬物所以終成也冬曰上天其氣上騰與<lb/>
地絶也故月令曰天氣上騰地氣下降<hi>釋名</hi>
𤣥英冬為𤣥英亦曰安寧<hi>爾雅</hi>
顓頊執權漢書魏相奏曰北方之神顓頊乘坎執權司<lb/>
冬月令冬月其日壬癸其帝顓頊其神𤣥𡨕漢郊祀歌<lb/>
𤣥冥陵隂蟄蟲盖藏淮南子冬為權權者所以權萬物<lb/>
也權正不失萬物乃藏<lb/>
<pb n="KR3k0049_WYG_005-65a"/>
閉藏冬三月此謂閉藏水氷地折無擾乎陽<hi>素問</hi>
日行北陸日行北陸謂之冬<hi>後律厯志</hi>日東行北方黑道曰<lb/>
北陸<hi>易通統圖</hi>
斗柄指北斗柄指北天下皆冬<hi>鶡冠子</hi>
呼吸北方者何也伏方也伏方者萬物之方伏也伏方<lb/>
何以謂之冬冬者中也中也者物方藏於中也故曰北<lb/>
方冬也陽盛則吁茶萬物而養之外也隂盛則呼吸萬<lb/>
物而藏之内也故曰呼吸者隂陽之交接萬物之始終<lb/>
<pb n="KR3k0049_WYG_005-65b"/>
<hi>尚書大傳</hi>
徳寒冬之徳寒寒不信其地不成剛地不成剛則凍閉<lb/>
不開天地之大四時之化而猶不能以不信成物又况<lb/>
人乎<hi>吕覽</hi>
為信冬為信北方為冬冬終也北伏方也是故萬物冬<lb/>
皆伏貴賤若一美惡不减信之至也<hi>尸子</hi>太隂者北方也<lb/>
北伏也陽氣伏于下於時為冬冬終也物終藏乃可稱<lb/>
<hi>前律歴志</hi>
<pb n="KR3k0049_WYG_005-66a"/>
月徳北方曰月其時曰冬其氣曰寒其徳淳起温怒周<lb/>
密斷刑致罰以符隂氣大寒乃至五穀乃熟此謂月徳<lb/>
月掌罰罰為寒<hi>管子</hi>
月律十月律謂之應鍾何鍾動也言萬物應陽而動下<lb/>
藏也十一月謂之黄鍾何黄中和之色也鍾動也言陽<lb/>
氣動於黄泉之下動養萬物也十二月律謂之大吕何<lb/>
大大也吕者拒也言陽氣欲出隂不許也吕之為言拒<lb/>
也旅抑拒難之也<hi>白虎通</hi>
<pb n="KR3k0049_WYG_005-66b"/>
月辰十月之辰謂為亥亥者劾也言時隂氣劾殺萬物<lb/>
也十一月之辰謂之子子者孳也謂陽氣至此更孳生<lb/>
也十二月之辰謂之丑丑者紐也言終始之際故以紐<lb/>
結為名也<hi>晉樂志</hi>
月建孟冬之月日月㑹於析木之津而斗建亥之辰仲<lb/>
冬之月日月㑹於星紀而斗建子之辰季冬之月日月<lb/>
㑹於𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>而斗建丑之辰<hi>月令注</hi>
陽潜易曰潜龍勿用言十一月十二月陽氣潜藏未得<lb/>
<pb n="KR3k0049_WYG_005-67a"/>
用事雖煦嘘萬物養其根荄而猶盛隂在上地凍水氷<lb/>
陽氣否隔閉而成冬<hi>後魯恭傳</hi>
六氣立冬之節初五日水始氷次五日地始凍後五日<lb/>
雉入大水為蜃次小雪氣初五日虹藏不見次五日天<lb/>
氣上騰地氣下降後五日閉塞而成冬次仲冬大雪之<lb/>
節初五日氷益壯地始坼鵙鳥不鳴次五日虎始交後<lb/>
五日芸始生荔挺出次冬至氣初五日蚯蚓結次五日<lb/>
麋角解後五日水泉動次季冬小寒之節初五日鴈北<lb/>
<pb n="KR3k0049_WYG_005-67b"/>
鄉次五日鷙鳥厲疾後五日水澤腹堅凡此六氣一十<lb/>
八候皆冬氣正養藏之令故養生者必謹奉天時也<hi>素問</hi>
<hi>注</hi>
𤣥冬冬曰𤣥冬三冬九冬風曰寒風勁風嚴風厲風哀<lb/>
風隂風景曰冬景寒景時曰寒辰節曰嚴節鳥曰寒鳥<lb/>
寒禽草曰寒卉黄草木曰寒木寒柯素木寒條<hi>梁元帝纂要</hi>
陽月隂徳用事則和氣皆隂建亥之月是也故謂之正<lb/>
隂之月十月隂雖用事而隂不孤立此月純隂疑於無<lb/>
<pb n="KR3k0049_WYG_005-68a"/>
陽故謂之陽月所謂日月陽止者也爾雅云十月為陽<lb/>
孫炎注云純隂用亊嫌於無陽故以名云馬融傳至於<lb/>
陽月隂慝害作又云吉月之陽朔注云陽朔十月朔也<lb/>
良月良月十月也就盈數也<hi>左傳</hi>
小春十月天氣和暖似春故名曰小春<hi>荆楚歲時記</hi>
上冬十月孟冬亦曰上冬<hi>纂要</hi>亦曰開冬顔延年田收詩<lb/>
云開冬眷狙物殘悴盈化先濟曰開冬十月也<lb/>
暢月吕氏春秋曰仲冬命之曰暢月汪云隂氣在上民<lb/>
<pb n="KR3k0049_WYG_005-68b"/>
人空閒無所事作故命之曰暢月也<lb/>
辜月十一月為辜<hi>爾雅</hi>
杪冬十二月季冬亦曰暮冬杪冬除月暮節暮歲窮稔<lb/>
窮紀<hi>纂要</hi>
日月㑹於龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>國語云日月㑹於龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>國家於是乎蒸<lb/>
嘗也賈逵曰<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>龍尾也月令孟冬日在尾東京賦日月<lb/>
㑹於龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>恤民事之勞疚<lb/>
祀先十月一日閩中風俗皆作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>糍或作京飩以祀先<lb/>
<pb n="KR3k0049_WYG_005-69a"/>
祖蓋告冬之義也<hi>南粤志</hi>
天統感精符曰天統者十一月建子天始施之端也注<lb/>
周以為正漢書紀律以黄鍾為天統<lb/>
魏地唐地魏地處季冬之位土地平夷唐地處孟冬之<lb/>
位得常山太岳之風音中羽其地磽确故其民險而好<lb/>
畜<hi>詩含神霧</hi>
鑿山穿陵夏桀之時以十月發民鑿山穿陵通於河民<lb/>
諫曰孟冬鑿山穿陵是泄天之氣發地之藏天子失道<lb/>
<pb n="KR3k0049_WYG_005-69b"/>
後必有敗桀殺之朞年岑山崩為大澤湯率諸侯伐之<lb/>
<hi>太公金匱</hi>
抱氷越王念復呉怨目臥則攻之以蓼足寒則漬之以<lb/>
水冬則抱氷夏還握火<hi>呉越春秋</hi>
赤鳯來戚夫人在宫内峕十月十五日其入靈女廟以<lb/>
豚黍樂神吹笛擊筑歌上靈之曲既而相與連臂踏地<lb/>
為節歌赤鳯凰來<hi>西京雜記</hi>搜神記曰乃巫俗也<lb/>
文史足用東方朔初來上書曰臣朔年十二學書三冬<lb/>
<pb n="KR3k0049_WYG_005-70a"/>
文史足用<lb/>
斷囚流涕虞詡祖父經為郡縣獄吏案法平正務寛恕<lb/>
冬月上其狀嘗流涕隨之<hi>後漢書</hi>
作徒衣鍾離意辟大司徒侯霸掾詔部送徒詣河内時<lb/>
冬寒徒病不能行路過𢎞農輒移屬縣使作徒衣縣不<lb/>
得已與之上書言狀意亦具以聞光武得奏以見霸曰<lb/>
君所使掾何乃仁於用心誠良吏也<hi>後漢書</hi>
書法垂泣盛吉為廷尉每至冬月罪囚當斷其妻執燭<lb/>
<pb n="KR3k0049_WYG_005-70b"/>
吉持丹筆相向垂泣<hi>㑹稽典録</hi>
教織崔寔為五原太守土地不知緝續冬積草伏臥其<lb/>
中若見吏以草纒身而出寔至官乃賣儲峙得三十餘<lb/>
萬諸鴈門廣武迎織師使巧手作機及紡以教民織<hi>政論</hi>
寔母劉氏有母儀淑徳慱覽書傳初寔在五原常訓以<lb/>
臨民之政寔之善績母有其助焉<lb/>
無被孫辰字允公家貧不仕居社城中織箕為業明詩<lb/>
書為郡功曹冬月無被有藁一束暮臥其中旦收之<hi>三輔</hi>
<pb n="KR3k0049_WYG_005-71a"/>
<hi>決録</hi>
嵗餘董遇好學人從學者遇不肯教云當先讀書百遍<lb/>
而義自見從學者云苦渇無日遇曰當以三餘冬者歲<lb/>
之餘雨者晴之餘夜者日之餘<hi>魏略</hi>
致薪顔裴字文林為京兆尹課民當輸租時車牛各致<lb/>
薪兩束為冬寒氷炙筆硯<hi>上</hi>
涕泗凝氷晉武帝哭羊祜冬月涕泗交下凝鬚為永<hi>獨異</hi>
<hi>志</hi>
<pb n="KR3k0049_WYG_005-71b"/>
季冬學余家貧晝則愍於作勞夜則甘於疲寐以三時<lb/>
之務巻帙生塵篋不解緘唯季冬末纔得一旬學爾<hi>皇甫</hi>
<hi>謐𤣥晏春秋</hi>
冬月扇面王敦素憚周顗每見輒面熱雖復冬月扇面<lb/>
不得休<hi>晉書</hi>
單衣晉孝武年十二時冬天晝日不著複衣但著單練<lb/>
衫五六重夜則累茵褥謝公諫曰聖體宜令有常陛下<lb/>
晝過冷夜過熱恐非攝養之術帝曰晝動夜靜謝公出<lb/>
<pb n="KR3k0049_WYG_005-72a"/>
嘆曰上理不减先帝<hi>世說</hi>
浴湯池唐高宗時凡天子享㑹冬幸新豐歴白鹿觀上<lb/>
驪山賜浴湯池給香粉蘭澤帝賦詩學士皆屬和<hi>李適傳</hi>
寳研爐内庫有七寳研爐一所曲盡其巧每冬寒硯凍<lb/>
置於爐上硯凍自消不勞<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>火冬月帝常用之<hi>天寳遺事</hi>
妓圍申王每至冬月有風雪苦寒之際使宫妓密圍於<lb/>
坐側以禦寒氣自呼為妓圍<hi>上</hi>
肉陣楊國忠於冬月常選婢妾肥大者行列於前令遮<lb/>
<pb n="KR3k0049_WYG_005-72b"/>
風蓋籍人之氣相暖故謂之肉陣<hi>天寳遺事</hi>
鳯炭楊國忠家以炭屑用密揑塑成雙鳯至冬月則燃<lb/>
於爐中及先以白檀木鋪於爐底餘炭不可參雜也<hi>上</hi>
美女呵筆李白于便殿對明皇撰詔誥時十月大寒筆<lb/>
凍莫能書字帝勑宫嬪數人侍于李白左右令冬執牙<lb/>
筆呵之遂取而書其詔其受聖眷如此<hi>天寳遺事</hi>
置鳯木李輔國嚴凝之時置鳯首木於高堂大厦中其<lb/>
木高一尺而雕刻如鸞鳯之形龢照之氣如二三月故<lb/>
<pb n="KR3k0049_WYG_005-73a"/>
别名曰常春木<hi>杜陽編</hi>
暖金合進士張無頗遇袁天罡女袁大孃受藥以暖金<lb/>
合盛之曰寒時但出此合則一室暄熱不假爐炭矣金<lb/>
合乃廣利王宫中之寳<hi>裴鉶傳竒</hi>
星迴節南詔以十二月十六日為星迴節是日登避風<lb/>
臺命清平官賦詩彼國謂詞臣曰清平官天子曰震旦<lb/>
<hi>玉溪編事</hi>
除障十二月八日沭浴轉除罪障<hi>荆楚歲時記</hi>
<pb n="KR3k0049_WYG_005-73b"/>
灌佛十二月八日佛成道日據經佛初成道浴於泥蓮<lb/>
池故北人以是日灌木佛像歲時雜記僧家以乳簟胡<lb/>
桃百合等造七寳粥亦謂之鹹粥供佛及僧道檀越<lb/>
宋時東京十二月初八日都城諸大寺作浴佛㑹并送<lb/>
七寳五味粥謂之臘八粥<lb/>
大閲此月戸部奏大閱天下貢物於都堂其日於朝宰<lb/>
相與百官皆赴戸部宴㑹一時特盛開元中曽以大閱<lb/>
一日貢物賜李林甫九州任土盡歸人臣之家國史書<lb/>
<pb n="KR3k0049_WYG_005-74a"/>
其事也<hi>輦下歲時記</hi>
合習俗冬民既入婦人同巷相從夜續一月得四十五<lb/>
日必相從者所以省費燎火同巧拙而合習俗也<hi>漢書</hi>
飲飛羽王莽知太后厭居深宫中欲虞樂以市其權迺<lb/>
令太后四時巡狩四郊春幸繭館遵霸水而袚除夏㳺<lb/>
篽宿鄠杜之間秋歴東館望昆明集黄山宫冬饗飲飛<lb/>
羽校獵上蘭登長平館臨涇水而覽焉<hi>漢元后傳</hi>
　　立冬<lb/>
<pb n="KR3k0049_WYG_005-74b"/>
盛徳在水孟冬之月是月也立冬先立冬三日太史謁<lb/>
之天子曰某日立冬盛徳在水天子乃齊立冬之日天<lb/>
子親帥三公九卿大夫以迎冬於北郊還反賞死事恤<lb/>
孤寡<hi>月令</hi>
黒郊六冬之日夜漏未盡五刻京都百官皆衣皂迎氣<lb/>
於北郊<hi>後續禮儀志</hi>冬則衣黑衣佩𤣥玉乘𤣥輅駕鐵驪載<lb/>
𤣥旂以迎冬於北郊其祭先豕居明堂後廟啟北户<hi>逸禮</hi>
節名十月立冬為節者冬終也立冬之時萬物終成為<lb/>
<pb n="KR3k0049_WYG_005-75a"/>
節名小雪為中者氣叙轉寒雨變成雪故以小雪為中<lb/>
<hi>三禮義宗</hi>
卦名立冬乾王坎相艮胎震沒巽死離困坤廢兊休<hi>五行</hi>
<hi>休王論</hi>
　　十月十五<lb/>
下元十月十五為下元<hi>道經</hi>
水神校籍下元九江水帝十二河源溪谷大神暘谷神<lb/>
王水府靈官同下人間校定罪福<hi>正一脩真㫖要</hi>
<pb n="KR3k0049_WYG_005-75b"/>
水官解厄下元三品解厄水官主録百司檢察人間善<lb/>
惡上詣天闕進呈<hi>上</hi>
張燈開寳四年七月中元節京城張燈<hi>㑹要</hi>太平興國五<lb/>
年十月下元京城始張燈如上元之夕至淳化元年六<lb/>
月始罷中元下元張者<lb/>
　　冬至<lb/>
履長十一月建寅月之正月冬至日南極景極長隂陽<lb/>
日月萬物之始行堂黄鍾其管最長故有履長之語<hi>玉燭</hi>
<pb n="KR3k0049_WYG_005-76a"/>
<hi>寳典</hi>
亞嵗魏晉則冬至日受萬國使百寮稱賀因小㑹其儀<lb/>
亞於歲旦<hi>于志</hi>魏曹植表一陽嘉節萬物昭蘇亞歲迎祥<lb/>
履長納慶<lb/>
君道長冬至陽氣始動夏至隂氣始起麋鹿角廢故寢<lb/>
兵鼓身欲安志欲静故不聽事迎送冬至陽氣起君道<lb/>
長故賀夏至隂氣起君道衰故不賀<lb/>
𤣥明天冬至日行逺道周四極命之曰𤣥明天<hi>吕氏春秋</hi>
<pb n="KR3k0049_WYG_005-76b"/>
辰星升日冬至辰星升<hi>春秋考異郵</hi>
三至十一月大雪為節者形於小雪為大雪時雪轉甚<lb/>
故以大雪名節冬至為中者亦有三義一者隂極之至<lb/>
二者陽氣始至三者日行南至故謂之冬至也<hi>三禮義宗</hi>
三極冬至十馬<hi>疑</hi>極有三焉晝漏極短去極極逺晷景<lb/>
極長極者至極而還之辭也<lb/>
斗北中繩日冬至則斗北中繩隂氣極陽氣萌故曰冬<lb/>
至為徳日夏至則斗南中繩陽氣極隂氣萌故曰夏至<lb/>
<pb n="KR3k0049_WYG_005-77a"/>
為刑<hi>淮南子</hi>
日道發南日道發南去極彌逺其景彌長逺長乃極冬<lb/>
乃至焉日道斂北去極彌近其景彌短近短乃極夏乃<lb/>
至焉二至之中道齊景正春秋分焉<hi>後律厯志</hi>
成天文易通卦驗曰冬至成天文鄭𤣥注云天文謂之<lb/>
三光運行照天下冬至而數訖於是時也祭而成之所<lb/>
以報也樂叶圖徵曰八能之士常以日冬至成天文日<lb/>
夏至成地理作隂樂以成天文作陽樂以成地理<lb/>
<pb n="KR3k0049_WYG_005-77b"/>
諧律厯冬至始人主致八能之士或調黄鍾或調六律<lb/>
或調五行或調律厯或調隂陽或調正徳<hi>易通卦驗</hi>
度晷景天子常以冬夏至日御前殿合八能之士陳八<lb/>
音聽樂均度晷景候鍾律權土灰效隂陽也<hi>司馬彪續漢書</hi>
蘭射干生陳寵傳云夫冬至之節陽氣始萌故十一月<lb/>
有蘭射干芸荔之應注易通卦驗云十一月廣莫風至<lb/>
則蘭射干生射音夜即今之烏扇也<lb/>
迎至易通卦驗曰冬至始人主與羣臣左右從樂五日<lb/>
<pb n="KR3k0049_WYG_005-78a"/>
從者就也冬至臣俱就大司樂之公臨其律祭天圜<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
之樂以為祭事莫大於此<lb/>
懸璧連月日月五星冬至起牽牛日月若懸璧仰觀天<lb/>
形如車盖衆星纍纍如連貝<hi>尚書孝靈曜</hi>
立日表易通卦驗曰冬至之日立八神樹八尺之表日<lb/>
中視其晷晷如度其歲美人民和順不如度者則歲惡<lb/>
人民多譌言政令為之不平晷進則水晷退則旱進一<lb/>
尺則日食退一尺則月食月食則正臣下之行日食則<lb/>
<pb n="KR3k0049_WYG_005-78b"/>
正人主之道注進謂長於度也<lb/>
天地交讓冬至隂陽合精天地交讓天為尸濕地為不<lb/>
凍君為不朝百官為不親事不可出㳺必有憂悔<hi>神農書</hi>
初嵗凡候歲美惡謹候歲始歲始或冬至日産氣始萌<lb/>
臘明日人衆卒歲一㑹飲食發陽氣故曰初歲<hi>史記</hi>
懸土炭史記曰冬至短極懸土炭炭動麋鹿解角蘭根<lb/>
出泉出躍略以知日至要決晷景孟康曰先冬至三日<lb/>
懸土炭於衡兩端輕重適均冬至日陽氣至則炭重夏<lb/>
<pb n="KR3k0049_WYG_005-79a"/>
至日隂氣至則土重晉灼曰蔡邕律厯紀候鍾律權土<lb/>
炭冬至陽氣應黄鍾通土炭輕而衡仰夏至隂氣應𬎼<lb/>
賔通土炭重而衡低進退先後五日之中<hi>天官書</hi>
扶氣成務至日所以休兵不興事閉關商旅不行何此<lb/>
日隂陽氣㣲王者承天理物故率天下静不復行役以<lb/>
扶助㣲氣成萬物也夏至隂始起反大熱何隂氣始起<lb/>
陽氣推而上故大熱也冬至陽始起隂氣推而上故大<lb/>
寒也<hi>白虎通</hi>
<pb n="KR3k0049_WYG_005-79b"/>
迎日黄帝得寳鼎宛朐問於鬼臾區對曰黄帝得寳鼎<lb/>
神策是嵗已酉朔旦冬至得天之紀終而復始於是黄<lb/>
帝迎日推策後率二十嵗復朔旦冬至<hi>史封禪書</hi>
書雲春王正月辛亥朔日南至公既視朔遂登觀臺以<lb/>
望而書禮也凢今至啓閉必書雲物為俻故也<hi>左傳五年</hi>令<lb/>
狐楚冬至進鞍馬狀云迎日良辰書雲令節始生一陽<lb/>
之數首出三統之正<hi>英華</hi>
獻履襪冬至進履襪崔駰襪銘有建子之月助養元氣<lb/>
<pb n="KR3k0049_WYG_005-80a"/>
之事陽升于下日永于天長履景福至千億年魏曹植<lb/>
獻襪履表曰伏見舊儀國家冬至獻履貢襪所以迎福<lb/>
踐長後魏崔浩女儀云近古婦人常以冬至日進履襪<lb/>
於舅姑踐長至之義也酉陽雜俎云北朝婦人常以冬<lb/>
至日進襪及鞾<lb/>
添線晉魏間宫中以紅線量日影冬至後日添長一線<lb/>
<hi>嵗時記</hi>唐宫中以女功揆日之長短冬至後日覺漸長比<lb/>
常日増一線之功<hi>唐雜録</hi>
<pb n="KR3k0049_WYG_005-80b"/>
舉觴晉周顗母李氏字絡秀生顗及嵩謨元帝時並列<lb/>
顯位嘗冬至舉觴賜三子曰吾本謂度江託足無所爾<lb/>
家有相爾等並羅列吾前復何憂嵩起長跪而泣曰不<lb/>
如阿母言伯仁為人志大而才短名重而識闇好乘人<lb/>
之弊此非自全之道嵩性狼抗亦不容於世唯阿奴碌<lb/>
碌當在母目下耳阿奴謨小字也<hi>世說</hi>
放囚王志字次道僧䖍子也為東陽太守郡獄有重囚<lb/>
十餘冬至日悉遣還家過節皆反惟一人失期志曰此<lb/>
<pb n="KR3k0049_WYG_005-81a"/>
自太守事主者勿憂明旦果至以婦孕吏人益歎服之<lb/>
<hi>南史</hi>梁書席闡為東陽太守傳岐為始新令冬至放囚俱<lb/>
同<lb/>
設豆餅庫狄伏連冬至之日親表稱賀其妻為設豆餅<lb/>
伏連問此豆何因而得妻曰於馬豆中分减伏連大怒<lb/>
<hi>北齊書</hi>
朔日冬至上御含元殿受朝太史奏曰朔日冬至厯數<lb/>
之元嘉辰之㑹按樂叶徵圖云朔日冬至聖主厚祚又<lb/>
<pb n="KR3k0049_WYG_005-81b"/>
按春秋感精符云冬至隂雲祁寒有雲迎日者來嵗大<lb/>
美此並聖徳光被上感天心請付有司以彰嘉瑞從之<lb/>
<hi>𤣥宗實録</hi>
駿狼冬至日在狼駿之山<hi>淮南子</hi>郭璞客傲云狼駿之長<lb/>
暉𤣥陸之短景<lb/>
黄鍾天日正南黄鍾踐長粥饘追萌微納休徵<hi>風土記</hi>令<lb/>
狐楚表云建子實三微之宗黄鍾為六律之本冬氣方<lb/>
至壁星正中<hi>英華</hi>
<pb n="KR3k0049_WYG_005-82a"/>
荐黍羊四民月令曰冬至日荐黍羊先薦𤣥㝠以及祖<lb/>
禰其進拜謁賢君師一如元日先後冬至各五日買白<lb/>
犬養之以供祖禰<lb/>
作赤豆粥荆州嵗時記曰十一月冬至日作赤豆粥注<lb/>
共工氏有不才之子以冬至死為疫鬼畏赤小豆故冬<lb/>
至日作赤豆粥以禳之<lb/>
除夜通函録是夕冬至除夜盧頊家方偹粢盛之具<hi>廣記</hi>
<hi>三百四十</hi>
<pb n="KR3k0049_WYG_005-82b"/>
日影在北赤土國直崖州南渡海經鷄籠島冬至之日<lb/>
影在北夏至之日影在南開户皆向北<hi>洽聞記</hi>
數日驗嵗淮南曰以冬至日數至來嵗正月朔日五十<lb/>
日者民食不足不滿五十日者减一升有餘則日日益<lb/>
一升四時纂要云此占最有據也<lb/>
天竺冬至西域諸國志云天竺十一月十六日為冬至<lb/>
則麥秀十二月十六日為臘則麥熟<hi>齊氏</hi>
　　臘<lb/>
<pb n="KR3k0049_WYG_005-83a"/>
三戌臘冬至後三戌臘祭百神也<hi>説文</hi>
蜡禮記曰天子大蜡八伊耆氏始為蜡蜡索也嵗十二<lb/>
月合聚萬物而索饗之五經要義曰三代名臘夏曰嘉<lb/>
平殷曰清祀周曰大蜡總謂之臘晉博士張亮議曰蜡<lb/>
者合聚百物索饗之嵗終休老息民也臘者祭宗廟五<lb/>
祀傳曰臘接也祭宜在新故交接也俗謂之臘臘明日<lb/>
為初嵗秦漢以來有賀此皆古之遺語也<lb/>
不臘左傳曰晉侯假道於虞以伐虢宫之竒諌弗聽以<lb/>
<pb n="KR3k0049_WYG_005-83b"/>
其族行曰虞不臘矣御覽注云臘祭名也日月㑹于龍<lb/>
尾百物備合因於是祭羣神也<lb/>
嘉平秦恵文王十二年初臘始皇三十一年十二月更<lb/>
名臘曰嘉平<hi>史記</hi>
尋仙改名太原真人茅盈内紀曰始皇三十一年九月<lb/>
庚子盈曽祖父蒙乃於華山之中乘雲駕龍白日升天<lb/>
先是其邑謠歌曰神仙得者茅初成駕龍上升入泰清<lb/>
時下𤣥洲戲赤城繼世而徃在我盈帝若學之臘嘉平<lb/>
<pb n="KR3k0049_WYG_005-84a"/>
始皇聞謠歌而問其故父老具對此仙人之謡歌勸帝<lb/>
求長生之術於是始皇欣然乃有尋仙之志因改臘曰<lb/>
嘉平<lb/>
臘日祀竈宣帝時隂子方者當臘日晨炊而竈君神形<lb/>
見子方再拜受慶家有黄羊因以祀之自是以後暴至<lb/>
巨富故後常以臘日祀竈<hi>捜神記</hi>
王氏臘沛國陳咸為廷尉監王莽簒位還家杜門不出<lb/>
莽改昜漢法令及臘日咸常言我先祖何知王氏臘乎<lb/>
<pb n="KR3k0049_WYG_005-84b"/>
<hi>謝承後漢書</hi>
臘取瘦羊甄宇北海人建武中青州從事徵拜博士每<lb/>
臘詔賜博士羊人一頭羊有大小肥瘦時博士祭酒議<lb/>
欲殺羊稱分其肉宇曰不可又欲投鈞宇復恥之宇因<lb/>
先自取其最瘦者後召問瘦羊博士所在京師因以為<lb/>
號<hi>東觀記</hi>
放囚虞延建武初除細陽令每至嵗時伏臘輒休遣徒<lb/>
繫各使歸家並感其恩徳應期而還有囚於家被病自<lb/>
<pb n="KR3k0049_WYG_005-85a"/>
載論獄既至而死<hi>本傳</hi>華陽志王長文元康初試守江源<lb/>
令梁書何鳯為建安太守放囚事同<lb/>
思母第五倫母老不能之官每至臘日常悲戀垂淚<hi>謝承</hi>
<hi>書</hi>
遺錢章帝尊崇舅氏馬廖兄弟並居職任廖等傾身交<lb/>
結第五倫欲令抑損其權上疏曰聞衛尉廖臘日遺其<lb/>
在洛中錢各五千越騎校尉光臘用羊三百頭米四百<lb/>
斛肉五千斤臣以為不應經義<hi>本傳</hi>
<pb n="KR3k0049_WYG_005-85b"/>
竊食祭先韓卓字子助陳畱人臘日奴竊食祭其先人<lb/>
卓義其心即日免之<hi>袁山松書</hi>
隨母還家鄭𤣥年十二隨母還家正臘宴㑹同列十數<lb/>
人皆美服盛飾語言閒通𤣥獨漠然如不及父母私督<lb/>
數乃曰此非我志不在所願<hi>别傳</hi>
僵仆陳修烏傷人家貧為吏常步檐上下恒食乾物每<lb/>
至正臘僵仆不起同僚飲食請不肯徃<hi>㑹稽典録</hi>
學華王朗毎以識度推華歆歆蜡日嘗集子姪燕飲王<lb/>
<pb n="KR3k0049_WYG_005-86a"/>
亦學之有人向張華説此事張曰王之學華皆是形骸<lb/>
之外去之所以更逺<hi>世説</hi>
盗樹范喬字伯孫外黄人臘夕盗斫其樹有告者喬佯<lb/>
不聞邑人愧而歸之喬曰取柴欲與父母相懽耳何以<lb/>
愧為<hi>晉書</hi>
賜臘景龍三年臘日帝于苑中召近臣賜臘晚自北門<lb/>
入于内殿賜食加口脂臘脂盛以碧鏤牙筩<hi>文館記</hi>
伏臘蕭炅李林甫所引不知書嘗與嚴挺之言稱蒸嘗<lb/>
<pb n="KR3k0049_WYG_005-86b"/>
伏臘乃為伏獵挺之白張九齡曰省中而有伏獵侍郎<lb/>
乎出炅為岐州刺史林甫恨之<hi>嚴復傳</hi>
停兎貞元九年十一月上此日來京兆府每年及臘日<lb/>
府縣捕養老兎以充進獻自今以後宜停<hi>唐㑹要</hi>
三驅貞元十一年十二月臘日畋於苑中止多殺行三<lb/>
驅禮軍士無不知感<lb/>
祭先蔡邕獨斷云臘者嵗終大祭縱吏民宴飲非迎氣<lb/>
故但送不迎應劭風俗通云案禮夏曰嘉平殷曰清祀<lb/>
<pb n="KR3k0049_WYG_005-87a"/>
周曰大蜡漢改曰臘臘者獵也田獵取獸祭先祖也周<lb/>
時獵與大蜡各為一祭漢改曰臘不蜡而為臘矣<hi>左傳注</hi>
勞農季冬之月星迴嵗終隂陽以交勞農大享臘<hi>後漢志</hi>
行衰為臘王者各以其行盛日為祖衰日為臘漢以火<lb/>
徳火衰於戌故戌日為臘魏以土徳土衰於辰故辰日<lb/>
為臘晉以金徳金衰於丑故丑日為臘臘與蜡同<hi>魏臺訪議</hi>
高堂隆曰帝王各以其行之盛而祖以其終而臘火生<lb/>
於寅盛於午終於戌故火家以午祖以戌臘秦靜曰古<lb/>
<pb n="KR3k0049_WYG_005-87b"/>
禮出行有祖祭嵗終有蜡臘無正月必祖之祀漢氏以<lb/>
午祖以戌臘午南方故以祖冬者嵗之終物畢成故以<lb/>
戌臘而小數之學者因為之說非典文也<hi>後漢志注</hi>
禮止門内蜡本施祭故不賀其明日為小嵗賀稱初嵗<lb/>
福始罄無不宜正旦賀稱元正首慶百福惟新小嵗之<lb/>
賀既非大慶禮止門内<hi>徐瑗家儀</hi>
臘酒十月上幸命典饋清麴釀冬酒以供臘祀臘明日<lb/>
謂小嵗進酒尊長脩刺賀君師<hi>四民月令</hi>
<pb n="KR3k0049_WYG_005-88a"/>
藻豆凡臘日上藻豆袋及頭膏面脂口脂<hi>盧公家範</hi>
駐顔膏臘日賜銀合子駐顔膏牙香等繡香袋一枚<lb/>
臘鼓東夷三韓俗以臘日家家祭祀俗云臘鼓鳴春草<lb/>
生也<hi>謝承書</hi>
五臘道家有五臘正月一日為天臘五月五日為地臘<lb/>
七月七日為道徳臘十月一日為民嵗臘十二月正臈<lb/>
日為王侯臘王侯臘五帝校定生人處所分野降注三<lb/>
萬六千神炁其日可謝罪祈求延年益夀<hi>道書</hi>
<pb n="KR3k0049_WYG_005-88b"/>
　　除夕<lb/>
大儺東都賦卒嵗大儺毆除羣厲譙周論語注曰儺却<lb/>
之也吕覽注曰大儺逐盡隂氣為陽導也嵗前一日擊<lb/>
鼓驅疫謂之逐除漢舊儀曰昔顓頊氏之有三子已而<lb/>
為疫鬼一居江水為瘧鬼一居若水為罔兩<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>鬼一居<lb/>
人宫室區隅善驚人為小鬼於是以嵗十二月使方相<lb/>
氏蒙虎皮黄金四目𤣥衣丹裳執戈持盾帥百𨽻及童<lb/>
子而時儺以索室中而毆疫鬼也月令章句曰日行北<lb/>
<pb n="KR3k0049_WYG_005-89a"/>
方之宿北方大隂恐為所抑故命有司大儺所以扶陽<lb/>
抑隂也盧植禮記注曰所以逐衰而迎新<lb/>
宿嵗嵗除家家具肴蔌謂宿嵗之儲以迎新年相聚酣<lb/>
飲畱宿嵗飯至新年則棄之街衢以為去故納新也<hi>荆楚</hi>
<hi>記</hi>
藏鈎荆楚記曰嵗前為藏鈎之戲始於鈎弋夫人按漢<lb/>
武故事云上巡狩河間見清光自地屬天望氣者云下<lb/>
有貴子上求之見一女子在空室中姿色殊絶兩手皆<lb/>
<pb n="KR3k0049_WYG_005-89b"/>
拳數百人擘之莫舒上自披即舒號拳夫人善素女術<lb/>
大有寵即鈎弋夫人也辛氏三秦記曰漢昭帝母鈎弋<lb/>
夫人手拳有國色世人藏鈎起於此周處風土記云呼<lb/>
為行彄盖婦人所作金環以錔指而纒者臘日祭後叟<lb/>
嫗各随其儕為藏彄之戲分為二曹以較勝負得一籌<lb/>
者為勝其負者起拜謝勝者俗云戲令人生離有禁忌<lb/>
之家廢不脩也<hi>彄音鈎</hi>
載土洪矩呉時作廬陵郡載土船頭逐除人就乞矩指<lb/>
<pb n="KR3k0049_WYG_005-90a"/>
船頭云無物載土耳<hi>宣城記</hi>
逐除京師每嵗除日行儺今所謂逐除也結黨連羣通<lb/>
夜達曉家至門到責其送迎孫興公嘗著戲為儺至桓<lb/>
宣武家温覺其應對不凡推問之乃興公<hi>建康實録</hi>儺亦呼<lb/>
為野雩戲俗訛儺為野胡<lb/>
放囚謝方明晉末宋武帝加晉陵太守為驃騎長史南<lb/>
郡相嘗年終江陵縣獄囚事無輕重悉放還家使過正<lb/>
三日還到罪重者二十餘人主簿𢎞季咸等固諫方明<lb/>
<pb n="KR3k0049_WYG_005-90b"/>
不納一時遣之囚及父兄並驚喜涕泣以為就死無恨<lb/>
至期有重罪一人醉不能歸違二日乃反餘一囚十日<lb/>
不來巡逡墟里不能自歸鄉村責讓率領將送竞無迯<lb/>
者逺近歎服焉<hi>南史</hi>舊唐書吕元膺為蘄州刺史放囚事<lb/>
同著<lb/>
野雩曹景宗嗜酒好樂臘月于宅中使作野雩逐除徧<lb/>
徃人家乞酒食本以為戲而部下多剽輕因㺯人婦女<lb/>
奪人財貨高祖頗知之景宗乃止<hi>梁書</hi>
<pb n="KR3k0049_WYG_005-91a"/>
設火山唐太宗盛飭宫掖明然燈燭與蕭后同觀之謂<lb/>
曰朕施設孰與隋主蕭后笑而不答固問之曰彼乃亡<lb/>
國之君陛下開基之主奢儉之事固不同爾帝曰隋主<lb/>
何如蕭后曰每至除夜殿前諸院設火山數十車沉水<lb/>
香根每一山焚沉香數車以甲煎沃之熖起數丈香聞<lb/>
數十里一夜之中用沉香二百餘乘甲煎二百餘石房<lb/>
中不然膏火懸寳珠一百二十以照之光比白日妾觀<lb/>
陛下殿前所焚是柴木殿内所爇是膏油但覺煙氣薰<lb/>
<pb n="KR3k0049_WYG_005-91b"/>
人太宗良乆不言口刺其奢心服其盛<hi>續世説</hi>
阿奢竇懐貞㑹嵗除中宗宴近臣謂懐貞曰聞卿喪妻<lb/>
今欲繼室可乎懐貞唯唯俄而禁中寳扇障衞有衣翟<lb/>
衣出者已乃韋后乳媪所謂莒國夫人者故蠻婢也懐<lb/>
貞納之不辭世謂媪婿為阿奢懐貞每奉事輒自署皇<lb/>
后阿奢而或謂國奢軒然不慚<hi>本傳</hi>
進儺嵗除日太常卿領官屬樂吏并䕶童侲子于人晚<lb/>
入内至夜於寢殿前進儺燃蠟燭燎沉檀熒煌如晝上<lb/>
<pb n="KR3k0049_WYG_005-92a"/>
與親王妃主以下觀之其夕賞賜甚多是日衣冠家子<lb/>
弟多覔侲子之衣而竊看宫中有進士臧童老者矣偶<lb/>
為人牽率同入其間為樂吏所驅時有一跌不敢擡頭<lb/>
望視執㹈牛尾拂子鞠躬宛轉隨隊唱夜好于匝於廣<lb/>
庭之中及將旦得出不勝困劣扶舁而歸一病六十日<lb/>
而就試不得<hi>南部新書</hi>
擊鬼圖呉起錢佐卒弟琮以次立嵗除畫工獻鍾馗擊<lb/>
鬼圖倧以詩題圖上胡進思見之大悟知倧將殺已是<lb/>
<pb n="KR3k0049_WYG_005-92b"/>
夕擁兵廢倧迎俶立之<hi>五代史</hi>
爆竹李畋隣人有仲叟家為山魈所<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>擲瓦石開戸牖<lb/>
叟求報謝而妖崇彌盛畋謂叟曰公旦夜於庭落中若<lb/>
除夕爆竹數十竿叟然其言爆竹至曉寂然安帖遂止<lb/>
<hi>該聞集</hi>山臊在西方深山中長尺餘性不畏人犯之令人<lb/>
寒熱病畏爆竹聲<hi>神異經</hi>張說守嵗詩爆竹好驚眠荆楚<lb/>
嵗時記曰元日庭前爆竹以辟山臊惡鬼也<lb/>
守嵗蜀之風俗晩嵗相與餽問謂之餽嵗酒食相邀為<lb/>
<pb n="KR3k0049_WYG_005-93a"/>
别嵗至除夕達旦不眠謂之守嵗<hi>風土記</hi>
儺翁嵗除日儺皆作鬼神狀二老人儺翁儺母<hi>秦中嵗時記</hi>
三儺論語疏儺逐疫鬼也為隂陽之氣不節厲鬼隨而<lb/>
作禍故天子使方相氏黄金為四目熊皮為㡌口作儺<lb/>
儺之聲以驅疫鬼一年三變為之<hi>海録碎事</hi>
丹首𤣥製儺選侲子皆赤幘皂製執大鼗方相帥之及<lb/>
百𨽻以桃旅棘矢土鼓鼓且射之以赤丸五穀播洒之<lb/>
持火炬送疫出端門外騶騎傳炬出宫五營騎士傳火<lb/>
<pb n="KR3k0049_WYG_005-93b"/>
棄洛水中仍土天池絶其橋梁使不得還<hi>後漢志</hi>
　<lb/>
　<lb/>
　<lb/>
　<lb/>
　<lb/>
　<lb/>
　天中記巻五<lb/>
</p>
<p>
</p>
  </div>
</body>
</text>
</TEI>
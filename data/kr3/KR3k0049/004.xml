<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷四</head> <lb/>
    <p>
<pb n="KR3k0049_WYG_004-1a"/>
欽定四庫全書<lb/>
　天中記卷四<lb/>
　　　　　　　　　　　　明　陳耀文　撰<lb/>
　　四時<lb/>
四時四時四方各一時時期也不失期也物之生死各<lb/>
應節期而止也<hi>釋名</hi>
隂陽大經隂陽者天地之大理也四時者隂陽之大經<lb/>
也刑徳者四時之合也刑徳合於時則生福詭則生禍<lb/>
<pb n="KR3k0049_WYG_004-1b"/>
<hi>管子</hi>
四方東方曰嵗星其時曰春其氣曰風風生木南方曰<lb/>
日其時曰夏其氣曰陽陽生火西方曰辰其時曰秋其<lb/>
氣曰隂隂生金北方曰月其時曰冬其氣曰寒寒生水<lb/>
<hi>管子</hi>
四選四時天之四選也春者少陽之選夏者太隂之選<lb/>
秋者少隂之選冬者太隂之選四選之中各有孟仲季<lb/>
故一嵗之中有四時一時之中有三長天之節也<hi>春秋繁露</hi>
<pb n="KR3k0049_WYG_004-2a"/>
六合孟春與孟秋為合仲春與仲秋為合季春與季秋<lb/>
為合孟夏與孟冬為合仲夏與仲冬為合季夏與季冬<lb/>
為合孟春始盈孟秋始縮仲春始出仲秋始内季春大<lb/>
出季秋大内孟夏始緩孟冬始急季夏徳畢季冬刑畢<lb/>
<hi>淮南子</hi>
隂陽專精隂陽之專精為四時四時之散精為萬物<lb/>
斗指斗指東方曰春斗指南方曰夏斗指西方曰秋斗<lb/>
指北方曰冬<hi>公羊隠元年注</hi>
<pb n="KR3k0049_WYG_004-2b"/>
日行日行北陸謂之冬西陸謂之秋南陸謂之夏東陸<lb/>
謂之春<hi>後律歴志</hi>
四禁明王有四禁春無殺伐無割大陵伐大木斬大山<lb/>
行大火誅大臣收榖賦錢夏無遏水逹名川塞大谷動<lb/>
土功射鳥獸秋無赦過釋罪緩刑冬無爵賞禄傷伐五<lb/>
藏故春政不禁則五榖不成夏政不禁則草木不榮秋<lb/>
政不禁則姦邪不勝冬政不禁則地氣不藏四者俱犯<lb/>
則隂陽不和風雨不時<hi>管子</hi>
<pb n="KR3k0049_WYG_004-3a"/>
至禁天下之君發號施令必順于四時四時不正則隂<lb/>
陽不調寒暑失常如此則嵗惡五榖不登聖主發令必<lb/>
審于四時此至禁也<hi>越絶</hi>
天生天生四時地生萬物春道生萬物榮夏道長萬物<lb/>
成秋道歛萬物盈冬道藏萬物静盈則藏静則復起<hi>六韜</hi>
乘時授事魏相奏曰明王謹于尊大慎于養人故立義<lb/>
和之官以乘四時節授民事髙帝時謁者趙尭舉春李<lb/>
舜舉夏児湯舉秋貢禹舉冬四人各職一時<hi>漢書</hi>
<pb n="KR3k0049_WYG_004-3b"/>
時政和帝時欝林養奮對策曰天有隂陽隂陽有四時<lb/>
四時有政令春夏則子惠布施寛仁秋冬則剛猛盛威<lb/>
行刑賞罰殺生各應其時則隂陽和四時調五榖升<hi>廣州</hi>
<hi>先賢傳</hi>
太順夫春生夏長秋收冬藏此天地之大經也弗順則<lb/>
無以為天下紀綱故曰四時之大順不可失也<hi>司馬遷傳</hi>
隂陽太少立天之道曰隂與陽隂陽各有少太是生四<lb/>
時少陽為春太陽為夏少隂為秋太隂為冬也<hi>蔡邕月令章句</hi>
<pb n="KR3k0049_WYG_004-4a"/>
四時解春之言蠢也萬物蠢然而生也夏假也寛假萬<lb/>
物使生長也秋緧也緧迫萬物使時成也冬終也物終<lb/>
成也<hi>釋名</hi>
玉燭四時和為玉燭<hi>爾雅</hi>
皇帝王伯夫三皇象春五帝象夏三王象秋五伯象冬<lb/>
皇王徳運也伯者繼空續乏以成厯數故其道駁<hi>漢王莽傳</hi>
立四時神農治天下立四時之節<hi>居子</hi>
代御日月遞照四時代御繁啓蕃長於春夏畜積收藏<lb/>
<pb n="KR3k0049_WYG_004-4b"/>
於秋冬是禹桀之所同也禹以治桀以亂治亂非時也<lb/>
<hi>荀天論</hi>
翻校老成子學㓜於尹文先生遂能存亡自在翻校四<lb/>
時<hi>列穆王</hi>
邦禁范子曰天生萬物之時聖人命之曰春春不生遂<lb/>
者故天不重為春春者夏之父也故春生之夏長之秋<lb/>
成而殺之冬受而藏之春肅而不生者王徳不究也夏<lb/>
寒而不長者臣下不奉主命也秋順而復榮者百官刑<lb/>
<pb n="KR3k0049_WYG_004-5a"/>
不斷也冬温而泄者發府庫賞無功也此所謂四時者<lb/>
邦之禁也<hi>越絶書</hi>
四時之節春者陽氣始上故萬物生夏者陽氣畢上故萬<lb/>
物長秋者隂氣始下故萬物收冬者隂氣畢下故萬物<lb/>
藏故春夏生長秋收冬藏四時之節也<hi>管子</hi>
將心将軍之心滔滔如春曠曠如夏湫漻如秋典凝如<lb/>
冬因形而與之化隨時而與之移<hi>淮南子</hi>
物繫於時夫名之繫於實也猶物之繫於時也生物者<lb/>
<pb n="KR3k0049_WYG_004-5b"/>
春也吐華者夏也布葉者秋也收成者冬也斯無為而<lb/>
自成者若強為之則傷其性矣<hi>徐幹中論</hi>
萬物根本夫四時隂陽者萬物之根本也所以聖人春<lb/>
夏養陽秋冬養隂以從其根故與萬物沉浮於生長之<lb/>
門逆其根則伐其本壊其真矣故隂陽四時者萬物之<lb/>
終始也<hi>黄帝素問</hi>
萬類咸冝春生之夏長之秋成之冬歛之萬類咸宜百<lb/>
姓日用而不知<hi>文中子</hi>
<pb n="KR3k0049_WYG_004-6a"/>
　　春<lb/>
嵗始公羊傳曰春者何嵗之始也註春者天地開辟之<lb/>
端養生之首法象所出四時本名也<lb/>
青陽爾雅云春為青陽一曰發生漢郊祀歌青陽開動<lb/>
根荄以遂羣生啿啿惟春之祺抱朴子用刑篇青陽闡<lb/>
陶育之和素秋厲肅殺之威融風扇則枯瘁攄藻白露<lb/>
凝則繁英雕零郭璞詩青陽暢和氣谷風穆以温<lb/>
發陳春三月此謂發陳天地俱生萬物<hi>素問</hi>
<pb n="KR3k0049_WYG_004-6b"/>
布徳方春東作布徳之元陽氣開發養道萬物<hi>後即顗傳</hi>
敷和東方生風風生木其徳敷和敷和之紀木徳周行<lb/>
陽舒隂布五化宣平<hi>素問</hi>
日行東陸日春行東方青道曰東陸<hi>昜通統圖</hi>
斗柄指東斗柄指東天下皆春<hi>鶡冠子</hi>
招摇東指黎景熈上書曰招摇東指天下識其春人君<lb/>
布徳率土懐其惠<hi>周書</hi>
大皥執規漢書魏相奏曰東方之神大皡乘震執規司<lb/>
<pb n="KR3k0049_WYG_004-7a"/>
春月令春月其日甲乙其帝大皡其神勾芒註此蒼精<lb/>
之君木官之臣自古以來著徳立功者也<lb/>
勾芒五行之官也木正曰勾芒者物始生皆勾屈而芒<lb/>
角因用為官名也<hi>三禮羲宗</hi>
精華結紐春秋元命苞曰春者神明推移精華結紐註<lb/>
神明猶隂陽也相推使物精華結成紐結要也<lb/>
物出東方者何也動方也物之動也何以謂之春春出<lb/>
也物之出也故謂之東方春也<hi>尚書大傳</hi>
<pb n="KR3k0049_WYG_004-7b"/>
春為忠春為忠也東方而春春動也是故鳥獸孕榮華<lb/>
生萬物遂忠之至也<hi>尸子</hi>
蒼靈顔延年曲水詩序春宫聮事蒼靈奉塗註蒼靈青<lb/>
帝也尚書帝命驗曰帝者承天立五府蒼曰靈府鄭𤣥<lb/>
曰蒼帝靈威仰之府<lb/>
佳辰淑節梁元帝纂要曰春曰芳春青春陽春三春九<lb/>
春風曰陽風春風暄風柔風惠風景曰媚景和景韶景<lb/>
時曰良時嘉時芳時辰曰良辰嘉辰芳辰節曰華節芳<lb/>
<pb n="KR3k0049_WYG_004-8a"/>
節嘉節良節韶節淑節草曰弱草芳草芳卉木曰華木<lb/>
華樹芳樹陽樹林曰茂林芳林烏曰陽烏時烏候烏好<lb/>
烏禽曰陽禽時禽好禽<lb/>
發生之令立春之節初五日東風解凍次五日蟄蟲始<lb/>
振後五日魚上氷次雨水氣初五日獺祭魚次五日鴻<lb/>
鴈來五日草木萌動次仲春驚蟄之節初五日小桃華<lb/>
次五日倉庚鳴後五日鷹化為鳩次春分氣初五日𤣥<lb/>
鳥至次五日雷乃發聲芍藥榮後五日始電次季春清<lb/>
<pb n="KR3k0049_WYG_004-8b"/>
明之日初五日桐始華次五日田鼠化為鴽牡丹華後<lb/>
五日虹始見次穀雨氣初五日萍始生次五日鳴鳩拂<lb/>
其羽後五日戴勝降于桑凡此六氣一十八候皆春陽<lb/>
布發生之令故養生者必謹奉天時也<hi>王氷素周註</hi>
斗指周天玉衡六間曰大寒後十五日斗指艮為立春<lb/>
後十五日斗指寅為雨水後十五日斗指甲為驚蟄後<lb/>
十五日斗指夘為春分後十五日斗指乙為清明後十<lb/>
五日斗指辰為穀雨<hi>孝經緯</hi>
<pb n="KR3k0049_WYG_004-9a"/>
春律正月律謂之大簇何太亦大也簇者湊也言萬物<lb/>
始大湊地而出也二月律謂之夾鍾何夾者孚也言萬<lb/>
物孚甲種類分也三月律謂之姑洗何姑者故也洗者<lb/>
鮮也言萬物皆去故就新莫不鮮明也<hi>白虎通</hi>
月辰正月之辰謂之寅寅者律也謂生物之律途也二<lb/>
月之辰名為夘夘者茂也言陽氣生而孳茂也三月之<lb/>
辰名為辰辰者震也謂時物盡震動而不長也<hi>晉樂志</hi>
春為規春為規規之為度也轉而不復圓而不堄復而<lb/>
<pb n="KR3k0049_WYG_004-9b"/>
不縱廣大以寛感動有理發通有紀優優簡簡百怨不<lb/>
起規度不失生氣乃理<hi>淮南子</hi>少陽者東方東動也陽氣<lb/>
動物於時為春春蠢也物蠢生迺動運故為規<hi>前律厯志</hi>東<lb/>
方春龍房位其規仁好生不賊其帝青表聖明行趋徳<lb/>
<hi>尚書緯</hi>
春臺衆人熈熈若亨大牢如登春臺<hi>老子</hi>
春風風人管仲曰吾窮必矣吾不能以春風風人不能<lb/>
以夏雨雨人吾窮必矣<hi>説苑</hi>
<pb n="KR3k0049_WYG_004-10a"/>
負暄宋國有田夫常衣黂緼以過冬暨春東作自暴於<lb/>
日不知天下之有廣厦隩室綿纊狐貉顧其妻曰負日<lb/>
之暄人莫知者以獻吾君將有賞<hi>博物志</hi>
養之如春帝王之道包之如海養之如春<hi>朝錯新書</hi>
<hi>闕</hi>
　<lb/>
　<lb/>
仲陽纂要曰二月曰仲陽又曰令月張子歸田賦云仲<lb/>
<pb n="KR3k0049_WYG_004-10b"/>
春令月時和氣清<lb/>
晩春纂要曰三月曰暮春末春晩春<lb/>
去祅邪賈佩蘭云在宫中時正月上辰出池邊盥濯食<lb/>
蓬餌以去祅邪<hi>西京雜記</hi>
獻果史記曰孝惠帝曽春出遊離宫叔孫生曰古者有<lb/>
春嘗果令方櫻桃熟願陛下因取櫻桃獻宗廟上乃許<lb/>
之諸果獻由此興也<lb/>
議貸漢文帝詔曰方春時和草木羣生之物皆有以自<lb/>
<pb n="KR3k0049_WYG_004-11a"/>
樂而吾百姓或阽於死亡其議所以振貸之<lb/>
展月漢書曰王温舒事張湯為酷吏及為河内太守及<lb/>
春温舒頓足曰嗟乎令冬益展一月足了吾事矣其不<lb/>
愛人如此也<lb/>
春行太守常以春行縣至縣勸人農桑振救乏絶第五<lb/>
倫為太守因春行見鄉嗇夫鄭𢎞竒之置都郵<hi>續漢志</hi>
戒伐樹木章帝行幸敕御史司空道橋所過歴樹木方<lb/>
春月無得有所伐輅車可引避也<hi>東觀漢書</hi>
<pb n="KR3k0049_WYG_004-11b"/>
助陽育物章帝元和二年春正月詔三公曰方春生養<lb/>
萬物孚甲冝助萌陽以育時物其令有司罪非殊死且<lb/>
勿案驗<hi>後漢書</hi>
取紅花北齊盧士深妻崔林義之女有才學春日以桃<lb/>
花靧兒面呪曰取紅花取白雪與兒洗面作光悦取白<lb/>
雪取紅花與兒洗面作光華取白雪取花紅與兒洗面<lb/>
作華容<hi>虞世南史略</hi>
武后宣詔花發武后天授二年將遊上苑遣宣詔曰明<lb/>
<pb n="KR3k0049_WYG_004-12a"/>
朝遊上苑火急報春知花湏連夜發莫待曉風吹於是<lb/>
凌晨名花瑞草布苑而開若有神助<hi>卓異記</hi>
賜栁圈髙宗春幸梨園並渭水祓除賜羣臣細栁圈辟<lb/>
厲帝有所感即賦詩<hi>李適傳</hi>
擊春曲明皇好羯鼓云八音之領䄂諸樂不可為比嘗<lb/>
遇三月初詰旦巾櫛方畢時宿雨初晴景色明麗小殿<lb/>
亭前栁杏將吐暏而歎曰對此景物豈可不與他判斷<lb/>
乎左右相目將命備酒獨髙力士遣取羯鼓旋命之臨<lb/>
<pb n="KR3k0049_WYG_004-12b"/>
軒縱擊一曲名春光好神思自得反顧杏栁皆已發折<lb/>
指而笑之謂嬪嬙内宦曰此一事不唤我作天工可乎<lb/>
皆呼萬嵗<hi>羯鼓録</hi>
䕶花鈴天寳初寜王少時好聲色風流醖藉諸王弗如<lb/>
也毎春時於後園中紐紅絲繩綴金鈴掛繫花梢之上<lb/>
有鳥鵲翔集則令園吏掣鈴索以驚之號䕶花鈴<hi>天寳遺事</hi>
隨蝶幸開元末明皇每春時旦莫宴於宫中使嬪妃輩<lb/>
争挿艷花帝親捉粉蝶放之隨蝶所止幸之後楊妃專<lb/>
<pb n="KR3k0049_WYG_004-13a"/>
寵遂不復用此戲<hi>開元遺事</hi>
探春宴都人士女每至正月半後各乘車跨馬供帳於<lb/>
園囿或郊野中為探春之宴<hi>天寳遺事</hi>
作樂車楊氏子弟恃后族之貴極於奢侈每春遊以大<lb/>
車結綵為樓載女樂數十人自私第聲樂前引出遊園<lb/>
苑中長安豪民貴族爭傚之<lb/>
載油幕長安貴家子弟每至春時遊宴供帳於園圃中<lb/>
隨行載以油幕或遇隂雨以幕覆之盡歡而歸<lb/>
<pb n="KR3k0049_WYG_004-13b"/>
掛裙幄長安士女遊春野歩遇名花則設席藉草以紅<lb/>
裙遞相挿掛以為宴幄其奢逸如此<hi>唐輦下嵗時記</hi>
駐馬飲長安侠少每春時結朋聮黨各置矮餙以錦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
金絡並轡於花下徃來使僕從執酒盃而隨之遇好<lb/>
花則駐馬而飲<hi>天寳遺事</hi>
鬭竒花長安中士女春時鬬花戴挿以竒花多者為勝<lb/>
皆用千金市名花植於庭中以備春時之鬬<lb/>
挿御花長安春時盛於遊賞園林日無閒地蘇頲應制<lb/>
<pb n="KR3k0049_WYG_004-14a"/>
詩云飛埃結紅霧遊盖翻青雲帝覽詩嘉焉遂以御花<lb/>
挿頲之巾上時人榮之<lb/>
探花使進士杏花園初㑹為之探春宴以少俊二人為<lb/>
探花使徧遊名園若他人先折得名花則二使皆有罰<lb/>
<hi>秦中嵗時記</hi>
擲金錢内庭嬪妃每至春時於禁中結伴擲金錢為戲<lb/>
<hi>出開元遺事</hi>
移春檻楊國忠子弟春時移名花植木檻中下設輪脚<lb/>
<pb n="KR3k0049_WYG_004-14b"/>
挽以綵絙所至自隨號移春檻<hi>天寳遺亊</hi>
花䄄許慎選與親友結宴于花囿中未嘗具帷幄設坐<lb/>
具使僮僕聚落花鋪于坐下曰吾自有花裀<lb/>
載妓私遊進士㑹宴曲江盧彖請假不赴乃以雕幰載<lb/>
妓㣲服遊觀為團司所發崔沆為主罰録事判云深覽<lb/>
席㡌密映毡車紫陌尋春便隔同年之面青雲得路可<lb/>
知異日之心<hi>摭言</hi>
踏春歌洞㣲志云齊州有人病中每歌踏陽春之曲曰<lb/>
<pb n="KR3k0049_WYG_004-15a"/>
踏陽春人間二月雨和塵陽春踏盡秋風起腸斷人間<lb/>
白髮人酉陽雜俎云元和初有士人醉卧㕔中及醒見<lb/>
古屏上婦人悉於床前踏歌歌曰長安少女踏春陽無<lb/>
處春陽不斷腸舞袖弓腰渾忘却蛾眉空帶九秋霜其<lb/>
中問曰如何是弓腰歌者曰首髻及地腰勢如規也士<lb/>
人驚叱之忽皆上屏<lb/>
栽雜木汜勝之書栽樹正月為上時二月為中時二月<lb/>
為下時然棗鷄口槐兔目桑蝦蟇眼榆負瘤散其餘雜<lb/>
<pb n="KR3k0049_WYG_004-15b"/>
木䑕耳<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>趄各其時凢種栽並挿皆用此等形象<lb/>
望杏花汜勝之書曰杏始華榮輒耕輕土弱春望杏花<lb/>
落復耕之輒藺之此謂一耕而五穫四人月令清明節<lb/>
令蠶妾理蠶室是月也杏花盛又云杏花生種百穀王<lb/>
元長菜秀才文云杏花菖葉耕獲不愆梁元帝耕籍令<lb/>
云三農務業尚看天桃敷水四人有令猶及落杏飛花<lb/>
蜀主孟昶勸農詔云望杏敦耕瞻蒲勸穡<lb/>
看菖葉吕氏春秋冬至後五旬七日菖葉生乃耕菖者<lb/>
<pb n="KR3k0049_WYG_004-16a"/>
百艸之先生也於是始耕又云菖始生於是耕儲光羲<lb/>
詩云蒲葉日已長杏花日已滋農人要看此貴不違天時<lb/>
占雨霧正月朔雨春早人食一升二日雨人食二升三<lb/>
日雨人食三升四日雨人食四升五日雨主大熟五日<lb/>
内霧穀傷民飢元日霧嵗必饑<lb/>
青祇張恊雜詩曰太皥啓東節春郊禮青祗<lb/>
青逵劉臻妻獻春頌曰𤣥陸降坎青逵升震隂祗送冬<lb/>
陽靈迎春<lb/>
<pb n="KR3k0049_WYG_004-16b"/>
驗嵗草黄帝問師曠曰吾欲苦樂善心可知否對曰嵗<lb/>
欲甘甘草先生薺是也嵗欲苦苦草先生葶<graphic n="KR0995" url="https://raw.githubusercontent.com/kanripo/KR-Gaiji/master/images/KR0995.png" mimeType="image/png"/>是也嵗<lb/>
欲雨雨草先生藕是也嵗欲旱旱草先生蒺藜是也嵗<lb/>
欲流流草先生蓬是也嵗欲惡惡草先生水藻是也嵗<lb/>
欲病病草先生艾是也皆在孟春占之<lb/>
迎富蜀萬州風俗正月七日鄉市士女渡江南娥眉磧<lb/>
上作鷄子卜擊小鼓唱竹枝歌二月二日携酒饌鼓樂<lb/>
於郊外飲宴至暮而回謂之迎富<hi>寰宇記</hi>
<pb n="KR3k0049_WYG_004-17a"/>
天穿池陽俗號正月二十三日為天穿日以紅縷係煎<lb/>
餅擲屋上謂之補天穿<hi>相傳云女媧以是日補天故也</hi>
千春節清泰小字二十三葢正月二十三日生也以是<lb/>
日為千春節人臣奏對但云兩旬三日或數物則云二<lb/>
十二更過二十四不敢斥尊也<hi>續博物志</hi>
照百鬼正月未日夜蘆茞火照井側百鬼皆走<hi>荆楚嵗時記</hi>
乞巧山東風俗正月取五姓女年十餘嵗共卧一榻覆<lb/>
之以衾以箕扇之良久如夣寐或欲刺文繡事筆硯理<lb/>
<pb n="KR3k0049_WYG_004-17b"/>
管絃俄頃乃窹謂之扇天卜以乞巧<hi>續博物志</hi>
正月思日真誥曰正月庚申上帝殺害日不可請乞百<lb/>
事無益登真隠談曰正月午天地凶門日不可建造穿<lb/>
鑿正月亥地破日不可開山動土<lb/>
上辛王方慶奏天子以孟春上辛日於南郊緫受十二<lb/>
月之政藏于祖廟月取一政頒於明堂<hi>本傳</hi>
獻鳩周禮羅氏仲春獻鳩於國老鄭𤣥注云春以鷹化<lb/>
為鳩變舊為新冝以養老助生氣<lb/>
<pb n="KR3k0049_WYG_004-18a"/>
獻羔開冰月令曰仲春之月天子獻羔開氷注獻羔謂<lb/>
祭祀寒也祭祀寒而出氷薦於宗廟<lb/>
祠髙楳仲春之月𤣥鳥至之日以太牢祠于髙謀<hi>馬氏春秋</hi>
女夷司和淮南子曰二月之夕女夷鼓歌以司天和以<lb/>
長百穀禽獸草木注云女夷春夏長養之神也<lb/>
震節中平三年嵗在攝提二月震節紀日上旬<hi>漢張遷</hi>
辟官事二月十五日取土泥蠶屋冝蠶上辰日取道中<lb/>
土泥門應辟官事<hi>厯書</hi>
<pb n="KR3k0049_WYG_004-18b"/>
種辰𤓰齊民要術二月辰日㝡冝種𤓰山谷詩云夏栽<lb/>
醉竹餘千個春糞辰𤓰滿百區<lb/>
售農用四川記同州以二月二日與八日為市四逺村<lb/>
民畢集其蠶農所用以至車檐椽木果樹器用雜物皆<lb/>
至其直千緡至萬緡者郡守就子城東北隅龍興寺前<lb/>
立山棚設幄幕聲樂以宴勞將吏累日而後罷<lb/>
蠶月詩曰蠶月條桑蠶月三月也吳民載詩云條風著<lb/>
野方蠶月髙樹移隂又麥秋唐百家詩云蠶月桑葉青<lb/>
<pb n="KR3k0049_WYG_004-19a"/>
鸎時栁花白<lb/>
草青為春突厥不知年厯惟以草青為記<lb/>
綴花為葢夏侯湛春可樂歌曰春可樂兮綴雜花以為<lb/>
葢集葳𬎼以飾裳<lb/>
握月擔風虞松方春謂握月擔風且留後曰吞花卧酒<lb/>
不可過時<hi>春宴録</hi>
飛英㑹范蜀公居許下作長嘯堂前有荼醾架每春季<lb/>
花時宴客其下有花堕酒中者飲一大白㣲風過則滿<lb/>
<pb n="KR3k0049_WYG_004-19b"/>
坐無遺當時以為飛英㑹<hi>曲洧舊聞</hi>
九春阮嗣宗詩悦澤若九春春秋元命苞云陽氣數成<lb/>
於三故時三月陽數極于九故三月一時九十日宋衷<lb/>
曰四時皆象此類不惟春也<lb/>
上春顔延年宋郊祀歌皇乎備矣有事上春江淹别賦<lb/>
羅與綺兮嬌上春<lb/>
秧開五葉蕭結廬陵人五代時為祁陽縣令不畏强禦<lb/>
方暮春時有州符下取競渡船刺史將臨觀結怒批其<lb/>
<pb n="KR3k0049_WYG_004-20a"/>
符云秧開五葉蠶長三眠人皆忙迫詎任渡船守乃罷競<lb/>
摸石遊成都三月有海雲山摸石之遊山有小池遊人<lb/>
競來摸瓦石於池中以為求子之兆得石者為男得瓦<lb/>
者為女太守設宴於春閣以觀之<lb/>
長月武徳二年正月甲子下詔曰佛典微妙净業始於<lb/>
慈悲道教冲虚至徳去其殘暴况乎四時之禁毋伐麛<lb/>
卵三驅之禮不取順從葢欲敦崇仁惠蕃衍庶物立政<lb/>
經邦咸率斯道朕祇膺靈命撫遂羣生言念亭育無忘<lb/>
<pb n="KR3k0049_WYG_004-20b"/>
鑒寐殷帝去網庶踵前脩齊王捨牛實符本志自今每<lb/>
年正月五月九月十直日並不得行刑所在公私冝㫁<lb/>
屠殺此三長月㫁屠殺之始也<hi>唐實録</hi>
　　立春<lb/>
盛徳在木禮記月令曰孟春之月是月也立春太史以<lb/>
先三日謁於天子曰某日立春盛徳在木天子乃齋立<lb/>
春之日親率公卿諸侯大夫以迎春於東郊還乃賞公<lb/>
卿大夫於朝令相佈徳和行賀慶施惠下及兆民<lb/>
<pb n="KR3k0049_WYG_004-21a"/>
書雲物傳曰凡分至啓閉必書雲物為備故也<hi>立春為啓立冬為閉</hi>
司啓傳曰郯子對孔子曰少皥摰為鳥師而鳥名青鳥<lb/>
氏司啓者也<hi>青鳥鶬鶊也以立春鳴立夏止</hi>
青旛土牛立春之日夜漏未盡五刻京師百官皆衣青<lb/>
衣郡國縣道官下至斗食令史皆服青幘立青旛施土<lb/>
牛耕人于門外以示兆民<hi>後漢禮儀志</hi>
下寛大書立春之日下寛大書曰制詔三公方春東作<lb/>
敬始慎㣲動作從之罪非殊死且勿案驗皆須麥秋退<lb/>
<pb n="KR3k0049_WYG_004-21b"/>
貪殘進柔良下用者如故事<hi>闕</hi>
　<lb/>
青陽雲翹立春之日迎春于東郊祭青帝勾芒<hi>月令章句曰東</hi>
<hi>郊去邑八里因木數也</hi>車旗服餙皆青歌青陽八佾舞雲翹之舞<lb/>
及因賜文官太𫝊司徒以下縑各有差<hi>祭祀志</hi>
助天生皇覽曰迎禮春夏秋冬之樂又順天道是故距<lb/>
冬至日四十六日則天子迎春於東堂距邦八里堂髙<lb/>
八尺堂階三等青税八乘旗旄尚青田車載矛號曰助<lb/>
<pb n="KR3k0049_WYG_004-22a"/>
天生唱之以角舞之以羽翟此迎春之樂也<lb/>
農祥晨正農祥晨正農祥房星也晨正謂晨見南方立<lb/>
春之日也<hi>國語</hi>
戴春燕荆楚嵗時記曰立春日悉剪綵為燕以戴之帖<lb/>
冝春之字傅咸燕賦有其言矣傅咸燕賦曰四序代王<lb/>
敬逆其始彼應運而方臻乃設燕以迎至翬輕易之岐<lb/>
岐若將飛而未起何夫人之功巧式儀形之有似御青<lb/>
書以賛時著冝春之嘉祉<lb/>
<pb n="KR3k0049_WYG_004-22b"/>
拖鈎立春日為拖鈎之戲以緶作篾纜相罥綿亘數里<lb/>
鳴鼓牽之按公輸自遊楚為載舟之戲退則鈎之進則<lb/>
強之名曰鈎強遂以鈎為戲起此<hi>荆楚嵗時記</hi>
食生菜東晉李鄂立春日命以蘆菔芹芽為菜盤相餽<lb/>
貺<hi>摭遺</hi>立春日春鉼生菜號春盤<hi>四時寳鏡</hi>齊民月令云凡立<lb/>
春日食生菜不過多取迎新之意而已及進漿粥以𨗳<lb/>
和氣<lb/>
刻龍像㗸春書北朝媚人立春日進春書以青綌為幟<lb/>
<pb n="KR3k0049_WYG_004-23a"/>
刻龍像啣之或為蝦蟇<hi>酉陽離</hi>
祀青帝開元禮曰立春祀青帝於東郊立春後丒日祀<lb/>
風師於郭東北<lb/>
剪采花景龍四年正月八日立春上令侍臣自芳林門<lb/>
經苑東展仗入至望春宫迎春内出綵花樹人賜一枝<lb/>
景龍中中宗孝和帝以立春日宴别殿内出剪采花令<lb/>
學士賦之<hi>唐書</hi>宋之問詩今年春色早應為剪刀催<lb/>
五辛盤安定郡王立春日□五辛盤以黄柑醸酒謂之<lb/>
<pb n="KR3k0049_WYG_004-23b"/>
洞庭春色<hi>摭言</hi>
神水立春貯水謂之神水醸酒不壊<hi>四時纂要</hi>
竹管葭灰立春之日取冝陽金門竹為管河内葭草為<lb/>
灰以候陽氣<hi>玉泉記</hi>
出土牛月令出土牛以示農耕之早晩謂於國城之南<lb/>
立土牛其言立春在十二月望筞牛人近前示其農早<lb/>
也立春在十二月晦及正月朔則筞牛人當中示其農<lb/>
中也立春在正月望筞牛人在後示其農晩也為國之<lb/>
<pb n="KR3k0049_WYG_004-24a"/>
大計不失農時故聖人急於養民務成東作今天下州<lb/>
郡立春日制為土牛餙以文綵即以綵杖鞭之既而碎<lb/>
之各持其土以祈豐稔不亦乖乎<lb/>
解凍立春之日東風不解凍號令不行蟄虫不震隂氣<lb/>
姧陽魚不上氷甲胄私藏雨水之日獺不祭魚國多盗<lb/>
賊鴻雁不來逺人不服草木不萌動果𤓰不熟也<hi>周書時訓</hi>
三素雲修真入道祕言曰立春日清朝北望有紫緑白<lb/>
雲者為三元君三素飛雲也乘八輿之輪上詣天帝天<lb/>
<pb n="KR3k0049_WYG_004-24b"/>
子候見再拜自陳某乞得侍給輪轂三過見元君之輩<lb/>
者向日昇天<hi>雲洞真黄老經</hi>唐試進士以立春日望三素雲詩<lb/>
為題葢出於此陶洪景水仙賦曰迎九𤣥於金闕謁三<lb/>
素於太清李義山送宫人入道詩九枝燈外朝金殿三<lb/>
素雲中侍玉樓黄庭經注曰紫青紅謂之三素雲蘇魏<lb/>
公作春貼子詞萬年枝上看春色三素雲中望玉晨許<lb/>
冲元春貼詞三素雲飛依北極九農星正見南方<lb/>
四時卒始史記天官書云立春日四時之卒始也索隠<lb/>
<pb n="KR3k0049_WYG_004-25a"/>
曰謂立春日是去年四時之終卒今年之始也<lb/>
　　元日<lb/>
三微正朔有三本天有三綂謂三㣲之月也明王者當<lb/>
敬始重本也禮三正記曰三㣲者何謂也陽氣始施黄<lb/>
泉萬物動㣲而未著也十一月之時陽氣始養根於黄<lb/>
泉之下萬物皆赤赤者盛陽之氣也故周為天正色尚<lb/>
赤也十二月之時萬物始牙而白白者隂氣故殷為地<lb/>
正色尚白也十二月之時萬物始逹莩甲而出皆黒人<lb/>
<pb n="KR3k0049_WYG_004-25b"/>
得加功故夏為人正色尚黒尚書大傳曰夏以孟春月<lb/>
為正殷以季冬為正周以仲冬為正夏以十一月為正<lb/>
色尚黒以平旦為朔殷以十二月為正色尚白以鷄鳴<lb/>
為朔周以十一月為正色尚赤以夜半為朔不以二月<lb/>
後為正者萬物不齊莫適所綂故必以三㣲之月也<hi>白虎</hi>
<hi>通</hi>易乾鑿度曰三㣲而成著二著而體成當此之時天<lb/>
地交萬物通也<lb/>
三元漢書曰立春四時之始又曰厯者序四時之端正<lb/>
<pb n="KR3k0049_WYG_004-26a"/>
分至之節故聖人考厯數以正三元此聖人知命之術<lb/>
嵗之元時之元月之元<lb/>
三朝書傳曰六沴之作嵗之朝曰三朝其應至重迺正<lb/>
月辛丑朔日有食之變見三朝之㑹上天聦明茍無其<lb/>
事變不虚生師古曰嵗之朝月之朝日之朝故曰三朝<lb/>
<hi>漢孔光傳</hi>
三始哀帝時正月朔日書言陛下父事天母事地子養<lb/>
黎民即位已來父虧明母震動子訛言相驚恐今日蝕<lb/>
<pb n="KR3k0049_WYG_004-26b"/>
於三始誠可畏懼小民正月朔日尚恐毁敗噐物何况<lb/>
於虧乎<hi>本傳</hi>
四始史記天官書四始者候之日正義曰謂正月旦嵗<lb/>
之始時之始日之始月之始故云四始<lb/>
獻鳩邯鄲之民以正月之旦獻鳩於簡子大悦厚賞之<lb/>
客問其故簡子曰正旦放生示有恩也客曰民之君欲<lb/>
放之故競而捕之死者衆矣君而欲生之不若禁民勿<lb/>
捕捕而放之恩過不相補矣簡子曰善<hi>列子</hi>
<pb n="KR3k0049_WYG_004-27a"/>
重精尭在位七十年有鸞雛嵗嵗來集麒麟遊於藪澤<lb/>
梟䲭逃於絶漠有秪支之國獻重明之鳥一名重精言<lb/>
雙睛在目狀如鷄鳴似鳯時解落毛羽肉翮而飛能<lb/>
摶逐猛獸虎狼使妖災羣惡不能為害飴以瓊膏或一<lb/>
嵗數來或數嵗不至國人莫不掃灑門户以望重明之<lb/>
集其未至之時國人或刻木或鑄金為此鳥之狀置於<lb/>
門户之間則魑魅醜類自然退伏今人每嵗元日或刻<lb/>
木鑄金或圖畫為鷄於牗上葢重精之遺像也<hi>拾遺記</hi>正<lb/>
<pb n="KR3k0049_WYG_004-27b"/>
月一日帖畫雞户上懸葦索於其上挿符於旁百鬼畏<lb/>
之<hi>嵗時記</hi>
放雀邯鄲民以正月旦獻雀於趙王而綴以五綵王大<lb/>
悦申叔告子順子順曰王何以為也對曰正旦放之示<lb/>
有生也子順曰此委巷之鄙事非先王之法且又不順<lb/>
夫雀者取其名則冝受之於上不冝取之於下一國之<lb/>
王受民雀將何悦焉<hi>孔叢子</hi>
放鳩三齊畧曰榮陽有厄井漢沛公避項羽追逃於井<lb/>
<pb n="KR3k0049_WYG_004-28a"/>
中有雙鳩集其上人云沛公逃入井羽曰井有人鳩不<lb/>
集其人遂不追沛公遂免難後漢元日放鳩葢為此也<lb/>
除殺成帝詔除正旦殺雞與雀可謂仁用于心<hi>萬嵗厯</hi>
幻術永寜元年西南夷揮國王獻樂及幻人能吐火自<lb/>
支解易牛馬頭明年元㑹作之於庭安帝與羣臣共觀<lb/>
大竒之陳禪獨離席舉手大言曰昔齊魯為夾谷之㑹<lb/>
齊作侏儒之樂仲尼誅之帝王之庭不冝設夷狄之技<lb/>
<hi>後漢書</hi>
<pb n="KR3k0049_WYG_004-28b"/>
上夀吳良字大儀初為郡吏嵗旦賀太守門下掾王望<lb/>
諂稱太守功徳曰今日嵗守請上雅夀掾史皆稱萬嵗<lb/>
良勃然進曰望佞邪之人願勿受其觴盗賊未盡人庶<lb/>
困乏今良曹掾尚無絝望曰議曹惰窳自無絝寜足為<lb/>
不家給人足乎太守曰此生言是賜良鰒魚百枚<hi>後漢書東</hi>
<hi>觀記</hi>
紏儀陳翔為侍御史時正旦朝賀大將軍梁冀威儀不<lb/>
整翔奏冀恃貴不敬請收案罪時人竒之<hi>後漢書</hi>
<pb n="KR3k0049_WYG_004-29a"/>
獄中引杯李膺家録曰膺坐黨事與杜密荀翊同繫新<lb/>
汲縣獄時嵗日翊引杯曰正朝從小起膺謂翊云死者<lb/>
人情所惡今子無悕色者何翊曰求仁得仁又誰恨也<lb/>
膺乃嘆曰漢其亡矣善人天地之紀而多害之何以存<lb/>
國<lb/>
講經奪席戴憑字次仲為侍中正旦朝賀百僚畢㑹帝<lb/>
令羣臣能説經史更相難詰義有不通輒奪其席以葢<lb/>
通者憑遂重坐五十餘席<hi>東觀漢記</hi>
<pb n="KR3k0049_WYG_004-29b"/>
如願有商人區明者過彭澤湖有車馬自稱青湖君要<lb/>
明過厚禮之問何所須有人教之但乞如願及問以此<lb/>
言荅之青湖君甚惜如願不得已許之乃其婢也既而<lb/>
送出自爾商人或有所求如願並為即得後至正旦如<lb/>
願起晩乃打如願如願走入糞中商人以杖打糞掃喚<lb/>
如願竟不還也<hi>録異記</hi>今人正旦以細繩繫偶人投糞掃<lb/>
中云令如願<hi>荆楚嵗時記</hi>
廢朝建安中劉劭為計吏詣許太史言正日當日蝕劭<lb/>
<pb n="KR3k0049_WYG_004-30a"/>
時在荀彧所坐者數十人或云當廢朝或云冝却㑹劭<lb/>
曰梓慎禆竈古之良史猶占水火錯失天時然則聖人<lb/>
埀制不為變豫廢朝禮者或灾消異伏或推術謬誤也<lb/>
或善其言勅朝㑹如故日亦不食<hi>魏書</hi>
化鵠來朝鄧徳明南康記曰昔有盧耽仕州為治中少<lb/>
學仙術善解飛騰每夕輒凌虚歸家曉則還州嘗元㑹<lb/>
至晩不及朝列化為白鵠至閣前徊翔欲下威儀以箒<lb/>
擲之得一隻履耽驚還就列内外左右莫不駭異時步<lb/>
<pb n="KR3k0049_WYG_004-30b"/>
騭為廣州刺史意甚惡之便以狀列聞遂至誅㓕<lb/>
西京故事明帝使博士馬均作司南車水轉百戲正月<lb/>
朝造巨獸魚龍蔓延㺯馬倒騎偹如漢西京故事<hi>典畧</hi>
白獸樽元㑹設白獸樽於殿上樽葢上施白獸若有能<lb/>
獻直言者則發此樽飲酒按禮曰白獸樽乃杜舉之遺<lb/>
式為白獸監後代所為示不忌憚也<hi>臧榮晉書</hi>
百華燈禮志云元會文昌殿用漢儀又設百華燈樂志<lb/>
云百華照曉千門洞晨<lb/>
<pb n="KR3k0049_WYG_004-31a"/>
㑹計吏王渾集曰詔問明年正旦㑹四方計吏入見臨<lb/>
朝當何所冝渾奏舊正㑹前計吏軒下侍中讀詔書計<lb/>
吏跪奏臣以詔常文相承陛下留心訪問之意可令中<lb/>
書令宣詔問方土所冝士人賢才隠伏未逹風俗好尚<lb/>
禮教之冝勸農務本以盡懇殖之利刑獄清理無枉之<lb/>
失郡守長吏勤心治政為民興利除害訓化之績授以<lb/>
紙筆盡意陳聞以明聖㫖埀心四逺<hi>御覽</hi>
觀禮臧榮緒晉書曰熊逺議曰履端元日正始之初有<lb/>
<pb n="KR3k0049_WYG_004-31b"/>
識之士於是觀禮樂榮耳目之觀崇玩㺯之好周處風<lb/>
土記曰月正元日百禮兼崇<lb/>
登御床元帝正㑹引丞相王導登御床王公固辭中宗<lb/>
引之不已文獻曰使太陽與萬物同暉臣下何以仰贍<lb/>
帝乃止<hi>世説</hi>
坐覓孟嘉庾亮元規正旦大㑹州府人士河南褚裒問<lb/>
亮江州有孟嘉其人何在亮曰在坐卿但自覓裒歴觀<lb/>
遂指嘉謂亮曰將無是耶亮欣然而笑喜裒之得嘉竒<lb/>
<pb n="KR3k0049_WYG_004-32a"/>
嘉為裒之所得<hi>陶淵明嘉傳</hi>
賜酒十二月庚子詔曰正㑹日百僚増禄賜渌醽酒人<lb/>
二升<hi>晉咸康起居注</hi>
椒花頌劉臻妻元日獻椒花頌曰旋穹周㢠廻三朝肇建<lb/>
青陽散輝澄景載渙美哉靈葩爰採爰獻聖容映之永<lb/>
夀于萬<hi>晉六十六</hi>
懸羊<graphic n="KR2285" url="https://raw.githubusercontent.com/kanripo/KR-Gaiji/master/images/KR2285.png" mimeType="image/png"/>鷄正朝縣官殺羊懸其頭於門又磔雞以副之<lb/>
俗説以厭厲氣𤣥以問河南伏君伏君曰是土氣上升<lb/>
<pb n="KR3k0049_WYG_004-32b"/>
草木萌動羊食百草鷄啄五穀故殺之以助生氣<hi>裴𤣥新語</hi>
壊銀鐺建武慕儉欲鑄壊太宫元日上夀銀酒鎗尚書<lb/>
令王宴等咸稱盛徳蕭頴胄曰朝廷盛禮莫過三元此<lb/>
一器既是舊物不足為侈帝不悦后預曲宴銀器滿席<lb/>
頴胄曰陛下前欲壊酒鎗恐冝移在此器也帝甚有慙<lb/>
色<hi>南齊書</hi>頴胄字雲長<lb/>
為戲詩梁褚緭同陳伯之降魏魏人欲用之魏元㑹緭<lb/>
戲為詩曰㡌上着籠冠袴上着朱衣不知是今是不知<lb/>
<pb n="KR3k0049_WYG_004-33a"/>
非昔非魏人怒出為始平太守日日行獵墮馬而死<hi>南史</hi>
却鬼丸梁武帝正月賜羣臣却鬼丸<hi>海録碎事</hi>
放囚張華原為兖州刺史獄有繫囚謂之曰三元之始<lb/>
念卿幽閉今給假五日足得展謁親親期盡當還也囚<lb/>
果應期而至<hi>北齊書</hi>
夢鍾馗明皇開元講武驪山翠華還宫上不恱因痁疾<lb/>
作晝夢一小鬼衣絳犢鼻跌一足履一足腰懸一履搢<lb/>
一筠扇盗太真繡香囊及上玉笛繞殿奔戲上前上叱<lb/>
<pb n="KR3k0049_WYG_004-33b"/>
問之小鬼奏曰臣乃虚耗也上曰未聞虚耗之名小鬼<lb/>
奏曰虚者望空虚中盗人物如戲耗即耗人家喜事成<lb/>
憂上怒欲呼武士俄見一大鬼頂破㡌衣藍袍繫角𢃄<lb/>
靸朝靴徑捉小鬼先刳其目然後劈而啖之上問大者<lb/>
爾何人也奏云臣終南山進士鍾馗也因武徳中應舉<lb/>
不㨗羞歸故里觸殿階而死是時奉㫖賜緑袍以葬之<lb/>
感恩發誓與我王除天下虚耗妖孽之事言訖夢覺痁<lb/>
疾頓瘳乃詔畫工吳道子曰試與朕如夢圗之道子奉<lb/>
<pb n="KR3k0049_WYG_004-34a"/>
㫖恍若有覩立筆成圖進呈上視久之撫几曰是卿與<lb/>
朕同夢耳賜與百金<hi>唐逸史</hi>
𫝊坐酒唐長安市里風俗每至嵗元日已後遞作飲食<lb/>
相邀迎號為傳坐<hi>𡨕報記</hi>
獻夀禮部郎中元正一日陳設于太極殿皇帝衮冕臨<lb/>
軒展宫縣之樂陳歴代寳玉與輅備黄麾仗二王後百<lb/>
官朝集使皇親諸王並朝服陪位皇太子獻夀㳄上公<lb/>
次中書令奏諸州表黄門侍郎奏祥瑞户部尚書奏諸<lb/>
<pb n="KR3k0049_WYG_004-34b"/>
州貢獻禮部尚書奏諸蕃貢獻太史令奏雲物侍中奏<lb/>
禮畢然後中書令又與供奉官獻夀殿上皆呼萬嵗<hi>六典</hi>
御樓御殿元日御樓御殿發號施令慶賜遂行<hi>輦下嵗時記</hi>
火城宰相禮絶班行元日百官已集而宰相方至珂傘<lb/>
列燭多至數百炬謂之火城<hi>國史補</hi>
貢筐栁冕徳宗時為福建觀察使上表乞朝覲曰夫朝<lb/>
㑹禮之本也聖唐稽古天下朝績三考一見皆以十月<lb/>
上計亰師十一月禮見㑹尚書省應考績事元日陳貢<lb/>
<pb n="KR3k0049_WYG_004-35a"/>
棐集於考堂唱其考第進賢以興善簡不肖以黜惡自<lb/>
安史亂常始有不朝戎臣恃險或不悔過鄉國人情之<lb/>
不忘也闕庭臣子所戀也朝覲國家大禮也三者臣之<lb/>
大願臣思一入覲率先天下使朝覲之禮廢而復舉<hi>唐書</hi>
歸寜李晟治家以嚴正嵗崔氏女歸寜讓曰爾有家而<lb/>
姑在堂婦當治酒食且以待賔客即卻之不得進<hi>唐書</hi>
大饗含元宣帝元日大饗含元殿盧鈞年八十升降如<lb/>
儀音吐鴻暢舉朝咨歎<hi>唐書</hi>時大中十一年也次年元日<lb/>
<pb n="KR3k0049_WYG_004-35b"/>
受朝栁公權年亦八十復為百官首殿庭<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>逺力已綿<lb/>
憊稱賀後誤上尊號被彈罸一季俸料七十致仕舊典<lb/>
也老而受辱人多惜之<hi>東觀奏記</hi>
敷于散劉謂者見鬼以正旦至市見一書生入市衆鬼<lb/>
悉避劉謂謂書生曰子有何術以至於此書生云我本<lb/>
無術出之日家師以一丸藥絳囊褁之令以繋臂防惡<lb/>
氣耳於是劉就書生借此藥至所見鬼處諸鬼悉走所<lb/>
以世俗行之<hi>天醫方序</hi>
<pb n="KR3k0049_WYG_004-36a"/>
五薫周處風土記月正元日五薫錬形注五辛所以發<lb/>
五藏氣五辛即大蒜小蒜韭菜雲臺胡荽是也莊子云<lb/>
正月飲酒茹葱以通五藏也食醫心鏡曰食五辛以辟<lb/>
厲氣<lb/>
練形周處風土記云正旦當吞生雞子一枚謂之練形<lb/>
葛洪練化篇云正月吞雞子赤豆各七枚辟瘟氣張仲<lb/>
景方云嵗有惡氣中人不幸便死取大豆二十七枚雞<lb/>
子白麻并酒吞之荆楚嵗時記云梁有天下不食葷荆<lb/>
<pb n="KR3k0049_WYG_004-36b"/>
自此不復食雞子以從常則<lb/>
進椒栢酒董勛云嵗首酌椒酒而飲之以椒性芬香又<lb/>
中為藥故此日椒花以貢尊者崔寔四民月令曰元日<lb/>
進椒栢酒椒是玉衡星精服之令人身輕能老栢是仙<lb/>
藥成公子安椒花銘云肇惟嵗首用正元日厥味惟珍<lb/>
蠲除百疾<lb/>
服桃湯荆楚嵗時記曰元日服桃湯典術曰桃者五行<lb/>
之精厭伏邪氣制百鬼<lb/>
<pb n="KR3k0049_WYG_004-37a"/>
五木湯雜脩養書曰正月一日取五木煑作湯以浴令<lb/>
人至老鬚髪黒案道家謂青木香為五木香亦云五木<lb/>
道家多以此浴是其義也<lb/>
膠牙餳元日食膠牙餳取膠固之義<hi>荆楚嵗時記</hi>
折七松董勛荅問嵗首折松枝男七女二以為藥飲之<lb/>
决八風魏占候正月旦決八風風從南來大旱西南小<lb/>
旱西方有兵西北豆成北方中嵗東北為上嵗東方大<lb/>
水東南疾疫嵗惡八風常與其對課多勝少久勝亟疾<lb/>
<pb n="KR3k0049_WYG_004-37b"/>
勝徐<hi>漢天文志</hi>
仙木玉燭寳典曰元日造桃板著户謂之仙木像鬰壘<lb/>
山桃樹百鬼畏之山海經曰東海度朔山有大桃樹蟠<lb/>
屈三千其卑枝向東北曰鬼門萬鬼出入也有二神一<lb/>
曰神荼一曰鬰儡主閲領衆鬼之惡害人者執以葦索<lb/>
而用食虎於是黄帝法而象之歐除畢因立桃梗於門<lb/>
户上畫神荼鬰儡持葦索以禦凶鬼畫虎于門當食鬼<lb/>
也風俗通曰黄帝上古時有神荼鬰壘昆弟二人性能<lb/>
<pb n="KR3k0049_WYG_004-38a"/>
執鬼括地圖曰桃都山有大桃樹盤屈三千里上有金<lb/>
雞日照則鳴下有二神一曰神一曰鬰並執葦索以伺<lb/>
不祥之鬼得則殺之後漢注桃梗梗者更也嵗終更始<lb/>
受介祉也虎者陽物百獸之長能擊摰性食魑魅者也<lb/>
東都賦云度朔作梗守以鬰壘神荼副焉對操索葦目<lb/>
察區陬司執遺鬼京室密清罔有不韙<lb/>
屠蘇嵗華紀麗屠蘇乃草菴之名昔有人居草菴之中<lb/>
每嵗除夕遺里閭藥一貼令囊浸井中至元日取水置<lb/>
<pb n="KR3k0049_WYG_004-38b"/>
酒尊召合家飲之不病瘟疫今人得其方而不識其名<lb/>
但曰屠蘇而已四時纂要云屠蘇孫思邈庵名一云屠<lb/>
割也蘇腐也<lb/>
飲從小起四民月令云正旦進酒次第當從小起以年<lb/>
少者起先晉海西令問董勛曰俗人正日飲酒先飲小<lb/>
者何也勛曰俗云小者得嵗先酒賀之老者失嵗故後<lb/>
飲酒唐劉夢得白樂天元日舉酒賦詩劉云與君同甲<lb/>
子嵗酒讓先杯白云與君同甲子嵗酒合誰先白又有<lb/>
<pb n="KR3k0049_WYG_004-39a"/>
嵗假内命酒一篇云嵗酒先拈辭不得被君推作少年<lb/>
人顧况云不覺老將春共至更悲携手幾人全還丹寂<lb/>
寞羞明鏡手把屠蘇讓少年裴夷直云自知年幾偏應<lb/>
少先把屠蘇不讓春倘過數年逄此日還應惆悵羨他<lb/>
人成文幹云戴星先捧祝堯觴鏡裏堪驚兩鬢霜好是<lb/>
燈前偷失笑屠蘇應不得先嘗方干云纔酌屠蘇定年<lb/>
齒坐中皆笑鬂毛斑<lb/>
厭不祥正旦五更人整衣冠於家庭中爆竹貼畫鷄子<lb/>
<pb n="KR3k0049_WYG_004-39b"/>
或鏤五色土於户上厭不祥也<hi>易通卦驗</hi>
松栢頌風俗記正旦楚人上松栢頌周庾信有栢葉銘<lb/>
信正旦蒙趙王詩酒詩正朝辟惡酒新年長命杯栢葉<lb/>
隨銘至椒花逐頌來<lb/>
首祚王羲之月儀書云日徃月來元正首祚太簇告辰<lb/>
微陽始布罄無不冝和神養素<lb/>
分朋卜嵗西域寜逺每元日王及首領判二朋朋出一<lb/>
人被甲鬭衆以瓦石相之有死者止以卜嵗善惡<lb/>
<pb n="KR3k0049_WYG_004-40a"/>
拜日新羅俗以元日拜日月神<hi>唐書</hi>
雲開節岳州自元正獻嵗鄰里以飲宴相慶至十二日<lb/>
罷謂其日為雲開節<hi>岳陽風土記</hi>
立春顓帝以孟春正月為元其時正月朔旦立春五星<lb/>
㑹于天厯營室也<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>凍始泮蟄蟲始發雞始三號天曰<lb/>
作時地曰作昌人曰作樂鳥獸萬物莫不應和故顓帝<lb/>
聖人為厯宗也<hi>晉律厯志魏董巴議</hi>
旋璣正月上日受終于文祖在旋璣玉衡以齊七政旋<lb/>
<pb n="KR3k0049_WYG_004-40b"/>
璣者何也傳曰旋者還也璣者幾也微也其變幾微而<lb/>
所動者大謂之旋璣是故旋璣謂之北極受謂舜也上<lb/>
日元日也<hi>尚書大傳</hi>
九醖漢制宗廟八月飲酎用九醖太牢皇帝侍祠以正<lb/>
月旦作酒八月成名曰酎一曰九醖一名醇酎<hi>西京雜記</hi>
九賔樂正旦天子行陽徳殿作九賔樂舍利從東來戲<lb/>
於庭入殿前激水化成比目魚跳躍潄水作霧化成黄<lb/>
龍髙八十丈出水戲於庭以兩大絲纒繫兩頭中間相<lb/>
<pb n="KR3k0049_WYG_004-41a"/>
去數丈兩娼女對舞行於繩上道逄功肩不傾又踏蹁<lb/>
屈身藏形於斗中鐘磬並唱樂畢作魚龍曼延黄吹三<lb/>
匝<hi>漢官典職</hi>
　　人日<lb/>
七日為人晉議即董勛荅問禮俗云正月一日為鷄二<lb/>
日為猪三日為羊四日為狗五日為牛六日為馬七日<lb/>
為人正旦畫鷄於門七日帖人於帳今一日不殺鷄二<lb/>
日不殺狗三日不殺羊四日不殺猪五日不殺牛六日<lb/>
<pb n="KR3k0049_WYG_004-41b"/>
不殺馬七日不行刑於此日向晨至門前呼牛羊雜畜<lb/>
令來乃置粟豆於灰撒之宅内云以招牛馬按一説云<lb/>
天地初開以一日作鷄七日作人也<hi>御覽</hi>
剪綵荆楚嵗時記曰正月七日為人日以七種菜為羮<lb/>
剪綵為人或鏤金箔帖屏風上亦戴之頭鬢董勛問禮<lb/>
俗云人入新年形容從新改舊也<lb/>
陟安人魏東平王翕七日登夀張縣安民山鑿山頂為<lb/>
㑹望處刻銘於壁文字猶在銘云正月七日厥日為人<lb/>
<pb n="KR3k0049_WYG_004-42a"/>
䇿我良駟陟彼安仁<hi>郭縁生述征記</hi>
造華勝賈充李夫人典戒曰人日造華勝相遺像瑞圖<lb/>
全勝之形又像西王母戴勝也李啇隠詩鏤金作勝𫝊<lb/>
荆俗剪綵為人起晉風<lb/>
登剡西晉李充正月七日登剡西寺詩曰命駕升西山<lb/>
寓目晀原疇<lb/>
登髙晉代桓温參軍張望亦有正月七日登髙詩<lb/>
梅花粧宋書曰武帝女夀陽公主人日卧於含章殿簷<lb/>
<pb n="KR3k0049_WYG_004-42b"/>
下梅花落公主額上成五出花拂之不去皇后留之看<lb/>
得幾時經三日洗之乃落宫女竒其異競效之今梅花<lb/>
粧是也<hi>金陵志</hi>
登雲龍魏孝静常以人日登雲龍門崔瞻與其父㥄俱<lb/>
侍宴為詩詔問邢邵等曰今贍此詩何如其父咸曰㥄<lb/>
愽雅張麗贍氣調清新並詩人之冠冕宴罷咸共嗟賞<lb/>
之云今日之宴併為崔瞻父子<hi>北史</hi>
問故事魏帝宴百僚問何故名人日皆莫能知其故魏<lb/>
<pb n="KR3k0049_WYG_004-43a"/>
收對曰晉議郎董勛云正月一日為鷄<hi>云云闕</hi>
邢邵亦在側亦甚恧焉<hi>北史</hi>談藪曰北齊髙祖七日升髙<lb/>
宴羣臣魏收<hi>云云</hi>
上人勝劉臻妻陳氏進見儀曰正月七日上人勝於人<lb/>
思歸詩薛道衡聘陳為人日詩云入春纔七日離家已<lb/>
二年南人嗤之曰是底言誰謂此虜解作詩及云人歸<lb/>
落鴈後思發在花前乃喜曰名下固無虚士<hi>隋唐嘉話</hi>
朝謁鄭公嘗出行以正月七日謁見太宗太宗劳之曰<lb/>
<pb n="KR3k0049_WYG_004-43b"/>
卿今日至可謂人日矣<lb/>
煎餅膳部有節日食料謂正月七日煎餅<hi>唐六典</hi>
清暉閣中宗景龍三年正月七日上御清暉閣登髙遇<lb/>
雪因賜金綵人勝令學士賦詩是日甚歡宗楚客詩云<lb/>
窈窕神仙閣参差雲漢間九重中禁啓七夕早春還太<lb/>
液天為水蓬萊雪作山今朝上林樹無䖏不堪攀劉憲<lb/>
詩風尋歌曲颺雪向舞行縈趙彦昭詩庭樹千花發蓂<lb/>
階七葉新李嶠詩三陽偏勝節七日最靈辰行慶傳芳<lb/>
<pb n="KR3k0049_WYG_004-44a"/>
蟻升髙綴綵人又七言詩千鐘聖酒御筵披六出羣英<lb/>
亂繞枝即此神仙對瓊圃何煩轍迹向瑶池<hi>景龍文舘記</hi>
大明殿景龍四年七月宴大明殿賜王公以下綵鏤人<lb/>
勝又觀打毬李又應制詩鐡鳯曽騫摇瑞雪銅烏細轉<lb/>
入祥風馬懐素詩三陽候節金為勝百福延祥玉作盃<lb/>
李嶠詩桂吐半輪迎此夜蓂開七葉應今朝蘇頲詩七<lb/>
葉仙蓂承月吐千株玉栁拂煙開初年競帖宜春勝長<lb/>
命先浮獻夀杯崔日用詩曲江苔色<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>前液上苑梅花<lb/>
<pb n="KR3k0049_WYG_004-44b"/>
雪裏嬌韋元且詩青韶既肇人為日綺勝初成目作人<lb/>
武平一打毬詩令節重遨遊分鑣戲彩毬驂驔迴上苑<lb/>
蹀躞繞通溝影就紅塵没光随赭汗流賞䦨清景暮歌<lb/>
舞樂時休<lb/>
踏磧䕫州人重諸葛武侯以人日傾城出八陣磧上謂<lb/>
之踏磧婦人拾小石之可穿者貫以綵索係于釵頭以<lb/>
為一嵗之祥府師宴於磧上<hi>圖經</hi>
脩油卜故事蜀嘉定金燈山有淵每嵗人日郡守于此<lb/>
<pb n="KR3k0049_WYG_004-45a"/>
脩油卜故事謂以油灑水面觀其紋驗一嵗之豐歉<lb/>
祈蠶渠有樂山正月七日邑人鼓吹酒食娯樂於此以<lb/>
祈蠶事<hi>宕渠事</hi>
隂晴占東方朔占書云嵗後八日一日為鷄七日為<lb/>
人八日為穀其日晴主所生之物育隂則灾<lb/>
奪賜花正月八日立春内出綵花賜近臣武平一應制<lb/>
云鑾輅青旂下帝臺東郊上苑望春來黄鶯未解林間<lb/>
囀紅蘂先從殿裏開畫閣條風初變栁銀塘曲水半含<lb/>
<pb n="KR3k0049_WYG_004-45b"/>
苔欣逄睿藻光韶律更促霞觴畏景催是日中宗手勅<lb/>
批云平一年雖㝡少文甚驚新悦紅蘂之先開訝黄鶯<lb/>
之未囀循還吟咀賞嘆兼懐今更賜花一枝以彰其美<lb/>
所賜學士花並令挿在頭上後所賜者平一左右交挿<lb/>
因舞踏拜謝時崔日用乘酣飲欲奪平一所賜花上於<lb/>
簾下見之謂平一曰日用何為奪卿花平一跪奏曰讀<lb/>
書萬巻從日用滿口虚張賜花一枝學平一終身不獲<lb/>
上及侍臣大笑因更賜酒一杯當時嘆美<hi>景龍文舘記</hi>
<pb n="KR3k0049_WYG_004-46a"/>
　　上元<lb/>
上元正月十五日為上元<hi>白帖</hi>
膏粥祠門玉燭寳典曰正月十五日作膏粥以祠門戸<lb/>
荆楚嵗時記曰今州里風俗望日祭門先以楊栁挿門<lb/>
隨楊枝所指仍以酒脯飲食及豆粥挿箸而祭之<lb/>
祀太一漢家祀太一以昏時杞到明<hi>史記樂書</hi>今人正月望<lb/>
日夜遊觀燈是其遺事<lb/>
漁陽掺檛禰衡被魏武謫為鼓吏正月半試鼓衡揚枹<lb/>
<pb n="KR3k0049_WYG_004-46b"/>
為漁陽掺檛淵淵有金石聲四坐為之改容孔融曰禰<lb/>
衡罪同胥靡不能發明王之夢<hi>世説</hi>
祭蠶神呉縣張成夜起忽見一婦人立於宅上南角舉<lb/>
手招成成即就之婦人曰此地是君家蠶室我即是此<lb/>
地之神明年正月半宜作白粥泛膏於上祭我也必當<lb/>
令君蠶桑百倍言訖而去絶失所在成如言作膏粥自<lb/>
此後大得蠶今正月半作白膏粥自此始也<hi>齊諧記</hi>一云<lb/>
正月半有神降陳氏之宅云是蠶神<lb/>
<pb n="KR3k0049_WYG_004-47a"/>
登髙正月十五日有登髙之㑹<hi>石虎鄴中記</hi>
召元胄隋文帝嘗於正月十五日與近臣登髙時元胄<lb/>
不在上即令馳召之胄見上謂曰公與外人登髙未若<lb/>
就朕也賜宴極歡<hi>隋書</hi>
角扺戲隋時都邑百姓毎至正月十五日為角抵之戲<lb/>
遞相誇競至於糜費財力栁彧上奏曰近代以來京邑<lb/>
及外州每以正月望夜充街塞陌聚戲朋遊鳴鼓聒天<lb/>
燎炬照地倡優雜技詭狀異形内外共觀曽不相避髙<lb/>
<pb n="KR3k0049_WYG_004-47b"/>
棚跨路廣幕陵雲祇服靚粧車馬嗔噎肴醑肆陳絲竹<lb/>
䌓㑹竭貲破産競此一時浸以成俗實損于民請頒行<lb/>
天下併即禁斷詔可其奏<lb/>
賣半照陳太子舍人徐徳言之妻後主叔寳之妹封樂<lb/>
昌公主才色冠絶時陳政方亂徳言知不相保謂其妻<lb/>
曰以君之才容國亡必入權豪之家斯永絶矣儻情縁<lb/>
未斷猶冀相見冝有以信之乃破一照人執其半約曰<lb/>
他日必以正月望日賣於都市我當在即以是日訪之<lb/>
<pb n="KR3k0049_WYG_004-48a"/>
及陳亡其妻果入越公楊素之家寵嬖殊厚徳言流離<lb/>
辛苦僅能至京遂以正月望日訪都市先有蒼頭賣半<lb/>
照者大髙其價人皆笑之徳言直引至其居備食具言<lb/>
其故出半照以合之仍題詩曰照與人俱去照歸人不<lb/>
歸無復嫦娥影空留明月輝陳氏得詩涕泣不食素知<lb/>
之愴然改容即召徳言還其妻仍厚遺之聞者無不感<lb/>
歎仍與徳言陳氏偕飲令陳氏為詩曰今日何遷次新<lb/>
官對舊官笑啼俱不敢方驗作人難遂與徳言歸江南<lb/>
<pb n="KR3k0049_WYG_004-48b"/>
竟以終老<hi>本事詩</hi>
金吾禁夜西都京城街衢有金吾曉暝傳呼以禁夜行<lb/>
惟正月十五日夜勅許金吾弛禁前後各一日<hi>韋述西都雜記</hi>
士女夜遊唐朝正月十五夜許三夜夜行其寺觀街巷<lb/>
燈明若晝山棚髙百餘尺神龍以後復加嚴餙士女無<lb/>
不夜遊車馬塞路有足不躡地浮行數十步者<hi>雍洛靈異小録</hi>
微服過市景龍四年上元夜中宗與韋后微服過市彷<lb/>
徉縱觀因幸中書令蕭至忠之弟是夜放宫女數千人<lb/>
<pb n="KR3k0049_WYG_004-49a"/>
看燈因此多有亡逸者丁卯夜又微行看燈幸韋安石<lb/>
長寜公主弟<hi>唐書</hi>韋安石為侍中中宗與韋后以正月望<lb/>
夜幸其弟賚賜不貲　按此一事而紀傳不同<lb/>
御輪睿宗先天二年正月十五日十六十七夜於京安<lb/>
福門外作燈輪髙二十丈衣以錦綺飾以金銀燃五萬<lb/>
盞燈望之如花樹宫女千數衣羅綺曳錦繡耀珠翠施<lb/>
香粉一花冠一巾帨皆至萬錢裝束一妓女皆至三百<lb/>
貫鈔簡長安萬年少女婦千餘人衣服花釵婢子亦稱<lb/>
<pb n="KR3k0049_WYG_004-49b"/>
是於燈輪下踏歌三日夜歡樂之極未始有之<hi>朝野僉載</hi>
御延喜睿宗好樂聴之忘倦𤣥宗又善音律先天二年<lb/>
正月望胡僧婆陁請夜開門燃千百燈睿宗御延喜門<lb/>
觀樂凡經四日嚴挺之上䟽曰誰何驚夜伐鼓通晨以<lb/>
備非常存之善教今陛下不深惟戒慎輕違動息重門<lb/>
弛禁巨猾多徒倘有躍馬奔車流言駭呌一塵聴覽有<lb/>
累宸衷臣以為不可也<hi>舊唐本傳</hi>
出宫女歌舞先天初上御安福門觀燈太常作歌樂出<lb/>
<pb n="KR3k0049_WYG_004-50a"/>
宫女歌舞朝士能文者為踏歌聲調入雲<hi>唐輦下嵗時記</hi>
李謩偷曲明皇幸上陽宫夜新畨一曲明夕正月十五<lb/>
日潛遊忽聞酒樓上有笛奏前夕所畨曲大駭之密捕<lb/>
笛者詰之自云其夕於天津橋上翫月聞宫中奏曲愛<lb/>
其聲遂以𤓰畫譜記之即長安少年李謩也元稹連昌<lb/>
宫詞云李謩擫笛傍宫墻偷得新畨數聲曲<hi>連昌詞注</hi>
建燈樓上在東都遇正月望夜移仗上陽宫大陳燈影<lb/>
設庭燎自禁中至於殿庭皆設蠟炬連屬不絶時有方<lb/>
<pb n="KR3k0049_WYG_004-50b"/>
都匠毛順巧思結創繒綵為燈樓二十間髙一百五十<lb/>
尺懸珠玉金銀微風一至鏘然成韻其燈為龍鳯虎豹<lb/>
之狀<hi>明皇雜録</hi>
造麺蠒都下上元日造麵蠒以官位帖字卜官位髙下<lb/>
或賭筵宴以為戲笑<hi>天寳遺事</hi>嵗時雜記云麵蠒以肉或素<lb/>
餡其實厚皮饅頭也<lb/>
諌遊上在驪山華清宫值元夜欲出遊陳𤣥禮奏曰宫<lb/>
外曠野須有預備必欲夜㳺願歸城闕上不能奪<hi>南部新書</hi>
<pb n="KR3k0049_WYG_004-51a"/>
遊廣陵開元十八年正月望夕帝謂葉仙師曰四方之<lb/>
盛陳乎此夕何處極麗對曰天下無踰於廣陵帝曰何<lb/>
術一觀之師曰侍御皆可俄而虹橋起於殿前板閣架<lb/>
虚欄楯若畫師奏橋成但無迴顧於是帝步而上太真<lb/>
髙力士及樂官數十人從行步步漸髙直造雲中俄頃<lb/>
已到廣陵寺觀陳設之盛燈火之光照灼基殿士女華<lb/>
麗皆仰望曰仙人現於五色雲中帝大恱師曰請勅伶<lb/>
官奏霓裳羽衣一曲後可驗矣後數旬廣陵奏曰正月<lb/>
<pb n="KR3k0049_WYG_004-51b"/>
十五二更仙人乘綵雲自西來臨孝感寺髙數十丈又<lb/>
奏霓裳羽衣一曲終西去初元朝禮之晨而慶雲現小<lb/>
臣踐脩之地而仙樂陳上覽表大悅方信仙師之不妄<lb/>
也<hi>幽恠録</hi>上與葉師善㳺西凉州<hi>明皇雜録</hi>
百枝燈樹韓國夫人置百枝燈樹髙八十丈竪之高山<lb/>
上元夜㸃之百里皆見光明奪月色也<hi>天寳遺事</hi>
千炬燭圍楊國忠子弟每至上元夜各有千炬紅燭圍<lb/>
於左右<lb/>
<pb n="KR3k0049_WYG_004-52a"/>
五宅夜遊天寳十載上元節楊氏五宅夜遊遂與廣寜<lb/>
公主騎從争西市門楊氏奴揮鞭誤及公主衣公主墮<lb/>
馬駙馬程昌裔扶公主因及數檛公主泣奏之上令决<lb/>
殺楊家奴一人昌裔停官不許朝謁於是楊家轉横出<lb/>
入禁門不問京師長吏為之側目故當時謠曰男不封<lb/>
侯女作妃君看女却是門楣<hi>太真外傳</hi>
燃燈奏樂穆宗皇后蕭氏文宗立上尊號皇太后開成<lb/>
三年正月望夜於咸泰殿陳燈燭奏仙韶樂三宫太后<lb/>
<pb n="KR3k0049_WYG_004-52b"/>
俱集奉觴獻夀如家人禮諸親王公主駙馬戚屬皆侍<lb/>
宴<hi>舊唐書</hi>
鶴林遊趙渭南嘏嘗家于浙西有美姬嘏甚溺惑洎計<lb/>
偕以其母所阻遂不攜去㑹上元為鶴林之遊浙帥窺<lb/>
之遂為其人奄有明年嘏及第因以一絶箴之曰寂寞<lb/>
堂前日又曛陽臺去作不歸雲當時聞說沙叱利今日<lb/>
青娥屬使君浙帥不自安遣一介歸之於嘏嘏時方出<lb/>
闗途次横水驛見兠舁人馬甚盛偶訊其左右對曰浙<lb/>
<pb n="KR3k0049_WYG_004-53a"/>
西尚書差送新及第趙先輩娘子入京姬在舁中亦認<lb/>
嘏嘏下馬掲簾視之姬抱嘏慟哭而卒遂葬於横水之<lb/>
陽<hi>摭言</hi>
髙明世界陳犀罷司農少卿省女兄于姑蘇適上元夜<lb/>
觀燈車馬喧騰目奪神醉嘆曰涉冰霜泛烟<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>乍見此<lb/>
髙明世界遂覺神明頓還舊觀<hi>清異録</hi>
五夜元霄乾徳五年詔云朝廷無事區宇咸寜况年穀<lb/>
屢豐宜士民之縱樂上元日更増十七十八兩夜<hi>宋朝類要</hi>
<pb n="KR3k0049_WYG_004-53b"/>
京師上元放燈三夕錢氏納土進錢買兩夜今十七十<lb/>
八兩夜燈因錢氏而添也<hi>江隣幾雜記</hi>
元宵破賊狄青宣撫廣西時儂智髙守崑崙闗青至賔<lb/>
州值上元大張燈燭首夜享將佐次夜宴從軍官一鼓<lb/>
青稱疾輙起令孫元規暫主席數使人勞座客至曉各<lb/>
未敢退忽有馳報是夜三鼓青已奪崑崙矣<hi>筆談</hi>
長燈書夜蔡君謨守福州上元日命民間一家㸃燈七<lb/>
盞陳烈作大燈長丈餘大書云富家一盞燈太倉一粒<lb/>
<pb n="KR3k0049_WYG_004-54a"/>
粟貧家一盞燈父子相對哭風流太守知不知猶恨笙<lb/>
歌無妙曲君謨見之還輿罷燈<hi>晁民客話</hi>
迎紫姑正月十五日其夕則迎紫姑以卜劉敬叔異苑<lb/>
云紫姑本人家妾為大婦所妬正月十五日感激而死<lb/>
故後人作其形于厠間迎之卜祝云子胥不在<hi>云是其壻</hi>曹<lb/>
夫已行<hi>云是其姑</hi>小姑可出平昌孟氏嘗以此日迎之穿屋<lb/>
而去自爾厠中著以敗衣蓋為此也洞覽云是帝嚳氏<lb/>
女將死云平生好樂至正月半可以衣見迎又其事也<lb/>
<pb n="KR3k0049_WYG_004-54b"/>
雜五行書云厠神名後帝異苑云陶侃如厠見人自云<lb/>
後著單衣平上幘謂侃曰三年莫説説貴不可言將后<lb/>
帝之靈慿紫姑而言矣俗云溷厠之間必須浄然後能<lb/>
至紫姑<hi>荆楚時時記</hi>異苑云世人以十五日迎紫姑於厠間<lb/>
或猪欄邉迎之捉者覺重便是神來奠設酒果亦覺面<lb/>
貌輝輝有色即跳躁不住能占衆事卜將來蠶桑又善<lb/>
射鈎好即大躍惡則仰眠平昌孟氏恒不信躬試徃捉<lb/>
便自躍穿屋頂而去永失所在也一曰世俗元日請戚<lb/>
<pb n="KR3k0049_WYG_004-55a"/>
姑之神蓋漢時戚夫人死于厠故凡請之者必詣其中<lb/>
召之　唐紫姑神萊陽人也姓何氏名媚字器卿自幼<lb/>
讀書辨利唐埀拱三年夀陽刺史李景納為妾妻妬殺<lb/>
之於厠時正月十五日也後遂顯靈云<hi>顯異録</hi>
擊毬淮南上元三夜燈火排户命河市壯女畫杖擊毬<lb/>
至於捽髻毁膚破額流血者止之方罷<hi>燕吳行役記</hi>
舎利放光摩喝陁國正月十五日僧徒俗衆雲集觀佛<lb/>
舍利放光雨花<hi>西域記</hi>
<pb n="KR3k0049_WYG_004-55b"/>
三官朝天正一脩真指要云上元日天地水三官朝天<lb/>
張靈源真人張元精真人飛昇之辰上元十天靈官神<lb/>
仙兵馬與上聖髙真妙行真人同下降人間考定罪福<lb/>
鶉火中古詩云是時鶉火中日月正相望鶉火中即正<lb/>
月望也<lb/>
貴戚𫝊柑上元夜登樓貴戚例有黄柑相遺謂之傳柑<lb/>
預借元宵宣和五年令都城自臘月初一日放鰲山燈<lb/>
至次年正月十五日夜謂之預賞元宵徽宗至日出觀<lb/>
<pb n="KR3k0049_WYG_004-56a"/>
之時有謔詞末句云奈吾皇不待元宵景色來到恐後<lb/>
月隂晴未保<hi>宣和遺事</hi>淳祐三年京尹趙節齋與竹請預放<lb/>
元宵十二日十四日諸巷陌橋道皆編竹為張燈之計<lb/>
臣僚劄子引此詞末二句為次年五月五日金入冦之<lb/>
䜟十五日早晨遂盡折去<hi>清夜録</hi>
馬上樂神龍之際京城正月望日盛飾燈影之㑹金吾<lb/>
弛禁貴遊戚屬及下俚工賈無不夜遊車馬駢闐人不<lb/>
得顧王主之宅馬上作樂以相誇競文士皆賦詩以紀<lb/>
<pb n="KR3k0049_WYG_004-56b"/>
其事惟蘇味道郭利貞崔液為絶唱利貞詩九陌連燈<lb/>
影千門度月華傾城出寳騎四路轉香車爛熳惟愁曉<lb/>
周旋不問家更逄清管發處處落梅花餘詩不載<hi>唐新語</hi>
耗磨日正月十六日古謂之耗磨日張説耗日飲酒詩<lb/>
耗磨𫝊兹日縱横道未宣但令不至醉翻是樂無為又<lb/>
云上月今朝減流傳耗磨辰還將不事事同醉俗中人<lb/>
此日謂之耗日官司不令開倉庫而已<hi>槁齋贅筆</hi>
　　晦日<lb/>
<pb n="KR3k0049_WYG_004-57a"/>
提月公羊傳提月六鷁退飛過宋都提月者何僅逮是<lb/>
月晦日也何休注提月邉也魯人語也在是月之幾盡<lb/>
酺聚荆楚嵗時記元日至于月晦並為酺酒飲食士女<lb/>
汎舟或臨水宴樂注每月皆有弦望晦朔以正月初年<lb/>
時俗重之以為節<lb/>
度厄元日至月晦人並為酺食度水士女悉湔裳酹酒<lb/>
置水湄以為度厄今世人惟晦日臨河解除婦人或湔<lb/>
裙<hi>玉燭寳典</hi>
<pb n="KR3k0049_WYG_004-57b"/>
送窮鬼髙陽氏子瘦約好衣弊食糜正月晦日巷死世<lb/>
作糜弃破衣是日祀於巷曰送窮鬼<hi>嵗時記</hi>
汛舟北齊正月晦日中書舍人奏袚除汎舟則皇帝乘<lb/>
輿鼓吹至行殿升御座乘版輿以與王公登舟置酒非<lb/>
與汎者坐于便幕<hi>隋禮志</hi>魏收汎舟應詔詩裊裊春枝弱<lb/>
闗闗新鳥呼棹唱忽逶迤菱歌時顧慕睿賞芳月色宴<lb/>
言忘日暮游豫慰人心照臨匡國步<lb/>
晦朝朔夕若合於子正則晦日之朝猶朔日之夕也是<lb/>
<pb n="KR3k0049_WYG_004-58a"/>
以月或多見之矣<hi>厯志</hi>
節日食料膳部有節日食料注晦日膏糜<hi>六典</hi>
昆明池賦詩中宗正月晦日幸昆明池賦詩羣臣應制<lb/>
百餘篇帳殿前結綵樓命昭容選一首為新翻御製曲<lb/>
從臣悉集其下湏臾紙落如飛各認其名而懐之既退<lb/>
唯沈宋二詩不下又移時一紙飛墜競取而觀乃沈詩<lb/>
也及聞其評曰二詩工力悉敵沈詩落句云微臣彫朽<lb/>
質羞覩豫章才蓋詞氣已竭宋詩云不愁明月盡自有<lb/>
<pb n="KR3k0049_WYG_004-58b"/>
夜珠來猶涉健舉沈乃伏不敢復争宋之詩詩曰春豫<lb/>
靈池近滄波帳殿開舟凌石鯨動槎拂斗牛回節晦蓂<lb/>
全落春遲栁暗催象溟看浴景焼刼辨沉灰鎬飲周文<lb/>
樂汾歌漢武才不愁明月盡自有夜珠來沈佺期詩法<lb/>
駕乘春轉神池象漢迴雙星移舊石孤月隠殘灰戰鷁<lb/>
逄時去恩魚望幸來岸花緹騎遶隄栁幔城開思逸横<lb/>
汾唱流觀宴鎬杯微臣凋朽質羞覩豫章材<hi>景龍文舘記</hi>
滻水賦詩景龍四年正月二十八日晦上幸滻水宗楚<lb/>
<pb n="KR3k0049_WYG_004-59a"/>
客應制詩御輦出明光乘流泛羽觴鄭愔詩素滻接宸<lb/>
居青門盛袚除摘蘭喧鳳野浮藻溢龍渠<lb/>
選地近賞貞元四年九月二日勅今方隅無事烝庶小<lb/>
康其正月晦日三月三日九月九日宜任文武百僚選<lb/>
勝地追賞為樂仍各賜錢以充宴㑹<hi>舊唐書</hi>
窮九池陽風俗以正月二十九日為窮九掃除屋室塵<lb/>
穢投之水中謂之送窮<lb/>
　　　中和節　二月一日為正節<hi>道經</hi>
<pb n="KR3k0049_WYG_004-59b"/>
中和節二月一日為中和徳宗方置此節<hi>唐輦下嵗時記</hi>
令節徳宗以前世上已九日皆大宴集而寒食多與上<lb/>
已同時欲以二月名節自我為古若何而可李泌請廢<lb/>
正月晦以二月朔為中和節因賜大臣戚里尺謂之裁<lb/>
度民間以青囊盛百穀𤓰果種相問遺號為獻生子里<lb/>
閭釀宜春酒以祭勾芒神祈豐年百官進農書以示務<lb/>
本帝悦乃著令與上已九日為三令節中外皆賜緡錢<lb/>
燕㑹<lb/>
<pb n="KR3k0049_WYG_004-60a"/>
代晦貞元五年正月十一日詔四序嘉辰歴代増置漢<lb/>
宗上已晉紀重陽或説禳除雖因舊俗與衆宴樂誠洽<lb/>
當時朕以春方發生候維仲月勾萌畢達天地同和俾<lb/>
其昭蘇冝均暢茂自今以後二月一日為中和節内外<lb/>
官司並休假一日先勅百寮以三令節集㑹今宜以中<lb/>
和節代晦日<hi>舊唐書</hi>
進農書其月二十八日中書侍郎李泌奏伏以仲春初<lb/>
吉制嘉節以徴之更晦日於徃月之中揆明辰於來月<lb/>
<pb n="KR3k0049_WYG_004-60b"/>
之始請令文武百辟以是日進農書司農獻穜稑之種<lb/>
王公戚里上春服士庶以刀尺相遺村社作中和酒祭<lb/>
勾芒神聚㑹宴樂名為饗勾芒以祈年穀仍望各下州<lb/>
府所在頒行從之<lb/>
獻黍貞元六年上以中和節宴百僚於曲江亭上賦詩<lb/>
七韻賜之百官皆和焉是日百僚進兆人本業三卷司<lb/>
農獻黍粟各一斗　吕渭和皇心不向晦改節號中和<lb/>
賜詩中和節徳宗製詩朝臣奉和詔寫本賜戴叔倫於<lb/>
<pb n="KR3k0049_WYG_004-61a"/>
容州天下美之中和變梅栁萬彚生春光中和紀月令<lb/>
芳與天地長耽樂豈不尚懿兹特景良庶遂亭育恩同<lb/>
致寰海康君臣永終始交泰符隂陽曲沼水新碧華池<lb/>
桃稍芳勝賞信多歡戒之在無荒<hi>廣卓異記</hi>
節序白居易中和節頌序于時數惟上元嵗惟仲春乃<lb/>
命初吉肇為中和中者揆三陽之中和者酌仁氣之和<lb/>
于是以九八節七六氣排重陽而為上已煦元氣于厚<lb/>
壤則齒蟄蘇而勾萌達噫和氣于窮荒則桀驁化而獷<lb/>
<pb n="KR3k0049_WYG_004-61b"/>
俗淳<hi>長慶集</hi>
節頌天命神聖為天下君纂承九葉照臨八方齷齪唐<lb/>
虞趢趗羲皇乃紀良辰號為中和和維大和中維大中<lb/>
以暢中氣以播和風芽芽昆蟲昭蘇有融如幹元化如<lb/>
運神功<lb/>
拾菜二月二日曲江拾菜遊觀甚盛<hi>秦中記</hi>
賜尺中尚書令每年二月二日進鏤牙尺及木畫紫檀<lb/>
尺<hi>六典注</hi>
<pb n="KR3k0049_WYG_004-62a"/>
賜尺是日賜紅牙銀寸尺各一白居易狀當晝夜平分<lb/>
之時頒度量合同之令<lb/>
乞隣秦人得本家婢生一子惡之乞與隣家隣家大富<lb/>
貴本家貧後以二月二日取歸後復富隣家貧<hi>雲嶠類要</hi>
踏青節蜀中風俗舊以二月二日為踏青節<hi>社氏壺中贅録</hi>
芳春節二月八日為芳春節<hi>道經</hi>
二月望日蜀人二月望日鬻蠶器於市因作樂縱觀謂<lb/>
之蠶市<lb/>
<pb n="KR3k0049_WYG_004-62b"/>
花朝二月十五日為花朝<hi>提要録</hi>風土記云浙間風俗言<lb/>
春序正中百花競放乃遊賞之時花朝月夕世所常言<lb/>
宋條制守土官于花朝日出郊勸農<lb/>
撲蝶㑹東京二月十五日為撲蝶㑹<lb/>
　　社<lb/>
土地之主社土地之主也土地闊不可盡祭故封土為<lb/>
社而祀之以報功也<hi>孝經緯</hi>
元日命社月令二月之節安萌芽擇元日命民社注為<lb/>
<pb n="KR3k0049_WYG_004-63a"/>
祀社稷也春事興故祈農祥元日近春分前後戊日元<lb/>
吉也髙誘吕氏春秋注元善也日從甲至癸也社祭后<lb/>
土所以為民祈穀也嫌日有從否重農事故卜擇之<lb/>
五戊為社厯官以立春後五戊為社<lb/>
配食禮記及國語云共工氏之子曰句龍為后土官能<lb/>
平九土故祀以為社烈山氏之子曰柱能植百穀䟽自<lb/>
夏以上祀以為稷至殷以柱久逺而堯時棄為后稷亦<lb/>
植百穀故廢柱祀棄為稷鄭𤣥云古者官有大功則配<lb/>
<pb n="KR3k0049_WYG_004-63b"/>
食其神故勾龍配食於社棄配食於稷<hi>漢書</hi>
立社王為羣姓立社曰太社王自為立社曰王社諸侯<lb/>
為百姓立社曰國社自為立社曰侯社大夫以下立社<lb/>
曰置社<lb/>
親地天子曰太社必受霜露風雨以達天地之氣也社<lb/>
所以親地也地載萬物天埀象取財于地取法于天是<lb/>
以尊天而親地教人美報焉家主中霤而國主社示本<lb/>
也故言報本反始盧植曰諸王祭以土地為本也中霤<lb/>
<pb n="KR3k0049_WYG_004-64a"/>
其神后土即句龍也既祀於社又祀中霤<lb/>
求福王者諸侯所以立社稷者為萬人求福報功也人<lb/>
非土不立非穀不生不可偏敬故立社稷而祭焉孝經<lb/>
説曰社者土地之神稷者能生五穀之神孝經援神契<lb/>
云稷乃原隰之中能穀五穀之祇今按本無正神人感<lb/>
其功欲美報之因以稷名所以稷名神者五穀之長故<lb/>
也<hi>通典</hi>
春求秋報凡人非土不生非穀不食土穀不可偏祭故<lb/>
<pb n="KR3k0049_WYG_004-64b"/>
立社稷以主祀古先聖王法施於人則祀之故以勾龍<lb/>
主社周棄主稷而配焉嵗凡再祭葢春求而秋報<hi>隋書</hi>
枌榆漢髙帝初起禱豐枌榆社二年東擊項籍還入闗<lb/>
因命縣為公社後四年天下定詔御史令豐謹理枌榆<lb/>
社其後又令縣常以春三月及臘祠后稷以羊村人里<lb/>
各自裁以祠<hi>漢書</hi>枌榆郷名也<lb/>
移社太上皇徙長安居深宫悽愴不樂髙祖問知其憶<lb/>
平生少年屠沽之輩乃作新豐移諸故人實之太上乃<lb/>
<pb n="KR3k0049_WYG_004-65a"/>
悦髙祖少時常祭枌榆之社及移新豐亦還立焉髙帝<lb/>
既作新豐并移舊社衢巷棟宇物色惟舊士女老幼相<lb/>
攜路首各知其室放犬羊鷄鴨於通塗亦競識其家其<lb/>
匠人胡寛所營也<hi>西京雜記</hi>
分肉里中社平為宰分肉甚均里父老曰善陳孺子之<lb/>
為宰平曰嗟乎使平得宰天下亦如此肉矣<hi>漢書</hi>
罷社王脩年七嵗䘮母母以社日亡來年社隣里社脩<lb/>
感念母哀甚隣里聞之為之罷社<hi>魏志</hi>
<pb n="KR3k0049_WYG_004-65b"/>
伐樹阮脩字宣子伐社樹有人止之宣子曰社而為樹<lb/>
伐樹則社亡樹而為社伐樹則社移矣<hi>世説</hi>
白蓮社逺法師結白蓮社以書召陶淵明淵明曰弟子<lb/>
性嗜酒法師若許飲即徃矣逺因許之遂造焉因勉入<lb/>
社淵明攅眉而去<hi>廬阜雜記</hi>
社樹董龍盩厔人家貧與里人共祀社衆買牲牢龍撰<lb/>
文以祭祭畢分胙久之衆不平逐出龍龍造泥飯以祭<lb/>
祭畢泣于樹下將焚文有白鼠啣文入地穴掘之獲白<lb/>
<pb n="KR3k0049_WYG_004-66a"/>
金一斗龍不自私率衆首官縣令賢之奏聞旌表其閭<lb/>
曰義夫里遂名董龍社樹<hi>通志圖經</hi>
春秋二社張文琮出為建州刺史州尚淫祀不立社稷<lb/>
文琮乃下教曰春秋二社本于農今此州廢不立尚何<lb/>
觀於是始建祠場<lb/>
治聾酒翰林學士月給内醖兵部李相濤好滑稽嘗因<lb/>
春社寄七言詩云社翁今日没心情為乏治聾酒一瓶<lb/>
惱亂玉堂將欲徧依稀巡到第三㕔俗𫝊社日酒喫治<lb/>
<pb n="KR3k0049_WYG_004-66b"/>
耳聾故兵部有是句兵部小字社翁<hi>海録碎事</hi>
設黍李士謙字子約謐子也髫齔以孝聞伯父瑒稱為<lb/>
吾家顔子刺史髙元海稱為菩薩李氏宗黨豪盛每春<lb/>
秋二社必髙㑹極宴無不沈醉諠亂嘗集士謙所盛饌<lb/>
盈前而先為設黍謂羣從曰孔子稱黍為五穀之長荀<lb/>
卿亦云食先黍稷古人所尚寜可違乎少長肅然無敢<lb/>
弛惰退而相謂曰既見君子方覺吾徒之不徳也<hi>北史</hi>
開聦明社日小兒以葱係竹竿於忩中擉之曰開聦明<lb/>
<pb n="KR3k0049_WYG_004-67a"/>
或又加蒜欲能計筭也<lb/>
社公雨社公社母不食舊水故社日必有雨謂之社翁<lb/>
雨陸亀蒙詩云幾㸃社翁雨一畨花信風又云社雨報<lb/>
年豐<lb/>
社日霜江南人渭社日有霜必雨丙辰年社日䌓霜覆<lb/>
瓦次日果大雨<hi>莊助鷄肋編</hi>
停針線張藉呉越歌詞云庭前春鳥啄林聲紅夾羅𥜗<lb/>
縫未成今朝社日停針線起向朱櫻樹下行今人家閨<lb/>
<pb n="KR3k0049_WYG_004-67b"/>
房遇春秋社日不作組紃謂之忌作<hi>墨庒謾録</hi>
　　春分<lb/>
司分𤣥鳥氏司分者也<lb/>
青氣震東方也主春春分日青氣出直震此正氣也氣<lb/>
出右物半死氣出左蛟龍出震氣不出則嵗中少雷萬<lb/>
物不實人民疾熱<hi>易通卦驗</hi>
春半一年分為四時時皆九十餘日春之半秋之半書<lb/>
夜長短等晝夜中分百刻故春秋之半称春秋分<lb/>
<pb n="KR3k0049_WYG_004-68a"/>
中衡春分之日日在中衡斗指卯為春分<hi>孝經説</hi>
明庶風明庶風春分至王者脩封疆理田疇<hi>白虎通</hi>
春門説文云丣冒也二月萬物冒地而出象開門之形<lb/>
故二月為天門又酉注云古文丣夘也夘為春門萬物<lb/>
已出酉為秋門萬物已入一閉門象也<lb/>
　　寒食<lb/>
百五節去冬節一百五日即有疾風甚雨謂之寒食<hi>荆楚</hi>
<hi>嵗時記</hi>
<pb n="KR3k0049_WYG_004-68b"/>
桐華清明之日桐不華嵗有大寒田鼠不化國多貪殘<lb/>
虹不見婦人亂色戴勝不降桑政教不平<hi>周書時訓</hi>
麥粥陸翽鄴中記曰寒食三日醴酪又煮粳米及麥為<lb/>
酪𢷬杏仁煮作粥玉燭寳典曰今人悉為大麥粥研杏<lb/>
仁為酪引餳沃之孫楚祭子推文云黍飯一盤醴酪二<lb/>
盂是其事<lb/>
鬭鷄玉燭寳典曰此節城市尤多鬭鷄<hi>闕</hi>之戲左傳有<lb/>
季郈鬭鷄其來逺矣古之豪家食稱畫鷄今代猶染藍<lb/>
<pb n="KR3k0049_WYG_004-69a"/>
茜雜色仍加雕鏤遞相餉遺或置盤俎管子曰彫<hi>闕</hi>然<lb/>
<hi>闕</hi>之所以發積臧散萬物張衡南都賦曰春鷄夏筍秋<lb/>
韭冬菁便是補益滋味其鬭夘則莫知所出董仲舒書<lb/>
云心如宿夘為體内藏以據其剛髣髴鬭理也<lb/>
禁火琴操曰晉文公與介子綏俱亡子綏割腕股以啖<lb/>
文公文公復國子綏獨無所得子綏作龍蛇之歌而隠<lb/>
文公求之不肯出乃燔左右木子綏抱木而死文公哀<lb/>
之令人五月五日不得舉火又周舉魏武陸翽並云寒<lb/>
<pb n="KR3k0049_WYG_004-69b"/>
食㫁火起於子推琴操所云子綏綏即推也五月五日<lb/>
與今有異皆因流俗所傳據左傳及史記並無介子推<lb/>
被焚之事案周書司烜氏仲春以木鐸循火禁于國中<lb/>
注云為季春將出火也今寒食准節氣是仲春之末清<lb/>
明是三月之初然則禁火葢周之舊制<hi>初學記</hi>太原舊俗<lb/>
以介子推焚骸一月寒食莫敢烟㸑<hi>汝南先賢傳</hi>並州俗冬<lb/>
至後百五日為介子推㫁火冷食三日作乾粥是今之<lb/>
糗也<hi>陸翽中記</hi>
<pb n="KR3k0049_WYG_004-70a"/>
龍忌後漢周舉遷並川刺史太原一郡舊俗以介子推<lb/>
焚骸有龍忌之禁至其亡月咸言神靈不樂舉火由是<lb/>
士民每冬中輒一月寒食莫敢烟㸑老小不堪嵗多死<lb/>
者舉既到州乃作弔書以置子推之廟言盛冬去火殘<lb/>
損民命非賢者之意以宣示愚民使還温食於是衆惑<lb/>
稍解風俗頗革注云龍星木之位也春見東方心為大<lb/>
火懼火之盛故為之禁火俗傳云子推以此日被火而<lb/>
禁火<lb/>
<pb n="KR3k0049_WYG_004-70b"/>
絶火魏武帝明罰令曰聞太原上黨西河鴈門冬至後<lb/>
百有五日皆絶火寒食云為介子推且北方極寒之地<lb/>
老少幼弱將有不堪之患令例人不得寒食若犯者家<lb/>
長半嵗刑主吏百日刑令長奪一月<lb/>
雹異石勒時雹起西河界山歴太原樂平武鄉趙郡廣<lb/>
平鉅鹿千餘里勒以問徐光光曰去年禁寒食介推帝<lb/>
鄉之神也歴代所尊或者以為未宜替也縱不能令天<lb/>
下同爾介山左右晉文之所封也宜任百姓奉之勒令<lb/>
<pb n="KR3k0049_WYG_004-71a"/>
定議有司奏以子推歴代攸尊請普復寒食韋謏曰按<lb/>
春秋藏冰失道隂陽發洩為雹自子推以前雹者復何<lb/>
所致子推賢者曷為暴害如此緜介之間奉之為允於<lb/>
天下則不通矣勒從之<hi>載記</hi>
拔河四年清明中宗幸棃園命侍臣為拔河之戲以大<lb/>
麻絙兩頭繋十餘小索每索數人執之以挽力弱為輸<lb/>
時七宰相二駙馬為東朋三相五將為西朋僕射韋巨<lb/>
源少師唐休璟以年老隨絙而踣久不能起帝以為笑<lb/>
<pb n="KR3k0049_WYG_004-71b"/>
樂韋承慶應制詩舊火收槐燧餘寒入桂宫鶯啼正隠<lb/>
葉鷄鬭始開籠<hi>景龍文舘記</hi>
鬭鷄戲𤣥宗在藩邸時樂民間清明鬭鷄戲及即位治<lb/>
鷄坊以賈昌為小兒長每至是日萬樂具舉昌導羣鷄<lb/>
叙立于廣場勝負既决隨昌在行歸于鷄坊<hi>東城老父傳</hi>
上墓明皇詔云寒食上墓禮經無文近代相承浸以成<lb/>
俗編入五禮永為定式<lb/>
半仙戲天寳宫中至寒食節競築鞦韆令宫嬪輩戲笑<lb/>
<pb n="KR3k0049_WYG_004-72a"/>
以為宴樂帝呼為半仙之戲都中士民因而呼之<hi>天寳遺事</hi>
古今藝術圖云鞦韆北方山戎之戲以習輕趫者後中<lb/>
國女子學之乃以綵繩懸木立架士女坐立其上推引<lb/>
之謂之鞦韆或曰本山戎之戲自齊威公北伐山戎此<lb/>
戲始𫝊中國一云作千秋字本出漢宫祝夀祠後世誤<lb/>
倒讀為秋千耳　湼槃經謂之罥索<lb/>
漢宫傳燭徳宗擇知制誥批云與韓翊時有同姓名者<lb/>
遂具奏後批曰春城無處不飛花寒食東風御栁斜日<lb/>
<pb n="KR3k0049_WYG_004-72b"/>
暮漢宫𫝊蠟燭輕煙散入五侯家與此韓翊<hi>本事詩</hi>
頒銀燭韋綬除宣察鄭處誨為判作謝新火狀節及桐<lb/>
華恩頒銀燭綬削之曰非不巧但非大臣所宜言<hi>孔帖</hi>
灑掃杜宣猷自閩中除宣城中官力也諸道每嵗進閹<lb/>
人所謂私白者閩為首焉大閹以下桑梓多係于閩時<lb/>
以為中官藪澤宣猷既至毎寒食節散遣將吏挈荷食<lb/>
物祭諸閹塚墓所謂灑掃者也時號為敕使看墓<hi>玉泉子</hi>
鑚火長安每嵗諸陵當以寒食薦錫粥鷄毬等又薦雷<lb/>
<pb n="KR3k0049_WYG_004-73a"/>
子車至清明尚食内園官小兒于殿前鑚火先得火者<lb/>
進上賜絹三匹金椀一口都人並在延興門看内人出<lb/>
城灑掃車馬喧閙新進士則于月燈閣置打毬之宴或<lb/>
賜宰臣以下酴釄酒即重釀酒也<hi>輦下嵗時記</hi>
繡草宣臺寒食日賜侍臣帖綵毬繡草宣臺<hi>酉陽雜俎</hi>
獻毬中尚署寒食獻毬<hi>百官志</hi>清明進新綵鷄子<hi>唐書</hi>
不禁火淮南寒食風俗不禁火連夕燈火至曉<hi>燕吳行役記</hi>
繩橛寒食節内僕司車與諸軍使為繩橛之戲合車轍<lb/>
<pb n="KR3k0049_WYG_004-73b"/>
道兩頭打大撅張繩橛上髙二尺許須𦂳榜定駕車盤<lb/>
轉碾輪於繩上過不失者勝落輪繩下者輸皆裝飾車<lb/>
牛賭物動以千計<hi>秦京雜記</hi>
焚紙錢寒食野祭而焚紙錢則禮樂刑政幾何其不壊<lb/>
矣<hi>五代周本紀後序</hi>
寒食假五代王峻請用顔衍陳同代李穀范質為相論<lb/>
請不已語漸不遜日亭午太祖未食峻争不已是日寒<lb/>
食假太祖曰俟假開當為卿行<lb/>
<pb n="KR3k0049_WYG_004-74a"/>
莓母生宋徽宗在北作清明詩云莓母初生認禁煙無<lb/>
家對景倍凄然帝城春色誰為主遙指鄉闗涕淚連莓<lb/>
母草名北地寒食莓母生<hi>尺㑹録</hi>
楊桐飯蜀人遇寒食日採楊桐葉染飯色青而有光食<lb/>
之資陽氣謂之楊桐飯道家謂之青飢飯<hi>鎻碎録</hi>
蹴鞠劉向别録曰蹴鞠黄帝所造本兵勢也或云起於<lb/>
戰國案鞠與毬同古人蹋蹴以為戲<lb/>
汛舟曲江江淮間寒食家家折栁插門<lb/>
<pb n="KR3k0049_WYG_004-74b"/>
汛舟曲江曲江池天祐初因大風雨波濤震盪累日不<lb/>
止一日無故其水盡竭自後宫闕成荆棘矣今為耕民<lb/>
畜作陂塘資澆溉之用每至清明節都人士女猶有汎<lb/>
舟於其間者<hi>南部新書</hi>
　　上已<lb/>
桃花水韓詩曰溱與洧方渙渙兮惟士與女方秉蕳兮<lb/>
薛君注云渙渙盛貌蕳蘭也謂當三月桃花水盛流之<lb/>
時衆士與衆女方執蘭袚除耶惡鄭國之俗三月上已<lb/>
<pb n="KR3k0049_WYG_004-75a"/>
之辰此雨水之上招魂續魄除拂不祥故時人願與所<lb/>
悦者俱徃觀之也<lb/>
除沴周官曰女巫掌嵗時袚除釁沴鄭𤣥云如今三月<lb/>
上已水上之類也<lb/>
乘舟月令暮春天子始乘舟蔡邕章句云陽氣和暖鮪<lb/>
魚時至將取以薦寢廟故因是乘舟禊於名川也論語<lb/>
暮春浴乎沂自上及下古有此禮今三月上已袚於水<lb/>
濵葢出此也邕之言然張衡南都賦袚於陽濵又是也<lb/>
<pb n="KR3k0049_WYG_004-75b"/>
禊是月上已官民皆絜於東流水上曰洗濯袚除去宿<lb/>
垢疢為大絜絜者言陽氣布暢萬物訖出始絜之矣<hi>後漢</hi>
<hi>書</hi>注謂之禊也<lb/>
張樂流水戚夫人侍兒賈佩蘭説戚夫人嘗以正月上<lb/>
辰出池邉盥濯食蓬餌以袚妖邪三月上已張樂於流<lb/>
水如此終嵗焉<hi>西京雜記</hi>
袚還三月中吕后袚還過軹道見物如蒼犬據髙后掖<lb/>
忽弗復見卜之云趙玉如意為<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>髙后遂病掖傷<hi>史記</hi>太<lb/>
<pb n="KR3k0049_WYG_004-76a"/>
后春幸蠶館率皇后列侯夫人桑遵灞水而袚除<hi>漢書</hi>
過平陽主武帝即位數年無子平陽主求良家女十餘<lb/>
人飾置家帝袚霸上還過平陽主主見所侍美人帝不<lb/>
説既飲謳者進帝獨説子夫<hi>前漢書</hi>
歌䪥露永和六年三月上已日梁啇大㑹賔客讌乎洛<lb/>
水周舉時稱疾不徃啇與親暱酣飲極歡及酒䦨倡罷<lb/>
繼以䪥露之歌坐中聞者皆為掩涕太僕張种時亦在<lb/>
焉㑹還以事告舉舉歎曰此所謂哀樂失時非其所也<lb/>
<pb n="KR3k0049_WYG_004-76b"/>
殃將及乎啇至秋果薨<hi>後漢書</hi>
陽瀕張衡西都賦暮春之禊元己之辰方規齊軫袚于<lb/>
陽瀕杜篤袚禊賦王侯公主暨乎富啇用事伊洛帷幔<lb/>
𤣥黄<lb/>
索婚盧充因見麞便射中之隨逐不覺逺忽見一黒門<lb/>
如府舍問鈴下對曰崔少府也進見少府少府語充云<lb/>
尊府君為索小女婚故相迎爾三日婚畢以車送充至<lb/>
家母問之具以狀對與崔别後四年充三月三日臨水<lb/>
<pb n="KR3k0049_WYG_004-77a"/>
戲遙見水傍有犢車充徃開車户見崔女與所生男共<lb/>
載情意如初抱兒還充又與金錠乃别<hi>續搜神記</hi>
薄落津後漢書曰袁紹三月上已大㑹賔徒於薄落津<lb/>
聞魏郡兵黒山賊于毒等數萬人共覆鄴城殺郡守坐<lb/>
中客家在鄴者皆憂怖失色或起而啼泣紹容貎自若<lb/>
不改常度獻帝春秋曰紹勸督引投壺言笑容貎自<lb/>
若水經注漳水經鉅故城西謂之落津<lb/>
奏樂不視夏綂字仲御詣洛到三月三日洛中王公以<lb/>
<pb n="KR3k0049_WYG_004-77b"/>
下莫不方軌連軫並南浮橋邉禊男則朱服耀路女則<lb/>
錦綺粲爛仲御時在船中曝所市藥雖見此輩穏坐不<lb/>
搖賈充望見之深竒其節顧相與語此人有心膽有似<lb/>
兾缺走徃問船中安坐者為誰仲御不應重問徐乃荅<lb/>
曰㑹稽北海間民夏仲御充更就船與語其應如響欲<lb/>
使之任即俛而不答充欲耀以文武鹵薄覬其来觀因<lb/>
而謝之又使女伎服袿襡炫金翠繞其船三匝綂危坐<lb/>
如故若無所聞充等各散曰此吳兒是本人石心也<hi>别傳</hi>
<pb n="KR3k0049_WYG_004-78a"/>
<hi>晉書</hi>
水心劍晉武帝問尚書郎摯虞曰三日曲水其義何指<lb/>
答曰漢章帝時平原徐肇以三月初生三女至三日而<lb/>
俱亡一村以為恠乃相攜之水濵盥洗因水以泛觴曲<lb/>
水義起於此也帝曰若如所談便非嘉事尚書郎束晳<lb/>
曰摯虞小生不足以知之臣請説其始昔周公城洛邑<lb/>
因流水以泛酒故逸詩云羽觴随波又秦昭王三日置<lb/>
酒河曲見有金人出捧水心劍曰令君制有西夏及秦<lb/>
<pb n="KR3k0049_WYG_004-78b"/>
霸諸侯乃因此處立為曲水祠二漢相縁皆為盛集帝<lb/>
曰善賜金五十斤左遷摯虞為陽城<hi>續齊諧記</hi>
祈農三月曲水㑹禊祭也漢儀濯東流水上不見東流<lb/>
為何水晉中朝公卿庶民皆禊洛水之側趙王倫簒位<lb/>
三日㑹天淵地誅張林懐帝亦㑹天淵地賦詩陸機云<lb/>
天淵地南石溝引御溝水池西積石為禊堂跨水流杯<lb/>
飲酒亦不言曲水元帝又詔罷三日㺯具今相承為百<lb/>
戲之具雕㺯伎巧損益無常案禊與曲水其義參差舊<lb/>
<pb n="KR3k0049_WYG_004-79a"/>
言陽氣布暢萬物訖出姑洗聚之也己者祉也言祈介<lb/>
祉也一説三月三日清明之節將脩事於水側禱祀以<lb/>
祈豐年應劭云禊者絜也言自洗濯也或云漢世有郭<lb/>
虞者有三女二以三月上辰一以上已二日而産三女<lb/>
並不育今時俗以為大忌是月是日女忌諱不復止家<lb/>
皆適東流水上為祈禳自潔濯謂之禊祠分流行觴遂<lb/>
成曲水案髙后袚霸上馬融梁兾西第賦云西北戍亥<lb/>
𤣥石承輸蝦蟇吐寫庚辛之域即曲水之象也今據禊<lb/>
<pb n="KR3k0049_WYG_004-79b"/>
為曲水事應在永夀之前已有袚除則不容在髙后之<lb/>
後祈農之説於事為當<hi>南齊志</hi>
戲樂王濟諸名士當解禊洛水還樂廣問於夷甫曰今<lb/>
日戲樂乎王曰裴僕射善談名理混混有雅致張茂先<lb/>
論史漢靡靡可聴我與王安豐説延陵子房亦超超𤣥<lb/>
箸<hi>士賢論世説</hi>晉上已集宴華林園濟平吳後有華林詩<lb/>
華林華林園中千金堤上作兩銅龍相向吐水以注天<lb/>
泉池通御溝中三月三日石李龍及皇后百官臨池賞<lb/>
<pb n="KR3k0049_WYG_004-80a"/>
㑹<hi>陸翽鄴中記</hi>
走馬步射石虎三月三日臨水㑹公主妃主名家婦女<lb/>
無不畢出臨水施張幔車服燦爛走馬步射飲宴終日<lb/>
<hi>鄴中記</hi>
天泉戴延之西征記曰天泉之南有東西溝承御溝水<lb/>
水之北有積石壇云云三月三日御坐流杯之處<lb/>
騎從王導謂王敦曰王仁徳未著而名位憂輕兄名已<lb/>
振冝有以共相匡舉㑹三月三日中宗出禊乘肩輦敦<lb/>
<pb n="KR3k0049_WYG_004-80b"/>
導並騎從紀瞻使人覘之既聞敦導騎從乃大驚自出<lb/>
拜於道左中宗從容謂導曰卿吾之蕭何也<hi>晉中興書</hi>
蘭亭永和九年嵗在癸丒暮春之初㑹于㑹稽山隂之<lb/>
蘭亭脩禊事也羣賢畢至少長咸集<hi>蘭亭記</hi>
南澗孫綽詩序曰以暮春之始解禊于南澗之濵髙嶺<lb/>
千尋長湖萬頃<lb/>
東堂晉起居注太和六年三月庚午朔詔云三日臨流<lb/>
杯池依東堂小㑹宋志云海西於鐘山後流杯曲水延<lb/>
<pb n="KR3k0049_WYG_004-81a"/>
百僚<lb/>
栁泉丘淵之征齊道里記曰城北十五日有栁泉符朗<lb/>
常以為解禊處<lb/>
賦詩李暠三日讌于曲水命羣僚賦詩暠為之序<hi>崔鴻十六</hi>
<hi>國春秋</hi>
八公山武帝三月三日登八公山劉安故䑓望曰城郭<lb/>
如匹帛之繞藂花也<hi>宋書</hi>
得石生子髙琳字季垊琳母嘗袚禊泗濵見一石光彩<lb/>
<pb n="KR3k0049_WYG_004-81b"/>
朗潤遂持以歸是夜夢一人謂之曰此浮磬之精若能<lb/>
寳持必生令子俄而有妊及生子因名琳<hi>後周書</hi>
興慶宫唐每嵗上已許宫女于興慶宫大同殿前與骨<lb/>
肉相見縱其問訊家眷更相贈遺一日之内人有千萬<lb/>
有初到親戚便相見者有及暮而呼喚姓第不至者涕<lb/>
泣而去嵗嵗如此<hi>中朝故事</hi>
踏青上已錫宴曲江都人於江頭禊飲踐踏青草曰踏<lb/>
青<hi>李綽嵗時記</hi>三月三日上踏青鞋履<hi>盧公範饋餙儀</hi>
<pb n="KR3k0049_WYG_004-82a"/>
龍門天后上已日宴從臣於龍門命賦詩<hi>翰林志</hi>
樂遊園漢宣帝所立唐長安中太平公主于原上置亭<lb/>
遊賞其地四望寛敞每三月上已九月重陽七夕遊戲<lb/>
就此袚禊登髙幄幕雲布車馬填塞綺羅耀日馨香滿<lb/>
路朝士詞人賦詩翌日𫝊于京師<hi>西京記</hi>後賜寧申岐薛<lb/>
王其地居京城之最髙京師之内俯視指掌每正月晦<lb/>
日三月三日九月九日京城士女咸就此登賞袚禊<hi>長安</hi>
<hi>志</hi>
<pb n="KR3k0049_WYG_004-82b"/>
賜栁圈唐制上已袚禊賜侍臣細栁弮云帶之免蠆毒<lb/>
瘟疫中宗四年上已袚禊于渭濵賦七言詩賜細栁圈<lb/>
李乂應制詩此日欣逢臨渭賞昔年空道濟汾詞沈佺<lb/>
期詩寳馬香車清渭濵紅桃碧栁禊堂春皇情尚憶垂<lb/>
竿佐天瑞先呈捧劍人<hi>景龍文館記</hi>
蓬池蕭頴士蓬池禊飲序云禊逸禮也鄭風有之葢取<lb/>
諸勾萌發達陽景敷煦握芳蘭臨清川乘和蠲絜用激<lb/>
介祉厥義存矣晉氏中朝始恭燕咠之樂江右宋齊又<lb/>
<pb n="KR3k0049_WYG_004-83a"/>
間以文詠風流遂逺鬱為盛集焉天寳乙未暮春三月<lb/>
河南連帥領陳留守李公率府郡佐吏二三賔客帳飲<lb/>
於蓬池備袚除之禮也<hi>文粹</hi>
滍濵歐陽詹魯山三日宴序云三月三日有酒食出于<lb/>
野曰禊飲古俗也貞元十三年季春是日魯山令李胄<lb/>
令宴于縣南滍濵<lb/>
藩帥同宴貞元十三年冬徐州刺史張建封入覲徳宗<lb/>
禮遇加等次年春上已賜宰臣百僚宴于曲江亭特令<lb/>
<pb n="KR3k0049_WYG_004-83b"/>
建封與宰相同座而食及將還鎮御製詩以送人<hi>舊唐書</hi>
九龍池九龍池上已日亦為士女汛舟遊嬉之所<hi>南部新書</hi>
燕太學韓昌黎上已燕太學聴彈琴序云天子肇置二<lb/>
令節詔公卿羣有司至日率官屬飲酒以樂司業武公<lb/>
於是摠太學儒官三十有六人列燕于祭酒之堂有一<lb/>
儒生抱琴而來鼓有虞氏之南風賡之以文王宣父之<lb/>
操優遊愉悦及暮而退皆充然若有得也<hi>本集</hi>
改十三日文宗開成元年歸融為京兆尹時兩公主出<lb/>
<pb n="KR3k0049_WYG_004-84a"/>
降府司供帳事繁又偪近上已曲江賜宴奏請改日上<lb/>
曰去年重陽取九月十九日未失重陽之意今改取十<lb/>
三日可也<lb/>
獻詩開成二年三月三日河南尹李待價以人和氣稔<lb/>
將禊于洛濵前一日啟留守裴令公公明日召白居易<lb/>
劉禹錫等一十五人合宴於舟中由斗亭歴魏堤扺津<lb/>
橋登臨沂㳂自晨及暮簮組交映歌笑間發盡風光之<lb/>
趣極流泛之娛美景良辰賞心樂事盡得于今日矣晉<lb/>
<pb n="KR3k0049_WYG_004-84b"/>
公首賦一章白居易為十二韻以獻末句云夜歸何用<lb/>
燭新月鳯樓西<hi>長慶集</hi>
湘中怨沈亞之作湘中怨云鄭子况為岳陽太守因上<lb/>
已日攜家登岳陽樓下望鄂渚鄭追想汜人俄有所見<lb/>
聞汜人歌曰泝青山兮江之湄泳湖波兮裊緑裾意拳<lb/>
拳兮心莫舒舟中人亦歌非樓上之人所能辨<hi>岳陽風土記</hi>
陶裒化三月三日以木雕為兎分朋走馬射之先中者<lb/>
勝其負朋下馬奉朋人酒勝朋於馬上接盞飲之畨呼<lb/>
<pb n="KR3k0049_WYG_004-85a"/>
此節為陶衰花陶衰是兎化是射<hi>武理燕北雜記</hi>
龍橋蠶市三月三日逺近祈福於龍橋命曰蠶市<hi>成都記</hi>
油花卜池陽上已日婦女以薺花㸃油祀而灑之水中<lb/>
若成龍鳯花卉之狀則吉謂之油花卜<hi>圖經</hi>
袚於素秋漢書八月袚於霸上劉禎魯都賦素秋二七<lb/>
天漢指隅人胥袚除國子水嬉又是用七月十四也自<lb/>
魏以後但用三日不以已也<hi>宋書</hi>癸辛雜志云上已當作<lb/>
十干之已葢古人用日例以十干如上辛上戊之類無<lb/>
<pb n="KR3k0049_WYG_004-85b"/>
用支者若有午尾夘則上旬無已矣故王季夷嵎上巳<lb/>
詞云曲水<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裙三月二按公謹此説豈偶遺宋晉書耶<lb/>
曲江覆舟李梢雲盧若虚壻也輕率縱酒其妻一夜夢<lb/>
捕梢雲等輩十數人雜以娼妓以長繩係之連驅而去<lb/>
驚覺説之而梢雲夢亦相符㑹因大畏惡遂㫁葷持經<lb/>
三年後以夢滋不驗梢復縱酒如初明年上已與李蒙<lb/>
裴士南梁褒等十餘人泛舟曲江中盛選長安名倡大<lb/>
縱歌妓酒正酣舟覆盡皆溺死<hi>廣異記</hi>開元春司天宻奏<lb/>
<pb n="KR3k0049_WYG_004-86a"/>
𤣥象有謫見當有名士三十餘人同日死數及第進士<lb/>
正應其數内李蒙者貴主家壻也𤣥宗以事戒主曰無<lb/>
令愛壻遊宴主居昭國里時大合樂音曲逺暢曲江聮<lb/>
舟進士畢集蒙聞之踰垣走赴忽風暴起畫舸半沉聲<lb/>
伎篙工不知紀極三十八人無一生者<hi>獨異記</hi>
　<lb/>
　<lb/>
　<lb/>
<pb n="KR3k0049_WYG_004-86b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷二十五</head> <lb/>
    <p>
<pb n="KR3k0049_WYG_025-1a"/>
欽定四庫全書<lb/>
　天中記卷二十五<lb/>
　　　　　　　　　　　　明　陳耀文　撰<lb/>
　　徳譽<lb/>
得二在理則昧造形則悟顔子之分也失之於幾故有<lb/>
不善得之於二不逺而復<hi>韓易注</hi>踐得二之庶幾<hi>王儉序</hi>
風譽翩翩宰我首名言語志表義章英辭風譽<hi>王<graphic n="KR1771" url="https://raw.githubusercontent.com/kanripo/KR-Gaiji/master/images/KR1771.png" mimeType="image/png"/>宰我讃</hi>
冰清原憲𤣥黙冰清玉粹志逸九霄身安陋術<hi>孫綽原憲讃</hi>
<pb n="KR3k0049_WYG_025-1b"/>
體二孟軻荀卿體二希聖從容正道不能維其末<hi>運命論</hi>
玉瑩皎皎屈原玉瑩冰鮮舒采翡林摛光虬川<hi>謝萬人賢頌</hi>
照隣張子房道亞黄中照隣殆庶風雲交感蔚為帝師<lb/>
夷項定漢大極横流𫝊亮伊顔之殆庶<hi>辨命論</hi>張良慮若<lb/>
源泉深不可測<hi>黄石公記序</hi>
標的晉簡文云漢世人物當推子房為標的神明之功<lb/>
𤣥勝之要莫之與二接俗而不虧其道應世而事不嬰<lb/>
𤣥識逺奥超然獨邁<hi>盛𢎞之荆州記</hi>
<pb n="KR3k0049_WYG_025-2a"/>
嶽峙淵清李膺嶽峙淵清峻貌貴重華夏稱曰潁川李<lb/>
府君頵頵如玉山汝南陳仲舉軒軒如千里馬南陽朱<lb/>
公叔飂飂如行松栢之下<hi>李家𫝊</hi>
龍門李元禮風格秀整髙自標持欲以天下名教是非<lb/>
為己任後進之士有升其堂者皆以為登龍門<hi>世説</hi>王衍<lb/>
善𤣥言惟談老莊為事理有所不安即改更朝野翕然<lb/>
謂一世龍門<hi>晉書</hi>任昉為中丞簮裾輻輳預其宴者殷芸<lb/>
到溉劉苞劉孺劉孝綽及陸倕而已號曰龍門之遊雖<lb/>
<pb n="KR3k0049_WYG_025-2b"/>
公貴子孫不得與也<hi>梁書</hi>袁昂在朝謇諤號曰俊臣雅有<lb/>
倫鑒遊處不雜入其門者號登龍門<hi>上</hi>
謖謖李元禮謖謖如勁松下風<hi>世説</hi>
瀏瀏京師號陳仲舉昂昂如千里驥周孟玉瀏瀏如松<lb/>
下風<hi>青州先賢𫝊</hi>
懸榻陳仲舉言為士則行為世範登車攬轡有澄清天<lb/>
下之志為豫章太守至便以禮請徐孺子署功曹穉<lb/>
不就之既謁而退蕃在郡不接賓客唯穉来特設一榻<lb/>
<pb n="KR3k0049_WYG_025-3a"/>
去則縣之<hi>後書</hi>蕃為樂安太守郡人周璆髙潔之士前後<lb/>
郡守招命莫肯至唯蕃能致焉字而不名特為置一榻<lb/>
去則縣之璆字孟玉臨濟人有美名<hi>上</hi>
宋郭石雲考從容謂宋子俊曰吾與子不及郭生辟諸<lb/>
由賜不敢望回也今卿言稱宋郭此河西之人疑卜商<lb/>
於夫子者也若遇曽參之詰何辭以對乎子俊曰魯人<lb/>
謂仲尼東家丘蕩蕩體大民不能名子所明也陳子禽<lb/>
以子貢賢於仲尼淺見之言故然有定耶吾嘗與周深<lb/>
<pb n="KR3k0049_WYG_025-3b"/>
甫論林宗之徳也清髙明雅英達瓌瑋學問淵深妙有<lb/>
俊才然其愷悌𤣥澹格量髙俊含𢎞博恕忠粹篤誠非<lb/>
今之人三代士也漢元以来未見其匹也周甫深以為<lb/>
然此乃宋仲之師表也子何言哉泰身長八尺儀貌魁<lb/>
岸善談論聲音如鐘宵行幽闇必正其衣服家有書五<lb/>
千卷率多圖緯星厯之事與其等類行晨則在前暮則<lb/>
在後所歴亭𫝊不處正堂恒止逆旅之下先加糞除而<lb/>
後處焉及宿止冬讓温厚夏讓清涼如鄉里或有爾者<lb/>
<pb n="KR3k0049_WYG_025-4a"/>
父母嘆曰欲作郭林宗邪<hi>漢記</hi>
松在霄漢郭林宗来遊京師當還鄉里送車千餘乗李<lb/>
膺亦在焉衆人皆詣大槐客舎而别獨膺與林宗共載<lb/>
乘薄圍車上大槐坂觀者數百人引領望之𦕈若喬松<lb/>
之在霄漢<hi>商嘗小説</hi>
碑頌無愧郭林宗李元禮一見稱之曰吾見士多矣無<lb/>
如林宗者也及卒同志者乃共刻石立碑蔡伯喈為文<lb/>
既而謂盧植曰吾為碑銘多矣未嘗不有慚容唯郭有<lb/>
<pb n="KR3k0049_WYG_025-4b"/>
道碑頌無愧色耳<hi>續漢書</hi>先生器量𢎞深姿度廣大浩浩<lb/>
焉汪汪焉奥乎不可測已若乃砥節礪行直道正辭于<lb/>
時纓緌之徒紳珮之士望形表而影附聆嘉聲而響和<lb/>
者猶百川之歸巨海鱗介之宗龜龍也<hi>伯喈碑</hi>
罔然若失黄憲字叔度汝南慎陽人也同郡戴良才髙<lb/>
倨傲而見憲未嘗不正容及歸罔然若有失也其母問<lb/>
曰汝復從牛醫兒来邪對曰良不見叔度不自以為不<lb/>
及既覩其人則瞻之在前忽焉在後固難得而測矣<hi>上</hi>
<pb n="KR3k0049_WYG_025-5a"/>
天授黄憲不矜名以詭時不抗行以矯俗闚其門者莫<lb/>
敢踐其庭觀其流者不能測其深論者咸曰顔子復生<lb/>
乎漢代矣而其祖族出自孤鄙父為牛醫少無度教而<lb/>
後能傑然秀出可謂天授者也<hi>汝南先賢𫝊</hi>
道周黄憲言論風㫖無所𫝊聞然士君子見之者靡不<lb/>
服深逺去玼吝將以道周性全無徳而稱乎范𤣥平以<lb/>
為憲隤然其處順淵乎其似道淺深莫臻其分清濁未<lb/>
議其方若及門於孔氏其殆庶乎<hi>後書</hi>
<pb n="KR3k0049_WYG_025-5b"/>
蹈矩黄憲動則蹈規矩言則發徳音<hi>海内先賢𫝊</hi>
懐慕戴良字叔鸞髙才磥硌英聲逺播少者懐之長者<lb/>
慕之鄉里縉紳下至黎庶莫敢有忿争之家<hi>海内先賢行狀</hi>
磨鏡徐孺子徴聘未嘗出門赴喪不逺萬里常事江夏<lb/>
黄公薨往㑹其葬家貧無以自供齎磨鏡具自隨每至<lb/>
所在賃磨取資然後得前既至設祭哭畢而返陳仲舉<lb/>
為豫章太守召之則到饋之則受之但不服事以成其<lb/>
節<hi>上</hi>郭林宗有母憂穉往弔之置生芻一束於廬前而<lb/>
<pb n="KR3k0049_WYG_025-6a"/>
去衆怪不知其故林宗曰此必南州髙士徐孺子也詩<lb/>
不云乎生芻一束其人如玉吾無徳以堪之<hi>後書</hi>綱鑑大<lb/>
矣成謂穉置生芻于黄瓊墓前殊誤觀者<lb/>
立亭徐穉亡海内羣英論其清風髙致乃比夷齊或㕘<lb/>
許由夏侯豫章追美名徳立亭於䙙墓首號曰思賢亭<lb/>
<hi>别𫝊</hi>
畫像東國宗敬蔡邕不言名咸稱蔡君兖州陳留並圖<lb/>
畫形像而頌之曰文同三閭孝齊參騫<hi>伯喈别𫝊</hi>王允欲殺<lb/>
<pb n="KR3k0049_WYG_025-6b"/>
蔡邕大尉馬日磾馳謂允曰伯喈曠世逸才多識漢事<lb/>
當續成後史為一代大典且忠孝素著而所坐無名誅<lb/>
之無乃失人望乎允不從日磾退而告人曰王公其不<lb/>
長世乎善人國之紀也制作國之典也滅紀廢典其能<lb/>
久乎邕遂死朝中縉紳諸儒莫不流涕北海鄭𤣥聞而<lb/>
歎曰漢世之事誰與正之兖州陳留間皆畫像而頌焉<lb/>
<hi>後漢</hi>
布衣雄世鄭𤣥在徐州孔文舉時為北海相欲其返郡<lb/>
<pb n="KR3k0049_WYG_025-7a"/>
敦請懇惻使人繼踵及歸融告僚屬昔周人尊師謂之<lb/>
尚父今可咸曰鄭君不得稱名也袁紹一見𤣥嘆曰吾<lb/>
本謂鄭君東州名儒今乃是天下長者夫以布衣雄世<lb/>
斯豈徒然哉<hi>殷芸小説</hi>
君子之望紹延徴北海鄭𤣥而不禮趙融聞之曰賢人<lb/>
者君子之望也不禮賢是失君子之望也<hi>九州春秋</hi>
屬目客言於何進曰孔文舉於時英雄特傑譬諸物類<lb/>
猶衆星之有北辰百糓之有黍稷天下莫不屬目也<hi>家傳</hi>
<pb n="KR3k0049_WYG_025-7b"/>
三君陳寔字仲弓為太邱長其卒也何進遣使弔祭縉<lb/>
紳儒林論徳謀跡諡曰文範先生子紀諶齊徳同行父<lb/>
子並著髙名時號三君每宰府辟召嘗同時旌命羔鴈<lb/>
成羣豫州百城皆圖畫三君之形像焉<hi>後漢行狀碑</hi>
霜玉比質孔文舉髙志真情其足以動義槩而忤雄心<lb/>
豈有任意委屈可以沒其生哉懔懍焉皜皜焉其與琨<lb/>
玉秋霜比質可也<hi>後漢</hi>
瘠土所出弭生字仲叔其父賤故張伯英與李幼才書<lb/>
<pb n="KR3k0049_WYG_025-8a"/>
弭仲叔髙徳美名命世之才也非弭氏小族所當有新<lb/>
豐瘠土所當出也<hi>三輔決録</hi>
汝南管鑰許劭字子將䖍弟也山峙淵停行應規表邵<lb/>
陵謝子㣲髙才逺識見劭十嵗時歎曰此乃希世之偉<lb/>
人也<hi>海内先賢𫝊</hi>劭幼時子㣲便云此賢當持汝南管鑰<hi>别傳</hi>
金聲玉色王基薦管寧曰應二儀之中和總九徳之純<lb/>
懿含章素質冰潔淵清中平之際王綱弛頓遂避時難<lb/>
乘桴入海羇旅遼東三十餘年在乾之始匿景蔵光經<lb/>
<pb n="KR3k0049_WYG_025-8b"/>
危履險不易其節金聲玉色久而彌彰徳行卓絶海内<lb/>
無偶<hi>魏志</hi>寧貌甚恭言甚謙觀其行邈然若不可及即之<lb/>
熈熈然甚柔而温其亡也天下知與不知聞之無不嗟<lb/>
嘆<hi>傳子</hi>
時棟堂堂孔明基宇宏邈初九龍精雅志彌確茍非命<lb/>
世孰掃雰雺釋褐中林鬱為時棟<hi>袁宏賛</hi>
神祇人精英哉吾子獨含天靈豈神之祇豈人之精神<lb/>
物應機大器無方通盈靡滯大徳不常昔在顛夭有名<lb/>
<pb n="KR3k0049_WYG_025-9a"/>
無迹孰若吾儕良籌妙畫臧文既沒以言見稱又未若<lb/>
子言行並徵夷吾反玷樂毅不終奚比於爾明哲守沖<lb/>
臨終受寄讓過許由負扆莅事民言不流刑中於鄭教<lb/>
美于魯蜀民知恥河渭安堵匪臯則伊寧彼管晏豈徒<lb/>
聖宣慷慨屢歎<hi>蜀記李興文</hi>詔䇿曰惟君將建殊功于季漢<lb/>
參伊周之巨勲<hi>志</hi>彭羕與諸葛書云足下當世伊吕也<lb/>
宜善與主公計事濟其大猷天明地察復何言哉<hi>上</hi>
伊吕争儔孔明包文武之徳文以寧内武以折衝其行<lb/>
<pb n="KR3k0049_WYG_025-9b"/>
軍也路不拾遺毫毛不犯雅規宏闊已有功則讓于下<lb/>
下有闕則躬自咎見善則遷納諌則改故聲烈震于遐<lb/>
邇也殆將與伊吕争儔豈徒樂毅為伍哉<hi>張輔樂葛優劣論</hi>
坐起嘆述司馬懿與諸葛書曰黄公衡快士也每坐起<lb/>
嘆述足下不去口實<hi>蜀記</hi>
名士武侯與司馬宣王在渭濱將戰宣王戎服莅事使<lb/>
人宻覘武侯乃乘素輿葛巾持白羽扇指麾三軍隨其<lb/>
進止宣王聞而嘆曰可謂名士<hi>語林</hi>
<pb n="KR3k0049_WYG_025-10a"/>
不見其比桓宣武温征蜀猶見武侯時小史年百餘嵗<lb/>
桓問諸葛丞相今誰與比意頗欲自矜荅云葛公在時<lb/>
亦不覺異自葛公歿後不見其比<hi>雜記</hi>
一時之異諸葛亮誠一時之異也治國有分御軍有法<lb/>
積功興業事得其機入無遺刃出有餘糧知蜀本富而<lb/>
危故持重以鎮之<hi>𫝊子</hi>
半英雄傅㢲有知人之鑑在房州目龐統為半英雄後<lb/>
統附劉備見待次諸葛亮如其言<hi>殷芸小説</hi>
<pb n="KR3k0049_WYG_025-10b"/>
仲父孫䇿臨亡以弟權託張昭謂昭曰若仲謀不任事<lb/>
者君便自取之正復不克捷緩步西歸亦無所慮<hi>吳厯</hi>吳<lb/>
中稱昭為仲父如此其人信一時之良幹恨其不與嵩<lb/>
岳等資而乃播植於㑹稽<hi>典畧</hi>今止𫝊照烈記武侯事<lb/>
英偉張昭張紘並與孫䇿㕘謀吕布襲徐州稱牧不欲<lb/>
令紘與䇿從事追舉茂才移書發遣紘紘心惡布恥為<lb/>
之屈䇿亦重惜紘欲以自輔荅記不遣曰海産明珠所<lb/>
在為寶楚雖有才晉實用之英偉君子所遊見珍何必<lb/>
<pb n="KR3k0049_WYG_025-11a"/>
本州哉<hi>吳志</hi>
張公東部初權於羣臣多呼其字惟呼張昭曰張公紘<lb/>
曰東部所以重二人也<hi>江表𫝊</hi>
家寶示人孫䇿命虞翻為功曹待以交友之禮身詣翻<lb/>
第<hi>志</hi>䇿書謂翻曰今日之事當與卿共之勿謂孫䇿作<lb/>
郡吏相待也<hi>江表𫝊</hi>䇿討山越翻善用矛請在前行得平<lb/>
地勸䇿乘馬䇿曰卿無馬奈何荅曰翻能步行日可三<lb/>
百里自征討以来吏卒無及翻者明府試躍馬翻能疏<lb/>
<pb n="KR3k0049_WYG_025-11b"/>
步隨之<hi>吳書</hi>䇿曰卿博學洽聞前欲令卿詣許交見朝士<lb/>
以折中國之語兒卿不願行便使子綱恐子綱不能結<lb/>
兒輩舌也翻曰翻是明府家寶而以示人人倘留之則<lb/>
去明府良佐故前不行耳䇿笑曰然<hi>江表傳</hi>
美寶彫摩虞翻聞曹公辟曰盜賊欲以餘財汚良家耶<lb/>
遂拒不受<hi>吳書</hi>翻與孔融書并示以所著易注融荅書曰<lb/>
聞延陵之理樂觀吾子之治易乃知東南之美者非徒<lb/>
㑹稽之竹箭也張紘又與融書曰虞仲翔前頗為論者<lb/>
<pb n="KR3k0049_WYG_025-12a"/>
所侵美寶為質彫摩益光不足以損<hi>志</hi>
菰蘆竒才張温使蜀諸葛見而嘆曰江東菰蘆中生此<lb/>
竒才<hi>金陵志</hi>
卓躒駱統表曰張温𢎞雅之素英秀之徳文章之采論<lb/>
議之辨卓躒冠羣煒煜曜世世人未有及之者也於是<lb/>
務勢者妒其寵争名者嫉其才𤣥黙者非其譚瑕釁者<lb/>
諱其議<hi>吳志</hi>
邴鄭邴原知世將亂避地遼東公孫度厚禮之中國既<lb/>
<pb n="KR3k0049_WYG_025-12b"/>
寧因夜還鄉里數日度乃覺吏欲追之度曰邴君所謂<lb/>
雲中白鶴非鶉鷃之網所能羅也遂免危難自反國土<lb/>
原於是講述禮樂吟咏詩書門徒數百服道數十時鄭<lb/>
𤣥以博學洽聞註解典籍故儒雅之士集焉原亦以髙<lb/>
逺清白頥志澹泊口無擇言身無擇行故英偉之士向<lb/>
焉是時海内清議云青州有邴鄭之學<hi>别傳</hi>
龍翰鳳翼崔琰為東曹掾記讓曰徴士邴原議郎張範<lb/>
所謂龍翰鳳翼之重寶<hi>魏志</hi>
<pb n="KR3k0049_WYG_025-13a"/>
秋實邢顒字子昂田疇曰顒民之先覺也時人稱之曰<lb/>
徳行堂堂邢子昂後為平原侯植家丞以方正不合庶<lb/>
子劉禎諌植曰邢顒北土之彦少秉髙節言少理多真<lb/>
雅士也無採庶子之春華忘家丞之秋實<hi>魏志</hi>蕭映荅晉<lb/>
安王書云春華之客登坐右而升堂秋實之賓應虚左<lb/>
而入室<lb/>
方中美範嵇康性含垢蔵瑕愛惡不争於懐喜怒不寄<lb/>
於顔所知王濬沖在襄城面數百未嘗見其疾聲朱顔<lb/>
<pb n="KR3k0049_WYG_025-13b"/>
此亦方中之美範人倫之盛業也<hi>别𫝊</hi>
送數百里羊公還洛郭奕為野王令羊至界遣人要之<lb/>
郭便自往既見嘆曰羊叔子何必減郭太業復羊許小<lb/>
悉還又歎曰羊叔子去人逺矣羊既去郭送之彌日一<lb/>
舉數百里遂以出境免官復嘆曰羊叔子何必減顔子<lb/>
<hi>世説</hi>世目殷中軍思緯淹通比羊叔子<hi>上</hi>祜徳髙一世才<lb/>
經夷險淵源蒸燭之曜豈喻日月之明也<lb/>
璞玉渾金王戎目山濤如璞玉渾金人皆欽其寶莫知<lb/>
<pb n="KR3k0049_WYG_025-14a"/>
名其器<hi>世説</hi>裴令公見山巨源如登山臨下幽然深逺<hi>上</hi>
不見喜愠衛玠字叔寶常以人有不及可以情恕非意<lb/>
相干可以理遣故終身不見其喜愠之容<hi>晉中興書</hi>
風恬月朗劉尹云清風朗月輒思𤣥度<hi>世説</hi>許掾嘗詣簡<lb/>
文爾夜風恬月朗乃共坐曲室中語襟情之詠偏是許<lb/>
之所長辭寄清婉有逾平日簡文雖契素此遇尤相咨<lb/>
嗟不覺造厀共义手語達于將旦既而曰𤣥度才情故<lb/>
未易多有許<hi>上</hi>
<pb n="KR3k0049_WYG_025-14b"/>
輕薄京尹許𤣥度停都一月劉尹無日不往乃歎曰卿<lb/>
復少時不去我成輕薄京尹<hi>上</hi>
多多許簡文道王懐祖述才既不長於榮利又不淡直<lb/>
以貞率少許便足對人多多許<lb/>
振松籠日謝混與從子靈運齊名時人謂混風韻為髙<lb/>
才肅肅如寒風振松康樂凜凜如霜臺籠日<hi>宋書</hi>
朗朗卞望之曰叔向朗朗如百間屋<hi>世説</hi>
豐玉荒糓世稱庾文康為豐年玉穉恭為荒年糓庾家<lb/>
<pb n="KR3k0049_WYG_025-15a"/>
論云是文康稱公為荒年糓庾長仁為豐年玉<hi>上</hi>
蕭散直上王恵字令明不交遊未嘗有雜事素不與謝<lb/>
靈運相識嘗得交言靈運辨博辭義蜂起恵黙然後言<lb/>
時荀伯子在坐退而告人云靈運固自蕭散直上王郎<lb/>
有如萬頃波焉<hi>南史</hi>
霞明日朗宋世諸王義慶最優炙輠不窮霞明日朗懸<lb/>
河無竭雨散煙飛<hi>辨正論</hi>
飄飄凌雲齊衡陽王鈞居身清率言未嘗及時事呉郡<lb/>
<pb n="KR3k0049_WYG_025-15b"/>
張融清抱絶俗雖王公貴人視之傲如也惟雅重鈞謂<lb/>
從兄緒曰衡陽王飄飄有凌雲氣其風情素韻彌足可<lb/>
懐融與之遊不知老之將至<hi>南史</hi>
過江未有張緒字思曼少知名清簡寡欲叔父鏡比之<lb/>
樂廣從叔敷云是我輩人袁粲言於宋明帝曰張緒有<lb/>
正始遺風王儉嘗云緒過江来所未有北士可求之耳<lb/>
不知陳仲弓黄叔度能過之不永明三年轉太子詹事<lb/>
每朝見武帝目送之謂王儉曰緒以位尊我我以徳貴<lb/>
<pb n="KR3k0049_WYG_025-16a"/>
緒緒吐納風流聽者皆忘飢疲見者肅然如在宗廟雖<lb/>
終日與居莫能測焉<hi>南齊書</hi>
輕薄祭酒㑹稽孔廣字淹源美容止善吐論王儉張緒<lb/>
咸美之儉嘗云廣来使人廢簿領匠不須来来則莫聽<lb/>
去緒數巾車詣之每嘆云孔廣使吾成輕薄祭酒<hi>南史</hi>
毓徳沛國劉瓛瓛弟璡並一時秀士也瓛則闗西孔子<lb/>
通涉六經循循善誘服膺儒行璡則志烈秋霜心貞崑<lb/>
玉亭亭髙竦不離風塵皆毓徳於衡門並馳聲於天地<lb/>
<pb n="KR3k0049_WYG_025-16b"/>
而官有㣲於侍郎位不登於執㦸<hi>劉孝標辨命論</hi>
飾館拂席王肅字恭懿導之後也太和十七年奔魏髙<lb/>
祖聞肅至虚襟待之引見問故肅韻音雅暢辨而有禮<lb/>
髙祖嗟納之促席移景不覺坐之疲淹也後為豫州刺<lb/>
史尋徴入朝髙祖手詔曰不見君子中心如醉一日三<lb/>
嵗我勞如何飾館華林拂席相待卿欲以何日發汝墳<lb/>
也故復此勅<hi>魏書</hi>
明鏡懐冰何㸃嘗稱陸慧曉心如明鏡遇形觸物無不<lb/>
<pb n="KR3k0049_WYG_025-17a"/>
朗然王思逺常如懐冰暑月亦有霜氣當時以為實録<lb/>
<hi>南史</hi>
儉稷寒纊劉孝標稱劉訏超超如半天朱霞劉敲矯矯<lb/>
如雲中白鶴皆儉嵗之梁稷寒年之纎纊<hi>上</hi>
標竒庾曼倩字世華詵子也早有令譽梁元帝在荆州<lb/>
辟為主簿每出嘗目送之謂劉之遴曰荆南信多才子<lb/>
雖美歸田鳳清屬桓階賞徳標竒未過此子<hi>梁書</hi>
具美栁惲字文暢立性真素以貴公子早有令名與陳<lb/>
<pb n="KR3k0049_WYG_025-17b"/>
郡謝瀹隣居深見友愛瀹曰宅南栁郎可為儀表梁武<lb/>
帝謂周捨曰吾聞君子不可求備至於栁惲可謂具美<lb/>
分其才藝足了十人<hi>南史</hi>
江漢英靈栁遐謝舉與語顧人曰江漢英靈見於此矣<lb/>
天上人李徳林少以才學見知為齊中書侍郎於賓館<lb/>
受書陳使江總目送之曰此即河朔之英靈也周武帝<lb/>
於雲陽宫作鮮卑語謂羣臣云我往日惟聞李徳林名<lb/>
及見其與齊朝作詔書移檄我正謂其是天上人豈言<lb/>
<pb n="KR3k0049_WYG_025-18a"/>
今日得其驅使為我作文書極為大異<lb/>
海内共推虞世基字茂世茘子也幼沈静喜怒不形于<lb/>
色博學有髙才兼善草𨽻陳孔煥見而嘆曰南金之貴<lb/>
屬在斯文徐陵聞其名召之世基不往后因公㑹陵一<lb/>
見而竒之顧謂朝士曰當今潘陸也隋祕書監栁顧言<lb/>
博學有才罕所推謝與世基相見嘆曰海内當共推此<lb/>
人非吾儕所及也<hi>陳書</hi>
闗西孔子薛道衡字𤣥卿六嵗而孤専精好學年十嵗<lb/>
<pb n="KR3k0049_WYG_025-18b"/>
講左傳見子産相鄭之功作國僑賛頗有詞致見者竒<lb/>
之其後才名益著吏部尚書辛術與語嘆曰鄭公業不<lb/>
亡矣河東裴瓛祠之曰鼎遷河朔吾謂闗西孔子罕遇<lb/>
其人今復遇薛公矣<hi>北史</hi>
摸索可識許敬宗性輕見人多忘或謂其聰乃曰卿自<lb/>
難識若遇曹劉沈謝暗中摸索著亦自可識<hi>國史纂要</hi>
遺珠狄仁傑調汴州㕘軍為吏誣訴黜陟使閻立本召<lb/>
訊特異其才謝曰仲尼稱觀過知仁君可謂海曲之明<lb/>
<pb n="KR3k0049_WYG_025-19a"/>
珠南東之遺寳特薦之遷并州法曹<lb/>
王拜鄭述祖女為趙郡王叡妃述祖常坐受王拜命坐<lb/>
王乃坐妃薨王更娶鄭道䕃女王坐受道䕃拜王命坐<lb/>
乃敢坐王曰鄭尚書風徳又貴重夙舊汝不得比之<hi>北齊</hi>
中林蕙蘭吳淑字正儀幼有俊才時韓熈載潘佑皆以<lb/>
文章著名江左一見淑深加器重曰吳正儀中林之蕙<lb/>
蘭也<lb/>
　　夙慧<lb/>
<pb n="KR3k0049_WYG_025-19b"/>
八嵗蒲衣子者舜時賢人年八嵗而舜師之遂讓以天<lb/>
下蒲衣子不受而去莫知所終<hi>皇甫士安髙士𫝊</hi>
十二荀仲豫稱禹十二為司空<hi>𫝊子</hi>
五嵗佐禹管仲妾婧云睪子生五嵗而佐禹<hi>列女辨通傳</hi>湯<lb/>
契後秦益後益即臯陶子也<hi>仲長統昌言</hi>睪子賛禹甘生相<lb/>
秦<hi>李邕李思訓碑</hi>陶子者臯陶之子伯益也<hi>曹大家</hi>
五稱五窮晉平公使叔譽于周見太子晉與之言五稱<lb/>
而五窮<hi>周書</hi>蒲衣生八年舜讓以天下周王太子晉生八<lb/>
<pb n="KR3k0049_WYG_025-20a"/>
年而服師曠<hi>尸子</hi>
十五相荆荆公子年十五而相荆<hi>説苑</hi>昔者荆子總角而<lb/>
攝相事實賴二十五老臻乎恵康<hi>抱朴任能篇</hi>
十八宰阿子竒年十八為阿邑宰出倉廩以振貧乏邑<lb/>
内大化郎顗薦李固云昔顔子十八天下歸仁子竒稚<lb/>
齒化阿有聲<hi>説苑</hi>
咫角齊有閭邱卭年十八道遮宣王願仕宣王曰子年<lb/>
尚稚未有咫角驂駒而能服重致逺者也對曰不然昔<lb/>
<pb n="KR3k0049_WYG_025-20b"/>
者顓項行年十二而治天下秦項橐七嵗為聖人師由<lb/>
此觀之卭不肖耳年不稚矣宣王載以俱歸<hi>新序</hi>
項橐文信侯欲使張唐相燕弗肯行少庶子甘羅請行<lb/>
之文信侯叱去甘羅曰夫項橐生七嵗為孔子師今臣<lb/>
生十二嵗于兹矣君其試臣奚以遽言叱乃見張卿説<lb/>
而行之甘羅還報秦乃封羅以為上卿<hi>戰國䇿</hi>董仲舒䇿<lb/>
云此無異于達巷黨人不學而自知孟康云項橐也<hi>漢書</hi>
橐魯人十嵗而亡時人尸而祝之號小兒神<hi>圖經</hi>
<pb n="KR3k0049_WYG_025-21a"/>
飛兔齊之辯士田巴辯於徂邱議於稷下毁五帝罪三<lb/>
王訾五伯離堅白合同異一日而服千人有徐劫者其<lb/>
弟子也魯連謂徐劫曰臣願得當田子使之必不復談<lb/>
可乎徐劫言之巴曰走弟子年十二然千里駒也願得<lb/>
代議於前可乎田巴曰可魯連得見曰今楚軍南陽趙<lb/>
伐髙唐燕人十萬在聊國亡在旦暮先生將奈何田巴<lb/>
曰無奈何魯連曰危不能為安亡不能為存無貴學士<lb/>
矣今臣將罷南陽之師還髙唐之兵所貴談説此之謂<lb/>
<pb n="KR3k0049_WYG_025-21b"/>
也如先生之言有似梟鳴出聲人皆惡之願先生勿復<lb/>
談也田巴曰謹受教明日見徐劫曰先生之駒乃飛兔<lb/>
騕褭也豈特千里哉田巴於是杜口易業終身不談也<lb/>
<hi>魯連子</hi>
辨獄景帝時廷尉上囚防年繼母陳氏殺防年父防年<lb/>
因殺陳依律殺母以大逆論帝疑之武帝時年十二為<lb/>
太子在傍帝遂問之太子荅凡夫繼母如母明不及母<lb/>
縁父之故比之於母今繼母無狀手殺其父則下手之<lb/>
<pb n="KR3k0049_WYG_025-22a"/>
時母恩絶矣宜與殺人者同不宜以大逆論從之<hi>漢武故事</hi>
　武帝事史䇿不著僅見於通典刑法雜議<hi>困學紀聞</hi>
辨牘光武時天下墾土多不以實詔下州郡檢覆其事<lb/>
帝見陳留吏牘上書云潁川𢎞農可問河南南陽不可<lb/>
問帝詰吏祇言于長夀街得之時明帝為東海公年十<lb/>
二在幄後言曰吏受郡勅欲以墾田相妨耳帝曰何故<lb/>
言河南南陽不可問對曰河南帝城多近臣南陽帝鄉<lb/>
多近親田宅踰制不可為凖詰問如明帝對<hi>後漢書</hi>
<pb n="KR3k0049_WYG_025-22b"/>
童烏育而不苗者吾家之童烏乎九齡而與我𤣥文<hi>楊問</hi>
<hi>神</hi>楊信字子烏雄第二子幼而聰慧雄草𤣥經不㑹子<lb/>
烏令作九數而得之雄又擬易羝羊觸藩彌日不就子<lb/>
烏曰大人何不曰荷㦸入榛<hi>劉向别𫝊</hi>項子有含穂之歎楊<lb/>
烏有夙折之衷<hi>抱朴自叙</hi>
不乏季子吳祐字季英陳留長垣人父恢為河南太守<lb/>
祐年十嵗恢欲殺青簡以寫經書祐諫曰今大丈夫踰<lb/>
越五嶺逺在海濱其俗舊多珍怪此書若成則載之兼<lb/>
<pb n="KR3k0049_WYG_025-23a"/>
兩昔馬援以薏苡興謗王陽以衣囊邀名嫌疑之間誠<lb/>
先賢所慎也恢乃止撫其首曰吳氏世不乏季子矣<hi>東觀</hi>
<hi>漢記</hi>
黄童黄香字文強江夏安陸人年九嵗失母思慕憔悴<lb/>
殆不免喪鄉人稱其至孝年十二博覽𫝊記京師號曰<lb/>
天下無雙江夏黄童京師貴香慕其聲名更饋衣物<hi>上</hi>
　御覽天下作日下<lb/>
和親楊厚字仲桓統子也厚母初與前妻子博不相安<lb/>
<pb n="KR3k0049_WYG_025-23b"/>
厚年九嵗思令和親乃託疾不言不食母知其㫖驟然<lb/>
改意恩養加篤<hi>後漢</hi>
異才桓驎年十三四在伯父太尉焉坐焉告客曰此吾<lb/>
弟子有異才殊能作詩賦客乃為詩曰甘羅十二楊烏<lb/>
九齡昔有二子今則桓生驎應聲荅曰邈矣甘羅超等<lb/>
絶羣伊彼楊烏命世稱賢嗟予惷弱殊才偉年仰慙二<lb/>
子俯愧過言<hi>文士𫝊</hi>
庭樹宅法徐稚字孺子豫章南昌人與太原郭林宗游<lb/>
<pb n="KR3k0049_WYG_025-24a"/>
學同稚還家林宗庭有一樹欲伐去之稚乃問其故林<lb/>
宗曰為宅之法正方如口口中有木困字不祥也是以<lb/>
去之稚難林宗曰為宅之法正方如口口中有人囚字<lb/>
豈可居之林宗黙然無對稚時十一嵗<lb/>
為郎不就黄琬字子琰早而辨慧年七嵗桓帝建和初<lb/>
為祖瓊對日食狀瓊深竒愛之後瓊為司徒琬以公孫<lb/>
拜童子郎辭病不就知名京師時司空盛允有疾瓊遣<lb/>
琬候問㑹江夏上蠻賊事副府允發書視畢㣲戯琬曰<lb/>
<pb n="KR3k0049_WYG_025-24b"/>
江夏大邦而蠻多士少琬奉手對曰蠻夷猾夏責在司<lb/>
空因拂衣辭去允甚竒之瓊香子也<hi>後書</hi>
了了孔融字文舉桓帝時河南尹李膺以簡重自居不<lb/>
妄接士賓客外至自非當世名人及與通家皆不得見<lb/>
融年十餘嵗欲觀其為人乃造膺門語門者曰我是李<lb/>
君通家子弟門者言之膺請融問曰髙明祖父嘗與僕<lb/>
有舊恩乎融曰然先君孔子與君先人李老君同徳比<lb/>
義而相師友則融與公累代通家也衆坐莫不歎息僉<lb/>
<pb n="KR3k0049_WYG_025-25a"/>
曰異童子也膺引坐謂曰卿欲食乎融曰須食膺曰教<lb/>
卿為客之禮但讓不須謝主融曰不然教公為主之禮<lb/>
但置食不須問客膺慙乃歎曰吾乃將死不見卿富貴<lb/>
也融曰公殊未死膺問何故荅曰鳥之將死其鳴也哀<lb/>
人之將死其言也善向来公所言未有善也是故知未<lb/>
死膺竒之時大夫陳煒後至坐中以告煒煒曰夫人小<lb/>
時了了大未必竒融曰想君小時必當了了煒大踧踖<lb/>
舉坐大笑不已<hi>後書世説語林</hi>
<pb n="KR3k0049_WYG_025-25b"/>
恨年已過崔琰字季珪清河元方為冀州刺史舉秀才<lb/>
琰時九嵗入其選元方曰不道卿是金枝玉葉但卿年<lb/>
幼未合此舉琰曰昔項橐七嵗為孔子師今之自恨年<lb/>
已過矣元方曰卿與崔杼近逺琰曰如公與陳恒相似<lb/>
追與客書虞翻字仲翔㑹稽餘姚人也少好學有髙氣<lb/>
年十二客有候其兄者不過翻翻追與書曰僕聞虎魄<lb/>
不取腐芥磁石不受曲鍼過而不存不亦宜乎客得書<lb/>
竒之由是見稱<hi>吳書</hi>
<pb n="KR3k0049_WYG_025-26a"/>
賦物張惇子純與張儼及朱桓子異俱童少往見驃騎<lb/>
將軍朱據據聞三人才名欲試之告曰老鄙相聞飢渇<lb/>
甚矣夫騕褭以迅驟為功鷹隼以輕疾為妙其為吾各<lb/>
賦一物然後乃坐儼乃賦犬曰守則有威出則有獲韓<lb/>
盧宋鵲書名竹帛純賦席曰席以冬設簟為夏施揖讓<lb/>
而坐君子攸宜異賦弩曰南嶽之幹鍾山之銅應機命<lb/>
中獲隼髙墉三人各隨其目所見而賦之皆成而後坐<lb/>
據大歡悦<hi>文士𫝊</hi>
<pb n="KR3k0049_WYG_025-26b"/>
當今顔淵陸雲字士龍抗第五子也六嵗便能賦詩時<lb/>
人以為項橐楊烏之儔也年十八刺史周俊命為主簿<lb/>
常嘆曰陸士龍當今之顔淵也<hi>别𫝊</hi>
童齓不羣賀循字彦先㑹稽山隂人吳中書令郡之子<lb/>
操尚髙邁童齓不羣言行進止必以禮讓建武初為中<lb/>
書令元帝下令曰循言行以禮乃時之望俗之表也<hi>晉書</hi>
㑹稽賀生體識清逺言行以禮不徒東南之美實為海<lb/>
内之秀<hi>世説</hi>
<pb n="KR3k0049_WYG_025-27a"/>
牽衣入闇愍懐太子少便聰慧武帝甚愛之六七嵗時<lb/>
宫中嘗夜失火武帝登樓望之太子牽上衣裾使入闇<lb/>
中上問其故太子對曰暮夜倉卒宜備非常不宜親近<lb/>
火光令照見人主<lb/>
鷄碑晉戴逵字安道巧藝畢綜總角時以鷄卵汁溲白<lb/>
瓦屑作鄭𤣥碑又為文而自鐫之詞麗器妙時人莫不<lb/>
驚嘆<hi>本𫝊</hi>
草翁風舅王絢彧長子也小字童烏字長素早慧年五<lb/>
<pb n="KR3k0049_WYG_025-27b"/>
六嵗警敏外祖何尚之嘗異焉嘗教讀論語至周監于<lb/>
二代因戲之曰可改耶耶乎文哉絢應聲荅曰尊者之<lb/>
名安可為戲寧可道草翁之風必舅論語曰草上之風<lb/>
必偃偃尚之子也<hi>談藪南史</hi>
汝有佳兒張鎮字義逺憑之祖也嘗語憑父曰我不如<lb/>
汝憑父未解所以蒼梧曰汝有佳兒憑時年數嵗斂手<lb/>
曰阿翁詎宜以子戲父<hi>世説</hi>
重器謝朏字敬沖幼聰慧父莊器之常置左右十嵗能<lb/>
<pb n="KR3k0049_WYG_025-28a"/>
屬文莊逰華山賦詩使朏命篇攬筆便就瑯琊王景文<lb/>
謂莊曰賢子足稱神童復為後来特達莊撫朏背曰真<lb/>
吾家千金宋孝武時姑孰敕莊攜朏從駕詔為洞井讃<lb/>
於坐奏之帝曰雖小重器也<hi>上</hi>
管寧可及劉瓛篤志好學博通訓義年五嵗聞舅孔熈<lb/>
先讀管寧𫝊欣然欲讀舅更為説之精意聽受曰此可<lb/>
及也<lb/>
神童劉顯幼而聰敏六嵗能誦吕相絶秦賈誼過秦瑯<lb/>
<pb n="KR3k0049_WYG_025-28b"/>
邪王思逺吳國張融見而稱賞號曰神童族伯瓛儒學<lb/>
有重名卒無嗣齊武帝詔顯為後時年八嵗<lb/>
百不為多任昉字彦升幼而聰敏早稱神悟四嵗誦詩<lb/>
數十篇八嵗能屬文自製月儀辭義甚美褚淵嘗謂遥<lb/>
曰聞卿有令子相為喜之所謂百不為多一不為少<lb/>
一遍能誦到沆字茂瀣五嵗時父撝于屛風抄古詩沆<lb/>
請教讀一遍便能成誦<lb/>
一不為少陸瓊字伯玉幼聰慧有思理六嵗為五言詩<lb/>
<pb n="KR3k0049_WYG_025-29a"/>
頗有詞彩梁大同末雲公受梁武詔校定碁品到溉朱<lb/>
异以下並集瓊時年八嵗於客前覆局由是京師號曰<lb/>
神童异言之武帝有勅召見瓊風神警亮進退詳審帝<lb/>
甚異之十一丁父憂毁瘠有至性從祖襄歎曰此兒必<lb/>
荷門基所謂一不為少<lb/>
人中麒驥徐勉字脩仁年六嵗屬霖雨家人祈霽率爾<lb/>
為文見稱耆舊及長好學宗人孝嗣見之歎曰此所謂<lb/>
人中之麒驥必致千里<lb/>
<pb n="KR3k0049_WYG_025-29b"/>
兄弟聰敏虞荔字少坡年九嵗隨從伯闡侯太常陸倕<lb/>
倕問五經凡有十事荔隨問輒應無有遺失倕甚異之<lb/>
弟寄字次安少聰敏年數嵗客有造其父者遇寄於門<lb/>
因嘲之云郎君姓虞必當無智寄應聲荅曰文字不辨<lb/>
豈得非愚客大慙入謂其父曰此子非常人文舉之對<lb/>
不是過也<hi>陳書</hi>
戲荅姓何妥字棲鳳西山人八嵗時遊國子學助教顧<lb/>
良戲之曰汝姓何是荷葉之荷為河水之河妥應聲荅<lb/>
<pb n="KR3k0049_WYG_025-30a"/>
曰先生姓顧是眷顧之顧為新故之故<hi>北史</hi>
東阿非虚梁簡文幼而聰睿六嵗便能屬文武帝弗之<lb/>
信於前面試帝攬筆立成文武帝嘆曰常以東阿為虚<lb/>
今則信矣<hi>南史</hi>
三世幼敏李徳林幼聰敏年數嵗誦左思蜀都賦十餘<lb/>
日便度髙隆之見而嗟嘆遍告朝士云若假其年必為<lb/>
天下偉器鄴京人士多就宅觀之月餘車馬不絶徳林<lb/>
少孤未有字魏收謂之曰識度天才必至公輔吾輒以<lb/>
<pb n="KR3k0049_WYG_025-30b"/>
此字卿<hi>本𫝊</hi>李百藥字重規幼而聰敏數嵗徳林于燈下<lb/>
教以四聲一聞便解七嵗能屬文父友齊陸乂馬元熈<lb/>
嘗造父徳林讌集有誦徐陵文者云既取成周之禾將<lb/>
刈琅琊之稻坐客並不知其事百藥時侍立進曰𫝊稱<lb/>
鄅人籍稻杜預注云鄅國在琅琊開陽縣乂等驚喜云<lb/>
此兒神童也<hi>談賓録舊唐</hi>子安期幼聰辨七嵗解屬文初百<lb/>
藥大業末出為桂州司馬行至太湖遇賊將加白刃安<lb/>
期跪泣請代父命賊哀而釋之<hi>上</hi>
<pb n="KR3k0049_WYG_025-31a"/>
聳壑昂霄房𤣥齡幼聰敏五嵗能誦毛詩髙孝基謂裴<lb/>
矩曰僕觀人多矣未有如此郎者必成偉器但恨不見<lb/>
其聳壑昂霄耳<hi>唐書</hi>
矯對賈嘉隠七嵗以神童召見李勣於朝堂戲云吾所<lb/>
倚何樹嘉隠曰松樹李曰此槐也何言松嘉隠曰以公<lb/>
配木何得非松長孫無忌復問吾所倚何樹曰槐樹曰<lb/>
汝不復能矯對耶嘉隠曰何須矯對但取其鬼木耳李<lb/>
曰小兒作獠面何得如此聰明嘉隠曰胡頭尚作宰相<lb/>
<pb n="KR3k0049_WYG_025-31b"/>
獠面何廢聰明李狀胡也<hi>唐語林</hi>
進烏詩李義甫八嵗舉神童文皇在上林有捕得烏者<lb/>
義甫進烏詩曰日裏揚朝彩琴中伴夜啼上林如許樹<lb/>
不借一枝棲上曰朕以全樹借汝<hi>芝田録</hi>
三珠樹王勃字子安六嵗解屬文構思無滯詞情英邁<lb/>
與兄勔勮俱稱少俊父友杜易簡常稱之曰此王氏三<lb/>
珠樹也<hi>舊唐</hi>王勃之先文中子見勃弄筆令作題太公遇<lb/>
文王賛曰姬昌好徳吕望潜華城闕雖近風雲尚賒漁<lb/>
<pb n="KR3k0049_WYG_025-32a"/>
舟倚石釣浦横沙路幽山僻溪深岸斜豹韜禳惡龍鈐<lb/>
辟邪雖逢切近猶待安車君王握手何其晩耶<hi>芝田録</hi>
　舊唐及文中子通隋義寧元年卒楊炯勃文集序陳<lb/>
　羣稟太邱之訓時不逮焉是勃未及見祖也丁用晦<lb/>
　云文中命之作賛盖誤序及舊唐俱云年二十八盖<lb/>
　貞觀二十二年生也新云二十九亦誤<lb/>
詠崑崙蘇瓌初未知頲常令與傭保雜作一日有客詣<lb/>
瓌候於㕔事頲擁篲趨庭遺墜文書客取視之乃詠崑<lb/>
<pb n="KR3k0049_WYG_025-32b"/>
崙奴詩也其詞云指頭十挺墨耳朶兩張匙客心異之<lb/>
乆而瓌出與客淹留客笑語之際詠其詩并言形貌問<lb/>
瓌何人非足下宗族庶孽耶瓌備言其事客驚賀之請<lb/>
瓌加禮收舉必蘇氏令子也瓌稍親之有人獻兔懸於<lb/>
廊廡瓌召頲令詠之即應聲曰兔子死蘭彈將来挂竹<lb/>
竿試將明鏡照無異月中看瓌大驚竒<hi>開元僧信記</hi>
誦枯樹賦蘇頲年五嵗時裴談嘗過其父頲方誦庾信<lb/>
枯樹賦避談字諱因易其韻曰昔年移栁依依漢隂今<lb/>
<pb n="KR3k0049_WYG_025-33a"/>
看揺落悽愴江潯樹猶如此人何以任談歎異之知其<lb/>
他日必主文章也<hi>廣人物志</hi>
詠尹字蘇頲纔能言有京兆尹過瓌既去瓌命頲詠尹<lb/>
字乃曰丑雖有足甲不全身見君無口知伊少人<hi>明皇雜録</hi>
自然生知公神秀穎發自然生知五嵗便措意於文每<lb/>
坐卧吟諷未嘗蹔輟至於八九嵗則有若大成焉一覽<lb/>
誦千言有若素習十七遊太學對䇿甲科<hi>韓休蘇頲集序</hi>
一遍誦賦宋璟廣平人七嵗能屬文一遍誦鵩鳥賦八<lb/>
<pb n="KR3k0049_WYG_025-33b"/>
九嵗時嘗夢大鳥銜書吐口中而吞咽之遂乗而直上<lb/>
倐忽驚寤猶若下在胷間自後藻思日深靈襟益爽<hi>顔真</hi>
<hi>卿撰神道碑</hi>
國瑞𤣥宗封泰山劉宴始八嵗獻頌行在帝竒其幼命<lb/>
張説試之説曰國瑞也即授太子正字公卿邀諸旁午<lb/>
號神童名振一時引晏殿内晏坐貴妃膝上親為畫眉<lb/>
總角宫人遺花投果<lb/>
正朋字𤣥宗御勤政樓大張樂羅列百妓時教坊有王<lb/>
<pb n="KR3k0049_WYG_025-34a"/>
大娘者善戴百尺竿竿上施木山狀瀛州方丈令小兒<lb/>
持絳節出入於其間歌舞不輟時劉宴以神童為秘書<lb/>
正字年十嵗形狀獰劣而聰悟過人𤣥宗召于樓中簾<lb/>
下貴妃置于膝上為施粉黛與之巾櫛𤣥宗問宴曰為<lb/>
正字正得幾字宴曰天下字皆正唯朋字未正得貴妃<lb/>
復令詠王大娘戴竿宴應聲曰樓前百戲競争新唯有<lb/>
長竿妙入神誰謂綺羅翻有力猶自嫌輕更著人𤣥宗<lb/>
與貴妃及諸嬪御歡笑移時聲聞于外因命牙笏及黄<lb/>
<pb n="KR3k0049_WYG_025-34b"/>
文袍以賜之<hi>明皇雜録</hi>
詠方圓動静李泌字長源小字為順生而髮至於眉幼<lb/>
而聰敏書一覽必能誦六七嵗學屬文開元十六年𤣥<lb/>
宗御樓大酺夜於樓下置髙座召三教講論泌姑子員<lb/>
俶年九嵗潜求姑備儒服夜昇髙座詞辨蜂起譚者皆<lb/>
屈𤣥宗竒之召入樓中問姓名乃曰半千之孫宜其若<lb/>
是因問外更有竒童如兒者乎對曰舅子順年七嵗能<lb/>
賦敏捷帝命中使馳召之帝方與張説觀棊中人抱泌<lb/>
<pb n="KR3k0049_WYG_025-35a"/>
至俶與劉宴偕在帝側遂命説試為詩即令詠方圓動<lb/>
静泌曰願聞其狀説應曰方如棊局圓如棊子動如棊<lb/>
生静如棊死説以其幼仍教之曰但可以應虚作不得<lb/>
更實道棊字泌曰隨意即甚易耳𤣥宗笑曰精神全大<lb/>
於身泌乃言曰方如行義圓如用智動如逞才静如遂<lb/>
意説因賀曰聖代嘉瑞也𤣥宗大悦抱於懐撫其頭命<lb/>
果餌啗之仍賜衣物及綵數十且諭其家曰年小恐於<lb/>
兒有損未能與官當善視之乃國器也後二年賦長歌<lb/>
<pb n="KR3k0049_WYG_025-35b"/>
行曰天覆吾地載吾天地生吾有意無不然絶粒昇天<lb/>
衢不然鳴珂遊帝都焉能不貴復不去空作昂蔵一丈<lb/>
夫一丈夫兮一丈夫平生志氣是良圖請君看取百年<lb/>
事業就扁舟泛五湖詩成𫝊寫之者莫不稱賞<hi>鄴侯外𫝊</hi>
擊父妾嚴挺之薄妻而愛其子武武年八嵗詢其母曰<lb/>
大人常厚𤣥英<hi>挺之妾</hi>未嘗慰省何至於斯母曰汝父嫌<lb/>
吾寢陋枕席數宵即懐汝自後相棄其母悽咽武亦憤<lb/>
惋候父出𤣥英方睡武持小鐵鎚擊碎其首挺之歸驚<lb/>
<pb n="KR3k0049_WYG_025-36a"/>
愕視之已斃矣左右言小郎君戲運鎚而致此挺之呼<lb/>
武曰汝何戲之甚武曰焉有大朝人士厚其侍妾困辱<lb/>
兒之母乎故須擊殺非戲也父曰真嚴挺之兒<lb/>
一物四聲楊綰字公權生聰慧年四嵗處羣衆中敏識<lb/>
過人嘗夜宴親賓客舉坐中一物以四聲呼之衆賓未<lb/>
言綰應聲指鐡燈樹曰燈盞柄曲衆咸異之<hi>舊唐</hi>
神俊李徳裕幼而神俊憲宗賞之坐于膝上父吉甫每<lb/>
以敏辨誇于同列武元衡召之曰曰吾子所嗜何書意<lb/>
<pb n="KR3k0049_WYG_025-36b"/>
欲探其志也徳裕不應翌日元衡以告吉甫因戲曰公<lb/>
誠大癡耳吉甫歸責之徳裕曰武公身為帝弼不問理<lb/>
國調隂陽而問所嗜書者禮部成均之職也其問不當<lb/>
所以不應吉甫復告元衡大慙由是振名<hi>北夢瑣言</hi>
變四聲權徳輿生三嵗知變四聲四嵗能賦詩積思經<lb/>
術無不貫綜元和初拜尚書同平章事風流醖籍自然<lb/>
可慕正元元和間為縉紳羽儀云<hi>舊唐</hi>
絶倫髙郢字公楚九嵗通春秋能屬文子定幼聰警絶<lb/>
<pb n="KR3k0049_WYG_025-37a"/>
倫年七嵗時讀尚書湯誓問郢曰奈何以臣伐君郢曰<lb/>
應天順人不為非道何云伐耶對曰用命賞於祖不用<lb/>
命戮于社是順人乎父不能對小字董二人以幼慧多<lb/>
以字稱之<hi>上</hi>
善文詠楊收字蔵之七嵗而孤居喪有如成人母長孫<lb/>
夫人知書親自教授十三通諸經義善千文詠吳人呼<lb/>
為神童兄發戲令詠蛙即曰兔邉分玉樹龍底躍銅儀<lb/>
㑹當同鼓吹不復問官私又令詠筆仍賦鑚字即曰雖<lb/>
<pb n="KR3k0049_WYG_025-37b"/>
匪囊中物何堅不可鑚一朝操政事定使冠三端每良<lb/>
辰美景吳人造門觀神童請為詩賦觀者壓敗其藩收<lb/>
嘲曰爾幸無羸角何用觸吾藩若是升堂者還應自得<lb/>
門<hi>上</hi>
絶乳能詩李甘始河南人楊牢有至行甘以書薦于尹<lb/>
曰牢絶乳即能詩洛陽兒曹壯于牢者皆出其下史𢎞<lb/>
農楊牢幼孤六嵗時就學歸誤入人家乃父友也二丈<lb/>
人彈棊次見楊氏子戲之曰爾能為丈人詠此局否楊<lb/>
<pb n="KR3k0049_WYG_025-38a"/>
即詠詩曰魁形下方天頂雲二十四寸牕中月丈人驚<lb/>
撫其首遺以梨栗曰爾後必有文名年十八一上中春<lb/>
官選<hi>芝田録</hi>
詠鷹崔鉉元畧之子也為童兒時隨父訪韓滉滉見而<lb/>
憐之元畧云此子邇来詩道頗長滉乃指架上鷹令詠<lb/>
焉遂命牋筆畧無停思于是進曰天邉心膽架頭身欲<lb/>
擬飛騰未有因萬里碧霄終一去不知誰是解縧人滉<lb/>
益竒之歎曰此兒可謂前程萬里也<hi>南楚新聞</hi>
<pb n="KR3k0049_WYG_025-38b"/>
識之無字白居易與元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>書云僕始生六七月時乳母<lb/>
抱弄於書屛下有指無字之字示僕者僕雖口未能言<lb/>
心已黙識後有問此二字者雖百十其試而指之不差<lb/>
則僕宿昔之縁已在文字中矣及五六嵗便學為詩九<lb/>
嵗諳識聲韻<hi>長慶集</hi>
拔萃韋温字𢎞育綬子也七嵗時日念毛詩一卷年十<lb/>
一嵗應兩經舉登第以書判拔萃補校書郎時綬致仕<lb/>
田園聞温登第愕然曰判入髙等在羣士之上得非交<lb/>
<pb n="KR3k0049_WYG_025-39a"/>
結權幸而致耶令設席於庭自出判目試兩節温命筆<lb/>
即成綬喜曰此無愧也<hi>舊唐</hi>
辨鼎銘張同居洛陽浚若得古鼎銘曰魏黄初元年春<lb/>
二月同以為竒其子䇿年十三啓曰漢建安二十五年<lb/>
曹公薨改元延康是嵗十月曹丕受禪又改黄初元年<lb/>
無二月銘何謬也同大異之<hi>五代史</hi>
天授王元之内翰五嵗已能詩因太守賞白蓮倅言於<lb/>
太守召而吟一絶云昨夜三更裏嫦娥墮玉簮馮夷不<lb/>
<pb n="KR3k0049_WYG_025-39b"/>
敢受捧出碧波心又云佳人方素面對鏡理新妝守曰<lb/>
天授也<hi>古今詩話</hi>
不應神童科黄廷堅年五嵗已誦五經一日問其師曰<lb/>
人言六經何讀其五師曰春秋不足讀廷堅曰既曰經<lb/>
矣何得不讀十日成誦無一字或遺其父庶喜其敏悟<lb/>
欲令習神童科舉廷堅竊聞之乃笑曰是甚做處庶尤<lb/>
愛重之時有鄉人赴南宫試庶率同舎餞飲皆作詩送<lb/>
行或令廷堅亦賦詩頃刻而成有云君到玉皇香案前<lb/>
<pb n="KR3k0049_WYG_025-40a"/>
若問舊時黄廷堅謫在人間今八年<hi>道山清話</hi>送君歸去明<lb/>
主前云云<hi>西清詩話</hi>
避崩字郢州别駕黄泳字宋永年三嵗書一過目輒成<lb/>
誦大觀二年應童子科赴闕引見徽宗摘毛詩如南山<lb/>
之夀之句以發誦泳應聲曰不騫不墜上以崩字為問<lb/>
對曰詩人之言不識忌諱臣安敢復道上大悦乃引歴<lb/>
見后嬪争遺以金錢菓餌越明年賜五經及第<hi>興化舊志</hi>
童子科髙宗時小校子劉轂年五嵗善騎射補校尉朱<lb/>
<pb n="KR3k0049_WYG_025-40b"/>
虎臣浮梁人能排陣步射及誦七書補承信郎召見賜<lb/>
金帶孝宗朝童子吕嗣興衢州人四嵗能誦書切韻變<lb/>
四聲畫八卦召見面試吟詩授右從政郎賜鈔三百緡<lb/>
<hi>朝野雜記</hi>晏殊首冠撫州何正臣名占臨江皆童子舉<hi>文昌雜録</hi>
女神童淳熈元年女童林幼玉求試中書後者挑試所<lb/>
誦經書四十三<graphic n="KR2018" url="https://raw.githubusercontent.com/kanripo/KR-Gaiji/master/images/KR2018.png" mimeType="image/png"/>並通四月辛酉詔特封孺人<hi>朝野雜記</hi>
　　聰敏<lb/>
五行並下應奉字世叔汝南南頓人少聰明自為童兒<lb/>
<pb n="KR3k0049_WYG_025-41a"/>
及長凡所經履莫不暗記讀書五行並下為郡決曹史<lb/>
行部四十二縣録囚徒數百千人及還太守備問之奉<lb/>
口説罪繫姓名坐狀輕重無所遺脱時人竒之<hi>後漢</hi>
亭長飲漿應奉少為上計吏許訓為計掾俱到京師訓<lb/>
自發鄉里在路晝頓暮宿所見長吏卒奴僕訓皆宻疏<lb/>
姓名欲試奉還郡出疏示奉奉云前食潁川綸氏都亭<lb/>
亭長胡奴名祿以飲漿来何不在疏坐中皆驚<hi>謝承書</hi>
半面識應奉年二十時嘗詣彭城相袁賀賀時出行閉<lb/>
<pb n="KR3k0049_WYG_025-41b"/>
門造車匠於内開扇出半面視奉奉即委去後數十年<lb/>
於路見車匠識而呼之<hi>上</hi>
游夏争匹延篤字叔堅南陽句犨人也篤欲寫左氏傳<lb/>
無紙唐溪典以廢牋記紙不可寫𫝊乃借本諷之糧盡<lb/>
辭歸典曰卿欲寫傳何故辭歸篤曰已諷之矣典聞之<lb/>
歎曰嗟呼延生雖復端木聞一知二未足為喻若使尼<lb/>
父更起於洙泗君當編名七十與游夏争匹也<hi>先賢行狀</hi>
分别姓名吳郡陸續初任郡户曹史飢荒太守君興使<lb/>
<pb n="KR3k0049_WYG_025-42a"/>
續於都亭賑民饘粥續悉簡閲其人訊以名氏事畢興<lb/>
問所幾因説六百餘人皆分别姓名字無有誤謬<hi>謝承書</hi>
援筆書碑禰衡字正平黄射作章陵太守衡俱有所之<lb/>
見蔡伯喈所為碑正平一過視之歎之言好後各歸章<lb/>
陵自恨不令史寫之正平曰吾雖一過皆識其所言惟<lb/>
第四行中石盡磨滅兩字不分明因援筆書之初無遺<lb/>
失惟兩字不著<hi>别𫝊</hi>蔡伯喈薦衡疏云衡初涉藝文升堂<lb/>
覩奥目所一見輒誦於口耳所瞥聞不忘於心性與道<lb/>
<pb n="KR3k0049_WYG_025-42b"/>
合思若有神𢎞羊潜計安世黙識以衡準之誠不足怪<lb/>
<hi>後漢</hi>
闇誦張松為人短小放蕩不治節操然識達精果有才<lb/>
幹劉璋遣詣曹公曹公不甚禮公主簿楊脩深器之白<lb/>
公辟松公不納脩以公所撰兵書示松松宴飲之間一<lb/>
看便闇誦脩以此益竒之<hi>益部耆舊雜記</hi>
擺棋王粲與人共行讀道邉碑人問曰卿能闇誦乎曰<lb/>
因使背而誦之不失一字觀人圍棋局壊粲為覆之棋<lb/>
<pb n="KR3k0049_WYG_025-43a"/>
者不信以帊盖局使更以他局為之用相比校不誤一<lb/>
道<hi>魏志</hi>
遍談夏侯榮字幼權淵子也幼聰慧七嵗能屬文誦書<lb/>
日千言經目輒識之文帝聞而請焉賓客百餘人人一<lb/>
奏刺悉書其鄉邑名氏世所謂爵里刺也客示之一寓<lb/>
目使之遍談不謬一人帝深竒之<hi>世語</hi>
練究沈璞字道真林子少子也童孺時神意閑審有異<lb/>
於衆年十許嵗智度便有大成之姿好學不倦善屬文<lb/>
<pb n="KR3k0049_WYG_025-43b"/>
時有憶識之功尤練究萬事經耳過目人莫能欺之<hi>宋書</hi>
方王粲邢邵字子才十嵗能屬文聰明強記日誦萬餘<lb/>
言嘗因霖雨乃讀漢書五日畧能遍之後因飲謔倦方<lb/>
廣尋經史五行俱下一覽便記無所遺忘文章典麗既<lb/>
贍且速年未二十名動衣冠嘗與右北平陽固河東裴<lb/>
伯茂從兄罘河南陸道輝等至北海王昕舎宿飲相與<lb/>
賦詩凡數十首皆在主人奴處旦日奴行諸人求詩不<lb/>
得邵皆為誦之諸人有不認詩者奴還得本不誤一字<lb/>
<pb n="KR3k0049_WYG_025-44a"/>
諸人方之王粲<lb/>
比禰衡裴諏之字士正少好儒學釋褐太學博士嘗從<lb/>
常景借書百卷十許日便返景疑其不能讀毎卷䇿問<lb/>
應荅無遺景歎曰應奉五行俱下禰衡一覽便記今復<lb/>
見之於裴生矣<lb/>
障面楊愔字遵彦聰記強識半面不忘每有所召問或<lb/>
單稱姓或單稱名或有誤者後有選人魚漫漢自言猥<lb/>
賤獨不見識愔曰卿前在元子思坊騎秃尾草驢經見<lb/>
<pb n="KR3k0049_WYG_025-44b"/>
我不下以方麴障面我何不識卿漫漢驚服人調之曰<lb/>
名以定體漫漢果自不虚<hi>北齊</hi>
千言三徧栁慶字更興僧習子也幼聰敏有器量博涉<lb/>
羣書不治章句好飲酒閑於古對年十三因曝書僧習<lb/>
謂慶曰汝雖聰敏吾未經特試乃令慶於雜賦集中取<lb/>
賦一篇千有餘言慶立讀三徧便即誦之無所遺漏<hi>後周</hi>
目見口誦長孫紹逺字師魏上黨王稚子也雅好墳籍<lb/>
聰慧過人時稚作牧夀春紹逺幼年甫十三稚管記王<lb/>
<pb n="KR3k0049_WYG_025-45a"/>
碩聞紹逺強記心以為不然遂白稚曰伏承世子聰慧<lb/>
之姿發于天性目所一見誦之於口此既歴世罕有竊<lb/>
願驗之於是命紹逺試焉讀月令數紙纔一徧誦之若<lb/>
流碩乃歎服<hi>周書</hi>
日下燦爛裴漢字仲霄聰敏好學嘗見人作百字詩一<lb/>
覽便誦大統五年為丞相府墨曹漢善尺牘尤善簿領<lb/>
理識明贍斷剖如流相府為之語曰日下燦爛有裴漢<lb/>
<hi>上</hi>
<pb n="KR3k0049_WYG_025-45b"/>
手不執本崔仁師為度支郎中嘗奏度支財物數千言<lb/>
手不執本太宗怪之令杜正倫賷本仁師對唱一無差<lb/>
殊太宗大竒之<hi>舊唐</hi>
一遍千言開元初潞州常敬忠十五明經擢第數年遍<lb/>
通五經上書自舉云一遍誦千言十遍誦萬言乎對曰<lb/>
未曽自試燕公遂出書非人間所見也謂之曰可十遍<lb/>
誦之敬忠危坐而讀每遍畫地為記讀七遍起曰此誦<lb/>
已得燕公曰可滿十遍敬忠曰若十遍即是十遍誦得<lb/>
<pb n="KR3k0049_WYG_025-46a"/>
今七遍已得何要滿十燕公執本觀覽不暇而敬忠誦<lb/>
畢不差一字見者莫不嗟嘆<hi>語林</hi>
一遍能記開元中有李幼竒者以藝干栁芳念有韻詩<lb/>
芳便暗記題之於壁謂幼竒曰此吾之詩也幼竒大驚<lb/>
徐曰相戲耳此吾所念詩也因謂幼竒曽念人所著文<lb/>
章皆一遍能記<hi>上</hi>
才格髙下蕭穎士四嵗屬文觀書一覽即誦嘗與李華<lb/>
陸據遊洛龍門共讀誦路傍古碑穎士一閲即能誦華<lb/>
<pb n="KR3k0049_WYG_025-46b"/>
再閲據三方能記之議者以三人才格髙下亦如此<hi>舊唐</hi>
一閲李畬至逺子也初為汜水主簿處事敏速有聲稱<lb/>
雖村童厮養之輩一閲之後無不知代替姓名者<hi>上</hi>
千人無差顔真卿調犀浦主簿嘗送徒益州亡其籍至<lb/>
廷口記物色凡千人無所差長史陸象先異之<lb/>
援筆倒疏魏奉古授雍邱尉嘗九日公宴有客草序五<lb/>
百言奉古言此舊文援筆倒疏之草序者黙然自失列<lb/>
座撫掌奉古徐笑曰適覽記之非舊習也由是知名時<lb/>
<pb n="KR3k0049_WYG_025-47a"/>
張挺莅汴州召奉古前曰此聰明尉耶他日持廏目令<lb/>
示奉古一覽便諷千餘言挺驚起曰仕宦且四十年未<lb/>
嘗見此<lb/>
天下竒才張方平年十三入應天府學穎悟絶人家貧<lb/>
無書常就人借三史旬日輒還曰吾已得其詳矣凡書<lb/>
皆一閲終身不再讀屬文未嘗起草人曰天下竒才<hi>墓誌</hi>
　　捷悟<lb/>
聽㣲客有見周公者應之於門曰何以道旦也客曰在<lb/>
<pb n="KR3k0049_WYG_025-47b"/>
外即言外在内即言内入乎將毋周公曰請入客曰立<lb/>
即言義坐即言仁坐乎將毋周公曰請坐客曰疾言則<lb/>
翕翕徐言則不聞言乎將毋周公唯唯旦也踰明日興<lb/>
師而誅管蔡故客善以不言之説周公善聽不言之説<lb/>
若周公可謂能聽㣲言矣故君子之告人也㣲其救人<lb/>
之急也<hi>韓詩外𫝊</hi>
茅絰哭井楚子伐蕭還無社與司馬夘言號申叔展叔<lb/>
展曰有麥麴乎曰無有山鞠窮乎曰無河魚腹疾奈何<lb/>
<pb n="KR3k0049_WYG_025-48a"/>
曰目於眢井而拯之若為茅絰哭井乃已明日蕭潰申<lb/>
叔視其井則茅絰存焉號而出之<hi>左宣十二</hi>還蕭大夫夘申<lb/>
楚大夫麥麴鞠窮所以御濕<lb/>
㣲言響應騶忌子見威王三月而受相印淳于髠見之<lb/>
曰善説哉髠有愚志願陳諸前騶忌子曰謹受教髠曰<lb/>
得全全昌失全全亡忌曰謹受令請謹受令前髠曰狶<lb/>
膏棘軸所以為滑也然而不能運方穿忌曰謹受令請<lb/>
謹事左右髠曰弓膠竹幹所以為合也然而不能𫝊合<lb/>
<pb n="KR3k0049_WYG_025-48b"/>
疏罅忌曰謹受令請謹自附於萬民髠曰狐裘雖弊不<lb/>
可補以黄狗之皮忌曰謹受令請謹擇君子毋雜小人<lb/>
其間髠曰大車不較不能成其五音忌曰謹受令請謹<lb/>
脩法律而督姦吏髠説畢趨出至門而面其僕曰是人<lb/>
者吾語之㣲言五其應我若響之應聲是人必封不乆<lb/>
矣<hi>史記</hi>齊有稷下先生喜議政事鄒忌既為齊相稷下先<lb/>
生淳于髠之屬七十二人皆輕忌以謂設以辭鄒忌不<lb/>
能及乃相與俱往見鄒忌淳于髠之徒禮倨鄒忌之禮<lb/>
<pb n="KR3k0049_WYG_025-49a"/>
卑淳于髠等曰狐白之裘補之以敝羊皮何如鄒忌曰<lb/>
敬諾請不敢雜賢以不肖淳于髠曰方内而員缸如何<lb/>
忌曰敬諾請謹門内不敢留賓客髠等曰三人共牧一<lb/>
羊羊不得食人亦不得息何如忌曰敬諾減吏省員使<lb/>
無擾民也于髠等三稱忌三知之如應響于髠等辭屈<lb/>
而去忌之禮倨髠等之禮卑故所以尚干將莫耶者貴<lb/>
其立斷也所以貴騏驥者為其立至也必且歴日曠久<lb/>
乎絲氂猶能挈石駑馬亦能致逺是以聰明捷敏人之<lb/>
<pb n="KR3k0049_WYG_025-49b"/>
美材也<hi>新序</hi>
應對鋒出武帝時東方朔射覆連中時有幸倡郭舎人<lb/>
滑稽不窮常侍左右曰朔狂幸中耳非至數也臣願令<lb/>
朔復射朔中之臣榜百朔不能中臣賜帛迺覆樹上寄<lb/>
生令朔射之朔曰是窶數也舎人曰果知朔不能中也<lb/>
朔曰生肉為膾乾肉為脯著樹為寄生盆下為窶數上<lb/>
令倡監榜舎人舎人不勝痛呼謈朔笑之曰咄口無毛<lb/>
聲謷謷凥益髙舍人恚曰朔擅詆欺天子從官當棄市<lb/>
<pb n="KR3k0049_WYG_025-50a"/>
上問朔何故詆之對曰臣非敢詆之迺與為隠耳上曰<lb/>
隠云何朔曰夫口無毛者狗竇也聲謷謷者烏哺鷇也<lb/>
凥益髙者鶴俯啄也舎人不服因曰臣願復問朔隠語<lb/>
不知亦當榜即妄為諧語曰令壺齟老柏塗伊優亞狋<lb/>
吽牙何謂也朔曰令者命也壺者所以盛也齟者齒不<lb/>
正也老者人所敬也柏者鬼之廷也伊優亞者辭未定<lb/>
也狋吽牙者兩犬争也舎人所問朔應聲輒對變詐鋒<lb/>
出莫能窮者左右大驚上以朔為常侍郎遂得愛幸<hi>前漢</hi>
<pb n="KR3k0049_WYG_025-50b"/>
觀相佩刀王尊遷東平相是時東平王以至親驕奢不<lb/>
奉法度𫝊相連坐及尊視事奉璽書至廷中王未及出<lb/>
受詔尊持璽書歸舎食已乃還致詔後謁見王太傅在<lb/>
前説相䑕之詩尊曰毋持布皷過雷門王怒起入后宫<lb/>
尊亦趨出就舎乃召敕于廏長節王出入馳驅后尊朝<lb/>
王王復延請登堂尊謂王曰尊来為相人皆弔尊也以<lb/>
尊不容朝廷故見使相王耳天下皆言王勇顧但負貴<lb/>
安能勇如尊乃勇耳王變色視尊意欲格殺之即好謂<lb/>
<pb n="KR3k0049_WYG_025-51a"/>
尊曰願觀相君佩刀尊舉掖顧謂傍侍郎前引佩刀視<lb/>
王王欲誣相拔刀向王耶王情得又雅聞尊髙名大為<lb/>
尊屈酌酒具食相對極歡<hi>上</hi>
絶妙好辭魏武嘗過曹娥碑下楊脩從碑背上見題作<lb/>
黄絹幼婦外孫□臼八字魏武謂脩曰解不荅曰解魏<lb/>
武曰卿未可言待我思之魏武乃曰吾已得令脩别記<lb/>
所知脩曰黄絹色絲也於字為絶幼婦少女也於字為<lb/>
妙外孫女子也於字為好□臼受辛也於字為辭所謂<lb/>
<pb n="KR3k0049_WYG_025-51b"/>
絶妙好辭也魏武亦記之與脩同乃歎曰我才不及卿<lb/>
乃覺三十里<hi>世説</hi>蔡邕避難過吳讀碑文以為詩人之作<lb/>
無詭妄也因刻石旁作八字魏武見而不能了以問羣<lb/>
寮莫有解者有婦人浣於汾渚曰第四車解既而禰正<lb/>
平也衡即以離合義解之或謂此婦人即娥靈也<hi>異苑</hi>
　楊脩有才知魏文為世子歴陳太邱墓過見碑題曰<lb/>
　黄絹幼婦外孫□臼魏文思之不解問徳祖即荅曰<lb/>
　陳寔之墓蔡邕之辭鍾繇之書此絶妙好辭也魏文<lb/>
<pb n="KR3k0049_WYG_025-52a"/>
　曰才與不才相校四十里也魏武殺脩曰芳蘭當門<lb/>
　不得不除<hi>典畧</hi>
　劉孝標云魏武楊脩未嘗過江意當以此為正<lb/>
人噉一口人餉魏武一桮酪魏武噉少許盖頭上題合<lb/>
字以示衆衆莫能解次至楊脩脩便噉曰公教人噉一<lb/>
口也復何疑<hi>世説</hi>
竹片椑楯魏武征袁本初治裝餘有數十斛竹片咸長<lb/>
數寸衆云並不堪用正令燒除太祖思所以用之謂可<lb/>
<pb n="KR3k0049_WYG_025-52b"/>
為竹椑楯而未顯其言馳使問主簿楊徳祖應聲荅之<lb/>
與帝心同衆服其辯悟<hi>上</hi>
門題活字楊徳祖為魏武主簿時作相國門始構榱桷<lb/>
魏武自出看使人題門作活字便去楊見即令壊之既<lb/>
竟曰門中活闊字王正嫌門大也<hi>上</hi>
鷄肋夏侯淵為黄忠所殺操臨漢中至陽平欲攻劉𤣥<lb/>
徳而不得進欲守又難為功乃出令曰雞肋官屬不解<lb/>
所謂楊脩便自嚴裝人驚問脩何以知之脩曰鷄肋棄<lb/>
<pb n="KR3k0049_WYG_025-53a"/>
之可惜食之無所得以比漢中知公欲還也俄操迴師<lb/>
時人服其幾決<hi>九州春秋</hi>
一人在前王東亭作宣武主簿嘗春月與石頭兄弟乗<lb/>
馬出郊時彦同遊者連鑣俱進唯東亭一人常在前覺<lb/>
數十步諸人莫之解石頭等既疲倦俄而乗輿迴諸人<lb/>
皆以從官唯東亭一人在前其悟捷如此<lb/>
一詣主簿桓公隂懐犯順追蜀人知星者問以國家運<lb/>
祚脩短星人云太㣲紫㣲文昌三宫氣候如此決無憂<lb/>
<pb n="KR3k0049_WYG_025-53b"/>
虞五十年外不論耳由是大忤温㫖異日送絹一匹錢<lb/>
五千文與之星人乃馳詣習鑿齒曰家在益州被命逺<lb/>
下今受㫖自裁無由致其骸骨縁君仁厚乞為標碣習<lb/>
問其故星人曰賜絹一匹令僕自裁錢五千以買棺耳<lb/>
習曰君幾誤死君嘗聞星宿有載覆之義乎此以絹戲<lb/>
君以錢供道中資聴君去耳星人大喜明便詣温别温<lb/>
問去意以習鑿齒之言對温笑曰鑿齒憂君誤死君定<lb/>
是誤活然徒三十年讀書不如一詣習主簿<lb/>
<pb n="KR3k0049_WYG_025-54a"/>
解習字東魏孝文帝常宴羣臣酒酣歡極帝因舉巵酒<lb/>
屬羣臣曰三三横兩兩縱誰能辯之賜金鍾御史中尉<lb/>
李彪曰沽酒老嫗甕注瓨屠兒割肉與稱同尚書左丞<lb/>
甄琛曰吳人浮水自云工妓兒擲袖左虚空彭城王勰<lb/>
曰臣始解此是習字髙祖即以金鍾賜彪人服彪聰明<lb/>
有智甄琛和之亦速<hi>洛陽伽藍記</hi>
與上人梁時有沙門訟田武帝大署曰貞有司未辯徧<lb/>
問莫知劉顯曰貞文字為與上人帝因忌其能出之魏<lb/>
<pb n="KR3k0049_WYG_025-54b"/>
使李諧至聞之恨不相識歎曰梁徳衰矣善人國之紀<lb/>
也而出之無亦不可乎<hi>南史</hi>
青十二月則天時裴炎與徐敬業駱賓王合謀揚州兵<lb/>
起炎從内應書與敬業等合謀惟有青鵝字人有告者<lb/>
朝臣莫之能解則天曰此青者十二月鵝字者我自與<lb/>
也遂誅炎敬業等尋敗<hi>僉載</hi>
細辨古銘天寶中商洛隠者任昇之自言五世祖仕梁<lb/>
為太常大同四年於鍾山下獲古銘有小篆文云龜言<lb/>
<pb n="KR3k0049_WYG_025-55a"/>
土蓍言水甸服黄鍾啓靈趾瘞在三上庚墮遇七中已<lb/>
六千三百浹辰交二九重三四百圮録示史官姚訾并<lb/>
諸學官詳議數月無能知者因緘其名誡諸子曰我代<lb/>
代子孫以此銘訪於通人倘有知者吾無所恨昇之雅<lb/>
聞鄭欽悦之名即告以先祖之意欽悦曰子當録以示<lb/>
我我試思之昇之書遺其銘㑹欽悦適奉朝使方授駕<lb/>
於長樂驛得銘而繹之行及滋水凡三十里則釋然悟<lb/>
復書曰屬在途路據鞍運思頗有所得發壙者未知誰<lb/>
<pb n="KR3k0049_WYG_025-55b"/>
氏之子卜宅者實為絶代之賢蔵往知來隗炤之預識<lb/>
龔使無以過也謹稽諸厯術測㑹㣲㫖當梁武帝大同<lb/>
四年嵗次戊午言甸服者五百也黄鍾者十一也五百<lb/>
一十一年而圮從大同四年上求五百一十一年得漢<lb/>
光武帝建武四年戊子嵗也三上庚三月上旬之庚也<lb/>
其年三月辛巳朔十日得庚寅是三月初葬於鍾山也<lb/>
七中己乃七月戊午朔十二日得己巳是初圮墮之日<lb/>
是日己巳可知矣浹辰十二也從建武四年三月至大<lb/>
<pb n="KR3k0049_WYG_025-56a"/>
同四年七月總六千三百一十二月每月一交故云六<lb/>
千三百浹辰交也二九為十八重三為六末言四百則<lb/>
六為千十八為萬可知從建武四年三月十日庚寅初<lb/>
葬至大同四年七月十二日己巳初圮計一十八萬六<lb/>
千四百日故云二九重三四百圮也其所言者但説年<lb/>
月日數耳據年則五百一十一㑹於甸服黄鍾言月則<lb/>
六千三百一十二㑹於六千三百浹辰交論日則一十<lb/>
八萬六千四百㑹於二九重三四百圮從三上庚至於<lb/>
<pb n="KR3k0049_WYG_025-56b"/>
七中已據厯計之無所差也所言年則月日但差一數<lb/>
則不相照㑹矣李吉甫聞其事于李㢲以質于欽悦子<lb/>
克鈞克鈞自云亡其草吉甫甚惜之後吉甫貶明州長<lb/>
史得此書于隠者張𤣥陽抃逾獲寶為著論曰夫一邱<lb/>
之土無情也遇雨而圮偶然也窮象者己懸定於十八<lb/>
萬六千四百日之前矧於理亂之運窮達之命聖賢不<lb/>
逢君臣偶合則姜牙得璜而尚父仲尼無鳳而旅人傅<lb/>
説夢達於巖野子房神授於圮上亦必定之符也然而<lb/>
<pb n="KR3k0049_WYG_025-57a"/>
孔不暇暖其席墨不俟黔其突何經營如彼孟去齊而<lb/>
接淅賈造湘而投弔又眷戀如此豈大聖大賢猶惑於<lb/>
性命之理歟將凂身存教示人道之不可廢歟<hi>異聞記</hi>
　唐書云任昉得此銘按昉天監六年卒已卅九年矣<lb/>
己酉日尅元利十三年裴度擊吳元濟封人濬池濠得<lb/>
石銘以獻文曰井底一竿竹竹色深綠綠鷄未肥酒未<lb/>
熟障車兒郎且須縮度令從事辯其義有一卒賀曰吳<lb/>
元濟成擒矣井底一竿竹竹色深綠緑者言吳少誠由<lb/>
<pb n="KR3k0049_WYG_025-57b"/>
行間一卒遂擁十萬兵為一方帥且喻其榮者雞未肥<lb/>
者言無肉也夫以肥去肉為己字也酒未熟者言無水<lb/>
也以酒去水為酉字障車兒郎謂兵革之士也且縮者<lb/>
謂宜退守其所也推是言之則己酉日當尅也度竒其<lb/>
辯是冬李愬生得元濟果己酉日焉於是度擢卒為裨<lb/>
將<hi>宣室志</hi>
石壁道語太和中有栁光者嘗南遊因行山道㑹日晩<lb/>
悞入山菴中下有泉水味若甘醴光飲之而醉遂偃于<lb/>
<pb n="KR3k0049_WYG_025-58a"/>
榻及曉石壁有彫刻文字遂寫置袖中曰武之在夘尭<lb/>
王八季我棄其寢我去其扆深深然髙髙然人不吾謂<lb/>
由今之後百餘祀焰焰其光和和其始東方有兔小首<lb/>
元尾經過吾道来至吾里飲吾泉以醉登吾榻而寐刻<lb/>
乎其壁奥乎其義人誰以辨其東平子光閲而異之遂<lb/>
行出徑數十步回望其室盡亡見矣光究之不得有昌<lb/>
生者視而解之曰此乃得道者語也夫唐初建號武徳<lb/>
二年其嵗己夘則武之在夘盖武徳二年也尭王者謂<lb/>
<pb n="KR3k0049_WYG_025-58b"/>
髙祖號神尭也曰八季者亦二年也棄寢去扆者言其<lb/>
去絶之時乃武徳二年也深深然人不吾謂者言其隠<lb/>
而人不知也由今之後二百餘祀者言君之来相去二<lb/>
百年也焰焰其光謂嵗在丁未也焰者火南方丙丁之<lb/>
位也和和其始謂今上太和元年也東方有兔小首元<lb/>
尾者叙君之名氏東方甲乙木也兔者夘也夘以附木<lb/>
是栁字也小首元尾是光字也經吾道来吾里言君之<lb/>
来也飲吾泉以醉登吾榻而寢言君之止也刻乎其壁<lb/>
<pb n="KR3k0049_WYG_025-59a"/>
奥乎其義誰人以辯其東平子謂其義奥而獨吾能辯<lb/>
之東平吾之邑也即其信矣<hi>上</hi>
思得題易劉遵古太和四年節度東川借人千餘編書<lb/>
忽一旦洪水大泛書盡濡濕劉命曝之得周易正義一<lb/>
軸其卷末有題云上元二年三月十一日因讀周易著<lb/>
此正義從兹易號十之三至一人八千口當有大水飄<lb/>
溺因得舒展曬曝衡陽道士李徳初劉閲題嘆異召賓<lb/>
掾示之有掌書記思而得之曰自上元至太和凡十三<lb/>
<pb n="KR3k0049_WYG_025-59b"/>
改號一人八千口者盖太和字也然則萬物之不能逃<lb/>
于至數也久矣<hi>宣室志寓簡</hi>
大明寺壁太保令狐相出鎮淮海曰支使班蒙與從事<lb/>
俱游大明寺之西廊忽觀前壁題云一人堂堂二曜重<lb/>
光泉深尺一㸃去冰旁二人相連不欠一邉三梁四柱<lb/>
烈火燃添却雙鈎兩日全諸賓幕顧之皆莫能辨獨班<lb/>
支使曰一人非大字乎二曜者日月非明字乎尺一者<lb/>
寸土非寺字乎㸃去冰旁水字二人相連天字不欠一<lb/>
<pb n="KR3k0049_WYG_025-60a"/>
邉下字三梁四柱烈火燃無字添却雙鈎兩日全比字<lb/>
乃大明寺水天下無比也衆皆恍然曰黄絹之竒智亦<lb/>
何異哉<hi>桂苑叢談</hi>
鐘樓漆字洛京北邙太清觀鐘樓唐咸通中忽然摧塌<lb/>
有屋檩一條其中空虚道士李威義破之於其間得一<lb/>
黒漆板上有陷金之字曰山水誰無言元年遇福重脩<lb/>
道士賷呈洛中諸官皆不能詳之後李福罷鎮西川歸<lb/>
洛見此隠文反覆數四因遂以俸餘之金獨力完葺之<lb/>
<pb n="KR3k0049_WYG_025-60b"/>
洎觀成或請其由福曰山水誰無言者今上御名也<hi>咸通</hi>
<hi>名崔</hi>元年遇福者福改元之初作鎮獲俸而迴福其不脩<lb/>
復待何人者哉<hi>玉堂閒話</hi>
合寺茍卒乾符末有客詣青龍寺寺僧不為禮客怒題<lb/>
門而去詞曰龕龍去東海時日隠西斜敬文今不在碎<lb/>
石入流沙僧衆皆不能詳有沙彌曰龕龍去矣有合字<lb/>
時日隠有寺字敬文不在茍字也碎石入沙卒字也此<lb/>
不遜之言辱我曹矣僧人大悟追前人杳無蹤由客去<lb/>
<pb n="KR3k0049_WYG_025-61a"/>
沙彌乃懿皇帝朝文皓供奉<hi>桂苑叢談</hi>
許碑重立義興縣有後漢許慎行廟碑碑即許邵祠嵗<lb/>
久字多漫滅唐元和中許氏諸孫重刻之碑隂題八字<lb/>
云談馬礪畢王田數七人莫能曉邑宰徐延休鉉之父<lb/>
也一見解之云談馬即言午言午許字礪畢即石卑石<lb/>
卑碑字王田乃千里千里重字數七乃六一六一立字<lb/>
獨眠孤館陶榖使於南唐因書十二字於官舎壁間曰<lb/>
西川狗百姓眼馬包兒御廚飯宋齊邱解云十二字包<lb/>
<pb n="KR3k0049_WYG_025-61b"/>
四字云獨眠孤館<hi>博文虎序</hi>互見驛門<lb/>
越絶越絶書末叙云記陳厥説畧其有人以去為姓得<lb/>
衣乃成厥名有米覆之以庚禹来東征死葬其疆不直<lb/>
自斥託類自明寫精露愚畧以事類俟告後人文屬辭<lb/>
定自于邦賢邦賢以口為姓丞之以天楚相屈原與之<lb/>
同名是草創越絶者為㑹稽袁康潤色之者同郡吳平<lb/>
耳論衡㑹稽吳君髙之越絶録<lb/>
㕘同契㕘同契者㕘即三同即相契所謂委時去害與<lb/>
<pb n="KR3k0049_WYG_025-62a"/>
鬼為隣委鬼魏字百一之下遨遊人間百一之下為百<lb/>
人乃其傍之立人合之則伯字湯遭厄際水旱隔迸湯<lb/>
遭旱而無水陽字此自解為事合之則陽字此自解魏<lb/>
伯陽三字<hi>席上腐談</hi>
　　博學<lb/>
俞兒桓公北伐孤竹未至卑耳之谿十里闟然瞠然視<lb/>
援弓將射未敢發也謂左右曰事其不濟乎今者寡人<lb/>
見人長尺而人物具焉冠右右袪衣走馬前疾事其不<lb/>
<pb n="KR3k0049_WYG_025-62b"/>
濟乎管仲對曰臣聞登山之神有俞兒者長尺而人物<lb/>
具焉霸者之君與而登山神見且走馬前疾道也袪衣<lb/>
示前有水也右袪衣示從右方涉也至卑耳之谿有賛<lb/>
水者曰從左方涉其深及冠從右方涉其深至膝若右<lb/>
涉其大濟桓公立拜管仲於馬前曰仲父之聖至若此<lb/>
對曰夷吾聞之聖人先知無形今已有形而後知之臣<lb/>
非聖也善承教也<hi>管子</hi>
駮象桓公乗馬虎望見之而伏桓公問管仲曰今者寡<lb/>
<pb n="KR3k0049_WYG_025-63a"/>
人乗馬虎望見寡人而不敢行其故何也管仲對曰意<lb/>
者君乗駮馬而馳桓迎日而馳乎公曰然管仲對曰此<lb/>
駮象也駮食虎豹故虎疑焉<hi>管子</hi>晉平公出畋見乳虎伏<lb/>
而不動顧謂師曠曰吾聞之也霸王之主出則猛獸伏<lb/>
不敢起今者寡人出見乳虎伏而不動此其猛獸乎師<lb/>
曠曰鵲食猬猬食鵔鸃鵔鸃食豹豹食駮駮食虎夫駮<lb/>
之狀有似駮馬今者君之出必驂駮馬而出畋乎公曰<lb/>
然師曠曰臣聞之一自誣者窮再自誣者辱三自誣者<lb/>
<pb n="KR3k0049_WYG_025-63b"/>
死今夫虎所以不動者為駮馬也固非主君之徳義也<lb/>
君奈何一自誣乎<lb/>
博物君子晉侯<hi>平</hi>有疾鄭伯使公孫僑如晉聘且問疾<lb/>
叔向問焉曰寡君之疾病卜人曰實沈臺駘為祟史莫<lb/>
之知敢問此何神也子産曰昔髙辛氏有二子伯曰閼<lb/>
伯季曰實沈居于曠林不相能也日尋干戈以相征討<lb/>
后帝不臧遷閼伯於商邱主辰商人是因故辰為商星<lb/>
遷實沈于大夏主㕘唐人是因以服事夏商其季世曰<lb/>
<pb n="KR3k0049_WYG_025-64a"/>
唐叔虞當武王邑姜方震大叔夢帝謂己余命而子曰<lb/>
虞將與之唐屬諸參而蕃育其子孫及生有文在其手<lb/>
曰虞遂以命之及成王滅唐而封大叔焉故參為晉星<lb/>
由是觀之則實沈㕘神也昔金天氏有裔子曰昧為𤣥<lb/>
冥師生允格臺駘臺駘能業其官宣汾洮障大澤以處<lb/>
大原帝用嘉之封諸汾川沈姒蓐黄實守其祀今晉主<lb/>
汾而滅之矣由是觀之則臺駘汾神也抑此二者不及<lb/>
君身若君身則亦出入飲食哀樂之事也山川星辰之<lb/>
<pb n="KR3k0049_WYG_025-64b"/>
神又何為焉叔向曰善哉肸未之聞也晉侯聞子産之<lb/>
言曰博物君子也重賄之<hi>左昭元</hi>
金簡吳王伐石以治宫室於合石之中得紫文金簡之<lb/>
書不能讀之使使者持以問仲尼而欺仲尼曰吳王閒<lb/>
居有赤雀銜書以置殿上不知其義故逺諮呈仲尼視<lb/>
之曰此乃靈寶之方長生之法禹之所服隠在水邦年<lb/>
齊天地朝于紫庭者也禹將仙化封之名山石函之中<lb/>
乃今赤雀銜之殆天授也<hi>抱朴辨問</hi>互見山部<lb/>
<pb n="KR3k0049_WYG_025-65a"/>
言古聖狀景公舉兵將伐宋師過泰山公夢見二丈夫<lb/>
立而怒其怒甚盛公恐覺辟門召占夢者至公曰今夕<lb/>
吾夢二丈夫立而怒不知其所言其怒甚盛吾猶識其<lb/>
狀識其聲占夢者曰師過泰山而不用事故泰山之神<lb/>
怒也請趣召祝史祠乎泰山則可公曰諾明日晏子朝<lb/>
見公告之如占夢之言也公曰占夢者之言曰師過泰<lb/>
山而不用事故泰山之神怒也今使人召祝史祠之晏<lb/>
子俯有間對曰占夢者不識也此非泰山之神是宋之<lb/>
<pb n="KR3k0049_WYG_025-65b"/>
先湯與伊尹也公疑以為泰山神晏子曰公疑之則嬰<lb/>
請言湯伊尹之狀也湯質晳而長顔以髯鋭上豐下倨<lb/>
身而揚聲公曰然是已伊尹黒而短蓬而髯豐上鋭下<lb/>
僂身而下聲公曰然是已今若何晏子曰夫湯太甲武<lb/>
丁祖乙天下之聖君也不宜無後今惟宋耳而公伐之<lb/>
故湯伊尹怒請散師以平宋景公不用終伐宋晏子曰<lb/>
伐無罪之國以怒明神不易行以續蓄進師以近過非<lb/>
嬰所知也師若果進軍必有殃軍進再舎鼔毁將殪公<lb/>
<pb n="KR3k0049_WYG_025-66a"/>
乃辭乎晏子散師不果伐宋<hi>晏子</hi>
勞薪王劭以上古有鑚燧改火之義上表請變火云昔<lb/>
師曠食飯云是勞薪所爨晉平公使視之果然車輞<hi>隋書</hi>
亥豕卜商反衛見讀史志者云晉師伐秦三豕渡河子<lb/>
夏曰非也己亥耳讀史志者問諸晉史果曰己亥於是<lb/>
衛以子夏為聖<hi>家語弟子解</hi>
怪哉漢武帝幸甘泉坂馳道有蟲蟠而覆地赤如生肝<lb/>
頭目口鼻耳齒盡具先驅旄頭馳還以聞上使視之莫<lb/>
<pb n="KR3k0049_WYG_025-66b"/>
知也時東方朔在屬車帝令往視之還對曰此蟲名怪<lb/>
哉上曰何謂對曰秦始皇拘係無罪幽殺無辜衆庶愁<lb/>
怨咸仰首歎曰怪哉怪哉憤氣之所生也此地必秦之<lb/>
故獄處也詔丞相公孫𢎞按地圖果秦獄也上曰善當<lb/>
何以去之朔曰凡積憂者得酒而解以酒灌之當消於<lb/>
是使人取蟲置酒中須臾糜爛上笑曰東方生真先生<lb/>
賜帛百匹後屬車上載酒為此也<hi>方朔别𫝊</hi>武帝東行至函<lb/>
谷闗有物當道長數丈其狀象牛青眼而曜晴四足入<lb/>
<pb n="KR3k0049_WYG_025-67a"/>
土動而不徙百官驚懼東方朔乃請酒灌之數十斛而<lb/>
消帝問其故曰此名為患憂之所生也此必是秦之獄<lb/>
地不然罪人徒作聚地也夫酒忘憂故能消之也帝曰<lb/>
博物之士至于此乎<hi>捜神記</hi>
鐘鳴漢武帝時未央宫前殿鐘無故自鳴三日三夜不<lb/>
止詔問太史待詔王朔朔言恐有兵氣更問東方朔朔<lb/>
曰臣聞銅者山之子山者銅之母以隂陽氣類言之子<lb/>
母相感山恐有崩弛者故鐘先鳴易曰鳴鶴在隂其子<lb/>
<pb n="KR3k0049_WYG_025-67b"/>
和之精之至也其應在後五日内居三日南郡太守上<lb/>
書言山崩延袤二十餘里<hi>别傳</hi>
巫雀漢武祠甘露時有神雀下羣臣皆上夀東方朔獨<lb/>
不賀帝曰朔何不賀曰此所謂巫雀非神雀也或有巫<lb/>
者為國作害卒有巫蠱之事果應<hi>上</hi>
異鳥武帝時有獻異鳥者食之百物所不肯食東方朔<lb/>
見之言其鳥名又言其所當食如朔言問朔何以知之<lb/>
曰出山海經<hi>劉歆序</hi>武帝時嘗有獨足鶴人皆不知以為<lb/>
<pb n="KR3k0049_WYG_025-68a"/>
怪異東方朔奏曰此山海經所謂畢方鳥也驗之果是<lb/>
因敕廷臣皆習山海經云西章義之山有鳥焉其狀如<lb/>
鶴一足赤文青質而白喙名曰畢方其名自叫見則其<lb/>
邑有譌火<hi>尚書故實</hi>
劫灰武帝穿昆明池底得黒灰無復土問東方朔朔云<lb/>
不知可問西域之人明帝時竺法蘭入來洛陽時有憶<lb/>
方朔言者乃追以問之蘭云經云天地大劫將盡則劫<lb/>
燒此燒劫之餘灰也乃知朔言有徵信者甚衆<hi>髙僧傳志怪</hi>
<pb n="KR3k0049_WYG_025-68b"/>
藻㢘武帝與近臣宴㑹于未央殿忽聞人語良久梁上<lb/>
見一老翁長八九寸縁柱而下放杖稽首嘿而不言仰<lb/>
頭視屋俯指帝脚忽然不見帝駭愕召方朔以告朔曰<lb/>
其名為藻㢘水木之精夏巢幽林冬潜深河陛下頃日<lb/>
興造宫室斬伐其居故来訴耳仰頭看屋視殿室名未<lb/>
央訴陛下方侵其居宅未央也俯指陛下脚者足也願<lb/>
陛下宫室足於此不復更造也帝感之息役后帝幸瓠<lb/>
子河聞水底有絃歌之聲須臾前梁上翁及年少數人<lb/>
<pb n="KR3k0049_WYG_025-69a"/>
皆長八九寸有一人長尺餘凌波而出或有挾樂器者<lb/>
帝方食命列坐案前帝問曰聞水底奏樂為是君耶得<lb/>
奏樂否故齎樂來安敢不奏其最長人便鼔絃而歌歌<lb/>
聲小大無異於人清徹繞越梁棟又二人鳴管撫節調<lb/>
髙聲諧帝歡悦舉觴並勸翁等並舞拜受爵各飲數升<lb/>
不醉獻帝一紫螺殻中有物狀如牛脂帝問曰朕闇無<lb/>
以識此物東方生知君耳君可更以珍異貽之老翁顧<lb/>
命取洞穴之寶一人受命下没淵底倐忽還到得一大<lb/>
<pb n="KR3k0049_WYG_025-69b"/>
珠徑數寸明曜絶世帝甚弄玩翁等忽然而隠帝問朔<lb/>
紫螺殻中何物朔曰是蛟龍髓以傅面令人好顔色又<lb/>
女子在孕産之必易㑹後宫産難者試之殊有神效帝<lb/>
以脂塗面便白澤又曰何以此珠名洞穴珠朔曰河底<lb/>
有一穴深數百丈中有赤蚌蚌生珠故以名焉帝既深<lb/>
歎此事又以五十萬錢賜朔取其珠置于内庫<hi>幽明録志怪</hi>
騶牙建章宫後閣重櫟中有物出焉其狀似麋以聞武<lb/>
帝往臨視之問左右羣臣習事通經術者莫能知詔東<lb/>
<pb n="KR3k0049_WYG_025-70a"/>
方朔視朔曰所謂騶牙者也逺方當來歸義而騶牙先<lb/>
見其齒前後若一齊等無牙故謂之騶牙其後數嵗餘<lb/>
匈奴混邪王果將十萬衆来降漢乃復賜東方生錢財<lb/>
甚多<hi>史</hi>東方生啖鐵之獸實賴大荒之籍矣<hi>抱朴子</hi>
寳露壇髙辛時丹邱之國獻瑪瑙甕以盛甘露至尭時<lb/>
猶存舜遷寶甕於衡山之上故衡山有寶露壇舜于壇<lb/>
下起月館以坐夕月又遷于零陵之上舜崩甕淪于地<lb/>
下秦始皇掘地得赤玉甕於舜廟堂前後人不知年月<lb/>
<pb n="KR3k0049_WYG_025-70b"/>
東方朔識之乃作銘曰寶雲生於露壇祥月起於月館<lb/>
望三壺如盈尺視八鴻如縈帶<hi>拾遺記</hi>
太乙星武帝元狩中有日者奏太乙星不見帝召東方<lb/>
朔問其由朔奏曰是星不見則遊於世為居民福夀旁<lb/>
曰何以驗之朔曰陛下使人於異方江海之濱設禮祭<lb/>
而迎之或乗舟或控鶴特異於常者則為驗見則斫竹<lb/>
建壇醮謝之帝如奏朔曰迎之是月果有㑹稽太守奏<lb/>
海中有人丫角面如玉色美髭髯而腰蔽槲葉乗一葉<lb/>
<pb n="KR3k0049_WYG_025-71a"/>
紅蓮約長丈餘偃卧其中手持一黄書自東海浮来臣<lb/>
等焚香迎拜俯首百步俄而雲霧所遮後霧散不知所<lb/>
之遺其黄書飄至亭側進於帝帝令朔驗之曰此上界<lb/>
火珠經也或曰連珠<hi>漢遺史</hi>
一角五蹄終軍字子雲從上幸雍祠五峙獲白麟一角<lb/>
而五蹄時又得竒木其枝旁出輒復合于木上上異此<lb/>
二物博謀羣臣軍上對曰野獸并角明同本也衆支内<lb/>
附示無外也若此之應殆將有解編髪削左衽襲冠帶<lb/>
<pb n="KR3k0049_WYG_025-71b"/>
要衣裳而蒙化者焉斯拱而竢之耳對奏上甚異之由<lb/>
是改元為元狩後數月越地及匈奴名王有率衆来降<lb/>
者<hi>前漢</hi>
豹文鼠武帝時得豹文鼠羣臣無知者孝㢘郎終軍曰<lb/>
是名鼮鼠以爾雅對賜絹百匹<hi>爾雅</hi>竇攸事同具鼠部<lb/>
七車張蜀郡張寛字叔文漢武帝時為侍中從事甘泉<lb/>
至渭橋有女子浴于渭水乳長七尺上怪其異遣問之<lb/>
女曰帝後第七車侍中知我所自来時張寛在第七車<lb/>
<pb n="KR3k0049_WYG_025-72a"/>
對曰天星主祭祀者齋戒不嚴則作女令見<hi>益部耆舊𫝊</hi>世<lb/>
稱云七車張<lb/>
三箧武帝幸河東嘗亡書三箧詔問莫能知惟張安世<lb/>
識之具作其事後購求得書以相校無所遺失上竒其<lb/>
材<hi>本𫝊</hi>
髦頭武帝時有彭權為侍中問髦頭義權荅曰秦時有<lb/>
竒怪觸山截水無不崩潰惟畏髦頭帝乃令虎賁之士<lb/>
戴之以衛左右<hi>摯虞決疑要注</hi>録異𫝊秦文公以梓樹青牛置<lb/>
<pb n="KR3k0049_WYG_025-72b"/>
之髦頭與此不同具牛部<lb/>
貳負貳負之臣曰危與貳負殺窫窳帝乃梏之疏屬之<lb/>
山桎其右足反縛兩手與髮繋之山上在開題西北郭<lb/>
璞注云漢宣帝使人上郡發磐石石室中得一人徒裸<lb/>
被髮反縛械一足以問羣臣莫能知劉向按此言對之宣<lb/>
帝大驚於是時人争學山海經矣<hi>山海</hi>董仲舒睹重常之<lb/>
鳥劉子政曉貳負之尸<hi>論衡</hi>
　宣帝時有人於疏屬山石盖下得二人俱被桎梏將<lb/>
<pb n="KR3k0049_WYG_025-73a"/>
　至長安乃變為石宣帝集羣臣問之無一知者劉向<lb/>
　對曰此是黄帝時窫窳國負貳之臣犯罪大逆黄帝<lb/>
　不忍誅流之疏屬之山若有明君當時出外帝不信<lb/>
　謂其妖言收向繫獄其子歆自出應募以救其父曰<lb/>
　須七嵗女子以乳之即復變帝使女子乳於是復為<lb/>
　人便能言語應荅如劉向之言帝大悦拜向大中大<lb/>
　夫歆為宗正卿詔問何以知之歆曰出山海經<hi>獨異志</hi>
　本𫝊向宣帝時為諌議大夫以偽鑄黄金伏法踰冬<lb/>
<pb n="KR3k0049_WYG_025-73b"/>
　滅死後復拜為郎中遷諌議大夫給事中不為大中<lb/>
　大夫歆以少能屬文召見成帝待詔宦者署為黄門<lb/>
　郎去宣時三十餘年亦未為宗正卿疑此説妄也<lb/>
輶車使林閭字公孺臨卬人也善古學古者天子有輶<lb/>
車之使自漢以來劉向之徒但聞其官不詳其職惟閭<lb/>
與嚴君平知之曰此使考八方之風雅通九州之異同<lb/>
主海内之音韻使人主居髙堂知天下風俗也揚雄聞<lb/>
而師之因此作方言<hi>華陽國志</hi>
<pb n="KR3k0049_WYG_025-74a"/>
神雀顯宗時有神雀集宫殿官府冠羽有五采色帝異<lb/>
之以問臨邑侯劉復復不能對薦賈逵博物多識帝召<lb/>
見逵問之對曰昔武王終父之業鸑鷟在岐宣帝威懐<lb/>
戎狄神雀仍集此敵降之徵也帝敕蘭臺給筆札使作<lb/>
神雀頌拜為郎與班固同校秘書應對左右<hi>後漢</hi>
銅人安帝見銅人以問侍中張陵對曰昔秦始皇時有<lb/>
大人十二身長五丈履六尺被夷狄之服見于臨洮此<lb/>
天將亡秦之證而始皇誤喜以為瑞乃鑄銅人以為像<lb/>
<pb n="KR3k0049_WYG_025-74b"/>
上曰何以知之對曰臣見𫝊載見其人胷上有銘<hi>張瑩漢紀</hi>
礬石王粲在荆州從劉表登鄣山見一岡不生百草粲<lb/>
曰必是古冢此人在世服生礬石死而石氣蒸于外故<lb/>
卉木焦滅即令鑿看果大墓有礬石滿塋一説粲從魏<lb/>
武北征冒頓升嶺眺矚而見此異曹操之平烏桓粲猶<lb/>
在江南<hi>異苑</hi>
閲書觀魏文帝為閲書觀讀書千卷者登此觀觀者六<lb/>
人而已<hi>三國遺録職林瑣言</hi>
<pb n="KR3k0049_WYG_025-75a"/>
埋寶胡綜博物多識孫權時有掘地得銅匣長二尺七<lb/>
寸以琉璃為盖雕鏤之布雲母于其上開之得一白玉<lb/>
如意所執處皆刻龍虎及蟬形時莫能識其所由者權<lb/>
以綜多悉往事使人問之綜云昔秦始皇東遊以金陵<lb/>
有天子氣乃改縣名并掘鑿江湖平諸山阜處處埋寶<lb/>
物以當王氣事見于秦記此盖是乎衆人咸嘆其洽聞<lb/>
而悵然自失<hi>列𫝊</hi>
傒囊諸葛恪為丹陽太守出獵兩山之間有物如小兒<lb/>
<pb n="KR3k0049_WYG_025-75b"/>
伸手欲引人恪令伸之曰去故地即死既而㕘佐問其<lb/>
故以為神明恪曰此事在白澤圖内曰兩山之間其精<lb/>
如小兒見人則伸手欲引人名曰傒囊引去故地則死<lb/>
諸人未之見也<hi>捜神記</hi>
彭侯孫權時陸敬叔為建安郡太守使人伐大樟樹不<lb/>
數斧忽有血出至樹斷有物人頭狗身從樹中出敬叔<lb/>
曰此名彭侯可烹食之白澤圖曰木之精名彭侯狀如<lb/>
黑狗無尾可烹食之<hi>上</hi>
<pb n="KR3k0049_WYG_025-76a"/>
比子産張華強記黙識四海之内若指諸掌武帝嘗問<lb/>
漢宫室制度及建章千門萬户華應對如流聽者忘倦<lb/>
畫地成圖左右屬目帝甚異之時人比之子産<hi>晉書</hi>
銅盤鳴中朝時有人蓄銅澡盤晨夕恒鳴如人扣以白<lb/>
張華華曰此盤與洛鐘宫商相諧宫中朝暮撞故聲相<lb/>
應可鑢令輕則韻乖鳴自止也依言即不復鳴<hi>小説</hi>
仙館玉漿嵩髙山北有大穴莫測其深淺百姓嵗時每<lb/>
遊觀其上以為嘗有一人誤墜穴中同輩冀其儻不死<lb/>
<pb n="KR3k0049_WYG_025-76b"/>
投食于穴墮者得之為糧乃縁穴而行計可十許日忽<lb/>
見明曠有草屋一區二人對坐圍棋下有一杯飲墜者<lb/>
告以飢渴棋者曰可飲此墜者飲之氣力十倍棋者曰<lb/>
汝欲停此否墜者不願願停棋者曰汝從西行數十步<lb/>
有一井其中多怪物慎勿畏但投身入井當得出若飢<lb/>
即可取井中物食之墜者如其言井多蛟龍然見墜者<lb/>
輒避其路墜者縁井而行井中有物若青泥墜者食之<lb/>
了不復飢可半年許乃出蜀中因歸洛下問張華華曰<lb/>
<pb n="KR3k0049_WYG_025-77a"/>
此仙館所飲者玉漿所食者龍之骨髓也<hi>殷芸小説</hi>
博物志張華讀三十車書造博物志四百卷奏於武帝<lb/>
帝以為繁令芟截浮疑分為十卷即於御前賜于闐青<lb/>
鐵硯遼西國麟角筆南越側理紙萬畨帝常以博物志<lb/>
十卷置於函中暇中覽焉<hi>拾遺記殷文圭啓注</hi>
顯陵䇿文時有人於嵩髙下得簡一枚上兩行科斗書<lb/>
傳以相示莫有知者司空張華以問束晳晳曰此漢明<lb/>
帝顯節陵中䇿文也檢驗果然時人服其博識<hi>晉書</hi>
<pb n="KR3k0049_WYG_025-77b"/>
狄泉董養字仲道太始初到洛下不干祿求榮永嘉中<lb/>
洛城東北角步廣里中地陷中有二鵝出焉蒼者飛去<lb/>
白者不能飛問之博識者不能知養聞歎曰昔周時所<lb/>
盟㑹狄泉即此地也今有二鵝蒼者胡象後胡當入洛<lb/>
白者不能飛此國諱也<hi>王隠晉書</hi>
燒轄擬鏡王獻失鏡鏡在罌中罌中纔數寸而鏡尺餘<lb/>
以問郭璞曰此乃邪魅所為使燒車轄以擬鏡鏡即出<lb/>
焉<hi>捜神記</hi>
<pb n="KR3k0049_WYG_025-78a"/>
鼎斛符堅時藍田縣得一大鼎容二十七斛邉有篆銘<lb/>
人莫能識乃以示釋道安安云此古篆書云魯襄公所<lb/>
鑄乃寫為𨽻文又有人持一銅斛於市賣之其形正圓<lb/>
下向為斗横梁昂者為升斗者為合梁一頭為龠龠同<lb/>
黄鍾容半合邉有篆銘堅以問安安云此王莽自言出<lb/>
自舜皇龍戊辰改正即真以同律量布之四方欲小大<lb/>
器均令天下取平焉其多聞廣識如此故京兆為之語<lb/>
曰學不師安義不中難<hi>髙僧傳</hi>
<pb n="KR3k0049_WYG_025-78b"/>
威斗何承天博覽古今為一時所重張永嘗開𤣥武湖<lb/>
適古冡得一銅斗有柄文帝訪朝士承天曰此亡新威<lb/>
斗也王莽三公亡皆賜之一在冡外一在冡内三台居<lb/>
江左者惟甄邯為大司徒必邯之墓時帝每有疑議必<lb/>
先訪之使命相望于道<hi>宋書</hi>王莽四年八月親之南郊鑄<lb/>
作威斗威斗者以五石銅為之若北斗<lb/>
服匿陸澄領國子祭酒竟陵王子良得古器方腹而底<lb/>
平可將七八升以問澄澄曰此名服匿單于以與蘇武<lb/>
<pb n="KR3k0049_WYG_025-79a"/>
子良後詳視器底髣髴有字可識如澄所言<hi>南齊書</hi>
大力王摛少以博學知名王儉嘗使賓客𨽻事多者賞<lb/>
之探索皆窮唯廬江何憲為勝乃賞以五色簟白團扇<lb/>
憲坐簟執扇意氣甚得摛後至僕射以所𨽻示摛語之<lb/>
曰卿能奪之不摛操筆便成事既奥僻辭亦華美舉坐<lb/>
擊賞儉命左右抽憲簟摛手自掣取扇登車而去儉笑<lb/>
曰所謂大力者負之而趨<lb/>
焦明建武三年大鳥集東陽郡太守沈約表云鳥身備<lb/>
<pb n="KR3k0049_WYG_025-79b"/>
五采赤色居多案樂緯叶圖徵云焦明鳥質赤至則水<lb/>
之感也<hi>南齊志</hi>
錞于或自蜀得古禮器人莫能識斛斯徵曰此錞于也<lb/>
遂依于寳周禮注為芒筒將之其聲極清衆乃歎服<hi>南史</hi>
砭石王僧孺多識古事侍郎金元起欲注素問訪以砭<lb/>
石僧孺曰古人常以石為針必不用鐵説文有此砭字<lb/>
許慎云以石刺病也東山經髙氏之山多針石郭璞云<lb/>
為砭石春秋美疢不如惡石服子慎注云石砭石也季<lb/>
<pb n="KR3k0049_WYG_025-80a"/>
世無復佳石故以鐵代之耳<hi>南史</hi>
周譜王僧孺被敕撰譜訪劉杳血脈所因杳云桓譚新<lb/>
論云太史三世表旁行邪上並效周譜以此而推當起<lb/>
周代僧孺歎曰可謂得所未聞<hi>梁書</hi>
犧樽劉杳字士深少好學博綜羣書沈約任昉以下每<lb/>
有遺忘皆訪問焉嘗於約坐語及宗廟犧尊約云鄭𤣥<lb/>
荅張逸謂為畫鳳皇尾娑娑然今無復此器則不依古<lb/>
杳曰此言未必可按古者樽彛皆刻木為鳥獸鑿頂及<lb/>
<pb n="KR3k0049_WYG_025-80b"/>
背以出内酒頃魏世魯郡地中得齊大夫子尾送女器<lb/>
有犧樽作犧牛形晉永嘉賊曹嶷於青州發齊景公冢<lb/>
又得此二樽形亦為牛象二處皆古之遺器知非虚也<lb/>
約大以為然<hi>上</hi>
紫荷橐周捨問劉杳尚書官著紫荷橐相𫝊云挈囊竟<lb/>
何所出荅曰張安世𫝊曰持橐簮筆事孝武皇帝數十<lb/>
年韋昭張晏注並云橐囊也近臣簮筆以待顧問范岫<lb/>
撰字書音訓又訪杳焉其博識強記皆此類也<hi>上</hi>
<pb n="KR3k0049_WYG_025-81a"/>
　趙充國𫝊車騎將軍張安世始嘗不快上上欲誅之<lb/>
　充國以為安世本持橐簮筆事孝武數十年見謂忠<lb/>
　謹按此安國非張湯子安國也云安國𫝊誤而梁書<lb/>
　南史俱不為改正<lb/>
罨盖天監五年丹陽山南得瓦物髙九尺鋭下平盖如<lb/>
合焉中得劍一瓷具數十餘人莫識沈約云此東夷罨<lb/>
盖也葬則用之代棺此制度卑小則隨當時矣東夷死<lb/>
則坐葬之武帝服其博識語在江左雜事<hi>史系</hi>
<pb n="KR3k0049_WYG_025-81b"/>
學府傅昭以書記為樂雖老不衰博極古今尤善人物<lb/>
魏晉以來官宦簿代姻通内外舉而誦之無所遺失世<lb/>
稱為學府<hi>南史</hi>
䇿事劉峻字孝標博極羣書安成王秀雅重之秀遷荆<lb/>
州引為户曹㕘軍給其書籍使撰類苑未及成武帝每<lb/>
集文士䇿經史事范雲沈約之徒皆引短推長帝乃悦<lb/>
曽䇿錦被事咸言已罄帝試問劉峻峻時貧於冗散忽<lb/>
請紙筆疏十餘事坐客皆驚帝不覺失色自是亦不復<lb/>
<pb n="KR3k0049_WYG_025-82a"/>
引見及峻類苑成帝即命諸學士撰華林編畧以髙之<lb/>
竟不見用<hi>上</hi>
百六公張綰𢎞䇿子也字孝卿少與兄纉齊名湘東王<lb/>
繹嘗以百事綰對闕其六號百六公<hi>上</hi>
涼州蓄饒魏崔浩博覽經史無不該盡帝將討河西王<lb/>
李順以其地無水草軍難久停浩曰漢地理志稱涼州<lb/>
之蓄為天下饒若無水草何以蓄牧後果如浩言<hi>本𫝊</hi>
石經王肅之奔魏也孝文雅相器重朝野屬目劉芳未<lb/>
<pb n="KR3k0049_WYG_025-82b"/>
及相見嘗宴羣臣於華林肅語次云古者唯婦人有笄<lb/>
男子則無笄芳曰推經理正文古者男子婦人俱有笄<lb/>
肅曰喪服稱男子免而婦人髽男子冠而婦人笄如此<lb/>
則男子不應有笄芳曰此専謂凶事也禮初遭喪男子<lb/>
免時則婦人髽男子冠時則婦人笄言俱時變男子婦<lb/>
人免髽冠笄之不同也又冠尊故奪其笄且互言也非<lb/>
謂男子無笄又禮内則稱子事父母雞初鳴櫛纚笄總<lb/>
以兹而言男子有笄明矣髙祖稱善者久之肅亦以芳<lb/>
<pb n="KR3k0049_WYG_025-83a"/>
言為然曰此非劉石經耶昔漢世造三字石經於太學<lb/>
學者文字不正多往質焉芳析義明辯疑者皆往詢訪<lb/>
故時人號為劉石經<hi>北史</hi>陸乂於五經最精館中謂之石<lb/>
經人為之語曰五經無對有陸乂<hi>上</hi>
著脚御覽顧野王字休倫仕陳武帝為門下侍郎博綜<lb/>
羣書廣捜經籍撰梁瑞應圖七十卷御覽三百六十卷<lb/>
官人各念一卷常隨駕行内人謂之著脚御覽<hi>陸廣㣲呉地記</hi>
玉人崔賾大業四年從駕汾陽宫次河陽鎮藍田令王<lb/>
<pb n="KR3k0049_WYG_025-83b"/>
曇于藍田山得一玉人長三尺四寸著大領衣冠幘奏<lb/>
之詔問羣臣莫有識者賾荅曰漢文以前未有冠幘即<lb/>
是文帝以来所制作也臣見魏大司農盧元明撰嵩山<lb/>
廟記云有神人以玉為形像長數寸或出或隠出則令<lb/>
世延長伏惟陛下應天順人定鼎嵩雒岳神自見臣敢<lb/>
稱慶百官畢賀上大悦賜縑二百<hi>隋隠逸傳</hi>
羊腸坂崔賾從駕登太行山詔問賾曰何處有羊腸坂<lb/>
賾對曰臣按漢書地理志上黨壺闗縣有羊腸坂帝曰<lb/>
<pb n="KR3k0049_WYG_025-84a"/>
不是又荅曰臣按皇甫士安撰地書云太原北九十里<lb/>
有羊腸坂帝曰是也因問牛𢎞姚祖濬所謂問一知二<lb/>
<hi>上</hi>
行秘書唐太宗令虞世南寫列女𫝊屛風已裝未及求<lb/>
本乃暗書之一字無失<hi>國史纂異</hi>太宗嘗出行有司請載副<lb/>
書以從帝曰不須虞世南在此行秘書也<hi>隋唐嘉話</hi>
佛齒貞觀中有婆羅門僧言得佛齒所繫前無堅物于<lb/>
是士女奔凑其集如市傅奕方卧病聞之謂其子曰非<lb/>
<pb n="KR3k0049_WYG_025-84b"/>
佛齒吾聞金剛石至堅物莫能敵唯羚羊角破之汝可<lb/>
往試焉僧緘縢甚嚴固封良久乃得見出角叩之應手<lb/>
而碎觀者乃止今理珠玉者用云<hi>國史纂異</hi>
肉譜秦王府倉曹李守素尤精譜學人號為肉譜許敬<lb/>
宗謂虞秘書世南曰昔任彦升善談經籍時稱為五經<lb/>
笥宜改倉曹為人物志<hi>隋唐嘉話</hi>
無脂羊太宗問光祿寺卿韋某須無脂肥羊肉充藥韋<lb/>
不知所從出乃就侍中郝處俊宅問之俊曰上好生必<lb/>
<pb n="KR3k0049_WYG_025-85a"/>
不為此事乃進狀自奏其無脂肥羊肉須五十口肥羊<lb/>
一對前殺之其羊怖懼破脂並入肉中取最後一羊則<lb/>
極肥而無脂也上不忍為乃止當時服處俊之博識也<lb/>
<hi>僉載</hi>
藥金孟詵平昌人也父躍明經擢第拜學官詵少敏悟<lb/>
博學多竒舉無與比鳳閣侍郎劉禕之卧疾詵候問之<lb/>
曰留飯以金椀貯酪詵視之驚曰此藥金非石中所出<lb/>
者禕之曰主上見賜當非假金詵曰藥金仙方所資不<lb/>
<pb n="KR3k0049_WYG_025-85b"/>
為假也禕之曰何以知之詵曰藥金燒之其上有五色<lb/>
氣出燒之果然禕之以聞則天以其近臣不當傍稽異<lb/>
術左授台州司馬<lb/>
閣壁殘記蔣乂字徳源七嵗時誦庾信哀江南賦數遍<lb/>
而成誦在口以聰悟強力聞于親黨徳宗嘗登凌煙閣<lb/>
見左壁頽剥上有殘缺文記毎行可辨三五字命録之<lb/>
以問宰臣宰臣遽受宣無以對即令召乂至對曰此聖<lb/>
厯中侍臣圖賛也即于御前口誦以補其缺不失一字<lb/>
<pb n="KR3k0049_WYG_025-86a"/>
上嘆曰虞世南暗寫列女𫝊無以加也<hi>舊唐</hi>
息壤元和初裴<graphic n="KR2586" url="https://raw.githubusercontent.com/kanripo/KR-Gaiji/master/images/KR2586.png" mimeType="image/png"/>鎮荆掘地六尺得一石規模樓櫓悉<lb/>
倣荆城其中空徑六尺八寸甚工緻命徙之藩籬間是<lb/>
春淫雨四月不止潦漲莫遏人抱為魚之憂㑹歐獻乗<lb/>
居楚山馳問之對以事迫鑿石弗及令陶範為江陵城<lb/>
内廣六尺八寸樓堞門閾無少差於南門外八十步掘<lb/>
深六尺埋之當止<graphic n="KR2586" url="https://raw.githubusercontent.com/kanripo/KR-Gaiji/master/images/KR2586.png" mimeType="image/png"/>始驚歎昔人所填從之既瘞祭之<lb/>
夕復隆起獻乃洛中道士博學多聞<hi>金石録江陵志</hi>息壤記云<lb/>
<pb n="KR3k0049_WYG_025-86b"/>
禹堙洪水兹有海眼泛濫無恒禹乃鐫石造龍之宫室<lb/>
寘于穴中以塞其水脈<hi>玉堂閒話</hi>
禁物李師古治山亭掘得一物類鐵斧時李章武遊東<lb/>
平師古示之武驚曰此禁物也可飲血三斗驗之而信<lb/>
<hi>酉陽</hi>
華夷圖賈耽好地理學四方之使及使畨地来者皆與<lb/>
之坐問其土地山川之所終始三十年所聞既備因撰<lb/>
海内華夷圖以問其郡人皆得其實事無虚詞<hi>虞氏雜説</hi>
<pb n="KR3k0049_WYG_025-87a"/>
報時鐵段成式詞學博聞精通三教復強記每披閲文<lb/>
字雖千萬言一覽畧無遺漏嘗于私地鑿一池工人于<lb/>
土下獲鐵一片怪其異質遂求獻成式命尺周而量之<lb/>
笑而不言乃特静一室懸鐵其室中之北壁已而泥户<lb/>
但開一牖方纔數寸亦緘鐍之時與近親闢牖窺之則<lb/>
有金書兩字以報十二時也其博識如此<hi>南楚新聞</hi>
地囊梁大彭郡郡王劉知俊鎮同州日因築營牆掘得<lb/>
一物重八十餘斤狀若油囊召賓幕將校問之或曰地<lb/>
<pb n="KR3k0049_WYG_025-87b"/>
囊或曰飛㢘或曰金神七煞獨留源曰此是寃氣所結<lb/>
也古来囹圄之地或有焉昔王世充據洛陽脩河南府<lb/>
獄亦獲此物而逺祖記之乃寃死囚人精爽入地聚為<lb/>
此物經百萬年凝結不散源聞酒能忘憂請奠以醇醪<lb/>
或可消釋耳然此物之出亦非吉徴也知俊命具酒饌<lb/>
祝酹復瘞之尋有拔城背主奔秦之事乃驗之矣秦李<lb/>
茂貞也<hi>鑒戒録外史禱祝</hi>
海眼孟蜀廣政中荆南髙太王令邸務丁晏入蜀請畫<lb/>
<pb n="KR3k0049_WYG_025-88a"/>
工李文才寫興義門兩雙石笋兼徵其故實將歸本道<lb/>
告道士范徳昭皆云真珠樓基或云是海眼未審孰是<lb/>
徳昭曰吾聞諸至人斯乃蠶叢啓國鎮蜀之碑中以鐵<lb/>
柱貫之下以横石相理埋于地際上有文字言嵗時豐<lb/>
儉兵革水火之事諸葛曽掘驗之真珠樓基海眼皆非<lb/>
也蜀人少知云出方圓記<hi>益州名畫録</hi>
蜼傅𢎞業宰天台縣有人獵得一獸形如豕仰鼻長尾<lb/>
有歧謂之怪傅識之曰蜼非怪也雨則懸於樹以尾塞<lb/>
<pb n="KR3k0049_WYG_025-88b"/>
其鼻後驗之可類子雲别鼮鼠曼倩識騶虞<hi>葆光録</hi>
幕府書㕑朱遵度避耶律徳光之召挈妻孥攜書雜商<lb/>
賈奔楚王待之甚薄杜門却掃諸學士毎為文章先問<lb/>
古今首末於遵度時人號為幕府書㕑<hi>十國紀年</hi>
海馬骨徐鉉仕江南日嘗直澄心堂復被入直至飛虹<lb/>
橋馬輒不進裂鞍斷轡箠之流血掣韁却立鉉寓書以<lb/>
問僧賛寧荅曰下必有海馬骨水火俱不能毁惟漚以<lb/>
腐糟隨毁者乃是鉉斸之去土丈餘果得巨獸骨上脛<lb/>
<pb n="KR3k0049_WYG_025-89a"/>
可長五尺膝以下長三尺腦骨若段柱積薪焚三日不<lb/>
動以腐糟纔漚之遂爛焉<hi>玉堂清話</hi>
畫牛江南徐知諤嘗得畫牛一軸晝則嚙草欄外夜則<lb/>
歸卧欄中知諤獻後主煜持貢闕下大宗張後苑以示<lb/>
羣臣俱無知者僧録賛寧曰南倭海水或減則灘磧㣲<lb/>
露倭人拾方諸蚌腊中有餘淚數滴得之和色著物則<lb/>
晝隠而夜顯沃焦山時或風撓飄繫急有石落海岸得<lb/>
之滴水摩色染物則晝顯而夜晦諸學士皆以為無稽<lb/>
<pb n="KR3k0049_WYG_025-89b"/>
寧曰見張騫海外異物記後杜鎬檢三館書目果見於<lb/>
六朝舊本書中載之<hi>清波雜志</hi>
狼星直日嗣主如南都既數日詰旦殿庭忽見殘獐一<lb/>
脚視之乃獸食之餘詢宿衛莫知所以使往詢陳陶陶<lb/>
曰昨暮乃狼星直日故爾嗣主嘆曰真鴻儒矣<hi>江南野史</hi>
墨知墨允大㕘陳彭年以博學強記受知定陵凡有問<lb/>
無不知者其在北門因便殿賜坐對甚從容上因問墨<lb/>
知墨允是何人彭年曰伯夷叔齊也上問見何書曰春<lb/>
<pb n="KR3k0049_WYG_025-90a"/>
秋少陽即令秘閣取此書既至彭年令於第幾板尋檢<lb/>
果得之上極喜自是注意未幾執政<hi>道山清話</hi>
石浮於江葉曙字杲卿錢塘人師事林逋天禧末錢塘<lb/>
有巨石浮於江太守問逋逋以問杲卿乃按樵子五行<lb/>
志以應曰其當在萬乗乎未幾真宗上仙於是人服杲<lb/>
卿多聞而始知樵子為竒書也<lb/>
　<lb/>
　<lb/>
<pb n="KR3k0049_WYG_025-90b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷二十五<lb/>
</p>
<p>
</p>
  </div>
</body>
</text>
</TEI>
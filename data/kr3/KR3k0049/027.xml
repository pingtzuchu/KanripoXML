<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷二十七</head> <lb/>
    <p>
<pb n="KR3k0049_WYG_027-1a"/>
欽定四庫全書<lb/>
　天中記卷二十七<lb/>
　　　　　　　　　　　　明　陳耀文　撰<lb/>
　　清㢘<lb/>
清㢘清青也去濁逺穢色如青也㢘歛也自檢歛也<hi>釋名</hi>
不貪宋人或得玉獻諸子罕子罕弗受獻玉者曰以示<lb/>
玉人玉人以為寳也故敢獻之子罕曰我以不貪為寳<lb/>
爾以玉為寳若以與我皆喪寳也不若人有其寳稽首<lb/>
<pb n="KR3k0049_WYG_027-1b"/>
而告曰小人懐璧不可以越鄉納此以請死也<hi>襄十五</hi>
幅利慶氏亡與晏子邶殿其鄙六十弗受子尾曰富人<lb/>
之所欲也何獨弗欲對曰慶氏之邑足欲故亡吾邑不<lb/>
足欲也益之以邶殿乃足欲足欲亡無日矣在外不得<lb/>
宰吾一邑不受邶殿非惡富也恐失富也且夫富如布<lb/>
帛之有幅焉為之制度使無遷也夫民生厚而用利於<lb/>
是乎正徳以幅之使無黜嫚謂之幅利利過則為敗吾<lb/>
不敢貪多所謂幅也與北郭佐邑六十受之與子雅邑<lb/>
<pb n="KR3k0049_WYG_027-2a"/>
辭多受少與子尾邑受而稍致之<hi>襄二十八</hi>
遺行景公以五十乘魚賜弦章章歸魚車塞塗撫其御<lb/>
之手曰昔者晏子辭賞以正君故過失不掩今諸臣謟<lb/>
䛕以干利吾若受魚是反晏子之義而順謟䛕之欲固<lb/>
辭魚不受君子曰弦章之㢘晏子之遺行也<hi>晏子春秋</hi>
皮相呉延陵季子遊於齊見遺金呼牧者取之牧者曰<lb/>
子居之髙視之下貌之君子而言之野也吾有君不君<lb/>
有友不友當暑衣裘君疑取金者乎延陵子知其為賢<lb/>
<pb n="KR3k0049_WYG_027-2b"/>
者請問姓字牧者曰子乃皮相之士也何足語姓字哉<lb/>
遂去延陵季子立而望之不見乃止<hi>韓詩外𫝊</hi>
立亷曽子立㢘不飲盗泉所謂養志者也<hi>淮説山</hi>
改節子路問孔子曰仁人㢘士窮則改節乎子曰改節<lb/>
則何以稱㢘仁哉<hi>家語</hi>
折轅布囊上嘗召見諸郡計吏問其風圡及前後守令<lb/>
能否蜀郡計椽樊顯進曰漁陽太守張堪昔在蜀其仁<lb/>
以惠下威能討姦前公孫述破時珍寳山積捲握之物<lb/>
<pb n="KR3k0049_WYG_027-3a"/>
足富十世而堪去職之日乘折轅車布被囊而已上聞<lb/>
嘆息<hi>東觀漢記</hi>
糶鹽司空宋𢎞嘗受俸得時令諸生粜諸生以賤不糶<lb/>
𢎞怒悉賤糶不與争利<hi>上</hi>
清白吏楊震字伯起𢎞農人性公㢘不受私謁子孫常<lb/>
𬞞食歩行故舊長者或欲令為開産業震不肯曰使後<lb/>
世稱為清白吏子孫以此遺之不亦厚乎為東萊太守<lb/>
道經昌邑邑令王宻故所舉茂才夜懐金十斤以遺震<lb/>
<pb n="KR3k0049_WYG_027-3b"/>
震曰故人知君君不知故人何也宻曰夜無知者震曰<lb/>
天知神知何謂無知<hi>上</hi>范書天知神知子知我知<lb/>
委珠鍾離意為尚書交阯太守張恢居官貪亂賍踰千<lb/>
金珠璣玩寳乃有石數收贜簿入司農詔悉以珠賜諸<lb/>
尚書皆拜受意獨委珠璣於地不拜受明帝問委珠何<lb/>
也對曰愚聞孔子忍渇不飲盗泉之水曽子還車不入<lb/>
勝母之閭惡其名也今陛下以贜珠賜忠臣以故臣不<lb/>
拜受耳<hi>别𫝊</hi>
<pb n="KR3k0049_WYG_027-4a"/>
石蘭㢘范年十五至蜀迎祖母喪及到葭萌船沒㡬死<lb/>
太守張穆持筒中布數篋與范范曰石生堅蘭生香前<lb/>
後相違不忍行也遂不受<hi>東觀記</hi>
還璣黄向字文章為性㢘㓗常歩行於路中得金璣一<lb/>
囊可直二百餘萬募求得其主還之<hi>謝承後漢書</hi>
清高范丹字史雲外黄人西入關學為萊蕪長去官於<lb/>
市賣卜妻紡績以自給辟公府步行無被囊自隨常使<lb/>
児買麥得五斛鄉人遺之一斛屬児曰莫令尊君知児<lb/>
<pb n="KR3k0049_WYG_027-4b"/>
歸不敢不道丹卽令并送六斛言麥已雜遂不敢丹弟<lb/>
子愷見丹藩不完載柴將藩之時丹適行還怒勅子㧞<lb/>
柴載還之閭里歌之曰甑中生塵范史雲釡中生魚范<lb/>
萊蕪自以性急每為吏常佩韋<hi>袁山松後書</hi>丹姉病徃㸔之<lb/>
姉設食丹以姉婿不徳出門留二百錢姉使人追索還<lb/>
之丹不得已受之閭里中芻藁僮僕更相怒曰言汝清<lb/>
髙豈范史雲軰而云不盗我萊子丹問之曰吾之㣲志<lb/>
乃在僮堅之口不可不勉遂投錢去<hi>謝承後書</hi>
<pb n="KR3k0049_WYG_027-5a"/>
投錢水中頴川黄子㢘者每飲馬投錢於水中<hi>風俗通</hi>安<lb/>
陵清者有項仲山飲馬渭水日與三錢以償之<hi>三輔决録</hi>
苑乃知清洛陽令董宣死詔使視之闌轝一乘車馬一<lb/>
疋帝曰董宣之清死乃知之<hi>陳留耆舊傳</hi>
售奴徐偉奴善叛知識欲為偉售之偉曰不得奴徃當<lb/>
復逃亡豈可虚受其價㢘乎義正若此<hi>長沙耆舊傳</hi>
不食人食程堅字謀甫南陽武隂人仁孝清潔居貧無<lb/>
資磨鏡自給不受人施諸嫗共漂更相呼食或不食者<lb/>
<pb n="KR3k0049_WYG_027-5b"/>
相謂曰汝非程謀甫何為不食人食<hi>典畧</hi>
世清胡質為貝州刺史薨家無餘財唯有賜衣書篋而<lb/>
已<hi>魏志</hi>威字伯虎少有志尚清白歴位宰牧武帝賜見嘆<lb/>
其父清因謂威曰卿清孰與父清威對曰臣不如也帝<lb/>
曰以何為不如對曰臣父清恐人知臣清恐人不知是<lb/>
臣不如遠矣<hi>晉陽秋</hi>
懸絲鬲令袁毅為政貪濁饋遺朝廷以營虚譽嘗遺山<lb/>
濤絲百斤濤不欲與衆異受之命懸之梁後毅事露按<lb/>
<pb n="KR3k0049_WYG_027-6a"/>
騐衆官吏至濤于梁上得絲已數年塵埃封印如初<hi>竹林</hi>
<hi>七賢論</hi>
婦無㡓范宣字子宣年八嵗潔行㢘約韓豫章<hi>伯</hi>遺絹<lb/>
百匹不受减五十匹復不受如是减半遂至一匹既終<lb/>
韓與後范同載就車中裂二丈與范云人寜可使婦無<lb/>
㡓邪范笑而受之<hi>世説</hi>
氷玉中宗令曰太常賀循氷清玉潔行為俗表孤曽造<lb/>
其廬屋室服物周身而已賜床褥錢二十萬<hi>徐廣晉記</hi>
<pb n="KR3k0049_WYG_027-6b"/>
神知范隆為太尉常有所薦得美官者於閣中以金遺<lb/>
隆隆數而責之言其人曰不知也謹不敢漏泄父母兄<lb/>
弟隆曰神已知矣其可取耶遂絶之<hi>崔鴻前趙録</hi>
故絮躭酒王敦籍周顗家笥簏中有故絮故酖酒五甕<lb/>
米數斛在位者服其清<hi>鄧粲晉記</hi>
還餉翟湯字道淵潯陽人篤行㢘介始安太守干寳與<lb/>
湯通家遣船餉之勅吏翟公㢘讓卿致書記便委船還<lb/>
湯無人送致乃更貨易絹物因寄還寳本以惠湯而反<lb/>
<pb n="KR3k0049_WYG_027-7a"/>
煩之益愧嘆焉<hi>晉中興書</hi>
作賈客孔顗字思遠不尚矯餙服用粗敗終不改易時<lb/>
呉郡顧顗之亦尚儉素衣裘噐服皆用其陋者宋世言<lb/>
清約稱此二人顗弟道存從弟徽頗營産業二弟請假<lb/>
東還顗出渚迎之輜重十餘船皆是綿絹紙席之屬顗<lb/>
見之偽喜謂曰我比困乏得此甚要因命上置岸側旣<lb/>
而正色謂道存等曰汝軰忝預士流何至還東作賈客<lb/>
耶命左右取火燒之燒盡乃去<hi>宋書</hi>
<pb n="KR3k0049_WYG_027-7b"/>
正路顔延之廷誥曰清者人之正路<lb/>
罷郡無宅裴昭明宋元徽中出為長沙郡丞罷任刺史<lb/>
王藴之謂曰卿清貧必無還資湘中人士有須一禮之<lb/>
命者我不愛也昭明曰下官忝為郡佐不能光益上府<lb/>
豈以鴻都之事仰累清風齊永明時為始安内史及還<lb/>
甚貧罄世祖曰昭明當罷郡還遂無宅我不讀書不知<lb/>
古人中誰可比之<hi>南史</hi>
還金甄彬有行業鄉黨稱善嘗以一束苧就州長沙寺<lb/>
<pb n="KR3k0049_WYG_027-8a"/>
庫質錢後贖苧還於苧束中得五兩金以手巾褁之彬<lb/>
得送還寺庫道人驚云近有人以此金質錢時有事不<lb/>
得舉而失檀越乃能見還輒以金半仰酬徃復十餘彬<lb/>
堅然不受四謂曰五月披羊裘而負薪豈拾遺金者耶<lb/>
卒還金梁武帝布衣而聞之及踐祚以西昌侯藻為益<lb/>
州刺史乃以彬為府録事叅軍帶郫縣令將行同列五<lb/>
人帝誡以㢘慎至彬獨曰卿昔有還金之美故不復以<lb/>
此言相屬由此名徳益彰<hi>上</hi>
<pb n="KR3k0049_WYG_027-8b"/>
牙管為費范岫每所居官恒以㢘潔著稱為長城令時<lb/>
有梓材巾箱至數十年經貴遂不改易在晉陵為作牙<lb/>
管一雙猶以為費<hi>梁書</hi>
清郎清卿袁聿修字叔徳在官㢘慎為尚書郎十年未<lb/>
嘗受斗酒之饋尚書邢邵與聿脩舊欵毎于省中語戯<lb/>
常呼聿脩為清郎太寜初聿脩以太常少卿出使廵省<lb/>
經兖州時邢邵為刺史别後遣送白綢為信聿脩不受<lb/>
與邵書云今日仰遇有異常行願得此心不貽厚責邵<lb/>
<pb n="KR3k0049_WYG_027-9a"/>
亦忻然領觧報書云一日之贈率爾不思謹承來㫖吾<lb/>
無間然弟昔為清郎今日復作清卿矣<hi>北齊書</hi>
異代一時辛術字懐哲文宣天保時睢州刺史及所部<lb/>
郡守俱犯大辟以其奴婢百口及貲財盡賜術三辭不<lb/>
見許術乃送詣所司不復以聞邢邵聞之遺術書云昔<lb/>
鐘離意云孔子忍渇于盗泉便以珠璣委地足下今能<lb/>
如此可謂異代一時<hi>上</hi>
飲水彭城王攸自滄州召還父老相率具饌曰殿下唯<lb/>
<pb n="KR3k0049_WYG_027-9b"/>
飲此鄉水未食百姓食聊獻踈薄修為食一口<hi>北史</hi>
蒞任之本裴俠清慎奉公從弟伯鳯世彦時並為丞相<lb/>
府佐謂之曰人生仕進須身名俱太清苦如此竟欲何<lb/>
為俠云清者蒞政之本儉者持身之基吾幸以凡庸濫<lb/>
䝉殊遇固其窮困非樂名也志在自脩懼辱先也翻被<lb/>
辱笑知復何言伯鳯等慙而退<hi>後周二十七</hi>
安身非貨裴文舉字道裕為益州總管蜀土沃饒商販<lb/>
百倍或有勸文舉以利者文舉荅之曰利之為貴莫若<lb/>
<pb n="KR3k0049_WYG_027-10a"/>
安身身安則道隆非貨之謂是以不為非惡財也齊公<lb/>
宇文憲矜其貧窭毎欲資給之文舉恒自謙遜辭多受<lb/>
少<hi>周書</hi>
失行㓂儁字祖儁性㢘恕不以財利為心家人曾賣物<lb/>
與人而利得絹一疋儁于後知之乃曰惡木之隂不可<lb/>
暫息盗泉之水無容誤飲得財失行吾所不取遂訪主<lb/>
還之<hi>上</hi>
清徹底宋世良為河清太守及代至傾城祖道有老人<lb/>
<pb n="KR3k0049_WYG_027-10b"/>
丁金剛者泣而前謝曰老人年九十記三十五政府君<lb/>
非惟善政清亦徹底今失賢者人何以濟莫不攀轅涕<lb/>
泣<hi>北史十四</hi>
酌水趙軌隋文時為齊州别駕時年饑鄰有桑椹落其<lb/>
第軌遣人悉拾還其主戒諸子曰吾非以此求名意者<lb/>
非機杼物不願侵人爾等宜以為戒後詔入朝父老送<lb/>
者各揮涕曰别駕在官水火不與百姓交是以不敢盃<lb/>
酒相送公清如水請酌壹盃水奉餞軌受飲之<hi>上五十八</hi>
<pb n="KR3k0049_WYG_027-11a"/>
清水明鏡馮履謙補河北尉有部人張懐道任江陽尉<lb/>
與謙疇舊餉鏡一面謙集寮吏遍視之曰此張公所致<lb/>
也吾與之有舊吾効官以俸禄自守豈私受益哉昌言<lb/>
曰清水見底明鏡照心余之効官必至於此復書於使<lb/>
者乃歸之<hi>唐書</hi>
辭紙埋金杜暹舉明經補婺州叅軍秩滿將歸州吏以<lb/>
紙萬餘張以贈之暹惟受一百餘悉還之時州寮别者<lb/>
見而嘆曰昔清吏受一大錢復何異也遷監察御史往<lb/>
<pb n="KR3k0049_WYG_027-11b"/>
磧西按事蕃人賫金以遺暹固辭不受左右曰公遠使<lb/>
絶域不可失蕃人情暹不得已受之埋幕下既去出境<lb/>
乃移牒令收取之蕃人大驚度磧追之不及而止<hi>上</hi>
贈簾尚書左丞李廙有清徳其妹劉晏妻也晏方秉權<lb/>
嘗造廙延至寢室見其門簾甚敝乃令潜度廣狹以竹<lb/>
織成不加縁餙將以贈廙三携至門不敢發言而去<hi>史補</hi>
清白自將陸長源為汝州太守簡易無威而清白自將<lb/>
後去州送車二乘乃嘆曰五祖罷魏州有車一乘而圖<lb/>
<pb n="KR3k0049_WYG_027-12a"/>
書半之不及先人遠矣<hi>本𫝊</hi>
使不受幣馬伉為侍讀李抱真卒伉持節臨弔歸之帛<lb/>
不受又致京師伉上表固柜於是醴泉令缺宰相髙選<lb/>
徳宗曰前使澤潞不受幣者其人清可用也遂以授伉<lb/>
遺金還子杜佑大厯中有古人遺黄金百兩後三十年<lb/>
為淮節度使其子來投佑取其黄金還緘封如故<hi>𫝊載</hi>
酌泉投香蕭倣清譽儉徳時所推服嘗統戎于畨禺有<lb/>
酌泉投香之譽<hi>唐關史</hi>倣字思道性公㢘為嶺南節度使<lb/>
<pb n="KR3k0049_WYG_027-12b"/>
南海雖富珍竒月俸之外不入其門家人疾病醫工治<lb/>
藥須烏梅左右於公厨取之倣知而命還促買於市南<lb/>
海地多榖紙倣勑子弟繕冩缺落文史子廪白曰家書<lb/>
缺者誠宜補葺然此去京師水陸萬里不可露賫當須<lb/>
篋笥人觀兼乘謂是貨財古人薏苡之嫌得為深誡倣<lb/>
曰吾不之思也<hi>舊唐</hi>
非慎四知李尚隠遷廣州都督仍充五府經畧使及去<lb/>
任有懐金以贈之者尚隠固辭之曰吾自性分不可改<lb/>
<pb n="KR3k0049_WYG_027-13a"/>
易非為慎四知也竟不受之<hi>上</hi>
緑輿青衣李師古䟦扈憚杜黄裳為相未敢失禮乃命<lb/>
一幹吏寄錢數千繩并氈車子一乘亦近直千緍使者<lb/>
未敢遽送乃於宅門伺候累日有緑輿自宅出從婢二<lb/>
人皆青衣繿縷問何人曰相公夫人使者遽歸以白師<lb/>
古師古乃折其謀終身不敢失節<hi>幽閑鼓吹</hi>
知倍古人閩賈郁為仙逰令有邑客遺果辭之客曰其<lb/>
家新果人衆未知郁曰君有弟子否曰昆弟三人豚犬<lb/>
<pb n="KR3k0049_WYG_027-13b"/>
數軰郁曰古人畏四知今君兄知弟知子知携來者知<lb/>
是倍于古人也客慙而退<hi>九國志</hi>
名教宗主趙光逢五代時為平章事時女真寄黄金一<lb/>
函於其室値亂離餘二十年無所歸命河南尹張全義<lb/>
奏分諸宫觀其清介如此咸以光逢為名教宗主<hi>五代史</hi>
仁人之行幽州從事温璉燕人也以儒學著稱與馮道<lb/>
㓜相善經兵亂有賣漆燈椸于市者璉以為鐡也遂數<lb/>
錢買之累日家人用然膏燭因拂拭乃知銀也大小觀<lb/>
<pb n="KR3k0049_WYG_027-14a"/>
之靡不欣喜惟璉憫然曰非義之物安可寳之遂訪其<lb/>
賣主而還之主亦不受璉固還之乃拜受而去别賣四<lb/>
五萬將其半謝之璉終不納遂施僧寺用餙佛像兾祝<lb/>
璉之壽也時共推其有仁人之行<hi>劉氏耳目記</hi>
古人之同仲廷預為蜀嘉王教授諸子雖通墳典常厄<lb/>
饑寒至門下亦未甚禮時方凝寒王以舊火爐送學院<lb/>
廷預方獨坐太息以筋撥灰俄灰中得一雙金火筯遽<lb/>
求見王王意其有别所求也勉强見之廷預乃出金筯<lb/>
<pb n="KR3k0049_WYG_027-14b"/>
陳其本末王曰吾家失此物已十年吾子得之還以相<lb/>
示真有古人之風乃厚贈之竟以賔介相遇禮待甚厚<lb/>
薦授<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>州録事叅軍<hi>玉谿編事</hi>
　　慎<lb/>
慎㣲籧瑗不以昏行變節顔囬不以夜浴改容勾踐拘<lb/>
於石室君臣之禮不替冀缺耕於埛野夫婦之敬不虧<lb/>
斯皆慎乎隠㣲枕善而居<hi>劉子</hi>
好恭魯有恭士名曰機氾行年七十其恭益甚冬日行<lb/>
<pb n="KR3k0049_WYG_027-15a"/>
隂夏日行陽市次不敢不行参行必隨坐必危一食之<lb/>
間三起不羞見衣裘褐之士則為之禮魯君問曰機子<lb/>
年甚長矣不可釋恭乎機汜對曰君子好恭以成其名<lb/>
小人學恭以除其刑對君之坐豈不安哉尚有差跌一<lb/>
食之上豈不美哉尚有哽噎今若汜所謂幸者也固未<lb/>
能自必鴻鵠飛冲天豈不髙哉矰繳尚得而加之虎豹<lb/>
為猛人尚食其肉席其皮譽人者少惡人者多行年七<lb/>
十常恐斧質之加於汜者何釋恭為<hi>說苑</hi>
<pb n="KR3k0049_WYG_027-15b"/>
夢言堂谿公見昭侯曰今有白玉之巵而無當有瓦巵<lb/>
而有當君渇將何以飲君曰以瓦巵堂谿公曰白玉之<lb/>
巵美而君不以飲者以其無當耶君曰然堂谿公曰為<lb/>
人主而漏泄其群臣之語譬猶玉巵之無當堂谿公毎<lb/>
見而出昭侯必獨卧惟恐夣言泄於妻妾<hi>韓子</hi>
兄弟謹慎石建為郎中令奏事下建讀之驚恐曰書馬<lb/>
者與尾而五今廼四不足一獲譴死矣其為謹慎雖他<lb/>
皆如是慶為大僕御出上問車中㡬馬慶以策數馬畢<lb/>
<pb n="KR3k0049_WYG_027-16a"/>
舉手曰六馬慶於兄弟最為簡易矣然猶如此<hi>漢書</hi>
不失尺寸霍光字子孟為奉車都尉出則奉車入侍左<lb/>
右出入禁閨二十餘年小心謹慎未嘗有過毎出入下<lb/>
殿門止進有常處郎僕射竊識視之不失尺寸其資性<lb/>
端正如此<hi>上</hi>
目不忤視金日磾字翁叔自在左右目不忤視者數十<lb/>
年賜出宫女不敢近上欲内其女後宫不肯其篤慎如<lb/>
此<hi>上</hi>
<pb n="KR3k0049_WYG_027-16b"/>
温室樹孔光字子夏周宻謹慎未嘗有過沐日歸休兄<lb/>
弟妻子燕語終不及朝省政事或問光温室省中樹皆<lb/>
何木也光嘿不應更荅以它語其不泄如是<hi>上</hi>韓昭侯<lb/>
與棠磎公謀而終夜獨寢慮夣言露於妻妾也孔光不<lb/>
對温室之樹恐言之泄於左右也<hi>劉子</hi>省中之樹訪猶不<lb/>
言車前之馬數而後對<hi>張九齡傳</hi>
至慎昔嘗侍坐於先帝時有三長史俱見臨辭出上曰<lb/>
為官長當清當慎當勤脩此三者何患不治乎並受詔<lb/>
<pb n="KR3k0049_WYG_027-17a"/>
上顧為吾等曰必不得已而去於斯三者何先或對曰<lb/>
清固為本復問吾吾對曰清慎之道相須而成必不得<lb/>
已慎乃為太上曰卿言得之矣可舉近世能慎者誰乎<lb/>
吾乃舉故太尉荀景倩尚書董仲逹僕射王公仲上曰<lb/>
此諸人者温恭朝夕執事有恪亦各其慎也然天下之<lb/>
至慎者其唯阮嗣宗乎毎與之言言及𤣥遠而未嘗評<lb/>
論時事臧否人物可謂至慎乎<hi>季康家誠</hi>
　世説司馬昭稱阮籍云<lb/>
<pb n="KR3k0049_WYG_027-17b"/>
　　勤<lb/>
無煖席墨子無厥突孔子無煖席是故聖人蒙耻辱以<lb/>
干世王者非以貪禄慕位也欲起天下之利而除萬民<lb/>
之害<hi>淮修務</hi>
甲夜讀書明帝行部署不用輦甲夜讀衆書乙夜盡乃<lb/>
寐方五鼔起率常如此<hi>東觀漢記</hi>
力經力理杜預在家則滋味經籍居官則畢力理治公<lb/>
家之事知無不為<hi>自叙</hi>
<pb n="KR3k0049_WYG_027-18a"/>
星行夏統字仲御永興人與母兄弟居恒星行夜歸採<lb/>
梠求食母老病不綜家事仲御四鼓起灑掃庭内鑚火<lb/>
炊㸑之後徑便入野<hi>别傳</hi>
惜隂陶侃少長勤勑自强不息常語人曰大禹聖人乃<lb/>
惜十隂至於凡俗當惜分隂豈可逸逰荒醉生無益於<lb/>
時死無聞於後是自棄也<hi>晉書</hi>
投籖宣帝明察儉約日昃劬勞一夜内刺閨取外事分<lb/>
判者前後相續毎雞人伺漏𫝊更籖於殿中乃勑送者<lb/>
<pb n="KR3k0049_WYG_027-18b"/>
必投籖於階石之上令鎗然有聲云吾雖眠亦令驚覺<lb/>
也<hi>陳紀</hi>
性無倦杜佑性勤而無倦雖位極將相手不釋卷質明<lb/>
視事接對賔客夜則燈下讀書孜孜不怠與賔佐談論<lb/>
人憚其辨而伏其博<hi>唐書</hi>
警枕武肅王錢鏐在軍中未嘗安寢復用圓木小枕睡<lb/>
熟則欹由是得悟名曰警枕及鎮撫二國至于末年毎<lb/>
夕列侍女戒之曰外有報事當大聲以為警自是聞報<lb/>
<pb n="KR3k0049_WYG_027-19a"/>
即時而遣<hi>呉越備史</hi>
　　儉<lb/>
菲庖露輿大禹闕百品之羞而菲苞厨殷湯寐寢黄屋<lb/>
駕而乘露輿<hi>風俗通</hi>
蒿柱周明堂茅茨蒿柱土堦三等以示節儉<hi>吕覧</hi>文王疾<lb/>
召太子發曰吾栝柱茅茨盖為民愛費也<hi>周書</hi>
令德夏取郜大鼎于宋納于太廟臧哀伯諫曰君人者<lb/>
將昭徳塞違故昭令徳以示子孫是以清廟茅屋大路<lb/>
<pb n="KR3k0049_WYG_027-19b"/>
越席大羔不致粢食不鑿昭其儉也<hi>桓二</hi>
共德春刻其桷御孫諫曰臣聞之儉徳之共也侈惡之<lb/>
大也先君有共徳而君納諸大惡無乃不可乎<hi>莊二十四</hi>
魚飱晉靈公無道以熊蟠不熟殺膳宰趙盾曰嘻趨而<lb/>
入公望見心怍焉欲殺之於是使勇士某者往殺之勇<lb/>
士入其大門則無人門焉者入其閨則無人閨焉者上<lb/>
其堂則無人焉俯而闚其户方食魚飱勇士曰嘻子誠<lb/>
仁人也吾入子之大門則無人焉入子之閨則無人焉<lb/>
<pb n="KR3k0049_WYG_027-20a"/>
上子之堂則無人焉是子之易也子為晉國重卿而食<lb/>
魚飱是子之儉也君將使我殺子吾不忍殺子也雖然<lb/>
吾亦不可復見吾君矣遂刎頸而死<hi>公羊靈六</hi>
擇不取費呉師在陳楚大夫皆懼子西曰無患呉矣昔<lb/>
闔廬食不二味居不重席室不崇氊噐不彤鏤宫室不<lb/>
觀舟車不餙衣服財用擇不取費<hi>哀元</hi>
躬莖第五倫性儉節雖為二千石長衣布躬莝養馬妻<lb/>
炊㸑飲食受俸禄常取赤米<hi>東觀漢記</hi>君子侈不僣上儉不<lb/>
<pb n="KR3k0049_WYG_027-20b"/>
偪下豈尊臨千里而與牧圉等庸乎詎非矯激則未可<lb/>
以中和言也<hi>後漢</hi>
蔬食瓦器宣秉字巨公馮翊雲陽人也為御史中丞遷<lb/>
司𨽻校尉秉性節約常服布被蔬食瓦噐帝嘗幸其府<lb/>
舍見而嘆曰楚國二龔不如雲陽宣巨公即賜布帛帷<lb/>
帳什物<hi>上</hi>
妻曵柴王良為大司徒直在位恭儉妻子不入官舍布<lb/>
被瓦噐時司徒使鮑恢以事到東海候其家而良妻布<lb/>
<pb n="KR3k0049_WYG_027-21a"/>
裙曳柴從田中歸恢告曰我司徒吏也故來授書欲見<lb/>
夫人妻曰妾是也恢乃下拜歎息而還<hi>東觀漢記</hi>
補袍靈帝時欲用羊續為三司而中官求其賄續出補<lb/>
袍以示使者<hi>古今善言</hi>
蒜果一筩前隊大夫有范仲翁鹽豉蒜果共一筩言其<lb/>
麄儉也<hi>三輔决録</hi>
不然官薪陳脩字奉先遷為豫章太守性清㓗恭儉十<lb/>
日一炊不然官薪<hi>㑹稽典録</hi>
<pb n="KR3k0049_WYG_027-21b"/>
財足自容是儀字子羽事上勤與人恭不治産業不受<lb/>
施惠為屋舍財足自容鄰家有起大宅者孫權出望見<lb/>
問起大室者誰左右對曰似是儀家也權曰儀儉必非<lb/>
也問果他家其見知信如此服不精細食不重膳拯贍<lb/>
貧困家無儲畜權聞之幸儀舍求視𬞞飯親嘗之對之<lb/>
嘆息<hi>呉志</hi>
諫屋過制王廙為母立屋過制中宗流涕諌之帝所幸<lb/>
鄭夫人袍無文綉其恭儉率下如此<hi>晉中興書</hi>
<pb n="KR3k0049_WYG_027-22a"/>
不執琉璃崔洪字伯良博陵人少以清厲顯名口不言<lb/>
貨財手不執珠玉汝南王亮嘗讌公卿以琉璃鍾行酒<lb/>
酒及洪不執亮問其故對曰慮有執玉不趣之義故耳<lb/>
然實乖其當性故為詭説<hi>三林晉書</hi>
裹蒸曰片太官進食有裹蒸明帝曰我食此不畫可四<lb/>
片破之餘充晩食<hi>齊書</hi>
竹筋齊明帝嘗飲食捉竹筋謂衞尉應昭光曰卿觧我<lb/>
用竹筋意否荅曰昔夏禹衣惡往話流言象筋豢腴告<lb/>
<pb n="KR3k0049_WYG_027-22b"/>
哲埀誠今睿情冲素清風反古太平之跡唯竹筯而已<lb/>
<hi>談藪</hi>
二十七種庾杲之字景行㓜有孝行宋司空劉靦見而<lb/>
竒之謂曰見卿足使江漢崇望杞梓發聲為駕部郎清<lb/>
貧自業食唯有韮葅[卄/瀹]韮生韮雜菜任眆嘗戯之曰誰<lb/>
為庾郎貧食鮭嘗有二十七種<hi>南史</hi>
十八種李崇為尚書令儀同三司富傾天下僮僕千人<lb/>
而性多儉恡惡衣麄食亦常無肉止有韭茹韭菹崇客<lb/>
<pb n="KR3k0049_WYG_027-23a"/>
李元佑語人云李令公一食十八種人問其故元佑曰<lb/>
二九一十八聞者大笑世人即以為譏焉<hi>洛陽伽藍記</hi>
北晏嬰魏司空長孫道生㢘約身為三司而衣不華餙<lb/>
食不兼味一熊皮鄣泥數十年不易時人比之晏嬰第<lb/>
宅卑陋出鎮之後子弟頗更修繕起堂廡道生還乃切<lb/>
責子弟令毁其宅太武命歌工歴頌群臣曰智如崔浩<lb/>
㢘如道生<hi>北史</hi>
等農文景字永昌敏學博通知名海内景入參近侍出<lb/>
<pb n="KR3k0049_WYG_027-23b"/>
為侯牧居室貧儉事等農家唯有經史盈車滿架所著<lb/>
文集數百餘篇給事封暐伯作序行於世<hi>伽藍記</hi>
弊踈栁蚪字仲蟠脱畧人間不事小節弊衣踈食未嘗<lb/>
改操人或譏之蚪曰衣不過適體食不過充饑孜孜營<lb/>
求徒勞思慮耳<hi>周書</hi>
素業虞世南隋時兄世基當朝貴盛妻子被服擬於王<lb/>
者世南雖同居而躬履勤儉不失素業<hi>舊唐</hi>
席蔽風雨盧懐慎清慎貞素不營資産噐用屋室皆極<lb/>
<pb n="KR3k0049_WYG_027-24a"/>
儉陋奉身之具纔一布囊耳曽卧病宋璟盧從愿嘗相<lb/>
與訪焉懐慎卧于弊簀單席門無簾箔毎風雨至則以<lb/>
席蔽焉常噐重璟及從愿見之甚喜留連永日命設食<lb/>
有蒸豆兩甌菜數菹而已既沒家無留儲惟蒼頭自足<lb/>
以給䘮事<hi>明皇雜録</hi>盧懐慎無疾暴卒夫人崔氏止其児女<lb/>
號哭曰公命未盡我得知之公情儉而潔㢘蹇進而謙<lb/>
退四方賂遺毫髪不留與張説同時為相今納貨山積<lb/>
其人尚在而奢儉之報豈虚也哉及宵分公復生左右<lb/>
<pb n="KR3k0049_WYG_027-24b"/>
以夫人之言啟陳懐慎曰理固不同𡨕司有三十爐日<lb/>
夕為説鼓鑄横財我無一焉惡可竝哉言訖復絶<hi>獨異志</hi>
惜福肅宗為太子時常侍膳尚食置熟爼有羊臂臑上<lb/>
顧使太子割肅宗既割餘汚漫在手以餅㓗之上熟視<lb/>
不懌肅宗舉餅啖之上甚悦謂太子曰福當如是愛惜<lb/>
<hi>林氏史</hi>
爛蒸去尾鄭餘慶清儉有重徳一日忽召親朋官數人<lb/>
㑹食衆皆驚朝僚以故相望重皆淩晨詣之至日髙餘<lb/>
<pb n="KR3k0049_WYG_027-25a"/>
慶方出閑話移時諸人皆囂然餘慶呼左右曰處分厨<lb/>
家爛蒸去毛莫拗折項諸人相顧以為必蒸鵝鴨之類<lb/>
逡廵舁臺盤出醬醋亦極香新良乆就餐毎人前下粟<lb/>
米飯一椀蒸胡盧一枚相國餐羔諸人强進而罷<hi>盧氏雜説</hi>
　　識鑒<lb/>
暗夜燭燎齊桓公合諸侯衞人後至公朝而與管仲謀<lb/>
伐衞退朝而入衞姫望見君下堂再拜請衞君之罪公<lb/>
曰吾於衞無故子曷為請對曰妾望君之入也足髙氣<lb/>
<pb n="KR3k0049_WYG_027-25b"/>
彊有伐國之志也見妾而有動色伐衞也明日君朝揖<lb/>
管仲而進之管仲曰君舍衞乎公曰仲父安識之管仲<lb/>
曰君之揖朝也恭而言也徐見臣而有慙色臣是以知<lb/>
之君曰善仲父治外夫人治内寡人知終不為諸侯笑<lb/>
矣桓公之所以匿者不言也今管子乃以容貎音聲夫<lb/>
人乃以行歩氣志桓公雖不言若暗夜而燭燎也<hi>吕精諭</hi>
將祭亡牲魯公索氏將祭而亡其牲孔子聞之曰公索<lb/>
氏比及三年必亡矣後一年而亡弟子問曰昔公索氏<lb/>
<pb n="KR3k0049_WYG_027-26a"/>
亡牲夫子曰比及三年必亡矣今期年而亡夫子何以<lb/>
知其將亡也孔子曰祭之為言索也索也者盡也乃孝<lb/>
子所以自盡於親也至祭而亡其牲則餘所亡者多矣<lb/>
吾以此知其將亡也<hi>説苑</hi>
伐樹隰斯彌見田成子田成子與豋臺四望三面皆瑒<lb/>
南望隰子家之樹蔽之田成子亦不言隰子歸使人伐<lb/>
之斧離數創隰子止之其相室曰何變之數也隰子曰<lb/>
古者有諺曰知淵中之魚者不祥夫田子將有事事大<lb/>
<pb n="KR3k0049_WYG_027-26b"/>
而我示之知㣲我必危矣不成樹未有罪也知人之所<lb/>
不言其罪大矣乃不伐也<hi>韓説林</hi>
佯亡奔衛智伯欲襲衞乃佯亡其太子顔使奔衞南文<lb/>
子曰太子顔之為其君子也甚愛非有大罪也而亡之<lb/>
必有故然人亡而不受不祥使吏逆之曰車過五乘慎<lb/>
勿内也智伯聞之乃止<hi>説苑</hi>
悔索車中秦昭王使謁者王稽于魏載范雎入秦至湖<lb/>
關望見穰侯車騎東行縣邑范雎曰吾聞穰侯專秦權<lb/>
<pb n="KR3k0049_WYG_027-27a"/>
惡内諸侯客此恐辱我我寜且匿車中有頃穰侯果至<lb/>
勞王稽因立車而語謂王稽曰謁君得無與諸侯客子<lb/>
俱來乎無益徒亂人國耳王稽曰不敢即别去范雎曰<lb/>
吾聞穰侯智士也其見事遲鄉者疑車中有人忘索之<lb/>
於是范雎下車走曰此必悔之行十餘里果使騎還索<lb/>
車中無客乃已王稽遂與范雎入咸陽雎後代穰侯為<lb/>
丞相<hi>史記</hi>
解衣刺船陳平事項王懼誅身間行杖劔亡度河船人<lb/>
<pb n="KR3k0049_WYG_027-27b"/>
見其羙丈夫獨行疑其亡將腰下當有寳噐金玉目之<lb/>
欲殺平平心恐乃觧衣臝而佐刺船船人知其無有廼<lb/>
止平遂至脩武降漢<hi>前漢</hi>
父子去職陳咸為尚書平帝時王莾輔政多改漢制咸<lb/>
心非之及莾因吕寛事誅不附已者何武鮑宣等咸乃<lb/>
嘆曰易稱君子見㡬而作不俟終日吾可以逝矣即乞<lb/>
骸骨去職及莾簒位召咸以為掌宼大夫謝病不肯應<lb/>
時三子參豐欽皆在位乃悉今觧官父子相與歸鄉里<lb/>
<pb n="KR3k0049_WYG_027-28a"/>
閉門不出<hi>上</hi>
勸行不出魏桓字仲英桓帝時數被徴其鄉人勸之行<lb/>
桓曰夫干禄求進所以行志也今後官千數豈可損乎<lb/>
廐馬萬匹其可减乎左右悉權豪其可去乎皆對曰不<lb/>
可桓乃慨然歎曰使桓生行死歸於諸子何有哉遂隠<lb/>
身不出<hi>後漢</hi>
舉並不應郭㤗字林宗太原介休人游於洛陽名震京<lb/>
師司徒黄㻴辟太常趙典舉有道或勸林宗仕進者對<lb/>
<pb n="KR3k0049_WYG_027-28b"/>
曰吾夜觀乾象晝察人事天之所廢不可支也遂竝不<lb/>
應林宗雖善人倫而不為危言覈論故䆠官擅政而不<lb/>
能傷也及黨事起知名之士多被其害唯林宗及汝南<lb/>
袁閎得免焉<hi>上</hi>
自同傭人申屠蟠字子龍再舉有道不就先是京師㳺<lb/>
士汝南范滂等非訐朝政自公卿以下皆折節下之太<lb/>
學生争慕其風以為文學將興處士復用蟠獨嘆曰昔<lb/>
戰國之世處士横議列國之王至為擁篲先驅卒有阬<lb/>
<pb n="KR3k0049_WYG_027-29a"/>
儒燒書之禍今之謂矣乃絶迹於梁碭之間因樹為屋<lb/>
自同傭人居二年滂等果罹黨錮蟠磪免於疑論論<hi>上</hi>
避地許劭汝南平輿人初為郡功曹後司空楊彪辟舉<lb/>
方正敦樸皆不就或勸邵仕對曰方今小人道長王室<lb/>
將亂吾欲避地淮海以全老㓜乃南到廣陵徐州刺史<lb/>
陶謙禮之甚厚邵不自安告其徒曰陶恭祖外慕聲名<lb/>
内非真正待吾雖厚其勢必薄不如去之遂復投楊州<lb/>
刺史劉繇於曲阿其後陶謙果捕諸寓士<hi>上</hi>
<pb n="KR3k0049_WYG_027-29b"/>
始兵衞兹陳留人有大節不應三公之辟曹操之初至<lb/>
陳留兹曰平天下者必此人也且言兵之興者自公始<lb/>
矣<hi>先賢行状</hi>
一方之主曹公問裴潜曰卿昔與劉備共在荆州卿以<lb/>
備才如何潜曰使居中國能亂人不能為治若乘邉守<lb/>
險足為一方之主<hi>世説</hi>
俊士夏侯覇奔蜀蜀朝問司馬公如何徳覇曰自當作<lb/>
家門京師俊士曰有鍾士季其人管朝政呉蜀之憂也<lb/>
<pb n="KR3k0049_WYG_027-30a"/>
<hi>上</hi>
侏儒一節樊伷誘諸夷叛潘濬請以五千兵擒伷孫權<lb/>
曰卿何以輕之濬曰伷是南陽舊姓頗能弄唇吻而實<lb/>
無辯論之才臣所以知之者伷昔嘗為州人設饌比至<lb/>
日中食不可得而十餘自起此亦侏儒觀一節之騐也<lb/>
權大笑即遣濬往果討平之<hi>呉志</hi>
才多識寡孫豋字公和稽康從逰三年問其所圖終不<lb/>
荅然神謀所存良妙康毎薾然嘆息將别謂曰先生竟<lb/>
<pb n="KR3k0049_WYG_027-30b"/>
無言乎豋乃曰子識火乎生而有光而不用其光果然<lb/>
在於用光人生有才而不用其才果然在於用才故用<lb/>
光在乎得薪所以保其曜用才在乎識物所以全其年<lb/>
今子才多識寡難乎免於今之世矣子無多求康不能<lb/>
用及遭吕安事在獄為詩自責云昔慚下惠今愧孫豋<lb/>
<hi>文士𫝊</hi>
辭疾韋忠字子節裴頠為僕射數言之於張華華辟之<lb/>
辭疾不起人問其故忠曰吾茨簷賤士本無䆠情且茂<lb/>
<pb n="KR3k0049_WYG_027-31a"/>
先華而不實裴頠慾而無厭弃典禮而附賊后若此豈<lb/>
大丈夫之所宜行耶裴嘗有心託我常恐洪濤蕩嶽餘<lb/>
波見漂况可臨尾閭而窺沃焦哉<hi>晉書</hi>
蓴鱸張翰字季鷹呉郡人為齊王冏大司馬東曹椽冏<lb/>
時執權翰謂同郡顧榮曰天下紛紛禍亂未已夫有四<lb/>
海之名者求退良難吾本山林間人無望於時乆矣好<lb/>
善以明防前以智慮後榮執其手愴然曰吾亦與子採<lb/>
南山薇飲三江水耳翰因見秋風起乃思呉中菰菜蓴<lb/>
<pb n="KR3k0049_WYG_027-31b"/>
菜羔鱸魚鱠曰人子貴得適意耳何能覊䆠數千里以<lb/>
要名爵乎遂命駕歸著首邱賊俄而冏敗人因謂之知<lb/>
機<hi>上</hi>
能抗同異王敦既亡王應欲投世儒世儒為江州王含<lb/>
欲投王舒舒為荆州含語應曰敦平素與江州云何而<lb/>
汝欲歸之應曰此廼所以冝往也江州當人彊盛時能<lb/>
抗同異此非常人所行及覩衰厄必興愍惻荆州守文<lb/>
豈能作意表行事含不從遂共投舒舒果沈含父子于<lb/>
<pb n="KR3k0049_WYG_027-32a"/>
江彬聞應當來宻具船以待之竟不得來深以為恨<hi>世説</hi>
　含之投舒舒遣軍逆之含父子赴水死者酈寄賣友<lb/>
　見譏况販兄弟以求安舒非人矣<hi>注</hi>秦孝公使商鞅<lb/>
　伐魏鞅欺公子卬而虜之孝公薨惠王立以此疑鞅<lb/>
　之行亡之魏魏人怨其欺公子卬而破魏師弗受也<lb/>
　鄭平於秦王臣也其於應侯交也欺交反主為利故<lb/>
　也去秦將入魏趙行方可賤可羞而無秦將之重不<lb/>
　窮奚待趙急求李欬李言續經與之俱如衞抵公孫<lb/>
<pb n="KR3k0049_WYG_027-32b"/>
　與公孫與見而與入續經因告衞吏使捕之續經以<lb/>
　仕趙五大夫人莫與同朝子孫不可以交友公孫謁<lb/>
　與隂君之事而反告之又里相國以仕秦五大夫功<lb/>
　非不大也然而不得入三都又况乎無此其功而有<lb/>
　行乎<hi>吕無義</hi>四事與酈寄事同因附此<lb/>
克定難制庾翼臨終自表以子園客<hi>愛之</hi>為代朝廷慮其<lb/>
不從命未知所遣乃共議用桓温<hi>世説</hi>時簡文輔政然之<lb/>
劉惔曰温去必能克定西楚然恐不能復制願大王自<lb/>
<pb n="KR3k0049_WYG_027-33a"/>
鎮上流惔請為從軍司馬簡文不許温後果如惔所算<lb/>
也<hi>文章志</hi>
蒲博必得桓公將伐蜀在事諸賢咸以李勢在蜀既乆<lb/>
承籍累葉且形㨿上流三峽未易可克唯劉尹云伊必<lb/>
能克蜀觀其蒲慱不必得則不為<hi>世説</hi>
戎見未晚宋明帝廢立之際王思遠謂從兄晏曰兄荷<lb/>
武帝厚恩今一旦賛人如此事彼或可以權計相須未<lb/>
知兄將何以自立及此引決猶可保全門户不失後名<lb/>
<pb n="KR3k0049_WYG_027-33b"/>
晏曰方噉粥未暇此事及拜驃騎㑹子弟謂思遠兄思<lb/>
徴曰隆昌之未阿戎勸吾自裁若用其語豈有今日思<lb/>
遠遽應曰如阿戎所見猶未晩也晏既不能謙退位處<lb/>
朝端事多專斷内外要職竝用門生帝外迹甚羙内相<lb/>
疑異思遠謂曰時事稍異兄覺不凡人多拙於自謀而<lb/>
巧於謀人晏黙然不荅思遠退後晏方歎曰天下人遂<lb/>
勸人自殺旬日晏及禍<hi>南史</hi>
難<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>衣裾徐勉字脩仁時琅邪王融一時才雋特相慕<lb/>
<pb n="KR3k0049_WYG_027-34a"/>
悦嘗請交焉勉謂所親曰王郎名高望促難可輕<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>衣<lb/>
裾融後果䧟於法以此見推識鍳<hi>上</hi>
不愛熱官王晞字叔朗昭帝欲以為侍中苦辭不受或<lb/>
勸晞勿自踈晞曰我少年以來閱要人多矣充屈少時<lb/>
鮮不敗績且性實踈緩不堪時務人主恩私何由可保<lb/>
萬一披猖求退無地非不愛作熱官但思之爛熟耳<hi>北齊</hi>
不治産業蔡王智積髙祖弟整子也以父素與高祖不<lb/>
睦智積常懐危懼毎自貶損或勸之治産業者智積曰<lb/>
<pb n="KR3k0049_WYG_027-34b"/>
昔平原露朽財帛苦其多也吾幸無可露何更營乎有<lb/>
五男止教讀論語孝經而已亦不令交通賔客或問其<lb/>
故智積荅曰卿非知我者其意恐児子有才能以致禍<lb/>
也後從駕江都寢疾帝時踈薄骨肉智積毎不自安及<lb/>
遇患不呼醫臨終謂所親曰吾今日始知得保首領没<lb/>
於地矣<hi>隋書</hi>
知廢房喬字𤣥齡㓜聦敏嘗從其父至京師時天下寜<lb/>
晏論者咸以國祚方永𤣥齡乃避左右告父曰隋帝本<lb/>
<pb n="KR3k0049_WYG_027-35a"/>
無功徳但誑惑黔黎不為後嗣長計混諸嫡庶使相傾<lb/>
奪儲后藩枝競崇滛侈終當内誅夷不足保全家國今<lb/>
雖清平其亡可翹足而待彦謙驚而異之<hi>舊唐</hi>
尚主深憂薛克搆為户部郎中族子紹陽城公主子也<lb/>
尚太平公主紹之將婚也兄顗以公主寵盛深憂之以<lb/>
問克搆克搆曰帝甥尚主由來故事若以恭順行之亦<lb/>
何懼也然室有傲婦善士所惡故鄙諺曰娶婦得公主<lb/>
平地買官府遠則平陽盖主妖孽致敗近則新城晉安<lb/>
<pb n="KR3k0049_WYG_027-35b"/>
為時所誡吾聞新城以病而卒夫子受其戮辱晉安之<lb/>
醜迹上聞有勑惟案其事汴州司法李思禎右司禦獨<lb/>
狐元康等以穢汚之状同時配流决杖者十有一人惟<lb/>
薄彰露有如此者非夫天資淑徳以配君子欲求無患<lb/>
者難矣哉顗雖大懼而竟不敢言<hi>册府</hi>
死能筭生姚元崇與張説同為宰輔頗懐疑阻屡以事<lb/>
相侵張衘之頗切姚既病誡諸子曰張丞相與吾不叶<lb/>
釁隙甚深然其人少懐奢侈尤好服翫吾身殁之後以<lb/>
<pb n="KR3k0049_WYG_027-36a"/>
吾嘗同寮當來弔汝其盛陳吾平生服翫寳𢃄重噐羅<lb/>
列於帳前若不顧汝速計家事舉族無類矣目此吾屬<lb/>
無所虞便當録其翫用致於張公仍以神道碑為請既<lb/>
獲其文豋時便冩進仍先礱石以待之便令鐫刻張丞<lb/>
相見事遲於我數日之後必當悔若却徴碑文以刋削<lb/>
為辭當引使視其鐫刻仍告以聞上訖姚既殁張果至<lb/>
目其翫服三四姚氏諸孤悉如教誡不數日文成叙述<lb/>
該詳時為極筆其畧曰八柱承天高明之位列四時成<lb/>
<pb n="KR3k0049_WYG_027-36b"/>
嵗亭毒之功存後數日果使使取文本以為詞未周宻<lb/>
欲重如刑改姚氏諸子乃引使者示其碑乃告以奏御<lb/>
使者復命悔恨拊膺曰死姚崇猶能算生張説吾今日<lb/>
方知才之不及也<hi>明皇雜録</hi>
夷不為亂突厥平温彦慱請遷於朔方以實虚危之地<lb/>
於是入居長安者且萬家魏徴以為夷不亂華非乆常<lb/>
之䇿争論數年不决至開中六胡反叛其地復虚空<hi>語林</hi>
知敗蕭至忠自晉州之入也大理蔣欽緒即其妺婿送<lb/>
<pb n="KR3k0049_WYG_027-37a"/>
之曰以足下之才不憂不見用無為非分妄求至忠不<lb/>
納蔣退而嘆曰九代之卿族一舉而㓕可哀也哉至忠<lb/>
既至拜中書令嵗餘敗<hi>上</hi>
向火乞兒張九齡見朝之文武僚屬趨附楊國忠争求<lb/>
富貴惟九齡未嘗及門楊甚衘之九齡嘗於識者議曰<lb/>
今時之朝彦皆是向火乞児一旦火盡灰冷暖氣何在<lb/>
當凍屍裂體弃骨於溝壑中禍不遠矣果然因禄山之<lb/>
亂附炎者皆罪累族㓕不可勝數向火言附炎也<hi>天寳遺事</hi>
<pb n="KR3k0049_WYG_027-37b"/>
厭亂高駢鎮蜀日因廵邉至資中郡對郡山頂有開元<lb/>
寺黄昏僧衆禮佛其聲喧逹命軍侯悉擒械之來晨笞<lb/>
逐召將吏謂之曰僧徒禮念亦無罪過但此寺十年後<lb/>
當有秃丁作亂以是厭之其後土人皆髠執兵號大髠<lb/>
㨿此寺為寨凌脅州將果叶其言<hi>語林得於資中處士王迢</hi>
還山許寂少有山水之好乆棲西明山不甘時譽昭宗<lb/>
聞其名徴赴闕召對於殿内㑹昭宗方與伶人調品篳<lb/>
築事訖方命坐賜湯果問易義既退寂謂人曰君在滛<lb/>
<pb n="KR3k0049_WYG_027-38a"/>
聲不在政矣寂問君人者將昭徳塞違以臨昭百官懼<lb/>
或失之今不厭賤事自求其工君道替矣尋請遠山<hi>册府</hi>
避入相韓熈載字叔言與徐鉉齊名時號韓徐遷中書<lb/>
舍人至太祖有天下用事者猶議北伐熈載曰北伐吾<lb/>
本意也但今已不可耳郭氏姦雄曹馬之流雖有國日<lb/>
淺守境已固我兵妄動豈止無功耶周人果以藉口兵<lb/>
入淮南熈載性忽細謹老而益甚畜妓四十軰縱其出<lb/>
與客雜居物議閧然熈載宻語所親曰吾為此以自汚<lb/>
<pb n="KR3k0049_WYG_027-38b"/>
避入相爾老矣不能為千古笑端<hi>南唐</hi>
　　品藻<lb/>
國聴公叔座疾惠王往問之曰公叔之疾嗟疾甚矣將<lb/>
奈社稷何公叔對曰臣之御庻子鞅願王以國聴之也<lb/>
為不能聴勿使出境王不應出而謂左右曰豈不悲哉<lb/>
以公叔之賢而今謂寡人必以國聴鞅悖也夫公叔死<lb/>
公孫鞅西逰秦秦孝公聴之秦果用强魏果用弱非公<lb/>
叔座之悖也魏王則悖夫悖者之患固以不悖為悖<hi>吕覧</hi>
<pb n="KR3k0049_WYG_027-39a"/>
持守白起平原君勸趙孝成王受馮亭王曰受之秦兵<lb/>
必至武安君必將誰能當之者乎對曰澠池之㑹臣察<lb/>
武安君小頭而面鋭者瞳子白黒分明視瞻不轉小頭<lb/>
而面鋭者敢斷决也瞳子白黒分明者見事明也視瞻<lb/>
不轉者執志强也可與持乆難與争鋒㢘頗為人勇鷙<lb/>
而愛士知難而忍恥與之野戰則不如持守足以當之<lb/>
王從其計<hi>嚴尤三將叙</hi>
智人楊子曰莊周何人哉袁子曰太而不儉重而畏禍<lb/>
<pb n="KR3k0049_WYG_027-39b"/>
智人也<hi>袁子正書</hi>
高光魏武晉簡文云漢世祖雄豪之中最有俊令之禮<lb/>
賢逹之風髙祖則倜儻踈逹魏武則猜忌狹吝<hi>簡文談疏</hi>漢<lb/>
高祖度濶而網踈故後世推誠而簡直光武教一而網<lb/>
宻故後世守常而禮義魏武帝紀亂以尚猛天下脩法<lb/>
而貴理<hi>𫝊子</hi>
漢興未有王公子問楊子雲何人曰才智開通能入聖<lb/>
道漢興以來未有此人<hi>桓譚新論</hi>
<pb n="KR3k0049_WYG_027-40a"/>
角立傑出桓帝問陳蕃曰徐穉袁閎韋著孰為先後蕃<lb/>
對曰閎竺出公族聞道漸訓著長於三輔禮義之俗所<lb/>
謂不扶自直不鏤自雕至於穉者爰自江南卑薄之域<lb/>
而角立傑出宜當為先<hi>上</hi>
宗為覆葢郭泰秀立高峙澹然淵停九州之士悉懔懔<lb/>
宗仰以為覆盖蔡伯喈告盧子幹馬日磾曰吾為天下<lb/>
作碑銘多矣未嘗不有慚唯為郭先生碑頌無愧色耳<lb/>
<hi>世説</hi>
<pb n="KR3k0049_WYG_027-40b"/>
共論功德汝南陳仲舉頴川李元禮二人共論其功徳<lb/>
不能定其先後蔡伯喈評之曰陳仲舉彊於犯上李元<lb/>
禮嚴於攝下犯上難攝下易仲舉遂在三君之下元禮<lb/>
居八俊之上<hi>上</hi>陳仲舉體氣高烈有王臣之節李元禮<lb/>
忠壯正直有社稷之能海内論之未决蔡伯喈抑一言<lb/>
以變之疑論乃定也<hi>姚信士緯</hi>
多情衞兹弱冠與同郡圈文生俱稱盛徳郭林宗與二<lb/>
人共至市子許買物随價讐直文生訾呵减價乃取林<lb/>
<pb n="KR3k0049_WYG_027-41a"/>
宗曰子許少欲文生多情此二人非徒兄弟乃父子也<lb/>
後文生以穢貨見捐兹以烈節埀名<hi>林宗别𫝊</hi>
借面監厨禰衡建安初來㳺許下是時許都新建賢士<lb/>
大夫四方來集或問衡曰盍從陳長文司馬伯逹乎對<lb/>
曰吾焉能從屠沽児耶又問荀文若趙稚長云何對曰<lb/>
文若可借面弔䘮稚長可使監厨請客唯善魯國孔融<lb/>
及𢎞農楊脩常稱曰大児孔文舉小児楊徳祖餘子碌<lb/>
碌莫足數也<hi>後𫝊</hi>
<pb n="KR3k0049_WYG_027-41b"/>
驕矜陳矯字季弼詣許還廣陵告太守陳豋曰聞遠近<lb/>
之論頗謂明府驕而自矜豋曰夫閨門雍穆有徳有行<lb/>
吾敬陳元方兄弟淵清玉㓗有禮有法吾敬華子魚清<lb/>
脩疾惡有識有義吾敬趙元逹慱聞彊記寄逸卓犖吾<lb/>
敬孔文舉雄姿桀出有王覇之畧吾敬劉𤣥徳所敬如<lb/>
此何驕之有餘子𤨏𤨏亦焉足録哉<hi>魏志</hi>
壯觀魚豢曰尋省魯連鄒陽之徒誠彼時文辨之儁也<lb/>
今王粲繁欽阮瑀陳琳路粹諸人文㫖亦若昔人何以<lb/>
<pb n="KR3k0049_WYG_027-42a"/>
不甚見用韋仲將云仲宣傷於肥戅休伯都無格檢元<lb/>
瑜病於體弱孔璋實自麤䟽又蔚性頗忿鷙如是彼為<lb/>
非徒以脂燭自煎糜也然君子不責備于一人譬之木<lb/>
漆雖無楨幹共為光澤亦壯觀也<hi>典畧</hi>
名重德減太丘長陳寔實子鴻臚卿紀紀子司空群群<lb/>
子泰四世於漢魏晉朝有重名而其徳漸小减故時人<lb/>
為其語曰公慙卿卿慙長<hi>博物志</hi>司馬文王問武陔陳𤣥<lb/>
伯何如其父司空陔曰通雅博畼能以天下聲教為己<lb/>
<pb n="KR3k0049_WYG_027-42b"/>
任者不如也明練簡至立功立事過之<hi>世説</hi>李載山燕代<lb/>
豪士常呼鷹携妓以獵不肯仕生子栖筠為御史大夫<lb/>
磊落可觀而氣不及其父栖筠生吉甫任相國八年多<lb/>
智而柔懦公慙卿卿慙長盖近之矣<hi>國史𥙷</hi>
九州被邉讓才辯俊逸孔北海嘗薦於曹操曰邉讓為<lb/>
九州之被則不足為單衣䄡䄖則有餘<hi>後漢</hi>
湖海士陳豋者字元龍在廣陵有威名後許汜與劉備<lb/>
竝在荆州牧劉表坐表與備共論天下人汜曰陳元龍<lb/>
<pb n="KR3k0049_WYG_027-43a"/>
湖海之士豪傑不除備問汜君言豪寜有事邪汜曰昔<lb/>
遭亂過下邳見元龍元龍無客主之意乆不相與語自<lb/>
上大床卧使客卧下床備曰君有國士之名而求田問<lb/>
舍言無可采是元龍所諱也何縁當與君語如小人欲<lb/>
卧百火樓上卧君於地何但上下床之間邪表大笑<hi>魏志</hi>
三反王肅字子雍亮直多聞劉寔以為肅方於事上而<lb/>
好下佞已此一反也性嗜榮貴而不求茍合此二反也<lb/>
吝惜財物而治身不穢此三反也<hi>上</hi>下望之云郄公體<lb/>
<pb n="KR3k0049_WYG_027-43b"/>
中有三反方於事上好下佞已一反治身清貞大脩計<lb/>
校二反自好讀書憎人學問三反<hi>世説</hi>李嶠有三戾性好<lb/>
榮遷憎人昇進性好文章憎人才筆性好貪濁憎人受<lb/>
賂亦如古者有女君性嗜肥鮮禁人食肉性愛綺羅斷<lb/>
人衣錦性好滛縱憎人畜聲色此亦李公之徒也<hi>僉載</hi>
吴舊問有問秀才<hi>蔡洪</hi>呉舊姓何如荅曰呉府君聖王之<lb/>
老成明時之儁乂朱永長理物之至徳清選之高望嚴<lb/>
仲弼九臯之鳴鶴空谷之白駒顧彦先八音之琴瑟五<lb/>
<pb n="KR3k0049_WYG_027-44a"/>
色之龍章威伯嵗寒之茂松幽夜之逸光陸士衡士龍<lb/>
鴻鵠之裵囬懸鼓之待槌凡此諸君以洪筆為鉏來以<lb/>
紙札為良田以𤣥黙為稼穡以義理為豊年以談論為<lb/>
英華以忠恕為珎寳著文章為錦繡藴五經為繒帛坐<lb/>
謙虚為席薦張義讓為帷幙行仁義為室字脩道徳為<lb/>
廣宅<hi>世説</hi>
問人問官王澄嘗行經陳留郡界陳留時為大郡名有<lb/>
人士太守遣吏迎王王問吏曰此郡人士為誰吏曰有<lb/>
<pb n="KR3k0049_WYG_027-44b"/>
蔡子尼江應元是時郡人多居大位者王以其姓名問<lb/>
曰甲乙等非君郡人耶何但稱此二人吏曰向謂君侯<lb/>
問人不謂問官位王笑而止到郡以語太守曰舊名此<lb/>
邦有風俗果然小吏亦復知此<hi>晉書</hi>
八雋羊曼字祖延時州里稱陳留阮放為宏伯高平郄<lb/>
鍳為方伯泰山胡母輔之為逹伯濟隂下壺為裁伯陳<lb/>
留蔡謨為朗伯阮孚為誕伯高平劉綏為委伯而曼為<lb/>
□伯凡八人兖州八伯盖擬古之八雋也<hi>上</hi>
<pb n="KR3k0049_WYG_027-45a"/>
四㐫羊聃字彭祖少不經學時論皆鄙其凡庸先是兖<lb/>
州有八伯之號其後更有四伯大鴻臚陳留江泉以能<lb/>
食為糓伯豫章太守史疇以大肥為笨伯散騎郎高平<lb/>
張嶷以狡妄為猾伯而聃以狠戾為𤨏伯盖擬古之四<lb/>
㐫<hi>上</hi>
思古習鑿齒與桓祕書曰吾來逹襄陽觸目悲感從北<lb/>
門入西望隆中想卧龍之吟東眺白沙思鳯雛之聲北<lb/>
臨樊墟存鄧老之高南眷城邑懐羊公之風縱目檀溪<lb/>
<pb n="KR3k0049_WYG_027-45b"/>
念崔徐之友肆睇魚梁追二徳之逹未嘗不徘徊移日<lb/>
惆悵極多撫乘躊躇慨爾而泣<hi>上</hi>
丘壑明帝問謝鯤君自謂何如庾亮荅曰端委廟堂使<lb/>
百僚凖則臣不如亮一丘一壑自謂過之<hi>世説</hi>
方外廟廊明帝問周伯仁卿自謂何如庾元規對曰蕭<lb/>
條方外亮不如臣從容廊廟臣不如亮<hi>上</hi>
此還皆百庾道季云思理倫和吾愧康伯志力强正吾<lb/>
愧文度自此以還吾皆百之<hi>上</hi>
<pb n="KR3k0049_WYG_027-46a"/>
生氣庾道季云㢘頗藺相如雖千載上死人懔懔恒如<lb/>
有生氣曹蜍李志雖見在厭厭如九泉下人人皆如此<lb/>
便可結䋲而治但恐狐狸猯<graphic n="KR1749" url="https://raw.githubusercontent.com/kanripo/KR-Gaiji/master/images/KR1749.png" mimeType="image/png"/>噉盡注言人皆如曹李<lb/>
才智無聞功迹俱㓕身盡於狐狸無擅世之名也<hi>上</hi>
心無所譲撫軍問孫興公劉真長何如曰清蔚簡令王<lb/>
仲祖何如曰温潤恬和桓温何如曰高爽邁出謝仁祖<lb/>
何如曰清易令逹阮思曠何如曰𢎞潤通長袁羊何如<lb/>
曰洮洮清便殷洪遠何如曰遠有致思卿自謂何如曰<lb/>
<pb n="KR3k0049_WYG_027-46b"/>
下官才能所經悉不如諸賢至於斟酌時宜籠罩當世<lb/>
亦多所不及然以不才時復託懐𤣥勝遠詠老莊蕭條<lb/>
高寄不與時務經懐自謂此心無所與讓也<hi>上</hi>撫君簡<lb/>
文帝也<lb/>
宴行有得張天錫數宴園池政事頗廢盪難將軍校書<lb/>
祭酒索商上䟽極諫天錫荅曰吾非好行行有得也觀<lb/>
朝榮則敬才秀之士翫芝蘭則愛徳行之臣都松竹則<lb/>
思貞操之賢臨清流則貴㢘㓗之行覧蔓草則賤貪穢<lb/>
<pb n="KR3k0049_WYG_027-47a"/>
之吏逢颷風則惡凶狡之徒若引而伸之觸類而長之<lb/>
庶無遺漏矣<hi>晉書</hi>
一代偉人始興以秃髪傉檀外有陽武之敗内有邉梁<lb/>
之亂遣其尚書郎韋宗來觀釁傉檀與宗論六國縱横<lb/>
之規三家戰争之畧遠言天命廢興近陳人事成敗機<lb/>
變無窮辭致清辨宗出而歎曰命世大才經綸名教者<lb/>
不必華宗夏士撥煩理亂澄氣濟世者亦未必八索九<lb/>
<hi>闕</hi>　　　　　冕之表復自有人車騎神機秀發信一<lb/>
<pb n="KR3k0049_WYG_027-47b"/>
<hi>闕</hi>　　　　　日磾豈足為多也<hi>載記</hi>
<hi>闕</hi>　　　　　　　遠邵子也初劉裕為布衣衆未之<lb/>
<hi>闕</hi>　　　　　　　　　　曰卿當為一代英雄<hi>晉王導𫝊</hi>
<hi>闕</hi>
賜鹽酒崔浩言於明元曰臣嘗私論近世人物王猛之<lb/>
經國符堅之管仲也慕容恪之輔少主慕容暐之霍光<lb/>
也劉裕之平逆亂司馬徳宗之曹操也帝曰先帝何如<lb/>
浩曰太祖用漠北淳朴之人南入漢地變風易俗化洽<lb/>
<pb n="KR3k0049_WYG_027-48a"/>
四海自與羲農尭舜齊烈臣豈敢仰名語至中夜賜浩<lb/>
縹繆酒十斛水精戎鹽一兩曰朕味卿言若此鹽酒故<lb/>
與卿同味<hi>魏書</hi>
常慕汲崔劉湛字𢎞仁南陽平陽人少負其志氣常慕<lb/>
汲黯崔琰為人故名長子曰黯字長儒二子曰琰字季<lb/>
珪湛後為丹陽尹光禄大夫<hi>南史</hi>
將來津梁封軌字廣度沉謹好學博通經𫝊深為郭祚<lb/>
所知祚常謂子景尚曰封軌高綽二人竝幹國之才必<lb/>
<pb n="KR3k0049_WYG_027-48b"/>
應遠至吾平生不妄進舉而毎薦此二公非直為國進<lb/>
賢亦為汝等將來之津梁也其見重如此軌既以方直<lb/>
自業高綽亦以風槩立名尚書令高肇拜司徒綽送迎<lb/>
往來軌竟不詣綽顧不見軌乃遽歸曰吾一生自為無<lb/>
愆規矩今日舉措不如封生遠矣<hi>魏書</hi>
比蹤昔人王筠初除尚書殿中郎王氏過江以來未有<lb/>
居郎署者或勸逡廵不就筠曰陸平原<hi>機</hi>東南之秀王<lb/>
文度<hi>坦之</hi>獨歩江東吾得比蹤昔人何所多恨乃欣然就<lb/>
<pb n="KR3k0049_WYG_027-49a"/>
職<hi>梁書</hi>
古賢莫比陶𢎞景字通明齊高帝作相引為諸王侍讀<lb/>
除奉朝請後辭禄止于勾容之句曲山梁天監四年移<lb/>
居積金東澗深慕張良之為人云古賢莫比<hi>上</hi>
讀太𤣥司馬膺之字仲慶好讀太𤣥經主楊雄蜀都賦<lb/>
毎云我欲與楊子雲周旋<hi>北齊</hi>
人之師表裴寛字長寛親没撫諸弟以篤孝聞榮陽鄭<lb/>
穆嘗謂其從弟文直曰裴長寛兄弟天倫獨睦人之師<lb/>
<pb n="KR3k0049_WYG_027-49b"/>
表吾愛之重之汝可與之逰處<hi>周書</hi>
待賢未足祖孝徴為侍中初李徳林噐量深沉時人未<lb/>
能測惟任城王湝趙彦深魏收陸卬大相欽重延譽之<lb/>
言無所不及孝徴入為侍中尚書左僕射彦深出為兖<lb/>
州刺史朝士有先為孝徴所待遇者問徳林云是彦深<lb/>
黨與不可仍掌機宻孝徴曰徳林乆滯絳衣我常恨彦<lb/>
深待賢未足内省文翰方以委之尋當有佳處分不冝<lb/>
妄説徳林少孤未有字魏收謂之曰識度天才必至公<lb/>
<pb n="KR3k0049_WYG_027-50a"/>
輔吾輙以此字卿從官以後即典機宻性重慎嘗云古<lb/>
人不言温樹何足稱也<hi>隋書</hi>楊師道為侍中性周慎謹宻<lb/>
未嘗漏洩内事嘗曰吾少窺漢史至孔光不言温室之<lb/>
樹毎欽餘風<hi>舊唐</hi>
輕言為患鄴城内學人陸撥大象初入長安謂所親曰<lb/>
周徳已盡楊氏必興隋公往自定州南行至鄴當時遥<lb/>
望擬為天子昨在路瞻仰定是不疑但未知如何而得<lb/>
後嵗當來觀耳其所親曰爾無輕言為貴人患害撥曰<lb/>
<pb n="KR3k0049_WYG_027-50b"/>
天之所命安可害也<hi>李徳林天命論</hi>
非常人高祖鎮太原劉文静察高祖有四方之志深自<lb/>
結託又竊觀太宗謂裴寂曰非常人也大度類於漢高<lb/>
神武同於魏祖其年雖少乃天縱矣<hi>舊唐</hi>
亂世雄傑楊𤣥感戰敗李宻亡命鴈門變姓名以教授<lb/>
有同鄉魏先生戯之曰觀吾子氣沮而目亂心摇而語<lb/>
偷氣沮者新破敗目亂者無所主心摇者神未定語偷<lb/>
者思有謀於人今方捕蒲山黨得非長者乎李公驚起<lb/>
<pb n="KR3k0049_WYG_027-51a"/>
捉先生手曰既能知我豈不能救我歟先生曰吾子無<lb/>
帝王規模非將帥才畧乃亂世之雄傑耳吾嘗望氣汾<lb/>
晉有聖人生能往亊之富貴可取李公拂衣而起遂絶<lb/>
魏生北依黎陽而南據洛口連營百萬與王充争衡首<lb/>
尾三年終見敗覆追思魏生之言即日遂歸於唐乃授<lb/>
司農之官後復桃林之叛<hi>計澤謡</hi>
船没不死封倫字徳彛在隋見重於楊素乃以從妺<hi>定命</hi>
<hi>録作姪女</hi>而妻之隋文帝令素造仁智宫引倫為土木監宫<lb/>
<pb n="KR3k0049_WYG_027-51b"/>
成文帝大怒曰楊素殫百姓之力雕餙離宫為吾結怨<lb/>
於天下素惶恐慮得罪倫曰公勿憂待皇后至必有恩<lb/>
賞明日累召素良乆及入對獨孤皇后勞之曰公大用<lb/>
意知吾夫妻年老無以娯心盛餙此宫室豈非孝順賞<lb/>
賚甚厚素退問倫曰卿何以知之對曰至尊性儉雖初<lb/>
見而怒然雅聴后言婦人唯麗是好后心既悦聖慮必<lb/>
移所以知耳素歎曰揣摩之才非吾所及也素時勲在<lb/>
位畧不少下唯激賞倫撫其床曰封郎后時必據吾此<lb/>
<pb n="KR3k0049_WYG_027-52a"/>
座<hi>唐新語</hi>後討遼東封公船没衆皆謂死楊素曰封郎當<lb/>
得僕射此必未死使人求之公抱得一板没於大海中<lb/>
力盡欲放之忽憶楊公之言復勉力持之<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>前為板所<lb/>
摩擊肉破至骨衆接救得之後果官至僕射<hi>定命録</hi>
選將李勣毎臨陣選將必相有福禄者而後遣之人問<lb/>
其故對曰薄命之人不足與成功名君子以為知言<hi>定命</hi>
<hi>録</hi>
恐變風雅貞觀十九年考貢員外郎王師旦知舉考張<lb/>
<pb n="KR3k0049_WYG_027-52b"/>
昌齡王公瑾䇿下太宗嘆曰二人咸有詞華對曰體性<lb/>
輕薄文絶浮艶必不成令噐臣不上㧞者恐變陛下風<lb/>
雅帝以為名言後如其言也<hi>上</hi>
相不善徐敬業年十餘嵗好彈射英公毎曰此児相不<lb/>
善將赤吾族射必溢鏑走馬若㓕老騎不能及英公常<lb/>
獵命敬業入林趂獸因乘風縱火意欲殺之敬業知無<lb/>
所避遂屠馬腹伏其中火過浴血而立英公大竒之<hi>酉陽</hi>
高宗時蠻群聚為冦討之輙不利乃以徐敬業為刺史<lb/>
<pb n="KR3k0049_WYG_027-53a"/>
彼州發卒郊迎敬業盡放令還單騎至府賊聞新刺史<lb/>
至皆繕理以待敬業一無所問處分他事畢方曰賊皆<lb/>
安在曰在南岸乃從一二佐吏而往觀者莫不駭愕賊<lb/>
初持兵覘望及見船中無所有乃更閉營藏隠敬業直<lb/>
入其營内告云國家知汝等為貪吏所苦非有他惡可<lb/>
悉歸田後去者為賊唯召其魁首責以不早降各杖數<lb/>
十而遣之境内肅然其祖英公聞之壯其膽畧曰吾不<lb/>
辨此然破家者必此児也<hi>國史異慕</hi>
<pb n="KR3k0049_WYG_027-53b"/>
和嶠之徒狄仁傑粗覧經史薄閑文筆箴規切諫有古<lb/>
人之風剪除滛祠有烈士之操心神耿直涅而不淄膽<lb/>
氣堅剛明而能斷晩途錢癖和嶠之徒與<hi>僉載</hi>
識扵行伍李白有知鍳客并州識汾陽王郭子儀於行<lb/>
伍間為脱其刑責而奬重之及翰林坐永王之事汾陽<lb/>
功成請以官爵贖翰林上許之因而免誅<hi>樂史序</hi>
三賢李華字遐叔兄事元徳秀而友蕭頴士劉迅作三<lb/>
賢論曰元之志行當以道紀天下劉之志行當以六經<lb/>
<pb n="KR3k0049_WYG_027-54a"/>
諧人心蕭之志行當以中古易今世及於夫子之門則<lb/>
逹者其流也元據師保之席瞻形容而見其仁劉被卿<lb/>
佐之服居賔友之地言理亂根源人倫隠明叅乎元精<lb/>
而後見其妙蕭若百鍊之剛不可屈折當廢興去就之<lb/>
際一生一死之間而後見其大節取其中節之舉可以<lb/>
為師矣茂挺父為莒丞得罪清河張惟一時佐㢘使挾<lb/>
成之茂挺初豋科自洛至莒道邀使車發詞哀乞惟一<lb/>
涕下即日捨之且曰蕭賛府生一賢才資天下風教吾<lb/>
<pb n="KR3k0049_WYG_027-54b"/>
由是得罪無憾也夫如是得不謂之孝乎太尉房琯毎<lb/>
見魯山則終日嘆息謂予曰見紫芝眉宇使人名利之<lb/>
心盡矣司業蘇源明毎謂當時名士曰使僕不幸生於<lb/>
衰俗所不耻者識元紫芝劉在京下嘗寢痑房公時臨<lb/>
扶風聞之通夕不寐顧謂賔從曰柄卿若不起無復有<lb/>
神道尚書劉宴毎有勝理必詣與談數日忘返退而嘆<lb/>
曰聞<hi>劉公</hi>清言見皇王之理矣陳郡殷寅名知人見迅嘆<lb/>
曰今黄叔度也不幸元罷魯山終于陸渾劉避地逝于<lb/>
<pb n="KR3k0049_WYG_027-55a"/>
安康蕭歸𦵏先人殁于汝南三賢不登尊位不享下夀<lb/>
居易委順賢人之逹也不䝉其教生人之病也<hi>唐書英華</hi>
風流士賀知章陸象先族姑子也陸與知章特相友善<lb/>
嘗謂人曰賀兄言論情態直可謂風流之士吾與子弟<lb/>
離濶都不思之一日不見賀兄則鄙郄生矣<hi>舊唐</hi>
楊穆貞元中楊氏穆氏弟兄人物氣槩不相上下或謂<lb/>
楊氏弟兄賔客皆同穆氏弟兄賔客皆殊以此優劣穆<lb/>
氏弟兄四人賛質員賞時人謂賛俗而有格為酪質羙<lb/>
<pb n="KR3k0049_WYG_027-55b"/>
而多仁為酥員為醍醐賞為乳腐<hi>國史補</hi>
六籍奴婢劉蕡精於儒術嘗看文中子忿然言曰才非<lb/>
殆庻擬上聖述作不亦過乎客曰文中子於六籍何如<lb/>
蕡曰若以人望人文中子於六籍猶奴婢之於郎主也<lb/>
世遂以文中子為六籍奴婢<hi>南部</hi>
顧視非常韓熈載奉使周及歸元宗歴問周之將相熈<lb/>
載曰趙㸃檢頋視非常殆難測也<hi>南唐</hi>
貸狄狄青為小校時坐法當斬雍貸之<hi>宋史雍𫝊</hi>
<pb n="KR3k0049_WYG_027-56a"/>
將材秉義郎岳飛犯法當刑宗澤一見竒之曰此將材<lb/>
也㑹金人攻汜水澤以五百騎授飛使立功贖罪飛大<lb/>
敗金人而還<hi>上澤𫝊</hi>
預知忌記漢高知呉王濞必亂東南許邵知曹操為亂<lb/>
世姦臣孔恂及齊王攸識劉淵必亂王衍識石勒將為<lb/>
天下患潘㴞知樹王敦江外為見賊張九齡識安禄山<lb/>
必亂幽州王叙文知劉闢必亂蜀吕晦知王安石必誤<lb/>
天下陳瓘識蔡京為國家賊天下之大蜮<hi>論</hi>
<pb n="KR3k0049_WYG_027-56b"/>
　　智察<lb/>
知姦鄭子産晨出過束匠之閭聞婦人之哭也撫其夫<lb/>
之手而聴之有間遣吏執而問之則手絞其夫者也異<lb/>
日其御問曰夫子何以知之子産曰其聲懼凡人於其<lb/>
親愛也始病而憂臨死而懼已死而哀今哭夫已死不<lb/>
哀而懼是以知其有姦也<hi>韓子</hi>韓滉在潤州事同<hi>酉陽引論衡</hi>
神明黄覇為揚州刺史嘗欲有所司察擇長年㢘吏遣<lb/>
行屬令周宻吏出不敢舍郵亭食於道旁烏攫其肉民<lb/>
<pb n="KR3k0049_WYG_027-57a"/>
有欲諸府中言事者適見之覇與語道此後日吏還謁<lb/>
覇覇見迎勞之曰甚苦食於道旁乃為烏所盗肉吏大<lb/>
驚以覇具知其起居所問毫氂不敢有所隠鰥寡孤獨<lb/>
有死無以菲者鄉部書言覇具為區處某所大木可以<lb/>
為棺某亭猪子可以祭吏往皆如言其識事聦明如此<lb/>
吏民不知所出咸稱神明<hi>前漢</hi>
争子潁川有富空兄弟同居兩婦數月皆懐娠長婦胎<lb/>
傷因閉匿之産期同至到乳母舍弟婦生男夜因盗取<lb/>
<pb n="KR3k0049_WYG_027-57b"/>
之争訟三年州郡不能决丞相黄覇出坐殿前令卒抱<lb/>
児取兩婦各十步叱婦曰自往取之長婦抱持甚急児<lb/>
大啼呌弟婦恐傷害之因放之而止甚悽愴長婦甚喜<lb/>
覇曰此弟子也責問乃伏<hi>風俗通</hi>
遺劍沛郡民家貲二十餘萬一男纔數嵗失其母有一<lb/>
女不賢其父病因呼族人為遺書令悉以財屬女但遺<lb/>
一劔云児年十五以此付之其後又不與児乃訟之大<lb/>
守司空何武省其書顧謂掾吏曰女性强梁壻復貪鄙<lb/>
<pb n="KR3k0049_WYG_027-58a"/>
畏害其児且俾與女實寄之耳夫劔者所以决斷限年<lb/>
十五者度其子智力足以自居或問州縣得以伸理其<lb/>
用慮深遠如是乃悉奪則還子<hi>漢書</hi>
争縑漢時臨淮有一人持一疋縑到市賣之道遇雨以<lb/>
縑被覆後一人至求庇隂授與一頭雨霽當别因互争<lb/>
各云我縑詣府自言丞相薛宣令斷縑各與一半使騎<lb/>
吏聴之後人濫受因前撮之縑主稱寃宣然後呼責之<lb/>
具服<hi>風俗通</hi>
<pb n="KR3k0049_WYG_027-58b"/>
燒夫張舉為句章令有妻殺夫因放火燒舍乃詐稱火<lb/>
燒夫死夫之親疑之詣官告妻妻拒而不承舉遂取猪<lb/>
二口一殺一活積薪燒之殺者口中無灰因驗夫口中<lb/>
無灰妻果伏罪<hi>異書</hi>
辨刼符融在兾州有老母遇刼於路母揚聲唱盗行人<lb/>
為母逐之既擒刼者刼者返誣行人為盗時日埀暮母<lb/>
及路人莫知孰是乃俱送之融見而笑曰此易知耳可<lb/>
二人竝走先出鳯陽門者非盗既而還入融正色謂後<lb/>
<pb n="KR3k0049_WYG_027-59a"/>
出者曰汝真是盗何以誣人<hi>晉載記</hi>
斷絲雞傳琰字季珪為山隂令齊高帝輔政以山隂獄<lb/>
訟煩積復以琰為山隂令賣針賣糖老姥争團絲夾詣<lb/>
琰琰挂團絲於柱鞭之宻視有鐡屑乃罰賣糖者又二<lb/>
野父争鷄琰各問何以食鷄一人云粟一人云豆乃破<lb/>
鷄得粟罪言豆者縣内稱神明無敢為偷<hi>南史</hi>
鹽薪李惠轉雍州刺史長於思察時人有負鹽負薪者<lb/>
同釋重擔息樹隂二人將行争一羊皮各言藉背之物<lb/>
<pb n="KR3k0049_WYG_027-59b"/>
惠遣争者出顧謂州綱紀曰此羊皮可楮知主乎郡下<lb/>
以為戱言咸無荅者惠令人置羊皮蓆上以杖擊之見<lb/>
少鹽屑曰得其實矣使争者視之負薪者乃伏罪<hi>魏書</hi>
擒姦彭城王浟字子深為定州刺史時有人被盗黒牛<lb/>
背上方白毛長史韋道建謂中從事魏道勝曰史君在<lb/>
滄州曰禽姦如神若捉得此賊定神矣浟乃詐為上符<lb/>
市牛皮倍酬價直使牛主認之因獲其盗建等歎服又<lb/>
有老母姓王孤獨種菜三畆數被偷浟乃令人宻往書<lb/>
<pb n="KR3k0049_WYG_027-60a"/>
菜葉為字明日市中看菜葉有字獲賊爾後境内無盗<lb/>
政化為當時第一<hi>齊書</hi>
争牛字仲文字次武然安固太守有任杜兩家各失牛<lb/>
後得一牛兩家俱認州郡乆不决益州長史韓伯㑺曰<lb/>
于安固少年聦察可令决仲文曰此易觧耳乃令二家<lb/>
各驅牛群去乃放所認者牛遂向任氏群中又使人㣲<lb/>
傷其牛任氏嗟惋杜氏自若仲文遂訶詰杜氏服罪而<lb/>
去<hi>上</hi>
<pb n="KR3k0049_WYG_027-60b"/>
詐敕貞觀中左丞李行㢘弟行詮前妻子忠烝其後母<lb/>
遂私將潜藏云敕追入内行㢘不知乃進状奉敕推詰<lb/>
峻急其後母詐以領中勒項卧街中長安縣詰之云有<lb/>
人詐宣敕喚去一紫袍人見留數宿不知姓名勒項送<lb/>
置街中忠惶恐私就卜問被不良人疑之執送縣縣尉<lb/>
王璥引就房内推問不允璥先令一人于案褥中伏聴<lb/>
令一人走報長使喚璥鎻房門而去子母相謂曰必不<lb/>
得承并私宻之語璥至開門案下之人亦起母子大驚<lb/>
<pb n="KR3k0049_WYG_027-61a"/>
竝具承伏法<hi>僉載</hi>
辨僧李徳裕出鎮浙右日有甘露寺主事僧訴交代得<lb/>
常住什物被前主事僧隠用却常住金若干兩引證前<lb/>
數軰皆有遞相交割傳領文籍分明衆詞皆指以新得<lb/>
者隠而用之且云初上之時交領分兩既明及交割之<lb/>
日不見其金鞠成具獄伏罪照然然未窮破用之所或<lb/>
以僧人不拘僧行而費之以無理可伸甘之死地一旦<lb/>
引慮之際公疑其未盡㣲以意揣之髠人乃具實以間<lb/>
<pb n="KR3k0049_WYG_027-61b"/>
曰居寺者樂於知事前後主之者稽年以來空放分兩<lb/>
文書其實無金矣群衆以某孤立不雜洽軰流欲乘此<lb/>
擠排之流涕不勝其寃公乃憫而惻之曰此固非難也<lb/>
俛仰之間曰吾得之矣乃立促召兠子數乘命關連僧<lb/>
人對事咸遣坐兠子下簾子畢指揮閉門不令相見命<lb/>
取黄泥各令摸前後交付下次金様以憑証據僧既不<lb/>
知形叚竟模不成公怒令劾前數軰等皆一一伏罪其<lb/>
所排者遂獲清雪<hi>桂苑叢談</hi>
<pb n="KR3k0049_WYG_027-62a"/>
斷絲許宗裔典劔州民有致冦者燈下認識暴客待曉<lb/>
告廵其賊不禁拷捶遂首其罪囚而送州宗裔引慮縲<lb/>
囚與被刼主遞有詞説宗裔促命兩家繰絲車又各齎<lb/>
綢紈卷時胎心復用何物一云杏核一云瓦子因令相<lb/>
退下綢線見杏核與囚欵同仍以絲釣安車量其輕重<lb/>
大小亦是囚家本物因罪妄認者與廵捕吏<hi>北夣𤨏言</hi>
攑柳辨傷尚書李南公知長沙縣日有闘者甲強乙弱<lb/>
各有青赤痕南公以指掜之曰乙真甲偽訊之果然盖<lb/>
<pb n="KR3k0049_WYG_027-62b"/>
南方有攑栁以葉塗肌則青赤如毆傷者剥其皮横置<lb/>
膚上以火熨之則如棒傷水洗不下但毆傷者血聚則<lb/>
硬偽者不硬耳<hi>上</hi>
　　勇敢<lb/>
踴勇踴也遇敵踴躍欲擊之也<hi>䆁名</hi>
不足為强桀之力别觡伸鈎索鐡揉<hi>歙</hi>金推移大麾<hi>犧</hi>
水殺黿鼉陸捕熊羆然湯革車三百乘困之鳴條擒之<lb/>
焦門由此觀之勇力不足以持天下矣<hi>淮主術</hi>注大麾軍<lb/>
<pb n="KR3k0049_WYG_027-63a"/>
之大旗<hi>見御覧</hi>歙讀作恊<lb/>
曵牛紂資辨㨗疾聞見甚敏材力過人手格猛獸<hi>史記</hi>紂<lb/>
能倒曵九牛撫梁易柱也<hi>帝王世紀</hi>
凌轢莊公奮乎勇力不顧干行義勇力之士無忌于國<lb/>
晏子曰昔夏之衰也有推侈大戯殷之衰也有費仲惡<lb/>
來足走千里手裂兕虎任之以力凌轢天下<hi>晏子</hi>
君子之勇胡非子脩墨以教有屈將子好勇聞墨者非<lb/>
闘帶劍危冠往見胡非子而問之曰將聞先生非闘而<lb/>
<pb n="KR3k0049_WYG_027-63b"/>
將好勇有説則可無説則死胡非子曰吾聞勇有五等<lb/>
夫負長劔赴榛薄折兕豹摶熊羆此獵徒之勇也負長<lb/>
劍赴深淵折蛟龍摶黿鼉此魚人之勇也豋高危之上<lb/>
鵠立四望顔色不變此陶岳之勇也剽必刺視必殺此<lb/>
五刑之勇也昔齊桓公伐魯曹劌聞之觸齊軍見桓公<lb/>
曰臣聞君辱臣死君退師則可不退則臣以血濺君矣<lb/>
桓公懼管仲曰許與之盟夫曹劌匹夫一怒而却齊侯<lb/>
之師此君子之勇晏嬰疋夫一怒而沮崔子之亂亦君<lb/>
<pb n="KR3k0049_WYG_027-64a"/>
子之勇也五勇不同公子將何處屈將説稱善乃觧長<lb/>
劍釋危冠而請為弟子焉<hi>胡非子</hi>
投葢雩講于梁氏女公子觀之圉人犖自墻外與之戱<lb/>
子般怒使鞭之公曰不如殺之是不可鞭犖有力馬能<lb/>
投盖于稷門<hi>莊三十二</hi>走而自投接其屋之角反覆門上<hi>註</hi>
賈勇晉郄克及齊侯戰於鞍齊高固入晉師桀石以投<lb/>
人禽之而乘其車繫桑本焉以狥齊壘曰欲勇者賈余<lb/>
餘勇<hi>成一</hi>周武帝勞宇文慶曰卿餘勇可以賈人也<hi>隋書</hi>
<pb n="KR3k0049_WYG_027-64b"/>
扶懸晉伐偪陽懸門發聊人紇抉之以出門者狄<graphic n="KR2791" url="https://raw.githubusercontent.com/kanripo/KR-Gaiji/master/images/KR2791.png" mimeType="image/png"/>彌<lb/>
建大車之輪而䝉之以甲以為櫓左執之右㧞㦸以成<lb/>
一隊孟獻子曰詩所謂有力如虎者也<hi>襄十</hi>紇孔子父<lb/>
先鳴齊莊公朝指殖綽郭最曰是寡人之雄也州綽曰<lb/>
君以為雄誰敢不雄然臣不敏平隂之役先二子鳴莊<lb/>
公為勇爵殖綽郭最欲與焉州綽曰東閭之役臣左驂<lb/>
廹還於門中識其枚數其可以與於此乎二子者譬於<lb/>
禽獸臣食其肉而寢處其皮矣<hi>襄二十二</hi>
<pb n="KR3k0049_WYG_027-65a"/>
萬人莫當公子慶忌筋骨果勁萬人莫當走追奔獸手<lb/>
接飛鳥骨騰肉飛拊膝數百里闔閭嘗追之於江駟馬<lb/>
馳不及射之闇接矢不可中<hi>呉越</hi>
杓關孔子之勁舉<hi>淮道應作杓引也</hi>國門之關而不肯以力聞<lb/>
墨子為守攻公輸殷服而不肯以兵加<hi>吕慎大</hi>孔子之通<lb/>
智過於萇𢎞勇服於孟賁足躡於郊莬力招城關能亦<lb/>
多矣然而勇力不聞伎巧不知<hi>淮主術</hi>
四勇孔子遊於匡宋人圍之數匝而弦歌不惙子路入<lb/>
<pb n="KR3k0049_WYG_027-65b"/>
見曰何夫子之娯也孔子曰來吾語女夫水行不避蛟<lb/>
龍者漁父之勇也陸行不避兕虎者獵夫之勇也白刄<lb/>
交於前視死若生者烈士之勇也知窮之有命知通之<lb/>
有時臨大難而不懼者聖人之勇也由處矣吾命有所<lb/>
制矣無㡬何將甲者進辭曰以為陽虎也故圍之今非<lb/>
也請辭而退<hi>莊子</hi>
勇而能怯聖人畜仁而不主仁畜智而不主智畜勇而<lb/>
不主勇昔者齊桓公脅於魯君而獻地百里勾踐脅於<lb/>
<pb n="KR3k0049_WYG_027-66a"/>
㑹稽而身宦之三年襄子脅於智伯而以顔為媿其卒<lb/>
桓公臣魯君勾踐㓕呉襄子以智伯為戮此謂勇而能<lb/>
怯者也<hi>呉子</hi>
尚力襄楷上書云周衰諸侯以力征相尚於是夏育申<lb/>
休宋萬彭生任鄙之徒生於其時<hi>後漢𫝊</hi>烏獲任鄙之力<lb/>
焉而死成荆孟賁王慶忌夏育之勇焉而死<hi>史記</hi>
鐡甲鐡杖趙氏攻中山中山之人多力者曰吾丘鴧衣<lb/>
鐡甲操鐡杖以戰而所擊無不碎所衝無不䧟以車投<lb/>
<pb n="KR3k0049_WYG_027-66b"/>
車以人投人也㡬至將所而後死<hi>吕貴卒</hi>
夏鬻王子淵洞簫賦云桀跖鬻慱儡以頓雜注云鬻夏<lb/>
育也博申博也陸機夏育賛云夏育之猛千載所希申<lb/>
博角勇臨雒奮椎<hi>選</hi>蔡澤曰夏育太史噭叱呼駭三軍<lb/>
然而身死于庸夫<hi>史記</hi>夏育衞人力舉十鈞<lb/>
　索隠曰二人勇者夏育賁育也似誤<lb/>
孟賁孟賁齊人生㧞牛角<hi>帝王世紀</hi>人謂孟賁曰生乎勇乎<lb/>
曰勇貴乎勇乎曰勇富乎勇乎曰勇三者人之所難而<lb/>
<pb n="KR3k0049_WYG_027-67a"/>
皆不足以易勇此其所以能攝三軍服猛獸也<hi>新子論</hi>勇<lb/>
士一呼三軍皆辟易士之誠也夫勇士孟賁水行不避<lb/>
蛟龍陸行不避虎狼發怒吐氣聲響動天至其死矣頭<lb/>
身斷絶夫不用仁而用武當時雖快身必無後是以孔<lb/>
子勤勤行仁<hi>新序</hi>孟賁過於河先其五船人怒而以楫虓<lb/>
其頭顧不知其孟賁也中河孟賁瞔目而視舩人髪植<lb/>
目裂鬢指舟中之人盡揚播入於河使舩人知其孟賁<lb/>
弗敢直視涉無先者又况於辱之乎此以不知故也<hi>吕覧</hi>
<pb n="KR3k0049_WYG_027-67b"/>
成荆豫讓必死於襄子而趙氏皆恐成荆致死於韓主<lb/>
而周人皆畏<hi>吕論威</hi>孔丘曽参無所施其善孟賁成荆無<lb/>
所行其威<hi>淮齊俗</hi>
烏獲武王有力好戱力士任鄙烏獲孟説皆至大官王<lb/>
與孟説舉龍文之鼎絶臏而死<hi>史記見藝文御覧今本無龍文字</hi>武王<lb/>
好多力之士烏獲孟賁之徒竝皆歸焉秦王於洛陽舉<lb/>
周鼎烏獲兩目血出<hi>世紀</hi>孟賁豈即孟説之誤耶<lb/>
神勇田光曰竊觀太子客無可用者夏扶血勇之人怒<lb/>
<pb n="KR3k0049_WYG_027-68a"/>
而面赤宋意脉勇之人怒而面青武陽骨勇之人怒而<lb/>
面白光所知荆軻神勇之人怒而色不變<hi>燕丹子</hi>秦舞陽<lb/>
者燕國人也年十二以勇氣聞人犯必殺之莫有敢忤<lb/>
視<hi>劉昭㓜童傳</hi>
相啖齊之好勇者其一人居東郭其一人居西郭卒然<lb/>
相遇於塗曰姑相飲乎觴數行曰姑求肉乎一人曰子<lb/>
肉也我肉也尚胡革求肉而為<hi>革更</hi>於是具染而已因抽<lb/>
刀而相啖至死而止勇若此不若無勇<hi>吕當務</hi>
<pb n="KR3k0049_WYG_027-68b"/>
不辱齊莊公之時有士曰賔卑聚夣有壯子白縞之冠<lb/>
丹績之䘩東布之衣新素履墨劔室從而叱之唾其面<lb/>
愓然而窹徒夣也終夜坐不自快明日召其友而告之<lb/>
曰吾少好勇年六十而無所挫辱今夜辱吾將索其形<lb/>
期得之則可不得將死之每朝與其友俱立乎衢三日<lb/>
不得却而自殁謂此當務則未也雖然其心之不辱也<lb/>
有可以加乎<hi>上離俗</hi>
扛鼎項籍長八尺餘力能扛鼎才氣過人<hi>紀</hi>韓信云項<lb/>
<pb n="KR3k0049_WYG_027-69a"/>
王喑噁叱咤千人皆廢<hi>信𫝊</hi>漢有善騎射者樓煩楚挑戰<lb/>
三合樓煩輙射殺之項王大怒乃自被甲持㦸挑戰樓<lb/>
煩欲射之項王瞔目叱之樓煩目不敢視手不敢發遂<lb/>
走還入壁不敢復出<hi>紀信𫝊</hi>
洞口祭遵為征虜將軍南擊𢎞農厭新柏華蠻賊合戰<lb/>
中弩矢入口洞出舉褏掩口血流褏中衆見遵傷却退<lb/>
遵呵吏士吏士進戰皆一人擊十大破之<hi>東觀漢記</hi>
勇可習建安六年劉表攻西鄂西鄂長杜子緒帥縣男<lb/>
<pb n="KR3k0049_WYG_027-69b"/>
女嬰城而守時南陽功曹栢孝長亦在城中聞兵攻聲<lb/>
恐懼入室閉户牽被覆頭相攻半日稍敢出面其明側<lb/>
立而聴二日往出户問消息至四五日乃更負䙉親聞<lb/>
語子緒曰勇可習也<hi>九州春秋</hi>
曵蛟荆州上明江浦常有蛟谷汲者多不脱嵗升害人<lb/>
陳郡鄧遐字應遠素勇徤憤而入水覔蛟得便舉拳即<lb/>
曵着岸欲砍殺母語云蛟是神物寜勿殺之今可呪食<lb/>
勿復為害遐呪而放焉自兹迄今絶無此患<hi>異苑</hi>互見蛟<lb/>
<pb n="KR3k0049_WYG_027-70a"/>
呼聲盜殞兖州刺史蔡裔有勇氣聲若雷震嘗有二偷<lb/>
入室裔拊林一呼而盗俱傊殷浩委以軍鋒焉<hi>晉𫝊</hi>
逸才楊大眼武都氐難當之孫少有膽氣跳走如飛高<lb/>
祖南伐李冲典選征官大眼求焉冲不許大眼曰尚書<lb/>
不見知為尚書出一枝便以䋲長三丈繫髻而走䋲直<lb/>
如矢馬馳不及見者莫不驚嘆冲曰千載已來未有逸<lb/>
材若此者遂用為軍主<hi>談藪</hi>所經戰皆武冠六軍大眼妻<lb/>
潘氏善射詣軍省大眼至攻戰逰獵之際潘氏亦戎装<lb/>
<pb n="KR3k0049_WYG_027-70b"/>
齊鐮竝轡乃至還營同坐幕下對諸寮佐言笑自得大<lb/>
眼指謂諸人曰此潘將軍也淮泗之間童児啼者恐之<lb/>
云楊大眼至無不立止<hi>後魏</hi>
執石人相擊羊侃字祖忻膂力絶人所用弓至二十石<lb/>
馬上用六石弓嘗於兖州尭廟蹋壁直上至五尋横行<lb/>
得七跡泗橋有數石人長八尺大十圍侃執以相擊悉<lb/>
皆破碎大通三年至建鄴初仕魏為尚書郎以力聞魏<lb/>
帝謂曰郎官謂卿為虎豈羊質虎皮乎試作虎状侃因<lb/>
<pb n="KR3k0049_WYG_027-71a"/>
伏以手抉殿沒指魏帝壮之賜以珠劔<hi>南史五十三</hi>
指碎羊骨魏孝文帝宏少善射有膂力年十餘能以指<lb/>
彈碎羊髆骨射禽獸莫不随行所至而斃<hi>北史紀</hi>
挾石獅踰墻東魏孝静帝善見好文美容儀能挾石獅<lb/>
子以踰墻射無不中<hi>上</hi>
神力神武起兵范陽盧曹以勇力稱為爾朱據薊曹身<lb/>
長九尺鬢面甚雄臂毛逆如䐗鬛力能㧞樹嘗卧疾猶<lb/>
申足以舉二人蠕蠕冦范陽曹登城射之矢出三百歩<lb/>
<pb n="KR3k0049_WYG_027-71b"/>
投弓於外群虜莫能彎乃去之時有沙門曇讃號為神<lb/>
力唯曹與之角焉曇讃聞呌聲則勝<hi>北史十九</hi>
截腸彭樂勇猛無雙時神武率樂等十餘萬人於沙苑<lb/>
與宇文護戰時樂飲酒乘醉深入被刺肝肚俱出内之<lb/>
不盡截去復入戰䕶兵遂敗相枕藉死者三萬餘人<hi>獨異</hi>
<hi>志</hi>樂被刺腸出内之不盡截去復戰身被數創軍勢遂<lb/>
挫不利而還神武每追諭以戒之<hi>北史</hi>
投井躍出權武少果勁勇力絶人能重甲上馬嘗倒投<lb/>
<pb n="KR3k0049_WYG_027-72a"/>
於井未及泉復躍而出其拳㨗如此<hi>上</hi>
言聞百歩魚俱羅身長八尺膂力絶人聲氣雄壮言聞<lb/>
數百歩<hi>上</hi>
肉飛仙沈光字緫持少驍㨗善戯馬為天下之最初建<lb/>
禪定寺其中幡竿高十餘丈適值䋲絶非人力所及光<lb/>
謂僧曰當相為上䋲諸僧驚喜光因取口銜拍竿而上<lb/>
直上龍頭繫䋲畢手足皆放透空而下以掌拓地倒行<lb/>
十餘歩觀者駭悦莫不嗟異時人號為肉飛仙後應徴<lb/>
<pb n="KR3k0049_WYG_027-72b"/>
從煬帝攻遼東以衝梯擊城竿長十五丈光升其端臨<lb/>
城與賊戰短兵接敵殺傷十數人賊競擊之而墜未及<lb/>
于地適遇竿有埀絙光接而復上帝望見壮而異之馳<lb/>
之與語大悦恒致左右及江都之難光與麥孟才錢傑<lb/>
隂圖宇文化及為帝復讎事洩倉卒奮擊賊皆披靡司<lb/>
馬徳戡遣騎持弩翼而射之光身無甲胄遂為所害麾<lb/>
下數百人皆闘而死一無䧏者壮士聞之莫不為之隕<lb/>
涕<hi>隋書</hi>
<pb n="KR3k0049_WYG_027-73a"/>
拳㨗崔𢎞度膂力絶人儀貌魁岸常與宇文䕶子訓豋<lb/>
樓至上層去地四五丈俯臨之訓曰可畏也𢎞度曰此<lb/>
何足畏歘然擲下至地無損傷訓以其拳㨗大竒之<hi>上書</hi>
壁龍柴紹弟某有材力輕趫迅㨗踊身而上挺然若飛<lb/>
十餘歩乃止嘗著吉莫靴走上磚城且至女墻手無攀<lb/>
引又以足蹈佛殿柱至簷頭捻掾覆上越百尺樓閣了<lb/>
無障礙太宗竒之曰此人不可處京邑出為外官時人<lb/>
號為壁龍<hi>僉載</hi>
<pb n="KR3k0049_WYG_027-73b"/>
撮確書壁宋令文者有神力禪定寺有牛觸人莫之敢<lb/>
近築圈以闡之令文問知其故遂袒禓而入牛竦角向<lb/>
前令文接兩角頓之應乎而倒頸骨皆折而死又以五<lb/>
指撮碓觜壁上書得四十字詩為太學以一手挾講堂<lb/>
柱起以同房生衣柱下壓之重設乃為之出令文有三<lb/>
子長之問有文次之愻善書次之悌有勇之悌後左䧏<lb/>
朱鳶㑹賊破驩州以之悌為緫管擊之募壮士得八人<lb/>
之悌身長八尺被重甲直前大呌曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>賊動即死賊七<lb/>
<pb n="KR3k0049_WYG_027-74a"/>
百人一時俱挫大破之<hi>上</hi>
曵車彭愽通者河澗人也身長八尺曽於講堂堦上臨<lb/>
楮而立取鞋一緉以臂夾令有力者後㧞之鞋底中斷<lb/>
慱通脚終不移牛駕車正走慱通倒曵車尾却行數十<lb/>
歩横㧞車轍深二尺皆縱横破裂曽逰𤓰歩江有急風<lb/>
張㠶慱通捉尾䌫挽之不進<hi>上</hi>慱通膂力絶倫嘗於長<lb/>
安與壮士魏𢎞宋令文馮師本角力慱通堅卧命三人<lb/>
奪其枕三人力極未脚盡折而枕不動觀者踰主人垣<lb/>
<pb n="KR3k0049_WYG_027-74b"/>
墻屋宇盡壊名動京師嘗與客同飲㑹瞑獨持兩床䧏<lb/>
階就月于庭酒爼之類畧無傾㵼矣<hi>御史台記</hi>
賞等身金郝玭鎻臨涇鎻勇敢無敵聲振虜庭在邉三<lb/>
十年每戰得蕃俘必刳剔而歸其屍蕃人畏之如神普<lb/>
賛下令國人曰有生得郝玭者賞之以等身金蕃中児<lb/>
啼者呼玭名以怖之<hi>舊唐</hi>
擲投石獅續溪縣大徽村西北五里有汪節者其母避<lb/>
瘧於村西禄田寺金剛下因假寐感而生節節有神力<lb/>
<pb n="KR3k0049_WYG_027-75a"/>
入長安行到東渭橋橋邉有石獅子其重千斤節指而<lb/>
告人曰吾能擬此而擲之衆不信之節遂提獅子投之<lb/>
丈餘衆人駭異後數十人不能動之遂以賂請節節又<lb/>
提而致之故地尋而薦入禁軍補神䇿軍將嘗對御俯<lb/>
身負一石碾置二丈方木於碾上上又置一床上坐龜<lb/>
兹樂人一部奏曲終而下無厭重之色徳宗甚寵惜之<lb/>
累有賞賜雖㧞山曵牛之力不能過也<hi>歙州圖經</hi>
蹴搗帛石棋客楊河者身形魁偉咸通中㳺江表寺中<lb/>
<pb n="KR3k0049_WYG_027-75b"/>
着棋僧曰聞隨軍有膂力能角抵願凭欄以觀之河只<lb/>
脱寛衣以脚蹴起庭中搗帛石再蹴手接擲高復接如<lb/>
擊鞠焉<hi>角力記</hi>河一作汀<lb/>
指畫石痕咸通中京兆左軍有張季𢎞勇而多力嘗經<lb/>
勝業坊遇泥濘深溢有村人驅驢負薪而至適當具道<lb/>
𢎞怒之因提驢四足擲過水渠數歩觀者無不驚駭後<lb/>
供奉襄州暮泊啇山逆旅有媪謂其子曰惡人歸矣既<lb/>
而愁嘆咸有所懼𢎞問媪媪以新婦悖逆勇壯無敵對<lb/>
<pb n="KR3k0049_WYG_027-76a"/>
𢎞笑曰當為除之日暮婦人荷薪而歸後園有磐石𢎞<lb/>
坐其上召而數之婦人謂𢎞曰只如某月日如某事豈<lb/>
是新婦不是毎言一事引手于𢎞石上以中指畫之隨<lb/>
手作痕深可數寸𢎞流汗神駭俱言道理不錯闔扉假<lb/>
寐伺晨而發及囬問之新婦已他適矣<hi>劇談録</hi>
㧞巨樹姚結耳者為南唐相僕都知膂力過人後出家<lb/>
于廬山開元寺尋為禪者觸犯勇力奮作擬歐其僧自<lb/>
念摧挫而止猶對請普僧前將巨樹㧞其根擘其交幹<lb/>
<pb n="KR3k0049_WYG_027-76b"/>
褫其皮如是數株而止其僧逃匿<hi>上</hi>
武一谷武行徳𥘉以採薪為業氣雄力壯一谷之薪可<lb/>
以盡負鄉里謂之武一谷<hi>五代史補</hi>漢祖因出獵行徳方入<lb/>
城鬻薪見其魁岸所負之薪令左右數人不能舉壮其<lb/>
力留帳下後至節帥<hi>談苑</hi>
操刺契丹耶律徳光送高祖至潞州臨决指劉知遠曰<lb/>
此都軍甚操刺無大故勿弃之<hi>上</hi>世俗謂勇猛為操刺<lb/>
弄石毬盧郢好學有才藝而膂力過人徐鉉娶郢妺鉉<lb/>
<pb n="KR3k0049_WYG_027-77a"/>
嘗受後主㫖撰文數日不能就因語郢郢曰願試為之<lb/>
因弄百鈞石毬以較力少頃引酒一巵復弄如𥘉若是<lb/>
者數四鉉視之曰非吾徒也其何能為且試詰之郢曰<lb/>
既就矣命筆吏口授而書之鉉大驚遂以郢文進後主<lb/>
謂鉉曰語勢酋健似非卿作鉉以實對郢由是知名<lb/>
金剛對舁王愚子者楊州人少小時嘗夣與金剛對舁<lb/>
物似木薪如是兩轉因覺有力遂好相撲因有偶對偽<lb/>
呉楊氏武義中卒<hi>角力記</hi>
<pb n="KR3k0049_WYG_027-77b"/>
三勇有上勇者有中勇者有下勇者天下有中敢直其<lb/>
身先王有道敢行其意上不循於亂世之君下不俗於<lb/>
亂世之民仁之所在無貧窮仁之所亡無富貴天下知<lb/>
之則欲與天下同苦樂之天下不知之則傀然獨立天<lb/>
地之間而不畏是上勇也禮恭而意儉大齊信焉而輕<lb/>
貨財賢者敢推而尚之不肖者敢援而廢之是中勇也<lb/>
輕身而重貨恬禍而廣觧茍免不恤是非然不然之情<lb/>
以期勝人為意是下勇也<hi>茍性惡</hi>
<pb n="KR3k0049_WYG_027-78a"/>
四勇有狗彘之勇者有賈盗之勇者有小人之勇者有<lb/>
士君子之勇争飲食無㢘耻不知是非不辟死傷不畏<lb/>
衆彊恈恈然唯利飲食之見是狗彘之勇也為事利争<lb/>
貨財無辭讓果敢而振猛貪而利恈恈然唯利之見是<lb/>
賈盗之勇也輕死而暴是小人之勇也義之所在不傾<lb/>
於權不顧其利舉國而與之不為改視重死持義而不<lb/>
撓是士君子之勇也<hi>上榮辱</hi>
勇悍林既曰夫豋高臨危而目不眴而足不陵者此工<lb/>
<pb n="KR3k0049_WYG_027-78b"/>
匠之勇悍也入深淵刺蛟龍抱黿鼉而出者此漁夫之<lb/>
勇悍也入深山刺虎豹抱熊羆而出者此獵夫之勇悍<lb/>
也不難斷頭裂腹暴骨流血中野者此武夫之勇悍也<lb/>
今臣居廣廷作色端辯以犯主君之怒前雖有乘軒之<lb/>
賞未為之動也後雖有斧質之威未為之恐也此既之<lb/>
所以為勇悍也<hi>説苑</hi>
兵三勇兵有三勇主愛其民者勇有威形者勇賞信於<lb/>
民勇故仁愛加於下則有必死之民<hi>索佳正論</hi>
<pb n="KR3k0049_WYG_027-79a"/>
力聞公儀伯以力聞諸侯堂谿公言之於周宣王王備<lb/>
禮以聘之公儀伯至觀形懦夫也宣王心惑而疑曰女<lb/>
之力何如公儀伯曰臣之力能折春螽之股堪秋蟬之<lb/>
翼王作色曰吾之力者能裂犀兕之革曵九牛之尾猶<lb/>
憾其弱女折春螽之股堪秋蟬之翼而力聞天下何也<lb/>
公儀伯長息退席曰善哉王之問也臣敢以實對臣之<lb/>
師有商丘子者力無敵於天下而六親不知以未嘗用<lb/>
其力故也<hi>列仲尼</hi>
<pb n="KR3k0049_WYG_027-79b"/>
㧞稍長沙威王晃少有武力為太祖所愛世祖嘗幸鍾<lb/>
山晃從駕以馬稍刺道邉枯蘖上令左右數人引之銀<lb/>
纒皆卷聚而稍不出乃令晃復馳馬㧞之應手便去太<lb/>
祖常曰此我家任城也<hi>南齊</hi>
送弓奚康生河南洛陽人性驍勇有武藝弓力十石矢<lb/>
異常箭為當時所服齊置義陽招誘邉誘邉人康生從<lb/>
王肅討之齊將張伏護自昇城樓言辭不遜肅令康生<lb/>
射之望樓射牎扉開即入應箭而斃彼人見箭皆以為<lb/>
<pb n="KR3k0049_WYG_027-80a"/>
狂弩梁武聞其能引强弓故特作大弓兩張送之康生<lb/>
得弓便㑹集文武乃用平射猶有餘力其弓長八尺把<lb/>
中圍尺二寸箭麤殆如今之長笛觀者以為希世絶倫<lb/>
弓而表送置之武庫<hi>魏書</hi>
挾槍什知巖姓華氏弱冠雄武過人大業末為武賁中<lb/>
郎將從張鎮州往征王世充其大將馬俱全以搶剟地<lb/>
呼衆㧞之巖跨馬以腋挾搶而去次巖以搶剟地彼摇<lb/>
再三不動乃下馬交刃遂生擒之<hi>績高僧𫝊</hi>
<pb n="KR3k0049_WYG_027-80b"/>
　　好尚<lb/>
嗜菖文王嗜菖蒲葅孔子聞而服之縮頞而食之三年<lb/>
然後勝之<hi>吕遇合</hi>
逐臭人有大臭者其親戚兄弟妻妾知識無能與居者<lb/>
自苦而居海上海上人有説其臭者晝夜随之而弗能<lb/>
去<hi>上</hi>
嗜蜜<graphic n="KR2209" url="https://raw.githubusercontent.com/kanripo/KR-Gaiji/master/images/KR2209.png" mimeType="image/png"/>蛦宋明帝嗜蜜漬<graphic n="KR2209" url="https://raw.githubusercontent.com/kanripo/KR-Gaiji/master/images/KR2209.png" mimeType="image/png"/>咦毎啖數升<hi>僉載</hi>
嗜痂劉邕穆之之孫也性嗜瘡痂以味似鰒魚嘗詣孟<lb/>
<pb n="KR3k0049_WYG_027-81a"/>
靈休靈休先患炙瘡瘡痂落床上邕取食之靈休大驚<lb/>
邕荅曰性之所嗜靈休瘡痂未落者悉禠取以飴邕邕<lb/>
去靈休與何朂書曰劉邕向顧見噉遂舉體流血南康<lb/>
國吏二百許人不問有罪無罪逓與鞭瘡痂常以給膳<lb/>
好潔庾仲文性好㓗士大夫造之者未出户輙令人拭<lb/>
席洗床時陳郡殷冲亦好净小吏非净浴新衣不得近<lb/>
左右士大夫小不整㓗每容接之仲文好㓗反是毎以<lb/>
此見譏<hi>南史</hi>
<pb n="KR3k0049_WYG_027-81b"/>
易柱王思㣲性好㓗净左右提衣悉令白紙包手指上<lb/>
宅有犬汗柱思㣲令門生洗之意猶不已便令刮削復<lb/>
言未足遂令易柱<hi>金樓子</hi>
服精周舒州勅史張懐肅好服人精唐左思郎中任正<lb/>
亦有此病<hi>僉載</hi>
刻石顔太師貞卿刻姓名于石或置之高山之上或沉<lb/>
之大洲之底而云安知不有陵谷之變耶<hi>𫝊載</hi>
好食臭䖝劔南東川節度鮮于叔明好食臭虫時人謂<lb/>
<pb n="KR3k0049_WYG_027-82a"/>
之蟠虫毎散衙令人採虫得三五升即浮之㣲熱水中<lb/>
以洩其氣盡以蘇及五味熬之卷餅而啖云其味實佳<lb/>
脆云<lb/>
嗜人爪長慶末前知福建院權長孺犯事流貶後將詣<lb/>
闕求官臨行郡公飲餞于禪智精舍將士蔣傳知長孺<lb/>
有嗜人𤓰癖乃於歩徤及諸傭保處薄給酬直得數兩<lb/>
削下𤓰或洗濯未精以紙褁俟其酒酣進曰侍御遠行<lb/>
無以餞送今有少佳味敢獻遂進長孺視之忻然有喜<lb/>
<pb n="KR3k0049_WYG_027-82b"/>
色如千金之惠涎流於吻連撮噉合坐驚異<hi>上</hi>
聚書杜兼嘗聚書萬卷毎卷後必自題云清俸寫來手<lb/>
自校汝曹讀之知聖道墜之鬻之為不孝<hi>𫝊載</hi>
異好李衞公徳裕喜見未聞新書䇿崔魏公鉉好食新<lb/>
䭃頭以為珍羙杜魏公悰毎早食饙飯乾脯崔侍中安<lb/>
潜好看聞牛<hi>北瑣夣言</hi>
好鬼神宋明帝好鬼神多忌諱言語文書有禍敗㐫䘮<lb/>
疑似之言應囬避者犯即加戮改騧馬字為馬邉𤓰以<lb/>
<pb n="KR3k0049_WYG_027-83a"/>
騧字似禍故也宣陽門謂之白門上以白門不祥諱之<lb/>
尚書右丞江謐嘗誤犯上變色曰白汝家門移床脩壁<lb/>
先祭土神使文士為祝䇿如大祭饗<hi>南史</hi>
惡見婦人後梁宣帝詧不拘小節不好聲色尤惡見婦<lb/>
人雖相去數歩遥聞其臭經御婦人之衣不復更著又<lb/>
惡見人髪白事者必方便以避之<hi>周書</hi>
　<lb/>
　<lb/>
<pb n="KR3k0049_WYG_027-83b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷二十七<lb/>
</p>
<p>
</p>
  </div>
</body>
</text>
</TEI>
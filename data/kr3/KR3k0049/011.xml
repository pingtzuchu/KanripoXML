<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記巻十一</head> <lb/>
    <p>
<pb n="KR3k0049_WYG_011-1a"/>
欽定四庫全書<lb/>
　天中記巻十一<lb/>
　　　　　　　　　　　　明　陳耀文　撰<lb/>
　　帝王<lb/>
皇皇者天天不言四時行焉百物生焉三皇垂拱無為<lb/>
設言而民不違道徳𤣥泊有似皇天故稱曰皇皇者中<lb/>
也光也𢎞也含𢎞履中開隂布綱上合皇極其施光明<lb/>
指天畫地神化潜通煌煌盛美不可勝量<hi>春秋運斗樞</hi>皇君<lb/>
<pb n="KR3k0049_WYG_011-1b"/>
也美也大也大人之尊美大稱也時質故謂之也號之<lb/>
為皇者煌煌人莫違也<hi>白虎通</hi>皇者煌煌也道爛然顯明<lb/>
也<hi>元命包</hi>
帝帝者天號也徳配天地不私公位稱之曰帝天子者<lb/>
繼天治物改正一統各得其宜父天母地以養生人至<lb/>
尊之號也大君者君人之盛也<hi>易緯</hi>天立五帝以為相四<lb/>
時施生法度明察春夏慶賞秋冬刑罰帝者任徳設刑<lb/>
以則象之言其能行天道舉錯審諦也<hi>易書大傳</hi>帝者天之<lb/>
<pb n="KR3k0049_WYG_011-2a"/>
一名所以名帝帝者諦也言天蕩然無心忘於物我言<lb/>
公平通逺舉事審諦故謂之帝也五帝道同於此亦能<lb/>
審諦故取其名<hi>書正義</hi>
道缺皇道缺故帝者興<hi>洛書</hi>
皇帝皇帝至尊之稱皇者煌也盛徳煌煌無所不照帝<lb/>
者諦也能行天道事天審諦故稱皇帝<hi>獨斷</hi>皇者大也言<lb/>
其煌煌盛美帝者徳象天地言其能行天道舉措審諦<lb/>
父天母帝為天下主<hi>漢官儀</hi>
<pb n="KR3k0049_WYG_011-2b"/>
王古之人造文字者三畫而連其中謂之王三畫者天<lb/>
地與人也連中者通其道也取天地與人之才而㕘之<lb/>
非王者其孰能當是故王者必法天以大仁覆育萬物<lb/>
既化而生之又養而成之<hi>董子</hi>王者往也神之所輸向人<lb/>
所歸樂<hi>元命包</hi>道大天大地大王亦大域中有四大而王<lb/>
居其一焉<hi>老子</hi>李陽冰曰王者之王中一畫近上王者則<lb/>
天之義也王者至尊四號之别名王畿内之所稱王有<lb/>
天下故稱王<hi>獨斷</hi>王天下所歸往也<hi>説文</hi>
<pb n="KR3k0049_WYG_011-3a"/>
帝王帝者天下之適也王者天下之往也天下不適不<lb/>
往不可謂帝王故帝王不得人不能成得人失道亦不<lb/>
能守<hi>文子</hi>帝王者號也號者功之表也所以表功明徳號<lb/>
令臣下者也徳合天地者稱帝仁義合者稱王别優劣<lb/>
也禮記諡法曰徳象天地稱帝仁義所生稱王帝者天<lb/>
號王者五行之稱也<hi>白虎通</hi>帝者天號王者人稱天有五<lb/>
帝以立名人有三王以正度<hi>尚書緯</hi>
天子天子至尊之定名也應神受命為天所子故謂之<lb/>
<pb n="KR3k0049_WYG_011-3b"/>
天子<hi>帝王世紀</hi>徳侔天地者稱皇帝天祐而子之號稱天子<lb/>
故聖王生則稱天子<hi>繁露</hi>天子皆五帝精寳各有題序次<lb/>
運相據起必有神靈符紀諸神扶助使開階立遂<hi>春秋演孔</hi>
<hi>圖</hi>天子之尊也精神與天地通血氣含五帝精天愛之<lb/>
子之也<hi>春秋保乾圖</hi>太古之時烝黎初載未有上下而自順<lb/>
序天未事焉君未設焉後稍矯䖍或相凌虐侵漁不止<lb/>
為萌巨害於是天命聖人使司牧之使不失性四海䝉<lb/>
利莫不被徳僉共奉戴謂之天子<hi>潜夫論</hi>始生之者天地<lb/>
<pb n="KR3k0049_WYG_011-4a"/>
養成之者人也能養天之所生而勿攖戾之謂天子天<lb/>
子之動也以全天為故者也<hi>吕氏春秋</hi>天子朝諸侯所稱父<lb/>
天母地故稱天子<hi>獨斷</hi>古之神聖人母感天而生子故曰<lb/>
天子<hi>説文</hi>聖人受命皆天所生故謂之天子<hi>成公八公羊注</hi>
君為天下主者天也繼天者君也君之所存者命也為<lb/>
人臣而侵其君之命而用之是不臣也為人君而失其<lb/>
命是不君也<hi>穀梁傳</hi>君者羣也羣下之歸心也<hi>白虎通</hi>君道<lb/>
能羣<hi>荀子</hi>賞慶刑威曰君<hi>左傳註</hi>君者羣也羣天下萬民除<lb/>
<pb n="KR3k0049_WYG_011-4b"/>
其害者謂之君王者往也天下往之善養生人者也故<lb/>
人尊之善辯治人者也故人安之善顯設人者也故人<lb/>
親之善粉飾人者也故人悦之四徳具而天下往之四<lb/>
徳無一而天下去之往之之謂王去之之謂亡故曰道<lb/>
存則國存道亡則國亡<hi>韓詩外傳</hi>説文君尊也从尹从口以<lb/>
發號徐曰君者尹也正也長民之通稱晉悼公曰臣之<lb/>
求君以出令也於文口尹為君<lb/>
齊一古之立帝王者非以奉養其欲也聖人踐位者非<lb/>
<pb n="KR3k0049_WYG_011-5a"/>
以逸樂其身也為天下之民強陵弱衆暴寡詐者欺愚<lb/>
勇者侵怯又為其懐智詐不以相教積財不以相分故<lb/>
立天子以齊一之<hi>文子</hi>
立為天下古者立天子貴之者非以利一人曰天下無<lb/>
一貴則禮無由通通理為天下也故立天子為天下也<lb/>
非立天下為天子也立國君以為國也非立國以為君<lb/>
也<hi>慎子</hi>
君之為君孔子曰商汝知君之為君乎子夏曰魚失水<lb/>
<pb n="KR3k0049_WYG_011-5b"/>
則死水失魚猶為水也孔子曰商知之矣<hi>尸子</hi>
天下智慮人主者以天下之目視以天下之耳聽以天<lb/>
下之智慮以天下之力争是故號令能下究而臣情得<lb/>
上聞百官脩同羣臣輻凑喜不以賞賜怒不以罪誅是<lb/>
故威厲立而不廢聰明光而不蔽法令察而不苛耳目<lb/>
達而不閽善否之情日陳於前而無所逆<hi>淮南子</hi>
明如日月人主之居也如日月之明也天下之所同側<lb/>
目而視側耳而聽延頸舉踵而望也是故非澹泊無以<lb/>
<pb n="KR3k0049_WYG_011-6a"/>
明徳非寧静無以致逺非寛大無以兼覆非慈厚無以<lb/>
懐衆非平正無以制斷<hi>上</hi>
恩如春養君人者乗南面之位操殺生之柄威如秋霜<lb/>
恩如春養何求而不得何化而不從人君也當以江海<lb/>
為腹山林為面當使其觀者不知江海何蔵山林何有<lb/>
<hi>唐子</hi>
導進稱辭昔者天子手能衣而宰夫設服足能行而相<lb/>
者導進能言而行人稱辭故無失言失禮也<hi>慎子</hi>
<pb n="KR3k0049_WYG_011-6b"/>
人主之術人主之術處無為之事而行不言之教清静<lb/>
而不動一度而不摇因循而任下責成而不勞是故心<lb/>
知規而師傅諭導口能言而行人稱辭足能行而相者<lb/>
先導耳能聽而執正進諌是故慮無失䇿謀無過事言<lb/>
為文章行為儀表於天下<hi>淮南</hi>
翳明隠聽古之王者冕而前旒所以蔽明也黈纊塞耳<lb/>
所以掩聰天子外屛所以自障故所禮者逺則所任者<lb/>
邇所治者大則所守者少<hi>上</hi>天子坐九重之内樹塞其<lb/>
<pb n="KR3k0049_WYG_011-7a"/>
門旒以翳明衡以隠聽鸞以抑馳<hi>蘇子</hi>
權勢權勢者人主之車輿也大臣者人主之駟馬也體<lb/>
離車輿之安而手失駟馬之心而能不危者古今未有<lb/>
也<hi>淮南</hi>
運無所積天道運而無所積故萬物成帝道運而無所<lb/>
積故天下歸聖道運而無所積故海内服明於天通於<lb/>
聖六通四辟於帝王之徳者其自為也夫虚静恬淡寂<lb/>
寞無為者萬物之本也以此處上帝王天子之徳也<hi>莊天</hi>
<pb n="KR3k0049_WYG_011-7b"/>
<hi>道</hi>
帝王之徳夫帝王之徳以天下為宗以道徳為主以無<lb/>
為為常無為也則用天下而有餘有為也則為天下用<lb/>
而不足<hi>莊子</hi>
無為古之王天下者知雖落天地不自慮也辯雖彫萬<lb/>
物不自説也能雖窮海内不自為也天不産而萬物化<lb/>
地不長而萬物育帝王無為而天下功故曰莫神於天<lb/>
莫富於地莫大於帝王故曰帝王之徳配天地乗天地<lb/>
<pb n="KR3k0049_WYG_011-8a"/>
馳萬物而用人羣之道也<hi>上</hi>
綱紀昔者之聖王仰取象於天俯取度於地中取法於<lb/>
人調隂陽之氣和四時之節察陵陸水澤肥墽髙下之<lb/>
宜以立事生財除飢寒之患辟疾疢之灾中受人事以<lb/>
制禮樂行仁義之道以治人倫别金木水火土之性以<lb/>
立父子之親而成家聽五音清濁六律相生之數以立<lb/>
君臣之義而成國察四時孟仲季之序以立長幼之節<lb/>
而成官列地而州之分國而治之立大學以教之此治<lb/>
<pb n="KR3k0049_WYG_011-8b"/>
之綱紀也得道則舉失道則廢<hi>文子</hi>
因物因人夫人君不出户以知天下者因物以識物因<lb/>
人以知人故積力之所舉即無不勝也衆智之所為即<lb/>
無不成也千人之衆無絶糧萬人之羣無廢功<hi>上</hi>
法江海古之善為君者法江海江海無為以成其大窊<lb/>
下以成其廣故能長久為天下谿谷其徳乃足無為故<lb/>
能取百川不求故能得不行故能至是以取天下而無<lb/>
事不自貴故富不自見故明不自矜故長處不有之地<lb/>
<pb n="KR3k0049_WYG_011-9a"/>
故為天下王不争故莫能與之争終不為大故能成其<lb/>
大<hi>丈子</hi>
利勢國者天下之利用也人主者天下之利勢也得道<lb/>
以持之則大安也大榮也積美之源也不得道以持之<lb/>
則大危也大累也有之不如無之為安及其亡也索為<lb/>
匹夫不可得也<hi>荀子</hi>
國之隆君者國之隆也父者家之隆也隆一而治二而<lb/>
亂<hi>上</hi>
<pb n="KR3k0049_WYG_011-9b"/>
導利芮良夫諌厲王曰王人者將導利而布之上下者<lb/>
也使神人百物無不得其極猶日怵惕懼怨之來匹夫<lb/>
専利猶謂之盜王而行之其歸鮮矣<hi>周語</hi>
正邪里革曰夫君也者將牧民而正其邪者也若君縱<lb/>
私回而棄民事民胥有慝無由省之益邪多矣將安用<lb/>
之<hi>魯語</hi>
昭徳塞違臧哀伯曰君人者將昭徳塞違以臨照百官<lb/>
猶懼或失之故昭令徳以示子孫百官於是乎戒懼而<lb/>
<pb n="KR3k0049_WYG_011-10a"/>
不敢易紀律<hi>左桓二</hi>
君道晉平公問於師曠曰人君之道如何對曰人君之<lb/>
道清浄無為務在博愛趨在任賢廣開耳目以察萬方<lb/>
不固溺於流俗不拘繫於左右廓然逺見踔然獨立屢<lb/>
省考績以臨臣下此人君之操也平公曰善<hi>説苑</hi>
君事齊宣王謂尹文曰人君之事何如尹文對曰人君<lb/>
之事無為而能容下夫事寡易從法省易因故民不以<lb/>
政獲罪也大道容衆大徳容下聖人寡為而天下理矣<lb/>
<pb n="KR3k0049_WYG_011-10b"/>
宣王曰善<hi>上</hi>
司牧衛國逐獻公晉悼公謂師曠曰衛人出其君不亦<lb/>
甚乎對曰或者其君實甚也夫天生民而立之君使司<lb/>
牧之無使失性良君將賞善而除民患愛民如子盖之<lb/>
如天容之若地民奉其君愛之如父母仰之如日月敬<lb/>
之如神明畏之若雷霆夫君神之主也而民望之也天<lb/>
之愛民甚矣豈使一人肆於民上以縱其淫而棄天地<lb/>
之性乎必不然矣若困民之性乏神之祀百姓絶望社<lb/>
<pb n="KR3k0049_WYG_011-11a"/>
稷無主將焉用之不去何為公曰善<hi>新序</hi>
三懼孔子曰明王有三懼一曰處尊位而恐不聞其過<lb/>
二曰得志而恐驕三曰聞天下之至道而恐不能行三<lb/>
懼者明君之務也<hi>韓詩外傳</hi>
四術治天下有四術一曰忠愛二曰無私三曰用賢四<lb/>
曰度量通財足用用賢則多功無私百知之宗也忠愛<lb/>
君父之行也<hi>尸子</hi>
先公昔先聖王之治天下也必先公公則天下平矣嘗<lb/>
<pb n="KR3k0049_WYG_011-11b"/>
試觀於上志有天下者衆矣其得之必以公其失之必<lb/>
以偏凡主之立也生於公故洪範曰無偏無黨<hi>吕氏春秋</hi>
輿策勢者君之輿威者君之䇿臣者君之馬民者君之<lb/>
輪勢固則輿安威定則䇿勁臣順則馬良民和則輪利<lb/>
為國失此必有覆車奔馬折輪敗載之患安得不危<hi>鄧析</hi>
<hi>子</hi>以國位為車以勢為馬以號令為轡以刑罰為鞭䇿<lb/>
使尭舜御之則天下治桀紂御之則天下亂則賢不肖<lb/>
相去逺矣<hi>韓非子</hi>國者君之車也勢者君之馬也夫不處<lb/>
<pb n="KR3k0049_WYG_011-12a"/>
勢以禁誅擅愛之臣而必徳厚以與天下齊行以争民<lb/>
是皆不乗君之車不因馬之利舎車而下走者也<hi>上</hi>
五壅人主有五壅臣閉其主曰壅臣制財利曰壅臣擅<lb/>
行令曰壅臣得行義曰壅臣得樹人曰壅臣閉其主則<lb/>
主失位臣制財利則主失徳臣擅行令則主失制臣得<lb/>
行義則主失名臣得樹人則主失黨此人主之所以獨<lb/>
擅也非人臣之所以得操也<hi>上</hi>
三道聖人之所以為治道者三一曰利二曰威三曰名<lb/>
<pb n="KR3k0049_WYG_011-12b"/>
夫利者所以得民也威者所以行令也名者上下之所<lb/>
同道也非此三者雖有不急矣<hi>上</hi>
二柄明主之所導制其臣者二柄而已矣二柄者刑徳<lb/>
也殺戮之謂刑慶賞之謂徳乃明君之行賞也曖乎如<lb/>
時雨百姓利其澤其行罰也畏乎如雷霆神聖不能解<lb/>
也故明君無偷賞無赦罰賞偷則功臣墮其業赦罰則<lb/>
姦人易為非是故誠有功則雖疏賤必賞誠有過則雖<lb/>
近愛必誅近愛必誅則疏賤者不怠而近愛者不驕也<lb/>
<pb n="KR3k0049_WYG_011-13a"/>
<hi>上</hi>
身察為之人主而身察百官則日不足力不給且上用<lb/>
目則下飾觀上用耳則下飾聲上用慮則下繁辭先王<lb/>
以三者為不足故舎己能而因法數審賞罰先王之所<lb/>
守要故法省而不侵獨制四海之内聰智不得用其詐<lb/>
險躁不得闕其佞姦邪無所依逺在千里外不敢易其<lb/>
辭勢在郎中不敢蔽善飾非朝廷羣下直湊單不敢相<lb/>
踰越故治不足而曰有餘上之任勢使然也<hi>上</hi>
<pb n="KR3k0049_WYG_011-13b"/>
立功成名明君之所以立功成名者四一曰天時二曰<lb/>
人心三曰技能四曰勢位故得天時則不務而自生得人<lb/>
心則不趣而自勸因技能則不急而自疾得勢位則不<lb/>
推進而名成若水之流若船之浮守自然之道行無窮<lb/>
之令故曰明主<hi>上</hi>
步驟馳騖三皇步五帝驟三王馳五霸騖或稱帝王接<lb/>
上稱天子明以爵事天接下稱帝王明以號令臣下<hi>孝經</hi>
<hi>鈎命訣</hi>
<pb n="KR3k0049_WYG_011-14a"/>
英華根核帝者得其英華王者得其根核霸者得其附<lb/>
心故帝道不行不能王王道不行不能霸霸道不行不<lb/>
能守其身<hi>禮斗威儀</hi>
任徳帝不先義任道徳王不先力尚仁義霸不先正尚<lb/>
武力<hi>論語摘輔象</hi>
明一明一者皇察道者帝通徳者王謀得兵勝者霸<hi>管子</hi>
居中人君者降禮尊賢而王重法愛人而霸好利多誑<lb/>
而危欲近四旁莫如中央故王者必居天下之中也<hi>荀子</hi>
<pb n="KR3k0049_WYG_011-14b"/>
義立用國者義立而王信立而霸權謀立而亡三者明<lb/>
王之所謹擇也<hi>荀子</hi>粹而王駮而霸無一焉而亡<hi>上</hi>
體太一帝者體太一王者法隂陽霸者則四時君者用<lb/>
六律秉太一者牢籠天地彈壓山川含吐隂陽伸曳四<lb/>
時紀綱八極經緯六合覆露照導普汜無私蠉飛蠕動<lb/>
莫不仰徳而生隂陽者承天地之和形萬殊之體含氣<lb/>
化物以成埒類贏縮巻舒淪於不測終始虚滿轉於無<lb/>
原則四時者春生夏長秋收冬蔵取予有節出入有時<lb/>
<pb n="KR3k0049_WYG_011-15a"/>
開闔張歙不失其叙喜怒剛柔不離其理用六律者生<lb/>
之與殺也賞之與罰也予之與奪也非此無道也故謹<lb/>
於權衡準繩審乎輕重足以治其境内矣<hi>淮南子</hi>體太一<lb/>
者明於天地之情通於道徳之倫聰明照於日月精神<lb/>
通於萬物動静調於隂陽喜怒和於四時覆露皆道溥<lb/>
洽而無私蜎飛蠕動莫不依徳而生徳澤流於方外名<lb/>
聲傳乎後世法隂陽者承天地之和徳與天地㕘光明<lb/>
與日月並照精神與鬼神齊靈戴圓履方抱表寢繩内<lb/>
<pb n="KR3k0049_WYG_011-15b"/>
能理身外得人心發施號令天下從風則四時者春生<lb/>
夏長秋收冬蔵取與有節出入有量喜怒剛柔不離其<lb/>
理柔而不脆剛而不折<hi>淮南作鞼</hi>寛而不肆肅而不悖優㳺<lb/>
委順以養羣類其徳含愚而容不肖無所私愛也用六<lb/>
律者伐亂禁暴興賢良廢不肖匡邪以為正攘險以為<lb/>
平矯枉以為直明於施舎開塞之道乗時因勢以服役<lb/>
人心者也帝者不體隂陽即侵王者不法四時即削霸<lb/>
者不用六律即辱君者失準繩即廢故小而行大即窮<lb/>
<pb n="KR3k0049_WYG_011-16a"/>
塞而不親大而行小即狹隘而不容<hi>文子</hi>
道治徳化夫上古稱三皇五帝而次有三王五伯此皆<lb/>
天下君之冠首也故言三皇以道治五帝用徳化三王<lb/>
由仁義五伯以權智其説之曰無制令刑罰謂之皇有<lb/>
制令而無刑罰謂之帝賞善誅惡諸侯朝事謂之王興<lb/>
兵約盟以信義矯世謂之伯王者往也言其恵澤優㳺<lb/>
天下歸往也王道純粹其徳如彼伯道駁雜其功如此<lb/>
俱有天下而君萬民垂統子孫其實一也圖王不成亦<lb/>
<pb n="KR3k0049_WYG_011-16b"/>
可以霸<hi>桓譚新論</hi>
步驟優劣易稱天先春而後秋地先生而後凋日月先<lb/>
光而後幽是以王者則之亦先教而後刑三皇結繩五<lb/>
帝畫像三王肉刑五霸黠巧此言步驟稍有優劣也<hi>風俗</hi>
垂䇿繫手三皇垂䇿而五帝繫手唐虞按轡禹湯馳轅<lb/>
雖使周公御衡仲尼促節固不已也<hi>陸子</hi>
道一道一者帝徳充者王依仁仗義者霸無為而治者<lb/>
道也為能不待者徳也存三亡國仁也責貢不入義也<lb/>
<pb n="KR3k0049_WYG_011-17a"/>
<hi>孫綽子</hi>
依道三皇依道五帝仗徳三王施仁五霸行義強國任<lb/>
智盖優劣之異薄厚之降也<hi>阮籍通考論</hi>
含天光人主含天光據璣衡齊七政操八極故君明聖<lb/>
人道得正則日月光明五星有度<hi>春秋感精符</hi>
天樞春生夏長秋收冬蔵天之正也不可干而逆之逆<lb/>
之者雖成必敗故人君亦有天樞生養成蔵亦復不别<lb/>
干而逆之逆之雖盛必衰此天道人君之大綱也<hi>鬼谷子</hi>
<pb n="KR3k0049_WYG_011-17b"/>
承天意天之生人也盖非以為君也天之立君也盖非<lb/>
以為位也夫為人君行其私欲而不顧其人是不承天<lb/>
意忘其位之所以宜事也<hi>説苑</hi>
經世至人不役志以經世而虚心以應物誠信著於天<lb/>
地不争暢於萬物然後萬物歸懐天地不逆故徳音發<lb/>
而天下響㑹景行彰而六合俱應而後始可以經寒暑<lb/>
涉治亂而不與逆迕也<hi>莊子注</hi>
孤寡不榖人之所惡唯孤寡不榖而王公以為稱<hi>老子</hi>顔<lb/>
<pb n="KR3k0049_WYG_011-18a"/>
斶對齊宣王曰老子曰雖貴必以賤為本雖髙必以下<lb/>
為基是以侯王稱孤寡不榖是其賤之本與非夫孤寡<lb/>
者人之困賤下位也而侯王以自謂豈非下人而尊貴<lb/>
士與<hi>戰國策</hi>南面稱寡而不以侈大<hi>吕覽務大</hi>
孤晉悼公言於諸大夫曰孤始願不及此孤之及此天<lb/>
也抑人之有元君將禀命焉二三子為令之不從故求<lb/>
元君而訪焉孤之不元廢也其誰怨<hi>國語</hi>晉文公出獵前<lb/>
有大蛇文公還車反宿齋三日清于廟曰孤有三罪蛇<lb/>
<pb n="KR3k0049_WYG_011-18b"/>
死<hi>新序</hi>孔子曰凡天下有三徳生而長大美好無雙少長<lb/>
貴賤見而皆説之此上徳也知維天地能辯諸物此中<lb/>
徳也勇悍果敢聚衆率兵此下徳也凡人有此一徳者<lb/>
足以南面稱孤矣<hi>莊子</hi>髙帝使使召田横横謂其客曰横<lb/>
始與漢王俱南面稱孤今漢王為天子而横迺為亡虜<lb/>
北面事之其媿固已甚矣<hi>前漢</hi>
不榖齊桓公伐楚謂屈完曰豈不榖是為先君之好是<lb/>
繼與不榖同好何如<hi>左僖四年</hi>襄王出居于鄭使来告難曰<lb/>
<pb n="KR3k0049_WYG_011-19a"/>
不榖不徳得罪於母弟之寵子帶鄙在鄭地況敢告叔<lb/>
父<hi>二十四</hi>越師圍吳王吳王懼使人行成曰昔不榖先委<lb/>
制於越君君告孤請成許君成以至于今<hi>國語</hi>楚莊王謂<lb/>
申公巫臣曰以不榖之不肖而羣臣莫吾違吾國幾於<lb/>
亡乎<hi>荀子尭問</hi>曲禮云諸侯與民言自稱寡人庶方小侯自<lb/>
稱曰孤其在四夷雖大曰子於内自稱不榖禮記雖為<lb/>
定例事在臨時所稱<hi>春秋疏</hi>
正義稱號古之正義東西南北茍舟車之所達人之所<lb/>
<pb n="KR3k0049_WYG_011-19b"/>
至莫不率服而後云天子澤厚焉澤湛焉而後稱帝又<lb/>
加美焉而後稱皇今稱號甚美而實不出長城<hi>賈子</hi>道機<lb/>
合者稱皇<hi>鈎命訣</hi>徳象天地為帝仁義所生為王<hi>樂稽嘉耀</hi>
稱號丞相王綰等議曰古有天皇有地皇有泰皇<hi>史記</hi>上<lb/>
古天子庖犧氏神農氏稱皇尭舜稱帝夏殷周稱王秦<lb/>
承周末為漢驅除自以徳兼三皇功包五帝故并以為<lb/>
號漢髙祖受命功徳宜之因而不改也<hi>獨斷</hi>
天王天王諸夏之所稱天下之所歸往故稱天王<hi>上</hi>
<pb n="KR3k0049_WYG_011-20a"/>
國家封禪記云詔百官以次下國家隨後明日太醫令<lb/>
問國家起居國家云不勞<hi>漢官儀</hi>
天家百官小吏稱天子曰天家天子無外以天下為家<lb/>
故稱天家<hi>獨斷</hi>
大家親近侍從官稱天子為大家<hi>上</hi>
天辟如淳曰天辟謂天子也京房易傳曰棄正作淫厥<lb/>
妖木斷自屬妃后有顓木仆反立斷枯復生天辟惡之<lb/>
<hi>漢五行志</hi>春秋潜潭巴曰里社明此里有聖人出其呴百姓<lb/>
<pb n="KR3k0049_WYG_011-20b"/>
歸天辟亡宋均曰呴鳴之怒者聖人怒則天辟亡矣<hi>明鳴</hi>
<hi>同</hi>
官家鮑白令之對秦始皇曰天下官則讓賢是也天下<lb/>
家則世繼是也故五帝以天下為官三王以天下為家<lb/>
<hi>説苑</hi>五帝官天下故傳之賢三王家天下故傳之子今指<lb/>
天子為官家則猶言帝王也<hi>蔣齊萬幾論</hi>安帝義熈初童謡<lb/>
曰官家養蘆化作荻<hi>晉五行志</hi>太宗嘗問杜鎬曰天子何以<lb/>
呼官家對曰三皇官天下五帝家天下上甚悦<hi>儒林公議</hi>真<lb/>
<pb n="KR3k0049_WYG_011-21a"/>
宗問李仲容何故謂天子曰官家遽對云蔣濟言三皇<lb/>
官天下五帝家天下兼三五之徳故曰官家<hi>湘山野録</hi>
宅家至尊以天下為宅四海為家不敢斥呼故曰宅家<lb/>
亦猶陛下之義<hi>資暇集</hi>
鉅公武帝東巡海上至東莱羣臣有言見一老父牽狗<lb/>
言吾欲見鉅公已忽不見鄭氏曰天子也張晏曰天子<lb/>
為天下父故曰鉅公也<hi>郊祀志</hi>
縣官霍禹曰縣官非我家將軍不得至是霍山曰今丞<lb/>
<pb n="KR3k0049_WYG_011-21b"/>
相用事縣官信之如淳曰縣官謂天子<hi>前漢</hi>
大尊樂運陳宣帝八失曰内史御正職在弼諧皆須㕘<lb/>
議共治天下大尊比来小大之事多獨斷之<hi>周書顔之儀傳</hi>
崖公𤣥宗宴蕃客唐崇勾當音聲言甚明辨上極歡長<lb/>
入人許小客一日過崇曰今日崖公甚蜆斗散樂呼天<lb/>
子為崖公以歡為蜆斗以每日在至尊左右為長入<hi>唐語</hi>
<hi>林教坊記</hi>萬花谷前集以崖公為天誤<lb/>
震旦南詔以十二月十六日謂之星回節日遊于避風<lb/>
<pb n="KR3k0049_WYG_011-22a"/>
臺命清平官賦詩驃信詩曰自我居震旦翊衛類䕫契<lb/>
元昶同一心子孫堪貽厥清平官趙叔達曰下令俚柔<lb/>
洽獻賝弄揀来其國謂天子為震旦詞臣為清平官謂<lb/>
朕曰元卿曰昶百姓俚柔也<hi>玉谿編事</hi>
幸御漢有天下號曰皇帝自稱朕人臣稱之曰陛下其<lb/>
命令曰制詔衣冠車馬器械百物曰乗輿所在曰行在<lb/>
所至曰幸所居曰某禁中所追曰御<hi>漢雜事</hi>
龍首王者之道如龍之首髙居而逺望深視而審聽神<lb/>
<pb n="KR3k0049_WYG_011-22b"/>
其形而散其精若天髙而不可極若淵深而不可測故<lb/>
可怒而不怒臣乃為虎可殺而不殺大賊乃發<hi>六韜</hi>
帝王之祚帝王之祚必有明聖顯懿之徳豐功厚利積<lb/>
累之業然後精誠通于神明流澤加於生民故能為鬼<lb/>
神所福饗天下所歸往未見運世無本功徳不紀而能<lb/>
屈起在此位者也<hi>班彪王命論</hi>
帝王之起帝王之起必有天下瑞應自然之符明統顯<lb/>
祚豐懿之業加以茂徳成功賢智之助而後居世臨臣<lb/>
<pb n="KR3k0049_WYG_011-23a"/>
為神所保佑永世所尊崇未見運叙無紀次勲澤不加<lb/>
於民而可力争覬覦神器者也<hi>𫝊彦林王令敘</hi>
神器夫體睿窮幾含靈獨秀謂之聖人所以能君四海<lb/>
而役萬物使動植之類莫不各得其所百姓仰之懽若<lb/>
親戚芬若椒蘭故為旗章輿服以崇之玉璽黄屋以尊<lb/>
之以神器之重推之於兆民之上自中智以降則萬物<lb/>
之為役者也<hi>宋志</hi>
有道師尚父曰天下壙壙一人有之天下藂藂一人理<lb/>
<pb n="KR3k0049_WYG_011-23b"/>
之故夫天下者非一家之有也惟有道者理之惟有道<lb/>
者紀之惟有道者使之惟有道者宜處而久之<hi>賈子</hi>
體元春秋元命苞曰元年者何元宜為一謂之元何曰<lb/>
君之始元也杜預傳注曰凡人君即位欲其體元以居<lb/>
正<lb/>
玉牀易是謀類曰假威出座玉牀鄭𤣥曰坐玉牀處天<lb/>
下之位也<lb/>
天鏡握天鏡而授河圖執玉衡而運乾象<hi>徐陵文</hi>皇齊受<lb/>
<pb n="KR3k0049_WYG_011-24a"/>
終建極握鏡臨宸神武重輝欽明懿鑠<hi>齊建武記</hi>握鏡璇樞<lb/>
允集明哲<hi>齊禪梁文</hi>張寳圖以光帝載懸玉鏡以徹澿靈<hi>唐元</hi>
<hi>和類表</hi>神器有歸鼎運斯集憑玉几握天鏡<hi>簡文大法頌序</hi>
天序成帝初匡衡張譚奏言帝王之事莫大乎承天之<lb/>
序承天之序莫重於郊祀<hi>前漢郊祀</hi>武帝策阮种曰在昔哲<lb/>
王承天之序光宅宇宙咸用規矩乾坤恵康品類<hi>晉傳</hi>肆<lb/>
予一人祇承天序<hi>魏禪晉文</hi>天序不可以無統人神不可以<lb/>
曠主<hi>晉紀</hi>陟鑒乾序欽若明命<hi>齊即位告天文</hi>猥以沖人入纂乾<lb/>
<pb n="KR3k0049_WYG_011-24b"/>
緒思與黎元共綏戩福<hi>齊海陵詔</hi>
踐祚谷永對成帝曰陛下踐至尊之祚為天下主奉帝<lb/>
王之職以統羣生<hi>前漢</hi>仰宣遺烈俯𢎞景祚<hi>宋永光詔</hi>神器殆<lb/>
於朽索景祚危於綴旒<hi>上</hi>朕以𦕈身祇承寶祚<hi>周宣帝詔</hi>繼<lb/>
統興業興復洪祚<hi>後黄瓊傳</hi>髙皇赫矣仰膺乾顧景星蒸哉<lb/>
實啓洪祚<hi>王休昭  碑</hi>
登極大命元集大業攸歸宜遵漢魏纂承皇極<hi>宋書太后令</hi>
位御三極風澄萬㝢<hi>宋永元詔</hi>夫肇自生民樹以司牧所以<lb/>
<pb n="KR3k0049_WYG_011-25a"/>
闡極則天開元創物<hi>齊告天文</hi>陛下窮神盡聖總極居中<hi>齊王</hi>
<hi>融疏</hi>武皇以英明提極經緯天人<hi>齊太后詔</hi>漢宣嗣位之後即<lb/>
遣蒲類之軍光武登極既竟始有長安之捷<hi>王僧辨奉表</hi>公<lb/>
卿失馭禍纒霄極<hi>元紀</hi>望紫極而長號瞻丹陵而殞慟<hi>上</hi>
握圖握乾圖之休徵應五百之顯期<hi>曹植論光武</hi>御鳳厯握<lb/>
龍圖<hi>梁武紀</hi>何以應寳厯何以嗣龍圖<hi>元紀</hi>握圖南面紹兹<lb/>
寶運<hi>上</hi>握圖執鉞將在御天<hi>上</hi>聖王御世河龍負巻舒<lb/>
圖<hi>論語比考䜟</hi>踐寶祚握瑶圖<hi>唐類表</hi>
<pb n="KR3k0049_WYG_011-25b"/>
握樞負扆握樞元歸明哲<hi>宋與齊九錫文</hi>秉籙御天握樞臨極<lb/>
<hi>王元長䇿秀才文</hi>髙祖應期撫運握樞御宇<hi>陳書</hi>
握機握機創厯誕命建家<hi>王元長詩序</hi>魏文與吳主䇿曰朕<lb/>
承運革命秉統天機<hi>吳志</hi>
握符聖皇乃握乾符闡坤珍握皇圖稽帝文<hi>東都賦</hi>大魏<lb/>
膺靈符天祿方兹始<hi>曹植大魏篇</hi>信斯武之未喪膺靈符而<lb/>
在<hi>兹陸士衡弔  魏武文</hi>魏武協建靈符天命既集<hi>石苞與孫皓書</hi>伏惟<lb/>
大晉應符御世<hi>桓温薦譙秀表</hi>天子受符以卒日立號<hi>春秋漢含孳</hi>
<pb n="KR3k0049_WYG_011-26a"/>
帝受命握符出也<hi>孝經鈎命訣</hi>宜順靈符速踐皇阼<hi>魏志注</hi>
膺籙膺籙受圖順天行誅<hi>東京賦言漢髙</hi>由徳膺籙者代興于<lb/>
前失道數盡者迭廢于後<hi>魏志注董巴等奏</hi>五徳更運膺籙受<lb/>
符<hi>應吉甫晉武帝華林園詩</hi>肇基駿命膺籙受圖<hi>齊廢東昏詔</hi>惟是孱䝉<lb/>
再膺天籙<hi>陳紀</hi>惟王應期誕秀開籙握圖<hi>上</hi>宣奉大宗嗣<lb/>
膺寶籙<hi>上</hi>奄宅區夏爰膺帝籙<hi>北齊賛</hi>五徳之運同徵合<lb/>
符膺籙次相代<hi>春秋命厯序</hi>
秉維人君者攝天地之政秉四海之維舉動不可以違<lb/>
<pb n="KR3k0049_WYG_011-26b"/>
聖法進退不可以離道規謬言出口則亂及八方<hi>後陳蕃疏</hi>
登皇大漢之開元也奮布衣以登皇位<hi>東都賦</hi>神器不可<lb/>
以辭拒皇位不可以謙讓<hi>漢冊親詔</hi>陛下躡厯登皇乗圖踐<lb/>
帝天地更築日月再張<hi>孔稚珪</hi>張天造厯駕日登皇聲雷<lb/>
㝢寓宙勢壓河岳<hi>上</hi>
皇綱古者隂陽始分天地初制皇綱云緒帝紀乃設<hi>後崔</hi>
<hi>駰達㫖</hi>廓帝紘恢皇綱<hi>荅賓戲</hi>曹操階禍竊執天衡丕尋亂<lb/>
階盜據神器昭烈丕承天序存復祖業誕膺皇綱不墜<lb/>
<pb n="KR3k0049_WYG_011-27a"/>
于地朕以幼沖繼統鴻業<hi>諸葛集詔</hi>九州絶貫皇綱解紐<hi>孫子</hi>
<hi>荆代與孫皓書</hi>帝王莫不張皇綱以羅逺飛仁風以被物<hi>晉桓譚傳</hi>
闗朗曰聖人輔相天地凖繩隂陽恢皇綱立人極脩䇿<lb/>
迥馭長羅逺駕昭治亂于未然算成敗于無兆<hi>文中子</hi>聖<lb/>
人之臨天下也祖乾綱以流化順谷風以興仁<hi>上</hi>元帝<lb/>
振乾綱於已墜紐絶維而更張<hi>晉劉波傳</hi>帝典缺而不補王<lb/>
綱弛而未張<hi>揚雄傳</hi>王綱縱弛于上智士鬱伊于下<hi>後崔寔政</hi>
<hi>論</hi>拯頺綱以繼三五鼓芳風以扇逰塵<hi>范甯穀梁傳序</hi>
<pb n="KR3k0049_WYG_011-27b"/>
宸居髙光二聖宸居其域<hi>典引</hi>宸居失御神器流離<hi>劉琨表</hi>
叡文承厯景屬宸居<hi>顔延年曲水詩序</hi>宸極不可久曠民人不<lb/>
可乏主<hi>梁詔</hi>紫宸曠位赤縣無主<hi>梁王僧辨表</hi>毓徳素里棲景<lb/>
宸軒<hi>謝希逸宣貴妃誄</hi>徳芬道俗美敷宸宇<hi>魏孝文詔</hi>賈逵曰宸室<lb/>
之奥者後人指帝居曰宸廣韻曰天子之居増韻帝居<lb/>
北辰之宫<lb/>
天厯思厚國本用𢎞天厯<hi>周宣詔</hi>天厯逐獄訟之歸神鼎<lb/>
隨謳歌之去<hi>周禪隋冊</hi>皇靈有睠遽移天厯<hi>陳書</hi>宸厯御㝢𢎞<lb/>
<pb n="KR3k0049_WYG_011-28a"/>
革典憲<hi>沈休彈王源</hi>孝武棄世屬當厯宸<hi>宋太后詔</hi>安成王地隆<lb/>
親茂皇厯攸歸<hi>上</hi>祇從鴻厯䖍奉皇符<hi>南齊紀</hi>革文祖而<lb/>
撫歸運畏上天而躬寶厯<hi>齊璽梁禪</hi>齊武帝威承景厯肅御<lb/>
金科<hi>史臣</hi>
寶命宸運肇創寶命維新<hi>齊詔</hi>寶命無常主帝王非一族<lb/>
<hi>梁紀</hi>嗣膺寶政欽若前圖<hi>鬱林/詔</hi>神鼎將遷寶䇿無主<hi>宋禪齊璽</hi>
<hi>書</hi>負荷寶圖亟回星琯<hi>陳書</hi>武帝撥亂反正膺圖御籙文<lb/>
帝克嗣洪基光宣寳業<hi>上</hi>寶冊葳蕤帝圖掩暎<hi>簡文頌</hi>
<pb n="KR3k0049_WYG_011-28b"/>
鼎玉欽若唐虞推其鼎玉<hi>梁與陳璽書</hi>干戈揖讓取之也殊<lb/>
途鼎玉龜符成之也一致<hi>海録</hi>
天業婉婉幙中畫輝輝天業昌<hi>謝宣逺張良詩</hi>攝天之業使之<lb/>
理<hi>易制靈圖</hi>寅畏上靈用膺景業<hi>梁詔</hi>
天璣大魏承天璣<hi>曹植秋胡行</hi>伊昔不造鴻化中㣲用集寳<lb/>
命仰陟天璣<hi>顔延年宋后哀䇿文</hi>註曰天璣喻帝位也即璿璣玉<lb/>
衡機璣同<lb/>
天居皇家赫而天居<hi>蔡伯喈西征賦</hi>層閣肅天居馳道直如髮<lb/>
<pb n="KR3k0049_WYG_011-29a"/>
<hi>選鮑明逺詩</hi>
天綱陳蕃蕪室志清天綱人謀雖緝幽運未當<hi>后賛</hi>
天暉廣筵華宴必㕘末例朝半問訊時奉天暉<hi>南齊劉祥傳</hi>
帝暉臨幄百司定列<hi>顔延年曲水詩序</hi>
天歡髙宗誕辰與侍臣賦詩宴樂上曰可識朕意不須<lb/>
惜醉李嶠等奏曰既陪天歡不敢不醉<hi>景龍文館記</hi>
擁璇擁璇持衡傾佇明哲<hi>宋禪齊璽書</hi>擁璇沈首屬懐聖哲<lb/>
<hi>齊禪梁冊</hi>昔放勲御世沈璧屬子重華握厯持衡擁璇<hi>魏禪北齊</hi>
<pb n="KR3k0049_WYG_011-29b"/>
<hi>冊</hi>
握紀李百藥封建論陛下握紀御天膺期啓聖獨照宸<lb/>
衷永懐前古<hi>英華</hi>
五行之精帝王者五行之精易姓之符代興之㑹以七<lb/>
百二十年為一軌有徳者遇之至於八百無徳者不及<lb/>
至四百載是以周家八百六十七年夏家四百數十年<lb/>
漢行夏止迄今四百二十六嵗<hi>魏志注</hi>
合元徳合元者稱皇孔子曰皇象元逍遥術無文字徳<lb/>
<pb n="KR3k0049_WYG_011-30a"/>
明謚合天者稱帝河洛受瑞可放仁義合者稱王符瑞<lb/>
應天下歸往<hi>公羊成公八年傳註疏春秋説</hi>
青蒲元帝欲廢太子史丹直入卧内伏青蒲上泣言太<lb/>
子遂定應劭曰以青規地曰青蒲非皇后不得至此<hi>前書</hi>
王融疏云待詔朱闕伏對青蒲<hi>南齊書</hi>太后廢鬱林詔曰<lb/>
丹屛之北為沽鬻之所青蒲之上開桑中之肆<hi>紀</hi>日伏<lb/>
青蒲罕能切直<hi>任彦升䇿秀才文</hi>
楓宸芸若充庭槐楓被宸<hi>景福殿賦</hi>古者王禁被以楓槐外<lb/>
<pb n="KR3k0049_WYG_011-30b"/>
朝之位樹九棘焉<hi>埤雅</hi>
尊無為上天子尊無為上故天以為子位臨臣庶威重<lb/>
四海動静以理則星辰順序意有邪僻則晷度錯違<hi>后爰</hi>
<hi>延傳</hi>
乾剛明主嚴天元之尊正乾剛之位若國政一由帝命<lb/>
王事每決於己<hi>後陳忠傳</hi>奮乾剛之位平天覆之施<hi>前谷永傳</hi>
宅中彼偏據而規小豈如宅中而圖大<hi>東京賦</hi>古之王者<lb/>
擇天之中而立國擇國之中而立宫<hi>吕氏春秋</hi>宅天衷立民<lb/>
<pb n="KR3k0049_WYG_011-31a"/>
極<hi>顔延年序</hi>奄受敷錫宅中拓宇<hi>顔詩</hi>
萬葉晉詔桓𤣥蕃衛王家垂固萬葉<hi>中興書</hi>拓世貽統固<lb/>
萬葉而為量<hi>顔延年曲水序</hi>
步斗步玉斗握金鏡地維續天柱正<hi>張説握乾符頌</hi>
亘地亘地稱皇罄天作主<hi>顔延年詩</hi>
威力夫帝王者必立徳立功可大可久經之以仁義緯<lb/>
之以文武深根固蔕貽厥子孫一言一行以為軌範垂<lb/>
之萬代為不可易所以域中四大王居其一帝力可以<lb/>
<pb n="KR3k0049_WYG_011-31b"/>
鎮萬邦王威可以伏兆庶<hi>翻譯帝王畧論</hi>
帝王不得稱帝王肅云王者雖號稱帝而不得稱天帝<lb/>
而曰天子乃天之子子之與父尊卑相去逺矣金光明<lb/>
經云以天護故復稱天子<hi>翻譯</hi>
負扆皇帝應天御物負扆臨民含光宇宙照清海表<hi>梁郡</hi>
<hi>陵王綸啓廣𢎞明集</hi>
登圖大唐膺期啓運握機御厯誕命建家初起義則道<lb/>
叶百靈始登圖則威加萬國<hi>明槩決對廣𢎞明集</hi>
<pb n="KR3k0049_WYG_011-32a"/>
佛經五王世間帝王有其五種一粟散王威徳最劣二<lb/>
鐵輪王治閻浮提三銅輪王兼二天下四銀輪王化三<lb/>
天下五金輪王統四天下<hi>仁王經</hi>此之五王論其位上下<lb/>
不同語其徳勝劣有異推秦皇漢武閻浮提内唯王震<lb/>
旦五種王中粟散王也<hi>廣𢎞明釋明槩決對傅奕事</hi>四種輪王威定<lb/>
諸方亦有差别慈恩云金輪望風順化銀輪遣使方降<lb/>
銅輪震威乃服鐵輪奮戈始定<hi>翻譯</hi>俱舎云從此洲人夀<lb/>
無量嵗乃至八萬嵗有轉輪王生契經從勝但説金輪<lb/>
<pb n="KR3k0049_WYG_011-32b"/>
故契經言若王生在刹帝利種紹灌頂位於十五日受<lb/>
齋戒時沐浴首身受勝齋戒升髙臺殿臣僚輔翼東方<lb/>
忽有金輪寶現其輪千輻具足轂輞衆相圓浄如巧匠<lb/>
成舒妙光明来應王所此王定是轉金輪王轉餘輪王<lb/>
應知亦爾<hi>上</hi>中國者三千日月萬二千天地之中央也<lb/>
故有輪王迭出聖主繼興御七寶而王四天行十善而<lb/>
被萬國<hi>明㮣決對</hi>唐武后證聖元年秋九月加尊號天冊金<lb/>
輪聖神皇帝<hi>舊紀</hi>儀乾開寶厯御極轉金輪<hi>宗楚客應制</hi>
<pb n="KR3k0049_WYG_011-33a"/>
歸仰夫為王者率土歸仰王當如橋濟渡萬民王當如<lb/>
水親疎皆平王當如道不違聖蹤王者如日普照世間<lb/>
王者如月與物清涼王如父母恩育慈矜王者如天覆<lb/>
盖一切王者如地載養萬物王者如火為諸萬民燒除<lb/>
惡患王者如水潤澤四方應如過上轉輪聖王乃以十<lb/>
善道教化衆生<hi>雜寶蔵經</hi>釋氏以自在名王妙𤣥云轉輪聖<lb/>
王四域自在<hi>翻譯</hi>
因陀羅此云帝正翻天主以帝代之<hi>上</hi>
<pb n="KR3k0049_WYG_011-33b"/>
遮閲那此云王薩遮經云王者民之父母以法攝護衆<lb/>
生令安樂故<hi>上</hi>
帝王之道帝王之道包之如海養之如春<hi>晁錯新書</hi>其君天<lb/>
下也炎之如日威之如神涵之如海養之如春辟猶草<lb/>
木之植山林鳥魚之毓川澤㕘天地而施化豈云人事<lb/>
之厚薄哉<hi>荅賓戲</hi>
帝王由昌本仁祖義褒有徳祿賢能誅惡亂總逺方一<lb/>
統類美風俗此帝王所由昌也<hi>前東方朔傳</hi>夫本仁祖義褒<lb/>
<pb n="KR3k0049_WYG_011-34a"/>
徳祿賢勸善刑暴五帝三王所繇昌也朕夙興夜寐稽<lb/>
㕘政事祈進民心庶幾成風紹休聖緒<hi>漢武紀</hi>
萬幾之位大周應千載之期當萬幾之位述禮明樂合<lb/>
地平天武列文昭翼真明俗<hi>廣𢎞明王明廣對</hi>皇上繼三五而<lb/>
臨萬幾紹七百以御六辯勲格無稱道還淳粹經天緯<lb/>
地之徳左日右月之明皇王之所未曉羣聖之所不備<lb/>
億兆之所宜通將来之所必至莫不鬯其𤣥波而達其<lb/>
幽致者也<hi>庾黔婁荅</hi>
<pb n="KR3k0049_WYG_011-34b"/>
天誥闇情難曉觸理多疑天誥逺流預同撫覿萬夜獲<lb/>
開千昏永曙入神之妙發自天衷敢以膚受謹為注釋<lb/>
豈伊錐管用窮天奥<hi>沈績梁武立神明成佛義詔序</hi>
天思天思淵發妙㫖凝深至理既𢎞孝機兼極生屬昌<lb/>
辰預覯聖藻<hi>王緝荅勅審神威論</hi>
天情睿思機深天情雲發標理明例渙若冰消<hi>王瑩荅</hi>伏<lb/>
奉淵㫖頓祛羣疑天情獨照妙鑒懸覽<hi>伏晅荅</hi>
天識天識昭逺聖情淵察伏覽𤣥徽實曉庸昧<hi>建安王</hi>
<pb n="KR3k0049_WYG_011-35a"/>
天㫖天㫖𢎞深慇懃於妙象<hi>范孝才</hi>伏讀天㫖照鏡塵䝉<lb/>
皎若朝暉朗如宵讀<hi>陸璉</hi>猥奉神㫖昭若發蒙<hi>殷的</hi>
天誨天誨諄諄引諭彌博徒懐遊聖終懵管窺<hi>謝綽</hi>
天照天照淵凝妙㫖周博折彼異端𢎞兹教範信可以<lb/>
朗悟冥塗棟梁千載矣<hi>王珍國</hi>
天製蒙示天製謹加讀誦垢吝雲消特兼懽抃<hi>韋</hi>
天儀天儀臨席睟容親證拜伏雖多疲勞頓遣<hi>簡文荅湘東書</hi>
天覽臣障雖多災身穢饒疾針艾湯藥每黷天覽<hi>簡文謝懴</hi>
<pb n="KR3k0049_WYG_011-35b"/>
天奬大恩淵深叡情廣奥夕趨瓊筵晨登朱陛<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>頒天<lb/>
奬猶及下官<hi>蕭映荅晉安王心要書</hi>
天藻聖上愍其迷途爰奮天藻鉤深致逺盡化知神<hi>陸倕</hi>
仰墜天藻俯逮闡提所謂若披重霧以攀合璧出幽夜<lb/>
而眄燭龍短綆爰汲望瀾覘海<hi>沈宏</hi>
天苑敢藉寵靈頻干聽覽再降神㫖未垂臨燭自以結<lb/>
根天苑竊髙前載累冒宸嚴倍増戰息<hi>梁太子綱請御講啓</hi>
天慈欲須甘果翻種苦𤓰欲除渇乏反趨鹹水伏願天<lb/>
<pb n="KR3k0049_WYG_011-36a"/>
慈曲垂矜許<hi>隋釋彦琮通極論</hi>
天澤聖主流慈天澤滂被上荅乾慈永同彼岸<hi>蕭綸教</hi>
天鑒天鑒凝逺未蒙降遂<hi>晉安王等重請御講啓</hi>
道綱聖王御世淳風遐被振道綱以維六合布徳網以<lb/>
羅羣俊川無扣浪之夫谷無含歎之士<hi>晉什道恒釋駁論</hi>
地綱皇帝握斯乾紀執斯地綱懸特日月嘯吒風雲<hi>北齊</hi>
<hi>武成詔魏收</hi>
臨乾皇上體神御極挹睿臨乾二儀叶徳五精翼化下<lb/>
<pb n="KR3k0049_WYG_011-36b"/>
洞淵泉上達蒼昊<lb/>
統天皇帝以上叡統天大明御極彈壓九代驅駕百王<lb/>
至徳上通深仁下漏<hi>盧思道詩序</hi>
運元象理大綱仗八柄運元象撮衆有者天子也<hi>周生列子</hi>
　　古帝王<lb/>
盤古天地渾沌如雞子盤古生其中萬八千嵗天地開<lb/>
闢陽清為天隂濁為地盤古在其中一日九變神于天<lb/>
聖于地天日髙一丈地日深一丈盤古日長一丈如此<lb/>
<pb n="KR3k0049_WYG_011-37a"/>
萬八千嵗天極髙地極深盤古極長<hi>三五厯紀</hi>盤古垂死化<lb/>
身氣成風雲聲為雷霆左眼為日右眼為月四肢五體<lb/>
為四極五嶽血液為江河筋脈為地里肌肉為田土髮<lb/>
髭為星辰皮毛為草木齒骨為金石精髓為珠玉汗流<lb/>
為雨澤身之諸蟲因風所感化為黎甿<hi>元氣論</hi>盤古之君<lb/>
龍首蛇身嘘為風雨吹為雷電開目為晝閉目為夜死<lb/>
後骨節為山林腸為江海血為淮瀆毛髮為草木<hi>五運歴年</hi>
<hi>記</hi>又昔古𫝊盤古左手為東嶽右手為西嶽腹為中嶽<lb/>
<pb n="KR3k0049_WYG_011-37b"/>
首為南嶽足為北嶽<hi>事物紀原</hi>盤古氏神靈一日九變盖元<lb/>
混之初陶融造化之主也真源賦謂元始應世萬八千<lb/>
年為一甲子荆湖南北今以十月十六日為盤古氏生<lb/>
日以候月之隂晴云其頭化之所宜有以也<hi>路史</hi>廣都縣<lb/>
有盤古三郎廟頗有靈應民之過門稍不致敬必加顯<lb/>
驗或為人毆擊或道途顛蹶由是逺近畏而敬之縣人<lb/>
楊知遇者嘗受正一盟威籙一夕醉甚將還其家路逺<lb/>
月黒因廟門過大呼曰余正一弟子也願得神力示以<lb/>
<pb n="KR3k0049_WYG_011-38a"/>
歸路俄有一炬火自廟門出前引之比至其家二十餘<lb/>
里雖狹橋細路畧無蹉跌火炬亦無見矣鄉里尤驚異<lb/>
之<hi>録異記</hi>
天皇春秋保乾圖云天皇於是斟元陳樞以立易威言<lb/>
斟酌元化該皇極以建易道宋君云威則也言斟酌元<lb/>
氣陳列樞機之行以改立先法　易通卦驗云天皇氏<lb/>
之先與乾曜合元君有五期輔有三名注云君之用事<lb/>
五行更王者亦有五期三輔公卿大夫也　河圖括地<lb/>
<pb n="KR3k0049_WYG_011-38b"/>
象云天皇九翼提名旋復盖輔翼者九人<lb/>
地皇人皇盤古氏後有天皇君一十三人時遭劫火乃<lb/>
有地皇君一十一人各萬八千餘年乃有人皇君兄弟<lb/>
九人結繩刻木四萬五千六百年<hi>真源賦</hi>天地初起狀如<lb/>
鷄子盤古生其中經九萬嵗次三皇及燧人氏治二萬<lb/>
二百九十七年<hi>帝系譜</hi>
九皇九皇之制主不虚王臣不虚貴階級尊卑名號自<lb/>
君吏民次者無國歴寵歴録副所以付授與天人㕘相<lb/>
<pb n="KR3k0049_WYG_011-39a"/>
結連鉤攷之具不備故也<hi>鶡冠子</hi>九皇殊制而政莫不效<lb/>
焉故曰泰一泰皇問泰一曰天地人事三者孰急泰一<lb/>
曰愛精養神内端者所以希天<hi>上</hi>泰一之道九皇之𫝊<lb/>
請成於泰始之末<hi>上</hi>注春秋緯云人皇兄弟九人分治<lb/>
天下九皇之號豈縁是歟泰皇盖九皇之長也　索隠<lb/>
曰按李斯議云天皇地皇之下即云泰皇當人皇也而<lb/>
封禪書云昔者太帝使素女鼓瑟而悲盖二皇已前稱<lb/>
泰皇<hi>秦紀注</hi>李斯云泰皇最貴<lb/>
<pb n="KR3k0049_WYG_011-39b"/>
東户東户氏之熈載也紹荒屯遺美好垂精拱黙而九<lb/>
寰以承流當是之時禽獸成羣竹木遂長道上顔行而<lb/>
不拾遺耕者餘餼宿之隴首其歌樂而無謡其哭哀而<lb/>
不聲皆至徳之世也<hi>子思子</hi>淮南子云東户季子之世道<lb/>
路不拾遺耒耜餘糧宿諸畝首使君子小人各得其宜<lb/>
也許氏云古之人君𫝊又作東扈<lb/>
几蘧几蘧氏之御天下也不治而不亂徇耳目内通而<lb/>
外乎心知天下之人惟知母不知父鶉居鷇飲而不求<lb/>
<pb n="KR3k0049_WYG_011-40a"/>
不譽晝則旅行夜則類處及其死也藁舁風化而已令<lb/>
之曰知生之民<hi>亢倉子</hi>莊子人間世云夫徇耳目内通而<lb/>
外於心知鬼神將来而況其散焉者是伏羲几蘧之所<lb/>
行終而況其散者成𤣥英云徇使也能令根竅内通不<lb/>
縁於物境精神安静志外於心知則外遣於形内忘於<lb/>
知鬼神冥附而舎止矣几蘧者三皇以前無文字之君<lb/>
言伏羲几蘧行之以終其身也<lb/>
至徳之世昔者容成氏大庭氏伯皇氏中央氏栗陸氏<lb/>
<pb n="KR3k0049_WYG_011-40b"/>
驪畜氏軒轅氏赫胥氏尊盧氏祝融氏伏戲氏神農氏<lb/>
當是時也民結繩而用之甘其食美其服樂其俗安其<lb/>
居鄰國相望雞狗之音相聞民至老死而不相往来若<lb/>
此之時則至治己<hi>莊子</hi>
赫胥氏夫赫胥氏之時民居不知所為行不知所之含<lb/>
哺而熈鼓腹而遊民能以此矣<hi>上</hi>
皇雄齊授梁䇿云遂古之載肇有生人皇雄大庭之辟<lb/>
赫胥尊盧之后斯並龍圖鳥跡以前慌忽杳冥之世固<lb/>
<pb n="KR3k0049_WYG_011-41a"/>
無得而詳焉<lb/>
合雒元帝荅王僧辨曰天生蒸民而樹之君所以對揚<lb/>
天休司牧黔首攝提合雒以前栗陸驪連之外書契不<lb/>
傳無得稱也<lb/>
神民氏路史云天地開闢爰有神民民神異業精氣通<lb/>
行<hi>見潜夫論卜列</hi>都於神民之邱一曰神皇氏　陳子桱綱目<lb/>
外紀云神皇盖使神民異業精氣通行者<lb/>
　王潜夫云天地開闢有神民民神異業精氣通行有<lb/>
<pb n="KR3k0049_WYG_011-41b"/>
　招召命有遭隨吉㐫之期天難諶斯聖賢雖察不自<lb/>
　専故立卜筮以質神靈<lb/>
　按此論之意盖謂開闢之後有神有民民之與神業<lb/>
　雖異而精氣則相通也民之吉凶因行命而致故立<lb/>
　卜筮以質神靈耳非以神民為帝者名氏也羅氏誤<lb/>
　以行字帶上讀遂為強立名氏陳氏不察本書遂因<lb/>
　之而示盖使<hi>云云</hi>不大誤于後學耶<lb/>
　路史又有大隗氏陳氏亦因載之按莊子徐無鬼云<lb/>
<pb n="KR3k0049_WYG_011-42a"/>
　黄帝將見大隗乎具茨之山注云大隗大司神名也<lb/>
　一云大道也又云具茨今名泰隗山未嘗以為帝者<lb/>
　名也而羅氏<hi>云云</hi>不知果何所見其他所列帝王名<lb/>
　氏詎可盡憑耶<lb/>
　路史有鉅靈氏　左邱明國語云華嶽本一山當河<lb/>
　河水過而曲行河神巨靈手盪脚蹋開而為兩今掌<lb/>
　足之跡仍存<hi>水經</hi>有巨靈神者偏得神元之道能造山<lb/>
　川出江河<hi>華嚴開山圖</hi>俱不云帝王也<lb/>
<pb n="KR3k0049_WYG_011-42b"/>
　齊桓公欲封禪管仲曰古者封泰山禪梁父者七十<lb/>
　二家而夷吾所記者十有二焉昔無懐氏<hi>云云史    記</hi>
　孔子登泰山觀易姓而王可得而數者七十餘人不<lb/>
　得而數者萬數也<hi>韓詩外傳</hi>
　楊朱曰太古之事滅矣孰誌之哉三皇之事若存若<lb/>
　亡五帝之事若覺若夢三王之事或隠或顯億不識<lb/>
　一當身之事或聞或見萬不識一目前之事或存或<lb/>
　廢千不識一太古至于今日年數固不可勝紀<hi>列子</hi>
<pb n="KR3k0049_WYG_011-43a"/>
　髙辛已往則聞其人不見其書唐虞夏殷則見其書<lb/>
　不詳其事周氏已来載籍具矣<hi>仲長昌言</hi>
　按此昔人所論往古事者也而路史之云若此<lb/>
　　三皇<lb/>
三皇伏羲女媧神農<hi>春秋運斗樞</hi>伏羲祝融神農<hi>禮號諡記</hi>虙戲<lb/>
燧人神農<hi>含文嘉</hi>伏羲神農黄帝之書謂之三墳<hi>孔安國書序</hi>
女媧燧人祝融事經典未嘗以皇帝言之又不承五行<lb/>
之運盖霸而不王者也且祝融乃顓頊之代火官之長<lb/>
<pb n="KR3k0049_WYG_011-43b"/>
可列於三皇哉則諸家之論唯安國為長<hi>兼明書</hi>
邁化三皇邁化民不犯慝<hi>後天文志</hi>三皇邁化五星如連珠<lb/>
日月如合璧<hi>上</hi>三皇邁徳七曜順軌<hi>晉天文志</hi>
登閎羽獵賦歴五帝之寥廓涉三皇之登閎韋昭曰登<lb/>
髙也閎大也<hi>選</hi>躡三皇之髙蹤<hi>揚雄河東賦</hi>
統天三皇統天五帝御㝢道含𢎞而逺大徳普覆而平<lb/>
均<hi>廣𢎞明集</hi>夫王道之主其徳能載包含以統乾元也<hi>桓譚新論</hi>
太昊燧人氏沒庖犧氏代之繼天而生首徳於木為百<lb/>
<pb n="KR3k0049_WYG_011-44a"/>
王先帝出於震末有所因故位在東方主春象日之明<lb/>
是稱太昊<hi>皇王世紀</hi>
緯合天地開闢五緯各在其方至伏犧乃合故以為元<lb/>
<hi>春秋内事</hi>
三皇最先説文云賈侍中説此犧非古字張揖字詁云<lb/>
羲古字戲今字一號包羲氏三皇之最先<hi>書序註</hi>養犧牲<lb/>
以充庖廚故曰庖犧氏服牛乗馬亦曰伏羲<hi>通厯</hi>伏犧徳<lb/>
洽上下<hi>禮含文嘉</hi>
<pb n="KR3k0049_WYG_011-44b"/>
庖官太昊之世設九庖之官<hi>崔寔政論</hi>
春皇春皇者庖犧之别號至徳於天下元元之類莫不<lb/>
尊焉以木徳稱王故曰春皇其明叡照於八區是謂太<lb/>
昊昊者明也位居東方以含養蠢化叶于木徳其音附<lb/>
角號曰木皇<hi>拾遺記</hi>一號雄皇氏<hi>世紀</hi>
法始或曰太上無法而治法非所以為治也曰鴻荒之<lb/>
世聖人惡之是以法始乎伏羲而成乎尭匪伏匪尭禮<lb/>
義哨哨聖人不取也<hi>揚子問道篇</hi>周易云伏羲為上古俯仰<lb/>
<pb n="KR3k0049_WYG_011-45a"/>
二儀經綸萬象至徳備於冥昧神化通於精粹是以圖<lb/>
書著其迹河洛表其文變太素之質改淳逺之化三才<lb/>
之位既立四維之義乃張禮樂文物自兹而始<hi>拾遺記録</hi>
功揆天地虙犧氏之王天下也枕石<hi>淮南作枕方</hi>寢繩殺秋<lb/>
約冬負方州抱員天隂陽所擁沈滯不通者竅理之逆<lb/>
氣戾物傷民厚積者絶止之其民童蒙不知西東視瞑<lb/>
瞑行蹎蹎侗然自得莫知其所由浮游汎然不知所本<lb/>
自養不知所如往當此之時禽獸蟲蛇無不懐其爪牙<lb/>
<pb n="KR3k0049_WYG_011-45b"/>
蔵其螫毒功揆天地然而不章其功不揚其名隠真人<lb/>
之道以從天地之固然何即道徳上通而智故消滅也<lb/>
<hi>文子</hi>
至徳伏戲女媧不設法度而以至徳遺於後世何則至<lb/>
虚無純一而不<graphic n="KR2933" url="https://raw.githubusercontent.com/kanripo/KR-Gaiji/master/images/KR2933.png" mimeType="image/png"/>喋苛事也<hi>淮南子</hi>春秋世譜云華胥生<lb/>
男子為伏羲女子為女媧故世言女媧伏羲之妹<lb/>
鍊補往古之時四極廢九州裂女媧鍊五色石以補蒼<lb/>
天斷鼇足以立四極蒼天補四極正考其功烈上際九<lb/>
<pb n="KR3k0049_WYG_011-46a"/>
天下契黄壚名聲被後世光輝重萬物乗雷車服駕應<lb/>
龍驂青虬援絶瑞席蘿圖黄雲絡前白螭後奔蛇浮游<lb/>
消摇道鬼神登九天朝帝於靈門宓穆休于太祖之下<lb/>
<hi>准南訓</hi>福萬民夀九州莫大乎真氣鍊五石立四極莫大<lb/>
乎神用<hi>易内篇</hi>平定州有東西浮化二山皆有女媧廟其<lb/>
東浮山即媧氏補天之處其鍊石竈尚存而所産諸色<lb/>
石亦可燒云嵗上元夕人家各置一鑪當户是曰補天<lb/>
<hi>圖經</hi>互見天地門<lb/>
<pb n="KR3k0049_WYG_011-46b"/>
羅圖<hi>見上</hi>注羅列圖籍以為席蓐一説羅圖車上席也<lb/>
七十化黄帝生隂陽上駢生耳目桑林生臂手此女媧<lb/>
所以七十化也<hi>淮南子黄帝古天神</hi>女媧之腸化為神處栗廣之<lb/>
野横道而處<hi>山海經</hi>女媧古神女而帝者人面蛇身一日<lb/>
中七十變其腹化為此神栗廣野名<hi>注</hi>女媧鍊得五方<lb/>
氣變化成形補天地三十六變世應知七十二化處其<lb/>
位<hi>麻姑紫壇歌</hi>
二皇泰古二皇得道之柄立於中央神與化游以撫四<lb/>
<pb n="KR3k0049_WYG_011-47a"/>
方是故能天運地滯輪轉而無廢<hi>淮南</hi>注二皇伏羲神農<lb/>
也<lb/>
為師故不言之令不視之見此伏犧神農之所以為師<lb/>
也故民之化也不從其所言而從所行<hi>淮南</hi>
嘗百草古者民茹草飲水采樹木之實食蠃蛖之肉時<lb/>
多疾病毒傷之害於是神農乃始教民播植五榖相土<lb/>
地宜燥濕肥墝髙下嘗百草之滋味水泉之甘苦令民<lb/>
知所避就當此之時一日而遇七十毒<hi>上</hi>神農以為走<lb/>
<pb n="KR3k0049_WYG_011-47b"/>
獸難以乆養民乃求可食之物嘗百草實察醎苦之味<lb/>
教民食榖<hi>賈誼書</hi>神農嘗百草分五榖蒸民乃粒食<hi>陸景典畧</hi>
或云神農嘗百藥之時一日百死百生其所得三百六<lb/>
十物以應周天之數<lb/>
化如神神農之治天下也神不馳於胷中智不出於四<lb/>
域懐其仁誠之心甘雨時降五榖蕃植春生夏長秋收<lb/>
冬蔵月省時考嵗終獻功以時嘗榖祀於明堂明堂之<lb/>
制有盖而無四方風雨不能襲寒暑不能傷遷延而入<lb/>
<pb n="KR3k0049_WYG_011-48a"/>
之養民以公其民樸重端慤不忿争而財足不勞形而<lb/>
功成因天地之資而與之和同是故威厲而不殺刑錯<lb/>
而不用法省而不煩故其化如神其地南至交阯北至<lb/>
幽都東至𤾉谷西至三危莫不聽從當此之時法寛刑<lb/>
緩囹圄空虚而天下一俗莫懐姦心<hi>淮南</hi>
戴玉理有神人名石年蒼色大眉戴玉理駕六龍出地<lb/>
輔號皇神農<hi>春秋命厯叙</hi>
問太一神農稽首再拜問於太一小子曰鑿井出泉五<lb/>
<pb n="KR3k0049_WYG_011-48b"/>
味煎煮口别生熟後乃食咀男女異利子識其父曽聞<lb/>
太古之時人夀過百無殂落之咎獨何氣使然耶太一<lb/>
小子曰天有九門中道最良日月行之名曰國皇字曰<lb/>
老人出見南方長生不死衆耀同光神農乃從其嘗藥<lb/>
以救人命<hi>神農本草</hi>
夫負妻戴神農氏夫負妻戴以治天下尭曰朕之比神<lb/>
農猶旦與昏也<hi>尸子</hi>神農之教曰士有當年不耕者則天<lb/>
下或受其飢矣女有當年不績者則天下或受其寒矣<lb/>
<pb n="KR3k0049_WYG_011-49a"/>
故夫親耕妻親績<hi>吕覽</hi>
紀綱四時神農黄帝竅領天下紀綱四時和調隂陽於<lb/>
是萬民莫不竦身而思戴徳而視故治而不和<hi>文子</hi>
赤帝神農為赤帝<hi>繁露</hi>
黄軒邈矣黄軒應天載靈<hi>牽秀黄帝頌</hi>
徳冠黄帝徳冠帝位<hi>春秋合誠圖</hi>
調日月黄帝治天下而力牧太山稽輔之<hi>淮南</hi>調日月之<lb/>
行治隂陽之氣節四時之度正律厯之數别男女明上<lb/>
<pb n="KR3k0049_WYG_011-49b"/>
下使強不掩弱衆不暴寡民保命而不夭嵗時熟而不<lb/>
凶百官正而無私上下調而無尤法令明而不闇輔佐<lb/>
公而不阿田者讓畔道不拾遺市不預賈故於此時日<lb/>
月星辰不失其行風雨時節五榖豐昌鳳凰翔於庭麒<lb/>
麟游於郊<hi>文子</hi>青龍進駕飛黄伏皂諸北儋耳之國莫不<lb/>
獻其貢賦<hi>淮南</hi>
蘭席黄帝使百辟羣臣受徳教者先列珪玉於蘭席上<lb/>
燃沈榆之香舂雜寳為屑以沈榆之膠和之為泥以塗<lb/>
<pb n="KR3k0049_WYG_011-50a"/>
地分别尊卑華戎之位也<hi>拾遺記事出封禪記</hi>王融疏云天移雲<lb/>
動勒封岱宗咸五登三追蹤七十集三燭于蘭席聆萬<lb/>
嵗之禎聲豈不韙哉<hi>南齊書</hi>
四面子貢問孔子曰古者黄帝四面信乎孔子曰黄帝<lb/>
取合己者四人使治四方不謀而親不約而成大有成<lb/>
功此之謂四面也<hi>尸子</hi>吕氏春秋云黄帝立四面<lb/>
三百年宰我問于孔子曰昔者予聞諸榮伊曰黄帝三<lb/>
百年請問黄帝者人耶抑非人耶何以至於三百年子<lb/>
<pb n="KR3k0049_WYG_011-50b"/>
曰生而民得其利百年死而民畏其神百年亡而民用<lb/>
其教百年故曰三百年<hi>大戴禮</hi>
九行黄帝置四史以主圖籍使九行之士以統萬國九<lb/>
行者孝慈文信忠恭勇義以觀天地以祠萬靈亦為九<lb/>
徳之臣<hi>拾遺記</hi>
任風力舉風后力牧常先大鴻以治民<hi>史記</hi>黄帝夢大風<lb/>
吹天下之塵垢皆去又夢人執千鈞之弩驅羊萬羣帝<lb/>
寤而嘆曰風為號令執政者也垢去土后在也天下豈<lb/>
<pb n="KR3k0049_WYG_011-51a"/>
有姓風名后者哉夫千鈞之弩異力者也驅羊數萬羣<lb/>
能牧民為善也天下豈有姓力名牧者也於是依二占<lb/>
而求之得風后於海隅登以為相得力牧於大澤進以<lb/>
為將<hi>帝王世紀</hi>黄帝師於風后風后善於伏羲氏之道故推<lb/>
演隂陽之事<hi>春秋内事</hi>黄帝察三辰於上跡禍福于下經緯<lb/>
厯數然後天步有常則風后之為也<hi>後張衡傳</hi>黄帝得力牧<lb/>
而為五帝先大禹得咎繇而為三王祖<hi>前鼂錯傳</hi>黄帝所以<lb/>
垂衣裳而天下理者任風力也帝尭所以光宅天下者<lb/>
<pb n="KR3k0049_WYG_011-51b"/>
任稷卨也<hi>舊唐盧懐慎𫝊</hi>
陶天下黄帝問於伯髙曰吾欲陶天下而以為一家為<lb/>
之有道乎伯髙對曰請刈其莞而樹之吾謹逃其□牙<lb/>
則天下可陶而為一家<hi>管子</hi>
合鬼神昔者黄帝合鬼神於泰山之上駕象車而六蛟<lb/>
龍畢方並鎋蚩尤居前風伯進掃雨師灑道虎狼在前<lb/>
鬼神在後螣蛇伏地鳳凰覆上大合鬼神作為清角<hi>韓非</hi>
<hi>子十過</hi>
<pb n="KR3k0049_WYG_011-52a"/>
置法黄帝之治天下也其民不引而来不推而往不使<lb/>
而成不禁而止故黄帝之治也置法而不變使民安其<lb/>
法者也<hi>管子任法</hi>
問道黄帝聞廣成子在於崆峒之上故往見之曰我聞<lb/>
吾子達於至道敢問至道之精吾欲取天地之精以佐<lb/>
五榖以養民人吾又欲官隂陽以遂羣生為之奈何治<lb/>
身奈何而可以長久廣成子蹷然而起曰至道之精窈<lb/>
窈冥冥至道之極昏昏黙黙<hi>莊子</hi>
<pb n="KR3k0049_WYG_011-52b"/>
遊天衢黄帝之遊天衢奏鈞天之鼓建日月之旗乗琱<lb/>
雲之輿駕六翼之龍彭祖前驅松喬俠轂光景流而不<lb/>
見長風逐而不及發軔紫宫不崇朝而匝六合也<hi>孫綽子</hi>
適昆虞黄帝將適昆虞之邱中路逢容成子乗翠華之<lb/>
盖建日月之旗驂紫虬御雙鳥黄帝命方明遊路謂容<lb/>
成子曰吾將釣于一壑栖于一邱<hi>符子</hi>
龍驤黄帝之初養性養民不好戰伐而四帝各以方色<lb/>
稱號交共謀之邉城日驚介胄不釋黄帝歎曰君危于<lb/>
<pb n="KR3k0049_WYG_011-53a"/>
上民安于下主失於國其臣再嫁厥病之由非養寇耶<lb/>
今處民萌之上而四盜亢衡遞震子師於是遂即營壘<lb/>
以滅四帝向令黄帝若不龍驤虎變而與俗同道則其<lb/>
民亦嫁于四帝矣<hi>蔣子萬幾論</hi>
黄靈思𤣥賦黄靈詹而訪命兮樛天道其焉如注黄靈<lb/>
黄帝也詹至也訪謀也樛求也如之也<lb/>
黄炎黄炎故用水火矣共工氏固次作難矣五帝固相<lb/>
與争矣遞興廢勝者用事<hi>吕覽蕩兵</hi>夫兵者所以禁暴討亂<lb/>
<pb n="KR3k0049_WYG_011-53b"/>
也炎帝為火災故黄帝擒之共工為水害故顓頊誅之<lb/>
<hi>淮南子</hi>
世及干寶晉武革命論云鴻黄世及以一民也黄帝内<lb/>
　禪體文徳也<hi>晉紀</hi>左傳史克曰昔帝鴻氏有不才子賈逵<lb/>
　杜預曰帝鴻黄帝也按山海經帝俊生帝鴻帝鴻生<lb/>
　白民干云世及則賈杜似誤唐逢行珪鬻子注云軒<lb/>
　轅氏少典次子父曰帝鴻氏路氏謂帝鴻為黄帝子<lb/>
　帝俊是黄帝字無稽<lb/>
<pb n="KR3k0049_WYG_011-54a"/>
紀三綱炎帝分八節以始農功軒轅紀三綱而闡書契<lb/>
<hi>晉律厯志</hi>
制法窮聖神備道徳滋萌元氣開闢太初斯乃天皇氏<lb/>
之所以應乎天也依土地明神靈駕六羽而上騰度九<lb/>
州而下濟斯乃人皇氏之所以順乎人也造書契教畋<lb/>
漁合五緯而節四時登九天而類萬物斯乃犧皇氏之<lb/>
所以制人法也務播殖該變通嘗藥以救兆人聚貨而<lb/>
交天下斯乃農皇氏之所以興人利也振䕫皷載龍旗<lb/>
<pb n="KR3k0049_WYG_011-54b"/>
天則𤣥女授符帝則黄神降斗斯乃軒轅氏之所以除<lb/>
人害也<hi>崔融啓母廟碑</hi>
乗時乗時設教必生大聖以首之庖羲氏甄才煥文君<lb/>
人子天神農以之首於皇而體至道也軒轅氏推筴命<lb/>
官度方順紀顓頊奉之首於帝而法𤣥徳也<hi>常仲孺文宣王廟碑</hi>
無言三皇無言而化流四海故天下無所歸功帝者體<lb/>
天則地有言有令而天下太平君臣讓功四海化行百<lb/>
姓不知其所以然<hi>武經七書</hi>
<pb n="KR3k0049_WYG_011-55a"/>
　　五帝<lb/>
五帝黄帝少昊顓頊帝嚳唐尭虞舜為五帝六人而云<lb/>
五帝者以其俱合五帝座星也<hi>康成</hi>黄帝顓頊帝嚳唐尭<lb/>
虞順為五帝<hi>史記</hi>少昊顓頊髙辛唐虞為五帝<hi>孔安國</hi>康成<lb/>
以女媧為皇軒轅為帝軒轅之徳不劣女媧何故不為<lb/>
稱皇而淪之入帝仍為六人哉司馬遷近遺少昊而逺<lb/>
收黄帝甚為疎畧唯安國為定論<hi>兼明書</hi>
神聖五帝神聖其臣莫能及故自親事處于法宫之中<lb/>
<pb n="KR3k0049_WYG_011-55b"/>
明堂之上動静上配天下順地中得人故衆生之類亡<lb/>
不覆也根著之徒亡不載也燭以光明亡偏異也徳上<lb/>
及飛鳥下至水蟲草木諸産皆被其澤然後隂陽調四<lb/>
時節日月光風雨時膏露降五榖熟妖孽滅賊氣息民<lb/>
不疾疫河出圖洛出書神龍至鳳鳥翔徳澤滿天下靈<lb/>
光施四海此謂配天地治國大體之功也<hi>前晁錯傳</hi>
道化五帝之世道化淳備<hi>穀梁注</hi>
朱宣河圖曰白帝朱宣宋均曰少昊氏也王元長䇿秀<lb/>
<pb n="KR3k0049_WYG_011-56a"/>
才文五正置於朱宣下民不忒<lb/>
少昊窮桑氏嬴姓以金徳王故號金天氏也或曰宗師<lb/>
太昊之道故曰少昊<hi>古史考</hi>少昊以主西方一號金天氏<lb/>
亦曰金窮氏時有五鳳隨方之色集於帝庭因曰鳳鳥<lb/>
氏<hi>拾遺記</hi>
勤民昔在金天勤於民事命春鳸以耕稼召夏鳸以耘<lb/>
耡秋鳸所以收斂冬鳸於焉盖蔵<hi>晉食貨志</hi>
獻裘少昊都於曲阜鞬鞮毛人獻其羽裘渠捜之人服<lb/>
<pb n="KR3k0049_WYG_011-56b"/>
禹之徳獻其珍裘毛出五采<hi>田俅子</hi>王者奉五行教民種<lb/>
柏以時則渠捜来獻裘徳茂盛不恥惡衣則四夷獻其<lb/>
白裘<hi>孫氏瑞圖</hi>
絶地天通楚觀射父曰少皥之衰也九黎亂徳民神雜<lb/>
揉不可方物<hi>漢書作放</hi>家為巫史享祀無度黷齊明而神弗<lb/>
蠲嘉生不降禍災荐臻莫盡其氣顓頊受之迺命南正<lb/>
重司天以屬神火正黎司地以屬民使復舊常亡相侵<lb/>
黷是謂絶地天通<hi>楚語前郊祀志</hi>
<pb n="KR3k0049_WYG_011-57a"/>
揖靈顓頊居位竒祥衆祉莫不總集不禀正朔者越山<lb/>
航海而皆至也帝乃揖四方之靈羣后執珪以禮百辟<lb/>
各有班序受文徳者錫以鐘磬受武徳者錫以干戈<hi>拾遺</hi>
縁道昔者帝顓頊年十五而佐黄帝二十而治天下其<lb/>
治天下也上縁黄帝之道而行之學黄帝之道而常之<lb/>
<hi>鬻子</hi>
日慎一日顓頊曰功莫美於去惡而為善罪莫大於去<lb/>
善而為惡故非吾善善而已也善縁善也非惡惡而已<lb/>
<pb n="KR3k0049_WYG_011-57b"/>
也惡縁惡也吾日慎一日其此而已也<hi>賈太傅新書</hi>
法天地良人請問十二紀文信侯曰嘗得學黄帝之所<lb/>
以誨顓頊矣爰有大圜在上大矩在下汝能法之為民<lb/>
父母盖聞古之清世是法天地凡十二紀者所以紀治<lb/>
亂存亡也<hi>吕覽</hi>
銘器天和元年詔曰昔周王受命請聞顓頊廟有戒盈<lb/>
之器室為復禮之銘<hi>後周書</hi>
帝嚳昔者帝嚳年十五而佐帝顓頊三十而治天下其<lb/>
<pb n="KR3k0049_WYG_011-58a"/>
治天下也上縁黄帝之道而明之學帝顓頊之道而行<lb/>
之<hi>鬻子</hi>
信仁帝嚳曰徳莫髙於博愛人而政莫髙於博利人故<lb/>
政莫大於信治莫大於仁吾慎此而已也<hi>賈太傅新書</hi>
叙三辰顓頊氏其相戴干其號髙辛厥職神靈徳行祇<lb/>
肅迎逆日月順天之則能叙三辰以固民<hi>潜夫論</hi>
戴干帝嚳駢齒上法日參秉度成紀以理隂陽<hi>河圖矩起</hi>帝<lb/>
嚳戴干是謂清明發節移度盖像招摇<hi>元命苞</hi>
<pb n="KR3k0049_WYG_011-58b"/>
道徳帝嚳有天下號髙辛髙辛者道徳大信也嚳者極<lb/>
也言其能施行窮極道徳也<hi>白虎通</hi>嚳者考也成也言其<lb/>
考明法度醇美嚳然若酒之芬香也<hi>風俗通</hi>
黄唐自昔黄唐經畧萬國燮定東西疆理南北<hi>前叙傳</hi>大<lb/>
漢基隆于羲農規廣于黄唐<hi>選班固賓戲</hi>五等之制始於黄<lb/>
唐<hi>陸士衡五等論</hi>周氏以鑒夏殷之長久遵黄堂之並建<hi>唐李百藥</hi>
<hi>封建論</hi>
俈尭俈尭之時混吾之美在下其道非獨出時也山不<lb/>
<pb n="KR3k0049_WYG_011-59a"/>
用而童瞻澤不弊而養足<hi>管子侈靡</hi>
陶唐尭先居唐後居陶邱故曰陶唐氏<hi>元和郡縣志</hi>上稽乾<lb/>
則降承龍翼而炳諸典謨以冠徳卓絶<hi>武臣作緯</hi>者莫崇乎<lb/>
陶唐<hi>班固賓戲</hi>
明法昔者尭之治天下也猶埴之在埏也唯陶之所以<lb/>
為猶金之在爐恣治之所以鑄其民引之而來推之而<lb/>
往使之而成禁之而止故尭之治也善明法禁之令而<lb/>
已矣<hi>管子任法</hi>
<pb n="KR3k0049_WYG_011-59b"/>
游汾尭治天下之民平海内之政往見四子藐姑射之<lb/>
山汾水之陽窅然喪其天下焉<hi>莊逍遥</hi>四子王倪齧缺被<lb/>
衣許由<hi>注</hi>體元則大悵望姑射之阿<hi>曲水詩序</hi>昔聞汾水游<lb/>
今見塵外鑣<hi>謝靈運北固詩</hi>
徳逺帝尭曰吾存心於先古<hi>説苑作天下</hi>加志於窮民痛萬<lb/>
姓之罹罪憂衆生之不遂也故一民或飢曰此我飢之<lb/>
也一民或寒曰此我寒之也一民有罪曰此我陷之也<lb/>
仁行而義立徳博而化廣故不賞而民勸不罰而民治<lb/>
<pb n="KR3k0049_WYG_011-60a"/>
先恕而後行是故徳音逺也<hi>賈太傅新書説苑載河間獻王之言同</hi>
刑措帝尭之治天下也盖殺一人刑二人而天下治故<lb/>
曰威厲而不試刑措而不用此之謂也<hi>荀議兵</hi>子貢曰傳<lb/>
云尭舜之王一人不刑而天下治教誠而受深也<hi>書大傳</hi>
儉徳人君之有天下者瑶臺九纍而尭白屋黼衣九種<lb/>
而尭大布宫中三市而尭鶉居珍羞百種而尭糲飯菜<lb/>
粥騏驎青龍而尭素車樸馬<hi>尸子</hi>人之所以樂為人主者<lb/>
以其窮耳目之欲而適躬體之便也今髙臺層榭人之<lb/>
<pb n="KR3k0049_WYG_011-60b"/>
所麗也而尭樸桷不斲素題不枅珍怪竒異人之所美<lb/>
也而尭糲粢之飯藜藿之羮文繡白狐人之所好也而<lb/>
尭布衣揜形鹿裘御寒養性之具不加厚而増之以任<lb/>
重之憂故舉天下而𫝊之于舜若解重負然非直辭讓<lb/>
誠無以為也<hi>淮南精神訓</hi>尭之有天下也非貪萬人之富而<lb/>
安人主之位也以為百姓力征強凌弱衆暴寡於是尭<lb/>
乃身服節儉之行而明相愛之仁以和輯之是故茅茨<lb/>
不翦采椽不折大路不畫越席不縁大羮不和粢食不<lb/>
<pb n="KR3k0049_WYG_011-61a"/>
毇巡狩行教勤勞天下周流五嶽豈其奉養不足樂哉<lb/>
舉天下而以為社稷非有利焉年衰志憫舉天下而傳<lb/>
之舜猶却行而脱蹝也<hi>上主術</hi>帝尭王天下之時金銀珠<lb/>
玉弗服也錦繡文綺弗衣也竒怪異物弗視也玩好之<lb/>
器弗寶也淫泆之樂弗聽也宫垣屋室弗堊色也榱桷<lb/>
柱楹弗藻飾也茅茨之盖弗翦齊也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>衣絓履不弊不<lb/>
更為也滋味重累弗食也温飯煖羮不酸餒不易也不<lb/>
以私曲之故留耕種之時削心約志從事于無為其自<lb/>
<pb n="KR3k0049_WYG_011-61b"/>
奉也甚薄其賦役也甚寡故萬民富樂而無饑寒之色<lb/>
百姓戴其君如日月親其君如父母<hi>六韜</hi>尭之王天下也<lb/>
有茅茨不翦采椽不斲糲粢之食藜藿之羮冬日麑裘<lb/>
夏日葛衣雖監門之服養不虧於此矣<hi>韓非子</hi>尭有天下<lb/>
飯於土簋飲於土鉶其地南至交趾北至幽都東西至<lb/>
日月之所出入者莫不賓服<hi>上</hi>晏子問于子華子曰嬰<lb/>
聞聖人尚儉尭不以土階為陋而有虞氏怵戒于塗髹<lb/>
於𫝊有之乎子華子曰昔尭居於衢室之宫垂衣而襞<lb/>
<pb n="KR3k0049_WYG_011-62a"/>
幅邃如神明之居輯五瑞以見羣后帶幅舄而入覲者<lb/>
如衆星之拱北尭則若固有之也舜遊於巖廊之土被<lb/>
袗衣而鼔五絃之琴畫日月於太常備十有二章黼黻<lb/>
𤣥黄爛如也出則有鸞和動則有珮環步趨中於<hi>闕</hi>
之節舜亦若固有之也夫尭舜之備物也如此而惡有<lb/>
所謂土階三尺茅茨不翦者惡有所謂塗髹以自怵戒<lb/>
者此腐儒之所守而汙俗之所以相欺者也野人之所<lb/>
稱道故記所不𫝊者也<hi>子華子</hi>
<pb n="KR3k0049_WYG_011-62b"/>
九臣當尭之時舜為司徒契為司馬禹為司空后稷為<lb/>
田疇䕫為樂正倕為工師伯夷為秩宗臯陶為大理益<lb/>
掌敺禽尭體力便巧不能為一焉尭為君而九子為臣<lb/>
其何故也尭知九職之事使九子者各受其事皆勝其<lb/>
任以成九功尭遂成厥功以王天下<hi>說苑君道</hi>尭之九臣誠<lb/>
而能興於朝其四臣詐而誅於野<hi>上</hi>尭之治天下也舜<lb/>
為司徒契為司馬禹為司空后稷為大田師奚仲為工<lb/>
其導萬民也水處者漁山處者木谷處者牧陸處者農<lb/>
<pb n="KR3k0049_WYG_011-63a"/>
地宜其事事宜其械械宜其用用宜其人澤臯織網陵<lb/>
阪耕田得以所有易所無以所工易所拙是故離叛者<lb/>
寡而聽從者衆譬若播棊丸於地員者走澤方者處髙<lb/>
各從其所安若風之遇簫忽然感之各以清濁應矣<hi>淮南</hi>
<hi>齊俗</hi>治官理民者有司也君無事焉猶尊君也辟地墾草<lb/>
者后稷也決河濬江者禹也聽獄治中者臯陶也有聖<lb/>
名者尭也故得道以御者身雖無能必使能者為己用<lb/>
不得其道技藝雖多未有益也<hi>詮言</hi>
<pb n="KR3k0049_WYG_011-63b"/>
尭戒尭戒曰戰戰慄慄日慎一日人莫蹪於山而蹪於<lb/>
垤<hi>人間</hi>
大公劉向曰古有行大公者帝尭也貴為天子富有天<lb/>
下得舜而𫝊之不私其子去天下若遺躧於天下猶然<lb/>
況細於天下者乎<lb/>
恩深尭遭洪水之灾天下分絶為十二州制逺之道㣲<lb/>
而無乖畔之難者徳厚恩深無怨於天下也<hi>前谷永傳</hi>
徳化唐尭以徳化為冠冕以稷契為筋力髙而益崇動<lb/>
<pb n="KR3k0049_WYG_011-64a"/>
而愈據此先聖所以長守萬國保其社稷者也<hi>後黄瓊傳</hi>
羣龍為用昔唐尭在上羣龍為用是以能建天地之功<lb/>
増日月之耀者也<hi>上郎顗傳</hi>
華封祝尭觀乎華華封人曰嘻聖人請祝聖人使聖人<lb/>
夀尭曰辭使聖人富尭曰辭使聖人多男子尭曰辭封<lb/>
人曰夀富多男子人之所欲也女獨不欲何耶尭曰多<lb/>
男子則多懼富則多事夀則多辱是三者非所以養徳<lb/>
也故辭封人曰始也我以女為聖人耶今然君子也天<lb/>
<pb n="KR3k0049_WYG_011-64b"/>
生萬民必授之職多男子而授之職則何懼之有富而<lb/>
使人分之則何事之有夫聖人鶉居而鷇食鳥行而無<lb/>
彰天下有道則與物皆昌天下無道則脩徳就閒千嵗<lb/>
厭世去而上僊乗彼白雲至于帝鄉三患莫至身常無<lb/>
殃則何辱之有<hi>莊天道</hi>
康衢謡尭治天下五十年不知天下治歟不治歟不知<lb/>
億兆之願戴己歟不願戴己歟顧問左右左右不知問<lb/>
外朝外朝不知問在野在野不知尭乃㣲服游於康衢<lb/>
<pb n="KR3k0049_WYG_011-65a"/>
聞兒童謡曰立我蒸民莫匪爾極不識不知順帝之則<lb/>
尭喜問曰誰教爾為此言童兒曰我聞之大夫問大夫<lb/>
大夫曰古詩也尭還宫召舜因禪以天下<hi>列仲尼</hi>
用心舜問於尭曰天王之用心何如尭曰吾不敖無告<lb/>
不廢窮民苦死者嘉孺子而哀婦人此吾所以用心已<lb/>
舜曰美則美矣而未大也尭曰然則何如舜曰天徳而<lb/>
出寧日月照而四時行若晝夜之有經雲行而雨施矣<lb/>
尭曰膠膠擾擾乎天之合也我人之合也<hi>莊天道</hi>
<pb n="KR3k0049_WYG_011-65b"/>
安榮許由欲觀帝意謂尭曰坐於華殿之上面雙闕之<lb/>
下君之榮願亦已足矣夫尭曰余坐華殿之上森然而<lb/>
松生於棟余立櫺扉之内霏焉而雲生於牖雖面雙闕<lb/>
無異乎崔巍之冠蓬莱雖背墉郭無異乎迴巒之縈崑<lb/>
崙余安知其所以安榮<hi>符子</hi>
六王之冠夫尭之賢六王之冠也舜一徙而成邑而尭<lb/>
無天下矣有人無術以禁下恃為舜而不失其民不亦<lb/>
無術乎<hi>韓難三</hi>
<pb n="KR3k0049_WYG_011-66a"/>
帝媯昔在帝媯巨唐之世<hi>海賦</hi>
舜祖幕夫成天地之大功者其子孫未嘗不章虞夏商<lb/>
周是也乃至于虞幕能聽協風以成樂物生者也<hi>云云</hi>
其後皆為王公侯伯<hi>鄭國語</hi>晉侯問于史趙曰陳其遂亡<lb/>
乎對曰未也且陳氏得政于齊而後卒亡自幕至于瞽<lb/>
瞍無違命舜重之以明徳寘徳於遂遂世守之及胡公<lb/>
不淫故周賜之姓使祀虞帝臣聞盛徳必百世祀虞之<lb/>
世數未也繼守將在齊其兆既存矣<hi>左昭八年</hi>展禽云幕能<lb/>
<pb n="KR3k0049_WYG_011-66b"/>
帥顓頊者也有虞氏報焉<hi>魯語</hi>孔晁云幕能脩道功不及<lb/>
祖徳不及宗故每於嵗之大烝而祭焉謂之報言虞舜<lb/>
祭幕明幕是舜先不知去舜逺近也<hi>左疏</hi>舜祖幕幕生窮<lb/>
蟬窮蟬生敬康敬康生喬牛喬牛生瞽叟瞽叟産舜<hi>劉躭</hi>
<hi>吕梁碑</hi>鄭衆曰幕舜之先賈逵以幕為虞思非也𫝊言自<lb/>
幕而至瞽瞍知幕在瞽瞍之前非虞思明矣<hi>陳世家索隠</hi>
不利利人舜耕歴山陶河濱漁雷澤不取其利以教百<lb/>
姓百姓舉利之此所謂能以所不利利人者也<hi>管子</hi>歴山<lb/>
<pb n="KR3k0049_WYG_011-67a"/>
之農者侵畔舜往耕焉朞年甽畝正河濱之漁者争抵<lb/>
舜往漁焉朞年而讓長東夷之陶者器苦窳舜往陶焉<lb/>
朞年而器牢仲尼歎曰耕漁與陶非舜官也而舜往為<lb/>
之者所以救敗也舜其信仁乎乃躬耕處苦而民從之<lb/>
<hi>韓難一</hi>舜兼愛百姓務利天下其田歴山也荷彼耒耜耕<lb/>
彼南畝與四海俱有其利其漁雷澤也旱則為耕者鑿<lb/>
瀆儉則為獵者表虎故有光若日月天下歸之若父母<lb/>
<hi>尸子</hi>昔舜耕於歴山朞年而田者争處墝埆以封壤肥饒<lb/>
<pb n="KR3k0049_WYG_011-67b"/>
相讓釣於河瀆朞年而漁者争處湍瀨以曲隈深潭相<lb/>
予當此之時口不設言手不指麾執𤣥徳於心而化馳<lb/>
若神<hi>准原道</hi>
行猶河海舜南面而治天下天下太平明于玉燭息于<lb/>
永風食於膏火飲于醴泉舜之行其猶河海乎千仞之<lb/>
溪滿焉螻螘之穴亦滿焉由此觀之禹湯之功不足言<lb/>
也<hi>尸子</hi>
託位舜一徙成邑再徙成都三徙成國四方之士歸之<lb/>
<pb n="KR3k0049_WYG_011-68a"/>
尭聞其賢徵之草茅之中與之語禮樂而不逆與之語<lb/>
政至簡而易行與之語道廣大而不窮於是妻之以媓<lb/>
媵之以娥九子事之而託天下焉<hi>上</hi>屬以九子贈以昭<lb/>
華之玉而傳天下焉<hi>淮南子</hi>
見尭昔尭殂之後舜仰慕三年坐則見尭于牆食則覩<lb/>
尭于羮<hi>後漢李固傳</hi>
殛鯀尭以天下讓舜鯀為諸侯怒於尭曰得天之道者<lb/>
為帝得地之道者為三公今我得地之道而不以我三<lb/>
<pb n="KR3k0049_WYG_011-68b"/>
三公以尭為失論欲得三公乃使猛獸欲以為亂比獸<lb/>
之角能以為城舉其尾能以為旌召之不來仿佯於野<lb/>
以患帝舜於是殛之於羽山副之以吳刀禹不敢怨而<lb/>
反事之官為司空<hi>吕氏春秋</hi>尭欲𫝊天下於舜鯀諌曰不祥<lb/>
哉孰以天下而𫝊之於匹夫乎尭不聽舉兵而誅殺鯀<lb/>
於羽山之郊共工又諌曰孰以天下而𫝊之於匹夫乎<lb/>
尭不聽又舉兵而誅共工於幽之都於是天下莫敢言<lb/>
無𫝊天下於舜仲尼聞之曰尭之知舜之賢非其難者<lb/>
<pb n="KR3k0049_WYG_011-69a"/>
也不以其所疑敗其所察則難也<hi>韓非子</hi>尭以天下與舜<lb/>
顔色不變舜受天下於尭亦顔色不變知天下無損益<lb/>
於己也夫何為哉<hi>尸子</hi>
大功舜有大功二十而為天子注舉十六相去四凶也<lb/>
<hi>左十八年</hi>帝舜以二八成功文王以多士興周<hi>晉華譚傳䇿</hi>二八<lb/>
舉而四門穆十亂用而天下安<hi>何充疏虞喜</hi>二八升而唐朝<lb/>
盛伊吕用而湯武寧<hi>袁安名臣頌</hi>舜去四凶而格天地<hi>唐書宗立</hi>
<hi>太子制</hi>
<pb n="KR3k0049_WYG_011-69b"/>
教舜務成昭之教舜曰避天下之逆從天下之順天下<lb/>
不足取也避天下之順從天下之逆天下不足失也<hi>尸子</hi>
作食器尭禪天下虞舜受之作為食器斬山木而財之<lb/>
削鋸脩之迹流漆墨其上輸之於宫以為食器諸侯以<lb/>
為益侈國之不服者十三<hi>韓非子</hi>
不下席子曰參女以為明主為勞乎昔者舜左禹而右<lb/>
臯陶不下席而天下治<hi>書大傳</hi>
不下堂人君不親小事百官有司各任其職故舜命九<lb/>
<pb n="KR3k0049_WYG_011-70a"/>
賢則無所用心彈五絃之琴詠南風之詩不下堂廟而<lb/>
天下治也<hi>吳志步隲</hi>
黄序王元長䇿秀才文九工開於黄序庶績其凝注帝<lb/>
王世紀曰舜始即位改正朔以土承火色尚黄尚書中<lb/>
候所謂建黄授正改用<hi>選</hi>
端如北極舜之在位也端如北極<hi>淮覽冥訓</hi>舜之在位猶北<lb/>
辰然<hi>家五帝注見萬巻菁華</hi>
致天下尭問於舜曰我欲致天下為之奈何對曰執一<lb/>
<pb n="KR3k0049_WYG_011-70b"/>
無失行㣲無怠忠信無倦而天下自來執一如天地行<lb/>
㣲如日月忠誠盛於内賁於外形於四海天下其在一<lb/>
隅耶夫有何足致也<hi>荀尭問</hi>
尊徳禮魏徵疏潜夫論曰人君之理莫大於道徳教化<lb/>
也聖人甚尊徳禮而卑刑罰故舜先敕契以敬敷五教<lb/>
而後任咎繇以五刑也<hi>貞觀政要</hi>
遇時舜之耕漁其賢不肖與為天子同其未遇時也以<lb/>
其徒屬掘地財取水利編蒲葦結罘網手足胼胝不居<lb/>
<pb n="KR3k0049_WYG_011-71a"/>
然後免於凍餒之患其遇時也登為天子賢士歸之萬<lb/>
民譽之丈夫女子振振殷殷無不戴説舜自為詩曰普<lb/>
天之下莫非王土率土之濱莫非王臣所以見盡有之<lb/>
也盡有之賢非加也盡無之賢非損也時使然也<hi>吕氏春秋</hi>
巻婁巻婁者舜也羊肉不慕蟻蟻慕羊肉羊肉羶也舜<lb/>
有羶行百姓悦之故三徙成都至鄧之虚而十有萬里<lb/>
尭聞舜之賢舉之童土之地曰冀得其来之澤<hi>莊子</hi>
寡為昔者舜甑盆無膻而下不以餘獲罪飯乎土簋啜<lb/>
<pb n="KR3k0049_WYG_011-71b"/>
乎土型而農不以力獲罪麑衣而盩領而女不以巧獲<lb/>
罪法下易由事寡易為功而民不以政獲罪故大道多<lb/>
容大徳衆下聖人寡為故用物常壯也<hi>韓詩外傳</hi>
十尭九舜知髙九舜明出十尭三四六五不能喻十尭<lb/>
九舜無以方<hi>廣𢎞明昭明啓</hi>梁元檄四方云十尭九舜何足云<lb/>
也<hi>紀</hi>今夫尭舜生而在上位雖有十桀紂而不能亂者<lb/>
則世治也桀紂亦生而在上位雖有十尭舜而不能治<lb/>
者則勢亂也<hi>韓子</hi>責公者易雖一賢少謬執難者衆雖九<lb/>
<pb n="KR3k0049_WYG_011-72a"/>
舜猶亂<hi>桓範要論</hi>
左尭右舜事強暴之國必致寶單國舉而後己雖左尭<lb/>
右舜未有能以此道免者也<hi>韓詩外傳</hi>
體尭蹈舜濟時拯世之術豈必體尭蹈舜然後乃理哉<lb/>
期於補綻決壊枝柱邪傾隨形裁割措於安寧<hi>後崔寔論</hi>
善教尭舜至天下之善教化者也南面而聽天下生民<lb/>
之屬莫不振動從服以化順之然而朱象獨不化尭舜<lb/>
者天下之英也朱象者天下之嵬一時之瑣也今世俗<lb/>
<pb n="KR3k0049_WYG_011-72b"/>
不怪朱象而非尭舜豈不過甚矣哉夫是之謂嵬説<hi>荀子</hi>
四王舜染於許由伯陽禹染於臯陶伯益湯染於伊尹<lb/>
仲虺武王染於太公望周公旦此四王者所染當故立<lb/>
天下立為天子功名蔽天地舉天下之仁義顯人必稱<lb/>
此四王者<hi>吕覽</hi>舜偪尭禹偪舜湯放桀武王伐紂此四王<lb/>
者人臣弑其君者也而天下譽之察四王之情貪得人<lb/>
之意也度其行暴亂之兵也然四王自廣措也而天下<lb/>
稱大焉自顯名也而天下稱明焉則威足以臨天下利<lb/>
<pb n="KR3k0049_WYG_011-73a"/>
足以盖世天下從之<hi>韓非子</hi>
四代梁武帝云書起軒轅同以燧人為皇其五帝自黄<lb/>
帝至尭而止知帝不可以過五故曰舜非三王亦非五<lb/>
帝與三王為四代而已<hi>書疏</hi>學記云三王四代唯其師注<lb/>
虞夏殷周<lb/>
五代五代建侯開國成家傳嗣百世歴載千數皆以能<lb/>
當天官功加百姓五代之臣以道事君以仁撫世澤及<lb/>
草木兼利外内普天率土莫不被徳其所安全真天工<lb/>
<pb n="KR3k0049_WYG_011-73b"/>
也是以福祚流衍本枝百世<hi>潜夫論貴忠篇</hi>靈光殿賦殷五代<lb/>
之純熈紹伊唐之炎精注五代唐虞夏殷周也<lb/>
旗古今昔舜欲旗古今<hi>務大作服海外</hi>而不成既足以成帝矣<lb/>
禹欲帝而不成既足以正殊俗矣湯欲繼禹而不成既<lb/>
足以服四荒矣武王欲及湯而不成既足以王道矣桓<lb/>
公欲繼三王而不成既足以為諸侯長矣<hi>吕覽論大</hi>
神明主天祚光徳而隕明忒昔在有熊髙陽髙辛唐虞<lb/>
三代咸有顯懿故天祚之為神明主且著在天庭是生<lb/>
<pb n="KR3k0049_WYG_011-74a"/>
民之願也厥饗國長久<hi>楊重黎</hi>
威察今人言五帝三王者其盛無偶威察若存其故何<lb/>
也其法盛其徳厚故思其徳必稱其人朝夕祝之升聞<lb/>
於天上帝俱歆用永厥世而豐其年<hi>家語執轡</hi>
咸五司馬相如難蜀父老文曰上咸五下登三注言與<lb/>
五帝皆盛而登于三王之上也<hi>前書</hi>四三皇而六五帝曽<lb/>
何周夏之足言<hi>景福殿賦</hi>遐邇五三<hi>校獵賦</hi>畜王資而承敵國<lb/>
之釁超五帝侔三王者必此法也<hi>韓非子</hi>人主師五帝而<lb/>
<pb n="KR3k0049_WYG_011-74b"/>
式三王<hi>後崔寔傳</hi>朝登五帝夕宿三皇<hi>杜甫太清宫賦</hi>
孕育乃先孕虞育夏甄殷陶周<hi>班固典引</hi>吞虞孕夏罩漢籠<lb/>
周<hi>梁簡文菩提頌</hi>遂欲流唐漂虞滌殷蕩周<hi>揚雄劇秦</hi>
馳驟尭步舜趨禹馳湯驟<hi>杜太清宫賦</hi>
五帝之戒武王問五帝之戒可得聞太公曰黄帝云余<lb/>
在民上摇摇恐夕不至朝故金人三緘其口慎言語也<lb/>
尭居民上振振如臨深淵舜居民上兢兢如履薄冰禹<lb/>
居民上慄慄如恐不滿湯居民上翼翼恐不敢息<hi>意林</hi>
<pb n="KR3k0049_WYG_011-75a"/>
八代今既不能純法八代故宜㕘以霸政八代謂三皇<lb/>
五帝也<hi>後崔寔傳</hi>
無地蘇秦説趙王曰舜無咫尺之地以有天下禹無百<lb/>
人之聚以王諸侯<hi>史記</hi>枚叔諌吳王書云舜無立錐之地<lb/>
以有天下禹無十户之聚以王諸侯<hi>選</hi>尭無百户之郭<lb/>
舜無置錐之地以有天下湯無七里之分以王諸侯<hi>淮南</hi>
<hi>汜論</hi>
　　三代<lb/>
<pb n="KR3k0049_WYG_011-75b"/>
令王韓厥曰三代之令王皆數百年保天之祿夫豈無<lb/>
辟王賴前哲以免也<hi>左成八</hi>
四王齊賓媚人對晉人曰四王之王也樹徳而濟同欲<lb/>
焉五伯之霸也勤而撫之以役王命<hi>成二</hi>尭伐驩兜舜伐<lb/>
有苗禹伐共工湯伐有夏文王伐虢武王伐紂此二帝<lb/>
四王皆以仁義之兵行于天下也<hi>荀議兵</hi>
伯禹尭美禹績乃賜姓姒氏封為夏伯故謂之伯禹天<lb/>
下宗之謂大禹<hi>帝王世紀</hi>
<pb n="KR3k0049_WYG_011-76a"/>
禹步禹治洪水疏河決江十年不闚其家手不爪脛不<lb/>
生毛生偏枯之病步不相過人曰禹步<hi>尸子</hi>禹有功抑下<lb/>
鴻<hi>荀成相</hi>股無完胈脛不生毛<hi>韓子</hi>字書股作腓胈細毛也<lb/>
見逺禹之決江水也民聚瓦礫及其事已成功已立為<lb/>
萬世利禹之所見者逺也而民莫之知<hi>吕樂成</hi>昔禹決江<lb/>
濬河而民聚瓦石子産開畝樹桑鄭人謫訾<hi>韓顯學</hi>
惜隂禹為司空繼鯀治水勞身涉勤不重徑尺之璧而<lb/>
愛日之寸隂<hi>帝王世紀</hi>陶侃常語人曰大禹聖人乃惜寸隂<lb/>
<pb n="KR3k0049_WYG_011-76b"/>
至於衆人當惜分隂<hi>晉書</hi>
趨時禹之趨時冠挂而不顧履遺而不取非争其先也<lb/>
争得其時也故聖人不貴尺之璧而重寸之隂時難得<lb/>
而易失也<hi>淮原道</hi>禹之治水身執畚挿以為民先當此之<lb/>
時燒不暇撌濡不給扢<hi>要畧</hi>沐浴霪雨梳櫛扶風平治水<lb/>
土定千八百國<hi>脩務</hi>禹蹙洪水身親其勞澤行路宿過門<lb/>
不入當此之時簮墮不掇冠挂不顧而暇耕乎<hi>鹽鐵相刺</hi>
待士禹之治天下也以五聲聽門懸鐘鼔鐸磬而置軺<lb/>
<pb n="KR3k0049_WYG_011-77a"/>
以待四海之士為銘於簨簴曰教寡人以道者擊鼓教<lb/>
寡人以義者擊鐘教寡人以事者振鐸語寡人以憂者<lb/>
擊磬語寡人以獄訟者揮鞀此之謂五聲是以禹嘗據<lb/>
一饋而七十起日中而不暇飽食曰吾猶恐四海之士<lb/>
留於道路是以四海之士皆至是以禹當朝廷間也可<lb/>
以羅爵<hi>鬻子</hi>昔者禹一沐而三握髮一食而三起以禮有<lb/>
道之士通乎已之不足也通乎已之不足則不與物争<lb/>
矣<hi>吕謹聽</hi>
<pb n="KR3k0049_WYG_011-77b"/>
泣罪禹出見罪人下車問而泣之左右曰夫罪人不順<lb/>
道故使然焉君王何為痛之至於此也禹曰尭舜之人<lb/>
皆以尭舜之心為心今寡人為君也百姓各自以其心<lb/>
為心是以痛之也<hi>説苑</hi>時多禹嘆物未尭心<hi>廣𢎞明昭明啓</hi>
作祭器舜禪天下而傳之於禹禹作為祭器墨染其外<lb/>
而朱畫其内縵帛為茵蔣席頗縁觴酌有采而樽俎有<lb/>
飾此彌侈矣而國之不服者三十三<hi>韓十過</hi>太宗常怪舜<lb/>
造漆器禹雕其俎諌者十餘不止小物何必爾耶<hi>褚遂良傳</hi>
<pb n="KR3k0049_WYG_011-78a"/>
司祿益食昔三苗大亂天命殛之夏禹受于𤣥宫有大<lb/>
神人面鳥身降而輔之司祿益食而民不飢司金益富<lb/>
而國家實司命益年而民不夭禹乃克三苗而神民不<lb/>
違四方歸之闢地以王<hi>隋巢子</hi>
徳衰尭治天下伯成子髙為諸侯焉尭授舜舜受禹伯<lb/>
成子髙辭為諸侯而耕禹往見之則耕在野禹趨就下<lb/>
位而問焉曰昔者尭治天下吾子立為諸侯焉尭授舜<lb/>
吾子猶存焉及吾在位子辭諸侯而耕何故伯成子髙<lb/>
<pb n="KR3k0049_WYG_011-78b"/>
曰昔尭之治天下舉天下而傳之他人至無欲也擇賢<lb/>
而與之其位至公也以至無欲至公之行示天下故不<lb/>
賞而民勸不罰而民畏舜亦猶然今君賞罰而民欲且<lb/>
多私是君之所懐者私也百姓知之貪争之端自此始<lb/>
矣徳自此衰刑自此繁矣吾不忍見以是處野也今君<lb/>
又何求而見我君行矣無留吾事耕而不顧<hi>辨序</hi>舜王天<lb/>
下臯陶佐政北人無擇深隠不見禹王天下伯益輔治<lb/>
伯成子髙委位而耕<hi>論衡</hi>
<pb n="KR3k0049_WYG_011-79a"/>
啓攻益伯益干啓位啓殺之<hi>竹書</hi>燕王欲傳國於子之也<lb/>
問之潘夀對曰禹愛益而任天下於益己而以啓人為<lb/>
史及老而以啓為不足任天下故傳天下於益而勢重<lb/>
盡在啓也已而啓與友黨攻益而奪之天下是禹名傳<lb/>
天下於益而實令啓自取之也<hi>韓非子</hi>管仲妾婧云睪子<lb/>
生五嵗而佐禹曹大家云臯子者臯陶之子伯益也<hi>列女</hi>
<hi>傳</hi>秦益後益即臯陶子也<hi>仲長綂昌言</hi>
金版出地論語隂嬉䜟曰庚子之旦金版尅書出地庭<lb/>
<pb n="KR3k0049_WYG_011-79b"/>
中曰臣族虐王禽宋均曰謂殺闗龍之後庚子旦庭中<lb/>
地有此版異也龍同姓稱族王虐殺我必見禽也任昉<lb/>
牋云金板出地告龍逢之怨<lb/>
玉鏡尚書帝命驗期云桀失玉鏡用其噬虎注玉鏡謂<lb/>
清明之道虎視謂其暴虐<lb/>
金椎孝經援神契云后偷任威折其玉斗失其金椎注<lb/>
后桀也偷茍且自奉也玉斗者渾儀金椎言國之寶<lb/>
琬琰后桀命扁伐岷山岷山女于桀二人曰琬曰琰桀<lb/>
<pb n="KR3k0049_WYG_011-80a"/>
愛二女無子焉斲其名于苕華之玉苕是琬華是琰而<lb/>
棄其元妃于洛曰妹嬉氏以與伊尹交遂以夏亡<hi>紀年</hi>
大犧桀為無道天下顫恐于辛任威國人大崩湯欲令<lb/>
伊尹往視曠夏恐其不信湯乃自射伊尹伊尹奔夏三<lb/>
年反報于亳曰桀迷于末嬉好彼琬琰不恤其衆民心<lb/>
積怨皆曰上天不恤夏命其卒湯與伊尹盟以示必滅<lb/>
夏伊尹又往視曠夏聽于末嬉之言以告湯湯良車七<lb/>
十乗必死六千人以戊子戰于郕遂禽移大犧登自鳴<lb/>
<pb n="KR3k0049_WYG_011-80b"/>
條乃入巢門遂有夏民大悦親郼如夏<hi>吕慎大簡選</hi>
　注琬當作婉婉順阿意之人或作美玉誤　按國語<lb/>
　桀伐有施有施人以妹嬉女焉妹嬉有寵于是乎與<lb/>
　伊尹比而亡夏竹書吕覽末嬉伊尹之事似亦非誣<lb/>
作大輅夏后氏沒殷人受之作為大輅而建九旒食器<lb/>
雕琢觴酌刻鏤四壁堊墀茵席雕文此彌侈矣而國之<lb/>
不服者五十三<hi>韓十過</hi>
太史出奔夏桀迷惑暴亂太史令終古出其圖法執而<lb/>
<pb n="KR3k0049_WYG_011-81a"/>
泣之先奔于商三年而桀乃亡商紂沈于酒徳爰近姑<lb/>
卒息殺三不辜太史令向摯<hi>一作藝</hi>載其圖法先歸文王<lb/>
期年而紂乃亡故聖人之見存亡之迹成敗之際也非<lb/>
乃鳴條之野甲子之日也<hi>吕覽淮南</hi>
天下傑古者桀紂長巨姣美天下之傑也筋力越勁百<lb/>
人之敵也然而身死國亡為天下大僇後世言惡則必<lb/>
稽焉<hi>荀非相</hi>
疇四海至賢疇四海湯武是也至罷不容妻子桀紂是<lb/>
<pb n="KR3k0049_WYG_011-81b"/>
也<hi>上正論</hi>
三宗於殷太甲為太宗太戊曰中宗武丁曰髙宗周公<lb/>
為無逸之戒舉三宗以勸成王所以勸帝之功博矣<hi>前劉</hi>
<hi>歆議</hi>湯有天下傳二十八王而其甚盛者號稱三宗<hi>唐太宗賛</hi>
象箸昔者紂為象箸而箕子怖以為象箸必不加於土<lb/>
鉶必將犀玉之杯象箸玉杯必不羮菽藿則必旄象豹<lb/>
胎旄象豹胎必不衣短褐而食於茅屋之下則錦衣九<lb/>
重廣室髙臺吾畏其卒故怖其始居五年紂為肉圃設<lb/>
<pb n="KR3k0049_WYG_011-82a"/>
炮烙登糟邱臨酒池紂遂以亡故箕子見象箸以知天<lb/>
下之禍<hi>韓喻老</hi>
長夜之飲紂為長夜之飲懼以失日問其左右盡不知<lb/>
也乃使問箕子箕子謂其徒曰為天下主而一國皆失<lb/>
日天下其危矣一國皆不知而我獨知之吾其危矣辭<lb/>
以醉而不知<hi>韓説林</hi>
玉版周有玉版紂令膠鬲索之文王不予費仲来求因<lb/>
予之是膠鬲賢而費仲無道也周惡賢者之得志也故<lb/>
<pb n="KR3k0049_WYG_011-82b"/>
予費仲<hi>上喻老</hi>史蘇曰妲己有寵與膠鬲比而亡殷<hi>國語</hi>
請解炮烙昔者文王侵孟克莒舉酆三事舉而紂惡之<lb/>
文王乃懼請入雒西之地赤壤之國方千里以請解炮<lb/>
烙之刑天下皆悦仲尼聞之曰仁哉文王輕千里之國<lb/>
而請解炮烙之刑智哉文王出千里之地而得天下之<lb/>
心<hi>上難二</hi>
義王費仲説紂曰西伯昌賢百姓悦之諸侯附焉不可<lb/>
不誅不誅必為殷禍紂曰子言義主何可誅費仲曰冠<lb/>
<pb n="KR3k0049_WYG_011-83a"/>
雖穿弊必戴於頭履雖五采必踐之於地今西伯昌人<lb/>
臣也脩義而人向之卒為天下患其必昌乎人人不以<lb/>
其賢為其主非可必誅也且主而誅臣焉有過紂曰夫<lb/>
仁義者上所以勸下也今昌好仁義誅之不可三説不<lb/>
用故亡<hi>外儲</hi>
拘文羑里文王砥徳脩政三年而天下二心歸之紂聞<lb/>
而患之曰余夙興夜寐與之競行則苦心勞形縱而置<lb/>
之恐伐余一人崇侯虎曰周伯昌行仁義而善謀太子<lb/>
<pb n="KR3k0049_WYG_011-83b"/>
發勇敢而不疑中子旦恭儉而知時若與之從則不堪<lb/>
其殃縱而赦之身必危亡冠雖敝必加於頭及未成請<lb/>
圖之屈商乃拘文王於羑里於是散宜生乃以千金求<lb/>
天下之珍怪得騶虞雞斯之乗𤣥玉百工大貝百朋𤣥<lb/>
豹黄羆青犴白虎文皮千合以獻於紂因費仲而通紂<lb/>
見而説之乃免其身殺牛而賜之文王歸乃為玉門築<lb/>
靈臺相女童擊鐘鼔以待紂之失也紂聞之曰周伯昌<lb/>
改道易行吾無憂矣乃為炮烙剖比干剔孕婦殺諌者<lb/>
<pb n="KR3k0049_WYG_011-84a"/>
文王乃遂其謀<hi>淮道應</hi>
三淫周文王處岐諸侯去殷三淫而翼文王散宜生曰<lb/>
殷可伐也文王弗許周公旦乃作詩曰文王在上於昭<lb/>
于天周雖舊邦其命惟新以繩文王之徳<hi>吕古樂</hi>
見幾公子曰文王率殷之叛國而事紂是納紂為虐使<lb/>
得志天下流毒百姓文王之為也何不仁之甚乎孰若<lb/>
直司正諌以正其患先生曰夫幾者動之㣲也非聖人<lb/>
不能見也于時厯數雖改殷仲尚強紂剛猛暴虐飾非<lb/>
<pb n="KR3k0049_WYG_011-84b"/>
拒諫豈文王之能動乎<hi>通厯</hi>
玉馬論語比考䜟曰殷惑妲己玉馬走宋均曰女妲己<lb/>
有美色也玉馬喻賢臣奔去也任昉牋云玉馬駿奔表<lb/>
㣲子之去<lb/>
澤枯湯教祝網者而四十國朝文王葬死人之骸而九<lb/>
夷歸之武王䕃暍人於樾下左擁而右扇子而天下懐<lb/>
其徳<hi>淮人間</hi>
隂謀武王伐紂太公隂謀食小兒以丹令身純赤長大<lb/>
<pb n="KR3k0049_WYG_011-85a"/>
教言殷亡殷民見兒赤身以為天神及言殷亡皆謂商<lb/>
滅兵至牧野晨舉脂燭姦謀惑民權掩不備周之所諱<lb/>
也<hi>論衡</hi>
兵忌武王之誅紂也行之日以兵忌東面而迎太嵗至<lb/>
汜而汜至懐而懐至共頭而山隧霍叔懼曰出三日而<lb/>
五災至無乃不可乎周公曰刳比干而囚箕子飛㢘惡<lb/>
来知政夫又惡有不可焉遂選馬而進朝食於戚暮宿<lb/>
於百泉厭旦於牧之野鼓之而紂卒易鄉遂乗殷人而<lb/>
<pb n="KR3k0049_WYG_011-85b"/>
進誅紂<hi>荀儒效</hi>淮南共頭而墜下云彗星出而授殷人其<lb/>
柄當戰之時十日亂于上風雨擊於中然而前無蹈難<lb/>
之賞而後無遁北之刑白刃不畢拔而天下得矣<hi>兵畧</hi>
係墮武王至殷郊係墮五人御於前莫肯之為曰吾所<lb/>
以事君者非係也武王左釋白羽右釋黄鉞勉而自為<lb/>
係孔子聞之曰此五人者之所以為王者佐也不肖主<lb/>
之所弗安也<hi>吕不茍</hi>文王伐崇至鳳皇墟韈係解因自結<lb/>
之太公望曰何為也王曰君與處皆其師中皆其友下<lb/>
<pb n="KR3k0049_WYG_011-86a"/>
盡其使也今王先君之臣故無可使也<hi>韓外儲</hi>
黄鳥武王率兵車以伐紂紂虎旅百萬陣于商郊起自<lb/>
黄鳥至于赤斧三軍之士靡不失色武王乃命太公把<lb/>
白旄以麾之紂軍反走<hi>鬻子</hi>任彦升令曰白羽一麾黄鳥<lb/>
底定甲既鱗下車亦瓦解<lb/>
坶野武王伐紂戰于牧野紂之卒輻分紂之車瓦裂紂<lb/>
之甲如鱗下賀乎武王<hi>書大傳</hi>武王大敗殷人上堂見玉<lb/>
曰誰之玉也曰諸侯之玉即取而歸之於諸侯天下聞<lb/>
<pb n="KR3k0049_WYG_011-86b"/>
之曰武王㢘於財矣入室見女曰誰之女也曰諸侯之<lb/>
女也即取而歸之於諸侯天下聞之曰武王㢘於色也<lb/>
<hi>説苑</hi>乃封比干之墓表商容之閭迎箕子之棺朝成湯之<lb/>
廟<hi>淮南道應</hi>立其後于宋以奉桑林<hi>吕慎大</hi>於是聽遺老之言<lb/>
復盤庚之政發鉅橋之粟散鹿臺之錢以示民無私出<lb/>
拘救罪分財棄責以振窮困<hi>吕</hi>破皷折枹弛弓絶弦去<lb/>
舎露宿以示平易解劍帶笏以示無仇<hi>淮</hi>濟河而西歸<lb/>
報于廟<hi>吕</hi>天下酌酒鬱摇<hi>樂稽耀嘉</hi>
<pb n="KR3k0049_WYG_011-87a"/>
康梁紂為天子賦斂無度戮殺無止康梁沈湎宫中成<lb/>
市天下同心而苦之<hi>淮南要畧</hi>
天智玉武王克商時甲子夕紂取天智玉琰五環身以<lb/>
自焚凡厥有庶告焚玉四千五日武王乃俾于千人求<lb/>
之四千庶玉則銷天智玉五在火中不銷凡武王俘商<lb/>
舊寶萬千佩玉億有八萬<hi>周書</hi>注天智玉之美者縫環其<lb/>
身自厚也凡焚玉四千庶玉則銷天智玉不銷紂身不<lb/>
盡也<lb/>
<pb n="KR3k0049_WYG_011-87b"/>
殷長者武王入殷聞殷有長者武王往見之而問殷之<lb/>
所以亡殷長者對曰王欲知之則請以日中為期武王<lb/>
與周公旦明日早要期則弗得也武王怪之周公曰吾<lb/>
已知之矣此君子也取不能其主有以其惡告王不忍<lb/>
為也若夫期而不當言而不信此殷之所以亡也已以<lb/>
此告王矣<hi>吕貴因</hi>
武有七徳楚子曰夫文止戈為武武王克商作頌曰載<lb/>
戢干戈載櫜弓矢夫武禁暴戢兵保大定功安民和衆<lb/>
<pb n="KR3k0049_WYG_011-88a"/>
豐財者也故使子孫無忘其章<hi>左宣十三</hi>
示民無返武王伐紂過隧斬岸過水拆舟過谷發梁過<lb/>
山焚萊示民無返志也<hi>説苑權謀</hi>
載尸武王伐紂載尸而行海内未定故不為三年之喪<lb/>
始<hi>淮南齊俗</hi>
成王周公旦所朝於窮巷之中甕牖之下者七十人文<lb/>
王造之而未遂武王遂之而未成周公抱少主而成之<lb/>
故曰成王<hi>吕下賢</hi>
<pb n="KR3k0049_WYG_011-88b"/>
成周成王之定成周也其辭曰惟余一人營居于成周<lb/>
惟余一人有善易得而見也有不善易得而誅也<hi>上長利</hi>
政度成王問政於尹佚曰吾何徳之行而民親其上對<lb/>
曰使之時而敬順之王曰其度安在曰如臨深淵如履<lb/>
薄冰王曰懼哉王人乎尹佚曰天地之間四海之内善<lb/>
之則吾畜也不善則吾讎也昔夏商之臣反讎桀紂而<lb/>
臣湯武宿沙之民皆自攻其君而歸神農此世之所明<lb/>
知也如何其無懼也<hi>淮南道應</hi>
<pb n="KR3k0049_WYG_011-89a"/>
民得四生成王曰寡人聞之聖王在上位使民富且夀<lb/>
云若夫富則可為也若夫夀則不在天乎粥子對曰唯<lb/>
疑請以上世之政詔於君王政曰聖王在上位則天下<lb/>
無軍兵之事故諸侯不私相攻而民不私相鬬䦧不私<lb/>
相煞也故聖王在上位則民免於一死而得一生矣聖<lb/>
王在上則君積於道而吏積於徳而民積於用力故婦<lb/>
人為其所衣丈夫為其所食則民無凍餒矣故聖王在<lb/>
上則民免於二死而得二生矣聖王在上則君積於仁<lb/>
<pb n="KR3k0049_WYG_011-89b"/>
而吏積於愛而民積於順則刑罰廢矣而民無夭遏之<lb/>
誅故聖王在上則民免於三死而得三生矣聖王在上<lb/>
則使民有時而用之有節則民無厲疾故聖王在上則<lb/>
民免於四死而得四生矣聖王在上則使盈境内興賢<lb/>
良以禁邪惡故賢人必用而不肖人不作則已得其命<lb/>
矣故夫富且夀者聖王之功也周成王曰受命矣<hi>賈子</hi>
上賢周至成王有上賢之材因文武之業以周召為輔<lb/>
有司各敬其事在位莫非其人天下甫二世耳然周公<lb/>
<pb n="KR3k0049_WYG_011-90a"/>
猶作詩書深戒成王以恐失天下書則曰王毋若殷王<lb/>
紂其詩則曰宜監于殷駿命不易<hi>前翼奉傳</hi>
法度素定昔成王之政周公在前召公在後畢公在左<lb/>
史佚在右四子挾而維之目見正容耳聞正言一日即<lb/>
位天下曠然言其法度素定也<hi>後翟酺傳</hi>
流聲成王之為太子也則周召為保傅史佚昭文章故<lb/>
能聞道極備登崇大業刑措不用流聲洋溢<hi>晉江統傳</hi>
中才成王人之中才也近管蔡則䜛入有周召則義聞<lb/>
<pb n="KR3k0049_WYG_011-90b"/>
豈可謂天聰明哉然而克終於道者得不謂教之然耶<lb/>
<hi>元氏長慶集</hi>周公左而召公右伯禽魯而太公齊<hi>上</hi>
薫風潜暢成康以四十二年之間刑厝不用薫風潜暢<lb/>
頌聲遐舉越裳重譯萬里来歸<hi>隋志</hi>
藩屛王子朝使告于諸侯曰昔武王克殷成王靖四方<lb/>
康王息民並建母弟以藩屛周亦曰吾無専享文武之<lb/>
功至于厲王王心戾虐萬民弗忍居王于彘諸侯釋位<lb/>
以間王政宣王有志而後效官<hi>左昭二十六年</hi>
<pb n="KR3k0049_WYG_011-91a"/>
共伯和共伯和即于王位<hi>竹書</hi>共伯名和好行仁義諸侯<lb/>
賢之厲王無道國人作難王奔于彘諸侯奉和以行天<lb/>
子事號曰共和元年<hi>魯連子</hi>十四年大旱廬舎俱焚卜于<lb/>
太陽兆曰厲王為祟共伯子使諸侯王子請為宣王共<lb/>
伯復歸國于衛和有至徳尊之不喜廢之不怒逍遥得<lb/>
志于共山之首<hi>司馬彪莊註沈約竹書註</hi>許由虞乎潁陽而共伯得<lb/>
乎共首<hi>莊讓王吕慎大</hi>共伯和脩其行好仁賢而海内皆以來<lb/>
為稽矣周厲之難天子曠絶而天下皆来請矣<hi>吕開春</hi>
<pb n="KR3k0049_WYG_011-91b"/>
　觀左傳釋位效官及魯吕諸書則共伯名和無可疑<lb/>
　者髙誘注乃謂共國伯爵夏時諸侯共首得志不知<lb/>
　出何書何耶　漢書古今人表云共伯和孟康云入<lb/>
　為三公<hi>今本無</hi>師古曰和共伯名遷史以為周召二相<lb/>
　行政號曰共和無所據也<lb/>
四三王夏扶謂荆軻曰何以教太子軻曰髙欲令四三<lb/>
王下欲令六五霸於君何如也<hi>燕丹子</hi>天下有有道之士<lb/>
雖幸而有未必知也不知則與無賢同此治世之所以<lb/>
<pb n="KR3k0049_WYG_011-92a"/>
短而亂世之所下長也故王者不四霸者不六亡國相<lb/>
望明主相及得士則無此之患<hi>吕觀世</hi>
非唐笑虞始皇既幷海内以威力為王道以權詐為要<lb/>
術遂非唐笑虞絶滅舊章防禁文學行是古之戮嚴誹<lb/>
謗之誅十餘年滂沱而盈溢故皇天疾威<hi>吾邱夀王論</hi>
金鏡尚書考靈曜曰秦失金鏡魚目入珠鄭𤣥曰金鏡<lb/>
喻明道也始皇吕不韋子言亂真也<lb/>
折槁秦皇挾録圖見其傳曰亡秦者胡也因發卒五十<lb/>
<pb n="KR3k0049_WYG_011-92b"/>
萬萬使蒙公楊翁將築脩城西屬流沙北擊遼水東結<lb/>
朝鮮中國内郡輓車而餉之又利越之犀角象齒翡翠<lb/>
珠璣乃使尉屠雎發卒五十萬為五軍一軍塞鐔城之<lb/>
嶺一軍守九嶷之塞一軍守畨禺之都一軍守南野之<lb/>
界一軍結餘干之水二年不解甲弛弩使監祿無以轉<lb/>
餉又以卒鑿渠而通糧道以與越人戰殺西嘔君譯吁<lb/>
宋而越人皆入叢薄中與禽獸䖏莫肯為秦虜相置桀<lb/>
駿以為將而夜攻秦人殺尉屠睢伏尸流血數十里乃<lb/>
<pb n="KR3k0049_WYG_011-93a"/>
發適戍以備之於是陳勝起于大澤劉項興義兵隨而<lb/>
定若折槁振落遂亡天下禍在備胡而利越也<hi>淮人間</hi>
鑄金人秦之時髙為臺榭大為苑囿逺為馳道鑄金人<lb/>
發適戍入芻槀頭㑹箕賦輸於少府丁壯丈夫西至臨<lb/>
洮狄道東至㑹稽浮石南至豫章桂林北至飛狐陽原<lb/>
道路死人以溝量當此之時忠諌者謂之不祥而道仁<lb/>
義者謂之狂<hi>淮汜論</hi>然劉氏奪之若轉閉錘<hi>道應</hi>
十亡始皇既兼天下大侈靡於是有方士韓客侯生齊<lb/>
<pb n="KR3k0049_WYG_011-93b"/>
客盧生相與謀亡去始皇大怒坑犯法者四百六十餘<lb/>
人盧生不得而侯生後至始皇召見將數而車裂之侯<lb/>
生曰臣聞知死必勇陛下肯聽臣一言乎始皇曰若欲<lb/>
何言言之侯生曰陛下奢侈淫泆下喑上聾臣等故去<lb/>
丹朱傲虐好慢遊遂以不升今陛下之淫萬丹朱而千<lb/>
昆吾夏桀臣恐陛下之十亡也而曽不一存始皇黙然<lb/>
久之曰汝何不早言侯生曰陛下之意方乗青雲飄摇<lb/>
於文章之觀自賢自健上侮五帝下凌三王棄朴素就<lb/>
<pb n="KR3k0049_WYG_011-94a"/>
末技陛下亡徵見久矣臣等恐言之無益也而自取死<lb/>
故逃今臣必死故為陛下陳之欲使陛下自知也始皇<lb/>
曰吾可以變乎侯生曰形已成矣陛下之佐又非也臣<lb/>
恐變之不能存也始皇喟然釋之<hi>説苑反質</hi>
任刑昔秦法繁於秋荼而網宻於凝脂然而上下相遁<lb/>
姦偽萌生有司法之若救爛撲焦不能禁非網疏而罪<lb/>
漏禮義廢而刑罰任也<hi>鹽鐵刑徳</hi>
虎挒梟磔始皇方虎挒而梟磔噬士猶腊肉也<hi>楊重黎</hi>
<pb n="KR3k0049_WYG_011-94b"/>
自營始皇既吞天下召羣臣而議曰吾徳出於五帝吾<lb/>
將官天下誰可使代我後者鮑白令之對曰陛下行桀<lb/>
紂之道欲為五帝之禪非陛下所能行也始皇大怒曰<lb/>
令之前若何以言我行桀紂之道也趣説之不解則死<lb/>
對曰陛下築靈于雲宫殿五里建千石之鐘萬石之虡<lb/>
婦女連百倡優累千興作驪山宫室至雍相繼不絶所<lb/>
以自奉者殫天下竭民力偏駁自私不能以及人所謂<lb/>
自營僅存之主也何暇比徳五帝欲官天下哉始皇闇<lb/>
<pb n="KR3k0049_WYG_011-95a"/>
然面有慙色久之曰令之之言乃令衆醜我<hi>説苑至公</hi>
巢杖秦以刑罰為巢故有覆巢破卵之患以趙髙李斯<lb/>
為杖故有傾仆缺覆之禍何哉所任非也<hi>陸賈新語</hi>
獻蒲為脯二世時趙髙用事乃先獻蒲為脯指鹿為馬<lb/>
以驗羣臣<hi>古今注風俗通</hi>趙髙欲作亂或以青為黒黒為黄民<lb/>
言從之至今語猶存也<hi>鄭𤣥禮器注</hi>崔琦對梁冀曰將使𤣥<lb/>
黄改色馬鹿易形乎<hi>後漢文苑傳</hi>
漢階桀紂是湯武之梯秦項是大漢之階四逆不興則<lb/>
<pb n="KR3k0049_WYG_011-95b"/>
四順不昇<hi>周生烈子</hi>
夘金有人夘金握天鏡<hi>春秋録孔法</hi>夘金出軫握命孔符<hi>尚書</hi>
<hi>考靈曜</hi>帝命驗云賊起蜚夘生虎注賊始皇虎髙祖<lb/>
出軫有人雄起戴玉英祈旦失䈁亡其金虎東南紛紛<lb/>
注精起昌光出軫已圖之<hi>上金虎喻秦君</hi>
什殷周漢興以来傳文未逺以所聞見伍唐虞而什殷<lb/>
周煥炳郁郁莫盛於斯<hi>論衡佚文</hi>
總萬廷髙皇攝政總萬廷四海歸詠治威明文徳道化<lb/>
<pb n="KR3k0049_WYG_011-96a"/>
承天精元祚興隆協聖靈<hi>龍魚河圖</hi>
鳳舉髙帝龍飛鳳舉於楚宋之間山東子弟為輔<hi>鹽鐵國病</hi>
光武龍興鳳舉取天下若拾遺何以不及湯武<hi>論衡齊世</hi>
優五代尭以唐侯入嗣帝位舜以司徒因尭授禪禹以<lb/>
司空縁功代舜湯由七十里文王百里武王為西伯襲<lb/>
文王位五代之起皆有因縁力易為也髙祖從亭長提<lb/>
三尺劍取天下光武由白水奮威武海内無尺土所因<lb/>
一位所乗直奉天命樂推自然此則起髙於淵洿為深<lb/>
<pb n="KR3k0049_WYG_011-96b"/>
於邱山也比方五代孰者為優<hi>論衡恢國</hi>
七制大哉七制之主其以仁義公恕統天下乎其役簡<lb/>
其刑清君子樂其道小人懐其生四百年間天下無二<lb/>
志其有以結人心乎終之以禮樂則三王之舉也<hi>文中天地</hi>
蜀三傑徵士傅幹曰劉備寛仁有度能得人死力諸葛<lb/>
亮達治知變正而有謀而為之相張飛闗侯勇而有義<lb/>
皆萬人之敵而為之將此三人者皆人傑也以備之畧<lb/>
三傑佐之何為不濟也<hi>蜀志二</hi>
<pb n="KR3k0049_WYG_011-97a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0049_WYG_011-97b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記巻十一<lb/>
</p>
<p>
</p>
  </div>
</body>
</text>
</TEI>
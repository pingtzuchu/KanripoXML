<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天中記卷四十四</head> <lb/>
    <p>
<pb n="KR3k0049_WYG_044-1a"/>
欽定四庫全書<lb/>
　天中記卷四十四<lb/>
　　　　　　　　　　　　明　陳耀文　撰<lb/>
　　酒<lb/>
就人性酒就也所以就人性之善惡也一曰造也吉㓙<lb/>
所起造也<hi>説文</hi>酒酉也釀之米麴酉懌乆而味美也亦言<lb/>
踧也能否皆彊相踧待飲之也又入口咽之皆踧其面<lb/>
也<hi>釋名</hi>
<pb n="KR3k0049_WYG_044-1b"/>
麥釀黍凢黍為酒陽㨿陰力能動故以麥釀黍為酒<hi>緯</hi>
天之美禄酒者天之美禄帝王所以頥養天下享祀祈<lb/>
福扶衰養疾百禮之㑹非酒不行<hi>漢食貨志</hi>王莽詔曰夫鹽<lb/>
食肴之將酒百藥之長<hi>上</hi>
酒始古有醴酪禹時儀狄作酒<hi>古史考</hi>儀狄始作酒醪變<lb/>
五味少康作秫酒<hi>世本</hi>昔者帝女令儀狄作酒而美進之<lb/>
禹禹飲而甘之遂䟽儀狄絶㫖酒曰後世必有以酒<hi>魏䇿</hi>
成禮陳公子完奔齊為公正飲桓公酒樂公曰以火繼<lb/>
<pb n="KR3k0049_WYG_044-2a"/>
之辭曰臣卜其晝未卜其夜不敢君子曰酒以成禮不<lb/>
繼以滛義也以君成禮弗納于滛仁也<hi>左莊二十二</hi>
日中齊桓公為大臣具酒期以日中管仲後至桓公舉<lb/>
觴以飲之管仲半棄酒桓公曰棄而後至飲而棄酒於<lb/>
禮可乎管仲對曰臣聞酒入舌出舌出者言失言失者<lb/>
身棄臣計棄身不如棄酒桓公笑曰仲父起就坐<hi>説苑</hi>
遺冠齊桓公飲酒醉遺其冠恥之三日不朝管仲曰此<lb/>
非有國之恥也公胡不雪之以政公曰善因發倉賜貧<lb/>
<pb n="KR3k0049_WYG_044-2b"/>
窮論囹圄出薄罪處三日而民歌之曰公胡不遺冠乎<lb/>
<hi>韓子</hi>
酒敗楚莊王攻宋厨有臰肉樽有敗酒將軍子重諫曰<lb/>
今君厨肉臰而不可食樽酒敗而不可飲而三軍之士<lb/>
皆有飢色欲以勝敵不亦難乎莊王曰請有酒推之士<lb/>
有食饋之賢<hi>王孫子新書</hi>
出奔進酒晋師伐虢虢公出奔至澤中曰吾飢渇甚其<lb/>
御者進清酒腵脯問御曰汝何故謟䛕曰恐君必亡所<lb/>
<pb n="KR3k0049_WYG_044-3a"/>
以儲也虢公作色怒御者曰臣言誤也君所以亡者天<lb/>
下皆不肖疾公賢也虢公喜據軾而笑飢勌乃枕御者<lb/>
膝而卧御以塊代其膝而去虢公因餓死<hi>賈誼書</hi>
獻飲而醉鄢陵之戰楚王召子反謀榖陽竪獻飲於子<lb/>
反子反醉而不能見王曰天敗楚也夫余不可以待乃<lb/>
宵遁<hi>左成下</hi>
夜辱景公飲酒移於晏子之家晏子立于門曰國得無<lb/>
有故乎君公何為非時而夜辱公曰酒醴之味金石之<lb/>
<pb n="KR3k0049_WYG_044-3b"/>
聲願與夫子樂乎晏子曰臣不敢與焉公乃移於司馬<lb/>
穰直之家穰直荅如晏子公復移於梁丘㨿㨿左執琴<lb/>
右擁竿行歌而至公曰樂哉無彼二子何以持國無此<lb/>
一臣何以樂身<hi>晏子</hi>
伐徳晏子飲景公酒日暮公呼具火晏子辭曰詩曰側<lb/>
弁之俄言失徳也屡儛傞傞言失容也既醉以酒醉飽<lb/>
以徳既醉而出並其福賔主之禮也醉而不出是謂伐<lb/>
徳賔主之罪也嬰以卜其日未卜其夜公曰善舉酒而<lb/>
<pb n="KR3k0049_WYG_044-4a"/>
祭之再拜而出曰豈過我哉吾託國于晏子也以其家<lb/>
貧善寡人不欲其滛侈也而况於寡人謀國乎<hi>説苑</hi>
飲酒而泣叔孫婼聘于宋明日宴飲酒樂宋公使昭子<lb/>
右坐語相泣也樂祁佐退而告人曰今兹君與叔孫其<lb/>
皆死乎吾聞之哀樂而樂哀皆喪心也心之精爽是謂<lb/>
魂魄魂魄去之何以能乆<hi>昭二十五</hi>
獻酒投川越王勾踐出行有獻酒一壺者王曰吾獨飲<lb/>
之若三軍何乃投于川命三軍飲之皆告醉<hi>吕氏春秋物類相感</hi>
<pb n="KR3k0049_WYG_044-4b"/>
<hi>志</hi>昔良將用兵人有饋一簟醪者必投之于何言將士<lb/>
逓流而飲之其味同之也<hi>黄石公記</hi>
百觚平原君與子髙飲强子髙酒曰昔有遺諺堯舜千<lb/>
鍾孔子百觚子路嗑嗑尚飲十榼古之聖賢無不能飲<lb/>
也吾子何辭焉子髙曰以穿所聞賢聖以道徳兼人来<lb/>
聞以飲食也此言生於嗜酒者蓋其勸厲奬戯之辭非<lb/>
實然也<hi>孔叢子</hi>
魯酒薄魯酒薄而邯鄲圍聖人生而大盗起<hi>莊子</hi>楚宣王<lb/>
<pb n="KR3k0049_WYG_044-5a"/>
朝諸侯魯恭王後至而酒薄宣王怒欲辱之恭公不受<lb/>
命乃曰我周公之胤長於諸侯行天子禮樂勲在周室<lb/>
我送酒已失禮方責其薄無乃太甚遂不辭而還宣王<lb/>
怒乃發兵與齊攻魯梁惠王常欲擊趙而畏楚救楚以<lb/>
魯為事故梁得圍邯鄲言事相由也亦是感應<hi>注</hi>楚㑹<lb/>
諸侯魯趙俱獻酒於楚王魯酒薄而趙酒厚楚之主酒<lb/>
吏求酒於趙趙不與吏怒乃以趙厚酒易魯薄酒奏之<lb/>
楚王以趙酒薄故圍邯鄲也<hi>許慎注淮南</hi>
<pb n="KR3k0049_WYG_044-5b"/>
舉白浮魏文侯與大夫飲酒使公乘不仁為觴政曰飲<lb/>
不嚼者浮以大白文侯飲而不盡嚼不仁舉白浮君君<lb/>
視而不應侍者曰不仁退君已罪矣不仁曰周書曰前<lb/>
車覆後車戒蓋言危也今君已設令令不行可乎君曰<lb/>
善舉白而飲飲畢曰以公乗不仁為上客<hi>説苑</hi>
長夜之飲齊威王置酒後宫問淳于髠曰先生能飲幾<lb/>
何而醉對曰臣飲一斗亦醉一石亦醉王問故髠曰賜<lb/>
酒大王之前執法在前御史在後髠恐懼飲不過一斗<lb/>
<pb n="KR3k0049_WYG_044-6a"/>
徑醉矣若乃履舄交錯盃盤狼籍堂上燭㓕主人留髠<lb/>
而送客當此之時髠心醉歡能飲一石故曰酒極則亂<lb/>
樂極則悲萬事盡然言不可極極之而衰以諷諌焉齊<lb/>
王曰善乃罷長夜之飲<hi>史記</hi>
醉寐亡裘紹績昧醉寐而亡其裘宋君曰醉足以亡裘<lb/>
乎對曰桀以醉亡天下而康誥曰母彛酒者彛酒常酒<lb/>
也常酒者天子失天下匹夫失其身<hi>韓非子</hi>
巵酒激氣趙王武臣間出為燕軍所得燕囚之欲求分<lb/>
<pb n="KR3k0049_WYG_044-6b"/>
地使者徃十餘軰輙殺之有厮養卒請徃張耳陳餘遣<lb/>
之及見燕王燕王問之對曰賤人希見長者願請一巵<lb/>
酒已飲又問之復曰賤人希見長者願復請一巵酒與<lb/>
之酒卒乃為言之因曰耳餘名求趙王實欲燕殺之分<lb/>
趙自立耳燕王以為然乃歸趙王養卒為御而歸<hi>新序</hi>孔<lb/>
融與曹操書云趙之厮養東迎其主非巵酒無以激其<lb/>
氣<hi>九州春秋</hi>
九醖漢制宗廟八月飲酎用九醖太牢皇帝侍祠以正<lb/>
<pb n="KR3k0049_WYG_044-7a"/>
月旦作酒八月成名曰酎一曰九醖一名醇酎<hi>西京雑記</hi>髙<lb/>
廟酎張晏曰正月旦作酒八月成名曰酎酎之言純也<lb/>
至武帝時因八月嘗酎㑹諸侯廟中出金助祭所謂酎<lb/>
金也師古曰酎三重釀醇酒未厚故以薦宗廟<hi>景紀</hi>
使酒季布為河東守孝文時人有言其賢者孝文召欲<lb/>
以為御史大夫復有言其勇使酒難近至留邸一月見<lb/>
罷<hi>史記</hi>
不䛕灌夫武帝即位以為淮陽太守入為太僕與長樂<lb/>
<pb n="KR3k0049_WYG_044-7b"/>
衞尉竇甫飲輕重不得夫醉摶甫甫太后昆弟上恐太<lb/>
后誅夫徒夫為燕相夫為人剛直使酒不好面䛕貴戚<lb/>
諸執在已之右欲必陵之士在已左愈貧賤尤益禮敬<lb/>
與釣稠人廣衆薦寵下軰士亦以此多之<hi>前漢</hi>
無愁酒漢武作無愁酒飲之令人無憂<hi>王箱雜記</hi>
百末漢禮樂志景星歌云百末㫖酒布蘭生師古曰百<lb/>
末百草華之末也㫖美也以百草末雜酒故香且美也<lb/>
晋灼曰芬香布外若蘭之生也枚乗七發曰蘭英之酒<lb/>
<pb n="KR3k0049_WYG_044-8a"/>
酌以滌口良注曰酒口漬蘭葉取其香也謝靈運詩蘭<lb/>
巵獻時哲㫖酒布蘭生龍城録謂漢武百味㫖酒名<lb/>
洪梁酒武帝思懐李夫人親侍者覺帝容色愁怨乃進<lb/>
洪梁之酒酌以文螺之巵巵出波袛之國酒出洪梁之<lb/>
縣此属右扶風至哀帝廢此邑南人受此釀法今言雲<lb/>
陽出美酒两聲相亂矣帝飲三爵色悦心歡<hi>拾遺記</hi>
君山仙酒庾穆之湘州記云君山上有美酒數斗得飲<lb/>
之而不死為神仙漢武帝聞之齋居七日遣栾巴將童<lb/>
<pb n="KR3k0049_WYG_044-8b"/>
男女數十人來求之果得酒進御未飲東方朔在旁竊<lb/>
飲之帝大怒將殺之朔曰既酒有驗殺臣亦不死無驗<lb/>
安用酒為帝笑而釋之寺僧云春時徃徃聞酒香尋之<lb/>
莫知其處<hi>岳陽風土記</hi>道士言君山左右皆有美酒數斛得<lb/>
飲之者不死<hi>湘州記</hi>
酒狂蓋寛饒京師為清平恩侯許伯入第丞相御史等<lb/>
皆賀寛饒不行許伯請之廼徃許伯白酌曰蓋君後至<lb/>
寛饒曰無多酌我我廼酒狂丞相魏侯笑曰今公醒而<lb/>
<pb n="KR3k0049_WYG_044-9a"/>
狂何必酒也坐者皆属目卑下之<hi>前漢</hi>
數石于定國食酒至數石不亂冬月治請讞飲酒益精<lb/>
明<hi>上</hi>
客轄投井陳遵字孟公嗜酒每大飲賔客滿堂輙關門<lb/>
取客車轄投井中雖有急終不得去<hi>上</hi>
大雅流連富平侯張放淳于長等成帝愛幸出為微行<lb/>
入侍禁中設宴飲之㑹及趙李諸侍中皆引滿舉白談<lb/>
笑大噱班伯云沈湎于酒微子所有告去也式號式謼<lb/>
<pb n="KR3k0049_WYG_044-9b"/>
大雅所以流連也注言作詩之人嗟嘆而泣涕流連也<lb/>
詩書滛亂之戒其言皆在於酒<hi>上</hi>
千日酒昔有人名劉𤣥石曽從中山酒家酤酒酒家與<lb/>
千日酒飲之忘言其節度歸至家大醉不醒數日家人<lb/>
不知以為死也具棺殮葬之後酒家至向千日滿乃憶<lb/>
𤣥石前來酤酒醉當醒矣遂徃索𤣥石家而問之云𤣥<lb/>
石亡已三年今服闋矣于是與家人至石掘冡開視𤣥<lb/>
石始醒起于棺中又俗云𤣥石飲酒一醉千日<hi>博物志</hi>齊<lb/>
<pb n="KR3k0049_WYG_044-10a"/>
人田乃之能為千日酒飲過一升醉卧千日有故人趙<lb/>
英飲之喻量而去其家以為死埋之乃之計千日當醒<lb/>
徃至其家破棺出之尚有酒氣<hi>鬼神至怪録</hi>
葡萄酒漢末政在閹䆠扶風孟佗獻西凉州葡萄酒十<lb/>
斛于張讓即拜凉州刺史換凉州<hi>見三輔决録</hi>大宛左右以<lb/>
蒲萄為酒富人藏酒至萬餘石乆者至數十年不敗<hi>史記</hi>
俗傳飲之醉彌月不解<hi>博物志</hi>王母嘗下帝設蒲萄之酒<lb/>
<hi>漢武内傳</hi>蒲萄讓以為酒甘于麯米逆之因以流涎咽噃<hi>魏文</hi>
<pb n="KR3k0049_WYG_044-10b"/>
<hi>帝詔</hi>苻堅使吕光討西域至龜兹城胡人厚於養士家有<lb/>
蒲桃酒或至千斛十年不敗士卒淪沒酒藏者相繼矣<lb/>
<hi>史記</hi>李白進清平詞貴妃以玻璃七寳杯酌西凉葡萄酒<lb/>
飲白<hi>楊妃𫝊</hi>孟詵云葡萄不問土地但收之釀酒皆得美<lb/>
好<hi>凟博物志</hi>
三雅靈帝未有司槯酒斗酒直千錢劉表一子好飲乃<lb/>
製三爵大曰伯雅<hi>容七升</hi>次曰仲雅<hi>五/升</hi>小曰季雅<hi>三升</hi>又設<lb/>
大鍼于杖端客有酒輙以刺之驗醉醒也<hi>魏文典論</hi>
<pb n="KR3k0049_WYG_044-11a"/>
飲酒一石盧植飲酒一石不醉<hi>後漢書</hi>
飲酒一斛袁紹總兵兾州遣使邀鄭𤣥大㑹賔客𤣥最<lb/>
後至乃延升上坐身長八尺飲酒一斛秀眉明日容儀<lb/>
温偉<hi>後漢</hi>
酒令孔融集與曹操書云酒之為徳乆矣古先哲王類<lb/>
帝禋宗和神定人以濟萬國非酒莫以也故天垂酒星<lb/>
之燿地列酒泉之郡人著㫖酒之徳堯不千鐘無以建<lb/>
太平孔非百觚無以堪上聖樊噲解厄鴻門非豕肩鐘<lb/>
<pb n="KR3k0049_WYG_044-11b"/>
酒無以奮其怒趙之厮養東迎其王非引巵酒無以邀<lb/>
其氣髙祖非醉斬白蛇無以暢其靈景帝非醉幸唐姫<lb/>
無以開中興袁盎非醇醪之力無以脱其命定國不酣<lb/>
飲一斛無以决其法故酈生以髙陽酒徒著功於漢屈<lb/>
原不餔糟□醨取困於楚由是觀之酒何負於政哉又<lb/>
書曰昨承訓荅陳二代之禍及衆人之敗以酒亡者實<lb/>
如來誨雖然徐偃王行仁義而亡今令不絶仁義燕噲<lb/>
以讓失社稷今令不禁謙退魯因儒而損今令不棄文<lb/>
<pb n="KR3k0049_WYG_044-12a"/>
學夏商亦以婦人失天下今令不斷婚姻而將酒獨急<lb/>
者疑但惜榖耳非以亡王為戒也<hi>後漢注</hi>
坐客常滿孔融為大中大夫及退閑職賔客日盈其門<lb/>
常歎曰坐上客常滿尊中酒不空吾無憂矣與蔡邕善<lb/>
邕卒後有虎賁士貌於邕融每酒酣引與同坐曰雖無<lb/>
老成人尚有典刑<hi>本𫝊</hi>
千文一斗孝靈末百司湎酒酒千文一斗常侍張讓子<lb/>
奉為太醫令與人飲輒去衣露刑為樂也<hi>典論</hi>
<pb n="KR3k0049_WYG_044-12b"/>
祖裸進酒洛陽令郭珎家有巨億每暑召客侍婢數十<lb/>
盛粧飾羅縠披之祖祼其中使進酒<hi>上</hi>
荒思廢業邴原初辭家求學原舊性能飲酒自行之後<lb/>
八九年間酒不向口單才負笈苦身持力至陳留則師<lb/>
韓子助潁川則宗陳仲弓汝南則交范孟慱涿郡則親<lb/>
盧子幹臨别師友以原不飲酒㑹米肉送原原曰本能<lb/>
飲酒但以荒思廢業故斷之耳今當逺别因見貺餞可<lb/>
以飲燕於是共坐飲酒終日不醉<hi>魏志</hi>
<pb n="KR3k0049_WYG_044-13a"/>
劇飲葉歆能劇飲至石餘不亂衆人㣲察常以其整衣<lb/>
冠為異江南號之曰華獨坐<hi>華矯叔論</hi>
中聖人曹公時禁酒而人竊飲之故難言酒以曰酒為<lb/>
賢人清酒為聖人<hi>上</hi>徐邈字景山魏國初建為尚書郎<lb/>
時科禁酒而邈私飲至於沉醉校尉趙逹門曹事邈曰<lb/>
中聖人逹白太祖太祖甚怒度遼將軍鮮于輔進曰平<lb/>
日醉客謂酒清者為聖人濁者為賢人邈性慎獨遇醉<lb/>
言耳坐刑後車駕幸許昌問邈曰頗復中聖人不邈對<lb/>
<pb n="KR3k0049_WYG_044-13b"/>
曰昔子反斃於榖陽御叔罸於飲酒臣嗜同二子不能<lb/>
自懲時復中之然宿瘤以醜見傳而臣已醉見識帝大<lb/>
笑顧左右曰名不虚立<hi>魏志</hi>鄒陽酒賦曰清者為酒濁者<lb/>
為醴清者聖明濁者頑騃<hi>西京雜記</hi>
一石不亂王凌表滿寵年過躭酒不可居方任帝將召<lb/>
寵給事中郭謀曰寵為汝南太守豫州刺史二十餘年<lb/>
有勲方岳及鎮淮南呉人惮之若不如所表將為所闚<lb/>
可令還朝問以方事以察之帝從之寵既至進見飲酒<lb/>
<pb n="KR3k0049_WYG_044-14a"/>
至一石不亂帝慰勞之遣還<hi>魏畧</hi>
酒徒時苖徳胄性嫉惡為夀春令蔣濟作揚州治中苖<lb/>
初至謁濟濟素嗜酒適㑹其醉不時見苖苖恚悵還刻<lb/>
木為人署曰酒徒蔣濟立于墻下旦夕射之州縣知無<lb/>
柰之何<hi>上</hi>
化為酒壺鄭泉字文淵陳郡人慱學有竒志而性嗜酒<lb/>
其間居每曰願得美酒滿五百斛船以四時甘脆置两<lb/>
頭反覆沒飲之憊即住而啖肴膳酒有斗升减隨即益<lb/>
<pb n="KR3k0049_WYG_044-14b"/>
之不亦快乎權以為郎中使蜀臨卒謂同類曰必葬我<lb/>
陶家之側庶百嵗之後化而成土幸見取為酒壺實獲<lb/>
我心矣<hi>㫫書</hi>
七升為限孫皓每饗宴無不竟日坐席無能否率以七<lb/>
升為限雖不悉入口皆澆灌取盡韋曜素飲酒不過二<lb/>
升初見禮異時常為裁减或宻賜茶荈以當酒至於寵<lb/>
衰更見偪彊輙以為罪又於酒後使侍臣難折公卿以<lb/>
嘲弄侵克發摘私短以為歡笑<hi>呉志</hi>
<pb n="KR3k0049_WYG_044-15a"/>
誓神斷酒劉伶病酒渇甚從婦求酒婦捐酒毁器涕泣<lb/>
諫曰君飲太過非攝生之道必宜斷之伶曰甚善我不<lb/>
能自禁唯當祝鬼神自誓斷之耳便可具酒肉婦曰敬<lb/>
聞命供酒肉於神前請伶祝誓伶跪而祝曰天生劉伶<lb/>
以酒為名一飲一斛五斗解酲婦人之言慎不可聽便<lb/>
引酒進肉隗然已醉矣<hi>世説</hi>客有詣伶值其裸袒伶笑曰<lb/>
吾以天地為宅舎以屋宇為㡓衣諸君自不當入我㡓<lb/>
中又何惡乎<hi>鄧粲晉紀</hi>
<pb n="KR3k0049_WYG_044-15b"/>
酌以大<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>諸阮皆能飲酒仲容至宗人閒共集不復用<lb/>
常桮斟酌以大<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>盛酒圍坐相向大酌時有羣猪來飲<lb/>
直接去上便共飲之<hi>世説</hi>
杖挂百錢阮宣子常步行以百錢挂杖頭至酒店便獨<lb/>
酣畼雖當世貴盛不肻詣也<hi>上</hi>
雜穢非類王戎弱冠諸阮籍時劉公榮在坐阮謂王曰<lb/>
偶有二斗美酒當與君共飲彼公榮者無預焉二人交<lb/>
觴酧酢公榮遂不得一桮而言語談戯三人無異或有<lb/>
<pb n="KR3k0049_WYG_044-16a"/>
問之者阮荅曰勝公榮者不得不與飲酒不如公榮者<lb/>
不可不與飲酒唯公榮可不與飲酒<hi>上</hi>
不為身後張季鷹縱任不拘時人號為江東步兵或謂<lb/>
之曰卿乃可縱適一時獨不為身後名邪荅曰使我有<lb/>
身後名不如即時一桮酒<hi>上</hi>濬仲曰勝公榮故與酒不<lb/>
如公榮不可不與酒唯公榮可不與酒<hi>晋陽秋</hi>
酒家覆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鴻臚卿孔羣好飲酒王丞相語云卿何為恒<lb/>
飲酒不見酒家覆瓿布日月糜爛羣曰不爾不見糟肉<lb/>
<pb n="KR3k0049_WYG_044-16b"/>
乃更堪乆羣嘗書與親舊今年田得七百斛秫米不了<lb/>
麴蘖事<hi>世記</hi>
三日僕射周伯仁風徳雅重深逹危亂過江積年恒大<lb/>
飲酒嘗經三日不醒時人謂之三日僕射<hi>上</hi>
青州督郵桓公有主簿善别酒有酒輙令先嘗好者謂<lb/>
青州從事惡者謂平原督郵青州有齊郡平原有鬲縣<lb/>
從事言到臍督郵言在鬲上住<hi>上</hi>
上頓王忱嗜酒醉輙經日自號上頓世喭以大飲為上<lb/>
<pb n="KR3k0049_WYG_044-17a"/>
頓起自忱也<hi>宋明帝文闕志</hi>王忱少慕逹好酒在荆州轉甚一<lb/>
飲或至連日不醒遂以此死<hi>晋安帝紀</hi>
胸中壘塊王孝伯問王大阮籍何如司馬相如王大曰<lb/>
阮籍胷中壘塊故湏酒澆之<hi>世説</hi>
形神相親王仲大歎言三日不飲酒覺形神不復相親<lb/>
痛飲讀騷王孝伯云名士不湏竒才但使常得無事痛<lb/>
飲酒讀離騷使可稱名士也<lb/>
飲傾家釀劉尹云見何次道飲酒使人欲傾家釀<lb/>
<pb n="KR3k0049_WYG_044-17b"/>
命酌酒酣元帝過江猶好酒王茂𢎞與帝有舊常流涕<lb/>
諫帝許之命酌酒一酣從是遂斷<lb/>
金貂換酒阮孚為散騎常侍終日酣縱常以金貂換酒<lb/>
為有司所弹<hi>三十六國春秋</hi>賀知章見李白呼為摘仙人以金<lb/>
龜換酒<hi>本傳</hi>
方外司馬謝奕為桓温司馬謂之方外司馬因以酒逼<lb/>
温走入南康主門避之主曰君無狂司馬何由得相見<lb/>
奕遂引温一兵師於㕔事共飲曰失一老兵得一老兵<lb/>
<pb n="KR3k0049_WYG_044-18a"/>
亦可所怪<hi>晋書</hi>
得趣孟嘉為桓温參軍嘉好酣飲愈多不亂温問嘉酒<lb/>
有何好而卿嗜之嘉曰公未得酒中趣耳<hi>上</hi>
屏爵棄巵祖台州與王荆州書古人以酒為戒願君屛<lb/>
爵棄巵焚罍毁榼殛儀狄于羽山放杜康于三危<lb/>
餉酒是水孔嚴祖父變為全椒令明察過人時有遺之<lb/>
酒者始入門變遥曰餉吾两甖酒其一何故非曰檢視<lb/>
之果是水或問其故曰酒重水輕提酒者手有輕重故<lb/>
<pb n="KR3k0049_WYG_044-18b"/>
耳<lb/>
酒失見約陶侃每飲酒有定限常觀有餘而限已竭殷<lb/>
浩等勸更少進侃悽懐良乆曰年少曽有酒失亡親見<lb/>
約故不敢踰<hi>晋書</hi>
昏醟孝武末年嗜酒好肉而㑹稽王道子昏醟尤甚唯<lb/>
狎昵謟邢於是國寳讒䛕之計稍竹於主相之間<lb/>
葛巾漉酒王𢎞為江州刺史欲識陶潜不敢致也潜常<lb/>
徃廬山𢎞令潜故人龎通之齎酒具於半道栗里要之<lb/>
<pb n="KR3k0049_WYG_044-19a"/>
潜有脚疾使一門生二児轝籃輿既至欣然便共飲酌<lb/>
俄頃𢎞至亦無忤也先是顔延之為劉栁後軍功曹在<lb/>
尋陽與潜情款後為始安郡經過日日造潜每徃必酣<lb/>
飲致醉延之臨去留二萬錢與潜潜悉送酒家稍就取<lb/>
酒嘗九月九日無酒出宅邊菊叢中坐乆值𢎞送酒至<lb/>
即便就酌醉而後歸潜不解音聲而畜素琴一張無絃<lb/>
每有酒適輙撫弄以寄其意貴賤造之者有酒輙設潜<lb/>
若先醉便語客我醉欲眠卿可去其真率如此郡將侯<lb/>
<pb n="KR3k0049_WYG_044-19b"/>
潜值其酒熟取頭上葛巾漉酒畢還復者之<hi>宋書</hi>
餞送酒家顔延之在尋陽與陶淵明情欵後為始安郡<lb/>
經過潯陽日就淵明飲焉每徃必酣飲致醉延之臨去<lb/>
留二萬錢與淵明淵明悉遺送酒家稍就取酒　唐陽<lb/>
城為諫議大夫每約二弟吾所俸入而可度月食米幾<lb/>
何薪菜塩幾錢先具之餘悉送酒家無留也<lb/>
以醉謁顔延之以醉謁何尚之尚之望見便佯眠延之<lb/>
發簾熟視曰杇木難雕尚之謂左右曰此人醉甚可畏<lb/>
<pb n="KR3k0049_WYG_044-20a"/>
㨿鞍索酒顔延之好騎馬遨遊里巷遇舊知輙㩀鞍索<lb/>
酒得必傾盡欣然自得<hi>宋書</hi>
醇㫖顧憲之字士思元徽中為建康令清儉强力為政<lb/>
甚得人和故都下飲酒者醇㫖輙號為顧建康謂其清<lb/>
且美焉<hi>上</hi>
醉多醒判孔顗為江夏内使性使酒仗氣每醉輙彌日<lb/>
不醒不治産業居常貧罄無有豊約朱嘗關懐為二府<lb/>
長史典籖諮事不呼不敢前不令去不敢去雖醉日居<lb/>
<pb n="KR3k0049_WYG_044-20b"/>
多而明曉政事醒時判決未嘗有擁衆咸云孔公一月<lb/>
二十九日醉勝他人二十九日醒也<lb/>
飲至五斗沈文季出為吳興太守文季飲酒至五斗妻<lb/>
王氏飲酒亦至三斗常對飲竟日而視事不廢<lb/>
無偶相邀袁粲嘗步屧白楊郊野閒道遇一士大夫便<lb/>
呼與酣飲明日此人謂被知顧到門求進<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>曰昨飲酒<lb/>
無偶聊相邀了竟不與相見嘗作五言詩訪迹雖中宇<lb/>
循寄乃滄洲蓋其志也<hi>南史十六</hi>
<pb n="KR3k0049_WYG_044-21a"/>
材父留連袁<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>常酌於白楊路忽逢村父便留連笑語<lb/>
人怪而問之荅曰吾侣偶逰非知音也<hi>上</hi>
行炙内妓大明中尚書僕射顔師伯豪貴下省設女樂<lb/>
王琨時為度支尚書要琨同飲傳酒行炙皆悉内妓琨<lb/>
以男女無親授傳行每至令置床上囬避之然後取畢<lb/>
文如此坐上莫不撫手談笑琨容色自若師伯後為設<lb/>
樂邀琨琨不徃<hi>南史</hi>
不肯被驅宋明帝宴㑹朝臣以南臺御史賀藏為柱下<lb/>
<pb n="KR3k0049_WYG_044-21b"/>
史紏不醉者沈文季不肻飲酒被驅下殿<hi>南齊書</hi>
明月對飲謝諫不妄交接有時酌曰入吾室者但有清<lb/>
風對吾飲者惟當明月<lb/>
口宜飲酒謝朏為呉興之弟[卄/瀹]於征虜渚送别朏指[卄/瀹]<lb/>
口曰此中唯冝飲酒[卄/瀹]建武之朝專以長酣為事與劉<lb/>
瑱沈昭畧交飲各至數斗朏既至郡致[卄/瀹]數斗酒遺曰<lb/>
力飲此物勿豫人事<hi>齊書</hi>
三騶對飲謝幾卿性通脫為尚書左丞嘗預樂遊花宴<lb/>
<pb n="KR3k0049_WYG_044-22a"/>
不得醉而還詣道邊酒爐停車褰幔與車前三騶對飲<lb/>
觀之如堵幾卿自若曽於省閣裸飲小遺下霑為南司<lb/>
所彈<lb/>
酒訓髙允被勅論集徃世酒之敗徳以為酒訓孝文覧<lb/>
而悦之酒之為變惑情性雖曰哲人孰自能競在官者<lb/>
怠於政也為下者慢于令也聦逹之士荒于聽也柔順<lb/>
之倫興于諍也乆而不悛致于病也豈止于病乃損于<lb/>
命諺亦有云其益如毫其損如刀<hi>魏書</hi>
<pb n="KR3k0049_WYG_044-22b"/>
西阿劉藻為東平别將辭孝文于洛水之南孝文曰與<lb/>
卿石頭相見藻對曰臣才非古人度亦不留賊虜而陛<lb/>
下輙當驪曲阿之酒以待百官髙大笑曰今未至曲阿<lb/>
且以酒東數石賜卿<hi>上</hi>梁武帝東行記有覆船山酒罃<lb/>
山髙驪山云昔髙驪有女東海神乗船致酒禮聘之女<lb/>
不肻行海神撥船覆酒流入曲阿故𫝊曲阿有羹酒曲<lb/>
阿在丹徒縣<hi>圖經</hi>輿地志云曲阿出名酒皆云後湖水所<lb/>
釀故醇烈也今按湖水上承丹徒髙驪覆船山馬林溪<lb/>
<pb n="KR3k0049_WYG_044-23a"/>
水水白味　<hi>寰宇記</hi>
千里酒任昉謂劉杳曰酒香千里當是虚言杳曰桂林<lb/>
程鄉有千里酒飲之至家而醉亦其例也昉大驚曰吾<lb/>
自當遺忘實不憶此杳曰出楊元鳯所撰置郡事其賦<lb/>
云三重五品商溪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>里又在昉坐有人饋昉<graphic n="KR1634" url="https://raw.githubusercontent.com/kanripo/KR-Gaiji/master/images/KR1634.png" mimeType="image/png"/>酒而作<lb/>
榐字昉問杳此字是否杳曰葛洪字苑作木旁若<graphic n="KR1634" url="https://raw.githubusercontent.com/kanripo/KR-Gaiji/master/images/KR1634.png" mimeType="image/png"/>音<lb/>
振木名其汁可以為酒<hi>梁書</hi>
罰酒不變梁武帝招延後進二十餘人置酒賦詩臧盾<lb/>
<pb n="KR3k0049_WYG_044-23b"/>
以詩不成罰酒一斗飲盡顔色不變言笑自若蕭介染<lb/>
翰便成文無加㸃帝两美之曰臧盾之飲蕭介之文即<lb/>
席之美也<hi>上</hi>
回授行觴隂鏗嘗與賔友飲宴見行觴者因廽酒炙以<lb/>
授之衆坐皆笑鏗曰吾儕終日酣飲而執爵者不知其<lb/>
味非人情也及侯景之亂鏗嘗為賊擒或救之獲免鏗<lb/>
問之乃前所行觴者<hi>上</hi>
崑崙觴魏賈<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>家累千金慱學善著作有蒼頭善别水<lb/>
<pb n="KR3k0049_WYG_044-24a"/>
常令乗小艇於黄河中以瓠匏接河源水一日不過七<lb/>
八升經宿器中色赤如絳以釀酒名崑崙觴酒之芳味<lb/>
世中所絶曽以三十斛上魏莊帝<hi>酉陽雜爼</hi>
鶴觴洛陽城西張方橋即漢之夕陽亭也市西有退酤<lb/>
治觴二里里由之人多醖酒為業河東人劉白墮善能<lb/>
釀酒季夏六月時暑赫晞以甖貯酒暴於日中經一旬<lb/>
其酒不動飲之甚美而醉經月不醒京師朝貴多出郡<lb/>
登藩逺相餉饋踰于千里以其逺至號曰鶴觴亦名騎<lb/>
<pb n="KR3k0049_WYG_044-24b"/>
驢酒永熈年中南青州刺史毛鴻賔齎酒之蕃逄路賊<lb/>
盗飲之即醉皆被擒獲因復命擒奸酒逰俠語曰不畏<lb/>
張弓㧞刀唯畏白墮春醪<hi>伽藍記</hi>東坡詩獨看紅蕖傾白<lb/>
墮故張文潜戯之東坡以惟有杜康為應<lb/>
桑落汝南王悦兄清河王懌為元乂所害悦了無讎恨<lb/>
之意乃以桑落酒候伺之乂大喜以悦為侍中大尉<hi>魏書</hi>
蒲坂西舜所都有姓劉名堕採楫河流醖成芳酎食同<lb/>
枯枝之年排于桑落之辰故酒得其名<hi>才經注</hi>河中桑落<lb/>
<pb n="KR3k0049_WYG_044-25a"/>
坊有井每至桑落時取其寒暄得所以井水釀酒甚佳<lb/>
故名<hi>後史補</hi>坐開桑落酒一云廬山有桑落洲<hi>杜詩</hi>桑落多<lb/>
美酒庾信從蒲州刺史乞酒詩云蒲城桑落酒㶚岸菊<lb/>
花秋<hi>世説</hi>索郎酒桑落時美因以為名<hi>續古今注</hi>釀桑落酒亦<lb/>
以九月索郎桑落反語也<hi>齊民要術</hi>
送酒給祭胡叟字論許少聦敏披讀羣籍再閲于目皆<lb/>
誦于口仕魏家于宻雲蓬室草筵惟以酒自適謂友人<lb/>
金城宗舒曰我此生活似勝焦先志意所棲謝其髙矣<lb/>
<pb n="KR3k0049_WYG_044-25b"/>
叟少孤每言及父母則淚下若孺子之號春秋當祭之<lb/>
前則先求㫖酒美膳將其所知携榼執壺至郭外空静<lb/>
處設坐奠拜盡孝思之敬時燉煌汜潜家善釀酒每節<lb/>
送一壺于叟或謂潜曰再三之惠以為過厚子惠于叟<lb/>
何其恒也潜曰我給恒祭者以其恒於孝思也論者以<lb/>
潜為君子矣<hi>魏書</hi>
私醖争認樂部郎祖長命妻張氏事姑王氏甚謹太安<lb/>
中京師禁酒張以姑老且患私為醖之為有司所紏王<lb/>
<pb n="KR3k0049_WYG_044-26a"/>
氏詣曹自告曰老病湏酒在家私釀王所為也張氏曰<lb/>
姑老私患張主家事姑不知釀其罪在張主司疑其罪<lb/>
不知所處平原王陸麗以狀奏髙祖義而赦之<hi>上孝義傳</hi>
習字令王肅與孝文帝殿㑹帝因舉酒曰三三横两两<lb/>
縱誰能辨之賜金鍾御史中丞李彪曰沽酒老嫗甕注<lb/>
缻屠兒割肉與秤同尚書右丞甄琛曰呉人浮水自云<lb/>
二妓兒擲繩在虚空彭城王勰曰臣始解此是習字髙<lb/>
祖即以金鍾賜彪<hi>伽藍記</hi>
<pb n="KR3k0049_WYG_044-26b"/>
不作僕射李元忠雖處要任初不以物務干懐唯以聲<lb/>
酒自娛大率常醉家事大小了不關心園庭羅種果藥<lb/>
親朋尋詣必留連宴賞每挾彈携壺逰遨里閉每言寕<lb/>
無食不可使我無酒阮步兵吾師也孔少府豈欺我哉<lb/>
後自中書令復求為太常卿以其有音樂而多美酒故<lb/>
神武欲用為僕射文襄言其放逹常醉不可委以臺閣<lb/>
其子搔聞之請節酒元忠曰我言作僕射不勝飲酒樂<lb/>
爾愛僕射時宜勿飲酒孫騰司馬子如嘗詣元忠逢其<lb/>
<pb n="KR3k0049_WYG_044-27a"/>
方坐樹下葛巾擁被對壺獨酌庭室蕪曠使婢卷两褥<lb/>
以質酒肉<hi>北史</hi>
不為酒令湘東王時為京尹與朝士宴集屬王規為酒<lb/>
令規從容對曰自江左以來未有兹舉特進蕭琛金紫<lb/>
𫝊昭在坐並謂為知言<hi>梁書</hi>
酒上加㡌阮孚性機辨好酒貎短而秃周文帝偏所眷<lb/>
顧嘗於室内置酒十缻缻餘一斛上皆加㡌欲戯孚孚<lb/>
適入室見即驚喜曰吾兄弟軰甚無禮何為竊入王家<lb/>
<pb n="KR3k0049_WYG_044-27b"/>
匡坐相對宜早還宅也因持酒歸周文撫手大笑<hi>北史</hi>
竊酒乞婢齊郡王簡性好酒不能理公私之事妻常氏<lb/>
燕郡公喜女也文明太后以賜簡幹綜家事頗節簡酒<lb/>
乃至盗竊求乞婢侍卒不能禁<hi>北史</hi>
三日病酒齊皇甫亮性質朴純厚終無斥言矯餙属有<lb/>
勅下司各列勤堕亮三日不上省文宣王親詰其故亮<lb/>
曰一日雨一日醉一日病酒文宣王以其實優容之<hi>北齊</hi>
太平酒楊羲夢逰蓬萊山㑹蓬萊仙公洛廣休既下山<lb/>
<pb n="KR3k0049_WYG_044-28a"/>
半見許主簿相遇於夾石之間公語主簿曰吾為汝置<lb/>
酒四升在山上可徃飲之此太平家酒治人膓也諺曰<lb/>
欲得長生飲太平<hi>真誥</hi>
洪醉梁元帝徐妃性嗜酒多洪醉帝還房必吐衣中<hi>南史</hi>
酒猶兵陳宣嗜酒與兄子秀書曰汝以飲酒為非吾以<lb/>
不飲酒為過昔周伯仁度江唯三日醒吾不以為少鄭<lb/>
康成一飲三百盃吾不以為多然洪醉之後有得有失<lb/>
成厮養之志是其得也使次公之狂是其失也吾常譬<lb/>
<pb n="KR3k0049_WYG_044-28b"/>
酒之猶水亦可以濟舟亦可以覆舟故江諮議有言酒<lb/>
猶兵也兵可千日而不用不可一日而不備酒可千日<lb/>
而不飲不可一飲而不醉美哉江公可與共論酒矣何<lb/>
水部眼不識盃鐺吾口不離瓢杓汝寜與何同日而醉<lb/>
與吾同日而醉乎速营糟丘吾將老焉身沒之後題吾<lb/>
墓曰陳故酒徒陳君之神道<hi>上</hi>
縹醪酒太宗引崔浩論事語至中夜大悦賜浩縹醪酒<lb/>
十斛水晶戎塩一两曰朕味卿言若此塩酒故與卿同<lb/>
<pb n="KR3k0049_WYG_044-29a"/>
其味也<hi>元魏書</hi>
金叵羅齎著作郎祖珽有文字多技藝而踈率無行嘗<lb/>
因宴失金叵羅於珽髻上得之<lb/>
受酒酤賣鄭羲為西兖州刺史多所受納政以賄成性<lb/>
乂嗇吝人有禮餉者不與杯酒臠肉西門受羊酒東門<lb/>
酤賣之<hi>後魏</hi>
斗酒學士王續字無功求為六合丞以嗜酒不任事髙<lb/>
祖武徳初以前官待詔門下省故事官給酒日三升或<lb/>
<pb n="KR3k0049_WYG_044-29b"/>
問待詔何樂耶荅曰良醖三升差可戀耳侍中陳叔逹<lb/>
聞之日給一斗時號斗酒學士貞觀初以疾罷復調有<lb/>
司時大樂署史焦革家善釀績求為丞吏部以非流不<lb/>
許績固請曰有深意竟除之革死妻送酒不絶嵗餘又<lb/>
死績曰天不使我酣美酒耶棄官去追述焦革酒法為<lb/>
經又采杜康儀狄以來善酒者為譜李淳風曰君酒家<lb/>
南董也所居東南有盤石立杜康祠祭之尊為師以其<lb/>
配著醉鄉記以次劉伶酒徳頌其飲至五斗不亂人有<lb/>
<pb n="KR3k0049_WYG_044-30a"/>
以酒邀者無貴賤輙徃著五斗先生𫝊杜之松故人也<lb/>
為刺史請績講禮荅曰門談糟粕棄醇醪也之松嵗時<lb/>
贈以酒脯<hi>本𫝊</hi>
缸面唐太宗使蕭翼求蘭亭真跡于越僧辨才才一見<lb/>
欵宻留宿設缸面酒江東缸面猶河北曰甕頭蓋初熟<lb/>
酒也<hi>書法要録</hi>
蒲萄八色太宗破髙昌收馬乳蒲桃實於苑中種之并<lb/>
得其酒法上自損益造酒酒成凢有八色芳辛酷烈味<lb/>
<pb n="KR3k0049_WYG_044-30b"/>
兼醍醐既頒賜羣臣京師始知其味<hi>唐書</hi>
玉薤魏左相證能治酒有名曰醽渌翠濤常以大金甖<lb/>
内貯盛十年飲不歇其味即世所未有太宗文皇帝嘗<lb/>
有詩賜公稱醽渌勝蘭生翠濤過玉薤千日醉不醒十<lb/>
年味不敗蘭生即漢武百味㫖酒也玉薤焬帝酒名公<lb/>
此酒本學釀於西胡人豈非得大宛之法司馬遷所謂<lb/>
富人藏萬石葡萄酒數十嵗不敗者乎<hi>龍城録</hi>
市酒李宻入關為邏所獲與支黨護送帝所出所有金<lb/>
<pb n="KR3k0049_WYG_044-31a"/>
元使者使者顧金禁漸㢮益市酒飲笑讙譁守者懈宻<lb/>
寺遂夜亡去<hi>白帖</hi>
白雞盞栁亨飲未醉造白雞盞取其迅速<hi>僉載</hi>
鶴樽唐韓王元嘉有一銅鶴樽背上注酒則一足倚滿<lb/>
則正不滿則危側<hi>上</hi>
唱廻波樂李景伯景龍中為諫議大夫中宗嘗與宰臣<lb/>
貴戚内宴酒酣逓唱廽波樂甚喧雜失禮次日景伯歌<lb/>
曰廽波尔時酒巵微臣職在箴規禮飲只合三爵君臣<lb/>
<pb n="KR3k0049_WYG_044-31b"/>
雜混非宜席為之散時人稱之<hi>唐書</hi>
麴生葉法善居𤣥真觀嘗有朝士詣之解帶淹留滿座<lb/>
思酒忽有一美措傲猊直入稱麴生秀才年二十餘肥<lb/>
白可觀笑揖諸公末席伉聲譁論良乆暫起法善曰此<lb/>
子突入詞辯如此豈非䰡魅為惑乎俟其復至宻以小<lb/>
釰擊之遂手墜于階下化為瓶榼一座驚攝遽視乃瓶<lb/>
醲醖也咸笑飲之其味甚佳白麴生風味不可㤀也<hi>開元記</hi>
常持滿汝陽王飲葉静能静能曰有一生能飲當令來<lb/>
<pb n="KR3k0049_WYG_044-32a"/>
謁翊日有通謁者曰進士常持滿見之侏儒也談胚䐷<lb/>
之道飲以酒五斗醉倒乃是一甕耳<hi>河東記</hi>周穆王時有<lb/>
柸名常滿<hi>十洲記</hi>
因酒損人上始入斜谷天尚早煙霧甚晦知䪺使給事<lb/>
中韋倜於野中得新熟酒一壺跪獻於馬首者數四上<lb/>
不為之舉倜懼乃注以他器引滿於前上曰卿以我為<lb/>
疑耶始吾御宇之初嘗飲大醉損一人吾悼之因以為<lb/>
戒迨今四十餘年未嘗甘酒味指力士及近侍者曰此<lb/>
<pb n="KR3k0049_WYG_044-32b"/>
皆知之非紿郷也從者聞之無不感悦上孜孜儆戒也<lb/>
如是<hi>栁氏舊聞</hi>
夜宴晝决李適之雅好賔友飲酒一斗不亂夜則宴賞<lb/>
晝决公務廷無留事<hi>唐書</hi>
金牌斷酒安禄山受帝睠愛常與妃子同食無所不至<lb/>
帝恐外人以酒毒之遂賜金牌子繫於臂上每有公王<lb/>
召宴欲沃以巨觥祿山即以牌示之云准勅斷酒<hi>天寳遺亊</hi>
顛飲長安進士鄭愚劉參郭保衡王冲張道隠等十數<lb/>
<pb n="KR3k0049_WYG_044-33a"/>
軰不拘禮節旁若無人每春時選妖妓三五人乗小犢<lb/>
車指名園曲沼藉草躶形去其巾㡌呌笑喧呼自謂之<lb/>
顛飲<hi>上</hi>
醉聖李白嗜酒不拘小節然沉酣中所撰文章未嘗錯<lb/>
誤而與不醉之人相對議事皆不出太白所見時人號<lb/>
為醉聖<hi>上</hi>
歇馬杯長安自昭應縣至都門官道左右村店之民當<lb/>
大路是酒量錢數多少飲之亦有施者與行人解之故<lb/>
<pb n="KR3k0049_WYG_044-33b"/>
路人號為飲馬杯<hi>上</hi>
自暖盃内庫有一酒盃青色而有紋如亂絲其薄如紙<lb/>
於盃足上有縷金字名曰自暖盃上令取酒注之温温<lb/>
然有氣相次如沸湯遂收於内藏<hi>上</hi>
賜酴醿酒李絳字深之曰今法令不及者五十餘州内<lb/>
戎内淆加此水旱無年陛下焦心銷志求濟時之畧渠<lb/>
便髙枕而卧哉帝入謂左右曰綘言骨鯾真宰相也遣<lb/>
使賜酴醿酒<hi>白帖</hi>
<pb n="KR3k0049_WYG_044-34a"/>
劇飲歡酒孟浩然字浩然採訪使韓朝宗約浩然偕至<lb/>
京師欲薦諸朝㑹故人至劇飲歡甚或曰君與韓公有<lb/>
期浩然曰業已飲遑恤佗卒不赴<hi>上</hi>
䲻腦酒肅宗張皇后專權每進酒常寘䲻腦酒令人夕<lb/>
醉徤忘<hi>酉陽</hi>
生春酒徳宗即位五月甲申劍南貢生春酒<hi>本紀</hi>
釀宜春酒李泌字長源泌請里閭釀宜春酒以祭勾芒<lb/>
神祈豊年帝悦乃著令<lb/>
<pb n="KR3k0049_WYG_044-34b"/>
麻姑送酒李泌以虚誕自任嘗對客曰令家人速洒掃<lb/>
今夜洪崖先生來有人遺美酒㑹有客至乃曰麻姑送<lb/>
酒來與君傾未畢門者曰某侍郎取榼子泌命倒還畧<lb/>
無怍色<hi>國史補</hi>
荷盃李宗閔暑月臨池以荷為盃<lb/>
銀海裴鈞大宴有裴𢎞㤗後至均不悦𢎞泰曰請在坐<lb/>
銀器盡滿飲之隨飲以賜可乎均許之遂竭坐上小爵<lb/>
至觥舡飲皆竭隨即寘器于懐有銀海受一斗以上𢎞<lb/>
<pb n="KR3k0049_WYG_044-35a"/>
泰一飲而盡踏其海卷抱之索馬徑去均使人問之方<lb/>
箕踞而坐稱所得銀器凡二百餘两<hi>乾饌子</hi>
婪尾盃申屠澄與路旁茅舍老父嫗及處女環火而坐<lb/>
翁自外携酒壺至曰此君冐寒且進一杯澄因揖遜曰<lb/>
始自主人翁即廵澄當婪尾<hi>河東記</hi>蘇鶚云今人以酒廵<lb/>
匝為婪尾又云婪貪也謂處於坐未得酒既貪婪之故<lb/>
云宋景文守嵗詩云迎新送故只如此且盡燈前婪尾<lb/>
盃白樂天詩云三盃藍尾酒一堞膠牙餳但改婪為藍<lb/>
<pb n="KR3k0049_WYG_044-35b"/>
耳或云藍穎水其深三丈時人取之以為酒又藍當作<lb/>
啉侯白酒律云酒廵匝未坐者連飲二盃為藍尾末坐<lb/>
逺酒行到常遲故連飲以慰之以啉為貪婪之意<hi>石林燕語</hi>
陶然自娱元徳秀罷魯山令愛陸渾佳山水乃定居不<lb/>
為墻垣扄鑰無僕妾嵗飢或不㸑嗜酒陶然彈琴自娛<lb/>
人以酒餚從之不問賢鄙為酣飲<hi>唐書</hi>
老獻降階苖晋卿字元輔潞州壺關人充河北採訪使<lb/>
入計謁歸壺關太守迎槁吏所属令行酒酒至必立飲<lb/>
<pb n="KR3k0049_WYG_044-36a"/>
白釂侍老有獻降階拜而飲時美其恭<lb/>
魚兒酒斐晋公盛冬用龍腦凝結刻小魚兒每沸酒一<lb/>
盞投一魚在内隨即消釋名魚兒酒<lb/>
龍膏酒順宗時處士伊初𤣥召入宫飲龍膏酒黒如純<lb/>
膝飲之令人神爽此本鳥弋山離國所獻<hi>杜陽編</hi>
澄明酒武宗㑹昌元年夫餘國貢火玉才人常用煎澄<lb/>
明酒其酒亦異方所貢也色如紫膏飲之令人骨香<lb/>
無憂武宗起望仙臺薦無憂酒<lb/>
<pb n="KR3k0049_WYG_044-36b"/>
氷寒郢氷李徳裕述夢詩云荷净蓬池膾氷寒郢氷膠<lb/>
凡學士初上賜食皆悉是蓬池魚膾夏至湏氷及酒以<lb/>
酒味濃和氷而飲禁中有郢酒坊<hi>一品集</hi>
時酒以王林藴仕不稱意縱酒自適多忤時政刑部尚<lb/>
書白居易贈詩戒之曰世上如今重檢身吾儕恃酒似<lb/>
狂人西曹舊日多持論慎莫吐他丞相䄄<hi>閩中髙士傳</hi>
狂酒武元衡之西川大宴從事楊嗣復狂酒逼元衡大<lb/>
觥不飲遂以酒沐之元衡拱手不動沐訖徐起更衣終<lb/>
<pb n="KR3k0049_WYG_044-37a"/>
不令散宴<hi>乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
如緑玉摇有一客僧長慶中届一寺呼净人酤酒寺僧<lb/>
見之怒其粗暴奪瓶擊其瓶百碎其酒凝滯著樹如緑<lb/>
玉摇之不散知僧云某常持般若經湏預飲此物一盃<lb/>
即諷詠瀏亮乃將瓶就樹盛之其酒盡落器中奄然流<lb/>
啜斯湏器窳酣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矣<hi>釋氏㑹要</hi>
鴿鼉進士顧非熊令狐相國楚聞其辨捷乃改一字令<lb/>
云水裏取一鼉岸上取一駞將者駞來䭾者鼉是為鼉<lb/>
<pb n="KR3k0049_WYG_044-37b"/>
䭾鼉非熊曰屋頭取一鴿水裏取一蛤將者鴿來合者<lb/>
蛤是謂鴿合鴿公大竒之<hi>紀異録</hi>
象物令姚崇之孫巖傑與盧肇㑹于江亭時剻希逸在<lb/>
席肇改令曰欲目前取象一聮即發令曰逺望漁告不<lb/>
闊尺入姚遽飲酒一器凭欄吐噦湏㬰即席還肇令曰<lb/>
凭欄一吐已覺空喉<hi>摭言</hi>
酒星宋人衛元規酒後忤宋州丁僕射謝書畧曰自兹<lb/>
囚酒星於天獄焚醉日於秦坑人多記之<hi>上</hi>
<pb n="KR3k0049_WYG_044-38a"/>
醉時羞崔櫓酒後失䖍州陸郎中<hi>肱</hi>以謝謝之曰醉時<lb/>
顛蹶醒時羞麴蘖催人不自由叵耐一雙窮相眼不堪<lb/>
花卉在前頭<hi>上</hi>
膍臍鄭光在河中日遇國忌行香便與判官及衆客寺<lb/>
宴飲微令時薛保遜為客在坐光把酒曰某改令身上<lb/>
取一果子多膍臍他人皆盡思不得薛乃還令曰脚杏<lb/>
滿坐皆大笑<hi>玉泉子</hi>
地黄酒栁玭相國餗門人賈有奴頗横馮球愛賈召奴<lb/>
<pb n="KR3k0049_WYG_044-38b"/>
責之奴泣謝未幾馮謁賈未出有二青衣齎罌出曰公<lb/>
恐君寒奉地黄酒三杯馮説盡舉之<lb/>
忠孝飲爵大中年丞郎宴席蔣伸在坐忽斟一杯言曰<lb/>
席上有孝于家忠于國及名重于時者飲此爵衆皆肅<lb/>
然無敢舉者獨李公景讓起引此爵蔣曰此宜其然<hi>盧氏</hi>
<hi>雜説</hi>
酹酒恭跪孫㑹宗僕射即渥相大王父也宅中集内外<lb/>
親表開宴有一甥姪為朝官後至及中門見緋衣官人<lb/>
<pb n="KR3k0049_WYG_044-39a"/>
衣襟前皆是酒涴咄咄而出不相識頃即席説于主人<lb/>
訝無此官沉思之乃是行酒時階上酹酒草草傾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也<lb/>
自此每酹酒止側身恭跪一酹而已自孫氏始今人三<lb/>
酹非也<hi>北夢𤨏言</hi>
蹴踘損額王源中文帝時為翰林承㫖暇日與諸昆季<lb/>
蹴踘于大平里第毬子擊起誤中源中之額薄有所損<lb/>
俄有急召比至上訝之源中具以上聞上曰卿大雍睦<lb/>
命賜酒二盤每盤貯十金碗每碗各容一升許宣令并<lb/>
<pb n="KR3k0049_WYG_044-39b"/>
碗賜之源中飲之無餘畧無醉容<hi>摭言</hi>
凝露漿桂花醖同昌公主上每賜御饌其酒則有凝露<lb/>
漿桂花醖<lb/>
酒吃焦遂口吃對客不出一言醉後酹酢如注當時目<lb/>
為酒吃<hi>唐史拾遺</hi>
天性不飲陸相扆出典夷陵時有士子修謁相國與之<lb/>
從容因命酒酌勸此子辭曰天性不飲酒相曰誠如所<lb/>
言已校五分矣蓋平生悔吝有十分不為酒困自然减<lb/>
<pb n="KR3k0049_WYG_044-40a"/>
半也<hi>北夢𤨏言</hi>
醉無户税竟陵人劉虚白擢進士第嗜酒有詩云知道<lb/>
醉郷無户税任他荒却下丹田<hi>上</hi>
每飲益莊朱温初兼四鎮蜀先生遣潘𡵻持聘𡵻飲一<lb/>
斗每讌飲禮容益莊温飲酣謂曰押衙能飲一盤器物<lb/>
呼𡵻曰不敢乃簇在席器皿次第注酌𡵻並飲之𡵻愈<lb/>
温克温謂其歸舘多應傾㵼困卧遺人偵之𡵻簮筍籜<lb/>
冠子秤所得酒器令下人收之<hi>上</hi>
<pb n="KR3k0049_WYG_044-40b"/>
獵酒五代漢韋思在上黨五年惟務聚歛未嘗與賔佐<lb/>
燕㑹有從事請見思怒曰必是來獵酒也命典客飲而<lb/>
遣之<hi>逺世記</hi>
酒有别腸閩主廷曦與翰林學士周惟岳嘗㑹飲極酣<lb/>
因顧左右曰維岳身嫗甚小而能飲如詐酒左右對曰<lb/>
酒有别腸非可以肌體而論之延曦欣然曰果有别腸<lb/>
即使拽維岳下殿將取别腸而視之左右善對曰今侍<lb/>
奉飲樂惟維岳最有殊量取其别腸是無可陪奉者延<lb/>
<pb n="KR3k0049_WYG_044-41a"/>
曦然之遂獲免<hi>五國故亊</hi>
冬𤓰片閩王延羲審知之子也即位后為長夜之飲<hi>闕</hi>
銀葉為酒杯以賜飲羣下銀葉即柔弱因目之為冬𤓰<lb/>
片又名之曰醉如泥酒既盈不復置他所惟飲盡乃可<lb/>
置之自宗室臣宰而下多以拒命嘗一夕延羲乃為牛<lb/>
飲醉甚命宰相李凖棄市而凖方大醉卧於市中惟呼<lb/>
其婢春鶯而已刑者不敢殺置之他所明日視朝使召<lb/>
凖左右以夜來之命對之延羲都不能知乃急召復其<lb/>
<pb n="KR3k0049_WYG_044-41b"/>
位<hi>上</hi>
治聾兵部李濤小字社翁時李公昉為翰林學士月給<lb/>
内醖兵部嘗因春社寄昉詩云社公今日沒心情為寄<lb/>
治聾酒一瓶惱亂玉堂將欲遍依稀廵到第三㕔社酒<lb/>
號治聾酒<hi>賈氏談録</hi>
垂幃痛飲常楚錫為翰林剛正不附貴近或曰公剛直<lb/>
私門何以為樂常曰垂幃痛飲而已<hi>南唐近亊</hi>
罵坐楊隆演嘗飲酒樓上命優人髙貴郷待酒徐知訓<lb/>
<pb n="KR3k0049_WYG_044-42a"/>
為叅軍隆演鶉衣髽髻為蒼鶻知訓嘗使酒罵坐語侵<lb/>
隆演隆演愧恥第泣而知訓愈辱之<hi>五代呉世家</hi>
醉粧後蜀王衍後宫皆戴金蓮花冠酒酣免冠其髻髽<lb/>
然更施朱粉號醉粧國中人皆效之<lb/>
奉使不<graphic n="KR2990" url="https://raw.githubusercontent.com/kanripo/KR-Gaiji/master/images/KR2990.png" mimeType="image/png"/>字陶榖使越越王因舉酒令曰白玉石碧波<lb/>
亭上迎仙客陶對曰口耳聖明王天子要錢塘宣和間<lb/>
林攄奉使契丹國其中新為碧室云如中國之明堂伴<lb/>
使舉令曰白玉石天子建碧室林對曰口耳王聖人坐<lb/>
<pb n="KR3k0049_WYG_044-42b"/>
明堂伴使曰奉使不識字只有口耳壬即無口耳王林<lb/>
詞窘罵之幾辱命<hi>雲麓漫抄</hi>
酒惡金陵語中酒曰酒惡則知李後主詩云酒惡時拈<lb/>
蕋嗅用郷人語也<hi>侯鯖録</hi>
賜酒辭醉冦凖在中書多召两制就第飲宴必閉關苛<lb/>
留之畏謹者甚懼李宗諤嘗於門扉下竊出得馬而其<lb/>
後為修宫使㤙顧漸深一日召至玉宸殿賜酒宗諤堅<lb/>
辭以醉且云日暮上令中使附耳語云此中不湏從門<lb/>
<pb n="KR3k0049_WYG_044-43a"/>
扉下出<hi>金坡遺亊</hi>
唐酒價真宗皇帝嘗曲宴羣臣於太清樓君臣懽笑無<lb/>
間忽問鄽沽尤佳者何處中貴人以實價對之上遽問<lb/>
近臣曰唐酒價幾何無能對者惟丁晋公奏曰唐酒每<lb/>
斗三百上曰安知丁曰臣嘗讀杜甫詩曰速來相就飲<lb/>
一斗恰有三百青銅錢是知一斗三百上大喜曰甫詩<lb/>
可為一時之史<hi>玉壺清話</hi>
字傍令宋時有以進士為舉首者其黨人意侮之會其<lb/>
<pb n="KR3k0049_WYG_044-43b"/>
人出令曰以字偏傍為率曰金銀釵釧鋪次一人曰絲<lb/>
綿細絹綱至其黨人曰鬼魅魍魎魁<hi>貢父詩話</hi>
體物令楊大年于丁謂席上舉令云有酒如線遇州必<lb/>
見丁云有餅如月因食則缺<hi>續青𤨏髙議</hi>
卦名令東坡一日㑹客坐客舉令欲以两卦名證一故<lb/>
事一人云孟嘗門下三千客大有同人一人云光武兵<lb/>
渡滹沱未濟既濟一人云劉寛婢美汙朝衣家人小過<lb/>
東坡云牛僧孺父子犯罪先斬小畜後斬大畜蓋指荆<lb/>
<pb n="KR3k0049_WYG_044-44a"/>
公父子也<hi>□玉集</hi>
蓮花杯有王永年娶宗女監金耀書庫嘗置酒延竇卞<lb/>
楊繪於室出其妻間坐妻以左右手掬酒以飲卞繪謂<lb/>
之白玉蓮花盃後永年盗庫書下獄引卞繪受饋俱落<lb/>
職<hi>東軒筆記</hi>唐人有蓮子杯白公詩中稱之<hi>竇子野酒譜</hi>
玉柱椀丁石韞監花黶槯塲一日數胡兒用綿褁一物<lb/>
至玉柱椀也表裏瑩徹無纎瑕製琢亦甚工胡兒云此<lb/>
未足為珍試注以酒頃刻即温已而果然椀底刻安美<lb/>
<pb n="KR3k0049_WYG_044-44b"/>
二字結之云得於長安古壙中<hi>淆波别志</hi>
破壺盃劉卿任待制言宣和時王黼宴從官于私第各<lb/>
出一寳器勸酒侍兒捧一物至卿任前宛若疊縠俄而<lb/>
㵼酒錚然有聲隨酒漲起酒滿如常盃飲盡復如故名<lb/>
破壺盃云南方軟琉璃也<hi>南墅閑居録</hi>
金液流暉王母㑹帝于嵩山飲帝以䕶神養氣金液流<lb/>
暉之酒又有延洪夀光之酒<hi>黄帝内傳</hi>
酒徳武王見三神曰予既沉潰付于酒徳矣徃岐必此<lb/>
<pb n="KR3k0049_WYG_044-45a"/>
之<hi>晏子海録</hi>
琬液穆王東廵大騎之谷指春宵宫西王母乗翠鳯之<lb/>
輦而來共玉帳髙㑹薦清澄琬琰之膏以為酒<hi>拾遺記</hi>
瑶琨碧酒瑶琨去玉門九萬里有碧草如麦割之以釀<lb/>
酒則味如醇酎飲一合三旬不醒但飲甜淡水隨飲而<lb/>
醒帝坐神明臺設甜水之氷以備洪濯酌瑶琨碧酒炮<lb/>
青豹之脯果則有塗陰紫梨琳國碧李仙衆與食之<hi>洞冥記</hi>
𤣥碧安期先生與神女㑹于圜丘酣𤣥碧之香酒<hi>列仙傳</hi>
<pb n="KR3k0049_WYG_044-45b"/>
憂心如醉靈帝頗好學藝每引見劉寛常令講經寛常<lb/>
於坐被酒睡伏帝問太尉醉雅寛仰對曰臣不敢醉但<lb/>
任重責大憂心如醉帝重其言寛簡畧嗜酒不好盥浴<lb/>
京師以為諺嘗坐客遣蒼頭市酒迁乆大醉而還客不<lb/>
堪之罵曰畜産寛湏㬰遣人視奴疑必自殺顧左右曰<lb/>
此人也罵言畜産辱孰甚焉故吾懼其死也<hi>後漢</hi>
歡伯焦氏易林坎之兑曰酒為歡伯除憂來樂竇子野<lb/>
酒譜曰蓋其可愛無貴賤賢不肖夷夏共耳而樂之<lb/>
<pb n="KR3k0049_WYG_044-46a"/>
敗酒楊之拒妻者劉懿公女也字恭璞貞勲逹禮有四<lb/>
男二女拒早亡教遵閨門動有法則長子元琮常出飲<lb/>
酒自輿而歸母不見十日因諸弟謝過乃數責之曰夫<lb/>
飲食有節不至流湎者禮也汝乃沉荒慢而無禮自為<lb/>
敗首何以師先諸弟<hi>益部耆舊傳</hi>
酒泉太守晋有羗人桃馥字世芳充厩圉每醉中好言<lb/>
王者興亡之事常云九河之水不足以漬麯蘖八藪之<lb/>
木不足以為薪蒸七澤之䴢不足以充庖爼嘗言渇於<lb/>
<pb n="KR3k0049_WYG_044-46b"/>
酒羣軰呼為渇羗武帝授以朝歌令馥願且為馬圉時<lb/>
賜美酒以樂餘年帝曰朝歌紂之舊都地有酒池故使<lb/>
老羗不復呼渇固辭遷酒泉太守地有清池其味若酒<lb/>
馥乗醉拜受焉<hi>拾遺記</hi>
九醖張華既貴有少時知識來候之華與共飲九醖酒<lb/>
為酣暢其夜醉眠華常飲此酒醉眠後輙勅左右轉側<lb/>
至覺是夕忘勑之左右依常時為張公轉側其犮人無<lb/>
人為之至明犮人猶不起華咄云此必死矣使視之酒<lb/>
<pb n="KR3k0049_WYG_044-47a"/>
果穿腸流床下滂沱<hi>世説</hi>
消腸張華為醇酒煑三薇以漬麴蘖蘖出西羗麴出北<lb/>
胡胡中有指星麥四月火星出穫麥而食之蘖用水漬<lb/>
三夕而麥生萌芽以平旦時鷄初鳴而用之俗人呼為<lb/>
鷄鳴麥以釀酒清美鬯乆含令人歯動若大醉不摇蕩<lb/>
使人肝腸爛當時謂之消腸酒或云醇酒可為長宵之<lb/>
樂<hi>拾遺記</hi>
飲人狂藥長氷校尉孫季舒嘗與石崇酣燕慢傲過度<lb/>
<pb n="KR3k0049_WYG_044-47b"/>
崇欲表免之裴楷聞之謂崇曰足下飲人狂藥責人正<lb/>
禮不亦乖乎<hi>楷傳</hi>
客飲腐脅周顗在中朝時能飲酒一石及過江雖日醉<lb/>
每稱無對偶有舊對從北來顗遇之欣然乃出酒二石<lb/>
共飲各大醉及顗醒使視客已腐脅而死<hi>晉書</hi>
禁京酤酒唐初無酒禁乾元元年京師酒貴肅宗以廩<lb/>
食方屈乃禁京城酤酒酒期以麥熟如初二年飢復禁<lb/>
酤<hi>食貨志</hi>
<pb n="KR3k0049_WYG_044-48a"/>
王饋酒西北荒中有玉饋之酒酒泉注焉廣一丈長深<lb/>
三尺酒美如肉澄清如鏡上有玉尊玉籩取一尊一尊<lb/>
復生焉與天同依無乾時飲此酒人不生死<hi>神異經</hi>
瓊<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>酒謝𤣥卿遇神仙設瓊<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>酒<hi>續仙傳</hi>
仙漿拘樓國有仙樹腹中有水謂之仙漿飲者十日醉<lb/>
<hi>物類相感志</hi>
瑞露酒田璆鄧韶携觴晩道遇書生曰某有瑞露之酒<lb/>
釀于百花之中不知與足下乾和五酘孰愈耳與飲其<lb/>
<pb n="KR3k0049_WYG_044-48b"/>
味甘香無比<hi>嵩岳嫁女記</hi>
瓊蘇南嶽夫人設王子喬瓊蘇緑酒<lb/>
九霞觴許碏遍逰名山常作詩曰閬苑花前是醉郷誤<lb/>
飜王母九霞觴羣仙拍手嫌輕薄謪向人間作酒狂<hi>列仙傳</hi>
酃渌酒衡陽縣東二十里有<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>湖周二十里深八尺湛<lb/>
然緑色圡人取以釀酒其味醇美晋武平吳始荐<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>酒<lb/>
於太廟<hi>郭仲堅湘中記</hi>長沙郡酃縣有酃湖周廽二里取湖水<lb/>
為酒酒極甘美杜佑曰衡州衡陽縣漢酃地孟康云酃<lb/>
<pb n="KR3k0049_WYG_044-49a"/>
音零又云渌水出豫章郡康樂縣其間烏程縣有井官<lb/>
取水為酒與湘東酃湖年常獻之世稱<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>渌酒<hi>荆施記</hi>飛<lb/>
輕軒而酌渌酃<hi>呉都賦</hi>桂陽郴縣有緑水注于東謂之程<lb/>
郷溪郡置酒宫醖于山下名曰程酒獻同酃也<hi>水經</hi>
箬下酒秦時有程林鳥金二家善釀美酒縣因以名吳<lb/>
興箬溪溪多生箭箬南岸曰上箬北岸曰下箬圡人取<lb/>
下箬水釀酒酒極醇美有上箬下箬惟下箬釀酒醇美<lb/>
<hi>吳興摘録</hi>顧野王輿地志長興若溪夾溪悉生箭箬南岸曰<lb/>
<pb n="KR3k0049_WYG_044-49b"/>
上箬北岸曰下箬二箬皆村名村人取下箬水釀酒醇<lb/>
美盛于雲陽俗稱若下酒韋昭吳録云烏程若下酒有<lb/>
名出謙之吳興記云上若下若村併出美酒張恊七命<lb/>
云酒則荆南烏程則此酒也<hi>寰宇記</hi>
郫筒酒成都府西五十里因水標名曰郫縣蜀王杜宇<lb/>
所都以竹筒盛美酒號曰郫筒<hi>成都記</hi>郫人刳竹之大者<lb/>
傾春釀於筒包以藕絲蔽以蕉葉信宿馨庭于林外然<lb/>
後斷之以獻俗號郫筒酒<hi>風俗録</hi>相傳山濤治郫用筠管<lb/>
<pb n="KR3k0049_WYG_044-50a"/>
釀<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿作酒兼旬方開香聞百步杜詩魚知丙穴由來<lb/>
美酒憶郫筒不用沽李義山詩錦石有棊子郫筒當酒<lb/>
壺<hi>郫蜀縣也</hi>
巴鄉酒魚復有巴鄉村村人善釀故俗稱巴鄉清村側<lb/>
有溪中有魚其頭似羊豊肉少骨美於餘魚<hi>水經注</hi>
宜城宜城醪蒼梧清酒名也<hi>釋名</hi>安成宜春縣出美酒謂<lb/>
之宜春醇酎隨嵗舉上貢刺史親付計吏<hi>晋鄭安道記王烈之安成</hi>
<hi>記同</hi>梁劉杳要雅宜成酒酎見周禮䟽張華輕薄篇云蒼<lb/>
<pb n="KR3k0049_WYG_044-50b"/>
語竹葉清宜城九醖酒陸韓卿詩渤海方滛滯宜城誰<lb/>
勸酬昭明將進酒云宜城溢渠椀中山浮羽巵<lb/>
酒杯藤酒杯藤出西域藤大如臂葉似葛花實如梧桐<lb/>
實花堅可以酌酒自有文章暎徹可愛實大如指味如<lb/>
荳蔲香美銷酒圡人提酒來至藤下摘花酌酒仍以實<lb/>
銷醒國人寳之不傳中圡張騫出大宛得之事出張騫<lb/>
出關志<hi>崔豹古今注</hi>
沈釀川沈釀者漢鄭𢎞為靈文鄉嗇夫行官京洛未至<lb/>
<pb n="KR3k0049_WYG_044-51a"/>
宿一埭埭名沈釀於埭逢故舊友人四顧荒郊村落絶<lb/>
逺酤酒無處情抱不伸乃以錢投水中依口而飲飲盡<lb/>
酣暢皆得大醉因更為沈釀川<hi>上</hi>
酒樹南海有䪺遜國有酒樹似安石榴採其花汁停甕<lb/>
中數日成酒甘美<hi>南史</hi>西南夷有樹頭酒其樹類㯶髙五<lb/>
六丈結實大如李土人以麯納罐中以索懸罐於實下<lb/>
倒其實取汁流于罐以為酒名曰樹頭酒或不用麯惟<lb/>
取其汁熬為白糖其葉即貝葉冩緬書用之今緬甸軍<lb/>
<pb n="KR3k0049_WYG_044-51b"/>
民宣慰司也<hi>雲南志</hi>
棃花春杭州其俗釀酒趂棃花時熟號棃花春白樂天<lb/>
杭州春望詩曰紅袖織綾誇柿葉青旗沽酒趂棃花<hi>長度</hi>
<hi>集</hi>杭州物産食貨有棃花乾酒之上者<hi>杭州圖經</hi>
象洞象洞在潮海三日今属武平縣昔未開拓時羣象<lb/>
止於其中乃謂之象洞其地膏腴稼穡滋茂有美醖邑<lb/>
人重之曰象洞酒<hi>圖經</hi>
石汁朱崖郡海中之洲也洲方千里自徐文涇度便風<lb/>
<pb n="KR3k0049_WYG_044-52a"/>
揚風帆一日一夕即至以圡為釡器用瓠瓢無水人飲<lb/>
石汁又有椒似安石榴花着甕中經旬即成酒其味香<lb/>
美甚醉人<hi>十道志</hi>
女酒南方人有女數嵗即大釀酒俟陂水竭寘壺其中<lb/>
宻固其上侯女將嫁决水取之供賔客謂之女酒味絶<lb/>
美居常不可致也<hi>房千里投荒泉</hi>
般若湯北僧謂酒為般若湯蓋廋詞以避法禁<hi>酒録</hi>
酒名酒則郢之富水烏程之若下滎陽之圡窟春富平<lb/>
<pb n="KR3k0049_WYG_044-52b"/>
之石凍春劒南之燒春河東之乾和蒲桃嶺南之靈溪<lb/>
慱羅宜城之九醖潯陽之湓水京城之西市睦蝦蟇陵<lb/>
之郎官清河漠又有三勒漿類酒法書波斯二勒謂庵<lb/>
摩勒毗棃勒訶棃勒<hi>國史補</hi>
異酒山海經㰂汁甘為酒齊民要術沈約集皮日休集<lb/>
皆有㰂酒烏丸有東墻酒交州有椰子酒南蠻有㯽榔<lb/>
酒貢臘有朋芽四酒辰溪有釣藤酒赤圡國有甘蔗酒<lb/>
鞾靼有馬潼酒訶陵國以桞花椰子為酒扶南有椰漿<lb/>
<pb n="KR3k0049_WYG_044-53a"/>
又有蔗及圡𤓰根酒房千里投荒録云南方有女數嵗<lb/>
積水釀酒侯彼水竭置壺其中宻固其上侯女將嫁决<lb/>
水取之供客謂之大酒味絶美常居不可致也古有崑<lb/>
䈁酒事見陸魯望詩蜀后玉有桃核两扇每扇着仁處<lb/>
約盛水五升良夕水成酒味醉人更五貯水以俱其宴<lb/>
<hi>見雜俎</hi>阿薩部多獵虫鹿剖其肉重疊之以石壓瀝汁波<lb/>
税斯拂蔴等國米及草子釀于肉汁之中經數日即變<lb/>
成酒飲之可醉<hi>同上</hi>天竺國謂酒為酥烈椰子本出伽盧<lb/>
<pb n="KR3k0049_WYG_044-53b"/>
國其地熱衢植椰子木為䕃剖其實中有酒能醉人<hi>孫公</hi>
<hi>談圃</hi>三佛齊有栁花酒椰子酒㯽榔酒皆非麯蘖所醖飲<lb/>
之亦醉人扶南石榴酒辰溪釣藤酒赤圡國甘蔗酒<hi>孫公</hi>
<hi>談圃</hi>
抛青春韓詩百年未滿不得死且可勤買抛青春李太<lb/>
白詩堂中三千朱履客甕中百斛金陵春杜子美詩山<lb/>
蓋竹葉春聞道雲安麯米春呉志烏程酒有名竹葉春<lb/>
裴鉶傳竒亦有酒名松醪春<lb/>
<pb n="KR3k0049_WYG_044-54a"/>
三臺北齊髙洋毀銅雀臺築三箇臺宫人拍手呼上臺<lb/>
因以送酒<hi>劉賔客嘉話</hi>今之催酒三臺或云鄴中有三臺石<lb/>
崇逰一之地樂工以促飲又云蔡邕三日之間周厯三<lb/>
臺樂府以邕諳音律製此曲希其厚遇<hi>資暇集</hi>
玉清碧摇杜陵韋弇㳺蜀春末南山鄭氏亭有仙女曰<lb/>
我玉清之女此玉清宫也命酒樂宴亭中曰吾有三寳<lb/>
將以贈君始出一杯其色碧而光瑩洞澈顧謂弇曰碧<lb/>
瑶盃也<hi>宣室志</hi>
<pb n="KR3k0049_WYG_044-54b"/>
鸂鶒巵莊宗年十一從晋王討王行瑜初令入勤獻捷<lb/>
昭宗一見駭異之曰此子有竒表乃撫其背曰我兒將<lb/>
來之國棟勿忘忠孝於吾家乃賜鸂鶒酒巵翡翠盤<hi>北夢</hi>
醉龍蔡邕飲酒乃至一石嘗醉在路上卧人名曰醉龍<lb/>
故在此醉卧扶而歸也<hi>語林</hi>
紅犮元豊中東坡自黄移汝至荆溪寓滆湖别業一夕<lb/>
與單君錫步月于黄土有餉紅灰酒者曰此紅犮也玻<lb/>
曰彼知有紅友不知有黄封真快恬也因就號為東坡<lb/>
<pb n="KR3k0049_WYG_044-55a"/>
酒<hi>圖經</hi>劉䟦字斯立命酒為玉犮仍為作傳<hi>百家詩序</hi>
卷白波資暇集云黄巾餘黨起西河白波谷漢既擒白<lb/>
波戮之如卷席然故酒席倣之以快人情也青箱雜記<lb/>
曰杯名文選飛觴舉白蓋卷白上之酒波耳薛瑩後漢<lb/>
書曰黄中郭太等起于西河白波谷時謂之白波賊<lb/>
味江蜀有味江舊經蜀王征西畨有野人以壺酒獻王<lb/>
王使投之江中三軍飲之皆醉囚名<lb/>
酒山南昌國有酒山山有泉其味如酒飲之甚美醉經<lb/>
<pb n="KR3k0049_WYG_044-55b"/>
月不醒<lb/>
酒井衞青破月支月支有井色如酒因名酒井<hi>羊頭山記</hi>
謹酒萍氏掌幾酒謹酒神農書萍能勝酒取不沉溺也<hi>示兒編</hi>
始終空桑穢飯醖以稷麥以成醇醪酒之始也烏梅女<lb/>
麯甜醹九酘澄清百品酒之終也<hi>酒經</hi>
狂花病葉或有勇於牛飲者以巨觥沃之既撼狂花復<lb/>
凋病葉飲流謂睚者為狂花日睡者為病葉<hi>醉鄉日月</hi>
酉不㑹客杜康善造酒以酉日死故酉日不飲酒㑹客<hi>典論</hi>
<pb n="KR3k0049_WYG_044-56a"/>
沉湎夫飲之禮不脱履而即序者謂之禮跣而上坐者<lb/>
謂之宴能飲者飲之不能飲者已謂之醧齊顔色均衆<lb/>
寡謂之沉閉門不出者謂之湎故君子可以宴可以醧<lb/>
不可以沉不可以湎<hi>韓詩外傳</hi>
異名酴酒母也醴一宿成也醪渾汁酒也酎三薫酒也<lb/>
醨薄酒也醑㫖酒也曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰醙白酒也曰釀曰醖造酒<lb/>
也買之曰沽當肆曰壚釀之再亦曰醙灑酒曰釃酒之<lb/>
清曰醥厚曰醹相飲曰配相强曰浮飲盡曰釂使酒曰<lb/>
<pb n="KR3k0049_WYG_044-56b"/>
<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>甚亂曰醟飲而面赤曰酡病酒曰酲主人進酒于客<lb/>
曰酧客酌主人曰酢獨酌而醉曰醮出錢共飲曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>賜<lb/>
民共飲曰酺不醉而奴曰奰<hi>婢</hi>集韻酒滓謂之酪母醪<lb/>
汁滓酒也<lb/>
竹根巴州以竹根為酒注子為時珍貴也<hi>段氏蜀記</hi>庾信謝<lb/>
趙王賜酒詩如聞傳上命定是賜中尊野爐燒樹葉山<lb/>
盃捧竹根杜詩傾銀注玉驚人眼共醉終同卧竹根酒<lb/>
譜云蓋以竹根為飲盃也<hi>江淹集</hi>
<pb n="KR3k0049_WYG_044-57a"/>
杯賢扚聖壺隠仙人嘗吟詩曰杯賢與杓聖與我萬户<lb/>
封<hi>樹萱録</hi>
軟脚樽𤣥宗幸諸楊第出有賜曰餞路及還有勞曰軟<lb/>
脚樽郭子儀自同州歸代宗詔大臣就宅作軟脚局人<lb/>
出三百千<hi>大唐遺記</hi>𤣥宗幸楊國忠第出有飲餞還有軟脚<lb/>
樽<hi>開天傳信記</hi>
白擲劇飲元行恭少頗驕恣父文遥令與盧思道交逰<lb/>
文遥嘗謂思道曰小兒此日微有所知是大弟之力然<lb/>
<pb n="KR3k0049_WYG_044-57b"/>
白擲劇飲甚得師風思道荅云六郎情情俊邁自是克<lb/>
荷堂構而白擲劇飲亦天性所得<hi>北齊</hi>
嵬峩我北齊盧思道嘗曰長安酒賤㪷價三百能可嵬<lb/>
峩我不可令嵬峩尔也<hi>楊松玠談藪</hi>
酒秃茶風無柰筆酒秃不勝簮<hi>張祐</hi>
酒經陶人之為器有酒經焉晋安人盛酒以瓦壺之製<lb/>
小頸環口修腹受一斗可以盛酒凡饋人牲兼云以酒<lb/>
器書云酒一經或二經至五經焉他境人有㳺于是邦<lb/>
<pb n="KR3k0049_WYG_044-58a"/>
不逹其義間五經至束帶迎於門乃知是酒五鉼為五<lb/>
經焉<hi>侯鯖録</hi>
酒膽豩豩字呼關切頑也當在山字韻劉夢得有盃前<lb/>
膽不豩趙勰有吞舡酒膽豩之句禮部韻不收唐韻亦<lb/>
無<hi>漢臯詩話</hi>
抱甕羊稚舒冬月釀酒令人抱甕速得味好<hi>語林</hi>
審宜攻景凡醉有所宜醉花宜晝襲其光也醉雪宜夜<lb/>
消其潔也醉得意宣唱宜其和也醉將離宜擊鉢壯其<lb/>
<pb n="KR3k0049_WYG_044-58b"/>
神也醉文人宜謹節奏章程畏其侮也醉俊人宜加觥<lb/>
孟加旗幟助其烈也醉樓宜暑資其清也醉水宜秋泛<lb/>
其爽也此皆以審其宜攻其景以與恊合也<hi>侯鯖録</hi>
麯晒凡造麴晒一月露一月釀酒清甚<hi>𤨏碎録</hi>
　　茶<lb/>
南方嘉禾茶者南方之嘉禾也樹如𤓰蘆葉如梔子花<lb/>
如白薔薇實如栟櫚蔕如丁香根如胡桃其名一曰茶<lb/>
二曰檟三曰蔎四曰茗五曰荈<hi>茶經</hi>早采者為茶晩取者<lb/>
<pb n="KR3k0049_WYG_044-59a"/>
為名一名荈蜀人名之苦茶<hi>爾雅</hi>
茶品風俗貴茶其品器益衆劒南有蒙頂石花或小方<lb/>
或散芽號為第一湖州有顧渚之紫笋東川有神泉昌<lb/>
明硤州有碧澗明月芳蕋菓茰簝福州有芳山之生芽<lb/>
䕫州有香山江陵有楠木湖南有衡山岳州有㴩湖之<lb/>
含膏常州有義興之紫笋婺州有來白睦州有鳩坑洪<lb/>
州有西山之白露夀州有藿山之黄芽蘄州有蘄門團<lb/>
黄浮梁商賈不在焉<hi>國史補</hi>建州有龍圑鳯夸<hi>上</hi>清明日<lb/>
<pb n="KR3k0049_WYG_044-59b"/>
湖州進紫笋茶<hi>荆楚嵗時記</hi>
臯盧臯盧古平作飲止渇除疫不睡利水道明目生南<lb/>
海諸山中南人極重之<hi>本草拾遺</hi>酉平縣出臯盧茗之别名<lb/>
葉大而澁南人以為飲<hi>廣州記</hi>
日鑄㑹稽有日鑄嶺其地産茶歐陽脩云两浙産茶日<lb/>
鑄第一<hi>方輿勝覧</hi>
茶産建州之北苑先春龍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>東川之獸目綿州之松嶺<lb/>
福州之柏巖雅州之露芽南康之雲毋婺州之舉巖碧<lb/>
<pb n="KR3k0049_WYG_044-60a"/>
貌宣城之陽坡横紋饒池之仙芝福合祿合運合慶合<lb/>
蜀州之雀舌鳥觜麥夥片甲蟬翼潭州之獨行靈草彭<lb/>
州之仙厓石花臨江之玉津袁州之金片龍安之騎火<lb/>
涪州之賔化建安之青鳯髓岳州之黄翎毛建安之石<lb/>
巖白岳陽之令膏冷<hi>出茶譜通考茶論臆乗</hi>
湖州紫笋袁州界橋其名甚著不若湖州之研膏紫笋<lb/>
烹之有陸脚埀下故公淑賦云雲埀緑脚<lb/>
蒙山露芽蜀雅州境上頂有蒙山榖芽皆云火前者言<lb/>
<pb n="KR3k0049_WYG_044-60b"/>
採造於禁火之前也火後者次之又有枳殻芽荀把芽<lb/>
桃杷芽者皆治風疾又有皂莢芽槐桞芽皆上春摘其<lb/>
芽和茶作之<lb/>
長洲沙泉湖州長洲縣啄木嶺金沙泉每嵗造茶之所<lb/>
也湖長二郡接界於此厥圡有境㑹亭每茶時二牧畢<lb/>
至斯泉也處沙之中居常無水將造茶太守具儀注拜<lb/>
勑祭泉湏之發源其夕清溢供御者畢水即微减供堂<lb/>
者畢水已半之太守造畢水即涸矣太守或還斾稽期<lb/>
<pb n="KR3k0049_WYG_044-61a"/>
則示風雷之變或見鷙獸毒蛇木魅𤾉晱之類焉商旅<lb/>
即以顧渚水造之無沾金沙者今之紫笋即顧渚者亦<lb/>
甚佳矣<lb/>
渠江鐡色潭郡之間有渠江中有茶而多毒蛇猛獸鄉<lb/>
人每年採<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不過十五六斤其色如鐡而芳香異常烹<lb/>
之無脚<lb/>
晋原嫩芽蜀州晋原洞口横原味江青城其横芽雀舌<lb/>
鳥觜麥顆蓋取其嫩芽所造以牙似之也又有片甲片<lb/>
<pb n="KR3k0049_WYG_044-61b"/>
甲者早春黄茶牙茶相把如片甲也蟬翼者其葉軟弱<lb/>
如蟬翼也皆散茶之最上也<lb/>
含膏白鶴岳陽灉湖舊出茶謂之灉湖茶李肇所謂灉<lb/>
湖之含膏也今惟白鶴僧園有千餘本一嵗不過一二<lb/>
十两圡人謂之白鶴茶味極甘香<hi>岳陽風圡記</hi>
勝金徽黟茶有勝金嫩桑仙芝來泉先春運合瓊英之<lb/>
品又有不及號者曰片茶<lb/>
竹茶茶經云容州黄家洞有竹茶葉如嫩竹圡人作飲<lb/>
<pb n="KR3k0049_WYG_044-62a"/>
甚甘美<lb/>
杭州茶杭州寳雲山産者名寳雲茶下天竺香林洞者<lb/>
名香林茶上天竺白雲峯者名白雲茶<lb/>
金地茶西域僧金地藏所植今傳梗空筒者是大抵烟<lb/>
霞雲霧之中氣常温潤與地上者不同味自異也<hi>几華山志</hi>
茶之别茶之别者有枳殻芽枸杞芽批杷芽皆治風疾<lb/>
又有皂筴芽槐芽栁芽乃上春摘其芽和茶作之故今<lb/>
南人輸官茶徃徃雜以衆葉惟茅蘆竹箬之類不可入<lb/>
<pb n="KR3k0049_WYG_044-62b"/>
自餘山中草木芽葉皆可和合椿柿尤竒真茶性極冷<lb/>
惟雅州蒙山出者温而主疾<hi>本草</hi>
茶山茶溪臨城縣東北一百四十里有茶山茶溪<hi>括地國</hi>
大茗丹丘出大茗服之生羽翼<hi>天台記</hi>
真香茗西陽武昌晋陵皆出好茗巴東别有真香茗煎<lb/>
飲令人不眠<hi>桐君録</hi>
花如梔子茶花狀如梔子其色稍白<hi>上</hi>
明月峽明月峽在顧渚側二山相對石璧峭立大澗中<lb/>
<pb n="KR3k0049_WYG_044-63a"/>
流亂石飛走茶生其間尤為絶品張文規所謂明月峽<lb/>
月茶始生是也又峽中有夜橋昔顔魯公於此步月因<lb/>
名宋長興令許遵重建改名許公橋<lb/>
湖州茶湖州茶生長城縣顧渚山中與峽州光州同生<lb/>
白茅懸脚嶺與襄州荆南義陽郡同生鳯亭山伏翼澗<lb/>
飛雲曲水二寺啄木嶺與夀州常州同生安吉武康二<lb/>
縣山谷與金州梁州同<lb/>
界橋茶袁州界橋茶其名甚著不若湖州之研膏紫笋<lb/>
<pb n="KR3k0049_WYG_044-63b"/>
烹之有緑脚埀下<lb/>
茗菜嬰相齊景公時食脱粟之飯炙三弋五夘茗菜而<lb/>
已<hi>晏子春秋</hi>
蒙塵上茶惠帝蒙塵還洛陽黄門以瓦盂盛上茶至尊<lb/>
<hi>晋四王起事</hi>
賣茶虧體江統字應遷愍懐太子洗馬常上䟽諫云今<lb/>
西園賣醯麫藍子菜茶之属虧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>國體<hi>宋江氏家傳</hi>
悶仰真茶劉琨與兄子南兖州刺史演書云前得安州<lb/>
<pb n="KR3k0049_WYG_044-64a"/>
乾薑一斤桂一斤黄芩一斤皆所湏也吾體中潰悶常<lb/>
仰真茶汝可置之<hi>茶經</hi>
茶茗任瞻字育長少時有令名自過江失志既下飲問<lb/>
人云此為柔為茗覺人有怪色乃自分明云向問飲為<lb/>
熱為冷<hi>世説</hi>
提茗鬻市晋元帝時有老姥每旦獨提一器茗徃市一<lb/>
鬻之市人競買自旦至夕其器不减所得錢散路傍孤<lb/>
貧乞人人或異之州法曹縶之獄中至夜老姥執所鬻<lb/>
<pb n="KR3k0049_WYG_044-64b"/>
茗器從獄牗中飛出<hi>黄陵老傳</hi>
祠塜遺錢剡縣陳務妻少寡與二子同居好飲茶茗以<lb/>
宅中有古塜每飲輙先祀之二子患之曰古塜何知徒<lb/>
以勞意欲掘去之母苦禁而止其夜夢一人云吾止此<lb/>
塜三百餘年卿二子恒欲見毀頼相保䕶又享吾佳茗<lb/>
雖潜壤杇骨豈㤀翳桑之報及曉于庭中獲錢十萬似<lb/>
乆埋者但貫新耳母告二子慙之從是禱祠愈切<hi>異苑</hi>
大茗餘姚人盧洪入山採茗遇一道士牽三青牛引洪<lb/>
<pb n="KR3k0049_WYG_044-65a"/>
至瀑布山曰吾丹丘子也聞子善具飲常思見惠山中<lb/>
有大茗可以相給祈子他日有甌犧之餘乞相遺也因<lb/>
立奠祀後常令家人入山獲大茗焉<hi>神異記</hi>苦茶輕身換<lb/>
骨昔丹丘子黄山君服之<hi>陶洪景雜録</hi>
見鬼覔茶夏侯愷因疾死宗人字茍奴察見鬼神見愷<lb/>
來收馬拜病其妻著平上幘單衣入坐生時西壁大床<lb/>
就人覔茶飲<hi>搜神記</hi>
讌飲茶果桓温為揚州牧性儉每讌飲唯下七奠拌茶<lb/>
<pb n="KR3k0049_WYG_044-65b"/>
果而已<hi>晋書</hi>
穢吾素業陸納為吳興太守時衞將軍謝安常欲詣納<lb/>
納兄子俶恠納無所備不敢問之乃私蓄十數人饌安<lb/>
既至所設唯茶果而已俶遂陳盛饌珍羞必具及安去<lb/>
納杖俶四十云汝既不能光益叔父李何穢吾素業<hi>上</hi>
採茗入叢晋孝武世宣城人秦精入武昌山中採茗忽<lb/>
見一人長一丈通體毛精見之太怖自謂必死毛人牽<lb/>
其臂將至山入大叢茗處放之便去精因留採湏㬰復<lb/>
<pb n="KR3k0049_WYG_044-66a"/>
來乃採懐中橘與精精甚怖負茗而歸<hi>續捜神記</hi>
斛二瘕桓宣武有一督將因時行病後虚熱更能飲複<lb/>
茗必一斛二斗乃飽纔减升合便以為夫不足非復一<lb/>
日家貧後有客造之正遇其飲複茗亦先聞世有此病<lb/>
仍令更進五升乃大吐有一物出如升大有口形質縮<lb/>
縐狀以牛肚客乃令置之於盆中以一斛二斗複茗澆<lb/>
之此物噏之都盡而止覺小脹又增五升便悉混然從<lb/>
口中涌出既吐此物病遂差或問之此何病荅云此病<lb/>
<pb n="KR3k0049_WYG_044-66b"/>
名斛二瘕<hi>續搜神記</hi>
水厄晋司徒長史王濛好飲茶人至輙命飲之士大夫<lb/>
皆患之每欲徃侯必云今日有水厄<hi>世説</hi>王肅初入國不<lb/>
食羊肉及酪漿等物常飯鯽魚美渇飲茗汁京師士子<lb/>
道肅一飲一斗號為漏巵髙祖謂肅曰卿中國之味也<lb/>
羊肉何如魚美茗飲何如酪漿肅對曰羊者是陸産之<lb/>
最魚者乃水族之長所好不同並各稱珍以味言之甚<lb/>
是優劣羊比齊魯大邦魚比邾莒小國唯茗不中與酪<lb/>
<pb n="KR3k0049_WYG_044-67a"/>
作奴髙祖太笑彭城王勰謂肅曰卿不重齊魯大邦而<lb/>
愛邾莒小國肅對曰鄉曲所美不得不好彭城王重謂<lb/>
曰卿明日顧我為卿設邾莒之食亦有酪奴因此復號<lb/>
茗飲為酪奴時給事中劉縞慕肅之風專習茗飲彭城<lb/>
王謂縞曰卿不慕王侯八珍好蒼頭水厄海上有逐臭<lb/>
之夫里内有學顰之婦以卿言之即是也其彭城王家<lb/>
有呉奴以此言戱之後蕭衍子西豊侯蕭正徳歸降時<lb/>
元义欲為之設茗先問卿於水厄多少正徳不曉义意<lb/>
<pb n="KR3k0049_WYG_044-67b"/>
荅曰下官生於水鄉而立身以來未遭陽侯之難元义<lb/>
與舉坐之客皆笑焉<hi>伽藍記</hi>
服茶酥燉煌人單道開不畏寒暑常服小石子藥有松<lb/>
蜜薑桂茯苓之氣時復飲茶蘇一二升而已<hi>晉書</hi>
比茗甘露新安王子鵉豫章王子尚詣曇濟道人於八<lb/>
公山道人設茶茗子尚味之曰此丼露也何言茶茗<hi>宋録</hi>
飲茗治腦陏文帝微時夢神人易其腦骨自尔腦痛忽<lb/>
遇一僧云山中有茗草煑而飲之當愈服之有効由是<lb/>
<pb n="KR3k0049_WYG_044-68a"/>
人競採掇讃其畧云窮春秋演河圖不如載茗一車<hi>□好文</hi>
蛇種義興南岳寺有真珠泉稠錫禪師嘗飲之清甘可<lb/>
口曰得此泉烹桐廬茶不亦稱乎未幾有白蛇啣茶子<lb/>
墜寺前由此滋蔓茶味倍佳號曰蛇種圡人重之每嵗<lb/>
争先餉遺官司需索無絶寺僧苦之<hi>舊誌</hi>
敲氷煑茗逸人王休居太白山下日與僧道異人徃還<lb/>
每至冬時取溪氷敲其精瑩者煑建茗其賔客飲之<hi>遺亊</hi>
税茶貞元九年春初税茶先是諸道塩鐡使張滂奏曰<lb/>
<pb n="KR3k0049_WYG_044-68b"/>
伏以去秋水灾詔令减税令之國用湏有供備狀請出<lb/>
茶州縣及茶山外商人要畧委所定三等時估每十税<lb/>
一價錢充所放两税其明年以後所得税外收貯若諸<lb/>
州遭水旱賦税不辨以此代之詔曰可仍委張滂具處<lb/>
置條奏自是每年得錢四十萬貫茶之有税自此始也<lb/>
然税茶無虚嵗遭水旱處未嘗以茶税錢拯瞻<hi>唐史</hi>
春後貢新太和七年正月呉蜀貢新茶皆於冬中作法<lb/>
為之上務茶儉不欲逆其物性詔所貢新茶宜於立春<lb/>
<pb n="KR3k0049_WYG_044-69a"/>
後作<hi>上</hi>
𣙜茶使太和九年十月王涯獻茶以涯為槯茶使茶之<lb/>
有税自涯始<lb/>
槯茶不便太和九年十二月諸道塩鐡轉運槯茶使令<lb/>
狐楚奏槯茶不便於民請停從之<lb/>
歸茶園元和十四年歸光州茶園於百姓從刺史房免<lb/>
讓之請<lb/>
仙掌茶余聞荆州玉泉寺近清溪諸山其水邊處處有<lb/>
<pb n="KR3k0049_WYG_044-69b"/>
茗草羅生枝葉如碧玉唯玉泉真公常來而飲之年八<lb/>
十餘嵗顔色如桃花而此茗清香滑熟異於他者所以<lb/>
能還童振枯扶人夀也余遊金陵見宗僧中孚示余茶<lb/>
數十片拳然重疊其狀如手號為仙人掌茶蓋新出乎<lb/>
玉泉之山曠古未覿因持之見遺兼贈詩要余荅之遂<lb/>
有此作後之髙僧大隠知仙人掌茶發乎中孚禪子及<lb/>
青蓮居士李白也<hi>李詩</hi>
瑠璃眼皇孫奉節王好詩初煎茶加酥椒之類求詩泌<lb/>
<pb n="KR3k0049_WYG_044-70a"/>
戯云旋沬畨成碧玉池添酥散出瑠璃眼奉節王即徳<lb/>
宗<hi>鄴侯家傳</hi>
陸羽仙茶景陵僧有於水濵得嬰兒者育為弟子稍長<lb/>
自筮遇蹇之漸繇曰鴻漸於陸羽可用為儀乃姓陸氏<lb/>
字鴻漸名羽羽有文學多意思恥一物不盡其妙茶術<lb/>
最著始造煎茶法至今鬻茶之家陶為其像置於煬器<lb/>
之間把為茶神云宜茶足利鞏縣為瓷偶人號陸鴻漸<lb/>
買十茶器得一鴻漸市人沽茗不利輙灌注之一復州<lb/>
<pb n="KR3k0049_WYG_044-70b"/>
老僧是陸僧弟子常諷其歌云不羡黄金罍不羡白玉<lb/>
杯不羡朝入肖不羡幕入臺千羡萬羡西江水曾向竟<lb/>
陵城下來又有追感陸僧詩至多<hi>因話録</hi>
飲必羽煎有積師者嗜茶素非漸兒煎侍不鄉口羽出<lb/>
游江湖四五載積師絶於茶味代宗召入内供奉命宫<lb/>
人善茶者以餉師一啜而罷上疑其詐私訪羽召入翌<lb/>
日賜師齋俾羽煎茗喜動顔色一舉而盡使問之師曰<lb/>
此茶有若漸兒所為也於是欲師知茶出羽見之<hi>紀異録見</hi>
<pb n="KR3k0049_WYG_044-71a"/>
<hi>廣川盡䟦</hi>
煎茶愽士御史大夫李季卿宣撫江南至臨淮或言常<lb/>
伯熊善茶者李公請之伯熊着黄衫烏紗㡌手執茶器<lb/>
口誦茶茗區别指㸃左右刮目茶熟李公為歠两杯至<lb/>
江外又召陸鴻漸鴻漸身衣野服隨茶具而入既坐敷<lb/>
攤如伯熊故事公心鄙之茶畢命奴子取錢三十分酧<lb/>
煎茶博士鴻漸乆逰江介通達勝流至此羞愧復着毀<lb/>
茶論<hi>語林</hi>
<pb n="KR3k0049_WYG_044-71b"/>
判茶品第陸龜蒙字魯望嗜茶置園顧渚山下嵗取租<lb/>
茶自判品第張又新為氷説七種其一慧山泉三虎丘<lb/>
井六松江人助其好者雖百里為致之不乘馬升舟設<lb/>
蓬席齎束書茶竈筆牀釣居徃來時謂江湖散人或號<lb/>
天隨子甫里先生自比涪翁漁父江上丈人後以髙士<lb/>
召不至<hi>唐書</hi>
𣙜茶拒詔何易于為益昌令鹽鐡官𣙜取茶利詔下所<lb/>
在毋敢隠易于視詔書曰益昌人不征茶且不可活矧<lb/>
<pb n="KR3k0049_WYG_044-72a"/>
厚賦毒之乎命吏閣詔吏曰天子詔何敢拒㬰坐死公<lb/>
得免竄邪對曰吾敢愛一身而暴于民乎亦不使罪爾<lb/>
曹即自焚之觀察使素賢之不劾也<hi>上</hi>
受茶一串陸䞇字敬輿張鎰銄錢百萬止受茶一串曰<lb/>
敢不承公之賜<lb/>
變茶法玉涯始變茶法益其税以濟用度下益困而鄭<lb/>
注亦議𣙜茶天子命涯為使心知不可不敢争李訓敗<lb/>
乃及禍初民怨茶禁苛急涯就誅皆羣詬罵抵以瓦礫<lb/>
<pb n="KR3k0049_WYG_044-72b"/>
税茶王紹遷倉部員外郎是時兵旱無年詔户部收關<lb/>
官俸税茶及無名錢以修荒政紹由員外判務<lb/>
貢停刺史唐制湖州造茶最多謂之顧渚貢焙嵗造一<lb/>
萬八千四百八斤焙在長城縣西北大厝五年以後始<lb/>
有進奉至建中二年袁髙為郡進二千六百串并詩刻<lb/>
石在貢焙故鴻漸與楊祭酒書云顧渚山中紫笋茶两<lb/>
片此物但恨帝未得嘗實所嘆息一片上太夫人一片<lb/>
充昆弟同歠後開成三年以貢不如法停刺史裴充<hi>南部</hi>
<pb n="KR3k0049_WYG_044-73a"/>
雪水滯陸羽品第水以雪水第甘云煎茶滯而太冷也<hi>海録</hi>
茶癖酒狂鄧利云陸羽茶既為癖酒亦稱狂<hi>上</hi>
囊緘茶末韓晋公滉聞奉天之難以夾練囊緘茶未遺<lb/>
使徤步以進<hi>國史補</hi>
消食茶有人授舒州牧李徳裕謂之曰彼到郡日天柱<lb/>
峯茶可惠三數角其人献數十斤李不受明年罷郡用<lb/>
意精求獲數角投之李閔而受之曰此茶可以消酒食<lb/>
毒乃命烹一甌沃于肉食内以銀合閉之詰旦視其肉<lb/>
<pb n="KR3k0049_WYG_044-73b"/>
已化為水矣衆服其廣識<hi>中朝故事玉泉子</hi>
茶利茶災右補闕母焸慱學有著述才性不飲茶致代<lb/>
茶餘序其畧曰釋滯消壅一日之利暫佳瘠氣侵精終<lb/>
身之累斯大獲益則歸功茶力貽患則不為茶灾豈為<lb/>
福近易知福逺難見焸直集賢無何以熱疾暴終矣<hi>唐語</hi>
活火煎李約性嗜茶能自煎謂人曰茶湏緩火炙活火<lb/>
煎活火謂炭火之熖者也客至不限甌數竟日執持茶<lb/>
器不倦曾奉使行至陜州硤石懸東愛渠水清流旬日<lb/>
<pb n="KR3k0049_WYG_044-74a"/>
忘發<hi>因話録</hi>
官自治園令狐楚為鹽鐡轉運使先是鄭注建㩁茶使<lb/>
王涯又議官自治園植茶人不便楚請廢使如舊法從<lb/>
之<lb/>
諫增茶賦李與字待價鹽鐡使王播增茶税十之五以<lb/>
佐用度與上號謂㩁率本濟軍與而税茶自貞元以來<lb/>
有之方天下無事忽厚歛以傷國體一不可茗為人飲<lb/>
鹽粟同資若重税之售必髙其弊先及貧下二不可山<lb/>
<pb n="KR3k0049_WYG_044-74b"/>
澤之産無定數程斤論税以售多為利若價騰則市者<lb/>
稀其税幾何三不可陛下初即位詔懲聚歛今反增茶<lb/>
賦必失人心帝不納<lb/>
莫茗能詩胡生者失其名以釘鉸為業居霅溪而近白<lb/>
蘋洲去厥居士餘步有古墳胡生若每茶必奠酹之嘗<lb/>
夢一人謂之曰吾姓栁平生善為詩而嗜茗及死塟室<lb/>
乃子今居之側常銜子之惠無以為報欲教子為詩胡<lb/>
生辭以不能栁强之曰但率子言之當有致矣既寤試<lb/>
<pb n="KR3k0049_WYG_044-75a"/>
搆思果有冥助者厥後遂工焉<hi>又一説</hi>列子終於鄭今墓<lb/>
在郊藪謂賢者之跡而或禁其樵焉里有胡生性落魄<lb/>
家貧少為洗鏡鎪釘之業倐遇甘果名茶美醖轍祭於<lb/>
列禦冦之祠壟以求聦惠而思學道厯稔忽夢一人刀<lb/>
劃其腹開以一卷之書置于心腑及睡覺而吟咏之意<lb/>
皆其美之祠所得不由於師友也既成卷軸尚不棄於<lb/>
猥賤之業真隠者之風逺近號為胡釘鉸<hi>南部新書</hi>時人謂<lb/>
之胡釘鉸詩栁當是栁惲也<hi>茶譜</hi>
<pb n="KR3k0049_WYG_044-75b"/>
日飲百椀大中三年東都進一僧年一百二十嵗宣皇<lb/>
問服何藥而致此僧對曰臣少也賤素不知藥性本好<lb/>
茶至處唯茶是求或出日過百餘椀如常日亦不下四<lb/>
五十椀因賜茶五十斤令居保夀寺<hi>南部新書</hi>
悔自潑茶杜豳公悰位極人臣冨貴無比嘗與同列言<lb/>
平生不稱意有三其一為澧州刺史其二貶司農卿其<lb/>
三自西川移鎮廣陵舟次瞿唐為駭浪所驚左右呼喚<lb/>
不至渇甚自潑湯茶喫也<hi>上</hi>
<pb n="KR3k0049_WYG_044-76a"/>
緑華紫英同昌公主上每賜饌其茶則有緑華紫英之<lb/>
號<hi>杜陽編</hi>
滌煩党魯使西蕃烹茶帳中蕃使問何為者魯曰滌煩<lb/>
消渇所謂茶也蕃使曰我亦有之命取出以指曰此夀<lb/>
州者此顧渚者此靳門者<hi>國史補</hi>
擷山為茶藩鎮劉仁恭禁南方茶自擷山為茶號山曰<lb/>
大恩以邀利<lb/>
出茗輸帛楊行宻字化源議出鹽茗俾民輸帛幕府髙<lb/>
<pb n="KR3k0049_WYG_044-76b"/>
朂曰瘡破之餘不可以加歛且帑貲何患不足若悉我<lb/>
所有易四鄰所無不積財有餘矣行宻納<lb/>
八床主人劉建鋒死馬殷代髙郁又教殷民得自摘山<lb/>
故茗算募髙力置邸閣居茗號八床主人<lb/>
置邸賣茶楚馬殷始脩貢京師然嵗貢不過所産茶名<lb/>
而已乃自京師至襄唐郢復等州置邸務以賣茶其利<lb/>
十倍<lb/>
㧞茶置桑張詠令重陽民以茶為業公曰茶利厚官將<lb/>
<pb n="KR3k0049_WYG_044-77a"/>
𣙜之命㧞茶而置桑民以為苦其後𣙜茶他縣失其業<lb/>
而崇陽之桑已成其為絹嵗百萬匹其為政知所先後<lb/>
如此也<hi>言行録</hi>
雪水團茶陶榖買得党大尉故妓取雪水烹團茶謂妓<lb/>
曰党家應不識此妓曰彼麄人安得有此但能銷金帳<lb/>
下淺斟低唱飲羊羔兒酒耳陶愧其言<hi>類苑</hi>
鬭茶蘇才翁嘗與蔡君謨鬭茶蔡茶水用惠山泉蘇茶<lb/>
水劣改用竹瀝水煎遂能取勝天台竹瀝水彼人欲竹<lb/>
<pb n="KR3k0049_WYG_044-77b"/>
稍屈而取之盈瓮若以他水雜之則亟敗<hi>江隣幾雜志</hi>
茗戰建人謂鬭茶為茗戰<hi>茶録</hi>
草木仙骨丁謂云石乳出壑額斷崖缺石之間蓋草木<lb/>
之仙骨<lb/>
草大䖝宋崇寜後復𣙜茶法制日嚴私貶者固以抵罪<lb/>
而商賈官劵清納有限道路有程纎悉不如令則被擊<lb/>
斷罪或沒貨出告昏愚者徃徃不免其儕乃目茶籠為<lb/>
大䖝言傷人如虎也<hi>雜録</hi>
<pb n="KR3k0049_WYG_044-78a"/>
品建茶陸羽茶經不第建安之品蓋前此茶事未興靈<lb/>
芽真笋委翳消腐而人不知耳夫體勢洒落神觀冲淡<lb/>
惟兹茗飲為冠天下借使陸羽復起閲其金餅味其需<lb/>
腴當爽然自失<hi>黄儒品茶要録</hi>宣和中復有白茶勝雪熊蕃曰<lb/>
使黄君閲今日則前乎此者未足詫也<lb/>
建安茶品陸羽茶經裴汶茶述不第建品説者俱謂二<lb/>
子未嘗至閩而不知物之發也固自有時蓋昔者山川<lb/>
尚閟靈芽未露至于唐末然後北苑出為之最時偽蜀<lb/>
<pb n="KR3k0049_WYG_044-78b"/>
毛文錫作茶品亦第言建有紫笋而臈面乃産于福五<lb/>
代之季建属南唐嵗率諸縣民採茶北苑初造研膏繼<lb/>
造臘面既又製其佳者號曰京挺宋太平興國二年始<lb/>
置龍鳯模遣使即北苑團龍鳯茶以别庻飲又一種茶<lb/>
叢生石崖枝葉尤茂至道初有詔造之别號石乳又一<lb/>
鍾號的乳文一種號白乳此四種出而臘面斯下矣貨<lb/>
宗咸平中丁謂為福建漕鹽御茶進龍鳯團始載之茶<lb/>
録仁宗慶厯中蔡襄為漕始改造小龍團茶以進甚見<lb/>
<pb n="KR3k0049_WYG_044-79a"/>
珍惜㫖令嵗貢而龍鳯遂為次矣歐陽脩聞襄進小龍<lb/>
團驚曰君謨士人也何至此作事神宗元豊間有㫖造<lb/>
宻雲龍其品又加于小團之上哲宗紹聖中又改為瑞<lb/>
雲翔龍至徽宗大觀初親製茶論二十篇以白茶者自<lb/>
為一種與他茶不同其條敷闡其葉瑩薄崖林之間偶<lb/>
然生出非人力可致正焙之有者不過四五家不過四<lb/>
五株所造止于二一銙而已淺焙亦有之但品格不及<lb/>
於是白茶遂為第一既又製三色細芽及試新銙貢新<lb/>
<pb n="KR3k0049_WYG_044-79b"/>
銙自三色細芽出而瑞雲翔龍又下矣夫至芽茶絶矣<lb/>
宣和庚子嵗漕臣鄭可間始創為根絲氷芽蓋將已揀<lb/>
熟芽再令剔去祗取其心一縷用珍器貯清泉漬之光<lb/>
瑩如銀絲然一制方寸新銙有小龍蜿蜒其上號龍團<lb/>
勝雪又廢白的石三鼎乳造化銙二十餘色初貢茶皆<lb/>
入龍腦至是慮奪其味始不用焉蓋茶之妙至勝雪極<lb/>
矣故合為首冠然猶在白茶之下者以白茶上所好也<lb/>
其茶嵗分十餘綱惟白茶與勝雪自驚蟄後興役浹日<lb/>
<pb n="KR3k0049_WYG_044-80a"/>
乃成飛騎疾馳不出仲春已至京師號為綱頭玉芽以<lb/>
下先後而發建至京夏過半矣然能焙初興貢數殊少<lb/>
累增至干元符以斤計者一萬八千今則四萬七千一<lb/>
百斤有竒<hi>貢茶録茶論并郡志</hi>歐陽公詩云建安三千五百里京<lb/>
師三月嘗新茶蓋御茶園自九窠十二隴至小山凡四<lb/>
十六所惟龍游窠小若張坑西際又為禁圍之先也<hi>負暄</hi>
<hi>雜録</hi>
宋製茶茗上林第一乙夜清供承平雅玩宜年寳玉萬<lb/>
<pb n="KR3k0049_WYG_044-80b"/>
眷銀葉延年石乳瓊林毓瑞浴雪呈祥清白可鍳風韻<lb/>
甚髙暘谷先春價倍南金雲英雪葉金錢玉華玉葉長<lb/>
春蜀葵寸金<hi>並宣和者</hi>政和曰太平嘉瑞紹聖曰南山應瑞<lb/>
<hi>北苑貢茶録</hi>
異美之名謝氏論茶曰比丹丘之仙茶勝烏程之御荈<lb/>
不止味同露液白况霜華豈可為酪蒼頭便應代酒從<lb/>
事杜牧詩山實東南秀茶稱瑞草魁皮日休詩十盆前<lb/>
皋盧曹鄴詩劍外九華英施肩吾施茶為滌煩子酒為<lb/>
<pb n="KR3k0049_WYG_044-81a"/>
忘憂君南越志茗苦澁謂之果羅北苑曰葉布絶品也<lb/>
豫章曰白露曰白芽南劍曰石花曰錢芽東川曰獸目<lb/>
湖常俱曰紫笋夀州曰黄芽福閩曰生芽曰露芽岳陽<lb/>
曰含膏外此尤夥若蟾背鰕目龍舌蟹眼瑟瑟瀝霏霏<lb/>
靄鼔浪湧泉琉璃眼碧玉池又皆茶事中天然偶字也<lb/>
<hi>説郛臆來</hi>
九難茶有九難一曰隂採夜焙非造也二曰嚼味嗅香<lb/>
非别也三曰膩鼎腥甌非器也四曰膏薪庖炭非火也<lb/>
<pb n="KR3k0049_WYG_044-81b"/>
五曰非湍擁潦非水也六曰外熟内生非炙也七曰碧<lb/>
粉縹塵非末也八曰操艱攪豦非煑也九曰夏興冬廢<lb/>
非飲也<hi>茶經</hi>
茶病芽澤肥乳則甘香而粥面著盞而不散圡瘠而芽<lb/>
短則雲脚渙亂去盞而易散葉梗半則受水鮮白葉梗<lb/>
短則色黄而泛鳥蔕白合茶之大病不去鳥蔕則色黄<lb/>
熟則草木氣存去膏未盡則色濁而味重受煙則香奪<lb/>
壓黄則味失此皆茶之病也<hi>試茶録</hi>
<pb n="KR3k0049_WYG_044-82a"/>
治熱故老云五十年前多患熱黄近代悉而無病腰脚<lb/>
者多乃飲茶所致也<hi>國史補</hi>
片茶二類凡茶有二類曰片曰散片茶蒸造實捲模中<lb/>
串之惟建劒則既蒸而研編竹為格置焙室中最為精<lb/>
潔他處不能造其名有龍鳯石乳的乳白乳頭金蠟面<lb/>
頭骨次骨末骨麄骨山梃十二等以充嵗貢及邦國之<lb/>
用洎本路食茶餘州片茶有進寳雙勝寳山两府出興<lb/>
國軍仙芝嫩蕋福合祿合運合慶合指合出饒池州泥<lb/>
<pb n="KR3k0049_WYG_044-82b"/>
片出䖍州緑英金片出袁州玉津出臨江軍靈川福州<lb/>
先春早春華英來泉勝金出歙州獨行靈草緑茾片金<lb/>
金茗出潭州大石椀出江陵大小巴陵開勝開捲小捲<lb/>
生黄翎毛出岳州雙上緑牙大小方出岳辰澧州東首<lb/>
淺山薄側出光州總二十六名其两浙及宣江鼎州止<lb/>
以上中下或第一至第五為號散茶有太湖龍溪次號<lb/>
末號出淮南岳麓草子楊樹雨前雨後出荆湖清口出<lb/>
歸州茗子出江南緫十一名<hi>文獻通考</hi>
<pb n="KR3k0049_WYG_044-83a"/>
京挺十餘品江左近日有蠟面之號李氏别命取其乳<lb/>
作片或號曰京挺的乳及骨子二十餘品名乳蠟面龍<lb/>
鳯茶等又有研膏茶即龍品也<hi>談苑</hi>
顧渚陽美浙西湖州為上常州次之湖州出長城顧渚<lb/>
山中常州出義興君山懸脚嶺北岸下唐重修茶舎記<lb/>
貢茶御史大夫李栖筠典郡日陸羽以為冠於他境栖<lb/>
筠始進故事湖州紫筍以清明日到先薦宗廟後分賜<lb/>
近臣紫筍生顧渚在湖常間當茶時两郡太守畢至為<lb/>
<pb n="KR3k0049_WYG_044-83b"/>
盛集見蔡寛夫詩話玉川子謝孟諌議寄新茶有手閱<lb/>
月團三百片又云天子湏嘗陽羡茶則孟所寄乃陽羡<lb/>
茶也<hi>雲麓漫抄</hi>
縷金茶之品莫貴於龍鳯團凡八餅重一斤慶厯間蔡<lb/>
君謨為福建運使始造小片龍茶其品絶精謂之小龍<lb/>
團几二十餅餘重一斤其價值金二两然金可有而茶<lb/>
不可得每因南郊致齋中書樞宻院各賜一餅四人分<lb/>
之宫人徃徃縷金其上其貴重如此<hi>歸田録</hi>
<pb n="KR3k0049_WYG_044-84a"/>
沫餑凡酌茶置諸盌令沫餑均沫餑湯之華也華之薄<lb/>
者曰沫厚者曰餑細輕者曰花<hi>茶經</hi>
南中傳巽七誨云蒲萄宛柰齊柿燕栗峘陽黄棃巫山<lb/>
未橘南中茶子西極石宻<lb/>
霜華𢎞君峯飲檄寒温既畢便下霜華之茗三爵而終<lb/>
應下諸蔗木𤓰元李楊梅五味橄欖懸豹葵美各一杯<lb/>
<hi>茶經七事</hi>
茶之分茶千類萬狀畧而言之有如胡人鞾者蹙綜然<lb/>
<pb n="KR3k0049_WYG_044-84b"/>
幇牛臆者廉譫然浮雲出山者輪菌然輕颺拂水者<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>
澹然此茶之精好者也有竹籜者枝幹堅實艱于蒸搗<lb/>
故其形籭簁焉如霜苛者莖葉凋沮易其狀貌故其形<lb/>
萎瘁然此茶之瘠者者也自采至于封七經自胡鞾至<lb/>
于籭簁八等<hi>茶經</hi>
蒙山中頂蜀之雅州名蒙山中頂山有頂頂有茶園<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
中頂曰上清峯昔有僧病冷且乆嘗遇老父詢其病僧<lb/>
具告之客曰何不飲茶僧曰本以茶冷豈有能止乎父<lb/>
<pb n="KR3k0049_WYG_044-85a"/>
曰是非常茶仙家有雷鳴茶亦有聞乎僧曰未也父之<lb/>
䝉之中頂茶常以春分之元後多搆人力俟雷之發聲<lb/>
併手採摘以多為貴至三日乃止若獲一两以本處水<lb/>
煎服能祛宿疾二两當眼前無疾三两固以換骨四两<lb/>
即為地仙但精絜治之無不郊者僧因之中頂築室以<lb/>
俟及期獲一两餘服未竟而病瘥既不能乆及慱求但<lb/>
精徤至八十餘氣力不衰時到城市觀其貌若年三十<lb/>
餘眉髪紺緑後入青城山不知所終今四頂茶園不廢<lb/>
<pb n="KR3k0049_WYG_044-85b"/>
唯中頂草木繁茂重雲積霧蔽虧日月鷙獸時出人跡<lb/>
希到矣<hi>茶譜</hi>
龍焙龍焙泉即御泉也北苑造貢茶社前芽細如針用<lb/>
御水研造每片計工直錢四萬分試其色如乳乃最精<lb/>
也<lb/>
種茶凡種茶樹必丁子移植則不復生故俗䏂婦必以<lb/>
茶為禮義固有所取也<lb/>
雲脚乳面凡茶少湯多則雲脚散湯少茶多則乳面聚<lb/>
<pb n="KR3k0049_WYG_044-86a"/>
龍團髙齊詩話大小龍團始於丁晋公而成於蔡君謨<lb/>
歐公聞而歎曰君謨士人也何至作此事<hi>苕溪詩話</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0049_WYG_044-86b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天中記卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>準齋雜說卷上</head>
    <p>
<pb n="KR3a0066_WYG_001-1a"/>
欽定四庫全書<lb/>
　準齋雜說卷上　　　　　宋　吳如愚　撰<lb/>
　　致知格物說<lb/>
致知者期造乎知之極地也致知之方不出於格物欲<lb/>
明格物之㫖當明格字之訓格之為義不一或以為至<lb/>
書言歸格於藝祖之格是也或以為来書言格爾衆庶<lb/>
之格是也或以為法禮言言有物而行有格之格是也<lb/>
或以為感書言格于皇天之格是也或以為鬭史言手<lb/>
<pb n="KR3a0066_WYG_001-1b"/>
格猛獸之格是也凡是數義皆不可以訓此惟孟子言<lb/>
大人格君心之非以正為訓於義近之即所訓字詳其<lb/>
句義則可見矣若曰致知在至物物至而后知至不可<lb/>
也致知在来物物来而后知至亦不可也以至曰法曰<lb/>
感曰鬭逐句取義皆不可也惟有正字謂致知在正物<lb/>
物正而后知至其於句義誠通所以孟子論大人之格<lb/>
君終之以一正君而國定是以正訓格也然此不言正<lb/>
物而言格物者葢欲學者於物交物之際用其力焉故<lb/>
<pb n="KR3a0066_WYG_001-2a"/>
謂之格物物格則正不格則不正孟子言耳目之官不<lb/>
思而蔽於物物交物則引之而已矣引之則大者不立<lb/>
而小者奪之此心無自而明安能致其知乎是知物交<lb/>
物而不為所引者是所謂格物者也且以目之於色耳<lb/>
之於聲言之目物也色亦物也以目視色物交物也目<lb/>
不為色所引則物格矣物格則所視者明不惟目正而<lb/>
色亦正耳物也聲亦物也以耳聽聲物交物也耳不為<lb/>
聲所引則物格矣物格則所聴者聦不惟耳正而聲亦<lb/>
<pb n="KR3a0066_WYG_001-2b"/>
正此所以不言正物而言格物格字所訓至於晉時其<lb/>
義尚明如稱陸抗不以名位格物猶有見於此也詩曰<lb/>
天生烝民有物有則是之所謂物者在我者也在我者<lb/>
不容不交於物有則存焉目之視色耳之聴聲是也使<lb/>
目而不視耳而不聴則目自目色自色耳自耳聲自聲<lb/>
何格之有樂記曰感於物而動性之欲也是之所謂物<lb/>
者在外者也在外者不能不交於我其交於我也欲斯<lb/>
形焉若以在外之物皆為私欲一切絶去不惟百物皆<lb/>
<pb n="KR3a0066_WYG_001-3a"/>
廢而吾之一身亦無所施其用又何格之有是知所謂<lb/>
格物之物指兩物相交而言惟其引之則蔽所以貴乎<lb/>
格也樂記又曰物至知知然後好惡形焉於此而不知<lb/>
格則好惡無節於内知誘於外天理滅矣是焉得為知<lb/>
乎此致知所以在乎格物也易之艮止也彖明止義有<lb/>
曰上下敵應不相與也知上下敵應不相與之為止則<lb/>
知物交物而不為所引其為格物也明矣葢不為物引<lb/>
則止即格物之義也所以大學推明止義為尤詳夫子<lb/>
<pb n="KR3a0066_WYG_001-3b"/>
告顔子以克己之目自非禮勿視至非禮勿動是亦誨<lb/>
之以知止之方也書言安汝止欽厥止無非格物之功<lb/>
用然則欲致其知者可不以格物為先務乎<lb/>
　　窮理格物說<lb/>
格物二字先儒以窮理言學者以窮理㑹但知今日窮<lb/>
一理明日窮一理而不知理若何而窮物若何而格知<lb/>
若何而可致哉當知物物有理是固然也然格字本不<lb/>
訓窮物字本不訓理而先儒乃以窮理說格物者豈非<lb/>
<pb n="KR3a0066_WYG_001-4a"/>
以理不窮則物不可格必窮物之理而後可以知之必<lb/>
知物之理而後可以格之與葢嘗即大學之言而明之<lb/>
窮理一說謂可以格物於義固無礙也謂即為格物於<lb/>
義則不通焉今觀大學之論格物必先言物有本末事<lb/>
有終始知所先後則近道矣是即先窮理之㫖也不先<lb/>
窮理則物之本末事之終始莫知其所先後何由近道<lb/>
道既不可近安能格物哉惟其先窮理而物斯可以格<lb/>
故知所先後之知當在格物之先是知雖在格物之先<lb/>
<pb n="KR3a0066_WYG_001-4b"/>
謂之知可也謂為知之至則未可也欲其知之至非致<lb/>
知不可致知者極其知之所至也欲極其知之所至捨<lb/>
格物何以哉此所以曰致知在格物也格字之義固嘗<lb/>
以曰至曰来曰法曰感曰鬭詳明其訓皆有不通惟書<lb/>
言格其非心以正為訓而孟子論大人格君心之非亦<lb/>
以正訓格故有取焉然不言正物而言格物者葢物格<lb/>
則正不格則不正因取孟子所論耳目之官眀之謂物<lb/>
交物而不為所引是為格物其義非不昭然而或者猶<lb/>
<pb n="KR3a0066_WYG_001-5a"/>
以窮理之說為疑今更即孔子所以告顔子者明之夫<lb/>
非禮勿視非禮勿聴是雖克己之目也然以耳目之於<lb/>
聲色論則即格物之方也目交於色惟禮是視而非禮<lb/>
則勿視耳交於聲惟禮是聴而非禮則勿聴豈非格物<lb/>
之方乎在己言之則謂之克己在物言之則謂之格物<lb/>
克己則物斯格矣能格物則已斯克矣顔子其殆庶幾<lb/>
者也理既内明其於克己禮與非禮固不待窮理而知<lb/>
若夫後世學者將以格物禮與非禮茍不以窮理為先<lb/>
<pb n="KR3a0066_WYG_001-5b"/>
則於物之本末事之終始何自知之是必味大學知所<lb/>
先後之㫖先窮其理孰為禮之當視當聴者孰為非禮<lb/>
之不當視不當聴者窮理如是而知之審矣夫然後於<lb/>
物交物之際用其力焉禮所當視當聴者則視之聴之<lb/>
禮所不當視不當聴者則勿視勿聴以己言之即克義<lb/>
也以物言之即格義也格物如是則目不為色所引而<lb/>
所視者無非正色耳不為聲所引而所聴者無非正聲<lb/>
自然非禮聲色不入耳目夫如是則物格矣物既格則<lb/>
<pb n="KR3a0066_WYG_001-6a"/>
先来窮理所謂知所先後之知斯為至矣知至而后意<lb/>
誠意誠而后心正心正而后身修身修而后家齊國治<lb/>
天下平之效於斯著矣茍其不然雖知窮理於其先既<lb/>
知禮之所當視當聴者矣又知非禮之所不當視不當<lb/>
聴者矣至於物交物之際乃不能用其力卒如孟子之<lb/>
言為物所引遇非禮之色交於目不能勿視遇非禮之<lb/>
聲交於耳不能勿聴豈所謂格物者哉格物之功既不<lb/>
加耳目為聲色所引必不能正其視聴欲其物格也難<lb/>
<pb n="KR3a0066_WYG_001-6b"/>
矣物不格則先来窮理所謂知所先後之知又安能極<lb/>
其至也知不至則意不誠意不誠則心不正心不正則<lb/>
身不修而齊家治國平天下之本於斯亂矣此致知在<lb/>
格物物格而后知至所以為大學之至要也知之非艱<lb/>
行之惟艱窮理所以知之也物格所以行之也茍知於<lb/>
其始而不能允蹈於終以極其知之所至豈所謂知至<lb/>
至之知終終之者哉其於大學之道欲其有所得也難<lb/>
矣昨於格物之義解之不為不詳學者猶不明窮理之<lb/>
<pb n="KR3a0066_WYG_001-7a"/>
義兹故復為之說而摭前賢之所以論格物者終之漢<lb/>
末和洽有言儉素過中自以處身則可以此格物所失<lb/>
或多邴原性剛直清議以格物晉書之稱陸抗謂不以<lb/>
名位格物本朝曽南豐之論房杜謂不以己長格物明<lb/>
道先生答或人御吏之問謂正己以格物詳其辭意皆<lb/>
不以窮理為訓即此五說參之則知窮理之說乃物有<lb/>
本末事有終始知所先後則近道矣之㫖但可以明格<lb/>
物之因不可以訓格物之義若以窮理訓格物謂格物<lb/>
<pb n="KR3a0066_WYG_001-7b"/>
即窮理則於義誠有未盡此學者所以不能無疑也與<lb/>
　　退而省其私說<lb/>
子與回言謂其終日不違如愚所謂不違者非謂不違<lb/>
夫子之言也謂回之侍夫子其心終日不違於仁爾惟<lb/>
其不違於仁所以如愚而實非愚也退而省其私私者<lb/>
非謂燕居也若以燕居言何省之云乎葢衆人所共者<lb/>
為公一人所獨者為私顔子之工夫心齋也衆人所不<lb/>
可得而知不可得而見者也是之所謂私夫子因其退<lb/>
<pb n="KR3a0066_WYG_001-8a"/>
也省其謹獨工夫知其有所開明故曰亦足以發既足<lb/>
以發則回之不愚可知矣<lb/>
　　仁者夀說<lb/>
聖人之論仁者夀必先以樂山與静言者何哉葢體性<lb/>
不動生物無窮惟山為然仁者實如之仁者安仁者也<lb/>
故首以樂山言次之以静終之以夀也惟其仁者夀所<lb/>
以詩人之論夀必以南山喻四方皆山也何獨取乎南<lb/>
當知南山乃二氣厚盛之地松栢之所由茂者也即南<lb/>
<pb n="KR3a0066_WYG_001-8b"/>
山之喻而推之則知仁者之夀也固宜或者徒見乎顔<lb/>
跖之仁否不同而其數乃大相反遂於仁者夀之一言<lb/>
不能無疑殊不知夀之在人其名雖一而人之言夀主<lb/>
義或殊書言五福一曰夀是之所謂夀者主于人命言<lb/>
也詩言樂只君子萬夀無疆是之所謂夀者主于君徳<lb/>
言也中庸言有大徳者必得其夀是之所謂夀者主于<lb/>
子孫言也無非言夀也而義之不同如此然則聖人以<lb/>
仁而論夀果何所主而言哉堯仁如天而萬世如見性<lb/>
<pb n="KR3a0066_WYG_001-9a"/>
仁故也當知聖人所謂仁者夀主性而言耳大哉乾元<lb/>
天之仁也天惟有是仁所以健而不息至哉坤元地之<lb/>
仁也地惟有是仁所以徳合無疆天地悠久而人與之<lb/>
並立而為三才者天地之性人為貴也人人有是性有<lb/>
是仁而不知在己有天然之夀者昧乎人生而静之理<lb/>
也人生而静天之性也惟仁者能安之揚子雲論人之<lb/>
夀有所謂物以其性人以其仁其言葢有見於此彼莊<lb/>
子之論長生有取于無摇爾精無勞爾形是亦知以静<lb/>
<pb n="KR3a0066_WYG_001-9b"/>
為夀也然其立言之義主於身而不主於性若近於脩<lb/>
養引年之說又豈若聖人之論夀一本於成性存存者<lb/>
乎是理也文中子亦知之其論仁者夀一言以蔽之曰<lb/>
其忘我之所為乎忘我之所為則性安於静矣人惟安<lb/>
於性之静而不為物所遷則知在我有生生不窮之理<lb/>
未嘗與天地不相似也斯其所以為仁者之夀歟<lb/>
　　嵗寒然後知松栢之後雕說<lb/>
夫子嘗曰天何言哉四時行焉百物生焉天何言哉夫<lb/>
<pb n="KR3a0066_WYG_001-10a"/>
四時之行天也而夫子獨取嵗寒言百物之生天也而<lb/>
夫子獨取松栢何與當知嵗寒者冬之將終春之將始<lb/>
乃艮之所以成終成始者也松栢者千嵗之姿百木之<lb/>
長乃艮之所謂為堅多節者也以艮之時言之朔風凛<lb/>
烈隂氣嚴凝霜増肅殺之威雪重沍寒之凍所謂嵗寒<lb/>
時也於斯時也非松栢不能全其操此夫子所以有取<lb/>
焉爾以艮之木言之盤根固地勁節參天氣隆東北之<lb/>
方質有庚金之性所謂松栢木也惟斯木也非嵗寒不<lb/>
<pb n="KR3a0066_WYG_001-10b"/>
足見其剛此夫子所以有取焉爾或者曰當餞臘賔春<lb/>
之際有氷清玉潔之容梅非不耐嵗寒也何獨取乎松<lb/>
栢曰梅之於嵗寒也止能耐於一時不能耐於春夏是<lb/>
何足與松栢比也或者又曰在四時長青不改柯易葉<lb/>
竹非不耐嵗寒也何獨取乎松栢曰竹之於嵗寒也止<lb/>
能耐於十數年之間不能耐於千百年之久是何足與<lb/>
松栢比也所以夫子有言受命於地惟松栢獨也在冬<lb/>
夏青青則知孤生勁特信有本而然哉雖然論語一書<lb/>
<pb n="KR3a0066_WYG_001-11a"/>
其所記載非仁則義也非孝則忠也而夫子於此惟以<lb/>
松栢言是果何義也嵗不寒無以知松栢事不難無以<lb/>
知君子窮而益堅老而益壯遇難而能正其志雖困不<lb/>
失其所亨縱至晩年尤全晩節後彫之義是之取爾然<lb/>
則學者聞夫子之所言欲確乎其所守果何道而能之<lb/>
亦不過曰盡艮之所以成始成終者耳全艮之所謂為<lb/>
堅多節者耳艮之取喻或為門闕或為閽寺明其有所<lb/>
守也艮之有守止其所也人能止其所而思不出其位<lb/>
<pb n="KR3a0066_WYG_001-11b"/>
則所守始終不渝斯無愧於後彫之訓苟惟時行不行<lb/>
時止不止乖其成始成終之大義失其為堅多節之本<lb/>
性則如蒲栁之質耳聖門何取焉是知逰聖人之門有<lb/>
願學之志者必能體兼山之象於止而知所止則其為<lb/>
學之效斯如松栢之茂日新而又新矣<lb/>
　　執御說<lb/>
逹巷黨人稱夫子曰大哉不可謂不知夫子者且言博<lb/>
學而無所成名是歎美夫子所學之博不可以一善稱<lb/>
<pb n="KR3a0066_WYG_001-12a"/>
之也唯其莫可得而名所以無所成名耳非謂惜其不<lb/>
成一善之名也詳其言意即夫子稱堯之大哉蕩蕩乎<lb/>
民無能名焉之意夫子聞其言乃謂門弟子有吾何執<lb/>
執御乎執射乎之語夫射御皆藝也苟可以成名無不<lb/>
可者夫子胡為獨以吾執御矣終之豈夫子果欲親執<lb/>
御以成名乎况執御一藝耳而初非成名之事也謂聖<lb/>
人以之而成名豈知聖人者哉當知執射則不免於放<lb/>
縱執御則不可以放縱聖人以執御為言葢其心常操<lb/>
<pb n="KR3a0066_WYG_001-12b"/>
而存終不為名而有所放縱也觀聖人之言可以求其<lb/>
言外之㫖哉至如夫子之論富謂富而可求也雖執鞭<lb/>
之士吾亦為之是明富之不可求也如不可求從吾所<lb/>
好以此章執御之言詳之則知夫子之所好獨在於執<lb/>
御厥有㫖也大禹之戒曰予臨兆民凛乎若朽索之馭<lb/>
六馬是即夫子執御之意也堯兢兢舜業業湯慄慄文<lb/>
王翼翼前聖後聖其揆一也此戒謹恐懼所以為聖人<lb/>
之至要歟<lb/>
<pb n="KR3a0066_WYG_001-13a"/>
　　子絶四說<lb/>
子絶四意必固我夫子何有哉若以毋字作無字說謂<lb/>
夫子絶無此四者則失一章之㫖矣原思為之宰與之<lb/>
粟九百辭子曰毋與此章毋字義同當知此絶四葢夫<lb/>
子嘗以四者戒訓弟子不可有此也四者考之於書言<lb/>
之者亦不一繫辭曰聖人立象以盡意大學曰欲正其<lb/>
心先誠其意孟子以意逆志是為得之此意之見於書<lb/>
者也易曰積善之家必有餘慶禮記必躬必親必誠必<lb/>
<pb n="KR3a0066_WYG_001-13b"/>
信論語曰齊必變食居必遷坐此必之見於書者也易<lb/>
曰貞固足以幹事中庸曰擇善而固執之論語與其不<lb/>
遜也寧固此固之見於書者也易曰我有好爵論語曰<lb/>
我欲仁斯仁至矣孟子曰萬物皆備於我此我之見於<lb/>
書者也夫四者言之於書俱若無害也然此章所記夫<lb/>
子之於四者俱禁止之曰毋何與葢是之所謂意必固<lb/>
我違乎中道而過之也乃仁義禮智之賊也意者萌心<lb/>
之謂也凡事萌心而為之則不能盡誠誠不盡則自欺<lb/>
<pb n="KR3a0066_WYG_001-14a"/>
此仁之賊也欲成己也難矣必者致期之謂也凡事致<lb/>
期而為之則不能合宜宜不合則失正此義之賊也欲<lb/>
制事也難矣固者執一之謂也凡事執一而為之則不<lb/>
能中節節不中則廢權此禮之賊也欲制行也難矣我<lb/>
者自私之謂也凡事自私而為之則不能辨惑惑不辨<lb/>
則多蔽此智之賊也欲燭理也難矣惟其四者乃四端<lb/>
之賊故夫子皆禁止曰毋弟子從而記之曰絶毋者皆<lb/>
禁止之辭絶者禁止之義也四端之說或人有以辨惑<lb/>
<pb n="KR3a0066_WYG_001-14b"/>
為疑者殊不知公生明私生暗所謂辨惑者非謂辨人<lb/>
之惑也一朝之忿忘其身以及其親非惑與是辨在身<lb/>
之惑也智者不惑以其不自私耳此自私所以為智之<lb/>
賊<lb/>
　　子擊磬說<lb/>
子擊磬于衛荷蕢者過其門而聞之曰有心哉擊磬<lb/>
乎因聞磬之聲而知孔子之心不可謂不知孔子者<lb/>
也繼之以鄙哉硜硜乎之言非謂鄙夫子而發此言<lb/>
<pb n="KR3a0066_WYG_001-15a"/>
也葢鄙時人耳硜硜非石聲也硜硜然小人哉豈石<lb/>
聲乎硜硜乃小石之堅者喻其難入也是鄙當時之<lb/>
人有言難入莫我之知斯時也可已則已矣水深則<lb/>
以衣而涉之所謂深則厲也水淺則攝衣而渉之所<lb/>
謂淺則掲也或厲或掲當顧其時可也夫子聞荷蕢<lb/>
之言信其言曰果哉謂誠然也末訓無之訓往嘆其<lb/>
時之無所往也子路曰末之也已何必公山氏之之<lb/>
也是知末之謂無所往也明矣惟其無所往故夫子<lb/>
<pb n="KR3a0066_WYG_001-15b"/>
終有難矣之嘆見得聖賢相與傷時如此其切若以<lb/>
為相鄙相譏則失聖賢之意矣斯己之己字先儒有<lb/>
以己身而言者葢謂善其身而已夫子以己欲立而<lb/>
立人己欲達而達人為仁之方可謂夫子獨善其身<lb/>
而已哉當知斯已而已乃知夫子之道不行而勸之<lb/>
止耳即楚狂接輿所謂己而已而之義<lb/>
　　三變說<lb/>
子夏曰君子有三變所謂變者非謂有遷改也望之<lb/>
<pb n="KR3a0066_WYG_001-16a"/>
儼然即所謂動容貌也毋不敬之義也即之也温即<lb/>
所謂正顔色也儼若思之義也聴其言也厲即所謂<lb/>
出辭氣也安定辭之義也變雖有三皆自一身明之<lb/>
初無遷改所以每變皆善即子夏所言推之在人一<lb/>
身又有三變者存焉一曰舉止變二曰精神變三曰<lb/>
心志變舉止變者必傲必忽甚則至於慢上陵下親<lb/>
者失其為親故者失其為故矣精神變者必昏必耄<lb/>
甚則至於形枯氣憊不為聲色所困必為疾病所攻<lb/>
<pb n="KR3a0066_WYG_001-16b"/>
矣心志變者必險必詐甚則至於損人害物非但失<lb/>
其本心又將殃及子孫矣是三變也皆因物而變遷<lb/>
致改常而莫覺所以毎變皆不善有志於學者可不<lb/>
知所自警哉樊遲問仁孔子告以居處恭執事敬與<lb/>
人忠是即自警之方也居處恭則必無驕傲之過何<lb/>
患乎舉止之變哉執事敬則必無淫佚之過何患乎<lb/>
精神之變哉與人忠則必無欺偽之過何患乎心志<lb/>
之變哉果能此道以警夫三者之變則意誠心正身<lb/>
<pb n="KR3a0066_WYG_001-17a"/>
修其於君子之三變斯能無愧於子夏之言矣<lb/>
　　忠恕說<lb/>
忠者中心無欺所謂盡其心者也恕者即無欺之心<lb/>
推以及人所謂舉斯心而加諸彼而已者是也曽子<lb/>
則以為一貫子思則以為違道不逺何也葢曽子之<lb/>
言忠恕主生而知之者言是指自誠明謂之性者言<lb/>
也誠者天之道也故直以一貫論聖人之道子思之<lb/>
言忠恕主學而知之者言是指自明誠謂之教者言<lb/>
<pb n="KR3a0066_WYG_001-17b"/>
也誠之者人之道也故以施諸己而不願亦勿施於<lb/>
人論賢人之所學先反求諸己而後及諸人於道能<lb/>
無違乎然而忠恕存焉此所以不逺也夫子思受道<lb/>
於曽子者也其論忠恕乃與曽子異者譬之伐柯然<lb/>
子思所伐之柯與曽子所伐之柯本無異也子思所<lb/>
以伐之與曽子所以伐之則異矣曽子伐柯胷中自<lb/>
有成柯不視其所執者為法則自然能成子思伐柯<lb/>
非以所執者為法則不能有成所以曽子見得夫子<lb/>
<pb n="KR3a0066_WYG_001-18a"/>
一貫之道忠恕而已而子思則見得曽子忠恕違道<lb/>
不逺也然則學者欲明忠恕之要當以曽子之言明<lb/>
之歟抑當以子思之言明之歟故嘗以謂曽子之言<lb/>
忠恕涵養工夫也子思之言忠恕踐履工夫也欲盡<lb/>
涵養之道者要當以一貫之㫖㑹之於心欲求踐履<lb/>
之實者必當以己所不欲勿施於人者行之於己如<lb/>
此則合内外之道而兩無不盡斯於曽子子思之言<lb/>
俱無愧矣<lb/>
<pb n="KR3a0066_WYG_001-18b"/>
　　師說<lb/>
人之患在好為人師師者人之模範豈人之所患乎<lb/>
而人之所以患之者好為之過也師而好為則存於<lb/>
中者必有自大之心發於外者必將往教於人此其<lb/>
為患何可勝言是知為師之道必學識之明可以為<lb/>
人之師而人自然而來學則斯無患矣所以聖人論<lb/>
師必先言其知次言其可如論語論可以為師則先<lb/>
之以温故知新學記論可以為師亦先之以知教之<lb/>
<pb n="KR3a0066_WYG_001-19a"/>
所由興廢夫師必貴乎先知者葢有所知則學識眀<lb/>
由是以己所知而覺人所不知斯盡其善喻之道何<lb/>
師之不可為哉是故學記一篇始終専主知言至論<lb/>
能博喻然後能為師亦必以知至學之難易為本葢<lb/>
以知則昭昭斯可以使人昭昭也此師道之所以貴<lb/>
乎知也宜乎中庸曰知所以修身則知所以治人是<lb/>
亦以知為貴也知所以治人則為人之師斯無愧矣噫<lb/>
此大學之道所以必先致其知與<lb/>
<pb n="KR3a0066_WYG_001-19b"/>
　　儒行說<lb/>
儒行一篇學者皆疑其非聖門之書謂為漢儒所作<lb/>
詳其文勢固有可疑葢孔子對哀公之問亦當有儒<lb/>
行之說但不如是之鋪叙耳其間措辭立意不可謂<lb/>
全無聖人之語如言道塗不争險易之利冬夏不争<lb/>
隂陽之和非學識明者不能言非學力至者不能行<lb/>
是豈漢儒之所能言所能至哉恐出於孔門弟子之<lb/>
所記而漢儒從而潤色修飾之故有儒行之篇也夫<lb/>
<pb n="KR3a0066_WYG_001-20a"/>
當道塗之間平易之地則遜之於人艱險之地則躬<lb/>
自履之而不辭當冬夏之時暑則遜人以清涼之所<lb/>
寒則遜人以温煖之所而身之所處則雖寒暑有所<lb/>
不避推其所為謂非儒者之行可乎且以近世為儒<lb/>
者論之其在文闈也孰不欲己得而人失其在仕路<lb/>
也孰不欲己髙而人下凡於利害之中能處之以不<lb/>
爭而無愧於儒行之所言者幾何人哉即此兩語明<lb/>
其不爭之義則知儒行之言皆儒者終身踐履之法<lb/>
<pb n="KR3a0066_WYG_001-20b"/>
讀之者固不可以為漢儒之言而不加意也<lb/>
　　五福六極說<lb/>
五福言富不言貴說者以為富則貴在其中夫有財<lb/>
者富有爵者貴謂富即貴不可也然則五福不言貴<lb/>
豈謂貴不可以言福哉葢洪範之於貴以有德為福<lb/>
不以有爵為福也雖有人爵之貴茍天爵之不修則<lb/>
雖貴不可保安可言福當知二曰富之後宜以貴繼<lb/>
之不繼之以貴而四曰攸好徳者是言所好者徳則<lb/>
<pb n="KR3a0066_WYG_001-21a"/>
貴斯可保此其所以為福也故知箕子之於五福不<lb/>
以貴言而惟以攸好徳言葢眀攸好徳則貴在其中<lb/>
矣六極言貧不言賤說者以為貧則賤在其中夫無<lb/>
財者貧無爵者賤謂貧即賤不可也然則六極不言<lb/>
賤豈謂賤不可以言極哉葢洪範之於賤以無徳為<lb/>
極不以無爵為極也人雖無人爵之貴茍天爵之不<lb/>
棄則雖賤不能移安可言極當知四曰貧之下宜以<lb/>
賤次之不次之以賤而五曰惡者是言惡則所好者<lb/>
<pb n="KR3a0066_WYG_001-21b"/>
非徳而賤必至於移此其所以為極也故知箕子之<lb/>
於六極不以賤言而惟以惡言葢明惡則賤在其中<lb/>
矣三復箕子之論福極貴者可以謂之福而不以貴<lb/>
言福必以攸好徳為福賤者可以謂之極而不以賤<lb/>
言極必以惡為極是欲貴者不以貴而驕奢賤者不<lb/>
以賤而暴棄也然則處貴與賤者觀箕子之言其於<lb/>
福善禍淫之道可不知所戒哉可不知所謹哉<lb/>
　　種徳說<lb/>
<pb n="KR3a0066_WYG_001-22a"/>
種徳之㫖發於大禹之論臯陶必以邁為言者葢種<lb/>
徳之在人禀受於天昭明於心踐履於身此乃根本<lb/>
在此惟其根本在此故以種之為貴種也者講學以<lb/>
耨之如農夫之殖苖日新日益所以熟夫仁也不種<lb/>
則生意不續不續則不可久逺而所謂根本者斯如<lb/>
朽木之不可雕也種則繫辭所言生生之謂易詩之<lb/>
所言實函斯活者於是乎發見與天地同流宜乎大<lb/>
禹以邁之一字推明其義也武王知此亦曰植徳務<lb/>
<pb n="KR3a0066_WYG_001-22b"/>
滋植徳即種徳義務滋即邁義中庸論夀斷之以子<lb/>
孫保之之辭由家而論必其乃祖乃父種之於先若<lb/>
子若孫種之於後續續不已斯可以夀言之夀則邁<lb/>
與滋之義咸在其中矣即一中庸之言取詩中所言<lb/>
維天之命於穆不已論文王之徳之純純亦不已是<lb/>
發明至誠無息之理也惟至誠無息自然不已非有<lb/>
所勉而然也易言天地之道久而不已與此不已同<lb/>
義若夫義有不可巳必待勉而不已者乃學者進徳<lb/>
<pb n="KR3a0066_WYG_001-23a"/>
之功也如顔子以能問於不能以多問於寡孔子以<lb/>
為吾見其進此知其不可已自勉而不己者也所以<lb/>
未見其止無愧於不己之義如冉子非不說子之道<lb/>
力不足也孔子以為今女畫是於其不可已不能自<lb/>
勉而終己之者也所以中道而廢其於不己之義終<lb/>
不能無愧焉夫冉子之不己較之顔子之不已所學固<lb/>
有淺深<hi>原本缺</hi>用其心而不己者則冉子之己是亦自<hi>原本</hi>
<hi>缺</hi>逮耳未為得罪於名教者也何以言之葢不己有二<lb/>
<pb n="KR3a0066_WYG_001-23b"/>
義有為善而不己者有為利而不己者雞鳴而起孶孶<lb/>
為善此不己於善者也所以為舜之徒雞鳴而起孶孶<lb/>
為利此不己於利者也所以為跖之徒人而為跖之徒<lb/>
是為名教之罪人矣於此而不知戒聖人之所深憂也<lb/>
故孔子曰老之時血氣既衰戒之在得是戒其為利而<lb/>
不己也當蒼頭白髮之餘而貪多務得之念不息勞其<lb/>
筋力瘁其體膚耗其精神一不暇顧其所以家𫝊者守<lb/>
為世寶自然流芳綿逺豈非積善之家必有餘慶者哉<lb/>
<pb n="KR3a0066_WYG_001-24a"/>
　　種徳喻<lb/>
種麻得麻種荳得荳顧其所種者種<hi>上聲</hi>如何耳惟其種<lb/>
有不同故人之種之近取諸身逺取諸物亦不能無異<lb/>
也有種而求穫者有種而不求穫者求穫者為利也不<lb/>
求穫者為善也由是而推則知朝種暮穫市人之種也<lb/>
時種嵗穫農夫之種也所以種者皆為利非種徳之謂<lb/>
也若夫以時而種久不求穫此聖賢之種也所以種者<lb/>
本為善初無利心焉斯可謂之種徳矣<lb/>
<pb n="KR3a0066_WYG_001-24b"/>
　　理一說<lb/>
理在天下一而已矣理之所以一者根於心也由其心<lb/>
而推之何適而非理哉統於心而無不善之謂性動於<lb/>
中而有所欲之為情萌於心而有所為之謂意存於心<lb/>
而有所慕之謂志凝於心而有所想之謂思想於心而<lb/>
有所懐之謂念念於心而有所謀之謂慮公於心而有<lb/>
所覺之謂仁行於心而無不當之謂義别於心而有所<lb/>
節之謂禮明於心而有所見之謂智究於心而無不孚<lb/>
<pb n="KR3a0066_WYG_001-25a"/>
之謂信得於心而無所歉之謂徳運於心而無不通之<lb/>
謂道立於心而無所倚之謂中發於心而無所戾之謂<lb/>
和盡於心而無或欺之謂忠推於心而無不容之謂恕<lb/>
一於心而無不敬之謂誠妙於心而不可測之謂神神<lb/>
於心而有所變之謂易無非心也無非理也人人有是<lb/>
心具是理而不能無智愚賢不肖之殊者學與不學之<lb/>
分耳學則有以用其心不學則心無所用此人所以不<lb/>
可不學也學明則心明心明則理明理明則㑹其有極<lb/>
<pb n="KR3a0066_WYG_001-25b"/>
歸其有極而繫辭之所謂一致論語之所謂一貫孟子<lb/>
之所謂一揆自然黙而成之不言而信矣然則膺千里<lb/>
牧民之任誠體此以承流宣化而邦民有不被其澤哉<lb/>
　　天理人欲說<lb/>
天理人欲說者多分而言之謂天理為善人欲為不善<lb/>
殊不知天理初不外乎人欲而人欲中固未嘗無天理<lb/>
也使夫人之所欲與天理相違謂為不善可也若其所<lb/>
欲與天理相合其可以為不善哉當知人欲之與天理<lb/>
<pb n="KR3a0066_WYG_001-26a"/>
合之則一而公公則無不善也違之則二而私私則斯<lb/>
為不善矣所以孔子有言我欲仁斯仁至而孟子亦言<lb/>
可欲之為善曰仁曰可無非本天理言之所欲如是謂<lb/>
之不善可乎而說者多以不善言欲者葢以欲之在人<lb/>
所不能無而人之所欲常患其縱縱則違乎天理故孔<lb/>
子發明從心之㫖復有所欲不踰矩之訓而孟子推明<lb/>
養心之要又有寡欲之說皆所以戒其縱也易損卦之<lb/>
象不言無欲惟言窒欲此其㫖也故嘗以謂有無心之<lb/>
<pb n="KR3a0066_WYG_001-26b"/>
欲有有心之慾無心之欲不能無有心之慾不可有記<lb/>
言感於物而動性之欲也此無心之欲也在人豈能無<lb/>
哉語言棖也慾焉得剛則有心之慾也在人豈可有哉<lb/>
詩於隰有萇楚序言思無情慾夫詩之所謂情慾者欲<lb/>
之私也惟其私欲不可有故以思無言人如有此則滅<lb/>
天理窮人欲矣滅天理蔽夫天理而無所明者也窮人<lb/>
欲縱乎人欲而至於極者也天理不滅則人欲不窮故<lb/>
欲其天理之明者必當以情慾為戒能無情慾則天理<lb/>
<pb n="KR3a0066_WYG_001-27a"/>
自明何滅之云天理既明則人欲不縱何窮之云夫如<lb/>
是則天理人欲合而為一於道斯為得矣孟子曰仁者<lb/>
人也合而言之道也其斯之謂歟<lb/>
</p>
<p>
</p>
  </div>
<div>
                <head>準齋雜説卷下</head>
    <p>
<pb n="KR3a0066_WYG_002-1a"/>
欽定四庫全書<lb/>
　準齋雜説卷下　　　　　宋　吴如愚　撰<lb/>
　　忍說<lb/>
忍之字一也而有二義焉有不仁之忍有能容之忍孟<lb/>
子曰先王有不忍人之心斯有不忍人之政是以不忍<lb/>
為仁也齊宣不忍牛之觳觫孟子以為仁術夫既以不<lb/>
忍為仁則忍為不仁也明矣故知孔子謂季氏八佾舞<lb/>
於庭先以是可忍也為言者盖明季氏之不仁也八佾<lb/>
<pb n="KR3a0066_WYG_002-1b"/>
天子之舞而季氏不仁之心且忍扵僭則推是心以徃<lb/>
何所不至所以繼之曰孰不可忍也抑明季氏之不仁<lb/>
將不止乎此矣是所謂不仁之忍也乃若書曰必有忍<lb/>
其乃有濟下文繼言有容徳乃大是所謂能容之忍也<lb/>
惟其忍可以濟事故孔子亦言小不忍則亂大謀盖謂<lb/>
小不能容忍則大謀不可成此忍之一字所以義有不<lb/>
同也由其字同而義異故主仁術言之不忍為善而忍<lb/>
乃為不善主容徳言之能忍為善而不忍為不善二説<lb/>
<pb n="KR3a0066_WYG_002-2a"/>
雖若相反而義則在扵兼明盖存心貴有所不忍而忍<lb/>
則非惻隱之端臨事貴能有所忍而不忍則無含宏之<lb/>
量此忍之在人所以貴乎兩盡其義也求之扵古能兩<lb/>
盡其義者其周之太王乎當其居邠狄人侵之事之以<lb/>
皮幣事之以犬馬事之以珠玉亦可謂能忍矣至其不免<lb/>
乃屬其耆老而告之曰狄人之所欲者吾土地也吾聞<lb/>
之也君子不以其所以養人者害人是即不忍人之心<lb/>
也夫惟有不忍人之心而又能臨事而忍此所以邠人<lb/>
<pb n="KR3a0066_WYG_002-2b"/>
稱之為仁人從之者如歸市卒至八百年之基業由是<lb/>
而成焉噫忍之為義闗係於人也其大如此然則後世<lb/>
之士有志於事功者其扵存心臨事之間可不知所以<lb/>
用其力乎雖然存心固不可有不仁之忍臨事固不可<lb/>
無能容之忍又當顧性禀而加之以學力則義斯兩盡<lb/>
性之所禀者柔則用力扵忍也為易性之所禀者剛則<lb/>
用力扵忍也為難顔子禀性柔而益之以學力故能其<lb/>
心三月不違仁終至於犯而不校子路禀性剛雖益之<lb/>
<pb n="KR3a0066_WYG_002-3a"/>
以學力終不能無愠見之色行行之氣是又學者不可<lb/>
不知者也知此而用力焉其扵忍也何患乎不能兩盡<lb/>
其義哉義至扵兩盡則終歸扵一道何以言之盖存心<lb/>
無不仁之忍者其心必恕臨事有能容之忍者其心亦<lb/>
恕是知恕者忍之良方也孔子曰一言而可以終身行<lb/>
之者其恕乎學者不用力扵忍則已茍用力扵忍請以<lb/>
是思之<lb/>
　　術說<lb/>
<pb n="KR3a0066_WYG_002-3b"/>
人不可以亡術人而亡術則是為不學之人後世學者<lb/>
多言術非聖門之所尚殊不知術之名一也而義則有<lb/>
二焉有法術之術術之可為法者也有技術之術術之<lb/>
見扵技者也鄉飲酒義曰古之學術道者將以得身也<lb/>
是故聖人務焉王制曰樂正崇四術立四教順先王詩<lb/>
書禮樂以造士此法術之見扵禮記者也孟子治儒術<lb/>
之道所治者正此道術而謂聖門不以術為尚可乎盖<lb/>
自秦人焚㓕經術而術之可為法者遂致湮微漢世之<lb/>
<pb n="KR3a0066_WYG_002-4a"/>
君不知有帝王之術而或惟方術是好由是技術興焉<lb/>
技術既興而術之名斯不美矣則亦宜乎後之學者於<lb/>
術無所取也然嘗即孟子言術者參之曰是乃仁術曰<lb/>
觀水有術曰教亦多術無非明法術之意惟其術有不同<lb/>
故孟子又有術不可不謹之言而荀子亦有論心不如<lb/>
擇術之語是知術之在人固不容無所患者擇之不謹<lb/>
而術非其術則非徒無益而又害之繫辭載藉用白茅<lb/>
无咎子曰茍錯諸地而可矣藉之用茅何咎之有慎之<lb/>
<pb n="KR3a0066_WYG_002-4b"/>
至也夫茅之為物薄而用可重也慎斯術也以徃其無<lb/>
所失矣由此觀之則知聖人未嘗不以術教人學者誠<lb/>
能謹斯術而至扵無所失則又何術之嫌哉<lb/>
　　節説<lb/>
事有節則得其宜物有節則當扵用故節有亨通之義<lb/>
所以易扵節卦首言節亨不節則有嗟苦之象失扵不<lb/>
及也苦節則有道窮之象失扵過之也是知節以得中<lb/>
為貴節而得中則斯合扵禮而盡節之道盖節者以禮<lb/>
<pb n="KR3a0066_WYG_002-5a"/>
為本以中為則故也有子曰知和而和不以禮節之亦<lb/>
不可行也孟子曰禮之實節文斯二者是也即語孟之<lb/>
言參之則知節以禮為本明矣節之所以本乎禮者由<lb/>
禮乃天然之則所以制中必中乎禮斯能中節此中所<lb/>
以為節之則也惟其禮者節之本中者節之則故樂記<lb/>
有言大禮與天地同節而節之彖亦云天地節而四時<lb/>
成陽盛則節之以隂寒極則節之以暑二氣必得其中<lb/>
四時斯不失序天地且爾而况扵人乎此人之所以不<lb/>
<pb n="KR3a0066_WYG_002-5b"/>
可不知節也節之為義豈但曰節財用而已哉自其内<lb/>
而言之則嗜慾不可不節嗜慾不節則清明之氣昏矣<lb/>
自其外而言之則飲食不可不節飲食不節則和平之<lb/>
氣乖矣知此而節則中正以通不惟無飲酒濡首之患<lb/>
而扵安節之亨甘節之吉亦能有所得矣是乃節之㫖<lb/>
要即書中所謂節性之㫖也學聖人者必明節之㫖以<lb/>
盡節之道斯無愧矣<lb/>
　　三畏説<lb/>
<pb n="KR3a0066_WYG_002-6a"/>
人有三畏而仕宦者尤當畏之一畏滿二畏炎三畏極<lb/>
滿係乎心炎係乎時極係乎分心髙而傲滿也時發而<lb/>
驟炎也分足而止極也三者皆不可久之兆此其所以<lb/>
可畏也人之扵此知滿之可畏則當處之以謙毋驕縱<lb/>
可也知炎之可畏則當處之以遯毋躁進可也知極之<lb/>
可畏則當處之以節毋過求可也茍為不然當畏不畏<lb/>
滿則必溢炎則必焚極則必變其可久乎觀者戒之<lb/>
　　四力説<lb/>
<pb n="KR3a0066_WYG_002-6b"/>
人之仕宦宜具四力一曰學力二曰才力三曰精力四<lb/>
曰福力學力闗扵心志才力闗扵質禀精力闗扵氣體<lb/>
福力闗扵命分扵其四力之中學力可以必其至福力<lb/>
不可以必其全何者學力本乎人福力本乎天也乃若<lb/>
才力精力則在乎可必之間盖扵學力福力或相因而<lb/>
消長焉世固有無才力無精力而因學力之充福力之<lb/>
厚或能勉强而成事者亦有有才力有精力而因學力<lb/>
之不充福力之不厚或至衰微而敗事者是知四力之<lb/>
<pb n="KR3a0066_WYG_002-7a"/>
在人雖均不可無而學力與福力尤仕者之所不可無<lb/>
也有學力無福力則雖有才力精力可以任事終不容<lb/>
施設扵時有福力無學力則雖有才力精力可以立事<lb/>
終不能輝光於世此學力與福力所以貴乎兼備而不<lb/>
可以偏廢也雖然才力精力兼之者盖亦有之學力福<lb/>
力兼之者實不多見二者固不可以偏廢然以理而推<lb/>
之孰為最急曰學力修扵己福力得扵天盡其修扵己<lb/>
者以順其在天者可也恃其得扵天者以忘其在己者<lb/>
<pb n="KR3a0066_WYG_002-7b"/>
不可也當知福力有限學力無窮然則仕宦扵世者其<lb/>
扵福力之有限固不可越分而過求而扵學力之無窮<lb/>
可不益思所以勉之哉<lb/>
　　五累説<lb/>
一曰聲色之累在人有輕重之不同貧賤者疾病者衰<lb/>
老者欲雖存而力不逮故其累為輕富貴者康寜者少<lb/>
壯者力有餘而欲易縱故其累為重此累不除則淫佚<lb/>
斯生而清明之氣昏矣二曰貨利之累則非聲色之比<lb/>
<pb n="KR3a0066_WYG_002-8a"/>
矣無分乎貧賤富貴無間乎疾病康寜無拘乎衰老少<lb/>
壯人人有不足之心故其為累無分乎輕重此累不除<lb/>
則鄙吝斯萌而得失之心重矣三曰功名之累則又不<lb/>
然聲色貨利之累愚者不肖者常多智者賢者常少功<lb/>
名之累智者賢者常多愚者不肖者常少何以言之功<lb/>
名之志惟智惟賢可以有立而功名之事非在位在職<lb/>
則不可以有成是知功名之與官爵常相資者也相資<lb/>
得其道何累之有相資失其道斯為累矣其所以為累<lb/>
<pb n="KR3a0066_WYG_002-8b"/>
者以其有功名之念而後有官爵之念為此身之累世<lb/>
之士大夫不為官爵之累者幾何人哉此身既為官爵<lb/>
累謂非功名之累可乎此累不除則奔競斯甚而去就<lb/>
之義乖矣四曰子孫之累較之功名抑又甚焉功名之<lb/>
於人猶有智愚賢不肖之分至於子孫則無智無愚無<lb/>
賢無不肖孰無鍾愛之念資財可積貪求不厭為子孫<lb/>
也官爵可慕覬倖不已為子孫也生猶可也甚至眷戀<lb/>
牽纒不能割愛於啓手足之時當知所以為累者由平<lb/>
<pb n="KR3a0066_WYG_002-9a"/>
時不克念之故非子孫之累人之自累之耳此累不除<lb/>
則愛戀斯深而死生之際亂矣五曰知見之累自非聖<lb/>
人不能免也上焉者生而知之雖有所知見而知見無<lb/>
所累於心斯謂上知也下焉者困而不學雖無所知見<lb/>
而此心以不明為累所謂下愚也處上智下愚之間困<lb/>
而學之者常患乎知見之不能廣學而知之者又患乎<lb/>
知見之不能忘故知見之累在中人為尤甚不識不知<lb/>
順帝之則惟堯帝文王為然也吾有知乎哉無知也惟<lb/>
<pb n="KR3a0066_WYG_002-9b"/>
吾夫子為然也學如顔子具體而㣲其餘知見猶不能<lb/>
無有不善未嘗不知知之未嘗復行此顔子之知也瞻<lb/>
之在前忽焉在後此顔子之見也然而有若無實若虚<lb/>
得非欲去其累乎忘仁義忘禮樂以至扵坐忘則顔子<lb/>
之知見亦可謂無累矣而夫子稱之猶曰回也其庶乎<lb/>
屢空謂之庶乎屢空則其知見是猶有時而未盡去也<lb/>
顔子且爾而况不如顔子者乎無知見而不能學有知見<lb/>
而不能化皆累也所以繫辭論徳之盛必曰窮神知化<lb/>
<pb n="KR3a0066_WYG_002-10a"/>
而孟子論聖與神亦曰大而化之之謂聖聖而不可知<lb/>
之之謂神是知知見之在人其始也不可委扵無其終也<lb/>
不可泥於有此累不除則聰眀斯蔽而精微之理晦矣<lb/>
五累在人均為累也而所以為累者不同焉有有形之<lb/>
累有無形之累如聲色之與貨利功名之與子孫此有<lb/>
形之累也皆係乎身乃若知見之累比之四者則無形<lb/>
之可見惟係乎心係乎身者其累顯以其在外也係乎<lb/>
心者其累隠以其在内也在外之累非忘物之至不能<lb/>
<pb n="KR3a0066_WYG_002-10b"/>
渙然而氷釋在内之累非忘我之至不能怡然而理順<lb/>
故欲物之忘則必踐履之純熟欲我之忘則必涵養之<lb/>
精明二者之功内外相濟至於物我之兩忘則五累斯<lb/>
可去矣五累俱去聖人也知見雖未去而餘無累者賢<lb/>
人也自知見而下有能去其一二者亦不失為善類也<lb/>
然則有志於學者可不知所用功哉<lb/>
　　知幾説<lb/>
甚矣人之不可以不知幾也幾者動之微人惟知幾則<lb/>
<pb n="KR3a0066_WYG_002-11a"/>
於微無忽於動斯謹所謂吉之先見者也孔子因易有<lb/>
介如石不終日貞吉之辭故於繫辭明君子見幾而作<lb/>
不俟終日之㫖盖言君子之於幾其見之也明其為之<lb/>
也勇所以無失幾之悔也今觀衛靈公問陳齊景公有<lb/>
不能用之言季桓子受女樂而不朝孔子未嘗不行聖<lb/>
人見幾而作盖如此乃若顔子有不善未嘗不知知之<lb/>
未嘗復行孔子以其庶幾稱之此賢人之知幾者也後<lb/>
之學者視孔子之見幾顔子之庶幾固不易及但扵去<lb/>
<pb n="KR3a0066_WYG_002-11b"/>
就之間能知所謹亦可矣茍惟𦕈綿莫察知進而不知<lb/>
退乖其去就之義欲無愧於聖訓不亦難乎<lb/>
　　懲忿窒慾説<lb/>
人必知學則必能懲忿窒慾忿必懲慾必窒則心清矣<lb/>
心清則神清神清則氣清氣清則其為人也生為善類<lb/>
迨其死也化於清氣之中亦為善類隨清氣之厚薄分<lb/>
其善類之髙下人不知學則不能懲忿窒慾忿不懲慾<lb/>
不窒則心不清矣心不清則神濁神濁則氣濁氣濁則<lb/>
<pb n="KR3a0066_WYG_002-12a"/>
其為人也生為惡類迨其死也化於濁氣之中亦為惡<lb/>
類隨其濁氣之厚薄分其惡類之髙下此人之所以不<lb/>
可不學歟此學之所以不可不明歟<lb/>
　　形影説<lb/>
凡物有身必有影此有形之影也人皆得而識之若夫<lb/>
無形之影識之者實鮮非學力之至烏能識之哉中庸<lb/>
曰誠則形形則著是之所謂形者乃無形之形也夫既<lb/>
有如是之形則必有如是之影矣孔子曰立則見其參<lb/>
<pb n="KR3a0066_WYG_002-12b"/>
於前在輿則見其倚於衡顔淵曰瞻之在前忽焉在後<lb/>
此非無形之影而何試即夫物之有形者參之其為影<lb/>
也日明則見隂則不見月明則見晦則不見燈明則見<lb/>
暗則不見鏡明則見昏則不見所以見者明也其不見<lb/>
者不眀故也有形之影如此况無形乎人必此心之眀<lb/>
如日如月如燈如鏡則斯影也有昭然不可掩者矣<lb/>
　　影響說<lb/>
凡物有形必有影此有形之影也人皆得而見之有聲<lb/>
<pb n="KR3a0066_WYG_002-13a"/>
必有響此有聲之響也人皆得而聞之若夫無形之影<lb/>
可視以心而不可視以目無聲之響可聽以心而不可<lb/>
聽以耳非學問窮物理聰眀逹天徳者烏得見而聞哉<lb/>
且以禮樂言之升降揖遜禮之有形者也而聖人之論<lb/>
禮乃以無體言豈非無形之形乎倡和清濁樂之有聲<lb/>
者也而聖人之論樂乃以無聲言豈非無聲之聲乎夫<lb/>
禮樂既有如是之形聲也而必有如是之影響乎曰有<lb/>
聖人之發明無體之禮則曰威儀遲遲施及四海是即<lb/>
<pb n="KR3a0066_WYG_002-13b"/>
無形之影也發明無聲之樂則曰氣志不違日聞四方<lb/>
是即無聲之響也形聲俱冺影響自存此禮樂所以為<lb/>
至也抑嘗即夫物之有形有聲者參之形存於此影雖<lb/>
微而必彰者無如日之明聲發扵此響雖逺而必應者<lb/>
無如谷之虚日不明則影不彰谷不虚則響不應有形<lb/>
有聲者如此而况至扵無形無聲者乎故人扵此欲視<lb/>
扵無形則開明此心當如皦日欲聽扵無聲則虚豁此<lb/>
心當如空谷能盡是道非學問不能也孟子曰學問之<lb/>
<pb n="KR3a0066_WYG_002-14a"/>
道無他求其放心而已心在則視之無弗見而能見其<lb/>
所不見聽之無弗聞而能聞其所不聞所不見所不聞<lb/>
即無形無聲者也夫如是則視逺惟明聽徳惟聰者斯<lb/>
兩盡之矣豈特目有見耳有聞而已哉<lb/>
　　人君嚮陽説<lb/>
北辰居中前離後坎左震右兊是亦向陽也聖人南面<lb/>
取諸離固嚮明而治也然離之所以明者以位虚而屬<lb/>
火故火無實體依木為用木扵五常為仁而火實資之<lb/>
<pb n="KR3a0066_WYG_002-14b"/>
以生所以火氣為生氣當知人君所居以嚮陽為貴者<lb/>
不但取其明亦以陽為生氣故爾所以繫辭論天地之<lb/>
大徳曰生必繼之以聖人之大寳曰位何以守位曰仁<lb/>
生與位並言而復以仁次之厥㫖深矣是知人之一身<lb/>
有火氣則生無火氣則死心火未滅則神不去形盖生<lb/>
氣猶存也故萬物好陽而惡隂所以然者好生而惡死<lb/>
故也如此則知陽之是嚮不特人君為然凡人皆貴扵<lb/>
嚮之所以貴之者非専貴其明抑亦貴其生耳<lb/>
<pb n="KR3a0066_WYG_002-15a"/>
　　警世説<lb/>
仁莫仁於安宅暴莫暴於馮河惡莫惡於傲忽善莫善<lb/>
於謙和得莫得於知足失莫失於貪多易莫易於平正<lb/>
險莫險於偏頗怠莫怠於遊豫勤莫勤於切磋樂莫樂<lb/>
於擊壤苦莫苦於犇波吉莫吉於執御凶莫凶於操戈<lb/>
益莫益於浩養損莫損於酣歌逹莫逹於心悟窮莫窮<lb/>
於事磨省莫省於夢蝶迷莫迷於燈蛾<lb/>
　　自警説<lb/>
<pb n="KR3a0066_WYG_002-15b"/>
易其言者多悔忽其動者多憂輕貧重富天不汝祐驕<lb/>
奢滛佚有凶無吉疾人之善兮於彼何損幸人之惡兮<lb/>
於我何加勿以小善為無益而不為勿以小惡為無傷<lb/>
而不去天之髙明始於昭昭地之博厚本於撮土學不<lb/>
可廢廢學者難乎成人志不可滿志滿者殆將䘮身欲<lb/>
不可縱縱欲者其如後患何過不可文文過者終無聞<lb/>
焉矣<lb/>
　　養生説<lb/>
<pb n="KR3a0066_WYG_002-16a"/>
莊子養生之說亦極有理不可以其荒唐而廢其言也<lb/>
鞭後之旨明之者鮮羊之居後者必貪食者也貪食則<lb/>
敗羣其可不鞭之哉將以養生者能以貪自懲則欲必<lb/>
寡矣寡欲者養生之良方也孟子曰養心莫善於寡欲<lb/>
而莊子以養生言養心養生雖異説而所以養之者則<lb/>
同所養雖同成功則異何以言之盖莊子之養生所以<lb/>
養其身孟子之養心於以善天下身者人之所獨心者<lb/>
天下之所同此孟莊之學所以不同與<lb/>
<pb n="KR3a0066_WYG_002-16b"/>
　　勉學説<lb/>
學也者所以明性也博而非不若約而正速而名不若<lb/>
久而成思之也精求之也敏力行以勉之不倦以終之<lb/>
如斯則為學之要得矣為學之要得則道不難於日致<lb/>
盖道之所要者虚也學之所要者實也虚則無所不容<lb/>
此道之所以大實則無所不充此學之所以益學惟有<lb/>
所益則徳斯有所進徳者充實於己者也進而不已則<lb/>
天徳可達矣學而造於是則寂然安焉黙然曉焉混然<lb/>
<pb n="KR3a0066_WYG_002-17a"/>
天成光輝燦然其樂有非言之所可得而形容者是故<lb/>
存扵中中無所倚著扵外外無所間反之扵身則無物<lb/>
不備體之於物則無物不合發之扵言則言可則見之<lb/>
扵行則行可法此君子之學所以貴乎深造之以道也<lb/>
人而不學則下矣學而不正非徒無益而又害之人其<lb/>
可不學乎學其可不正乎<lb/>
　　勉學賦<lb/>
人具四體性均一天由或學與或否故有愚而有賢徳<lb/>
<pb n="KR3a0066_WYG_002-17b"/>
欲昭明端在修身之謹理資講貫莫先用志之専䝉嘗<lb/>
息念簮纓究心弦誦時時不倦扵時習日日常知扵日<lb/>
用道惟可樂忘簞瓢陋巷之憂友必相親願車馬輕裘<lb/>
之共誠以命分素定塵生漫勞務道樞之謹守宜徳柄<lb/>
之常操勢榮孰若義榮之顯人爵何如天爵之髙深念<lb/>
惜隂之過隙每懷繼晷以焚膏惟理義心所同然味猶<lb/>
熊掌惟富貴人所欲也視若鴻毛兹盖無為其所不為<lb/>
扵止而知所止絶去私欲復還正理視聽言動嚴遵四<lb/>
<pb n="KR3a0066_WYG_002-18a"/>
勿之戒意必固我黙㑹四毋之旨物交物而物莫能奪<lb/>
心感心而心無所倚學以聚問以辨志在操存居之安<lb/>
資之深躬勤踐履一塵眯目物雖近而莫覩一事縈心<lb/>
理雖存而莫通欽厥止安汝止則何徃而非止執厥中<lb/>
用其中則何行而匪中故此觀無體之禮兮敬以直内<lb/>
聽無聲之樂兮和而不同欲致有孚之益必全養正之<lb/>
䝉<lb/>
　　勉學詩<lb/>
<pb n="KR3a0066_WYG_002-18b"/>
老來幸安適滿懷春氣和顧我一心定從他雙鬢皤如<lb/>
天運日月若水息風波尚聽升堂樂寜操入室戈閑吟<lb/>
意自得節飲顔微酡聖道有餘樂良朋不厭多金門既<lb/>
絶望鐵硯奚勞磨世事省夢蝶物情歎燈蛾反躬貴黽<lb/>
勉進歩毋蹉跎蝸角漫成縛烏光快擲梭人如未知覺<lb/>
志須勤切磋或至自暴棄吾末如之何<lb/>
　　準銘<lb/>
則出扵天用近扵理旁行不流中立不倚積水成淵其<lb/>
<pb n="KR3a0066_WYG_002-19a"/>
平由止準所以平盖取諸此以水喻心明準之旨委分<lb/>
萬殊源歸一揆可方可圓稱物而已毫釐靡差斯為準<lb/>
矣在仁如射發必正巳在義為的合宜為美在禮如衡<lb/>
罔乖所履在智如巧事須謹始以之正國為國有紀以<lb/>
之齊民納民於軌天地雖大彌綸以是四海雖逺放之<lb/>
自邇準於萬世大哉孔子願學為準是之取爾<lb/>
　　準齋序<lb/>
齋以準名何如其準也乾元用九乃見天則此準之在<lb/>
<pb n="KR3a0066_WYG_002-19b"/>
天者堯𫝊之舜舜𫝊之禹以至文武周公孔子不曰執<lb/>
中則曰用中不曰建極則曰立極無非準也大則彌綸<lb/>
天地逺則放諸四海余取之以名齋則知是齋也其天<lb/>
下之廣居耶操存有地積累有基得是齋之門者不廢<lb/>
繩墨者也升是齋之堂者罔失法度者也入是齋之室<lb/>
者行中規還中矩者也居是齋者何為哉或起或處惟<lb/>
正是適或黙或語惟平是持守之扵仁則如射行之於<lb/>
義則為的禮猶衡則審輕重之權智猶巧則先條理之<lb/>
<pb n="KR3a0066_WYG_002-20a"/>
事惟直内方外有自然之則故舉斯加彼即同然之理<lb/>
夫如是則不獨準於一身又將準扵萬民而同其歸不<lb/>
但準扵萬民抑將準扵萬物而平其施是必無所不用<lb/>
其極斯無媿扵名齋之義也或者曰萬世之標準名齋<lb/>
得非以聖人自期乎余應曰夫聖孔子不居是何言也<lb/>
始為士終乎為聖人不學則已學則當以聖人為準矣<lb/>
顔淵曰舜何人也予何人也有為者亦若是此以舜為<lb/>
準也孟子曰吾未能有行焉乃所願則學孔子也此以<lb/>
<pb n="KR3a0066_WYG_002-20b"/>
孔子為準也余之名是齋其志亦將以聖人為準所謂<lb/>
非曰能之願學焉以聖自期則吾豈敢或者憮然為間<lb/>
曰命之矣<lb/>
　　静喻<lb/>
人生而静是謂天性不動如山其明似鏡惟艮之止得<lb/>
䝉之正何事扵仁堯舜猶病<lb/>
　　静戒<lb/>
存心養性以事天必有事焉而勿正寂然不動静斯安<lb/>
<pb n="KR3a0066_WYG_002-21a"/>
能静自然能致敬須知静敬本一源二者並行無異行<lb/>
静中更用敬加功揠苖助長方為病<lb/>
　　静訣<lb/>
静處安静動處習静静至寂無無往不敬<lb/>
　　四益箴<lb/>
身有四益不可不誌愛物親仁觀書省事<lb/>
　　四訓箴<lb/>
家有四訓不可不佩敬上恕下周外和内<lb/>
<pb n="KR3a0066_WYG_002-21b"/>
　　四宜箴<lb/>
時有四宜不可不審約言簡出謹文節飲<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>韓非子卷十</head>
    <p>
<pb n="KR3c0005_WYG_010-1a"/>
欽定四庫全書<lb/>
　韓非子卷十　　　　　　　元　何犿　註<lb/>
　　内儲說下六㣲第三十一<lb/>
六㣲一曰權借在下二曰利異外借三曰託於似類四<lb/>
曰利害有反五曰叅疑内争六曰敵國廢置此六者主<lb/>
之所察也<lb/>
權勢不可以借人上失其一臣以為百故臣得借則力<lb/>
多力多則内外為用内外為用則人主壅其說在老聃<lb/>
<pb n="KR3c0005_WYG_010-1b"/>
之言失魚也是以人主久語而左右鬻懐尉其患在胥<lb/>
僮之諫厲公與州侯之一言而燕人浴矢也<lb/>
　　　權借一<lb/>
君臣之利異故人臣莫忠故臣利立而主利滅是以姦<lb/>
臣者召敵兵以内除舉外事以眩主茍成其私利不顧<lb/>
國患其說在衛人之妻夫禱祝也故戴歇議子弟而三<lb/>
桓攻昭公公叔内齊軍而翟璜召韓兵大宰嚭說大夫<lb/>
種大成牛教申不害司馬喜告趙王吕倉規秦楚宋石<lb/>
<pb n="KR3c0005_WYG_010-2a"/>
遺衛君書白圭教暴譴<lb/>
　　　利異二<lb/>
似類之事人主之所以失誅而大臣之所以成私也是<lb/>
以門人捐水而夷射誅濟陽自矯而二人罪司馬喜殺<lb/>
爰騫而季辛誅鄭袖言惡臭而新人劓費無忌教郄宛<lb/>
而令尹誅陳需殺張夀而犀首走故燒芻廥而中山罪<lb/>
殺老儒而濟陽賞也<lb/>
　　　事類三<lb/>
<pb n="KR3c0005_WYG_010-2b"/>
事起而有所利其尸主之有所害必反察之是以明主<lb/>
之論也國害則省其利者臣害則察其反者其說在楚<lb/>
兵至而陳需相黍種貴而廩吏覆是以昭奚恤執販茅<lb/>
而僖侯譙其次文公髪繞炙而穰侯請立帝<lb/>
　　　有反四<lb/>
叅疑之勢亂之所由生也故明主愼之是以晉驪姬殺<lb/>
太子申生而鄭夫人用毒藥衛州吁殺其君完公子根<lb/>
取東周王子職甚有寵而商臣果作亂嚴遂韓廆争而<lb/>
<pb n="KR3c0005_WYG_010-3a"/>
哀侯果遇賊田常闞止戴驩皇喜敵而宋君簡公殺其<lb/>
說在狐突之稱二好與鄭昭之對未生也<lb/>
　　　參疑五<lb/>
敵之所務在淫察而就靡人主不察則敵廢置矣故文<lb/>
王資費仲而秦王患楚使黎且去仲尼而干象沮甘茂<lb/>
是以子胥宣言而子常用内羙人而虞虢亡佯遺書而<lb/>
萇死用雞猳而鄶傑盡<lb/>
　　　廢置六<lb/>
<pb n="KR3c0005_WYG_010-3b"/>
叅疑廢置之事明主絶之於内而施之於外資其輕者<lb/>
輔其弱者此謂廟攻參伍既用於内觀聽又行於外則<lb/>
敵偽得其說在秦侏儒之告惠文君也故襄疵言襲鄴<lb/>
而嗣公賜令蓆<lb/>
　　　廟攻七右經<lb/>
一勢重者人主之淵也臣者勢重之魚也魚失於淵而<lb/>
不可復得也人主失其勢重於臣而不可復收也古之<lb/>
人難正言故託之於魚<lb/>
<pb n="KR3c0005_WYG_010-4a"/>
賞罰者利器也君操之以制臣臣得之以壅主故君先<lb/>
見所賞則臣鬻之以為徳君先見所罰則臣鬻之以為<lb/>
威故曰國之利器不可以示人<lb/>
靖郭君相齊與故人久語則故人富懐左右尉則左右<lb/>
重久語懐尉小資也猶以成富況於吏勢乎晉厲公之<lb/>
時六卿貴胥僮長魚矯諫曰大臣貴重敵主争事外市<lb/>
樹黨下亂國法上以刧主而國不危者未嘗有也公曰<lb/>
善乃誅三卿胥僮長魚矯又諫曰夫同罪之人偏誅而<lb/>
<pb n="KR3c0005_WYG_010-4b"/>
不盡是懐怨而借之間也公曰吾一朝而夷三卿予不<lb/>
忍盡也長魚矯對曰公不忍之彼將忍公公不聽居三<lb/>
月諸卿作難遂殺厲公而分其地<lb/>
州侯相荆貴而主斷荆王疑之因問左右左右對曰無<lb/>
有如出一口也燕人無惑故浴狗矢燕人其妻有私通<lb/>
於士其夫早自外而來士適出夫曰何客也其妻曰無<lb/>
客問左右左右言無有如出一口其妻曰公惑易也因<lb/>
浴之以狗矢一曰燕人李季好逺出其妻私有通於士<lb/>
<pb n="KR3c0005_WYG_010-5a"/>
季突至士在内中妻患之其室婦曰令公子裸而解髪<lb/>
直出門吾屬佯不見也於是公子從其計疾走出門季<lb/>
曰是何人也家室皆曰無有季曰吾見鬼乎婦人曰然<lb/>
為之奈何曰取五姓之矢<hi>一云尿</hi>浴之季曰諾乃浴以矢<lb/>
一曰浴以蘭湯<lb/>
二衛人有夫妻禱者而祝曰使我無故得百束布其夫<lb/>
曰何少也對曰益是子將以買妾<lb/>
荆王欲宦諸公子於四隣戴歇曰不可宦公子於四隣<lb/>
<pb n="KR3c0005_WYG_010-5b"/>
四隣必重之曰子出者重重則必為所重之國黨則是<lb/>
教子於外市也不便<lb/>
魯孟孫叔孫季孫相戮力刧昭公遂奪其國而擅其制<lb/>
魯三桓逼昭公攻季孫氏而孟孫氏叔孫氏相與謀曰<lb/>
救之乎叔孫氏之御者曰我家臣也安知公家凡有季<lb/>
孫與無季孫於我孰利皆曰無季孫必無叔孫然則救<lb/>
之於是撞西北隅而入孟孫見叔孫之旗入亦救之三<lb/>
桓為一昭公不勝逐之死於乾侯<lb/>
<pb n="KR3c0005_WYG_010-6a"/>
公叔相韓而有功齊公仲甚重於王公叔恐王之相公<lb/>
仲也使齊韓約而攻衛公叔因内齊軍於鄭以劫其君<lb/>
以固其位而信兩國之約<lb/>
翟璜魏王之臣也而善於韓乃召韓兵令之攻魏因請<lb/>
為魏王搆之以自重也<lb/>
越王攻吳王吳王謝而告服越王欲許之范蠡大夫種<lb/>
曰不可昔天以越與吳吳不受今天反夫差亦天禍也<lb/>
以吳予越再拜受之不可許也大宰嚭遺大夫種書曰<lb/>
<pb n="KR3c0005_WYG_010-6b"/>
狡兎盡則良犬烹敵國滅則謀臣亡大夫何不釋吳而<lb/>
患越乎大夫種受書讀之太息而歎曰殺之越與吳同<lb/>
命<lb/>
大成牛從趙謂申不害於韓曰以韓重我於趙請以趙<lb/>
重子於韓是子有兩韓我有兩趙<lb/>
司馬喜中山君之臣也而善於趙嘗以中山之謀㣲告<lb/>
趙王吕倉魏王之臣也而善於秦荆㣲諷秦荆令之攻<lb/>
魏因請行和以自重也<lb/>
<pb n="KR3c0005_WYG_010-7a"/>
宋石衛將也衛君荆將也兩國搆難二子皆將宋石遺<lb/>
衛君書曰二軍相當兩旗相望唯毋一戰戰必不兩存<lb/>
此乃兩主之事也與子無有私怨善者相避也<lb/>
白圭相魏暴譴相韓白圭謂暴譴曰子以韓輔我於魏<lb/>
我以魏待子於韓臣長用魏子長用韓<lb/>
三齊中大夫有夷射者御飲於王醉甚而出倚於郎門<lb/>
門者刖跪請曰足下無意賜之餘瀝乎夷射曰叱去刑<lb/>
餘之人何事乃敢乞飲長者刖跪走退及夷射去刖跪<lb/>
<pb n="KR3c0005_WYG_010-7b"/>
因捐水郎門霤下類溺者之狀明日王出而訶之曰誰<lb/>
溺於是刖跪對曰臣不見也雖然昨日中大夫夷射立<lb/>
於此王因誅夷射而殺之<lb/>
魏王臣二人不善濟陽君濟陽君因偽令人矯王命而<lb/>
謀攻已王使人問濟陽君曰誰與恨對曰無敢與恨雖<lb/>
然嘗與二人不善不足以至於此王問左右左右曰固<lb/>
然王因誅二人者<lb/>
季辛與爰騫相怨司馬喜新與季辛惡因㣲令人殺爰<lb/>
<pb n="KR3c0005_WYG_010-8a"/>
騫中山之君以為季辛也因誅之<lb/>
荆王所愛妾有鄭袖者荆王新得羙女鄭袖因教之曰<lb/>
王甚喜人之掩口也為近王必掩口羙女入見近王因掩<lb/>
口王問其故鄭袖曰此固言惡王之臭及王與鄭袖羙女<lb/>
三人坐袖因先誡御者曰王適有言必亟聽從王言羙女<lb/>
前近王甚數掩口王勃然怒曰劓之御因揄刀而劓羙人<lb/>
一曰魏王遺荆王羙人荆王甚恱之夫人鄭袖知王恱<lb/>
愛之也亦恱愛之甚於王衣服玩好擇其所欲為之王<lb/>
<pb n="KR3c0005_WYG_010-8b"/>
曰夫人知我愛新人也其恱愛之甚於寡人此孝子所<lb/>
以養親忠臣之所以事君也夫人知王之不以己為妬<lb/>
也因謂新人曰王甚恱愛子然惡子之鼻子見王常掩<lb/>
鼻則王長幸子矣於是新人從之每見王常掩鼻王謂<lb/>
夫人曰新人見寡人常掩鼻何也對曰不已知也王强<lb/>
問之對曰頃嘗言惡聞王臭王怒曰劓之夫人先誡御<lb/>
者曰王適有言必可從命御者因揄刀而劓羙人<lb/>
費無極荆令尹之近者也郄宛新事令尹令尹甚愛之<lb/>
<pb n="KR3c0005_WYG_010-9a"/>
無極因謂令尹曰君愛宛甚何不一為酒其家令尹曰<lb/>
善因令之為具於郄宛之家無極教宛曰令尹甚傲而<lb/>
好兵子必謹敬先亟陳兵堂下及門庭宛因為之令尹<lb/>
徃而大驚曰此何也無極曰君殆去之事未可知也令<lb/>
尹大怒舉兵而誅郄宛遂殺之<lb/>
犀首與張夀為怨陳需新入不善犀首因使人㣲殺張<lb/>
夀魏王以為犀首也乃誅之<lb/>
中山有賤公子馬甚瘦車甚弊左右有私不善者乃為<lb/>
<pb n="KR3c0005_WYG_010-9b"/>
之請王曰公子甚貧馬甚瘦王何不益之馬食王不許<lb/>
左右因㣲令夜燒芻廐王以為賤公子也乃誅之<lb/>
魏有老儒不善濟陽君客有與老儒私怨者因攻老儒<lb/>
殺之以徳於濟陽君曰臣為其不善君也故為君殺之<lb/>
濟陽君因不察而賞之一曰濟陽君有少庶子者不見<lb/>
知欲入愛於君者齊使老儒掘藥於馬梨之山濟陽少<lb/>
庶子欲以為功入見於君曰齊使老儒掘藥於馬梨之<lb/>
山名掘藥也實間君之國君殺之是將以濟陽君抵罪<lb/>
<pb n="KR3c0005_WYG_010-10a"/>
於齊矣臣請刺之君曰可於是明日得之城陰而刺之<lb/>
濟陽君還益親之<lb/>
四陳需魏王之臣也善於荆王而令荆攻魏荆攻魏陳<lb/>
需因請為魏王行解之因以荆勢相魏<lb/>
韓昭侯之時黍種常貴甚昭侯令人覆廪吏果竊黍種<lb/>
而糶之甚多<lb/>
昭奚恤之用荆也有燒倉廥<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>者而不知其人昭奚恤<lb/>
令吏執販茅者而問之果燒也<lb/>
<pb n="KR3c0005_WYG_010-10b"/>
昭奚侯之時宰人上食而羮中有生肝焉昭侯召宰人<lb/>
之次而誚之曰若何為置生肝寡人羮中宰人頓首服<lb/>
死罪曰竊欲去尚宰人也一曰僖侯浴湯中有礫僖侯<lb/>
曰尚浴免則有當代者乎左右對曰有僖侯曰召而來<lb/>
譙之曰何為置礫湯中對曰尚浴免則臣得代之是以<lb/>
置礫湯中<lb/>
文公之時宰臣上炙而髮繞之文公召宰人而譙之曰<lb/>
女欲寡人之哽耶奚為以髮繞炙宰人頓首再拜請曰<lb/>
<pb n="KR3c0005_WYG_010-11a"/>
有死罪三援礪砥刀利猶干將也切肉肉斷而髪不斷<lb/>
臣之罪一也援木而貫臠而不見髪臣之罪二也奉熾<lb/>
爐炭火盡赤紅而炙熟而髪不燒臣之罪三也堂下得<lb/>
無㣲有疾臣者乎公曰善乃召其堂下而譙之果然乃<lb/>
誅之一曰晉平公觴客少庶子進炙而髪繞之平公趣<lb/>
殺炮人毋有反令炮人呼天曰嗟乎臣有三罪死而不<lb/>
自知乎平公曰何謂也對曰臣刀之利風靡骨斷而髪<lb/>
不斷是臣之一死也桑炭炙之肉紅白而髪不焦是臣<lb/>
<pb n="KR3c0005_WYG_010-11b"/>
之二死也炙熟又重睫而視之髪繞炙而目不見是臣<lb/>
之三死也意者堂下其有翳憎臣者乎殺臣不亦蚤乎<lb/>
穰侯相秦而齊强穰侯欲立秦為帝而齊不聽因請立<lb/>
齊為東帝而不能成也<lb/>
五晉獻公之時驪姬貴擬於后妻而欲以其子奚齊代<lb/>
太子申生因患申生於君而殺之遂立奚齊為太子<lb/>
鄭君已立太子矣而有所愛羙女欲以其子為後夫人<lb/>
恐因用毒藥賊君殺之<lb/>
<pb n="KR3c0005_WYG_010-12a"/>
衛州吁重於衛擬於君羣臣百姓盡畏其勢重州吁果<lb/>
殺其君而奪之政<lb/>
公子朝周太子也弟公子根甚有寵於君君死遂以東<lb/>
周叛分為兩國<lb/>
楚成王以商臣為太子既而又欲置公子職商臣作亂<lb/>
遂攻殺成王一曰楚成王商臣為太子既欲置太子職<lb/>
商臣聞之未察也乃謂其傅潘崇曰奈何察之也潘崇<lb/>
曰饗江芊而勿敬也太子聽之江芉曰呼役夫宜君王<lb/>
<pb n="KR3c0005_WYG_010-12b"/>
之欲廢女而立職也商臣曰信矣潘崇曰能事之乎曰<lb/>
不能能為之諸侯乎曰不能能舉大事乎曰能於是乃<lb/>
起宿營之甲而攻成王成王請食熊膰而死不許遂自<lb/>
殺<lb/>
韓廆相哀侯嚴遂重於君二人甚相害也嚴遂乃令人<lb/>
刺韓廆而兼哀侯<lb/>
田恒相齊闞止重於簡公二人相憎而欲相賊也田恒<lb/>
因行私惠以取其國遂殺簡公而奪之政<lb/>
<pb n="KR3c0005_WYG_010-13a"/>
戴驩為宋太宰皇喜重於君二人争事而相害也皇喜<lb/>
遂殺宋君而奪其政<lb/>
狐突曰國君好内則太子危好外則相室危<lb/>
鄭君為鄭昭曰太子亦何如對曰太子未生也君曰太<lb/>
子已置而曰未生何也對曰太子雖置然而君之好色<lb/>
不已所愛有子君必愛之愛之則必欲以為後臣故曰<lb/>
太子未生也<lb/>
六文王資費仲而遊於紂之旁令之諫紂而亂其心<lb/>
<pb n="KR3c0005_WYG_010-13b"/>
荆王使人之秦秦王甚禮之王曰敵國有賢者國之憂<lb/>
也今荆王之使者甚賢寡人患之羣臣諫曰以王之賢<lb/>
聖與國之資厚願荆王之賢人王何不深知之而隂有<lb/>
之荆以為外用也則必誅之<lb/>
仲尼為政於魯道不拾遺齊景公患之黎且謂景公曰<lb/>
去仲尼猶吹毛耳君何不迎之以重祿高位遺哀公女<lb/>
樂以驕榮其意哀公新樂之必怠於政仲尼必諫諫必<lb/>
輕絶於魯景公曰善乃令黎且以女樂六遺哀公哀公<lb/>
<pb n="KR3c0005_WYG_010-14a"/>
樂之果怠於政仲尼諫不聽去而之楚<lb/>
楚王謂干象曰吾欲以楚扶甘茂而相之秦可乎干象<lb/>
對曰不可也王曰何也曰甘茂少而事史舉先生史舉<lb/>
上蔡之監門也大不事君小不事家以苛刻聞天下茂<lb/>
事之順焉惠王之明張儀之辨也茂事之取十官而免<lb/>
於罪是茂賢也王曰相人敵國而相賢其不可何也干<lb/>
象曰前時王使邵滑之越五年而能亡越所以然者越<lb/>
亂而楚治也日者知用之越今亡之秦不亦太亟亡乎<lb/>
<pb n="KR3c0005_WYG_010-14b"/>
王曰然則為之奈何干象對曰不如相共立王曰共立<lb/>
可相何也對曰共立少見愛幸長為貴卿被王衣含杜<lb/>
若握玉環以聽於朝且利以亂秦矣<hi>共立一云公子赫</hi>
吳攻荆子胥使人宣言於荆曰子期用將擊之子常用<lb/>
將去之荆人聞之因用子常而退子期也吳人擊之遂<lb/>
勝之<lb/>
晉獻公伐虞虢乃遺之屈産之乘垂棘之璧女樂六以<lb/>
榮其意而亂其政<lb/>
<pb n="KR3c0005_WYG_010-15a"/>
叔向之讒萇𢎞也為書曰萇𢎞謂叔向曰子為我謂晉<lb/>
君所與君期者時可矣何不亟以兵來因佯遺其書周<lb/>
君之庭而亟去行周以萇𢎞為賣周也乃誅萇𢎞而殺<lb/>
之<lb/>
鄭桓公將欲襲鄶先問鄶之豪傑良臣辯智果敢之士<lb/>
盡與姓名擇鄶之良田賂之為官爵之名而書之因為<lb/>
設壇場郭門之外而埋之釁之以雞豭若盟狀鄶君以<lb/>
為内難也而盡殺其良臣桓公襲鄶遂取之<lb/>
<pb n="KR3c0005_WYG_010-15b"/>
七秦侏儒善於荆王而陰有善荆王左右而内重於惠<lb/>
文君荆適有謀侏儒常先聞之以告惠文君鄴令襄疵<lb/>
陰善趙王左右趙王謀襲鄴襄疵常輙聞而先言之魏<lb/>
王備之趙乃輙還<lb/>
衛嗣君之時有人於令之左右縣令有發蓐而席弊甚<lb/>
嗣公還令人遺之席曰吾聞汝今者發蓐而席弊甚賜<lb/>
汝席縣令大驚以君為神也<lb/>
　　　右𫝊<lb/>
<pb n="KR3c0005_WYG_010-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3c0005_WYG_010-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韓非子卷十<lb/>
</p>
<p>
</p>
  </div>
</body>
</text>
</TEI>
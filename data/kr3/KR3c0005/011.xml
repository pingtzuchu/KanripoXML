<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>韓非子卷十一</head>
    <p>
<pb n="KR3c0005_WYG_011-1a"/>
欽定四庫全書<lb/>
　韓非子卷十一　　　　　　元　何犿　註<lb/>
　　外儲說左上第三十二<lb/>
一明主之道如有若之應宓子也明主之聽言也羙其<lb/>
辯其觀行也賢其逺故羣臣士民之道言者迂𢎞其行<lb/>
身也離世其說在田鳩對荆王也故墨子為木鳶謳癸<lb/>
築武宫夫藥酒用言明在聖主之以獨知也<lb/>
二人主之聽言也不以功用為的則說者多棘刺白馬<lb/>
<pb n="KR3c0005_WYG_011-1b"/>
之說不以儀的為關則射者皆如羿也人主於說也皆<lb/>
如燕王學道也而長說者皆如鄭人争年也是以言有<lb/>
纎察㣲難而非務也故李惠宋墨皆畫䇿也論有迂深<lb/>
閎大非用也故畏震瞻車狀皆鬼魅也言而拂難堅确<lb/>
非功也故務卞鮑介墨翟皆堅瓠也且虞慶詘匠也而<lb/>
屋壊范且窮工而弓折是故求其誠者非歸餉也不可<lb/>
三夫挾相為則責望自為則事行故父子或怨譟取庸<lb/>
作者進羙羮說在文公之先宣言與句踐之稱如皇也<lb/>
<pb n="KR3c0005_WYG_011-2a"/>
故桓公藏蔡怒而攻楚吳起懐瘳實而吮傷且先王之<lb/>
賦頌鍾鼎之銘皆潘吾之跡華山之博也然先王所期<lb/>
者利也所用者力也築杜之諺目辭說也請許學者而<lb/>
行宛曼於先王或者不宜今乎如是不能更也鄭縣人<lb/>
得車軛也衛人佐弋也卜子妻為弊袴也而其少者也<lb/>
先王之言有其所為小而世意之大者有其所為大而<lb/>
世意之小者未可必知也說在宋人之解書與梁人之<lb/>
讀記也故先王有郢書而後世多燕說夫不適國事而<lb/>
<pb n="KR3c0005_WYG_011-2b"/>
謀先王皆歸取度者也<lb/>
四利之所在民歸之名之所彰士死之是以功外於法<lb/>
而賞加焉則上不能得所利於下名外於法而譽加焉<lb/>
則士勸名而不畜之於君故中章胥己仕而中牟之民<lb/>
棄田圃而隨文學者邑之半平公腓痛足痺而不敢壊<lb/>
坐晉國之辭仕托慕者國之錘此三士者言襲法則官<lb/>
府之籍也行中事則如令之民也二君之禮太甚若言<lb/>
離法而行逺功則繩外民也二君又何禮之禮之當亡<lb/>
<pb n="KR3c0005_WYG_011-3a"/>
且居學之士國無事不用力有難不披甲禮之則惰修<lb/>
耕戰之功不禮則周主上之法國安則尊顯危則為屈<lb/>
公之威人主奚得於居學之士哉故明王論李疵視中<lb/>
山也<lb/>
五詩曰不躬不親庶民不信傅說之以無衣紫子産之<lb/>
以鄭簡宋襄責之以尊厚耕戰夫不明分不責誠而以<lb/>
躬親蒞下且為下走睡卧與夫揜弊㣲服孔丘不知故<lb/>
稱猶盂鄒君不知故先自僇明主之道如叔向賦獵與<lb/>
<pb n="KR3c0005_WYG_011-3b"/>
昭侯之奚聽也<lb/>
六小信成則大信立故明主積於信賞罰不信則禁令<lb/>
不行說在文公之攻原與箕鄭救餓也是以吳起須故<lb/>
人而食文侯㑹虞人而獵故明主表信如曽子殺彘也<lb/>
患在尊厲王撃驚鼔與李悝謾兩和也<lb/>
　　　右經<lb/>
一宓子賤治單父有若見之曰子何臞也宓子曰君不<lb/>
知賤不肖使治單父官事急心憂之故臞也有若曰昔<lb/>
<pb n="KR3c0005_WYG_011-4a"/>
者舜鼔五絃歌南風之詩而天下治今以單父之細也<lb/>
治之而憂治天下將奈何乎故有術而御之身坐於廟<lb/>
堂之上有處女子之色無害於治無術而御之身雖瘁<lb/>
臞猶未有益<lb/>
楚王謂田鳩曰墨子者顯學也其身體則可其言多而<lb/>
不辯何也曰昔秦伯嫁其女於晉公子令晉為之飾裝<lb/>
從衣文之媵七十人至晉晉人愛其妾而賤公女此可<lb/>
謂善嫁妾而未可謂善嫁女也楚人有賣其珠於鄭者<lb/>
<pb n="KR3c0005_WYG_011-4b"/>
為木蘭之櫃薰桂椒之櫝綴以珠玉飾以玫瑰輯以羽<lb/>
翠鄭人買其櫝而還其珠此可謂善賣櫝矣未可謂善<lb/>
鬻珠也今世之談也皆道辯說文辭之言人主覽其文<lb/>
而忘有用墨子之說傳先王之道論聖人之言以宣告<lb/>
人若辯其辭則恐人懐其文忘其直以文害用也此與<lb/>
楚人鬻珠秦伯嫁女同類故其言多不辯<lb/>
墨子為木鳶三年而成蜚一日而敗弟子曰先生之巧<lb/>
至能使木鳶飛墨子曰不如為車輗者巧也用咫尺之<lb/>
<pb n="KR3c0005_WYG_011-5a"/>
木不費一朝之事而引三十石之任致逺力多久於嵗<lb/>
數今我為鳶三年成蜚一日而敗惠子聞之曰墨子大<lb/>
巧巧為輗拙為鳶<lb/>
宋王與齊仇也築武宫謳癸倡行者止觀築者不倦王<lb/>
聞召而賜之對曰臣師射稽之謳又賢於癸王召射稽<lb/>
使之謳行者不止築者知倦王曰行者不止築者知倦<lb/>
其謳不勝如癸羙何也對曰王試度其功癸四板射稽<lb/>
八板擿其堅癸五寸射稽二寸<lb/>
<pb n="KR3c0005_WYG_011-5b"/>
夫良藥苦於口而智者勸而飲之知其入而已已疾也<lb/>
忠言拂於耳而明主聽之知其可以致功也<lb/>
二宋人有請為燕王以棘刺之端為母猴者必三月齋<lb/>
然後能觀之燕王因以三乘養之右御冶工言王曰臣<lb/>
聞人主無十日不燕之齋今知王不能久齋以觀無用<lb/>
之器也故以三月為期凡刻削者以其所以削必小今<lb/>
臣冶人也無以為之削此不然物也王必察之王因囚<lb/>
而問之果妄乃殺之冶人謂王曰計無度量言談之士<lb/>
<pb n="KR3c0005_WYG_011-6a"/>
多棘刺之說也一曰好㣲巧衛人曰能以棘刺之端為<lb/>
母猴燕王說之養之以五乘之奉王曰吾試觀客為棘<lb/>
刺之母猴客曰人主欲觀之必半嵗不入宫不飲酒食<lb/>
肉雨霽日出視之晏陰之間而棘刺之母猴乃可見也<lb/>
燕王因養衛人不能觀其母猴鄭有臺下之冶者謂燕<lb/>
王曰臣削者也諸㣲物必以削削之而所削必大於削<lb/>
今棘刺之端不容削鋒難以治棘刺之端王試觀客之<lb/>
削能與不能可知也王曰善謂衛人曰客為棘削之曰<lb/>
<pb n="KR3c0005_WYG_011-6b"/>
以削吾欲觀見之客曰臣請之舍取之因逃<lb/>
兒說宋人善辯者也持白馬非馬也服齊稷下之辯者<lb/>
乘白馬而過關則顧白馬之賦故籍之虚辭則能勝一<lb/>
國考實按形不能謾於一人<lb/>
夫新砥礪殺矢彀弩而射雖㝠而妄發其端未嘗不中<lb/>
秋毫也然而莫能復其處不可謂善射無常儀的也設<lb/>
五寸之的引十歩之逺非羿逄䝉不能必全者有常儀<lb/>
的也有度難而無度易也有常儀的則羿逄䝉以五寸<lb/>
<pb n="KR3c0005_WYG_011-7a"/>
為巧無常儀的則以妄發而中秋毫為拙故無度而應<lb/>
之則辯士繁說設度而持之雖知者猶畏失也不敢妄<lb/>
言今人主聽說不應之以度而說其辯不度之以功而<lb/>
譽其行此人主所以長欺而說者所以長養也<lb/>
客有教燕王為不死之道者王使人學之所使學者未<lb/>
及學而客死王大怒誅之王不知客之欺己而誅學者<lb/>
之晩也夫信不然之物而誅無罪之臣不察之患也且<lb/>
人所急無如其身不能自使其無死安能使王長生哉<lb/>
<pb n="KR3c0005_WYG_011-7b"/>
鄭人有相與争年者其一人曰我與黄帝之兄同年訟<lb/>
此而不訣以後息者為勝耳<lb/>
客有為周君畫莢者三年而成君觀之與髹莢者同狀<lb/>
周君大怒畫莢者曰築十版之墻鑿八尺之牖而以日<lb/>
始出時加之其上而觀周君為之望見其狀盡成龍蛇<lb/>
禽獸車馬萬物之狀備具周君大恱畫莢之功非不㣲<lb/>
難也然其用與素髹莢同<lb/>
客有為齊王畫者齊王問曰畫孰最難者曰犬馬難孰<lb/>
<pb n="KR3c0005_WYG_011-8a"/>
易者曰鬼魅最易夫犬馬人所知也旦暮罄於前不可<lb/>
類之故難鬼神無形者不罄於前故易之也<lb/>
齊有居士田仲者宋人屈榖見之曰榖聞先生之義不<lb/>
恃仰人而食今榖有樹瓠之道堅如石厚而無竅獻之<lb/>
仲曰夫瓠所貴者謂其可以盛也今厚而無竅則不可<lb/>
剖以盛物而任重如堅石則不可以剖而以斟吾無以<lb/>
瓠為也曰然榖將以欲弃之今田仲不恃仰人而食亦<lb/>
無益人之國亦堅瓠之類也<lb/>
<pb n="KR3c0005_WYG_011-8b"/>
虞慶為屋謂匠人曰屋太尊匠人對曰此新屋也塗濡<lb/>
而椽生虞慶曰不然夫塗濡重而生椽撓以撓椽任重<lb/>
塗此宜卑虞慶曰不然更日久則塗乾而椽燥塗乾則<lb/>
輕椽燥則直直椽任輕塗此益尊匠人詘為之而屋壊<lb/>
一曰虞慶將為屋匠人曰材生而塗濡夫材生則撓塗<lb/>
濡則重以撓任重今雖成久必壊虞慶曰材乾則直塗<lb/>
乾則輕今誠得乾日以輕直雖久必不壊匠人詘作之<lb/>
成有間屋果壊<lb/>
<pb n="KR3c0005_WYG_011-9a"/>
范且曰弓之折必於其盡也不於其始也夫工人張弓<lb/>
也伏檠三旬而蹈弦一日犯機是節之其始而暴之其<lb/>
盡也焉得無折范且曰不然伏檠一日而蹈弦三旬而<lb/>
犯機是暴之其始而節之其盡也工人窮也為之弓折<lb/>
范且虞慶之言皆文辯辭勝而反事之情人主說而不<lb/>
禁此所以敗也夫不謀治强之功而艷乎辯說文麗之<lb/>
聲是却有術之士而任壊屋折弓也故人主之於國事<lb/>
也皆不逹乎工匠之搆屋張弓也然而士窮乎<lb/>
<pb n="KR3c0005_WYG_011-9b"/>
范且虞慶者為虚辭其無用而勝實事其無易而窮也<lb/>
人主多無用之辯而少無易之言此所以亂也今世之<lb/>
為范且虞慶者不輟而人主說之不止是貴敗折之類<lb/>
而以知術之人為工匠也不得施其技巧故屋壊弓折<lb/>
知治之人不得行其方術故國亂而主危<lb/>
夫嬰兒相與戯也以塵為飯以塗為羮以木為胾然至<lb/>
日晩必歸饟者塵飯塗羮可以戱而不可食也夫稱上<lb/>
古之𫝊頌辯而不慤道先王仁義而不能正國者此亦<lb/>
<pb n="KR3c0005_WYG_011-10a"/>
可以戱而不可以為治也夫慕仁義而弱亂者三晉也<lb/>
不慕而治强者秦也然而秦强而未帝者治未畢也<lb/>
三人為嬰兒也父母養之簡子長而怨子盛壯成人其<lb/>
供養薄父母怒而誚之子父至親也而或譙或怨者皆<lb/>
挾相為而不周於為己也夫賣庸而播耕者主人費家<lb/>
而羙食調布而求易錢者非愛庸客也曰如是耕者且<lb/>
深耨者熟耘也庸客致力而疾耕耘者盡巧而正畦陌<lb/>
疇畤者非愛主人也曰如是羮且羙錢布且易云也此<lb/>
<pb n="KR3c0005_WYG_011-10b"/>
其養功力有父子之澤矣而心調於用者皆挾自為心<lb/>
也故人行事施予以利之為心則越人易和以害之為<lb/>
心則父子離且怨<lb/>
文公伐宋乃先宣言曰吾聞宋君無道蔑侮長老分財<lb/>
不中教令不信余來為民誅之<lb/>
越伐吳乃先宣言曰我聞吳王築如皇之臺握深池罷<lb/>
苦百姓煎靡財貨以盡民力余為民誅之<lb/>
蔡女為桓公妻桓公與之乘舟夫人蕩舟桓公大懼禁<lb/>
<pb n="KR3c0005_WYG_011-11a"/>
之不止怒而出之乃且復召之因復更嫁之桓公大怒<lb/>
將伐蔡仲父諫曰夫以寢席之戯不足以伐人之國功<lb/>
業不可冀也請無以此為規也桓公不聽仲父曰必不<lb/>
得已楚之菁茅不貢於天子三年矣君不如舉兵為天<lb/>
子伐楚楚服因還襲蔡曰余為天子伐楚而蔡不以兵<lb/>
聽從遂滅之此義於名而利於實故必有天子誅之名<lb/>
而有報讎之實<lb/>
吳起為魏將而攻中山軍人有病疽者吳起跪而自吮<lb/>
<pb n="KR3c0005_WYG_011-11b"/>
其膿傷者之母立泣人問曰將軍於若子如是尚何為<lb/>
而泣對曰吳起吮其父之創而父死今是子又將死也<lb/>
今吾是以泣<lb/>
趙主父令工施鉤梯而緣潘吾刻踈人迹其上廣三尺<lb/>
長五尺而勒之曰主父常遊於此<lb/>
秦昭王令工施鉤梯而上華山以松栢之心為博箭長<lb/>
八尺棊長八寸而勒之曰昭王嘗與天神愽於此矣<lb/>
文公反國至河令籩豆捐之席蓐捐之手足胼胝面目<lb/>
<pb n="KR3c0005_WYG_011-12a"/>
黧黑者後之咎犯聞之而夜哭公曰寡人出亡二十年<lb/>
乃今得反國咎犯聞之不喜而哭意不欲寡人反國耶<lb/>
犯對曰籩豆所以食也席蓐所以卧也而君捐之手足<lb/>
胼胝面目黧黑勞有功者也而君後之今臣有與在後<lb/>
中不勝其哀故哭且臣為君行詐偽以反國者衆矣臣<lb/>
尚自惡也而况於君再拜而辭文公止之曰諺曰築社<lb/>
者攓撅而置之端冕而祀之今子與我取之而不與我<lb/>
治之與我置之而不與我祀之焉可解左驂而盟於河<lb/>
<pb n="KR3c0005_WYG_011-12b"/>
鄭縣人卜子使其妻為袴其妻問曰今袴何如夫曰象<lb/>
吾故袴妻子因毁新令如故袴<lb/>
鄭縣人有得車軛者而不知其名問人曰此何種也對<lb/>
曰此車軛也俄又復得一問人曰此是何種也對曰此<lb/>
車軛也問者大怒曰曩者曰車軛今又曰車軛是何衆<lb/>
也此女欺我也遂與之鬭<lb/>
衛人有佐弋者鳥至因先以其裷麾之鳥驚而不射也<lb/>
鄭縣人乙子妻之市買鼈以歸過潁水以為渇也因縱<lb/>
<pb n="KR3c0005_WYG_011-13a"/>
而飲之遂亡其鼈<lb/>
夫少者侍長者飲長者飲亦自飲也一曰魯人有自喜<lb/>
者見長年飲酒不能釂則唾之亦效唾之一曰宋人有<lb/>
少者亦欲效善見長者飲無餘非斟酒飲也而欲盡之<lb/>
書曰紳之束之宋人有治者因重帯自紳束也人曰是<lb/>
何也對曰書言之固然書曰既雕既琢還歸其樸<lb/>
梁人有治者動作言學舉事於文曰難之固失其實人<lb/>
曰是何也對曰書言之固然<lb/>
<pb n="KR3c0005_WYG_011-13b"/>
郢人有遺燕相國書者夜書火不明因謂持燭者曰舉<lb/>
燭云而過書舉燭舉燭非書意也燕相受書而說之曰<lb/>
舉燭者尚明也尚明也者舉賢而任之燕相白王大說<lb/>
國以治治則治矣非書意也今世學者多似此類<lb/>
鄭人有且置履者先自度其足而置之其坐至之市而<lb/>
忘操之已得履乃曰吾忘持度反歸取之及反市罷遂<lb/>
不得履人曰何不試之以足曰寧信度無自信也<lb/>
四王登為中牟令上言於襄主曰中牟有士曰中章胥<lb/>
<pb n="KR3c0005_WYG_011-14a"/>
己者其身甚修其學甚博君何不舉之王曰子見之我<lb/>
將為中大夫相室諫曰中大夫晉重列也今無功而受<lb/>
非晉臣之意君其耳而未之目耶襄王曰我取登既耳<lb/>
而目之矣登之所取又耳而目之是耳目人絶無已也<lb/>
王登一日而見二中大夫予之田宅中牟之人棄其田<lb/>
耘賣宅圃而隨文學者邑之半<lb/>
叔向御坐平公請事公腓痛足痺轉筋而不敢壊坐晉<lb/>
國聞之皆曰叔向賢者平公禮之轉筋而不敢壊坐晉<lb/>
<pb n="KR3c0005_WYG_011-14b"/>
國之辭仕託慕叔向者國之錘矣<lb/>
鄭縣人有屈公者聞敵恐因死恐已因生<lb/>
趙主父使李疵視中山可攻不也還報曰中山可伐也<lb/>
君不亟伐將後齊燕主父曰何故可攻李疵對曰其君<lb/>
見好巖穴之士所傾盖與車以見窮閭隘巷之士以十<lb/>
數伉禮下布衣之士以百數矣君曰以子言論是賢君<lb/>
也安可攻疵曰不然夫好顯巖穴之士而朝之則戰士<lb/>
怠於行陣上尊學者下士居朝則農夫惰於田戰士怠<lb/>
<pb n="KR3c0005_WYG_011-15a"/>
於行陣者則兵弱也農夫惰於田者則國貧也兵弱於<lb/>
敵國貧於内而不亡者未之有也伐之不亦可乎主父<lb/>
曰善舉兵而伐中山遂滅也<lb/>
五齊桓公好服紫一國盡服紫當是時也五素不得一<lb/>
紫桓公患之謂管仲曰寡人好服紫紫貴甚一國百姓<lb/>
好服紫不已寡人奈何管仲曰君何不試勿衣紫也謂<lb/>
左右曰吾甚惡紫之臭於是左右適有衣紫而進者公<lb/>
必曰少却吾惡紫臭公曰諾於是日郎中莫衣紫其明<lb/>
<pb n="KR3c0005_WYG_011-15b"/>
日國中莫衣紫三日境内莫衣紫也一曰齊王好衣紫<lb/>
齊人皆好也齊國五素不得一紫齊王患紫貴傅說王<lb/>
曰詩云不躬不親庶民不信今王欲民無衣紫者王請<lb/>
自解紫衣而朝羣臣有紫衣進者曰益逺寡人惡臭是<lb/>
日也郎中莫衣紫是月也國中莫衣紫是嵗也境内莫<lb/>
衣紫<lb/>
鄭簡公謂子産曰國小廹於荆晉之間今城郭不完兵<lb/>
甲不備不可以待不虞子産曰臣閉其外也已逺矣而<lb/>
<pb n="KR3c0005_WYG_011-16a"/>
守其内也已固矣雖小國猶不危之也君其勿憂是以<lb/>
沒簡公身無患子産相鄭簡公謂子産曰飲酒不樂也<lb/>
俎豆不大鐘鼔竽瑟不鳴寡人之事不一國家不定百<lb/>
姓不治耕戰不輯睦亦子之罪子有職寡人亦有職各<lb/>
守其職子産退而為政五年國無盜賊道不拾遺桃棗<lb/>
蔭於街者莫有援也錐刀遺道三日可反三年不變民<lb/>
無饑也<lb/>
宋襄公與楚人戰於涿谷上宋人既成列矣楚人未及<lb/>
<pb n="KR3c0005_WYG_011-16b"/>
濟右司馬購强趨而諫曰楚人衆而宋人寡請使楚人<lb/>
半渉未成列而撃之必敗襄公曰寡人聞君子曰不重<lb/>
傷不擒二毛不推人於險不廹人於阨不鼔不成列今<lb/>
楚未濟而撃之害義請使楚人畢渉成陣而後鼔士進<lb/>
之右司馬曰君不愛宋民腹心不完特為義耳公曰不<lb/>
反列且行法右司馬反列楚人已成列撰陣矣公乃鼔<lb/>
之宋人大敗公傷股三日而死此乃慕自親仁義之禍<lb/>
夫必恃人主之自躬親而後民聽從是則將令人主耕<lb/>
<pb n="KR3c0005_WYG_011-17a"/>
以為上服戰鴈行也民乃肯耕戰則人主不泰危乎而<lb/>
人臣不泰安乎<lb/>
齊景公遊少海𫝊騎從中來謁曰嬰疾甚且死恐公後<lb/>
之景公遽起𫝊騎又至景公曰趨駕煩且之乘使騶子<lb/>
韓樞御之行數百歩以騶為不疾奪轡代之御可數百<lb/>
歩以馬為不進盡釋車而走以煩且之良而騶子韓樞<lb/>
之巧而以為不如下走也<lb/>
魏昭王欲與官事謂孟嘗君曰寡人欲與官事君曰王<lb/>
<pb n="KR3c0005_WYG_011-17b"/>
欲與官事則何不試習讀法昭王讀法十餘簡而睡卧<lb/>
矣王曰寡人不能讀此法夫不躬親其勢柄而欲為人<lb/>
臣所宜為者也睡不亦宜乎<lb/>
孔子曰為人君者猶盂也民猶水也盂方水方盂圜水<lb/>
圜<lb/>
鄒君好服長纓左右皆服長纓甚貴鄒君患之問左右<lb/>
左右曰君好服百姓亦多服是以貴君因先自斷其纓<lb/>
而出國中皆不服長纓君不能下令為百姓服度以禁<lb/>
<pb n="KR3c0005_WYG_011-18a"/>
之乃斷纓出以示民是先戮以蒞民也<lb/>
叔向賦獵功多者受多功少者受少<lb/>
韓昭侯謂申子曰法度甚易行也申子曰法者見功而<lb/>
與賞因能而受官今君設法度而聽左右之請此所以<lb/>
難行也昭侯曰吾自今以來知行法矣寡人奚聽矣一<lb/>
曰申子請仕其從兄官昭侯曰非所學於子也聽子之<lb/>
謁敗子之道乎亡其用子之謁申子辟舍請罪<lb/>
六晉文公攻原裹十日糧遂與大夫期十日至原十日<lb/>
<pb n="KR3c0005_WYG_011-18b"/>
而原不下撃金而退罷兵而去士有從原中出者曰原<lb/>
三日即下矣羣臣左右諫曰夫原之食竭力盡矣君姑<lb/>
待之公曰吾與士期十日不去是亡吾信也得原失信<lb/>
吾不為也遂罷兵而去原人聞曰有君如彼其信也可<lb/>
無歸乎乃降公衛人聞曰有君如彼其信也可無從乎<lb/>
乃降公孔子聞而記之曰攻原得衛者信也<lb/>
文公問箕鄭曰救餓奈何對曰信公曰安信曰信名信<lb/>
名則羣臣守職善惡不踰百事不怠信事則不失天時<lb/>
<pb n="KR3c0005_WYG_011-19a"/>
百姓不踰信義則近親勸勉而逺者歸之矣<lb/>
吳起出遇故人而止之食故人曰諾令返而御吳子曰<lb/>
待公而食故人至暮不來起不食待之明日蚤令人求<lb/>
故人故人來方與之食<lb/>
魏文侯與虞人期獵明日㑹天疾風左右止文侯不聽<lb/>
曰不可以風疾之故而失信吾不為也遂自驅車徃犯<lb/>
風而罷虞人<lb/>
曽子之妻之市其子隨之而泣其母曰女還顧反為女<lb/>
<pb n="KR3c0005_WYG_011-19b"/>
殺彘適市來曽子欲捕彘殺之妻止之曰特與嬰兒戯<lb/>
耳曽子曰嬰兒非與戯也嬰兒非有知也待父母而學<lb/>
者也聽父母之教今子欺之是教子欺也父欺子而不<lb/>
信其母非以成教也遂烹彘也<lb/>
楚厲王有警為鼔以與百姓為戍飲酒醉過而撃之也<lb/>
民大驚使人止曰吾醉而與左右戱過撃之也民皆罷<lb/>
居數月有警撃鼔而民不赴乃更令明號而民信之<lb/>
李悝警其兩和曰謹警敵人旦暮且至撃汝如是者再<lb/>
<pb n="KR3c0005_WYG_011-20a"/>
三而敵不至兩和懈怠不信李悝居數月秦人來襲之<lb/>
至㡬奪其軍此不信患也一曰李悝與秦人戰謂左和<lb/>
曰速上右和已上矣又馳而至右和曰左和已上矣左<lb/>
右和曰上矣於是皆争上其明年與秦人戰秦人襲之<lb/>
至㡬奪其軍此不信之患<lb/>
　　　右傳<lb/>
　<lb/>
　<lb/>
<pb n="KR3c0005_WYG_011-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韓非子卷十一<lb/>
</p>
<p>
</p>
  </div>
</body>
</text>
</TEI>
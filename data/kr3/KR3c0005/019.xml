<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>韓非子卷十九</head>
    <p>
<pb n="KR3c0005_WYG_019-1a"/>
欽定四庫全書<lb/>
　韓非子卷十九　　　　　　元　何犿　註<lb/>
　　五蠧第四十九　顯學第五十<lb/>
五蠧第四十九<lb/>
上古之世人民少而禽獸衆人民不勝禽獸蟲蛇有聖<lb/>
人作搆木為巢以避羣害而民悦之使王天下號曰有<lb/>
巢氏民食果蓏蜯蛤腥臊惡臭而傷害腹胃民多疾病<lb/>
有聖人作鑚燧取火以化腥臊而民説之使王天下號<lb/>
<pb n="KR3c0005_WYG_019-1b"/>
之曰燧人氏中古之世天下大水而鯀禹决瀆近古之<lb/>
世桀紂暴亂而湯武征伐今有搆木鑚燧於夏后氏之<lb/>
世者必為鯀禹笑矣有决瀆於殷周之世者必為湯武<lb/>
笑矣然則今有美堯舜湯武禹之道於當今之世者必<lb/>
為新聖笑矣是以聖人不期修古<hi>在扶世急也</hi>不法常行論<lb/>
世之事因為之備宋人有耕田者田中有株兎走觸株<lb/>
折頸而死因釋其耒而守株冀復得兎兎不可復得而<lb/>
身為宋國笑今欲以先王之政治當世之民皆守株之<lb/>
<pb n="KR3c0005_WYG_019-2a"/>
類也古者丈夫不耕草木之實足食也婦女不織禽獸<lb/>
之皮足衣也不事力而飬足人民少而財有餘故民不<lb/>
爭是以厚賞不行重罰不用而民自治今人有五子不<lb/>
為多子又有五子大父未死而有二十五孫是以人民<lb/>
衆而貨財寡事力勞而供飬薄故民爭雖倍賞累罰而<lb/>
不免於亂堯之王天下也茅茨不翦采椽不斵糲粢之<lb/>
食藜藿之羹冬日麑裘夏日葛衣雖監門之服飬不虧<lb/>
於此矣禹之王天下也身執耒臿以為民先股無肢脛<lb/>
<pb n="KR3c0005_WYG_019-2b"/>
不生毛雖臣虜之勞不苦於此矣以是言之夫古之譲<lb/>
天子者是去監門之飬而離臣虜之勞也故傳天下而<lb/>
不足多也今之縣令一日身死子孫累世絜駕故人重<lb/>
之是以人之於讓也輕辭古之天子難去今之縣令者<lb/>
薄厚之實異也夫山居而谷汲者膢臘而相遺以水<hi>谷水</hi>
<hi>難得故節以水相遺也</hi>澤居苦水者買庸而决竇<hi>澤者苦水故買人功使决竇也</hi>
故饑嵗之春㓜弟不饟<hi>㓜弟可惜猶不饟之也</hi>饟嵗之秋䟽客必<lb/>
食非疏骨肉愛過客也多少之實異也是以古之易財<lb/>
<pb n="KR3c0005_WYG_019-3a"/>
非仁也財多也今之爭奪非鄙也財寡也輕辭天子非<lb/>
高也勢薄也重爭土槖非下也權重也故聖人議多少<lb/>
論薄厚為之政故罰薄不為慈誅嚴不為戾稱俗而行<lb/>
也故事因於世而備適於事古者文王處豐鎬之間地<lb/>
方百里行仁義而懐西戎遂王天下徐偃王處漢東地<lb/>
方五百里行仁義割地而朝者三十有六國荆文王恐<lb/>
其害己也舉兵伐徐遂滅之故文王行仁義而王天下<lb/>
偃王行仁義而䘮其國是仁義用於古不用於今也故<lb/>
<pb n="KR3c0005_WYG_019-3b"/>
曰世異則事異當舜之時有苖不服禹将伐之舜曰不<lb/>
可上徳不厚而行武非道也乃修教三年執干戚舞有<lb/>
苖乃服共工之戰鐡銛距者及乎敵鎧甲不堅者傷乎<lb/>
體是干戚用於古不用於今也故曰事異則備變上古<lb/>
競於道德中世逐於智謀當今爭於氣力齊将攻魯魯<lb/>
使子貢説之齊人曰子言非不辯也吾所欲者土地也<lb/>
非斯言所謂也遂舉兵伐魯去門十里以為界故偃王<lb/>
仁義而徐亡子貢辯智而魯削以是言之夫仁義辯智<lb/>
<pb n="KR3c0005_WYG_019-4a"/>
非所以持國也去偃王之仁息子貢之智循徐魯之力<lb/>
使敵萬乘則齊荆之欲不得行於二國矣<lb/>
夫古今異俗新故異備如欲以寛緩之政治急世之民<lb/>
猶無轡策而御駻馬此不知之患也今儒墨皆稱先王<lb/>
兼愛天下則視民如父母何以明其然也曰司寇行刑<lb/>
君為之不舉樂聞死刑之報君為流涕此所舉先王也<lb/>
夫以君臣為如父子則必治推是言之是無亂父子也<lb/>
人之情性莫先於父母皆見愛而未必治也雖厚愛矣<lb/>
<pb n="KR3c0005_WYG_019-4b"/>
奚遽不亂今先王之愛民不過父母之愛子子未必不<lb/>
亂也則民奚遽治哉且夫以法行刑而君為之流涕此<lb/>
以效仁非以為治也夫垂泣不欲刑者仁也然而不可<lb/>
不刑者法也先王勝其法不聼其泣則仁之不可以為<lb/>
治亦明矣且民者固服於勢寡能懐於義仲尼天下聖<lb/>
人也脩行明道以游海内海内説其仁美其義而為服<lb/>
役者七十人盖貴仁者寡能義者難也故以天下之大<lb/>
而為服役者七十人而為仁義者一人魯哀公下主也<lb/>
<pb n="KR3c0005_WYG_019-5a"/>
南面君國境内之民莫敢不臣民者固服於勢勢誠易<lb/>
以服人故仲尼反為臣而哀公顧為君仲尼非懐其義<lb/>
服其勢也故以義則仲尼不服於哀公乘勢則哀公臣<lb/>
仲尼今學者之説人主也不乘必勝之勢而務行仁義<lb/>
則可以王是求人主之必及仲尼而以世之凡民皆如<lb/>
列徒<hi>則七十子也</hi>此必不得之數也今有不才之子父母怒<lb/>
之弗為改鄉人譙之弗為動師長教之弗為變夫以父<lb/>
母之愛鄉人之行師長之智三羙加焉而終不動其脛<lb/>
<pb n="KR3c0005_WYG_019-5b"/>
毛不改州部之吏操官兵推公法而求索姦人然後恐<lb/>
懼變其節易其行矣故父母之愛不足以教子必待州<lb/>
部之嚴刑者民固驕於愛聴於威矣故十仞之城樓季<lb/>
弗能踰者峭也千仞之山跛牂昜牧者夷也故明王峭<lb/>
其法而嚴其刑也布帛㝷常庸人不釋鑠金百鎰盜跖<lb/>
不掇<hi>金銷爛雖多跖弃而不掇</hi>不必害則不釋㝷常必害則手不掇<lb/>
百鎰故明主必其誅也是以賞莫如厚而信使民利之<lb/>
罰莫如重而必使民畏之法莫如一而固使民知之故<lb/>
<pb n="KR3c0005_WYG_019-6a"/>
主施賞不遷行誅無赦譽輔其賞毁随其罰則賢不肖<lb/>
俱盡其力矣今則不然其有功也爵之而卑其士官也<lb/>
以其耕作也賞之而少其家業也以其不収也外之而<lb/>
髙其輕世也以其犯禁罪之而多其有勇也毁譽賞罰<lb/>
之所加者相與悖繆也故法禁壊而民愈亂今兄弟被<lb/>
侵必攻者㢘也<hi>世謂之有㢘隅之人</hi>知友被辱随仇者貞也㢘貞<lb/>
之行成而君上之法犯矣人主尊貞㢘之行而忘犯禁<lb/>
之罪故民程於勇而吏不能勝也不事力而衣食則謂<lb/>
<pb n="KR3c0005_WYG_019-6b"/>
之能不戰功而尊則謂之賢賢能之行成而兵弱而地<lb/>
荒矣人主説賢能之行而忘兵弱地荒之禍則私行立<lb/>
而公利滅矣儒以文亂法俠以武犯禁而人主兼禮之<lb/>
此所以亂也夫離法者罪而諸先王以文學取犯禁者<lb/>
誅而羣俠以私劒飬故法之所非君之所取吏之所誅<lb/>
上之所飬也法趣上下四相反也而無所定雖有十黄<lb/>
帝不能治也故行仁義者非所譽譽之則害功工文學<lb/>
者非所用用之則亂法楚之有直躬其父竊羊而謁之<lb/>
<pb n="KR3c0005_WYG_019-7a"/>
吏令尹曰殺之以為直於君而曲於父報而罪之以是<lb/>
觀之夫君之直臣父之暴子也魯人從君戰三戰三北<lb/>
仲尼問其故對曰吾有老父身死莫之飬也仲尼以為<lb/>
孝舉而上之以是觀之夫父之孝子君之背臣也故令<lb/>
尹誅而楚姦不上聞仲尼賞而魯民易降北上下之利<lb/>
若是其異也而人主兼舉匹夫之行而求致社稷之福<lb/>
必不幾矣古者蒼頡之作書也自環者謂之私背私謂<lb/>
之公公私之相背也乃蒼頡固以知之矣今以為同利<lb/>
<pb n="KR3c0005_WYG_019-7b"/>
者不察之患也然則為匹夫計者莫如修行義而習文<lb/>
學行義修則見信見信則受事文學習則為明師為明<lb/>
師則顯榮此匹夫之羙也然則無功而受事無爵而顯<lb/>
榮為有政如此則國必亂主必危矣故不相容之事不<lb/>
兩立也斬敵者受賞而高慈惠之行拔城者受爵禄而<lb/>
信㢘愛之説堅甲厲兵以備難而羙薦紳之飾富國以<lb/>
農距敵恃卒而貴文學之士廢敬上畏法之民而飬遊<lb/>
侠私劒之屬舉行如此治强不可得也國平飬儒侠難<lb/>
<pb n="KR3c0005_WYG_019-8a"/>
至用介士所利非所用所用非所利是故服事者簡其<lb/>
業而遊學者日衆是世之所以亂也且世之所謂賢者<lb/>
貞信之行也所謂智者微妙之言也微妙之言上智之<lb/>
所難知也今為衆人法而以上智之所難知則民無從<lb/>
識之矣故糟糠不飽者不務粱肉短褐不完者不待文<lb/>
繡夫治世之事急者不得則緩者非所務也今所治之<lb/>
政民間之事夫婦所明知者不用而慕上知之論則其<lb/>
於治反矣故微妙之言非民務也若夫賢良貞信之行<lb/>
<pb n="KR3c0005_WYG_019-8b"/>
者必待貴不欺之士貴不欺之士者亦無不欺之術也<lb/>
布衣相與交無富厚以相利無威勢以相懼也故求不<lb/>
欺之士今人主處制人之勢有一國之厚重賞嚴誅得<lb/>
操其柄以修明術之所燭雖有田常子罕之臣不敢欺<lb/>
也奚待於不欺之士今貞信之士不盈於十而境内之<lb/>
官以百數必任貞信之士則人不足官人不足官則治<lb/>
者寡而亂者衆矣故明主之道一法而不求智固術而<lb/>
不慕信故法不敗而羣官無姦詐矣今人主之於言也<lb/>
<pb n="KR3c0005_WYG_019-9a"/>
説其辯而不求其當焉其用於行也羙其聲而不責其<lb/>
功焉是以天下之衆其談言者務為辯而不周於用故<lb/>
舉先王言仁義者盈廷而政不免於亂行身者競於為<lb/>
髙而不合於功故智士退處巖穴歸禄不受而兵不免<lb/>
於弱政不免於亂此其故何也民之所譽上之所禮亂<lb/>
國之術也今境内之民皆言治藏商管之法者家有之<lb/>
而國愈貧言耕者衆執耒者寡也境内皆言兵藏孫吳<lb/>
之書者家有之而兵愈弱言戰者多被甲者少也故明<lb/>
<pb n="KR3c0005_WYG_019-9b"/>
主用其力不聼其言賞其功必禁無用故民盡死力以<lb/>
從其上夫耕之用力也勞而民為之者曰可得以富也<lb/>
戰之事也危而民為之者曰可得以貴也今修文學習<lb/>
言談則無耕之勞而有富之實無戰之危而有貴之尊<lb/>
則人孰不為也是以百人事智而一人用力事智者衆<lb/>
則法敗用力者寡則國貧此世之所以亂也故明主之<lb/>
國無書簡之文以法為教無先王之語以吏為師無私<lb/>
劒之捍以斬首為勇是境内之民其言談者必軌於法<lb/>
<pb n="KR3c0005_WYG_019-10a"/>
動作者歸之於功為勇者盡之於軍是故無事則國富<lb/>
有事則兵强此之謂王資既畜王資而承敵國之釁超<lb/>
五帝侔三王者必此法也今則不然士民縱恣於内言<lb/>
談者為勢於外外内稱惡以待强敵不亦殆乎故羣臣<lb/>
之言外事者非有分於從衡之黨則有仇讎之患而借<lb/>
力於國也從者合衆强以攻一弱也而衡者事一强以<lb/>
攻衆弱也皆非所以持國也今人臣之言衡者皆曰不<lb/>
事大則遇敵受禍矣事大未必有實則舉圖而委地效<lb/>
<pb n="KR3c0005_WYG_019-10b"/>
璽而請兵矣獻圖則地削效璽則名卑地削則國削名<lb/>
卑則政亂矣事大為衡未見其利也而亡地亂政矣人<lb/>
臣之言從者皆曰不救小而伐大則失天下失天下則<lb/>
國危國危而主卑救小未必有實則起兵而敵大矣救<lb/>
小未必能存而交大未必不有䟽有䟽則為强國制矣<lb/>
出兵則軍敗退守則城拔救小為從未見其利而亡地<lb/>
敗軍矣是故事强則以外權市官於内救小則以内重<lb/>
求利於外國利未立封土厚禄至矣主上雖卑人臣尊<lb/>
<pb n="KR3c0005_WYG_019-11a"/>
矣國地雖削私家富矣事成則以權長重事敗則以富<lb/>
退處人主之於其聼説也於其臣事未成則爵禄已尊<lb/>
矣事敗而弗誅則游説之士孰不為用矰繳之説而徼<lb/>
倖其後故破國亡主以聼言談者之浮説此其故何也<lb/>
是人君不明乎公私之利不察當否之言而誅罰不必<lb/>
其後也皆曰外事大可以王小可以安夫王者能攻人<lb/>
者也而安則不可攻也强則能攻人者也治則不可攻<lb/>
也治强不可責於外内政之修也今不行法術於内而<lb/>
<pb n="KR3c0005_WYG_019-11b"/>
事智於外則不至於治强矣鄙諺曰長袖善舞多錢善<lb/>
賈此言多資之易為工也故治强易為謀弱亂難為計<lb/>
故用於秦者十變而謀希失用於燕者一變而計希得<lb/>
非用於秦者必智用於燕者必愚也盖治亂之資異也<lb/>
故周去秦為從朞年而舉衛離魏為衡半歳而亡是周<lb/>
滅於從衛亡於衡也使周衛緩其從衡之計而嚴其境<lb/>
内之治明其法禁必其賞罰盡其地力以多其積致其<lb/>
民死以堅其城守天下得其地則其利少攻其國則其<lb/>
<pb n="KR3c0005_WYG_019-12a"/>
傷大萬乘之國莫敢自頓於堅城之下而使强敵裁其<lb/>
弊也此必不亡之術也舎必不亡之術而道必滅之事<lb/>
治國者之過也智困於内而政亂於外則亡不可振也<lb/>
民之故計皆就安利皆辟危窮今為之攻戰進則死於<lb/>
敵退則死於誅則危矣弃私家之事而必汗馬之勞家<lb/>
困而上弗論則窮矣窮危之所在也民安得勿避故事<lb/>
私門而完觧舎觧舍完則逺戰逺戰則安行貨賂而襲<lb/>
當塗者則求得求得則私安私安則利之所在安得勿<lb/>
<pb n="KR3c0005_WYG_019-12b"/>
就是以公民少而私人衆矣夫明王治國之政使其商<lb/>
工遊食之民少而名卑以寡趣本務而趨末作今世近<lb/>
習之請行則官爵可買官爵可買則商賈不卑矣姦<lb/>
財貨賈得用於市則商人不少矣聚歛倍農而不貴耕<lb/>
戰之士則耿介之士寡而髙價之民多矣是故亂國之<lb/>
俗其學者則稱先王之道以藉仁義盛容服而飾辯説<lb/>
以疑當世之法而貳人主之心其言古者為設詐稱借<lb/>
於外力以成其私而遺社稷之利其帶劒者聚徒屬立<lb/>
<pb n="KR3c0005_WYG_019-13a"/>
節操以顯其名而犯五官之禁其近御者積於私門盡<lb/>
貨賂而用重人之謁退汗馬之勞其商工之民修治苦<lb/>
窳之器聚沸靡之財蓄積待時而侔農夫之利此五者<lb/>
邦之蠧也人主不除此五蠧之民不飬耿介之士則海<lb/>
内雖有破亡之國削滅之朝亦勿怪矣<lb/>
顯學第五十<lb/>
世之顯學儒墨也儒之所至孔邱也墨之所至墨翟也<lb/>
自孔子之死也有子張之儒有子思之儒有顔氏之儒<lb/>
<pb n="KR3c0005_WYG_019-13b"/>
有孟氏之儒有漆雕氏之儒有仲良氏之儒有孫氏之<lb/>
儒有樂正氏之儒自墨子之死也有相里氏之墨有相<lb/>
夫氏之墨有鄧陵氏之墨故孔墨之後儒分為八墨離<lb/>
為三取舎相反不同而皆自謂真孔墨孔墨不可復生<lb/>
将誰使定後世之學乎孔子墨子俱道堯舜而取舍不<lb/>
同皆自謂真堯舜堯舜不復生将誰使定儒墨之誠乎<lb/>
殷周七百餘歲虞夏二千餘嵗而不䏻定儒墨之真今<lb/>
乃欲審堯舜之道於三千歲之前意者其不可必乎無<lb/>
<pb n="KR3c0005_WYG_019-14a"/>
參驗而必之者愚也弗能必而據之者誣也故明據先<lb/>
王必定堯舜者非愚則誣也愚誣之學襍反之行明主<lb/>
弗受也墨者之葬也冬日冬服夏日夏服桐棺三寸服<lb/>
䘮三月世主以為儉而禮之儒者破家而葬服喪三年大<lb/>
毁扶杖世主以為孝而禮之夫是墨子之儉将非孔子<lb/>
之侈也是孔子之孝将非墨子之戾也今孝戾侈儉俱<lb/>
在儒墨而上兼禮之漆雕之議不色撓不目逃行曲則<lb/>
違於臧獲行直則怒於諸侯世主以為㢘而禮之宋榮<lb/>
<pb n="KR3c0005_WYG_019-14b"/>
子之議設不鬬爭取不随仇不羞囹圄見侮不辱世主<lb/>
以為寛而禮之夫是漆雕之㢘将非宋榮之恕也是宋<lb/>
榮之寛将非漆雕之暴也今寛㢘恕暴俱在二子人主<lb/>
兼而禮之自愚誣之學襍反之辭爭而人主俱聼之故<lb/>
海内之士言無定術行無常儀夫冰炭不同器而乆寒<lb/>
暑不兼時而至雜反之學不兩立而治今兼聼雜學繆<lb/>
行同異之辭安得無亂乎聼行如此其於治人又必然<lb/>
矣今世之學士語治者多曰與貧窮地以實無資今夫<lb/>
<pb n="KR3c0005_WYG_019-15a"/>
與人相善也無豐年㫄入之利而獨以完給者非力則<lb/>
儉也與人相善也無饑饉疾疚禍罪之殃獨以貧窮者<lb/>
非侈則墯也侈而墯者貧而力而儉者富今上徴斂於<lb/>
富人以布施於貧家是奪力儉而與侈墯也而欲索民<lb/>
之疾作而節用不可得也今有人於此義不入危城不<lb/>
處軍旅不以天下大利易其脛一毛世主必從而禮之<lb/>
貴其智而髙其行以為輕物重生之士也夫上所以陳<lb/>
良田大宅設爵禄所以易民死命也今上尊貴輕物重<lb/>
<pb n="KR3c0005_WYG_019-15b"/>
生之士而索民之出死而重殉上事不可得也藏書策<lb/>
習談論聚徒役服文學而議説世主必從而禮之曰敬<lb/>
賢士先王之道也夫吏之所税耕者也而上之所飬學<lb/>
士也耕者則重税學士則多賞而索民之疾作而少言<lb/>
談不可得也立節參明執操不侵怨言過於耳必随之<lb/>
以劒世主必從而禮之以為自好之士夫斬首之勞不<lb/>
賞而家鬬之勇尊顯而索民之疾戰距敵而無私鬬不<lb/>
可得也國平則飬儒侠難至則用介士所飬者非所用<lb/>
<pb n="KR3c0005_WYG_019-16a"/>
所用者非所飬此所以亂也且夫人主之聼於學也若<lb/>
是其言宜布之而官用其身若非其言宜去其身而息<lb/>
其端今以為是也而弗布於官以為非也而不息其端<lb/>
是而不用非而不息亂亡之道也澹臺子羽君子之容<lb/>
也仲尼幾而取之與處乆而行不稱其貌宰予之辭雅<lb/>
而文也仲尼幾而取之與處乆而智不充其辯故孔子<lb/>
曰以容取人乎失之子羽以言取人乎失之宰予故以<lb/>
仲尼之智而有失實之聲今之新辯濫乎宰予而世主<lb/>
<pb n="KR3c0005_WYG_019-16b"/>
之聼眩乎仲尼為悦其言因任其身則焉得無失乎是<lb/>
以魏任孟卯之辯而有華下之患趙任馬服之辯而有<lb/>
長平之禍此二者任辯之失也夫視鍛錫而察青黄區<lb/>
冶不能以必劒水擊鵠鴈陸斷駒馬則臧獲不疑鈍利<lb/>
發齒吻形容伯樂不能以必馬授車就駕而觀其末塗<lb/>
則臧獲不疑駑良觀容服聼辭言仲尼不能以必士試<lb/>
之官職課其功伐則庸人不疑於愚智故明主之吏宰<lb/>
相必起於州部猛将必發於卒伍夫有功者必賞則爵<lb/>
<pb n="KR3c0005_WYG_019-17a"/>
禄厚而愈勸遷官襲級則官職大而愈治夫爵禄大而<lb/>
官職治王之道也磐石千里不可謂富象人百萬不可<lb/>
謂强石非不大數非不衆也而不可謂富强者磐不生<lb/>
粟象人不可使距敵也今商官技藝之士亦不墾而食<lb/>
是地不墾與磐石一貫也儒俠毋軍勞顯而榮者則民<lb/>
不使與象人同事也夫禍知磐石象人而不知禍商官<lb/>
儒侠為不墾之地不使之民不知事類者也故敵國之<lb/>
君王雖説吾義吾弗入貢而臣闗内之矦雖非吾行吾<lb/>
<pb n="KR3c0005_WYG_019-17b"/>
必使執禽而朝是故力多則人朝力寡則朝於人故明<lb/>
君務力夫嚴家無悍虜而慈母有敗子吾以此知威勢<lb/>
之可以禁暴而德厚之不足以止亂也夫聖人之治國<lb/>
不恃人之為吾善也而用其不得為非也恃人之為吾<lb/>
善也境内不什數用人不得為非一國可使齊為治也<lb/>
用衆而舎寡故不務德而務法夫必恃自直之箭百世<lb/>
無矢恃自圜之木千世無輪矣自直之箭自圜之木百<lb/>
世無有一然而世皆乘車射禽者何也隱括之道用也<lb/>
<pb n="KR3c0005_WYG_019-18a"/>
雖有不恃隱括而有自直之箭自圜之木良工弗貴也<lb/>
何則乘者非一人射者非一發也不恃賞罰而恃自善<lb/>
之民明主弗貴也何則國法不可失而所治非一人也<lb/>
故有術之君不随適然之善<hi>適然謂偶然也</hi>而行必然之道今<lb/>
或謂人曰使子必智而夀則世必以為狂夫智性也夀<lb/>
命也性命者非所學於人也而以人之所不䏻為悦人<lb/>
此世之所以謂之為狂也謂之不能然則是諭也夫諭<lb/>
性也以仁義教人是以智與夀説也有度之主弗受也<lb/>
<pb n="KR3c0005_WYG_019-18b"/>
故善毛嬙西施之美無益吾面用脂澤粉黛則倍其初<lb/>
言先王之仁義無益於治明吾法度必吾賞罰者亦國<lb/>
之脂澤粉黛也故眀主急其助而緩其頌故不道仁義<lb/>
今巫祝之祝人曰使若千嵗萬嵗千嵗萬嵗之聲括耳<lb/>
而一日之夀無徴於人此人所以簡巫祝也今世儒者<lb/>
之説人主不言今之所以為治而語已治之功不審官<lb/>
法之事不察姦邪之情而皆道上古之傳譽先王之成<lb/>
功儒者飾辭曰聼吾言則可以覇王此説者之巫祝有<lb/>
<pb n="KR3c0005_WYG_019-19a"/>
度之主不受也故明主舉實事去無用不道仁義者故<lb/>
不聼學者之言今不知治者必曰得民之心欲得民之<lb/>
心而可以為治則是伊尹管仲無所用也将聼民而已<lb/>
矣民智之不可用猶嬰兒之心也夫嬰兒不剔首則腹<lb/>
痛<hi>首病不治則加痛也</hi>不㨽痤則寖益<hi>謂癰也疈威而潰之披疈也</hi>剔首㨽痤<lb/>
必一人抱之慈母治之然猶啼呼不止嬰兒子不知犯<lb/>
其所小苦致其所大利也今上急耕田墾草以厚民産<lb/>
也而以上為酷修刑重罰以為禁邪也而以上為嚴徴<lb/>
<pb n="KR3c0005_WYG_019-19b"/>
賦錢粟以實倉庫且以救饑饉備軍旅也而以上為貪<lb/>
境内教戰陣閱士卒并力疾鬬所以禽虜也而以上為<lb/>
暴此四者所以治安也而民不知恱也夫求聖通之士<lb/>
者為民知之不足師用昔禹决江濬河而民聚瓦石<hi>欲以</hi>
<hi>擊禹也</hi>子産開畝樹桑鄭人謗訾禹利天下子産存鄭皆<lb/>
以受謗夫民智之不足用亦明矣故舉士而求賢智為<lb/>
政而期適民皆亂之端未可與為治也<lb/>
　韓非子卷十九<lb/>
</p>
<p>
</p>
  </div>
</body>
</text>
</TEI>
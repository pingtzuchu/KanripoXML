<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>韓非子卷十七</head>
    <p>
<pb n="KR3c0005_WYG_017-1a"/>
欽定四庫全書<lb/>
　韓非子卷十七　　　　　　元　何犿　註<lb/>
　　難勢第四十　　　問辯第四十一<lb/>
　　問田第四十二　　定法第四十三<lb/>
　　說疑第四十四　　詭使第四十五<lb/>
難勢第四十<lb/>
慎子曰飛龍乘雲騰蛇遊霧雲罷霧霽而龍蛇與螾螘<lb/>
同矣則失其所乘也賢人而詘於不肖者則權輕位卑<lb/>
<pb n="KR3c0005_WYG_017-1b"/>
也不肖而能服於賢者則權重位尊也堯為匹夫不能<lb/>
治三人而桀為天子能亂天下吾以此知勢位之足恃<lb/>
而賢智之不足慕也夫弩弱而矢髙者激於風也身不<lb/>
肖而令行者得助於衆也堯教於𨽻屬而民不聴至於<lb/>
南靣而王天下令則行禁則止由此觀之賢智未足以<lb/>
服衆而勢位足以任賢者也<lb/>
應慎子曰飛龍乘雲騰蛇遊霧吾不以龍蛇為不託於<lb/>
雲霧之勢也雖然夫擇賢而専任勢足以為治乎則吾<lb/>
<pb n="KR3c0005_WYG_017-2a"/>
未得見也夫有雲霧之勢而能乘遊之者龍蛇之材美<lb/>
之也今雲盛而螾弗能乘也霧醲而螘不能遊也夫有<lb/>
盛雲醲霧之勢而不能乘遊者螾螘之材薄也今桀紂<lb/>
南靣而王天下以天子之威為之雲霧而天下不免乎<lb/>
大亂者桀紂之材薄也且其人以堯之勢治天下何以<lb/>
異桀之勢亂天下者也夫勢者非能必使賢者用己而<lb/>
不肖者不用己也賢者用之則天下治不肖者用之則<lb/>
天下亂人之情性賢者寡而不肖者衆而以威勢之利<lb/>
<pb n="KR3c0005_WYG_017-2b"/>
濟亂世之不肖人則是以勢亂天下多矣以勢治天下<lb/>
者寡矣夫勢者便治而利亂者也故周書曰毋為虎傅<lb/>
翼將飛入邑擇人而食之夫乘不肖人於勢是為虎傅<lb/>
翼也桀紂為髙䑓深池以盡民力為炮烙以傷民性桀<lb/>
紂得乘肆行者南靣之威為之翼也使桀紂為匹夫未<lb/>
始行一而身在刑戮矣勢者飬虎狼之心而成暴亂之<lb/>
事者也此天下之大患也勢之於治亂夲末有位也而<lb/>
語專言勢之足以治天下者則其智之所至者淺矣夫<lb/>
<pb n="KR3c0005_WYG_017-3a"/>
良馬固車使臧獲御之則為人笑王良御之而日取千<lb/>
里車馬非異也或至乎千里或為人笑則巧拙相去逺<lb/>
矣今以國位為車以勢為馬以號令為轡以刑罰為鞭<lb/>
筴使堯舜御之則天下治使桀紂御之則天下亂則賢<lb/>
不肖相去逺矣夫欲追速致逺不知任王良欲進利除<lb/>
害不知任賢能此則不知類之患也夫堯舜亦治民之<lb/>
王良也復應之曰其人以勢為足恃以治官客曰必待<lb/>
賢乃治則不然矣夫勢者名一而變無數者也勢必於<lb/>
<pb n="KR3c0005_WYG_017-3b"/>
自然則無為言於勢矣吾所為言勢者言人之所設也<lb/>
今曰堯舜得勢而治桀得勢而亂吾非以堯舜為不然<lb/>
也雖然非一人之所得設也夫堯舜生而在上位雖有<lb/>
十桀紂不能亂者則勢治也桀紂亦生而在上位雖有十<lb/>
堯舜而亦不能治者則勢亂也故曰勢治者則不可亂<lb/>
而勢亂者則不可治也此自然之勢也非人之所得設<lb/>
也若吾所言謂人之所得勢也而已矣賢何事焉何以<lb/>
明其然也客曰人有鬻矛與楯者譽其楯之堅物莫能<lb/>
<pb n="KR3c0005_WYG_017-4a"/>
陷也俄而又譽其矛曰吾矛之利物無不陷也人應之<lb/>
曰以子之矛陷子之楯何如其人弗能應也以為不可<lb/>
陷之楯與無不陷之矛為名不可兩立也夫賢之為勢<lb/>
不可禁而勢之為道也無不禁以不可禁之勢與無不<lb/>
禁之道此矛楯之説也夫賢勢之不相容亦明矣且夫堯<lb/>
舜桀紂千世而一出是比肩隨踵而生也世之治者不<lb/>
絶於中吾所以為言勢者中也中者上不及堯舜而下<lb/>
亦不為桀紂抱法處勢則治背法去勢則亂今廢勢背<lb/>
<pb n="KR3c0005_WYG_017-4b"/>
法而待堯舜堯舜至乃治是千世亂而一治也抱法處<lb/>
勢而待桀紂桀紂至乃亂是千世治而一亂也且夫治<lb/>
千而亂一與治一而亂千也是猶乘驥駬而分馳也相<lb/>
去亦逺矣夫弃隠括之法去度量之數使奚仲為車不<lb/>
能成一輪無慶賞之勸刑罰之威釋勢委法堯舜户說<lb/>
而人辯之不能治三家夫勢之足用亦明矣而曰必待<lb/>
賢則亦不然矣且夫百日不食以待粱肉餓者不活今<lb/>
待堯舜之賢乃治當世之民是猶待粱肉而救餓之說<lb/>
<pb n="KR3c0005_WYG_017-5a"/>
也夫曰良馬固車臧獲御之則為人笑王良御之則日<lb/>
取乎千里吾不以為然夫待越人之善海逰者以救中<lb/>
國之溺人越人善遊矣而溺者不濟矣夫待古之王良<lb/>
以馭今之馬亦猶越人救溺之說也不可亦明矣夫良<lb/>
馬固車五十里而一置使中手御之追速致逺可以及<lb/>
也而千里可日致也何必待古之王良乎且御非使王<lb/>
良也則必使臧獲敗之治非使堯舜也則必使桀紂亂<lb/>
之此味非飴蜜也必苦菜亭歴也此則積辯累辭離理<lb/>
<pb n="KR3c0005_WYG_017-5b"/>
失術兩未之議也奚可以難夫道理之言乎哉客議未<lb/>
及此論也<lb/>
問辯第四十一<lb/>
或問曰辯安生乎對曰生於上之不眀也問者曰上之<lb/>
不眀因生辯也何哉對曰眀主之國令者言最貴者也<lb/>
法者事最適者也言無二貴法不兩適故言行而不軌<lb/>
於法令者必禁若其無法令而可以接詐應變生利揣<lb/>
事者上必采其言而責其實言當則有大利不當則有<lb/>
<pb n="KR3c0005_WYG_017-6a"/>
重罪是以愚者畏罪而不敢言智者無以訟此所以無<lb/>
辯之故也亂世則不然主上有令而民以文學非之官<lb/>
府有法民以私行矯之人主顧漸其法令而尊學者之<lb/>
智行此世之所以多文學也夫言行者以功用為之的<lb/>
彀者也夫砥礪殺矢而以妄發其端未嘗不中秋毫也<lb/>
然而不可為善射者無常儀的也設五寸之的引十歩<lb/>
之逺非羿逄䝉不能必中者有常也故有常則羿逄䝉<lb/>
以五寸的為功無常則以妄發之中秋毫為拙今聴言<lb/>
<pb n="KR3c0005_WYG_017-6b"/>
觀行不以公用為之的彀言雖至察行雖至堅則妄發<lb/>
之說也是以亂世之聴言也以難知為察以愽文為辯<lb/>
其觀行也以離羣為賢以犯上為抗人主者說辯察之<lb/>
言尊賢抗之行故夫作法術之人立取舍之行别辭争<lb/>
之論而莫為之正是以儒服帶劍者衆而耕戰之士寡<lb/>
堅白無厚之詞章而憲令之法息故曰上不明則辯生<lb/>
焉<lb/>
問田第四十二<lb/>
<pb n="KR3c0005_WYG_017-7a"/>
徐渠問田鳩曰臣聞智士不襲下而遇君聖人不見功<lb/>
而接上令陽成義渠眀將也而措於毛伯公孫亶囘聖<lb/>
相也而闗於州部何哉田鳩曰此無他故異物主有度<lb/>
上有術之故也且足下獨不聞楚將宋觚而失其政魏<lb/>
相馮離而亡其國二君者驅於聲詞眩乎辯說不試於<lb/>
毛伯不闗乎州部故有失政亡國之患由是觀之夫無<lb/>
毛伯之試州部之闗豈明主之備哉堂谿公謂韓子曰<lb/>
臣聞服禮辭讓全之術也修行退智遂之道也今先生<lb/>
<pb n="KR3c0005_WYG_017-7b"/>
立法術設度數臣竊以為危於身而殆於軀何以效之<lb/>
所聞先生術曰楚不用吳起而削亂秦行商君而富彊<lb/>
二子之言已當矣然而吳起支解而商君車裂者不逄<lb/>
世遇主之患也逄遇不可必也患禍不可斥也夫舍乎<lb/>
全遂之道而肆乎危殆之行竊為先生無取焉韓子曰<lb/>
臣明先生之言矣夫治天下之柄齊民萌之度甚未易<lb/>
處也所以廢先生之教而行賤臣之所取者竊以為立<lb/>
法術設度數所以利民萌便衆庶之道也故不憚亂主<lb/>
<pb n="KR3c0005_WYG_017-8a"/>
闇上之患禍而必思以齊民萌之資利者仁智之行也<lb/>
憚亂主闇上之患禍而避乎死亡之害知明而不見民<lb/>
萌之資夫利身者貪鄙之為也臣不忍嚮貪鄙之為不<lb/>
敢傷仁智之行先王有幸臣之意然有大傷臣之實<lb/>
定法第四十三<lb/>
問者曰申不害公孫鞅此二家之言孰急於國應之曰<lb/>
是不可程也人不食十日則死大寒之隆不衣亦死謂<lb/>
之衣食孰急於人則是不可一無也皆飬生之具也今<lb/>
<pb n="KR3c0005_WYG_017-8b"/>
申不害言術而公孫鞅為法術者因任而授官循名而<lb/>
責實操殺生之柄課羣臣之能者也此人主之所執也<lb/>
法者憲令著於官府刑罰必於民心賞存乎慎法而罰<lb/>
加乎姦令者也此臣之所師也君無術則弊於上臣無<lb/>
法則亂於下此不可一無皆帝王之具也<lb/>
問者曰徒術而無法徒法而無術其不可何哉對曰申<lb/>
不害韓昭侯之佐也韓者晉之别國也晉之故法未息<lb/>
而韓之新法又生先君之令未收而後君之令又下申<lb/>
<pb n="KR3c0005_WYG_017-9a"/>
不害不擅其法不一其憲令則姦多故利在故法前令<lb/>
則道之利在新法後令則道之利在故新相反前後相<lb/>
悖則申不害雖十使昭侯用術而姦臣猶有所譎其辭<lb/>
矣故託萬乘之勁韓七十年而不至於覇王者雖用術<lb/>
於上法不勤飾於官之患也公孫鞅之治秦也設告相<lb/>
坐而責其實連什伍而同其罪賞厚而信刑重而必是<lb/>
以其民用力勞而不休逐敵危而不却故其國富而兵<lb/>
強然而無術以知姦則以其富強也資人臣而已矣及<lb/>
<pb n="KR3c0005_WYG_017-9b"/>
孝公商君死惠王即位秦法未敗也而張儀以秦殉韓<lb/>
魏惠王死武王即位甘茂以秦殉周武王死昭襄王即<lb/>
位穰侯越韓魏而東攻齊五年而秦不益尺土之地乃<lb/>
城其陶邑之封應侯攻韓八年城其汝南之封自是以<lb/>
来諸用秦者皆應穰之類也故戰勝則大臣尊益地則<lb/>
私封立主無術以知姦也商君雖十飾其法人臣反用<lb/>
其資故乗強秦之資數十年而不至於帝王者法不勤<lb/>
飾於官主無術於上之患也<lb/>
<pb n="KR3c0005_WYG_017-10a"/>
問者曰主用申子之術而官行商君之法可乎對曰申<lb/>
子未盡於法也申子言治不踰官雖知弗言治不踰官<lb/>
謂之守職可也知而弗言是謂過也人主以一國目視<lb/>
故視莫明焉以一國耳聴故聴莫聰焉今知而弗言則<lb/>
人主尚安假借矣啇君之法曰斬一首者爵一級欲為<lb/>
官者為五十石之官斬二首者爵二級欲為官者為百<lb/>
石之官官爵之遷與斬首之功相稱也今有法曰斬首<lb/>
者令為醫匠則屋不成而病不已夫匠者手巧也而醫<lb/>
<pb n="KR3c0005_WYG_017-10b"/>
者齊藥也而以斬首之功為之則不當其能今治官者<lb/>
智能也今斬首者勇力之所加也以勇力之所加而治<lb/>
智能之官是以斬首之功為醫匠也故曰二子之於法<lb/>
術皆未盡善也<lb/>
說疑第四十四<lb/>
凡治之大者非謂其賞罰之當也賞無功之人罰不辜<lb/>
之民非所謂明也賞有功罰有罪而不失其當乃在於<lb/>
人者也非能生功止過者也是故禁姦之法太上禁其<lb/>
<pb n="KR3c0005_WYG_017-11a"/>
心其次禁其言其次禁其事今世皆曰尊主安國者必<lb/>
以仁義智能也故有道之主逺仁義去智能服之以法<lb/>
是以譽廣而名威民治而國安知用民之法也凡術也<lb/>
者主之所以執也法也者官之所以師也然使郎中日<lb/>
聞道於郎門之外以至於境内日見法又非其難者也<lb/>
昔者有扈氏有失度讙兠氏有孤男三苖有成駒桀有<lb/>
侯侈紂有崇侯虎晉有優施此六人者亡國之臣也言<lb/>
是如非言非如是内險以賊其外小謹以徴其善稱道<lb/>
<pb n="KR3c0005_WYG_017-11b"/>
徃古使良事沮善禅其主以集精㣲亂之以其所好此<lb/>
夫郎中左右之類者也徃世之主有得人而身安國存<lb/>
者有得人而身危國亡者得人之名一也而利害相千<lb/>
萬也故人主左右不可不慎也為人主者誠眀於臣之所<lb/>
言則别賢不肖如黒白矣若夫許由續牙晉伯陽秦顛<lb/>
頡衛僑如狐不稽重明董不識卞随務光伯夷叔齊此<lb/>
十二人者皆上見利不喜下臨難不恐或與之天下而<lb/>
不取有卑辱之名則不樂食穀之利夫見利不喜工雖<lb/>
<pb n="KR3c0005_WYG_017-12a"/>
厚賞無以勸之臨難不恐上雖嚴刑無以威之此之謂<lb/>
不令之民也此十二人者或伏死於窟穴或槁死於草木<lb/>
或饑餓於山谷或沉溺於水泉有民如此先古聖王皆<lb/>
不能臣當今之世將安用之若夫關龍逢王子比干隨季<lb/>
梁陳泄冶楚申胥吳子胥此六人者皆疾争強諌以勝<lb/>
其君言聴事行則如師徒之勢一言而不聴一事而不<lb/>
行則陵其主以語從之以威雖身死家破要領不屬手<lb/>
足異處不難為也如此臣者先古聖王皆不能忍也當<lb/>
<pb n="KR3c0005_WYG_017-12b"/>
今之時将安用之若夫田齊恒宋子罕魯季孫意如晉<lb/>
僑如衛子南勁鄭太宰欣楚白公周單茶燕子之此九<lb/>
人者之為其臣也皆朋黨比周以事其君隠正道而行<lb/>
私曲上偪君下亂治援外以撓内侵下以謀上不難為<lb/>
也如此臣者唯聖王智主能禁之若夫昏亂之君能見<lb/>
之乎若夫后稷臯陶伊尹周公旦太公望管仲隰朋百<lb/>
里奚蹇叔舅犯趙衰范蠡大夫種逄同華登此十五人<lb/>
者為其臣也皆夙興夜寐卑身賤體竦心白意明刑辟<lb/>
<pb n="KR3c0005_WYG_017-13a"/>
治官職以事其君進善言通道法而不敢矜其善有成<lb/>
功立事而不伐其勞不難破家以便國殺身以安主以<lb/>
其主為髙天㤗山之尊而以其身為壑谷鬴洧之卑主<lb/>
有明名廣譽於國而身不難受壑谷鬴洧之卑如此臣<lb/>
者雖當昏亂之主尚可致功况於顯明之主乎此謂霸<lb/>
王之佐也若夫周滑伯鄭王孫申陳公孫寕儀行父荆<lb/>
芊尹申亥随少師越種干吳王孫頟晉陽成泄齊竪刁<lb/>
易牙此十二人者之為其臣也皆思小利而忘法義進<lb/>
<pb n="KR3c0005_WYG_017-13b"/>
則揜蔽賢良以隂闇其主退則撓亂百官而為禍難皆<lb/>
輔其君共其欲苟得一說於主雖破國殺衆不難為也有<lb/>
臣如此雖當聖王尚恐奪之而况昏亂之君其能無失<lb/>
乎有臣如此者皆身死國亡為天下笑故周威公身殺<lb/>
國分為二鄭子陽身殺國分為三陳靈公身死於夏徴<lb/>
舒氏荆靈王死於乾谿之上随亡於荆吳并於越知伯<lb/>
滅於晉陽之下桓公身死七日不收故曰諂䛕之臣唯<lb/>
聖王知之而亂主近之故至身死國亡聖主明君則不<lb/>
<pb n="KR3c0005_WYG_017-14a"/>
然内舉不避親外舉不避讐是在焉從而舉之非在焉<lb/>
從而罰之是以賢良遂進而姦邪並退故一舉而能服<lb/>
諸侯其在記曰堯有丹朱而舜有商均啟有五觀商有<lb/>
太甲武王有管蔡五王之所誅者皆父子兄弟之親也<lb/>
而所殺亡其身殘破其家者何也以其害國傷民敗法<lb/>
圮類也觀其所舉或在山林藪澤巖穴之間或在囹圄<lb/>
縲紲纆索之中或在割烹芻牧飯牛之事然而明主不<lb/>
羞其卑賤也以其能可以明法便國利民從而舉之身<lb/>
<pb n="KR3c0005_WYG_017-14b"/>
安名尊亂主則不然不知其臣之意行而任之以國故<lb/>
小之名卑地削大之國亡身死不明於用臣也夫無數<lb/>
以度其臣者必以其衆人之口㫁之衆之所譽從而悅<lb/>
之衆之所非從而憎之故為人臣者破家殘賥内搆黨<lb/>
與外接巷族以為譽從隂約結以相固也虛相與爵禄<lb/>
以相勸也且與我者將利之不與我者將害之衆貪其<lb/>
利劫其威彼誠喜則能利己忌怒則能害己衆歸而民<lb/>
留之以譽盈於國發聞於主主不能理其情因以為賢<lb/>
<pb n="KR3c0005_WYG_017-15a"/>
彼又使譎詐之士外假為諸侯之寵使假之以輿馬信<lb/>
之以瑞節鎮之以辭令資之以幣帛使諸侯而淫說其<lb/>
主㣲挾私而公議所為使者異國之主也所為談者左<lb/>
右之人也主說其言而辯其辭以此人者天下之賢士<lb/>
也内外之於左右其諷一而語同大者不難卑身尊位<lb/>
以下之小者髙爵重禄以利之夫姦人之爵禄重而黨<lb/>
與彌衆又有姦邪之意則姦臣愈反而説之曰古之所<lb/>
謂聖君眀王者非長幼弱也及以次序也以其搆黨與<lb/>
<pb n="KR3c0005_WYG_017-15b"/>
聚巷族偪上弑君而求其利也彼曰何知其然也因曰<lb/>
舜偪堯禹偪舜湯放桀武王伐紂此四王者人臣弑其<lb/>
君者也而天下譽之察四王之情貪得人之意也度其<lb/>
行暴亂之兵也然四王自廣措也而天下稱大焉自顯<lb/>
名也而天下稱明焉則威足以臨天下利足以蓋世天<lb/>
下從之又曰以今時之所聞田成子取齊司城子罕取<lb/>
宋太宰欣取鄭單氏取周易牙取衛韓魏趙三子分<lb/>
晉此六人臣之弑其君者也姦臣聞此蹷然舉耳以為<lb/>
<pb n="KR3c0005_WYG_017-16a"/>
是也故内搆黨與外攄巷族觀時發事一舉而取國家<lb/>
且夫内以黨與刧弑其君外以諸侯之權矯易其國隠<lb/>
正道持私曲上禁君下撓治者不可勝數也是何也則<lb/>
不明於擇臣也記曰周宣王以來亡國數十其臣弑君<lb/>
取國者衆矣然則難之從内起與從外作者相半也能<lb/>
一盡其民力破國殺身者尚皆賢主也若夫轉法易位<lb/>
全衆𫝊國最其病也為人主者誠明於臣之所言則雖<lb/>
罼弋馳騁撞鐘舞女國猶且存也不明臣之所言雖節<lb/>
<pb n="KR3c0005_WYG_017-16b"/>
儉勤勞布衣惡食國猶自亡也趙之先君敬侯不修徳<lb/>
行而好縱慾適身體之所安耳目之所樂冬日罼弋夏<lb/>
浮淫為長夜數日不廢御觴不能飲者以筩灌其口進<lb/>
退不肅應對不恭者斬於前故居處飲食如此其不節<lb/>
也制刑殺戮如此其無度也然敬侯享國數十年兵不<lb/>
頓於敵國地不虧於四鄰内無君臣百官之亂外無諸<lb/>
侯鄰國之患眀於所以任臣也燕君子噲召公奭之後<lb/>
也地方數千里持㦸數千萬不安子女之樂不聽鐘石<lb/>
<pb n="KR3c0005_WYG_017-17a"/>
之聲内不堙汚池臺榭外不罼弋田獵又親操耒耨以<lb/>
修畎畒子噲之苦身以憂民如此其甚也雖古之所謂<lb/>
聖王眀君者其勤身而憂世不甚於此矣然而子噲身<lb/>
死國亡奪於子之而天下笑之此其何故也不眀乎所<lb/>
以任臣也故曰人臣有五姦而主不知也為人臣者有<lb/>
侈用財貨賂以取譽者有務慶賞賜予以移衆者有務<lb/>
朋黨狥智尊士以擅逞者有務觧免赦罪獄以事威者<lb/>
有務奉下直曲怪言偉服瑰稱以眩民耳目者此五者眀<lb/>
<pb n="KR3c0005_WYG_017-17b"/>
君之所疑也而聖主之所禁也去此五者則譟詐之人<lb/>
不敢北面談立文言多實行寡而不當法者不敢誣情<lb/>
以談説是以羣臣居則修身動則任力非上之令不敢<lb/>
擅作疾言誣事此聖王之所以牧臣下也彼聖主眀君<lb/>
不適疑物以闚其臣也見疑物而無反者天下鮮矣故<lb/>
曰孽有擬適之子配有擬妻之妾廷有擬相之臣臣有<lb/>
擬主之寵此四者國之所危也故曰内寵竝后外寵貳<lb/>
政枝子配適大臣擬主亂之道也故周記曰無尊妾而<lb/>
<pb n="KR3c0005_WYG_017-18a"/>
卑妻無孽適子而尊小枝無尊嬖臣而匹上卿無尊大<lb/>
臣以擬其主也四擬者破則上無意下無怪也四擬不<lb/>
破則隕身滅國矣<lb/>
詭使第四十五<lb/>
聖人之所以為治道者三一曰利二曰威三曰名夫利<lb/>
者所以得民也威者所以行令也名者上下之所同道<lb/>
也非此三者雖有不急矣今利非無有也而民不化上<lb/>
威非不存也而下不聴從官非無法也而治不當明三<lb/>
<pb n="KR3c0005_WYG_017-18b"/>
者非不存也而世一治一亂者何也夫上之所貴與其<lb/>
所以為治相反也夫立名號所以為尊也今有賤名輕<lb/>
實者世謂之髙設爵位所以為賤貴基也而簡上不求<lb/>
見者世謂之賢威利所以行令也而無利輕威者世謂<lb/>
之重法令所以為治也而不從法令為私善者世謂之<lb/>
忠官爵所以勸民也而好名義不進仕者世謂之烈士<lb/>
刑罰所以擅威也而輕法不避刑戮死亡之罪者世謂<lb/>
之勇夫民之急名也甚其求利也如此則士之饑餓乏<lb/>
<pb n="KR3c0005_WYG_017-19a"/>
絶者焉得無巖居苦身以爭名扵天下哉故世之所以<lb/>
不治者非下之罪上失其道也常貴其所以亂而賤其<lb/>
所以治是故下之所欲常與上之所以為治相詭也今<lb/>
下而聼其上上之所急也而惇慤純信用心一者則謂<lb/>
之窶守法固聽令審則謂之愚敬上畏罪則謂之怯言<lb/>
時節行中適則謂之不肖無二心私學聽吏從教者則<lb/>
謂之陋難致謂之正難予謂之亷難禁謂之齊有令不<lb/>
聽從謂之勇無利扵上謂之愿寛惠行徳謂之仁重厚<lb/>
<pb n="KR3c0005_WYG_017-19b"/>
自尊謂之長者私學成羣謂之師徒閒静安居謂之有<lb/>
思損仁逐利謂之疾險躁佻反覆謂之智先為人而後<lb/>
自為類名號言汎愛天下謂之聖言大不稱而不可用<lb/>
行而乖扵世者謂之大人賤爵禄不撓上者謂之傑下<lb/>
漸行如此入則亂民出則不便也上宜禁其欲滅其迹<lb/>
而不止也又從而尊之是教下亂上以為治也凡所冶<lb/>
者刑罰也今有私行義者尊社稷之所以立者安静也<lb/>
而躁險讒䛕者任四封之内所以聽從也信與徳也而<lb/>
<pb n="KR3c0005_WYG_017-20a"/>
陂知傾覆者使令之所以行威之所以立者恭儉也不<lb/>
聽上而巖居非世者顯倉廩之所以實者耕農之本務<lb/>
也而綦組錦繡刻畫為末作者富名之所以成城池之<lb/>
所以廣者戰士也今死士之孤饑餓乞扵道而優笑酒<lb/>
徒之屬椉車衣絲賞禄所以盡民力易下死也今戰勝<lb/>
攻取之士勞而賞不霑而卜筮視手理狐蟲為順辭扵<lb/>
前者日賜上握度量所以擅生殺之柄也今守度奉量<lb/>
之士欲以忠嬰上而不得見巧言利辭行姦軌以倖偷<lb/>
<pb n="KR3c0005_WYG_017-20b"/>
世者數御據法直言名刑相當循䋲墨誅姦人所以為<lb/>
上治也而愈疏逺諂施順意從欲以危世者近習悉租<lb/>
稅專民力所以僃難充倉府也而士卒之逃事伏匿附<lb/>
託有威之門以避傜賦而上不得者萬数夫陳善田利<lb/>
宅所以戰士卒也而㫁頭裂腹播骨乎平原曠野者無<lb/>
宅容身身死田奪而女妹有色大臣左右無功者擇宅<lb/>
而受擇田而食賞利一從上出所擅制下也而戰介之<lb/>
士不得職而閒居之士尊顯上以此為教名安得無卑<lb/>
<pb n="KR3c0005_WYG_017-21a"/>
位安得無危夫卑名位者必下之不從法令有二心無<lb/>
私學反逆世者也而不禁其行不破其羣以散其黨又<lb/>
從而尊之用事者過矣上之所以立亷耻者所以屬下<lb/>
也今士大夫不羞汚泥醜辱而宦女妹私義之門不待<lb/>
次而宦賞賜所以為重也而戰鬬有功之士貧賤而便<lb/>
辟優徒超級名號誠信所以通威也而主揜障近習女<lb/>
謁竝行百官主爵遷人用事者過矣大臣官人比周不<lb/>
法行威利在下則主卑而大臣重矣夫立法令者以廢<lb/>
<pb n="KR3c0005_WYG_017-21b"/>
私也法令行而私道廢矣私者所以亂法也而士有二<lb/>
心私學巖居窞處託伏深慮大者非世細者惑下上不<lb/>
禁又從而尊之以名化之以實是無功而顯無勞而富<lb/>
也如此則士之有二心私學者焉得無深慮勉知詐與<lb/>
誹謗法令以求索與世相反者也凡亂上反世者常士<lb/>
有二心私學者也故本言曰所以治者法也所以亂者<lb/>
私也法立則莫得為私矣故曰道私者亂道法者治上<lb/>
無其道則智者有私辭賢者有私意上有私惠下有私<lb/>
<pb n="KR3c0005_WYG_017-22a"/>
欲聖智成羣造言作辭以非法令扵上上不禁塞又從<lb/>
而尊之是教下不聽上不從法也是以賢者顯名而居<lb/>
姦人賴賞而富賢者顯名而居姦人頼賞而富是以上<lb/>
不勝下也<lb/>
　<lb/>
　<lb/>
　<lb/>
　<lb/>
<pb n="KR3c0005_WYG_017-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韓非子卷十七<lb/>
</p>
<p>
</p>
  </div>
</body>
</text>
</TEI>
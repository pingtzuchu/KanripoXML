<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>韓非子卷一</head>
    <p>
<pb n="KR3c0005_WYG_001-1a"/>
欽定四庫全書<lb/>
　韓非子卷一　　　　　　　元　何犿　註<lb/>
　　初見秦第一　　存韓第二<lb/>
　　難言第三　　　愛臣第四<lb/>
　　主道第五<lb/>
初見秦第一<lb/>
臣聞不知而言不智知而不言不忠為人臣不忠當死<lb/>
言而不當亦當死雖然臣願悉言所聞唯大王裁其罪<lb/>
<pb n="KR3c0005_WYG_001-1b"/>
臣聞天下隂燕陽魏<hi>燕北故曰隂魏南故曰陽</hi>連荆固齊收韓而成<lb/>
從將西面以與秦强為難臣竊笑之世有三亡而天下<lb/>
得之<hi>知三亡者得天下</hi>其此之謂乎臣聞之曰以亂攻治者亡<lb/>
以邪攻正者亡今天下之府庫不盈囷倉空虚悉其士<lb/>
民張軍數十百萬其頓首戴羽為將軍斷死於前不至<lb/>
千人皆以言死白刄在前斧鑕在後而却走不能死也<lb/>
非其士民不能死也上不能故也言賞則不與言罰則<lb/>
不行賞罰不信故士民不死也今秦出號令而行賞罰<lb/>
<pb n="KR3c0005_WYG_001-2a"/>
有功無功相事也出其父母懐衽之中生未嘗見㓂耳<lb/>
聞戰頓足徒裼犯白刄蹈鑪炭斷死於前者皆是也夫<lb/>
斷死與斷生者不同而民為之者是貴奮死也夫一人<lb/>
奮死可以對十十可以對百百可以對千千可以對萬<lb/>
萬可以尅天下矣今秦地折長補短方數千里名師數<lb/>
十百萬秦之號令賞罰地形利害天下莫若也以此與<lb/>
天下天下不足兼而有也是故秦戰未嘗不尅攻未嘗<lb/>
不取所當未嘗不破開地數千里此其大功也然而兵<lb/>
<pb n="KR3c0005_WYG_001-2b"/>
甲頓士民病蓄積索田疇荒囷倉虚四鄰諸侯不服霸<lb/>
王之名不成此無異故其謀臣皆不盡其忠也臣敢言<lb/>
之往者齊南破荆東破宋西服秦北破燕中使韓魏土<lb/>
地廣而兵强戰尅攻取詔令天下齊之清濟濁河足以<lb/>
為限長城巨防足以為塞齊五戰之國也<hi>謂五破國也</hi>一戰<lb/>
不尅而不齊<hi>為樂毅破齊於濟西</hi>由此觀之夫戰者萬乘之存亡<lb/>
也且聞之曰削迹無遺根無與禍鄰禍乃不存<hi>言禍敗之迹削</hi>
<hi>去本根則無禍敗言秦宜以齊為戒</hi>秦與荆人戰大破荆襲郢取洞庭五<lb/>
<pb n="KR3c0005_WYG_001-3a"/>
湖江南荆王君臣亾走東服於陳當此時也隨荆以兵<lb/>
則荆可舉荆可舉則民足貪也地足利也東以弱齊燕<lb/>
中以淩三晉然則是一舉而霸王之名可成也四鄰諸<lb/>
侯可朝也而謀臣不為引軍而退復與荆人為和令荆<lb/>
人得收亡國聚散民立社稷主置宗廟令率天下西面<lb/>
以與秦為難此固以失霸王之道一矣天下又比周而<lb/>
軍華下大王以詔破之兵至梁郭下圍梁數旬則梁可<lb/>
拔㧞梁則魏可舉舉魏則荆趙之意絶荆趙之意絶則<lb/>
<pb n="KR3c0005_WYG_001-3b"/>
趙危趙危而荆狐疑東以弱齊燕中以淩三晉然則是<lb/>
一舉而霸王之名可成也四鄰諸侯可朝也而謀臣不<lb/>
為引軍而退復與魏氏為和令魏氏反收亡國聚散民<lb/>
立社稷主置宗廟令此固以失霸王之道二矣前者穰<lb/>
侯之治秦也用一國之兵而欲以成兩國之功<hi>穰侯營私邑謀</hi>
<hi>秦故非諷云兩國</hi>是故兵終身暴露於外士民疲病於内霸王<lb/>
之名不成此固以失霸王之道三矣趙氏中央之國也<lb/>
雜民所居也<hi>趙居邯鄲燕之南齊之西魏之北韓之東故曰中央兼四國人故曰雜</hi>其民<lb/>
<pb n="KR3c0005_WYG_001-4a"/>
輕而難用也號令不治賞罰不信地形不便下不能盡<lb/>
其民力彼固亡國之形也而不憂民萌悉其士民軍於<lb/>
長平之下以爭韓上黨大王以詔破之拔武安當是時<lb/>
也趙氏上下不相親也貴賤不相信也然則邯鄲不守<lb/>
拔邯鄲筦山東河間引軍而去西攻修武踰華絳上黨<lb/>
代四十六縣上黨七十縣不用一領甲不苦一士民此<lb/>
皆秦有也以代上黨不戰而畢為秦矣東陽河外不戰<lb/>
而畢反為齊矣中山呼沲以北不戰而畢為燕矣然則<lb/>
<pb n="KR3c0005_WYG_001-4b"/>
是趙舉趙舉則韓亡韓亡則荆魏不能獨立荆魏不能<lb/>
獨立則是一舉而壞韓蠧魏㧞荆東以弱齊强燕決白<lb/>
馬之口以沃魏氏是一舉而三晉亡從者敗也大王垂<lb/>
拱以須之天下徧隨而服矣霸王之名可成而謀臣不<lb/>
為引軍而退復與趙氏為和夫以大王之明秦兵之强<lb/>
弃霸王之業地曽不可得乃取欺於亡國是謀臣之拙<lb/>
也且夫趙當亡而不亡秦當霸而不霸天下固以量秦<lb/>
之謀臣一矣乃復悉士卒以攻邯鄲不能㧞也弃甲負<lb/>
<pb n="KR3c0005_WYG_001-5a"/>
弩戰竦而却天下固已量秦力二矣軍乃引而退并於<lb/>
李下大王又并軍而至與戰不能尅之也又不能反運<lb/>
罷而去天下固量秦力三矣内者量吾謀臣外者極吾<lb/>
兵力由是觀之臣以為天下之從㡬不難矣<hi>言諸侯知秦兵頓民</hi>
<hi>疲則從益堅固曰不難矣</hi>内者吾甲兵頓士民病蓄積索田疇荒囷<lb/>
倉虚外者天下皆比意甚固願大王有以慮之也且臣<lb/>
聞之曰戰戰栗栗日慎一日茍慎其道天下可有何以<lb/>
知其然也昔者紂為天子將率天下甲兵百萬左飲於<lb/>
<pb n="KR3c0005_WYG_001-5b"/>
淇溪右飲於洹谿淇水竭而洹水不流以與周武王為<lb/>
難武王將素甲三千戰一夜而破紂之國禽其身據其<lb/>
地而有其民天下莫傷知伯率三國之衆以攻趙襄主<lb/>
於晉陽決水而灌之三月城且㧞矣襄主鑚龜筮占兆<lb/>
以視利害何國可降乃使其臣張孟談於是乃潜行而<lb/>
出反知伯之約得兩國之衆以攻知伯禽其身以復襄<lb/>
主之初今秦地折長補短方數千里名師數十百萬秦<lb/>
國之號令賞罰地形利害天下莫如也此與天下天下<lb/>
<pb n="KR3c0005_WYG_001-6a"/>
可兼有也臣昧死願望見大王言所以破天下之從舉<lb/>
趙亡韓臣荆魏親齊燕以成霸王之名朝四鄰諸侯之<lb/>
道大王誠聽其說一舉而天下之從不破趙不舉韓不<lb/>
亡荆魏不臣齊燕不親霸王之名不成四鄰諸侯不朝<lb/>
大王斬臣以徇國以為王謀不忠者也<lb/>
存韓第二<lb/>
韓事秦三十餘年出則為扞蔽入則為蓆薦<hi>出貢以供若蓆薦居</hi>
<hi>人下</hi>秦特出銳師取韓地而隨之怨懸於天下功歸於强<lb/>
<pb n="KR3c0005_WYG_001-6b"/>
秦且夫韓入貢職與郡縣無異也今日臣竊聞貴臣之<lb/>
計舉兵將伐韓夫趙氏聚士卒養從徒欲贅天下之兵<lb/>
<hi>贅綴連也</hi>明秦不弱則諸侯必滅宗廟欲西面行其意非一<lb/>
日之計也今釋趙之患而攘内臣之韓則天下明趙氏<lb/>
之計矣<hi>韓為内臣秦猶滅之則天下從趙攻秦計為得矣</hi>夫韓小國也而以應<lb/>
天下四擊主辱臣苦上下相與同憂久矣修守備戒强<lb/>
敵有蓄積築城池以守固今伐韓未可一年而滅㧞一<lb/>
城而退則權輕於天下天下摧我兵矣韓叛則魏應之<lb/>
<pb n="KR3c0005_WYG_001-7a"/>
趙據齊以為原<hi>若山原然</hi>如此則以韓魏資趙假齊以固其<lb/>
從而以與爭强趙之福而秦之禍也夫進而擊趙不能<lb/>
取退而攻韓弗能㧞則陷銳之卒憅於野戰負任之旅<lb/>
罷於内攻<hi>勞餉者</hi>則合羣苦弱以敵而共二萬乘非所以<lb/>
亡趙之心也均如貴人之計<hi>均同也謂同其計而用之</hi>則秦必為天<lb/>
下兵質矣<hi>既進退不能則同於為質者</hi>陛下雖以金石相弊<hi>弊盡也盡以召</hi>
<hi>士</hi>則兼天下之日未也今賤臣之進愚計使人使荆重<lb/>
幣用事之臣明趙之所以欺秦者與魏質以安其心從<lb/>
<pb n="KR3c0005_WYG_001-7b"/>
韓而伐趙趙雖與齊為一不足患也二國事畢<hi>齊趙</hi>則韓<lb/>
可以移書定也是我一舉二國有亡形則荆魏又必自<lb/>
服矣故曰兵者凶器也不可不審用也以秦與趙敵衡<lb/>
加以齊今又背韓而未有以堅荆魏之心夫一戰而不<lb/>
勝則禍搆矣計者所以定事也不可不察也韓秦强弱<lb/>
在今年耳且趙與諸侯隂謀久矣夫一動而弱於諸侯<lb/>
危事也為計而使諸侯有意伐之心至殆也見二踈非<lb/>
所以强於諸侯也臣竊願陛下之幸熟圗之攻伐而使<lb/>
<pb n="KR3c0005_WYG_001-8a"/>
從者聞焉不可悔也詔以韓客之所上書書言韓之未<lb/>
可舉下臣斯甚以為不然秦之有韓若人之有心腹之<lb/>
病也虚處則㤥然<hi>㤥妨也心腹虚也而病為妨喻秦虚心待韓韓終為妨㤥音艾</hi>若居<lb/>
濕地著而不去以極走則發矣<hi>謂疾得冷卒然而走必發矣喻秦雖加㤙於韓</hi>
<hi>有急韓之不臣之心必見矣</hi>夫韓雖臣於秦未嘗不為秦病今若有<lb/>
卒報之事韓不可信也秦與趙為難荆蘇使齊未知何<lb/>
如以臣觀之則齊趙之交未必以荆蘇絶也若不絶是<lb/>
悉趙而應二萬乗也夫韓不服秦之義而服於强也今<lb/>
<pb n="KR3c0005_WYG_001-8b"/>
專於齊趙則韓必為腹心之病而發矣韓與荆有謀諸<lb/>
侯應之則秦必復見崤塞之患非之來也未必不以其<lb/>
能存韓也為重於韓也辯說屬辭飾非詐謀以釣利於<lb/>
秦而以韓利闚陛下<hi>闚陛下之意因隙而入說以求韓利</hi>夫秦韓之交親<lb/>
則非重矣<hi>見重於二國</hi>此自便之計也臣視非之言文其淫<lb/>
說靡辯才甚臣恐陛下淫非之辯而聴其盗心因不詳<lb/>
察事情今以臣愚議秦發兵而未名所伐則韓之用事<lb/>
者以事秦為計矣<hi>疑伐已也</hi>臣斯請往見韓王使來入見大<lb/>
<pb n="KR3c0005_WYG_001-9a"/>
王見因内其身而勿遣稍召其社稷之臣以與韓人為<lb/>
市則韓可深割也因令象武發東郡之卒闚兵於境上<lb/>
而未名所之則齊人懼而從蘇之計是我兵未出而勁<lb/>
韓以威擒强齊以義從矣聞於諸侯也趙氏破膽荆人<lb/>
狐疑必有忠計荆人不動魏不足患也則諸侯可蠶食<lb/>
而盡趙氏可得與敵矣願陛下幸察愚臣之計無忽秦<lb/>
遂遣斯使韓也李斯往詔韓王未得見因上書曰昔秦<lb/>
韓戮力一意以不相侵天下莫敢犯如此者數世矣前<lb/>
<pb n="KR3c0005_WYG_001-9b"/>
時五諸侯嘗相與共伐韓秦發兵以救之韓居中國地<lb/>
不能滿千里而所以得與諸侯班位於天下君臣相保<lb/>
者以世世相教事秦之力也先時五諸侯共伐秦韓反<lb/>
與諸侯先為鴈行以嚮秦軍於闕下矣諸侯兵困力極<lb/>
無奈何諸侯兵罷杜倉相秦起兵發將以報天下之怨<lb/>
而先攻荆荆令尹患之曰夫韓以秦為不義而與秦兄<lb/>
弟共苦天下已又背秦先為鴈行以攻闗韓則居中國<lb/>
展轉不可知天下共割韓上地十城以謝秦解其兵夫<lb/>
<pb n="KR3c0005_WYG_001-10a"/>
韓嘗一背秦而國廹地侵兵弱至今所以然者聽姦人<lb/>
之浮說不權事實故雖殺戮姦臣不能使韓復强今趙<lb/>
欲聚兵士卒以秦為事使人來借道言欲伐秦其勢必<lb/>
先韓而後秦且臣聞之脣亡則齒寒夫秦韓不得無同<lb/>
憂其形可見魏欲發兵以攻韓秦使人將使者於韓今<lb/>
秦王使臣斯來而不得見恐左右襲曩姦臣之計使韓<lb/>
復有亡地之患臣斯不得見請歸報秦韓之交必絶矣<lb/>
斯之來使以奉秦王之歡心願效便計豈陛下所以逆<lb/>
<pb n="KR3c0005_WYG_001-10b"/>
賤臣者耶臣斯願得一見前進道愚計退就葅戮願陛<lb/>
下有意焉今殺臣於韓則大王不足以强若不聽臣之<lb/>
計則禍必搆矣秦發兵不留行而韓之社稷憂矣臣斯<lb/>
暴身於韓之市則雖欲察賤臣愚忠之計不可得已邊<lb/>
鄙殘國固守鼓鐸之聲於耳而乃用臣斯之計晩矣且<lb/>
夫韓之兵於天下可知也今乂背强秦夫弃城而敗軍<lb/>
則反掖之㓂<hi>反掖者謂麾下反以禽君掖也</hi>必襲城矣城盡則聚散聚<lb/>
散則無軍矣使城固守則秦必興兵而圍王一都道不<lb/>
<pb n="KR3c0005_WYG_001-11a"/>
通則難必謀其勢不救左右計之者不用願陛下熟圗<lb/>
之若臣斯之所言有不應事實者願大王幸使得畢辭<lb/>
於前乃就吏誅不晩也秦王飲食不甘遊觀不樂意專<lb/>
在圗趙使臣斯來言願得身見因急與陛下有計也今<lb/>
使臣不通則韓之信未可知也夫秦必釋趙之患而移<lb/>
兵於韓願陛下幸復察圗之而賜臣報決<lb/>
難言第三<lb/>
臣非非難言也所以難言者言順比滑澤洋洋纚纚然<lb/>
<pb n="KR3c0005_WYG_001-11b"/>
則見以為華而不實<hi>言順於慎比於班洋洋羙纚纚有編次也</hi>敦祗恭厚鯁<lb/>
固慎完則見以為拙而不倫多言繁稱連類比物則見<lb/>
以為虛而無用總微說約徑省而不飾則見以為劌而<lb/>
不辯激意親近探知人情則見以為譖而不讓閎大廣<lb/>
博妙逺不測則見以為夸而無用纎計小談以具數言<lb/>
則見以為陋言而近世辭不悖逆則見以為貪生而䛕<lb/>
上言而逺俗詭躁人間則見以為誕㨗敏辯給繁於文<lb/>
采則見以為史殊釋文學以質信言則見以為鄙時稱<lb/>
<pb n="KR3c0005_WYG_001-12a"/>
詩書道法往古則見以為誦<hi>誦說舊事</hi>此臣非之所以難言<lb/>
而重患也故度量雖正未必聽也義理雖全未必用也<lb/>
大王若以此不信則小者以為毁訾誹謗大者患禍災<lb/>
害死亡及其身故子胥善謀而吳戮之仲尼善說而匡<lb/>
圍之管夷吾實賢而魯囚之故此三大夫豈不賢哉而<lb/>
三君不明也上古有湯至聖也伊尹至智也夫至智說<lb/>
至聖然且七十說而不受身執鼎俎為庖宰眤近習親<lb/>
而湯乃僅知其賢而用之故曰以至智說至聖未必至<lb/>
<pb n="KR3c0005_WYG_001-12b"/>
而見受伊尹說湯是也以智說愚必不聽文王說紂是<lb/>
也故文王說紂而紂囚之翼侯炙鬼侯腊比干剖心梅<lb/>
伯醢夷吾束縛而曹羈奔陳伯里子道乞傅說轉鬻<hi>轉次</hi>
<hi>而傭故曰鬻</hi>孫子臏脚於魏吳起收泣於岸門痛西河之為<lb/>
秦卒枝解於楚公叔座言國器反為悖公孫鞅奔秦關<lb/>
龍逄斬萇𢎞分胣<hi>碟裂也</hi>尹子穽於棘司馬子期死而浮<lb/>
於江田明辜射<hi>非罪為辜射而殺之</hi>宓子賤西門豹不鬬而死人<lb/>
手董安于死而陳於市宰予不免於田常范睢折脅於<lb/>
<pb n="KR3c0005_WYG_001-13a"/>
魏齊此十數人者皆世之仁賢忠良有道術之士也不幸<lb/>
而遇悖亂闇惑之主而死然則雖賢聖不能逃死亡避<lb/>
戮辱者何也則愚者難說也故君子難言也且至言忤<lb/>
於耳而倒於心非賢聖莫能聽願大王熟察之也<lb/>
愛臣第四<lb/>
愛臣太親必危其身<hi>威權上逼故危其身</hi>人臣太貴必易主位主<lb/>
妾無等必危嫡子<hi>主謂室主</hi>兄弟不服必危社稷<hi>君之兄弟不相從服</hi>
臣聞千乘之君無備必有百乘之臣在其側以徙其民<lb/>
<pb n="KR3c0005_WYG_001-13b"/>
而傾其國萬乘之君無備必有千乘之家在其側以徙<lb/>
其威而傾其國是以姦臣蕃息主道衰亡是故諸侯之<lb/>
博大天子之害也羣臣之太富君主之敗也將相之管<lb/>
主而隆國家此君人者所外也<hi>君當疎外斥逺之</hi>萬物莫如身<lb/>
之至貴也位之至尊也主威之重主勢之隆也此四羙<lb/>
者不求諸外不請於人議之而得之矣故曰人主不能<lb/>
用其富則終於外也<hi>既不能用富臣則竊之</hi>此君人者之所識也<lb/>
昔者紂之亡周之卑皆從諸侯之博大也<hi>殷諸侯文王周諸侯秦襄</hi>
<pb n="KR3c0005_WYG_001-14a"/>
<hi>王</hi>晉之分也<hi>趙魏/韓也</hi>齊之奪也<hi>陳恒弑簡公也</hi>皆以羣臣之太富<lb/>
也夫燕宋之所以弑其君者皆以類也故上比之殷周<lb/>
中比之燕宋莫不從此術也是故明君之蓄其臣也盡<lb/>
之以法<hi>臣雖有貴賤同以法也</hi>質之以備<hi>謂薄其賞賜也臣貧則易制</hi>故不赦<lb/>
死不宥刑赦死宥刑是謂威淫<hi>淫散也</hi>社稷将危國家偏<lb/>
威<hi>君威散臣威成故曰偏威</hi>是故大臣之禄雖大不得藉威城市<hi>市衆</hi>
<hi>所聚恐其乘衆而生心也</hi>黨與雖衆不得臣士卒故人臣處國無私<lb/>
朝<hi>謂臣自私朝</hi>居軍無私交其府庫不得私貸於家<hi>不欲令其樹福</hi>
<pb n="KR3c0005_WYG_001-14b"/>
<hi>也</hi>此明君之所以禁其邪是故不得四從<hi>四鄰之國為私交</hi>不<lb/>
載竒兵非傳非遽載竒兵革罪死不赦此明君之所以<lb/>
備不虞者也<lb/>
主道第五<lb/>
道者萬物之始<hi>物從道生故曰始</hi>是非之紀也<hi>是非因道彰故曰紀</hi>是以<lb/>
明君守始以知萬物之源<hi>得其始其源可知也</hi>治紀以知善敗之<lb/>
端<hi>得其紀其端可知也</hi>故虚静以待令令名自命也令事自定也<lb/>
虚則知實之情靜則知動者正有言者自為名有事者<lb/>
<pb n="KR3c0005_WYG_001-15a"/>
自為形形名叅同君乃無事焉歸之其情故曰君無見<lb/>
其所欲君見其所欲臣自将雕琢<hi>臣因欲雕琢以稱之</hi>君無見其<lb/>
意君見其意臣将自表異<hi>君見其意臣因其意以稱之</hi>故曰去好去<lb/>
惡臣乃見素去舊去智臣乃自僃<hi>好惡不形臣無所效則戒而自僃</hi>故<lb/>
有智而不以慮使萬物知其處有行而不以賢觀臣下<lb/>
之所因有勇而不以怒使羣臣盡其武是故去智而有<lb/>
明<hi>去君智則臣智自明也</hi>去賢而有功<hi>去君賢則/臣事有功</hi>去勇而有强<hi>去君</hi>
<hi>勇則臣武自强</hi>羣臣守職百官有常因能而使之是謂習常故<lb/>
<pb n="KR3c0005_WYG_001-15b"/>
曰寂乎其無位而處漻乎莫得其所明君無為於上羣<lb/>
臣竦懼乎下明君之道使智者盡其慮而君因以斷事<lb/>
故君不窮於智<hi>用臣智故智不窮</hi>賢者敕其材君因而任之故<lb/>
君不窮於能有功則君有其賢有過則臣任其罪故君<lb/>
子不窮於名是故不賢而為賢者師<hi>君雖不賢為賢臣之師</hi>不智<lb/>
而為上智者正<hi>為臣之正</hi>臣有其勞君有其成功<hi>君取成勞以為已功</hi>
此之謂賢主之經也<hi>經常法也</hi>
道在不可見<hi>君道必使臣不可見也</hi>用在不可知虚静無事以闇<lb/>
<pb n="KR3c0005_WYG_001-16a"/>
見疵見而不見聞而不聞知而不知知其言以往勿變<lb/>
勿更以參合閱焉官有一人勿令通言則萬物皆盡<hi>各令</hi>
<hi>守職勿使相通情既相猜則自盡矣</hi>函掩其跡匿其端下不能原去其智<lb/>
絶其能下不能意保吾所以往而稽同之謹執其柄而<lb/>
固握之絶其能破其意毋使人欲之<hi>執柄固則人意望絶也</hi>不謹<lb/>
其閉不固其門虎乃将存<hi>權柄不固則簒國之虎因而存矣</hi>不慎其事<lb/>
不掩其情賊乃将生弑其主代其所人莫不與故謂之<lb/>
虎處其主之側為姦臣聞其主之忒故謂之賊散其黨<lb/>
<pb n="KR3c0005_WYG_001-16b"/>
收其餘閉其門奪其輔國乃無虎大不可量深不可測<lb/>
同合刑名審驗法式擅為者誅國乃無賊是故人主有<lb/>
五壅臣閉其主曰壅臣制財利曰壅臣擅行令曰壅臣<lb/>
得行義曰壅臣得樹人曰壅臣閉其主則主失位臣制<lb/>
財利則主失徳臣擅行令則主失制臣得行義則主失<lb/>
名臣得樹人則主失黨此人主之所以獨擅也非人臣<lb/>
之所以得操也人主之道静退以為寳不自操事而知<lb/>
拙與巧不自計慮而知福與咎是以不言而善應不約<lb/>
<pb n="KR3c0005_WYG_001-17a"/>
而善増言已應則執其契事已増則操其符符契之所<lb/>
合賞罰之所生也故羣臣陳其言君以其言授其事以<lb/>
事責其功功當其事事當其言則賞功不當其事事不<lb/>
當其言則誅明君之道臣不陳言而不當是故明君之<lb/>
行賞也曖乎如時雨百姓利其澤其行罰也畏乎如雷<lb/>
霆神聖不能解也故明君無偷賞無赦罰賞偷則功臣<lb/>
墯其業赦罰則姦臣易為非是故誠有功則雖䟽賤必<lb/>
賞誠有過則雖近愛必誅近愛必誅則踈賤者不怠而<lb/>
<pb n="KR3c0005_WYG_001-17b"/>
近愛者不驕也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韓非子卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>韓非子卷七</head>
    <p>
<pb n="KR3c0005_WYG_007-1a"/>
欽定四庫全書<lb/>
　韓非子卷七　　　　　　　元　何犿　註<lb/>
　　喻老第二十一　説林上第二十二<lb/>
喻老第二十一<lb/>
天下有道無急患則曰静遽傳不用故曰却走馬以糞<lb/>
天下無道攻擊不休相守數年不已甲胄生蟣虱鷰雀<lb/>
處帷幄而兵不歸故曰戎馬生於郊翟人有獻豐狐𤣥<lb/>
豹之皮於晋文公文公受客皮而歎曰此以皮之美自<lb/>
<pb n="KR3c0005_WYG_007-1b"/>
為罪夫治國者以名號為罪徐偃王是也以城與地為<lb/>
罪虞虢是也故曰罪莫大於可欲智伯兼范中行而攻<lb/>
趙不已韓魏反之軍敗晋陽身死髙梁之東遂卒被分<lb/>
漆其首以為溲噐故曰禍莫大於不知足虞君欲屈産<lb/>
之乗與垂棘之璧不聼宫之竒故邦亡身死故曰咎莫<lb/>
㦧於欲得邦以存為常覇王其可也身以生為常富貴<lb/>
其可也不欲自害則邦不亡身不死故曰知足之為足<lb/>
矣楚荘王既勝狩于河雍歸而賞孫叔敖孫叔敖請漢<lb/>
<pb n="KR3c0005_WYG_007-2a"/>
間之地沙石之處楚邦之法禄臣再世而收地唯孫叔<lb/>
敖獨在此不以其邦為收者瘠也故九世而祀不絶故<lb/>
曰善建不㧞善抱不脫子孫以其祭祀世世不輟孫叔<lb/>
敖之謂也<lb/>
制在已曰重不離位曰静重則能使輕静則能使躁故<lb/>
曰重為輕根静為躁君故曰君子終日行不離輜重也<lb/>
邦者人君之輜重也主父生傳其邦此離其輜重者也<lb/>
故雖有代雲中之樂超然已無趙矣主父萬乗之主而<lb/>
<pb n="KR3c0005_WYG_007-2b"/>
以身輕於天下無勢之謂輕離位之謂躁是以生幽而<lb/>
死故曰輕則失臣躁則失君主父之謂也<lb/>
勢重者人君之淵也君人者勢重於人臣之間失則不<lb/>
可復得也簡公失之於田成晉公失之於六卿而邦亡<lb/>
身死故曰魚不可脫於深淵賞罰者邦之利噐也在君<lb/>
則制臣在臣則勝君君見賞臣則損之以為徳君見罰<lb/>
臣則益之以為威人君見賞而人臣用其勢人君見罰<lb/>
而人臣乗其威故曰邦之利噐不可以示人<lb/>
<pb n="KR3c0005_WYG_007-3a"/>
越王入宦於吴而勸之伐齊以弊吳吳兵既勝齊人於<lb/>
艾陵張之於江濟強之於黄池故可制於五湖故曰将<lb/>
欲翕之必固張之將欲弱之必固強之晋獻公將欲襲<lb/>
虞遺之以璧馬知伯將襲仇由遺之以廣車故曰将欲<lb/>
取之必固與之起事於無形而要大功於天下是謂㣲<lb/>
明處小弱而重自卑謂損弱勝強也有形之類大必起<lb/>
於小行久之物族必起於少故曰天下之難事必作於<lb/>
易天下之大事必作於細是以欲制物者於其細也故<lb/>
<pb n="KR3c0005_WYG_007-3b"/>
曰圖難於其易也為大於其細也千丈之堤以螻蟻之<lb/>
穴潰百尺之室以突隙之烟焚故曰白圭之行堤也塞<lb/>
其穴丈人之慎火也塗其隙是以白圭無水難丈人無<lb/>
火患此皆慎易以避難敬細以逺大者也扁鵲見蔡桓<lb/>
公立有間扁鵲曰君有疾在腠理不治将恐深桓侯曰<lb/>
寡人無扁鵲出桓侯曰醫之好治不病以為功居十日<lb/>
扁鵲復見曰君之病在肌膚不治將益深桓侯不應扁<lb/>
鵲出桓侯又不悦居十日扁鵲復見曰君之病在腸胃<lb/>
<pb n="KR3c0005_WYG_007-4a"/>
不治将益深桓侯又不應扁鵲出桓侯又不悦居十日<lb/>
扁鵲望桓侯而還走桓侯故使人問之扁鵲曰疾在腠<lb/>
理湯熨之所及也在肌膚鍼石之所及也在腸胃火齊<lb/>
之所及也在骨髄司命之所屬無奈何也今在骨髄臣<lb/>
是以無請也居五日桓侯體痛使人索扁鵲已逃秦矣<lb/>
桓侯遂死故良醫之治病也攻之於腠理此皆争之於<lb/>
小者也夫事之禍福亦有腠理之地故曰聖人蚤從事<lb/>
焉昔晋公子重耳出亡過鄭鄭君不禮叔瞻諫曰此賢<lb/>
<pb n="KR3c0005_WYG_007-4b"/>
公子也君厚待之可以積徳鄭君不聼叔瞻又諫曰不<lb/>
厚待之不若殺之無令有後患鄭君又不聼及公子返<lb/>
晉邦舉兵伐鄭大破之取八城焉晉獻公以垂棘之璧<lb/>
假道於虞而伐虢大夫宫之竒諫曰不可唇亡而齒寒<lb/>
虞虢相救非相徳也今日晋滅虢明日虞必随之亡虞<lb/>
君不聼受其璧而假之道晉已取虢還反滅虞此二臣<lb/>
者皆争於腠理者也而二君不用也然則叔瞻宫之竒<lb/>
亦虞鄭之扁鵲也而二君不聼故鄭以破虞以亡故曰<lb/>
<pb n="KR3c0005_WYG_007-5a"/>
其安易持也其未兆易謀也昔者紂為象箸而箕子怖<lb/>
以為象箸必不加於土鉶必將犀玊之杯象箸玉杯必<lb/>
不羮菽藿必旄象豹胎旄象豹胎必不衣䄈褐而食於<lb/>
茅屋之下則錦衣九重廣室髙䑓吾畏其卒故怖其始<lb/>
居五年紂為肉圃設炮烙登糟丘臨酒池紂遂以亡故<lb/>
箕子見象箸以知天下之禍故曰見小曰明勾踐入官<lb/>
於吳身執干戈為吴王洗馬故能殺夫差於姑蘇文王<lb/>
見詈於玉門顔色不變而武王擒紂於牧野故曰守柔<lb/>
<pb n="KR3c0005_WYG_007-5b"/>
曰強越王之霸也不病官武王之王也不病詈故曰聖<lb/>
人之不病也以其不病是以無病也<lb/>
宋之鄙人得璞玉而獻之子罕子罕不受鄙人曰此寳<lb/>
也宜為君子噐不宜為細人用子罕曰爾以玉為寳我<lb/>
以不受子玉為寳是鄙人欲玉而子罕不欲玉故曰欲<lb/>
不欲不貴難得之貨<lb/>
王夀負書而行見徐馮於周塗馮曰事者為也為生於<lb/>
時知者無常事書者言也言生於知知者不藏書今子<lb/>
<pb n="KR3c0005_WYG_007-6a"/>
何獨負之而行於是王夀因焚其書而儛之故知者不<lb/>
以言談教而慧者不以藏書篋此世之所過也而王夀<lb/>
復之是學不學也故曰學不學復歸衆人之所過也<lb/>
夫物有常容因乗以導之因随物之容故静則建乎徳<lb/>
動則順乎道宋人有為其君以象為楮葉者三年而成<lb/>
豐殺莖柯毫芒繁澤亂之楮葉之中而不可别也此人<lb/>
遂以功食禄於宋邦列子聞之曰夫天地三年而成一<lb/>
葉則物之有葉者寡矣故不乗天地之資而載一人之<lb/>
<pb n="KR3c0005_WYG_007-6b"/>
身不随道理之數而學一人之智此皆一葉之行也故<lb/>
冬耕之稼后稷不能羡也豐年大禾臧獲不能惡也以<lb/>
一人力則后稷不足随自然則臧獲有餘故曰恃萬物<lb/>
之自然而不敢為也空竅者神明之戸牗也耳目竭於<lb/>
聲色精神竭於外貎故中無主中無主則禍福雖如丘<lb/>
山無從識之故曰不出於戸可以知天下不闚於牗可<lb/>
以知天道此言神明之不離其實也<lb/>
趙襄王學御於王子期俄而與子期逐三易馬而三後<lb/>
<pb n="KR3c0005_WYG_007-7a"/>
襄王曰子之教我御術未盡也對曰術已盡用之則過<lb/>
也凡御之所貴馬體安於車人心調于馬而後可以進<lb/>
速致逺今君後則欲逮臣先則恐逮于臣夫誘道争逺<lb/>
非先則後也而先後心在于臣尚何以調于馬此君之<lb/>
所以後也<lb/>
白公勝慮亂罷朝倒杖而䇿鋭貫顊血流至於地而不<lb/>
知鄭人聞之曰顊之忘将何為忘哉故曰其出彌逺者<lb/>
其智彌少此言智周乎逺則所遺在近也是以聖人無<lb/>
<pb n="KR3c0005_WYG_007-7b"/>
常行也能並智故曰不行而知能並視故曰不見而明<lb/>
随時以舉事因資而立功用萬物之能而獲利其上故<lb/>
曰不為而成楚荘王莅政三年無令發無政為也右司<lb/>
馬御座而與王隐曰有鳥止南方之阜三年不翅不飛<lb/>
不鳴嘿然無聲此為何名王曰三年不翅将以長羽翼<lb/>
不飛不鳴將以觀民則雖無飛飛必冲天雖無鳴鳴必<lb/>
驚人子釋之不榖知之矣處半年乃自聼政所廢者十<lb/>
所起者九誅大臣五舉處士六而邦大治舉兵誅齊敗<lb/>
<pb n="KR3c0005_WYG_007-8a"/>
之徐州勝晉於河雍合諸侯於宋遂霸天下荘王不為<lb/>
小害善故有大名不蚤見示故有大功故曰大噐晩成<lb/>
大音希聲<lb/>
楚荘王欲伐越杜子諫曰王之伐越何也曰政亂兵弱<lb/>
杜子曰臣愚患之智如目也能見百歩之外而不能自<lb/>
見其睫王之兵自敗於秦晉䘮地數百里此兵之弱也莊<lb/>
蹻為盜於境内而吏不能禁此政之亂也王之弱亂非<lb/>
越之下也欲伐越此智之如目也王乃止故知之難不<lb/>
<pb n="KR3c0005_WYG_007-8b"/>
在見人在自見故曰自見之謂明<lb/>
子夏見曽子曽子曰何肥也對曰戰勝故肥也曽子曰<lb/>
何謂也子夏曰吾入見先王之義則榮之出見冨貴之<lb/>
樂又榮之兩者戰於胷中未知勝負故臞今先王之義<lb/>
勝故肥是以志之難也不在勝人在自勝也故曰自勝<lb/>
之謂強<lb/>
周有玉版紂令膠鬲索之文王不予費仲來求因予之<lb/>
是膠鬲賢而費仲無道也周惡賢者之得志也故予費<lb/>
<pb n="KR3c0005_WYG_007-9a"/>
仲文王舉太公於渭濵者貴之也而資費仲玉版者是<lb/>
愛之也故曰不貴其師不愛其資雖知太迷是謂要妙<lb/>
説林上第二十二<lb/>
湯以伐桀而恐天下言己為貪也因乃讓天下於務光<lb/>
而恐務光之受之也乃使人説務光曰湯殺君而欲傳<lb/>
惡聲於子故譲天下於子務光因自投於河<lb/>
秦武王令甘茂擇所欲為於僕與行事孟卯曰公不如<lb/>
為僕公所長者使也公雖為僕王猶使之於公也公佩<lb/>
<pb n="KR3c0005_WYG_007-9b"/>
僕璽而為行事是兼官也<lb/>
子圉見孔子於商太宰孔子出子圉入請問客太宰曰<lb/>
吾已見孔子則視子猶蚤虱之細者也吾今見之於君<lb/>
子圉恐孔子貴於君也因請太宰曰己已見孔子孔子<lb/>
亦將視子猶蚤虱也太宰因弗復見也<lb/>
魏惠王為臼里之盟將復立於天子彭喜謂鄭君曰君<lb/>
勿聼大國惡有天子小國利之若君與大不聼魏焉能<lb/>
與小立之<lb/>
<pb n="KR3c0005_WYG_007-10a"/>
晉人伐邢齊桓公將救之鮑叔曰太蚤邢不亡晉不敝<lb/>
晉不敝齊不重且夫持危之功不如存亡之徳大君不<lb/>
如晩救之以敝晉齊實利待邢亡而復存之其名實美<lb/>
桓公乃弗救<lb/>
子胥出走邊候得之子胥曰上索我者以我有美珠也<lb/>
今我已亡之矣我且曰子取吞之候因釋之慶封為亂<lb/>
於齊而欲走越其族人曰晉近奚不之晋慶封曰越逺<lb/>
利以避難族人曰變是心也居晋而可不變是心也雖<lb/>
<pb n="KR3c0005_WYG_007-10b"/>
逺越其可以安乎<lb/>
智伯索地於魏宣子魏宣子弗予任章曰何故不予宣<lb/>
子曰無故請地故弗予任章曰無故索地鄰國必恐彼<lb/>
重欲無厭天下必懼君予之地智伯必驕而輕敵鄰邦<lb/>
必懼而相親以相親之兵待輕敵之國則智伯之命不<lb/>
長矣周書曰將欲敗之必姑輔之將欲取之必姑予之<lb/>
君不如予之以驕智伯且君何釋以天下圖智氏而獨<lb/>
以吾國為智氏質乎君曰善乃與之萬戸之邑智伯大<lb/>
<pb n="KR3c0005_WYG_007-11a"/>
悦因索地於趙弗與因圍晉陽韓魏反之外趙氏應之<lb/>
内智氏自亡<lb/>
秦康公築臺三年荆人起兵將欲以兵攻齊任妄曰饑<lb/>
召兵疾召兵勞召兵亂召兵君築臺三年今荆人起兵<lb/>
將攻齊臣恐其攻齊為聲而以襲秦為實也不如備之<lb/>
戍東邊荆人輟行<lb/>
齊攻宋宋使臧孫子南求救於荆荆大恱許救之甚歡<lb/>
臧孫子憂而反其御曰索救而得今子有憂色何也臧<lb/>
<pb n="KR3c0005_WYG_007-11b"/>
孫子曰宋小而齊大夫救小宋而惡於大齊此人之所<lb/>
以憂也而荆王說必以堅我也我堅而齊敝荆之所以<lb/>
利也臧孫子乃歸齊人拔五城於宋而荆救不至<lb/>
魏文侯借道於趙而攻中山趙肅侯將不許趙刻曰君<lb/>
過矣魏攻中山而弗能取則魏必罷罷則魏輕魏輕則<lb/>
趙重魏拔中山必不能越趙而有中山也是用兵者魏<lb/>
也而得地者趙也君必許之許之而大歡彼將知君利<lb/>
之也必將輟行君不如借之道示以不得已也<lb/>
<pb n="KR3c0005_WYG_007-12a"/>
鴟夷子皮事田成子田成子去齊走而之燕鴟夷子皮<lb/>
負傳而從至望邑子皮曰子獨不聞涸澤之蛇乎涸澤<lb/>
蛇將徙有小蛇謂大蛇曰子行而我随之人以為蛇之<lb/>
行者耳必有殺子不如相銜負我以行人以我為神君<lb/>
也乃相銜負以越公道而行人皆避之曰神君也今子<lb/>
羙而我惡以子為我上客千乘之君也以子為我使者<lb/>
萬乗之卿也子不如為我舎人田成子因負傳而随之<lb/>
至逆旅逆旅之君待之甚敬因獻酒肉<lb/>
<pb n="KR3c0005_WYG_007-12b"/>
温人之周周不納客問之曰客耶對曰主人問其巷人<lb/>
而不知也吏因囚之君使人問之曰子非周人也而自<lb/>
謂非客何也對曰臣少也誦詩曰普天之下莫非王土<lb/>
率土之濵莫非王臣今君天子則我天子之臣也豈有<lb/>
為人之臣而又為之客哉故曰主人也君使出之<lb/>
韓宣王謂樛留曰吾欲兩用公仲公叔其可乎對曰不<lb/>
可晉用六卿而國分簡公兩用田成闞止而簡公殺魏<lb/>
兩用犀首張儀而西河之外亡今王兩用之其多力者<lb/>
<pb n="KR3c0005_WYG_007-13a"/>
樹其黨寡力者借外權羣臣有内樹黨以驕主有外為<lb/>
交以削地則王之國危矣<lb/>
紹績昧醉寐而亡其裘宋君曰醉足以亡裘乎對曰桀<lb/>
以醉亡天下而康誥曰毋彛酒者彛酒常酒也常酒者<lb/>
天子失天下匹夫失其身<lb/>
管仲隰朋從於桓公而伐孤竹春徃冬反迷惑失道管<lb/>
仲曰老馬之智可用也乃放老馬而随之遂得道行山<lb/>
中無水隰朋曰蟻冬居山之陽夏居山之隂蟻壤一寸<lb/>
<pb n="KR3c0005_WYG_007-13b"/>
而仞有水乃掘地遂得水以管仲之聖而隰朋之智至<lb/>
其所不知不難師於老馬與蟻今人不知以其愚心而<lb/>
師聖人之智不亦過乎<lb/>
有獻不死之藥於荆王者謁者操之以入中射之士問<lb/>
曰可食乎曰可因奪而食之王大怒使人殺中射之士<lb/>
中射之士使人説王曰臣問謁者曰可食臣故食之是<lb/>
臣無罪而罪在謁者也且客獻不死之藥臣食之而王<lb/>
殺臣是死藥也是客欺王也夫殺無罪之臣而明人之<lb/>
<pb n="KR3c0005_WYG_007-14a"/>
欺王也不如釋臣王乃不殺<lb/>
田駟欺鄒君鄒君將使人殺之田駟恐告恵子恵子見<lb/>
鄒君曰今有人見君則䀹其一目奚如君曰我必殺之<lb/>
惠子曰瞽両目䀹君奚為不殺君曰不能勿䀹惠子<lb/>
曰田駟東慢齊侯南欺荆王駟之於欺人瞽也君<lb/>
奚怨焉鄒君乃不殺<lb/>
魯穆公使衆公子或宦於晋或宦於荆犁鉏曰假人於<lb/>
越而救溺子越人雖善逰子必不生矣失火而取水於<lb/>
<pb n="KR3c0005_WYG_007-14b"/>
海海水雖多火必不滅矣逺水不救近火也今晋與荆<lb/>
雖強而齊近魯患其不救乎<lb/>
嚴遂不善周君患之馮沮曰嚴遂相而韓傀貴於君不<lb/>
如行賊於韓傀則君必以為嚴氏也<lb/>
張譴相韓病將死公乗無正懐三十金而問其疾居一<lb/>
月自問張譴曰若子死將誰使代子答曰無正重法而<lb/>
畏上雖然不如公子食我之得民也張譴死因相公乗<lb/>
無正<lb/>
<pb n="KR3c0005_WYG_007-15a"/>
樂羊為魏將而攻中山其子在中山中山之君烹其子<lb/>
而遺之羮樂羊坐於幕下而啜之盡一杯文侯謂堵師<lb/>
贊曰樂羊以我故而食其子之肉答曰其子而食之且<lb/>
誰不食樂羊罷中山文侯賞其功而疑其心<lb/>
孟孫獵得麑使秦西巴載之持歸其母随之而啼秦西<lb/>
巴弗忍而與之孟孫歸至而求麑答曰余弗忍而與其<lb/>
母孟孫大怒逐之居三月復召以為其子傅其御曰曩<lb/>
將罪之今召以為子傅何也孟孫曰夫不忍麑又且忍<lb/>
<pb n="KR3c0005_WYG_007-15b"/>
吾子乎故曰巧詐不如拙誠樂羊以有功見疑秦西巴<lb/>
以有罪益信<lb/>
曽從子善相劒者也衞君怨吳王曽從子曰吳王好劒<lb/>
臣相劒者也臣請為吳王相劒㧞而示之因為君刺之<lb/>
衞君曰子為之是也非縁義也為利也吳強而冨衞弱<lb/>
而貧子必徃吾恐子為吳王用之於我也乃逐之<lb/>
紂為象箸箕子怖以為象箸不盛羹於土簋則必犀玉<lb/>
之杯玉杯象箸必不盛菽藿則必旄象豹胎旄象豹胎<lb/>
<pb n="KR3c0005_WYG_007-16a"/>
必不衣短褐而舎茅茨之下則必錦衣九重髙䑓廣室<lb/>
也稱此以求則天下不足矣聖人見㣲以知萌見端以<lb/>
知末故見象箸而怖知天下不足也<lb/>
周公旦已勝殷將攻商盖辛公甲曰大難攻小易服不<lb/>
如服衆小以劫大乃攻九夷而商盖服矣<lb/>
紂為長夜之飲懼以失日問其左右盡不知也乃使人<lb/>
問箕子箕子謂其徒曰為天下主而一國皆失日天下<lb/>
其危矣一國皆不知而我獨知之吾其危矣辭以醉而<lb/>
<pb n="KR3c0005_WYG_007-16b"/>
不知<lb/>
魯人身善織屨妻善織縞而欲徙於越或謂之曰子必<lb/>
窮矣魯人曰何也曰屨為履之也而越人跣行縞為冠<lb/>
之也而越人被髪以子之所長逰於不用之國欲使無<lb/>
窮其可得乎<lb/>
陳軫貴於魏王恵子曰必善事左右夫楊横樹之即生<lb/>
倒樹之即生折而樹之又生然使十人樹之而一人㧞<lb/>
之則毋生楊至以十人之衆樹易生之物而不勝一人<lb/>
<pb n="KR3c0005_WYG_007-17a"/>
者何也樹之難而去之易也子雖工自樹於王而欲去<lb/>
子者衆子必危矣<lb/>
魯季孫新弑其君吳起仕焉或謂起曰夫死者始死而<lb/>
血已血而衂已衂而灰已灰而土反其土也無可為者<lb/>
矣今季孫乃始血其母乃未可知也吳起因去之晋<lb/>
隰斯彌見田成子田成子與登䑓四望三面皆暢南望<lb/>
隰子家之樹蔽之田成子亦不言隰子歸使人伐之斧<lb/>
離數創隰子止之其相室曰何變之數也隰子曰古者<lb/>
<pb n="KR3c0005_WYG_007-17b"/>
有諺曰知淵中之魚者不祥夫田子將有大亊而我示<lb/>
之知㣲我必危矣不伐樹未有罪也知人之所不言其<lb/>
罪大矣乃不伐也<lb/>
楊子過於宋東之逆旅有妾二人其惡者貴美者賤楊<lb/>
子問其故逆旅之父答曰美者自美吾不知其美也惡<lb/>
者自惡吾不知其惡也楊子謂弟子曰行賢而去自賢<lb/>
之心焉徃而不美<lb/>
衛人嫁其子而教之曰必私積聚為人婦而出常也其<lb/>
<pb n="KR3c0005_WYG_007-18a"/>
成居幸也其子因私積聚其姑以為多私而出之其子<lb/>
所以反者倍其所以嫁其父不自罪於教子非也而自<lb/>
知其益冨今人臣之處官者皆是類也<lb/>
魯丹三説中山之君而不受也因散五十金事其左右<lb/>
復見未語而君與之食魯丹出而不反舎遂去中山其<lb/>
御曰及見乃始善我何故去之魯丹曰夫以人言善我<lb/>
必以人言罪我未出境而公子惡之曰為趙來間中山<lb/>
君因索而罪之<lb/>
<pb n="KR3c0005_WYG_007-18b"/>
田伯鼎好士而存其君白公好士而亂荆其好士則同<lb/>
其所以為則異公孫友自刖而尊百里竪刁自宫而諂<lb/>
桓公其自刑則同其所自刑之為則異慧子曰徃者東<lb/>
走逐者亦東走其東走則同其所以東走之為則異故<lb/>
曰同事之人不可不審察也<lb/>
　<lb/>
　<lb/>
　韓非子卷七<lb/>
</p>
<p>
</p>
  </div>
</body>
</text>
</TEI>
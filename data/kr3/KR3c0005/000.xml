<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>韓子</head>
    <p>
<pb n="KR3c0005_WYG_000-1a"/>
御製讀韓非子<lb/>
楚莊莅三年無令無政為司馬隠進諌王亦隠答辭飛<lb/>
有沖天日鳴有驚人時廢十起者九誅舉邦大治<hi>叶</hi>是<lb/>
盖效殷宗夢築吾固疑<hi>向評通鑑輯覽以殷髙宗圗像傅巖事致疑傷誕或居民間時</hi>
<hi>物色已久特託之神道設教而已</hi>一之已為甚其可再乎斯臯陶亦有<lb/>
言一二日萬㡬三年㒺禀令叢脞萬事堕逮其起捄正<lb/>
害久民受之非非達政者泥古兼好竒<lb/>
<pb n="KR3c0005_WYG_000-2a"/>
御製讀韓非子<lb/>
昔韓非述管仲之對桓公曰知臣莫如君知子莫如父<lb/>
斯言也予以為非是夫自古及今多有以此言為然者<lb/>
而余以為非是者何盖其君若父果賢耶自能知之而<lb/>
亦無待其臣子及他人之頌使其不賢不能知在他人<lb/>
則是不闗己之謬賛以害人家國設為臣子者亦如是<lb/>
言則是内懐怨懟而仍陷其君若父於不知也即亦桓<lb/>
公屢舉鮑叔牙數人而管仲皆以為不可是果知臣乎<lb/>
<pb n="KR3c0005_WYG_000-2b"/>
桀之於闗龍逢紂之於王子比干亦猶是也瞽䏂之於<lb/>
舜獻公之於申生是果知之乎其類此者不可屈指數<lb/>
余故以為非是盖不近情之論聼之似是而折衷於理<lb/>
其剌謬不通若是者亦多矣且君子立言将以為萬世<lb/>
法程而不可逞一己之私智以欺世盗名也言治之書<lb/>
莫如典謨一則曰在知人再則曰惟帝其難之使世之為<lb/>
君為父者皆曰我已知臣我已知子誤知子者其害猶<lb/>
不過一家誤知臣者其害将及國與天下是誰作之俑<lb/>
<pb n="KR3c0005_WYG_000-3a"/>
㢤夫自以為不知者或可勉以至有知之日而自以為<lb/>
己知者吾知其為終于不知而已矣<lb/>
<pb n="KR3c0005_WYG_000-4a"/>
御製讀韓非説難<lb/>
韓非曽著説難辭世態揣摩竟莫遺寄語聴人之説者<lb/>
破其術祇在無私<lb/>
<pb n="KR3c0005_WYG_000-5a"/>
御製讀説難率詠<lb/>
説難說盡説人情姚賈猶然數語傾不及周昌心口一<lb/>
機權百出究何成<lb/>
<pb n="KR3c0005_WYG_000-6a"/>
御製讀韓子<lb/>
韓非著説難其於人情世態亦既知之悉而言之詳矣<lb/>
而其所稱周文王晉文公之結韈結履何其謬之甚㢤<lb/>
韈履之有帶古制姑弗論而文王文公之事如出一轍<lb/>
一之為甚再何堪焉夫伐與戰嚴装時也臨陣而帶繫<lb/>
觧已屬烏有之事而二君者方且周旋道古以為無可<lb/>
使結帯之人則一國之臣孰非先君之臣乎上者中者<lb/>
固不必其下者亦不敢使則二君之於其國竟無一人<lb/>
<pb n="KR3c0005_WYG_000-6b"/>
可使執賤役者将厠牏浣滌亦皆自親之乎夫重士理<lb/>
也重士而失之諂文公之譎或偶為之孰謂文王之聖<lb/>
而為是乎予故斥其謬之甚而明示重士之有常經也<lb/>
<pb n="KR3c0005_WYG_000-7a"/>
欽定四庫全書　　　　　子部三<lb/>
　韓子　　　　　　　　　法家類<lb/>
　　提要<lb/>
　　　　<hi>臣</hi>等謹案韓子二十卷周韓非撰漢書藝文<lb/>
　　　　志載韓子五十五篇張守節史記正義引阮<lb/>
　　　　孝緒七録載韓子二十卷篇數卷數皆與今<lb/>
　　　　本相符惟王應麟漢藝文志考作五十六篇<lb/>
　　　　殆𫝊寫字誤也其註不知何人作考元至元<lb/>
<pb n="KR3c0005_WYG_000-7b"/>
　　　　三年何犿本稱舊有李瓉註鄙陋無取盡為<lb/>
　　　　削去云云則註者當為李瓚然瓉為何代人<lb/>
　　　　犿未之言玉應麟玉海已稱韓子註不知誰<lb/>
　　　　作諸書亦别無李瓉註韓子之文不知犿何<lb/>
　　　　所據也犿本僅五十三篇其序稱内佚姦劫<lb/>
　　　　一篇説林下一篇及内儲説下六㣲内似煩<lb/>
　　　　以下數章明萬厯十年趙用賢購得宋槧與<lb/>
　　　　犿本相校始知舊本六㣲篇之末尚有二十<lb/>
<pb n="KR3c0005_WYG_000-8a"/>
　　　　八條不止犿所云數章説林下篇之首尚有<lb/>
　　　　伯樂教二人相踶馬等十六章諸本佚脱其<lb/>
　　　　文以説林上篇田伯鼎好士章逕接此篇蟲<lb/>
　　　　有蚘章和氏篇之末自和雖獻璞而未美未<lb/>
　　　　為王之害也以下脱三百九十六字姦劫篇<lb/>
　　　　之首自我以清亷事上以上脱四百六十字<lb/>
　　　　其脱葉適在兩篇之間故其次篇標題與文<lb/>
　　　　俱佚𫝊寫者各誤以下篇之半連于上篇遂<lb/>
<pb n="KR3c0005_WYG_000-8b"/>
　　　　求其下篇而不得其實未嘗全佚也今世所<lb/>
　　　　𫝊又有明周孔教所刋大字本極為清楷其<lb/>
　　　　序不著年月未知在用賢本前後考孔教舉<lb/>
　　　　進士在用賢後十年疑所見亦宋槧本故其<lb/>
　　　　文均與用賢本同無所疑闕今即據以繕録<lb/>
　　　　而校以用賢之本考史記非本𫝊稱非見韓<lb/>
　　　　削弱數以書諌韓王韓王不能用悲亷直不<lb/>
　　　　容于邪枉之臣觀往者得失之變故作孤憤<lb/>
<pb n="KR3c0005_WYG_000-9a"/>
　　　　五蠧内外儲説林説難十餘萬言又云人或<lb/>
　　　　𫝊其書至秦秦王見其孤憤五蠧之書則非<lb/>
　　　　之著書當在未入秦前史記自叙所謂韓非<lb/>
　　　　囚秦説難孤憤者乃史家駁文不足為據今<lb/>
　　　　書冠以初見秦次以存韓皆入秦後事雖似<lb/>
　　　　與史記自叙相符然傳稱韓王遣非使秦秦<lb/>
　　　　王悦之未信用李斯姚賈害之下吏治非李<lb/>
　　　　斯使人遺之藥使自殺計其間未必有暇著<lb/>
<pb n="KR3c0005_WYG_000-9b"/>
　　　　書且存韓一篇終以李斯駁非之議及斯上<lb/>
　　　　韓王書其事與文皆為未畢疑非所著書本<lb/>
　　　　各自為篇非沒之後其徒收拾編次以成一<lb/>
　　　　帙故在韓在秦之作均為收録併其私記未<lb/>
　　　　完之藁亦收入書中名為非撰實非非所手<lb/>
　　　　定也以其本出于非故仍題非名以著于録<lb/>
　　　　焉乾隆四十四年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3c0005_WYG_000-10a"/>
　　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
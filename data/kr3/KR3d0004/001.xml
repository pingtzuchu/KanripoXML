<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>農桑衣食撮要</head>
    <p>
<pb n="KR3d0004_WYG_001-1a"/>
欽定四庫全書<lb/>
　農桑衣食撮要　　　　　元　魯明善　撰<lb/>
正月　元旦宜齋戒焚香㸃燭拜謝天地日月星辰國<lb/>
王水土祖宗父母社稷六神勿興惡念每月若遇朔望<lb/>
之日依上焚香拜謝福徳必厚<lb/>
騐嵗朝<lb/>
　一日雞二日犬三日豕四日羊五日牛六日馬七日<lb/>
　人八日榖日色晴明温暖則蕃息安泰風雨隂寒慘<lb/>
<pb n="KR3d0004_WYG_001-1b"/>
　冽則疾病衰耗以各日驗之<lb/>
驗嵗草<lb/>
　薺菜先生嵗欲甘葶藶先生嵗欲苦藕先生嵗欲雨<lb/>
　蒺藜先生嵗欲旱蓬先生嵗欲荒水藻先生嵗欲惡<lb/>
　艾先生嵗欲病皆孟春占之<lb/>
教牛<lb/>
　牛者農之本為家長者須當留心提調每日水草不<lb/>
　可失時水牛夏間下水坑不可觸熱冬間要温暖切<lb/>
<pb n="KR3d0004_WYG_001-2a"/>
　忌雪霜凍餓家有一牛可代七人力雖然畜類性與<lb/>
　人同切宜愛惜保養<lb/>
嫁樹<lb/>
　元日五更㸃火把照桑棗果木等樹則無蟲以刀斧<lb/>
　班駁敲打樹身則結實此謂之嫁樹<lb/>
移栽諸色果木樹<lb/>
　古人云移樹無時莫教樹知多留宿土記取南枝宜<lb/>
　寛深開掘用少糞水和之成泥漿根有宿土者栽於<lb/>
<pb n="KR3d0004_WYG_001-2b"/>
　泥中候水喫定次日方用土覆蓋根無宿土者深栽<lb/>
　於泥中輕提起樹根與地平則根舒暢易得活三四<lb/>
　日後方可用水澆灌上半月移栽則多實宜愛䕶勿<lb/>
　令動揺<lb/>
騸諸色果木樹<lb/>
　樹芽未生之時於根傍掘土須要寛深㝷纂心釘地<lb/>
　根截去留四邉亂根勿動却用土覆蓋築令實則結<lb/>
　果肥大勝挿接者謂之騸樹<lb/>
<pb n="KR3d0004_WYG_001-3a"/>
栽桑樹<lb/>
　耕地宜熟移栽時行須用寛横行闊八歩長行相離<lb/>
　四歩對栽桑行中間可用牛耕故田不廢桑不致荒<lb/>
　二月内移栽亦可臘月亦得<lb/>
移栽諸樹<lb/>
　自朔暨晦可移松栢槐榆等樹二三月亦得<lb/>
修桑<lb/>
　削去枯枝及低小亂枝條根傍開掘用糞土培壅與<lb/>
<pb n="KR3d0004_WYG_001-3b"/>
　臘月同此月不修理則葉生遲而薄<lb/>
種麻<lb/>
　古人云十耕蘿蔔九耕麻地要肥熟以土灰拌種或<lb/>
　撒子以土灰和腐草蓋宻則細疎則粗布葉則刪耘<lb/>
　宜帯露撒灰耘糞三兩次二三月皆可種之宜早不<lb/>
　宜遲臘月八日亦得<lb/>
種茄匏冬𤓰葫蘆黄𤓰菜𤓰<lb/>
　此月預先以糞和灰土以瓦盆盛或桶盛貯候發熱<lb/>
<pb n="KR3d0004_WYG_001-4a"/>
　過以𤓰茄子挿於灰中常以水洒之日間朝日景夜<lb/>
　間収於竈側暖處候生甲時分種於肥地常以少糞<lb/>
　水澆灌上用低棚蓋之待長茂帶土移栽則易活社<lb/>
　後亦可種之<lb/>
芋秧<lb/>
　先将園地鉏過一遍又以新黄土覆在鉏過地上却<lb/>
　将芋芽向上宻排種之用草覆蓋候發出三四葉約<lb/>
　四五寸髙於三月間移栽之<lb/>
<pb n="KR3d0004_WYG_001-4b"/>
修諸色果木樹<lb/>
　削去低小亂枝條勿令分力結果自然肥大<lb/>
栽葱韭薤<lb/>
　去冗鬚微曬乾踈行宻排栽之宜雞糞培壅<lb/>
種苦蕒萵苣生菜芥<lb/>
　二三月皆可移種宜用盫過熟灰糞培壅之<lb/>
合小豆醤<lb/>
　小豆蒸爛冷定團成餅盫出黄衣穿掛當風處至三<lb/>
<pb n="KR3d0004_WYG_001-5a"/>
　四月内用黒豆或黄豆炒過磨去皮簸淨煑熟撈出<lb/>
　每小豆黄子一斗熟豆一石用鹽四十餘斤拌匀𢷬<lb/>
　爛入甕每日攪動曬過七日後便可食用合醤時斟<lb/>
　酌豆黄用之<lb/>
修農具<lb/>
築墻圍<lb/>
開溝渠<lb/>
修蠶屋<lb/>
<pb n="KR3d0004_WYG_001-5b"/>
整屋漏<lb/>
移栽諸般花窠<lb/>
織蠶箔<lb/>
二月　月内三夘有則宜豆無則早種禾農家每嵗經<lb/>
驗之言　驚蟄日以石灰摻於門限墻壁外則辟除諸<lb/>
般蟲蟻<lb/>
種舊椹<lb/>
　宜熟耕地打成畦以舊椹撒於畦中常用水澆灌候<lb/>
<pb n="KR3d0004_WYG_001-6a"/>
　芽出時如法愛䕶冬間附地割去其窠用柴草薄盖<lb/>
　以走火燒過火大則傷根糞草蓋至春杷耬去糞草<lb/>
　用水澆灌每一窠出芽數枝留旺者一枝餘枝削去<lb/>
　至秋長五六尺來春可移於熟地内相對作大寛行<lb/>
　栽之<lb/>
籖諸色菓木<lb/>
　揀好嫩枝條籖於芋頭或蘿蔔頭上栽易活腦上用<lb/>
　箬葉包之若籖諸般花枝接頭亦得<lb/>
<pb n="KR3d0004_WYG_001-6b"/>
種黍穄<lb/>
　新開荳田為上一畝用子四升春分前後宜用灰土<lb/>
　和子種頻鉏三五窠作一叢書曰黍心未生雨灌其<lb/>
　心心傷無實黍心初生畏天露次日早用檾麻散絟<lb/>
　長繩上令兩人對持於黍上牽拽抹去其露則不傷<lb/>
　黍刈穄欲早黍欲晚諺曰穄青喉黍折頭黍穄熟時<lb/>
　炊飯又可釀酒𢷬碎蒸餻以備日用春後皆可種<lb/>
種椒<lb/>
<pb n="KR3d0004_WYG_001-7a"/>
　擇濕潤肥地深耕杷匀取上年元埋地中椒子種之<lb/>
　用灰糞和細土覆蓋則易生來年依時分開每株約<lb/>
　離七八尺地用麻籸灰糞栽之忌水浸根三年後換<lb/>
　嫩枝方結實辟蛇喫椒宜種香白芷或以髪纒樹根<lb/>
　種生菜亦得<lb/>
種茶<lb/>
　宜斜坡隂地走水處用糠與焦土種每一圏可用六<lb/>
　七十粒覆土厚一寸出時不要耘草旱以米泔澆常<lb/>
<pb n="KR3d0004_WYG_001-7b"/>
　以小便糞水或蠶沙壅之水浸根必死三年後可採<lb/>
　茶相離二尺種一叢<lb/>
種西𤓰<lb/>
　宜肥地種掘地作坑如斗大每坑納𤓰子四枚多種<lb/>
　則漫撒苗出後根下壅作土盆多鉏則饒子不鉏則<lb/>
　無實餘蔓花搯去則𤓰肥大<lb/>
種葫蘆黄𤓰菜𤓰冬𤓰茄子<lb/>
　宜晴明日中種之每日早以少糞水澆灌此月下旬<lb/>
<pb n="KR3d0004_WYG_001-8a"/>
　栽五月中旬結實若三月種之已遲<lb/>
種藕蓮<lb/>
　取藕接頭時就用帶草濕泥包裹却於池塘中栽之<lb/>
　或用煑酒缾頭上泥栽種當年開花種蓮子用堅黒<lb/>
　者於磚石上磨蓮子頭令皮薄則易生取墐土作泥<lb/>
　包裹蓮子在内蓮子頭上作尖様約三指大長二寸<lb/>
　底下務要平重候泥乾時擲於池中重頭沉下自然<lb/>
　周正<lb/>
<pb n="KR3d0004_WYG_001-8b"/>
摘茶<lb/>
　畧蒸色小變攤開搧氣通用手揉以竹箬燒烟火氣<lb/>
　焙乾以箬葉収諺云茶是草箬是寳<lb/>
種蘿蔔菘菜<lb/>
　上旬撒種三月中旬可食宜肥地以熟糞蓋<lb/>
種蜀葵<lb/>
　院内路傍墻畔種之候花開盡帶青収其稭勿令枯<lb/>
　槁水中漚一二日取皮作繩索用度<lb/>
<pb n="KR3d0004_WYG_001-9a"/>
挿芙蓉<lb/>
　候芙蓉花開盡帶青稭漚過取皮可代麻檾<lb/>
種大豍豆<lb/>
　宜踈種用灰蓋地要肥頻澆灌芽出鉏去草<lb/>
壓桑條<lb/>
　濕土壓則條爛不生根燥土壓之則易生根<lb/>
種紅花<lb/>
　種時欲雨或漫撒或耬耩如種麻法至五月収子便<lb/>
<pb n="KR3d0004_WYG_001-9b"/>
　種晚花秋間八月種亦得臘月亦可<lb/>
種豌烏豆<lb/>
　社前大麥根邉種之以盫過灰糞匀蓋頻鉏<lb/>
種苕箒<hi>即獨掃</hi>
　屋側路傍皆可種嫩芽可做菜食以草繩腰束九月<lb/>
　間刈取以石壓匾収之三月亦可種<lb/>
種銀杏<lb/>
　於肥地内用灰糞種之候長成小樹次年移栽時連<lb/>
<pb n="KR3d0004_WYG_001-10a"/>
　土用草包或麻纒束栽之則易活<lb/>
種紫蘓<lb/>
　於𤓰畦邉成行撒子每叢長髙可以得兩利<lb/>
種蘓子<lb/>
　於五榖地邉近道處種収子打油燃燈甚明<lb/>
挿蒲萄<lb/>
　預先於去年冬間截取藤枝旺者約長三尺埋窖於<lb/>
　熟糞内候春間樹木萌芽發時取出㸔其芽生以藤<lb/>
<pb n="KR3d0004_WYG_001-10b"/>
　籖蘿蔔内栽之埋二尺在土中則生根留三五寸在<lb/>
　土外候苗長牽藤上架根邉常以煑肉肥汁放冷澆<lb/>
　灌三日後以清水解之天色乾旱輕鉏根邉土澆之<lb/>
　冬月用草包䕶防霜凍損二三月間皆可挿栽<lb/>
接諸般果木<lb/>
　熟地内打畦成行用山桃子種芽出長成小樹次年<lb/>
　分開相離兩歩栽一株候二年樹枝削去梢将桃杏<lb/>
　李諸般果木接頭削尖似馬耳尖様兩枝樹皮相合<lb/>
<pb n="KR3d0004_WYG_001-11a"/>
　着就用本色樹皮一片長尺餘闊三分纒所接樹枝<lb/>
　用桑皮裹縛以泥封之輕攀枝梢埋於地内用木鉤<lb/>
　釘之土培接頭上用草標記以刺棘遮䕶則易活<lb/>
　腰接　驗其樹身大者離地一尺截作木砧小者離<lb/>
　地七八寸截時須用細齒鋸截鋸齒粗則傷樹皮於<lb/>
　砧相對側劈開令深一寸每砧對接兩枝俱用兩樹<lb/>
　皮相合以黄泥封之候活待發出葉去一枝弱者若<lb/>
　接棃或林檎宜杜樹砧上接之若接栗子宜於櫟樹<lb/>
<pb n="KR3d0004_WYG_001-11b"/>
　砧上挿接之<lb/>
　根接　附地截去劈開接頭削尖挿之黄泥封固用<lb/>
　糞壅以草標記勿令他物動揺頻澆水即活<lb/>
三月　月内三卯有則宜豆無則宜麻麥此農家經驗<lb/>
之言也<lb/>
収薺菜花<lb/>
　三月三日収席鋪床下去蚤鋪竈上去蟲蟻<lb/>
種大豆<lb/>
<pb n="KR3d0004_WYG_001-12a"/>
　宜上旬種杏花盛桑椹赤夏至後二十日皆可種肥<lb/>
　地則宜踈痩地則宜宻纔出便耘莢赤莖蒼則収槐<lb/>
　樹不生蟲宜豆忌申卯日種<lb/>
犂秧田<lb/>
　其田須犂杷三四遍用青草厚鋪於内盫爛打平方<lb/>
　可撒種爛草與灰糞一同則秧肥旺<lb/>
浸稻種<lb/>
　早稻清明節前浸晚稻榖雨前後浸其種用稻草包<lb/>
<pb n="KR3d0004_WYG_001-12b"/>
　裹每裹包一斗或斗五投於池塘水内浸不用長流<lb/>
　水難得生芽浸三四日微見白芽如鍼尖大然後取<lb/>
　出擔歸家於隂處隂乾宻撒於秧田内候八九日秧<lb/>
　青放水浸之糯稻出芽較遲可浸八九日如前微見<lb/>
　白芽出時方可種或於缸甕内用水浸數日撈出以<lb/>
　草盫生芽依前法撒種候芒種前後挿秧<lb/>
種粟榖<lb/>
　浸榖用臘雪水浸過耐旱辟蟲傷春種欲深夏種欲<lb/>
<pb n="KR3d0004_WYG_001-13a"/>
　淺凡種榖遇小雨宜趂濕種大雨鉏一遍然後耩種<lb/>
　鉏不厭頻多鉏則不秕細而結實熟則宜速刈乾則<lb/>
　宜速積過熟則抛費<lb/>
種山藥<lb/>
　預先鉏地成坑壟以芝麻稭鋪填揀山藥上有白粒<lb/>
　芒刺者用竹刀切下一二寸作一叚相挨排卧種覆<lb/>
　土五寸旱則澆忌人糞宜牛糞麻籸生苖鉏耘以竹<lb/>
　木扶架霜降後収子種亦得立冬後根邉四圍寛掘<lb/>
<pb n="KR3d0004_WYG_001-13b"/>
　深取則不碎一名黄獨其味與山藥同以菉豆殻麻<lb/>
　籸腐草或小便草鞋包種之四畔用灰則無蟲傷<lb/>
種香菜<lb/>
　常以洗魚水澆之則香而茂溝泥米泔尤佳<lb/>
種芋子<lb/>
　宜近水肥地種每窠根邉用盫過菉豆殻壅之或用<lb/>
　麻灰糞牛羊踏過爛草壅其周圍則易長大有草宜<lb/>
　頻鉏之旱以水澆灌人家園邉水側皆可種忽值饑<lb/>
<pb n="KR3d0004_WYG_001-14a"/>
　年可接粮食用<lb/>
種紵麻<lb/>
　此月内於肥地内撒之以草盖用蠶沙壅二年後移<lb/>
　踈行宻栽用灰糠拌之寒露後収子十月以後用牛<lb/>
　馬糞匀蓋其根則免致凍死<lb/>
種秫黍<lb/>
　種宜下地春月早種収多其子可食稭稈可夾籬寨<lb/>
　又作柴燒城郭間貨賣多得濟益也<lb/>
<pb n="KR3d0004_WYG_001-14b"/>
種藍<lb/>
　将平地耕熟下種用鐡杷匀上用荻簾蓋之每日早<lb/>
　用水洒至生苖去荻簾長至四寸髙以熟肥地成畦<lb/>
　打溝成行每五寸地栽一窠每日用水澆灌如地痩<lb/>
　則用薄糞水澆一二次至七月間収刈揉藍取汁之<lb/>
　方開載七月<lb/>
種<graphic n="KR3161" url="https://raw.githubusercontent.com/kanripo/KR-Gaiji/master/images/KR3161.png" mimeType="image/png"/>
                    <hi>
                        <graphic n="KR3161" url="https://raw.githubusercontent.com/kanripo/KR-Gaiji/master/images/KR3161.png" mimeType="image/png"/>音殿俗作靛</hi>
　此月宜下種比及種時先於年前八九月間耕地一<lb/>
<pb n="KR3d0004_WYG_001-15a"/>
　遍杷平臘月間復耕杷一遍臨種時又耕一次撒種<lb/>
　後横䜿復杷三四次生四五葉時即鉏後有草再鉏<lb/>
　至五月間収刈打<graphic n="KR3161" url="https://raw.githubusercontent.com/kanripo/KR-Gaiji/master/images/KR3161.png" mimeType="image/png"/>
種薑<lb/>
　清明後三日封薑立夏後蠶大食時生芽未可移種<lb/>
　先用蠶沙麻籸灰糞盫熟過以大麥地上做壟則四<lb/>
　畔泥不流下每壟闊三尺揀有芽者一尺一窠欹斜<lb/>
　種坑内用灰糞蓋厚三寸上用土一寸以腐草蓋之<lb/>
<pb n="KR3d0004_WYG_001-15b"/>
　六月棚蓋或挿蘆蔽日東西為坑坑口種芋頭以遮<lb/>
　日色<lb/>
種甜𤓰<lb/>
　鹽水洗子用盫過糞土種之仍将洗子鹽水澆灌候<lb/>
　拖秧時搯去苦心再用糞土壓根實<lb/>
種茭筍茈菰<lb/>
　先掘地深用蘆席鋪填排茈菰於上用泥覆水浸之<lb/>
　種茭筍不用蘆席止於水邉深栽之<lb/>
<pb n="KR3d0004_WYG_001-16a"/>
種紅豇豆白豇豆<lb/>
　榖雨前後種六月収子便種再生八月又収子<lb/>
種芝麻<lb/>
　宜肥地内種此月為上時每畝用子二升上半月種<lb/>
　者莢多頻鉏草浄収刈束欲小大則難乾以五六束<lb/>
　為一叢斜倚之則不被風雨所倒候口開抖下依舊<lb/>
　叢倚之三日一次敲打白者油多四五月間亦可種<lb/>
　之又云胡麻<lb/>
<pb n="KR3d0004_WYG_001-16b"/>
種黒豆<lb/>
　種時熟耕杷地手内握豆半抄行一歩一撒苗旺便<lb/>
　鉏草浄為佳四月亦可種其豆可作醤及馬料稭稈<lb/>
　可以作柴城郭中貨賣得濟<lb/>
種木綿<lb/>
　先将種子用水浸灰拌匀候生芽於糞地内每一尺<lb/>
　作一穴種五七粒候芽出時稠者間去止存旺苖二<lb/>
　三窠勤鉏常時搯去苖尖勿要苗長髙若苗旺者則<lb/>
<pb n="KR3d0004_WYG_001-17a"/>
　不結至八月間収綿<lb/>
種茴香<lb/>
　収子隂乾向陽掘地糞土和子種之種麻一窠以遮<lb/>
　日色十月斫去枯梢以糞土壅其根<lb/>
移梔子<lb/>
　帶花移易活梅雨時挿嫩枝易生根要鉏浄<lb/>
鉏蒜<lb/>
　候苗髙尺餘頻鉏澆灌㧞去薹則結實肥大<lb/>
<pb n="KR3d0004_WYG_001-17b"/>
種枸把<lb/>
　鉏肥熟地作平畦紐草稕如臂大<hi>按原本作細草<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/如臂大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字無考</hi>
　<hi>愽聞録載種枸把法作紐草稕如臂大説文稕束稈也今并據改正</hi>鋪填於畦中以泥<lb/>
　塗稕上然後種子用細土及牛糞覆令匀苖出頻澆<lb/>
　之春間嫩芽葉可作菜食<lb/>
移石榴<lb/>
　葉未生時用肥土於嫩枝條上以席草包裹束縛用<lb/>
　水頻沃自然生根葉全截下栽之用骨石之類覆壓<lb/>
<pb n="KR3d0004_WYG_001-18a"/>
　則易活或於盆内栽亦得<lb/>
養蠶法<lb/>
　繭種為先開簇時先将好繭擇出於浄箔上薄攤開<lb/>
　日數至自然生蛾若有拳翅秃眉焦尾赤肚無毛等<lb/>
　蛾揀去不用止留無病者匀布連上生子既足待二<lb/>
　三日移蛾下連至十八日後早辰汲井水浴一次浸<lb/>
　去蛾便溺毒氣夏秋於通風凉房内連背相靠釣掛<lb/>
　至十月内捲収於無烟浄屋内頓放臘八日依前浴<lb/>
<pb n="KR3d0004_WYG_001-18b"/>
　畢於中庭用竿髙掛以受辰精月華之氣<lb/>
四月　月内三卯有則宜麻無則麥不収此是農家經<lb/>
驗之言　初八日雨下則無麥十三日亦然此老農有<lb/>
驗之言<lb/>
防露傷麥<lb/>
　但有沙霧用檾麻散絟長䋲上侵晨令兩人對持其<lb/>
　䋲於麥上牽拽抹去沙霧則不傷麥<lb/>
斫楮皮<lb/>
<pb n="KR3d0004_WYG_001-19a"/>
　非此月而斫者多致枯死十二月斫者亦可<lb/>
做笋乾<lb/>
　笋肉一百斤用鹽五升水一小桶候沸湧拗取汁候<lb/>
　乾旋添汁煑熟撈出壓之或用手揉在鍋隔夜則黒<lb/>
　熟曬則枯一日曬乾則硬不揉則不軟臨食時取浸<lb/>
　笋汁煑笋則有味<lb/>
煑新笋<lb/>
　以沸湯煑則易熟而脆味尤羙若蔫者少入薄荷同<lb/>
<pb n="KR3d0004_WYG_001-19b"/>
　煑則不蔫與猪羊肉同煑不用薄荷<lb/>
収諸色菜子<lb/>
　斫倒就地曬打収之用缾罐盛貯標記名號<lb/>
蟲不蛀皮貨<lb/>
　用莞花末摻之不蛀或以艾捲於皮貨内放於甕中<lb/>
　泥封其甕或用花椒在内捲収亦得<lb/>
蟲不蛀氊毛物<lb/>
　用莞花末摻之或取角黄又名黄蒿五月収角曬乾<lb/>
<pb n="KR3d0004_WYG_001-20a"/>
　布撒或毛物氊内捲収之則不蛀<lb/>
収杏子<lb/>
　杏熟時収核至秋冬間敲取仁揀去山杏仁及雙仁<lb/>
　有毒者去尖皮惟取極細収貯食用<lb/>
造酪<lb/>
　妳子半勺鍋内炒過後傾餘妳熬數十沸盛於罐中<lb/>
　候温用舊酪少許於妳子内攪匀以紙封罐口冬月<lb/>
　暖處夏月凉處頓放則成酪<lb/>
<pb n="KR3d0004_WYG_001-20b"/>
五月<lb/>
午日浸蠶種<lb/>
　以蒲艾揉井水畧浸去尿収掛勿令烟薰損<lb/>
午日嫁棗<lb/>
　用斧於樹上班駁敲打遍則結實肥大味美<lb/>
挿稻秧<lb/>
　芒種前後挿之㧞秧時輕手㧞出就水洗根去泥約<lb/>
　八九十根作一小束却於犂熟水田内挿栽每四五<lb/>
<pb n="KR3d0004_WYG_001-21a"/>
　根為一叢約離五六寸挿一叢脚不宜頻那舒手只<lb/>
　挿六叢却那一遍再挿六叢再那一遍逐旋挿去務<lb/>
　要窠行整直<lb/>
斫桑<lb/>
　斫桑不可留觜角比及夏至開幄根下可用糞或蠶<lb/>
　沙培壅此時不斫則枝條來春不旺<lb/>
収椹<lb/>
　椹子熟時摘取以水淘過畧曬乾便種同二月法或<lb/>
<pb n="KR3d0004_WYG_001-21b"/>
　畦種之便生即時多収椹子以待來春種尤佳収貯<lb/>
　勿近濕壁墻邉則浥損不生<lb/>
種桃杏李梅核<lb/>
　宜和肉於肥地内種來年成小樹帶土移栽<lb/>
移竹<lb/>
　五月十三日謂之竹迷日可用馬糞和糠泥做漿栽<lb/>
　之切忌用脚踏推打則次年便出笋<lb/>
刈紵麻<lb/>
<pb n="KR3d0004_WYG_001-22a"/>
　㸔根赤便刈刈畢宜用蠶沙麻籸糠秕或糞壅之盛<lb/>
　旺於此月刈一鐮六月半刈一鐮八月半刈一鐮隨<lb/>
　即用竹刀從梢分批開剥下皮以刀刮去白瓤浮上<lb/>
　粗皮自然脱去縛作小束搭於房上夜間得露水露<lb/>
　之則麻潔白<lb/>
収小麥<lb/>
　麥半黄時趂天晴着𦂳収刈過熟則抛費每日至晚<lb/>
　載上塲堆積農家忙併無似蠶麥若遲慢遇雨多為<lb/>
<pb n="KR3d0004_WYG_001-22b"/>
　災傷又秋田苖稼亦誤鉏治<lb/>
収紅花<lb/>
　侵晨採花微𢷬細去黄汁用青蒿覆蓋一宿捻成薄<lb/>
　餅子曬乾収之勿近濕墻壁則浥損<lb/>
種夏蘿蔔菘菜<lb/>
　上旬撒子用灰糞蓋頻澆灌六月中旬可食<lb/>
壅田<lb/>
　以青草踏於泥内則地肥秧窠旺與灰糞同<lb/>
<pb n="KR3d0004_WYG_001-23a"/>
収豌豆<lb/>
　諸豆之中豌豆耐陳収多熟早如近城郭摘豆角賣<lb/>
　先可變物舊時農荘往往獻此豆以為嘗新蓋一嵗<lb/>
　之中貴其先也<hi>按此條舊本有脱文今從務本新書補入</hi>
刈<graphic n="KR3161" url="https://raw.githubusercontent.com/kanripo/KR-Gaiji/master/images/KR3161.png" mimeType="image/png"/>
　夏至前後看葉上有皺紋方可収刈每五十斤用石<lb/>
　灰一斤於大缸内水浸次日變黄色去梗用木杷打<lb/>
　轉粉青色變過至紫花色然後取清水成<graphic n="KR3161" url="https://raw.githubusercontent.com/kanripo/KR-Gaiji/master/images/KR3161.png" mimeType="image/png"/>種<graphic n="KR3161" url="https://raw.githubusercontent.com/kanripo/KR-Gaiji/master/images/KR3161.png" mimeType="image/png"/>之<lb/>
<pb n="KR3d0004_WYG_001-23b"/>
　方先於三月中具載<lb/>
造酥油<lb/>
　以酪盛於桶内或甕中安置近屋柱邉可将竹篾或<lb/>
　桑條作二小圏或用二小木板各鑿一孔亦得於木<lb/>
　柱或樹旁上下以繩絟定二小圏或二木板别作一<lb/>
　木鑚下釘圓板一半放置桶中一半套於上下圏内<lb/>
　却於兩圏中間木鑚上以皮條或繩子纏兩遭兩手<lb/>
　牽拽鑚之令轉生沫傾於凉水中凝定候聚得多却<lb/>
<pb n="KR3d0004_WYG_001-24a"/>
　於慢火煉過去浮上焦沫即成好酥<lb/>
曬乾酪<lb/>
　将好酪於鍋内慢火熬令稠去其清水攤於板上曬<lb/>
　成小塊候極乾収貯切忌生水濕器<lb/>
六月<lb/>
合醤法<lb/>
　用豆一石炒熟磨去皮煑軟撈出用白麵六十斤就<lb/>
　熱捜麵匀於案上以箬葉鋪填攤開約二指厚候冷<lb/>
<pb n="KR3d0004_WYG_001-24b"/>
　用楮葉或蒼耳葉搭蓋發出黄衣為度去葉凉一日<lb/>
　次日曬乾簸浄𢷬碎約量用鹽四十斤無根水二擔<lb/>
　或稀者用白麵炒熟候冷和於醤内若稠者用甘草<lb/>
　同鹽煎水候冷添之於火日晚間㸃燈下醤則不生<lb/>
　蟲加蒔蘿茴香香草葱椒物料其味香美<lb/>
做麥醋<lb/>
　大麥一石或三五斗炒過取一半細碎取一半完全<lb/>
　先以細碎者浸一宿次日蒸成飰用楮葉蓋盫成黄<lb/>
<pb n="KR3d0004_WYG_001-25a"/>
　子七日後以完全者浸一宿炊成飰以炊湯半鑊候<lb/>
　温将黄子同釀宻封蓋如不宻封則生蟲過七日後<lb/>
　則成醋二七日後出頭醋煑過収貯二糟有味再釀<lb/>
　之<lb/>
做老米醋<lb/>
　将陳倉秔米三斗或五斗淘浄水浸七日每日換水<lb/>
　一遍七日後蒸熟候飰冷於席箔上攤開以楮葉蓋<lb/>
　覆發黄衣遍曬乾臨下時簸浄每黄子一斗用水二<lb/>
<pb n="KR3d0004_WYG_001-25b"/>
　斗入甕内又用紅麯一合温水泡下将甕口封閉二<lb/>
　十日㸔一遍候白衣靣墜下或白衣不下澄清以味<lb/>
　酸為度去白衣将醋鍋内熬一沸又炒鹽少許候冷<lb/>
　用潔浄缾甕収貯以泥封之可留一二年<lb/>
做米醋<lb/>
　用秈榖三斗每日換水浸七日蒸熟攤開盫成黄子<lb/>
　曝曬乾極三伏内以糙糯米一斗五升水略浸蒸熟<lb/>
　候冷以榖黄𢷬碎拌和蒸熟糯米缸底先用蓼子數<lb/>
<pb n="KR3d0004_WYG_001-26a"/>
　莖然後入缸内用水五升上又用蓼子數莖以米糠<lb/>
　蓋之宻糊封閉一月然後篘出用烏梅數箇鹽少許<lb/>
　同入缾内煑數沸泥封収貯切忌生水濕器盛頓<lb/>
做蓮花醋<lb/>
　白麵一斤蓮花三朶𢷬細水和成團用紙包裹掛於<lb/>
　當風處一月後取出以糙米一斗水浸一宿蒸熟用<lb/>
　水一斗釀之用紙七層宻封定每層寫七日字過七<lb/>
　日掲去一層至四十九日然後開封篘出煎數沸収<lb/>
<pb n="KR3d0004_WYG_001-26b"/>
　之如二糟有味用瀼水再釀儘有日用忌生水濕器<lb/>
　収貯<lb/>
做豆豉<lb/>
　大黒豆淘浄煑熟漉出篩麵拌匀攤於席上放冷用<lb/>
　楮葉盫成黄子候黄衣上遍曬乾用𤓰茄切片二件<lb/>
　每一斤用浄鹽一兩入生薑橘皮紫蘓蒔蘿小椒甘<lb/>
　草切碎同拌一宿次日将豆黄簸去黄衣同入甕内<lb/>
　用元汁匀拌上用箬葉蓋覆甎石壓定紙泥宻封曬<lb/>
<pb n="KR3d0004_WYG_001-27a"/>
　半月後可開取豆𤓰茄曬乾畧蒸氣透再曬収貯<lb/>
造麩豆<lb/>
　麥麩不限多少以水匀拌熟蒸出放温蒿艾盫出黄<lb/>
　衣曬乾以水匀拌帶潤却入缸甕實捺定倒合庭中<lb/>
　地上以少灰圍之七日外取出攤曬若顔色不深又<lb/>
　拌依前法色好為度色黒又蒸熱入甕捺實泥封至<lb/>
　冬取食温暖<lb/>
醤醃𤓰茄<lb/>
<pb n="KR3d0004_WYG_001-27b"/>
　新摘𤓰茄鹽醃二三日於醤内醃之則肥美<lb/>
耕麥地<lb/>
　此月初旬四五更時乘露水未乾陽氣在下宜耕之<lb/>
　牛得其凉耕過地内稀種菉豆候七月間犂翻豆秧<lb/>
　入地勝如用糞則麥苗易茂<lb/>
収椒<lb/>
　中伏後遇天色晴明帶露収隂一日之後曬三日則<lb/>
　紅而裂遇雨薄攤當風處頻翻若盫則黒又不香仍<lb/>
<pb n="KR3d0004_WYG_001-28a"/>
　収椒子用乾土和拌攪匀埋於避雨水地内約深一<lb/>
　尺勿令水浸生芽至來年二月内取出於肥地深耕<lb/>
　依前法種之<lb/>
種菉豆<lb/>
　立秋前宜刈了麻地上種太早不生角若預占豆収<lb/>
　否當年李不蛀則宜豆忌夘日下種<lb/>
刈麻<lb/>
　麻稈上生白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>按<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字無考羣芳譜引此條云麻稈/上生白膩時便刈則此<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字應作膩</hi>
<pb n="KR3d0004_WYG_001-28b"/>
　<hi>字</hi>時即刈攤宜薄束宜小漚宜清水生熟要浸宜帶<lb/>
　骨麻一斤可取皮四兩<lb/>
耘稻<lb/>
　稻苗旺時放去水乾将亂草用脚踏入泥中則四畔<lb/>
　潔浄用灰糞麻籸相和撒入田内曬四五日土乾裂<lb/>
　時放水淺浸稻秧謂之戽田此月正宜加力六月一<lb/>
　次七月一次依上耘<lb/>
曬小麥<lb/>
<pb n="KR3d0004_WYG_001-29a"/>
　宜三伏日曬極乾方収用蒼耳辣蓼同収之<lb/>
種蘿蔔<lb/>
　宜肥地撒種沙地尤效痩地用糞作壟種帶露耙地<lb/>
　則生蟲鉏不厭頻苗稠則小㧞令稀則肥大霜降後<lb/>
　或醃或藏窖皆可<lb/>
</p>
<p>
</p>
  </div>
</body>
</text>
</TEI>
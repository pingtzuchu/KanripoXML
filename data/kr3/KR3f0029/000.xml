<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中西經星同異考</head>
    <p>
<pb n="KR3f0029_WYG_000-1a"/>
欽定四庫全書　　　　　子部六<lb/>
　中西經星同異考　　　　天文算法類二<hi>推歩之屬</hi>
　　提要<lb/>
　　　　<hi>臣</hi>等謹案中西經星同異考二卷<lb/>
　　　國朝梅文鼏撰文鼏字爾表宣城人與其兄文<lb/>
　　　　鼎皆精研厯算之學互相商㩁多所發明此<lb/>
　　　　其所訂中西恒星名數也星經之最古者莫<lb/>
　　　　如巫咸甘石三家而其學失傳雖殘編尚存<lb/>
<pb n="KR3f0029_WYG_000-1b"/>
　　　　已不能知其端緒惟隋丹元子步天歌所列<lb/>
　　　　星象特為簡括故自宋以來天官家多據為<lb/>
　　　　凖繩迨明季厯法不騐而歐邏巴之法始行<lb/>
　　　　利瑪竇所撰經天該其名亦與中國相同而<lb/>
　　　　位座有無數目多寡與步天歌往往不合文<lb/>
　　　　鼏因据南懐仁儀象志所載星名依步天次<lb/>
　　　　序臚列其目而以有無多寡之故分行詳注<lb/>
　　　　其下其古歌西歌亦各載原文於後以便檢<lb/>
<pb n="KR3f0029_WYG_000-2a"/>
　　　　核南極諸星為古所未及者則併據湯若望<lb/>
　　　　厯書及儀象志為考証補歌附之於末盖七<lb/>
　　　　政之運行必憑恒星為考騐然在天成象天<lb/>
　　　　本無言隨人所標目為指名即據人所指名<lb/>
　　　　為測候指名不一則測騐多岐矣文鼏此編<lb/>
　　　　獨詳稽異同叅考互証使名實不病於叅差<lb/>
　　　　是亦中西兩法互相貫通之要領也乾隆四<lb/>
　　　　十六年十一月恭校上<lb/>
<pb n="KR3f0029_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR3f0029_WYG_000-3a"/>
中西經星同異考原序<lb/>
經星同異考一卷發凡九則吾季弟爾素之所手輯也<lb/>
歳在戊辰余歸自武林武林友人張慎碩忱能製西器<lb/>
手鋟銅字如書法之迅疾余乃依歳差考定平儀所用<lb/>
大星屬碩忱施之渾葢而屬吾弟爲作恒星黄赤二星<lb/>
圖因於星之經緯逐一詳校乃知湯氏厯書圖表與南<lb/>
氏儀象志互有得失自其本法固多違異不第與古傳<lb/>
殊也因取其星名之同而数有多寡異於古人者别識<lb/>
<pb n="KR3f0029_WYG_000-3b"/>
之以成此書至其所爲辨正經緯之度者尚存别卷不<lb/>
盡於是而吾弟之爲此則已勤矣葢其時方有稿本次<lb/>
年巳巳余去京師五載至癸酉始歸山中吾弟乃出其<lb/>
繕寫重校之本示余視其年固己巳也甲戌中秋余乃<lb/>
爲之序曰自堯典有四仲之星而斗牽牛織女參昴龍<lb/>
尾鳥帑天駟天黿之屬襍見於易詩春秋左傳國語至<lb/>
禮記月令大戴之夏小正稍具諸星伏見之節葢星之<lb/>
有名其來逺矣古者觀天文以察時變敬授人時有厯<lb/>
<pb n="KR3f0029_WYG_000-4a"/>
有象圖書儀器宜莫不偹遭秦燔書棄先王之典羲和<lb/>
舊術無復可稽所僅遺者巫咸甘徳石申之殘編而三<lb/>
家之傳各别司馬子長世爲史官而天官厯書殊爲闕<lb/>
畧迄於後漢有張衡靈憲而器與書並亡自唐以後言<lb/>
觀象者率祖淳風晉隋兩志及丹元子歩天歌今考其<lb/>
說又與天官書無不參錯不待西學之興而始多同異<lb/>
也西厯黄道十二象與中土異而回回厯與歐邏巴復<lb/>
自不同故雙女或以爲室女隂陽或以爲雙兄至黄道<lb/>
<pb n="KR3f0029_WYG_000-4b"/>
内外之星或以爲六十象或以爲六十二象而貫索一<lb/>
星回回厯以爲缺椀歐邏巴以爲冕旒其餘星名亦多<lb/>
互異豈非以占測之家非一而所傳異辭安得謂彼中<lb/>
厯學自上世以來永遵一術而初無更變哉今所傳經<lb/>
天該之圖與其歌皆因西象所列而變從中厯之星座<lb/>
星名即見界圖之分形其出似在厯書未成之前圖星<lb/>
以圓空去中法猶近然與步天歌仍有不同者或以西<lb/>
星合古圖而有疑似不敢輒定遂並収之而有増附之<lb/>
<pb n="KR3f0029_WYG_000-5a"/>
星或以古星求西圖而弗得其處不能強合遂芟去之<lb/>
而成古有今無之星要之皆徐李諸公譯西星而酌爲<lb/>
之非西傳之舊余嘗見元趙緣督友欽石刻圖閣道六<lb/>
星在河中作磬折層階之象自天官書於營室言離宫<lb/>
閣道步天歌及晉隋宋三史並言六星而今圖表割其<lb/>
半爲王良星别取河中雜小星聫綴附益之其星十餘<lb/>
而形直絶異舊圖又去營室更逺正抵奎婁而西象固<lb/>
原無所謂閣道也由是以推其意爲更置者良已多矣<lb/>
<pb n="KR3f0029_WYG_000-5b"/>
且西厯言恒星有經度東行歳差而緯度終古如一然<lb/>
又言二至距緯古逺今近是黄極且有微移既言恒星<lb/>
之形畧無改易然又言王良之側有萬厯癸酉年新出<lb/>
之星其說亦未能歸一也竊嘗譬之地誌陵谷豈無小<lb/>
易而嶽瀆之大致自如然其名之所起亦人則爲之而<lb/>
已矣禹治水惟九州而舜受終時肇十有二州肇之爲言<lb/>
始也又况後世秦分爲三十六郡唐分十道宋分十五<lb/>
路疆域代更圖志因之而改或者遂欲本桑欽之水經<lb/>
<pb n="KR3f0029_WYG_000-6a"/>
而駁禹貢亦見其惑矣然則宜何如君子於其所可知<lb/>
不厭求詳其所不知闕之而已義所可求當歸畫一其<lb/>
所難㫁兩存之而已無泥古以疑今無執一以廢百謹<lb/>
守舊聞而無參意解此爲學之方即著撰之法自古之<lb/>
學者莫不盡然而况天之髙星辰之逺哉是則吾弟爲<lb/>
考之意也葢其義例已具發凡中矣而余於是重有嘆<lb/>
也葢自束髪受經於先君子塾師羅王賔先生往往於<lb/>
課餘晩步時指示以三垣列舎之状余小子自是知星<lb/>
<pb n="KR3f0029_WYG_000-6b"/>
之可識而天爲動物尋以從事制義未遑䆒精然心竊<lb/>
好之不幸先君子見背營求葬地不暇以他爲無何余<lb/>
小子忽忽年近三十始從倪觀湖先生受臺官通軌算<lb/>
交食法稍稍推廣求之元史宋志溯唐及晋至於兩漢<lb/>
是時余及仲弟和仲與季弟爾素三人而已夜則披圖仰<lb/>
觀晝則運籌推步考訂前史三人者未嘗不共也如是<lb/>
者凡数年及余得中西之書圖稍多朋友之益漸廣而<lb/>
仲弟不幸已前卒久矣爾素於余所有之書手鈔畧偹<lb/>
<pb n="KR3f0029_WYG_000-7a"/>
多所撰定然食指益衆家日益貧余兩人頻年授徙歳<lb/>
時相見不過数四頃余且爲東西南北之人經年累嵗<lb/>
羇棲於数百里数千里外欲如嚮者之相聚探討何可<lb/>
得哉何可得哉而余又善病且老矣雖嘗輯有古今厯<lb/>
法通考諸書妄自以爲闚古人之意集諸家之長而性<lb/>
嬾楷書又好増改稿與年積訖尠定本其在京師感於<lb/>
李少司馬之言努力作爲厯論六七十篇頗抒獨見其<lb/>
他算學新稿亦且盈尺而未能出以問世虚名之負累<lb/>
<pb n="KR3f0029_WYG_000-7b"/>
謬爲四方學者所知而欲傳之其人復求之不可得也<lb/>
竊不自揆欲畧倣蘓湖遺軌設爲義塾約鄊黨同學爲<lb/>
讀書之事此志果就即當息影却埽於山村庶幾収拾<lb/>
累年雜稿次第成帙稍存一得之愚以待來學則数十<lb/>
年癖嗜苦思亦或将有所歸著而凡事有天焉主之終<lb/>
不敢必其如何也且夫星同之學非小道也其事凌雜<lb/>
米鹽近於卜祝之爲而探厥源流乃根於天人理数之<lb/>
極雷同俚近之言既不足以行逺而義類稍深索解人<lb/>
<pb n="KR3f0029_WYG_000-8a"/>
正復寥寥天下之大敢曰無人然亦有同志数輩逺在<lb/>
天涯合并匪易助余成此者不吾弟之望更誰望乎因<lb/>
弟此書俯仰今昔而兼有冀倖於将來不覺其言之長<lb/>
也康熈甲戌中秋勿葊梅文鼏序<lb/>
<pb n="KR3f0029_WYG_000-9a"/>
中西經星同異考跋<lb/>
去年冬余侍安溪夫子於常之督學署中安溪示以所<lb/>
新鋟宣城梅定九先生厯學疑問三卷安溪學貫天人<lb/>
其推服定九先生以爲治厯之學古今一人而已余云<lb/>
聞其弟爾素先生現授經於吾邑安溪躍然曰是能盡<lb/>
得定九之底藴者余歸甫弛装即造先生先生示余以<lb/>
定九先生所著籌算諸書余深歎其精要先生塾課之<lb/>
餘覆玻璃於兩眼作細楷雖大寒暑不輟視之皆所撰<lb/>
<pb n="KR3f0029_WYG_000-9b"/>
天文書也長夏無事先生攜自著中西經星同異考一<lb/>
帙索題詞於余乗暇披閱見其搜比括次星名星數參<lb/>
差異同瞭然若掌紋之可數夫厯學之切於世用大矣<lb/>
而經家輒外之詭自髙寄以爲言理而略數實惮其難<lb/>
且繁而已治厯者推步必以算而考七政之運行必以<lb/>
恒星夫理數之自然尚可以想悟取之至於星之數與<lb/>
名皆人區别而指稱之一彼一此所執各殊膠戾乖刺<lb/>
稍不辨章則梗於臆而礙於口初學者耳目不一心志<lb/>
<pb n="KR3f0029_WYG_000-10a"/>
爲之不専遂至廢業者多矣即檢籍對核亦縻日耗力<lb/>
今睹先生之書詳而不雜簡而實盡殽列井然易以卒<lb/>
業雖以余之鈍且嬾亦津津不倦焉真學厯者之梯航<lb/>
而通中西厯者之中馗也此當與定九先生之中西算<lb/>
學通如二曜雙行於天地之間編之蘭臺不獨爲疇人<lb/>
星官所寳而吾儒之所藉以通天地人者咸於是覓鑰<lb/>
牡焉爲書此以告吾黨無徒溺於華虚之詞而震於厯<lb/>
學之難且繁而不問業也至於作書之源流及纂輯之<lb/>
<pb n="KR3f0029_WYG_000-10b"/>
法則有定九先生之序與先生之發凡在何須淺學者<lb/>
之添足置喙哉戊寅立秋旦鍾吾徐用錫跋<lb/>
</p>
<p>
</p>
  </div>
</body>
</text>
</TEI>
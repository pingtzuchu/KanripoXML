<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>甕牖閒評卷一</head> <lb/>
    <p>
<pb n="KR3j0042_WYG_001-1a"/>
欽定四庫全書<lb/>
　甕牖閒評卷一<lb/>
　　　　　　　　　　　　宋　袁文　撰<lb/>
□字從天從雲省故易曰雲上于天□□字不從而也<lb/>
今人作需字乃從而葢篆文天字與而字相類後之作<lb/>
字者失于較量各從其便書之其誤甚矣五經文字云<lb/>
需音須遇雨而不進從而非也<lb/>
匡謬正俗以溺為㲻㲻乃是沈溺字溺又音而灼切其<lb/>
<pb n="KR3j0042_WYG_001-1b"/>
水不能勝鴻毛葢弱水也夫弱水弱字尚書只作弱字<lb/>
不知後加水㸃者又何據也<lb/>
匡謬正俗載武成往伐歸獸獸字作嘼字且云字林嘼<lb/>
音火救切人之所養也若武王歸鹿華山之陽放虎桃<lb/>
林之野即可言歸獸既是牛馬當依嘼字本音讀之不<lb/>
得以作獸字一邊便謂古文省簡即呼為獸也如此則<lb/>
是古本原作嘼字想因唐明皇改為今本尚書時未究<lb/>
嘼字之義而増益之也今其下亦云本或作嘼許救切<lb/>
<pb n="KR3j0042_WYG_001-2a"/>
益知古本作嘼字無疑矣<lb/>
忍字藏刃于心是能忍也書君陳必有忍其乃有濟<lb/>
書顧命篇一人冕執鋭蘇東坡書解云鋭當作鈗是也<lb/>
鋭本非兵器書既誤作鋭字而著書者又妄云鋭矛屬<lb/>
竟音以税切其誤抑又甚焉<lb/>
説文羕水長也從永羊聲引詩云江之羕矣然則漢廣<lb/>
詩中永矣永字當作羕字不知何故後改為永字<lb/>
詩匍匐救之救字可音居尤切葢自就其深矣方之舟<lb/>
<pb n="KR3j0042_WYG_001-2b"/>
之四韻皆是平聲而此救字卻只作如字乃陸德明之<lb/>
失也詩補音引三略使怨治怨是謂逆天使讎治讎其<lb/>
禍不救又引周武王盤銘與其溺於人寧溺于淵溺于<lb/>
淵尚可游也溺于人不可救也是矣<lb/>
柏舟詩云汎彼柏舟在彼中河髧彼兩髦實維我儀之<lb/>
死矢靡他又菁菁者莪詩云菁菁者莪在彼中阿既見<lb/>
君子樂且有儀又東山詩云親結其褵九十其儀其新<lb/>
孔嘉其舊如之何詩中用儀字極多補音云儀有牛河<lb/>
<pb n="KR3j0042_WYG_001-3a"/>
切合音莪字是也今觀尉卿衡方碑云感昔人之凱風<lb/>
悼蓼儀之劬勞此儀字本是莪字今竟作儀字然後益<lb/>
知古儀字皆可作莪字用補音之言信不誣矣<lb/>
桑黮即桑葚也氓詩云于嗟鳩兮無食桑葚于嗟女兮<lb/>
無與士耽註葚桑實也鳩食葚多則致醉泮水詩云翩<lb/>
彼飛鴞集于泮林食我桑黮懷我好音此黮字亦當作<lb/>
平聲但借字耳補音以其不在韻故遺余獨證此黮字<lb/>
既叶林字音字則與葚字同音椹字無疑也又五經文<lb/>
<pb n="KR3j0042_WYG_001-3b"/>
字葚音示枕切桑實見魯頌黮與葚同然氓詩自有葚<lb/>
字云于嗟鳩兮無食桑葚五經文字不引此葚字乃引<lb/>
魯頌之黮字何耶<lb/>
萱草豈能忘憂也詩云焉得諼草言樹之背者諼訓忘<lb/>
如終不可諼兮之諼葢言焉得忘憂之草而樹之北堂<lb/>
乎背北堂耳其諼字適與萱字同音故當時戲謂萱草<lb/>
為忘憂而註詩者適又解云諼草令人忘憂後人遂以<lb/>
為誠然也如嵇康謂合歡蠲忿萱草忘憂此二者止與<lb/>
<pb n="KR3j0042_WYG_001-4a"/>
千載之下作對若謂其實則無是理矣<lb/>
今人作文下字能用古者則為有據成佳作雖古人亦<lb/>
爾詩云有狐綏綏葢本塗山人歌云綏綏白狐九尾龐<lb/>
龐此禹娶塗山時歌詩人乃用其綏綏二字也<lb/>
梁王僧孺詠擣衣詩云㪚度廣陵音摻寫漁陽曲自註<lb/>
云摻七紺反音憾余謂摻音憾極是葢禰衡漁陽摻古<lb/>
歌邊城晏開漁陽摻亦當音作憾字以下句云黄塵蕭<lb/>
蕭白日暗暗字與憾字甚叶不可作他音僧孺既以摻<lb/>
<pb n="KR3j0042_WYG_001-4b"/>
字音憾字則詩摻執手者亦當音憾字無疑徐陸二家<lb/>
音七鑒所鑒切者皆非也<lb/>
詩補音明字有謨郎切如雞鳴之詩東方未明顛倒衣<lb/>
裳是也韓退之詩云嵗時未云㡬浩浩觀湖湘衆夫指<lb/>
之笑謂我知不明兒童畏雷電魚鼈驚夜光此詩用明<lb/>
字亦當作謨郎切矣<lb/>
世有孃惜細兒之語陟岵之詩云陟彼屺兮瞻望母兮<lb/>
母曰嗟予季行役季少子也母以少子行役其心眷眷<lb/>
<pb n="KR3j0042_WYG_001-5a"/>
然而形之語言如此此正所謂孃惜細兒者不獨今人<lb/>
為然古亦有之<lb/>
詩載弄之瓦人多以瓦字不叶為疑或云此瓦字乃是<lb/>
杘字耳古文與瓦字相類而小不同乃絡絲之具其意<lb/>
則是但未知果然否也<lb/>
奚斯未嘗作頌也詩所謂奚斯所作者葢廟爾揚子法<lb/>
言曰正考父常晞尹吉甫矣公子奚斯常晞正考父矣<lb/>
固已誤用後觀資古紹志集載太尉楊震碑云敢慕奚<lb/>
<pb n="KR3j0042_WYG_001-5b"/>
斯之追述樹碑石于墳道則又承揚子誤焉<lb/>
禮三十曰壯有室而家語載孔子十九嵗娶于宋之亓<lb/>
官氏而生伯魚然則禮經葢舉其大略耳<lb/>
西京雜記云櫻桃含桃乃二物禮記月令載羞以含桃<lb/>
漢孝惠緣此原廟薦櫻桃如此卻只是一物也鸎桃只<lb/>
合作此鸎字葢此果多為鸎所食而又曰含桃者亦為<lb/>
鸎所含故耳玉篇别出一櫻字已是妄作又出一梒字<lb/>
云今謂之櫻桃豈以又名含桃而復出此梒字耶此尤<lb/>
<pb n="KR3j0042_WYG_001-6a"/>
可笑者也<lb/>
春秋星隕如雨杜預註云如而也星隕而雨也而如固<lb/>
通用第恐雨時天上未必有星今觀唐臨淄王平國難<lb/>
之時唐史載是夜天星散落如雪則星隕如雨是亦㪚<lb/>
落者乎故余謂如字不可盡訓為而字也<lb/>
田單使人食必祭以致烏鳶恐無是理也春秋時楚師<lb/>
伐鄭鄭人將奔桐丘諜告曰楚幕有烏乃止又晉與齊<lb/>
戰諜者云城上有烏齊師其遁夫大軍屯駐之地豈復<lb/>
<pb n="KR3j0042_WYG_001-6b"/>
有烏鳶耶以二諜者之言攷之則知田單未必能致烏<lb/>
鳶矣<lb/>
理李二字古通用初無異義也周語云行理以節逆之<lb/>
管子云黄帝得后土而辨於北方故使為李以二書攷<lb/>
之則知左氏傳中用行李字或作理初無異義李濟翁<lb/>
資暇錄辨左氏傳行李作行<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>謂<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>字乃古使字其理<lb/>
為甚當前未有此説也王觀國學林乃云古文字多矣<lb/>
濟翁不言<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>字出何書未可遽爾泛舉而改作余謂濟<lb/>
<pb n="KR3j0042_WYG_001-7a"/>
翁所説<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>字葢出于玉篇山字部中載之為甚詳觀國<lb/>
作學林多引廣韻玉篇以為證獨不知<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>字何也<lb/>
衙許慎説文音語無他音楚詞云道飛亷之衙衙衙衙<lb/>
行貌亦音語以是知衙字後作牙音者其出于唐人改<lb/>
牙為衙字之故歟左氏傳晉侯及秦師戰于彭衙衙字<lb/>
亦當音語矣而陸德明不音者葢德明唐人見當時呼<lb/>
為牙字不知前代只音語而失於稽攷也使左氏傳可<lb/>
作牙字則許慎必不只音語而不為牙字矣然則使後<lb/>
<pb n="KR3j0042_WYG_001-7b"/>
世轉為彭牙者其德明之過歟<lb/>
諺云眉毫不如耳毫耳毫不如老饕故蘇東坡作老饕<lb/>
賦然杜預註左氏傳云貪財為饕貪食為餮按饕餮一<lb/>
獸耳其為物食人未盡還自齧其軀山海經所謂狍鴞<lb/>
者貪食則固然矣恐未必貪財杜預乃分貪財貪食為<lb/>
二事未知何據<lb/>
古寧甯二字通用既曰通用則甯字可作平聲寧字可<lb/>
作去聲惟人名地里則不應如此要當歸一可也史記<lb/>
<pb n="KR3j0042_WYG_001-8a"/>
酷吏傳有寧成而漢書乃作甯成漢書地理志有廣寧<lb/>
縣而晉書乃作廣甯郡如此等類註家合攷其人名地<lb/>
里若是寧字則寧下不須音矣卻于甯字處下註云甯<lb/>
讀與寧同若是甯字則甯下不須音矣卻于寧字處下<lb/>
註云寧讀與甯同如此庶㡬後世知其合是寧字或甯<lb/>
字其音讀不至差錯也豈可不為區别而猥云寧甯通<lb/>
用也耶余嘗怪左氏傳納公孫寧儀行父于陳公羊傳<lb/>
乃作納公孫甯儀行父于陳而陸德明因鄭氏註禮運<lb/>
<pb n="KR3j0042_WYG_001-8b"/>
云陳靈公與孔甯儀行父數如夏氏乃云左氏傳作寧<lb/>
字公羊作甯字各依音讀如此卻是二人則已為可笑<lb/>
又賈生過秦論云六國之士有寧越徐廣註云或自别<lb/>
有此人不必甯越也初不知寧甯二字通用而妄為此<lb/>
論此尤可笑者也<lb/>
挑戰挑字左氏傳與漢書皆作上聲音今匡謬正俗挑<lb/>
字乃音他彫切恐誤<lb/>
黄朝英作緗素雜記載淮南子云鄢陵之戰陽穀進酒<lb/>
<pb n="KR3j0042_WYG_001-9a"/>
于子反而説苑乃以為穀陽班固古今人表又以為穀<lb/>
陽豎然當從淮南子為正余謂朝英為誤朝英獨不記<lb/>
左氏傳何也左氏傳云穀陽豎獻飲於子反當從左氏<lb/>
傳為正<lb/>
左氏傳鮑莊子之知不如葵葵猶能衞其足葵字疑是<lb/>
蔡字蔡大龜也龜之動必先縮其足葢有衞之之意且<lb/>
其性最靈則不可謂無知也若葵焉得有知乎<lb/>
夷庚地名也見左氏傳因杜元凱註云往來之要道後<lb/>
<pb n="KR3j0042_WYG_001-9b"/>
世遂以往來之要道名夷庚故束晳補亡詩云蕩蕩夷<lb/>
庚物則由之是矣<lb/>
補註韻中新添一棋字引左氏傳甯子視君不如奕棋<lb/>
然韻略自有棊字即此棋字也只合于棊下註云亦作<lb/>
棋卻引左氏傳甯子視君不如奕棋又何別出一棋字<lb/>
耶<lb/>
漢儒記鄭子産之事曰子産猶衆人之母也能食之而<lb/>
不能教之左氏傳乃云我有子弟子産誨之<lb/>
<pb n="KR3j0042_WYG_001-10a"/>
左氏傳云季郈之雞鬬季氏介其羽<hi>案羽左傳作雞此葢誤憶杜註為本</hi>
<hi>文</hi>郈氏為之金距所謂季氏介其羽葢用甲以蔽雞之<lb/>
身庶不為金距所傷也前輩作文多借字故司馬遷以<lb/>
芥易介其義則同杜預因史記改作芥字遂有擣芥以<lb/>
播其羽之説非所以介其羽矣而高誘註吕氏春秋乃<lb/>
曰鎧著雞頭夫鎧著雞頭則與介其羽全别高誘不引<lb/>
左氏傳為證而妄為解説未知何所據也<lb/>
左氏傳一个註一个單使或者改一个為一介非也若<lb/>
<pb n="KR3j0042_WYG_001-10b"/>
可改則又弱一个焉亦可改為一介乎<lb/>
左氏傳一薰一蕕十年尚猶有臭臭葢其氣耳非不香<lb/>
也易曰其臭如蘭月令其臭香豈謂不香耶若分臭與<lb/>
香為二物香者為香不香者為臭非也<lb/>
一薰一蕕十年尚猶有臭此二句蕕可作又音而不音<lb/>
則非也蕕字本是平聲而可音又者如太𤣥聚首鼎血<lb/>
之蕕九宗之好好有許候切則蕕字當音又字矣臭字<lb/>
本是去聲而可音抽者以詩上天之載無聲無臭儀刑<lb/>
<pb n="KR3j0042_WYG_001-11a"/>
文王萬邦作孚孚有房尤切則臭字當音抽字矣<lb/>
惟維二字古通用唯字亦然書中盡用惟字詩中盡用<lb/>
維字各從其便故詩中維此文王左氏傳乃作唯此文<lb/>
王字雖不同而其義則同正義謂今王肅註詩及韓詩<lb/>
作唯此方且致疑于其間彼葢不知詩中盡用維字初<lb/>
無他義也<lb/>
詩云其㑹如林正書所謂紂率其旅若林者也許慎説<lb/>
文不合將會字作旝字解以為軍中機石乃攻城之具<lb/>
<pb n="KR3j0042_WYG_001-11b"/>
遂使陸德明音會作古外切為旝字至魏晉以來造雲<lb/>
旝翔旝飛旝連旝竟以旝為軍中機石而不知其誤自<lb/>
許慎説文誤解會字為旝字而然也夫旝者旃也乃大<lb/>
將所執之旗左氏傳云旝動而鼓是也今若以會為軍<lb/>
中機石則旝動而鼓作何説耶又況旝字從㫃㫃字可<lb/>
施于機石乎而五經文字方持兩可之説云旝者建大<lb/>
木置石其上發其機以追敵此之謂旝或又云旃也大<lb/>
將之麾是矣岐説如此將何以取決乎<lb/>
<pb n="KR3j0042_WYG_001-12a"/>
萬者蠍也万者十千也二字之義全別萬字之不可為<lb/>
万字猶万字之不可為萬字焉惟錢穀之數則懼有改<lb/>
移故万字須著借為萬字葢出于不得已初無他義也<lb/>
其餘万字既不懼改移則安用借為哉余嘗觀左氏傳<lb/>
云公以金僕姑射南宫長萬又云宋萬弑閔公于蒙澤<lb/>
恐是其名萬須著用如此寫若畢萬之後必大本是此<lb/>
万字誤借為萬何以知之卜偃曰畢萬之後必大萬盈<lb/>
數也茍非此万字何為有盈數之言以至詩書中如萬<lb/>
<pb n="KR3j0042_WYG_001-12b"/>
邦為憲無以爾萬方萬福攸同萬民是若用万字處甚<lb/>
多皆誤借為萬字耳如以万可借為萬字則四方亦可<lb/>
借為肆方五行亦可借為伍行乎以是推之二字之義<lb/>
不可以借昭然矣<lb/>
春秋書螽只曰螽詩以螽斯名篇猶是借本詩之二字<lb/>
其間往往有如此者豈可云言若螽斯斯乃是助辭與<lb/>
菀彼栁斯蓼彼蕭斯之斯同此序詩者之失也遂使後<lb/>
世竟以鸒為鸒斯而不悟如揚子雲法言云頻頻之黨<lb/>
<pb n="KR3j0042_WYG_001-13a"/>
甚于鸒斯者皆詩序有以啓之爾又法言于鸒斯斯字<lb/>
復添一鳥字不知何義遂使唐韻斯字門復添一<graphic n="KR2111" url="https://raw.githubusercontent.com/kanripo/KR-Gaiji/master/images/KR2111.png" mimeType="image/png"/>字<lb/>
云此鸒<graphic n="KR2111" url="https://raw.githubusercontent.com/kanripo/KR-Gaiji/master/images/KR2111.png" mimeType="image/png"/>之<graphic n="KR2111" url="https://raw.githubusercontent.com/kanripo/KR-Gaiji/master/images/KR2111.png" mimeType="image/png"/>若斯字可添一鳥則栁斯蕭斯當復添<lb/>
何字殊可笑也只恐是後人誤添爾若子雲自作此字<lb/>
則當時問者又何以從其竒字耶<lb/>
泠倫古之能樂人也因詩簡兮序云衞之賢者仕于伶<lb/>
官泠字改為伶字後世遂以泠為伶其誤已久矣而左<lb/>
氏傳云泠人也古皆作泠或云樂官依字作伶其誤抑<lb/>
<pb n="KR3j0042_WYG_001-13b"/>
又甚焉若王介甫解伶字乃云伶非能自樂也非能與<lb/>
衆樂樂也為人所令而已此又似乎穿鑿<lb/>
詩補音云馬字有某音滿補切引左氏傳辛廖占之曰<lb/>
震為土車從馬為證故擊鼔之詩爰居爰處爰喪其馬<lb/>
于以求之于林之下馬字乃某音也野字有豎音上與<lb/>
切引左氏傳童謡云鸜鵒之羽公在外野為證故東山<lb/>
之詩蜎蜎者蠋烝在桑野敦彼獨宿亦在車下野字乃<lb/>
豎音也學林新編辨詩中下字陸德明釋音多音作户<lb/>
<pb n="KR3j0042_WYG_001-14a"/>
字然有不可者遂疑擊鼓東山二詩馬字與野字不叶<lb/>
而不知詩補音馬字有某音野字有豎音則知二詩下<lb/>
字皆可以音作户字無疑矣<lb/>
字書孥乃都切妻子也帑它罔切金帛所藏舍也此二<lb/>
字初不相干因毛詩常棣篇樂爾妻帑借用此帑字故<lb/>
左氏傳宣子使臾駢送其帑及爾以帑免史記向使二<lb/>
世除去收帑汙穢之罪漢書盡除收帑相坐律皆借用<lb/>
帑字而廣韻玉篇見諸書如此遂並以帑字亦音乃都<lb/>
<pb n="KR3j0042_WYG_001-14b"/>
切矣<lb/>
學林云檀弓杜蕢自外來註云杜蕢或作屠蒯左氏傳<lb/>
昭公九年膳宰屠蒯入釋音屠音徒余案杜與屠乃二<lb/>
音惟姓與名當專一音不可以呼二音本是杜蕢殆假<lb/>
借為屠蒯耳學林所言如此余以為不然葢屠者乃屠<lb/>
宰之屠田蒯之上世常主屠宰故其後為屠蒯屠非其<lb/>
姓也如所謂巫咸之巫師曠之師巫咸之先世為巫遂<lb/>
稱為巫咸師曠之先世為師遂稱為師曠與屠蒯之事<lb/>
<pb n="KR3j0042_WYG_001-15a"/>
同也檀弓乃改為杜蕢卻是假借用字耳豈可反謂左<lb/>
氏傳假借屠蒯而為之耶<lb/>
旦字從日從一一者地也日初出在地上則為旦故孟<lb/>
子云坐以待旦左氏傳云旦而戰月令云昏參中旦尾<lb/>
中古詩亦謂將旦羣陰伏皆日初出之謂而或者不知<lb/>
乃以日一為旦謂初一日也此説誤矣又有以曰下一<lb/>
為旦此説尤誤矣<lb/>
魯臧孫紇與叔孫紇紇字音恨發切世多是之今攷漢<lb/>
<pb n="KR3j0042_WYG_001-15b"/>
書云秦復得志于天下則齮齕首用事者墳墓矣注云<lb/>
齮音螘齕音紇正孟子禮記所謂胡齕者是紇與齕同<lb/>
音無疑矣不必音恨發切也<lb/>
左氏傳載逢丑父逢字陸德明無音千姓編乃歸在逄<lb/>
字門下與逄蒙同如此當讀作龐字德明失音也而孟<lb/>
子逢蒙逢字亦與左氏傳同孟子音又云逄從夅下江<lb/>
切以此知不獨德明失音而二經皆當從夅皆誤從夆<lb/>
矣非獨此也左氏傳楚人謂乳穀穀字德明音奴口切<lb/>
<pb n="KR3j0042_WYG_001-16a"/>
然穀無乳義廣韻去聲㝅字乃后切又去聲豰字如豆<lb/>
切皆云乳也葢左氏傳合作㝅或豰字初非穀字日久<lb/>
流傳之誤亦如逄字之與逢字矣<lb/>
匡謬正俗云孝經仲尼居居當音據則知詩鵲巢維鳩<lb/>
居之居字合音據字而陸德明失音也<lb/>
香彎類藁謂嬾真子錄以不佞為不才非也乃以佞為<lb/>
諂佞之佞亦非也惟洪慶善解論語以佞為口辯此説<lb/>
極為得之公孫丑云冉牛閔子顔淵善言德行而獨遺<lb/>
<pb n="KR3j0042_WYG_001-16b"/>
仲弓者以仲弓無口辯也故或曰雍也仁而不佞孔子<lb/>
荅以禦人以口給屢憎於人不知其仁焉用佞佞非口<lb/>
辯而何衞子行敬子言于靈公曰會同難嘖有煩言莫<lb/>
之治也其使祝佗從及其將長蔡也賴佗一言而卒長<lb/>
衞侯故孔子曰不有祝鮀之佞而有宋朝之美難乎免<lb/>
於今之世矣則不佞非無口辯而何<lb/>
洪慶善解論語魯人為長府閔子騫曰仍舊貫如之何<lb/>
何必改作子曰夫人不言言必有中謂魯因子騫一言<lb/>
<pb n="KR3j0042_WYG_001-17a"/>
遂不作長府以春秋不書知之也春秋雖不書然左氏<lb/>
傳昭公二十五年魯欲遂季氏而昭公居於長府則是<lb/>
魯已嘗作長府非因子騫一言而不作慶善失之矣慶<lb/>
善又云長如字今人多作上聲讀然左氏傳長府長字<lb/>
無音則論語當作如字無疑<lb/>
蔡邕石經論語云是魯孔丘歟曰是曰是知津矣今本<lb/>
論語于曰是下卻多一也字<lb/>
多秖二字通用語云多見其不知量也一本多作秖余<lb/>
<pb n="KR3j0042_WYG_001-17b"/>
固疑之後觀服䖍解左氏傳秖見疏也云晉宋杜本秖<lb/>
字皆作多又張衡西京賦云炙炰夥清酤多皇恩溥洪<lb/>
德施<hi>案文選西京賦作清酤㩼注廣雅曰多也此即引為多字恐誤</hi>何晏景福殿賦云<lb/>
赩如宛虹赫如奔螭南岠陽滎北極幽崖任重道逺厥<lb/>
庸孔多二多字如此押益知多秖二字古通用無疑<lb/>
韻略送字韻内閧字音胡貢切注云鬭聲彼謂孟子鄒<lb/>
與魯閧註作鬬聲故如此説然閧字之義初不是鬬聲<lb/>
也夫孟子所謂鬨者乃鬨字亦音胡貢切此鬨字乃鬭<lb/>
<pb n="KR3j0042_WYG_001-18a"/>
聲爾<lb/>
今人言治行二字葢出于漢書鄭當時傳云使視決河<lb/>
自請治行五日亦孟子所謂治任之意歟<lb/>
孟子云異於白馬之白也無以異於白人之白也余謂<lb/>
異於白之下當用一㸃下句之首仍添一白字當作異<lb/>
於白白馬之白也無以異於白人之白也下白字疑脱<lb/>
誤致然今復添一白字然後其意始明矣<lb/>
　<lb/>
<pb n="KR3j0042_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甕牖閒評卷一<lb/>
</p>
<p>
</p>
  </div>
<div>
<head>甕牖閒評卷二</head> <lb/>
    <p>
<pb n="KR3j0042_WYG_002-1a"/>
欽定四庫全書<lb/>
　甕牖閒評卷二<lb/>
　　　　　　　　　　　　　宋　袁文　撰<lb/>
人謂蕭何識韓信為知人然何初見漢高祖乃云劉季<lb/>
固多大言少成事何尚不識高祖則識韓信亦偶然耳<lb/>
未足為竒也<lb/>
史記李斯上書諫二世其略云田常為簡公臣布惠施<lb/>
德下得百姓上得羣臣陰取齊國殺宰予于庭是宰予<lb/>
<pb n="KR3j0042_WYG_002-1b"/>
不從田常為常所殺也弟子傳乃云宰予與田常作亂<lb/>
而滅其族孔子恥之蘇東坡作志林力辨此一段事謂<lb/>
李斯荀卿去孔子不逺宜得其實弟子傳妄也東坡之<lb/>
意葢欲明宰予之非與田常作亂是固然矣然不知宰<lb/>
予未嘗被殺齊田常之亂所殺者乃闞止與宰予皆字<lb/>
子我太史公取左氏傳而作史記見子我被殺不能深<lb/>
䆒便認以為宰予而有孔子恥之之説抑何謬誤至于<lb/>
如此<lb/>
<pb n="KR3j0042_WYG_002-2a"/>
夣固有足徵者殷高宗之夢傅説是也若漢文帝之夢<lb/>
鄧通豈其然乎通乃幸臣文帝欲貴之而恐羣臣力爭<lb/>
故托諸夢以為辭聊以掩一時之口耳<lb/>
項梁既追章邯邯兵益盛項梁使使趣田榮共擊之榮<lb/>
曰楚殺田假趙殺田角田間乃發兵梁曰田假與國之<lb/>
王窮來歸我不忍殺此漢書項籍傳所載也至田儋傳<lb/>
則載楚懷王曰田假與國之王窮而歸我殺之不誼一<lb/>
傳以為項梁一傳以為楚懷王未知孰是<lb/>
<pb n="KR3j0042_WYG_002-2b"/>
漢高帝初起野戰喪皇妣于黄鄉後不免招魂以葬遂<lb/>
諡為昭靈夫人此高帝即位之五年也至吕后七年從<lb/>
丞相平之請于是尊昭靈夫人為昭靈皇后班固漢書<lb/>
載之甚詳而三國志蜀甘后傳云昔高皇帝追尊太上<lb/>
昭靈夫人為昭靈皇后乃以為封皇后在高帝之時何<lb/>
不同如此也疑三國志中有誤當更攷之<lb/>
吳王濞年二十以騎將從破黥布軍是時荆王劉賈為<lb/>
布所殺無後乃立濞為吳王已拜受印高祖召濞相之<lb/>
<pb n="KR3j0042_WYG_002-3a"/>
曰若狀有反相漢後五十年東南有亂豈若耶然吳王<lb/>
反時年六十二當云漢後四十年可也<lb/>
顔師古解漢書庸奴其夫謂不恃賴其夫視之若庸奴<lb/>
攷史記張耳傳云外黄富人女甚美嫁庸奴亡其夫去<lb/>
抵父客然則庸奴乃是人名非鄙視之如庸奴也<lb/>
漢書劉向傳云周章百萬之師至其下矣周章何得有<lb/>
百萬之師若以陳勝傳攷之周文陳賢人即周章也自<lb/>
言能習兵勝與之將軍印西擊秦行收兵至闗車千乗<lb/>
<pb n="KR3j0042_WYG_002-3b"/>
卒十萬至戲軍焉而已不聞有百萬之師疑十字誤為<lb/>
百字<lb/>
揚子雲法言云徵先生于齊魯所不能致者二人若以<lb/>
漢書叔孫通傳攷之止云魯有兩生不肯行而云齊魯<lb/>
者承上文齊魯大臣之語疑後人添一齊字也<lb/>
漢書鼂錯傳此將不省兵之禍也今諸本皆作禍字余<lb/>
謂此禍字當是過字葢前云此不習勒卒之過也此二<lb/>
過字皆同必無別用禍字之理<lb/>
<pb n="KR3j0042_WYG_002-4a"/>
鼂錯誅死洪景盧作容齋隨筆謂其父母妻子同産無<lb/>
少長皆棄市然本傳載錯父聞錯所更令三十章諸侯<lb/>
讙譁遂從潁川來飲藥而死曰吾不忍見禍逮身則錯<lb/>
父初不曽棄市也洪説誤矣<lb/>
史記黎明二字漢書作遲明遲訓待待明而後為也若<lb/>
黎明則不然黎訓雜乃黑白未分之時殆天欲明未明<lb/>
之間耳猶之黎民其頭半白半黑故曰黎解漢書遲明<lb/>
二字而引史記所謂黎明者云亦徐緩之意則非也<lb/>
<pb n="KR3j0042_WYG_002-4b"/>
過當過字今人皆作去聲然史記衞青傳用過當二字<lb/>
過字乃音平聲過從過字今人皆作平聲然張不疑詩<lb/>
憶昔荆州屢過從過字乃音去聲<lb/>
漢書項籍傳贊載賈生過秦論云卒起阡陌之中陌字<lb/>
讀者往往皆作錢陌之陌然顔師古不音又史記或作<lb/>
千百以是知本是千百字漢書借為阡陌止合作如是<lb/>
讀也<lb/>
往來二字一體也安有往字從彳而來字不從彳者彳<lb/>
<pb n="KR3j0042_WYG_002-5a"/>
行字之省文耳來字若不從彳乃是來牟之來雖曰來<lb/>
字非往來之來也漢書云氐羗徠服又云天馬徠從西<lb/>
極用此徠字極是夫古人制字未嘗無義皆為後世所<lb/>
更變遂不容稽攷非古人之過也<lb/>
史記漢書肺腑二字亦有作肺附者古人多假借用字<lb/>
葢喻親族猶人之有肺腑常相依者也註家不能深攷<lb/>
其義乃妄為解釋遂有肝肺相附之説余謂作附處下<lb/>
當云附讀與腑同而徐廣註史記卻于腑字下音為附<lb/>
<pb n="KR3j0042_WYG_002-5b"/>
字殊非作史者之意耳<lb/>
班馬字類上聲稟字下從禾又有禀字下從示于從禾<lb/>
稟字下云史記禮書不稟京師于從示禀字下云漢書<lb/>
西域傳須諸國禀食余疑不稟京師當從示作禀字須<lb/>
諸國禀食卻當從禾作稟字恐是其錯誤也<lb/>
奉朝請請音去聲葢漢書所謂春見曰朝秋見曰請顔<lb/>
師古音之甚詳蘇東坡作送程建州詩云會看金花詔<lb/>
湯沐奉朝請乃于永字韻押恐誤因思今之官制有所<lb/>
<pb n="KR3j0042_WYG_002-6a"/>
謂朝請郎朝請大夫者請字皆合音才性切而今之人<lb/>
止作上聲用何也<lb/>
漢書要與約同故要多音約高祖紀云諸侯至而定要<lb/>
束耳此要字合音約顔師古不音誤也婁機作班馬字<lb/>
類便入在三蕭韻内以為邀字亦誤矣<lb/>
物故者其説甚多或云人死則為物非也漢書蘇武傳<lb/>
云前以降及物故凡隨武還者九人宋祁謂物音殁極<lb/>
是葢本是殁字借用物字何勞異説耶<lb/>
<pb n="KR3j0042_WYG_002-6b"/>
漢書魁梧二字梧字音去聲陳子高詩云樓下旌旗五<lb/>
丈餘府中賢尹計魁梧梧字乃押作平聲<lb/>
今人呼厮兒厮作入聲漢書厮字本音斯取薪者也<lb/>
漢書地理志大□□即要字也與陳咸傳云大要教咸<lb/>
諂爾之要同顔師古于□字下音一遥反而班馬字類<lb/>
遂收入蕭字韻内豈其誤耶<lb/>
長者葢惇厚之稱初不間男女也今人皆呼男子為長<lb/>
者漢書云為其母不長者則知女子亦可以稱長者矣<lb/>
<pb n="KR3j0042_WYG_002-7a"/>
唐子西作淮陰婦墓誌云天下不多客之賢而多婦人<lb/>
長者有知識豈亦是此意耶<lb/>
韓退之有讀書城南詩云少長聚嬉戲少音始紹切葢<lb/>
謂稍長時也亦猶漢書戾太子傳云少壯詔受公羊春<lb/>
秋註少壯言漸長大也故其上句云兩家各生子孩提<lb/>
巧相如人多讀作去聲者非是又匈奴傳云少長則射<lb/>
狐兔而其上文亦云兒能騎羊引弓射鳥䑕則知少長<lb/>
正是稍長時也若左氏傳所謂少長有禮與夫少長于<lb/>
<pb n="KR3j0042_WYG_002-7b"/>
君此少字卻當音失照切<lb/>
漢書濟北王興居反詔曰與王興居去來者亦赦之三<lb/>
劉釋云高帝詔曰與綰居去來歸者赦之今此文當云<lb/>
與王興居居去來者赦之葢脱一居字也余謂若依高<lb/>
帝之詔則當云與王興居居去來歸者赦之又脱一歸<lb/>
字也<lb/>
漢書爰盎本傳字絲而敘傳乃云子絲慷慨疑本傳脱<lb/>
子字<lb/>
<pb n="KR3j0042_WYG_002-8a"/>
漢書于定國傳云決疑平法務在哀鰥寡竊謂哀鰥寡<lb/>
三字本意止是哀矜矜字多借用鰥字故曰務在哀鰥<lb/>
後人不知鰥字乃矜字且謂經史中無有獨用鰥字者<lb/>
遂増一寡字作鰥寡耳<lb/>
許慎註淮南子云楚人謂袍為裋説文云粗衣廣韻敝<lb/>
衣襦也荀子乃作豎褐者疑借豎字耳而註家便解為<lb/>
僮豎之豎乃云僮豎之褐漢書裋褐不完註家亦云裋<lb/>
者僮豎所著布長襦也承荀註之誤耳<lb/>
<pb n="KR3j0042_WYG_002-8b"/>
漢書趙禹傳云公卿相造請禹終不行報謝務在絶知<lb/>
友賓客之請其意葢謂禹凡有造請者禹不報謝務在<lb/>
絶人故也顔師古卻于不行字下註斷報謝乃屬下文<lb/>
又註云以此告報公卿殊不可解<lb/>
宋景文筆記辨漢書黄霸傳鶡雀二字云顔師古本解<lb/>
作□雀官本誤以為鳻雀耳且鳻乃鳥聚貌非鳥名也<lb/>
此説良有理以余觀之恐非官本之誤何以知其然葢<lb/>
玉篇云鶡音何葛切鳥似雉而大青色有毛角鬬死而<lb/>
<pb n="KR3j0042_WYG_002-9a"/>
止又云鳻音扶云切鳻雀似鶡玉篇見漢書註有此鳻<lb/>
字故出此鳻字玉篇葢唐人作以是推之則自唐以來<lb/>
已自作鳻字矣初非官本之誤也<lb/>
人主好尚不可不謹也嘗疑漢宣帝時祥瑞不應如是之<lb/>
多及觀黄霸傳以鶡雀為神爵霸乃便稱祥瑞非張敞<lb/>
力辨其非是則宣帝又以為然以是知當時祥瑞其真<lb/>
偽葢不可知不宜如是之多也<lb/>
漢書景帝召程姬姬有所避而飾侍者唐兒使夜進上<lb/>
<pb n="KR3j0042_WYG_002-9b"/>
醉不知以為程姬而幸之遂有身已乃覺非程姬也及<lb/>
生子因名曰發立為長沙定王以其母㣲無寵故王卑<lb/>
溼貧國註云後二年諸王來朝有詔更前稱壽歌舞定<lb/>
王但張褏小舉手左右笑其拙上怪問之對曰臣國小<lb/>
地狹不足囘旋帝乃以武陵零陵桂陽益焉蘇東坡作<lb/>
趙伯成母生日致語口號斷句云願得唐兒舞一曲莫<lb/>
嫌國小向長沙舞者乃長沙王發非唐兒亦東坡錯誤<lb/>
也<lb/>
<pb n="KR3j0042_WYG_002-10a"/>
漢書李延年侍上起舞歌曰北方有佳人絶世而獨立<lb/>
一顧傾人城再顧傾人國寧不知傾城與傾國佳人難<lb/>
再得上曰世豈有此人乎平陽主因言延年有女弟上<lb/>
召見之實妙麗善舞由是得幸註云非不吝惜城與國<lb/>
但以佳人難得愛悦之深不覺傾覆余謂此説非也所<lb/>
謂傾城與傾國者葢一城一國之人皆傾心而愛悦之<lb/>
非謂佳人解傾人城傾人國也若果解傾人城傾人國<lb/>
武帝雖甚昏蒙其敢求之耶且延年者亦曉人方欲感<lb/>
<pb n="KR3j0042_WYG_002-10b"/>
動其君故諄諄及之而其言乃險巇如此其欲人君之<lb/>
聽也難矣將何以成事乎故余謂延年之言必不然乃<lb/>
解註者之失也唐劉夢得牡丹詩云惟有牡丹真國色<lb/>
花開時節動傾城若盡依註者之言則牡丹亦解傾人<lb/>
之城也<lb/>
顔師古解漢書陸賈傳箕踞二字云伸兩腳而坐其説非<lb/>
也箕踞者乃抱兩膝而坐耳唐子西作箕踞軒記云箕<lb/>
踞者山間之容也拳腰聳肩抱膝而危坐傴僂跼蹐其<lb/>
<pb n="KR3j0042_WYG_002-11a"/>
圓如箕故古人謂之箕踞此狀箕踞良是<lb/>
豪氂二字漢書云度長短者不失豪氂註云豪兔豪也<lb/>
十豪為氂後漢書岑熙傳云足下生氂正用此氂字然<lb/>
則氂亦豪也葢豪之粗者故有十豪為氂之説而今人<lb/>
豪氂字乃用此毫釐字何耶<lb/>
漢書班婕妤傳云哀襃閻之為郵顔師古註云郵讀曰<lb/>
尤尤過也余謂合用此尤字乃借用郵字耳與成帝紀<lb/>
以顯朕郵之郵同只作郵讀與尤同便得何勞作過解<lb/>
<pb n="KR3j0042_WYG_002-11b"/>
耶<lb/>
鰒魚倭螺也今漢書王莽傳載莽亶飲酒啖鰒魚註云海<lb/>
魚也恐顔師古未必知是倭螺耳<lb/>
後漢書馬援傳有冘豫二字註云冘音以林反恐當時<lb/>
只是猶字借用尤字耳傳寫之錯致章懷誤音也<lb/>
班固謂向歆父子有異同之論以其學之不同也然向<lb/>
當成帝時王氏專權書凡四五上既作洪範五行傳奏<lb/>
之又引齊田氏魯季孫之徒反覆辨論推衍徵驗勤勤<lb/>
<pb n="KR3j0042_WYG_002-12a"/>
懇懇無所不至未嘗不欲救漢家之禍而抑王氏之權<lb/>
也至歆則不然方且與甄豐王舜輩為莽腹心倡𨗳在<lb/>
位襃揚功德卒成篡奪之禍迨其末年聽王涉語雖欲<lb/>
與董忠及其子伊休侯同心合謀共劫持之吁亦晚矣<lb/>
適足以殺其軀而已矣由是觀之則所謂父子有異同<lb/>
之論者葢不止于學也<lb/>
西漢王嘉減法律盛德事也班固漢書不載乃見之東<lb/>
漢梁統傳中統因勸光武嚴刑而及此決非妄言況班固<lb/>
<pb n="KR3j0042_WYG_002-12b"/>
又在其後當以統言為據<lb/>
今州縣皆立臯陶廟以時祀之葢臯陶理官也州縣獄<lb/>
所當祀者泊宅編謂後漢以來始有之攷范滂傳坐繫<lb/>
黄門北寺獄獄吏謂曰凡坐繫皆祭臯陶滂曰臯陶賢<lb/>
者古之直臣知滂無罪將理之于帝如其有罪祭之何<lb/>
益衆人由此亦止夫滂既不曽祭則亦未可據以為始<lb/>
此也<lb/>
使事而不知其義未可輕用也頓挫猶言抑揚耳故後<lb/>
<pb n="KR3j0042_WYG_002-13a"/>
漢書孔融贊云音情頓挫是矣一士人謝及第啓云頓<lb/>
挫場屋比幸塵忝頓挫乃作摧挫解則非抑揚也<lb/>
去字若作起吕切字書訓藏晉書云阿堵物去與漢書<lb/>
去草實而食之是已<lb/>
鞋韈以革為之故字並從革傳曰韈而登席則屨有韈<lb/>
矣史曰張釋之為王生結韈傳曰文王左右無結韈之<lb/>
士則韈有繫矣梁天監間尚書參議案禮跣韈事由燕<lb/>
坐今則極敬之所莫不皆跣清廟崇嚴既絶恒禮凡有<lb/>
<pb n="KR3j0042_WYG_002-13b"/>
屨行者應皆跣韈葢是時有不跣韈者故議者及之<lb/>
唐史則天武氏自制十有二字曌<hi>照</hi>□<hi>天/</hi>埊<hi>地/</hi>□<hi>日</hi>囝<lb/>
<hi>月</hi>○<hi>星/</hi>□<hi>君/</hi>
                    <graphic n="KR1428" url="https://raw.githubusercontent.com/kanripo/KR-Gaiji/master/images/KR1428.png" mimeType="image/png"/>
                    <hi>臣/</hi>□<hi>吹/</hi>□<hi>載/</hi>□<hi>年/</hi>□<hi>正</hi>而則天自名曌<lb/>
且則天取古已制之字而改易之意者古人制字未盡<lb/>
善耶亦可謂贅矣案集韻載則天自制者十有八字于唐<lb/>
史十有二字之外復有六字如□<hi>人</hi>字圀<hi>國</hi>字之類皆<lb/>
見于當時薛稷所書之碑則知則天所制者不止十有<lb/>
二字此學林之文也余又攷東觀餘論跋華嚴經一段<lb/>
<pb n="KR3j0042_WYG_002-14a"/>
乃云唐史載武后作十二字此卷復有證聖等字蓋當<lb/>
時制作不特十二字而已以是而言則武后自制之字<lb/>
其數固不可知得非唐史所載者果有未盡乎<lb/>
唐太宗既得有一女子身姓武之讖知其後唐室必亂<lb/>
故以疑似而殺李君羨而不知所以亂唐室者乃在以<lb/>
李勣遺高宗也其後高宗欲立武昭儀為后羣臣皆以<lb/>
為不可獨勣曰此陛下家事何須問外人帝意遂決竟<lb/>
成武氏之禍唐室㡬亡者數四夫太宗非不聰明非不<lb/>
<pb n="KR3j0042_WYG_002-14b"/>
欲弭異日之患而禍機之伏乃屬自貽其後如此嗚呼<lb/>
夫豈人謀也哉非天其孰使之<lb/>
首鼠猶言進退耳唐書郭子儀傳云孽寇首鼠是矣一<lb/>
士人與朋舊書云滯留上國首鼠六年乃作首尾解則<lb/>
非進退之謂也<lb/>
孿雙生子也唐書王仁皎子守一與明皇廢后孿生是<lb/>
矣孿音所眷切侯鯖錄云㝈子之相似正謂雙生而又<lb/>
作此㝈字未知孰是<lb/>
<pb n="KR3j0042_WYG_002-15a"/>
唐李錡之死也二婢配掖庭其一曰鄭則幸於憲宗是<lb/>
生宣宗後乃為皇后此全與柴翁之女相似魏人柴翁<lb/>
之女初備唐莊宗掖庭明宗入雒遣出父母往迎之至<lb/>
鴻溝遇雨甚踰旬不進其女曰兒見溝旁郵舍隊長黝<lb/>
色花項者乃極貴人願事之即郭威葢周祖也亦竟為<lb/>
皇后夫二婦人之命初亦榮矣既而皆遇禍變㡬不免<lb/>
其身然未㡬卒貴如此亦可謂異人也<lb/>
唐之亡也楊渉為押國璽使其子凝式時見直史館謂<lb/>
<pb n="KR3j0042_WYG_002-15b"/>
涉曰大人為唐宰相而國家至此不可謂之無罪況手<lb/>
持天子璽綬與人雖保富貴奈千載何盍辭之渉大駭<lb/>
云汝滅吾族神色為之不寧者數日夫凝式出此言亦<lb/>
可謂賢矣不得謂唐季之無人也為史者自當表而出<lb/>
之使其忠誠少見於後世而歐陽公作五代史略不為<lb/>
一言何哉若謂無此事耶今資治通鑑載之為甚詳此<lb/>
余之所不可曉者而五代史又云凝式厯事梁唐晉漢<lb/>
周以心疾致仕居于洛陽謂凝式有心疾亦非也凝式<lb/>
<pb n="KR3j0042_WYG_002-16a"/>
當離亂之時姑托此以全身逺害而已使果有心疾其<lb/>
能勸父涉辭押國璽使之命乎東觀餘論以凝式終太<lb/>
子太傅而五代史乃云終太子太保未知孰是<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0042_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甕牖閒評卷二<lb/>
</p>
<p>
</p>
  </div>
<div>
<head>甕牖閒評卷三</head> <lb/>
    <p>
<pb n="KR3j0042_WYG_003-1a"/>
欽定四庫全書<lb/>
　甕牖閒評卷三<lb/>
　　　　　　　　　　　　　宋　袁文　撰<lb/>
世言牽牛織女故老杜詩云牽牛出河西織女處其東<lb/>
然織女三星自在牽牛之上主金帛非在東也二星既<lb/>
皆在西則世俗鵲橋之説益誕矣而老杜詩又云牛女<lb/>
年年渡何曽風浪生殆見人言紛紛聊以為戲耳<lb/>
凡龍之有翼者曰應龍見東觀餘論故曰應龍之興雲<lb/>
<pb n="KR3j0042_WYG_003-1b"/>
霧滃然而隨<lb/>
遯齋閒覽載閩中泉福興化三州瀕海每嵗七八月多<lb/>
東北風俗號癡風亦名為報風此説妄也余鄉常有颶<lb/>
風但初來聲勢頗惡與三州不異人家即曰報起矣有<lb/>
頃則亦蜚瓦拔木無所不至所謂報起者即颶風也第<lb/>
其名不同耳初不見有東北風遯齋泥報字遂有報風<lb/>
之説以余鄉之事觀之則遯齋之言為無據矣<lb/>
夏間久旱四方不免祈求而雨隨至者多是龍捲江河<lb/>
<pb n="KR3j0042_WYG_003-2a"/>
之水而上非陰陽交感而成也觀徽宗政和七年夏大<lb/>
雨有二魚落殿中省㕔屋上其事見國史後補雨中那<lb/>
得有魚此雨是江河之水為龍所捲而上無疑矣<lb/>
韓退之雪詩云今朝踏作瓊瑶跡又雪詩云疑是屑瓊<lb/>
瑰皆比雪為瓊者以其白也許慎説文則云瓊赤玉也<lb/>
石曼卿紅梅花詩云繁萼香瓊亂殘英絳雪遺謂此耳<lb/>
若以余觀之瓊未必是赤玉恐叔重言之誤也<lb/>
宗懍云嵗旦燎竹于庭所謂燎竹者爆竹也王荆公詩<lb/>
<pb n="KR3j0042_WYG_003-2b"/>
云爆竹聲中一嵗除而今乃用于嵗前數日又出土牛<lb/>
以送寒氣此季冬之月也牛為丑神出之所以速寒氣<lb/>
之去不為人病耳而今乃用于立春之日皆所不曉<lb/>
西域正月一日燃燈中國正月十五日亦燃燈但西域<lb/>
燃燈本是供佛而中國燃燈特宴飲而已高麗復用二<lb/>
月十五日燃燈祀天神見石林燕語亦各從其便耶<lb/>
嘉祐雜錄云正月十六日大耗京師局務如都商税務<lb/>
亦休務一日其令如此然槁簡贅筆所載耗日止是耗<lb/>
<pb n="KR3j0042_WYG_003-3a"/>
磨耳故唐張説詩云耗磨傳此日縱横道未宜又詩云<lb/>
上月今朝減人傳耗磨辰如此則止是耗磨磨茶磨麥<lb/>
等合忌之官司局務去處何必休務耶<lb/>
今人謂梅雨止半月以夏至為斷梅日非也梅雨夏至<lb/>
前後各半月故蘇東坡詩云三旬已過黄梅雨則梅雨<lb/>
為三十日可知矣<lb/>
蘇東坡嘗作端午帖子曰翠筒初窒楝薌黍復纒菰注<lb/>
云新筒裹練明皇端午詩序而藝苑又云東坡之意葢<lb/>
<pb n="KR3j0042_WYG_003-3b"/>
謂楝當作練耳然余家收得東坡親寫此帖子墨刻范<lb/>
至能參政刋在蜀中其楝字不曽改只作此楝字不知<lb/>
藝苑何所見而謂東坡改作練字乎豈亦有贋作者而<lb/>
藝苑不能深察也<lb/>
蘇東坡云故人史生為余言中秋有月則是嵗珠多而<lb/>
圓賈人常以此候之<lb/>
古來除夕闔家團坐達旦謂之守嵗此事不知廢自何<lb/>
時前此四五十年小兒尚去理㑹今併不聞矣此事雖<lb/>
<pb n="KR3j0042_WYG_003-4a"/>
近兒戲然父子團圝把酒笑歌相與竟夕不眠乃是人<lb/>
家所樂者何為遽止也嘗觀杜子美守嵗詩云四十明<lb/>
朝過飛騰暮景斜蘇東坡詩亦云欲喚阿咸來守嵗林<lb/>
烏櫪馬鬭喧譁以至寒暄一夜隔客鬢兩年催昔人多<lb/>
見于篇詠則知前古大人無不守嵗者今小兒亦不復<lb/>
講可惜也<lb/>
余自幼聞長老言京師地方與泗州塔尖等泗州塔一<lb/>
十三級每級高一丈是京師地形比泗州高一十三丈<lb/>
<pb n="KR3j0042_WYG_003-4b"/>
爾今筆談所載乃云京師之地比泗州高一十九丈四<lb/>
尺八寸六分其數細計如此是必有所據而不妄矣<lb/>
東坡作徐州戲馬臺詩云路失玉鉤芳草合林亡白鶴<lb/>
野泉清若據后山詩話所載臺下有路號玉鉤斜唐高<lb/>
宗東封有鶴下焉乃詔諸州為老氏築宫名以白鶴此<lb/>
廣陵戲馬臺非徐州戲馬臺也正猶潘岳作西征賦以<lb/>
陜之曲沃為成師所居不知成師所居乃晉之曲沃耳<lb/>
豈不為錯誤耶<lb/>
<pb n="KR3j0042_WYG_003-5a"/>
大孤山小孤山本是此孤字今廟中乃各塑一婦人像<lb/>
葢譌孤字為姑字耳其地有孟浪磯亦譌為彭郎磯相<lb/>
傳云彭郎小姑壻也其言尤可笑蘇東坡遊孤山訪惠<lb/>
勤惠思詩云孤山孤絶誰肯廬道人有道心不孤可證<lb/>
其誤矣至僧祖可作大孤山詩乃云有時羅韈步㣲月<lb/>
想見江妃相與娱則又以大孤為大姑也<lb/>
余鄉古有黄姑林時人或曰黄公林又有黄公墓流傳<lb/>
以為秦世夏黄公也<lb/>
<pb n="KR3j0042_WYG_003-5b"/>
古有三皇五帝至秦兼皇帝而稱之皇者三皇帝者五<lb/>
帝也既曰皇帝遂稱后為皇后子為皇子兄弟為皇兄<lb/>
皇弟族為皇族則此皇字似非所謂皇帝之皇正如駙<lb/>
馬者天子之壻也以副馬給之故稱駙馬不知所謂郡<lb/>
馬縣馬者何義天子不可以主婚其嫁女則以公主之<lb/>
故稱公主不知所謂郡主縣主者何義此乃與以皇帝<lb/>
而稱皇后皇子等類殆不容稽攷也<lb/>
嬾真子錄謂後世印文有三字者足成四字有五字者<lb/>
<pb n="KR3j0042_WYG_003-6a"/>
足成六字但取其端正耳不若漢世印文如丞相之印<lb/>
章乃五字也諸卿守相者不足五字則以之字足之彼<lb/>
葢不思漢世以土德王數用五惟其數用五故印文皆<lb/>
作五字有不足者則以之字足之今既不尚土德又不<lb/>
用五數奈何以此責今人謂印文只取端正而不用五<lb/>
字乎馬永卿智識高明議論過人逺甚而獨昧于斯所<lb/>
未喻也<lb/>
本朝君相曰聖㫖鈞㫖太守而下曰台㫖又其次曰裁<lb/>
<pb n="KR3j0042_WYG_003-6b"/>
㫖初不敢指名其人獨王子無所稱乃曰王㫖然上帶<lb/>
王字亦非所以尊王此無他葢未曽涖事初無常格故<lb/>
也唐李罕之擅引澤州兵入潞州以狀白李克用曰取<lb/>
王裁㫖卻是葢是時風俗尚淳不敢過有稱呼而已<lb/>
本朝宣祖號安陵自太祖後更加永字者葢太祖在西<lb/>
京日嘗曰朕自為陵名曰永昌陵故其後不敢改皆連<lb/>
永字者此也<lb/>
國初事簡易辦科舉與奏薦皆逐嵗有之治平三年有<lb/>
<pb n="KR3j0042_WYG_003-7a"/>
㫖自今後三年一次科舉則知其前是逐嵗有也王文<lb/>
正公遺事云公自踐兩禁嵗有奏蔭則知此事亦是逐<lb/>
嵗有也<lb/>
本朝親王得用玉帶玉魚自神宗賜岐嘉二王始親王<lb/>
得用青羅傘紫羅大掌扇塗金鈒花鞌韉塗金茶鐐水<lb/>
罐自徽宗賜燕越二王始<lb/>
徽宗初踐阼詔以建中靖國改元是時羣臣或有言建<lb/>
中乃唐德宗時年號徽宗竟不之從此已兆播遷之禍<lb/>
<pb n="KR3j0042_WYG_003-7b"/>
矣凡改元紀號最忌與前世諡號陵名相犯宋熙寧崇<lb/>
寧二名乃南朝章后宣后二陵名也亦當時文臣不學<lb/>
之過<lb/>
舊傳徽宗見羣臣往往在宣和殿之後有保和殿保和殿<lb/>
之後有玉山殿又後有玉簫閣實逼外矣余以大内圖<lb/>
攷之宣和殿之後乃雲華殿雲華殿之後乃玉華殿又<lb/>
後乃澄華殿即到瑶津池實御苑也不知何故不同如<lb/>
此<lb/>
<pb n="KR3j0042_WYG_003-8a"/>
祖宗之制異姓生封郡王者皆外戚之尊屬爾及其薨<lb/>
也始贈真王若故相而有勲德亦未聞有王爵之贈況<lb/>
生封者哉徽宗朝則不然是時乃蔡京用事遽封王介<lb/>
甫為舒王以其弟卞之外舅也又封韓魏公為魏王以<lb/>
其有援立之功而與之同也何執中之死則封為清河<lb/>
郡王以其在朝同執政也以至鄭居中贈滎陽郡王童<lb/>
貫封廣陽郡王若此者莫非為身謀耳謂他日既殂之<lb/>
後一郡王無疑豈知禍變相仍重責以死僅免于刑戮<lb/>
<pb n="KR3j0042_WYG_003-8b"/>
由其用心不臧故也然而京之所自為謀者又豈止此<lb/>
一二事而已耶<lb/>
蔡元長在徽宗朝變亂舊章者何止一事其罪固不容<lb/>
于誅矣而其最大者是改公主為帝姬郡縣主為宗姬<lb/>
族姬姬蔡姓也今為帝姬為宗姬族姬是欲天下皆歸于<lb/>
姬姓也謂之不反可乎其子絛作國史後補乃謂徽<lb/>
宗以公主郡縣主為不典遂命有司議之以本朝嬴姓<lb/>
欲易公主為帝嬴郡縣主為宗嬴族嬴徽宗又以為不<lb/>
<pb n="KR3j0042_WYG_003-9a"/>
合時宜因喻大臣曰姬雖周姓後世以為婦人美稱不<lb/>
獨為姓也在我而已元長因奏言臣乃姬姓懼有嫌徽<lb/>
宗笑而不荅乃降手詔此一段皆是妄言觀絛之用心<lb/>
盖謂當時之人不知之作此書以專掩其父之惡而不<lb/>
知陳東已備言之於欽宗之朝矣獨恨當時羣臣見元<lb/>
長之置四輔三衞以為反議三恪陪位以為反乃不言<lb/>
改公主為帝姬郡縣主為宗姬族姬以為反何也余謂<lb/>
絛之言正所謂欲葢彌彰矣天下其可以厚誣乎<lb/>
<pb n="KR3j0042_WYG_003-9b"/>
晉人夫婦皆相呼為卿王渾之妻謂渾曰我不卿卿誰<lb/>
當卿卿此婦稱夫為卿也山濤謂其妻曰我後當為三<lb/>
公但不知卿堪作夫人否此夫稱婦為卿也觀古人閨<lb/>
閫之間其情意如此亦可見當時風俗之美<lb/>
嬾真子錄載陶淵明責子詩云雍端年十三不識六與<lb/>
七謂雍端乃二子名且淵明清德如此而有如夫人余<lb/>
觀淵明與儼等書云恨室無萊婦抱茲苦心汝等雖不<lb/>
同生當思四海皆兄弟之義管仲鮑叔分財無猜他人<lb/>
<pb n="KR3j0042_WYG_003-10a"/>
尚爾況同父之人乎以是知淵明有如夫人無疑也<lb/>
續世説云吳規頗有才學王綸引以為賓客張纘出為<lb/>
湘州刺史路經郢州綸餞之南浦規在坐纘不平之忽<lb/>
然舉盞曰呉規愛汝得陪令宴規即時起規子翁<g n="孑*_焉-正+?">]□</g>知<lb/>
父被辱氣結便卒規憤哭亦殞規妻深痛夫子越日繼<lb/>
亡類苑云劉潛以淄州職事權知鄆州平陰縣事一日<lb/>
與客飲驛亭左右忽報太夫人暴疾潛馳歸已不救矣<lb/>
抱母一慟而絶其妻見潛死撫屍大哭數聲亦亡夫前<lb/>
<pb n="KR3j0042_WYG_003-10b"/>
古夫妻父子之間其至性有如此者至後世則不必然<lb/>
矣<lb/>
唐語林載韓文公有二侍女曰栁枝曰絳桃其奉使王<lb/>
廷湊也至壽陽驛有詩云風光欲動别長安春半邊城<lb/>
特地寒不見園花并巷栁馬頭惟見月團團逮歸栁枝<lb/>
踰垣遁去家人遽追獲又有詩云别來楊栁街頭樹擺<lb/>
亂春風秪欲飛惟有小園桃李在留花不發待郎歸自<lb/>
是專寵絳桃余謂此二詩決非文公所作葢當時附㑹<lb/>
<pb n="KR3j0042_WYG_003-11a"/>
者為之爾人家豈無侍女況又有踰垣之事文公乃唐<lb/>
一代人傑豈得淫言媟語見于詩什乎<lb/>
容齋續筆云世言白樂天侍兒惟小蠻樊素二人余讀<lb/>
小庭亦有月詩云菱角執笙簧谷兒抹琵琶紅綃信手<lb/>
舞紫綃隨意歌樂天自注云菱谷紅紫皆小臧獲名若<lb/>
爾則紅紫二綃亦女奴然余又見樂天詩云如何斷取<lb/>
曹綱手插向重蓮紅袖中如此則樂天女奴乃五人葢<lb/>
又不止如前四人也他日容齋聞之寧免一笑耶<lb/>
<pb n="KR3j0042_WYG_003-11b"/>
白樂天詩云病與樂天相伴住春隨樊素一時歸余每<lb/>
讀至此未嘗不為之淒然嗟乎無情者其草木也若猶<lb/>
有情當此時其何以自處耶余然後知情之惑人甚矣<lb/>
自非胸中有大過人者而能以理自遣不為其所陷溺<lb/>
者㡬希矣夫石崇喬知之輩非無過人之才絶俗之智<lb/>
一為所惑遂至喪家亡身況下于二人者乎壽禪師垂<lb/>
誡云但能消除情念斷絶妄緣對世間一切愛欲境界<lb/>
心如木石雖復未明道眼自然成就淨身與夫胡僧法<lb/>
<pb n="KR3j0042_WYG_003-12a"/>
調將終與衆别云山河大地皆變滅而況人身安得長<lb/>
久但能專心清淨屏去三毒形數雖乖其㑹必同如此<lb/>
等語言端不可不留意也<lb/>
世人見父母疾革往往有割股者已為異事矣獨國初<lb/>
呼延贊以子疾革乃亟割股以食之此亦世所無者<lb/>
王懿恪公歐陽文忠公同為薛簡肅公壻人皆謂簡肅<lb/>
公能擇壻也以余觀之簡肅公葢能知人耳嘗聞公知<lb/>
成都日一見范蜀公即俾同子弟講學曰范君廊廟人<lb/>
<pb n="KR3j0042_WYG_003-12b"/>
也洎自成都還或問曰歸有何竒物公曰蜀珍不足道<lb/>
吾得一偉人耳謂蜀公也既而蜀公為賢從官簡肅公<lb/>
知人如此其得二壻皆賢宜矣<lb/>
蘇東坡及官可蔭補以伯父之孫彭見墓誌黄太史遇<lb/>
郊當任子舍其子而官其兄之子見豫章先生傳觀二<lb/>
公用心如此其中非有大過人者孰能爾耶未論其文<lb/>
章也<lb/>
蘇東坡詩云我大似樂天但無素與蠻掛冠及未艾當<lb/>
<pb n="KR3j0042_WYG_003-13a"/>
獲一紀閒意亦欲如樂天退居之後安貧樂道優游以卒<lb/>
嵗耳乃晩嵗竄逐海上滯留七年後雖復官以歸而<lb/>
奔馳數月竟殁於中途良可嘆也<lb/>
國史後補載蔡元長呼蔡攸為公蔡攸其子也人皆笑<lb/>
之然史記陸賈傳賈亦呼其子為公此事未可便以元<lb/>
長為非<lb/>
廉宣仲高才幼年及第宰相張邦昌納為壻當徽宗時<lb/>
自謂平步青雲及邦昌得罪而宣仲官竟不顯病廢累<lb/>
<pb n="KR3j0042_WYG_003-13b"/>
年以死其作畫松詩云獨倚寒巖生意絶任他桃李自<lb/>
成蹊讀其詩則其人可知<lb/>
或云人家種南天竺則婦人多妬余聞之舊矣未知其<lb/>
果然否向在江陰時有一曹檢法者其妻悍甚葢非止<lb/>
妬也曹嘗建一新第求所謂南天竺者將植于堂之東<lb/>
偏余是時偶到彼處姑以所聞告之曹<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然應曰其果<lb/>
然耶我家今無事尚不能安帖況復植此感動之物乎<lb/>
余曰事未可知聊為耳目之玩亦自不惡也曹曰耳目<lb/>
<pb n="KR3j0042_WYG_003-14a"/>
未必得玩而先潰我心腹矣則不如其已遽命撤去坐<lb/>
客無不笑之<lb/>
禮記孔子之父叔梁紇字叔梁稱字在名上古人下語<lb/>
或如此孟明視世族譜以視為百里奚之子名視字孟<lb/>
明政與叔梁紇同也<lb/>
孔子弟子琴張琴牢也子張乃姓顓孫名師紹興中太<lb/>
學試仁天之尊爵賦取上第一人第二人皆以琴張為<lb/>
子張第一人云琴張難與終懷干祿之疑第二人云笑琴<lb/>
<pb n="KR3j0042_WYG_003-14b"/>
張難與並為徒懷干祿而試官與舉人皆不悟抑何鹵<lb/>
莽至此耶<lb/>
王元之詩云未必頸如樗里子也應頭似夏黄公畢文<lb/>
簡公以為非黄公未嘗姓夏當云綺里季夏及黄公為<lb/>
二人可也今觀皇甫謐高士傳云夏黄公姓崔名廓字<lb/>
少通齊人隠居修道號夏黄公又郤是其號未知其孰<lb/>
是也<lb/>
揚子雲法言云育而不苖者吾家之童烏乎九齡而與<lb/>
<pb n="KR3j0042_WYG_003-15a"/>
我𤣥文步里客談謂童下合有一㸃葢子雲之意嘆其<lb/>
子童蒙而早亡故曰烏乎是即嗚呼二字後世乃謂子<lb/>
雲之子名烏雖蘇東坡張芸叟諸公莫能辨之觀東坡<lb/>
在惠州其子遯之死也有詩云苖而不秀豈其天不使<lb/>
童烏與我𤣥芸叟以公奴早亡有詩云學語僅能追驥<lb/>
子草𤣥安敢望童烏是亦以烏為子雲之子也<lb/>
衞夫人名鑠字茂漪即廷尉展之從妹汝陰太守李矩<lb/>
之妻中書郎李充之母此南牕紀談所載也初疑衞是<lb/>
<pb n="KR3j0042_WYG_003-15b"/>
封號然法帖中有衞夫人一帖稱衞稽首其末云李氏<lb/>
衞和南衞又似是其名及讀東觀餘論乃云帖中衞夫<lb/>
人既與師書自當著名不應稱夫族及姓也然後知衞<lb/>
乃是其姓而李者其夫族耳是時書之體格葢如此<lb/>
蘇東坡詩云他年一舸鴟夷去應記渠儂舊姓西西謂<lb/>
西子也西子本姓施而世稱西施葢東西施之謂耳東<lb/>
坡乃以為姓西誤矣<lb/>
蘇東坡詩云獨看芙蓉傾白墮余案洛陽伽藍記載河<lb/>
<pb n="KR3j0042_WYG_003-16a"/>
東劉白墮善釀所謂白墮者當是其名然殊無意義疑<lb/>
斯人既白而且大故閭里呼為白大如所謂黑闥相似<lb/>
黑闥本是黑獺譌為黑闥耳閭里之名鄙俗不可以理<lb/>
測有如此者<lb/>
晁氏客語載蘇東坡好戲謔毎與人笑語必曰毋使范<lb/>
十三知葢范淳父排行第十三也淳父平時毎見東坡<lb/>
戲謔或稍過必戒之故耳然淳父家傳説其排行皆只<lb/>
云第三一處云先公第三視忠文諸子為諸父行又一<lb/>
<pb n="KR3j0042_WYG_003-16b"/>
處云忠文謂諸子曰三郎汝師也當取法焉又一處云<lb/>
時亦欲出矣而三郎勸止遂已三處皆只云第三家傳<lb/>
自不錯而客語誤載之耳<lb/>
黄太史詩云為喚謫僊蘇二來故人謂蘇東坡排行第<lb/>
二其實第九二也濟南先生李方叔集中有贈小蘇先<lb/>
生九二丈詩則知東坡第九二矣<lb/>
嬾真子錄載黄太史名庭堅字魯直其義不可解或曰<lb/>
慕季文子之逐莒僕故字魯直恐未必然也庭堅乃八<lb/>
<pb n="KR3j0042_WYG_003-17a"/>
愷之名本朝仁宗重魯宗道之為人嘗書曰魯直豈太<lb/>
史慕二公之堅直字而名之意或在是耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0042_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甕牖閒評卷三<lb/>
</p>
<p>
</p>
  </div>
<div>
<head>甕牖閒評卷四</head> <lb/>
    <p>
<pb n="KR3j0042_WYG_004-1a"/>
欽定四庫全書<lb/>
　甕牖閒評卷四<lb/>
　　　　　　　　　　　　　宋　袁文　撰<lb/>
家語纍纍然若喪家之狗喪字當作去聲言如失家之<lb/>
狗耳故蘇東坡詩云惘惘可憐真喪狗是矣而元㣲之<lb/>
詩乃云饑揺困尾喪家狗又卻作平聲用何也<hi>案喪家狗據韓</hi>
<hi>詩外傳論文義應讀平聲元稹詩葢本之</hi>
淮南子云燭龍在鴈門北蔽于委羽之山不見日其委<lb/>
<pb n="KR3j0042_WYG_004-1b"/>
羽二字據許景衡詩云委羽人物已仙去陳跡風流猶<lb/>
至今委音於危切羽音俱依切乃委蛇也則知蔽于委<lb/>
羽之山者亦合作委蛇音矣<lb/>
王充論衡云鼻不知香臭為甕則知今之人以鼻不清<lb/>
亮者為甕鼻作此甕字未為無自也<lb/>
弊字下從大其從廾者俗書也然世皆通用為弊字𦵏<lb/>
字下從大其從廾者俗書也然世皆通用為葬字奬字<lb/>
下從大其從廾者俗書也然世皆通用為㢡字至莫字<lb/>
<pb n="KR3j0042_WYG_004-2a"/>
則不然莫字下亦從大其從廾者乃本於説文非俗也<lb/>
而世反不用所不可曉若夫奕字則又不然奕字下亦<lb/>
從大説文則云奕圍碁也其從廾者説文則云弈大也<lb/>
二字義絶不同而世混為一字用尤不可曉也<lb/>
顧眄之眄乃音面字今觀束晳餅賦其間云氣勃鬱以<lb/>
揚布香飛㪚而逺徧行人垂涎于下風童僕空噍而斜<lb/>
眄擎器者䑛脣立侍者乾咽眄字乃與徧字咽字同押<lb/>
則知古人用眄字自讀為面字矣<lb/>
<pb n="KR3j0042_WYG_004-2b"/>
潘安仁好借聲為韻其作西征賦云殞吳嗣于局下葢<lb/>
發怒于一博成七國之稱亂翻助逆以誅錯錯者鼂錯<lb/>
也本音倉故切乃借為倉各切焉<lb/>
郭璞記云有魚名脩有水名滫天下大亂此地無憂言<lb/>
可避亂也然滫水二字自黄太史以來只作此脩字何<lb/>
耶<lb/>
匡謬正俗云衞夫人則有勑寫就章隨學規厯之謬勑<lb/>
當作敕敕字從束從文不從來從力勅字乃是變體書<lb/>
<pb n="KR3j0042_WYG_004-3a"/>
猶可用也至于勑字則與賚字同豈可謂之勅字然集<lb/>
韻諸書中敕字有作勑字者其誤為甚矣石正源作為<lb/>
此書正當别白而詳言之其見亦復如此抑可謂承其<lb/>
誤也敕字從束或從來者乃束字之變體耳與漢書東<lb/>
方朔傳以棗作来来者同從来字而加力則為賚字矣<lb/>
嘗觀丁度作集韻入勑字在敕字門中又陳文惠公寫<lb/>
天慶碑作勑字已不可曉而王荆公作字説至詳悉矣<lb/>
敕字仍作來字解何也夫字之難辨者至多而又為人<lb/>
<pb n="KR3j0042_WYG_004-3b"/>
所變改遂失古人之體<lb/>
玉篇云楳與梅同字説云楳用作羮和異味而合之如<lb/>
媒也然則梅李字亦可作楳李矣<lb/>
白疊布也只合作此疊字今字書又出一□字為白□<lb/>
也木綿亦布也只合作此綿字今字書又出一棉字為<lb/>
木棉也二者皆非也推其類而求之字如此者甚多左<lb/>
氏傳正義云字者孳乳而生既有此疊字遂生此□字<lb/>
既有此綿字遂生此棉字其孳乳豈謂此耶<lb/>
<pb n="KR3j0042_WYG_004-4a"/>
沽字有二義有作去聲用者有作平聲用者如李太白<lb/>
詩云夜臺無曉日沽酒與何人東坡詩云潘子久不調<lb/>
沽酒江南村此作去聲用也如東坡詩云得錢只沽酒<lb/>
又曰沽酒飲陶潛此作平聲用也<lb/>
杜子美字學不明其作詩多用重字而不之悟如寄劉<lb/>
峽州詩云家聲同令聞時論以儒稱又曰姹女縈新裹<lb/>
丹砂乏舊秤不知稱字即古之秤字其秤字乃後人誤<lb/>
改稱字之偏旁耳奉漢中王手札詩云國有乾坤大王<lb/>
<pb n="KR3j0042_WYG_004-4b"/>
今叔父尊又云從容草奏罷宿昔奉清罇不知尊字即<lb/>
古之罇字乃後人誤増尊字之偏旁耳子美作此二詩<lb/>
郤不如韓退之郾城聯句云兩廂鋪氍毹五鼎調勺藥<lb/>
又云但擲雇笑金仍祈卻老藥前藥字葢本子虛賦中<lb/>
勺藥之和具而後御之勺音酌藥音略後藥字乃如字<lb/>
退之所用一字其實是二字子美所用二字其實是一<lb/>
字<lb/>
唐韻欸音靄乃音媪黄太史書元次山欸乃曲註云欸<lb/>
<pb n="KR3j0042_WYG_004-5a"/>
音襖乃音靄太史誤耳洪駒父詩話亦云欸音靄乃音<lb/>
媪是已苕溪漁隠不曽深究乃謂駒父不曽看元次山<lb/>
詩及太史此註妄為之音而不知已自不曽看唐韻反<lb/>
以駒父為誤也<lb/>
韓退之詩君欲問方橋方橋如此作作字與過字同押<lb/>
音做明矣苕溪漁隠云老杜詩主人送客無所作作字<lb/>
當音做也余謂黄太史詩云斂手還他能作者此作字<lb/>
豈不當音做乎葢與前二作字義同也<lb/>
<pb n="KR3j0042_WYG_004-5b"/>
韓文公詩未諳鳴摵摵案苕溪漁隠云摵音縮又音索<lb/>
止此二音晁無咎詩云上山割白紵山高葉摵摵持歸<lb/>
當户績為君為絺綌郤又音為戚矣<lb/>
五經文字云自目曰涕自鼻曰洟此二字從弟從夷夫<lb/>
弟者弟也夷者姨也有同體之義前古制字不為無義<lb/>
也<lb/>
芉者羊也當從卝從干作芉字見五經文字□者山羊<lb/>
也當從卝從見作□字見林氏字源二字必從卝者葢<lb/>
<pb n="KR3j0042_WYG_004-6a"/>
象其角耳然則制字誰謂無法乎<lb/>
世言俸給俸字皆作諷音今案禮部韻略俸字郤與縫<lb/>
字同如此則俸字當為平聲不當為去聲矣<lb/>
華陽華字是去聲華山之華也林和靖詩云終約吾師<lb/>
指芳草靜吟閒步岸華陽疑華字不可作平聲小乗禪<lb/>
乗字是平聲汪彦章詩云應物聊為小乗禪疑乗字不<lb/>
可作去聲<lb/>
宋莒公謂囘字直屈一筆非兩口也余觀蔡君謨作囘<lb/>
<pb n="KR3j0042_WYG_004-6b"/>
字多從此體然後知莒公之言為可信不疑<lb/>
資古紹志集有逡遁退讓字歐陽文忠公以遁為循初<lb/>
亦疑之後見羣經音辨云遁音循然後知音循為是文<lb/>
忠公自不妄也<lb/>
因話錄云祠部俗謂之冰㕔冰字唐書音作去聲歐陽<lb/>
文忠公詩乃有獨宿冰㕔夢帝闗冰字作平聲用文忠<lb/>
公誤矣而沈存中作江南春意樂府詞云艇子隔溪語<lb/>
水光冰玉壺冰字自音去聲則知冰字可以作去聲音<lb/>
<pb n="KR3j0042_WYG_004-7a"/>
故存中特著于此<lb/>
字説于種字韻中入穜字云物生必蒙故從童艸木亦<lb/>
或種之然必穜而生之者禾也故從禾是王介甫亦以<lb/>
穜為種字焉藝苑雌黄云穜植之穜其字從童之用切<lb/>
種稑之種其字從重直容切葢與此意同矣<lb/>
今人作添減字添字從氵是也而減字從冫冫乃是冰<lb/>
字于減字有何意義其謬誤有如此者蘇東坡書皇太<lb/>
后閤春帖子云宫中侍女減珠翠作減字方為得體夫<lb/>
<pb n="KR3j0042_WYG_004-7b"/>
字固有難知者而添減二字殊易曉雖善書者略不為<lb/>
稽攷秪循俗而書之殊可怪矣<lb/>
奈何乃連綿字世多稱無奈何是已奈字上從大下從<lb/>
示當作奴箇切不可作奴帶切而音為柰字也蘇東坡<lb/>
詩云平生不盡器痛飲直無奈舊人舉眼看老伴餘㡬<lb/>
箇奈字乃與箇字同押是東坡詩用奈字作奴箇切矣<lb/>
若木下示卻是奴帶切果木名與奈字自是兩字<lb/>
豨苓豨字本仄聲蘇東坡詩云千金得竒藥開示皆豨<lb/>
<pb n="KR3j0042_WYG_004-8a"/>
苓是已而唐子西乃作平聲其詩云豈有豨苓解引年<lb/>
是也<lb/>
世言葷腥葷非素食也而字乃從草則又非腥羶比矣<lb/>
蘇東坡作剖桃核得硫黄之説云自是斷薰血乃復用<lb/>
此薰字不知何故<lb/>
蘇東坡作參寥子真贊云惟參寥子身貧而道富辯于<lb/>
文而訥于口外尫羸而中健武與人無競而好譏刺朋<lb/>
友之過枯形灰心而喜為感時玩物不能忘情之語此<lb/>
<pb n="KR3j0042_WYG_004-8b"/>
余所謂參寥子有不可曉者五也其間口字合音孔五<lb/>
切見詩補音過字合音古字見唐韻庶㡬與贊中武字<lb/>
五字叶也此知前輩作文不妄下語皆有所本矣<lb/>
字之從水者篆文作此□字葢水字也至隸書不作□<lb/>
字乃更為三㸃亦是水字然三㸃之中最下一㸃挑起<lb/>
本無義乃字之體耳若不挑起則似不美觀本朝獨黄<lb/>
太史三㸃多不作挑起其體更遒麗信一代竒書也<lb/>
匡謬正俗解果字云果然飽貌夫果然乃獸名黄太史<lb/>
<pb n="KR3j0042_WYG_004-9a"/>
帖云腹猶果然以腹大故耳然不可止云飽貌也<lb/>
黄太史云能奴來切三足鼈也今于來字韻中用法士<lb/>
多懷能乃是僧似鼈耳據此則才能字不可作奴來切<lb/>
押矣然古文固有用本字而借他音者張平子西京賦<lb/>
云摭紫貝搏耆龜搤水豹馽潛牛郭璞遊仙詩云京華<lb/>
游俠窟山林隠遁棲朱門何足榮未若託蓬萊臨源揖<lb/>
清波凌岡掇丹荑夫龜字作鳩字音萊字作黎字音非<lb/>
本字而借他音押者乎又況荀子成相篇云世之災妬<lb/>
<pb n="KR3j0042_WYG_004-9b"/>
賢能飛廉知政任惡來潘正叔贈王元貺詩云游鱗萃<lb/>
靈沼翔翼希天階濟川用舟楫致治由賢能其用能字<lb/>
固有作奴來切者太史豈一時失記而誤言之耶<lb/>
米元章寫遂州聖母廟碑梁字更加木而作樑字梁字<lb/>
自有木何用更加木也<lb/>
役字古或從亻五經文字言之甚詳米元章葢知之矣<lb/>
故其帖文陋邦幸得君子與遊未良款而行伇相仍作<lb/>
此伇字是也又字説云戍則操戈役則執殳余謂此役<lb/>
<pb n="KR3j0042_WYG_004-10a"/>
字不必從彳止合作伇字五經文字自有此伇字也<lb/>
淋浪二字浪字乃平聲蔡君謨詩云堂上壽觴淋浪滿<lb/>
其浪字卻作去聲用漫浪二字浪字乃去聲李方叔詩<lb/>
云令人卻憶漫浪翁浪字卻又作平聲用皆所不能曉<lb/>
者也<lb/>
筆談辨吳字本從口從矢非從天也非從天良是然從<lb/>
矢者亦非也葢呉字從口從□□即大字其義與㕦同<lb/>
皆訓大聲故從口從大吳字正不當從口天前輩論之<lb/>
<pb n="KR3j0042_WYG_004-10b"/>
甚詳矣蔡君謨有美堂記云以資富貴之娛娛字卻寫<lb/>
作娱字非也<lb/>
蔡君謨寫東閣記景字頭上從口洪景盧自書其表徳<lb/>
景字頭上亦從口均誤也獨不見漢書音義解景字云<lb/>
日居于頭上京在其下故為景耶何失稽攷如此<lb/>
詩家用乞字當有二義有作去聲用者有作入聲用者<lb/>
如陳無已詩云乞與此翁元不稱蘇東坡詩云何妨乞<lb/>
與水精鱗此作去聲用也如唐子西詩云乞取蜀江春<lb/>
<pb n="KR3j0042_WYG_004-11a"/>
東坡詩云乞得膠膠擾擾身此作入聲用也<lb/>
柰字從木奴帶切奈字從大奴箇切字形音訓全不同<lb/>
然人寫柰字往往多作奈字奈字之作柰字葢二字易<lb/>
于相亂故多錯誤胡宗愈寫杜子美詩雞栖奈爾何奈<lb/>
字從大誠是也然其後寫宿陰繁素㮏合作柰字今乃<lb/>
作㮏字其左既添一木若復從木疑字書無此字所不<lb/>
可曉<lb/>
信者使人也今乃以為書信之信東觀餘論引援古昔<lb/>
<pb n="KR3j0042_WYG_004-11b"/>
辨之為甚詳而獨不記顔真卿麻姑仙壇碑云有頃信<lb/>
還但聞其語一事何也則知信者果為使人矣<lb/>
孟浪二字世皆作如字讀今案西溪叢話載孟浪二字<lb/>
孟字音母朗切又案匡謬正俗載孟浪二字浪字音盧<lb/>
黨切然則孟浪二字當作上聲讀矣<lb/>
屏營二字據藝苑雌黄乃有傍徨恐懼之意屏音卑盈<lb/>
切本朝有徐安人者能詩有集行世其作秋扇詩云西<lb/>
風颯高梧枕簟凄以清團扇猶在側揮弄意屏營觀其<lb/>
<pb n="KR3j0042_WYG_004-12a"/>
詩意似與藝苑雌黄所言相合若揚子雲萃之屏營嬴<lb/>
擅其政庾亮讓中書監表云憂惶屏營不知所厝此二<lb/>
書皆音屏為上聲誤矣<lb/>
昔字古作㫺上從四人下從日四人乃肉形得日則乾<lb/>
正脯腊之腊字隸書乃作昔遂借為今昔之昔後人不<lb/>
察前人之意以為此乃今昔之昔字卻于音旁復加月<lb/>
是添一肉以為脯腊之腊正猶莫字已有日復加日在<lb/>
其下暴字已有日復加日在其傍殊失前人之意也<lb/>
<pb n="KR3j0042_WYG_004-12b"/>
䤬鑼二字字書云䤬素何切鑼與羅同音當喚為沙羅<lb/>
也而今人竟用作沙羅者無他意姑取其一邊耳<lb/>
今人作脆字從月從危非也字書脃字乃從月從色葢<lb/>
從絶省耳言肉易斷也<lb/>
膂肉之膂將謂用此膂字字書中乃出一吕字云脊肉<lb/>
也象脊膂之形又象律吕上下相生之形然則膂肉字<lb/>
當用吕字耶<lb/>
波稜出西域泥婆羅國軍達出大食國今四字皆加草<lb/>
<pb n="KR3j0042_WYG_004-13a"/>
于上可見字書之誤<lb/>
古來慶賀必有物故慶字從鹿賀字從貝<lb/>
鷹字既從佳又從鳥似不應重疊葢雁字只從隹于雁<lb/>
上加一㸃乃䧹字也今再加鳥者抑後人妄増耳<lb/>
盧黑色也古劒名湛盧者謂湛湛然黑色也犬名韓盧<lb/>
者葢六國時韓氏之黑犬也水名盧龍者北方謂水之<lb/>
黑色者也果名盧橘者亦黑色也<lb/>
今人作寛字于見字旁須著安一小㸃葢寛字從莧音<lb/>
<pb n="KR3j0042_WYG_004-13b"/>
胡官切乃桓字山羊是也能宀其山羊惟寬為可故寬<lb/>
字從宀從莧若妄作莧字乃是菜名非寬字之義也<lb/>
　<lb/>
　<lb/>
　<lb/>
　<lb/>
　<lb/>
　甕牖閒評卷四<lb/>
</p>
<p>
</p>
  </div>
<div>
<head>甕牖閒評卷五</head> <lb/>
    <p>
<pb n="KR3j0042_WYG_005-1a"/>
欽定四庫全書<lb/>
　甕牖閒評卷五<lb/>
　　　　　　　　　　　　　宋　袁文　撰<lb/>
世稱李白詩云山隂道士如相訪為寫黄庭換白鵝夫<lb/>
王羲之換鵝乃寫道徳經晉史載之甚詳後人遂以為<lb/>
李白之誤然李白集中自有山隂遇羽客要此好鵝賓<lb/>
掃素寫道經筆精妙入神之詩而李白初不誤也又黄<lb/>
太史作玉樓春詞末句云為君寫得黄庭了不要山隂<lb/>
<pb n="KR3j0042_WYG_005-1b"/>
道士鵝太史似不免有承誤之譏然太史集中亦有頗<lb/>
似山隂寫道經雖與羣鵝不當價之詩而太史亦不誤<lb/>
也以此知太史玉樓春詞與李白前詩相似恐必為後<lb/>
人贋作不然李白遠矣流傳固未可知而太史近代人<lb/>
玉樓春並不在集中則知決非太史之詞皆為後人贋<lb/>
作明矣<lb/>
韓退之詩云一奴長鬚不裹頭一婢赤腳老無齒此蓋<lb/>
記盧仝之一奴一婢耳蘇東坡作絶句詩云更煩赤腳<lb/>
<pb n="KR3j0042_WYG_005-2a"/>
長鬚老來趂西風十幅蒲東坡似指赤腳長鬚為一人<lb/>
豈其不詳審耶<lb/>
白樂天好以俗語作詩改易字之平仄如雪擺胡衫紅<lb/>
此以俗語胡字作鶻字也燕姬酌蒲桃此以俗語蒲字<lb/>
作勃字也忽聞水上琵琶聲此以俗語琵字作弼字也<lb/>
又有不因俗語而亦改易字之平仄者如為問長安月<lb/>
如何不相離自注云相音思必切乃以相字為入聲緑<lb/>
浪東西南北路紅欄三百九十橋乃以十字為平聲四<lb/>
<pb n="KR3j0042_WYG_005-2b"/>
十著緋軍司馬男兒官職未蹉跎一為州司馬三見歲<lb/>
重陽乃以司字為入聲自蘇李以來未見此格調也<lb/>
杜荀鶴詩不甚佳而或者獨取其閨怨一聨風暖鳥聲<lb/>
碎日髙花影重歸田録乃云此詩周樸所作歐陽文忠<lb/>
公大儒想必有據而不妄言如此則荀鶴詩殆絶無佳<lb/>
者矣<lb/>
汪彦章松詩云絶勝分封五丈夫疑丈字乃大字前輩<lb/>
用事亦有錯誤處五大夫蓋秦官也秦始皇登泰山避<lb/>
<pb n="KR3j0042_WYG_005-3a"/>
雨松下遂封為五大夫初不聞有五株之説後世不究<lb/>
五大夫是秦官乃以松為五株皆封為大夫王逢原詩<lb/>
云卻笑五株喬嶽下肯將直節事嬴秦蓋錯誤也<lb/>
唐李端有巫山髙一篇歐陽文忠公作廬山髙以擬之<lb/>
而韶州圖經載馬援南征其門人轅寄生善吹笛援為<lb/>
作歌和之名曰武溪深則廬山髙亦武溪深之意也<lb/>
王荆公每自稱楚老初不見其用處及觀其作定林詩<lb/>
云楚老一枝笻于此傲人羣又作公闢枉道過訪詩云<lb/>
<pb n="KR3j0042_WYG_005-3b"/>
舊事齊兒應共識新篇楚老得先知方知此楚老乃荆<lb/>
公自謂耳<lb/>
蘇東坡作英州峽山寺詩所載孫恪化猿事乃端州峽<lb/>
山寺非英州峽山寺也<lb/>
蘇東坡送筍與李公擇詩云駢頭玊嬰兒一一脱錦䙀<lb/>
此蓋用唐人食筍詩云稚子脱錦䙀駢頭玊香滑為故<lb/>
事也而杜工部詩亦云筍根稚子無人見或者乃以為<lb/>
雉雞之雉誤矣此正唐人所謂稚子脱錦䙀者杜牧之<lb/>
<pb n="KR3j0042_WYG_005-4a"/>
詩又云幽筍稚相攜以牧之之詩證之則工部之詩益<lb/>
知非雉雞之雉矣<lb/>
尚書故實載元載破家籍財貨諸物得胡椒九百斛而<lb/>
蘇東坡詩云胡椒八百斛流落知為誰遂與之減卻百<lb/>
斛豈其筆誤耶<hi>案新唐書元載傳云胡椒至八百石它物稱是黄庭堅詩有何處胡椒八百斛</hi>
<hi>之句是書論蔡京諸人奢縱條謂胡椒八百斛如唐元載者不足云此條似故作詼諧語非直證誤減百斛</hi>
蘇東坡奉敇撰上清儲祥宫記後朝廷磨之别命蔡元<lb/>
度作故東坡有詩云淮西功德冠吾唐吏部文章日月<lb/>
<pb n="KR3j0042_WYG_005-4b"/>
光千載斷碑人膾炙不知世有段文昌退之淮西碑亦<lb/>
是磨後復使文昌再作此二事大相類也東坡遂託為<lb/>
此詩紹聖間有人于沿流館中得之蓋亦有少不平故<lb/>
耳而苕溪漁隱不知有此乃謂東坡竄海外時作欲以<lb/>
自況非也<lb/>
柳子厚所居乃愚溪蘇東坡過太行詩云未應愚谷能<lb/>
留柳溪字遽改為谷字矣<lb/>
蘇東坡詩云谿邊布穀兒勸我脱破袴蓋以布穀為脱<lb/>
<pb n="KR3j0042_WYG_005-5a"/>
卻破袴也然脱卻破袴乃是不如歸去子規之鳥耳非<lb/>
布穀也<lb/>
蘇東坡詩云關右玊酥黄似酒碑本乃作土酥土字是<lb/>
也況末句又云明朝積玊髙三尺無用兩玊字之理則<lb/>
是土字無疑<lb/>
蘇東坡詩云扶桑大繭如瓮盎瓮字人多作去聲讀註<lb/>
云瓮於龍切然則此詩瓮字須作平聲讀為是<lb/>
蘇東坡不甚喜婦人而詩中每及之者非有他也以為<lb/>
<pb n="KR3j0042_WYG_005-5b"/>
戲謔耳其曰短長肥瘠各有態玊環飛燕誰敢憎乃評<lb/>
書之作也其曰欲把西湖比西子淡妝濃抹總相宜乃<lb/>
詠西湖之作也其曰戲作小詩君勿誚從來佳茗似佳<lb/>
人乃謝茶之作也如此數詩雖與婦人不相涉而比擬<lb/>
恰好且其言妙麗新竒使人賞玩不已非善戲謔者能<lb/>
若是乎<lb/>
蘇東坡昔守臨安余曾祖作倅一日同往一山寺祈雨<lb/>
東坡云吾二人賦詩以雨速來者為勝不然罰一飯㑹<lb/>
<pb n="KR3j0042_WYG_005-6a"/>
于是東坡云一爐香對紫宫起萬㸃雨隨青蓋歸余曾<lb/>
祖則曰白日青天沛然下皁蓋青旗猶未歸東坡視之<lb/>
云我不如爾速于是罰一飯㑹<lb/>
任淵解黄太史詩改磨崖碑後詩臣結春秋二三策一<lb/>
句作臣結舂陵二三策引元次山舂陵行為言此固一<lb/>
説也然余見太史親寫此詩于磨崖碑後者作臣結春<lb/>
秋二三策詎庸改耶<lb/>
黄太史謝送宣城筆詩云宣城變樣蹲雞距諸葛名家<lb/>
<pb n="KR3j0042_WYG_005-6b"/>
捋鼠鬚一束喜從公處得千金求買市中無漫投墨客<lb/>
摹科斗勝與朱門飽蠧魚愧我初非草𤣥手不將閒寫<lb/>
吏文書世多病此詩既押十虞韻魚虞不通押殆落韻<lb/>
也殊不知此乃古人詩格昔鄭都官與僧齊已鄭損輩<lb/>
共定今體詩格云凡詩用韻有數格一曰葫蘆一曰轆<lb/>
轤一曰進退葫蘆韻者先二後四轆轤韻者雙出雙入<lb/>
進退韻者一進一退失此則謬矣今此詩前二韻押十<lb/>
虞字後二韻押九魚字乃雙出雙入得非所謂轆轤韻<lb/>
<pb n="KR3j0042_WYG_005-7a"/>
乎非太史之誤也<lb/>
黄太史謝檀敦信送柑子詩云書後合題三百顆若用<lb/>
黄柑事則言二百可也而云三百者卻是橘矣<lb/>
朝雞者鳴得絶早蓋以警入朝之人故謂之朝雞晁以<lb/>
道詩乃云雞鳴本候海潮信不為金門上馬時如此則<lb/>
當為潮汐之潮字未知何據<lb/>
歐陽文忠公不喜中説以為無所取而司馬温公酷愛<lb/>
之楊文公不喜杜子美詩而黄太史眷眷未嘗輒去手<lb/>
<pb n="KR3j0042_WYG_005-7b"/>
又蘇東坡喜漢書而獨不喜史記夫中説杜詩漢書史<lb/>
記人人皆知其美而諸公所見不同如此豈亦性情之<lb/>
癖耶<lb/>
蘇東坡任翰林院學士日作除范純仁右僕射制云得<lb/>
臣奉已而不在民若以左氏傳攷之乃蒍呂臣非楚得<lb/>
臣也又東坡作呂公著除司空制云仁莫大于求舊書<lb/>
人惟求舊恐非仁字殆傳寫之誤耳<lb/>
蘇東坡既作怪石供及記赤壁洞穴乃云黄州守居之<lb/>
<pb n="KR3j0042_WYG_005-8a"/>
數百步為赤壁遇風浪靜輒乘小舟至其下捨舟登岸<lb/>
岸多細石往往有温潤如玊者深淺紅黄之色或細紋<lb/>
如人手指螺紋也既游得二百七十枚大者如棗栗小<lb/>
者如芡實又得一古銅盤盛之注水粲然有一枚如虎<lb/>
豹首有口鼻眼處以為羣石之長二篇所載不同如此<lb/>
未知其孰是也<lb/>
蘇東坡在黄州時夢神宗召入小殿賜宴乃令作宮人<lb/>
裙銘又令作御靴銘二文皆載之集中及作志林乃云<lb/>
<pb n="KR3j0042_WYG_005-8b"/>
某倅武林日夢神宗召入禁中宮女圜侍一紅衣女童<lb/>
捧紅靴一隻命某銘之既畢使宮女送出睇視裙帶間<lb/>
有六言詩一首蓋即集中所載裙與靴銘也不知何故<lb/>
不同如此<lb/>
黄太史謝張寛夫送椶栮頌云張子羞我助貧餐下句<lb/>
云桑鵝楮雞不足云余疑餐乃飱字蓋傳寫之誤字書<lb/>
云熟食曰飱以飱字叶故也<lb/>
紹興初省闈試兼聽盡天下之美賦魁卷第六韻云三<lb/>
<pb n="KR3j0042_WYG_005-9a"/>
千同德誰云大武之有慚四七合謀孰謂中興之未盡<lb/>
美則美矣惜有慚二字乃成湯非武王也左氏傳載季<lb/>
札觀周樂見舞大武者曰美哉周之盛也其若此乎見<lb/>
舞韶濩者曰聖人之𢎞也而猶有慚德聖人之難也札<lb/>
言蓋本書仲虺之誥得來有慚二字豈可借用<lb/>
徐仲雅宮詞云内人曉起怯春寒輕揭珠簾看牡丹一<lb/>
把柳絲收不得和風搭在玊欄杆而黄太史作黄龍心<lb/>
禪師燒香頌云海風吹落楞伽山四海禪徒著眼看其<lb/>
<pb n="KR3j0042_WYG_005-9b"/>
後二句乃是襲徐仲雅宮詞豈太史作頌<hi>案此句下有脱文</hi>
蘇東坡記李後主去國詞云最是倉皇辭廟日教坊猶<lb/>
奏别離歌揮淚對宮娥以為後主失國當慟哭于廟門<lb/>
之外謝其民而後行乃對宮娥聽樂形于詞句余謂此<lb/>
決非後主詞也特後人附㑹為之耳觀曹彬下江南時<lb/>
後主豫令宮中積薪誓言若社稷失守當攜血肉以赴<lb/>
火其厲志如此後雖不免歸朝然當是時更有甚教坊<lb/>
何暇對宮娥也<lb/>
<pb n="KR3j0042_WYG_005-10a"/>
説文筠字從竹竹皮也孔穎達亦以為竹外青皮蘇東<lb/>
坡作臨江仙詞云無波眞古井有節是秋筠乃用白樂<lb/>
天詩無波古井水有節秋竹竿詩雖承樂天之語而改<lb/>
竹為筠遂覺差遜<lb/>
蘇東坡在黄州有詞云我欲乘風歸去又恐瓊樓玊宇<lb/>
髙處不勝寒惟高處曠闊則易于生寒耳故黄州城上<lb/>
築一堂以高寒名之其名極佳今士大夫書問中往往<lb/>
多用高寒二字雖云本之東坡然既非高處二字亦難<lb/>
<pb n="KR3j0042_WYG_005-10b"/>
兼也<lb/>
蘇東坡在黄州自號狂副使其詞云更問罇前狂副使<lb/>
又自號老農夫其詞云看取雪堂坡下老農夫<lb/>
蘇東坡謫黄州鄰家一女子甚賢每夕只在牕下聽東<lb/>
坡讀書後其家欲議親女子云須得讀書如東坡者乃<lb/>
可竟無所諧而死故東坡作卜算子以記之黄太史謂<lb/>
語意高妙蓋以東坡是詞為冠絶也獨不知其别有一<lb/>
詞名江神子者東坡倅錢塘日忽劉貢父相訪因拉與<lb/>
<pb n="KR3j0042_WYG_005-11a"/>
同游西湖時二劉方在服制中至湖心有小舟翩然至<lb/>
前一婦人甚佳見東坡自敘少年景慕高名以在室無<lb/>
由得見今已嫁為民妻聞公游湖不避罪而來善彈筝<lb/>
願獻一曲輒求一小詞以為終身之榮可乎東坡不能<lb/>
卻援筆而成與之其詞云鳳凰山下雨初晴水風清晩<lb/>
霞明一朶芙蓉開過尚盈盈何處飛來雙白鷺如有意<lb/>
慕娉婷忽聞筵上弄哀筝苦含情遣誰聽煙斂雲収依<lb/>
約是湘靈擬待曲終尋問取人不見數峯青此詞豈不<lb/>
<pb n="KR3j0042_WYG_005-11b"/>
更竒于卜算子耶<lb/>
靄靄迷春態溶溶媚曉光不應容易下巫陽秖恐翰林<lb/>
前世是襄王暫為清歌駐還因暮雨忙瞥然飛去斷人<lb/>
腸空使蘭臺公子賦高唐此秦少游為朝雲作南歌子<lb/>
詞也玊骨那愁瘴霧<hi>一作煙瘴</hi>冰肌<hi>一作冰姿</hi>自有仙風海山時<lb/>
遣探芳叢倒掛緑毛么鳳素面常嫌粉汚洗妝不褪唇<lb/>
紅高情已逐曉雲空不與梨花同夢此蘇東坡為朝雲<lb/>
作西江月詞也余謂此二詞皆朝雲死後作其間言語<lb/>
<pb n="KR3j0042_WYG_005-12a"/>
亦可見而藝苑雌黄乃云南歌子者東坡令朝雲就少<lb/>
游乞之西江月者東坡作之以贈焉恐非也莊季裕雞<lb/>
肋編曰東坡謫惠州時作梅詞云云廣南有緑毛丹觜<lb/>
禽其大如雀狀類鸚鵡棲集皆倒懸于枝上土人呼為<lb/>
倒掛子而梅花葉四周皆紅故有洗妝之句二事皆北<lb/>
人所未知者<lb/>
程伊川一日見秦少游問天若有情天也為人煩惱是<lb/>
公之詞否少游意伊川稱賞之拱手遜謝伊川云上穹<lb/>
<pb n="KR3j0042_WYG_005-12b"/>
尊嚴安得易而侮之少游慚而退近日某聞有一官妓<lb/>
周韻者作瑞鶴仙遺之其末句云醉歸來不悟人間天<lb/>
上雲雨難尋舊跡但餘香暗著羅衾怎生忘得其詞固<lb/>
佳也但天上豈是作懽處其䙝慢又甚于少游<lb/>
黄太史西江月詞云斷送一生惟有破除萬事無過此<lb/>
皆韓退之之詩也太史集之乃天成一聨陳無已以為<lb/>
切對而語益峻蓋其服膺如此太史又嘗謂人云杜荀<lb/>
鶴詩舉世盡從愁裏老可對韓退之詩何人肯向死前<lb/>
<pb n="KR3j0042_WYG_005-13a"/>
休此一聯尤竒絶雖未成全篇知太史眞能集句第恨<lb/>
所見者不多耳然其譬集句為百家衣者亦其所優為<lb/>
故也<lb/>
黄太史詞云一盃春露莫留殘與郎扶玊山又詞云盃<lb/>
行到手更留殘兩殘字下得雖險而意思極佳<lb/>
朱希眞好作怪字往往人多笑之其小詞有云輕紅寫<lb/>
遍鴛鴦帶濃緑爭傾翡翠巵其怪字似不宜寫在鴛鴦<lb/>
帶上則爭傾翡翠巵恐未必然也一日偶于江隂侯守<lb/>
<pb n="KR3j0042_WYG_005-13b"/>
坐上及之坐客無不大笑<lb/>
曲名有念奴嬌者初謂愛念之念是不然唐明皇時宮<lb/>
中有念奴善歌未嘗一日離帝之左右其寵幸可知能<lb/>
製新詞疑因此創名也<lb/>
元微之詩云六么散序多籠撚王建詩云琵琶先抹緑<lb/>
腰頭蓋此曲先名録要後改名緑腰而今曲名六么者<lb/>
偶從省耳非有他説也<lb/>
今小詞中謂孟婆且告你與我佐些方便風色轉吹箇<lb/>
<pb n="KR3j0042_WYG_005-14a"/>
船兒倒轉孟婆二字不為無所本也北户録載段公路<lb/>
云南方除夜將發船皆殺雞擇骨為卜占吉凶以肉祀<lb/>
船神呼為孟翁孟姥<lb/>
曲名紅牕迴者紅牕影也見異聞集名賀新郎者賀新<lb/>
凉也見古今詞話名二郎神者大郎神也見能改齋漫<lb/>
録<lb/>
有二郎神詞前段云悶來彈鵲又攪碎一簾花影漫試<lb/>
著春衫還思纖手薰徹金毬燼冷前押影字後押冷字<lb/>
<pb n="KR3j0042_WYG_005-14b"/>
用韻似不叶然冷字有二音一音魯打切一音魯頂切<lb/>
<hi>案字書打即音頂此以魯打魯頂作二音欠確</hi>此曲冷字若作魯打切則不叶<lb/>
當作魯頂切矣亦如卜算子詞後段云驚起卻回頭有<lb/>
恨無人省揀盡寒枝不肯棲寂寞沙汀冷此冷字與省<lb/>
字同押是亦魯頂切也<lb/>
觀史記魏公子列傳有自剄二字剄音古冷切冷字蓋<lb/>
魯頂切也冷字從冫法帖中王獻之書極冷字乃從氵<lb/>
作泠字不知何謂也<lb/>
<pb n="KR3j0042_WYG_005-15a"/>
䝉求程邈隸書今觀法帖中邈有天得一以清帖正今<lb/>
人所作之字皆是隸書分明而或者又何疑焉<lb/>
余嘗得周子發眞蹟一軸云王羲之嘗書蘭亭㑹敘隋<lb/>
末廣州僧得之唐太宗特工書聞右軍蘭亭眞蹟求之<lb/>
得其他本知第一本在廣州僧處難以力取故令人詐<lb/>
僧果得之其説如此而宋景文公雞跖集亦云余幼時<lb/>
讀太平廣記見唐太宗遣蕭翼購蘭亭帖蓋譎以出之<lb/>
輒嘆息曰蘭亭敘若是貴耶以太宗之賢巍巍乎近世<lb/>
<pb n="KR3j0042_WYG_005-15b"/>
所無奈何溺小嗜好而輕失信于天下也觀景文公所<lb/>
書益知子發之言為不謬惟是蘭亭一篇梁昭明太子<lb/>
集魏晉以來諸公雜文作文選而蘭亭獨不入本朝太<lb/>
宗摹魏晉以來諸公眞蹟作法帖而蘭亭復不入抑可<lb/>
謂之不幸矣<lb/>
道州法帖中有張乖崖一書前面直云四月初張殿丞<lb/>
到得手翰後面云知昇州張押自手其自重如此因記<lb/>
泊宅編所載張安道與劉萃老蘇子容書是時二人方<lb/>
<pb n="KR3j0042_WYG_005-16a"/>
同在政府而安道之書不稱名只著押字則知前輩作<lb/>
事皆自有體也<lb/>
余家有林逋眞蹟一帖其末後只作君復再拜夫君復<lb/>
蓋逋表德烏可以代名後觀柳公權與弟帖云誠懸呈<lb/>
王逸少敬謝帖云王逸少白盧循與廬山遠公書云范<lb/>
陽盧子先叩頭此數人者皆以表德代名則知古自有<lb/>
此體逋為不妄也<lb/>
米元章崇寧間出守無為軍官亦不甚卑微其一帖云<lb/>
<pb n="KR3j0042_WYG_005-16b"/>
雖無一粒田且望豐嵗物賤而養生耳夫元章事官如<lb/>
此至無一粒田足見其平日胸次之不凡鄙也<lb/>
前輩作字亦有錯誤處初不是假借也米元章帖寫無<lb/>
耗作無好蘇東坡帖寫墨仙作默仙周孚先帖寫修園<lb/>
作脩園以至王荆公作詩其間有千竿玊三字卻寫作<lb/>
千岸玊恐皆是其筆誤耳<lb/>
作畫形易而神難形者其形體也神者其神采也凡人<lb/>
之形體學畫者往往皆能至于神采自非胸中過人有<lb/>
<pb n="KR3j0042_WYG_005-17a"/>
不能為者東觀餘論云曹將軍畫馬神勝形韓丞畫馬<lb/>
形勝神又師友談紀云徐熙畫花傳花神趙昌畫花寫<lb/>
花形其别形神如此物猶且爾而况于人乎<lb/>
余嘗見虢國夫人夜遊圖乃晏元獻公家物後歸于内<lb/>
府徽宗親題其上云張萱所作蘇東坡諸公有詩皆在<lb/>
其後而黄太史䟦東坡此詩乃云周昉所作虢國夫人<lb/>
夜遊圖疑太史未嘗見此圖以意而言之耳<lb/>
前世皆病蘇東坡不當呼李伯時為畫師蓋東坡嘗有<lb/>
<pb n="KR3j0042_WYG_005-17b"/>
詩云前世畫師今姓李不妨重作輞川圖殊不知東坡<lb/>
乃用王摩詰之語耳摩詰自作輞川圖詩云當世謬詞<lb/>
客前身應畫師不能捨餘習偶被時人知東坡蓋本于<lb/>
此<lb/>
建中靖國間饒德操題周昉畫李白詩云烏紗之中白<lb/>
苧袍岸中攘臂方出遨此本最佳也今之畫李白者作<lb/>
緋袍其服色未為深害但裏用白夾寓所謂裏白者何<lb/>
為鄙俚至于如此而今士大夫收本往往皆同舉此可<lb/>
<pb n="KR3j0042_WYG_005-18a"/>
為千載一笑又古詩云日暮倚修竹佳人殊未來所謂<lb/>
佳人乃賢人也今畫工竟作一婦人彼縱不知詩寧無<lb/>
一人以曉之耶<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0042_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甕牖閒評卷五<lb/>
</p>
<p>
</p>
  </div>
<div>
<head>甕牖閒評卷六</head> <lb/>
    <p>
<pb n="KR3j0042_WYG_006-1a"/>
欽定四庫全書<lb/>
　甕牖閒評卷六<lb/>
　　　　　　　　　　　　　宋　袁文　撰<lb/>
劉夢得茶詩云自傍芳叢摘鷹觜斯須炒成滿室香以<lb/>
此知唐人未善啜茶也使其見本朝蔡君謨丁謂之製<lb/>
作之妙如此則是詩當不作矣夫旋摘之茶必香其香<lb/>
當倍于常茶非龍麝之比也古人入茶有用龍麝者其<lb/>
壊茶為不少茶有自然之香其何假于龍麝乎黄太史<lb/>
<pb n="KR3j0042_WYG_006-1b"/>
詩云要及新香碾一杯不應傳寳到雲來是知茶之新<lb/>
者其香尤可愛也<lb/>
劉夢得茶詩云山僧後簷茶數叢春來映竹抽新茸宛<lb/>
然為客振衣起自傍芳叢摘鷹觜斯須炒成滿室香便<lb/>
酌砌下金沙水驟雨松聲入鼎來白雪滿盌花徘徊此<lb/>
乃詠煮茶也北人皆如此迨今猶然香彎類藁云觀此<lb/>
詩自摘至煎則便飲之初無焙造碾羅之事雖曰茶芽<lb/>
不知争得入口豈亦如藥之㕮咀去其滓而飲之乎香<lb/>
<pb n="KR3j0042_WYG_006-2a"/>
彎蓋南人未知煮茶耳<lb/>
白樂天茶詩云渴嘗一盞緑昌明昌明乃地名在綿州<lb/>
人便謂昌明茶緑非也此正與黄金碾畔緑塵飛之句<lb/>
相似蓋是時未知所以造茶制作不精故茶之色猶緑<lb/>
而好事者録其茶之妙亦未以白色為貴其詩故如此<lb/>
使樂天見今日之茶之美而肯為是語耶<lb/>
自唐至宋以茶為寳有一片值數十千者金可得茶不<lb/>
可得也其貴如此而前古止謂之苦荼以此知當時全<lb/>
<pb n="KR3j0042_WYG_006-2b"/>
未知飲啜之事蘓東坡詩所謂茗飲出近世者不可謂<lb/>
無所本也<lb/>
余生漢東最喜啜畾茶閒時常過一二北人知余喜啜<lb/>
此則往往煮以相餉未嘗不欣然也其法以茶芽盞許<lb/>
入少脂麻沙盆中爛研量水多少煮之其味極甘腴可<lb/>
愛蘇東坡詩云柘羅銅碾棄不用脂麻白土須盆研者<lb/>
是矣而東坡詩又云前人初用茗飲時煮之無問葉與<lb/>
骨茶録中亦載茶古不聞食晉以降吳人採葉煮之號<lb/>
<pb n="KR3j0042_WYG_006-3a"/>
茗粥則知畾茶者自晉蓋有之矣非復今之人始食也<lb/>
東坡詩又云食罷茶甌未要深後人便謂食罷未可啜<lb/>
茶引東坡此詩以為證而不知東坡且欲睡耳故其詩<lb/>
下句云春風一榻值千金也<lb/>
古人客來㸃茶茶罷㸃湯此常禮也近世則不然客至<lb/>
㸃茶與湯客主皆虚盞已極好笑而公廳之上主人則<lb/>
有少湯客邊盡是空盞本欲行禮而反失禮此尤可笑<lb/>
者也<lb/>
<pb n="KR3j0042_WYG_006-3b"/>
今人造酒用秫一斗而下水五升遂可取酒一斗是酒<lb/>
常酒也或有欲得佳者只下水三升得酒七八升而已<lb/>
觀漢書平當傳註云稻米一斗得酒一斗為上尊尚未<lb/>
為佳酒也<lb/>
龐安常傷寒論云屠蘇平屋也可以禦風寒則歲首屠<lb/>
蘇酒亦取其禦風寒而已<lb/>
今人遺酒必以四尊而謂之乘壺者蓋馬四匹為乘故<lb/>
酒四尊借以為乘焉無他意義聊以為戲而已<lb/>
<pb n="KR3j0042_WYG_006-4a"/>
瓻酒器古之盛酒以遺借書者也故古語云借一瓻還<lb/>
一瓻然唐韻云瓻大者一石小者五斗如此則以書借<lb/>
人者得酒甚多余家貧常苦無酒雖不善劇飲而每欲<lb/>
以飲客今當廣置書以借人若時得數瓻以為用顧不<lb/>
美耶但恐今人非古人雖借書而酒不可得也<lb/>
今人盛酒大瓶謂之京瓶乃用京師京字意謂此瓶出<lb/>
自京師誤也京字當用經籍之經字普安人以瓦壺小<lb/>
頸環口脩腹受一斗可以盛酒者名曰經則知經瓶者<lb/>
<pb n="KR3j0042_WYG_006-4b"/>
當用此經字也<lb/>
杜陵詩云飯抄雲子白蓋謂飯可以比雲子之白也至<lb/>
後世則便以飯為雲子故唐子西詩云雲子滿田行可<lb/>
擣又汪彦章詩云秋來雲子滑流匙更不究雲子為何<lb/>
物見杜工部有飯抄之句竟指飯為雲子也然雲子乃<lb/>
神仙之食出漢武外傳中又詩云漁梁曬趐滿烏鬼則<lb/>
又以烏鬼為鸕鷀亦縁工部詩有曬翅滿漁梁之句也<lb/>
且鸕鷀非是烏鬼沈存中已竊笑之所謂白差烏鬼作<lb/>
<pb n="KR3j0042_WYG_006-5a"/>
鸕鷀者為此耳然則雲子亦是白差矣<lb/>
束晳餅賦云春饅頭夏薄持秋起搜冬湯餅四時皆宜<lb/>
惟牢九乎初不知牢九是何物後讀蘇東坡詩云豈惟<lb/>
牢九薦古味要使眞一流天漿雖東坡殆亦未知牢九<lb/>
果何物耳<hi>案蘇軾遊博羅香積寺詩自注束晳餅賦饅頭薄持起搜牢九而賦彚載束晳餅賦薄持</hi>
<hi>作薄壯起搜作起溲牢九作牢丸殆傳本各異此條則仍軾注而載之</hi>
黍稻與麥不同蘇東坡集云黍稻之出穗也必直而仰<lb/>
其熟也必曲而俯麥則反是<lb/>
<pb n="KR3j0042_WYG_006-5b"/>
博雅云蕒□<hi>音巨</hi>也非是所謂蕒者即今之苦馬殆語訛<lb/>
耳□則别是一種菜世稱為銀條菜者是與苦馬絶不<lb/>
相類豈博雅不詳審而誤以為一物耶<lb/>
緗素雜記云蘆菔江東人謂之菘菜蘆菔乃是今之蘿<lb/>
蔔與菘菜全不相類江東人無緣以為一物豈亦緗素<lb/>
不詳審而強名之也<lb/>
蘇東坡一帖云予少嗜甘日食蜜五合嘗謂以蜜煎糖<lb/>
而食之可也又曰吾好食薑蜜湯甘芳滑辣使人意快<lb/>
<pb n="KR3j0042_WYG_006-6a"/>
而神清其好食甜可知至别子由詩云我欲自汝隂徑<lb/>
上潼江章想見冰盤中石蜜與糖霜嗜甘之性至老而<lb/>
不衰其見于篇章者如此<lb/>
字書酢乃醋字世作酬酢之酢非也今按匡謬正俗注<lb/>
云酢菜酢音倉故切東軒手抄云北方頗貴土人以糖<lb/>
酢漬之又云儋耳食無果麵醤酢黄太史謝張泰伯惠<lb/>
黄雀鮓詩云蜀王煎藙法醯以羊彘兔麥餅薄于紙合<lb/>
醬和醎酢是皆作醋字用也<lb/>
<pb n="KR3j0042_WYG_006-6b"/>
游酢酢字前輩作醋字用東軒手抄云酢藏不如蜜漬<lb/>
是已近與一僧偶及此云今游酢寺中最使得著卻是<lb/>
油醋也僧為大笑<lb/>
徽宗朝蔡京諸公用事四方饋遺皆充牣其家入上方<lb/>
者纔十一京家令㸃檢蜂兒見在數目得三十七秤王<lb/>
黼家黄雀鮓自地至棟者凡滿三楹事見曲洧舊聞梁<lb/>
師成家一日人惠牛酥一百觔事見漫録其奢縱如此<lb/>
以是知前代有胡椒八百斛如元載者蓋不足云也<lb/>
<pb n="KR3j0042_WYG_006-7a"/>
漢承秦之後卿大夫尚服皁衣故張敞議云臣備皁衣<lb/>
二十餘年谷永書云擢之皁衣之吏以見當時尚服皁<lb/>
衣也然夏侯勝云取青紫如俛拾地芥者蓋漢時丞相<lb/>
太尉皆金印紫綬御史大夫銀印青綬此三公極崇之<lb/>
官顔師古註遂謂青紫為卿大夫之服夫師古豈不知<lb/>
當時尚服皁衣而未有青紫也何繆誤乃爾耶<lb/>
今之紫衫下吏之服也自南渡以前士大夫燕服止是<lb/>
冠𢃄惟下吏便于趨走則服紫衫既而金人南下兵革<lb/>
<pb n="KR3j0042_WYG_006-7b"/>
擾攘以冠帶不甚輕便士大夫亦盡服紫衫且欲便事<lb/>
不以為非也迨紹興末有臣僚上言今天下承平而百<lb/>
官如擾攘時常服紫衫不稱于是朝廷之上郡縣之間<lb/>
悉改服涼衫純白之衣未幾顯仁升遐亦其驗已又有<lb/>
臣僚上言涼衫近喪服不可用仍合只用紫衫故至今<lb/>
皆服而不疑天下事固有循習之乆而不可改者如本<lb/>
朝衣制亦嘗屢更矣獨恨前後臣僚既言紫衫涼衫不<lb/>
可用而略無一言仍用冠帶坐使承平之風不復見于<lb/>
<pb n="KR3j0042_WYG_006-8a"/>
後世豈不重可歎哉<lb/>
百餘年前士人乃服白襴袍鐡裹帶有一士人忽皁衫<lb/>
紗帽而出或怒曰汝為舉子安得為此下人之服事見<lb/>
畫墁集是時未重衫帶如此<lb/>
夫古之聖賢其遺像見于後世者不知幾何人然古人<lb/>
自有古人制度豈可與今人相似余嘗見世之塑廟神<lb/>
與夫畫王者從官形貌不問世之遠近其用幞頭者皆<lb/>
作横烏乃今之服制故未嘗不掩口竊笑以為循習之<lb/>
<pb n="KR3j0042_WYG_006-8b"/>
弊一至于此也<lb/>
古者三軍衣服上下皆如一為之主者不可以自表暴<lb/>
以防敵人之窺伺而已嘗笑王則之叛貝州也在軍中<lb/>
常裹花帽人見其花帽皆知其是則也至就擒花帽終<lb/>
不去身甚矣夫則之愚也蒼梧先生雜志云古者戎服<lb/>
上下一律皆重赤殆欲與殷輪釁鼓等色相亂戰陣之<lb/>
間不遽見傷殘以沮士氣故左氏傳有均服振振之語<lb/>
此説良是也國家自南渡前天下軍州戎服皆用緋余<lb/>
<pb n="KR3j0042_WYG_006-9a"/>
嘗親見之自紹興末年忽變為皁色用墨汁染成殊非<lb/>
古人之意略無一人以為非何哉<lb/>
本朝侍從以上得擊紅鞓帶自葉少藴始也國初未有<lb/>
繫紅鞓帶者滑州有賈魏公畫像其帶只是黒鞓曽見<lb/>
一士大夫云唐明皇畫像在潞州亦只是黒鞓𢃄至五<lb/>
代時𢃄始尚紅鞓者想是時人主已用之又未知果起<lb/>
于何代也<lb/>
夷堅乙志云鬼畏革帶非也鬼何由畏革帶夫人之死<lb/>
<pb n="KR3j0042_WYG_006-9b"/>
不繫革帶者蓋帶乃牛革為之不欲以人尸與牛革混<lb/>
雜耳而非畏革帶也<lb/>
嘉祐録載李汧公勉百衲琴用蝸殼作徽蝸殼豈堪作<lb/>
徽恐是螺殼傳寫之誤耳<lb/>
琵琶不謂之彈而謂之抹故王建詩云琵琶先抹緑腰<lb/>
頭白樂天詩云谷兒抹琵琶則知細抹將來正謂琵琶<lb/>
也<lb/>
棊至難事也而詠棊為尤難嘗觀杜牧之詩云羸形暗<lb/>
<pb n="KR3j0042_WYG_006-10a"/>
去春泉長猛勢横來野火燒劉夢得詩云雁行布陣衆<lb/>
未曉虎穴得子人方驚黄太史詩云心似蛛絲遊碧落<lb/>
身如螳殼化枯枝<hi>案螳殼黄庭堅集作蜩甲</hi>觀此三詩皆道盡棊中<lb/>
妙處殆不容優劣矣至王荆公蘇東坡則不然荆公之<lb/>
詩云戰罷兩奩収黒白一枰何處有虧盈東坡之詩云<lb/>
勝固忻然敗亦可喜優哉游哉聊復爾爾二詩理趣尤<lb/>
竒其見又髙于前三公也<lb/>
名紙古只謂之名案南史何思澄每宿昔作名一束曉<lb/>
<pb n="KR3j0042_WYG_006-10b"/>
便命駕朝賢無不悉狎投晩還家所齎名必盡以是知<lb/>
名紙古只謂之名也<lb/>
聞見後録載王荆公平生用一種小竹紙甚不然也余<lb/>
家中所藏數幅卻是小竹紙然在他處見者不一往往<lb/>
中上紙雜用初不曽少有揀擇荆公文詞藻麗學術該<lb/>
明為世所推重故雖細事人未嘗不記録之至于用紙<lb/>
亦然雖未詳審亦可見其愛之之篤也<lb/>
蘇東坡一日得麤紙一幅題云此紙甚惡止可鑱錢餉<lb/>
<pb n="KR3j0042_WYG_006-11a"/>
鬼而已余作字其上後世當有錦囊玊軸什襲之寵物<lb/>
之遇不遇蓋如此諸集中皆無書此一段者閒識之以<lb/>
補東坡遺事<lb/>
紙謂之箇亦謂之枚黄太史詩云為染藤溪三百箇歐<lb/>
陽文忠公詩云純堅瑩膩卷百枚<lb/>
今所謂邵公紙者乃龍圖學士公邵䶵知越州時作也<lb/>
余聞其姪孫箎言如此<lb/>
黄素細密上下烏絲織成欄其間用朱墨界行此正所<lb/>
<pb n="KR3j0042_WYG_006-11b"/>
謂烏絲欄也<lb/>
世稱銅雀硯殆用銅雀臺瓦為之也余觀武昌土俗編<lb/>
載安樂宫在吳王城中舊傳此宫中古瓦皆澄泥為之<lb/>
可作硯一瓦值錢一千文是知古瓦精緻如此不獨銅<lb/>
雀臺瓦可為硯也蘇東坡酷愛硯其在黄州五年黄州<lb/>
去武昌不遠略無一言及之前後好事者甚多亦無及<lb/>
此何耶豈東坡時吳宫古瓦猶未顯于世歟深所未喻<lb/>
也<lb/>
<pb n="KR3j0042_WYG_006-12a"/>
舊聞鳳咮龍尾硯至今人以為寳然苕溪漁隠載鳳咮<lb/>
乃建州鳳凰山土色膏腴特宜植茶石殊少亦頑燥非<lb/>
材也蘇東坡為人所紿故形之歌詠耳蘇易簡硯譜又<lb/>
載歙州龍尾山雖有其名而山實無石蓋好事者取其<lb/>
美名以咤于世耳且以鳳咮龍尾其名亦可謂著矣見<lb/>
于議論形之篇什者甚多若據此二書則皆以為無有<lb/>
不知今所謂鳳咮龍尾者果出于何地以是知天下之<lb/>
事其可盡信乎<lb/>
<pb n="KR3j0042_WYG_006-12b"/>
研墨所貴無聲不可不知也蔡君謨詩云玊質純全理<lb/>
緻精鋒鋩都盡墨無聲黄太史詩云但見受墨無聲松<lb/>
花發是矣<lb/>
余觀嬾眞子録載古筆多用竹如今所用木斗竹筆故<lb/>
其字從竹又攷楊文公談苑云西域僧覺以竹筆作梵<lb/>
書横行數十字信知竹筆亦可以書字矣豈自古如此<lb/>
而西域之人至今不變歟<lb/>
古者椀楪以木為之故椀楪字皆從木<lb/>
<pb n="KR3j0042_WYG_006-13a"/>
針指二字本俗語夷堅乙志採而用之亦自不惡也其記<lb/>
婺州民女書云夜與母共寢晝則作針指于牖下<lb/>
西溪叢話載南人不善乘船謂之苦船北人不善乘車<lb/>
謂之苦車苦音庫而浙人乃云注船注轎子是亦苦船<lb/>
苦車也然二字其義皆不可曉以其音相近故知其意<lb/>
則同<lb/>
世謂投子六隻為渾花五代史載劉信一擲遂成渾化<lb/>
正謂投子也化字亦有理第世俗訛為花字耳又博家<lb/>
<pb n="KR3j0042_WYG_006-13b"/>
以一二三四五六投子為浮圖何也浮圖乃塔耳舊聞<lb/>
張山人浮圖詩云浮圖好浮圖上頭細了下頭麤借此<lb/>
名以名投子者豈亦以一二三四五六為自細至麤如<lb/>
浮圖之狀也歟<lb/>
器皿人多云受用其實名售用談苑云吳越王錢俶以<lb/>
妃平生售用凡百箱賜孫承祐承祐蓋妃之弟也<lb/>
今人呼庭宇院宇宇下乃易所謂上棟下宇者宇下屋<lb/>
檐是也見左氏傳正義<lb/>
<pb n="KR3j0042_WYG_006-14a"/>
廳後屋人多呼為主廊其實名貯廊澠水燕談云是時<lb/>
㑹議于玊堂後貯廊<lb/>
人或疑蘇東坡以思無邪三字名齋此自古有之不足<lb/>
異也古有益延壽三字名館獅子吼三字名寺是也<lb/>
取明隔子人多呼為亮隔夷堅志乃云廊上列水盆帨<lb/>
巾堂壁皆金漆凉隔子又卻用此凉字作平聲<lb/>
敖乃地名秦以敖地為倉故爾今所在竟謂倉為敖蓋<lb/>
循習之誤唐書裴耀卿傳云東幸就敖粟楊文公談苑<lb/>
<pb n="KR3j0042_WYG_006-14b"/>
亦云此寺前朝廢為倉敖皆以倉為敖者抑豈循習之<lb/>
故歟<lb/>
趙明誠金石録云唐朝有大雲寺至明皇時乃改為開<lb/>
元寺然余觀黄太史題跋有云紹聖五年五月晦避暑<lb/>
瀘州大雲寺又不知此大雲寺者何寺也豈亦唐朝大<lb/>
雲寺而仍有不曽改為開元寺者乎<lb/>
舊傳相國寺有十絶余攷能改齋漫録所載相國寺舊<lb/>
榜太宗御書此十絶之一也又攷談叢所載相國寺樓<lb/>
<pb n="KR3j0042_WYG_006-15a"/>
門唐人所造木工喻浩曰他皆可能惟卷簷門内兩井<lb/>
亭近代木工不能及也寺之十絶此其二也是與太宗<lb/>
御書為三絶也第未知彼七絶為何物耶然本朝名畫<lb/>
人氏云大相國寺碑稱寺有十絶大殿内彌勒聖容乃<lb/>
唐中宗朝僧惠雲于安業寺鑄成光照天地為一絶睿<lb/>
宗親感夢于延和元年七月二十四日改舊相國寺為<lb/>
大相國寺御題牌額為二絶王温重裝聖容金粉肉色<lb/>
并門外善神為三絶大殿内有吳道子畫文殊維摩像<lb/>
<pb n="KR3j0042_WYG_006-15b"/>
為四絶供奉李秀刻佛殿障日九間為五絶明皇天寳<lb/>
四載令邊思順修建排雲寳閣為六絶石抱玊畫䕶國<lb/>
除灾患變相為七絶明皇敕車道政依于闐國傳樣畫<lb/>
北方毗沙門天王為八絶環師畫梵王及東廊障日内<lb/>
畫法華經二十八品功德變相為九絶西庫北壁僧智<lb/>
儼畫三乘國因果入道位次圖為十絶又卻引此為十<lb/>
絶未知是否<lb/>
余向過江隂見一路中寺舍亭館題梁往往多錯者且<lb/>
<pb n="KR3j0042_WYG_006-16a"/>
如紹熙元年二月十五日建則當云歲次庚戌二月乙<lb/>
酉朔十五日己亥是也歲次固不容錯二月卻書其月<lb/>
建作己卯歲次既是庚戌則月建己卯不言可知何待<lb/>
復記耶惟日則懼有參差故先書二月乙酉朔然後知<lb/>
十五日己亥無疑矣每與親舊觀之未嘗不笑其疎謬<lb/>
有如此者<lb/>
　<lb/>
　<lb/>
<pb n="KR3j0042_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甕牖閒評卷六<lb/>
</p>
<p>
</p>
  </div>
<div>
<head>甕牖閒評卷七</head> <lb/>
    <p>
<pb n="KR3j0042_WYG_007-1a"/>
欽定四庫全書<lb/>
　甕牖閒評卷七<lb/>
　　　　　　　　　　　　　宋　袁文　撰<lb/>
北夢瑣言載狄右丞愛與僧游其有服紫袈裟者乃疎<lb/>
之此正鄭都官詩所謂愛僧不愛紫衣僧者也<lb/>
本朝自仁宗以後始拜佛見吕原明侍講雜記<lb/>
蘓東坡作海月辨公眞贊云師神氣澄穆不見喜愠及<lb/>
作志林記辨公遺事乃云辨師常喜人未嘗見其愠二<lb/>
<pb n="KR3j0042_WYG_007-1b"/>
處所説不同如此<lb/>
僧參寥者蘓東坡與遊甚密疑參寥二字乃道號故東<lb/>
坡云維參寥子身貧而道富又云屬參寥子以書遺予<lb/>
然東坡一帖乃以為參寥字若果字參寥又不應作參<lb/>
寥子此余所未曉者俟更攷之<lb/>
人多以僧為奴所謂秃奴者是也今蘓東坡記異一篇<lb/>
又以道士為奴二者固皆可以奴稱耶<lb/>
黄太史過泗州禮僧伽之塔作發願文痛戒酒色肉食<lb/>
<pb n="KR3j0042_WYG_007-2a"/>
可謂有髙見者也世之人惟其所見不髙故沈溺而不<lb/>
知返今太史乃能一念超然諸妄頓除視身如虛不為<lb/>
纖塵所汚又作文以痛戒之可不謂有髙見者乎而或<lb/>
者乃病其不能堅守暮年猶有所犯余嘗究其然盖太<lb/>
史乙酉生是時有桞彦輔者乃耆卿之孫善隂陽能決<lb/>
人生死謂太史向後災難大抵見于六十以下太史六<lb/>
十一貶宜州以卒則彦輔之言信矣當其在宜州棲遲<lb/>
瘴霧之中非菜肚老人所宜其況味盖可知乃兄子明<lb/>
<pb n="KR3j0042_WYG_007-2b"/>
自永州來訪之有隣人曹醇老送肉及子魚金橘來故<lb/>
不免與兄同食葷若酒色則不知所犯也後有汙衊之<lb/>
者皆輙以前事妄相訾毁太史寧有是耶縱時或食葷<lb/>
較之刲羊刺豕庖鼈鱠鯉而不知紀極者為如何君子<lb/>
存恕心不可不為明之也<lb/>
佛經云平生不妄語其舌可能及胘後見黄太史詩云<lb/>
我舌猶能及鼻尖恐亦是佛經之意也<lb/>
國史後補載王老志行事詳矣獨不載蔡元長一事何<lb/>
<pb n="KR3j0042_WYG_007-3a"/>
也初徽宗命老志館于元長賜第老志見時事如此因<lb/>
謂元長曰速避位禍將及矣元長聞之謂所親妾曰吾<lb/>
未知他日竟如何此事乃載于避暑録話豈後補之書<lb/>
亦有遺忘耶<lb/>
余嘗問人藥石之義答者多不同夫藥固無可疑者若<lb/>
石則砭石也昔王僧孺多識故事侍郎金允起間訪以<lb/>
砭石對曰古者以石為針初不用鐡也是知砭石可以<lb/>
刺病人有病患有用藥者有用砭石者此所以謂之藥<lb/>
<pb n="KR3j0042_WYG_007-3b"/>
石<lb/>
蘓東坡言蜀人龐安常善醫而聵凡與人接談必冩字<lb/>
而後能曉東坡嘗戲之曰子以眼為耳吾以手為口吾<lb/>
與子皆異人也東坡一時以此戲安常則善矣然不覺<lb/>
自狀為啞者讀此可發一笑<lb/>
蘓子容少受知于杜祁公出處略同杜祁公為相不及<lb/>
百日而經宗祀冠貂蟬數有大儀制皆預後以東宫少<lb/>
師致仕年八十而薨子容在相位不及一年嘗預冊后<lb/>
<pb n="KR3j0042_WYG_007-4a"/>
郊祀以少師致仕年八十有二與祁公出處始終略同<lb/>
此子容之孫象先所叙也及攷子容在南京幕時婺州<lb/>
一衙前葛好問者精于星度嘗謂子容之命全似杜祁<lb/>
公今以行事觀之則好問之言信不誣也<lb/>
舊聞李虛中論命不用生時今觀夷堅志載季勲論命<lb/>
亦不用生時此異事也余曩時嘗與人論命皆云惟生<lb/>
時為最緊要夫一時中有淺深且分為初中末以此定<lb/>
禍福猶恐有誤今乃不用生時何以取決乎然二公藝<lb/>
<pb n="KR3j0042_WYG_007-4b"/>
術之精舉世莫能比往往十中八九又所不可曉者<lb/>
隂陽至有不可曉者泊宅編載許㡬陳與義皆午生因<lb/>
馬驚而致禍不旋踵以死或云唐明皇酉生而好闘雞<lb/>
又云木命人畏漆皆此類也<lb/>
隂陽家云甲戌乙亥山頭火江隂君山頂上有塔一所<lb/>
乃甲戌日建既而被火今累年竟不復修隂陽之説亦<lb/>
不可不信也<lb/>
今人皆言珓杯古人謂之杯珓韓退之詩云手持杯珓<lb/>
<pb n="KR3j0042_WYG_007-5a"/>
導我擲云此最吉難為同又集韻云杯珓巫以為吉凶<lb/>
器者唐韻云杯珓古者以玊為之皆作杯珓也<lb/>
鴻鵠二字若據史記音解燕雀安知鴻鵠之志并鴻鵠<lb/>
髙飛一舉千里云云自是一種鳥名鸞鳳之屬非鴻鴈<lb/>
與鵠也而韓退之病鴟詩乃云擬凌鸞鳳羣肯顧鴻鵠<lb/>
卑又何耶<lb/>
鴝鵒交則以足相勾故其字從句謂之鴝鵒者以此<lb/>
黄太史詩云百舌解啼泥滑滑夫百舌春間鳴至春季<lb/>
<pb n="KR3j0042_WYG_007-5b"/>
則不鳴所謂反舌無聲即此耳若泥滑滑乃田間一種<lb/>
小鳥名曰竹雞非百舌也<lb/>
東齋記事載吉州有捕猿者殺其母皮之幷其子賣于<lb/>
蕭氏後旬日示以母皮跳躑號呼不食而死玉壺清話<lb/>
亦載一家合藥當用蝙蝠遂擒得一枚爛杵貯之器中<lb/>
明日諸小蝙蝠皆圍遶之此二事讀之<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然余平生最<lb/>
不嗜殺得活魚蟹往往放之江中不復食凡蠢動之物<lb/>
非是無情第不能言耳奈何世之好殺者惟務恣其口<lb/>
<pb n="KR3j0042_WYG_007-6a"/>
腹其誰肯以衆生之命為命耶<lb/>
古語鄭康成家牛觸牆成八字故王琪舉以戲張亢云<lb/>
張亢觸牆成八字盖指其為牛也<lb/>
嘗謂人之目日間能視而夜間不能視至貓狗則不然<lb/>
夜與日能視同也因觀松漠紀聞載肓骨子其人長七<lb/>
八尺捕生麋鹿食之目能視數十里秋毫皆見盖不食<lb/>
煙火物故眼明以是知貓狗夜而能視者殆亦以食生<lb/>
物而眼明也<lb/>
<pb n="KR3j0042_WYG_007-6b"/>
蜥蜴蛜蝛非冬間所有之物蘓東坡在廣南上元夜有<lb/>
詩云静看月牕盤蜥蜴臥聞風幔落蛜蝛豈廣南地暖<lb/>
而此二物不蟄耶<lb/>
酉陽雜俎載蝦姑狀如蜈蚣食蝦余謂蝦姑可對鴉舅<lb/>
而唐陸龜䝉詩云行歇每依鴉舅影挑頻時見鼠姑心<lb/>
以鴉舅對鼠姑不知鼠姑何物也<lb/>
蚊子初不能鳴其聲乃鼓翅耳何以知之盖蚊子立定<lb/>
則無聲惟飛起有聲故知其聲不在于口而在于翅也<lb/>
<pb n="KR3j0042_WYG_007-7a"/>
歐陽文忠公蚊子詩云萬枝黄落風如射猶自傳聲欲<lb/>
噬人是未嘗細察耳<lb/>
歐陽文忠公蚊子詩云蚤虱蚊䖟罪一倫未知蚊子重<lb/>
堪嗔又詩云嘗聞髙郵間猛虎死凌辱哀哉露筋女萬<lb/>
古讎不復而孟城孫公談圃亦載秦州西溪多蚊子使<lb/>
者按行左右以艾煙烘之有㕔吏醉仆為蚊子所嚙而<lb/>
死其可畏有如此者<lb/>
吴都賦云蛟鯔琵琶註云琵琶魚無鱗其形似琵琶豈<lb/>
<pb n="KR3j0042_WYG_007-7b"/>
今所謂䱋魚者乎<lb/>
蘓東坡作渼陂魚詩云烹不待熟指先染乃在去聲韻<lb/>
押然左氏傳載染指事染字音如琰反作上聲押可也<lb/>
豈其錯誤耶<lb/>
漫録載紹聖三年始詔福唐與明州嵗貢車螯肉桂五<lb/>
十斤俗謂之紅丁子蘓東坡所謂江瑶柱是也又載劉<lb/>
貢父以蔡確為倒懸蛤蜊蛤蜊一名殼菜夫車螯江瑤<lb/>
柱蛤蜊殼菜自是四物余鄉皆有之漫録乃以為二物<lb/>
<pb n="KR3j0042_WYG_007-8a"/>
其不詳審如此<lb/>
泊宅編云鶻生三子一為鴟鸛生三子一為鶴齊民要<lb/>
術云一梨十子惟三子生梨餘皆生杜澠水燕談云鱷<lb/>
卵化山谷間大率為鱷者十之二三餘或為黿或為龜<lb/>
以是知天地間物所生而不盡相肖者往往然也<lb/>
凡花皆以美名襃之故宋咸牡丹詩云寳花初爛欲連<lb/>
枝是以牡丹為寳花也蘓東坡海棠詩云惟有名花苦<lb/>
幽獨是以海棠為名花也黄太史水仙詩云糞壤能開<lb/>
<pb n="KR3j0042_WYG_007-8b"/>
黄玉花是以水仙為黄玉花也以至李太白以瑞香為<lb/>
仙花見于其詩所謂聞道仙花玉染紅者洪駒父以巖<lb/>
桂為可憐花見于其詩所謂誰折可憐花置我經行處<lb/>
者是未嘗不以美名襃之也夫蓮花在諸花中亦甚竒<lb/>
特前輩賦詠之者甚多許彦周詩話云世間花卉無踰<lb/>
蓮花者盖諸花皆藉暄風暖日惟蓮花得意于水月可<lb/>
謂紀其實矣而陳去非乃獨以繁花目之其詞有云今<lb/>
年何以報君恩一路繁花相送到青墩使蓮花有知寧<lb/>
<pb n="KR3j0042_WYG_007-9a"/>
不稱屈耶<lb/>
牡丹謂之眞花見牡丹記又謂之寳花見宋咸詩獨歐<lb/>
陽文忠公名為最好花嘗與王君貺詩云最好花嘗最<lb/>
後開君貺得之不樂盖有故而然然非為惜花者也又<lb/>
云好事者多用牛酥煎牡丹花而食之可見其流風餘<lb/>
韻此事得之蘓東坡集中東坡雨中明慶寺賞牡丹詩<lb/>
云故應未忍著酥煎又詩云未忍汙泥沙牛酥煎落蘂<lb/>
是也<lb/>
<pb n="KR3j0042_WYG_007-9b"/>
唐之唐昌觀玉蘂花後王元之更名曰瓊花説文云瓊<lb/>
赤玉也而晏元獻公乃于李善文選注質之云瓊乃赤<lb/>
玊與花不類此事非出于文選也<lb/>
今人染弗肯紅名玊色非也當名肉紅耳吳曽能改齋<lb/>
漫録記芍藥名云沔池紅註云千葉肉紅又赤苗旋心<lb/>
亦註云千葉深肉紅于此可見<lb/>
事物紀原載蘭香本名羅勒後避石勒諱改曰蘭香至<lb/>
今以為然然春秋時鄭文公有賤妾燕姞夢天使與已<lb/>
<pb n="KR3j0042_WYG_007-10a"/>
蘭且曰以蘭有國香人服媚之如是故生穆公而名之<lb/>
曰蘭事物紀原何以謂先名羅勒耶而沈存中忘懐録<lb/>
又謂蘭有二種黄花者最香紅者次之然蘭皆是紫花<lb/>
無黄紅二種未審存中將何者為蘭也<lb/>
司馬相如賦云蕙圃衡蘭顔師古註云蘭即今澤蘭别<lb/>
是一種花非蘭也此乃不曽親見妄意而言之耳此物<lb/>
余鄉有之故知其言之失若遠地不生之處則遂信以<lb/>
為誠然者矣豈不誤天下後世乎<lb/>
<pb n="KR3j0042_WYG_007-10b"/>
嵇康養生論并博物志云合歡蠲忿萱草忘憂自古以<lb/>
為二花今沈存中忘懐録種合歡法下註云萱草也謂<lb/>
合歡即萱草存中之言誤矣存中不獨于此誤其于蕙<lb/>
乃云今俗謂之鈴鈴香亦非也蕙别是一種花黄太史<lb/>
謂一幹而六七花者余鄉有之豈是鈴鈴香也<lb/>
沈存中忘懐録蕙今俗謂之鈴鈴香余謂不然前已嘗<lb/>
論之矣後觀廣志云蕙草緑葉紫花陳藏器云此即是<lb/>
零陵香生零陵山谷乃用此零陵二字意謂蕙實生零<lb/>
<pb n="KR3j0042_WYG_007-11a"/>
陵存中初不之知誤認零陵以為鈴鈴也而忘懐録又<lb/>
註云呼零陵者非則是存中眞以鈴鈴為是然蕙本非<lb/>
鈴鈴而鈴鈴香者自别有一種草耳<lb/>
浙中海棠開遲故小詞云海棠花謝清明後以此知三<lb/>
月始開也<lb/>
黄太史詩云緑荷菡蓞稍覺晩黄菊拒霜殊未秋觀太<lb/>
史詩意似直以菡蓞為蓮花夫菡蓞本蓮花未開之狀<lb/>
故説文云芙蓉華未發菡蓞已發芙蓉宋之問秋蓮賦<lb/>
<pb n="KR3j0042_WYG_007-11b"/>
序云玊池清泠紅蕖菡蓞李白詩亦有鏡湖三百里菡<lb/>
蓞開荷華之語于此盖可知矣<lb/>
世人用芰荷字多不辨夫芰菱也荷蓮也二者初非一<lb/>
物屈到嗜芰盖喜食菱耳而秦少游詩云紅菱秋開鑑<lb/>
水香菱花潔白無紅者豈少游亦誤以芰荷為一物而<lb/>
未之察耶<lb/>
玊蘂花今為散水花其聲譌爾散水見西溪叢話<lb/>
蘓東坡詩云堂前種山丹錯落馬腦盤堂後種秋菊碎<lb/>
<pb n="KR3j0042_WYG_007-12a"/>
金収辟寒菊比碎金固然不知山丹何以比馬腦盤耶<lb/>
今世所謂山丹者其狀宛類鹿葱但差小耳此乃和其<lb/>
弟子由詩疑東坡蜀人不識山丹誤認為鸎粟耳<lb/>
黄太史以拒霜為霜花作詩云霜花留得紅妝面又詩<lb/>
云天遣霜花慰此公又以拒霜為木蕖詩云紅妝滿院<lb/>
木蕖秋<lb/>
歐陽文忠公評王介甫詩云秋花不似春花落憑仗詩<lb/>
人仔細吟是固然也然秋花獨菊不落其他如木犀芙<lb/>
<pb n="KR3j0042_WYG_007-12b"/>
蓉之類盖無不落者則秋花豈盡不落耶<lb/>
蘓東坡志林載㓂元弼云徐州通判李陶有子年十七<lb/>
八素不能詩忽詠落花詩云流水難窮目斜陽易斷腸<lb/>
誰同砑光帽一曲舞山香父驚問之若有憑附者自云<lb/>
是謝中舍問砑光帽事云西王母宴羣仙有舞者戴砑<lb/>
光帽帽上簪花舞山香一曲曲未終花皆落去此事自<lb/>
載在羯鼓録中乃唐汝陽王璡嘗裹砑光帽簪紅槿花<lb/>
一枝明皇愛之令舞山香一曲曲終花皆不落此即李<lb/>
<pb n="KR3j0042_WYG_007-13a"/>
陶之子所用之事也不知何為錯誤如此然東坡作李<lb/>
公擇過髙郵詩云汝陽眞天人絹帽著紅槿其後又云<lb/>
曲終花不隕是東坡自知為汝陽王璡事已嘗用之矣<lb/>
且李陶之子既為物所憑附其説舞山香時花皆落去<lb/>
與花不落者既殊又記是西王母事東坡略不為辨之<lb/>
何耶<lb/>
蘓東坡詩涓涓泣露紫含笑焰焰燒空紅佛桑序云正<lb/>
月二十六日與數客野歩嘉祐僧舍東南野人家雜花<lb/>
<pb n="KR3j0042_WYG_007-13b"/>
盛開扣門求觀此東坡在惠州時也彼處春氣乃爾早<lb/>
耶方正月其雜花盛開如此而紫含笑紅佛桑且皆夏<lb/>
中所放花東坡竝及之又不知何謂也<lb/>
藥欄二字漢書注中云藥為藥欄為欄乃是二物而後<lb/>
之著述者往往只作一物用杜子美詩不嫌野外無供<lb/>
給乘興還來看藥欄周少年詩云藥欄風細才勝蝶桞<lb/>
陌隂濃不過鸎初非作二物也<lb/>
今之小金桃名曰御桃漢獻帝自洛遷許許州有小李<lb/>
<pb n="KR3j0042_WYG_007-14a"/>
色黄大如櫻桃帝愛而植之亦曰御桃<lb/>
宋王荆公詩云辛夷如雪柘岡西又詩云辛夷屋角摶<lb/>
香雪如是則辛夷花白色也唐書注乃云辛夷即木筆<lb/>
木筆卻是紫花深所未曉<lb/>
彼美玊山果粲為金盤實此蘓東坡榧子詩也趙次翁<lb/>
註云出信州玊山縣然信州初不出榧子此玊山乃在<lb/>
婺州婺州榧子冠于江浙注書不究地里之是否而妄<lb/>
意指名豈不大誤<lb/>
<pb n="KR3j0042_WYG_007-14b"/>
市中人賣果者有一種名棎子棎音視占切槁簡贅筆<lb/>
所謂青沙爛者博物志云梨類甚多柤杜棠棎廣韻云<lb/>
棎比柰而酸耳<lb/>
南天竺以其有節似竹亦謂之竹而沈存中筆談乃用<lb/>
此燭字不知何謂<lb/>
黄太史草書帖云時小雨清潤十三日所移竹各已蘓<lb/>
息惟自籬外移橙一株著籬似無生意蓋十三日竹醉<lb/>
而使橙亦醉亦失其性矣此一段説得良婉語言既新<lb/>
<pb n="KR3j0042_WYG_007-15a"/>
竒而又雜以恢諧使人賞玩不能去手夫十三日竹醉<lb/>
當是五月十三日此日止可移竹若移橙非上春不可<lb/>
今乃于中夏向暖時舉事宜其無生意也余故能知之<lb/>
太史書林中人豈知所謂移橙者第見杜子美詩中云<lb/>
細雨更移橙遂欲料理雖已得細雨而時已向熱不待<lb/>
趨而往視其槁死無疑又豈特無生意已哉<lb/>
遯齋閒覽載北人種芭蕉冬月必架小屋遮䕶何其誕<lb/>
妄也芭蕉至秋後著霜則皆枯瘁不好人家遂以刀截<lb/>
<pb n="KR3j0042_WYG_007-15b"/>
去明年再出新葉特可愛李林甫謂之清隂居士者此<lb/>
也若如遯齋所言縱遮䕶留舊葉亦何所用之蓋是初<lb/>
不識芭蕉聞人之言以意而著論耳余又聞南地芭蕉<lb/>
冬月雖大雪其葉儼然不動畧無所損此亦可愛矣<lb/>
　<lb/>
　<lb/>
　<lb/>
　甕牖閒評卷七<lb/>
</p>
<p>
</p>
  </div>
<div>
<head>甕牖閒評卷八</head> <lb/>
    <p>
<pb n="KR3j0042_WYG_008-1a"/>
欽定四庫全書<lb/>
　甕牖閒評卷八<lb/>
　　　　　　　　　　　　　宋　袁文　撰<lb/>
漢時尚布席而坐故竇嬰行酒而坐客半膝席所謂半<lb/>
膝席者乃今之跪膝也惟席上乃可跪膝他處則不可<lb/>
以是知戴憑重席管寧割席莫非布席而坐也<lb/>
今人託附書每云不至浮沉晉殷羡作豫章太守臨去<lb/>
都下人因寄百許函書羡至石頭悉擲水中曰沉者自<lb/>
<pb n="KR3j0042_WYG_008-1b"/>
沉浮者自浮浮沉蓋起于此也<lb/>
王羲之東牀坦腹所謂東牀者乃繩牀之牀非牀榻之<lb/>
牀也人多以其坦腹誤認牀榻之牀豈繩牀之上獨不<lb/>
容坦腹耶黄太史題王右軍所繪圖云余觀此榻上偃<lb/>
蹇者定不能書蘭亭序也是又誤以為牀榻之牀矣<lb/>
唐劉洎少時嘗遇異人謂之曰君當佐太平須謹磨兜<lb/>
堅之戒穀城國門外有石人刻其腹曰磨兜堅慎勿言<lb/>
故云逮京口新第成大㕔照壁用楮糊大書家語周廟<lb/>
<pb n="KR3j0042_WYG_008-2a"/>
三緘銘背之戒深戒子孫慎言此事載蘇魏公談訓可<lb/>
謂知所警戒矣其後太宗俾之輔太子太宗曰我今遠<lb/>
征爾輔太子安危所寄宜深識我意洎對曰願陛下無<lb/>
憂大臣有罪者臣謹即行誅太宗以其言妄乃曰卿性<lb/>
疎而太健必以此敗後太宗不豫洎從内出色甚悲或<lb/>
譖之曰洎言國家事不足憂但當輔幼主行伊霍故事<lb/>
大臣有異志者誅之自定矣太宗以其言與疇昔同大<lb/>
怒遂酷信不疑于是下詔賜自盡夫異人者知洎必以<lb/>
<pb n="KR3j0042_WYG_008-2b"/>
言死故戒之洎亦非不防慎然其後竟以言死嗚呼豈<lb/>
非命也夫<lb/>
内宴優伶打渾惟御史大夫不預蓋始于唐李栖筠也<lb/>
至今遂以為法不知用妓樂而教官不預復起于何時<lb/>
其亦有所據耶<lb/>
重瞳未必皆佳也史記載舜目蓋重瞳子項羽亦重瞳<lb/>
子成否槩可知矣五代時李後主煜一目有重瞳後竟<lb/>
歸朝以死其後建州一老僧卓嵓明兩目皆重瞳内臣<lb/>
<pb n="KR3j0042_WYG_008-3a"/>
李義聞之強為推戴既而為義所殺亦自無其福也<lb/>
宋齊丘之死僧文瑩玊壺清話云齊丘少夢乘龍上天<lb/>
至垂老猶存狂望當國家發難尚欲因釁以窺覬時年<lb/>
七十三矣事敗囚于家鑿土坎穿竇以給食因而縊焉<lb/>
鄭工部南唐近事云齊丘登相位數歲致仕復以大司<lb/>
徒就徴保大末坐陳覺謀叛餓死青陽二書不同如此<lb/>
未知孰是也<lb/>
往時科塲例寛試官有在簾下看舉子作文者故傳三<lb/>
<pb n="KR3j0042_WYG_008-3b"/>
條燭盡燒殘舉子之心八韻賦成驚破試官之膽之語<lb/>
但塲中不許見燭豈有試官自謂三條燭盡之理此蓋<lb/>
五代夜試時事也五代時竇貞固謂晝短舉子文字難<lb/>
了因請夜試許用三條燭故韋貽永詩云三條燭盡鐘<lb/>
初動九轉丹成鼎未開此亦夜試之詩于此可見矣<lb/>
太祖北征至陳橋為三軍推戴而囘方其未行也羣公<lb/>
祖道于芳林園陶穀堅欲致拜且曰囘來難為揖酌也<lb/>
則此事當時已知之矣萬一别有變將如之何何不謹<lb/>
<pb n="KR3j0042_WYG_008-4a"/>
密如此<lb/>
嘗觀王禹偁所撰建隆遺事載立晉王一節皆太祖之<lb/>
心自欲如此初非出于杜太后也前一段云太祖欲立<lb/>
太宗議已定太后遂令趙普作誓書留之禁中既而太<lb/>
宗即位後一段云太祖將晏駕方召趙普于寢閣及趙<lb/>
普欲立太祖之子而太祖不允遂立太宗其後太宗聞<lb/>
之故與普有隙夫以書中前後所載一事乃不同如此<lb/>
何耶<lb/>
<pb n="KR3j0042_WYG_008-4b"/>
今州縣戒石銘云爾俸爾禄民膏民脂下民易虐上天<lb/>
難欺此太宗取孟昶戒百官文切于事情者使刋之州<lb/>
縣庭下庶守令朝夕常在目前而不忘戒懼耳亦可見<lb/>
愛民之切也或者于每一句下各添一句云爾俸爾禄<lb/>
只是不足民膏民脂轉喫轉肥下民易虐來的便著上<lb/>
天難欺他又怎知其無狀有如此者<lb/>
盧多遜善取媚人主以希進用國初為參知政事太祖<lb/>
常令館中取書多遜豫戒主書吏立白之即通夕覽讀<lb/>
<pb n="KR3j0042_WYG_008-5a"/>
明日太祖指問書中事同列罔措多遜應答如響此即<lb/>
丁謂之從駕東封回眞宗欲幸孔子廟謂于前一日先<lb/>
往廟中省視饌具因詢其事務以備明日顧問其用意<lb/>
政相類也大抵姦人作事皆然自以為一己之能萬一<lb/>
人主見喜則超躐奮迅何事不可為彼安分守己恬于<lb/>
進取者方且以道義自居其肯如此僥倖乎<lb/>
舊傳丁謂用事一日魯肅簡公以公事造其第魯方拜<lb/>
起丁曰學士拜時鬚撇地魯應之曰相公坐處幕漫天<lb/>
<pb n="KR3j0042_WYG_008-5b"/>
隱須撇地莫漫天耳須撇地者丁欲魯之從已使勿遲<lb/>
疑也莫漫天者魯亦譏之之言也<lb/>
太祖取南唐年餘始得之怒其不歸朝及來降則命為<lb/>
違命侯蓋惡號也後二年方改封為隴西郡公及殁乃<lb/>
贈太師諡吴王夫歐陽公吉州人政屬有唐其祖父皆<lb/>
南唐之臣則後主其故主也歐陽公作五代史及集古<lb/>
録至説後主處每指為違命侯寧忍稱其惡號乎且陳<lb/>
夀作三國志其于孫權直以名呼之至蜀則必曰先主<lb/>
<pb n="KR3j0042_WYG_008-6a"/>
後主蓋夀本蜀人以父母之邦其言不得不爾豈謂歐<lb/>
陽公識鑒如此而獨不為之諱何也<lb/>
景徳祥符之間陳堯叟諸人造作天書符瑞以為固寵<lb/>
容悦王子明為宰相心知得罪于清議而固寵患失不<lb/>
能決去及臨終乃欲削髮僧服以歛何所補哉子明諡<lb/>
曰文正堯叟諡曰文忠二公謂之忠正可乎<lb/>
今人見魁偉人便以為發過甚不然也觀聞見前録載<lb/>
富韓公方為舉子時與士人魏叔平段希元并一張姓<lb/>
<pb n="KR3j0042_WYG_008-6b"/>
者同于上東門裏福先寺之門上觀王冀公尹洛振車<lb/>
騎入城富公魁偉三人者挽之以登見其旌節導從之<lb/>
盛嘆曰王公亦舉子耶其後富公當朝著功立業何趐<lb/>
王冀公方為舉子時卻未嘗不魁偉如此也<lb/>
青城蓋為郊祀設也其間宫室苑囿亭榭前代皆結綵<lb/>
為之無不畢備頗亦華麗至宣和中始眞以瓦石為宫<lb/>
室宏壯擬于宸極後金人之來正據青城二聖北狩由<lb/>
此若有以使之者焉<lb/>
<pb n="KR3j0042_WYG_008-7a"/>
今所謂衙喏者蓋牙喏也當用此牙字古者太守出㕔<lb/>
則建牙牙者牙旗也建牙以表太守出㕔耳于是兵卒<lb/>
鳴鼓而聲喏每日早晏皆然故謂之早牙晩牙今時則<lb/>
不然每至申牌太守初不出㕔亦未嘗建牙州郡兵卒<lb/>
皆鳴鼓而聲喏謂之衙喏殊不曉所謂不獨州郡如此<lb/>
其他曹職處往往皆然蓋前後循習不究所由來耳<lb/>
秦始皇初即位漢髙祖以是年生梁武帝殺東昏侯覆<lb/>
齊祚而侯景亦以是年生隂極陽生陽極隂生之理詎<lb/>
<pb n="KR3j0042_WYG_008-7b"/>
不信耶<lb/>
古之制刑不妄皆與其罪從類漢法犯淫坐宫刑是也<lb/>
而隂府之法亦然若夷堅志所謂姦人妻者以絶嗣報<lb/>
姦人室女者以子孫淫佚報亦豈不與罪從類乎<lb/>
太祖初即位李筠將叛而患錢糧缺少乃以情喻僧曰<lb/>
吾軍府用不足欲借師之名以足之吾為師作維那教<lb/>
化錢糧各三十萬且寄我倉庫事畢之日中分之僧許<lb/>
諾乃令積薪坐其上尅日自焚筠為穿地道于其下令<lb/>
<pb n="KR3j0042_WYG_008-8a"/>
通府中曰至日走歸府中足矣筠遂與夫人先往傾家<lb/>
財盡施之于是逺近爭以錢糧饋之四方輻輳倉庫不<lb/>
能容旬日錢糧六十萬俱足筠乃塞其地道焚僧殺之<lb/>
盡取其錢糧遂叛人皆謂筠之智略及此而不知此唐<lb/>
李抱眞鎮潞州時謀也其事載之尚書故實筠知之于<lb/>
是用此䇿噫古人謂殺一不辜而得天下不為也抱眞<lb/>
誘一僧無故而殺之取其錢糧以濟軍旅可乎然抱眞<lb/>
之心本為國也其罪猶可恕若筠者以謀逆節亦誘一<lb/>
<pb n="KR3j0042_WYG_008-8b"/>
僧殺之無難色雖得財貨不貲使彼受無窮之苦乃欲<lb/>
濟吾事乎未㡬太祖親征筠不免赴火而死一家屠戮<lb/>
宜其得是報也<lb/>
余自㓜聞欽宗乃喆和尚後身獨未知何所據耳近觀<lb/>
國史後補見惠恭王皇后初懐姙夢宣徳正門大啟有<lb/>
兩紅旗各書一吉字以入是生欽宗兩吉字乃喆字也<lb/>
則知欽宗乃喆和尚後身無疑其後徽宗立為皇太子<lb/>
梁師成奏曰臣屢令術者攷東宫命不乆矣正謂欽宗<lb/>
<pb n="KR3j0042_WYG_008-9a"/>
也是時師成欲改立鄆王固有為而然然欽宗在位止<lb/>
一年遂有北狩之事術者之言亦信矣夫喆和尚徽宗<lb/>
朝人也既死米元章為之書行業碑余嘗見之眞有道<lb/>
徳者復出為帝王而有天下亦可謂福矣而在位乃不<lb/>
乆悲夫<lb/>
政和中明逹皇后薨後王老志到京師能知未來事徽<lb/>
宗嘗遣使問曰今明逹在何處老志云明逹乃上眞紫<lb/>
虗元君余初不以為然及攷明逹行事誠覺有異人處<lb/>
<pb n="KR3j0042_WYG_008-9b"/>
嘗植芭蕉于庭曰是物長吾不見矣臨終顧謂侍者曰<lb/>
鬼道易耶仙道易因叩齒再三而逝非了死生者能若<lb/>
是乎此與春渚紀聞所載看經劉娘子既死而香馥襲<lb/>
人面色如生者一也上眞紫虗元君之對當不妄矣<lb/>
徽宗明節皇后初入侍昭懐既而得罪出居于何訢家<lb/>
訢遇之無禮暨貴凡訢之黨悉䧟而殺之後寢疾見所<lb/>
䧟者為祟而薨此國史後補所載也而春渚紀聞又云<lb/>
明節在徽宗朝有一小宫嬪微迕上㫖潛求救于明節<lb/>
<pb n="KR3j0042_WYG_008-10a"/>
既許諾矣反從而下石小宫嬪自經死而明節亦薨方<lb/>
舉衾忽其首已斷旋轉于地視之則羣蛆聚擁穢氣不<lb/>
可近余謂此二事自足以殺其軀矣然明節為林靈素<lb/>
所諛乃以為九華玊眞安妃每神霄降必别寘妃位圖<lb/>
肖妃象列于帝君之左誣衊上聖如此其能免于惡疾<lb/>
之死乎<lb/>
自秦漢以來一百三十六帝惟梁武帝得八十三歲本<lb/>
朝髙宗聖算登八十一若梁武帝夀數雖髙遭侯景之<lb/>
<pb n="KR3j0042_WYG_008-10b"/>
亂狼狽而死又何足貴耶惟髙宗當天下承平之時其<lb/>
年尚未及六十乃以萬機之務盡付之夀皇方且陶冶<lb/>
聖性恬養道眞所樂者文章琴棊書畫而已其他子女<lb/>
之奉聲色之娱初未嘗留意焉此所以五福兼全獨過<lb/>
八旬之夀自秦漢以來一人而已茍非胸中有大過人<lb/>
者能至此乎然則庸常之人其可以情欲累其身哉<lb/>
泊宅編載宗澤初為館陶尉每獲逃軍即殺之邑境為<lb/>
之無盜呂吉甫嘗戒之曰此雖除盜之䇿恨子未曽觀<lb/>
<pb n="KR3j0042_WYG_008-11a"/>
佛書人命難得不可妄殺況國有常刑乎其後澤子五<lb/>
人三人既已顯官皆死于澤前未必非妄殺之報也<lb/>
泊宅編載范居簡初欲買宅或云中有怪不可居試使<lb/>
諸僕宿于堂廡伺之每夕但見一物人首而蛇身往來<lb/>
其間不甚畏人諸僕相與謀以卧具裹之束縛就烹其<lb/>
怪遂絶或云此喪門也而明道雜志亦載楊國寳嘗謂<lb/>
張文潛云我夜夢一蛇首有冠文潛素聞蛇身有冠謂<lb/>
之喪門已而果驗又田京待制將取幞頭戴之有蛇出<lb/>
<pb n="KR3j0042_WYG_008-11b"/>
幞頭下或云蛇戴幞頭喪門也不數日京死豈不為怪<lb/>
事歟然前之喪門乃禿頭者而今又戴冠與幞頭其喪<lb/>
門亦有等級耶此物自有人即有之但不知未有冠與<lb/>
幞頭時其所戴者何物抑亦禿頭者不為怪必待戴冠<lb/>
與幞頭始解興災或未可知也<lb/>
蘇東坡嘗夜夢登合江樓月色如水韓魏公跨鶴來曰<lb/>
被命同領劇曹故來相報他日北歸中原當不乆也此<lb/>
事見仇池筆記中東坡以建中靖國元年遇赦北歸七<lb/>
<pb n="KR3j0042_WYG_008-12a"/>
月到常州而竟殂于錢公輔家此亦異事也歟<lb/>
嶺南無雪大觀庚寅歲忽有之寒氣太盛雖嶺南地煖<lb/>
莫能勝也此乃北方兵起之兆後遂有靖康之變<lb/>
歐陽文忠公云唐人宴聚盛傳葉子格五代國初猶然<lb/>
後漸廢不傳此盖李唐時讖語宜其乆而遂冺也夫葉<lb/>
子二字拆葉字上一半乃廿世字餘木字湊下子字作<lb/>
李字乃廿世李正合有唐歴代二十帝之數當時讖語<lb/>
如此而謂非天命可乎<lb/>
<pb n="KR3j0042_WYG_008-12b"/>
張士遜年七十有八詩云八十光隂有二年煙蘿門戸<lb/>
喜開關近來無奈山中相頻寄書來許綴班後四年而<lb/>
卒乃八十二歲之讖此詩史所載也而避暑録話乃云<lb/>
士遜致仕年八十六恐誤<lb/>
詩有讖果然王逢原少有俊材荆公酷愛之然官竟不<lb/>
顯夀亦止于二十九觀其作孤雲詩云旁人莫道能為<lb/>
雨惟恨青山未得歸其官之不顯可知矣作送周秀才<lb/>
詩云為語青山幸相望壯夫終不白頭歸其夀之不長<lb/>
<pb n="KR3j0042_WYG_008-13a"/>
又可知矣<lb/>
蔡京三子長曰攸次曰翛次曰鯈當時語云蔡京之後<lb/>
尤蕭條不為無讖兆也<lb/>
欽宗實録載王黼聞欽宗即位震駭亟入賀欽宗先諭<lb/>
閤門使勿納貶為崇信軍節度副使永州安置既而籍<lb/>
其家賜死于負國村而泊宅編乃云宣和七年駕幸龍<lb/>
徳宫黼獻詩有巧將千嶂遮晴日借得三眠作翠幃識<lb/>
者指以為讖謂黼不復見君矣夫欽宗即位之初既不<lb/>
<pb n="KR3j0042_WYG_008-13b"/>
許黼入殿門如何卻得從駕至龍徳宫而又獻詩耶此<lb/>
事恐未必然特當時附㑹云爾<lb/>
余鄉楊漢卿作堂王文煥檢正榜之曰夀豈取詩所謂<lb/>
令徳夀豈者託先父懇鄭國材書既上榜未㡬王楊鄭<lb/>
與先父偕亡盖愷字不合依詩作豈字遂成夭折之讖<lb/>
楊為主人禍福固有之其三人者亦俱不免此則異事<lb/>
也耶<lb/>
余在江隂時報恩主僧退院遂議别請一僧一夕偶夢<lb/>
<pb n="KR3j0042_WYG_008-14a"/>
接新長老方對揖間若有人在側曰卻與長者同歲覺<lb/>
而識之因語諸孫曰此豈異耶俄而長老相見問其年<lb/>
果然嘗謂人之夢兆日中每經心者夜或形之如長老<lb/>
事初未嘗經心而應驗如此殊不可曉豈亦有所謂讖<lb/>
者在其中耶<lb/>
先祖母石氏一日忽苦臂疼是時先祖知隨州請醫命<lb/>
藥無所不至其臂疼日甚殆不能堪也先父于是發心<lb/>
修佛凡一城之内佛像有手足不完者皆修之所費極<lb/>
<pb n="KR3j0042_WYG_008-14b"/>
不貲工未畢而臂疾頓除安貼如平時嗟夫非至誠而<lb/>
能若是乎孟子曰不誠未有能動者也惟先父一念至<lb/>
誠遂能上動神明而報應之速如此則天下之事其有<lb/>
可以不誠者耶<lb/>
先父暮年多病他無所冀獨責望余兄弟兩人不淺觀<lb/>
其賦紅梅花詩云雖云誤失風霜操不替調羮為子賢<lb/>
槩可見矣余家自建炎來稍衰先父思有以大門庭則<lb/>
惟以教子為急擇得一劉先生名宏字彦博命余兄弟<lb/>
<pb n="KR3j0042_WYG_008-15a"/>
師之自入學後未嘗三日無饋遺敬禮倍至余不肖不<lb/>
足承先父志稍幸舍弟成名從官二十年得改秩榮封<lb/>
叙時先父捐館已乆鄉人皆太息知其至誠之所感也<lb/>
余雖無所成就而舍弟及弟二子所以相繼科名其他<lb/>
諸子亦有預薦名者可不知所本歟故敬書之俾後世<lb/>
子孫知先父用心如此又知有子不可不教而待先生<lb/>
之禮尤不可不忠且敬也<lb/>
春渚紀聞載張大亨家嘗有人相其墓云公家遇牛年<lb/>
<pb n="KR3j0042_WYG_008-15b"/>
當有登第者既而大亨父公著熙寧癸丑年登第大亨<lb/>
元豐乙丑年登第大亨之兄大成大觀己丑年登第大<lb/>
亨之弟大受宣和辛丑年登第此亦異事也余家亦頗<lb/>
類此舍弟某乾道己丑年登第舍弟二子某淳熙辛丑<lb/>
年登第則豈得不為異事耶抑亦先父之墓有少吉徴<lb/>
如張氏者歟恨未得善相者觀之然余今三子猶在布<lb/>
衣而二子已預薦名未審向後當癸丑年能復有登第<lb/>
者乎若以張氏較之殆未易繼述也<lb/>
<pb n="KR3j0042_WYG_008-16a"/>
余少時見家中一瓦硯頭有一品字多將其背試金後<lb/>
因擾攘遂失所在及觀蘓東坡集方知澤州金道人澄<lb/>
泥硯與家中瓦硯正同盖是時好物易得故不甚愛惜<lb/>
使今日尚在豈不為吾家之寳其忍棄之耶<lb/>
余有一小端硯銘紫雲取翰林志中所謂一段紫雲略<lb/>
無㸃綴者也又有一小歙硯銘蒼璧取東坡詩中所謂<lb/>
君家石硯蒼璧橢而䨟與夫開鵠卵見蒼璧者也<lb/>
余淳熙十五年四月初大病忽夢身上截為水所浸下<lb/>
<pb n="KR3j0042_WYG_008-16b"/>
截則埋在土中覺後甚以為不祥既而思之是夜天氣<lb/>
猶寒上截偶失盖覆而身冷故如為水所浸下截有衾<lb/>
故如在土中于是豁然不疑而病亦自此少安乃知夢<lb/>
者初不足憑在人消息之耳<lb/>
余向欲鑿一池種荷花築小亭其上榜曰雲錦取蘓東<lb/>
坡詩中捲卻天機雲錦段雲錦二字極佳本出韓退之<lb/>
詩云撐舟昆明度雲錦東坡愛此二字故于和文洋州<lb/>
三十絶中用之今余老不事事竟不能榜之于亭未嘗<lb/>
<pb n="KR3j0042_WYG_008-17a"/>
不惋恨在江隂時見曹氏新闢一堂植荷花滿池已榜<lb/>
為清香余偶道及前二字答曰請易之既而余歸亦未<lb/>
知其果易否<lb/>
蘓東坡詩云果熟多幽欣余自少即喜幽欣二字意欲<lb/>
植少果樹于中作一小亭以幽欣名今老矣此志不遂<lb/>
奈何余又欲名小室為盤蝸取黄太史詩云一室可盤<lb/>
蝸也<lb/>
自古藏冰盖有用也見于周禮并詩至本朝始藏雪唐<lb/>
<pb n="KR3j0042_WYG_008-17b"/>
髙宗朝方士明崇儼取以進云自山隂得來盖是時未<lb/>
知藏雪也今余鄉亦能藏雪見説初無甚難藏雪之處<lb/>
其中亦可藏酒及柤梨橘柚諸果乆為寒氣所浸夏取<lb/>
出光彩燦然如新而酒尤香冽余性喜食果近得此方<lb/>
可以娱老若酒則非余所嗜也<lb/>
唐彦猷酷愛書畫等物嘗謂蔡君謨曰告老之後屏居<lb/>
以絶世事茍非此何以寓適哉後月餘彦猷染疾竟卒<lb/>
余老矣平生無所嗜好獨于書畫頗亦拳拳焉故于所<lb/>
<pb n="KR3j0042_WYG_008-18a"/>
居之東偏闢一小軒榜曰臥雪每日徜徉其中自讀書<lb/>
作字之外則取古書畫展玩披覽未嘗輒去手雖徳望<lb/>
之尊爵位之崇去彦猷逺甚然吾之樂乃彦猷欲為而<lb/>
不可得者顧不為厚幸歟古詩云老知書畫眞有益非<lb/>
過論也<lb/>
前輩評詩謂老覺腰金重慵便玊枕涼此享富貴者也<lb/>
又詩云笙歌歸院落燈火下樓臺此看人富貴者也余<lb/>
自少好學至老不衰不幸命有所制卒無所成就良可<lb/>
<pb n="KR3j0042_WYG_008-18b"/>
嘆惋暮年乃苦心虗之疾竟夕未能得少安跧伏陋巷<lb/>
恍如燭在風中惟懼其滅也雖欲看人富貴不可得況<lb/>
享富貴乎幸而諸子稍自立僅免饘粥之缺抑命之使<lb/>
然不然塡于溝壑矣<lb/>
王老志將死有衣六七襲悉封還素所遺之者王直方<lb/>
病革凡所蓄書畫悉分與平日相知二公可謂逹矣夫<lb/>
衣物書畫在世已為贅疣況死後復何用耶余老矣且<lb/>
家素貧無他嗜好止有些小書畫衣物他時亦當分與<lb/>
<pb n="KR3j0042_WYG_008-19a"/>
親識之貧者俾全無掛慮身後即空矣古詩云而今身<lb/>
畔全無物豈不快意也哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0042_WYG_008-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甕牖閒評卷八<lb/>
</p>
<p>
</p>
  </div></body>
</text>\m</TEI>
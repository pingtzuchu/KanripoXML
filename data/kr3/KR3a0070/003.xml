<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0070_WYG_003-1a"/>
欽定四庫全書<lb/>
朱子讀書法卷三　　宋　張洪　齊<graphic n="KR2999" url="https://raw.githubusercontent.com/kanripo/KR-Gaiji/master/images/KR2999.png" mimeType="image/png"/>　同編<lb/>
　　綱領<lb/>
人之為學固是欲得之於心體之於身但不讀書則不<lb/>
知心之所得者何事學不是讀書然不讀書又不知<lb/>
所以為學之道聖賢教人只是要誠意正心修身齊家<lb/>
治國平天下所謂學者學此而已　讀書是講學中一<lb/>
事　又曰讀書是格物一事　本心䧟溺之久義理浸<lb/>
<pb n="KR3a0070_WYG_003-1b"/>
灌未透且宜讀書窮理常不間斷則物欲之心自不能<lb/>
勝而本心之義理自安且固矣　先生語黄義剛曰讀<lb/>
書窮理便是為學其他也無陶鑄處又曰只杜門讀書<lb/>
便是所向别也無所向只是就書上子細玩味考究義<lb/>
理便是　不讀書不窮理則心無所用遂生出病　讀<lb/>
書理㑹一件又一件書不可只就皮膚上看天下無書<lb/>
不是合讀底若一箇書不讀這裏便闕此一書之理<lb/>
去聖既逺天下無師學者必因書記語言以知理義之<lb/>
<pb n="KR3a0070_WYG_003-2a"/>
精微知之固道也不然則為溺心志之大穽矣　先生<lb/>
答陳眀仲書曰上古未有文字之時學者固無書可讀<lb/>
而中人以上固有不待讀書而自得者但自聖賢有作<lb/>
則道之載於經者詳矣雖孔子之聖不能離是以為學<lb/>
也　答吕子約書曰夫學者既學聖人則當以聖人之<lb/>
教為主今六經語孟中庸大學之書具在彼以了悟為<lb/>
髙者既病其障礙而以為不可讀此以記覽為重者又<lb/>
病其狹小而以為不足觀如是則是聖人所以立言垂<lb/>
<pb n="KR3a0070_WYG_003-2b"/>
訓者徒足以悞人而不足以開人孔子不賢於堯舜而<lb/>
逹摩賢於仲尼矣無乃悖之甚耶　答劉定夫書曰學<lb/>
者息却許多狂妄身心除却許多閑雜説話著實讀書<lb/>
初時儘且尋行數墨乆之自有見處最怕人説學不在<lb/>
書不務佔畢不専口耳下梢説得張皇都無収拾只是<lb/>
一場脱空真是可惡　先生記建陽蔵書閣有曰古之<lb/>
聖人作為六經以教後世易以道幽明之故書以紀政<lb/>
事之實詩以導情性之正春秋以示法戒之嚴禮以正<lb/>
<pb n="KR3a0070_WYG_003-3a"/>
行樂以和心其於義理之精微古今之得失所以該貫<lb/>
發揮究備窮極可謂盛矣而總其書不過數十卷盖其<lb/>
簡易精約又如此自漢以来儒者相與遵守而誦習之<lb/>
轉相授受各有家法然後訓𫝊之書始出至於有國家<lb/>
者厯年行事之迹又皆各有史官之記於是文字之𫝊<lb/>
益廣若乃世之賢人君子學經以探聖人之心考史以<lb/>
騐時事之變以至見聞感觸有接於外而動乎中則又<lb/>
或頗論著其説以成一家之言而簡册所載箧櫝所藏<lb/>
<pb n="KR3a0070_WYG_003-3b"/>
始不勝其多矣然學者不欲求道則已誠欲求之是豈<lb/>
可以舎此而不觀也哉而近世以來乃有所謂科舉之<lb/>
業者以奪其志士子相從於學校庠塾之間無一日不<lb/>
讀書然問其所讀則舉非向之所謂者嗚呼讀聖賢之<lb/>
言而不通於心不有於身猶不免於書肆况其所讀又<lb/>
非聖賢之書哉以此道人乃欲望其教化行而風俗美<lb/>
其亦難矣　先生記經史閣有曰古之學者無他眀徳<lb/>
新民求各止於至善而已夫其所眀之徳所止之善豈<lb/>
<pb n="KR3a0070_WYG_003-4a"/>
有待於外求哉識其在我而敬以存之其亦可矣其所<lb/>
以必曰讀書云者則以天地隂陽事物之理修身事親<lb/>
齊家及國以至於平治天下之道與凡聖賢之言行古<lb/>
今之得失禮樂之名數下而至於食貨源流兵刑之法<lb/>
制亦莫非吾之度内有不可得而精粗者若非考諸載<lb/>
籍之文沉潛參伍以求其故則亦無以眀夫眀徳體用<lb/>
之全而止其至善精㣲之極也然自聖學不𫝊世之為<lb/>
士者不知學之有本而惟書之讀則其所以求於書不<lb/>
<pb n="KR3a0070_WYG_003-4b"/>
越乎記誦訓詁文詞之間以釣聲名干利禄而已是以<lb/>
天下之書愈多而理愈昧學者之事愈勤而心愈放詞<lb/>
學愈麗議論愈髙而其徳業事功之實愈無以逮乎古<lb/>
人然非書之罪也讀者不知學之有本而無以為之地<lb/>
也使二三子者知夫為學之本有無待於外求者而因<lb/>
以致其操存持守之力使吾方寸之間清明純一真有<lb/>
以為讀書之地而後宏其規宻其度循其先後本末之<lb/>
序以大玩乎閣中之蔵則夫天下之理必有以盡其纎<lb/>
<pb n="KR3a0070_WYG_003-5a"/>
悉而一以貫之異時所以措諸事業者亦将有本而無<lb/>
窮矣　先生作論語訓䝉<hi>後更名集註</hi>序曰夫其訓釋之詳<lb/>
且眀也日講焉則無不通矣義理之精且約也日誦焉<lb/>
則無不識矣通者已知而時習識者未觧而勿忘余之<lb/>
始學亦若斯而已矣嗚呼小子其懋敬之哉汲汲焉而<lb/>
毋欲速也循循焉而毋欲惰也毋牽於俗學而絶之以<lb/>
為迂且誕也毋惑於異端而躐之以為近且卑也聖人<lb/>
之書大中至正之極而萬世之標凖也古之學者其始<lb/>
<pb n="KR3a0070_WYG_003-5b"/>
即以此為學其卒非離此以為道窮理盡性修身齊家<lb/>
雖以及人内外一致盖取諸此而無所不偹亦修吾身<lb/>
而已矣舎是而他求夫豈無可觀者然致逺恐泥昔者<lb/>
吾㡬䧟焉今裁自脫故不願汝曹之為之也嗚呼小子<lb/>
其懋戒之哉　先生答劉仲則書曰舎去書冊不復以<lb/>
講學問辨為事則恐所以持身接物之際未有皆能識<lb/>
其本原而中於㡬㑹此子路何必讀書之論所以見惡<lb/>
於聖人也　答包詳道書曰今謂聖門之學全然不須<lb/>
<pb n="KR3a0070_WYG_003-6a"/>
講學纔讀書窮理便為障蔽則無是理顔子一問為邦<lb/>
夫子便告以四代之禮樂若平時都不講學如何曉得<lb/>
禮記有曾子問一萹於禮文之變纎悉曲盡豈是塊然<lb/>
都不講學耶東坡作蓮華漏銘譏衛朴以己之無目而<lb/>
欲廢天下之視来諭無乃類此乎　答項平父書曰聖<lb/>
賢教人雖以恭敬持守為先而於其中又必使之即事<lb/>
即物考古騐今體㑹推尋内外𠫭合盖必如此然後見<lb/>
得此心之真此理之正而於世間萬事一切言語無不<lb/>
<pb n="KR3a0070_WYG_003-6b"/>
洞然了其白黒也　答顔子堅書曰辱書備見雅志然<lb/>
所謂古人學問不在簡編必有所謂統之宗㑹之元者<lb/>
則僕之愚於此有未喻也聖人教人博文約禮學問思<lb/>
辨而力行之自洒掃應對章句誦説以至於精義入神<lb/>
酬酢萬變其序不可誣也若曰學以躬行心得為貴而<lb/>
不在於簡編則可若曰不在簡編而惟統宗㑹元之求<lb/>
則是妄意躐等以䧟於邪説陂行之流而非聖賢所𫝊<lb/>
之正矣<lb/>
<pb n="KR3a0070_WYG_003-7a"/>
　　循序漸進<hi>序有二其説見前集</hi>
問初學當讀何書曰六經論孟皆聖賢遺書皆當讀但<lb/>
初學須知緩急大學語孟是聖人為人切要處惟大學<lb/>
一書說古人為學大方玩味此書却讀論語　學須以<lb/>
大學為先次論語次孟子次中庸中庸工夫宻規模大<lb/>
論孟中庸待大學通貫浹洽無可得看後方看乃佳<lb/>
先看大學次語孟次中庸果然下工夫句句字字涵泳<lb/>
切己看得透徹一生受用不盡　人自有合讀底書如<lb/>
<pb n="KR3a0070_WYG_003-7b"/>
大學語孟中庸等書豈可不讀讀此四書然後看詩書<lb/>
禮樂上古之書莫尊於易中古後書莫大於春秋然此<lb/>
兩書皆未易看　先生問剛中平時讀何書剛中説看<lb/>
語孟荀楊莊老王通諸書先生云須看語孟若荀楊乃<lb/>
誤人之書荘老乃壊人之書　問看書以何為先曰先<lb/>
讀大學可見古今為學首末次第　又曰致知格物是<lb/>
窮此理誠意正心脩身是體此理齊家治國平天下是<lb/>
推此理要做三節看　大學是聖門最初用工處格物<lb/>
<pb n="KR3a0070_WYG_003-8a"/>
又是大學最初用工處致知一章此是大學最初下手<lb/>
處若理㑹得透徹後面便容易　先讀大學可見古人<lb/>
為學首末次第且就實處理㑹却好不消得専去無形<lb/>
無影處理㑹　讀書之序須是且著力去看大學又著<lb/>
力去看論語又著力去看孟子看得三書了這中庸半<lb/>
截都了不用問人只略略恁看過不可掉了易底却先<lb/>
去攻那難底中庸多説無形影如鬼神如天地參等類<lb/>
説得髙説下學處少説上逹處多若且理㑹文義則可<lb/>
<pb n="KR3a0070_WYG_003-8b"/>
矣　易難看不若且看大學中庸語孟詩書較好商量<lb/>
　易書自是難看須經理世故多識盡人情物理方看<lb/>
得入盖此書平淡所説之事皆是見今所未嘗有者學<lb/>
者須先讀詩書他經有箇見處及曾經厯事方可以讀<lb/>
易得其無味之味此初學者所以未可便看如論語所<lb/>
載皆是事親取友居鄊黨目下便用得者所言皆對著<lb/>
學者即今實事孟子每章先言大㫖了又自下注脚大<lb/>
學則前面三句總盡致知格物而下一段綱目欲眀眀<lb/>
<pb n="KR3a0070_WYG_003-9a"/>
徳以下一叚又總括了𫝊中許多事一如鎻子骨纔提<lb/>
起便總説得来所以教學者且看此二三書若易𫝊則<lb/>
卒乍裏面無提起處盖其間義理闊多　易𫝊先湏讀<lb/>
他書理㑹得義理了方有箇入路見其精宻處盖其所<lb/>
言義理極妙初學者未曾使著不識其味都無唘發如<lb/>
遺書之類人看著却有啓發處非是易𫝊不好是不合<lb/>
使未當看者看須是已知義理者得此便可磨礲入細<lb/>
此書於學者非是啟發工夫乃磨礲工夫　先生與陳<lb/>
<pb n="KR3a0070_WYG_003-9b"/>
丞相書曰易書難讀今之説者多是不得聖人本来作<lb/>
經立言之意而縁文生義便説道理故雖説得行而揆<lb/>
以人情終無意味頃嘗極意研索僅得一二而所未曉<lb/>
者尚多竊意莫若且讀詩書論孟之属言近指逺而切<lb/>
於學者日用工夫也　先生答江徳功書曰若要讀書<lb/>
且讀論孟詩書之屬就平易明白有事迹可按據處看<lb/>
取道理體面涵養徳性　今人耳學都不將心究索大<lb/>
抵諸經文字有古今之殊又有𫝊注障礙若非理明義<lb/>
<pb n="KR3a0070_WYG_003-10a"/>
精卒難决擇不如且讀大學論孟中庸平易明白而意<lb/>
自深逺只要人玩味尋繹目下便可踐履也　答符復<lb/>
仲書曰易書明白而精深易讀而難曉須兼論孟及詩<lb/>
書明白處讀之乃有味耳　答方賔玉書曰易之一書<lb/>
最不易讀而今人喜言之正所謂畫鬼神者殊不知只<lb/>
是瞞得不㑹底於自己分上成得何事而世人自有曉<lb/>
得者亦不可得而欺也　答陳眀仲書曰經書難讀而<lb/>
易書為尤難盖未開卷時已有一重象數大概工夫開<lb/>
<pb n="KR3a0070_WYG_003-10b"/>
卷之後經文本意又多被先儒硬説殺了今人看得意<lb/>
思局促不見本來開物成務活法　讀禮記復讀儀禮<lb/>
儀禮是經禮記是觧如儀禮有冠禮禮記便有冠義儀<lb/>
禮有昏禮禮記便有昏義其他皆然　讀書須是先以<lb/>
經為本而後讀史　先生荅吕伯恭書曰示喻今學者<lb/>
兼看經史甚善此間學者少通敏之資只看得一經或<lb/>
論孟已無餘力矣然恐亦當令多就經中留意為佳盖<lb/>
史書閙熱經書冷淡後生心志未定少有不偏向外去<lb/>
<pb n="KR3a0070_WYG_003-11a"/>
者亦當預防也　又曰為學之序為己而後可以及人<lb/>
通理然後可以制事故程夫子教人先讀論孟次及諸<lb/>
經然後看史其序不可亂若恐其徒務空言但當就論<lb/>
孟經書中教以躬行之意庶不相逺　通鑑難看不如<lb/>
看史記漢書史記漢書事多貫穿通鑑是逐年事逐年<lb/>
過了更無蹤跡某舊讀通鑑且草看正史一上却来看<lb/>
他　答潘叔昌書曰看史但欲通知古今之變又以觀<lb/>
其所處理義之得失耳　讀通鑑且将全本熟㸔却去<lb/>
<pb n="KR3a0070_WYG_003-11b"/>
看綱目發明却儘好議論也　先看語孟中庸更看一<lb/>
經却看史方易看先看史記史記與左𫝊相包次看左<lb/>
𫝊次看通鑑有餘力則看全史　人要㑹作文章湏讀<lb/>
取一部西漢文與韓文歐陽文南豐文　先生答程允<lb/>
夫書曰三百萹性情之本離騷詞賦之宗學詩而不知<lb/>
以此是亦淺矣後山詩固佳然前輩以為盡力規模已<lb/>
少變化其論甚當然學者所急亦不在此學者之要求<lb/>
諸己而已求諸己别無要妙語孟二書精之<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>之求所<lb/>
<pb n="KR3a0070_WYG_003-12a"/>
以見聖賢用意處被服而力持之可也文字工拙尚何<lb/>
足道　又書曰某聞之先師病翁及諸丈人先生皆謂<lb/>
作詩須從陶栁門庭中来乃佳耳盖不如是不足以發<lb/>
蕭散冲澹之趣不免於局促塵埃無由到古人佳處也<lb/>
如選詩及韋蘇州詩亦不可不熟觀近世詩人如陳簡<lb/>
齋絶佳張巨山逾冲淡但世不甚喜耳更須熟觀語孟<lb/>
以探其夲<hi>已上三叚非讀書本務亦聖門游於藝之意云耳</hi>
　　　右羣書先後緩急之序<lb/>
<pb n="KR3a0070_WYG_003-12b"/>
觀書不可貪多常使自家力量有餘須看得一書徹了<lb/>
方再看一書若雜然並進却反為所困如射弓有五㪷<lb/>
力且用五㪷弓便可拽滿己力欺得他過今學者不忖<lb/>
自己力量去觀書恐自家照管他不過　讀書須看一<lb/>
句後又看一句讀一章後又讀一章格物須格一物見<lb/>
這箇物事道理道理既多則難底道理自然識得　大<lb/>
學且逐章理㑹先讀本文念得次将章句来觧本文又<lb/>
将或問来参章句既逐叚曉得却将來統㸔温尋過<lb/>
<pb n="KR3a0070_WYG_003-13a"/>
論讀書之法擇之云嘗作課程看論語日不得過一叚<lb/>
先生云眀者可讀兩叚或三叚如此亦可以治躁心<lb/>
先生問看論語了未輔廣云已看一遍先生曰太快若<lb/>
如此看只是理㑹文義不見得他深長底意味　先生<lb/>
問胡某論語讀得多少對曰兩日只雜看中庸等先生<lb/>
曰恁地如何㑹長進看此一書且須専一書　讀大學<lb/>
且逐叚捱看看這叚時似無得後面底看第二叚却思<lb/>
量前叚令文思聮屬却不妨　每日看一經外大學語<lb/>
<pb n="KR3a0070_WYG_003-13b"/>
孟中庸四書自依次序循環看然史亦不可不看　論<lb/>
語從學而時習讀起孟子從梁恵王讀起大學從大學<lb/>
之道讀起中庸從天命之謂性讀起某之法是如此不<lb/>
可只擇中間一两句来理㑹意脉不相貫属多岐亡羊<lb/>
者不可不戒也　又曰承諭専看論語浸覺滯固因復<lb/>
看易傳及繫辭此愚意所未喻夫論語所記皆聖人言<lb/>
行之要果能専意玩索其味無窮豈有滯固之理竊恐<lb/>
是不曾専一故不見其味而反以為滯固耳至於讀易<lb/>
<pb n="KR3a0070_WYG_003-14a"/>
亦當遵用程子之言卦爻繫辭自有先後今亦何所廹<lb/>
切而手忙脚亂亦至於此耶　又曰授學須小作課程<lb/>
責其精熟若只似目前大餐長啜貪多務速即不濟事<lb/>
　答黄子耕書曰示諭且看大學俟見大指乃及他書<lb/>
此意甚善但看時須是更将大叚分作小叚字字句句<lb/>
不可容易放過常時暗誦黙思反覆研究未上口時湏<lb/>
教上口未通透時湏教通透已通透後便要純<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>直是<lb/>
不思索時此意常在心胸之間驅遣不去方是此一叚<lb/>
<pb n="KR3a0070_WYG_003-14b"/>
了又换一叚看如此數叚之後心安理<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>覺得工夫省<lb/>
力時便漸得力也近看得朋友間病痛多是貪多務廣<lb/>
匆遽渉躐所以凡事草率粗淺本欲多知多能下梢一<lb/>
字不知一事不能本欲速成反成虛度嵗月但能反此<lb/>
如前所云試用嵗月之功當自見其益矣　答胡季隨<lb/>
書曰近日學者意思都不確實不曾見理㑹得一書一<lb/>
事徹頭徹尾東邉綽得㡬句西邉綽得㡬句都不曾貫<lb/>
穿浹洽此是大病有志之士不可不深戒也　答王季<lb/>
<pb n="KR3a0070_WYG_003-15a"/>
和書曰讀書不可貪多今當且以大學為先逐叚<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>讀<lb/>
精思須令了了分明方可改讀後叚如此庶㡬見功久<lb/>
久浹洽通貫則無書不可讀矣　答郭希吕書曰専看<lb/>
大學首尾通貫都無所疑然後可讀語孟語孟又無所<lb/>
疑然後可讀中庸今大學全未曉了而便兼看中庸用<lb/>
心叢雜如此何由見得詳細且更耐煩専一細㸔為佳<lb/>
日月不易得大事未明甚可懼也　答劉仲則書曰大<lb/>
抵讀書惟循序漸進為可得之如百牢九鼎非可一嘬<lb/>
<pb n="KR3a0070_WYG_003-15b"/>
而盡其味也　答邵叔義書曰竊意必欲實為此學亦<lb/>
當有以自致其力於日用之間讀書窮理積其精誠循<lb/>
序漸進然後可得决非一旦慨然永歎而躐䓁坐馳之<lb/>
所能到也　答陳師徳書曰讀書之法要當循序而有<lb/>
常致一而不懈從容乎句讀文義之間而體騐乎操存<lb/>
踐履之實然後心静理明漸見意味不然則雖廣求博<lb/>
取日誦五車亦奚益於學哉故程子曰善學者求言必<lb/>
自近始易於近者非知言者也此言殊有味惟困於逺<lb/>
<pb n="KR3a0070_WYG_003-16a"/>
求而無得者知之　答鄭子上書曰看大學須先𦂳著<lb/>
精神領畧取大體規模却便囬來尋箇實下手處著𦂳<lb/>
用力不可只守著此箇行程節次認作到頭處也　答<lb/>
潘叔昌書曰大抵近世儒者於聖賢之言未嘗求其義<lb/>
理之極致而惟以多求劇讀為功故徃徃遂以吾學為<lb/>
容易之空言而求所以進實功除實病者皆必求之於<lb/>
彼殊不知将適千里而迷於所向吾恐其進歩之日逺<lb/>
而税駕之日賒也今若未能决意自㧞得且姑置其説<lb/>
<pb n="KR3a0070_WYG_003-16b"/>
而専意於吾學捐去雜博専讀一書虛心游意以求夫<lb/>
義理之所在如此三年不得而後改圖則朋友之心無<lb/>
所復恨而於其所以進功除病之實亦未為晚　答廖<lb/>
子晦書曰觀書須從頭循序而進不以淺深難易有所<lb/>
取舎自然意味詳宻至於浹洽貫通則無𦂳要處所下<lb/>
工夫亦不落空矣今人多是揀擇難底好底看非惟聖<lb/>
賢之言不可如此間别且是心意便不定疊縱然用心<lb/>
探索得到亦與自家這裏不相干突兀聱牙無田地可<lb/>
<pb n="KR3a0070_WYG_003-17a"/>
安頓此病不可不知也　答袁機仲書曰易中卦位義<lb/>
理層數甚多自有次第逐層各是一箇體面不可牽强<lb/>
合為一説學者須是旋次理㑹理㑹上層之時未要攪<lb/>
動下層直待理㑹得上層都透徹了又却輕輕揭起下<lb/>
層理㑹将去當時雖似遲鈍不快人意然積累之久層<lb/>
層都了却自見得許多條理千差萬别各有歸著豈不<lb/>
快哉若不問淺深不分前後混成一塊合成一説則彼<lb/>
此相妨令人分疏不下徒自紛紛成鹵莽矣此是平生<lb/>
<pb n="KR3a0070_WYG_003-17b"/>
讀書已試之效不但讀易為然也　答王欽之書曰取<lb/>
一書從頭逐叚子細理㑹久之必自有疑有得若平時<lb/>
泛泛都不著實循序讀書未説義理不精且是心緒支<lb/>
離無箇主宰處與義理自不相親又無積累工夫參伍<lb/>
考照<hi>案文集照作證</hi>驟然理㑹一件兩件若是小小題目則不<lb/>
足留心擇其大者又有躐等之弊終無浹洽之功但以<lb/>
論語為先一日只看一二叚莫問精粗難易只從頭看<lb/>
将去讀而未曉則思思而未曉則讀反覆玩味久之必<lb/>
<pb n="KR3a0070_WYG_003-18a"/>
有自得近年為朋友商量亦多以此告之然未見有看<lb/>
得徹尾者人情喜新厭常乃如此甚可歎論語二十篇<lb/>
尚不耐煩看得了况所謂死而後已者又豈能辦此長<lb/>
逺工夫耶　答林正卿書曰讀書之法須從頭至尾逐<lb/>
句玩味看上字時如不知有下字看上句時如不知有<lb/>
後句看得都通透了又却從頭看此一叚令其首尾通<lb/>
貫然方其看此叚時亦不知有後叚也如此漸進庶幾<lb/>
心與理㑹自然浹洽非惟㑹得聖賢言語意脉不差且<lb/>
<pb n="KR3a0070_WYG_003-18b"/>
是自己分上身心義理日見純<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>若只如此匆匆檢閲<lb/>
一過便可隨意穿鑿排布硬説則不惟錯㑹了經意於<lb/>
己分上亦有何干渉耶　答汪叔耕書曰所論為學次<lb/>
第足見立志之髙然雜然進之而不由其序譬如以枵<lb/>
然之腹入酒食之肆見其肥美大胾餅餌膾脯雜然於<lb/>
前遂欲左拏右攫盡納於口快嚼而亟吞之豈不撑腸<lb/>
拄腹而果然一飽哉然未嘗一知其味則不知向之所<lb/>
食者果何物也　答朱朋孫書曰夫學非讀書之謂然<lb/>
<pb n="KR3a0070_WYG_003-19a"/>
不讀書又無以知為學之方故讀之者貴専而不貴博<lb/>
盖惟専為能知其意而得其用徒博則反苦於雜亂淺<lb/>
略而無所得也今一旦而讀八書則茫然而不得其要<lb/>
也豈足怪哉願且致精一書優柔厭飫以求聖學工夫<lb/>
次第之實俟其心通意觧書册之外别有實下工夫處<lb/>
然後更易而少進焉則得尺得寸雖少而皆為吾有矣<lb/>
　讀論語每日只兩叚<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>了自然見義理貫通若不如<lb/>
此看是㡬年也無長進　大凡讀書不要般渉但温尋<lb/>
<pb n="KR3a0070_WYG_003-19b"/>
舊底不妨不可將新底来搶　大學一日只看二三叚<lb/>
時便有許多脩改若一向看去便少不是少只是看得<lb/>
草草　讀論語且<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>讀學而一萹若明得一萹其餘自<lb/>
然易曉　先生答程正思曰論語逐章細看每日不過<lb/>
兩三叚先令盡通諸説異同然後探求聖言本意則久<lb/>
之自當見效　答宋容之書曰文字擇其尤精而最急<lb/>
者且看一書一日隨力且看一兩叚候一叚已曉方换<lb/>
一叚一書皆畢方换一書先要虛心平氣<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>讀精思令<lb/>
<pb n="KR3a0070_WYG_003-20a"/>
一字一語皆有下落諸家注觧一一貫通然後可以較<lb/>
其是非以求聖賢立言之本意雖已得之亦且更如此<lb/>
反覆玩味令其義理浹洽於中淪肌浹髓然後乃可言<lb/>
學耳　論語一日只看一叚大致明白底則看两叚須<lb/>
是専一自早至夜雖不讀亦當涵泳常在胸次如有一<lb/>
件事未了相似到晚却把來商量但一日積一叚日日<lb/>
如此年嵗間自是裏面通貫道理分明　嘗謂今人讀<lb/>
書得如漢儒亦好漢儒各専一家看得極子細今人纔<lb/>
<pb n="KR3a0070_WYG_003-20b"/>
看這一件又要看那一件下梢都不曽理㑹得　今人<lb/>
讀書看未到這裏心已在後面纔看到這裏便欲捨去<lb/>
了如此只是不求自家曉觧須是徘徊顧戀如不欲去<lb/>
方㑹認得　若能沉潛専一看得文字只此便是治心<lb/>
飬性之法　先生語楊道夫曰看来用心専一讀書子<lb/>
細則自然㑹長進病痛自然消除　先生問叔器論語<lb/>
讀多少對曰两日只雜看曰恁地如何㑹長進看此一<lb/>
書且須専此一書便得此邉冷如氷那邉熱如火亦不<lb/>
<pb n="KR3a0070_WYG_003-21a"/>
可捨此而觀彼　先生答湯退思書曰知讀書有漸甚<lb/>
善甚善但亦須且讀一書先其近而易知者字字考騐<lb/>
句句推詳上句了然後及下句前叚了然後及後叚乃<lb/>
能真實該徧無所不通使自家意思便與古聖賢意思<lb/>
泯然無間不見古今彼此之隔乃為真讀書耳　答孫<lb/>
仁甫書曰讀書一事可為攝伏身心之助然不循序而<lb/>
致謹焉則亦未有益也今為賢者計且當就日用間致<lb/>
其下學之功讀書窮理則細立課程耐煩著實而勿求<lb/>
<pb n="KR3a0070_WYG_003-21b"/>
速觧操存持守則隨時隨處省覺收歛而毋計近功如<lb/>
此積累做得三五年工夫庶㡬心意漸馴根本粗立而<lb/>
有所據之地不然恐終為氣所使而不得有所就也<lb/>
答陳謩書曰為學乃終身事業非可索於咄嗟指顧之<lb/>
間但當循序講明著實持守不令日用之間少有間斷<lb/>
如是久久當自得之不當較計功程如商子本者之營<lb/>
營也<lb/>
　　　右每書誦讀考索之序<lb/>
<pb n="KR3a0070_WYG_003-22a"/>
　　<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>讀精思<lb/>
先生答沈叔晦書曰務為學而不觀書此固一偏之論<lb/>
然中年精力有限與其泛觀而博取不若<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>讀而精思<lb/>
得尺吾尺得寸吾寸始為不枉用工耳　為學之道更<lb/>
無他法但能<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>讀精思久之自有見處尊所聞行所知<lb/>
乆之自有至處　<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>讀精思既曉得又須疑不止如此<lb/>
庶㡬有進若以為止如此矣則終不復有進也　論語<lb/>
首章便是讀書玩理之様轍更無别塗請只如此用功<lb/>
<pb n="KR3a0070_WYG_003-22b"/>
不必切切論功計獲也　答林伯和書曰講學莫先於<lb/>
語孟而讀語孟者又須逐章<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>讀精思不通然後考諸<lb/>
先儒之説以發明之如二程先生説得親切處直須看<lb/>
得爛<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>與經文一般成誦在心乃可　答余占之書曰<lb/>
讀書之法熟讀精思此外更無别巧　答胡季隨書曰<lb/>
讀書不務精熟則久逺無入頭處必為浮説所動　答<lb/>
路季章書曰将語孟正文端㘴熟讀口誦心惟雖已曉<lb/>
得文義亦須逐字忖過洗滌心肝五臓許多忿憾之氣<lb/>
<pb n="KR3a0070_WYG_003-23a"/>
管取後日須有進歩處不但如今日而已　又曰讀書<lb/>
湏隨章逐句子細研窮方見義味若只用麄心但求快<lb/>
意恐無以蕩滌塵埃剗除鱗甲也　答楊至之書曰熟<lb/>
讀一經子細理㑹有疑則思不通方問庶有進處若只<lb/>
如此泛泛揭過便容易生説雖説得是亦不濟事况全<lb/>
未有交渉乎　答趙履常書曰讀書遺忘此亦士友之<lb/>
通患無藥可醫只有少讀深思令其意味浹洽當稍見<lb/>
功耳<hi>又荅陳明仲亦同此</hi>　答廖子晦書曰近時朋友謾説為學<lb/>
<pb n="KR3a0070_WYG_003-23b"/>
然讀書尚不能記得本文講説尚不能通得訓詁因循<lb/>
茍且一暴十寒日徃月來漸次老大則遂漠然忘之更<lb/>
無頭緒可以接續良可歎也　答許生書曰夫道之體<lb/>
用盈於天地之間古先聖人既深得之而慮後世不能<lb/>
以逹乎此於是立言垂教自本至末所以提撕誨誘於<lb/>
後人者無所不備學者正當熟讀其書精求其意考之<lb/>
吾心以求其實參之事物以騐其歸則日用之間諷誦<lb/>
思存應務接物無一事之不切於己矣　答張元徳書<lb/>
<pb n="KR3a0070_WYG_003-24a"/>
曰讀書切忌貪多惟少則易以精熟而學問得力處正<lb/>
在於此茍為不熟不如稊稗非虛語也　讀書須是将<lb/>
夲文熟讀且嚼咀其味若有理㑹不得處然後将注觧<lb/>
看方是有益　讀書法且先讀數十過已得文義四五<lb/>
分然後看解又得二三分又却讀正文又得一二分<lb/>
讀書不貴多只貴熟　今人讀書傷快湏是熟讀方得<lb/>
孟子大致分曉也不用觧但熟讀　當時觧詩時且讀<lb/>
本文四五十遍已得六七分却看諸人説與我意思如<lb/>
<pb n="KR3a0070_WYG_003-24b"/>
何大綱都得之又讀三四十遍如此則義理流通自得<lb/>
矣　看詩須是諷詠教浹洽骨髓方得今都未曾看他<lb/>
皮毛在某已前是看了多少詩説今只有一本觧了不<lb/>
勞討别觧看省了多少事如何更不去熟讀　湏是先<lb/>
将那詩来吟詠四五十遍了方可看註看了又吟詠三<lb/>
四十遍便意思自然融液浹洽方有見處　詩可以興<lb/>
湏是反覆熟讀便書與心相入自然有感發處　讀易<lb/>
到精熟後顛倒説来皆合不然則是死説耳熟讀六十<lb/>
<pb n="KR3a0070_WYG_003-25a"/>
四卦則覺得繋辭之語直為精宻是易之括例　問性<lb/>
鈍讀書多記不得但湏少看熟復子細推求義理自有<lb/>
得處　五峯舊見龜山問為學之方龜山云且看論語<lb/>
五峯問論語中何者為切要龜山不對久之曰熟讀先<lb/>
生因謂直卿曰如今且只得挨将去　讀書理㑹義理<lb/>
湏是勇猛徑直理㑹将去如闗羽擒顔良只知有此人<lb/>
更不知有别人直取其頭而歸若使既要斫此人又要<lb/>
斫那人非惟一力不給而其所欲得者不可得矣又如<lb/>
<pb n="KR3a0070_WYG_003-25b"/>
行路欲徃處所却在道邉閑處留滯則所欲到處何縁<lb/>
逹看此一章便湏反覆讀誦逐句逐節互相發明如此<lb/>
三二十過而曰不曉其義者吾不信也　學者只是要<lb/>
熟功夫純一而已讀時熟看時熟玩味時熟如孟子詩<lb/>
書全在讀時工夫孟子每章説了又自觧了盖他直要<lb/>
説得盡方住其言成一大片故後來老蘇亦拖他来做<lb/>
文章説須熟讀之便得其味　先生謂陳淳曰大學已<lb/>
是讀過書宜朝夕常常温誦勿忘　讀書小作課程大<lb/>
<pb n="KR3a0070_WYG_003-26a"/>
施功力如合讀得二百字只讀得一百字却於百字中<lb/>
猛施工夫理㑹子細讀誦教熟如此不㑹記性人自記<lb/>
得無識性人亦理㑹得若泛泛然念多只是皆無益耳<lb/>
讀書不可兼看未讀者却當兼看已讀者　凡人讀書<lb/>
若讀十遍不㑹則又讀二十遍又不㑹則讀三十遍至<lb/>
五十遍必有見處到五十遍暝然不曉便是氣質不好<lb/>
今人未嘗讀得十遍便道不可曉　孟子之書明白親<lb/>
切無甚可疑只要日日熟讀湏教他在吾肚中千百轉<lb/>
<pb n="KR3a0070_WYG_003-26b"/>
便自然純熟　讀一件書須心心念念只在這書上令<lb/>
徹頭徹尾讀教精熟這説是如何那説是如何這説同<lb/>
處是如何不同處是如何安有不長進而今人只辦得<lb/>
十日讀書下著頭不與閑事管取便别莫説十日只讀<lb/>
得一日便有功騐　讀書不可記數數足則止矣　後<lb/>
生軰誦書只是量力不要貪多仍湏反復熟讀時時温<lb/>
習是要法耳　詩且逐萹旋讀方且旋通訓詁豈有不<lb/>
讀而自能盡通訓詁之理乎讀之多玩之久方能漸有<lb/>
<pb n="KR3a0070_WYG_003-27a"/>
感發豈有讀一二遍而便有感發之理乎古之學詩者<lb/>
固有待於聲音之助然今已無之無可奈何只得熟讀<lb/>
而從容諷咏之耳　答羅參議書曰論孟中庸大學之<lb/>
書不可不熟讀而詳味章句之間雖若淺近不足用心<lb/>
然聖賢之言無不造極學之不博則約不可守今於六<lb/>
經未能遍考而止以論孟中庸大學為務則己未為博<lb/>
矣况又從而忽略之無乃太約乎　所有書於理㑹得<lb/>
底更看過尤好　先生云舊年思量義理未透直是不<lb/>
<pb n="KR3a0070_WYG_003-27b"/>
能睡初看子夏先𫝊後倦一章凡三四夜窮究是時徹<lb/>
夜聞鵑聲　讀書須教首尾貫穿若一畨只草草看過<lb/>
不濟事　先生問黄直卿論語近讀得如何曰尚看未<lb/>
熟先生曰這也使急不得也不可慢功效不可急工夫<lb/>
不可慢　書無難易須使許多心力反覆去看　問黄<lb/>
㽦常讀何書曰讀語孟曰如今看一件書湏是著力至<lb/>
誠去看一畨将聖賢説底一句一字都理㑹過直要見<lb/>
聖賢語脉所在這一句一字是如何道理及看聖賢因<lb/>
<pb n="KR3a0070_WYG_003-28a"/>
何如此説直是用力與他理㑹如做寃讐相似理㑹教<lb/>
分曉然後将來玩味方盡見得意思出來若是泛濫看<lb/>
過今次又見是好明次又見是好終是無工夫不得力<lb/>
　凡看文字且就本文上看看一叚須反覆看来看去<lb/>
要爛熟方見意味快活令人都不欲看别叚始得　看<lb/>
文字湏大叚著精彩看聳起精神竪起筋骨不要困如<lb/>
有刀劍在後一般就一叚中湏要透撃其首則尾應撃<lb/>
其尾則首應方始是不可按册子便在掩了册子便忘<lb/>
<pb n="KR3a0070_WYG_003-28b"/>
却看注時便忘了正文看正文又忘了注須這一叚透<lb/>
了方看後叚　聖人言語如千花逺望都見好湏端的<lb/>
真見妙處始得湏著力子細看工夫只在子細上别無<lb/>
他術　書冝少看要極熟小児讀書記得而大人多記<lb/>
不得者只為小児心専一日授一百字則只是一百字<lb/>
二百字則只是二百字大人一日或百板不恁精専人<lb/>
多看一分之十今且看十分之二寛著期限𦂳著課程<lb/>
　讀書便是學須緩緩精思其中義理方得只如此做<lb/>
<pb n="KR3a0070_WYG_003-29a"/>
此事　讀書之法須是用工去看先一書許多工夫後<lb/>
則無許多工夫矣始初一書費十分工夫後一書則費<lb/>
八九分其後則費六七分又其後則四五分矣　范伯<lb/>
崇云温故而不知新雖能讀三墳五典八索九邱足以<lb/>
為史而不足以為師矣先生答曰此論甚佳　吕子約<lb/>
云學原於思不致其思繹以通之則無自而進茍苦思<lb/>
力索則淺廹無味惟學焉而時復思繹勿忘勿助積累<lb/>
停蓄浹洽涵飬杜元凱所謂如江海之浸膏澤之潤涣<lb/>
<pb n="KR3a0070_WYG_003-29b"/>
然氷釋怡然理順然後為得此即時習而悦之注釋也<lb/>
先生答曰此説甚佳　先生荅連嵩卿曰熟看上下文<lb/>
子細思索不可草草説過　答楊子直書曰一生辛苦<lb/>
讀書㣲細揣摩零碎刮剔及此暮年略見從上聖賢所<lb/>
以垂世立教之意枝枝相對葉葉相當無一字無下落<lb/>
處　答陳膚仲書曰讀書别無法只要耐子細是第一<lb/>
義也　玩味得熟道理自然出　先生與張敬夫書曰<lb/>
聖賢之言都只忙中草率看過不曽子細玩味則見處<lb/>
<pb n="KR3a0070_WYG_003-30a"/>
全不精明豈不可戒　答邱子野書曰觀者一見而决<lb/>
玩者反復而不能舎之辭　答黄子耕書曰於經史中<lb/>
求簡易用工處此亦别無他巧只是且将所以學者反<lb/>
復玩味不厭重複久之當自覺意味愈深逺理致愈明<lb/>
白耳此外昔所未學亦有切於修己治人之實者更以<lb/>
暇時量力探討使其表裏精粗通貫浹洽則於本原之<lb/>
地亦将打成一片無處不得力矣　答宋深之書曰讀<lb/>
書要湏辨得精粗得失乃於己分有益若但泛然看過<lb/>
<pb n="KR3a0070_WYG_003-30b"/>
即枉費工力矣　先生語王過曰為學湏要専一用工<lb/>
不可雜亂因舉異教數語云用志不分乃凝於神置之<lb/>
一處無事不辦　讀書不精深只是不専一<lb/>
</p>
<p>
</p>
  </div>
</body>
</text>
</TEI>
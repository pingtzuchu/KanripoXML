<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農桑輯要卷七</head> <lb/>
    <p>
<pb n="KR3d0003_WYG_007-1a"/>
欽定四庫全書<lb/>
　農桑輯要卷七<lb/>
　　　　　　　　　　　　元　司農司　撰<lb/>
　　孶畜<hi>禽魚及嵗用雜事附</hi>
　　　養馬牛總論<lb/>
齊民要術服牛乘馬量其力能寒温飲飼適其天性如<lb/>
不肥充蕃息者未之有也諺曰羸牛劣馬寒食下<hi>言其乏食</hi>
<hi>瘦瘠春中必死</hi>務在充飽調適而已　四時類要三月收合龍<lb/>
<pb n="KR3d0003_WYG_007-1b"/>
駒合驢馬之牝牡此月三日為上　月令季春之月乃<lb/>
合累牛騰馬<hi>案月令合累牛騰馬註累騰皆乘匹之名此作騾牛驢馬今校改</hi>遊牝於<lb/>
牧仲夏之月遊牝别羣則縶騰駒<lb/>
　　　馬<hi>驢騾附</hi>
齊民要術飲飼之節食有三芻飲有三時何謂也一曰<lb/>
惡芻二曰中芻三曰善芻<hi>謂饑時與惡芻飽時與善芻引之令食食常飽則無不肥</hi>
<hi>剉草麤雖足豆榖亦不肥充細剉無莭簁去土而食之者令馬肥不啌如此喂飼自然好也啌苦江反</hi>何<lb/>
謂三時一曰朝飲少之二曰晝飲則胸饜水三曰暮極<lb/>
<pb n="KR3d0003_WYG_007-2a"/>
飲之<hi>一曰夏汗冬寒皆當莭飲諺曰旦起騎榖日中騎水斯言旦飲須莭水也毎飲食勿行驟則消水小</hi>
<hi>驟數百步亦佳十日一放令其陸梁舒展令馬硬實也</hi>驢騾大槩類馬不復别起<lb/>
條端　凡驢馬駒初生忌灰氣遇新出爐者輒死<hi>經雨即不</hi>
<hi>死</hi>　凡以豬槽餵馬以石灰泥馬槽汗繫著門皆令馬落<lb/>
駒<hi>術曰常繫獮猴於馬房令馬不畏辟惡消百病也</hi>馬乆步即生筋勞筋勞<lb/>
則生蹄痛久立則發骨勞骨勞則發癰腫久汗不乾則<lb/>
生皮勞皮勞者𩥇而不振汗未燥而飲飼之則生氣勞<lb/>
氣勞者𩥇而不噴馳驅無節則生血勞血勞則發强行<lb/>
<pb n="KR3d0003_WYG_007-2b"/>
何以察五勞終日馳驅舎而視之不𩥇者筋勞也𩥇而<lb/>
不時起者骨勞也起而不振者皮勞也振而不噴者氣<lb/>
勞也噴而不溺者血勞也筋勞者兩絆卻行三十步而<lb/>
已骨勞者令人牽之起從後笞之起而已皮勞者夾脊<lb/>
摩之熱而已氣勞者緩繫之櫪下逺餧草噴而已血勞<lb/>
者髙繫無飲食之大溺而已　治牛馬疫氣方<hi>取獺屎煮灌之</hi>
<hi>獺肉及肝彌良不能得肉肝乃用屎耳</hi>　治馬喉腫方以物纒刀子露刃<lb/>
鋒一寸許刺咽喉潰則愈　治馬黑汗方取乾馬糞置<lb/>
<pb n="KR3d0003_WYG_007-3a"/>
瓶子中頭髪覆之火燒馬糞及髮煙出著馬鼻熏令煙<lb/>
入鼻中須臾即差又方豬脊引脂雄黄亂髮燒煙熏鼻<lb/>
同上法<hi>案此二條並治馬黒汗方原夲俱作治馬喉腫又方今據齊民要術校改</hi>　又療馬<lb/>
結熱起卧戰不食水草方黄連二兩<hi>杵末</hi>白鮮皮一兩<hi>杵皮</hi>
油五合豬脂四兩<hi>細切</hi>右以温水一升半和藥調停灌下<lb/>
牽行抛糞即愈　馬疥方臰<hi>音臭</hi>黄<hi>案齊民要術作雄黄</hi>頭髮臘月<lb/>
豬脂煎令髮消及熱塗立效　馬傷水用葱鹽油相和<lb/>
搓成團子納鼻中以手掩馬鼻令不通氣良久待眼淚<lb/>
<pb n="KR3d0003_WYG_007-3b"/>
出即止　馬傷料用生蘿蔔三五箇切作片子啖之立<lb/>
效　馬猝熱腹脹起卧欲死方藍汁二升和冷水二升<lb/>
灌之立效　治新生小駒子瀉肚方藁夲末三錢用大<lb/>
麻子研汁調灌下咽喉便效次以黄連末大麻汁解之<lb/>
　驢馬磨打破瘡馬齒菜石灰一處𢷬為團曬乾後再<lb/>
𢷬羅為末先口含鹽漿水洗淨用藥末貼之驗　常啖<lb/>
馬藥鬱金大黄甘草山梔子貝母白藥子黄藥子黄芩<lb/>
款冬花秦艽黄檗黄連知母桔梗藁本右件一十五味<lb/>
<pb n="KR3d0003_WYG_007-4a"/>
各等分同𢷬羅為末毎一匹馬啖藥末二兩許仍用油<lb/>
蜜豬脂雞子飯食少許同和調啖之<hi>啖後不得飲水至夜喂飼</hi>　馬<lb/>
氣藥方青橘皮當歸桂心大黄芍藥木通郁李仁瞿麥<lb/>
白芷牽牛子右件十味各等分𢷬羅為末用温酒調灌<lb/>
每匹馬藥末半兩許　㸃馬眼藥青鹽黄連馬牙硝㽔<lb/>
仁右件四味各等分同研為末用蜜煎入瓷瓶子盛或<lb/>
㸃時旋取少許以井水浸化㸃　治馬急起卧取壁上<lb/>
多年石灰細杵羅用酒調二兩已來灌之立效　治馬<lb/>
<pb n="KR3d0003_WYG_007-4b"/>
食槽内草結方好白礬末一兩分為二服毎貼和飲水<lb/>
後啖之不過三兩度即内消卻此法神驗　博聞錄馬<lb/>
傷脾方川厚朴去麤皮為末同薑棗煎灌應脾胃有傷<lb/>
不食水草褰唇佀笑鼻中氣短宜速與此藥　馬心熱<lb/>
方甘草芒硝黄檗大黄山梔子𤓰蔞為末水調灌應心<lb/>
肺壅熱口鼻流血跳躑煩燥宜急與此藥　馬肺毒方<lb/>
天門冬知母貝母紫蘓芒硝黄芩甘草薄荷葉同為未<lb/>
飯湯入少許醋調灌療肺毒熱極鼻中噴水　馬肝壅<lb/>
<pb n="KR3d0003_WYG_007-5a"/>
方朴硝黄連為末男子頭髮燒灰存性漿水調灌應邪<lb/>
氣衝肝眼目似睡忽然眩倒此方主之　馬腎搐方烏<lb/>
藥芍藥當歸𤣥參山茵蔯白芷山藥杏仁秦艽毎服一<lb/>
兩酒一大升同煎温灌隔日再灌　馬氣喘方𤣥參葶<lb/>
藶升麻牛黄兜苓黄耆知母貝母同為末毎服二兩漿<lb/>
水調草後灌之應喘𠻳皆治　馬尿血方黄耆烏藥芍<lb/>
藥山茵蔯地黄兠苓枇杷葉為末漿水煎沸候冷調灌<lb/>
應六月熱尿血皆主療之　馬喉腫方螺青川芎知母<lb/>
<pb n="KR3d0003_WYG_007-5b"/>
川鬱金牛蒡<hi>炒</hi>薄荷貝母同為末毎服二兩蜜二兩漿<lb/>
水煎沸候温調灌　馬結尿方滑石朴硝木通車前子<lb/>
同為末毎服一兩温水調灌隔時再服結甚則加山梔<lb/>
子赤芍藥同末　馬結糞方皂角燒灰存性同大黄枳<lb/>
殻麻子仁黄連厚朴為末清米泔調灌若傷突加蔓荆<lb/>
子末同調　馬舌硬方款冬花瞿麥山梔子地仙草青<lb/>
黛硼砂朴硝油烟墨等分為細末毎用半兩許塗舌上<lb/>
立差　馬膈痛方羌活白藥甜𤓰子當歸没藥芍藥為<lb/>
<pb n="KR3d0003_WYG_007-6a"/>
末春夏漿水加蜜秋冬小便調療膈痛低頭難不食草<lb/>
　馬流沫方當歸菖蒲白术澤瀉赤石脂枳殻厚朴甘<lb/>
草為末毎一兩半酒一升葱白三握同水煎温灌　馬<lb/>
傷蹄方大黄五靈脂木鼈子去油海桐皮甘草土黄芸<lb/>
薹子白芥子為末黄米粥調藥攤帛上裹之<lb/>
　　　牛<hi>水牛附</hi>
四時類要治牛疫方取人參一兩細切水煮汁五升灌<lb/>
口中差又方真安息香於牛欄中燒如燒香法如初覺<lb/>
<pb n="KR3d0003_WYG_007-6b"/>
有一頭至兩頭是疫即牽出以鼻吸之立愈又方十二<lb/>
月兔頭燒作灰和水五升灌口中良　牛腹脹欲死方<lb/>
研麻子汁五升温令熱灌口中愈此治食生豆腹脹垂<lb/>
死者甚良　牛鼻脹方以醋灌耳中立差　牛疥方煮<lb/>
黑豆汁熱洗五度差<hi>一夲作烏頭汁</hi>　牛肚脹及𠻳方取榆白<lb/>
皮水煮令熟甚滑以三五升灌之即差　牛虱方以胡<lb/>
麻油塗之即愈豬脂亦得六畜虱塗之亦愈　博聞録<lb/>
牛瘴疫方用真茶二兩和水五升灌之又治牛猝疫而<lb/>
<pb n="KR3d0003_WYG_007-7a"/>
動頭打脇急用巴豆七個去殻細研出油和灌之即愈<lb/>
又燒蒼术令牛鼻吸其香止　牛尿血方川當歸紅花<lb/>
為細末以酒二升半煎取二升冷灌之又法豉汁調食<lb/>
鹽灌　牛患白膜遮眼用炒鹽并竹節燒存性細研一<lb/>
錢貼膜效　牛氣噎方牛有茅根噎以皂角末吹鼻中<lb/>
更以鞋底拍尾停骨下效　牛腹脹方牛喫著雜蟲即<lb/>
腹脹用燕屎一合漿水二升調灌之效　牛觸人方牛<lb/>
顛走逢人即觸是膽大也黄連大黄末雞子酒調灌之<lb/>
<pb n="KR3d0003_WYG_007-7b"/>
　牛尾焦不食水草以大黄黄連白芷末雞子酒調灌<lb/>
之　牛氣脹方淨水洗汗韈取汁一升好醋半升許灌<lb/>
之愈　牛肩爛方舊緜絮三兩燒存性麻油調抹忌水<lb/>
五日愈　牛漏蹄方紫礦為末豬脂和納蹄中燒鐵箆<lb/>
烙之愈　牛沙疥方蕎麥隨多寡燒灰淋汁入綠礬二<lb/>
合和塗愈　韓氏直説餵養牛法農隙時入暖屋用場<lb/>
上諸糠穰鋪牛腳下謂之牛鋪牛糞其上次日又覆糠<lb/>
穰毎日一覆十日除一次牛一具三隻毎日前後餉約<lb/>
<pb n="KR3d0003_WYG_007-8a"/>
飼草三束豆料八升或用蠶沙乾桑葉水三桶浸之牛<lb/>
下餉噍透刷鉋飲畢辰巳時間上槽一頓可分三和皆<lb/>
水拌第一和草多料少第二比前草減半少加料第三<lb/>
草比第二又減半所有料全繳拌食盡即往使耕噍了<lb/>
牛無力夜餵牛各帶一鈴草盡牛不食則鈴無聲即拌<lb/>
之飽使耕俗諺云三和一繳須管要飽不要噍了使去<lb/>
最好　水牛飲飼與黄牛同夏須得水池冬須得暖厰<lb/>
牛衣<lb/>
<pb n="KR3d0003_WYG_007-8b"/>
　　　羊<lb/>
齊民要術常留臘月正月生羔為種者上十一月二月<lb/>
生者次之<hi>非此月數生者毛必焦卷骨骼細小所以然者逄寒遇熱故也其八九十月生者雖值秋</hi>
<hi>肥然比之冬暮母乳已竭春草未生是故不佳其三四月生者草雖茂美而羔小未食常飲熱乳所以亦惡五</hi>
<hi>六七月生者兩熱相仍中之甚惡其十一月十二月生者母既多乳膚軀充滿草雖枯亦不羸瘦母乳適盡即</hi>
<hi>得春草是以極佳</hi>大率十口一羝<hi>羝少則不孕羝多則亂羣不孕者必瘦瘦則匪惟不蕃息</hi>
<hi>經冬或死</hi>羝無角者更佳<hi>有角者喜相觝觸傷胎所由也</hi>擬供㕑者宜剰之<lb/>
<hi>剰法生十餘日布裹齒碎之</hi>牧羊必須老人心性宛順者起居以時<lb/>
<pb n="KR3d0003_WYG_007-9a"/>
調其宜適卜式云牧民何異於是者<hi>若使急性人及小兒者攔約不得必</hi>
<hi>有打傷之災或遊戯不㸔則有狼犬之害懶不驅行無肥充之理將息失所有羔死之患也</hi>惟逺水<lb/>
為良<hi>傷水則蹄甲膿出</hi>二日一飲<hi>頻飲則傷/水而鼻膿</hi>緩驅行勿停息<hi>息則</hi>
<hi>不食而羊瘦急行則坌塵而蚛顙也</hi>春夏早放秋冬晩出<hi>春夏氣和所以宜早秋冬霜露</hi>
<hi>所以宜晚養生經云春夏早起與雞俱興秋冬晏起必待日光此其義也夏日盛暑須得隂涼若日中不避熱</hi>
<hi>則塵汗相染秋冬之間必致癬疥七月已後霜露氣降必須日出霜露晞解然後放之不爾則逢毒氣令羊口</hi>
<hi>瘡腹脹也</hi>圏不厭近必須與人居相連開窓向圏<hi>所以然者羊性怯弱</hi>
<hi>不能禦物狼一入圏或能絶羣</hi>架北牆為廠<hi>為屋則傷熱熱則尘疥癬且屋處慣暖冬月入田尤</hi>
<pb n="KR3d0003_WYG_007-9b"/>
<hi>不耐寒</hi>圏中作臺開竇無令停水二日一除毋使糞穢<hi>穢則</hi>
<hi>汚毛停水則夾蹄眠濕則腹脹也</hi>圏内須並牆豎柴栅令周匝<hi>羊不揩土毛常</hi>
<hi>自淨不豎柴者羊揩牆壁土鹹相得毛皆成氈又豎栅頭出牆者虎狼不敢踰</hi>羊一千口者三<lb/>
四月中種大豆一頃雜穀并草留之不須鋤治八九月<lb/>
中刈作青茭若不種豆穀者初草實成時收刈雜草薄<lb/>
鋪使乾勿令鬱浥<hi>䝁豆胡豆蓬藜荆棘為上大小豆萁次之髙麗豆萁尤是所便蘆薍二種</hi>
<hi>則不中凡乘秋刈草非直為羊而然大凡悉皆倍勝崔寔曰七月七日刈芻茭也</hi>既至冬寒多<lb/>
饒風霜或春初雨落青草未生時則須飼不宜出放<lb/>
<pb n="KR3d0003_WYG_007-10a"/>
羊有疥者間别之不别相染汙或能合羣致死羊疥先<lb/>
著口者難治多死凡羊經疥得差後夏初肥時宜賣易<lb/>
之不爾後春疥發必死矣　家政法曰養羊法當以瓦<lb/>
器盛一升鹽懸羊欄中羊喜鹽自數還啖之不勞人牧<lb/>
　羊有病輒相汙欲令别病法當欄前掘瀆深二尺廣<lb/>
四尺往還皆跳過者無病不能過者入瀆中行過便别<lb/>
之　龍魚河圖曰羊有一角食之傷人<hi>案此條上原夲脱去龍魚河圖</hi>
<hi>曰五字今校増</hi>　四時類要羊疥皮棃蘆根敲打令皮破以泔<lb/>
<pb n="KR3d0003_WYG_007-10b"/>
浸之缾盛塞口放竈邉令常暖數日味酸便中用以甎<lb/>
瓦刮疥處令赤若堅硬者湯洗之去痂拭令乾以藥汁<lb/>
塗之再上愈疥若多逐日漸漸塗之勿頓塗恐不勝痛<lb/>
也又方豬脂和臰黄塗之愈　羊中水方羊膿鼻眼不<lb/>
淨者皆以水洗治之其方以湯和鹽杓中研令極鹹候<lb/>
冷取清者以小角子受一雞子者灌兩鼻各一角五日<lb/>
後以眼鼻淨為候不差更灌　羊膿鼻方羊膿鼻及口<lb/>
頬生瘡如乾癬者相染多致絶羣治法豎長竿圏中竿<lb/>
<pb n="KR3d0003_WYG_007-11a"/>
頭置板令獼猴居上辟狐狸而益羊差病也　羊夾蹄<lb/>
方取羝羊脂和鹽煎令熟燒鐵令微熱匀脂烙之勿令<lb/>
入泥水不日自差　剪羊毛三月候毛牀動則剪剪訖<lb/>
以河水洗即生毛潔白八月候胡葈子未成時剪之不<lb/>
爾則損毛中旬後剪則勿洗恐寒氣損羊<lb/>
　　　豬<lb/>
齊民要術母豬取短喙無柔毛者<hi>喙長則牙多一廂三牙已上則不煩畜為</hi>
<hi>難肥故有柔毛者焰治難淨也</hi>牝者子母不同圏<hi>子母同圏喜相聚不食則死傷</hi>牡者<lb/>
<pb n="KR3d0003_WYG_007-11b"/>
同圏則無嫌<hi>牡性遊蕩若非家生則易走失</hi>圏不厭小<hi>圏小則肥疾</hi>處不厭<lb/>
穢<hi>泥汁則避暑</hi>亦須小厰以避雨雪春夏草生隨時放牧糟<lb/>
糠之屬當日别與<hi>糟糠經夏輒敗不中停放</hi>八九十月放而不飼所<lb/>
有糟糠則畜待窮冬春初<hi>豬性甚便水生之草杷耬水藻等令近岸豬則食之皆肥</hi>
初産者宜煮穀飼之其子三日便掐尾六十日後犍<hi>三日</hi>
<hi>掐尾則不畏風凡犍豬死者皆風所致耳犍不截尾則前大後小犍骨細肉多不犍則骨麤肉少如犍牛法者</hi>
<hi>無風死之患</hi>十一月十二月生者豚一宿蒸之<hi>蒸法索籠盛豚著甑中微</hi>
<hi>火蒸之汗出便罷</hi>不蒸則腦凍不合不出旬便死<hi>所以然者豚性腦少寒盛</hi>
<pb n="KR3d0003_WYG_007-12a"/>
<hi>則不能自煖故須煖氣助之</hi>供食豚乳下者佳簡取别飼之愁其不<lb/>
肥共母同圏粟豆難足宜埋車輪為食場散粟豆於内<lb/>
小豚食足出入自由則肥速　四時類要閹豬子待瘡<lb/>
口乾平復後取巴豆兩粒去殻爛𢷬和麻籸糟糠之類<lb/>
飼之半日後當大瀉其後日見肥大　肥豕法麻子二<lb/>
升𢷬十餘杵鹽一升同煮後和糠三斗飼之立肥<lb/>
　　　養雞<lb/>
齊民要術雞種取桑落時生者良<hi>形小淺毛腳細短者是也守窠少聲善育</hi>
<pb n="KR3d0003_WYG_007-12b"/>
<hi>雛子</hi>春夏生者則不佳<hi>形大毛羽悦澤腳麤長者是遊蕩饒聲産乳易厭既不守窠則無縁</hi>
<hi>蕃息也</hi>雞春夏雛二十日内無令出窠飼以燥飯<hi>出窠早不免烏</hi>
<hi>鴟與濕飯則令臍膿也</hi>雞棲宜據地為籠籠内著棧雖鳴聲不朗<lb/>
而安穩易肥又免狐狸之患若任之樹木一遇風寒大<lb/>
者損瘦小者或死燃栁柴殺雞雛小者死大者盲<hi>此亦燒黍</hi>
<hi>穰殺瓠之流其理難悉</hi>　家政法曰養雞法二月先耕一畝作田<lb/>
秫粥灑之刈生茅覆上自生白蟲便買黄雌雞十隻雄<lb/>
一隻於地上作屋方廣丈五於屋下懸簀令雞宿上夏<lb/>
<pb n="KR3d0003_WYG_007-13a"/>
月盛晝雞當還屋下息并於園中築作小屋覆雞得養<lb/>
子烏不得就　養雞令速肥不爬屋不暴園不畏烏鴟<lb/>
狐狸法<hi>别築牆匡開小門作小厰令雞以避雨日雌雄皆斬去六翮無令得飛出常多收秕稗胡豆之</hi>
<hi>類以養之亦作小槽以貯水荆藩為棲去地一尺數掃去屎鑿牆為窠亦去地一尺惟冬天著草不則子凍春</hi>
<hi>夏秋三時則不須直置匡上任其産伏留草則蛆蟲生雛出則著外以罩籠之如鵪鶉大還牆内匡中其供食</hi>
<hi>者又作牆匡蒸小麥飼之三七日便肥大矣</hi>　又穀産雞子供常食法<hi>别取雌雞</hi>
<hi>無令與雄相雜其牆匡斬翅荆棲土窠一如前惟多與穀令竟冬肥盛自然穀産矣一雞生百餘卵不雛並食</hi>
<hi>之無咎</hi>　龍魚河圖曰黑雞白頭食之病人有六指者殺人<lb/>
<pb n="KR3d0003_WYG_007-13b"/>
　養生論曰雞肉不可令小兒食食之生蚘蟲又令體<lb/>
消瘦<lb/>
　　　鵝鴨<lb/>
齊民要術鵝鴨並一嵗再伏者為種<hi>一伏得子者少三伏者冬寒雛多死</hi>
<hi>也</hi>大率鵝三雌一雄鴨五雌一雄鵝初輩生子十餘鴨<lb/>
生數十後輩皆漸少矣<hi>常足五穀飼之生子多不足者生子少</hi>欲於厰屋<lb/>
之下作窠<hi>以防豬犬狐狸驚恐之患</hi>多著細草於窠中令煖先刻白<lb/>
木為卵形窠别著一枚以誑之<hi>不爾不肯入窠喜束西浪生若獨著一窠後有</hi>
<pb n="KR3d0003_WYG_007-14a"/>
<hi>爭窠之患</hi>生時㝷即收取别著一煖處以柔細草覆藉之<hi>停置</hi>
<hi>窠中凍即雛死</hi>伏時大鵝一十子大鴨二十子小者減之<hi>多則不周</hi>
數起者不任為種<hi>數起則凍冷也</hi>其貪伏不起者須五六日一<lb/>
與食起之令洗浴<hi>久不起者飢羸身冷雖伏無熱</hi>鵝鴨皆一月雛出量<lb/>
雛欲出之時四五日内不用聞打鼓紡車大呌豬犬及<lb/>
舂聲又不用器淋灰不用見新產婦<hi>觸忌者雛多厭殺不能自出假今出</hi>
<hi>亦㝷死也</hi>雛既出作籠籠之先以粳米為粥縻一頓飽食之<lb/>
名曰填嗉然後以粟飯切苦菜蕪菁英為食以清水與<lb/>
<pb n="KR3d0003_WYG_007-14b"/>
之濁則易<hi>不易泥塞鼻則死</hi>入水中不用停久㝷宜驅出<hi>此既水禽</hi>
<hi>不得水即死臍未合乆則水中冷徹亦死</hi>於籠中高處敷細草令寢處其上<lb/>
<hi>雛小臍未合不欲冷也</hi>十五日後乃出籠<hi>早放者匪直乏力致困又有寒冷兼烏鴟災也</hi>
鵝惟食五穀稗子及草萊不食生蟲<hi>葛洪方曰居射工之地當養鵝鵝見</hi>
<hi>此物能食之故鵝辟此物也</hi>鴨靡不食矣水稗實成時尤是所便噉<lb/>
此足得肥充供㕑者子鵝百日以外子鴨六七十日佳<lb/>
過此肉硬大率鵝鴨六年以上老不復生伏矣宜去之<lb/>
少者初生伏又未能工惟數年之中佳耳純取雌鴨無<lb/>
<pb n="KR3d0003_WYG_007-15a"/>
令雜雄足其粟豆常令肥飽一鴨便生百卵<hi>俗所謂殺生者此卵</hi>
<hi>既非隂陽合生雖伏亦不成雛宜以供膳幸無麛卵之咎也</hi>
　　　魚<lb/>
齊民要術陶朱公養魚經曰夫治生之法有五水畜第<lb/>
一水畜所謂魚池也以六畆地為池池中作九洲求懐<lb/>
子鯉魚長三尺者二十頭牡鯉魚長三尺者四頭以二<lb/>
月上庚日納池中令水無聲魚必生至四月内一神守<lb/>
六月内二神守八月内三神守神守者鼈也所以納鼈<lb/>
<pb n="KR3d0003_WYG_007-15b"/>
者魚滿三百六十則蛟龍為之長而將魚飛去納鼈則<lb/>
魚不復去在池中周遶九洲無窮自謂江湖也至來年<lb/>
二月得鯉魚長一尺者一萬五千枚三尺者四萬五千<lb/>
枚二尺者萬枚至明年得長一尺者十萬枚長二尺者<lb/>
五萬枚長三尺者五萬枚長四尺者四萬枚留長二尺<lb/>
者千枚作種所餘皆貨候至明年不可勝計也池中有<lb/>
九洲八谷谷上立水二尺又谷中立水六尺所以養鯉<lb/>
者鯉不相食易長又貴也　又作魚池法三尺大鯉非<lb/>
<pb n="KR3d0003_WYG_007-16a"/>
近江湖倉卒難求若養小魚積年不大欲令生大魚法<lb/>
須載取藪澤陂湖饒大魚之處近水際土十數載以布<lb/>
池底二年之内即生大魚盖由土中先有大魚子得水<lb/>
即生也<lb/>
　　　蜜蜂<lb/>
新添人家多於山野古窑中收取盖小房或編荆囤兩<lb/>
頭泥封開一二小竅使通出入另開一小門泥封時時<lb/>
開郤掃除常淨不令他物所侵秋花彫盡留冬月蜂所<lb/>
<pb n="KR3d0003_WYG_007-16b"/>
食蜜餘蜜脾割取作蜜蠟至春三月掃除如前常於蜂<lb/>
䆧前置水一器不致渇損春月蜂成有數箇蜂王當審<lb/>
多少壯與不壯若可分為兩䆧止留蜂王兩箇其餘摘<lb/>
去如不分除舊蜂王外其餘蜂王盡行摘去<hi>䆧烏禾反穴居也</hi>
　　　嵗用雜事<lb/>
四時類要正月豎籬落　糞田　開荒　修蠶屋　織<lb/>
蠶箔　造桑機　造麻鞋　舂米<hi>此月人閒</hi>　築牆　二月<lb/>
栽栁　舒蒲桃上架　解栗裹縳　去石榴裹縳　造<lb/>
<pb n="KR3d0003_WYG_007-17a"/>
醬<hi>是月合為中時</hi>　寒食前後收柴炭　造布　浣冬衣　採<lb/>
桑螵蛸　三月利溝瀆　葺垣牆　治屋室以待霖雨<lb/>
　脱墼　移茄子　造酪<hi>是月牛羊飽草好造也</hi>　四月收蔓菁<lb/>
芥蘿蔔等子　收乾椹子　鋤葱　收乾笋藏笋　此<lb/>
月伐木不蛀　修隄防開水竇　整屋漏以備暴雨<lb/>
五月灰藏毛羽物　氈須人卧不卧則曬箒掃　收蠶<lb/>
種豌豆蜀芥胡荽子　六月命女工織紬絹　收芥子<lb/>
<hi>中秋後種</hi>　收花藥子<hi>便種/之</hi>　收李核<hi>便種</hi>　收苜蓿　收槐<lb/>
<pb n="KR3d0003_WYG_007-17b"/>
花<hi>曝乾</hi>　斫竹<hi>此月及八月不蛀</hi>　漚麻　曬氈褥書裘　種小<lb/>
蒜<hi>同七月</hi>蘿蔔　七月收楮子　浣故衣制新衣作夾衣<lb/>
以備始涼　刈蒿草　種蜀芥　分薤　漚晚麻　耕<lb/>
菜地　收荷葉隂乾　拭漆器五月至此月晝經雨後<lb/>
漆器圖畫箱篋須曬乾則不損　收瓜蒂　收蒺䔧子<lb/>
<hi>同八月</hi>　八月收薏苡　收角蒿　收韭花　收胡桃<lb/>
收棗　開蜜　下旬造油衣　收油麻秫江豆　備冬<lb/>
衣　刈莞葦　九月收豕<hi>同十月</hi>　收皂角　貯麻子油<lb/>
<pb n="KR3d0003_WYG_007-18a"/>
　採菊花　收木瓜　備冬藏凡蔓菁荏蓼韭輩脆美<lb/>
而不耐停若旱園菜稍硬停得至二月　十月築垣牆<lb/>
墐北戸　縳薦　遮掩牛馬屋　收槐實梓實　收牛<lb/>
膝地黄　造牛衣　盤瘞蒲桃　包裹栗樹石榴樹不<lb/>
爾即凍死　收諸般穀種大小豆種　十一月貨薪柴<lb/>
緜絮　伐木取竹箭　造什物農具　折麻放麻　刈<lb/>
蒿棘　貯年支草於隙地至六月及秋霖時俱利倍<lb/>
十二月造車　貯雪水　收臘糟　糞地　刈棘屯牆<lb/>
<pb n="KR3d0003_WYG_007-18b"/>
　造農器　收羔種　收牛糞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農桑輯要卷七<lb/>
</p>
<p>
</p>
  </div>
</body>
</text>
</TEI>
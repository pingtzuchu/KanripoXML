<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農桑輯要卷五</head> <lb/>
    <p>
<pb n="KR3d0003_WYG_005-1a"/>
欽定四庫全書<lb/>
　農桑輯要卷五<lb/>
　　　　　　　　　　　　元　司農司　撰<lb/>
　　𤓰菜<lb/>
　　　種瓜<hi>黄𤓰附</hi>
齊民要術收瓜子法常嵗嵗先取本母子𤓰截去兩頭<lb/>
止取中央子<hi>本母子者瓜生數葉便結子子復早熟用中輩瓜子者蔓長二三尺然後結子用後</hi>
<hi>輩子者蔓長足然後結子子亦晩熟種早子熟速而瓜小種晩子熟遲而瓜大去兩頭者近蔕子瓜曲而細近</hi>
<pb n="KR3d0003_WYG_005-1b"/>
<hi>頭子瓜短而喎日又收瓜子法食瓜時擇美者收取即以細糠拌之  曝向燥挼而簸之淨而且速也</hi>良<lb/>
田小豆底佳黍底次之刈訖即耕頻翻轉之二月上旬<lb/>
種者為上時三月上旬為中時四月上旬為下時五月<lb/>
六月上旬可種藏瓜凡種瓜法先以水淨淘瓜子以鹽<lb/>
和之<hi>鹽和則不能死</hi>先臥鋤耬卻燥土<hi>不耬者阬雖深大常雜燥土故瓜不生</hi>然<lb/>
後掊<hi>蒲溝切</hi>阬大如斗口納瓜子四枚大豆三箇于堆旁<lb/>
向陽中瓜生數葉搯去豆<hi>瓜性弱苗不能獨生故須大豆為之起土瓜生不去豆則</hi>
<hi>豆反扇瓜不得滋茂但豆㫁汁出更成良潤勿㧞之㧞之則土虛燥也</hi>多鋤則饒子不鋤<lb/>
<pb n="KR3d0003_WYG_005-2a"/>
則無實<hi>五榖蔬菜果蓏之屬皆如此也蓏郎果反</hi>　黄𤓰<hi>一名胡𤓰</hi>四月中種之<lb/>
<hi>宜䜿柴木令引蔓緣之考案黄瓜一條原本誤入治瓜籠法中據目録小註  之當在此條之末今校正</hi>
　　　治瓜籠法<lb/>
齊民要術旦起露未解以杖舉瓜蔓散灰于根下後一<lb/>
兩日復以土堆其根則永無蟲矣<hi>又摘瓜法在步道上引手而取勿聴浪人</hi>
<hi>踏瓜蔓及翻覆之若無茇而種瓜者地雖美好正得長苗直引無多槃岐故瓜少子若無茇處豎乾柴亦得凡</hi>
<hi>𤓰所以早爛者皆由腳躡及摘時不慎翻動其蔓故也若以理慎䕶及至霜下葉乾子乃盡矣</hi>
　　　區種瓜法<lb/>
<pb n="KR3d0003_WYG_005-2b"/>
齊民要術六月雨後種菉豆八月中犂䅖殺之十月又<lb/>
一轉即十月終種瓜率兩步為一區坑大如盆口深五<lb/>
寸以土壅其畔如菜畦形坑底必令平正以足踏之令<lb/>
其保澤以瓜子大豆各十枚徧布坑中<hi>瓜子大豆兩物為雙藉其起土</hi>
<hi>故也</hi>以糞五升覆之<hi>亦令均平</hi>又以土一斗薄散糞上復以足<lb/>
微躡之冬月大雪時速併力推雪於坑上為大堆至春<lb/>
草生瓜亦生莖葉肥茂異於常者且常有潤澤旱亦無<lb/>
害五月瓜便熟<hi>其掐豆鋤瓜之法與常同若瓜子盡生則大穊宜掐去之一區四根即足矣</hi>
<pb n="KR3d0003_WYG_005-3a"/>
　又法冬天以瓜子數枚納熱牛糞中凍即拾聚置之<lb/>
隂地<hi>量地多少以足為限</hi>正月地釋即耕逐畼布之率方一步下<lb/>
一斗糞耕土覆之肥茂早熟雖不及區種亦勝凡瓜遠<lb/>
矣有蟻者以牛羊骨帶髓者置瓜科左右待蟻附將棄<lb/>
之棄二三則無蟻矣<hi>案此條首行原本脱去齊民要術書名今校増</hi>　崔寔曰<lb/>
十二月臘時祀炙萐<hi>所甲切</hi>樹瓜田四角去䗣<hi>胡濫反瓜中蟲謂之</hi>
<hi>䗣</hi>　龍魚河圖曰瓜有兩鼻殺人　博聞錄種花藥最<lb/>
忌麝瓜尤忌之賸栽數株蒜薤遇麝不損<lb/>
<pb n="KR3d0003_WYG_005-3b"/>
　　　西瓜<lb/>
新添西瓜種同瓜法科宜差稀多種者熟地垡頭上漫<lb/>
擲撈平苗出之後根下擁作土盆欲瓜大者一步留一<lb/>
科科止留一瓜餘蔓花皆掐去瓜大如三斗栲栳<lb/>
　　　冬瓜<lb/>
齊民要術種冬瓜法傍牆隂地作區圓二尺深五寸以<lb/>
熟糞及土相和正月晦日種<hi>二月三月亦得</hi>既生以柴木倚牆<lb/>
令其緣上旱則澆之八月㫁其梢減其實一本但留五<lb/>
<pb n="KR3d0003_WYG_005-4a"/>
六枚<hi>多留則不成也</hi>十月霜足收之<hi>早收則爛</hi>　冬瓜越瓜瓠子十<lb/>
月區種如種瓜法冬則堆雪著區上為堆潤澤肥好乃<lb/>
勝春種<lb/>
　　　瓠<hi>今名胡蘆古通曰瓠</hi>
齊民要術氾勝之書曰區種瓠法收種子須大者若先<lb/>
受一斗者得收一石受一石者得收十石先掘地作坑<lb/>
方圓深各三尺用蠶沙與土相和令中半<hi>若無蠶沙生半糞亦得</hi>
著坑中足躡令堅以水沃之候水盡即下瓠子十顆復<lb/>
<pb n="KR3d0003_WYG_005-4b"/>
以前糞覆之既生長二尺餘便總聚十莖一處以布纒<lb/>
之五寸許復用泥泥之不過數日纒處便合為一莖留<lb/>
强者餘悉掐去引蔓結子子外之條亦掐去之勿令蔓<lb/>
延　留子法初生二三子不佳去之取第四五六區留<lb/>
三子即足旱時須澆之坑畔周匝小渠子深四五寸以<lb/>
水停之令其遙潤不得坑中下水　家政法曰二月可<lb/>
種瓜瓠　四時類要種大葫蘆二月初掘地作坑方四<lb/>
五尺深亦如之實填油麻菉豆䕸<hi>稭同</hi>及爛草等一重糞<lb/>
<pb n="KR3d0003_WYG_005-5a"/>
土一重草如此四五重向上尺餘著糞土種十來顆子<lb/>
待生後㨂取四莖肥好者每兩莖肥好者相貼著相貼<lb/>
處以竹刀子刮去半皮以刮處相貼用麻皮纏縛定黄<lb/>
泥封裹一如接樹之法待相著活後各除一頭又取所<lb/>
活兩莖准前刮去皮相著一如前法待活後唯留一莖<lb/>
四莖合為一本待著子㨂取兩箇周正好大者餘有旋<lb/>
旋除去食之如此一斗種可變為盛一石物大此莊子<lb/>
魏惠王大瓠之法<lb/>
<pb n="KR3d0003_WYG_005-5b"/>
　　　芋<lb/>
齊民要術氾勝之書曰種芋區方深皆三尺取豆箕<hi>音其</hi>
<hi>豆莖</hi>内區中足踐之厚尺五寸取區上濕土與糞和之内<lb/>
區中萁上令厚尺二寸以水澆之足踐令保澤取五芋<lb/>
子置四角及中央足踐之旱數澆之萁爛芋生子皆長<lb/>
三尺一區收三石　又種芋法宜擇肥緩土近水處和<lb/>
柔糞之二月注雨可種芋率二尺下一本芋生根欲深<lb/>
劚其旁以緩其土旱則澆之有草鋤之不厭數多治芋<lb/>
<pb n="KR3d0003_WYG_005-6a"/>
如此其收常倍　列仙傳曰酒客為梁使烝民益種芋<lb/>
三年當大飢卒如其言梁民不死<hi>芋可以救饑饉度凶年今中國多不以此</hi>
<hi>為意後生至有耳目所不聞見者及水旱風蟲霜雹之災便致餓死滿道白骨交横知而不種坐致泯滅悲夫</hi>
　務本新書芋宜沙白地地宜深耕二月種為上時相<lb/>
去六七寸下一芋芋羞三月衆人來徃眼目多見并聞<lb/>
刷鍋聲處多不滋息比及炎熱苗高則旺頻鋤其旁秋<lb/>
生子葉以土壅其根芋可以救饑饉蟲蝗不能傷霜後<lb/>
收之冬月食不發病其餘月分不可多食霜後芋子上<lb/>
<pb n="KR3d0003_WYG_005-6b"/>
芋白擘下以滾漿水煠過㬠乾冬月炒食味勝蒲笋<lb/>
區芋區長丈餘深闊各一尺區行相間一步寛則透風<lb/>
滋息<lb/>
　　　葵<lb/>
齊民要術<hi>葵廣雅曰蘬邱葵也廣志曰胡葵其化紫赤案今世葵有紫莖白莖二種種别復有大小</hi>
<hi>之殊又有鴨腳葵也</hi>臨種時必燥曝葵子<hi>葵子雖經嵗不浥然濕種者疥而不肥也</hi>地<lb/>
不厭良故墟彌善薄即糞之不宜妄種春必畦種水澆<lb/>
<hi>春多風旱非畦不得且畦者省地而菜多一畦供一口</hi>畦長兩步廣一步<hi>大則水難均又</hi>
<pb n="KR3d0003_WYG_005-7a"/>
<hi>不容人足入</hi>深掘以熟糞對半和土覆其上令厚一寸鐵齒<lb/>
耙耬之令熟足蹋使堅平下水令徹澤水盡下葵子又<lb/>
以熟糞和土覆其上令厚一寸餘葵生三葉然後澆之<lb/>
<hi>澆用晨夕日中便止</hi>每一掐輒耙耬地令起下水加糞三掐更種<lb/>
一嵗之中凡得三輩<hi>凡畦種之物治畦皆如種葵法不復條列繁文</hi>早種者必<lb/>
秋耕十月末地將凍散子勞之<hi>一畆三升正月末散子亦得</hi>人足踏<lb/>
踐之乃佳<hi>踏者菜肥</hi>地釋即生鋤不厭數五月初更種之<hi>春者</hi>
<hi>既老秋葉未生故種此相接</hi>六月一日種白莖秋葵<hi>白莖者宜乾紫莖者乾則黒而</hi>
<pb n="KR3d0003_WYG_005-7b"/>
<hi>澁</hi>秋葵堪食仍留五月種者取子<hi>春葵子熟不均故須留中輩</hi>於此<lb/>
時附地剪卻春葵冷根上枿<hi>音櫱</hi>生者柔輭至好仍供常<lb/>
食美于秋菜<hi>留之亦中為榜簇</hi>掐秋葉必留五六葉<hi>不掐則莖孤留葉則</hi>
<hi>科大</hi>凡掐葵必待露解<hi>諺曰觸露不掐/葵日中不剪韭</hi>八月半剪去<hi>留其岐岐</hi>
<hi>多者則去地一二寸獨莖者亦可去地四五寸</hi>枿生肥嫩比至收時高與人膝<lb/>
等莖葉皆美科雖不高菜實倍多<hi>其不剪早生者雖高數尺柯葉堅硬全不</hi>
<hi>中食所可用者唯有葉心附葉黄澁至惡煮亦不美看雖似多其實倍少</hi>收待霜降<hi>傷早黄爛傷晚</hi>
<hi>黒澁</hi>榜簇皆須隂中<hi>見日亦澁</hi>其碎者割訖即地中尋手糺之<lb/>
<pb n="KR3d0003_WYG_005-8a"/>
<hi>待萎而糺者必爛</hi>　崔寔曰六月六日可種葵中伏後可種冬<lb/>
葵九月作葵葅乾葵<lb/>
　　　茄子<lb/>
齊民要術種茄子法茄子九月熟時摘取擘破水淘子<lb/>
取沈者速曝乾裹至二月畦種<hi>治畦下水一如葵法性宜水常須潤澤</hi>著<lb/>
四五葉雨時合泥移栽之<hi>若旱無雨澆水令徹澤夜栽之白日以席蓋勿令見日</hi>
十月種者如區種瓜法推雪著區中則不須栽其春種<lb/>
不作畦直如種凡瓜法者亦得惟須曉夜數澆耳　務<lb/>
<pb n="KR3d0003_WYG_005-8b"/>
本新書茄初開花斟酌窠數削去枝葉再長晚茄秋深<lb/>
老茄煮軟水浸去皮以鹽拌匀冬月食用旋添麻油為<lb/>
上<lb/>
　　　蔓菁<lb/>
齊民要術種不求多惟須良地故墟新糞壞牆垣乃佳<lb/>
<hi>若無故墟糞者以灰為糞令厚一寸灰多則燥不生也</hi>耕地欲熟七月初種之一<lb/>
畆用子三升<hi>從處暑至八月白露莭皆得早者作葅晚者作乾</hi>漫散而勞種不<lb/>
用濕<hi>濕則地堅葉焦</hi>既生不鋤九月末收葉<hi>晚收則黄落</hi>仍留根取<lb/>
<pb n="KR3d0003_WYG_005-9a"/>
子十月中犂麤㽟<hi>力輟反耕田起土也</hi>拾取耕出者<hi>若不耕㽟則留者英不茂</hi>
<hi>實不繁也</hi>其葉作葅擬作乾菜及䖆<hi>女亮/反</hi>葅者<hi>䖆葅者次年正月始作耳</hi>
<hi>須留第一好菜擬之</hi>割訖則尋手擇治而辮<hi>並善/切</hi>之勿待萎<hi>萎而後辮</hi>
<hi>則爛</hi>掛著屋下隂中風涼處勿令煙熏<hi>煙熏則苦</hi>燥則上在厨<lb/>
積置以苫之<hi>積時宜候天隂潤不爾多碎折乆不苫則澁也</hi>春夏畦種供食者<lb/>
與畦葵法同剪訖更種從春至秋得三輩常供好葅取<lb/>
根者用大小麥底六月中種十月將凍耕出之<hi>一畆得數車早</hi>
<hi>出者根細</hi>　又多種蔓菁法近市良田一頃七月初種之<hi>六月</hi>
<pb n="KR3d0003_WYG_005-9b"/>
<hi>種者根雖麤大葉復蟲食七月末者葉雖膏潤根復細小七月初種根葉俱得</hi>漢桓帝詔曰横<lb/>
水為災五榖不登令所傷郡國皆種蔓菁以助民食然<lb/>
此可以度凶年救饑饉乾而蒸食既甜且美<hi>若值凶年一頃可活</hi>
<hi>百人</hi>　務本新書耕地宜加糞徃復匀蓋秋初可種自破<lb/>
甲至結子皆可食十月初採苗煠作和菜餘者曬過留<lb/>
根在地或慮河朔地寒凍死可于十月終以牛隔兩犁<lb/>
耕一犁拾去菜根之後卻將<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>土擺匀據先耕出之數<lb/>
曬過冬月蒸食甜而有味春生薹苗亦菜中上品四月<lb/>
<pb n="KR3d0003_WYG_005-10a"/>
收子打油陜西惟食菜油燃燈甚明能變蒜髪比芝麻<lb/>
易種收多油不發風武侯多勸種此菜故川蜀曰諸葛<lb/>
菜油臨時熬用少摻芝麻煉熟即與小油無異<lb/>
　　　蘿蔔<hi>胡蘿蔔附</hi>
齊民要術種菘蘆菔<hi>蒲北反</hi>法與蔓菁同<hi>菘菜似蔓菁而大方言曰蕪菁</hi>
<hi>紫花者謂之蘆菔根實麤大其角及根葉並可生食取子者草覆之不則凍死</hi>　四時類要種<lb/>
蘿蔔宜沙輭地五月犁五六徧六月六日種鋤不厭多<lb/>
稠即小間拔令稀至十月收窖之　新添種蘿蔔先深<lb/>
<pb n="KR3d0003_WYG_005-10b"/>
斸成畦杷平每畦可長一丈二尺濶四尺用細熟糞一<lb/>
擔匀布畦内再斸一徧即起覆土再耬平澆水滿畦候<lb/>
水滲盡撒種于上用木杴匀撒覆土苗出兩葉旱則澆<lb/>
之每子一升可種二十畦水蘿蔔正月二月種六十日<lb/>
根葉皆可食夏四月亦可種大蘿蔔初伏種之水蘿蔔<lb/>
末伏種皆候霜降或醃或藏皆得用如要來年出種深<lb/>
窖内埋藏中安透氣草一把至春透芽生取出作壠或<lb/>
畦下糞栽之旱則澆須令得所夏至後收子可為秋種<lb/>
<pb n="KR3d0003_WYG_005-11a"/>
　胡蘿蔔伏内畦種或壯地漫種<lb/>
　　　蜀芥芸薹芥子<lb/>
齊民要術蜀芥芸薹取葉者皆七月半種地欲糞熟種<lb/>
法與蕪菁同既生亦不鋤之十月收蕪菁訖時收蜀芥<lb/>
<hi>中為鹹淡二葅亦任為乾菜</hi>芸薹足霜乃收<hi>不足霜即澁</hi>種芥子及蜀芥<lb/>
芸薹取子者皆二三月好雨澤時種<hi>二物性不耐寒經冬則死故須春種</hi>
旱則畦種水澆五月熟而收子<hi>芸薹冬天草覆亦得取子又得生茹供食</hi>
務本新書芥子菜宜秋前種大槩雖不及蔓菁餘亦頗<lb/>
<pb n="KR3d0003_WYG_005-11b"/>
同子作芥花芥末如近城郭芥菜宜多種蓋冬月醃藏<lb/>
家家用度曬乾于無煙雨處架起三年亦可食<lb/>
　　　薑<lb/>
齊民要術薑宜白沙地少與糞和熟耕如麻地不厭熟<lb/>
縱横七徧尤善三月種之先種耬耩尋壟下薑一尺一<lb/>
科令上土厚三寸數鋤之六月作葦屋覆之<hi>不耐寒熱故</hi>九<lb/>
月掘出置屋中<hi>中國多寒宜作窖以榖䅞合埋之䅞奴勒反穀穰</hi>中國土不宜<lb/>
薑僅可存活勢不可滋息種者聊擬藥物小小耳　崔<lb/>
<pb n="KR3d0003_WYG_005-12a"/>
寔曰三月清明節後十日封生薑至四月立夏後蠶大<lb/>
食芽生可種之九月藏茈<hi>將几反</hi>薑其嵗若温皆待十月<lb/>
<hi>生薑謂之茈薑</hi>　四時類要種薑濶一步作畦長短任地形横<lb/>
作壠相去一尺餘五六寸壠中一尺一科帶芽大如三<lb/>
指濶蓋土厚三寸以蠶沙蓋之糞亦得芽出後有草即<lb/>
耘漸漸加土已後壠中卻高壠外即深不得併上土鋤<lb/>
不厭頻<lb/>
　　　菌子<lb/>
<pb n="KR3d0003_WYG_005-12b"/>
四時類要三月種菌子取爛構<hi>一名楮</hi>木及葉于地埋之<lb/>
常以泔澆令濕三兩日即生　又法畦中下爛糞取構<lb/>
木可長六七寸截㫁磓碎如種菜法于畦中匀布土蓋<lb/>
水澆長令潤如初有小菌子仰杷推之明旦又出亦推<lb/>
之三度後出者甚大即收食之本自構木食之不損人<lb/>
　　　蒜<lb/>
齊民要術蒜宜良輭地<hi>白軟地蒜甜美而科大黒軟次之剛强之地辛辣而瘦小也</hi>
三徧熟耕九月初種種法黄<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>時以耬耩逐壠手下之<lb/>
<pb n="KR3d0003_WYG_005-13a"/>
五寸一株<hi>諺云左右通鋤一萬餘株</hi>空曳勞二月半鋤之令滿三徧<lb/>
<hi>勿以無草而不鋤不鋤則科小</hi>條拳而軋之<hi>不軋則獨科</hi>葉黄鋒出則辮於<lb/>
屋下風涼之處桁之<hi>早出者皮赤科堅可以遠行晚則皮皴而易碎皴他骨反皮壤也</hi>
冬寒取榖䅞布地一行蒜一行䅞<hi>不爾則凍死</hi>收條中子種<lb/>
者一年為獨瓣種二年者則成大蒜科皆如拳又逾于<lb/>
凡蒜矣<hi>瓦子壠底置獨瓣蒜于瓦上以土覆之蒜科横濶而大形狀殊别亦足以為異今并州無大蒜</hi>
<hi>朝歌取種一嵗之後還成百子蒜矣其瓣麤細正與條中子同蕪菁根其大如椀口雖種他州子一年亦變大</hi>
<hi>蒜瓣變小蕪菁根變大二事相反其理難推又八月中方得熟九月中始刈得花子至于五榖蔬果與餘州早</hi>
<pb n="KR3d0003_WYG_005-13b"/>
<hi>晩不殊亦一異也并州踠豆度井陘已東山東榖子入壺關上黨苗而無實皆余目所親見𫝊信𫝊疑蓋土地</hi>
<hi>之異者也</hi>　種澤蒜法預耕地熟時採取子漫散勞之澤蒜<lb/>
可以香食呉人調鼎率多用此根葉作葅更勝葱韮此<lb/>
物蕃息一種永生蔓延滋曼年年稍廣間區斸取隨手<lb/>
還合但種數畆用之無窮種者地熟美于野生　崔寔<lb/>
曰布榖鳴收小蒜六月七月可種小蒜八月可種大蒜<lb/>
　四時類要種蒜作行下糞水澆之　務本新書蒜畦<lb/>
栽每窠先下麥糠少許地宜虛春暖則鋤㧞薹時頻澆<lb/>
<pb n="KR3d0003_WYG_005-14a"/>
㔇麥時人多食解暑毒<lb/>
　　　䪥<hi>薤同</hi>
齊民要術薤宜白軟良地三轉乃佳二月三月種<hi>八月九月</hi>
<hi>種亦得</hi>率七八支為一本<hi>諺曰葱三蒜四移葱者三支為一本種薤者四支為一科然支</hi>
<hi>多者科圓大故以七八為率</hi>薤子三月葉青便出之<hi>未青而出者肉未滿令薤瘦</hi>
燥曝挼去莩餘切卻殭根<hi>留殭根而濕者即痩細不得肥也</hi>先重耬耩<lb/>
地壠燥培而種之<hi>壠燥則薤肥耩重則白長</hi>率一尺一本葉生即鋤<lb/>
鋤不厭數<hi>薤性多穢荒則羸痩</hi>五月鋒八月初耩<hi>不耩則白短</hi>葉不用<lb/>
<pb n="KR3d0003_WYG_005-14b"/>
剪<hi>剪則損白供常食者别種</hi>九月十月出賣<hi>經乆不佳也</hi>擬種子至春地<lb/>
釋即曝之　崔寔曰正月可種薤韭七月别種薤矣<lb/>
四時類要正月上辛日掃去薤畦中枯葉下水加糞<lb/>
　　　葱<lb/>
齊民要術收葱子必薄布隂乾勿令浥鬱<hi>葱性熱不喜浥鬱浥鬱則</hi>
<hi>不生</hi>其擬種之地必須春種菉豆五月掩殺之比至七月<lb/>
耕數徧一畆用子四五升<hi>良田五升薄地四升</hi>炒榖拌和之<hi>葱子性澁</hi>
<hi>不以榖和下不均調不炒榖則草穢生</hi>兩耬重耩竅瓠下之以批<hi>蒲結反</hi>契<lb/>
<pb n="KR3d0003_WYG_005-15a"/>
<hi>蘓結反</hi>繫腰曳之七月納種至四月始鋤鋤徧仍剪剪與<lb/>
地平<hi>高留則無葉深剪則傷根</hi>剪欲旦起避熱時良地三剪薄地再<lb/>
剪八月止<hi>不剪則不茂剪過則根跳若八月不止則葱無袍而損白</hi>十二月盡掃去<lb/>
枯葉枯袍<hi>不去枯葉春葉則不茂</hi>二月三月出之<hi>良地二月出薄地三月出</hi>收<lb/>
子者别留之葱中亦種胡荽尋手供食乃至孟冬為葅<lb/>
亦不妨　四時類要種葱炒榖攪匀塞耬一眼於一眼<lb/>
中種之他月葱出取其塞耬一眼之地中土培之疏密<lb/>
恰好乂不勞移<lb/>
<pb n="KR3d0003_WYG_005-15b"/>
　　　韭<lb/>
齊民要術收韭子如葱子法<hi>若市中買韭子宜試之以銅鐺盛水于火上微煮韭</hi>
<hi>子須㬰芽生者好芽不生者是浥鬱矣</hi>治畦下水糞覆悉與葵同然畦欲<lb/>
極深<hi>韭一剪一加糞又根性上跳故須深也</hi>二月七月種種法以升盞合<lb/>
地為處布子于圍内<hi>韭性内生不向外長圍種令科成</hi>薅令常淨<hi>韭性多穢</hi>
<hi>數薅為良</hi>高數寸剪之<hi>初種嵗止一剪</hi>至正月掃去畦中陳葉凍解<lb/>
以鐵杷耬起下水加熟糞韭高三寸便剪之剪如葱法<lb/>
一嵗之中不過五剪<hi>每剪杷耬下水加糞悉如初</hi>收子者一剪即留<lb/>
<pb n="KR3d0003_WYG_005-16a"/>
之若旱種者但無畦與水耳杷糞悉同一種永生<hi>諺曰韭者</hi>
<hi>懶人菜以其不須嵗種也聲類曰韭者乆也一種永生</hi>　崔寔曰正月上辛日掃<lb/>
除韭畦中枯葉七月藏韭菁<hi>菁韮花也</hi>　四時類要九月收<lb/>
韭子種韭第一番割棄之主人勿食韭不如栽作行令<lb/>
通鋤割一徧以杷耬之令根不相接為佳如此當葉濶<lb/>
如薤　博聞録韭畦若用雞糞尤好<lb/>
　　　胡荽<lb/>
齊民要術胡荽宜黒輭青沙良地三徧熟耕<hi>樹隂下得禾豆處亦</hi>
<pb n="KR3d0003_WYG_005-16b"/>
<hi>得</hi>春種者用秋耕地開春凍解地起有潤澤時急接澤<lb/>
種之種法近市負郭田一畆用子二升故穊種漸鋤取<lb/>
賣供生菜也外舍無市之處一畆用子一升疎密正好<lb/>
六七月種先燥曬欲種時布子于堅地一升子與一掬<lb/>
濕土和之以腳蹉令破作兩段<hi>多種者以塼瓦蹉之亦得以木礱礱之亦得子</hi>
<hi>有兩仁仁仁各著故不破兩段則疏密水裛而不生著土者令注入殻中則生疾而長速種時欲燥此菜非雨</hi>
<hi>不生所以不求濕下也</hi>於旦暮潤時以耬耩作壟以手散子即勞<lb/>
令平<hi>春雨難期必須藉澤蹉跎失機則不得矣地正月中凍解者時節既早雖浸芽不生但燥種之不須</hi>
<pb n="KR3d0003_WYG_005-17a"/>
<hi>浸子地若二月始解者嵗月稍晩恐澤少不時生失嵗計矣便于暖處籠盛胡荽子一日三度以水沃之二三</hi>
<hi>日則芽生于旦暮時接潤漫擲之數日悉出矣大體與種麻相似假令十日二十日未出者亦勿怪之尋自當</hi>
<hi>出有草乃令㧞之</hi>菜生二三寸鋤去穊者供食及賣十月足霜<lb/>
乃收之取子者仍留根間<hi>古莧反</hi>㧞令稀<hi>穊即不生</hi>以草覆上<lb/>
<hi>覆者得供生食乂不凍死</hi>乂五月子熟拔取曝乾<hi>勿使令濕濕則裛鬱</hi>格柯打<lb/>
出作蒿篅盛之冬日亦得入窖夏還出之但不濕亦得<lb/>
五六年停一畆收十石都邑糶賣石堪一疋絹若地柔<lb/>
良不須重加耕墾者於子熟時好子稍有零落者然後<lb/>
<pb n="KR3d0003_WYG_005-17b"/>
㧞取直深細鋤地一徧勞令平六月連雨時穭<hi>音吕</hi>生者<lb/>
亦尋滿地省耕種之勞秋種者五月子熟㧞去急耕十<lb/>
餘日又一轉入六月又一轉令好調熟如麻地即於六<lb/>
月中旱時耬耩作壟搓子令破手散還勞令平一同春<lb/>
法但既是旱種不須耬潤此菜旱種非連雨不生所以<lb/>
不同春月要求濕下種後未遇連雨雖一月不生亦勿<lb/>
怪麥底地亦得種止須急耕調熟雖名秋種㑹在六月<lb/>
六月中無不霖遇連雨生則根强科大七月種者雨多<lb/>
<pb n="KR3d0003_WYG_005-18a"/>
亦得雨少則生不盡但根細科小不同六月種者便十<lb/>
倍失矣大都不用觸地濕生高數寸鋤去穊者供食及<lb/>
賣作葅者十月足霜乃收一畆兩載載直絹三疋若留<lb/>
冬食者以草覆之得竟冬食其有春種小小供食者自<lb/>
可畦種畦種者一如葵法挼子沃水生芽種之<hi>晝用箔蓋夜則</hi>
<hi>去之晝不蓋熱不生夜不去蟲棲之</hi>凡種菜子難生者皆水沃令芽生無<lb/>
不即生矣　博聞録胡荽必用月晦日晩下種<lb/>
　　　菠薐<hi>一名赤根</hi>
<pb n="KR3d0003_WYG_005-18b"/>
博聞録菠菜過月朔乃生須二十七八間種之月初即<lb/>
生　新添菠薐作畦下種如蘿蔔法春正月二月皆可<lb/>
種逐旋食用食不盡者滾湯内掠熟曬乾遇園枯時温<lb/>
水浸軟調食甚良秋社後二十日種者可於窨内收藏<lb/>
冬季常食青菜如欲出子十月内種訖至地凍時水渰<lb/>
過來年夏至後收子可為秋種<lb/>
　　　萵苣<lb/>
新添萵苣作畦下種如前法但可生芽先用水浸種一<lb/>
<pb n="KR3d0003_WYG_005-19a"/>
日于濕地上鋪襯置子於上以盆椀合之候芽微出則<lb/>
種春正月二月種之可為常食秋社前一二日種者霜<lb/>
降後可為醃菜如欲出種正月二月種之九十日收<lb/>
　　　同蒿<lb/>
新添同蒿作畦下種亦如前法春二月種可為常食秋<lb/>
社前十日種可為秋菜如欲出種春菜食不盡者可為<lb/>
子<lb/>
　　　人莧<lb/>
<pb n="KR3d0003_WYG_005-19b"/>
新添人莧作畦下種亦如前法但五月種之園枯則食<lb/>
如欲出種留食不盡者八月收子<lb/>
　　　藍菜<lb/>
務本新書二月畦種苗高剝葉食之剝而復生刀割則<lb/>
不長加火煮之以水淘浸或炒爁或拌食或包酸餡或<lb/>
捲餅生食頗有辛味五月園枯此菜獨茂故又曰主園<lb/>
菜食至冬月以草覆其根四月終結子可收作末<hi>比芥末</hi>
根又生葉乂食一年陜西多食此菜若中人之家但能<lb/>
<pb n="KR3d0003_WYG_005-20a"/>
自種三兩畦藍菜并一二畦韭周嵗之中甚省菜錢<lb/>
　　　莙薘<lb/>
新添莙薘作畦下種亦如蘿蔔法春二月種之夏四月<lb/>
移栽園枯則食如欲出子留食不盡者地凍時出於暖<lb/>
處收藏來年春透可栽收種<lb/>
　　　蘭香<hi>香菜附</hi>
齊民要術<hi>蘭香羅勒也中國為石勒諱故改今人因以名焉且蘭香之目美于羅勒之名故即而用</hi>
<hi>之</hi>三月中候棗葉始生乃種蘭香<hi>早種者徒費子耳天寒不生</hi>治畦<lb/>
<pb n="KR3d0003_WYG_005-20b"/>
下水一同葵法及水散子訖水盡簁熟糞僅得蓋子便<lb/>
止<hi>厚則不生弱苗故也</hi>晝日箔蓋夜即去之<hi>晝日不用見日夜須受露氣</hi>生即<lb/>
去箔常令足水六月連雨㧞栽之<hi>掐心栽泥中亦活</hi>作葅及乾<lb/>
者九月收<hi>晩即乾惡</hi>作乾者天晴時薄地刈取布地曝之乾<lb/>
乃挼取末瓮中盛須則取用<hi>拔根懸者裛爛又有雀糞塵土之患</hi>取子者<lb/>
十月收<hi>自餘雜香菜不列者種法悉與此同</hi>　博物志曰燒馬蹄羊角成<lb/>
灰春散著濕地羅勒乃生　博聞録香菜常以洗魚水<lb/>
澆之則香而茂溝泥水米泔尤佳<lb/>
<pb n="KR3d0003_WYG_005-21a"/>
　　　荏蓼<lb/>
齊民要術<hi>荏蓼紫蘇薑芥薫葉與荏同時宜畦種</hi>三月可種荏蓼<hi>荏子白者良黄</hi>
<hi>者不美</hi>荏性甚易生蓼尤宜水畦種也荏則隨宜園畔漫<lb/>
擲便嵗嵗自生矣荏子秋末成可收蓬於醤中藏之<hi>蓬荏</hi>
<hi>角也實成則惡</hi>其多種者如種榖法<hi>雀甚嗜之必須近人家種矣</hi>收子壓取<lb/>
油可以煮餅<hi>荏油色緑可愛其氣香美煮餅亞胡麻油而勝麻子脂膏麻子脂膏並有腥氣然荏</hi>
<hi>油不可為澤焦人髪研為羮臛美于麻子遠矣又可以為燭良地十石多種博榖則倍收諸田不同</hi>為帛<lb/>
煎油彌佳<hi>荏油性淳塗帛勝麻油</hi>蓼作葅者長二寸則剪絹袋盛<lb/>
<pb n="KR3d0003_WYG_005-21b"/>
沈於醬甕中又長更剪常得嫩者<hi>若待秋子成而落莖既堅硬葉又枯燥</hi>
取子者候實成速收之<hi>性易彫零晚則落盡</hi>五月六月中蓼可為<lb/>
虀以食莧<lb/>
　　　芹<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>
                    <hi>其吕反苦<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>江東呼苦蕒</hi>
齊民要術芹<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>收根畦種之常令足水尤忌潘<hi>普官切淅米汁</hi>
<hi>也</hi>泔及鹹水澆之則死性易繁茂而甜脆勝野生者白<lb/>
<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>尤宜糞嵗嵗可收<lb/>
　　　甘露子<lb/>
<pb n="KR3d0003_WYG_005-22a"/>
務本新書白地内區種暑月以麥糠蓋之承露滋息<lb/>
　　　豆豉<lb/>
四時類要六月造豆豉黒豆不限多少三二斗亦得淨<lb/>
淘宿浸漉出瀝乾蒸之令熟于簟上攤候温如人體蒿<lb/>
覆一如黄衣法三日一看候黄衣上徧即得又不可太<lb/>
過簸去黄曝乾以水浸拌之不得令太濕又不得令太<lb/>
乾但以手捉之使汁從指間出為候安甕中實築桑葉<lb/>
覆之厚可三寸以物蓋甕口密泥于日中七日開之曝<lb/>
<pb n="KR3d0003_WYG_005-22b"/>
乾又以水拌卻入甕中一如前法六七度候好顔色即<lb/>
蒸過攤卻火氣又入甕中實築之封泥即成矣<lb/>
　　　麩豉<lb/>
四時類要六月造麩䜴麥麩不限多少以水匀拌熟蒸<lb/>
攤候温如人體蒿艾罨取黄衣徧出攤曬令乾即以水<lb/>
拌令浥浥卻入缸甕中實捺安于庭中倒合在地以灰<lb/>
圍之七日外取出攤曬若顔色未深又拌依前法入甕<lb/>
中色好為度色好後又蒸令熱及熱入甕中築泥卻以<lb/>
<pb n="KR3d0003_WYG_005-23a"/>
冬取喫温暖勝豆䜴<hi>捺乃遏切搦也</hi>
　　果實<lb/>
　　　種棃<hi>插棃附</hi>
齊民要術種者棃熟時全埋之經年至春地釋分栽之<lb/>
多著熟糞及水至冬葉落附地刈殺之以炭火燒頭二<lb/>
年即結子<hi>若穭生及種而不栽者則著子遲每棃有十許子惟二子生棃餘皆生杜</hi>插者彌<lb/>
疾插法用棠杜<hi>棠棃大而細理杜次之桑棃大惡棗石榴上插得者為上棃雖治十收得一二</hi>
<hi>也</hi>杜如臂已上皆任插<hi>常先插杜經年後插之至冬俱下亦得然俱下者杜死則不生</hi>
<pb n="KR3d0003_WYG_005-23b"/>
<hi>也</hi>杜樹大者插五枝小者或三或二棃葉微動為上時<lb/>
將欲開莩為下時先作麻紉<hi>汝珍反</hi>纒十許匝以鋸截杜<lb/>
令去地五六寸<hi>不纒恐插時皮披留杜高者棃枝繁茂遇大風則披其高留杜者棃樹早成然</hi>
<hi>宜作蒿簟盛杜以土築之令沒風時以籠盛棃免披耳</hi>斜攕<hi>所咸反</hi>竹為籖刺皮木<lb/>
之際令深一寸許折取其美棃枝陽中者<hi>隂中枝則實少</hi>長五<lb/>
六寸亦斜攕之令過心大小長短與籖等以刀微<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>梨<lb/>
枝斜攕之際剝去黒皮<hi>勿令傷青皮青皮傷則死</hi>拔去竹籖即插梨<lb/>
令至<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>處木邊向木皮還近皮插訖以緜莫<hi>羃同</hi>杜頭封<lb/>
<pb n="KR3d0003_WYG_005-24a"/>
熟泥於上以土培覆令梨枝僅得出頭以土壅四畔當<lb/>
梨上沃水水盡以土覆之勿令堅固百不失一<hi>梨枝甚脆培土</hi>
<hi>時宜慎之勿使掌撥掌撥則折</hi>其十字破杜者十不收一<hi>所以然者木裂皮開虛燥</hi>
<hi>故也</hi>梨既生杜旁有葉出輒去之<hi>不去勢分梨長必遲</hi>凡插梨園中<lb/>
者用旁枝庭前者中心<hi>旁枝樹下易收中心上聳不妨</hi>用根蒂小枝樹<lb/>
形可喜五年方結子鳩腳老枝三年即結子而樹醜<hi>呉氏</hi>
<hi>本草曰金創乳婦不可食梨梨多食則損人非補益之物産婦蓐中及疾病未愈食梨多者無不致病欬逆氣</hi>
<hi>上者尤宜慎之</hi>凡遠道取梨枝者下根即燒三四寸亦可行數<lb/>
<pb n="KR3d0003_WYG_005-24b"/>
百里猶生<lb/>
　　　藏梨法<lb/>
齊民要術初霜後即收<hi>霜多則不得經夏也</hi>於屋下掘作深窨阬<lb/>
底無令潤濕收梨置中不須覆蓋便得經夏<hi>摘時必令好接勿令</hi>
<hi>損傷</hi>　凡醋梨易水熱煮則甜美而不損人也<hi>案此條首行原本脱</hi>
<hi>去齊民要術書名今校増</hi>
　　　桃<hi>櫻桃蒲萄附</hi>
齊民要術種法熟時合肉全埋糞地中<hi>直置几地則不生生亦不茂桃</hi>
<pb n="KR3d0003_WYG_005-25a"/>
<hi>性早實三嵗便結子故不求栽也</hi>至春既生移栽實地<hi>若仍處糞中則實小而味苦</hi>
栽法以鍬合土掘移之<hi>桃性易種難栽若離本土率多死故須然矣</hi>　又種<lb/>
法桃熟時於牆南陽中暖處深寛為阬選取好桃數十<lb/>
枚擘取核即納牛糞中頭向上取好爛糞和土厚覆之<lb/>
令厚尺餘至春桃始動時徐徐撥去糞土皆應生芽合<lb/>
取核種之萬不失一其餘以熟糞糞之則益桃味　桃<lb/>
性皮急四年以上宜以刀豎劙其皮<hi>不劙者皮急則死</hi>七八年<lb/>
便老<hi>老則子細</hi>十年則死<hi>是以宜嵗嵗常種之上人法候其子細便附土斫去枿  生者便為</hi>
<pb n="KR3d0003_WYG_005-25b"/>
<hi>少桃如此亦無窮也枿櫱同</hi>　櫻桃二月初山中取栽陽中者還種<lb/>
陽地隂中者還種隂地<hi>若隂陽易地則難生生亦不實此果性生隂地既入園囿便是</hi>
<hi>陽中故多難得生宜堅實之地不可用虛糞也</hi>　蒲萄蔓延性縁不能自舉作<lb/>
架以承之葉密隂厚可以避熱<hi>十月中去根一步許掘作坑收卷蒲萄悉埋之</hi>
<hi>近枝莖薄安黍穰彌佳無穰直安土亦得不宜濕濕則冰凍二月中還出舒而上架性不耐寒不埋則死其嵗</hi>
<hi>乆根莖麤大者宜遠根作坑勿令莖折其坑外處亦掘土并穰培覆之</hi>　博聞録蒲萄宜<lb/>
栽棗樹邊春間鑽棗樹作一竅引蒲萄枝從竅中過蒲<lb/>
萄枝長塞滿竅子斫去蒲萄根托棗根以生其肉實如<lb/>
<pb n="KR3d0003_WYG_005-26a"/>
棗北地皆如此種<lb/>
　　　李<lb/>
齊民要術李性耐乆樹得三十年老雖枝枯子亦不細<lb/>
　嫁李法正月一日或十五日以磚石著李樹岐中令<lb/>
實繁　又法臘月中以杖微打岐間正月晦日復打之<lb/>
亦足子也　李樹桃樹並欲鋤去草穢而不用耕墾<hi>耕則</hi>
<hi>肥而無實樹下犁撥亦死</hi>桃李大率方兩步一根<hi>大槩連隂則子細而味亦不佳</hi>
　　　梅杏<lb/>
<pb n="KR3d0003_WYG_005-26b"/>
齊民要術栽種與桃李同　作白梅梅子酸核初成時<lb/>
摘取夜以鹽汁漬之晝則日曝凡作十宿十浸十日便<lb/>
成矣調鼎和虀所在多入也　作烏梅亦以梅子核初<lb/>
成時摘取籠盛於突上熏之令乾即成矣烏梅入藥不<lb/>
任調食也　作杏李麨法杏李熟時多收取盆中研之<lb/>
生布絞取濃汁塗盤中日曬乾以手磨刮取之可和水<lb/>
為漿及和米麨所在多入也　四時類要熟杏和肉埋<lb/>
糞土中至春既生三月移栽實地既移不得更於糞地<lb/>
<pb n="KR3d0003_WYG_005-27a"/>
必致少實而味苦移須含土三步一樹穊即味甘服食<lb/>
之家尤宜種之<lb/>
　　　柰林檎<lb/>
齊民要術柰林檎不種但栽之<hi>種之雖生而味不成</hi>取栽如壓桑<lb/>
法<hi>此果根不浮薉栽故難求是以須壓也</hi>　又法栽如桃李法　林檎樹<lb/>
以正月二月中反斧斑駮椎之則饒子<lb/>
　　　棗<hi>㮕棗附</hi>
齊民要術常選好味者留栽之候棗葉始生而移之<hi>棗性</hi>
<pb n="KR3d0003_WYG_005-27b"/>
<hi>硬故生晚栽早者堅垎生遲也</hi>三步一樹行欲相當<hi>地不耕也</hi>欲令牛馬履<lb/>
踐令淨<hi>棗性堅强不宜苗稼是以不耕荒穢則蟲生所以須淨地堅饒實故宜踐也</hi>正月一<lb/>
日日出時反斧斑駮椎之名曰嫁棗<hi>不椎則花而無實斫則子萎而落也</hi>
候大蠶入簇以杖擊其枝間振去狂花<hi>不打花繁實不成</hi>全赤<lb/>
即收　收法日日撼而落之為上<hi>半赤而收者肉未充滿乾則色黄而皮皺</hi>
<hi>將赤味亦不佳全赤不收乆則皮破復有烏鳥啄之</hi>　㮕<hi>音軟</hi>棗隂地種之陽中則<lb/>
少實足霜色殷然後收之早收者澁不任食也　作酸<lb/>
棗麨法多收紅軟者箔上日曝令乾大釡煮之水僅足<lb/>
<pb n="KR3d0003_WYG_005-28a"/>
淹一沸即漉出盆研之生布絞取濃汁塗盤上或盆中<lb/>
盛暑日曝使乾漸以手摩挲取為末以方寸匕投於一<lb/>
椀水中酸甜味足即成好漿遠行用和米麨饑渴得當<lb/>
也<lb/>
　　　栗<hi>榛附</hi>
齊民要術栗種而不栽<hi>栽者雖生尋死矣</hi>栗初熟時出殻即於<lb/>
屋裏埋著濕土中<hi>埋必須深勿令凍徹若路遠者以韋囊盛之停二日已上見風日者則不</hi>
<hi>復生</hi>至春二月悉芽生出而種之既生數年不用掌近<hi>凡新</hi>
<pb n="KR3d0003_WYG_005-28b"/>
<hi>栽之樹皆不用掌近栗性尤甚也</hi>三年内每到十月常須草裹至二月<lb/>
乃解<hi>不裹則凍死</hi>　大戴禮夏小正曰八月栗零而後取之<lb/>
不言剝之　榛齊民要術栽種與栗同　周官注曰榛<lb/>
似栗而小説文曰榛似梓實如小栗衛詩曰山有蓁詩<lb/>
義疏云蓁栗屬或從木有兩種其一種大小枝葉皆如<lb/>
栗其子形似杼子味亦如栗所謂樹之榛栗者其一種<lb/>
枝莖如木蓼葉如牛李色生高丈餘其核中悉如李作<lb/>
胡桃味膏又美亦可食噉漁陽遼代上黨皆饒其枝莖<lb/>
<pb n="KR3d0003_WYG_005-29a"/>
生樵爇燭明而無煙<lb/>
　　　柿<lb/>
齊民要術柿有小者栽之無者取枝於㮕棗根上插之<lb/>
如插棃法<lb/>
　　　安石榴<lb/>
齊民要術栽石榴法三月初取枝大如手大指者斬令<lb/>
長一尺半八九枝共為一科燒下頭二寸<hi>不燒則漏汁矣</hi>掘圓<lb/>
阬深一尺七寸口徑尺豎枝於阬畔<hi>環圓布枝令匀調也</hi>置枯骨<lb/>
<pb n="KR3d0003_WYG_005-29b"/>
礓石於枝間<hi>骨石是樹性所宜</hi>下土築之一重土一重骨石平<lb/>
坎止<hi>其土令沒枝頭一寸許也</hi>水澆常令潤澤既生又以骨石布其<lb/>
根下則科圓滋茂可愛<hi>若孤根獨立者雖生亦不佳</hi>十月中以蒲藁<lb/>
裹而纒之<hi>不裹則凍死也</hi>二月初乃解放若不能得多枝者取<lb/>
一長條燒頭圓屈如牛拘而横埋之亦得然不及上法<lb/>
根彊早成其拘中亦安骨石其斸根栽者亦圓布之安<lb/>
骨石於其中也<lb/>
　　　木瓜<lb/>
<pb n="KR3d0003_WYG_005-30a"/>
齊民要術木瓜種子及栽皆得壓枝亦生栽種與桃李<lb/>
同　務本新書木瓜秋社前後移栽至次年率多結子<lb/>
遠勝春栽<lb/>
　　　銀杏<lb/>
博聞録銀杏有雌雄雄者有三稜雌者有二稜須合種<lb/>
之臨池而種照影亦能結實　新添春分前後移栽先<lb/>
掘深坑下水攪成稀泥然後下栽子掘取時連土封用<lb/>
草或麻繩纒束則不致碎破土封<lb/>
<pb n="KR3d0003_WYG_005-30b"/>
　　　橙<lb/>
新添西川唐鄧多有栽種成就懷州亦有舊日橙樹北<lb/>
地不見此種若於附近地面訪學栽植甚得濟用　柑<lb/>
與橙同<lb/>
　　　橘<lb/>
新添西川唐鄧多有栽種成就懷州亦有舊日橘樹北<lb/>
地不見此種若於附近地面訪學栽植甚得濟用<lb/>
　　　樝子<lb/>
<pb n="KR3d0003_WYG_005-31a"/>
新添西川唐鄧多有栽種成就北地不見此種若於附<lb/>
近地面訪學栽植甚得濟用<lb/>
　　　諸果<lb/>
齊民要術崔寔曰正月自朔暨晦可移諸樹雜木唯有<lb/>
果實者及望而止<hi>望謂十五日</hi>過十五日則果少實食經云<lb/>
種名果法三月上旬斫取直好枝如大拇指長五尺<hi>類要</hi>
<hi>云一尺五寸</hi>内著芋頭中種之無芋大蕪菁根亦可<hi>類要云蘿蔔亦</hi>
<hi>得</hi>勝種核核三四年乃如此大耳可得行種　凡五果<lb/>
<pb n="KR3d0003_WYG_005-31b"/>
正月一日雞鳴時把火徧照其下則無蟲災　博聞録<lb/>
栁子厚郭槖駞𫝊所種樹或移徙無不活且碩茂早實<lb/>
以蕃有問之對曰凡植木之性其本欲舒其培欲平其<lb/>
土欲故其築欲密既然已勿動勿慮去不復顧其蒔也<lb/>
若子其置也若棄則其天者全而其性得矣他植者則<lb/>
不然根拳而土易其培之也若不過焉則不及茍有能<lb/>
反是者則又愛之太恩憂之太勤旦視而暮撫已去而<lb/>
復顧甚者爪其膚以騐其生枯搖其本以觀其疏密而<lb/>
<pb n="KR3d0003_WYG_005-32a"/>
木之性日已離矣雖曰愛之其實害之雖曰憂之其實<lb/>
讎之故不我若也　凡木皆有雌雄而雄者多不結實<lb/>
可鑿木作方寸穴取雌木填之乃實以銀杏雄樹試之<lb/>
便騐社日以杵舂百果樹下則結實牢不實者亦宜用<lb/>
此法果木有蟲蠧者用杉木作釘塞其穴蟲立死樹木<lb/>
有蟲蠧以芫花納孔中或納百部葉　嵗時廣記遯齋<lb/>
閑覽凡果木乆不實者以祭社餘酒灑之則繁茂倍常<lb/>
用人髪挂枝上則飛鳥不敢近結實時最忌白衣人過<lb/>
<pb n="KR3d0003_WYG_005-32b"/>
其下則其實盡落<lb/>
　　　接諸果<lb/>
四時類要正月取樹本大如斧柯及臂者皆堪接謂之<lb/>
樹砧砧若梢大即去地一尺截之若去地近截之則地<lb/>
力大壯矣夾煞所接之木梢即去地七八寸截之若砧<lb/>
小而高截則地氣難應須以細齒鋸截鋸齒麤即損其<lb/>
砧皮取快刀子於砧縁相對側劈開令深一寸每砧對<lb/>
接兩枝候俱活即待葉生去一枝弱者所接樹選其向<lb/>
<pb n="KR3d0003_WYG_005-33a"/>
陽細嫩枝如筯麤者長四寸許隂枝即少實其枝須兩<lb/>
節兼須是二年枝方可接接時微批一頭入砧處插砧<lb/>
縁劈處令入五分其入須兩邊批所接枝皮處插了令<lb/>
與砧皮齊切令寛急得所寛即陽氣不應急則力大夾<lb/>
煞全在細意酌度插枝了别取本色樹皮一片長尺餘<lb/>
濶三二分纒所接樹枝并砧縁瘡口恐雨水入纒訖即<lb/>
以黄泥泥之其砧面并枝頭并以黄泥封之對插一邊<lb/>
皆同此法泥訖仍以紙裹頭麻纒之恐其泥落故也砧<lb/>
<pb n="KR3d0003_WYG_005-33b"/>
上有葉生即旋去之乃以灰糞擁其砧根外以刺棘遮<lb/>
䕶勿使有物動撥其枝春雨得所尤易活其實内子相<lb/>
類者林檎棃向木瓜砧上栗子向櫟砧上皆活蓋是類<lb/>
也<lb/>
　<lb/>
　<lb/>
　<lb/>
　農桑輯要卷五<lb/>
</p>
<p>
</p>
  </div>
</body>
</text>
</TEI>
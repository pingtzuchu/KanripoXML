<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農桑輯要卷二</head> <lb/>
    <p>
<pb n="KR3d0003_WYG_002-1a"/>
欽定四庫全書<lb/>
　農桑輯要卷二<lb/>
　　　　　　　　　　　　元　司農司　撰<lb/>
　　播種<lb/>
　　　収九榖種<hi>黍稷稗稻麻大麥小麥大豆小豆</hi>
齊民要術凡五榖種子浥鬱則不生生者亦尋死種雜<lb/>
者禾則早晩不均舂復減而難熟糶賣以雜糅見訾炊<lb/>
㸑失生熟之節所以特宜存意不可徒然粟黍穄梁秫<lb/>
<pb n="KR3d0003_WYG_002-1b"/>
常嵗别収選好穗純色者劁<hi>才彫反</hi>刈高懸之以擬明年<lb/>
種子將種前二十許日開出水淘<hi>浮秕去則無莠</hi>即曬令燥種<lb/>
之　汜勝之書曰牽馬令就榖堆食數口以馬踐過為<lb/>
種無虸蚄等蟲也又種傷濕鬱熱則生蟲也又薄田不<lb/>
能糞者以原蠶矢雜禾種種之則禾不蟲又取馬骨剉<lb/>
一石以水三石煮之三沸漉去滓以汁漬附子五枚三<lb/>
四日去附子以汁和蠶矢羊矢各等分撓<hi>呼老反攪也</hi>令洞<lb/>
洞如稠粥先種二十日時以溲<hi>疎有反</hi>種如麥飯状當天<lb/>
<pb n="KR3d0003_WYG_002-2a"/>
旱燥時溲之立乾薄布數撓令乾明日復溲天隂雨則<lb/>
勿溲六七溲而止輒曝謹藏勿令復濕至可種時以餘<lb/>
汁溲而種之則禾稼不蝗蟲無馬骨亦可用雪汁雪汁<lb/>
者五榖之精也使稼耐旱常以冬藏雪汁器盛埋於地<lb/>
中治種如此則収常倍取麥種候熟可穫擇穗大强者<lb/>
斬束立場中之高燥處曝使極燥無令有白魚有輒揚<lb/>
治之取乾艾雜藏之麥一石艾一把藏以瓦器竹器順<lb/>
時種之則収常倍取禾種擇高大者斬一節下把懸高<lb/>
<pb n="KR3d0003_WYG_002-2b"/>
燥處苗則不敗欲知嵗所宜以布囊盛粟等諸物種平<lb/>
量之埋隂地冬至日窖埋冬至後五十日發取量之息<lb/>
最多者嵗所宜也　崔寔曰平量五榖各一升小罌盛<lb/>
埋牆隂下餘法同上　師曠占術曰五木者五榖之先<lb/>
欲知五榖但視五木擇其木盛者來年多種之萬不一<lb/>
失也　雜隂陽書曰禾生於棗或楊大麥生於杏小麥<lb/>
生於桃稻生於栁或楊黍生於榆大豆生於槐小豆生<lb/>
於李麻生於楊或荆又凡種禾宜寅午申忌乙丑壬癸<lb/>
<pb n="KR3d0003_WYG_002-3a"/>
秫忌寅晩禾忌丙大麥宜亥卯辰忌子丑戊己小麥忌<lb/>
與大麥同稻宜戊己四季日忌寅卯辰甲乙黍宜已酉<lb/>
戌忌寅卯丙午穄忌未寅大豆宜申子壬忌卯午丙子<lb/>
甲乙小豆忌與大豆同麻忌四季日戊己凡五榖大判<lb/>
宜上旬次中旬　史記曰隂陽之家拘而多忌止可知<lb/>
其梗概不可委曲從之諺曰以時其澤為上䇿也<lb/>
　　　種榖<lb/>
齊民要術凡榖成熟有早晩苗稈有高下収實有多少<lb/>
<pb n="KR3d0003_WYG_002-3b"/>
質性有强弱米味有美惡粒實有息耗<hi>早熟者苗短而収多晩熟者苗</hi>
<hi>長而収少强苗者短黄榖之屬是也弱苗者長青白黒者是也収少者美而耗収多者惡而息也</hi>地勢<lb/>
有良薄<hi>良田宜種晩薄田宜種早良田非獨宜晩早亦無害薄地宜早晩必不成實也崔寔曰美田欲</hi>
<hi>稠薄田欲稀</hi>山澤有異宜<hi>山田種强苗以避風霜澤田種弱苗以求華實也</hi>順天時<lb/>
量地利則用力少而成功多任情返道勞而無獲凡榖<lb/>
田菉豆小豆底為上麻黍胡麻次之蕪菁大豆為下<hi>常見</hi>
<hi>𤓰底不減菉豆本既不論聊復記之</hi>凡春種欲深夏種欲淺凡種榖雨後<lb/>
為佳遇小雨宜接濕種遇大雨待薉<hi>音穢</hi>生<hi>小雨不接濕無以生禾苗</hi>
<pb n="KR3d0003_WYG_002-4a"/>
<hi>大雨不待白背濕轆則令苗痩薉若盛者先鋤一徧然後納種乃佳也</hi>春若遇早秋耕之<lb/>
地得仰壟待雨<hi>春耕者不中也</hi>夏若仰壟匪直盪汰不生兼與<lb/>
草薉俱出凡田欲早晩相雜<hi>嵗道有所宜</hi>有閏之嵗節氣近<lb/>
後宜晩田然大率欲早早田倍多於晩<hi>早田淨而易治晩者蕪穢難治</hi>
<hi>其収之多少從嵗所宜非闗早晩然早榖皮薄米實而多晩榖皮厚米少而虛也</hi>苗生如馬耳<lb/>
則鏃<hi>初角反</hi>鋤<hi>諺曰欲得榖馬耳鏃</hi>稀豁之處鋤而補之凡五榖唯<lb/>
小鋤之為良<hi>小鋤者非直省功榖亦倍勝大鋤者草根繁茂用功多而収益少</hi>苗出壟<lb/>
則深鋤鋤不厭數周而復始勿以無草而暫停<hi>鋤者非止除草</hi>
<pb n="KR3d0003_WYG_002-4b"/>
<hi>乃熟地而實多糠薄米息鋤得十徧便得八米也</hi>春鋤起地夏為除草故春鋤<lb/>
不用觸濕六月已後雖濕亦無嫌<hi>春苗既淺隂未覆地濕鋤則地堅夏苗隂</hi>
<hi>厚地不見日故雖濕亦無害矣管子曰為國者使農寒耕而熱芸芸除草也</hi>　吕氏春秋曰<lb/>
苗其弱也欲孤<hi>弱小也苗始生小時欲得孤特疏數則茂好也</hi>其長也欲相與<lb/>
俱<hi>言相依植不偃仆</hi>其熟也欲相扶<hi>相扶持不傷折</hi>是故三以為族乃<lb/>
多粟<hi>族聚也</hi>吾苗有行故速長弱不相害故速大横行必<lb/>
得從行必術正其行通其風<hi>行行列也</hi>凡種欲牛遲緩行種<lb/>
人令促步以足躡壟底<hi>牛遲即子匀足躡則苗茂足跡相接者亦不煩撻也</hi>熟速<lb/>
<pb n="KR3d0003_WYG_002-5a"/>
刈乾速積<hi>刈早則鎌傷刈晩則穗折遇風則收減濕積則藳爛積晩則損耗連雨則生耳</hi>　孝<lb/>
經援神契曰黄白土宜禾　汜勝之書曰種無期因地<lb/>
為時三月榆莢時雨膏地强可種禾植禾夏至後八九<lb/>
十日常夜半候之天有霜若白露下以平明時令兩人<lb/>
持長索相對各持一端以概禾中去霜露日出乃止如<lb/>
此禾稼五榖不傷矣　漢食貨志曰種榖必雜五種以<lb/>
備災害田中不得有樹用妨五榖力耕數耘収穫如盗<lb/>
宼之至董仲舒曰春秋他榖不書至於麥禾不成則書<lb/>
<pb n="KR3d0003_WYG_002-5b"/>
之以此見聖人於五榖最重麥禾也　種蒔直説芸苗<lb/>
之法其凡有四第一次曰撮苗第二次曰布第三次曰<lb/>
擁第四次曰復<hi>俗曰添米</hi>一功不至則稂莠之害秕糠之雜<lb/>
入之矣今之器以鋤營州之東以鏟爰有一器出自海<lb/>
壖號曰耬鋤<hi>耬様一如下種耬但獨腳無耬斗耳於獨腳下端從後向上斜鑿一竅兩轅中央近</hi>
<hi>後舊安耬斗處横桄中亦鑿一竅鋤制柄項彎曲一如芸苗鋤但其柄純以鐵為之麄細上下若一鋤刃尖圓</hi>
<hi>如杏葉様用時將鋤柄於耬腳下端斜竅中穿過其柄末上出横桄竅中其鋤刃横冒於耬腳下端</hi>撮苗<lb/>
後用一驢帶籠觜挽之初用一人撁慣熟不用人止一<lb/>
<pb n="KR3d0003_WYG_002-6a"/>
人輕扶入土二三寸其深痛過鋤力三倍所辦之田日<lb/>
不啻二十畆今燕趙多用之名曰劐子劐子之制又少<lb/>
異於此<hi>劐子第一徧即成溝子榖根未成不耐旱耬鋤刃在土中故不成溝子第二徧加擗土木鴈翅</hi>
<hi>方成溝子其土分壅榖根擗土用木厚三寸濶三寸長七寸取成三角様前為尖中鑿一竅長一寸濶半寸穿</hi>
<hi>於鐵鋤柄上壓鋤刃上</hi>　韓氏直説如耬鋤過苗間有小豁不到<lb/>
處用鋤理撥一徧如種黍粟大小等田當用一尺三寸<lb/>
寛腳種蒔下種<hi>易使鋤耬故也</hi>如種麻麥用狹腳種蒔則可<lb/>
　　　大小麥<hi>青稞附</hi>
<pb n="KR3d0003_WYG_002-6b"/>
齊民要術大小麥皆須五月六月暵地<hi>不暵地而種者其収倍薄崔寔</hi>
<hi>曰五月六月菑麥田也</hi>　孝經援神契云黒墳宜麥　汜勝之書<lb/>
曰種麥得時無不善早種則蟲而有節晩則穗小而少<lb/>
實當種麥若天旱無雨澤則薄漬麥種以酢<hi>醋同</hi>漿并蠶<lb/>
矢夜半漬向晨速投之令與白露俱下酢漿令麥耐旱<lb/>
蠶矢令麥忍寒麥生黄色傷於太稠稠者鋤而稀之<lb/>
崔寔曰凡種大小麥得白露節可種薄田秋分種中田<lb/>
後十日種美田惟<graphic n="KR1855" url="https://raw.githubusercontent.com/kanripo/KR-Gaiji/master/images/KR1855.png" mimeType="image/png"/>
                    <hi>古猛反大麥類</hi>麥早晩無常正月可種春<lb/>
<pb n="KR3d0003_WYG_002-7a"/>
麥<hi>案齊民要術春麥下有豍豆二字</hi>盡二月止青稞<hi>苦禾反/麥石</hi>麥<hi>治打時稍難惟</hi>
<hi>映日用碌碡碾</hi>與大麥同時熟麫堪作麨及餺飥甚美磨盡無<lb/>
麩<hi>鋤一徧佳不鋤亦得</hi>　四時類要曬大小麥今年収者于六月<lb/>
掃庭除候地毒熱衆手出麥薄攤取蒼耳碎剉拌曬之<lb/>
至未時及熱収可以二年不蛀若有陳麥亦須依此法<lb/>
更曬須在立秋前秋後則蟲生恐無益矣　士農必用<lb/>
古農語云彭祖壽年八百不可忘了稙蠶稙麥又云社<lb/>
後種麥爭囘耬又云社後種麥爭囘牛言奪時甚急也<lb/>
<pb n="KR3d0003_WYG_002-7b"/>
　韓氏直説五六月麥熟帶青収一半合熟収一半若<lb/>
過熟則抛費每日至晩即便載麥上場堆積用苫繳覆<lb/>
以防雨作如搬載不及即于地内苫積天晴乘夜載上<lb/>
場即攤一二車薄則易乾碾過一徧翻過又碾一徧起<lb/>
稭下場揚子収起雖未淨直待所収麥都碾盡然後將<lb/>
未淨稭稈再碾如此可一日一場比至麥収盡已碾訖<lb/>
三之二農家忙併無似蠶麥古語云収麥如救火若少<lb/>
遲慢一值隂雨即為災傷遷延過時秋苗亦誤鋤治<lb/>
<pb n="KR3d0003_WYG_002-8a"/>
　　　水稻<lb/>
齊民要術稻無所縁唯嵗易為良選地欲近上流<hi>地無良薄</hi>
<hi>水清則稻美也</hi>三月種者為上時四月上旬為中時中旬為下<lb/>
時先放水十日後曳轆軸十徧<hi>徧數唯多為良</hi>地既熟淨淘種<lb/>
子<hi>浮者不去秋則生稗</hi>漬經三宿漉出内草篅<hi>市專反判竹圜以盛榖</hi>裛之<lb/>
復經三宿芽長二分一畆三升擲三日之中令人驅鳥<lb/>
稻苗長七八寸陳草復起以鎌侵水芟之草悉膿死稻<lb/>
苗漸長復須薅<hi>㧞草曰薅虎高反</hi>薅訖決去水曝根令堅量時<lb/>
<pb n="KR3d0003_WYG_002-8b"/>
水旱而溉之將熟又去水霜降穫之<hi>早刈米青而不堅晩刈零落而損収</hi>
北土高原本無陂澤隨逐隈曲而田者二月冰解地乾<lb/>
燒而耕之仍即下水十日塊既散液持木斫平之納種<lb/>
如前法既生七八寸㧞而栽之<hi>既非嵗易草稗俱生芟亦不死故須栽而薅之</hi>
溉灌収刈一如前法畦㽟<hi>音劣堤厓也</hi>大小無定須量地宜<lb/>
取水均而已藏稻必須用簞<hi>此既水榖窖埋得地氣則爛敗也</hi>春稻必<lb/>
須冬時積日燥曝一夜置霜露中即舂<hi>苦冬舂不乾即米青赤脈起不</hi>
<hi>經霜不燥曝則米碎矣</hi>秫稻法一切同　周官曰稻人掌稼下地<lb/>
<pb n="KR3d0003_WYG_002-9a"/>
<hi>鄭注以水澤之地種榖也謂之稼者有似嫁女相生</hi>以瀦畜水以防止水以溝蕩<lb/>
水以遂均水以列舍水以澮寫水以涉揚其芟作田<hi>鄭注</hi>
<hi>鄭司農説瀦防以春秋傳曰町原防規偃豬以列舍水列者非一道以去水也以涉揚其芟以其水寫故得行</hi>
<hi>其田中舉其芟鈎也杜子春讀蕩為和蕩謂以溝行水也𤣥謂偃瀦者畜流水之陂也防瀦旁堤也遂田首受</hi>
<hi>水小溝也列田之畦㽟也澮田尾去水大溝作猶治也開遂舍水于列中因涉之揚去前年所芟之草而治田</hi>
<hi>種稻</hi>凡稼澤夏以水殄草而芟夷之<hi>鄭注殄病也絶也鄭司農説芟夷以春秋</hi>
<hi>傳曰芟夷藴崇之今時謂禾下麥為夷下麥言芟刈其禾于下種麥也𤣥謂將以澤地為稼者必於夏六月之</hi>
<hi>時大雨時行以水病絶草之後生者至秋水涸芟之明年乃稼</hi>澤草所生種之芒種<hi>鄭注</hi>
<pb n="KR3d0003_WYG_002-9b"/>
<hi>鄭司農云澤草之所生其地可種芒種芒種稻麥也</hi>　汜勝之書曰種稻春凍解<lb/>
耕反其土種稻區不欲大大則水深淺不適冬至後一<lb/>
百一十日可種稻始種稻欲濕濕者缺其塍<hi>食陵反畦畔也</hi>令<lb/>
水道相直夏至後大熱令水道錯　崔寔曰三月可種<lb/>
粳稻稻美田欲稀薄田欲稠<lb/>
　　　旱稻<lb/>
齊民要術旱稻用下田白土勝黒土<hi>非言下田勝高原但下停水者不得</hi>
<hi>禾豆麥稻四種雖澇亦収所謂彼此俱穫不失地利故也下田種者用功多高原種者與禾同等也</hi>凡下<lb/>
<pb n="KR3d0003_WYG_002-10a"/>
田停水處燥則堅垎<hi>胡格反土乾也</hi>濕則汙泥難治而易荒墝<lb/>
<hi>口交反</hi>埆<hi>音殻</hi>而殺種其春耕者殺種尤甚故宜五六月暵<lb/>
之以擬大麥麥時水澇不得納種者九月中復一轉至<lb/>
春種稻萬不失一<hi>春耕者十不収五蓋誤人耳</hi>凡種下田不問秋夏<lb/>
候水盡地白背時速耕杷勞<hi>杷白駕反</hi>頻翻令熟<hi>過燥則堅遇雨則泥</hi>
<hi>所以宜速耕也</hi>二月半種稻為上時三月為中時四月初及半<lb/>
為下時漬種如法裛令開口耬耩䅖種之<hi>耩故項反䅖烏感反䄋種</hi>
<hi>者省種而生科又勝擲者</hi>即再徧勞<hi>若嵗寒早種慮時晩即不漬種恐芽焦也</hi>其土黒堅<lb/>
<pb n="KR3d0003_WYG_002-10b"/>
彊之地種未生前遇旱者欲得令牛羊及人踐履之濕<lb/>
則不用一迹入也稻既生猶欲令人踐壟背<hi>踐者茂而多實也</hi>
苗長三寸杷勞而鋤之鋤唯欲速<hi>稻苗性弱不能扇草宜數鋤之</hi>每經<lb/>
一雨輒欲杷勞苗高尺許則鋒<hi>古農器</hi>天雨無所作宜冒<lb/>
雨薅之科大如穊者五六月中霖雨時㧞而栽之<hi>栽法欲淺</hi>
<hi>令其根鬚四散則滋茂深而直下者聚而不科其苗長者亦可㧞去葉端數寸勿傷其心也</hi>入七月<lb/>
不復任栽<hi>七月百草成時晩故也</hi>其高田種者不求極良唯須廢<lb/>
地<hi>過良則苗折廢地則無草</hi>亦秋耕杷勞令熟至春黄場<hi>始章反</hi>納種<lb/>
<pb n="KR3d0003_WYG_002-11a"/>
<hi>不宜濕下</hi>餘法悉與下田同<lb/>
　　　黍穄<hi>稗附</hi>
齊民要術凡黍穄田新開荒為上大豆底為次榖底為<lb/>
下地必欲熟<hi>再轉乃佳若春夏耕者下種後再勞為良</hi>一畆用子四升三月<lb/>
上旬種者為上時四月上旬為中時五月上旬為下時<lb/>
夏種黍穄與植榖同時非夏者大率以椹赤為候<hi>諺曰椹釐</hi>
<hi>釐種黍時</hi>燥濕候黄場種訖不曳撻<hi>今時屯子也</hi>常記十月十一<lb/>
月十二月凍樹日種之萬不失一<hi>凍樹者凝霜封著木條也假令月三日涷</hi>
<pb n="KR3d0003_WYG_002-11b"/>
<hi>樹還以月三日種黍他皆倣此十月凍樹宜早黍十一月凍樹宜中黍十二月凍樹宜晩黍若從十月至正月</hi>
<hi>皆凍樹者早晩黍悉宜也</hi>刈穄欲早黍欲晩<hi>穄晩多零落黍早米不成諺曰穄青喉黍折頭</hi>
皆即濕踐<hi>乆漬則浥鬱燥踐多兜牟</hi>穄踐訖即蒸而裛之<hi>不蒸者難舂米碎至</hi>
<hi>春又土臭蒸則易舂米堅香氣經乆不歇也</hi>黍宜曬之令燥<hi>濕聚則鬱</hi>凡黍黏者<lb/>
収薄穄味美者亦収薄難舂　孝經援神契云黒墳宜<lb/>
黍　汜勝之書曰黍者暑也種者必待暑黍心未生雨<lb/>
灌其心心傷無實黍心初生畏天露令兩人對持長索<lb/>
概去其露日出乃止凡種黍覆土鋤治皆如禾法　稗<lb/>
<pb n="KR3d0003_WYG_002-12a"/>
既堪水旱種無不熟之時又特滋茂宜種之備凶年稗<lb/>
中有米熟時擣取米炊食之不減粱米又可釀作酒<hi>酒甚</hi>
<hi>美釅尤踰黍秫魏武使典農種之頃収二千斛斛得米三四斗大儉可磨食之若值豐年可以飯牛馬豬羊</hi>
　務本新書種糯不換糯米價值比黄米價高今有與<lb/>
糯米相類者白黄米是也舊呼糯不換宜多種之造酒<lb/>
為佳<lb/>
　　　粱秫<lb/>
齊民要術粱秫並欲薄地而稀種與植榖同時<hi>晩者全不収也</hi>
<pb n="KR3d0003_WYG_002-12b"/>
燥濕之宜杷勞之法一同榖苗収刈欲晩<hi>性不零落早刈損實</hi>
　　　大豆<hi>豍豆附</hi>
齊民要術春大豆次植榖之後二月中旬為上時三月<lb/>
上旬為中時四月上旬為下時嵗宜晩者五六月亦得<lb/>
然稍晩稍加種子地不求熟<hi>地過熟者苗茂而實少</hi>収刈欲晩<hi>此不</hi>
<hi>零落刈早損實</hi>鋤不過再葉落盡然後刈<hi>葉不盡則難治</hi>刈訖則速耕<lb/>
<hi>大豆性温秋不耕則無澤也</hi>　孝經援神契曰赤土宜菽也　氾勝<lb/>
之書曰大豆保嵗易為宜古之所以備凶年也謹計家<lb/>
<pb n="KR3d0003_WYG_002-13a"/>
口數種大豆率人五畆此田之本也三月榆莢時有雨<lb/>
高田可種大豆土和無塊畆五升土不和則益之種大<lb/>
豆夏至後二十日尚可種戴甲而生不用深耕大豆須<lb/>
均而稀豆花憎見日見日則黄爛而根焦也穫豆之法<lb/>
莢黒而莖蒼輒収無疑其實將落反失之故曰豆熟于<lb/>
場青莢在上黒莢在下　崔寔曰正月可種豍豆二月<lb/>
可種大豆又曰三月昏參夕杏花盛桑椹赤可種大豆<lb/>
四月時雨降可種大小豆美田欲稀薄田欲稠<lb/>
<pb n="KR3d0003_WYG_002-13b"/>
　　　小豆<hi>菉豆白豆附</hi>
齊民要術小豆大率用麥底然恐小晩有地者常須兼<lb/>
留去嵗榖下以擬之　氾勝之書曰小豆不保嵗難得<lb/>
椹黒時注雨種豆生布葉鋤之生五六葉又鋤之大豆<lb/>
小豆不可盡治也古所以不盡治者豆生布葉豆有膏<lb/>
盡治之則傷膏傷則不成而民盡治故其収耗折也菉<lb/>
豆白豆種法與小豆同<lb/>
　　　豌豆<lb/>
<pb n="KR3d0003_WYG_002-14a"/>
務本新書豌豆二三月種諸豆之中豌豆最為耐陳又<lb/>
収多熟早如近城郭摘豆角賣先可變物舊時莊農徃<lb/>
徃獻此豆以為嘗新蓋一嵗之中貴其先也又熟時少<lb/>
有人馬傷踐以此校之甚宜多種<lb/>
　　　薥黍<lb/>
務本新書薥黍宜下地春月早種省工収多耐用人食<lb/>
之餘擸碎多拌麩糠以飼五㹀外稭稈織箔夾籬寨作<lb/>
燒柴城郭貨賣亦可變物<lb/>
<pb n="KR3d0003_WYG_002-14b"/>
　　　蕎麥<lb/>
齊民要術凡蕎麥五月耕經二十五日草爛得轉并種<lb/>
耕三徧立秋前後皆十日内種之假如地耕三徧即三<lb/>
重著子下兩重子黒上一重子白皆有白汁滿如濃即<lb/>
須收刈之但對梢相撘鋪之其白者日漸盡變為黒如<lb/>
此乃為得所若待上頭總黒半已下黒子盡落矣<lb/>
　　　胡麻<hi>本草衍義曰止是脂麻也</hi>
齊民要術胡麻<hi>漢張騫從外國得麻種曰胡麻俗呼為烏麻非也今世有白胡麻八稜胡麻白</hi>
<pb n="KR3d0003_WYG_002-15a"/>
<hi>者油多而又可以為飯</hi>宜白地種二三月為上時四月上旬為中<lb/>
時五月上旬為下時<hi>月半前種者實多而成月半後種者少子而多秕也</hi>種欲截<lb/>
雨腳<hi>若不緣濕融而不生</hi>一畆用子二升漫種者先以耬耩然後<lb/>
散子空曳勞<hi>勞上加人則土厚不生</hi>耬耩者炒沙令燥中半和之<lb/>
<hi>不和沙下不均壟種若荒得用鋒耬</hi>鋤不過三徧刈束欲小<hi>束大則難燥打手復不勝</hi>
以五六束為一藂斜倚之<hi>不爾則風吹倒損收也</hi>候口開乘車詣<lb/>
田抖擻<hi>倒豎以小杖微打之</hi>還藂之三日一打四五徧乃盡耳<hi>若乘</hi>
<hi>濕横積蒸熱速乾雖鬱裛無風吹虧損又慮裛者不中為種子然油無損也</hi>　四時類要每<lb/>
<pb n="KR3d0003_WYG_002-15b"/>
科相去一尺為法<lb/>
　　　麻子<hi>蘇子附</hi>
齊民要術止取實者種斑黒麻子<hi>斑黒者實饒崔寔曰苴麻子黒又實而重</hi>
<hi>𢷬治作燭不作麻</hi>耕須再徧一畆用子二升三月種者為上時<lb/>
四月為中時五月初為下時大率二尺留一根<hi>穊則不成</hi>鋤<lb/>
常令淨<hi>荒則少實</hi>既放勃㧞去雄<hi>若未放勃去雄者則不成子實</hi>凡五榖地<lb/>
畔近道者多為六畜所犯宜種胡麻麻子以遮之<hi>胡麻六畜</hi>
<hi>不食麻子齧頭則科大收此二實足供美燭之費也</hi>慎勿于大豆地中雜種麻子<lb/>
<pb n="KR3d0003_WYG_002-16a"/>
<hi>扇地兩損而收並薄</hi>六月中可于麻子地間散蕪菁子而鋤之擬<lb/>
收其根　氾勝之書曰樹高一尺以蠶矢糞之無蠶矢<lb/>
以溷中熟糞亦善樹一升天旱以流水澆之無流水曝<lb/>
井水殺其寒氣以澆之雨澤時適勿澆澆不欲數霜下<lb/>
實成速斫之其樹大者以鋸鋸之　務本新書凡種五<lb/>
榖如地畔近道者亦可另種蘇子以遮六畜傷踐収子<lb/>
打油燃燈甚明或熬油以油諸物<lb/>
　　　麻<lb/>
<pb n="KR3d0003_WYG_002-16b"/>
齊民要術凡種麻用白麻子<hi>白麻子為雄麻顔色雖白齧破枯燥無膏潤者秕子</hi>
<hi>也亦不中種市糴者口含少時顔色如舊者佳如變黒者衰</hi>麻欲得良田不用故墟<lb/>
<hi>故墟有夥葉夭折之患不任作布也夥丁破反草葉壞也</hi>地薄者糞之<hi>糞宜熟無熟者用小豆底</hi>
<hi>亦得崔寔曰正月糞疇疇麻田也</hi>耕不厭熟<hi>縱横七徧已上則麻無葉也</hi>田欲嵗易<lb/>
<hi>抛子種則節高</hi>良田一畆用子三升薄田二升<hi>穊則細而不長稀則麄而皮惡</hi>
夏至前十日為上時至日為中時至後十日為下時<hi>麥黄</hi>
<hi>種麻麻黄種麥亦良候也諺曰夏至後不沒狗或答曰但雨多沒橐駞又諺曰五月及澤父子不相借言及澤</hi>
<hi>急也夏至後者匪唯淺短皮亦輕薄此亦趨時不可失也父子之間尚不相假借而况他人者也</hi>澤多<lb/>
<pb n="KR3d0003_WYG_002-17a"/>
者先漬麻子令芽生<hi>取雨水浸之生芽疾用井水則生遲浸法著水中如炊雨石米頃漉</hi>
<hi>出著席上布令厚三四寸數攪之令均得地氣一宿即芽出水若滂沛十日亦不生</hi>待地白背耬<lb/>
耩漫擲子空曳勞<hi>截雨腳即種者地濕麻生瘦待白背者麻生肥</hi>澤少者暫浸<lb/>
即出不得待生芽耬頭中下之<hi>不勞曳撻</hi>麻生數日中常驅<lb/>
雀<hi>葉青乃止</hi>布葉而鋤<hi>頻翻再徧止高而鋤者便傷麻稠弱不堪者㧞去</hi>勃如灰便<lb/>
刈<hi>刈㧞各隨鄉法未勃者收皮不成放勃不收即曬</hi>栞<hi>古典反/小束也</hi>欲小<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>普胡反</hi>欲<lb/>
薄<hi>為其易乾</hi>一宿輒翻之<hi>得霜露則/皮黄也</hi>穫欲淨<hi>有葉者易爛</hi>漚欲清<lb/>
水生熟合宜<hi>濁水則麻黒水少則麻脆生則難剥太爛則不任挽暖泉不冰凍冬日漚者最為柔</hi>
<pb n="KR3d0003_WYG_002-17b"/>
<hi>韌也</hi>　氾勝之書曰種枲太早則剛堅厚皮多節晩則皮<lb/>
不堅寧失于早不失于晩夏至後二十日漚枲枲和如<lb/>
絲<lb/>
　　　苧麻<lb/>
圖經苧根舊不載所出州土今閩蜀江浙有之其皮可<lb/>
以績布苗高七八尺葉如楮葉面青背白有短毛夏秋<lb/>
間著細穂青花其根黄白而輕虛二月八月採又有一<lb/>
種山苧亦相似謹按陸機草木疏云苧一科數十莖宿<lb/>
<pb n="KR3d0003_WYG_002-18a"/>
根在地中至春自生不須栽種荆揚間嵗三刈官令諸<lb/>
園種之剝取其皮以竹刮其表厚處自脱得裏如筋者<lb/>
煮之用緝今江浙閩中尚復如此孕婦胎損方所須又<lb/>
主白丹濃煮水浴之日三四差韋宙療癰疽發背初覺<lb/>
未成膿者以苧根葉熟擣傅上日夜數易之腫消則差<lb/>
矣　陶隱居云苧即今績麻也　新添栽種苧麻法三<lb/>
四月種子者初用沙薄地為上兩和地為次園圃内種<lb/>
之如無園者瀕河近井處亦得先倒劚土一二徧然後<lb/>
<pb n="KR3d0003_WYG_002-18b"/>
作畦濶半步長四步再劚一徧用腳浮躡或杴背浮按<lb/>
稍實不然著水虛懸再杷<hi>蒲巴反</hi>平隔宿用水飲畦明旦<lb/>
細齒杷浮耬起土再杷平隨時用濕潤畦土半升子粒<lb/>
一合相和匀撒子一合可種六七畦撒畢不用覆土覆<lb/>
土則不出于畦内用極細梢杖三四根撥刺令平可畦<lb/>
撘二三尺高棚上用細箔遮蓋五六月内炎熱時箔上<lb/>
加苫重蓋惟要隂密不致曬死但地皮稍乾用炊箒細<lb/>
灑水于棚上常令其下濕潤<hi>緣子未生芽或苗出力弱而不禁注水徒澆故也</hi>
<pb n="KR3d0003_WYG_002-19a"/>
遇天隂及早夜撤去覆箔至十日後苗出有草即㧞苗<lb/>
高三指不須用棚如地稍乾用微水輕澆約長三寸卻<lb/>
擇比前稍壯地别作畦移栽臨移時隔宿先將有苗畦<lb/>
澆過明旦亦將做下空畦澆過將苧麻苗用刃器帶土<lb/>
掘出轉移在内相離四寸一栽務要頻鋤三五日一澆<lb/>
如此將護二十日之後十日半月一澆至十月後用牛<lb/>
驢馬生糞蓋厚一尺預選秋耕擺熟肥土更用細糞糞<lb/>
過來年春首移栽地氣已動為上時芽動為中時苗長<lb/>
<pb n="KR3d0003_WYG_002-19b"/>
為下時栽法掘區成行方圍相去一尺五寸將畦中科<lb/>
苗移出栽于區内擁土區中以水湮之若夏秋移栽須<lb/>
趂雨水地濕分根連土於側近地内分栽亦可其移栽<lb/>
年深宿根者移時用刀斧將根截㫁長可三四指栽時<lb/>
成行作區方圍各離一尺五寸每區臥栽三二根棊盤<lb/>
相對擁土畢然後下水候三五日復澆苗高勤鋤旱則<lb/>
澆之若地遠移栽者須根科少帶元土蒲包封裹外復<lb/>
用席包掩合勿透風日雖數百里外栽之亦活栽培法<lb/>
<pb n="KR3d0003_WYG_002-20a"/>
如前初年長約一尺便割一鎌麻未堪用再候長成所<lb/>
割即堪績用至十月即將割過根楂用驢馬糞蓋厚一<lb/>
尺不致凍死至二月初杷去糞令苗出以後嵗嵗如此<lb/>
<hi>壓條滋茂如桑法移栽亦可</hi>第三年根科交結稠密不移必漸不旺<lb/>
即將本科周圍稠密新科再依前法分栽每嵗可割三<lb/>
鎌每割時須根傍小芽出土約高五分其大麻即為可<lb/>
割大麻既割其小芽榮長便是下次再割麻也若小芽<lb/>
過高大麻不割不唯小芽不旺又損已成之麻大約五<lb/>
<pb n="KR3d0003_WYG_002-20b"/>
月初一鎌六月半一鎌八月半一鎌唯中間一鎌長疾<lb/>
麻亦最好刈倒時隨即用竹刀或鐵刀從梢分批開用<lb/>
手剝下皮即以刀刮其白瓤其浮上皴皮自去縳作小<lb/>
栞撘於房上夜露晝曝如此五七日其麻自然潔白然<lb/>
後収之若值隂雨即於屋底風道内撘涼<hi>去聲</hi>恐經雨黒<lb/>
漬故也所剥之麻春夏秋温暖時分績與常法同若於<lb/>
冬月用温水潤濕易為分擘不然乾硬難分其績既成<lb/>
纒作纓子于水甕内浸一宿紡車紡訖用桑柴灰淋下<lb/>
<pb n="KR3d0003_WYG_002-21a"/>
水内浸一宿撈出每纑五兩可用一淨水盞細石灰拌<lb/>
匀置于器内停放一宿至來日擇去石灰郤用黍稭灰<lb/>
淋水煮過自然白輭曬乾再用清水煮一度别用水擺<lb/>
㧞極淨曬乾逗成纑鋪經緯織造與常法同此麻一嵗<lb/>
三割每畆得麻三十斤少不下二十斤目今陳蔡間每<lb/>
斤價鈔三百文已過常麻數倍善績者麻皮一斤得織<lb/>
一斤細者有一斤織布一疋次一斤半一疋又次二斤<lb/>
三斤一疋其布柔韌潔白比之常布又價高一二倍然<lb/>
<pb n="KR3d0003_WYG_002-21b"/>
則此麻但栽植有成便自宿根可謂暫勞永利矣<lb/>
　　　木棉<lb/>
新添栽木棉法擇兩和不下濕肥地于正月地氣透時<lb/>
深耕三徧擺蓋調熟然後作成畦畛每畦長八步濶一<lb/>
步内半步作畦面半步作畦背深斸二徧用杷耬平起<lb/>
出覆土於畦背上堆積至榖雨前後揀好天氣日下種<lb/>
先一日將已成畦畛連澆三水用水淘過子粒堆于濕<lb/>
地上瓦盆覆一夜次日取出用小灰搓得伶俐看稀稠<lb/>
<pb n="KR3d0003_WYG_002-22a"/>
撒於澆過畦内將元起取出覆土覆厚一指再勿澆待<lb/>
六七日苗出齊時旱則澆溉鋤治常要潔淨穊則移栽<lb/>
稀則不須每步只留兩苗稠則不結實苗長高二尺之<lb/>
上打去衝天心旁條長尺半亦打去心葉葉不空開花<lb/>
結實直待棉欲落時為熟旋熟旋摘隨即攤於箔上日<lb/>
曝夜露待子粒乾取下用鐵杖一條長二尺麤如指兩<lb/>
端漸細如赶餅杖樣用梨木板長三尺濶五寸厚二寸<lb/>
做成牀子逐旋取棉子置於板上用鐵杖旋旋赶出子<lb/>
<pb n="KR3d0003_WYG_002-22b"/>
粒即為淨棉撚織毛絲或棉装衣服特為輕暖<lb/>
　　　論九榖風土及種蒔時月<lb/>
榖之為品不一風土各有所宜種藝之時早晩又各不<lb/>
同案書禹貢冀州厥土惟白壤厥田惟中中兗州厥土<lb/>
黒墳厥田惟中下青州厥土白墳厥田惟上下徐州厥<lb/>
土赤埴墳厥田惟上中揚州厥土惟塗泥厥田惟下下<lb/>
荆州厥土惟塗泥厥田惟下中豫州厥土惟壤下土墳<lb/>
壚厥田惟中上梁州厥土青黎厥田惟下上雍州厥土<lb/>
<pb n="KR3d0003_WYG_002-23a"/>
惟黄壤厥田惟上上又周禮職方氏揚州荆州其榖宜<lb/>
稻豫州其榖宜五種<hi>鄭注黍稷菽麥稻</hi>青州其榖宜稻麥兗州<lb/>
其榖宜四種<hi>鄭注黍稷稻麥</hi>雍州其榖宜黍稷幽州其榖宜三<lb/>
種<hi>鄭注黍稷稻</hi>冀州其榖宜黍稷并州其榖宜五種<hi>鄭注同前</hi>合<lb/>
二經觀之雖幽并徐梁互闕所載而九州風土之宜其<lb/>
大凡可見矣然一州之内風土又各有所不同但條目<lb/>
繁多書不盡言耳觸類而求之茍塗泥所在厥田中下<lb/>
稻即可種不必拘以荆揚土壤黄白厥田上中黍稷梁<lb/>
<pb n="KR3d0003_WYG_002-23b"/>
菽即可種不必限于雍冀墳壚黏埴田雜三品麥即可<lb/>
種又不必以并青兗豫為定也若夫時之早晩案齊民<lb/>
要術有上中下三時大率以洛陽土中為凖此亦舉一<lb/>
隅之義爾以周公土圭之法推之洛南千里其地多暑<lb/>
洛北千里其地多寒暑既多矣種藝之時不得不加早<lb/>
寒既多矣種藝之時不得不加遲又山川高下之不一<lb/>
原隰廣隘之不齊雖南乎洛其間山原高曠景氣淒清<lb/>
與北方同寒者有焉雖北乎洛山隈掩抱風日和煦與<lb/>
<pb n="KR3d0003_WYG_002-24a"/>
南方同暑者有焉東西以是為差茍比而同之殆類夫<lb/>
膠柱而鼓瑟矣汜勝之書有言種無期因地為時此不<lb/>
刊之論也表而出之庶覽者有所折衷焉<lb/>
　　　論苧麻木棉<lb/>
大哉造物發生之理無乎不在苧麻本南方之物木棉<lb/>
亦西域所産近嵗以來苧麻藝于河南木棉種於陜右<lb/>
滋茂繁盛與本土無異二方之民深荷其利遂即已試<lb/>
之效令所在種之悠悠之論率以風土不宜為解蓋不<lb/>
<pb n="KR3d0003_WYG_002-24b"/>
知中國之物出于異方者非一以古言之胡桃西𤓰是<lb/>
不産于流沙葱嶺之外乎以今言之甘蔗茗芽是不産<lb/>
于牂柯卭筰之表乎然皆為中國珍用奚獨至於麻棉<lb/>
而疑之雖然託之風土種藝之不謹者有之抑種藝雖<lb/>
謹不得其法者亦有之故特列其種植之方于右庶勤<lb/>
于生業者有所取法焉他日功效有成當暑而被纖絺<lb/>
之衣盛冬而襲麗密之服然後知其不為無補矣<lb/>
　農桑輯要卷二<lb/>
</p>
<p>
</p>
  </div>
</body>
</text>
</TEI>
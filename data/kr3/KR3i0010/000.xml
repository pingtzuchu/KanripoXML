<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要</head>
    <p>
<pb n="KR3i0010_WYG_000-1a"/>
欽定四庫全書　　　　　子部九<lb/>
　提要　　　　　　　　　譜錄類一<hi>器物之屬</hi>
　　墨譜法式<lb/>
　　　　<hi>臣</hi>等謹案墨譜法式三卷宋李孝美撰孝美<lb/>
　　　　字伯揚自署趙郡人蓋沿唐俗稱郡望未知<lb/>
　　　　實籍何地其仕履亦未詳也前有紹聖乙亥<lb/>
　　　　馬涓序及李元膺序與通考所載合然二序<lb/>
　　　　皆稱墨譜而通考則題曰墨苑與序互異案<lb/>
<pb n="KR3i0010_WYG_000-1b"/>
　　　　書中出灰磨試二條註曰出墨苑則墨苑别<lb/>
　　　　為一書通考誤矣上巻凡采松造窰發火取<lb/>
　　　　烟和製入灰出灰磨試八圖中卷凡祖氏奚<lb/>
　　　　庭珪李超李庭珪李承宴李文用李惟慶陳<lb/>
　　　　贇張遇盛氏柴珣宣道宣徳猛州貢墨順州<lb/>
　　　　貢墨及不知名氏十六家之式亦各繪面圖<lb/>
　　　　漫圖惟以奚庭珪李庭珪分為二人且謂奚<lb/>
　　　　不如李逺甚與南唐書奚庭珪賜姓為李之<lb/>
<pb n="KR3i0010_WYG_000-2a"/>
　　　　説大異未詳何據姑廣異聞下卷凡牛皮膠<lb/>
　　　　鹿角膠減膠冀公異仲將墨庭珪墨古墨油<lb/>
　　　　烟墨叙藥品膠十一法而牛皮膠有二法庭<lb/>
　　　　珪墨有二法古墨有三法油烟墨有六法實<lb/>
　　　　二十法其持論皆剖析毫芒具有精理自明<lb/>
　　　　以來油烟盛行松烟之製久絶孝美所論雖<lb/>
　　　　今人所不能用然古法古式藉以得傳固博<lb/>
　　　　物者所當知矣<lb/>
<pb n="KR3i0010_WYG_000-2b"/>
　　墨經　　　　　　　　譜録類一<hi>器物之屬</hi>
　　　　<hi>臣</hi>等謹案墨經一巻舊載毛晉津逮祕書中<lb/>
　　　　題曰晁氏撰不著時代名字諸書引之亦但<lb/>
　　　　曰晁氏墨經考何薳春渚紀聞云晁季一生<lb/>
　　　　平無他嗜獨見墨喜動眉宇其所製銘曰晁<lb/>
　　　　季一寄寂軒造者不減潘陳又稱其與賀方<lb/>
　　　　回張秉道康為章皆能精究和膠之法其製<lb/>
　　　　皆如璧此書中論膠云有上等煤而膠不如<lb/>
<pb n="KR3i0010_WYG_000-3a"/>
　　　　法墨亦不佳如得膠法雖次煤而成善墨與<lb/>
　　　　所言精究和膠亦合疑為晁季一作也然晁<lb/>
　　　　公武讀書後志但有董乘墨譜一巻而不及<lb/>
　　　　此書不應其從父之作公武不見是為可疑<lb/>
　　　　考讀書志子部之叙稱九曰小説十曰天文<lb/>
　　　　厯算十一曰兵家十二曰類家十三曰雜藝<lb/>
　　　　十四曰醫書十五曰神仙十六曰釋書而今<lb/>
　　　　本所刋小説之後綴以王氏神仙傳葛洪神<lb/>
<pb n="KR3i0010_WYG_000-3b"/>
　　　　仙傳二種併不列神仙之標題以下即别標<lb/>
　　　　釋書類是今本佚其子部五類類書一類適<lb/>
　　　　在所佚之中<hi>案後志載墨譜於類書</hi>其不載亦不足疑<lb/>
　　　　矣季一名貫之晁説之之兄弟行朱弁風月<lb/>
　　　　堂詩話稱其官一曰檢討一曰察院不知實<lb/>
　　　　終於何職其事迹亦無考云乾隆四十六年<lb/>
　　　　十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3i0010_WYG_000-4a"/>
　　　　　　　總　校　官　<hi>臣</hi>　陸　費　墀<lb/>
<pb n="KR3i0010_WYG_000-5a"/>
墨譜法式原序<lb/>
士大夫之好事者蓄圗畫書刻噐用之類必皆以傳之<lb/>
乆者為貴書畫至於漫蝕而不完噐用至於詭怪而難<lb/>
辨則寳而蔵之為愈至而或者非之曰此世俗之人貴<lb/>
耳賤目者也道藝工巧無世無之何獨榮古而陋今乎<lb/>
是益不然大抵古人之敦重信實無所不用其極故其<lb/>
施之事物雖各述作不同然必要之盡善而後已其才<lb/>
不逮於盡善者有矣然非能傳之乆者也傳者斷木為<lb/>
<pb n="KR3i0010_WYG_000-5b"/>
棋梡革為鞠亦皆有法棋鞠戯玩之用爾古人為之猶<lb/>
且不茍而曰有法存焉况於不待為戯玩者乎嘗考周<lb/>
官究其為弓矢輪輿之類斬伐矯揉斵削之功筋角齒<lb/>
革羽毛之用必求之天時審之地氣然後以工巧成之<lb/>
其言纚纚若煩而不可信然而聖人存之以為書後世<lb/>
守之以為經由是益知夫古人制作其用心如此所以<lb/>
可貴於後世者然也趙郡李伯揚集墨譜三卷曰圗曰<lb/>
式曰法其講貫品藻無不詳雖使未嘗留意於其間者<lb/>
<pb n="KR3i0010_WYG_000-6a"/>
一觀其書而所得過半善辯者亦不能勝也其叙祖氏<lb/>
以下數十家類皆尊尚前軰而以後來者弗及豈特為<lb/>
好古者也葢伯揚之所集固嘗稽之舊聞而參以所試<lb/>
矣其制作之要已能自得其妙其品第去取信為不誣<lb/>
非所謂貴耳而賤目者也雖然觀其用心於一物必臻<lb/>
其極如此則擴而充之葢知其所學之必到也紹聖乙<lb/>
亥十一月二十日承議郎通判遂州軍州兼管内勸農<lb/>
事借緋馬涓序<lb/>
<pb n="KR3i0010_WYG_000-6b"/>
又序<lb/>
予友李伯揚以其所次墨譜寄予云予平生無所好顧<lb/>
獨好墨聞人有善墨求觀之不逺千里凡得古墨近百<lb/>
品森然如斷圭破璧膚理堅細擊之有聲試之其光如<lb/>
漆念世人不能盡見其乆而遂不傳也乃存其形製而<lb/>
書工之姓名於其上又嘗親至魯山從竈工野人講問<lb/>
為墨之法如伐松取煤品膠用藥揉劑入灰之類纎悉<lb/>
畢具有言所不能載者則見之圗畫欲使天下皆知為<lb/>
<pb n="KR3i0010_WYG_000-7a"/>
墨之法而從事於其間庶幾有如古人者出焉凡為書<lb/>
三卷書成乆而未有叙文願求重於君以行乎世予讀<lb/>
之而笑曰嗟乎如伯揚其可謂好事也哉夫墨几案間<lb/>
一閒澹物也世人徒以簡牘所資盖不可少其亦無足<lb/>
甚好者而伯揚汲汲焉如有聲色臭味酷好而力求之<lb/>
忘其身之勞也其用心不亦異乎既自以為可好因謂<lb/>
天下之人皆與已同欲推其所好者共之其又難哉此<lb/>
書之出如昌歜戎菽不惟同好者少其又且笑之以伯<lb/>
<pb n="KR3i0010_WYG_000-7b"/>
揚嗜好之癖也雖然亦安知無君子用是以知伯揚者<lb/>
昔嵇叔夜好鍜王武子好騎阮遥集好蠟屐此其於人<lb/>
之賢不肖非有所損益也而載在史冊為千古之美談<lb/>
夫君子之觀人不必於其大者得其平居言笑之餘以<lb/>
及其所玩好而足以窺見其所存此三物初若無足言<lb/>
而世有鑚李核障錢簏者則其清濁何如也将見百世<lb/>
之下好事者得墨譜而歎焉因以知伯揚好尚而想見<lb/>
其人則其風流逺矣豈止行於一時也哉東平李元膺<lb/>
<pb n="KR3i0010_WYG_000-8a"/>
叙<lb/>
</p>
<p>
</p>
  </div>
</body>
</text>
</TEI>
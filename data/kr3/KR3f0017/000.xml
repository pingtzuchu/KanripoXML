<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厯體畧</head>
    <p>
<pb n="KR3f0017_WYG_000-1a"/>
欽定四庫全書　　　　　子部六<lb/>
　厯體畧　　　　　　　天文算法類一<hi>推步之屬</hi>
　　提要<lb/>
　　　　<hi>臣</hi>等謹案厯體畧三卷明王英明撰英明字<lb/>
　　　　子晦開州人萬厯丙午舉人是編成于萬厯<lb/>
　　　　壬子上卷六篇曰天體地形曰二曜曰五緯<lb/>
　　　　曰辰次曰刻漏極度曰雜説中卷三篇曰極<lb/>
　　　　宫曰象位曰天漢下卷則續見歐羅巴書撮<lb/>
<pb n="KR3f0017_WYG_000-1b"/>
　　　　其體要曰天體地度曰度理之差曰緯曜曰<lb/>
　　　　經宿曰黄道宫界曰赤道緯纒曰氣候刻漏<lb/>
　　　　凡七篇又附論日月交食一篇然其上中兩<lb/>
　　　　卷所講中法亦皆與西法相合盖是時徐光<lb/>
　　　　啟新法算書雖尚未出而利瑪竇先至中國<lb/>
　　　　業有傳其説者故英明隂用之耳所論皆天<lb/>
　　　　文之梗槩不及後来梅文鼎薛鳯祚諸人兼<lb/>
　　　　備測量推步之法然學天文者必先知象緯<lb/>
<pb n="KR3f0017_WYG_000-2a"/>
　　　　之文與運行之故而後能因其度數究其精<lb/>
　　　　㣲是書説雖淺近固初學從入之門徑也卷<lb/>
　　　　首冠以五圖據翁漢麐序英明原著書而不<lb/>
　　　　著圖此本順治丙戌英明之子懩官江南督<lb/>
　　　　糧道時以原本重刋屬漢麐所補今考書中<lb/>
　　　　步天歌第一章下有附註稱步天歌無善本<lb/>
　　　　兹從先生訂正庶鮮魚魯之訛云云核其文<lb/>
　　　　義亦漢麐之語則是書盖經漢麐重訂非其<lb/>
<pb n="KR3f0017_WYG_000-2b"/>
　　　　原本矣乾隆四十六年十月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR3f0017_WYG_000-3a"/>
厯體畧序<lb/>
澶淵王公來旬江南仁明廉斷所為造命吾民者指不<lb/>
勝屈於是方千里内歡聲載途惟公覆幬是德而不知<lb/>
公之以實惠勤民者乃其先夫子之以實學詒訓也先<lb/>
夫子才識淵博於厯律兵屯河防水衡之事无弗沉究<lb/>
卓然為世大儒少登髙科朝野並擬以公輔之望而絶<lb/>
意公車閉關修道四方名碩户屨恒滿每相朂以今日<lb/>
操觚家類晉清談學者當務為有用故闡發經㫖㕘決<lb/>
<pb n="KR3f0017_WYG_000-3b"/>
性命而外即捃摭先代故實及時局窽要答問之下手<lb/>
演成帙幾至充棟雖遭兵火猶有存者今公不忍私其<lb/>
家珍将次第就鋟首先厯體一書而以補圖屬小子小<lb/>
子則烏知厯而敢冒昧哉雖然事類續貂情同附驥且<lb/>
辱公有命夫何敢辭勉竭愚鈍折衷今昔衡量分寸比<lb/>
擬方圓凡夫位置之髙下疎宻度數之廣狹經緯惟恐<lb/>
少戾于乾象以忝是書而鄙衷則實有未慊者北辰髙<lb/>
下三十五六度其位在北而圖則不能不移置于中央<lb/>
<pb n="KR3f0017_WYG_000-4a"/>
一不合也天體半在地下旋繞无定而圖則不能不平<lb/>
列為靜局二不合也天度皆斜分而圖以直行三不合<lb/>
也自北極而分者至南極而合故赤道以南度漸就狹<lb/>
而圖則四垂反張四不合也此無他天體渾圓四方上<lb/>
下旋還无端今以尺幅改為平圓則是葢天而非渾天<lb/>
其體有萬萬不相肖者始悟王夫子著書而不著圖非<lb/>
闕略也圖不可著故以不著著之今第使讀是書者知<lb/>
垣何以三野何以九宿何以二十八則一覽可盡庶无<lb/>
<pb n="KR3f0017_WYG_000-4b"/>
茫茫於仰睇已耳敢謂是圖真足補是書哉惟公推其<lb/>
家學惠教小子使得預於管窺斯為頂佩又寧特供輸<lb/>
一事共有衆歌覆幬已也東吳翁漢麐敬識<lb/>
<pb n="KR3f0017_WYG_000-5a"/>
厯體畧序<lb/>
昔箕子以神禹叙倫之道授周武王而五紀實終於厯<lb/>
數厯者帝王經世之洪範吾儒用世之大業也何云體<lb/>
即天體是兩極廿八宿天體也七曜十二次天體也爲<lb/>
物不貳地體亦天體也厯之象之授時急焉何占候家<lb/>
課以事應令堯舜欽若之典為梓慎禆竈軰借資耶末<lb/>
流之弊日官挾國禁以為重矣愚世受尚書於厯象為<lb/>
本業恒怪不習者相諱為不可知曹諉為不切務即號<lb/>
<pb n="KR3f0017_WYG_000-5b"/>
為能名理大儒於此多作夢中語也爰取實測定度暨<lb/>
古今格言節略成編為兒子治經之助而諸凡語涉不<lb/>
經者一切斥去之經緯兼舉大體昭然其為用則璣衡<lb/>
靈憲之法也乘除推歩之數也錯行代明無非至理具<lb/>
在别著中兹不詳若繁星之號為秦漢以來依託者悉<lb/>
仍舊貫何則名天者即廿八宿亦假也書既畢總秘之<lb/>
帳中不敢示人萬厯壬子古澶王英明書<lb/>
<pb n="KR3f0017_WYG_000-6a"/>
厯體圖<lb/>
<pb n="KR3f0017_WYG_000-7a"/>
</p>
<p>
<pb n="KR3f0017_WYG_000-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0017_WYG_000-8b"/>
日月五星列宿運動各各相反便知所麗之天原非<lb/>
一重先儒曰天左旋日月五星右旋則知左旋者在諸<lb/>
星天之外是以有第九重天也九重之説向固有之<lb/>
自天學諸儒由西海航入中國發明其義更爾精詳<lb/>
其為性命之學更在九重之上號曰靜天所謂造化<lb/>
之原萬物之本也談天者請于斯更進一籌焉<lb/>
<pb n="KR3f0017_WYG_000-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0017_WYG_000-9b"/>
日輪恒躔黄道一道不出入于南北界非如月五星之出<lb/>
入于十二度内也其上下四時各有定度不稍前後也黄<lb/>
道周天三百六十度分為四分每分九十度為四象限又<lb/>
一象限分六分每分十五度為一節氣共二十四節氣而嵗<lb/>
成焉厯所繇定也<lb/>
<pb n="KR3f0017_WYG_000-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0017_WYG_000-10b"/>
日蝕非日失其光乃月體掩之也日天在月天之上朔時<lb/>
月輪正過日輪之下東西同經南北同緯故掩其光非<lb/>
如俗所傳有異物以食之也<lb/>
<pb n="KR3f0017_WYG_000-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0017_WYG_000-11b"/>
地懸于六合中央如雞卵黄在白内故日繇西炤地地必<lb/>
有景射東照東必有景射西夫日輪恒在黄道上若遇<lb/>
望日而月輪亦在黄道上與日正對望則地球障隔在<lb/>
日月之間月輪必入地景之内太陽不能照之故失光而<lb/>
食也漸出地景之外太陽能照之乃漸復得原光矣<lb/>
</p>
<p>
</p>
  </div>
</body>
</text>
</TEI>
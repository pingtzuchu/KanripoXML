<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟹畧卷四</head> <lb/>
    <p>
<pb n="KR3i0047_WYG_004-1a"/>
欽定四庫全書<lb/>
　蟹畧卷四<lb/>
　　　　　　　　　　　　宋　髙似孫　撰<lb/>
　蟹雅<lb/>
　　蟹圗<lb/>
唐畫斷曰韓滉畫妙於螃蟹本朝名畫評曰閻士安宛<lb/>
丘人善畫棊蟹於架中有易元吉蟹圗郭忠恕蟹圗又<lb/>
有金門羽客李徳柔郭索鉤輈圗劉貢父畫蟹詩後蚓<lb/>
<pb n="KR3i0047_WYG_004-1b"/>
智不足捕䑕功豈具一為丹青録能使萬目顧氣凌龜<lb/>
龍蟄勢經滄海渡微物亦有動将非逢學誤强至墨蟹<lb/>
詩瑣瑣江湖中忽在幽人壁短螯利雙鉞長跪生六㦸<lb/>
骨眼驚自然熟視審精墨初疑蟺穴束猶帶浮泥墨横<lb/>
行竟何從躁心固已息終朝墻壁間頗有肥霜色我來<lb/>
空持杯左手莫汝食誰奪造化功生成歸筆力<lb/>
　　蟹琴聲<lb/>
琴録曰履霜操有蟹行聲齊唐詩槐楓親黼扆畫蟹播<lb/>
<pb n="KR3i0047_WYG_004-2a"/>
朱絃<lb/>
　　蟹眼茶湯<lb/>
茶録曰煎茶之泉視之如蟹眼皮日休煎茶詩時㸔蟹<lb/>
目濺乍見魚鱗起東坡詩蟹眼已過魚眼生颼颼欲作<lb/>
松風鳴又詩蟹眼翻波湯已作龍頭拒火柄猶寒黄太<lb/>
史詩遥憐蟹眼湯已作鵞管玉蘓欒城詩蟹眼煎來聲<lb/>
未老兎毛傾㸔色尤宜蔡君謨詩兎毫紫鷗新蟹眼青<lb/>
泉煮曽裘父詩朝來蟹眼方新試昨夜燈花早得知<lb/>
<pb n="KR3i0047_WYG_004-2b"/>
　　蟹杯<lb/>
嶺表録異曰虎蟹殻上有虎斑又有五色者可為杯皮<lb/>
陸詩注南人目螺之有色者曰雲螺用以酌酒亦此類<lb/>
也<lb/>
　蟹志賦咏<lb/>
　　蟹志　　　　　　　　　　　　陸龜蒙<lb/>
蟹水族之微者其為蟲也有籍見於禮經載於國語揚<lb/>
雄太𤣥魏晉春秋勸學等篇考於易象為介類與龜鼈<lb/>
<pb n="KR3i0047_WYG_004-3a"/>
剛其外者皆乾之屬也周公所謂傍行者歟參於藥録<lb/>
食疏蔓延乎小説其智則未聞也惟左氏記其為災子<lb/>
雲譏其躁以為郭索後蚓而已蟹始窟穴於沮洳中秋<lb/>
冬交必大出江東人曰稻之登也率執一穗以朝其魁<lb/>
然後從其所之也早夜觱沸指江而奔漁者緯蕭承其<lb/>
流而障之曰籪<hi>音鍛</hi>籪斷其入江之道焉爾然後扳援逸<lb/>
遯而徃者十六七既入於江則形質寖大於舊自江復<lb/>
趨於海如江之状漁者又籪而求之其越逸遯去者又<lb/>
<pb n="KR3i0047_WYG_004-3b"/>
加多焉既入於海形質益大海人亦異其稱謂矣嗚呼<lb/>
執穗而朝其魁不近於義耶捨沮洳而之江海自微而<lb/>
務著不近於智耶今之學者始得百家小説而不知孟<lb/>
軻荀卿揚氏之道或知之又不汲汲於聖人之言求大<lb/>
中之要何也百家小説沮洳也孟荀揚氏聖人之瀆也<lb/>
六籍者聖人之海也茍不能捨沮洳而求瀆而至於海<lb/>
是人之智反出於水蟲下能不悲夫吾是以志其蟹<lb/>
　　松江蟹舍賦　　　　　　　　　髙似孫<lb/>
<pb n="KR3i0047_WYG_004-4a"/>
鴟夷子皮既相勾踐讐闔閭殄夫差弔子胥無懴恨於<lb/>
越人迄騁懐於西吳乃昻然作喟然吁曰兎死犬烹鴻<lb/>
罹於罟古人所危吾其亟圗方将朝三江夕五湖一去<lb/>
不回樂哉此桴屣其遺於人間情嫋嫋於姑蘇水繞乎笠<lb/>
澤天包乎具區松陵互潮太湖交瀦川納壑府波畫村墟石<lb/>
罅碕岸崖釐别區波程杳𣺌水路盤紆洄渚棊布聚落星敷<lb/>
采之於山則緑膩女桑黄包橘奴牧菽貢梨剥棗擷荼<lb/>
取之於水則絲破紫蓴筍食青菰采菱舂芡食稻燒蘆是<lb/>
<pb n="KR3i0047_WYG_004-4b"/>
皆舟子所鄉漁郎所廬葭菼兮為域萑葦兮為墟鴻鷺<lb/>
兮為隣鶄鵜兮為徒時則天澄月靜風恬靄舒或霧氣<lb/>
之濛沫或烟雨之扶踈掉歌亂發漁榜疾徐命儔嘯侣<lb/>
靡不一魚䕃栁邊之罺槮挂隔苑之罾䍢兒奉輕笱婦<lb/>
手飛罛水禽潑潑一發靡虛乃有鱠殘之鯽四腮之<lb/>
鱸瓌異叢毓鱗甲紛拏鯉皆奔於漁市羨足給於魚租<lb/>
至於露老霜來日月其徂萬螯生凉含黄脂膚其武郭<lb/>
索其雄睢盱其心易躁其腸實枯鼔勇而喧集齊奔而<lb/>
<pb n="KR3i0047_WYG_004-5a"/>
並驅鴟夷公顧而笑曰昔者吳之将微民甚難虞厥有<lb/>
躁亂害於菑畬是固汝輩之所逞者歟吳人趨而告曰<lb/>
當是時善有鮮鑑貞有罕孚樂鴆乎毒習甘乎諛一艷<lb/>
方妍漂香沈珠樂極危生淪胥以鋪是故非蟹罪也惟<lb/>
我吳人以漁為娛施勤於簄籪皆得志於江途方洞庭<lb/>
兮始霜熟萬稼兮豐腴執一穗兮朝魁目洪溟兮爭趨<lb/>
工緯蕭兮承流截觱沸兮防逋燎以乾葦檻以青笯喧<lb/>
動凉<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>驚飛宿鳬其多也如涿野之兵其露也如太原<lb/>
<pb n="KR3i0047_WYG_004-5b"/>
之俘蟹事卓犖八荒所無今敢藉以凉荻束之風蒲願<lb/>
奉一醉獻諸大夫大夫嗒然笑曰嗟汝吳兮巨麗樂太<lb/>
伯兮開初括於越兮自裕跨荆蠻兮逺摹干星紀兮經<lb/>
畧控軫野兮車書至若藪澤幽靈川瀆納洿灌注於天<lb/>
下之半鬱拂兮瀛洲之居忘越矢之倐西嗟麋䑓之交<lb/>
蕪余方超萬物兮如蜕豈一蟹兮樂且吳人再拜進曰<lb/>
大夫髙矣儂聞宅金湯之固者莫崇乎徳者也建竹帛<lb/>
之功者莫勇乎謀者也自吳越成敗愾君臣之嗟吁然<lb/>
<pb n="KR3i0047_WYG_004-6a"/>
儂者生長水國子孫澤隅朝暮一艇寒暑一笛老魚鱉<lb/>
以為命狎鷗鸕而不孤乆與世以相忘亦傷今而欲痡<lb/>
大夫方将謝軒冕樂樵漁幹𤣥機兮相髙庶幾遯兮不<lb/>
渝今儂有粳可炊有酒可沽幸江山兮如待朝風月兮<lb/>
無辜大夫為之愕然曰君子者事豈以蟹為業者歟非<lb/>
渭水之遺智必山澤之修癯深樂其言藏道於愚欲去<lb/>
兮徘徊欲逝兮勤劬舉酒酬酢何其悲歟與之釋縛使<lb/>
之拍浮刳甲如山虀橙如鋪意悟㤀言酒酣相扶指青<lb/>
<pb n="KR3i0047_WYG_004-6b"/>
天兮自誓幸來世兮知余𣺌烟水兮莫能留泛孤舟兮<lb/>
不可呼蟹翁者三嘆於悒四顧躊蹰揖長江兮脱如矢<lb/>
歌浩浩兮何能俱其歌曰天髙兮月寒天風兮水急鴻<lb/>
逺兮汲汲人有慕兮嘆何及木葉落兮洞庭波江有汜<lb/>
兮漢有沱把酒答天聊自歌歌月落兮愁如何又歌曰<lb/>
楓落兮隕霜菰香兮如雪一舟兮太决智者樂兮樂者<lb/>
哲蟹健兮鱸肥風吹酒兮酒淋衣知有蟹兮不知時若<lb/>
斯人兮其庶幾<lb/>
<pb n="KR3i0047_WYG_004-7a"/>
　詩<lb/>
　　蟹寄魯望　　　　　　　　　　皮日休<lb/>
紺甲青匡染菭衣島夷初寄北人時離居定有石帆覺<lb/>
失伴惟應海月知族類分明連□蛣<hi>□蛣似小蚌有一小蟹在腹中時出</hi>
<hi>求食淮海人呼為蟹奴</hi>形容好個似蟛蜞病中無用雙螯處寄與<lb/>
夫君左手持<lb/>
　　襲美寄蟹　　　　　　　　　　陸龜蒙<lb/>
藥杯應阻蟹螯香却乞江邊採捕郎自是揚雄知郭索<lb/>
<pb n="KR3i0047_WYG_004-7b"/>
且非何𦙍敢餦餭骨清猶似含春靄沫白還疑帶海霜<lb/>
强作南朝風雅客夜來偷醉早梅傍<lb/>
　　容惠湖蟹　　　　　　　　　　宋　祁<lb/>
秋水江南紫蟹生寄來千里佐吳羮楚人故使衷留甲<lb/>
齊客何妨死願烹下箸未休資快嚼持螯有味散朝酲<lb/>
定知不作蟛蜞悞曽厠西都學士名<lb/>
　　吳正仲遺活蟹　　　　　　　　梅堯臣<lb/>
年年收買吳江蟹二月得從何處來滿腹紅膏肥似髓<lb/>
<pb n="KR3i0047_WYG_004-8a"/>
貯盤青殻大於杯定知有口能嘘沬休信無腸便畏雷<lb/>
幸與陸機還徃熟每分吳味不嫌猜<lb/>
　　釣蟹<lb/>
老蟹飽經霜紫膏青石殻肥大窟深淵曷虞遭食啄香<lb/>
餌與長絲下垂寧可覺未免利者求潜潭不為邈<lb/>
　　食蟹　　　　　　　　　　　　黄庭堅<lb/>
海饌糖蟹肥江醪白蟻醇毎恨腹未厭誇啖齒生津三<lb/>
歳河外霜團臍常食新朝泥㸔郭索暮鼎調酸辛趨蹌<lb/>
<pb n="KR3i0047_WYG_004-8b"/>
雖入笑風味極可人憶觀淮南夜火攻不及晨横行葭<lb/>
葦中不自貴其身誰憐一網盡大法河北民鼎司費萬<lb/>
錢玉食常羅珍吾評揚州貢此物真絶倫<lb/>
　　謝何十三送蟹<lb/>
形容雖入婦人笑風味可解壯士顔寒蒲束縛十六輩<lb/>
已覺酒興生江山<lb/>
　　借答送蟹韻戯小何<lb/>
草泥本自行郭索玉人為開桃李顔恐似曹瞞説雞肋<lb/>
<pb n="KR3i0047_WYG_004-9a"/>
不比東阿舉玉山<lb/>
　　代二螯解嘲<lb/>
仙儒昔日卷龜殻蛤蜊自可洗愁顔不比二螯風味好<lb/>
那堪把酒對江山<lb/>
　　又借前韵<lb/>
招潮瘦惡無永味海鏡纎毫只强顔想見霜臍當大嚼<lb/>
夢回雪厴摩圍山<lb/>
　　鄂渚絶無蟹偶得數枚吐沬相濡乃可憫笑<lb/>
<pb n="KR3i0047_WYG_004-9b"/>
怒目横行與虎爭寒沙奔火禍胎成雖為天上三辰次<lb/>
未免人間五鼎烹<lb/>
　　其二<lb/>
勃崒盤跚蚤涉波草泥出没尚横戈也知觳觫元無罪<lb/>
奈此樽前風味何<lb/>
　　其三<lb/>
解縛華堂一座傾忍㸔支解見香橙東歸却為鱸魚鱠<lb/>
未敢知言許李膺<lb/>
<pb n="KR3i0047_WYG_004-10a"/>
　　食蟹　　　　　　　　　　　　　張　耒<lb/>
世言蟹毒甚過食風乃乗風淫為末疾能敗股與肱我<lb/>
讀本草書美惡未有<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>筋絶不可理蟹續牢如絙骨痿<lb/>
用螯補可使無搴騰凡風待火出熱甚乃騰升炎若遇<lb/>
其快如霜致堅冰俗傳未必妄但恐殊愛憎本草起東漢要<lb/>
之出賢能雖失諒不逺堯跖終殊稱書生自信書俚説<lb/>
徒營營<lb/>
　　寄文剛求蟹<lb/>
<pb n="KR3i0047_WYG_004-10b"/>
遥知漣水蟹九月已經霜匡實黄金重螯肥白玉香塵<lb/>
埃離故國詩酒寄他鄉若乏西來使何縁致洛陽<lb/>
　　次韻震子磐送糟蟹　　　　　　　王履道<lb/>
醉死揚家郭索生此曹平日要横行不須覆醢煩諸子<lb/>
試比糟蟹幾許爭<lb/>
　　其二<lb/>
熟㸃醯薑洗手生樽前此物正施行哺糟晚出尤無賴<lb/>
尚有饞夫染指爭<lb/>
<pb n="KR3i0047_WYG_004-11a"/>
　　其三<lb/>
烹不能鳴渠幸生含糊終作醉郷行裂臍已腐人誰照<lb/>
折股猶腥犬謾爭<lb/>
　　其四<lb/>
塞上秋殘百萬生書囊旁午此時行聾丞自薦牋雖妙<lb/>
未必持螯手肯爭<lb/>
　　其五<lb/>
莫笑頭陀飯出生要將戒殺勸修行霜螯斷命終妨道<lb/>
<pb n="KR3i0047_WYG_004-11b"/>
身作人為了不爭<lb/>
　　康判官寄螃蟹　　　　　　　　毛　友<lb/>
沙頭郭索衆横行豈料身歸五鼎烹支解樽前供大嚼<lb/>
胸中戈甲也虚名<lb/>
　　食蟹　　　　　　　　　　　　韓　駒<lb/>
海上奇烹不計錢枉教陋質上金盤饞涎不避吳儂笑<lb/>
香稻兼償楚客餐寄逺定須宜酒漬嘗新猶喜及霜寒<lb/>
先生便腹惟思睡不用殷勤破小團<lb/>
<pb n="KR3i0047_WYG_004-12a"/>
　　謝江州送糖蟹<lb/>
故人書札訪林泉郭索相隨到酒邊未擘團臍先一笑<lb/>
二螯能覆幾觥船<lb/>
　　其二<lb/>
只訝平原驛使稀不嗔彭澤寄來遲勸君莫以無腸故<lb/>
忽見紛紛躁擾時<lb/>
　　食蟹　　　　　　　　　　　　謝幼槃<lb/>
端為懐黄取醢烹豈勝多足恣傍横焚臍未用集䑕輩<lb/>
<pb n="KR3i0047_WYG_004-12b"/>
椎髓方嫌太瘦生<lb/>
　　其二<lb/>
分付㕑人苦見嫌十臍元有九臍尖要知其中未必有<lb/>
輸與蛤蜊如蜜甜<lb/>
　　其三<lb/>
論功直與酒杯同何事生憎在水中不使洛陽頻下筯<lb/>
終令骨醉奈春風<lb/>
　　其四<lb/>
<pb n="KR3i0047_WYG_004-13a"/>
有國常憂以味亡浪知有毒味中藏誰能不累口腹事<lb/>
莫趁秋風含稻芒<lb/>
　　食蟹　　　　　　　　　　　　李商老<lb/>
溪友提擕紫蟹肥形模郭索就羈縻抱黄斫雪老饕事<lb/>
㸔碧成朱露醉時大嚼故知羞海鏡嗜甘易誤食蟛蜞<lb/>
欲将磊落輕周雅委頓深憐蔡克兒<lb/>
　　咏蟹　　　　　　　　　　　　陳與義<lb/>
量才不數鰲魚額四海神交顧長康但見横行疑是躁<lb/>
<pb n="KR3i0047_WYG_004-13b"/>
不知公子實無腸<lb/>
　　糟蟹　　　　　　　　　　　　曽　幾<lb/>
風味端宜配麴生無腸公子藉糟成可憐不作空虚腹<lb/>
尚想能為郭索行張翰蓴鱸休發興洞庭蝦蟹可忘情君<lb/>
㸔醉死真奇事不受人間五鼎烹<lb/>
　　錢仲修餉新蟹<lb/>
開<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>破殻喜新黄此物移來所未嘗一手正宜深把酒<lb/>
二螯已是飽經霜横行足使班寅懼乾死能令瘧鬼亡<lb/>
<pb n="KR3i0047_WYG_004-14a"/>
畢竟爬沙能底事祗應大嚼慰枯腸<lb/>
　　趙嘉甫致松江蟹　　　　　　　髙似孫<lb/>
鴈知楓已落松江催得書來急蟹綱消一兩螯如斵雪<lb/>
强三百橘未經霜無詩莫學天隨子有酒當呼吏部郎<lb/>
不解持經聊戒殺省嫌無板去燒湯<lb/>
　　李迅甫送蟹<lb/>
小橘枚枚菊未黄蟹肥全不待些霜莫嫌草草相知少<lb/>
猶是曽為吏部郎<lb/>
<pb n="KR3i0047_WYG_004-14b"/>
　　其二<lb/>
平生嗜此龜蒙蟹便無錢也多多買瞥見風姿已瀟瀟<lb/>
一呷橙虀酒如澥<lb/>
　　誓蟹羮<lb/>
年年作誓蟹為羮倦不能支畧放行但是草泥行郭索<lb/>
莫愁豕腹脹膨亨酒今到此都空了詩亦隨渠太瘦生<lb/>
吏部一生豪到底此時得意孰為爭<lb/>
　　趙嘉父送松江蟹<lb/>
<pb n="KR3i0047_WYG_004-15a"/>
青天肯為蟹飛霜蟹亦貪詩老更狂楓葉已隨詩共冷<lb/>
菊花能為酒先忙平生爾雅誰能熟此去𤣥經孰敢荒<lb/>
剪取吳淞半江水漁翁不敢叫滄浪<lb/>
　　同父送松江蟹<lb/>
人間寧有幾松江蟹到强時橙也黄非是龜蒙無此雋<lb/>
自從茂世孰為忙乾坤大半漁為宅雪月從頭筆做牀<lb/>
不讀晉書誰了此晉書曽讀也蒼茫<lb/>
　　趙廣徳送松江蟹<lb/>
<pb n="KR3i0047_WYG_004-15b"/>
江空蟹急窘於蒐滿腹清凉做盡秋茶竈筆牀新意思<lb/>
寝香衛㦸戰風流生拚不入吳王鱠死亦相尋越女舟<lb/>
得一好詩無可憾無詩也不作騷愁<lb/>
　　趙崇暉送魚蟹<lb/>
秋驅鴈至至猶稀且饌新蒭理舊衣蟹為龜蒙何惜死<lb/>
鱸非張翰且休肥五湖已去無遺恨三徑方歸有昨非<lb/>
更欲借渠茶竈火蕭蕭葉滿洞庭蘆<lb/>
　　趙君海惠蟳<lb/>
<pb n="KR3i0047_WYG_004-16a"/>
早揮鱠手作雲鼇雪帶晴飛且拍熬安得輪囷如此壯<lb/>
也知郭索許多騷翰林風月從來别太史江山一味豪<lb/>
今夜筆牀船上去已輸吏部十分髙<lb/>
　　江寺丞送蟹<lb/>
苦無多雨便重陽憶殺池頭煮蟹凉政用此時消幾輩<lb/>
菊花先作故山香<lb/>
　　吳中致蟹<lb/>
天雨洞庭霜寒驅蟹力忙全然空俗味只是作詩香酒<lb/>
<pb n="KR3i0047_WYG_004-16b"/>
已方纔熟橙猶未肯黄譲渠茶竈火和月煮滄浪<lb/>
　　汪彊仲郎中送蟹<lb/>
連日天街候駕歸且呼酒對早梅飛從來吏部髙情别<lb/>
右手分将老蟹肥<lb/>
　　荅癯菴致糟蟹<lb/>
秋入丹楓聲怒號吳兒得志飛輕舠緯以萬竹瀾寒濤<lb/>
有法如兵勇於鏊彼蟹甚武殊驛騷一霜二霜如此膏<lb/>
物生固忌風味髙最以風味無一逃塟之酒鄉泣醨糟<lb/>
<pb n="KR3i0047_WYG_004-17a"/>
一醉竟死俱陶陶了我一身凡幾醪死生大矣惟所遭<lb/>
飲中諸公人中豪左手酒杯右手螯醉魂浩蕩不可招<lb/>
為君以酒博葡萄世間萬事真牛毛一醉一死俱蓬蒿<lb/>
恭惟不殺心忉忉視民如蟹鳴呼饕<lb/>
　　䤌蟹<lb/>
西風送冷出湖田一夢酣春落酒泉介甲盡為香玉軟<lb/>
脂膏猶作紫霞堅魂迷楊栁灘頭月身老松花甕裏天<lb/>
不是無腸貪麴蘖要將風味與人傳<lb/>
<pb n="KR3i0047_WYG_004-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蟹畧卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蟹畧卷一</head> <lb/>
    <p>
<pb n="KR3i0047_WYG_001-1a"/>
欽定四庫全書<lb/>
　蟹畧卷一<lb/>
　　　　　　　　　　　　宋　髙似孫　撰<lb/>
　　郭索傳<lb/>
太𤣥經鋭之初一曰蟹之郭索後蚓黄泉測曰蟹之郭<lb/>
索心不一也范明叔曰郭索多足貌司馬公曰荀子曰<lb/>
蚓無爪牙之利筋骨之强下飲黄泉用心一也蟹六跪<lb/>
而二螯用心躁也<hi>劉貢父蟹詩後蚓智不足</hi>杜詩草泥行郭索陸龜<lb/>
<pb n="KR3i0047_WYG_001-1b"/>
蒙詩自是揚雄知郭索且非何𦙍敢餦餭黄太史詩朝<lb/>
泥看郭索暮鼎調酸辛又詩黄泥本自行郭索玉人為<lb/>
開桃李顔毛友詩沙頭郭索衆横行豈料身歸五鼎烹<lb/>
陸放翁詩未嘗鱠喁噞况敢烹郭索曽裘父詩好事不<lb/>
知誰爾汝還能郭索到樽前疎寮詩硯濕舂鋤雨罏腥<lb/>
郭索泥<lb/>
郭索字介夫<hi>皮日休龍潭詩左右擁介臣縱横守鱗卒臣字太竒故曰介夫李方叔作趙徳麟徳</hi>
<hi>隅堂畫品其一武洞清所三界朝元圖下有水神腰間挿一蟹足沙文其滑稽因書于此觀者必一笑</hi>系<lb/>
<pb n="KR3i0047_WYG_001-2a"/>
生於呉越江淮間孶種光盛而在松陵苕霅間者巂秀<lb/>
特傑有聲名蓋孕氣儲精上應辰次而羲翁之畫義至<lb/>
漢揚雄氏草太𤣥經獨推稱之惟耿介不受擾觸外甚<lb/>
剛果若奮矛甲中實柔脆殊無他腸人皆愛之稱其為<lb/>
無腸公子嵗至西風髙爽霜深月峭嘉穀登實之秋更<lb/>
甚得志至采雙穂以朝其魁是為智且義者至若風味<lb/>
開爽如老於騷者而世欲樂而食之不亦愚且昩乎惟<lb/>
畢茂世與之狎最為相知者陸龜蒙黄太史更能知其<lb/>
<pb n="KR3i0047_WYG_001-2b"/>
可嘉相與擊節於酒盃筆硯中其他騷人墨客固多推<lb/>
尚未有二三公之心相知者他支不一曰蛑曰蟳往往<lb/>
過美如樂於甘佚而畧不通騷者又有蜞螖輩皆六六<lb/>
么陋幾草茅窶人不足道矣惟介夫有稜韻有風豪幾<lb/>
於直而温寛而栗亦一代之雄天下之竒乎贊曰<lb/>
畢茂世有云左手持蟹螯右手持酒杯拍浮酒池中豈<lb/>
不了一生乎<hi>晉春秋曰畢卓字茂世云云</hi>郭子曰一手持蟹螯一手<lb/>
持酒杯拍浮酒池中可了一生哉<lb/>
<pb n="KR3i0047_WYG_001-3a"/>
　　蟹原<lb/>
易説卦曰離為蟹孔頴達疏曰取其剛在外<lb/>
禮記月令曰季秋行冬令介蟲為妖註曰後漢五行志<lb/>
丑為鼈蟹<lb/>
月令章句曰介者甲也蟹之屬<lb/>
大戴禮曰甲蟲三百六十神龜為之長蟹亦蟲之一<lb/>
廣雅曰蟹蚭<hi>音尼</hi>也其雄曰蜋螘其雌曰博帶<hi>玉篇作蜋</hi>
　　蟹象<hi>陳藏器本草伊洛中蟹形狀不同孟詵曰形狀雖惡食甚宜人皮日休蟹詩形容好箇似</hi>
<pb n="KR3i0047_WYG_001-3b"/>
　　　　<hi>蟛蜞黄太史蟹詩形模終入婦女笑今表之曰蟹象</hi>
　　匡　箱<lb/>
禮記曰蠶則績而蟹有匡任昉述異記曰騰嶼之南溪<lb/>
淡水清有蟹焉匡大如笠皮日休蟹詩紺甲青匡染菭<lb/>
衣島夷初寄北人時錢起詩漫把樽中物無人啄蟹匡<lb/>
張文潜詩匡實黄金重螯肥白玉香齊唐詩歲貴波熬<lb/>
素時珍蟹有箱箱即匡也<lb/>
　　甲　殻　斗<lb/>
<pb n="KR3i0047_WYG_001-4a"/>
甲匡也宋元憲詩露夕梨津飽霜天蟹甲脱宋景文蟹<lb/>
詩楚人故使衷留甲齊客何妨死願烹章甫詩殻重貯<lb/>
黄金螯肥擘香玉疎寮詩魚帶淞江月盈缶雋處依稀<lb/>
開蟹斗<lb/>
　　膏<lb/>
嶺表録異曰蟹殻内有黄赤膏皮日休詩蟹因霜重金<lb/>
膏溢橘為風多玉腦圎梅聖俞詩滿腹紅膏肥似髓貯<lb/>
盤青殻大於杯陶商翁詩黄柑鱸鱠金膏蟹使我秋風<lb/>
<pb n="KR3i0047_WYG_001-4b"/>
未拂衣又詩紫蟹膏應滿丹楓葉未凋<lb/>
　　臍<lb/>
廣韻曰厴蟹腹下厴即臍也黄太史詩三歳在河外霜<lb/>
臍常食新又詩想見霜臍當大嚼夢回雪厴摩山圍王<lb/>
疎寮糟蟹詩烹不能鳴渠幸生含糊終作醉鄉行裂臍<lb/>
已腐人誰照折股猶腥犬謾爭李商老詩霜臍貴抱黄<lb/>
雀醢誇挾纊韓子蒼詩先生便腹惟思睡不用殷勤設<lb/>
小團謝幼槃詩分付廚人苦見嫌十臍原有九臍尖胡<lb/>
<pb n="KR3i0047_WYG_001-5a"/>
澹翁詩如今竹閣多清興紫蟹尖團不數蝦陸放翁詩<lb/>
傳方那解烹羊脚破戒猶慙擘蟹臍章甫詩呼兒破團<lb/>
臍進此杯中緑踈寮詩僧釡菘分甲漁篝蟹闘臍<lb/>
　　二螯<lb/>
大戴禮曰二螯八足孝經援神契曰蟹二螯兩端傍行<lb/>
注曰螯猶兵也小蟲而傾兩端自衛故使傍行玉篇曰<lb/>
蟹二螯八足荀子曰蟹六跪二螯注曰跪足也蟹皆八<lb/>
足許慎説文曰蟹六足二螯者也本草圗經曰六足者<lb/>
<pb n="KR3i0047_WYG_001-5b"/>
名跪四足者名<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>吳筠詩所以傾家釀為君一解螯許<lb/>
渾詩蟹螯只恐相如渴鱸鱠應防曼倩饑東坡詩對飲<lb/>
待雙螯酒酣箕踞坐陳純益詩謾憶蓴千里先嘗蟹二<lb/>
螯王元之詩搘牀難死慙龜殻把酒狂歌憶蟹螯毛友<lb/>
詩長安酒苦貴蟹初臂著霜用臂字良奇外無人用也<lb/>
李商老詩不知底事真奇語且向樽前嚼二螯陸放翁<lb/>
詩染丹梨半頰斫雪蟹雙螯又詩兩螯何鼎蟹喪軀一<lb/>
臠可憐牛喪領疎寮詩有桂叢生須譲菊為鱸歸去也<lb/>
<pb n="KR3i0047_WYG_001-6a"/>
輸螯<lb/>
　　爪<lb/>
本草經曰蟹爪破墮胎<lb/>
　　目<lb/>
博物志曰蟹目相向者毒尤甚又有赤目者有獨目者<lb/>
皆不可食黄太史詩怒目横行與虎爭寒沙奔火禍胎<lb/>
成<lb/>
　　無腸<lb/>
<pb n="KR3i0047_WYG_001-6b"/>
抱朴子曰山中無腸公子者蟹也一本作無腹混俗頤<lb/>
生論魚無氣蟹無腹禀氣不足不可多食顧况曰螟蛉<lb/>
之子蝦目蟹腹即即周周兩不相掩此之謂體異而氣<lb/>
同梅聖俞詩定知有口能嘘沫休説無腸便畏雷曽文<lb/>
清詩舊交髯簿久相忘公子相從獨味長醉死糟丘終<lb/>
不悔㸔來端的是無腸章甫詩公子雖無腸心躁行亦<lb/>
遲<lb/>
　　心躁<lb/>
<pb n="KR3i0047_WYG_001-7a"/>
大戴禮曰蟹二螯八足非蟺之穴無所寄託者心躁也<lb/>
荀子同陸龜䝉賦曰中躁外撓兮<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>炮之蟹陳簡齋詩<lb/>
但見横行疑是躁不知公子實無腸吕居仁詩竹間新<lb/>
笋大如椽樹頭黄耳肥於肉亦不見蟹躁擾亦不見牛<lb/>
觳觫此亦是蟹箴<lb/>
　　香<lb/>
陸龜䝉詩藥盃應阻蟹螯香却乞江邊採捕郎宋景文<lb/>
詩鱠縷薦盤鯿項縮酒盃行算蟹螯香又詩為尋李<lb/>
<pb n="KR3i0047_WYG_001-7b"/>
白髙吟地酒熟螯香左右持張文潜詩匡實黄金重螯<lb/>
肥白玉香蔣頴叔淞江詩秀蹙青螺髻香持白蟹螯疎<lb/>
寮詩小山花落渠如别右手螯香我欠肥<lb/>
　　沫<lb/>
陸龜蒙蟹詩骨清猶似含春靄沫白還疑帶海霜梅聖<lb/>
俞詩定知有口能嘘沫休説無腸便畏雷黄太史詩序<lb/>
曰得蟹數枚吐沫相濡<lb/>
　　肥<lb/>
<pb n="KR3i0047_WYG_001-8a"/>
林和靖詩水痕秋落蟹螯肥閒過黄公酒食歸宋元憲<lb/>
詩露夕梨津飽霜天蟹甲肥蘇欒城詩蟹肥螯正滿石<lb/>
破髓初堅顧臨詩如逢公醸年來富鬬虎匡螯稻正肥<lb/>
黄太史詩用之酌蘇李蟹肥杜醅熟俞紫芝詩莫怪野<lb/>
人經宿住白蘋霜落蟹螯肥齊唐詩身閒婚嫁畢秋老<lb/>
蟹螯肥滕甫詩主人留客醉酒美蟹螯肥陸放翁詩村<lb/>
場酒薄何妨醉菰米堪烹蟹正肥疎寮詩菊報酒初熟<lb/>
橙催蟹又肥<lb/>
<pb n="KR3i0047_WYG_001-8b"/>
　　性味<lb/>
本草曰蟹性寒味醎孟詵曰蟹子散諸熱日華子曰蟹<lb/>
性涼張文潜詩中炎若逢蟹其快如冰霜踈寮詩江空<lb/>
蟹急窘於蒐滿腹清凉做盡秋幾與此合<lb/>
　　風味<hi>惟黄太史稱其味孟詵曰能去五臟中煩悶氣此句絶奇陸龜䝉又稱其骨清有㫖哉</hi>
黄太史蟹詩形模雖入婦女笑風味可解壯士顔又詩<lb/>
不比二螯風味好那堪把酒對江山又詩也知觳觫元<lb/>
無罪奈此樽前風味何又詩趨蹌雖入笑風味極可人<lb/>
<pb n="KR3i0047_WYG_001-9a"/>
章甫蟹詩那知風味美以此遭縛辱疎寮詩有魚有蟹<lb/>
美如玉胡不醉呼黄鶴樓又詩有晉風姿如此蟹箇箇<lb/>
能空無能解<lb/>
　　仄行<lb/>
本草經曰蟹足節屈曲行則旁横鄭康成周禮注曰蟲<lb/>
有仄行者蟹屬也唐賈公彦周禮䟽曰今之螃蟹以其<lb/>
仄行也孝經緯曰蟹兩端傍行者也黄太史詩横行葭<lb/>
葦中不自貴其身强至蟹詩横行竟何從躁心固已息<lb/>
<pb n="KR3i0047_WYG_001-9b"/>
陸放翁詩堪思妄想緣香餌尚想横行向草泥<lb/>
　　走<lb/>
周禮大司樂注曰蟹走則遲疎寮詩蟹遁迫衆隙鶴饑<lb/>
拳兩階<lb/>
　　朝魁<lb/>
陸龜蒙蟹志曰執穂以朝其魁孟詵本草曰蟹至八月<lb/>
啣稻芒兩莖長寸許東向至海輸海王之所按山海經大<lb/>
蟹在海中有大可十里者又曰女丑有大蟹十里𤣥中<lb/>
<pb n="KR3i0047_WYG_001-10a"/>
記曰天下之大物北海之蟹舉一螯能加於山身故在<lb/>
水中豈所謂魁而王乎謝幼槃詩誰能不累口腹事莫<lb/>
趁秋風銜稻芒章甫詩江淮九月時輸海稻盈腹<lb/>
　　治療<lb/>
邪氣　　熱結痛　　喎癖　　面腫　　解結<lb/>
散血　　疽瘡<hi>以黄塗之</hi>　漆瘡　　養筋　　益氣<lb/>
殺莨菪毒　　　　　解鱔毒<hi>蟹鱔類也</hi>　　　疥瘡<hi>折傅之</hi>
金瘡<hi>螯黄納瘡中</hi>　　　　續筋接骨<hi>取蟹髓及腦與黄微熬納瘡自然連續謝</hi>
<pb n="KR3i0047_WYG_001-10b"/>
<hi>幼槃詩椎髓方嫌大痩生出又方神效全蟹一隻紙裹外以鹽泥封固煅紅去土  火一毫一脚不可失去研</hi>
<hi>細末無灰好酒送下飲醉骨瑟瑟有聲睡醒續好如故又催生大妙</hi>
　　治瘧<lb/>
沈存中筆談曰關中無螃蟹土人惡其形狀以為怪物<lb/>
秦州人家收得一乾蟹有病瘧者則借去懸門上徃徃<lb/>
遂差不但人不識鬼亦不識曽文清食蟹詩横行足使<lb/>
斑寅懼乾死能令瘧鬼亡<lb/>
　　食忌<lb/>
<pb n="KR3i0047_WYG_001-11a"/>
赤目者不可食　獨目者不可食　兩目相向者不可<lb/>
食　四足者不可食　姙者不可食<lb/>
　　毒<lb/>
陶隠居曰蟹未被霜者甚有毒<hi>被霜二字詩材也</hi>以其食水莨<lb/>
也人中之不療而死至八月腹有稻芒食之無毒博物<lb/>
志曰秋蟹毒者無藥可療目相向者尤甚本草曰蟹性<lb/>
寒有毒治毒之法用大黄紫蘓冬𤓰汁出食忌張文潜<lb/>
詩世言蟹毒甚過食風乃乗謝幼槃詩有國常憂以味<lb/>
<pb n="KR3i0047_WYG_001-11b"/>
亡須知有毒味中藏曽裘父詩甘飡不美鴆毒終非可<lb/>
戒章甫詩江淮九月時輸海稻盈腹紛紛來入市衆口<lb/>
誇無毒<lb/>
　<lb/>
　<lb/>
　<lb/>
　<lb/>
　蟹畧卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0112_SBCK_001-1a"/>
墨荘漫録卷第一<lb/>
僕以聞見慮其忘也書藏其篋歸耕山間遇力<lb/>
罷釋耒之壟上與老農憇談非敢示諸好事也<lb/>
其間是非毁譽均無容心焉僕性喜藏書随所<lb/>
寓榜曰墨荘故題其首曰墨荘漫録淮海張邦<lb/>
基子賢<lb/>
范蜀公乞致仕章四上未允第五章言臣所懐<lb/>
有可去者二謂言青苗不見聴一可去薦蘇軾<lb/>
孔文仲不見用二可去章旣上遂得請<lb/>
<pb n="KR3j0112_SBCK_001-1b"/>
張宣徽安道守成都眷籍娼陳鳳儀後𢾗年王<lb/>
懿敏仲儀出守蜀安道祝仲儀致書與之仲儀<lb/>
至郡呼鳳儀曰張尚書頃與汝留情乎鳳儀泣<lb/>
下仲儀曰亦嘗遺尺牘今且存否曰迨今蓄之<lb/>
仲儀云尚書有信至汝可盡索舊帖吾𣣔觀之<lb/>
不可隱也遂悉取呈韜於錦嚢甚宻仲儀謂曰<lb/>
尚書以剛勁立朝少與多仇汝母以此黷公乃<lb/>
取書付鳳儀并嚢盡焚之後語安道張甚感之<lb/>
王張姻家也<lb/>
<pb n="KR3j0112_SBCK_001-2a"/>
東坡在杭州一日遊西湖坐孤山竹閣前臨湖<lb/>
亭上時二客皆有服預焉乆之湖心有一綵舟<lb/>
漸進亭前靚粧𢾗人中有一人尤麗方鼓筝年<lb/>
且三十餘風韻閒雅綽有態度二客競目送之<lb/>
曲未終翩然而逝公戯作長短句云鳯凰山下<lb/>
雨𥘉晴水風清晚霞明一朶芙蓉開過尚盈盈<lb/>
何䖏飛來雙白鷺如有意慕娉婷忽聞江上弄<lb/>
哀箏<lb/>
并郡宅後池光亭臺上白公檜世傳白樂天手<lb/>
<pb n="KR3j0112_SBCK_001-2b"/>
植也<hi>此朱勔進后事首有脫字以上是一事創造以下别是一事</hi>
創造二大舟費八千緡以獻時常潤間河渠淺<lb/>
淤重載不前乃先繪圖以聞宸翰賜石名神運<lb/>
昭功敷慶萬年之峯時人莫不目擊余時𥘉至<lb/>
吴中亦獲一觀是秋方至京師詔置于艮嶽<lb/>
范純仁尭夫丞相薨禮官謚曰忠宣考功鄧忠<lb/>
臣議曰每思捐身而開䇿嘗願休兵而息民秪<lb/>
知扶危而濟傾寧恤䟦前而㚄後又曰讒言亂<lb/>
國而明蔡確之無罪姦黨投石而謂大防之可<lb/>
<pb n="KR3j0112_SBCK_001-3a"/>
原當衆人莫敢言之時在偏州無所用之地義<lb/>
形色正憤激至誠非特救當世正人端士之織<lb/>
羅直𣣔戒後世亂臣賊子之迷國狥公忘已為<lb/>
國惜賢又曰父母之國有時而去股肱之義於<lb/>
是或虧放之江湖忽如草芥紉蘭澤畔更甚屈<lb/>
原之忠占鵩坐隅已分賈生之死又曰側席南<lb/>
望而快浮雲之蔽趋節東歸而詠零雨之濛又<lb/>
曰法座想見其風采詔書相望於道塗<hi>云云</hi>時<lb/>
論皆以為允當崇寧𥘉追奪元謚并定謚覆官<lb/>
<pb n="KR3j0112_SBCK_001-3b"/>
並罰銅二年六月言者再論忠臣得宫祠<lb/>
東坡作儋耳山詩云突兀隘空虗他山㧾不如<lb/>
君看道傍石盡是𥙷天餘叔黨云當作者傳冩<lb/>
之誤一字不工遂使全篇俱病<lb/>
王荆公書清劲峭㧞飄飄不凢世謂之横風疾<lb/>
雨黄魯直謂學王濛米元章謂學楊凝式以余<lb/>
觀之乃天然如此<lb/>
武帝建安二十年冬十月始置名號至五大夫<lb/>
與舊列侯關内侯凡六等以賞軍功名號侯爵<lb/>
<pb n="KR3j0112_SBCK_001-4a"/>
十八級關中侯爵十七級皆金印紫綬又置關<lb/>
内外侯十六級銅印亀紐墨綬五大夫十五級<lb/>
銅印環紐亦墨綬皆不食租此印决曹氏物也<lb/>
表舅唐悊端仲見之亦以予言為然乃賦詩云<lb/>
關中金印豈秦關想見風流漢已還大饗似書<lb/>
譙縣石蘭亭寧𢾗會稽山空餘此日歸嚢槖曽<lb/>
是當年雜佩環萬户兄将取如斗此章何足繫<lb/>
腰間後范左轄謙叔在方城以書求借舅氏不<lb/>
與也<hi>此則亦缺首簡</hi>
<pb n="KR3j0112_SBCK_001-4b"/>
崇寧初旣立黨籍臣僚論元祐史官云初大臣<lb/>
挾其私忿濟以邪說力引儇浮與其厚善布列<lb/>
史職毁詆先烈或鑿空造語以厚誣若范祖禹<lb/>
黄庭堅張耒秦觀是也或隱沒盛徳而不録若<lb/>
曾肇是也或含糊取容而不敢言若陸佃是也<lb/>
皆再謫降時舊史已盡改矣<lb/>
王鞏定國為太常博士常從術士作軌革畫一<lb/>
堂廡庭中有明珠一枚旁置棊局未幾為御史<lb/>
朱光庭所抨得𥙷外<lb/>
<pb n="KR3j0112_SBCK_001-5a"/>
東坡在海外瓊州士人姜公弼來從學坡題其<lb/>
扇云滄海何曾断地脉白𫀆<hi>或作朱厓</hi>端合破天荒<lb/>
公弼求足之坡云候汝登科當為汝足後入廣<lb/>
𬒳貢至京師時坡已薨乃謁黄門於許下子由<lb/>
乃為足之云生長　間已異　風流稷下古諸<lb/>
姜適從瓊𬋩魚龍窟秀出羊城翰墨埸滄海何<lb/>
曽断地䐂白𫀆端合破天荒錦衣他日千人看<lb/>
始信東坡眼目長<lb/>
國朝宗室例除環衞𥙿陵始以非袒免𥙷外官<lb/>
<pb n="KR3j0112_SBCK_001-5b"/>
継有登科者然未有為侍從者宣和五年始除<lb/>
子崧徽猷閣待制継而子植亦除八年又除子<lb/>
櫟宗室為從官自伯山始然皆外任未有任禁<lb/>
從者紹興三年始除子晝侍郎皆子字也然其<lb/>
他字號未有也十八年始除不棄侍郎不字任<lb/>
禁從自徳夫始<lb/>
香滿釣筒萍雨夜緑揺花塢栁風春舒亶信道<lb/>
詩也信道清才而詩刻削有如此者又有云空<lb/>
外水光風動月暗中花氣雪藏梅又云宿雨閣<lb/>
<pb n="KR3j0112_SBCK_001-6a"/>
雲千嶂碧野花弄日一村香又云萬壑水澄知<lb/>
月白千林霜重見松髙皆警句也<lb/>
韓駒子蒼詩云倦鵲遶枝翻凍影征鴻摩月墮<lb/>
孤音誠佳句也但太費工夫<lb/>
浮休居士張芸叟乆經遷旣還鞅鞅不平嘗内<lb/>
集分題賦詩其女得蠟燭有云莫訝涙頻滴都<lb/>
縁心未灰浮休有慙色自是無復躁進意司馬<lb/>
朴之室浮休之女也有詩在鄜延路上一寺中<lb/>
一聮云滿地煙含芳草緑倚欄露泣海棠紅或<lb/>
<pb n="KR3j0112_SBCK_001-6b"/>
云便是詠燭者<lb/>
紹聖初逐元祐黨人禁中䟽出當責人姓名及<lb/>
廣南州郡以水土美惡係罪之輕重而貶竄焉<lb/>
執政聚議至劉安世噐之時蒋之竒頴叔云劉<lb/>
某平昔人推命極好章惇子厚以筆於昭州上<lb/>
點之云劉某命好且去昭州試命一廵<lb/>
杜子美玄都壇歌子規夜啼山竹裂王母晝下<lb/>
雲旗翻說者多不暁王母或以謂瑶池之金母<lb/>
母也中官陳彦和言頃在宣和間掌禽苑四方<lb/>
<pb n="KR3j0112_SBCK_001-7a"/>
所貢珎禽不可殚舉蜀中貢一種鳥状如燕色<lb/>
紺翠尾甚多長飛則尾開顫裊如两旗名曰王<lb/>
母則子美所言乃此禽也盖遐方異種人罕識<lb/>
者子規夜啼山竹裂言其聲清越如竹裂也<lb/>
鄱陽胡詠之朝散生平好道元符初嘗於信州<lb/>
弋陽縣見一道人青巾葛衣神氣特異因揖而<lb/>
延之對飲道人止取大白滿引無筭曰君有從<lb/>
軍之行去否胡竦然曰當去盖是時𣣔就熈和<lb/>
河帥姚雄之辟也道人曰西陲方用師好去索<lb/>
<pb n="KR3j0112_SBCK_001-7b"/>
𥿄書詩曰濟世湏應不世才調羹重見用塩梅<lb/>
種成白璧人何䖏熟了黄梁夣未囬相府舊開<lb/>
延士閣武夷新築望仙䑓青雞唱徹亟關暁好<lb/>
卷游幃歸去來授詠曰爲我以此寄章相公且<lb/>
曰章相公好箇人又錯了路徑也詠叩其說但<lb/>
云未可立談胡問其姓名亦不肯言曰吾非晚<lb/>
亦游邉可以復相見夜艾詠曰先生可就此寝<lb/>
曰吾歸邸中只在河下乃拂衣去明日遣人徃<lb/>
諸邸尋問皆云未嘗有道人因告縣令徧邑物<lb/>
<pb n="KR3j0112_SBCK_001-8a"/>
色竟無曾見者詠至京師見王副車詵具告以<lb/>
此𣣔持詩謁子厚詵曰不可上方以邉事倚辨<lb/>
相公丞相得此必堅請去上必疑恠詰其所以<lb/>
然君且得罪詠以為然徑趋姚幕從取青唐曁<lb/>
還闕則子厚已去矣他日子厚北歸聞有此詩<lb/>
就詠求之其真本已為附車奄有之乃録寄子<lb/>
厚見詩歎曰使吾早得此詩去位乆矣豈復有<lb/>
今日之事乎方詠之在邉日嘗至秦州天慶觀<lb/>
聞說吕先生在此月餘近日方去矣問何以知<lb/>
<pb n="KR3j0112_SBCK_001-8b"/>
其為吕道士云道人去時適道人衆赴隣郡醮<lb/>
道人顧小童曰吾且去借筆書壁侯師歸示之<lb/>
小童辭以觀新修師戒勿令題涴乃曰煩貯火<lb/>
殿鑪吾𣣔禮三清而去旣而行殿後砌下有石<lb/>
池水甚清泚乃以瓜畫殿壁留詩云石池清水<lb/>
是吾心漫𬒳桃花倒影沉一到邽山空闕内消<lb/>
閑塵累七絃琴囬後看題衆驚嘆以為必吕翁<lb/>
也壁甚髙其字非手可䏻及邽山即㤗山也詠<lb/>
因思弋陽所遇有游邉之約豈非斯人歟此說<lb/>
<pb n="KR3j0112_SBCK_001-9a"/>
予聞江元一太𥘉云<lb/>
宿州靈璧縣張氏蘭臯園一石甚竒所謂小蓬<lb/>
萊也蘇子瞻愛之題其上云東坡居士醉中觀<lb/>
此<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>然而醒子瞻之意盖取李徳𥙿平泉荘有<lb/>
醒醉石則踞之乃醒也蒋頴叔過見之復題云<lb/>
荆溪居士暑中觀此爽然而凉吴右司師禮安<lb/>
中為宿守題其後云紫溪翁大暑醉中讀二題<lb/>
一笑而去張氏皆刻之石後歸禁中<lb/>
姑蘇士人家有玉蟾蜍一枚皤腹中空每焚香<lb/>
<pb n="KR3j0112_SBCK_001-9b"/>
置爐邉煙盡歸腹中乆之冉冉復自蟾口噴出<lb/>
亦異物也<lb/>
退之詩風䏻折黄觜露亦染梨腮魯直本亦作<lb/>
風稜露液又與興元宴集詩有云茫漫華墨間<lb/>
墨當作黒華梁黒水惟梁州興元梁州也<lb/>
吴安中少年時為堠子詩云行客徃来渾望我<lb/>
我於行客本無心喜為人書之<lb/>
李啇隱錦瑟詩云荘周暁夣迷蝴蝶望帝春心<lb/>
托杜䳌滄海月明珠有涙藍田日煖玉生煙人<lb/>
<pb n="KR3j0112_SBCK_001-10a"/>
多不暁劉貢父詩話云錦瑟令狐綯家青衣亦<lb/>
莫䏻考瑟譜有適怨清和四曲名四句盖形容<lb/>
四曲耳<lb/>
方亞夫幾仲興化人乙軍五百至省闈皆不捷<lb/>
嘗夣廷試而無試卷甚惡之晚以八行舉詔免<lb/>
廷試賈安宅榜唱名排入第一甲以通直郎終<lb/>
崇寧中𥘉興書畫學米芾元章方為太常博士<lb/>
奉詔以黄庭小楷作千文以獻継以所藏法書<lb/>
名畫来上賜白金十八笏是時禁中萃前代筆<lb/>
<pb n="KR3j0112_SBCK_001-10b"/>
蹟號宣和御覧宸翰序之詔丞相蔡京跋尾芾<lb/>
亦𬒳㫖預觀已而出知無為軍復召為書學博<lb/>
士便殿賜對詢　移晷因上其子友仁楚山清<lb/>
暁圖旣退賜御書畫扇各二遂除春官外郎人<lb/>
以為荣十八笏盖戯之耳<lb/>
宣和癸卯平江朱勔採石太湖黿山得一石長<lb/>
四丈有竒廣得其半玲瓏嵌空竅穴百千非雕<lb/>
刻所䏻成也<hi>此則即并郡宅後云云首簡</hi>
　因上之道君曰斯物寧人臣家所蓄縝以元<lb/>
<pb n="KR3j0112_SBCK_001-11a"/>
𣣔獻表言之止得賜幣焉<hi>此則亦脫首簡</hi>
毗陵一士人姓常為蠏詩云水清詎免雙螯黒<lb/>
湯老難逃一背紅盖譏朱勔父子<lb/>
田衍魏泰居㐮陽郡人畏其吻謡曰㐮陽二害<lb/>
田衍魏泰未幾李豸方叔亦來郡居㐮陽人憎<lb/>
之曰近日多磨又添一豸<lb/>
唐庚子西嘗見桃李盛開而梅尚存𢾗枝因作<lb/>
詩時張無盡天覺𬒳召乃以詩投之云桃花䏻<lb/>
紅李䏻白春來無䖏無春色不應尚有𢾗枝梅<lb/>
<pb n="KR3j0112_SBCK_001-11b"/>
可是東君苦留客向来開䖏當嚴冬李桃未在<lb/>
交游中只今已是丈人行勿與年少争春風無<lb/>
盡大加稱賞<lb/>
延安夫人蘇氏丞相子容妹曾子宣内也有詞<lb/>
行於世或以為東坡女弟適桞子玉者所作非<lb/>
也<lb/>
崇寧三年邦基伯父文簡公賔老自翰宛拜左<lb/>
丞而伯父倪老後除内相宣和八年宇文粹中<lb/>
自翰苑拜右丞而其季虚中除内相皆兄弟相<lb/>
<pb n="KR3j0112_SBCK_001-12a"/>
代於北扉亦盛事也<lb/>
廣陵先生王逢原嘗詠暑熱思風詩云力卷雨<lb/>
來無歲旱盡驅雲去放天髙客有傳示王介甫<lb/>
嘆曰有致君澤民之志惜乎不振也<lb/>
逄原一日與王平甫𢾗人登蒋山相與賦詩而<lb/>
逄原先成舉𢾗聮平甫未屈至聞仰躋蒼崖顛<lb/>
下視白日徂夜半身在髙若騎箕尾居乃嘆曰<lb/>
此天上語非我曹所及遂閣筆<lb/>
㐮陽有一曹掾不為郡将所禮屡窘幾殆一日<lb/>
<pb n="KR3j0112_SBCK_001-12b"/>
掾𬒳召以詩上郡将而别之有云已覺目光在<lb/>
牛角未信鞭長及馬腹郡将雖嘉賞而愈衘之<lb/>
蔡元長魯公在位賜賚無窮而用度亦廣京師<lb/>
感慈走修浮啚一題三千緡時有吴錬師者丹<lb/>
陽人辟榖修飬舘于西園庵中後有隙地吴勸<lb/>
令蒔麥旣穫頗厭狼籍公見之題詩于庵曰塔<lb/>
縁便入三千貫月俸無餘一萬緡却向西園課<lb/>
小麥老來㒹倒見愁人<lb/>
胡師文元質侍郎知利州一日晝寝書室蹶然<lb/>
<pb n="KR3j0112_SBCK_001-13a"/>
而興呼吏問曰適有人投訟牒自稱吴伴姑吏<lb/>
無有斯湏復夣如𥘉旣覺復呼吏曰倅<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>庖舎<lb/>
在何所其户牖何向吏具白之即命駕至彼率<lb/>
倅同觀指一隅命<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>發之不𢾗尺得一婦人尸<lb/>
倒植土中衣履猶未敗盖前倅子舎之婢因捶<lb/>
死瘞於此人莫知之因命具棺衾薦以佛事復<lb/>
夣婦人云今免倒形以就安宅且将訴於隂府<lb/>
矣感激而去髙郵人徐伯通與直時為舘客親<lb/>
見此事<lb/>
<pb n="KR3j0112_SBCK_001-13b"/>
杜甫詩東閣觀梅動詩興還如何遜在揚州多<lb/>
不詳遜在揚州之說以本傳考之但言遜天監<lb/>
中為尚書水部郎南平王引為賔客掌書記室<lb/>
薦之武帝與吴均俱進倖後稍失意帝曰吴均<lb/>
不均何遜不遜遜卒於廬陵王記室亦不言在<lb/>
揚州也及觀遜有梅花詩見於藝文類聚初學<lb/>
記云兔園標節物驚時最是梅衘霜當路發映<lb/>
雪擬寒開枝横却月觀花遶凌風䑓朝洒長門<lb/>
泣夕注臨卭杯應知早彫落故逐上春來余後<lb/>
<pb n="KR3j0112_SBCK_001-14a"/>
見别本遜文集乃有此詩而集首有梁王僧儒<lb/>
所作序乃云遜東海郯人舉本州秀才射䇿為<lb/>
當時之魁歴官奉朝請時南平王殿下為中權<lb/>
将軍揚州刺史望髙右戚曰賢主擁篲分庭愛<lb/>
客接士東閣一開競收揚馬左席暫起争趨鄒<lb/>
枚君以詞藝早聞故深親禮引為水部行參軍<lb/>
事仍掌文記室<hi>云云</hi>乃知遜嘗在揚州也盖本<lb/>
傳但言南平引為記室畧去揚州耳然東晋宋<lb/>
齊梁陳皆以建業為揚州則遜之所在揚州乃<lb/>
<pb n="KR3j0112_SBCK_001-14b"/>
建業耳非今之廣陵也隋以後始以廣陵名州<lb/>
潤州州蘇氏家書畫甚多書之絶異者有太宗<lb/>
賜易簡御書宋玉大言賦并名真戒酒批荅鍾<lb/>
繇賀吴㓕關羽上文帝表王右軍答會稽内史<lb/>
王述書雪晴寄山隂張侯帖献之秋風詞梁䔥<lb/>
子雲節班固漢史唐禇遂良模本蘭亭李太白<lb/>
天馬歌賀知章醉中吟張長史書逸人壁顔魯<lb/>
公進文殊碑讃李陽冰篆新泉銘永禅師真草<lb/>
千文齊已題贈並皆真跡名畫則顧凱之雪霽<lb/>
<pb n="KR3j0112_SBCK_001-15a"/>
圖望五老峯啚北齊舞鶴啚閻立本醉道　啚<lb/>
吴道子六甲神薛稷戯鶴陳宏蕃馬韓幹御馬<lb/>
戴嵩牛啚王維臥披啚邉鸞雀竹李将軍暁景<lb/>
屏風李成山水徐熈草虫黄筌墨竹居寧翎毛<lb/>
董羽龍水劉道士鬼神刀䖏士竹石鍾隱乳兎<lb/>
物之尤異者有明皇賜蘇小許公四代相玉印<lb/>
賛皇父子石研石兎竹拂連理拄杖陳後主宫<lb/>
娃七寳束帯雷公斧珊瑚筆架玉連環皆希世<lb/>
之寳皆㪚逸或有歸御府者今不知流落何䖏荆<lb/>
<pb n="KR3j0112_SBCK_001-15b"/>
公退居金陵蒋山學佛者俗姓吴日供洒掃山<lb/>
下田家子也一日風堕掛壁舊烏巾吴舉之復<lb/>
置于壁公適見之謂曰乞汝歸遺父𢾗日公問<lb/>
幞頭安在吴曰父村老無用貨於市中嘗賣得<lb/>
錢三百金供父感相公之賜也公嘆息之因呼<lb/>
一僕同吴以原價徃贖且戒苟以轉售即不湏<lb/>
訪索果以弊惡猶存乃贖以歸公命取小刀自<lb/>
於巾脚刮磨燦然黄金也盖禁中所賜者乃復<lb/>
遺吴吴後潦倒竟不䏻祝髪以竹工居真州政<lb/>
<pb n="KR3j0112_SBCK_001-16a"/>
和丙申年予嘗令造竹噐親說如此時已年六<lb/>
十餘貧窶之甚亦命也<lb/>
呂温卿為浙漕旣起錢濟明獄又發廖明略事<lb/>
二人皆廢斥復𣣔網羅叅寥未有以中之㑹有<lb/>
僧與叅寥有隙言叅寥度牒冒名盖叅寥本名<lb/>
曇潜因子瞻改曰道潜温卿索牒騐之信然竟<lb/>
坐刑之歸俗編管兖州未幾温卿亦為孫傑鼎<lb/>
臣發其贓濫繫獄人以為菑人者人必反菑之<lb/>
孔雀毛着龍腦則相綴禁中以翠羽作帚每幸<lb/>
<pb n="KR3j0112_SBCK_001-16b"/>
諸閣擲龍腦以辟穢過則以翠羽掃之皆聚無<lb/>
有遺者亦若磁石引針琥珀拾芥物類相感然<lb/>
也<lb/>
中表錢洎子全穆父之孫蒙仲之子三歳䘮父<lb/>
自少刻苦䏻立志好學有節操何㮚榜登科即<lb/>
丁母艱及第十餘年未嘗到官試中學官除濟<lb/>
南府敎授車駕駐蹕揚州有薦權國子博士者<lb/>
始入局參謁長貳方茶疾作仆地輿歸一夕而<lb/>
殂竟無一日之禄惜哉命薄如此可為奔啚躁<lb/>
<pb n="KR3j0112_SBCK_001-17a"/>
求之戒<lb/>
世傳宗室中昔有昏<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>
                    <hi>俗呼為厥撤太尉</hi>一日坐宫門<lb/>
見釘鉸者亟呼之命僕取弊履令工以革護其<lb/>
首工笑曰非我技也公乃悮曰我謬也誤呼汝<lb/>
矣適𣣔喚一錮漏<hi>俗呼骨路</hi>者耳聞者大笑之<lb/>
王黼将明盛時搜求四方瓌竒之物以充玩好<lb/>
有人以核桃半枚來獻中容米三四斗其間題<lb/>
詠之字滿矣李之儀端叔題云觀此桃則退之<lb/>
所謂華山十丈蓮信有之矣今不知存否也予<lb/>
<pb n="KR3j0112_SBCK_001-17b"/>
嘗觀洽聞記云吐谷渾桃大如六石甕豈非此<lb/>
桃也耶<lb/>
晉昌唐寅校畢<lb/>
墨荘漫録卷第一<lb/>
</p>
<p>
</p>
  </div>
</body>
</text>
</TEI>
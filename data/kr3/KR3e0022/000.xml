<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3e0022_WYG_000-1a"/>
欽定四庫全書　　　　　子部五<lb/>
　提要<lb/>
　　脚氣治法總要二卷　　醫家類<lb/>
　　　　<hi>臣</hi>等謹案脚氣治法總要二卷宋董汲撰汲<lb/>
　　　　字及之東平人始末未詳錢乙嘗序其㿀疹<lb/>
　　　　論則其著書在元豐元祐之間是書書録解<lb/>
　　　　題作一卷宋史藝文志亦同久無𫝊本今從<lb/>
　　　　永樂大典所載排纂成帙以篇頁稍繁分為<lb/>
<pb n="KR3e0022_WYG_000-1b"/>
　　　　二卷上卷論十二篇大㫖謂脚氣必由于風<lb/>
　　　　濕風濕兼有冷熱皆原本腎虛隂陽虚實病<lb/>
　　　　之别也春夏秋冬治之異也髙慘卑濕地之<lb/>
　　　　辨也老壮男女人之殊也説賅備矣下卷方<lb/>
　　　　四十六獨活湯木香散𫝊信方防風粥桑枝<lb/>
　　　　煎専治風天麻丸茴香丸烏蛇丸趂痛丸専<lb/>
　　　　治濕薏苡仁湯海桐皮散木𤓰丸治風濕相<lb/>
　　　　兼獨活寄生湯石楠丸牛膝丸治風濕瘴癘<lb/>
<pb n="KR3e0022_WYG_000-2a"/>
　　　　八味丸腎<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>湯地黄粥治虚神功丸麻仁丸<lb/>
　　　　三脘散大黄湯治實屬隂者兼冷木香飲子<lb/>
　　　　治其偏于隂也屬陽者兼熱紅雪治其偏于<lb/>
　　　　陽也絳宫丸白皮小豆散木通散治其屬于<lb/>
　　　　隂陽而兼淋閉者也松節散食前丸食後丸<lb/>
　　　　橘皮丸治尋常法也三仁丸潤腸丸五柔丸<lb/>
　　　　治老人血枯法也天門冬大煎則為總治法<lb/>
　　　　淋煠蒸熨五方則為外治法而以針灸法為<lb/>
<pb n="KR3e0022_WYG_000-2b"/>
　　　　始原序方有一十九門大約不出於此即缺<lb/>
　　　　佚亦厪矣考脚氣即素問所謂厥疾至唐始<lb/>
　　　　有此名治法亦漸以詳備然李暄及蘇敬徐<lb/>
　　　　玉唐侍中諸家之書今多不𫝊獨汲此帙尚<lb/>
　　　　存頗為周密醇正觀其自述稱嘗患此疾至<lb/>
　　　　劇因深思其源遂得秘要殆所謂三折肱而<lb/>
　　　　為良醫者歟今特録而存之以備専門之一<lb/>
　　　　種焉乾隆四十六年九月恭校上<lb/>
<pb n="KR3e0022_WYG_000-3a"/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官　<hi>臣</hi>　陸　費　墀<lb/>
<pb n="KR3e0022_WYG_000-4a"/>
原序<lb/>
昔孫思邈著書至其叙百病必先中風叙中風必先入<lb/>
脚氣豈無意哉盖以為風者百病之長而卑濕蒸鬱之<lb/>
氣中人也尤重則聖人為治先後之次明示後人後學<lb/>
者愈當致詳且慎焉然中風方論古人立説尤詳至於<lb/>
四方之治食藥之宜無不備悉而脚氣一門雖古今槩<lb/>
舉其略而治法論方多有未備故人罕窮究是疾甚至<lb/>
江淮卑濕之地相去遼逺人或有所不識故疾雖重於<lb/>
<pb n="KR3e0022_WYG_000-4b"/>
中風而患頗稀是以古人為説不詳而末學治療亦多<lb/>
致失誤可不痛哉恭自本朝開壤最逺一統天下屬以<lb/>
承平日乆故食物無南北之異道途無乆逺之期或因<lb/>
宦㳺或自客泛故内地感此者近日為多汲自少小病<lb/>
此約十餘年遂博採素問九虛靈樞甲乙太素巢元千<lb/>
金外臺聖惠小品刪繁金匱玉函諸家本草及蘇恭方<lb/>
論前古脉書凡古有是説者無不究極而蔵府之論鍼<lb/>
艾之法脉證之辨食飲之宜四時之要導引之術以至<lb/>
<pb n="KR3e0022_WYG_000-5a"/>
淋煠蒸熨備急要方或經試騐者悉錄而集之名曰脚<lb/>
氣治法總要分為一十九門通為一卷非敢自謂有補<lb/>
於將來亦欲𫝊諸好事者庶幾臨病有所證據焉董汲<lb/>
序<lb/>
</p>
<p>
</p>
  </div>
</body>
</text>
</TEI>
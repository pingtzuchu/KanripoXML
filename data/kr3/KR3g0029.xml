<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>焦氏易林卷一</head>
    <p>
<pb n="KR3g0029_WYG_001-1a"/>
欽定四庫全書<lb/>
　焦氏易林卷一　　　　　　漢　焦贛　撰<lb/>
　　乾之第一<lb/>
乾　道陟多阪胡言連蹇譯瘠且聾莫使道通請謁不<lb/>
　行求事無功<lb/>
坤　招殃來螫害我邦國病傷手足不得安息<lb/>
屯　陽孤亢極多所恨惑車傾葢亡身常憂惶乃得其<lb/>
　願雌雄相從<lb/>
<pb n="KR3g0029_WYG_001-1b"/>
蒙　鵠鵴鳲鳩專一無尤君子是則長受嘉福<lb/>
需　目瞤足動喜如其願舉家蒙寵<lb/>
訟　龍馬上山絶無水泉喉焦脣乾舌不能言<lb/>
師　倉盈庾億宜種黍稷年豐歲熟民人安息<hi>一作國家富有</hi>
　<hi>人民蕃息與比之升坤之恒同</hi>
比　中夜犬吠盜在墻外神明祐助消散皆去<lb/>
小畜　据斗運樞順天無憂所行造徳與樂並居<lb/>
履　空拳握手委地更起富饒豐衍快樂無已<lb/>
<pb n="KR3g0029_WYG_001-2a"/>
泰　不風不雨白日皎皎宜出驅馳通理大道<hi>與坤同</hi>
否　載日晶光驂駕六龍禄命徹天封為燕王<lb/>
同人　子號索哺母行求食反見空窠訾我長息<lb/>
大有　上帝之生福祐日成修徳行惠樂且安寧<lb/>
謙　山險難登澗中多石車馳轊擊載重傷軸擔負差<lb/>
　躓踠跌右足<lb/>
豫　禹鑿龍門通利水源東注滄海民得安從<hi>一作存</hi>
隨　乘龍上天兩蛇為輔踴躍雲中遊觀滄海民樂安<lb/>
<pb n="KR3g0029_WYG_001-2b"/>
　處<lb/>
蠱　彭祖九子據徳不殆南山松栢長受嘉福<lb/>
臨　南山昊天刺政閔身疾悲無辜背憎為仇<lb/>
觀　江河淮海天之奥府衆利所聚可以饒有樂我君<lb/>
　子<lb/>
噬嗑　堅冰黄鳥常哀悲愁不見甘粒但見藜蒿數驚<lb/>
　鷙鳥為我心憂<lb/>
賁　室如懸磬既危且殆早見之士依山谷處<lb/>
<pb n="KR3g0029_WYG_001-3a"/>
剝　大禹戒路蚩尤除道周匝萬里不危不殆見其所<lb/>
　使無所不在<lb/>
復　三人為旅俱歸北海入門上堂拜謁主母飲勞我<lb/>
　酒<lb/>
无妄　傳言相誤非于徑路鳴鼓逐狐不知跡處<lb/>
大畜　三年爭妻相逐奔馳終日不食精氣勞疲<lb/>
頤　純服黄裳戴上以興徳義既生天下歸仁<lb/>
大過　桀跖並處人民愁苦擁兵荷糧戰於齊魯<lb/>
<pb n="KR3g0029_WYG_001-3b"/>
坎　黄鳥來集既嫁不答念我父兄思復邦國<lb/>
離　胎生孚乳長息成就充滿帝室家國昌富<lb/>
咸　三人求橘反得大栗女青以富黄金百鎰<lb/>
恒　東山西岳㑹合俱食百家送從以成恩福<lb/>
遯　眵雞無距與鵲交鬭翅折目盲為鳩所傷<lb/>
大壯　郤大墻壞蠧衆木折狼虎為政天降罪罰高弑<lb/>
　望夷胡亥以斃<lb/>
晉　三癡俱走迷路失道惑不知歸反入患口<lb/>
<pb n="KR3g0029_WYG_001-4a"/>
明夷　弓矢俱張把彈折絃丸發不至道遇害患<lb/>
家人　三女求夫不見復關伺候山隅長思憂歎<lb/>
睽　陽旱炎炎傷害禾榖穡人無食耕夫歎息<lb/>
蹇　騎㹠逐羊不見所望徑涉虎廬亡羝失羔<lb/>
解　暗昧㝠語相傳詿誤鬼魅所舍誰知卧處<lb/>
損　姬姜祥淑二人偶食論仁議福以安王室<lb/>
益　公孫駕驪載聘東齊延陵説産遺季紵衣<lb/>
夬　孤竹之墟失婦亡夫傷於蒺藜不見少妻東郭棠<lb/>
<pb n="KR3g0029_WYG_001-4b"/>
　姜武子以亡<hi>亡音無</hi>
姤　仁政不暴鳯凰來舍四時順節民安其處<lb/>
萃　任劣力薄孱駑恐怯如蝟見鵲不敢拒格<lb/>
升　衞侯東遊惑於少姬亡我考妣又逝不來<lb/>
困　噂噂所言莫如我垣歡喜堅固可以長安<hi>大有之屯</hi>
井　黿鳴岐山鼈應山淵男女媾精萬物化生文王以<lb/>
　成為開周庭<hi>成一作寧</hi>
革　𤣥黄虺隤行者勞疲役夫憔悴踰時不歸<lb/>
<pb n="KR3g0029_WYG_001-5a"/>
鼎　弱足刖跟不私出門市賈不利折亡為患<lb/>
震　懸貆素餐居非其安失輿剥廬休坐徒居<lb/>
艮　民怯伐惡姦人所伏冦賊大至入我邦郭妻子係<lb/>
　獲<hi>一本為歸妹辭</hi>
漸　陽低頭隂仰首水為凶傷我寶進不利生其子<lb/>
歸妹　背北相憎心意不同如火與金<hi>一本為艮辭</hi>
豐　太㣲帝室黄帝所值藩屛固衛不可得入常安無<lb/>
　患<lb/>
<pb n="KR3g0029_WYG_001-5b"/>
旅　繭栗犧牲敬享鬼神神嗜飲食受福多孫<lb/>
巽　出門逢惡為患為怨更相擊刺傷我手端<lb/>
兑　鷁飛中退舉事不進宋人亂潰<lb/>
渙　跛踦相隨日暮牛罷陵遲後旅失利亡雌<hi>泰之復同人之歸妹</hi>
節　龍角博顙位至公卿世禄久長起動安寧<lb/>
中孚　舜升大禹石夷之野徵詣王庭拜治水土<hi>師之小畜</hi>
　<hi>同</hi>
小過　從風放火荻芝俱死三害集亡叔子中傷<lb/>
<pb n="KR3g0029_WYG_001-6a"/>
既濟　楩生荆山命制輸班袍衣剝脱夏熱冬寒飢餓<lb/>
　枯槁衆人莫憐<lb/>
未濟　長面大鼻來解已憂遺吾福子惠我嘉喜<lb/>
　　坤之第二<lb/>
坤　不風不雨白日皎皎宜出驅馳通利大道<lb/>
乾　谷風布氣萬物出生明庶長養華葉茂盛<lb/>
屯　蒼龍單獨與石相觸摧折兩角室家不足<lb/>
蒙　城上有烏自名破家招呼酖毒為國災患<lb/>
<pb n="KR3g0029_WYG_001-6b"/>
需　霜降閉户蟄虫隱處不見日月與死為伍<hi>小畜之解</hi>
訟　天之徳室温仁受福衣裳所在凶惡不起<lb/>
師　皇陛九重絶不可登謂天葢高未見王公<lb/>
比　孔徳如玉出于幽谷飛上喬木鼓其羽翼輝光照<lb/>
　國<lb/>
小畜　五範四軌復得饒有陳力就列騶虞悦喜四足<lb/>
　無角君子所服南征述職以惠我國<lb/>
履　敝笱在梁魴逸不禁漁父勞苦連室乾口<lb/>
<pb n="KR3g0029_WYG_001-7a"/>
㤗　雷行相逐無有攸息戰于平陸為夷所覆<lb/>
否　六龍爭極服在不飾謹慎管鑰結禁無出<lb/>
同人　長男少女相向共語析薪在尅福禄歡喜<lb/>
大有　遷延惡人使徳不通炎火為殃禾稼大傷<lb/>
謙　修其翰翼隨風向北至虞夏國與舜相得年歲大<lb/>
　樂邑無盜賊<lb/>
豫　鈆刀攻玉堅不可得盡我筋力胝繭為疾<hi>比之大過</hi>
隨　舉袂覆目不見日月衣裳簠簋就長夜室<hi>泰之臨同</hi>
<pb n="KR3g0029_WYG_001-7b"/>
蠱　賊人傷徳大怒不福斬刈宗社失其邦國<lb/>
臨　白龍赤虎戰鬭俱怒蚩尤敗走死於魚口<lb/>
觀　北辰紫宫衣冠立中含和建徳常受天福<hi>需之夬坤之解</hi>
　<hi>俱同</hi>
噬嗑　稷為堯使西見王母拜請百福賜我嘉子<lb/>
賁　二人異趣反覆迷惑一身五心亂無所得<lb/>
剝　南山大玃盜我媚妾怯不敢逐退而獨宿<lb/>
復　衆尤所逐反作光怪九身無頭魂驚魄去不可以<lb/>
<pb n="KR3g0029_WYG_001-8a"/>
　居<lb/>
无妄　延頸遠望昧為目病不見叔姬使伯心憂<lb/>
大畜　典冊法書藏在蘭臺雖遭亂潰獨不遇災<hi>大有之恒豫之䝉</hi>
頤　自衛反魯時不可與冰炭異室仁道隔塞<lb/>
大過　瘤癭秃疥為身瘡害疾病癃殘常不屬遠<lb/>
坎　東齊郭廬嫁於洛都俊良美好媒利過倍<lb/>
離　齊魯爭言戰於龍門搆怨連禍三世不安<hi>比之蠱賁之睽</hi>
咸　膏澤肥壤農人豐敞利居長安歴世無患<hi>乾之師比之升</hi>
<pb n="KR3g0029_WYG_001-8b"/>
恒　倉盈庾億宜種黍稷年豐嵗熟民得安息<lb/>
遯　䲭鴞破斧邦人危殆頼旦忠徳轉禍為福傾危復<lb/>
　立<lb/>
大壯　嵗飢無年虐政害民乾溪驪山秦楚結寃<lb/>
晉　挒潔累累締結難解嫫母衒嫁媒不得坐自為身<lb/>
　禍<lb/>
明夷　訾陬開門鶴鳴彈冠章甫進用舞韶和鸞三人<lb/>
　翼事國無災患<lb/>
<pb n="KR3g0029_WYG_001-9a"/>
家人　姊妹本居與類相扶願慕羣醜不離其友<lb/>
睽　邯鄲反言父兄生患涉此憂恨卒死不還<lb/>
蹇　二人逐兔各爭其得愛妾善走多獲其子<lb/>
解　北辰紫宫衣冠立中含和建徳常受天福<hi>坤之觀需之夬</hi>
損　拜跪請免不得其哺俛首銜枚低頭北去<lb/>
益　鶴盜我珠逃於東隅求我郭墟不見所居<lb/>
夬　一簧兩舌妄言謀訣三姦成虎曽母投杼<lb/>
姤　伯虎仲熊徳義洵美使布五榖陰陽順序<hi>一作孤獨特處</hi>
<pb n="KR3g0029_WYG_001-9b"/>
　<hi>莫與為旅身自勞苦使布五榖隂陽順序</hi>
萃　褰衣涉河澗流浚多頼遇舟子濟脱無它<lb/>
升　慿河登山道路阻難求事少便<lb/>
困　兔罝之容不失其恭和謙致樂君子攸同<lb/>
井　三女求夫伺候山隅不見復關泣涕漣洳<lb/>
革　螟蟲為賊害我五榖簞笥空虛家無所食<hi>需之明夷</hi>
鼎　望尚阿衡太宰周公藩屏輔弼福禄來同<lb/>
震　三年生狗以戌其母荆夷上侵姬伯出走<hi>需之訟否之姤</hi>
<pb n="KR3g0029_WYG_001-10a"/>
艮　塗回道塞求事不得<lb/>
漸　探懷得蚤所愿失道<hi>一本下有無有凶憂善居漸好</hi>
歸妹　飛蟻遇道趾多擾垣居之不安覆厭為患<lb/>
豐　義不勝情以欲自傾幾危利寵折角摧頸<lb/>
旅　潼滃蔚薈扶首來㑹津液下降流潦滂霈<lb/>
巽　白駒生芻猗猗盛姝赫咺君子樂以忘憂<lb/>
兊　車馳人趨卷甲相仇齊魯冦戰敗於犬丘<lb/>
渙　舉首望城不見子貞使我悔生<lb/>
<pb n="KR3g0029_WYG_001-10b"/>
節　龍鬭時門失理傷賢内畔生賊則生禍難<lb/>
中孚　安如泰山禄祐屢臻雖有豹虎不敢危身<lb/>
小過　初憂後喜與福為市八佾列陳飲御嘉友<hi>訟之坎</hi>
既濟　持刀操肉對酒不食夫行從軍少子入獄抱膝<lb/>
　獨宿<lb/>
未濟　陰衰老極陽建其徳履離戴光天下照明功業<lb/>
　不長蝦蟆大王<hi>否之无妄大有之臨</hi>
　　屯之第三<lb/>
<pb n="KR3g0029_WYG_001-11a"/>
屯　兵征大宛北出玉關與胡冦戰平城道西七日絶<lb/>
　糧身幾不全<lb/>
乾　汎汎柏舟流行不休耿耿寤寐心懷大憂仁不逢<lb/>
　時復隱窮居<lb/>
坤　採薪得麟大命隕顛豪雄爭名天下四分<hi>豫之未濟</hi>
蒙　山崩谷絶大福盡竭涇渭失紀玉歴盡已<lb/>
需　夏臺羑里文王所厄鬼侯輸賄商王解合<lb/>
訟　泥津汙辱棄捐溝瀆所共笑哭終不顯録<lb/>
<pb n="KR3g0029_WYG_001-11b"/>
師　李梅冬實國多盜賊擾亂並作君不得息<hi>同人之損謙之小過</hi>
比　獐鹿逐牧飽歸其居反還次舍無有疾故<hi>訟之小畜</hi>
小畜　夾河為婚期至無船淫心失望不見所歡<lb/>
履　百足俱行相輔為强三聖翼事王室寵光<hi>比之无妄</hi>
泰　坐位失處不能自居調攝違和陰陽顛倒<lb/>
否　登几上輿駕駟南遊合從散横燕秦以强<lb/>
同人　三系維弩無益於輔域弱不守郭君受討<lb/>
大有　河伯大呼津不得渡船空無人往來亦難<lb/>
<pb n="KR3g0029_WYG_001-12a"/>
謙　甘露醴泉太平機關仁徳感應嵗樂民安<hi>大過之未濟</hi>
豫　重茵厚席循高採藿雖躓不懼後反其處<hi>一云猿墮高木</hi>
　<hi>痺踒手足保我金玉還歸其室</hi>
隨　太乙駕騮從天上來徵我叔季封為魯侯無有凶<lb/>
　憂<lb/>
蠱　南已大安石斛㦸天所指不已已老復一將耋乃<lb/>
　嫁墟弊室舊更為新家<lb/>
臨　家給人足頌聲並作四夷賔服干戈韜閣<lb/>
<pb n="KR3g0029_WYG_001-12b"/>
觀　東隣嫁女為王妃后莊公築館以尊主母歸于京<lb/>
　師季姜悦喜<hi>一作臨卦㤗之豫</hi>
噬嗑　陳媯敬仲兆興齊姜營丘是適八世大昌<hi>姤之師比</hi>
　<hi>之豫蠱之困</hi>
賁　路多枳棘步刺我足不利旅客為心作毒<hi>損卦同</hi>
剝　天官列宿五神室屋空門完堅君安其居<lb/>
復　牧羊稻園聞虎呻喧懼畏惕息終免禍患<hi>否之節</hi>
无妄　鳴條之災北奔大胡左袵為長國號匈奴主君<lb/>
<pb n="KR3g0029_WYG_001-13a"/>
　旄頭立尊單于<lb/>
大畜　尅身潔已逢禹巡狩錫我𤣥珪拜受錫佑<lb/>
頤　冬華不實國多盜賊疾病難醫鬼哭其室<lb/>
大過　襄送季女至于蕩道齊子旦夕留連久處<lb/>
坎　朽根倒樹花葉落去卒逢火焱隨風偃仆<lb/>
離　隂變為陽女化作男治道得通君臣相承<lb/>
咸　炎絶續光光滅復明簡易理得仍成乾功<lb/>
恒　多載重負捐棄于野王母誰子但自勞苦<lb/>
<pb n="KR3g0029_WYG_001-13b"/>
遯　江河海澤衆利安宅可以富有飲御嘉客<lb/>
大壯　冬採薇蘭地凍堅難利走東北暮無所得<lb/>
晉　烏鵲嘻嘻天火將起燔我室屋災及妃后<lb/>
明夷　蠆室蜂户螫我手足不可進取為身害咎<hi>履之㤗</hi>
家人　崔嵬北嶽天神貴客温仁正直主布恩徳開示<lb/>
　不已蒙受大福<lb/>
睽　伯蹇叔盲莫與守牧失我衣裘代已除服<lb/>
蹇　為季求婦家在東海水長無船不見欣歡<lb/>
<pb n="KR3g0029_WYG_001-14a"/>
解　山陵丘墓魂魄失舍精神盡竭長寢不覺<lb/>
損　踦牛失角下山傷軸失其利禄過在誰孰<lb/>
益　水載船舟無根以浮往來溶溶心勞且憂<lb/>
夬　有鳥來飛集于古樹鳴聲可惡主將出去<lb/>
姤　東徙不時觸患離憂井泥無濡思叔舊居<lb/>
萃　黄帝所生伏羲之宇兵刃不至利以居止<hi>履之家人</hi>
升　東山拯亂處婦思夫勞我君子役使休止<lb/>
困　跛躓未起失利後市不得鹿子<lb/>
<pb n="KR3g0029_WYG_001-14b"/>
井　大蛇當路使我畏懼湯火之災切近我膚頼其天<lb/>
　幸趨於主廬<hi>損之此</hi>
革　從容長閒遊戲南山拜祠祀神神使免患<hi>一作震卦</hi>
鼎　區脱康居慕仁入朝湛露之歡三爵畢恩復歸野<lb/>
　廬與母相候<lb/>
震　龜鼈列市河海饒有長財善賈商季悦喜<hi>一作革卦</hi>
艮　年常蒙慶今歲受福三伏採芑出君有得<lb/>
漸　二人俱東道路爭訟意乖不同使我凶凶<lb/>
<pb n="KR3g0029_WYG_001-15a"/>
歸妹　樹栽藿豆為鹿兔食君不慎䕶秋無收入<lb/>
豐　黄鳥悲鳴愁不見星困於鷙鸇使我心驚<lb/>
旅　雙鳧俱飛欲歸稻池經涉<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>澤為矢所射傷我胸<lb/>
　臆<hi>否之晉</hi>
巽　久客無休思歸故鄉霖雨盛溢道未得通<lb/>
兊　道路僻除南至東遼衛子善辭使國無憂<lb/>
渙　同枕共袍中年分去價少無利獨居愁思<lb/>
節　衆神集聚相與議語南國虐亂百姓愁苦興師征<lb/>
<pb n="KR3g0029_WYG_001-15b"/>
　討更立賢主<hi>小畜之豫</hi>
中孚　北陸閉蟄隱伏不出目盲耳聾道路不通<lb/>
小過　痴狂妄作心誑善惑迷行失路不知南北<lb/>
既濟　棟隆輔强寵貴日光福善並作樂以高明<lb/>
未濟　愛我嬰女牽衣不與冀幸高貴反曰賤下<lb/>
　　蒙之第四<lb/>
蒙　何草不黄至未盡𤣥室家分離悲愁於心<lb/>
乾　海為水王聰聖且明百流歸徳無有畔逆常饒優<lb/>
<pb n="KR3g0029_WYG_001-16a"/>
　足<hi>損之履</hi>
坤　天之所佑禍不過家左輔右弼金玉滿匱常盈不<lb/>
　亡富如厫倉<lb/>
屯　安息康居異國穹廬非吾習俗使我心憂<lb/>
需　范公陶夷善賈飾資東之營丘易字子皮把珠載<lb/>
　金多福利歸<lb/>
訟　老楊日衰條多枯枝爵級不造遂乃摧隤<hi>泰之咸</hi>
師　小狐渡水汙濡其尾稍得其幾與道合符<lb/>
<pb n="KR3g0029_WYG_001-16b"/>
比　豕生如魴䑕舞庭堂雄俟施姜上下昏黄君失其<lb/>
　邦<lb/>
小畜　天地配享六位光明陰陽順序以成厥功<hi>訟之震謙之大有</hi>
履　踝踵足傷右指病癰失旅後時利不走歸<lb/>
泰　思體同恩各有所屬西隣孤媪欲寄我室主母罵<lb/>
　詈求子不得<lb/>
否　操<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鄉畝祈貸稷黍飲食充中安和无咎<lb/>
同人　新受大寵福禄重來樂且日富蒙慶得財<lb/>
<pb n="KR3g0029_WYG_001-17a"/>
大有　舉盃飲酒指宜失取無益温寒亡利不懽<lb/>
謙　日月相望光明盛昌三聖茂承功徳大隆<hi>師之節否之賁</hi>
　<hi>噬嗑之需</hi>
豫　猾夫爭强民去其鄉公孫叔子戰於城南<lb/>
隨　猿墮高木不踒手足保我全生還歸其室<hi>否之臨蠱之豫</hi>
　<hi>訟之艮</hi>
蠱　逐狐東山水過我前深不可涉失利後便<lb/>
臨　鑿井求玉非卞氏寶名困身辱勞無所得<lb/>
<pb n="KR3g0029_WYG_001-17b"/>
觀　黄玉温徳君子所服甘露溽暑萬物生茂<lb/>
噬嗑　畫龍頭頸文章不成甘言美語説辭無名<lb/>
賁　招禍致凶來弊我邦病在手足不得安息<lb/>
剝　履位束勢靡有絶斃贊為𨽻圖與衆庶伍<lb/>
復　獐鹿雉<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>羣聚東圃盧黄白脊俱往追逐九齚十<lb/>
　得君子有喜<lb/>
无妄　織金未成緯畫無名長子逐兔鹿失先路見利<lb/>
　不得<lb/>
<pb n="KR3g0029_WYG_001-18a"/>
大畜　天厭周徳命與仁國以禮靖民兵革休息<lb/>
頤　重譯買芝來除我憂善説遂良與喜相求<lb/>
大過　膏澤肥壤人民安樂宜利俱止長安富有<lb/>
坎　白龍黒虎起伏暴怒戰於阪泉蚩尤敗走居止不<lb/>
　殆君安其所<hi>同人之比益之比</hi>
離　抱關傳言聾跛摧筋破賊無灾不安其所<lb/>
咸　憂禍解除喜至慶來坐立歡門與樂為隣<hi>小畜之井</hi>
恒　折鋒載殳與馬放休狩軍褒營天下安寕<lb/>
<pb n="KR3g0029_WYG_001-18b"/>
遯　至徳之君仁政且温伊吕股肱國富長安<lb/>
大壯　千里望城不見青山老兔蝦蟆遠絶無家<lb/>
晉　有莘季女為夏妃后貴夫壽子母于四海<lb/>
明夷　不虞之患禍至無門奄忽暴卒痛傷我心<lb/>
家人　飛鷹退去不食雉雞憂患心解君主安居<lb/>
睽　跮蹉側跌申酉為祟戌亥滅明顏子隱藏<lb/>
蹇　司録慿怒謀議無道商民失政殷人乏祀<lb/>
解　望雞得雛求馬獲駒大徳生少有廖從居<lb/>
<pb n="KR3g0029_WYG_001-19a"/>
損　切切恒恒如將不活黍稷之恩靈輙以存獲生保<lb/>
　年<lb/>
益　莫莫輯輯夜作晝匿謀議我資來攻我室空盡我<lb/>
　財幾無我食<lb/>
夬　天之所壞不可强支衆口遭笑雖貴必危<lb/>
姤　目動頰瞤喜來加身舉家蒙歡吉利無殃<lb/>
萃　黿羮芬香染指拂裳口飢打手公子恨讒<lb/>
升　天福所酆兆知飛龍成予得志六二已興<lb/>
<pb n="KR3g0029_WYG_001-19b"/>
困　氓伯以婚抱布自媒棄禮急情卒罹悔憂<lb/>
井　夏姒親附心聽悦喜利以博取無言不許<lb/>
革　南山旻天刺政閔身疾悲無辜背憎為仇<hi>一作艮卦</hi>
鼎　三人為旅俱歸北海入門上堂拜謁王母勞賜我<lb/>
　酒<lb/>
震　陽淫旱病傷害稼穡喪刈病來農人無食<hi>一作井卦</hi>
艮　攫飯把肉以就口食所往必得無有虛乏<hi>一作革卦</hi>
漸　烏飛無翼兔走折足雖欲㑹同未得已惑<lb/>
<pb n="KR3g0029_WYG_001-20a"/>
歸妹　體重飛難不得踰關行坐憂愁不離室垣<lb/>
豐　四雄並處人民愁苦擁兵東西不得安所<lb/>
旅　譯重開牢求解已憂心感乃成與善俱居<lb/>
巽　患解憂除王母相予與喜俱來使我安居<lb/>
兊　冬生不花老女無家霜冷蓬室競為枯株<lb/>
渙　震慄恐懼多所畏惡行道留難不可以涉<lb/>
節　三夫共妻莫適為雌子無名氏翁不可知<lb/>
中孚　早凋被霜花葉不長非時為灾家受其殃<lb/>
<pb n="KR3g0029_WYG_001-20b"/>
小過　雉兔之東狼虎所食貪饕凶惡不可止息<lb/>
既濟　馬驚破車王墮深溝身死魂去離其室廬<lb/>
未濟　山林麓藪兆人所往鳥獸無禮使我心苦<lb/>
　　需之第五<lb/>
需　久旱三年草木不生粢盛空乏無以供靈<lb/>
乾　火滅復息君明其徳仁人可遇身受利禄<lb/>
坤　温山松柏常茂不落鸞鳯所庇得其歡樂<hi>否之恒</hi>
屯　四誅不服恃强負力倍道趨敵師徒敗覆<hi>益之同人</hi>
<pb n="KR3g0029_WYG_001-21a"/>
蒙　三塗五岳陽城大室神明之保獨無兵革<lb/>
訟　三牛生狗以戍其母荆夷上侵姬伯出走<hi>坤之震否之姤</hi>
師　鳧遊江海没行千里以為死亡復見空桑長生樂<lb/>
　鄉<lb/>
比　太乙駕騮從天上來徵君叔季封為魯侯無有凶<lb/>
　憂<hi>屯之隨否之大壯</hi>
小畜　任宿獨居寡處無夫陰陽失志為人僕使<lb/>
履　兵征大宛北出玉門與胡冦戰平城道西七日絶<lb/>
<pb n="KR3g0029_WYG_001-21b"/>
　糧身幾不全<hi>與屯同</hi>
泰　楚靈暴虐罷及民力禍起乾溪棄疾作毒扶杖奔<lb/>
　逃身死亥室<lb/>
否　雌單獨居歸其本巢毛羽憔悴志如死灰<lb/>
同人　兩矛相刺勇力鈞敵交綏結和不破不缺<hi>交綏各退</hi>
　<hi>兵也</hi>
大有　乘船渡濟載水逢火頼行免禍蒙我生全<lb/>
謙　喪寵益尤政傾家覆我宗失國秦滅周室<lb/>
<pb n="KR3g0029_WYG_001-22a"/>
豫　冬無藏氷春江不通陰流為賊國被其殃<lb/>
隨　田䑕野雞意常欲逃拘制籠檻不得動摇<lb/>
蠱　佩玉蘂兮無所繫之㫖酒一盛莫與笑語孤寡獨<lb/>
　特常愁憂苦<lb/>
臨　没遊源口求鮫為室家危自懼復出生道<lb/>
觀　河水孔穴壞敗我室水深無岸魚鼈傾倒<lb/>
噬嗑　教羊牧兔使魚捕䑕任非其人費日無功<lb/>
賁　升户入室就温煖食冰凍北陸寒不得賊<lb/>
<pb n="KR3g0029_WYG_001-22b"/>
剝　孤竹之墟失婦亡夫傷於蒺藜不見少妻東郭棠<lb/>
　姜武子破亡<hi>乾之夬</hi>
復　凶禍灾殃日益明彰福不可釐三郤夷傷<lb/>
无妄　載璧秉珪請命于河周公尅敏冲人瘳愈<lb/>
大畜　烏飛鵲舉照臨東海尨降庭堅為陶叔後圭析<lb/>
　英雄履福綏厚<hi>謙之頤同</hi>
頤　危坐至暮請求不得膏澤不降政戾民惑<lb/>
大過　宜昌娶婦東家歌舞宴樂有緒長安嘉喜<lb/>
<pb n="KR3g0029_WYG_001-23a"/>
坎　鑿井求玉非卞氏寶名困身辱勞無所得<hi>蒙之臨</hi>
離　鵠思其雄欲隨鳯東順理羽翼出次日中須留北<lb/>
　邑復反其室<lb/>
咸　早霜晚雪傷害禾麥損功棄力飢無所食<hi>比之遯</hi>
恒　蝸螺生子深目黒醜雖飾相就衆人莫取<lb/>
遯　去如飛鴻避凶直東遂得全脱與福相逢<lb/>
大壯　婚姻合配同枕共牢以降休嘉子孫封侯<lb/>
晉　咸陽辰巳長安戌亥丘陵生止非魚鰌市不可避<lb/>
<pb n="KR3g0029_WYG_001-23b"/>
　阻終無悔咎<lb/>
明夷　螟蟲為賊害我五榖簞笥空虛家無所食<hi>坤之革</hi>
家人　蒙恩拜徳東歸吾國慷慨宴笑歡樂有福<lb/>
睽　齎貝贖狸不聽我辭係於虎鬚牽不得來<hi>否之革同人之</hi>
　<hi>否</hi>
蹇　比目附翼歡樂相得行止集同終不離忒<lb/>
解　一指食肉口無所得染其鼎鼐舌饞於腹<lb/>
損　曵綸汀洲釣挂魴鯉公孫得利以享仲友<lb/>
<pb n="KR3g0029_WYG_001-24a"/>
益　商紂牧野顛敗所在賦歛重數黎元愁苦<lb/>
夬　北辰紫宫衣冠立中含和逹徳常受天福<hi>坤之觀履之需</hi>
姤　輕戰尚勇不知兵權為敵所制征師北奔<lb/>
萃　大口宣舌神使伸言黄龍景星出應徳門興福上<lb/>
　堂天下安昌<hi>大有之蠱</hi>
升　凶子禍孫把劍向門凶訟觀囂驚駭我家<hi>一作爭訟</hi>
困　祝伯善言能事鬼神辭祈萬歲使君延年<lb/>
井　珪璧琮璋執贄見王百里寗戚應聘齊秦<hi>否之訟</hi>
<pb n="KR3g0029_WYG_001-24b"/>
革　昧旦乘車履危蹈溝亡失裙襦摧折兩軸<lb/>
鼎　膠著未通不出牛欄斯饗羔羊家室相安<lb/>
震　卷舌遁世仁徳不舍三聖攸同周家茂興<lb/>
艮　黍稷禾稼垂秀方造中旱不雨傷風枯槁<lb/>
漸　冠帶南遊與福喜期邀於嘉徵拜為公卿<lb/>
歸妹　一巢九子同公共母柔順利貞出入不殆福禄<lb/>
　所在<lb/>
豐　韓氏長女嫁於東海多貌美好宜家富壽利得十<lb/>
<pb n="KR3g0029_WYG_001-25a"/>
　倍<lb/>
旅　因禍受福喜盈我室先人後已所願必得<lb/>
巽　晉平有疾迎醫秦國病乃大秘分為兩䜿逃匿盲<lb/>
　上伏於膏下和不能愈<lb/>
兊　牡飛門啓患憂大解修福行善不為身禍<hi>同人之夬</hi>
渙　追亡逐北呼還稚叔至止而得反其室廬<lb/>
節　鳥鳴葭端一呼三顛動摇東西危慄不安疾病無<lb/>
　患<lb/>
<pb n="KR3g0029_WYG_001-25b"/>
中孚　龍化為虎泰山之陽衆多從者莫敢救藏<lb/>
小過　焱風忽起車馳揭揭棄名追亡失其和節憂心<lb/>
　惙惙<lb/>
既濟　遊居石門禄安身全受福西隣歸飲玉泉<lb/>
未濟　登高上山見王自言申理我寃得職蒙恩<hi>比之未濟</hi>
　<hi>同</hi>
　　訟之第六<lb/>
訟　文巧俗弊將反大質僵死如麻流血漂杵皆知其<lb/>
<pb n="KR3g0029_WYG_001-26a"/>
　母不識其父干戈乃止<lb/>
乾　文王四乳仁愛篤厚子畜十男無有夭折<lb/>
坤　日入望車不見子家長女無夫左手搔頭<lb/>
屯　東上泰山見堯自言申理我寃以解憂患<lb/>
蒙　奎軫湯湯過角宿房宣時布和無所不通<lb/>
需　引髯牽鬚雖懼無憂王母善禱禍不成灾<lb/>
師　鳧得水没喜笑自啄毛羽悦澤利以攻玉公出不<lb/>
　復柏氏容宿<lb/>
<pb n="KR3g0029_WYG_001-26b"/>
比　水流趨下欲至東海求我所有買魴與鯉<lb/>
小畜　獐鹿逐牧安飽其居反還次舍無乃疾故<hi>屯之比</hi>
履　樹耘壹豆不得耘耡王事靡盬秋無人收<lb/>
泰　弱水之西有西王母生不知老與天相保行者危<lb/>
　殆利居善喜<lb/>
否　數窮廓落困於歴室幸登玉堂與堯侑食<lb/>
同人　子鉏執麟春秋作經元聖將終尼父悲心<lb/>
大有　尹氏伯竒父子生離無罪被辜長舌所為<lb/>
<pb n="KR3g0029_WYG_001-27a"/>
謙　播木折枝與母别離九臯難和絶不相知<lb/>
豫　眵雞無距與鵲格鬭翅折目盲為鳩所傷復歸野<lb/>
　廬與母相扶<lb/>
隨　甲乙丙丁俱歸我庭三丑六子入門見母<lb/>
蠱　桑葉螟蠧衣敝如絡女工不成絲布為玉<lb/>
臨　開牢闢門巡狩釋寃夏臺羑里商文悦喜<lb/>
觀　欽明之徳坐前玉食必保嘉善長受安福<lb/>
噬嗑　武夫司空多口爭訟金火當戸民不安處年飢<lb/>
<pb n="KR3g0029_WYG_001-27b"/>
　無有<lb/>
賁　紫闕九重尊嚴在中黄帝堯舜履行至公冠帶垂<lb/>
　衣天下康寧<lb/>
剝　負牛上山力行少難烈風雨雪遮遏我前中道復<lb/>
　還憂者日歡<lb/>
復　蹇兔缺唇行難齒寒口痛不言為身生患<lb/>
无妄　合體比翼喜耦相得與君同好使我有福<lb/>
大畜　憒憒不脱憂從中出喪我寶貝亡妾失位<lb/>
<pb n="KR3g0029_WYG_001-28a"/>
頤　兩心不同或從西東明論終日莫適我從<lb/>
大過　啞啞笑言與喜飲食長樂行觴千秋起舞拜受<lb/>
　大福<lb/>
坎　初憂後喜與福為市八佾列陳飲御諸友<hi>坤之小過</hi>
離　西徙無家破其新事王孫失利不如止居<lb/>
咸　鳯凰在左麒麟處右仁聖相遇伊呂集聚時無殃<lb/>
　咎福為我母<lb/>
恒　區脱康居慕仁入朝湛露之懽三爵畢恩復歸舊<lb/>
<pb n="KR3g0029_WYG_001-28b"/>
　廬<hi>同人之離</hi>
遯　疾貧望幸使伯行販賈販市井開牢擇羊喜得大<lb/>
　牂<lb/>
大壯　處高不傷雖危不亡握珠懷玉還歸其鄉<lb/>
晉　右手棄酒左手收柈行逢禮御餌徳玉杯<lb/>
明夷　養虎牧狼還自賊傷大勇小㨗雖危不亡<lb/>
家人　戴堯扶禹松喬彭祖西遇王母道路夷易無敢<lb/>
　難者<hi>損之離師之離</hi>
<pb n="KR3g0029_WYG_001-29a"/>
暌　秋冬探巢不得鵲雛御指北去慙我少姬<lb/>
蹇　兩羝三羊俱之我鄉留連多難損其食糧<lb/>
解　南徙無廬鳥破其巢伐木思切不利動摇<lb/>
損　爭訟不已更相牽擊張季弱口被髮北走<lb/>
益　延頸望酒不入我口初喜後否利得無有<hi>履之萃</hi>
夬　被髮傾走冦逐我後亡失刀兵身全不傷<lb/>
姤　麟鳯所遊安樂無憂<lb/>
萃　褰衣涉河水深漬衣賴幸舟子濟脱無他<lb/>
<pb n="KR3g0029_WYG_001-29b"/>
升　憒憒不脱憂從中出喪我金罌無妄失位<lb/>
困　解跳不遠心與言反尼父妄行萏菡未華<lb/>
井　大壯肥牸惠我諸舅内外和睦不憂飢渴<lb/>
革　黄帝建元文徳在身禄若陽春封為魯君<lb/>
鼎　虎聚磨牙以待豚猪往必傷亡宜待止居<hi>一作虎厲其牙</hi>
　<hi>以待犬猪往必傷殘懼敗無餘利以止居</hi>
震　天地配享六位光明陰陽順序以成厥功天下和<lb/>
　平<hi>䝉之小畜謙之大有</hi>
<pb n="KR3g0029_WYG_001-30a"/>
艮　猿墮髙木不踒手足保我金玉還歸其室<hi>蒙之履</hi>
漸　營室紫宫堅不可攻明神逹徳君受大福<lb/>
歸妹　孤翁寡婦獨宿悲苦目張耳鳴無與笑語<hi>歸妹之履</hi>
豐　低頭竊視有所畏避行者不至酒酸魚敗衆莫貪<lb/>
　嗜<lb/>
旅　載金販狗利棄我走藏匿淵底悔折為咎<lb/>
巽　行觸大諱與司命忤執囚束繫鉗制於吏憂人有<lb/>
　喜<hi>剥卦同</hi>
<pb n="KR3g0029_WYG_001-30b"/>
兊　執玉歡喜佩之解攣危詳及安使我無患<lb/>
渙　機杼騰擾女功不成長女許嫁衣無襦袴聞禍不<lb/>
　成凶惡消去<lb/>
節　金人鐵鉅火燒左右雖懼不恐獨得全處<lb/>
中孚　謝恩拜徳東歸吳國舞蹈歡躍恣樂受福<lb/>
小過　青牛白咽呼我俱田歴山之下可以多耕歲樂<lb/>
　時節民人安業<lb/>
既濟　白雉羣雊慕徳貢朝湛露之恩使我得懽<lb/>
<pb n="KR3g0029_WYG_001-31a"/>
未濟　避患東西反入禍門糟糠不足憂思我心<lb/>
　　師之第七<lb/>
師　鳥鳴呼子哺以酒脯高樓之處子來歸母嗇人成<lb/>
　功年歲大有妒婦無子<lb/>
乾　一簧兩舌佞言諂語三姦成虎曽母投杼<lb/>
坤　春桃生花季女宜家受福且多在師中吉男為邦<lb/>
　君<lb/>
屯　殊類異路心不相慕牝牛牡猳獨無室家<lb/>
<pb n="KR3g0029_WYG_001-31b"/>
蒙　折葉蔽目不見稚叔三足孤烏逺其元夫<lb/>
需　雀東求粒誤入罔域頼逢君子脱復歸息<lb/>
訟　五孫季子相與孝友明允篤誠升擢薦舉為國藩<lb/>
　輔<lb/>
比　削木無枝與子分離飢寒莫食獨立哀悲<lb/>
小畜　舜升大禹石夷之野徵詣王闕拜治水土<lb/>
履　義不勝情以欲自營見利危寵滅君令名<lb/>
泰　三人北行六位光明道逢淑女與我驥子<lb/>
<pb n="KR3g0029_WYG_001-32a"/>
否　羿張烏號彀射天狼柱國雄勇鬭死滎陽<lb/>
同人　季姬踟蹰結衿待時終日至暮百兩不來<lb/>
大有　鴻㕍翩翩始若勞苦災疫病民鰥寡愁憂<lb/>
謙　穿胸狗邦僵離旁舂天地易紀日月更始<lb/>
豫　北山有棗使叔壽考東嶺多栗宜行賈市陸梁雌<lb/>
　雉所至利喜<lb/>
隨　干旄旌旗執幟在郊雖有寶珠無路致之<lb/>
蠱　精潔淵塞為讒所言證訊詰請繫於枳温甘棠聽<lb/>
<pb n="KR3g0029_WYG_001-32b"/>
　斷怡然蒙恩<lb/>
臨　𤣥黄虺隤行者勞罷役夫憔悴踰時不歸<lb/>
觀　膚敏之徳發憤忘食虜豹禽説為王求福以成主<lb/>
　徳<hi>禽一作擒</hi>
噬嗑　采唐沫鄉要我桑中失信不㑹憂思約帶<lb/>
賁　伯寜子福惠我邦國蠲除苛殘使季無患<lb/>
剝　讒父佞雄賊亂邦國生離忠孝敗困不福<lb/>
復　淵泉隄防水道通利順注湖海邦國富有<lb/>
<pb n="KR3g0029_WYG_001-33a"/>
无妄　江旁多蝮螫我手足寃繁詰屈痛徹心腹<lb/>
大畜　三人俱行别離獨宿一身五心反覆迷惑亂無<lb/>
　所得<lb/>
頤　鶩鳴庭中以戒灾凶重門擊柝備不速客<lb/>
大過　功成事就拱手安居立徳有言坐飭貢賦<lb/>
坎　國亂不安兵革為患掠我妻子家中飢寒<lb/>
離　戴堯扶禹從喬彭祖西遇王母道路夷易無敢難<lb/>
　者<lb/>
<pb n="KR3g0029_WYG_001-33b"/>
咸　長尾委蛇畫地成河深不可涉絶無以北惆然嘳<lb/>
　思<lb/>
恒　乘龍從蜺徵詣北闕乃見宣室拜守東域鎮慰黎<lb/>
　元舉家蒙福<lb/>
遯　土與山連終身無患天地高明萬歲長安<lb/>
大壯　久旱水涸枯槁無澤虚修其徳未有所獲<lb/>
晉　依山倚地凶危不至上清下降君受其利<lb/>
明夷　火烈不去必殪僵仆燔我衣裾禍不可悔<lb/>
<pb n="KR3g0029_WYG_001-34a"/>
家人　配合相迎利之四卿欣喜興釋所言得當<lb/>
睽　清人高子久屯外野逍遥不歸思我慈母<lb/>
蹇　武庫軍府甲兵所聚非里邑居不可舍止<lb/>
解　王徳五材和合四時陰陽順序國無咎灾<lb/>
損　解衣毛羽飛入大都晨門戒守鄭忽失家<lb/>
益　削根燒株不生肌膚病在心腹日以燋枯<lb/>
夬　文山紫芝雍梁朱草生長和氣福禄來處<lb/>
姤　多載重負捐棄于野小任其大但自勞苦<lb/>
<pb n="KR3g0029_WYG_001-34b"/>
萃　鳧雁啞啞以水為家雌雄相和心志娛樂得其歡<lb/>
　欲<hi>大有之歸妹</hi>
升　耳目盲聾所言不通佇立以泣事無成功<lb/>
困　天宫列宿五神所舍宫闕堅固君安其居<lb/>
井　范子妙材戮辱傷膚然後相國封為應侯<lb/>
革　秋冬探巢不得鵲雛衘指北去慙我少夫<lb/>
鼎　子畏於匡厄困陳蔡徳行不危竟脱厄害<lb/>
震　鴻飛在陸公出不復仲氏任只伯氏客宿<lb/>
<pb n="KR3g0029_WYG_001-35a"/>
艮　鶴鳴九臯避世隱居抱朴守貞竟不相隨<lb/>
漸　舜升大禹石夷之野徵詣王闕拜治水土<hi>乾之中孚師之</hi>
　<hi>小畜</hi>
歸妹　左輔右弼金玉滿匱常盈不亡富如厫倉<hi>與蒙之坤</hi>
　<hi>下四句同</hi>
豐　崔嵬北岳天神貴客衣冠不已蒙被恩徳<lb/>
旅　空槽住猪㹠彘不到張弓祝雞雄鳩飛去<lb/>
巽　胡蠻戎狄大陰所積涸冰凍寒君子不存<lb/>
<pb n="KR3g0029_WYG_001-35b"/>
兊　甘露醴泉太平機關仁徳感應歲樂民安<hi>屯之謙</hi>
渙　惡來呼伯煩驚外客中守閑宅以備凶黠臨折之<lb/>
　憂雖滅無灾<lb/>
節　日月相望光明盛昌三聖茂功仁徳大隆<hi>蒙之謙否之賁</hi>
中孚　葛藟蒙棘花不得實讒佞亂政使恩壅塞<lb/>
小過　隣不我顧而望玉女身多癩疾誰肯婦者<lb/>
既濟　精誠所在神為之輔徳教尚中彌世長久三聖<lb/>
　與為多受福祉<lb/>
<pb n="KR3g0029_WYG_001-36a"/>
未濟　鑚木取火掘地索泉主母飢渴子為心福<lb/>
　　比之第八<lb/>
比　鹿得美草鳴呼其友九族和睦不憂飢乏<hi>同人之蹇益之</hi>
　<hi>恒</hi>
乾　繼祖復宗追用成康光照萬國享世久長<lb/>
坤　麟子鳯雛生長嘉國和氣所居康樂無憂邦多哲<lb/>
　人<lb/>
屯　灼灼泉源釣鯉山巔魚不可得火不肯燃<hi>小畜之屯</hi>
<pb n="KR3g0029_WYG_001-36b"/>
蒙　彭生為豕白虎行菑盜堯衣裳桀跖荷兵青禽照<lb/>
　夜三日夷傷<lb/>
需　黍稷醇醴敬奉山宗神嗜飲食甘雨嘉降黎庶蕃<lb/>
　殖獨蒙福祉時灾不至<lb/>
訟　李花再實鴻卵降集仁哲權輿蔭國受福<hi>小畜之離豫之</hi>
　<hi>小過</hi>
師　千歲之墟大兵所屠不見子都城空無家<lb/>
小畜　公子王孫把鍬攝丸發輙有得室家饒足<lb/>
<pb n="KR3g0029_WYG_001-37a"/>
履　驪姬讒嬉與二嬖謀譖殺公子賊害忠孝申生以<lb/>
　縊重耳奔走<lb/>
泰　長生無極子孫千億柏柱載梁堅固不傾<lb/>
否　失意懷憂如幽狴牢亡子喪夫附托寄居<lb/>
同人　仁智隱伏麟不可得龍蛇潛藏虛居堂室<lb/>
大有　列潔堁堁締結難解嫫母衒嫁媒不得坐自為<lb/>
　身禍<lb/>
謙　鳥飛墜木不毁頭足保我羽翼復歸其室<lb/>
<pb n="KR3g0029_WYG_001-37b"/>
豫　陳媯敬仲兆興齊姜乃適營丘八世大昌<hi>姤之師屯之噬</hi>
　<hi>嗑</hi>
隨　過時不歸雌雄苦悲徘徊外國與母分離<lb/>
蠱　齊魯爭言戰於龍門搆怨連禍三世不寜<hi>坤之離同人之</hi>
　<hi>睽謙之咸</hi>
臨　府藏之富王以賑貸捕魚河海笱網多得<hi>損之睽同人之</hi>
　<hi>益</hi>
觀　鳴鶴北飛下就稻池鱣鰌鰋鯉衆多饒有一笱獲<lb/>
<pb n="KR3g0029_WYG_001-38a"/>
　兩利得過倍<lb/>
噬嗑　蒼梧鬱林道易利通元龜象齒寶貝南金為吾<lb/>
　歸功<lb/>
賁　兩火爭明雖鬭不傷分離且忍全我弟兄<lb/>
剝　伯夷叔齊貞亷之師以徳防患憂禍不存<hi>泰之乾</hi>
復　季去我東髮櫛如蓬展轉空牀内懷憂傷<hi>一本作賁辭</hi>
无妄　百足俱行相輔為强三聖翼事王室寵光<lb/>
大畜　壅遏隄防水不得行火盛陽光陰蜺伏藏退還<lb/>
<pb n="KR3g0029_WYG_001-38b"/>
　其鄉<lb/>
頤　騰蛇乘龍歲飢蓬蓬年歲飢凶民食草蓬<lb/>
大過　鉛刀攻玉堅不可得盡我筋力胝繭為疾<hi>坤之豫</hi>
坎　恒山浦泛高邑具在陰氣不淋洪水弗處牢人開<lb/>
　户<lb/>
離　比目四翼來安我國福善上堂與我同牀<hi>損之隨同人之</hi>
　<hi>兑</hi>
咸　杜口結舌心中怫鬱去菑生患莫所告寃<hi>否之井</hi>
<pb n="KR3g0029_WYG_001-39a"/>
恒　牽尾不前逆理失臣惠朔以奔<lb/>
遯　早霜晚雪傷害禾麥損功棄力飢無所食<hi>需之咸</hi>
大壯　適戍失期患生無聊懼以發憂開藏閉塞邦國<lb/>
　窮愁<lb/>
晉　昊天白日照臨我國萬民康樂咸頼嘉福<lb/>
明夷　元吉无咎安寜不殆<lb/>
家人　懿公淺愚不深受諫無援失國為狄所賊<lb/>
睽　城上有烏自號破家呼喚鴆毒為國患灾<lb/>
<pb n="KR3g0029_WYG_001-39b"/>
蹇　長股喜走趨步千里王良嘉喜伯樂在道申生見<lb/>
　母下有由子<lb/>
解　耕石山巔費種家貧無聊虛作苖髪不生<lb/>
損　二人異路東趍西步千里之行不相知處<lb/>
益　純服素裳載主以興徳義茂生天下歸仁<lb/>
夬　玉鋭鐡頭倉庫空虛賈市滿盈與利為仇<lb/>
姤　登崑崙入天門過糟丘宿玉泉開惠觀見仁君<lb/>
萃　團團白日為月所食損上毁下鄭昭走出<lb/>
<pb n="KR3g0029_WYG_001-40a"/>
升　倉盈庾億宜稼黍稷年豐歲熟國家富有<hi>乾之師坤之恒</hi>
困　虎狼結謀相聚為保思嚼牛羊道絶不通傷我商<lb/>
　人<lb/>
井　中年摧折常恐不活老頼福慶光榮相輔<lb/>
革　同載共車中道分去喪我元夫獨與孤苦<hi>隨之比</hi>
鼎　飲酒醉酗距跳爭鬭伯傷叔僵東家治喪<lb/>
震　出值凶灾逢五赤頭跳言無佑扶杖伏聽不敢動<lb/>
　摇<lb/>
<pb n="KR3g0029_WYG_001-40b"/>
艮　狼虎爭强禮義不行兼吞其國齊魯無王<hi>小畜之隨</hi>
漸　南國少子才略美好求我長女賤薄不與反得醜<lb/>
　惡後乃大悔<hi>泰之震</hi>
歸妹　一身兩頭莫通其軀無見我心亂不可治<lb/>
豐　李耳槖鵲更逢恐惜擾余以腹不能舉格<lb/>
旅　柏桂棟梁相輔為强入敷五教王室康寜<lb/>
巽　雀行求食暮歸呼乳反其屋室安寜如故<lb/>
兊　四尾六頭為凶作妖陰不奉陽上失其明<lb/>
<pb n="KR3g0029_WYG_001-41a"/>
渙　一旅三關結緝不便岐道異路日暮不到<lb/>
節　牙蘖生齒室堂啓户幽人利貞鼔翼起舞<lb/>
中孚　春鴻飛東以馬貨金利得十倍重載歸鄉<lb/>
小過　歡悦以喜子孫俱在守强能忍不見殃咎<lb/>
既濟　精神消落形骸醜惡齟齬頓挫枯槁腐蠧<lb/>
未濟　登高上山見王自言申理我寃得職蒙恩<lb/>
　　小畜之第九<lb/>
小畜　白鳥銜餌鳴呼其子旋枝張翅來從其母伯仲<lb/>
<pb n="KR3g0029_WYG_001-41b"/>
　季叔元賀舉手<lb/>
乾　東遇虎蛇牛馬奔驚道絶不通商困無功<lb/>
坤　子鉏獲麟庶士開元豪雄爭名都邑倍遊<lb/>
屯　灼火泉源釣魚山巔魚不可得火不肯燃<hi>比之屯</hi>
蒙　機關不便不得出言精誠不通為人所寃<lb/>
需　故室舊廬稍蔽紱組不如新巢可以樂居<lb/>
訟　蜲蛇循流東求大魚預且舉網庖人歌謳<lb/>
師　鑿山通道南至嘉國周公所祖襄適荆楚<lb/>
<pb n="KR3g0029_WYG_001-42a"/>
比　鵲足却縮不見頭目日久困急不能自復<lb/>
履　五舌啄難各自有言異國殊俗使心迷惑所求不<lb/>
　得<lb/>
泰　天門開闢牢户寥廓桎梏解脱拘困縱釋<lb/>
否　堅冰黄鳥啼哀悲愁數驚鷙鷂飄為我憂<lb/>
同人　日走月步趣不同舍夫妻反目主君失居<lb/>
大有　金牙鐡齒西王母子無有禍殃候舍涉道别來<lb/>
　不久<lb/>
<pb n="KR3g0029_WYG_001-42b"/>
謙　式微式微憂禍相絆隔以岩山室家分散<lb/>
豫　衆神集聚相與議語南國虐亂百姓勞苦興師征<lb/>
　伐别立賢主<lb/>
隨　虎狼爭食禮讓不能兼吞其國齊晉無主<lb/>
蠱　寄生無根如過浮雲本立不固斯須落去更為枯<lb/>
　樹<lb/>
臨　子啼索哺母行取食反見空巢訾我長息<hi>乾之同人</hi>
觀　駕駟逐狐輪挂荆棘車不結轍公子無得<lb/>
<pb n="KR3g0029_WYG_001-43a"/>
噬嗑　方喙廣口仁智聖厚釋解倒懸唐國大安<lb/>
賁　駕福乘喜東至嘉國戴慶南行移居安宅<lb/>
剝　孔鯉伯魚北至高奴木馬金車駕遊大都王母送<lb/>
　我騋牝牸駒<lb/>
復　三足無頭不知所之心狂精傷莫使為明不見日<lb/>
　光<lb/>
无妄　騋牝龍身日越三千南上蒼梧與福為婚道理<lb/>
　夷易安全無忌<lb/>
<pb n="KR3g0029_WYG_001-43b"/>
大畜　辰次降婁王駕巡狩廣佑施惠國安無憂望季<lb/>
　不來<lb/>
頤　望車不到王子逐走馬騎銜傷失迹不得曷其有<lb/>
　常<lb/>
大過　中原有菽以待饔食飲御諸友所求大得<lb/>
坎　亂茅縮酒靈巫拜禱神怒不許瘁盡愁苦<lb/>
離　李花再實鴻卵降集仁哲以興蔭國受福<hi>比之訟豫之小</hi>
　<hi>過</hi>
<pb n="KR3g0029_WYG_001-44a"/>
咸　原出陵足行於山趾不為暴害民得安居<lb/>
恒　客入其門奔走東西童女不織士棄耕畝暴骨千<lb/>
　里歲飢民苦<lb/>
遯　天之所予福禄常在不憂危殆<lb/>
大壯　蝗食我稻驅不可去實穗無有但見空槁<lb/>
晉　牛驥同堂郭氏以亡國破空虛君奔走逃<lb/>
明夷　狗無前足陰謀其比為身賊害何以安息<lb/>
家人　兩輪自轉南上大阪四馬共轅無有重難與禹<lb/>
<pb n="KR3g0029_WYG_001-44b"/>
　笑言<lb/>
睽　牙蘖生逹陽昌於外左手執籥公言錫爵<lb/>
蹇　秋花冬蕚數被嚴霜甲兵當庭萬物不生雄火夜<lb/>
　明民擾大驚<lb/>
解　霜降閉户蟄蟲隱處不見日月與死為伍<hi>坤之需</hi>
損　身載百里功加四海為文開基武立天柱<lb/>
益　禹作神鼎伯益御指斧斤高閣幢立獨坐賣賈不<lb/>
　售讐困為害<lb/>
<pb n="KR3g0029_WYG_001-45a"/>
夬　福祚之聚喜至憂除如魚逢水長樂受庇<lb/>
姤　蒼龍隱伏麟鳯遠匿㓂賊同處未得安息<lb/>
萃　白鶴銜珠夜食待明懷胡徳音身受光榮<lb/>
升　朝生夕死名曰嬰鬼不可得祀<lb/>
困　行役未已新事復起姬姜勞苦不得安息<lb/>
井　憂患解除喜至慶來坐立懽忻與樂為隣<hi>蒙之咸</hi>
革　晨風天翰大舉就温昧過我邑羿無所得<lb/>
鼎　下田種黍芳花當齒大雨淋集紛榮滿壅<hi>淋集一作林集</hi>
<pb n="KR3g0029_WYG_001-45b"/>
震　鳥庇茂林君子碌碌心樂願得見者有榖<lb/>
艮　折臂踒足不能進酒祠祀濶曠神怒不喜<lb/>
漸　學靈三年仁聖且神明見善祥吉喜福慶鳴鳩飛<lb/>
　來告我無憂<hi>一作鹿鳴鴻飛鳴見善祥</hi>
歸妹　三婦同夫志不相思心懷不平至常愁悲<lb/>
豐　中田高黍以享王母受福千億所求大得<lb/>
旅　陽火不憂二耕喜至慶來降福為我鼓瑟歌謡送<lb/>
　喜<lb/>
<pb n="KR3g0029_WYG_001-46a"/>
巽　燕雀銜茅以生孚乳兄弟六人交好孝悌各得其<lb/>
　願和悦相樂<hi>隨之萃</hi>
兊　陽明不息君無恩徳伯氏失利民喪其力<lb/>
渙　鶉尾奔奔火中成軍虢叔出奔下失其君<lb/>
節　兩人相距止不同舍夫妻離散衛侯失居<lb/>
中孚　魃為菑虐風吹雲却欲止不得反歸其宅<lb/>
小過　關雎淑女配我君子少姜在門君子嘉喜<lb/>
既濟　慈母赤子饗賜得士夷狄服降以安王室<lb/>
<pb n="KR3g0029_WYG_001-46b"/>
未濟　三足狐鳴靈鳴督郵思過罰惡自賊其家<lb/>
　　履之第十<lb/>
履　十鳥俱飛羿射九雌雄得獨全雖驚不危<lb/>
乾　東向蕃垣相與笑言子般執鞭樂人作歡<lb/>
坤　循河榜舟旁淮東遊漁父舉網先得大魚<lb/>
屯　轅折輪破馬倚僕卧後旅失宿右足跌踒<lb/>
蒙　兩人相伴相與悖戾心乖不同訟爭凶凶<lb/>
需　北辰紫宫衣冠在中含和建徳常受天福<hi>需之夬坤之觀</hi>
<pb n="KR3g0029_WYG_001-47a"/>
訟　遊居石門禄祉安全受福西隣歸飲玉泉<hi>需之既濟</hi>
師　羊腸九縈相推併前止須王孫乃能上天<lb/>
比　爭訟相倍和氣不處陰陽俱否榖風母子<lb/>
小畜　郭叔距頤為棘所拘童顏重顙禍不成殃復歸<lb/>
　其鄉<lb/>
泰　蠆室蜂户螫我手足不得進止為吾害咎<hi>屯之明夷</hi>
否　怒非其願因物有遷貪妒腐䑕而呼鴞鳶自合失<lb/>
　餌到被困患<lb/>
<pb n="KR3g0029_WYG_001-47b"/>
同人　嬰孩求乳母歸其子黄麑悦喜<lb/>
大有　鍼縷徒勞錦繡不成鷹逐雉兔爪折不得<lb/>
謙　雨潦集降河渠不通齊魯閉塞破費市空<lb/>
豫　封豕溝瀆水潦空谷客止宿舍泥塗至腹處無黍<lb/>
　稷<lb/>
隨　三姦相擾桀跖為友上下騷離隔絶天道<lb/>
蠱　齊景惑疑為孺子牛嫡庶不明賊蘖為患<lb/>
臨　三羊俱亡奔走南行㑹暮失跡不知其藏<lb/>
<pb n="KR3g0029_WYG_001-48a"/>
觀　請伯行賈岱山之野犯歴險阻不逢危殆利如澆<lb/>
　酒<lb/>
噬嗑　桑方將落殞其黄葉失勢傾側而無所立<lb/>
賁　上山求魚入水捕兔市非其歸自令久留<lb/>
剝　名成徳就項領不試景公耋老尼父逝去<hi>否之屯</hi>
復　天之奥隅堯舜所居可以存身保我邦國<lb/>
无妄　涉伯殉名棄禮誅身成子奔燕<hi>一作之頤</hi>
大畜　兩人俱爭莫能有定心乖不同訟言起凶<lb/>
<pb n="KR3g0029_WYG_001-48b"/>
頤　雎鳩淑女聖賢配耦宜家受福吉善長久<hi>一作之无妄</hi>
大過　踰河求橘并得大栗烹羊食炙飯酒歌笑<lb/>
坎　山險難行磵中多石車馳頻擊重載折軸擔負差<lb/>
　躓跌踒右足<hi>乾之謙</hi>
離　允利孔福神所子畜般樂無苦得其歡欲<lb/>
咸　鳥鵲食榖張口受哺蒙被恩福長大成就柔順利<lb/>
　貞君臣合徳<lb/>
恒　潼滃蔚薈膚寸來㑹津液下降流潦滂沛<lb/>
<pb n="KR3g0029_WYG_001-49a"/>
遯　路多枳棘步刺我足不利旅客為心作毒<hi>損卦同</hi>
大壯　虺蛇求聚難以居處毒螫痛甚瘡不可愈<lb/>
晉　麟鳯相隨察觀安危東國聖人后稷周公君子攸<lb/>
　同利以居止長無灾凶<lb/>
明夷　桀亂不時使民恨憂六祉為笑君危臣羞<lb/>
家人　黄帝所生伏羲之宇兵刃不至利以居止<hi>屯之萃</hi>
睽　雀行求粒暮歸喔嚅反其室舍安寜如故<hi>比之巽</hi>
蹇　太倉積榖天下饒食陰陽調和年歲時熟<lb/>
<pb n="KR3g0029_WYG_001-49b"/>
解　干旄旗旌執幟在郊雖有寶珠無路致之<hi>師之隨豫之中</hi>
　<hi>孚</hi>
損　履危蹈顛墜入泉淵蹇不能前足踒不便<lb/>
益　銜命上車和合兩家蛾眉皓齒二國不殆<lb/>
夬　吉日車攻田弋獲禽宣王飲酒以告嘉功<lb/>
姤　金帛貴寶宜與我市嫁娶有恩得利過倍<lb/>
萃　延頸望酒不入我口深以自喜利得無有<hi>訟之益</hi>
升　牧為代守饗養甘賜得利士意戰大破胡長安國<lb/>
<pb n="KR3g0029_WYG_001-50a"/>
　家<lb/>
困　日出温谷照臨萬國高明淑人虞夏配合<lb/>
井　逐兔索烏破我弓車日暮不及失利後時<lb/>
革　譌言妄語傳相詿誤道左失迹不知户處<lb/>
鼎　履虎躡尾貶損我威君子失否去其國家<lb/>
震　本根不固新花落去更為孤嫗不得相視<lb/>
艮　五軛四國優得饒有陳力就列騶虞悦喜<lb/>
漸　黄帝紫雲聖哲且神光明見祥告我无殃<lb/>
<pb n="KR3g0029_WYG_001-50b"/>
歸妹　五利四福俱田高邑黍稷盛茂多獲藁稻<lb/>
豐　羣虎入邑求索肉食大人衛守君不失國<lb/>
旅　烏子鵲雛常與母居願慕羣旅不育其巢<lb/>
巽　蹇驢不材駿驥失時筋勞力盡疲於沙丘<lb/>
兊　𤣥鬛黒顙東歸高鄉朱鳥導引靈龜載莊遂抵天<lb/>
　門見我貞君人馬安全<lb/>
渙　探巢得雛鳩鵲俱來使我欣娛<lb/>
節　安上宜官一日九遷升擢超等牧養常山<lb/>
<pb n="KR3g0029_WYG_001-51a"/>
中孚　大頭明目載受嘉福三雀飛來與禄相得<lb/>
小過　遠視千里不見黒子離婁明視移於小人<hi>一作離婁</hi>
　<hi>之明無益為光</hi>
既濟　三女成姦背夫夜行與伯笑言不忍主母為失<lb/>
　醴酒寃天誰告<lb/>
未濟　日辰不良强弱相振一鳥兩䧺客勝主人<lb/>
　　泰之第十一<lb/>
泰　有求陳國留連東域須我王孫四月來復主君有<lb/>
<pb n="KR3g0029_WYG_001-51b"/>
　徳蒙恩受福<lb/>
乾　伯夷叔齊貞廉之師以徳防患憂禍不存<hi>比之剝</hi>
坤　濟深難渡濡我衣袴五子善擢脱無他故<hi>他一作衣</hi>
屯　倚立相望適我道通驅駕奔馳比目同牀<lb/>
蒙　葛藟蒙棘華不得實讒佞為政使恩壅塞<hi>師之中孚</hi>
需　四牡兼用君子所服南征述職與福同徳<lb/>
訟　踝踵足傷大指病癰失旅後時利走不來<hi>蒙之旅</hi>
師　春城夏國長生之域可以服食保全家國<lb/>
<pb n="KR3g0029_WYG_001-52a"/>
比　望驥不來拘蹇為憂雨驚我心風感我肌<lb/>
小畜　久客無牀思歸我鄉雷雨浸盈道不得通<lb/>
履　方船備水傍河燃火積善有徵終身無禍天福吉<lb/>
　昌永得安康<hi>大有之謙</hi>
否　陟岵望母役事不已王政靡盬不得相保<lb/>
同人　多載負重捐棄于野王母離子思勞自苦<hi>師之姤</hi>
大有　生值地乳上皇大喜賜我福祉壽算無極賔于<lb/>
　作命<lb/>
<pb n="KR3g0029_WYG_001-52b"/>
謙　翕翕<graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>
                    <graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>隕墜山顛滅我令名長没不存<hi>否之離</hi>
豫　東隣嫁女為王妃后莊公築館以尊王母歸于京<lb/>
　師季姜悦喜<hi>屯之觀</hi>
隨　伯虎仲熊德義淵閎使布五教陰陽順序<hi>坤之姤益之屯</hi>
蠱　敏教勁疾如猿升木彤弓雖調終不能獲<lb/>
臨　舉袂覆目不見日月衣裘簟席就長夜室<hi>坤之隨</hi>
觀　忍醜少羞無面有頭耗減寡虚日以削消<lb/>
噬嗑　固陰沍寒常冰不温凌人墮怠雹火為灾電火<lb/>
<pb n="KR3g0029_WYG_001-53a"/>
　為蕃<lb/>
賁　夏麥麩麴霜擊其芒疾君敗國使我夭傷<lb/>
剝　淵涸龍憂箕子為奴干叔隕命殷破其家<lb/>
復　跛踦相隨日暮牛罷陵遲後旅失利亡雌<lb/>
无妄　桑方將落隕其黄葉失勢傾倒如無所立<lb/>
大畜　長生以時長柱根本陰陽相和歲樂無憂<lb/>
頤　童女無室未有配合陰陽不和空坐獨宿<lb/>
大過　春令原宥仁徳不周三聖攸同周國茂興<lb/>
<pb n="KR3g0029_WYG_001-53b"/>
坎　金精躍怒帶劒過午兩虎相妒雖驚不咎<lb/>
離　危坐至暮謀求不得膏澤不降政戾民忒<lb/>
咸　老楊日衰條多枯枝爵級不進日下摧頽<hi>蒙之訟</hi>
恒　蔡侯適楚留連江湖踰日厯月思其后君<lb/>
遯　右撫劒佩左援鉤帶凶訟不止相與爭戾失利市<lb/>
　肆<lb/>
大壯　水流趨下遠至東海求我所有買鮪得鯉<hi>訟之比</hi>
晉　登几上輿駕駟南遊合縱散横燕秦治强<lb/>
<pb n="KR3g0029_WYG_001-54a"/>
明夷　求兔得獐過其所望歡以相迎高位夷傷<hi>以一作其</hi>
家人　過時不歸道遠且迷旅人心悲使我徘徊<lb/>
睽　魂孤無室御宿舍食盜張民潰見敵失内<lb/>
蹇　居如轉丸危不得安東西不寜動生憂患<lb/>
解　坤厚地載庶物蕃息平康正直以綏百福<lb/>
損　冽敝牡荆生賢止侮仇敵背憎孰肯相迎上下有<lb/>
　眚<lb/>
益　鳯凰衘書𤣥珪賜我封為晉侯<lb/>
<pb n="KR3g0029_WYG_001-54b"/>
夬　作凶不善相牽入井溺陷辜罪禍生憂滋<lb/>
姤　悲鳴北行失其長兄伯仲不幸骸骨敗亡<lb/>
萃　羔衣豹裘高易我宇君子維新<lb/>
升　日中為市各抱所有交易貨貲含珠懷寶心悦歡<lb/>
　喜<lb/>
困　振急絶理恒暘不雨物病焦乾華實無有<lb/>
井　狐狢載剝凌温翠蓐寒棘為疾何所不足<lb/>
革　履踐危難脱執去患入福喜門見誨大君<lb/>
<pb n="KR3g0029_WYG_001-55a"/>
鼎　四亂不安東西為患退止我足無出國域乃得全<lb/>
　完頼其生福<lb/>
震　南國少子才略美好求我長女賤薄不與反得醜<lb/>
　惡後乃大悔<hi>比之漸</hi>
艮　妄怒失理陽孤無輔物病焦枯年飢於黍<lb/>
漸　倬然遠咎辟害早阜田獲三狐巨貝為寶<lb/>
歸妹　逐鹿山顛利去我西雖祁南北無所不得<lb/>
豐　龍蛇所聚大水樂處滑滑沛沛使我無頼<lb/>
<pb n="KR3g0029_WYG_001-55b"/>
旅　從風吹火牽騏驥尾易為之功因摧受福<lb/>
巽　澤狗水鳬難畜少雛不為家饒心其亟逋<lb/>
兌　水壞我里東流為海龜鳬驩囂不見慈母<lb/>
渙　褰衣涉水深漬請罷頼幸舟者濟脱無他<lb/>
節　龜戢河海陸行不止自令枯槁失其都市憂害无<lb/>
　咎<lb/>
中孚　同本異葉樂仁正徳東隣慕義來興我國<lb/>
小過　桃李花實纍纍日息長大成熟甘美可食為我<lb/>
<pb n="KR3g0029_WYG_001-56a"/>
　利福<lb/>
既濟　重瞳四乳聰明順理無隱不形微視千里灾害<lb/>
　不作君子集聚<lb/>
未濟　實沈參墟以義討尢次止結盟以成霸功<lb/>
　　否之第十二<lb/>
否　秦為狼虎與晉爭强并吞其國號曰始皇<lb/>
乾　江河淮濟天之奥府衆利所聚可以饒有樂我君<lb/>
　子<hi>謙之豫</hi>
<pb n="KR3g0029_WYG_001-56b"/>
坤　天之所灾凶不可居轉徙獲福留止憂危<lb/>
屯　名成徳就項領不試景公耋老尼父逝去<hi>履之剝</hi>
蒙　持善避惡福禄常存雖有豺虎不能危患<lb/>
需　避患東西反入禍門糟糠不足憂動我心<hi>訟之未濟</hi>
訟　珪璧琮璋執贄見王百里寗戚應聘齊秦<hi>需之井</hi>
師　揚水潜鑿使石潔白衣素表朱戲遊臯沃得君所<lb/>
　願心志娛樂<lb/>
比　官爵相保居之无咎求免不得使伯恨悔<lb/>
<pb n="KR3g0029_WYG_001-57a"/>
小畜　載車無褌裸裎出門小兒作笑君子憂患<lb/>
履　把珠入口為我利寶得吾所有欣善嘉喜<lb/>
泰　行不如止直不可曲進不如退可以安吉<lb/>
同人　衆鬼瓦聚中有大怪九身無頭魂驚魄去不可<lb/>
　以居<lb/>
大有　家給人足頌聲並作四夷賔服干戈槖閣<lb/>
謙　人面鬼口長舌如斧斲破瑚璉殷商絶祀<lb/>
豫　南山之峻真人所在德配唐虞天命為子保佑歆<lb/>
<pb n="KR3g0029_WYG_001-57b"/>
　享身受大慶<lb/>
隨　春桃生花季女宜家受福多年男為邦君<hi>師之坤謙之夬</hi>
蠱　䲭鴞破斧冲人危殆頼其忠徳轉禍為福傾危復<lb/>
　立<lb/>
臨　猿墮高木不踒手足保我金玉還歸其室<hi>訟之艮益之豫</hi>
　<hi>蒙之隨</hi>
觀　天之奥隅堯舜所居可以存身保我邦家<hi>履之復</hi>
噬嗑　伯蹇叔盲足痛難行終日至暮不離其鄉<lb/>
<pb n="KR3g0029_WYG_001-58a"/>
賁　日月相望光明盛昌三聖成功仁德大隆<hi>師之節蒙之謙</hi>
剝　桃李花實纍纍日息長大成就甘美可食為我利<lb/>
　福<hi>泰之小過</hi>
復　入和出明動作有光運轉休息所為允康<lb/>
无妄　陰衰老極陽見其德履離載光天下昭明功業<lb/>
　不長蝦蟆大王<hi>大有之臨坤之未濟</hi>
大畜　行役未已新事復起姬姜勞苦不得休止<lb/>
頤　狐鳴室北飢無所食困於空丘莫與同力<lb/>
<pb n="KR3g0029_WYG_001-58b"/>
大過　雄聖伏名人匿麟遠走鳯飛北擾亂未息<lb/>
坎　疾貧望幸使伯行販開牢擇羊多得大䍧<hi>訟之遯</hi>
離　翕翕<graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>
                    <graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>隕墜顛崩滅其令名長没不存<hi>泰之謙噬嗑之</hi>
　<hi>坎</hi>
咸　華薄實藁衣敝如絡女巧不成絲布為玉<lb/>
恒　温山松柏常茂不落鸞鳯所庇得其歡樂<hi>需之坤</hi>
遯　失持母教嘉偶出走攫如失老如喪家狗<lb/>
大壯　太乙駕騮從天上來微我季叔封為魯侯<hi>屯之隨需</hi>
<pb n="KR3g0029_WYG_001-59a"/>
　<hi>之比</hi>
晉　雙鳬俱飛欲歸稻池徑涉藿澤為矢所射傷我胸<lb/>
　臆<hi>屯之旅謙之隨</hi>
明夷　深坎復平天下安寜意娛心樂頼福長生<lb/>
家人　俱為天民雲過吾西風伯疾雨與我無恩<lb/>
睽　野鳥山鵲來集六博三梟四散主人勝客<lb/>
蹇　北陰司寒堅冰不温凌人情怠大雹為灾<lb/>
解　伊伯致仕去桀耕野執順以待反和无咎<lb/>
<pb n="KR3g0029_WYG_001-59b"/>
損　秋風牽手相提笑語伯歌季舞燕樂以喜<lb/>
益　徙巢去家南過白馬東西受福與母相得<lb/>
夬　鳥飛跌跛兩兩相和不病四肢但去莫疑<lb/>
姤　三牛生狗以戍為母荆夷上侵姬伯出走<hi>坤之震需之訟</hi>
萃　破筐敝筥弃捐于道壞落穿敗不復所寶<lb/>
升　結紉得解憂不為禍食利僊家受福安坐<lb/>
困　白日揚光雷車避藏雲雨不行各自還鄉<lb/>
井　杜口結舌心中怫鬱去灾生患無所告寃<hi>否之巽比之咸</hi>
<pb n="KR3g0029_WYG_001-60a"/>
革　齎貝贖狸不聽我辭繫於虎鬚牽不得來<hi>需之睽同人之</hi>
　<hi>否</hi>
鼎　如鶴抱子見蛇何咎室家俱在不失其所<lb/>
震　逐兔山西利走入門頼我仁徳獲為我福<lb/>
艮　興役不休與民爭時牛生五趾行危為憂<lb/>
漸　春栗夏梨少鮮希有斗千石萬貴不可求<lb/>
歸妹　悲號北行失其長兄伯仲不幸骸骨敗亡<lb/>
豐　賦歛重數政為民賊杼軸空盡家去其室<lb/>
<pb n="KR3g0029_WYG_001-60b"/>
旅　履服自敝殃咎並到憂不能笑<lb/>
巽　杜口結舌言為禍母代伯受患無所禱免<hi>否之井比之咸</hi>
兑　免冠進賢步出朝門儀體不正賊孽為患<lb/>
渙　娶於姜女駕迎新婦少妻在門之子悦喜<lb/>
節　牧羊稻園聞虎喧讙畏恐悚息終無禍患<hi>屯之復</hi>
中孚　老妾踞機緯絶不知女功不成冬無寒衣<lb/>
小過　黒龍吐光使陰復陽熊獵載聖六師以昌<lb/>
既濟　東隣嫁女為王妃后莊公築館以尊王母歸於<lb/>
<pb n="KR3g0029_WYG_001-61a"/>
　京師姜姬悦喜<hi>屯之觀泰之豫</hi>
未濟　灌頡同徒道頓跌踦日辰不良病為身禍<lb/>
　　同人之第十三<lb/>
同人　櫜寘山顛銷鋒鑄刃示不復用天下大歡<lb/>
乾　一臂六手不使堵口莫肯為用利棄我走<lb/>
坤　獐鹿逐木飽歸其居安息無悔<lb/>
屯　鴻魚逆流至人潜處蓬蒿代柱天屋顛倒<hi>自此至否一本</hi>
　<hi>並異見後考異</hi>
<pb n="KR3g0029_WYG_001-61b"/>
蒙　三羖五䍧相隨俱行迷人空澤經涉六駿為賊所<lb/>
　傷<hi>賊作殘</hi>
需　黄帝出遊駕龍乘馬乘上泰山南過齊魯邦國咸<lb/>
　喜<lb/>
訟　履危不安心欲東西步走逐鹿空無所得<lb/>
師　望尚阿衡大宰周公藩屏湯武立為侯王<lb/>
比　白龍黒虎起伏俱怒戰於阪泉蚩尤走敗死於魯<lb/>
　首<hi>蒙之坎益之比同</hi>
<pb n="KR3g0029_WYG_001-62a"/>
小畜　載石上山步跌不前顯眉之憂不得所歡<lb/>
履　周德既成行軸不傾中酉跌墓耋老衰去箴石不<lb/>
　祐<lb/>
泰　乘雲帶雨與飛鳥俱舉動千里見我慈母<hi>舉動一云動止</hi>
否　齎貝贖狸不聽我辭繫於虎鬚牽不得來<lb/>
大有　三翼飛來字我逢時俱行先至多得大利<lb/>
謙　兩足四翼飛入我國寜我伯姊與母相得<lb/>
豫　案民湖池玉盃天授魚如白雲一國獲鯉<lb/>
<pb n="KR3g0029_WYG_001-62b"/>
隨　季姬踟蹰望還城隅終日至暮不見齊侯居室無<lb/>
　憂<lb/>
蠱　龍隅求泉置雲影從河伯捧觴跪進酒漿流潦滂<lb/>
　滂<lb/>
臨　出門逢患與怒為怨更相擊刺傷我手端<lb/>
觀　播衣樂天乾坤所命安樂无咎<hi>樂一作舞乾坤作亂神</hi>
噬嗑　兩金相擊勇武敢敵終日大戰不破不缺<lb/>
賁　大車難駕兩靷如䋲馬奔山後輪脱不行中道遇<lb/>
<pb n="KR3g0029_WYG_001-63a"/>
　害<lb/>
剝　文山紫芝雍梁朱草長生和氣與以為寶公尸侑<lb/>
　食神福來處<hi>師之夬</hi>
復　把珠入口為我畜寶得吾所有欣然嘉喜<lb/>
无妄　負車上山力盡行難烈風雨雪遮過我前中道<lb/>
　復還憂者得歡<lb/>
大畜　陶朱白圭善賈息資三致千金德施上仁<lb/>
頤　子鉏執麟春秋作經元聖將終尼父悲心<lb/>
<pb n="KR3g0029_WYG_001-63b"/>
大過　春日載陽福履齊長四時不忒與樂為昌<lb/>
坎　孔懷如玉出於幽谷飛上喬木鼓其羽翼耀光照<lb/>
　目<hi>坤之比</hi>
離　區脱康居慕仁入朝湛露之歡三爵畢恩復歸穹<lb/>
　廬以安其居<hi>訟之恒</hi>
咸　秋冬夜行照覽星辰道理利通終身無患<lb/>
恒　如鵠抱子見蛇何咎室家俱在不失其所<lb/>
遯　安如泰山福壽屢臻雖有豺虎不能危身<lb/>
<pb n="KR3g0029_WYG_001-64a"/>
大壯　耆蒙睡眠不知東西歲君失理命直為曲玉稱<lb/>
　為寶<lb/>
晉　載璧秉珪請命于河周公克敏冲人瘳瘉<lb/>
明夷　天王執政歲熟民富國家豐有王者有喜<lb/>
家人　訟爭相背和氣不處陰陽俱否谷風母子<lb/>
睽　齊魯爭言戰於龍門搆怨結禍三世不安<hi>比之蠱坤之離</hi>
蹇　鹿得美草鳴呼其友九族和睦不離邦域<lb/>
解　百里難行雖微復明去虞適秦為穆國卿<lb/>
<pb n="KR3g0029_WYG_001-64b"/>
損　梅李冬實國多㓂賊亂擾並作王不能制<hi>屯之師謙之小過</hi>
益　府藏之富王以賑貸捕魚河海笱網多得巨蛇大<lb/>
　鰌戰於國郊君遂走逃<hi>比之臨損之睽</hi>
夬　牡飛門啓憂患大解不為身禍<hi>需之兊</hi>
姤　宜昌娶婦東家歌舞長樂歡喜<lb/>
萃　正陽之央申氏以亡禍及留吁烟滅為墟<lb/>
升　鳬過稻廬甘樂<graphic n="KR1855" url="https://raw.githubusercontent.com/kanripo/KR-Gaiji/master/images/KR1855.png" mimeType="image/png"/>鰌雖驅不走田畯懷憂<lb/>
困　跛踦俱行日暮車傷失旅乏糧<lb/>
<pb n="KR3g0029_WYG_001-65a"/>
井　龍門小穴流行不害民安其土君臣相保<lb/>
革　山陵西塞遏我徑路欲前不得俱還故處<lb/>
鼎　兩虎爭鬭血流浮杵城郭空虛蒿藜塞道<lb/>
震　依東墻隅志下心勞楚亭晨食韓子低頭<lb/>
艮　龍生無常或托空桑慿乘風雲為堯立功<lb/>
漸　魁行摇尾逐雲吹火汙泥為陸下田為稷<lb/>
歸妹　跛踦相隨日暮牛罷陵遲後旅失利亡雌<lb/>
豐　三人俱行北求大䍧長子病足請季負囊柳下之<lb/>
<pb n="KR3g0029_WYG_001-65b"/>
　責不失驪黄<lb/>
旅　鳯凰在左麒麟在右仁聖相遇伊吕集聚傷害不<lb/>
　至時無殃咎福為我母<hi>訟之咸</hi>
巽　乘筏渡河雖深不殆曽孫皇祖累累俱在受其大<lb/>
　福<lb/>
兊　比目四翼來安吾國齎福上堂與我同牀<hi>比之離損之隨</hi>
渙　娶於姜女駕迎新婦少妻在門夫子悦喜<hi>否之渙</hi>
節　螟蟲為賊害我稼穡冬禾殫麥秋無所得<lb/>
<pb n="KR3g0029_WYG_001-66a"/>
中孚　衣裳顛倒為王來呼成就東周邦國大休<lb/>
小過　王孫季子相與為友明允篤誠升擢薦舉<lb/>
既濟　涌泉滑滑流行不絶汙為江海敗毁邑里家無<lb/>
　所處聞虎不悸向我笑喜<lb/>
未濟　桑扈竊脂啄粟不宜亂政無常使我孔明<lb/>
　　大有之第十四<lb/>
大有　白虎張牙征伐東華朱鳥前驅贊導悦辭敵人<lb/>
　請服銜璧而趨<lb/>
<pb n="KR3g0029_WYG_001-66b"/>
乾　南山大行困於空桑老沙為石牛馬無食<lb/>
坤　蟠枝失岐與母别離絶不相知<lb/>
屯　噂噂所言莫如我垣懽樂堅固可以長安<hi>乾之困</hi>
蒙　李梅零墜心思積憒懐憂小愧亂我魂氣<lb/>
需　火雖熾在吾後㓂雖多在吾右身安吉不危殆<lb/>
訟　虎卧山隅鹿過後胊弓矢復張猬為功曹伏不敢<lb/>
　起遂至洋野得我美草<lb/>
師　三火起明雨滅其光高位疾顛驕恣深傷<lb/>
<pb n="KR3g0029_WYG_001-67a"/>
比　疋居楚鳥遇讒無辜久散離憂<hi>散一作旅</hi>
小畜　一室十子同心異母以義防患禍灾不起<lb/>
履　商人行旅資無所有貪貝利珠留連王市還家内<lb/>
　顧公子何咎<lb/>
泰　禹將為君北入崑崙稍進陽光登入温湯功徳昭<lb/>
　明<lb/>
否　乾行大德覆幬無極嘔呼享熟使各自得<lb/>
同人　南國茂盛黍稷醲酒可以享老樂我嘉友<lb/>
<pb n="KR3g0029_WYG_001-67b"/>
謙　方船備水傍河然火終身無禍與天吉昌永得安<lb/>
　康<lb/>
豫　雷行相逐無有休息戰於平陸為夷所覆<lb/>
隨　躑躅踟蹰撫心搔頭五晝四夜睹我齊侯<lb/>
蠱　大口宣唇神使伸言黄龍景星出應德門與福上<lb/>
　堂天下安昌<hi>需之萃</hi>
臨　陰衰老極陽建其徳離載陽光天下昭明<lb/>
觀　三塗五岳陽城大室神明所伏獨無兵革下有保<lb/>
<pb n="KR3g0029_WYG_001-68a"/>
　國<hi>需之蒙</hi>
噬嗑　年豐歲熟仁政民樂利以居止旅人獲福<lb/>
賁　楚鳥逢矢不可久放離居無辜作此哀詩以告孔<lb/>
　憂<lb/>
剝　出門大步與兄惡忤詈公詈母為我憂趾<lb/>
復　火之井谷楊芒生角犯歴天市闚觀太極登上玉<lb/>
　牀家易六公<lb/>
无妄　牧羊逢狼雖憂不傷畏怖惕息終無禍殃<lb/>
<pb n="KR3g0029_WYG_001-68b"/>
大畜　繭栗犧牲敬事鬼神神耆飲食受福多孫望季<lb/>
　不來孔聖厄陳<hi>乾之旅</hi>
頤　大澤治妝南販牧䍧長伯為我多得牛馬利於徙<lb/>
　居<lb/>
大過　枯樹無枝與子分離飢寒莫養獨立哀悲<lb/>
坎　天地九重堯舜治中正冠衣裳宇宙平康<lb/>
離　鳧鷖遊涇君子以寜復德不愆福禄來成<lb/>
咸　裸裎逐狐為人所笑牝雞司晨主作亂根<lb/>
<pb n="KR3g0029_WYG_001-69a"/>
恒　典冊法言藏在蘭臺雖遭禍潰獨不遇灾<hi>坤之大畜豫之䝉</hi>
遯　三癡且狂欲之平鄉迷惑失道不知昬明<lb/>
大壯　癭瘤瘍疹為身瘡患疾病癃疴常不危殆<lb/>
晉　三豕俱走鬭於谷口白豕不勝死於坂下<lb/>
明夷　頼主之光受徳之佑雖造顛沛獨不凶咎<lb/>
家人　上義崇德以建大福吉宜詰旦周武功立<lb/>
睽　四亂不安東西為恨身止無功不出國域乃得完<lb/>
　全頼其生福<lb/>
<pb n="KR3g0029_WYG_001-69b"/>
蹇　金牙鐡齒西王母子無有患殆涉道大利<hi>小畜之大有</hi>
解　賀喜從福日利蕃息歡樂有得<lb/>
損　昊天白日照臨我國萬民康寜咸頼受福<lb/>
益　左眇右盲視暗不明下民多孽君失其常<lb/>
夬　吾有黍粱委積道傍有架服箱運到我鄉藏於嘉<lb/>
　倉<lb/>
姤　殊類異路心不相慕牝豕無猳鰥居室家<lb/>
萃　雀行求食出門見鷂顛蹶上下幾無所處<lb/>
<pb n="KR3g0029_WYG_001-70a"/>
升　野有積庾穡人駕取不逢狼虎暮歸其宇<lb/>
困　膚敏之徳發憤忘食虜豹禽越為王求福<hi>師之觀</hi>
井　光禮春成陳倉雞鳴陽明失道不能自守消亡為<lb/>
　咎<lb/>
革　左抱金玉右得熊足常盈不亡獲心所欲<lb/>
鼎　履泥汙足名困身辱兩仇相得身其為虐<lb/>
震　安居重遷不去其㕓禾米相聞樂得常産<lb/>
艮　天灾所遊凶不可居轉徙獲福留止憂危<lb/>
<pb n="KR3g0029_WYG_001-70b"/>
漸　昧昧黙黙不知白日景雲亂擾光明隱伏幽王失<lb/>
　國<lb/>
歸妹　鳧雁啞啞以水為宅雌雄相和常共娛樂得其<lb/>
　所欲<hi>大畜之鼎</hi>
豐　長生無極子孫千億柏柱載梁堅固不傾<lb/>
旅　麒麟鳯凰善政得祥陰陽和調國無灾殃<lb/>
巽　天之奥隅堯舜所居可以存身保我家室<lb/>
兑　配合相迎利之四鄉昬以為期與福喜笑<lb/>
<pb n="KR3g0029_WYG_001-71a"/>
渙　砥德礪材果當成周拜受大命封為齊侯<lb/>
節　與福俱坐畜水備火終無灾禍<lb/>
中孚　晨昏潜處候時煦煦卒逢白日為世榮主<lb/>
小過　視日再光與天相望長生懽悦與福為兄<lb/>
既濟　大頭明目再受喜福二雀飛來與禄相觸<lb/>
未濟　楩生荆山命屬輸班袍衣剝脱夏熱冬寒立成<lb/>
　枯槁衆人莫憐<hi>乾之既濟</hi>
　　謙之第十五<lb/>
<pb n="KR3g0029_WYG_001-71b"/>
謙　王喬無病狗頭不痛亡跛失履乏我徒從<lb/>
乾　嗛囁噱㘗昧㝠相持多言少實語無成事<lb/>
坤　北辰紫宫衣冠立中含和逹德常受大福鉛刀攻<lb/>
　玉堅不可得<lb/>
屯　東壁餘光數暗不明王母嫉妒亂我事業<lb/>
蒙　下背其上資明其讓子嬰兩頭陳破其墟<lb/>
需　鳯生㑹稽稍具能飛翺翔桂林為衆鳥雄<lb/>
訟　鑿井求玉非和氏寶名困身辱勞無所得<hi>一作師卦</hi>
<pb n="KR3g0029_WYG_001-72a"/>
師　邦傑載復送至東萊百僚具舉君王嘉喜<hi>一作訟卦</hi>
比　安息康居異國穹廬非吾邦域使伯憂戚<lb/>
小畜　江河淮海天之都市商人受福國家富有<lb/>
履　同木異葉樂仁尚德東林慕義來興吾國<lb/>
泰　白鶴銜珠夜室反明懷我德音身受光榮<lb/>
否　踐履危難脱厄去患入臨喜門見吾母君<lb/>
同人　宫商既和聲音相隨驪駒在門主君以歡<lb/>
大有　天地配享六位光明陰陽順序以成厥功<lb/>
<pb n="KR3g0029_WYG_001-72b"/>
豫　江河淮海天之奥府衆利所聚可以饒有樂我君<lb/>
　子<hi>否之坤</hi>
隨　雙鳥並飛欲歸稻池徑涉藿澤為矢所射傷我胸<lb/>
　臆<hi>屯之旅否之晉</hi>
蠱　伯仲叔季日暮寢寐裸卧失明喪我貝囊銜卸道<lb/>
　傍<lb/>
臨　受終文祖承衰復起以義自閑雖苦无咎<lb/>
觀　旋斗運樞順天無憂與樂並俱<hi>益之節</hi>
<pb n="KR3g0029_WYG_001-73a"/>
噬嗑　周師伐紂戰於牧野甲子平旦天下悦喜<lb/>
賁　十雌百雛常與母俱抱雞搏虎誰敢害者<lb/>
剝　桀跖並處人民愁苦擁兵荷糧戰於齊魯<lb/>
復　南山昊天刺政閔身疾悲無辜背憎為仇<lb/>
无妄　百川朝海流行不止道雖遼遠無不到者<lb/>
大畜　目不可合憂來摇足悚惕危懼去其邦域<lb/>
頤　鳥升鵠舉照臨東海尨降庭堅為陶叔後封於蓼<lb/>
　丘福履綏厚<lb/>
<pb n="KR3g0029_WYG_001-73b"/>
大過　北方多棗橘柚所聚荷囊載香盈我筐筥<lb/>
坎　懸貆素餐食非其任失望遠民實勞我心<lb/>
離　羔羊皮革君子朝服輔政扶德以合萬國<lb/>
咸　齊魯爭言戰於龍門搆怨致禍三歲不安<hi>坤之離同人之</hi>
　<hi>睽比之蠱</hi>
恒　久陰霖雨塗行泥潦商人休止市空無有<lb/>
遯　桃鵠竊脂來於小枝摇動不安為風所吹寒心悚<lb/>
　慄常憂殆危<lb/>
<pb n="KR3g0029_WYG_001-74a"/>
大壯　防患備灾凶禍不來雖困無灾<lb/>
晉　引頸絶糧與母異門不見所懽孰與共言<lb/>
明夷　鰌蝦去海藏於枯里街巷偏隘不得自在南北<lb/>
　無極渴餒成疾<lb/>
家人　恭寛信敏功加四海辟去不祥喜來從母<lb/>
睽　歲飢無年虐政害民乾溪驪山秦楚結怨<lb/>
蹇　右目無瞳偏視寡明十步之内不知何公<lb/>
解　蜩螗歡喜草木嘉茂百果蕃熾日益庶有<lb/>
<pb n="KR3g0029_WYG_001-74b"/>
損　常德自如安坐無尤幸入貴鄉到老安榮<hi>無一作絶</hi>
益　狡兔趯趯犬良逐咋雄雉受害為鷹所獲<lb/>
夬　春桃生花季女宜家受福多年男為封君<lb/>
姤　山石朽敝消崩墮落下上離心君失其崇<lb/>
萃　水壞我里東流為海龜鳧讙譁不睹我家<lb/>
升　十竅龍身造化八元法天則地順時施行富貴長<lb/>
　存<lb/>
困　四夷慕德來興我國文君降陟合受其德<lb/>
<pb n="KR3g0029_WYG_001-75a"/>
井　華首山頭仙道所遊利以居止長无咎憂<lb/>
革　鸇鳩徙來西至平州遭逢雷雹損我葦蘆家室飢<lb/>
　寒思吾故初<lb/>
鼎　狗無前足陰雄叛北為身害賊<lb/>
震　陽孤亢極多所恨惑車傾葢亡身常驚惶乃得其<lb/>
　願雌雄相存<hi>乾之屯</hi>
艮　空槽住猪豚彘不至張弓祝雞雄父飛去<lb/>
漸　長夜短日陰為陽賊萬物空枯藏於北陸<lb/>
<pb n="KR3g0029_WYG_001-75b"/>
歸妹　爪牙之士怨毒祈父轉憂於已傷不及母<lb/>
豐　拜跪請兔不得臭腐俛首銜指不得北去<lb/>
旅　有莘季女為王妃后貴夫壽子母字四海<lb/>
巽　季姜躊蹰待孟城隅終日至旦不見齊侯<lb/>
兊　邯鄲反言父兄生患涉此憂恨卒死不還<lb/>
渙　逐鹿山巔利去我西維邪南北所求不得<lb/>
節　穿鼻繫珠為虎所拘王母祝福禍不成灾突然自<lb/>
　來<lb/>
<pb n="KR3g0029_WYG_001-76a"/>
中孚　虎豹熊羆遊戲山谷君子仁賢亦得所欲<lb/>
小過　梅李冬實國多盜賊擾亂並作王不得制<lb/>
既濟　望幸不到文章未就羊子逐兔犬踦不得<lb/>
未濟　千柱百梁終不傾僵仁智輔聖周宗寜康<lb/>
　　豫之第十六<lb/>
豫　冰將泮散鳴雁雍雍丁男長女可以㑹同生育賢<lb/>
　人<lb/>
乾　龍馬上山絶無水泉喉焦唇乾口不能言<lb/>
<pb n="KR3g0029_WYG_001-76b"/>
坤　蔡侯朝楚留連江濵踰時歴月思其后君<lb/>
屯　文厄羑里湯囚夏臺仁聖不害數困何憂免於縲<lb/>
　絏為世明侯<lb/>
蒙　典册法書藏在蘭臺雖遭亂潰獨不遇灾<lb/>
需　氊裘羶國文禮不飭跨馬控弦伐我都邑<lb/>
訟　星隕如雨力弱無輔强陰制陽不得安土<lb/>
師　蝗囓我稻驅不我去實穗無有但見空藁<lb/>
比　虎飢欲食為蝟所伏禹導龍門避咎除患元醜以<lb/>
<pb n="KR3g0029_WYG_001-77a"/>
　安<lb/>
小畜　蝙蝠夜藏不敢晝行酒為酸漿魴臰鮑羮<lb/>
履　精華墜落形掩醜惡齟齬挫頓枯槁腐蠧<lb/>
泰　兩足不獲難以遠行疾步不能後倡失時<lb/>
否　令妻壽母宜家无咎君子之歡得以長久<lb/>
同人　飢蠶作室緡多亂纆緒不可得<lb/>
大有　子鉏執麟春秋作經元聖得終尼父悲心<lb/>
謙　螟蟲為賊害我稼穡盡禾殫麥秋無所得<lb/>
<pb n="KR3g0029_WYG_001-77b"/>
隨　憂在腹内山崩為疾禍起蕭墻竟制其國<lb/>
蠱　茹芝餌黄飲食玉英神與流通長無憂凶<lb/>
臨　一夫兩心拔刺不深所為無功求事不成<lb/>
觀　十里望烟散渙四方形容滅亡終不見君<lb/>
噬嗑　張弓控弩經涉山道雖有伏虎誰敢害者<lb/>
賁　泉閉澤竭主母飢渴君子困窮乃徐有説<lb/>
剝　野猿山鵲奕棊六博三梟四散主人勝客<lb/>
復　羊驚馬走上下揮擾鼔音不絶頃公奔敗<lb/>
<pb n="KR3g0029_WYG_001-78a"/>
无妄　黄帝神明八子聖聰俱受大福天下平康<lb/>
大畜　住馬醊酒疾風暴起泛亂福器飛揚位卓明神<lb/>
　降佑道無害宼<lb/>
頤　騰蛇乘龍宋鄭飢凶民食草蓬<lb/>
大過　揚水潜鑿使石潔白衣素表朱遊戲臯澤得君<lb/>
　所欲心志娛樂<lb/>
坎　西過虎廬驚我前驅雖憂無危<lb/>
離　衣成無關不知所穿客指東西未得便安<lb/>
<pb n="KR3g0029_WYG_001-78b"/>
咸　晨風文翰隨時就温雌雄相和不憂殆危<lb/>
恒　心多悔恨出言為怪梟鳴室北聲醜可惡請謁不<lb/>
　得<lb/>
遯　離女去夫閔思苦憂齊子無良使我心悲<lb/>
大壯　過時不歸雌雄苦悲徘徊外國與叔分離<lb/>
晉　鵲巢柳樹鳩奪其處任力德薄天命不佑<lb/>
明夷　鶴盜我珠逃於東都鵠怒追求郭氏之墟不見<lb/>
　踪跡使伯心憂<lb/>
<pb n="KR3g0029_WYG_001-79a"/>
家人　夫婦相背和氣弗處陰陽俱否莊姜無子<lb/>
睽　月走日步趣不同舍夫妻反目主君失居<lb/>
蹇　洛陽嫁女善逐人走三寡失夫婦妒無子<lb/>
解　周德既成杼軸不傾太宰東西夏國康寜<lb/>
損　日中為市交易資寶名利所有心悦以喜<lb/>
益　僮妾獨宿長女未室利無所得<lb/>
夬　忠言輔成王政不傾公劉兆基文武綏之<lb/>
姤　牛驥同堂郭氏以亡國破為墟主君奔走<lb/>
<pb n="KR3g0029_WYG_001-79b"/>
萃　中原有菽以待雉食飲御諸友所求大得<lb/>
升　多虛少實語不可知尊空無酒飛言如雨<lb/>
困　青蠅集蕃君信讒言害賢傷忠患生婦人<lb/>
井　履株復輿馬驚傷車步為我憂<lb/>
革　商風召宼呼我北盜間諜内應與我爭鬭殫已寶<lb/>
　藏主人不勝<lb/>
鼎　逸豫好遊不安其家或有少姬久迷不來<lb/>
震　吾有驊騮畜之以時東家翁孺來詣我車價極可<lb/>
<pb n="KR3g0029_WYG_001-80a"/>
　與後無賊悔<lb/>
艮　厄窮上通與堯相逢登升大麓國無凶人<lb/>
漸　衆<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>俱走熊羆在後騎不能進失信寡處<lb/>
歸妹　旁行不遠三思復返心多畏患日中止舍<lb/>
豐　倉唐奉使中山以孝文侯悦喜擊子徵召<lb/>
旅　入天門守城户君安樂不勞苦汶山蹲鴟肥腯多<lb/>
　脂王孫獲願載福巍巍<lb/>
巽　登堦上堂見吾父兄左酒右漿與福相迎<lb/>
<pb n="KR3g0029_WYG_001-80b"/>
兊　秋蛇向穴不失其節夫人姜氏自齊復入<lb/>
渙　忍醜少羞有面無頭耗減寡虛日以削消<lb/>
節　景星照堂麟遊鳯翔仁施大行頌聲並興<lb/>
中孚　干旄旌旗執幟在郊雖有寶珠無路致之<hi>師之隨履</hi>
　<hi>之解</hi>
小過　李花再實鴻卵降集仁德以興廕國受福<hi>小畜之離</hi>
　<hi>比之訟</hi>
既濟　白鳥赤烏戰於東都敗悔為憂<lb/>
<pb n="KR3g0029_WYG_001-81a"/>
未濟　採薪得麟大命殞顛豪雄爭名天下四分<hi>屯之坤</hi>
　　隨之第十七<lb/>
隨　鳥鳴東西迎其羣侶似有所屬不得自專空返獨<lb/>
　還<lb/>
乾　鼻目易處不知香臭君迷於事失其寵位<lb/>
坤　唐虞相輔鳥獸喜舞安康無事國家富有<lb/>
屯　左輔右弼金玉滿匱常盈不亡富如敖倉<hi>師之歸妹蒙之</hi>
　<hi>坤</hi>
<pb n="KR3g0029_WYG_001-81b"/>
蒙　東龍見獨與石相觸摧折兩角<lb/>
需　釣日厭部善逐人走來嫁無夫不安其廬<lb/>
訟　逐兔驅狼避去不祥凶惡北行與善相逢<lb/>
師　齎貝贖狸不聽我辭繫於虎鬚牽不得來<hi>需之睽同人之</hi>
　<hi>否否之革</hi>
比　同載共輿中道别去喪我元夫獨與孤苦<hi>比之革</hi>
小畜　奮翅鼓翼將之嘉國愆期失時乃得所欲<lb/>
履　目傾心惑夏姬在側申公顛倒巫臣亂國<lb/>
<pb n="KR3g0029_WYG_001-82a"/>
泰　搏鳩彈鵲獵兔山北丸盡日暮失獲無得<lb/>
否　鹿求其子虎廬之里唐伯李耳貪不我許<lb/>
同人　敗魚鮑室臭不可息上山履塗歸傷我足<lb/>
大有　花燈百枝消暗衰㣲精光訖盡奄有灰飛<lb/>
謙　顔叔子夏遊遨仁宇温良受福不失其所<lb/>
豫　梁柱堅固子孫蕃熾福喜盈積終無禍悔<lb/>
蠱　邊鄙不寜民狎於野嗇人成功年歲大有<lb/>
臨　蝸池鳴呵呼我水潦雲雨大㑹流成河海<lb/>
<pb n="KR3g0029_WYG_001-82b"/>
觀　志合意同姬姜相從嘉偶在門夫子悦喜<lb/>
噬嗑　白馬騮駮更生不休富有商人利得如丘<lb/>
賁　大似夏禹經啟九道各有攸處民得安所<lb/>
剝　甲戊己庚隨時轉行不失其心唐季發憤擒滅子<lb/>
　嬰<lb/>
復　穆違百里使明厲武將師襲戰敗於殽右<lb/>
无妄　茆如本居與類相投願慕羣旅不離其巢<lb/>
大畜　伯仲叔季日暮寢寐坐卧失明喪其貝囊<lb/>
<pb n="KR3g0029_WYG_001-83a"/>
頤　亡羊補牢張氏失牛騂駟奔走鵠盜我魚<hi>姤之大壯</hi>
大過　雀目燕顙畏昏無光思我狡童不見子充<lb/>
坎　入和出明動作有光運轉休息常樂允康<lb/>
離　不勝私情以利自嬰北室出孤毁其良家<lb/>
咸　稱幸上靈媚悦於神受福重重子孫蕃功<lb/>
恒　齊姜叔子天命在位實沉參墟封為康侯<lb/>
遯　遨遊無患出入安全長受其歡君子萬年<lb/>
大壯　被服文德升入大麓四門雍肅登受大福慈烏<lb/>
<pb n="KR3g0029_WYG_001-83b"/>
　鳴鳩執一無尢寢門内治君子悦喜<lb/>
晉　負金懷玉南歸嘉國蜂蠆不螫利入我室<lb/>
明夷　日在阜顛嚮昧為昏小人成羣君子傷倫<lb/>
家人　水火父母先來鳴呴澤臯之上從高而處<lb/>
睽　東隣少女為王長婦柔順利貞宜夫壽子<lb/>
蹇　戴缾望天不見星辰願小失大福逃於外<hi>願當作顧</hi>
解　王喬無病狗頭不痛亡跛失履乏我徒從<hi>謙之謙</hi>
損　使燕築室身無庇宿家不容車後我衣服<lb/>
<pb n="KR3g0029_WYG_001-84a"/>
益　威權分離烏夜徘徊羣蔽月光大人誅傷<hi>家人之无妄</hi>
夬　辯變白黒巧言亂國大人失福君子迷惑<lb/>
姤　衣裾甲鎧敝筐為具大人不顧少婦不取棄捐於<lb/>
　道<lb/>
萃　燕雀銜泥以生孚乳兄弟六人交好孝悌得心歡<lb/>
　欣和悦相樂<hi>小畜之巽</hi>
升　登几上輿駕駟南遊合縱散衡燕秦以强<lb/>
困　黯黯許許仇禍相得冰入炭室消亡不息<hi>許許當作訐訐</hi>
<pb n="KR3g0029_WYG_001-84b"/>
井　䲭鴞破斧邦人危殆頼其忠德轉禍為福傾危復<lb/>
　立<lb/>
革　載金販狗利棄我走藏匿淵渠悔折為咎<lb/>
鼎　淵坑復平宇穴安寜憂患解患頼福長生<lb/>
震　驪姬讒嬉與二孽謀譖我恭子賊害忠孝駕出喜<lb/>
　門商伯有害<lb/>
艮　刲羊不當血少無羮女執空筐不得採桑<lb/>
漸　牧羊稻園聞虎喧嚾畏懼悚息終無禍患<lb/>
<pb n="KR3g0029_WYG_001-85a"/>
歸妹　明德隱伏麟鳯遠匿周室傾側不知所息<lb/>
豐　隣不我顧而求寶玉身多秃癩誰肯媚者<lb/>
旅　初雖無輿後得載車頼幸逢福得離兵革<lb/>
巽　水壞我里東流為海龜鳧懽囂不睹王母<lb/>
兊　兩心不同或欲西東明論終始莫適所從<lb/>
渙　天帝懸車廢禮不朝攘服不制失寵其家<lb/>
節　交川合浦遠溼難處水土不同思吾皇祖<lb/>
中孚　勾踐之危棲於㑹稽太宰譏言越國復存<lb/>
<pb n="KR3g0029_WYG_001-85b"/>
小過　慈烏鳴鳩執一無尤寢門内治君子悦喜<hi>隨之大壯</hi>
既濟　富年早寡孤與獨居雞鳴犬吠無敢問者我生<lb/>
　不遇獨罹寒苦<lb/>
未濟　江海變服淫緬無測高位顛崩寵禄反覆<lb/>
　　蠱之第十八<lb/>
蠱　紡生江淮一轉為百周流四浸無有難惡<hi>紡當作魴</hi>
乾　首釋與目載受福慶我有好爵與喜相迎<lb/>
坤　軥軥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歲暮編敝寵名弃捐君襄在位<lb/>
<pb n="KR3g0029_WYG_001-86a"/>
屯　折箬蔽日屏遮王目司馬無良平子沒傷<lb/>
蒙　家在海隅繞旋深流王孫單行无妄以趨固陰沍<lb/>
　寒常冰不温凌人惰怠大雹為害<lb/>
需　執義秉德不危不殆延頸盤桓安其室垣屯耗未<lb/>
　得終無大恤<lb/>
訟　長舌亂國大斧破車陰陽不順姬姜衰憂<lb/>
師　二人共路東趨西步千里之外不相知處<lb/>
比　視暗不明雲蔽日光不見子都鄭人心傷<lb/>
<pb n="KR3g0029_WYG_001-86b"/>
小畜　初憂後喜與福為市八佾列陳飲御嘉友<lb/>
履　僮妾獨宿長女未室利無所得<lb/>
泰　𤣥黄四塞陰雌伏謀呼為墻屋為巫所識<lb/>
否　中歲摧隤常恐衰㣲老復頼慶五羖為相<lb/>
同人　伯氏殺牛行悖天時亳社夷燒朝歌丘墟<lb/>
大有　日短夜長禄命不光早離父兄免見分張<lb/>
謙　采唐沫鄉徼期桑中失心不㑹憂心忡忡<lb/>
豫　昧視無光夜不見明冥抵空牀季葉逃亡<lb/>
<pb n="KR3g0029_WYG_001-87a"/>
隨　舉趾振翼南至嘉國見我伯姊與惠相得<lb/>
臨　則天順時周流其墟與樂並居無有咎憂<lb/>
觀　蠆室蜂户螫我手足不可進取為我害咎<lb/>
噬嗑　公孫駕驪載遊東齊延陵悦産遺季紵衣<lb/>
賁　轉作驪山大失元心劉季發怒命滅子嬰<lb/>
剝　羊腸九縈相推稍前止須王孫乃得上天<lb/>
復　螮蝀充側佞人傾惑女謁横行正道壅塞<lb/>
无妄　福禄不遂家多怪祟麋鹿悲鳴思其大雄<lb/>
<pb n="KR3g0029_WYG_001-87b"/>
大畜　雲雷因積大雨重疊久不見日使我心悒<lb/>
頤　三河俱合水怒踴躍壞我王室民因無食<lb/>
大過　旦雨夜行早遍都城更相覆傾終無所成三頭<lb/>
　兩眼不見其真<lb/>
坎　褒后生蛇經老育㣲側跌哀公酒減黄離<lb/>
離　鴻雁南飛隨陽休息轉送天和千里不哀<lb/>
咸　後時失利不得所欲<lb/>
恒　心多恨悔出言為怪梟鳴室北聲醜可惡請謁不<lb/>
<pb n="KR3g0029_WYG_001-88a"/>
　得<lb/>
遯　四馬過隟時難再得尼父孔聖繫而不食<lb/>
大壯　陰變為陽女化為男治道得通君臣相承<lb/>
晉　崑崙源口流行不止鯀伊砥柱民不安處母歸扶<lb/>
　子黄塵悦喜<lb/>
明夷　葛藟蒙棘花不得實讒佞亂政使恩壅塞<lb/>
家人　公無長詢天王駁馬非其所當傷折為患<lb/>
睽　大倉充盈萬物蕃成年歲熟榮<lb/>
<pb n="KR3g0029_WYG_001-88b"/>
蹇　執簧炤犧為風所吹火滅無光不見𤣥黄<lb/>
解　鳥反故巢歸其室家心平意正與叔相鳴登高殞<lb/>
　墜失其寵貴<lb/>
損　弩弛弓藏良犬不烹内無怨女征夫在堂<lb/>
益　牡犧孔博日新其德文君出獵姜氏受福<lb/>
夬　秋季冬孟寒露霜降大陰在庭庶物不生雞鳴犬<lb/>
　吠家憂數驚<lb/>
姤　心多恨悔出門見怪反蛇三足醜聲可惡嫫母為<lb/>
<pb n="KR3g0029_WYG_001-89a"/>
　媒請求不得<lb/>
萃　虎豹爭强道閉不通小人懽訟貪天之功<lb/>
升　雞方啄粟為狐所逐走不得食惶怖惕息<lb/>
困　陳媯敬仲兆興齊姜乃適營丘八世大昌<lb/>
井　昊天白日照臨我國萬民康寜咸頼嘉福<lb/>
革　雲夢大藪索有所在虞人共職驪駒樂喜<lb/>
鼎　獐鹿雉<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>羣聚東國盧黄白脊俱往追逐九齚十<lb/>
　得主君有喜<lb/>
<pb n="KR3g0029_WYG_001-89b"/>
震　德惠孔明主君復章保其室堂<lb/>
艮　天之所壞不可强支衆口嘈嘈雖貴必危<lb/>
漸　天之奥隅堯舜所居可以全身保我邦家<lb/>
歸妹　下泉苞稂十年九王郇伯遇時憂念周京<hi>九一作无</hi>
豐　江淮海隅衆利聚居可以遨遊卒歲無憂<lb/>
旅　南山黄竹三身六目出入制命東皇宣政主尊君<lb/>
　安鄭國無患<lb/>
巽　重譯置之來除我憂喜樂俱居<lb/>
<pb n="KR3g0029_WYG_001-90a"/>
兑　南山高岡麟鳯室堂含和履中國無灾殃<lb/>
渙　紫芝朱草生長和氣公尸侑食福禄來下<lb/>
節　宫成室就進樂相舞英俊在堂福禄光明<lb/>
中孚　商之子孫資無所食貪貝逐狐留連都市還轅<lb/>
　内鄉嘉喜何咎<lb/>
小過　執贄入朝獻其狐裘元戎燮安沙漠以懽<lb/>
既濟　湧泉汨汨南流不絶洿為淮海敗壞邑里家無<lb/>
　所處<lb/>
<pb n="KR3g0029_WYG_001-90b"/>
未濟　固陰沍寒常氷不温凌人惰怠大雹為灾<lb/>
　　臨之第十九<lb/>
臨　弱水之西有西王母生不知老與天相保行者危<lb/>
　怠利居善喜<lb/>
乾　黄獹生子白戍為母晉師在郊虞公出走<lb/>
坤　倉唐奉使中山以孝文侯悦喜繫子徵召<lb/>
屯　機關不便不能出言精誠不通為人所寃<lb/>
蒙　白茅醴酒靈巫拜禱神嗜飲食使君壽考<lb/>
<pb n="KR3g0029_WYG_001-91a"/>
需　重瞳四乳耳聰目明普仁表聖為作元輔<lb/>
訟　水漲無船破城壞堤大夫從役一朝亡殞不見少<lb/>
　妻<lb/>
師　六人俱行各遺其囊鴻鵠失珠無以為明<lb/>
比　隨時轉行不失其常各樂厥類身无咎殃<lb/>
小畜　蔡女蕩舟為國患憂褒后在側屏蔽王目早衰<lb/>
　六畜<lb/>
履　駕龍騎虎周遍天下為神人使西見王母不憂危<lb/>
<pb n="KR3g0029_WYG_001-91b"/>
　殆<lb/>
泰　胥恐之吳畫䇿闔閭鞭平服荆除大咎殃威震敵<lb/>
　國還受上卿<lb/>
否　唐邑之廬晉人以居虞叔受福實沈是國世載其<lb/>
　樂<lb/>
同人　管鮑相知至德不離三言於桓齊國以安<lb/>
大有　三十無室長女獨宿心勞未得憂在胸臆<lb/>
謙　散渙水長風吹我鄉火滅無光隳敗桓功<lb/>
<pb n="KR3g0029_WYG_001-92a"/>
豫　蜎飛蠕動各有配偶小大相保咸得其所<lb/>
隨　安樂几筵未出玉門<lb/>
蠱　大生灾禍下土恩塞觝亂我國<lb/>
觀　長生無極子孫千億柏柱載梁堅固不傾<lb/>
噬嗑　欽敬昊天歴象星辰宜受民時陰陽和調<lb/>
賁　三河俱合水怒踴躍壞我王室民困於食<lb/>
剝　壽如松喬與日月俱常安康樂不離禍憂<lb/>
復　天之所予福禄常在不憂危殆<lb/>
<pb n="KR3g0029_WYG_001-92b"/>
无妄　受䜟六符招摇室虛雖跌無憂保我命則<lb/>
大畜　齎金買車失道後時勞罷為憂<lb/>
頤　華首山頭仙道所遊利於居止長无咎憂<lb/>
大過　采唐沫鄉徼期桑中失信不㑹憂思約帶<lb/>
坎　人面九口長舌為斧斵破瑚璉殷商絶後<lb/>
離　臨溪橋疚雖恐不危樂以笑歌<lb/>
咸　泱泱沸溢水泉為害便我無頼<lb/>
恒　蝗螟為賊害我稼穡秋飢於年農夫鮮食<lb/>
<pb n="KR3g0029_WYG_001-93a"/>
遯　八百諸侯不期同時慕西文德興我宗族家門雍<lb/>
　睦<lb/>
大壯　長男少女相向笑語來歡致福和悦樂喜<lb/>
晉　平國不君夏氏作亂烏號竊發靈公殞命<lb/>
明夷　春多膏澤夏潤優渥稼穡成熟畝獲百斛<lb/>
家人　客宿卧寒席蓐不安行為危害留不得歡<lb/>
睽　乘槎浮海雖懼不殆母載其子終焉何咎<lb/>
蹇　手拙不便不能伐檀車無軸轅行者苦難<lb/>
<pb n="KR3g0029_WYG_001-93b"/>
解　唐虞相輔鳥獸率舞民安無事國家富有<lb/>
損　秋蛇向穴不失其節夫人姜氏自齊復入<lb/>
益　病篤難醫和不能治命終永訖下即蒿廬<lb/>
夬　青蛉如雲城邑閉門國君衛守民困於患<lb/>
姤　牙孽生齒室堂啟戸出入利貞鼓翼起舞<lb/>
萃　鳧游江海役行千里以為死亡復見空桑長生樂<lb/>
　鄉<lb/>
升　黄帝出遊駕龍乘鳯東上泰山南遊齊魯邦國咸<lb/>
<pb n="KR3g0029_WYG_001-94a"/>
　喜<lb/>
困　履危不止與鬼相視驚恐失氣如騎虎尾<lb/>
井　秋南春北不失消息涉和履中時無陰匿<lb/>
革　龍門砥柱通利水道百川順流民安其居<lb/>
鼎　千歲廟堂棟橈傾僵天厭周德失其寵光<lb/>
震　折箬蔽目不見稚叔五足孤鳥遠離室家<lb/>
艮　望叔山北陵隔我目不見所得使我心惑<lb/>
漸　匏瓠之息一畝十室萬國都邑北門有福<lb/>
<pb n="KR3g0029_WYG_001-94b"/>
歸妹　域域牧牧憂和相伴隔我巖山室家分散<lb/>
豐　麒麟騄耳遊食萍草逍遥石門循山上下<lb/>
旅　天所祚昌文以為良篤生武王姬受其福<lb/>
巽　羊腸九縈相推稍前止須王孫乃能上天<lb/>
兌　貧鬼守門日破我盆孤牝不駒雞不成雛<lb/>
渙　飽食從容入門上堂不失其常家無咎殃<lb/>
節　陰淫不止白馬為海澤臯之子就高而處<lb/>
中孚　執戈俱立以備暴急千人舉龍困危得海終安<lb/>
<pb n="KR3g0029_WYG_001-95a"/>
　何畏<lb/>
小過　夾河為婚水漲無船追心失望不見歡君<lb/>
既濟　陰陽變化各得其宜上下順通奏為膚功<lb/>
未濟　狂劣德薄失其臣妾田不見禽犬無所得<lb/>
　<lb/>
　<lb/>
　<lb/>
　<lb/>
<pb n="KR3g0029_WYG_001-95b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　焦氏易林卷一<lb/>
</p>
<p>
</p>
  </div>
<div>
                <head>焦氏易林卷二</head>
    <p>
<pb n="KR3g0029_WYG_002-1a"/>
欽定四庫全書<lb/>
　焦氏易林卷二　　　　　　漢　焦贛　撰<lb/>
　　觀之第二十<lb/>
觀　歴山之下虞唐所處躬耕致孝名聞四海為堯所<lb/>
　薦禪位天子<hi>唐當作舜</hi>
乾　蜎飛蠕動各有所配歡悦相迎咸得其處<lb/>
坤　繼祀宗邑追明成康光照萬國享世久長病疾不<lb/>
　醫下即蒿蘆<hi>此二句疑衍</hi>
<pb n="KR3g0029_WYG_002-1b"/>
屯　秋冬探巢不得鵲雛銜指北去媿我少姬<lb/>
蒙　僮妾獨宿長女未室利無所得<lb/>
需　洪魚逆流至人潛去蒿蓬代柱大屋顛仆<lb/>
訟　日闇不明讒夫在堂右臂疾痺君失其光<lb/>
師　王孫季子相與孝友明允篤誠昇擢薦舉為國榦<lb/>
　柱<lb/>
比　麟趾龍身日馭三千南上蒼梧與福為婚道理平<lb/>
　易安全無患<lb/>
<pb n="KR3g0029_WYG_002-2a"/>
小畜　三子成駒折損轅軸輪載空輿後時失期<lb/>
履　逐福除患道徳神仙避惡萬里常歡以安<lb/>
泰　黄池之盟吳楚爭強句踐為患夷門不安探鷇得<lb/>
　螽所願不喜<lb/>
否　青牛白咽呼我俱田歴山之下可以多耕嵗藏時<lb/>
　節人保安寧<hi>呼我句一作招我于田</hi>
同人　有頭無目赫赫粟粟<hi>一作不見菽粟</hi>消耗為疾三年不<lb/>
　復<lb/>
<pb n="KR3g0029_WYG_002-2b"/>
大有　山沒丘浮陸為水魚燕雀無巢民無室廬<lb/>
謙　髙岡鳯凰朝陽梧桐雝雝喈喈菶菶萋萋陳辭不<lb/>
　多以告孔嘉<lb/>
豫　鰥寡獨宿憂動胸臆莫與笑食<lb/>
隨　躓馬破車惡婦破家青蠅汙白恭子離居<lb/>
蠱　長女二嫁進退無羞逐狐作妖行者離憂<lb/>
臨　人無足法緩行長姦地雄走歸陽不制陰男失其<lb/>
　家<lb/>
<pb n="KR3g0029_WYG_002-3a"/>
噬嗑　茹芝餌黄飲食玉英與神流通長無憂凶<hi>豫之蠱</hi>
賁　東行無門西出華山道塞於難遊子為患<lb/>
剝　夀如松喬與日月俱常安康樂不罹禍憂<lb/>
復　探鷇得螽所願不喜黄池之盟吳楚爭強句踐為<lb/>
　患夷門不安<lb/>
无妄　蝸螺生子深目黑醜雖飾相就衆人莫取<lb/>
大畜　喜怒不時霜雪為災稼穡無功后稷饑寒<lb/>
頤　烏升鵲舉照臨東海尨降庭堅為陶叔後封於蓼<lb/>
<pb n="KR3g0029_WYG_002-3b"/>
　丘履禄綏厚<lb/>
大過　黄離白日照我四國元首昭明民賴其福<lb/>
坎　黍稷醇醲敬奉山宗神嗜飲食甘雨嘉降獨蒙福<lb/>
　力時災不至<lb/>
離　禍不更生福過我里入門笑喜與吾利市<lb/>
咸　晝卧牢門怵惕不安目不得闔鬼搔我足<lb/>
恒　春早榮華長女宜夫受福多年世有封禄<lb/>
遯　雍門内崩賊賢傷仁暴亂狂悖簡公失位<lb/>
<pb n="KR3g0029_WYG_002-4a"/>
大壯　心壯無良猖獗妄行觸抵牆壁不見戸房<lb/>
晉　膠車木馬不利逺賈出門為患安止不危<lb/>
明夷　家在海隅橈短流深企立望宋無木以趨<lb/>
家人　冬桑枯槁當風失道蒙被塵埃左右勞苦<lb/>
睽　過時不行妄逐王公老女無夫不安其居<lb/>
蹇　履泥汚足名困身辱兩仇相當自為痛疾<lb/>
解　精華墮落形容醜惡齟齬挫頓枯槁腐蠧<lb/>
損　長生無極子孫千億松柏為梁堅固不傾<lb/>
<pb n="KR3g0029_WYG_002-4b"/>
益　去辛就蓼毒愈酷甚避井入坎憂患日生<lb/>
夬　行堯欽徳養賢致禮衆英積聚國無寇賊<lb/>
姤　狗逐兔走俱入谷口與虎逢之廹不得去<lb/>
萃　望尚阿衡太宰周公藩屏湯武立為侯王<lb/>
升　清人髙子久屯外野逍遥不歸思我慈母<lb/>
困　三虫作蠱削跡無與勝母盜泉居不安處<lb/>
井　獹作龍身進無所前三日五夜得其所欽<lb/>
革　黄裏緑衣君服不宜淫湎毀常失其寵光<lb/>
<pb n="KR3g0029_WYG_002-5a"/>
鼎　天所顧佑禍災不到安吉無懼<lb/>
震　盤紆九回行道留難止須千丘乃睹所歡<lb/>
艮　暴虐失國為下所逐北奔陰胡主君旄頭<lb/>
漸　御騂從龍至霍華東與禹相逢送至子邦<lb/>
歸妹　銅人鐵距雨露勞苦終日卒嵗無有休息<lb/>
豐　大夫失宜盈滿復虧成長之木盛者滅衰<lb/>
旅　梅李冬實國多盜賊亂擾並作王不能制<lb/>
㢲　澤枯無魚山童難株長女嫉妬使身虚空<lb/>
<pb n="KR3g0029_WYG_002-5b"/>
兌　天門冬虚晉季為災膉睽黙蒼秦伯受殃<lb/>
渙　褰衣涉河水深漬衣幸賴舟子濟脫無他<lb/>
節　推車上山髙仰重難終日至暮不見阜顛<lb/>
中孚　鼎易其耳熱不可舉大路壅塞旅人心苦<lb/>
小過　四亂不安東西為患退身止足無出邦域乃得<lb/>
　完全賴其生福<lb/>
既濟　班馬還師以息勞疲役夫嘉喜入戸見妻<lb/>
未濟　積徳不怠遇生逢時載善<hi>一作喜</hi>渭陽身受榮光<lb/>
<pb n="KR3g0029_WYG_002-6a"/>
　　噬嗑之第二十一<lb/>
噬嗑　麒麟鳯凰善政得祥陰陽和調國無災殃<lb/>
乾　北風相牽提笑語言伯歌叔舞燕樂以喜北風牽<lb/>
　手<lb/>
坤　甲戊己庚隨時運行不失常節咸逢出生各樂其<lb/>
　類達性任情<lb/>
屯　破亡之虚神所憂衰進徳無光留止有慶<lb/>
蒙　注斯膏澤祈衛百毒防以江南虺不能螫<lb/>
<pb n="KR3g0029_WYG_002-6b"/>
需　日月相望光輝盛昌三聖成功仁德大隆<lb/>
訟　大蛇巨魚戰於國郊上下濟塞衛侯廬漕<lb/>
師　龍入天闗經歴九山登髙上下道里險難日晏不<lb/>
　食絶無甘酸<lb/>
比　沙漠北塞純無水泉君子征凶役夫力殫<lb/>
小畜　闗柝開啓衿帶解墮福與善生憂不為禍<lb/>
履　狼虎所嘷患害必遭不利有為宜以遁逃<lb/>
泰　金精耀怒帶劒過午兩虎相距弓弩滿野雖憂無<lb/>
<pb n="KR3g0029_WYG_002-7a"/>
　咎<lb/>
否　朽根枯樹華葉落去卒逢火焱相隨偃仆<lb/>
同人　入和出暗動作有光轉運休息常樂允康<lb/>
大有　國多忌諱大人恒畏結口無患可以長存<lb/>
謙　天地淳亨六合光明陰序陽順厥功以成<lb/>
豫　裸裎逐狐為人觀笑牝雞鳴晨主作亂妖<lb/>
隨　陰失陽復桀失其室相餧不食<lb/>
蠱　蜎飛蠢動各有配偶大小相保咸得其所<hi>臨之豫</hi>
<pb n="KR3g0029_WYG_002-7b"/>
臨　鬼守我廬欲呼伯去曽孫夀考司命不許與生相<lb/>
　保<lb/>
觀　禍走患伏喜為我福凶惡消亡災害不作<lb/>
賁　智不别揚張誑妄行陷淵仆顛傷殺伯身<lb/>
剥　凶憂災殃日益明章禍不可救三都夷傷<lb/>
復　長尾蜲蛇畫地為河深不可涉絶無以北悵然憤<lb/>
　息<lb/>
无妄　愛我嬰女牽衣不與冀幸髙貴反曰下賤<lb/>
<pb n="KR3g0029_WYG_002-8a"/>
大畜　鳧逰江湖甘樂其餌既不近人雖驚不駭<lb/>
頤　明滅光息不能復食精魂既喪以夜為室<lb/>
大過　竒適無偶習静獨處所願不從心思勞苦<lb/>
坎　葛藟蒙棘花不得實讒佞亂政使忠壅塞<lb/>
離　鵲笑鳩舞來遺我酒大喜在後授我龜紐龍喜張<lb/>
　口超拜福祉<lb/>
咸　摇尾逐災雲㜸辟除洿泥生粱下為田主<lb/>
恒　白鶴銜珠夜食為明膏潤優渥國嵗年豐<lb/>
<pb n="KR3g0029_WYG_002-8b"/>
遯　内執柔徳止訟以黙宗邑賴徳禍災不作<lb/>
大壯　犬吠驚駭公拔戈起𤣥㝠厭火消散瓦解<lb/>
晉　公悦嫗喜子孫俱在榮譽日登福禄來處<lb/>
明夷　鳥鳴捕鷇長欲飛去循枝上下適與風遇顛損<lb/>
　樹根命不可救<lb/>
家人　析薪熾酒使媒求婦和合齊宋姜子悦喜<lb/>
睽　隣不我顧而望玉女身多疣癩誰當媚者<lb/>
蹇　逺視無光不知青黄黈纊塞耳使君闇聾<lb/>
<pb n="KR3g0029_WYG_002-9a"/>
解　尅身整已逢禹巡狩賜我𤣥圭蒙受福祐<lb/>
損　逺望千里不見黑子離婁之明無益於光<lb/>
益　斧斤所斫瘡痏不息鍼口不施下即空室<lb/>
夬　齊侯少子才略美好求我長女賤薄不與反得醜<lb/>
　陋後乃大悔<lb/>
姤　失儷後旅天門地戸不知所在安止无咎<lb/>
萃　烏孫氏女深目黑醜嗜欲不同過時无偶<lb/>
升　伯駕純騮南至東華求索車馬道闕中止<lb/>
<pb n="KR3g0029_WYG_002-9b"/>
困　二女寶珠誤鄭大夫君父無禮自為作笑<lb/>
井　陽城太室神明所息仁者之君獨無兵革<lb/>
革　反<hi>一作大</hi>蛇為殃使道不通嵗收甚少年榖敗傷<lb/>
鼎　三足孤鳥靈明為御司過罰惡自殘其家毀敗為<lb/>
　憂<hi>坎之渙</hi>
震　車駕兩靷絶馬欲步雙輪脱行至道遇害<hi>一本作膠車乃</hi>
　<hi>駕兩引如䋲馬絶靷走雙輪脱去</hi>
艮　鬱映不明為陰所傷衆霧麗集共奪日光<lb/>
<pb n="KR3g0029_WYG_002-10a"/>
漸　鸇鴂䲭梟治城禦災周公勤勞綏得安家<lb/>
歸妹　名成徳就項領不試景公耄老尼父逝去<lb/>
豐　一夫兩心拔刺不深所為無功求事不成<lb/>
旅　羿張烏號彀射天狼趙國雄勇敗於滎陽<lb/>
㢲　東家殺牛汚臭腥臊神皆西顧命衰絶周<lb/>
兌　火起我後喜炙吾廬蒼龍銜水泉噀屋柱雖難無<lb/>
　咎<lb/>
渙　桃雀竊脂巢於小枝摇動不安為風所吹寒心飄<lb/>
<pb n="KR3g0029_WYG_002-10b"/>
　摇常憂殆危<lb/>
節　徒足去域飛入東國有所畏避深藏逺匿<lb/>
中孚　璚英朱草仁政得道鳧鷖在渚福禄來下<lb/>
小過　陳蔡之厄從者饑瘦明德上通憂不為凶<lb/>
既濟　春桃生花季女宜家受福多年男為邦君<lb/>
未濟　徑邪賊田政惡傷民夫婦呪咀泰山覆顛<lb/>
　　賁之第二十二<lb/>
賁　仁政不暴鳯凰來舍四時順節民安其居<lb/>
<pb n="KR3g0029_WYG_002-11a"/>
乾　八口九頭長舌破家帝辛沉湎商滅其墟<lb/>
坤　鬼守我門呼伯入山去其室家捨其兆墓<lb/>
屯　日出阜東山蔽其明章甫薦履箕子佯狂<lb/>
蒙　戴盆望天不見星辰顧小失大福逃墻外<lb/>
需　兩輪日轉南上大阪四馬共轅無有重難與語笑<lb/>
　言<lb/>
訟　羊驚狼虎聳耳羣聚行旅稽難留連愁苦<lb/>
師　楩生荆山命制輸班袍衣剥脫夏熱冬寒饑餓枯<lb/>
<pb n="KR3g0029_WYG_002-11b"/>
　槁衆人莫憐<lb/>
比　鳥飛無翼兔走折足不常其徳自為羞辱<lb/>
小畜　條風制氣萬物出生明庶長養花葉壯盛<hi>坤之乾</hi>
履　坤厚地德萬物蕃息平康正直以綏大福<lb/>
泰　昴畢附耳將軍乗怒徑路隔塞燕雀驚駭<lb/>
否　東風啓戸黔啄翻舞各樂其類咸得生處<lb/>
同人　兩足四翼飛入家國寧我伯姊與母相得<lb/>
大有　嵗暮花落陽入陰室萬物伏匿嵗不可得<lb/>
<pb n="KR3g0029_WYG_002-12a"/>
謙　釋然逺咎避患髙阜田獲三狐以貝為寶君子所<lb/>
　在安寧不殆<lb/>
豫　遷延卻縮不見頭目日以困急<lb/>
隨　秋隼冬翔數被嚴霜雄犬夜鳴家擾不寧<lb/>
蠱　班馬還師以息勞疲役夫嘉喜入室見妻<lb/>
臨　老楊日衰條多枯枝爵級不進遂至摧隤<lb/>
觀　順風吹火牽騎驥尾易為功力因懼受福<lb/>
噬嗑　六人俱行各遺其囊黄鵠失珠無以為明<lb/>
<pb n="KR3g0029_WYG_002-12b"/>
剥　依叔墻隅志下心勞楚王晨食韓子低頭<lb/>
復　三牛生狗以戌為母荆夷上侵姬伯出走<hi>坤之震需之訟</hi>
　<hi>否之姤</hi>
无妄　鶴盜我珠逃於東都鵠起追求郭氏之墟不見<lb/>
　蹤跡反為禍災<lb/>
大畜　外與中退舉事不遂餔糜毀齒失其道理<lb/>
頤　鴻鵠髙飛鳴求其雌雌來在戸雄哺嘻嘻甚獨勞<lb/>
　苦炮鼈膾鯉<lb/>
<pb n="KR3g0029_WYG_002-13a"/>
大過　褰衣涉河水深漬衣幸賴舟子濟脫無他<hi>觀之渙</hi>
坎　虎齧龍指泰山之崖天命不佑不見其雌<lb/>
離　明不處暗智不履危終年卒嵗樂以笑歌<lb/>
咸　三足俱行傾危善僵六指不便慁累弟兄樹柱閡<lb/>
　居失其正當<lb/>
恒　舍車而徒亡其駁牛雖䘮白頭酒以療憂<lb/>
遯　析薪熾酒使媒求婦和合齊宋姜子悦喜<lb/>
大壯　夜視無明不離商賈子反笑歡與市為仇<lb/>
<pb n="KR3g0029_WYG_002-13b"/>
晉　徒行離車冒厭泥塗利以休居<lb/>
明夷　作室山根人以為安一夕崩顛破我壺餐<lb/>
家人　東山西山各自言安雖相登望竟未同堂<lb/>
睽　君子在朝凶言消去驚駭逐狼不見雄英<lb/>
蹇　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>慎慎<hi>一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>墳墳</hi>火燒山根不潤我隣獨不蒙恩<lb/>
解　南山之蹊真人所遊德配唐虞天命為子保佑歆<lb/>
　享身受大慶<hi>復之比否之豫</hi>
損　龍蛇所聚大小來處泱泱霈霈淡淡磕磕使我無<lb/>
<pb n="KR3g0029_WYG_002-14a"/>
　賴<lb/>
益　旃裘若闔慕徳獻服邉鄙不悚以安王國<lb/>
夬　光體春成陳倉雞鳴陽明失道不能自守消亡為<lb/>
　咎<hi>大有之井</hi>
姤　下泉苞稂十年無王郇伯遇時憂念周京<hi>無一作九蠱之</hi>
　<hi>歸妹</hi>
萃　仁徳不暴五精就舍四序允釐民安其居<lb/>
升　隨和重寶衆所貪有相如睨柱趙王危殆<lb/>
<pb n="KR3g0029_WYG_002-14b"/>
困　鳯生五雛長於南郭君子康寧悦樂身榮<lb/>
井　二人為旅俱歸北海入門上堂拜謁王母勞賜我<lb/>
　酒女功不喜<lb/>
革　逐憂除殃洿泥生粱下田為王<lb/>
鼎　東門之墠茹藘在阪禮義不行與我心反<lb/>
震　鳧遇稻蘆甘樂<graphic n="KR1855" url="https://raw.githubusercontent.com/kanripo/KR-Gaiji/master/images/KR1855.png" mimeType="image/png"/>鰌雖驅不去<lb/>
艮　清人髙子久屯外野逍遥不歸思我君母公子謁<lb/>
　請王孫嘉許<lb/>
<pb n="KR3g0029_WYG_002-15a"/>
漸　讒佞所言語不成全虎狼之患不為我殘<lb/>
歸妹　張羅捕鳩鳥麗其災雌雄俱得為網所賊<hi>剝之歸妹</hi>
豐　安仁尚徳東隣慕義來安吾國<lb/>
旅　猾醜假誠前後相違言如鼈咳語不可知<lb/>
㢲　懐璧越鄉不可逺行蔡侯兩裘久苦流離<lb/>
兌　伯氏歸國多所恨惑車頓葢傾身常驚惶乃得其<lb/>
　願雌雄相從<lb/>
渙　火石相得乾無潤澤利少囊縮<lb/>
<pb n="KR3g0029_WYG_002-15b"/>
節　君明聖哲鳴呼其友顯徳之徒可以禮仕<lb/>
中孚　騎豚逐羊不見所望徑涉虎廬亡豚失羊<hi>乾之蹇</hi>
小過　𤣥黄虺隤行者勞罷役夫憔悴處子猥衰<lb/>
既濟　右手掩目不見長叔失其所得悔吝相仍<lb/>
未濟　免冠進賢步出朝門儀體不正賊孽為患<hi>否之兑</hi>
　　剥之第二十三<lb/>
剥　行觸大諱與司命忤執囚束縛拘制於吏憂人有<lb/>
　喜<hi>中孚之震</hi>
<pb n="KR3g0029_WYG_002-16a"/>
乾　穿胸狗邦僵離旁舂天地易紀日月更始<hi>師之謙</hi>
坤　從風縱火荻芝俱死三害集房十子中傷<lb/>
屯　北山有棗橘柚所聚荷囊載擔香盈筐筥<lb/>
蒙　齎金贖狸不聽我辭繫於虎鬚牽不得來<hi>否之革需之睽</hi>
　<hi>震之咸㢲之需</hi>
需　上下惟邪寡婦無夫歡心隔塞君子離居<lb/>
訟　二人輦車徙去其家井沸釡鳴不可安居<hi>復之旅</hi>
師　蹇驢不才駿驥失時筋力勞盡罷於沙丘<hi>履之㢲</hi>
<pb n="KR3g0029_WYG_002-16b"/>
比　明傷之初為穆出郊以讒復歸名曰䜿牛剥亂叔<lb/>
　孫餓於空丘<lb/>
小畜　天火大起飛鳥驚駭作事不時自為多咎<lb/>
履　土與山連共保嵗寒終無災患萬世長安<lb/>
泰　日出阜東山蔽其明章甫薦履箕子佯狂<hi>賁之屯</hi>
否　龍馬上山絶無水泉喉焦唇乾口不能言<hi>乾之訟</hi>
同人　雄處弱水雌在海濱將别持食悲哀於心<lb/>
大有　庭燎夜明追嗣日光陽軟不至陰雄生戾<lb/>
<pb n="KR3g0029_WYG_002-17a"/>
謙　三婦同夫忽不相思志恒不愁顔色不怡<lb/>
豫　鶴盜我珠迯於東都鵠怒追求郭氏之墟不見武<lb/>
　跡反為患災<hi>豫之明夷</hi>
隨　沐猴冠帶盜在非位衆犬共吠倉狂蹶足<lb/>
蠱　黍稷禾稻垂畝方好中旱不雨傷風病槁<lb/>
臨　雄聖伏名人匿麟逺走鳯飛北亂禍未息<hi>中孚之損</hi>
觀　三母多福天禄所伏居之寵光君子有福<lb/>
噬嗑　被服文徳升入大麓四門雍肅登受大福<lb/>
<pb n="KR3g0029_WYG_002-17b"/>
賁　褰裳涉河水流漬衣幸賴舟子濟脱無他<hi>觀之渙賁之大</hi>
　<hi>過坤之萃</hi>
復　班馬還師以息勞疲役夫嘉喜入戸見妻<hi>觀之既濟賁之</hi>
　<hi>蠱</hi>
无妄　東隣嫁女為王妃后莊公築館以尊王母歸于<lb/>
　京師季姜悦喜<lb/>
大畜　百足俱行相輔為強三聖翼事王室寵光<hi>屯之履晉</hi>
　<hi>之坤遯之復</hi>
<pb n="KR3g0029_WYG_002-18a"/>
頤　危坐至暮請求不得膏澤不降政戾民忒<hi>泰之離需之頤</hi>
　<hi>漸之坎</hi>
大過　百川朝海泛流不止路雖遼逺無不到者<lb/>
坎　乗騮駕驪東至于濟遭遇仁友送我以資厚得利<lb/>
　歸<lb/>
離　禮壊樂崩陰請不當成子傲慢為簡生殃欲求致<lb/>
　理力疲心爛<lb/>
咸　一人輦車乗入虎家王母貪饕盜我犂牛<lb/>
<pb n="KR3g0029_WYG_002-18b"/>
恒　羊頭兔足少肉不飽漏囊敗粟利無所得<hi>渙之艮</hi>
遯　新田宜粟上農得穀君子懐徳以干百福<hi>恒之離</hi>
大壯　夷羿所射發輒有獲雙鳧俱得利伐王國<lb/>
晉　鳧舞鼔翼嘉樂堯徳虞夏美功要荒賓服<lb/>
明夷　登丘上山對酒遇歡終年卒嵗優福無患<lb/>
家人　嵗暮花落陽入陰室萬物伏匿藏不可得<lb/>
睽　螟蟲為賊害我禾穀簞瓶空虚饑無所食<lb/>
蹇　陽虎脅主使徳不通炎離為殃年穀患傷<lb/>
<pb n="KR3g0029_WYG_002-19a"/>
解　四馬共轅東上泰山騂驪同力無有重難與君笑<lb/>
　言<hi>渙之豐</hi>
損　牧羊稻園聞虎喧讙畏懼悚息終無禍患<hi>隨之漸井之否</hi>
　<hi>中孚之小過</hi>
益　陽花不時冬實生危憂多横賊生不能服崑崙之<lb/>
　玉取求必得<lb/>
夬　髙阜所在陰氣不淋洪水不處為家利寶<lb/>
姤　釋然逺咎避患革害田獲三狐以貝為寶君子所<lb/>
<pb n="KR3g0029_WYG_002-19b"/>
　在安寧不殆<lb/>
萃　兩目失明日奪無光脛足跛曳不可以行頓於丘<lb/>
　旁亡妾莫逐嵬然獨宿<lb/>
升　鴻飛循陸公出不復伯氏客宿<hi>中孚之同人</hi>
困　佩玉纍蘃無以繫之孤怨獨處愁哀相憂<hi>一作桑方云云</hi>
井　載船渡海雖深何咎孫子俱在不失其所<lb/>
革　鵠求魚食道遇射弋繒加我頸繳縛兩翼欲飛不<lb/>
　能為羿所得<lb/>
<pb n="KR3g0029_WYG_002-20a"/>
鼎　泥面亂頭忍恥少羞日以削消<lb/>
震　桑方將落隕其黄葉失勢傾倒如無所立<hi>一作佩玉云云</hi>
艮　巨蛇大鰌戰於國邦上下隔塞主君走逃<hi>㢲之臨</hi>
漸　已動死連商子揚砂石胡狢擾軍鼓振吏士苦<lb/>
歸妹　張羅摶鳩鳥麗其災雌雄俱得為網所滅<hi>一作二人</hi>
　<hi>同行别離持食一身五心亂無所得賁之歸妹</hi>
豐　三聖相輔鳥獸喜舞安樂富有二人諧偶<lb/>
旅　三竒六偶相隨俱市王孫善賈先得利寶居止不<lb/>
<pb n="KR3g0029_WYG_002-20b"/>
　移大盜為咎<lb/>
㢲　三人俱行一人言北伯叔欲南少叔不得中路分<lb/>
　道爭鬭相賊<hi>歸妹之中孚</hi>
兌　播天舞地擾亂神所居樂无咎言不信誤<lb/>
渙　坐爭立訟紛紛洶洶幸成禍亂災及我公<hi>大過之離</hi>
節　蛇行蜿蜒不能上阪履節安居可以無憂<lb/>
中孚　隙大墻壞蠧衆木折狼虎為政天降罪伐髙殺<lb/>
　望夷胡亥以斃<lb/>
<pb n="KR3g0029_WYG_002-21a"/>
小過　陽不違徳髙山多澤顔子逐兔未有所得<lb/>
既濟　心多畏惡時愁日懼雖有小咎終無大悔<lb/>
未濟　衆神集聚相與議語南國虐亂百姓愁苦舉師<lb/>
　征伐别立賢主<lb/>
　　復之第二十四<lb/>
復　周師伐紂尅於牧野甲子平旦天下悦喜<lb/>
乾　任武負力東征不伏陷履泥塗雄師敗覆<lb/>
坤　義不勝情以欲自營覬利危躬折角摧頸<lb/>
<pb n="KR3g0029_WYG_002-21b"/>
屯　懸貆素飡食非其任失輿剥廬休坐徙居室家何<lb/>
　憂<lb/>
蒙　鶹䲭娶婦深目窈身折腰不媚與伯相背<lb/>
需　東風解凍河川流通西門子産陞擢有功<lb/>
訟　三足俱行傾危善僵六指不便累慁弟兄樹柱閡<lb/>
　車失其正當<hi>賁之咸</hi>
師　京庾積倉黍稷以興極行疾至以厭飽食<lb/>
比　南山之蹊真人所在徳配唐虞天命為子保佑歆<lb/>
<pb n="KR3g0029_WYG_002-22a"/>
　享身受大慶<hi>賁之解</hi>
小畜　車馳人趨卷甲相仇齊魯冦戰敗於犬丘<hi>坤之兌</hi>
履　十五許室柔順有徳霜降歸嫁夫以為合先王日<lb/>
　至不利出域<lb/>
泰　任力劣薄逺托邦國輔車不僵為癰所傷<lb/>
否　千載舊室將有困急荷糧負囊出門直北<lb/>
同人　惡災殆盈日益章明禍不可救三卻夷傷<lb/>
大有　冠危載患身驚不安與福馳逐凶來入門<lb/>
<pb n="KR3g0029_WYG_002-22b"/>
謙　虎狼並處不可以事忠謀轉改禍必及已退隱深<lb/>
　山身乃不殆<lb/>
豫　卵與石鬭糜碎無處挈瓶之使不為憂懼<lb/>
隨　五心六意岐道多怪非君本志生我恨悔<lb/>
蠱　雨雪載塗東行破車旅人無家<lb/>
臨　尚利壊義月出平地國亂天常咎徵滅亡<lb/>
觀　東行破車步入范家衡門穿射無以為主賣袍續<lb/>
　食糟糠不飽<lb/>
<pb n="KR3g0029_WYG_002-23a"/>
噬嗑　逐金出門并失玉丸往來井上甑破缺盆<lb/>
賁　春孟醴酒使君夀考南山多福宜行賈市秋梁雌<lb/>
　雉所至利喜<lb/>
剥　持刃操肉對酒不食夫亡從軍長子入獄抱膝獨<lb/>
　宿<lb/>
无妄　踦牛傷暑不能成畝草萊不墾年嵗無有<lb/>
大畜　南邦大域鬼魅滿室讙聲相逐為我行賊<lb/>
頤　噂噂所言莫如我垣歡樂堅固可以長安<lb/>
<pb n="KR3g0029_WYG_002-23b"/>
大過　堯舜禹湯四聖敦仁允施徳音民安無窮旅人<lb/>
　相望未同朝卿<lb/>
坎　桎梏拘獲身入牢獄髠刑受法終不得釋耳閉道<lb/>
　塞求事不得<lb/>
離　跖並桀處民困愁苦行旅遲遲留連齊魯<lb/>
咸　求雞獲雉買鼈失魚出入均貨利得無餘齊姜宋<lb/>
　子婚姻孔喜<lb/>
恒　雨師駕駟風伯吹雲秦楚爭強施不得行<lb/>
<pb n="KR3g0029_WYG_002-24a"/>
遯　仲冬兼秋鳥散飲憂困於米食數驚鸇鵰<lb/>
大壯　三羝上山俱至陰安遂到南陽完其芝香兩崖<lb/>
　相望未有枕牀<lb/>
晉　飛之日南還歸遼東雌雄相從和鳴雍雍解我胸<lb/>
　舂<lb/>
明夷　堯飲舜舞禹拜上酒禮樂所豐可以安處保我<lb/>
　淑女<lb/>
家人　太乙置酒樂正起舞萬神攸同可以安處綏我<lb/>
<pb n="KR3g0029_WYG_002-24b"/>
　兒齒<lb/>
睽　白馬騂騮生乳不休富我商人得利饒優<lb/>
蹇　踠馬疾步盲師坐御目不見路中止不到<lb/>
解　春桃萌生萬物華榮邦君所居國樂無憂<lb/>
損　把珠入口蓄為玉寶得吾所有歡然嘉喜<lb/>
益　襦燒袴燔羸剝饑寒病症凍攣<lb/>
夬　水沫沉浮沮溼不居為心疾憂<lb/>
姤　行如桀紂雖禱不祐命衰絶周文君乏祀<lb/>
<pb n="KR3g0029_WYG_002-25a"/>
萃　蜉蝣戴盆不能上山脚摧跛蹶損傷其頭<lb/>
升　長子入獄婦饋母哭霜降旬甚嚮晦伏法<lb/>
困　求犬得兔請新遇故雖不當路踰吾舊舍<lb/>
井　鳥鳴葭端一呼三顛動摇東西危而不安靈符禱<lb/>
　祉疾病無患<lb/>
革　天厭禹徳命興湯國祓社釁鼓以除民疾<lb/>
鼎　陰霧作慝不見白日邪徑迷通使君亂惑<lb/>
震　猿墮喬木不跛手足握珠懐玉還歸我室<hi>屯之豫蒙之隨</hi>
<pb n="KR3g0029_WYG_002-25b"/>
艮　三驪負衡南取芝香秋蘭芬馥盈滿篋筐利我少<lb/>
　姜<lb/>
漸　春生孚乳羽毛成就舉不失宜君臣相好盜走奔<lb/>
　北終無所悔<lb/>
歸妹　東行破車還反室家天命訖終無所禱凶<lb/>
豐　九雁列陣雌獨不羣為罾所牽死於庖人<lb/>
旅　二人輦車從去其家井沸釜鳴不可以居<hi>從疑作徙</hi>
㢲　閉塞復通與喪相逢甘棠之人解我憂凶<lb/>
<pb n="KR3g0029_WYG_002-26a"/>
兌　賦斂重數政為民賊杼軸空虚家去其室<lb/>
渙　怒非其怨貪妒腐䑕而呼鵲䲭自令失餌倒被災<lb/>
　患<lb/>
節　簪短帶長幽思最苦瘠貌少疲以疾病<lb/>
中孚　三人俱行各别採桑藴其筐筥留我嘉侣得歸<lb/>
　无咎四月來處<lb/>
小過　逐鳩南飛與喜相隨并獲鹿子多得利歸雖憂<lb/>
　无危<lb/>
<pb n="KR3g0029_WYG_002-26b"/>
既濟　驅羊南行與禍相逢狼驚吾馬虎盜我子悲恨<lb/>
　自咎<lb/>
未濟　東隣西國福喜同樂出得隋珠留獲和玉俱利<lb/>
　有息<lb/>
　　无妄之第二十五<lb/>
无妄　夏臺羑里湯文厄處臯陶聴斷岐人悦喜西望<lb/>
　華首東歸无咎<lb/>
乾　儋耳穿胸纒離勞舂天地易紀日月更始蝮螫我<lb/>
<pb n="KR3g0029_WYG_002-27a"/>
　手痛為吾毒<lb/>
坤　慈母之恩長大無孫消息襁褓害不入門<lb/>
屯　譌言妄語傳相詿誤道左失跡不知郎處<lb/>
蒙　鬱映不明陰積無光日在北陸萬物彫藏<lb/>
需　主母多福天禄所伏居之寵昌君子有光<lb/>
訟　不耕而穫家食不給中女無良長子跛足疎齒善<lb/>
　市商人有喜<lb/>
師　火起上門不為我殘跳脱東西獨得生完不利出<lb/>
<pb n="KR3g0029_WYG_002-27b"/>
　隣病疾憂患<lb/>
比　持刀操肉對酒不食夫亡從軍少子入獄抱膝獨<lb/>
　宿<hi>復之剥</hi>
小畜　鰌蝦去海遊於枯里街巷迫狹不得自在南北<lb/>
　四極渇餒成疾<lb/>
履　啞啞笑語與歡飲酒長樂行觴千秋起舞拜受大<lb/>
　福<lb/>
泰　登髙上山賓於四門士伍得歡福為我根<lb/>
<pb n="KR3g0029_WYG_002-28a"/>
否　天厭周徳命與南國以禮静民兵革休息<lb/>
同人　壅遏隄防水不得行火光盛陽陰魄伏匿走歸<lb/>
　其鄉<lb/>
大有　河海都市國之奥府商人受福少子玉石<hi>一作食</hi>
謙　東行避兵南去不祥西逐凶惡北逃福生與喜相<lb/>
　逢<lb/>
豫　東家中女嫫母最醜三十無室媒伯勞苦<lb/>
隨　破亡之國天所不福難以止息<lb/>
<pb n="KR3g0029_WYG_002-28b"/>
蠱　驂駕蹇驢日暮失時居者無憂保我樂娛<lb/>
臨　蝃蝀之側佞幸傾惑女謁横行王道充塞<lb/>
觀　三羖五羊相隨並行迷入空澤有谷直北徑涉六<lb/>
　駁為所傷賊<lb/>
噬嗑　戴喜抱子與利為友天之所命不憂危殆荀伯<lb/>
　勞苦西來王母<lb/>
賁　織縷未就針折不復女工多態亂我政事<lb/>
剥　行露之訟貞女不行君子無食使道壅塞<lb/>
<pb n="KR3g0029_WYG_002-29a"/>
復　羿張烏號彀射天狼鐘鼓不鳴將軍振攘趙國雄<lb/>
　勇鬭死滎陽<lb/>
大畜　延頸望酒不入我口商人勞苦利得無有夏臺<lb/>
　羑里難為復喜<lb/>
頤　冠帶南逰與喜相期邀於嘉國拜位逢時<hi>坎之井</hi>
大過　東西觸垣不利出門魚藏深水無以樂賓爵級<lb/>
　摧頽光威咸衰<lb/>
坎　兩母千子轉息無已五乳百雛騂駁驤駒<lb/>
<pb n="KR3g0029_WYG_002-29b"/>
離　重黎祖後司馬太史陽氏之災雕宫悲苦<lb/>
咸　内執柔德止訟以黙宗邑賴福禍災不作<lb/>
恒　采唐沬鄉邀期桑中失信不㑹憂思約帶<hi>一作牛驥同堂</hi>
　<hi>郭氏以亡國破為墟君奔走逃㢲之乾師之噬嗑</hi>
遯　官成立政衣就缺袂恭謙為衛終無禍尤<lb/>
大壯　麒麟鳯凰子孫盛昌少齊在門利以合婚貴人<lb/>
　大歡<lb/>
晉　亂危之國不可涉域機機發發身頓僵覆<lb/>
<pb n="KR3g0029_WYG_002-30a"/>
明夷　千雀萬鳩與鷂為仇威勢不敵雖衆無益為鷹<lb/>
　所擊萬事皆失<lb/>
家人　衆神集聚相與議語南國虐亂百姓愁苦興師<lb/>
　征討更立賢主<hi>剥之未濟屯之節小畜之豫</hi>
睽　顔淵閔騫以禮自閑君子所居禍災不存<lb/>
蹇　三桓子孫世秉國權爵勢上卿富於周公<lb/>
解　鶴鳴九臯處子失時載土販鹽難為功力<lb/>
損　方軸圓輪車行不前組囊以錐失其事便還師振<lb/>
<pb n="KR3g0029_WYG_002-30b"/>
　旅兵革休止<hi>二句疑衍文</hi>
益　魚擾水濁桀亂我國駕龍出遊東之樂邑天賜我<lb/>
　樂與生為福<lb/>
夬　白虎黒狼伏伺山陽遮遏牛羊病我商人<lb/>
姤　履危不安疎顛我顔傷腫為瘢<lb/>
萃　三人輦車東入旁家主母貪饕盜我資財亡失犂<lb/>
　牛<lb/>
升　三鶴南飛俱就塘池蝦鰌饒有利得過倍<lb/>
<pb n="KR3g0029_WYG_002-31a"/>
困　鷹棲茂樹猴雀往來一擊獲兩利在枝柯<lb/>
井　堯舜欽明禹稷股肱伊尹往來進履登堂顯德之<lb/>
　徒可以輔王<lb/>
革　枯旱三年草萊不生粢盛空乏無以供靈<lb/>
鼎　方口圓舌為知樞門解釋鈎帶商旅以歡<lb/>
震　鳧池水溢髙陸為海江河横流魚鼈成市千里無<lb/>
　墻鴛鳯游行<lb/>
艮　烹魚失刀駕車馬亡錫刃不入魴鯉腥臊<lb/>
<pb n="KR3g0029_WYG_002-31b"/>
漸　戎狄蹲踞無禮貪饕非吾族類君子攸去<lb/>
歸妹　渡河踰水狐濡其尾不為禍憂捕魚遇蟹利得<lb/>
　無幾<lb/>
豐　河出小魚不宜勞煩苛政害民君受其患<lb/>
旅　偃武修文兵革休安清人逍遥來歸空閒<lb/>
㢲　九疑鬱林沮溼不中鸞鳥易去君子不安<lb/>
兌　搏猬逢虎患厭不起遂至懽國與福笑語君子樂<lb/>
　喜<lb/>
<pb n="KR3g0029_WYG_002-32a"/>
渙　狗生龍馬公勞嫗苦家無筐筥折悔為吝<lb/>
節　嬰孩求乳慈母歸子黄麑悦喜得其甘餌<lb/>
中孚　有兩赤鷂從五隼噪操矢無筈趣釋爾射扶伏<lb/>
　聴命不敢動摇<hi>射一作財</hi>
小過　伊尹智士去桀耕野執順以強天祐无咎<lb/>
既濟　逐鹿山西利入我門陰陽和調國無災殃長子<lb/>
　東遊須其三仇<hi>二句疑衍文</hi>
未濟　龍興之德周武成福長女宜家與君相德長股<lb/>
<pb n="KR3g0029_WYG_002-32b"/>
　逺行狸且善藏<lb/>
　　大畜之第二十六<lb/>
大畜　朝鮮之地姬伯所保宜人宜家業處子孫求事<lb/>
　大喜<lb/>
乾　金柱鐵闗膠固衛災君子居之安無憂疑<lb/>
坤　轉禍為福喜來入屋春城夏國可以飲食保全家<lb/>
　室<lb/>
屯　水暴横行浮屋壞墻泱泱溢溢市師驚惶居止不<lb/>
<pb n="KR3g0029_WYG_002-33a"/>
　殆與母相保<lb/>
蒙　虎豹熊羆遊戱山隅得其所欲君子無憂旅人失<lb/>
　利市空無人<lb/>
需　躬禮履仁尚徳止訟宗邑已安三伯無患<lb/>
訟　江淮易服𤣥黄朱飾靈公夏徴哀禍無極髙位崩<lb/>
　顛失其寵室<lb/>
師　不虞之患禍至無門奄忽暴卒痛傷我心<hi>蒙之明夷</hi>
比　三塗五岳去危入室凶禍不作桀盜堯服失其寵<lb/>
<pb n="KR3g0029_WYG_002-33b"/>
　福貴人有疾<lb/>
小畜　配合相迎利之四鄉昏以為期明星煌煌欣喜<lb/>
　奭懌所言得償<lb/>
履　三首六身莫適所閒更伏摇動動失事宜箕子佯<lb/>
　狂國乃不昌<lb/>
泰　虎卧山隅鹿過後胊弓矢設張猬為功曹伏不敢<lb/>
　起遂全其軀得我美章<hi>大有之訟</hi>
否　麟鳯執獲英雄失職自衛反魯畏昧不起福禄訖<lb/>
<pb n="KR3g0029_WYG_002-34a"/>
　已<lb/>
同人　欒子作殃伯氏誅傷州犂奔楚失其寵光<lb/>
大有　黄帝出遊駕龍乗馬東至泰山南過齊魯王良<lb/>
　御右文武何咎不利市賈<lb/>
謙　齊魯爭言戰於龍門遘怨致禍三世不安<lb/>
豫　道禮和德仁不相賊君子往之樂有其利<lb/>
隨　嫗妒公姥毀益亂類使我家憤利不得遂<lb/>
蠱　一巢九子同公共母柔順利貞君子不殆福禄所<lb/>
<pb n="KR3g0029_WYG_002-34b"/>
　在<lb/>
臨　崔嵬北岳天神貴客温仁正直主布恩德閔哀不<lb/>
　已蒙受大福<lb/>
觀　三蛆逐蠅陷墮釡中灌沸淹殪與母長訣<lb/>
噬嗑　東山西陵髙峻難升滅夷掘壘使道不通商旅<lb/>
　無功復反其邦<lb/>
賁　常徳自如不逢禍殃福禄自來<lb/>
剥　范子妙材戮辱傷膚後相秦國封為應侯<lb/>
<pb n="KR3g0029_WYG_002-35a"/>
復　狼虎結謀相聚為儔同嚙牛羊道絶不通病我商<lb/>
　人<lb/>
无妄　不宜杜公與我爭訟媒伯無禮自令塞壅<lb/>
頤　上天樓臺登拜受福喜慶大來<lb/>
大過　三羊上山東至平康黄龍服箱南至魯陽完其<lb/>
　珮囊執綏車中行人有慶<lb/>
坎　天地閉塞仁智隱伏商旅不行利深難得<lb/>
離　延陵適魯觀樂太史車鄰白顛知秦興起卒兼其<lb/>
<pb n="KR3g0029_WYG_002-35b"/>
　國一統為主<lb/>
咸　櫜戢甲兵歸放馬牛徑路開通國無凶憂<hi>一下有朽墻難</hi>
　<hi>鑿疾病難治</hi>
恒　牛驥同堂郭氏以亡國破為墟君奔走趨<lb/>
遯　大尾小腰重不可摇棟撓壤壞臣為君憂湯火之<lb/>
　言消不為患使我復安<lb/>
大壯　太乙置酒樂正起舞萬福攸同可以安處保我<lb/>
　齯齒<hi>一下有暗空無餌不利為旅</hi>
<pb n="KR3g0029_WYG_002-36a"/>
晉　飲酒醉酗跳起爭鬭伯傷叔僵東家治喪<lb/>
明夷　陵險難登澗中多石車馳轊擊重載傷軸擔負<lb/>
　善躓跌踒右足<lb/>
家人　爭訟不已更相咨詢張李弱口被髪北走<hi>一下有耳</hi>
　<hi>順從心躬行至仁不須以兵天下太平</hi>
睽　心志無良傷破妄行觸墻抵壁不見戸房先王閉<lb/>
　闗商旅委棄<lb/>
蹇　鸋鴂䲭鴞治成御災綏徳安家周公勤勞<lb/>
<pb n="KR3g0029_WYG_002-36b"/>
解　清人髙子久屯外野逍遥不歸思我慈母<lb/>
損　兩虎争鬭股創無處不成仇讐行解却去<lb/>
益　天女推牀不成文章南箕無舌飯多沙糠虐衆盜<lb/>
　名雄雞折頸<lb/>
夬　太子扶蘇出於逺郊佞幸成邪改命生憂慈母之<lb/>
　恩無路致之<lb/>
姤　寒暑相推一明一㣲赫赫宗周榮光滅衰<lb/>
萃　雞狗相望仁道篤行不吠昏明各安其鄉周鼎和<lb/>
<pb n="KR3g0029_WYG_002-37a"/>
　餌國富民有八極蒙祐<lb/>
升　窻牖戸房通利明光賢智輔聖仁施大行家給人<lb/>
　足海内殷昌<lb/>
困　雨雪三月鳥獸饑乏旅人失宜利不可得機言解<lb/>
　患以療篤難危身復安<lb/>
井　白鵠銜珠夜食為明膏潤優渥國嵗年豐中子來<lb/>
　同見惡不凶<lb/>
革　從豕牽羊與虎相逢雖驚不凶<lb/>
<pb n="KR3g0029_WYG_002-37b"/>
鼎　鳧雁啞啞以水為宅雌雄相和心志娱樂得其所<lb/>
　欲<hi>大有之歸妹</hi>
震　逐狐平原水遏我前深不可涉暮無所得<lb/>
艮　窟室蓬戸寒賤所處千里望烟渙散四方形體滅<lb/>
　亡下入深淵終不見君<lb/>
漸　桀紂之主悖不堪輔貪榮為人必定其咎聚斂積<lb/>
　實野在都邑未來我室<lb/>
歸妹　倉庫盈億年嵗有息商人留連雖久有得陰多<lb/>
<pb n="KR3g0029_WYG_002-38a"/>
　陽少因地就力<lb/>
豐　泰山不然釣鯉失綸魚不可得利去我北<hi>一作三人同福</hi>
　<hi>以興周國君子安息</hi>
旅　童女無媒不利動摇安其室廬待母動憂<lb/>
㢲　載風雲母遊觀東海鼓翼千里見吾愛子<lb/>
兌　鴻盜我襦逃於山隅不見其迹使伯心憂<lb/>
渙　夜視失明不利逺鄉閉門塞牖福為我母<lb/>
節　三狗逐兔於東門路利以進取商人有得<lb/>
<pb n="KR3g0029_WYG_002-38b"/>
中孚　武王不豫周公禱謝載璧秉圭安寧如故<lb/>
小過　同載共車中道别去爵級不進君子下輿<lb/>
既濟　六雁俱飛遊戱稻池大飲多食食飽無患<lb/>
未濟　符左契右相與合齒乾以坤利季生六子長大<lb/>
　成就風言如母不利為咎<lb/>
　　頤之第二十七<lb/>
頤　家給人足頌聲並作四夷賓服干戈卷閣<lb/>
乾　思初道古哀吟無輔陽明不制上失其所<lb/>
<pb n="KR3g0029_WYG_002-39a"/>
坤　江河淮海天之奥府衆利所聚可以饒有樂我君<lb/>
　子<lb/>
屯　三雁俱飛避暑就涼適與矰遇為繳所傷<lb/>
蒙　秋南春北隨時休息處和履中安無憂凶<lb/>
需　履危無患逃脱獨全不利出門傷我左膝疾病不<lb/>
　食鬼哭其室<lb/>
訟　東家凶婦怨其公姥毀盤破盆棄其飯飱使吾困<lb/>
　貧<lb/>
<pb n="KR3g0029_WYG_002-39b"/>
師　泥滓汙辱棄捐溝瀆衆所笑哭終不顯録<lb/>
比　旦往暮還吝與相存身無患凶<lb/>
小畜　六翮長翼夜過射國羿氏無得<lb/>
履　蜂蠆之國難以止息嘉媚之士為王所食從去其<lb/>
　室<lb/>
泰　被狐乗龍為王道東過時不返使我憂聾<lb/>
否　雪梅零墜心思憒憒懷憂少愧亂我魂氣<lb/>
同人　長女三嫁進退多態牝狐作妖夜行離憂<lb/>
<pb n="KR3g0029_WYG_002-40a"/>
大有　轟轟<graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>
                    <graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>驅東逐西盛盈必毀髙位崩顛<lb/>
謙　乗船涉濟載水逢火賴得無患蒙我全生<lb/>
豫　徳至之君政仁且温伊吕股肱國富民安<lb/>
隨　生不逢時困且多憂無有冬夏心常悲愁<lb/>
蠱　南歴玉山東入生門登福上堂飲萬嵗漿<lb/>
臨　大斧斫木讒人敗國東闗二五禍及三子晉人亂<lb/>
　危懷公出走<lb/>
觀　一室百孫公悦嫗歡相與笑言家樂以安<lb/>
<pb n="KR3g0029_WYG_002-40b"/>
噬嗑　隨陽轉行不失其常君安於鄉國无咎殃<lb/>
賁　羣虎入邑求索肉食大人禦守君不失國<lb/>
剥　弱足刖跟不利出門商賈無贏折崩為患湯火之<lb/>
　憂轉解喜來<lb/>
復　夏臺幽戸文王厄處鬼侯飲食岐人悦喜<lb/>
无妄　棟橈壤壊廊屋大敗宫闕空廓如冬枯樹<lb/>
大畜　讒以内安不利其國室家大懼幽囚重閉疾病<lb/>
　多求罪亂憤憒<lb/>
<pb n="KR3g0029_WYG_002-41a"/>
大過　六龍俱怒戰於陂下蒼黄不勝旅人艱苦<lb/>
坎　天下雷行塵起不明市空無羊疾人憂凶三木不<lb/>
　喜脱歸家邦<lb/>
離　一指食肉口無所得染其鼎鼐舌饞於腹<lb/>
咸　喜笑不常失其福慶口辯言疥行者畏忌<lb/>
恒　毛生毫背國樂民富侯王有徳<lb/>
遯　豶豕童牛害傷不來三光同堂生我福仁<lb/>
大壯　江河淮濟盈溢為害邑被其癩年困無嵗<lb/>
<pb n="KR3g0029_WYG_002-41b"/>
晉　兩虎爭鬬股瘡無處不成仇讐行解却去<lb/>
明夷　五嶽四瀆潤洽為徳行不失理民賴恩福<lb/>
家人　載車乗馬南逢君子與我嘉福離憂无咎<lb/>
睽　缺囊破筐空無黍粱不媚始公棄於糞場<lb/>
蹇　殺行桃園見虎東還螳螂之敵使我無患<lb/>
解　箕仁入室政衰弊極抱其彝器奔於他國因禍受<lb/>
　福<lb/>
損　庭燎夜明追古傷今陽弱不制陰雄坐戾<lb/>
<pb n="KR3g0029_WYG_002-42a"/>
益　懸貆素飡食非其任失輿剥廬休坐徙居<lb/>
夬　嘉聞福喜繒帛盛織日就為得<lb/>
姤　執綏登車驂乗東遊說齊解燕霸國以安<lb/>
萃　水深無桴蹇難何遊商伯失利庶人愁憂<lb/>
升　三鳥鴛鴦相隨俱行南到饒澤食魚與粱君子長<lb/>
　樂見惡不傷<lb/>
困　逺視目盼臨深苦眩不離越都旅人留難<lb/>
井　終風東西渙散四方終日至暮不見子懽<lb/>
<pb n="KR3g0029_WYG_002-42b"/>
革　言無要約不成券契殷叔季姬公孫争之彊入委<lb/>
　命不悦我心<lb/>
鼎　牛馬聾聵不知聲味逺賢賤仁自令亂憒疾病無<lb/>
　患生福在門<lb/>
震　從商近遊食飽無憂囹圄之困中子見囚<lb/>
艮　据斗運樞順天無憂與樂並居<lb/>
漸　姬奭姜望為武守邦藩屏燕齊周室以彊子孫億<lb/>
　昌<lb/>
<pb n="KR3g0029_WYG_002-43a"/>
歸妹　亡羊東澤循隄直北子思其母隨返其所<lb/>
豐　張鳥開口舌直距齒然諾不行政亂無緒<lb/>
旅　載船逢火憂不為禍家在山東入門見公<lb/>
㢲　絶國異路心不相慕蛇子兩角使我相惡<lb/>
兌　鼻項移徙居不安坐枯竹後生失其寵榮<lb/>
渙　火息無光千嵗不長殷湯逺明<lb/>
節　文王四乳仁孝篤厚子蓄十男無有折夭<lb/>
中孚　熊羆豺狼在山陰陽伺鹿取麞道伏畏難<lb/>
<pb n="KR3g0029_WYG_002-43b"/>
小過　彫葉被霜獨蔽不傷駕入喜門與福為婚<lb/>
既濟　黄離白日照我四國元首昭明民賴為福<hi>一下有漢</hi>
　<hi>有游女人不可得</hi>
未濟　順風直北與歡相得嵗熟年豐邑無盜賊<hi>一下有長</hi>
　<hi>女行嫁子孫不昌棄疾為殃</hi>
　　大過之第二十八<lb/>
大過　典冊法書藏在蘭臺雖遭亂潰獨不遇災<lb/>
乾　日在北陸陰蔽陽目萬物空虚不見長育<lb/>
<pb n="KR3g0029_WYG_002-44a"/>
坤　鬼泣哭社悲商無後甲子昧爽殷人絶祀<lb/>
屯　涉塗履危不利有為安坐垂堂乃無災殃門戸自<lb/>
　開君憂不昌<lb/>
蒙　陽失其紀枯木復起秋華冬實君不得失<lb/>
需　大樹之子百條共母當夏六月枝葉盛茂鸞鳯以<lb/>
　庇召伯避暑翩翩偃仰各得其所<lb/>
訟　秉鉞執殳挑戰先驅不役元帥敗破為憂<lb/>
師　啓室開門巡狩釋寃夏臺羑里湯文悦喜<lb/>
<pb n="KR3g0029_WYG_002-44b"/>
比　衰滅無幾淵溺在頃吠狗夜驚家乃不寧<lb/>
小畜　西隣小女未有所許志如委衣不出房戸心無<lb/>
　所處𫝊母何咎<lb/>
履　狗吠夜驚履鬼頭頸危者弗傾患者不成<lb/>
泰　當年少寡獨與孤處雞鳴犬吠無敢難者我生不<lb/>
　辰獨嬰寒苦<lb/>
否　無道之君鬼哭其門命與下國絶不得食<lb/>
同人　乗龍南遊夜過糟丘脱厄増憂<hi>一下有矰絶魯傷羿不得美</hi>
<pb n="KR3g0029_WYG_002-45a"/>
大有　馬躓車傷長舌破家東闗二五晉君出走<lb/>
謙　𤓰花瓠實百女同室醯苦不熟未有配合<lb/>
豫　晨風文翰大舉就温時過我邑羿無所得<lb/>
隨　浼浼促促塗泥至轂雨濘不進虎嚙不得<lb/>
蠱　膠車駕東與雨相逢放革懈惰頓禹<hi>一作輪</hi>獨坐憂<lb/>
　不為禍<hi>一作福</hi>
臨　六家作權公室剖分陰制其陽唐叔失明<lb/>
觀　去室離家來奔大都火息復明姬伯以昌商人失<lb/>
<pb n="KR3g0029_WYG_002-45b"/>
　功<lb/>
噬嗑　牧羊稻園逢虎喧讙危懼喘息終無禍患<lb/>
賁　嬰兒求乳母歸其子黄麑悦喜乃得甘飽<lb/>
剥　廓落失業跨禍變福利無所得<lb/>
復　出入無時憂患為災行人失牛利去不來若馬遺<lb/>
　駒勿與久居<lb/>
无妄　風怒漂木女感生疾陽失其時陰孽為賊<lb/>
大畜　車馬疾傷不利越鄉幽人無貪去晦就明<lb/>
<pb n="KR3g0029_WYG_002-46a"/>
頤　三竒六耦各有所主周南召南聖人所在徳義流<lb/>
　行民悦以喜<lb/>
坎　坐争立訟紛紛詾詾卒成禍亂災及家公<lb/>
離　凶憂為殘使我不安從之南國以除心疾<lb/>
咸　愛我嬰女牽引不得冀幸髙貴反目下賤<lb/>
恒　宜行賈市所取必倍載喜抱子與利為友<lb/>
遯　坐席未温憂來扣門踰牆北走兵交我後脱於虎<lb/>
　口<lb/>
<pb n="KR3g0029_WYG_002-46b"/>
大壯　赤帝懸車廢職不朝叔帶之災君子記廬<lb/>
晉　子畏於匡厄困陳蔡明德不危竟自免害<lb/>
明夷　逐雁南飛馬疾牛罷不見漁池失利憂危牢戸<lb/>
　之寃脱免無患<lb/>
家人　推輦上山髙仰重難終日至暮不見阜巔<lb/>
睽　憂不為患福在堂門使君偃安<lb/>
蹇　春桃生華季女宜家受福多年男為邦君<lb/>
解　髙山之巔去地億千雖有兵寇足以自守<lb/>
<pb n="KR3g0029_WYG_002-47a"/>
損　過時歴月役夫憔悴處子歎室思我伯叔<lb/>
益　太㣲復明說升傅巖乃稱髙宗<hi>一作疾在頭頸和不能生滅其令名</hi>
夬　旁多小星三五在東早夜晨行勞苦無功<lb/>
姤　東鄉煩煩相與笑言子般鞭犖圉人作患<lb/>
萃　鼻移在頭枯葦復生下朽上榮家乃不寧其舍不<lb/>
　成<lb/>
升　蝦蟆羣聚從天請雨雲雷集聚應時輒與得其所<lb/>
　願<lb/>
<pb n="KR3g0029_WYG_002-47b"/>
困　大步上車南到喜家送我貂裘與福載來<lb/>
井　賊仁傷徳天怒不福斬刈宗社失其土宇<lb/>
革　從猬見虎雖危無殆終已不處<lb/>
鼎　履行素徳卒蒙祐福與堯侑食君子有息<lb/>
震　利在北陸寒苦難得憂危之患福為道門商叔生<lb/>
　存<lb/>
艮　四蹇六盲足痛難行終日至暮不離其隣<lb/>
漸　臺駘昧子明知地理障澤宣徳封居河涘<lb/>
<pb n="KR3g0029_WYG_002-48a"/>
歸妹　畜水待時以備火災柱車絆馬郊行出旅可以<lb/>
　无咎<lb/>
豐　嵗暮花落君衰於徳榮寵隕墜陰棄其室<lb/>
旅　夏敗蔡悲千里為市黄落潱鬱利得无有<lb/>
㢲　仲春巡狩東見羣后昭德允明不失其所<lb/>
兌　冽潔縲縲締構難解嫫母衒嫁媒不得坐自為身<lb/>
　禍<lb/>
渙　烏嚕夜中以戒災凶重門擊柝備憂外客<lb/>
<pb n="KR3g0029_WYG_002-48b"/>
節　朝霽暮露纎我衣濡道無行牛<lb/>
中孚　抱璞懷玉與桀跖觴詘坐不申道無良人<lb/>
小過　兩心相悦共其茀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>夙夜在公不離房中得君<lb/>
　子意<hi>茀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>一作茅藘</hi>
既濟　載餽茹田破鉏失餐苗稼不闢獨饑於年<lb/>
未濟　甘露醴泉太平機闗仁徳感應嵗樂民安<hi>屯之謙</hi>
　　坎之第二十九<lb/>
坎　有鳥黄足歸呼季玉從我睢陽可避刀兵與福俱<lb/>
<pb n="KR3g0029_WYG_002-49a"/>
　行有命久長<lb/>
乾　太王為父季歴孝友文武聖明仁徳興起孔張四<lb/>
　國載福綏厚<lb/>
坤　猿墮髙木不踒手足保我全生還歸其室<lb/>
屯　重耳恭敏遇讒出處北奔戎狄經涉齊楚以秦代<lb/>
　懷誅殺子圉身為伯主<lb/>
蒙　倚鋒據㦸傷我胸臆耗折不息<lb/>
需　狗冠雞步君失其所出門抵山行者憂難水灌我<lb/>
<pb n="KR3g0029_WYG_002-49b"/>
　園髙陸為泉<lb/>
訟　衆鳥所翔中有大恠丈身長頸為我驚憂<lb/>
師　虎行相逐未有休息戰於平陸為夷所覆<lb/>
比　禹鑿龍門通利水泉同注滄海民得安然<lb/>
小畜　堯舜仁徳養賢致福衆英積聚國無寇賊<lb/>
履　陸居少泉山髙無雲車行千里塗不汚輪渇我為<lb/>
　怨<lb/>
泰　朝不見光夜不見明暝抵空牀季女奔亡愴然心<lb/>
<pb n="KR3g0029_WYG_002-50a"/>
　傷<lb/>
否　齊魯永國仁聖輔徳造禮雅言定公以安<lb/>
同人　束帛𤣥圭君以布德伊吕百里應聘輔國<lb/>
大有　棘鈎我襦為絆所拘靈巫拜祝禍不成災東山<lb/>
　之邑中有肥土可以饒飽<lb/>
謙　門燒屋燔為下所殘西行出戸順其道理虎卧不<lb/>
　起牛羊歡喜<lb/>
豫　牆髙蔽目崑崙翳日逺行無明不見懽叔<lb/>
<pb n="KR3g0029_WYG_002-50b"/>
隨　天地際㑹不見内外祖辭遣送與世長訣<lb/>
蠱　深水難涉泥塗至轂牛罷不進浮陷為疾<lb/>
臨　羊驚虎狼獼猴羣走無益於僵為齒所傷<lb/>
觀　履蛇躡虺與鬼相視驚恐失氣如騎虎尾<lb/>
噬嗑　車驚人傾兩輪脱去行者不止人生憂懼結締<lb/>
　復解夜明為喜<lb/>
賁　南販北賈與喜為市利得百倍<lb/>
剥　延陵適魯觀樂太史車鄰白顛知秦興起卒兼其<lb/>
<pb n="KR3g0029_WYG_002-51a"/>
　國一統為主<lb/>
復　出門逢惡與福為患反相擊刺傷我手端<lb/>
无妄　獐鹿羣走自然燕喜公子好遊他人多有<lb/>
大畜　恭寛信敏履福不殆從其邦域與喜相得<lb/>
頤　欲飛無翼鼎重折足失其福利庖羞為賊<hi>一下有上妻之</hi>
　<hi>家富其冢宰喜除我憂解吾思愁</hi>
大過　府藏之富王以振貸捕魚河海布網多得<lb/>
離　陰生麓鹿鼠舞鬼哭靈龜陸處釜甑塵生仁智盤<lb/>
<pb n="KR3g0029_WYG_002-51b"/>
　桓國亂無歡<lb/>
咸　風塵坎坷不見南北行迷失利復反其室<lb/>
恒　金革白黄宜利戎市嫁娶有息商人悦喜<lb/>
遯　匏𤓰之徳宜繫不食君子失輿官正懐憂<lb/>
大壯　乗船渡濟載水逢火賴得免患我有所持<lb/>
晉　道險多石傷車折軸與市為仇不利客宿<lb/>
明夷　託寄之徒不利請求結衿無言乃有悔患<lb/>
家人　三年争妻相逐奔馳終日不食精氣竭罷<lb/>
<pb n="KR3g0029_WYG_002-52a"/>
睽　退惡防患日之中息解釋倒懸<lb/>
蹇　兩足四翼飛入家國寧我伯姊與母相得<lb/>
解　寒露所凌漸至堅冰草木瘡瘍花落葉亡<lb/>
損　后稷農功富利我國南畝治理一室百子<lb/>
益　設網張羅捕魚園池網罟自決雖得復失危許之<lb/>
　患受其忻歡<lb/>
夬　路與縣休侯伯恣驕上失其威周室相㣲<lb/>
姤　逐走追亡相及扶桑復見其鄉使我悔喪<lb/>
<pb n="KR3g0029_WYG_002-52b"/>
萃　履禄綏厚載受福祉衰㣲復起繼世長久疾病無<lb/>
　危晉人起告<lb/>
升　鰥寡孤獨禄命苦薄入宫無妻武子哀悲<lb/>
困　山沒丘浮陸為水魚燕雀無巢民無室廬<lb/>
井　冠帶南遊與福喜期遨遊嘉國拜位逢時<lb/>
革　東行亡羊失其羝䍧少女無夫獨坐空廬<lb/>
鼎　探巢捕魚耕田捕鰌費日無功右手虚空<lb/>
震　東行飲酒與喜相抱福為吾家利來從母水澤之<lb/>
<pb n="KR3g0029_WYG_002-53a"/>
　徒望邑而處<lb/>
艮　妄怒失精自令畏悔怡怡之歡君子无咎<lb/>
漸　白雲如帶往往來處飛風送迎大雹將下擊我禾<lb/>
　稼僵死不起<lb/>
歸妹　南至之日陽消不息北風烈寒萬物藏伏<lb/>
豐　火中仲夏鴻雁解舍體重難移未能髙舉君子顯<lb/>
　名不失其譽<lb/>
旅　北行出門履蹈躓顛踒足據塗汚我襦袴<lb/>
<pb n="KR3g0029_WYG_002-53b"/>
㢲　輕車醊祖疾風暴起促亂祭器飛揚鼓舞明神降<lb/>
　佑道無害寇<lb/>
兌　酒為歡伯除憂來樂福喜入門與君相索使我有<lb/>
　得<lb/>
渙　三足孤烏虚鳴督郵司過罰惡自賊其家毀敗為<lb/>
　憂<lb/>
節　三河俱合水怒踴躍壞我王室民饑於食<lb/>
中孚　南行棗園惡虎畏班執火銷鋒使我無患<lb/>
<pb n="KR3g0029_WYG_002-54a"/>
小過　求鹿過山與利為怨闇襲不言誰知其懽<lb/>
既濟　行旅困蹵失明守宿囹圄之憂啓蟄出遊<lb/>
未濟　据棘履把跌刺為憂夫婦不和亂我良家<lb/>
　　離之第三十<lb/>
離　時乗六龍為帝使東達命宣㫖無所不通<lb/>
乾　執轡四驪王以為師陰陽之明載受東齊<lb/>
坤　春秋禱祀解禍除憂君子无咎<lb/>
屯　坐朝乗軒据國子民虞叔受命和合六親<lb/>
<pb n="KR3g0029_WYG_002-54b"/>
蒙　門戸下堂與福相迎禄於公室曽孫以昌<lb/>
需　髙木腐巢漏溼難居不去甘棠使我無憂<lb/>
訟　三女為姦俱行髙園倍室夜行與伯笑言不認主<lb/>
　母為設歡酒寃尤誰禱<lb/>
師　漏巵盛酒無以養老春貸黍稷年嵗實有履道坦<lb/>
　坦平安无咎<lb/>
比　松栢枝葉常茂不落君子懽寧日富求樂<lb/>
小畜　夫婦不諧為燕攻齊良弓不張騎劫憂亡<lb/>
<pb n="KR3g0029_WYG_002-55a"/>
履　出令不勝反為大災強不克弱君受其憂<lb/>
泰　奔走相錯敗亂諸緒民不得作<lb/>
否　載璧秉珪請命於河周公克敏沖人瘳愈<lb/>
同人　素車為馬不任重負王侯出征憂危為咎<lb/>
大有　大樹之子百條共母比之火中枝葉盛茂<lb/>
謙　壅遏隄防水不得行火盛陽光陰蜺伏藏走歸其<lb/>
　鄉<lb/>
豫　五岳四瀆合潤為徳行不失理民賴恩福<lb/>
<pb n="KR3g0029_WYG_002-55b"/>
隨　駕駿南遊虎驚我牛陰不奉陽其光滅蹴訾之謙<lb/>
　謙奉義解患<lb/>
蠱　早霜晚雪傷害禾麥損功棄力饑無所食<lb/>
臨　岐周海隅獨樂無憂可以避難全身保財<lb/>
觀　陰蔽其陽日暗不明君憂其國求騂得黄駒犢從<lb/>
　行<lb/>
噬嗑　金城鐵郭上下同力政平民歡寇不敢賊<lb/>
賁　平公有疾迎醫秦國和不能治晉人疑惑<lb/>
<pb n="KR3g0029_WYG_002-56a"/>
剥　載堯扶禹從喬彭祖西遇王母道路夷易無敢難<lb/>
　者<lb/>
復　羔羊皮革君子朝服輔政天德以合萬國<lb/>
无妄　振鐘鼓樂將軍受福安帖之家虎狼為憂履危<lb/>
　不殆師行何咎<lb/>
大畜　嫡庶不明孽亂生殃陳失其邦<lb/>
頤　鳥驚孤鴻亂國不寧上弱下強為陰所行<lb/>
大過　被繡夜行不見文章安坐於堂乃无咎殃長子<lb/>
<pb n="KR3g0029_WYG_002-56b"/>
　帥師得其正常<lb/>
坎　六月采芑征伐無道張仲方叔克勝飲酒<lb/>
咸　昧暮乗車東至伯家踰梁越河濟脱無他<lb/>
恒　東風解凍和氣兆升年嵗豐登<lb/>
遯　三貍搏鼠遮遏前後死於圜城不得脫走<lb/>
大壯　綏徳孔明履禄久長貴且有光疾病憂傷<lb/>
晉　三虎搏狼力不相當如摧腐枯一擊破亡<lb/>
明夷　使伯采桑狠不肯行與叔争訟更相毀傷<lb/>
<pb n="KR3g0029_WYG_002-57a"/>
家人　抱空握虚鴞驚我雛利去不來<lb/>
睽　李花再實鴻卵降集仁哲以興隆國不賊<lb/>
蹇　東山臯落勇悍不服金玦玩好衣為身賊絲麻不<lb/>
　作<lb/>
解　飛蚊汚身為邪所率青蠅分白真孝放逐<lb/>
損　南山大木丈身六目制命出文東里宣敷尊主安<lb/>
　居鄭國无患<lb/>
益　泉起崑崙西出玉門流為九河無有憂患<lb/>
<pb n="KR3g0029_WYG_002-57b"/>
夬　命短不長中年夭傷思及哭堂哀其子亡<lb/>
姤　君臣不和上下失宜宗子哀歌<lb/>
萃　苛政日作螟食華葉割下啖上民被其賊秋無所<lb/>
　得<lb/>
升　南行載鎧登履九魁車傷牛罷日莫嗟咨<lb/>
困　春東夏南隨陽有功與利相逢<lb/>
井　頭尾顛倒不知緒處君失其國<lb/>
革　言無要約不成劵契殷叔季姬公孫爭之強入委<lb/>
<pb n="KR3g0029_WYG_002-58a"/>
　禽不悦子南<lb/>
鼎　缺陷不成胎卵不生不見其形<lb/>
震　見蛇交卧惜蜒畏惡心乃无悔<lb/>
艮　河水孔穴壞敗我室水深無涯魚鼈傾倒<lb/>
漸　五岳四瀆地得以安髙而不危驚懼避患<lb/>
歸妹　南至之日陽消不息北風冽寒萬物藏伏<lb/>
豐　五利四福俱田髙邑黍稷盛茂多穫髙稻<lb/>
旅　公孫駕車載遊東齊延陵子産遺我紵衣疾病哀<lb/>
<pb n="KR3g0029_WYG_002-58b"/>
　悲<lb/>
㢲　蛟虬當道民困愁苦望羊置羣長子在門<lb/>
兌　金玉滿堂忠直乗危三老凍餓鬼奪我室求魚河<lb/>
　海網舉必得<lb/>
渙　日入明匿陽晶隱伏小人心勞求事不得<lb/>
節　頻逢招飲失利後福不如子息舊器故杵申請必<lb/>
　得乃無大悔<lb/>
中孚　南有嘉魚駕黄取遊魴鱮詡詡利來無憂<lb/>
<pb n="KR3g0029_WYG_002-59a"/>
小過　黄裳建元文德在身禄佑洋溢封為齊君<lb/>
既濟　口不從心欲東反西與意乖戾動舉失便<lb/>
未濟　虎狼之鄉日争凶訟叨爾為長不能定証<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0029_WYG_002-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　焦氏易林卷二<lb/>
</p>
<p>
</p>
  </div>
<div>
                <head>焦氏易林卷三</head>
    <p>
<pb n="KR3g0029_WYG_003-1a"/>
欽定四庫全書<lb/>
　焦氏易林卷三　　　　　　漢　焦贛　撰<lb/>
　　咸之第三十一<lb/>
咸　雌單獨居歸其本巢毛羽憔悴志如死灰<lb/>
乾　小牕多明道理利通仁賢君子國安不僵<lb/>
坤　心惡來怪衝衝何懼顔淵子騫尼父聖誨<lb/>
屯　鳥鳴呼子哺以酒脯髙棲水起來歸其母<lb/>
蒙　國馬生角陰孽萌作變易常服君失于宅<lb/>
<pb n="KR3g0029_WYG_003-1b"/>
需　入年多悔耕石不富衡門屢空使士失意<lb/>
訟　諸儒行賈逺涉山阻與旅為市不危不殆利得十<lb/>
　倍<lb/>
師　梁破橋壤水深多畏陳鄭之間絶不得前<lb/>
比　雙鳧俱飛以歸稻池經涉萑澤為矢所傷損我胸<lb/>
　臆<lb/>
小畜　謾誕不成佶梁滅文許人買牛三夫争之失利<lb/>
　後時公孫懷憂<lb/>
<pb n="KR3g0029_WYG_003-2a"/>
履　南國饑凶民食糟糠少子困捕利無所得<lb/>
泰　狗吠非主狼虎夜擾驚我東西不為家咎<lb/>
否　望龍無目不見手足入水求玉失其所欲<lb/>
同人　以鹿為馬欺誤其主聞言不信三口為咎黄龍<lb/>
　三子中樂不殆<lb/>
大有　養幼新婚未能出門登宋望齊不見太師<lb/>
謙　王孫貴子相與為友明允篤誠升擢薦舉<lb/>
豫　山水暴怒壞梁折柱稽旅難行留連愁苦<lb/>
<pb n="KR3g0029_WYG_003-2b"/>
隨　鸇鳩徙巢西至平州遭逢雷電碎我苕蘆室家饑<lb/>
　寒思吾故初<lb/>
蠱　登髙傷軸上阪棄粟販鹽不利市賈折閱<lb/>
臨　祝鮀王孫能事鬼神節用綏民衛國以存眉夀多<lb/>
　年<lb/>
觀　九里十山道却峻難牛馬不前復反來還<hi>還一作道</hi>
噬嗑　枯樹不花空淵無魚舊鳥飛翔利棄我去<lb/>
賁　雄狐綏遺登山崔嵬昭告顯功大福允興<lb/>
<pb n="KR3g0029_WYG_003-3a"/>
剥　啞啞笑言與歡飲酒長樂行觴千秋起舞拜受大<lb/>
　福<lb/>
復　大椎破轂長舌亂國床第之言三世不安<lb/>
无妄　男女合室三姓同食婚姻孔云宜我孝孫<hi>三疑作二</hi>
大畜　千仞之墻不得入門金籠銕疏利以避兵欲上<lb/>
　南阪軸方不轉還車復反<lb/>
頤　華言風語自相詿誤終無凶事安寧如故<lb/>
大過　汎汎栢舟流行不休耽耽寐寐公懐大憂仁不<lb/>
<pb n="KR3g0029_WYG_003-3b"/>
　遇時退隱窮居<lb/>
坎　大尾小頭重不可摇上弱下強陰制其雄<lb/>
離　一身三口語無所主東西南北迷惑失道<lb/>
恒　南行求福與喜相得封受上賞鼎足輔國<hi>晉之謙同</hi>
遯　過時不歸雌雄苦悲徘徊外國與母分離<lb/>
大壯　堯舜在國陰陽和徳涿聚衣裳晉人無殃<lb/>
晉　周公之隆越裳夷通疾病多祟鬼哭其公狼子野<lb/>
　心客宿不同<lb/>
<pb n="KR3g0029_WYG_003-4a"/>
明夷　中酉脫服牛馬依息君子以安勞者得懽<lb/>
家人　凱風無母何恃何怙幼孤弱子為人所苦<lb/>
睽　出門上堂從容牖房不失其常天牢地戸勞者憂<lb/>
　苦<lb/>
蹇　天厭周徳命與南國以禮静民兵革休息<lb/>
解　堂桑折衡佐鬬者傷暴臣反國良臣被殃<lb/>
損　合歡之國嘉喜我福東岳西山朝齊成思<lb/>
益　耕石不生棄禮無名縫衣失針襦袴不成<lb/>
<pb n="KR3g0029_WYG_003-4b"/>
夬　聾瞢闇盲跛倚不行坐戸孚骸身被大災困其多<lb/>
　憂<lb/>
姤　生長太平仁政流行四方歸徳社稷康榮<lb/>
萃　桀跖並處民人愁苦捕兵荷糧戰于齊魯合卺得<lb/>
　牢姬姜並居<lb/>
升　南與凶俱破車失襦西行無袴亡其寶賂<lb/>
困　空槽注器豚彘不至張弓祝雞雄父飛去<lb/>
井　望尚阿衡太宰周公藩屏湯武立為王侯<lb/>
<pb n="KR3g0029_WYG_003-5a"/>
革　朝鮮之地姬伯所保宜家宜人業處子孫<lb/>
鼎　息憂解笑故貧今富載樂履善與福俱憂<hi>下憂字疑當作</hi>
　<hi>優</hi>
震　叔迎伯兄遇巷在陽君子季姬並坐鼓簧<lb/>
艮　順風縦火艾芝俱亡三官集房十子中傷<hi>剥之坤作三害</hi>
　<hi>集房十子中傷</hi>
漸　駕車八里求鮮魴鯉非吾肆居自令失市君子所<lb/>
　在安無危殆<lb/>
<pb n="KR3g0029_WYG_003-5b"/>
歸妹　拔劍傷手見敵不起良臣無佐困辱為苦<lb/>
豐　亂君之門佐鬭傷跟營私貪禄身為悔殘東下泰<lb/>
　山見我所歡<lb/>
旅　慈母望子遥思不已久客外野使我心苦<lb/>
㢲　魴生淮郤一轉為百周流四海無有患惡<hi>淮郤一作江雒</hi>
兌　甘露醴泉太平機闗仁徳感應嵗樂民安<lb/>
渙　采薇出車魚麗思初上下役急君子免憂<lb/>
節　豕生魚魴䑕舞庭堂雄佞施毒上下昬荒君失其<lb/>
<pb n="KR3g0029_WYG_003-6a"/>
　邦<lb/>
中孚　三頭六目道畏難宿寒苦之國利不可得<lb/>
小過　燕雀銜茅以生孚乳昆弟六人懽好孝悌各同<lb/>
　心願和悦相樂<lb/>
既濟　文君徳義仁聖致福年無胎夭國富民實卧者<lb/>
　在室曽累益息<lb/>
未濟　秋梁未成無以至陳水深難涉使我不前<lb/>
　　恒之第三十二<lb/>
<pb n="KR3g0029_WYG_003-6b"/>
恒　黄帝所生伏羲之宇兵刃不至利以居止<lb/>
乾　登墀踒足南行折角長夜之室不逢忠直<lb/>
坤　燕雀衰老悲鳴入海憂在不飾差池其羽頡頏上<lb/>
　下寡位獨處<lb/>
屯　闗門除憂伯自外來切切之患我心得歡<hi>切切疑當作忉</hi>
　<hi>忉</hi>
蒙　郊耕擇耜有所疑止空虚無子蒙昧不知<lb/>
需　張牙切齒斷怒相視禍起蕭墻牽引吾子患不可<lb/>
<pb n="KR3g0029_WYG_003-7a"/>
　解憂驚吾母<lb/>
訟　履不容足南山多棘母出房閨乃無病疾<lb/>
師　牛騂亡子鳴於大野申后陰㣲還歸其母<lb/>
比　龍生于淵因風昇天章虎炳文為禽敗軒發輗温<lb/>
　谷暮宿崑崙終身無患光精照耀不被患難<lb/>
小畜　既嫁宜吉出入無咎三聖並居國安無災<lb/>
履　北陸陽伏不知黒白君子傷讒正害善人<lb/>
泰　一身兩頭延適二家亂不可治<lb/>
<pb n="KR3g0029_WYG_003-7b"/>
否　牝馬牡駒嵗孳不休君子衣服利得有餘<lb/>
同人　南行懷憂破其金輿安坐故廬乃無殃患<lb/>
大有　憂人之患履傷浮顔為身禍殘篤心自守與喜<lb/>
　相抱<lb/>
謙　咸陽辰巳長安戌亥丘陵生心非魚鰌市可以避<lb/>
　水終無凶咎<lb/>
豫　不知何孫夜來扣門我慎外寇兵戎且來<lb/>
隨　昧旦不明日暗無光䘮滅失常使我心傷<lb/>
<pb n="KR3g0029_WYG_003-8a"/>
蠱　江陰水側舟楫破乏狐不得南豹無以北雖欲㑹<lb/>
　盟河水梁絶<lb/>
臨　神之在丑逆破為咎不利西南商人休止<lb/>
觀　然諾不行欺訟誤人使我虚宿夜歸温室神怒不<lb/>
　直鬼繫無目欲求福利適反自賊<lb/>
噬嗑　攘臂拯肘怒不可止狼戾愎狠無與為市<lb/>
賁　販馬買牛㑹值空虚利得尠少留連為憂<lb/>
剥　髙樓陸處以避風雨深堂邃宇君安其所牝雞之<lb/>
<pb n="KR3g0029_WYG_003-8b"/>
　息為我利福請求弗得<lb/>
復　阿衡服箱太乙載行迯時歴舍所求吉昌<lb/>
无妄　飛來之福入我居室以安吾國<lb/>
大畜　不孝之患子孫為殘老耄莫養獨坐空垣<lb/>
頤　南過棘門駒裂我冠斷衣傷襦使君恨憂<lb/>
大過　重門射平不知所定質疑蓍龜孰可避火明神<lb/>
　答報告以犧牲宜利止居<lb/>
坎　麟麑鳯雛安樂無憂捕魚河海利踰徙居<lb/>
<pb n="KR3g0029_WYG_003-9a"/>
離　新田宜粟上農得糓君子懷德以干百禄<lb/>
咸　簪短帶長出思苦窮瘠蠡小瘦以病之癃<lb/>
遯　争訟之門不可與隣出入有為憂生我患<hi>疑當作生我憂</hi>
　<hi>患</hi>
大壯　朽根枯株不生肌膚病在心腸日以燋枯<lb/>
晉　雨師娶婦黄巖季女成禮就㛰相呼南上膏我下<lb/>
　土年嵗大茂<lb/>
明夷　冬採薇蘭地凍堅難利走失北暮無所得<lb/>
<pb n="KR3g0029_WYG_003-9b"/>
家人　昧之東域誤過虎邑失我熟羆饑無所食<hi>熟疑作熊</hi>
睽　日莫閉目隨陽休息箕子以之乃受其福舉事多<lb/>
　言必為悔殘<lb/>
蹇　蓼蕭瀼瀼君子龍光鳴鸞雝雝福禄來同<lb/>
解　鳥飛無翼兔走折足雖不同㑹未能利達<lb/>
損　五勝相賊火得水息精光消滅絶不能續<lb/>
益　東資齊魯得騂大馬便辟能言市人善賈鄰人併<lb/>
　戸請火不與人道閉塞鬼祟其宇<lb/>
<pb n="KR3g0029_WYG_003-10a"/>
夬　爭雞失羊亡其金囊利不得長陳蔡之患賴楚以<lb/>
　安<lb/>
姤　九登十陟馬跌不前管子佐之乃能上山<lb/>
萃　東隣愁苦君亂天紀日貪禄寵必受其咎<hi>一本有意合志</hi>
　<hi>同内外相從見吾伯公</hi>
升　三狸捕鼠遮遏我前死於壞域不能脫走<lb/>
困　狼虎爭強禮義不行兼吞其國齊魯無王<lb/>
井　五岳四瀆合潤為德行不失理民賴恩福<lb/>
<pb n="KR3g0029_WYG_003-10b"/>
革　六月種黍嵗晚無雨秋不宿酒神失其所先困後<lb/>
　通與福相從<hi>酒字疑當作灑</hi>
鼎　騋牝龍身日取三千南上蒼梧與福為婚道理夷<lb/>
　易身安無患<hi>取疑當作趣</hi>
震　出入休居安止無憂上室之懽虐為季殘<lb/>
艮　南山昊天刺政閔身疾病無辜背憎為仇<lb/>
漸　潼頓東徙道路跛踦日辰不良病為祟禍<lb/>
歸妹　兄征東燕弟伐遼西大克勝還封居河間<lb/>
<pb n="KR3g0029_WYG_003-11a"/>
豐　播輪折輻馬不得行豎牛之讒賊其父兄布衣不<lb/>
　傷終身無患<lb/>
旅　駕之南海晨夜不止君子勞罷僕夫憔苦<lb/>
㢲　怨重被燒忿怒生禍褊心作事意如為亂<lb/>
兌　張狂妄行竊食盜梁狗吠非主囓傷我足<lb/>
渙　警蹕式道先驅除咎王后親桑以率羣功安我祖<lb/>
　宗<lb/>
節　門戸乏食困死誰告對門不通安所歸急積藏五<lb/>
<pb n="KR3g0029_WYG_003-11b"/>
　榖一花千葉市賈有息<lb/>
中孚　破敝復完危者得安鄉善無損商人有息利來<lb/>
　入門<lb/>
小過　疊疊累累如岐之室一息十子古公治邑<lb/>
既濟　三嫗治民不勝其任兩馬争車敗壞家室<lb/>
未濟　蔽鏡無光不見文章少女不市棄於相望<lb/>
　　遯之第三十三<lb/>
遯　三塗五岳陽城太室神明所住獨無兵革<lb/>
<pb n="KR3g0029_WYG_003-12a"/>
乾　軟弱無輔不能自理意在外野心懷勞苦雖憂不<lb/>
　殆<lb/>
坤　周成之隆刑措無凶大衆讚佑君子作仁<lb/>
屯　穴有狐烏坎生蝦蟆象去萬里不可得捕<lb/>
蒙　俱為天民雲過吾面治民嫉妒與我無恩<hi>民一作門</hi>
需　三首六目政多煩惑臯陶瘖聾亂不可從<lb/>
訟　徳積不輕辭出真心三媒不已大福來成<lb/>
師　堅固相親日用自完六體不易孰為安全雨師駕<lb/>
<pb n="KR3g0029_WYG_003-12b"/>
　西濡我轂輪張伯李季各噬闗門<lb/>
比　方内不行輻摧輪傷馬禁隄與愛子閔時<lb/>
小畜　畜牝無駒養雞不雛羣羊三嵗不生兩頭<lb/>
履　老耄罷極無取中直懸輿致仕得歸鄉國<lb/>
泰　縮緒亂絲手與為災越畝逐兔斷其褌襦<lb/>
否　海老水乾魚鼈蕭索髙落無澗獨有沙石<lb/>
同人　入市求鹿不見頓足終日至夜竟無所得<lb/>
大有　築門壅戸虎卧當道驚我驊騮不利出處<lb/>
<pb n="KR3g0029_WYG_003-13a"/>
謙　陶朱白圭善賈息資公子王孫富貴不貧<lb/>
豫　王良善御伯樂知馬周旋步驟行中規矩止息有<lb/>
　前延命夀考<lb/>
隨　堯問大舜聖徳増益使民不懼安無怵惕<lb/>
蠱　昭公失常季氏悖狂遊齊處鄆䘮其寵身<lb/>
臨　昏暮不行候旦待明復住止後未得相從<lb/>
觀　安止宜官一日九遷升擢超等牧養常山<lb/>
噬嗑　去惡就凶東西多訟行者無功<lb/>
<pb n="KR3g0029_WYG_003-13b"/>
賁　老馬垂耳不見百里君子弗恃商人莫取無與為<lb/>
　市<lb/>
剥　蟙螺生子深自黑醜似類其母雖或相就衆人莫<lb/>
　取<hi>一云蝸螺自疑當作目</hi>
復　百足俱行相輔為強三聖翼事王室寵光<lb/>
无妄　容民蓄衆履徳有信大人受福童蒙憂惑利無<lb/>
　所得<lb/>
大畜　左跌右僵前躓觸桑其稽據石傷其弟兄老蠶<lb/>
<pb n="KR3g0029_WYG_003-14a"/>
　不作家無織帛貴貨賤身久留連客<lb/>
頤　昏人旦明賣食老昌國祚東表號稱太公<lb/>
大過　敝笱在梁魴逸不禁漁父勞苦焦喉乾口虚空<lb/>
　無有<lb/>
坎　盛中後跌衰者復掇盈滿或毀疾羸肥腯鄭昭失<lb/>
　國重耳興立<lb/>
離　折亡破甕使我困貧與母生分别離異門<lb/>
咸　野有積庾嗇人駕取不逢狼虎暮歸其宇<lb/>
<pb n="KR3g0029_WYG_003-14b"/>
恒　襁褓孩孤冠帶成家出門如賓父母何憂<lb/>
大壯　陳力就列官職無廢手不勝盆失其寵門<lb/>
晉　積雪大寒萬物不生陰制庶士時本寒貧<lb/>
明夷　龍鬬海門失理傷賢内畔生賊自為心疾<lb/>
家人　不畏猛虎依人為輔三夫執獸伏不敢起身安<lb/>
　無咎<lb/>
睽　南山髙崗回隤難登道路遼逺行者無功憂不改<lb/>
　凶惡亦消去<lb/>
<pb n="KR3g0029_WYG_003-15a"/>
蹇　逢時陽遂富且尊貴<lb/>
解　求我所欲得其利福終身不辱盈盛之門髙屋光<lb/>
　覆君先其固<lb/>
損　安坐至暮禍災不到利詰妒姝皇宥不赦<lb/>
益　膠車駕東與雨相逢五楘解墮頓斬獨宿憂為身<lb/>
　福<lb/>
夬　擇日髙飛逺至東齊見孔聖師徒我相諧<lb/>
姤　陳媯敬仲兆興齊姜乃適營丘八世大昌<lb/>
<pb n="KR3g0029_WYG_003-15b"/>
萃　缺將無憚難從東西毀破我盆泛棄酒食<lb/>
升　中夜狗吠盜在廬外神光佐助消散歸去<lb/>
困　雷車不藏隱隱西行霖雨三旬流為河江使我憂<lb/>
　凶<lb/>
井　老河空虚舊井無魚利得不饒避患東隣福來入<lb/>
　門使我悔存<lb/>
革　福徳之士歡悦日喜夷吾相國三歸為臣貴流子<lb/>
　孫<lb/>
<pb n="KR3g0029_WYG_003-16a"/>
鼎　清人髙子久屯外野逍遥不歸思我慈母<lb/>
震　驄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黑總東歸髙鄉白虎推輪蒼龍把衡朱雀導<lb/>
　引靈鳥載遊逺扣天門入見真君馬全人安<lb/>
艮　路多枳棘前刺我足不利旅客為心作毒<lb/>
漸　端作生患憂來入門使我不安<hi>作疑當作坐</hi>
歸妹　小陬之市利不足喜二世積仁蒙其祖先匪躬<lb/>
　之言狂悖為患<lb/>
豐　登髙望時見樂無憂求利南國與寶相得<lb/>
<pb n="KR3g0029_WYG_003-16b"/>
旅　跛足息肩有所忌難金城鐵郭以銅為闗藩屏自<lb/>
　衛安上無患<hi>上疑當作土</hi>
㢲　江水沱汜思附君子伯仲處市不我肯顧姪娣悵<lb/>
　悔<lb/>
兌　芽蘖生達陽唱於外左手執籥公言錫爵<hi>唱疑當作倡</hi>
渙　雲夢苑囿萬物蕃熾犀象玳瑁荆人以富<lb/>
節　渠戎萬里晝夜愁苦櫜甲戌服雖荷不賊鷹鸇之<lb/>
　殃害不能傷<lb/>
<pb n="KR3g0029_WYG_003-17a"/>
中孚　出門東行日利辰良步騎與駟徑歴京邦暮宿<lb/>
　北燕與樂相逢<lb/>
小過　騎騅興蒼南賈太行逢蛟猛虎為所吞飡𦵏於<lb/>
　渭陽<lb/>
既濟　鎡基逢時稷契臯陶貞良得願㣲子解囚市恐<lb/>
　無虎謾言妄語<lb/>
未濟　酒為歡伯除憂未樂福善入門與君相索使我<lb/>
　有得<hi>未當作來</hi>
<pb n="KR3g0029_WYG_003-17b"/>
　　大壯之第三十四<lb/>
大壯　左有噬熊右有囓虎前觸銕矛後躓強弩無可<lb/>
　抵者<lb/>
乾　金齒鐵牙夀考宜家年嵗有儲貪利者得有其咎<lb/>
　憂<lb/>
坤　家給人足頌聲並作四夷賓服干戈櫜閣<lb/>
屯　獼猴冠帶盜載非位衆犬持吠狂走蹶足<lb/>
蒙　心患其身不念安存忠臣孝子為國除患<lb/>
<pb n="KR3g0029_WYG_003-18a"/>
需　君不明徳臣亂為惑丞相命駕胡亥失所<lb/>
訟　東行西窮南北無功張伯買鹿從者失羊<lb/>
師　鹿下西山欲保其羣逢羿箭鋒死於矢端<lb/>
比　夷明兆初三旦為災以讒復歸名曰豎牛剥亂叔<lb/>
　孫餒卒虚丘<lb/>
小畜　秦失嘉居河伯為怪還其銜璧神怒不祐織組<lb/>
　無文燒香不芬<lb/>
履　至德之君禍不過隣使我世存身無患災<lb/>
<pb n="KR3g0029_WYG_003-18b"/>
泰　衆惡之堂相聚為殃幽毒良人使道不通<lb/>
否　三痴六狂欲之平鄉迷惑失道不知昏明<lb/>
同人　老弱無子不能自理郭氏雖憂終不離咎管子<lb/>
　治國侯伯來服乗輿八百尊祀祖德<hi>一作大有卦</hi>
大有　褒后生蛇經孝曰㣲追跌衰耄復滅黄離<hi>一作同人</hi>
　<hi>卦</hi>
謙　聰鬛黒髯東歸南鄉白虎推輪蒼龍把衡遂至夷<lb/>
　傷不離咎殃<hi>傷下有禄陽聰一作騙</hi>
<pb n="KR3g0029_WYG_003-19a"/>
豫　信譎龍且塞水上流半渡決囊楚師覆亡<lb/>
隨　有莘季女為王妃后貴夫夀子母尊四海<lb/>
蠱　徳被八表蠻夷率服蝥賊不作道無苛慝<lb/>
臨　載日精光驂駕六龍禄命徹天封為燕王<lb/>
觀　纓急縮頸行不得前五石示象襄伯不成<lb/>
噬嗑　蛇鄉其穴載麻當䘮哀悲哭泣送死離鄉<lb/>
賁　四隤不安兵革為患掠我妻子客屢饑寒<hi>四一作囘</hi>
剥　乗風禹橋與飛鳥俱一舉千里見吾愛母<hi>禹一作雨</hi>
<pb n="KR3g0029_WYG_003-19b"/>
復　雷霆所擊誅者五逆劘滅無迹有懼方息<lb/>
无妄　張氏揖酒請謁左右王時枯槁獨不蒙所<hi>王一作平</hi>
大畜　坐争立訟紛紛匈匈卒成禍亂災及家公<lb/>
頤　霜降門戸蟄蟲隱處不見日月與死為伍<lb/>
大過　䑕聚生怪為我患悔道絶不通商旅失意<lb/>
坎　寒暑不當軌度失常一前一後年嵗鮮有<lb/>
離　築室水上危於一齒丑寅不徙辰卯有咎<lb/>
咸　畜雞養狗長息有儲耕田得黍主母喜舞<lb/>
<pb n="KR3g0029_WYG_003-20a"/>
恒　東壁餘光數暗不明主母嫉妒亂我事業<lb/>
遯　剛柔相傷火爛銷金鵰鷹制兔伐楚有功<lb/>
晉　鄭國讒多數被楚憂征夫愁苦民困無聊<hi>一本云三豕俱</hi>
　<hi>走鬬于虎口白豕不勝死于坎下</hi>
明夷　弓矢斯張把彈弦折丸發不至道遇害患<lb/>
家人　舉觴飲酒未得至口側棄醉酗拔劍斫怒武侯<lb/>
　作悔<lb/>
睽　蒼鷹羣行相得旅前王孫申公驚奪我雄北天門<lb/>
<pb n="KR3g0029_WYG_003-20b"/>
　開神火飛災如不敬信事入塵埃<lb/>
蹇　穿屋相宜利倍我北循邪詭道迎不可得南北望<lb/>
　邑遂歸入室<lb/>
解　夀如松喬與日月俱常安康樂不罹禍憂<lb/>
損　出門望東伯仲不來疾病為患使母憂歡<lb/>
益　太姬之孫周文九子咸遂受成寵貴富有<lb/>
夬　桃李花實纍纍日息長大成熟甘美可食為我利<lb/>
　福<lb/>
<pb n="KR3g0029_WYG_003-21a"/>
姤　婚禮不明男女失常行路有言出爭我訟<lb/>
萃　空穿漏敝破桴殘缺陰弗能完瓦碎不全<hi>空疑作室</hi>
升　數窮廓落困於歴室往登玉堂與老侑食<hi>老一作堯</hi>
困　道溼為坑輪陷躓彊南國作諱使我多畏<lb/>
井　鰥寡孤獨福禄苦薄入室無妻我子哀悲<lb/>
革　舉袂覆目不見日月衣衾杖几就其夜室<lb/>
鼎　長尾踒跎畫地為河深不可涉絶世之比憫然憤<lb/>
　息<lb/>
<pb n="KR3g0029_WYG_003-21b"/>
震　晨風文翰大舉就温昧過我邑羿無所得<lb/>
艮　出入節時南北無憂亟行所逐在外來歸<hi>亟行所逐一作</hi>
　<hi>行者亟至</hi>
漸　陽氏狂惑季孫亂潰陪臣執政平子俱折季心不<lb/>
　快<lb/>
歸妹　五鳥六䲭相對蹲跂禮讓不興虞芮爭訟<lb/>
豐　願念所生隔在東平遭離滿沸河川決潰幸得無<lb/>
　恙復生歸室<lb/>
<pb n="KR3g0029_WYG_003-22a"/>
旅　追獵東走兔迯我後吾鋭不利獨空無有<lb/>
㢲　犬吠非主上下渾擾敵人襲戰閔王逃走<lb/>
兌　嵩髙岱宗峻直且神觸石膚寸千里蒙恩<lb/>
渙　陳魚觀社狼虎踰距為民開緒亡其祖考<lb/>
節　四壁無戸三歩一止東西南北利不可得<lb/>
中孚　求君衣裳情不可當觸諱西行為伯生殃君之<lb/>
　上安得生安存<lb/>
小過　春鴻飛東以馬貨金利可得深<lb/>
<pb n="KR3g0029_WYG_003-22b"/>
既濟　禾生蟲蠧還自尅賊使我無得<lb/>
未濟　桀亂無道民散不聚背室之家遁逃出走<lb/>
　　晉之第三十五<lb/>
晉　銷鋒鑄耜休牛放馬甲兵解散夫婦相保<lb/>
乾　一衣三冠冠無所絆衣服不成為身災患<lb/>
坤　百足俱行相輔為強三聖翼事王室寵光<lb/>
屯　魚蛇之怪大人憂懼梁君好城失其安居<lb/>
蒙　少無強輔長不見母勞心逺思自傷憂苦<lb/>
<pb n="KR3g0029_WYG_003-23a"/>
需　前不溽暑解不可取離門二里敗我利市老牛病<lb/>
　馬去之何悔<lb/>
訟　君明有徳登天大禄布政施惠以成恩福中子南<lb/>
　遊翺翔未復<lb/>
師　堯然唯諾敬上尊客執恭除患禦侮致福<lb/>
比　黍稷禾稻垂秀方造中旱不雨傷風病藁<hi>旱一本作卓</hi>
小畜　三羸六罷不能越跪東賈失馬往反勞苦<lb/>
履　倚立相望引衣欲裝陰雲蔽日暴雨降集使道不<lb/>
<pb n="KR3g0029_WYG_003-23b"/>
　通阻我歡㑹<lb/>
泰　髙脚疾步受肩喜趨日走千里賈市有得<lb/>
否　北風寒涼雨雪盈氷憂思不樂哀悲傷心<lb/>
同人　貞鳥雎鳩執一無尤寢門治理君子悦喜<lb/>
大有　蓼蕭露瀼君子寵光鳴鸞雝雝福禄來同<lb/>
謙　南行求福與喜相得受封上賞鼎足輔國<hi>咸之恒同</hi>
豫　桑華腐蠧衣敝如絡女功不成絲布為玉<lb/>
隨　左服易右王良心歡喜利從已<lb/>
<pb n="KR3g0029_WYG_003-24a"/>
蠱　夀考不忘駕駟東行三適陳宋南賈楚荆得利息<lb/>
　長旅身多罷畏晝喜夜<lb/>
臨　羔羊皮弁君子朝服輔政扶德以合萬國<lb/>
觀　鸇鳩徙巢西至平州遭逢雷電破全葦蘆室家饑<lb/>
　寒思吾故初<hi>全當作我咸之隨同</hi>
噬嗑　大尾小頭重不可摇上弱下強陰制其雌<hi>咸之坎同</hi>
　<hi>雌作雄</hi>
賁　疏足息肩有所忌難金城銅郭以鐵為闗藩屏自<lb/>
<pb n="KR3g0029_WYG_003-24b"/>
　衛安心無患<lb/>
剥　天命𤣥鳥下生大商造定四表享國久長<lb/>
復　賦斂重數政為民賊杼軸空虚我去其室<lb/>
无妄　陰陽隔塞許嫁不荅宛丘新臺悔往歎息<lb/>
大畜　願望登虚意常欲逃賈辛醜惡妻不安夫<lb/>
頤　踧行竊視有所畏避蔽目伏藏以夜為利<lb/>
大過　信敏恭謙敬鬼尊神五岳四瀆克厭帝心受福<lb/>
　宜年<lb/>
<pb n="KR3g0029_WYG_003-25a"/>
坎　懸懸南海去家萬里飛兔腰褭一日見母除我憂<lb/>
　悔<lb/>
離　雖汚不辱因何跣足童子褰衣五步平復<lb/>
咸　宫城立見衣就袂裾恭謙自衛終無禍尤<lb/>
恒　敝笱在梁不能得魚望食千里所至空虚<lb/>
遯　千里騂駒為王服車嘉其驪榮君子有成<lb/>
大壯　鼎足承徳嘉謀生福為王開庭得心所欲<lb/>
明夷　右手無合獨折左指禹湯失位事功弗立<lb/>
<pb n="KR3g0029_WYG_003-25b"/>
家人　憂凶増累患近不解心西意東事無成功<lb/>
睽　東行食榆困於枯株夫妻無家志窮為憂<lb/>
蹇　五經六紀仁道所在正月繁霜獨不離咎<hi>離當作罹</hi>
解　懈緩不前怠墮失便二至之戒家無禍凶刻水象<lb/>
　形聞言不信<hi>水一本作木</hi>
損　仁愛篤厚不以所忿害其所子徙我舊都日益富<lb/>
　有<lb/>
益　缺破不成胎卵未生弗見兆形<lb/>
<pb n="KR3g0029_WYG_003-26a"/>
夬　摧角不傷雖折復長秉德無愆老賴榮光<lb/>
姤　乗桴浮海免脫厄中雖困無凶<lb/>
萃　孔鸞鴛雛鴞䴊鵜鴣翺翔紫淵嘉禾之國君子以<lb/>
　說<lb/>
升　甘露温潤衆來得願樂易君子不逢禍亂<lb/>
困　東騎墮落千里獨宿髙岸為谷陽失其室<lb/>
井　入村既登以成嘉功尨降庭堅國無災凶<lb/>
革　邯鄲反言父兄生患竟涉憂恨卒死不還<lb/>
<pb n="KR3g0029_WYG_003-26b"/>
鼎　五鋭鐵頤倉庫空虚賈市無盈與利為仇<lb/>
震　白鳥銜餌鳴呼其子旋枝張翅來從其母<lb/>
艮　學靈三年聖且神明先見善祥吉盛福慶神馬來<lb/>
　見告我無憂<lb/>
漸　雲孽蒸起失其道理傷害年榖神君之精<lb/>
歸妹　春耕有息利入利福獻豜大豵以樂成功<hi>大疑當作</hi>
　<hi>私</hi>
豐　羸豕躑躅虎來都邑遮遏左右國門敕急<lb/>
<pb n="KR3g0029_WYG_003-27a"/>
旅　東行西維南北善迷逐旅失羣亡我襦衣<lb/>
㢲　居室之倫夫婦和親小人乗車車在夫家碩果失<lb/>
　豢不知孰是<lb/>
兌　東方孟春乗水載盆懼危不安終身所歡<lb/>
渙　風吹塵起十地无所南國年傷不可安處<lb/>
節　重載傷車婦女无夫三十不室獨坐空廬<lb/>
中孚　敗牛羸馬與利為市不我嘉喜<lb/>
小過　月出阜東山蔽其明章父憂僂箕子佯狂<lb/>
<pb n="KR3g0029_WYG_003-27b"/>
既濟　出入門所與道開通把梁之信不失日中少季<lb/>
　渡江來歸其邦疾病危亡<lb/>
未濟　邑居衛師如轉蓬時居之凶危<lb/>
　　明夷之第三十六<lb/>
明夷　他山之錯與璆為仇來攻吾城傷我肌膚邦家<lb/>
　騷憂<lb/>
乾　踐履寒氷十步九尋惟有苦痛不為病憂<lb/>
坤　太公避紂七十隱處卒逢聖文為王室輔<lb/>
<pb n="KR3g0029_WYG_003-28a"/>
屯　日月之塗所行必到無有患悔<lb/>
蒙　諷徳誦功美風盛隆旦輔成周光濟沖人<lb/>
需　童子無室未有配合空坐獨宿<lb/>
訟　穿鼻繫株為虎所拘王母祝詞禍不成災逐然脱<lb/>
　來<lb/>
師　黄帝神明八子聖聰佚受大福天下平康<lb/>
比　深谷為陵衰者復興亂傾之國民德安息中婦病<lb/>
　困遂入㝠室<lb/>
<pb n="KR3g0029_WYG_003-28b"/>
小畜　道逺遼絶路宿多悔頑嚚相聚生我畏忌<lb/>
履　旦樹菽豆暮成藿羮心之所樂志快心懽<lb/>
泰　切切之患凶憂不成虎不敢嚙利當我身<hi>切切疑作忉忉</hi>
否　王伯逺宿長婦在室異庖待食所求不得<lb/>
同人　寒燠失時陽旱為災雖耗無憂<lb/>
大有　雖窮復通履危不凶得其明功<lb/>
謙　狼虎所宅不可以居為我患憂<lb/>
豫　喋囁處耀明昧相傳多言少實語無成事<lb/>
<pb n="KR3g0029_WYG_003-29a"/>
隨　履氷蹈凌雖困不窮播鼓登巖卒無憂凶<lb/>
蠱　文墨且墨禍福相雜南北失志東西不得<hi>一云文墨且黒</hi>
　<hi>憂福相雜</hi>
臨　爭訟不已更相談詢張季弱口被髪北走<lb/>
觀　徳積逢時宜其美才相明輔聖拜受福休長女不<lb/>
　嫁後為大悔<lb/>
噬嗑　江水沱汜思附君子仲伯愛歸不我肯顧姪娣<lb/>
　恨悔<lb/>
<pb n="KR3g0029_WYG_003-29b"/>
賁　光禮春成陳寶雞鳴師明失道不能自守消亡為<lb/>
　咎<lb/>
剥　驚虎無患虞為我言賴得以安<lb/>
復　譌言妄語轉為詿誤不知狼虎<lb/>
无妄　履<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>自敵凶憂來到痛不死哭<lb/>
大畜　牽尾不前逆理失臣惠朔以奔<lb/>
頤　三狸捕鼠遮遏我後死於環城不得脱走<lb/>
大過　言笑未畢憂來暴卒身墨丹索檻内裝米<lb/>
<pb n="KR3g0029_WYG_003-30a"/>
坎　陰積不已雲作淫雨傷害平陸民無室屋<lb/>
離　山林麓藪非人所處鳥獸無禮使我心苦<lb/>
咸　新作初陵踰陷難登三駒推車跌損傷頤<hi>陷當作險</hi>
恒　魂㣲惙惙屬纊聴絶擴然大通復更生活<lb/>
遯　欒子作殃伯氏誅傷州犂奔楚去其邑鄉<lb/>
大壯　驕胡火形造惡作凶無所能成還自滅身<lb/>
晉　陳辭達情使安不傾増榮益譽以成功名<lb/>
家人　三把無棗家無積莠使鳩求婦頑不我許<lb/>
<pb n="KR3g0029_WYG_003-30b"/>
睽　慎禍重患顔子為尤乃能安存牢戸繫羊乃能受<lb/>
　福<lb/>
蹇　鹿得美草鳴喚其友九族和睦不憂饑乏<lb/>
解　亡玉失鹿不知所伏利以避危全我生福甘雨時<lb/>
　降年嵗有得<lb/>
損　逢時積徳身受福慶<lb/>
益　鵠思其雄欲隨鳯東順理羽翼出次日中須留北<lb/>
　邑復反其室<lb/>
<pb n="KR3g0029_WYG_003-31a"/>
夬　環緒倚鉏斗升屬口貧賤所處心寒悲苦<hi>緒疑當作珮</hi>
姤　孤獨特處莫依為輔心勞志苦<lb/>
萃　稷為堯使西見王母拜請百福賜我喜子長樂富<lb/>
　有<lb/>
升　鳴條之災北奔犬胡左袵為長國號匈奴主君旄<lb/>
　頭立為單于<lb/>
困　絶而復通雖危不窮終得其願姬姜相從<lb/>
井　陽并悖狂拔劍自傷為身生殃<lb/>
<pb n="KR3g0029_WYG_003-31b"/>
革　方圓不同剛柔異鄉掘井得石勞而無功<lb/>
鼎　乗風駕雨與鳴鳥俱動舉千里見我愛母<lb/>
震　三塗五岳陽城太室神明所扶獨無兵革<lb/>
艮　䲭鴞娶婦深目窌身折腰不媚與伯相悖<lb/>
漸　轉行軌軌行近不逺旦夕入門與君笑言<lb/>
歸妹　求利難國逃去我北復歸其城不為吾賊<hi>難疑當作</hi>
　<hi>離</hi>
豐　日月之途所行必到無凶無咎安寧不殆<lb/>
<pb n="KR3g0029_WYG_003-32a"/>
旅　管仲遇桓得其願歡膠日殺糾振冠無憂笑喜不<lb/>
　莊空言妄行<hi>豐之困</hi>
㢲　出入蹈踐動順天時俯仰有節禍災不來<lb/>
兌　内崩中傷上亂無常雖有米粟我不得食<lb/>
渙　逐禍除患道徳神仙過惡萬里福常在前身樂以<lb/>
　安<lb/>
節　牛驚馬走上下渾擾鼔音不絶頃公奔敗<lb/>
中孚　西上九陂往來留連心須時日靈與有徳<lb/>
<pb n="KR3g0029_WYG_003-32b"/>
小過　虎怒捕羊猬不能攘<lb/>
既濟　湧泉涓涓南流不絶卒為江海將帥襲戰獲其<lb/>
　醜虜<lb/>
未濟　桃弓葦㦸除殘去惡敵人執服<lb/>
　　家人之第三十七<lb/>
家人　王命赤烏與君徼期征伐無道誅其君傲居止<lb/>
　何憂<lb/>
乾　千嵗槐根身多斧痕傷夷倒掘枝葉不存<lb/>
<pb n="KR3g0029_WYG_003-33a"/>
坤　喭喭諤諤虎豹相齚畏懼悚息終無難惡<lb/>
屯　娶於姜吕駕迎新婦少齊在門夫子歡喜<lb/>
蒙　髙壤肥澤民人孔樂宜利居止長安有福<lb/>
需　主有聖徳上配太極皇靈建中授我以福<lb/>
訟　耄老蒙鈍不見東西少者弗慕君不與謀懸輿致<lb/>
　仕退歸里居<lb/>
師　三狂北行道逢大狼暮宿患宅為禍所傷<lb/>
比　更旦初嵗振除禍敗新衣元服拜受利福<lb/>
<pb n="KR3g0029_WYG_003-33b"/>
小畜　杲杲白日為月所食損上毀上鄭昭出走<hi>損上之上</hi>
　<hi>疑當作下</hi>
履　君子失意小人得志亂憂並作姦邪充塞雖有百<lb/>
　堯顛不可救<lb/>
泰　仁徳優洽恩及異域澤被殊方福慶隱伏作蠶不<lb/>
　織寒無所得<lb/>
否　東求金玉反得弊石名曰無宜字曰醜惡衆所賤<lb/>
　薄<lb/>
<pb n="KR3g0029_WYG_003-34a"/>
同人　擊鼓合戰士怯叛亡威令不行敗我成功<lb/>
大有　仲春孟夏和氣所舍生我嘉福國無殘賊<lb/>
謙　尹氏伯竒父子相離無罪被辜長舌為災<lb/>
豫　五榖不熟困民惡極駕之新邑嘉禾有得<lb/>
隨　登虚望貧暮食無飱長子南戍與我生分<lb/>
蠱　東市齊魯南賈荆楚羽毛齒革為吾利寶<lb/>
臨　節情省欲賦斂有度家給人足公劉以富<lb/>
觀　恭寛信敏功加四海辟去不祥喜來從母<lb/>
<pb n="KR3g0029_WYG_003-34b"/>
噬嗑　張狂妄行與惡相逢不得所欲生我獨凶<lb/>
賁　畫龍頭頸文章不成甘言美語詭辭無名<lb/>
剥　騎龍乗鳯上見神公彭祖受制王髙贊通巫咸就<lb/>
　位拜夀無窮<lb/>
復　温仁君子忠孝所在八國為隣禍災不起<lb/>
无妄　威權分離烏夜徘徊羣蔽月光大人誅傷<lb/>
大畜　學靈三年聖且神明先知吉祥言喜福慶神鳥<lb/>
　來見告我無窮<hi>同晉之艮字有少異</hi>
<pb n="KR3g0029_WYG_003-35a"/>
頤　東山辭家處婦思夫伊威盈室長股贏戸歎我君<lb/>
　子役日未已<lb/>
大過　張頷開口舌宜絶齒然諾不行政亂無緒<lb/>
坎　吹角髙邦有失牛羊衆民驚惶敬慎避咎敕行不<lb/>
　殃<lb/>
離　南行出城世徳福祉三姬嫁齊賴其所欲<lb/>
咸　心狂志悖耳聴從𩔖政令無常下民多孽<lb/>
恒　安上宜官一日九遷踰羣越等牧養常山<lb/>
<pb n="KR3g0029_WYG_003-35b"/>
遯　東鄰嫁女為王妃后莊公築館以事主母歸于京<lb/>
　師季姜悦喜<lb/>
大壯　六甲無子以䘮其戊五丁不親庚失曾孫癸走<lb/>
　出門<lb/>
晉　陰霧不清濁政亂民孟春季夏水壞我居<lb/>
明夷　騎肫逐羊不見所望徑涉虎廬亡身失羊<lb/>
睽　安牀厚褥不得久宿棄我喜晏困於南國投杼之<lb/>
　憂不成禍災<lb/>
<pb n="KR3g0029_WYG_003-36a"/>
蹇　五日四維安平不危利以居止保有玉女<lb/>
解　西賈巴蜀寒雪至轂欲前不得反復其室<lb/>
損　剛柔相呼二姓為家霜降既同惠我以仁<lb/>
益　天馬五道夾大分處往來上下相隨哭歌凶惡如<lb/>
　何<lb/>
夬　出門懷憂東上禍丘與凶相遇自為災患<lb/>
姤　西行求玉冀得隋璞反見凶惡使我驚惑<lb/>
萃　出門無至動作失利銜憂懷禍使我多悴<hi>門一作入至一</hi>
<pb n="KR3g0029_WYG_003-36b"/>
　<hi>作姦</hi>
升　髙樓無柱顛僵不久紂失三仁身死牧野<lb/>
困　避禍逃殃身全不傷髙貴疾顛華落墜亡<lb/>
井　張牙反目怒齚忿怒狂馬撓犬道警傷軫<lb/>
革　泉涸龍憂箕子為奴干叔隕命殷破其家<lb/>
鼎　向食飲酒嘉賓㑹聚䍧羊犬猪君子饒有<lb/>
震　黄牛騂犢東行折角冀得百祥反亡我囊<lb/>
艮　路多枳棘步刺我足不利旅客為心作毒<lb/>
<pb n="KR3g0029_WYG_003-37a"/>
漸　執斧破薪使媒求婦和合二姓親御斯酒召彼隣<lb/>
　里公姑悦喜<lb/>
歸妹　駕車出門顯時宜西福祐我身安寧無患<lb/>
豐　日新東升魁杓為禍漢臺為秦使我久坐<hi>升一作徙</hi>
旅　山陵丘墓魂空室屋精光竭盡長卧無覺<lb/>
㢲　孩子含餌為利所悦探釜把甑爛其手臂<lb/>
兌　何村待時門戸獨悲蚯蚓冬行解我無憂桑蠶不<lb/>
　得女功無成<lb/>
<pb n="KR3g0029_WYG_003-37b"/>
渙　解傷驚惶散我衣裳君不安邦<lb/>
節　害政養賊背主入愆跛行不安國為危患<lb/>
中孚　禍走患伏喜為我福凶惡消亡災害不作<lb/>
小過　老馬為駒病雞不雛三雌獨宿利在山北<lb/>
既濟　播天舞地嘵亂神所居樂无咎<lb/>
未濟　異國殊俗情不相得金木為仇酋長擅役<lb/>
　　睽之第三十八<lb/>
睽　倉盈庾億宜稼黍稷年豐嵗熟民得安息<lb/>
<pb n="KR3g0029_WYG_003-38a"/>
乾　被服文衣遊視酒池上堂見觴喜為吾兄使我憂<lb/>
　亡<hi>蹇之同人</hi>
坤　邑姜叔子天文在手實沈參墟封為晉侯<lb/>
屯　改柯易葉飯温不食豪雄爭強先者受福<lb/>
蒙　馨香陟降明徳上登社神佑顧命為大鄰<lb/>
需　老狼白駒長尾大狐前顛卻躓進退遇祟<lb/>
訟　山没丘浮陸為水魚燕雀無廬<lb/>
師　懿公淺愚不受深謀無援失國為狄所滅<lb/>
<pb n="KR3g0029_WYG_003-38b"/>
比　鼎易其耳熱不可舉大塗壅塞旅人心苦<lb/>
小畜　凶聲醜言要不可聞君子舍之往恨我心<hi>要疑當作</hi>
　<hi>惡</hi>
履　昧暮乗車履危蹈溝亡失羣物摧折兩軸<lb/>
泰　南有嘉魚駕黄取<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魴鱮詡詡利來毋憂<lb/>
否　隔在九山往來勞難心結不通失其所歡<lb/>
同人　下流難居任失多態貞良温柔年嵗不富<lb/>
大有　狐狸雉兔畏人逃去分首竄匿不知所處<lb/>
<pb n="KR3g0029_WYG_003-39a"/>
謙　異體殊俗各有所屬西鄰孤嫗欲寄我室主母罵<lb/>
　詈終不可得<lb/>
豫　怒非怨妒貪得腐䑕而呼鷹鸇自今失餌倒被困<lb/>
　患<lb/>
隨　五心六意岐道多怪非君本心生我恨悔<lb/>
蠱　三班六黒同室共食日長月息我家有徳<lb/>
臨　方船備水旁河燃火終身無禍<lb/>
觀　翳屏獨語不聞朝市利以居言究被後門<lb/>
<pb n="KR3g0029_WYG_003-39b"/>
噬嗑　居處不安徒反觸患<lb/>
賁　刺刖髠劓人所賤棄批捍之言我心不快<lb/>
剥　臯田禾黍堆壤麻阜衣食我躬室家饒有<lb/>
復　兩目失明日奪無光脛足跛倚不可以行頓於丘<lb/>
　傍<lb/>
无妄　金城朔方外國多羊履霜不時去復為憂<lb/>
大畜　匿痼不醫亂政生災紂作淫虐商破其墟<lb/>
頤　鬼哭泣社悲傷無後甲子昧爽殷湯絶祀<lb/>
<pb n="KR3g0029_WYG_003-40a"/>
大過　焱風卒起車馳袍褐棄古追亡失其和節憂心<lb/>
　惙惙<lb/>
坎　耄老失明聞善不從自今顛沛反為咎殃<lb/>
離　隨風騎龍與利相逢日獲三狐商伯有功衝衝之<lb/>
　邑長安無他<lb/>
咸　三牛五䍧重明作福使我有得疾入官獄憂在心<lb/>
　腹<lb/>
恒　孟已乙丑哀呼尼父明徳訖終亂虐滋起<lb/>
<pb n="KR3g0029_WYG_003-40b"/>
遯　華燈百枝消暗衰㣲精光訖盡奄如灰糜<lb/>
大壯　鷹飛雉遽兔伏不起狐張狼鳴野雞驚駭<lb/>
晉　鬬身戰天門有何患室家具在不失其歡<lb/>
明夷　東家殺牛汚臰腥臊神背西顧命絶衰周亳社<lb/>
　災燒宋人夷誅<lb/>
家人　陰陽辨舒二姓相合婚姻孔云生我利福<lb/>
蹇　東入海口循流北走一髙一下五色無主十日六<lb/>
　夜死於水涘<lb/>
<pb n="KR3g0029_WYG_003-41a"/>
解　孤竹之墟失婦無夫傷於蒺藜不見其妻東郭棠<lb/>
　姜武子以亡<lb/>
損　天門東墟盡既為災跡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>喑聾秦伯受殃<lb/>
益　賴生光水受福之祉雖遭亂潰獨不危殆<lb/>
夬　折舌閉目不見稚叔三足孤烏逺其無失<lb/>
姤　七人同室兄弟合食和樂相好各得所欲<lb/>
萃　繼體守藩縱欲廢賢君臣淫佚夏氏失身側室之<lb/>
　門福禄來存<lb/>
<pb n="KR3g0029_WYG_003-41b"/>
升　老狐屈尾東西為鬼病我長女哭涕詘指或西或<lb/>
　東大革易誘<lb/>
困　大樹之子百條共母當夏六月枝葉茂盛鸞鳯以<lb/>
　庇召伯避暑穉穉卭甚各得其所<lb/>
井　井堙木刋國多暴殘秦王失所壞我大壇<hi>刋疑當作利</hi>
革　駕黄買蒼與利相迎心獲所守不累兄弟<lb/>
鼎　倉盈庾億宜稼黍稷年豐嵗熟民得安息<lb/>
震　人生馬淵夀考且神飛騰上天舍宿軒轅居常樂<lb/>
<pb n="KR3g0029_WYG_003-42a"/>
　安<lb/>
艮　思願所之今乃逢時洗我故憂拜我歡來<lb/>
漸　魁罡所當初為敗殃君子留連困於水漿求金東<lb/>
　山利在茂鄉賈市有息子載母行<lb/>
歸妹　鉛刀攻玉無不鑽鑿龍體具舉魯般為輔三聖<lb/>
　翼事所求必喜<lb/>
豐　喜來如雲舉家歡忻衆才君子駕福盈門<lb/>
旅　響像無形骨體不成㣲行衰索消滅無名<lb/>
<pb n="KR3g0029_WYG_003-42b"/>
㢲　積水不温北陸苦寒霜宿多風君子傷心<lb/>
兌　黄馬緑車駕之大都讚達才能使我無憂<hi>讚疑當作薦</hi>
渙　從風放火芝艾俱死三害集聚叔子中傷<lb/>
節　一身三手無益於輔兩足共節不能克敏<lb/>
中孚　南向陋室風雨並入埃塵積溼王母盲痺偏枯<lb/>
　心疾亂我家次<lb/>
小過　采薇出車魚麗思初上下促急君子懷憂<lb/>
既濟　先易後否告我利市騷蘇自苦思再改正<hi>改正一作</hi>
<pb n="KR3g0029_WYG_003-43a"/>
　<hi>故止</hi>
未濟　生宜地乳上皇大喜隆我祉福貴夀無極<lb/>
　　蹇之第三十九<lb/>
蹇　同濟共輿中道别去䘮我元夫獨與孤苦<lb/>
乾　叔肸居寃祁子自邑乗遽解患羊舌免脫賴得生<lb/>
　全<lb/>
坤　兔聚東郭衆犬俱獵圍缺不成無所能獲<lb/>
屯　作室山根人以為安一夕崩顛敗我壺飡<lb/>
<pb n="KR3g0029_WYG_003-43b"/>
蒙　疾風塵起亂我崩始強大并小先否後喜<lb/>
需　潔齋沐浴思明居徳哀公怯弱風氏復北<lb/>
訟　土瘠瘦薄培塿無柏使我不樂<lb/>
師　褰衣涉河澗流波多賴遇舟子濟脫無他<lb/>
比　送我季女至于蕩道齊子旦夕留連久處<lb/>
小畜　三孫六子安無所苦中藏廢殆亡我所使<lb/>
履　揚風偃草塵埃俱起清濁溷散忠直隱處<lb/>
泰　歴險登危道逺勞疲去家自歸困涉大波<lb/>
<pb n="KR3g0029_WYG_003-44a"/>
否　六藝之門仁義俱存鎡基逢時堯舜為君傷寒熱<lb/>
　温下至黄泉<lb/>
同人　被服文衣遊觀酒池上堂見觴喜為吾兄使我<lb/>
　憂亡<lb/>
大有　生時不利天命災至制於斧瘢當夜勤苦<lb/>
謙　天門開闢牢戸寥廓桎梏解脱拘囚縱釋<lb/>
豫　川淵難遊水為我憂多言少實命鹿為駒道徳開<lb/>
　基君子逢時利以中疑<lb/>
<pb n="KR3g0029_WYG_003-44b"/>
隨　鄉嵗逢時與生為期枝葉盛茂君子无憂<lb/>
蠱　六鷁退飛為衰毀祥陳師合戰左股夷傷遂崩不<lb/>
　起霸功不成<lb/>
臨　雷君出裝隱隱西行霖雨不止流為河江南國憂<lb/>
　凶<lb/>
觀　牙孽生齒陽倡於外左手執籥公言錫爵<lb/>
噬嗑　火起土門不為我殘跳脱東西獨得生完不利<lb/>
　出鄰病疾憂患<lb/>
<pb n="KR3g0029_WYG_003-45a"/>
賁　舉事無成不利出征言不可用衆不能平<lb/>
剥　老狼白驢長尾大狐前顛却躓進退遇祟<lb/>
復　日入道極勞者休息班馬還師復我燕室<lb/>
无妄　山林麓藪非人所處鳥獸無禮使我心苦<lb/>
大畜　畜利積福日新其德髙氏飲食憂不為患<lb/>
頤　張羅百目鳥不得北縮頸掛翼困於窘國君子治<lb/>
　徳獲譽受福<lb/>
大過　伯虎仲熊徳義淵𢎞使布五教陰陽順序<lb/>
<pb n="KR3g0029_WYG_003-45b"/>
坎　跛踦相隨日暮牛罷陵遲後旅失利亡雌<lb/>
離　嬴氏違良使孟尋兵老師不已敗於齊卿<lb/>
咸　日月並居常暗且㣲髙山崩顛丘陵為溪<lb/>
恒　鳥鵲食榖張口受哺蒙恩被徳長大成就柔順利<lb/>
　貞君臣相好<lb/>
遯　雖躓復起不毀牙齒克免平復憂除無疾<lb/>
大壯　草木黄落嵗暮無室虐政為賊大人失福<lb/>
晉　避凶東走反以禍口制於牙爪骨為灰土<lb/>
<pb n="KR3g0029_WYG_003-46a"/>
明夷　欲飛不能志苦心勞福不我來<lb/>
家人　羔裘豹褏東與福遇駕迎吾兄送我驪黄<lb/>
睽　東耕破犂西失良妻災害不避家貧無資<lb/>
解　魚陸失所鳥蠅困苦澤無萑蒲晉國以虚<lb/>
損　脱兔無蹄三步五罷南行不進後市勞苦<lb/>
益　行役未已新事復起姬姜勞苦不得休止<lb/>
夬　向日揚光火為正王消金厭兵雷車避藏陰雨不<lb/>
　行民定其鄉<lb/>
<pb n="KR3g0029_WYG_003-46b"/>
姤　放銜垂轡奔馬不制棄法作奸君失其位<lb/>
萃　司命不遊喜解我憂皇母緩帶嬰兒笑喜<lb/>
升　黄帝出遊駕龍乗馬東上泰山南過齊魯郡國咸<lb/>
　喜<lb/>
困　既往不説憂來禍結北戸為患無所申寃<lb/>
井　荷蕢隱居以避亂傾終身不仕遂其潔清<lb/>
革　折梃舂稷君不得食頭痒搔跟無益於疾<lb/>
鼎　植根不固華葉落去便為枯樹<lb/>
<pb n="KR3g0029_WYG_003-47a"/>
震　凶門生意牢戸多寃沙陁秃齒使我困窮<lb/>
艮　登山履谷與虎相觸猬為功曹班奴奔北脱之喜<lb/>
　國<lb/>
漸　麟鳯所翔國无咎殃賈市十倍復臨惠里<lb/>
歸妹　路險道難水過我前進往不利囘車復還<lb/>
豐　延頸望邑思歸我室臺榭不成未得安息<lb/>
旅　蒙生株瞿棘掛我鬚小人嫉妒使恩不遂<lb/>
㢲　南至隱域深潛處匿聰明閉塞與死為伍<lb/>
<pb n="KR3g0029_WYG_003-47b"/>
兌　機餌設張計暴子良范叔不廉凶害及身<lb/>
渙　從騎出谷遊戱苦域阪髙不進利無所得<lb/>
節　西國彊梁為虎作狼東吞齊楚并有其王<lb/>
中孚　登山伐輻虎在我側王孫無懼仁不見賊<lb/>
小過　六目睽睽各欲有至後來未壯候待明旦<lb/>
既濟　道涉多阪牛馬蛇蟺車不利載請求不得<lb/>
未濟　一口三舌相妨無益羣羊百䍧不為威強亡馬<lb/>
　失駒家耗於時<lb/>
<pb n="KR3g0029_WYG_003-48a"/>
　　解之第四十<lb/>
解　駕言出遊鳥鬬車前更相捽滅兵馬且來回車亟<lb/>
　還可以無憂<lb/>
乾　大都之居無物不具抱布貿絲所求必得<lb/>
坤　膠著木連不出牢闗家室相安<lb/>
屯　孟伯食長懼其畏王賴四蒙五抱福歸房<lb/>
蒙　朽輿瘦駟不任銜轡君子服之談何容易<lb/>
需　許嫁既婚利福在身適惠生桓為我魯君<lb/>
<pb n="KR3g0029_WYG_003-48b"/>
訟　入門大喜上堂見母妻子俱在兄弟饒有<lb/>
師　推車上山力不能任顛蹶蹉跌傷我中心<lb/>
比　鷹飛退去不食其雛禽尚如此何況人乎<lb/>
小畜　福棄我走利不可得幽人利貞終無怨慝<lb/>
履　夫妻反目不能正室公云于南姬言還北並后匹<lb/>
　嫡二政亂國<lb/>
泰　陽衰伏匿陰淫為賊幸賴王孫遂至家國<lb/>
否　入水求玉不見和璞終日至暮勞無所得<lb/>
<pb n="KR3g0029_WYG_003-49a"/>
同人　鳴鸞四牡駕出行狩合格有獲獻公飲酒<lb/>
大有　覆手齊犢易為功力正月元日承平致福<lb/>
謙　三火起明雨滅其光髙位疾顛驕恣誅傷<lb/>
豫　裹糗荷糧與利相逢髙飛有得君子獲福<lb/>
隨　水土相得萬物蕃殖膏澤優渥君子有得<lb/>
蠱　道理和得人不相賊君子往之樂有利福<lb/>
臨　天孫帝子與日月處光榮於世福禄繁祉<lb/>
觀　部衣在位乗非其器折足覆餗毀傷我玉<lb/>
<pb n="KR3g0029_WYG_003-49b"/>
噬嗑　鷁飛中退舉事不遂且守仁徳猶恐失墜<lb/>
賁　經棗整冠意盈不厭桀紂迷惑讒佞傷賢使國亂<lb/>
　傾<lb/>
剥　申酉退跌陰雨前作柯條花枝復泥不白<lb/>
復　平正賤使至服苦事<lb/>
无妄　釣魴河湄水泛無涯振衣徒歸上下昏迷厲公<lb/>
　經齊<lb/>
大畜　胎養萌生始見兆形遭逢雷電摧角折頸采䖟<lb/>
<pb n="KR3g0029_WYG_003-50a"/>
　山頭終安不傾<lb/>
頤　陽春枯槁夏多水潦霜雹俱作傷我禾黍年嵗困<lb/>
　苦<lb/>
大過　三耳六齒痛疾不已齲病蠧缺墮落其宅<lb/>
坎　失時無友嘉偶出走傫如䘮狗<lb/>
離　宣重㣲民嵗樂年豐百國无咎君子安喜<lb/>
咸　登几上車駕駟南遊合散縱横燕秦以強<lb/>
恒　鳥集茂木心樂願得鳥鵲食榖張口受哺柔順利<lb/>
<pb n="KR3g0029_WYG_003-50b"/>
　貞感戴慈母<lb/>
遯　啓蟄始生萬物美榮福祉未成市買無贏<lb/>
大壯　驕胡火形造惡作凶無所能成還自滅身<hi>一作草木</hi>
　<hi>黄落嵗云暮矣唐攻髙城大人失福</hi>
晉　異國他土出良駿馬去如奔䖟害不能傷<hi>一作避亡東走</hi>
　<hi>反入禍口制土爪牙骨為灰</hi>
明夷　恪敬競職心不作慝君明臣忠民賴其福<lb/>
家人　三女求夫伺候山隅不見復闗長思憂歎<lb/>
<pb n="KR3g0029_WYG_003-51a"/>
睽　駕福乗喜東至嘉國戴慶南行離家室居<lb/>
蹇　四姦為殘齊魯道難前驅執役戒守無患<lb/>
損　下憂上煩蠧政為患嵗饑無年<lb/>
益　雞雉失離常畏狐狸黄池要盟越國以昌<lb/>
夬　堅氷黄鳥常哀悲愁不見米粒但觀蓬蒿數驚鷙<lb/>
　鳥為我心憂<lb/>
姤　五鋭鐵頤倉庫空虚市賈為盈與我為仇<hi>元本有時不我</hi>
　<hi>與亡利為作</hi>
<pb n="KR3g0029_WYG_003-51b"/>
萃　竊名盜位居非其家霜隕不實為陰所賊三年失<lb/>
　室<lb/>
升　賊仁傷徳天怒不福斬刈家社失其本域<lb/>
困　萬物和生蟄蟲振起益爵増福日受其喜<lb/>
井　和氣所生物皆不朽聖賢居位國無凶咎<lb/>
革　龍遊鳯舞嵗樂民喜<lb/>
鼎　鼎行窘步次伯方舍居安不懼姬妾何憂<lb/>
震　水深難遊霜寒難涉商伯失利旅人稽留<lb/>
<pb n="KR3g0029_WYG_003-52a"/>
艮　跛倚相隨日暮牛罷陵原徙傷失利亡雌<lb/>
漸　一牛九鎖更相牽攣案明如市不得東西請讞得<lb/>
　報日中被刑<lb/>
歸妹　春桃生花季女宜家受福孔多男為邦君<lb/>
豐　雷鼓東行稼穡彫傷大夫執政君贊其明<lb/>
旅　季世君憂亂國淫遊殃禍立至民无以休<lb/>
㢲　發輗温陽過雨宿房宜時布和無所不通<lb/>
兌　水中大賈求利十千商人不至市空無有<lb/>
<pb n="KR3g0029_WYG_003-52b"/>
渙　春草萌生萬物敷榮陰陽和暢國樂無憂<lb/>
節　左眇右盲目視不明下民多孽君失其常<lb/>
中孚　悦以内安不利出門憂禍消除公孫何尤<lb/>
小過　冊書之信言不負語易我驎驥君子有徳<lb/>
既濟　上政摇擾蟲螟並起害我嘉穀季嵗無稷<lb/>
未濟　干旄旌旗執在載郊雖有寶玉無路致之<lb/>
　　損之第四十一<lb/>
損　路多枳棘步刺我足不利旅客為心作毒<lb/>
<pb n="KR3g0029_WYG_003-53a"/>
乾　鯉鮪鮒鯽積福多魚資所無有富我窮家<lb/>
坤　景星照堂麟遊鳯翔仁施大行頌聲作興仁序無<lb/>
　明失其寵光<hi>豫之艮</hi>
屯　羊腸九縈相推稍前止須王孫廼能至天<lb/>
蒙　四手共身莫適所圖更相訪接動失事便<lb/>
需　水流趨下逮至東來求我所有買鱣與鯉<hi>益之无妄</hi>
訟　春栗夏棗山鮮希有斗千萬石貴不可賤<hi>否之漸</hi>
師　旦往暮還相佑與聚無有凶患<lb/>
<pb n="KR3g0029_WYG_003-53b"/>
比　大蛇當路使季畏懼湯火之災切直我膚賴其天<lb/>
　幸歸于室廬<hi>屯之井</hi>
小畜　徒足去域亂入陳國有所畏避深藏邃匿<lb/>
履　海為水宗聰明且聖百流歸得無有叛逆常饒優<lb/>
　足<lb/>
泰　夏麥䴸麴霜擊其芒疚君敗國使年大傷<hi>泰之賁</hi>
否　秋隼冬翔數被履霜雄犬夜鳴家憂不寧<lb/>
同人　樂仁上徳東鄰慕梁來安吾國<lb/>
<pb n="KR3g0029_WYG_003-54a"/>
大有　還憂除殃汚泥上義下田為江<lb/>
謙　暗昧㝠語傳相詿誤鬼魅所居誰知卧處<lb/>
豫　南歴玉山東入玉闗登上福堂飲萬嵗漿<lb/>
隨　比目四翼來安我國福善上堂與我同牀<lb/>
蠱　乗牛逐驥日暮不至路宿多畏亡其騂騅<lb/>
臨　元吉无咎安寧不殆<lb/>
觀　奮翅鼓翼翺翔外國逍遥徙倚來歸温室<lb/>
噬嗑　河伯娶婦東山氏女新婚三日浮雲灑雨露我<lb/>
<pb n="KR3g0029_WYG_003-54b"/>
　管第萬邦蒙祐<lb/>
賁　嬰兒求乳慈母歸子黄麑悦喜得其甘飽<lb/>
剥　貧鬼守門日破我盆毀罌傷瓶空虚無子<lb/>
復　多載重負捐棄於野王母誰子但自勞苦<lb/>
无妄　雄狐綏綏登山崔嵬昭告顯功大福允興<lb/>
大畜　嬰兒孩笑未有所識狡童而爭亂我政事<lb/>
頤　十丸同投為雉所離獨得逃脱完全不虧<lb/>
大過　狐濟濡尾來揭得枳季姜懷悔鮑舍魚臰<lb/>
<pb n="KR3g0029_WYG_003-55a"/>
坎　踆足息肩所忌不難金城銅郭以鐵為闗藩屏周<lb/>
　衛安全無患<lb/>
離　戴堯扶禹松喬彭祖西遇王母道路夷易無敢難<lb/>
　者<hi>訟之家人</hi>
咸　京庾積聚黍稷以極行者疾至可以厭飽<lb/>
恒　良夫伯姬負理登臺昆季不扶衛輒走逃<lb/>
遯　天之所予福禄常在不憂危殆<lb/>
大壯　行觸天綱馬死車傷身無寥賴困窮乏糧<lb/>
<pb n="KR3g0029_WYG_003-55b"/>
晉　鉛刀切玉堅不可得盡我筋力胝胼為疾<lb/>
明夷　穆逢百里使孟奮武將軍師戰敗於殽口<lb/>
家人　有人追亡為言所匿不日而得<lb/>
睽　府藏之富王以振貸捕魚河海罟網多得<lb/>
蹇　鴻飛遵陸公歸不復伯氏客宿<lb/>
解　鳧過稻蘆甘樂䴸麴雖驚不去田畯懐憂<lb/>
益　雨師娶婦黄巖季子成禮既婚相呼而南膏澤應<lb/>
　時年豐大喜<lb/>
<pb n="KR3g0029_WYG_003-56a"/>
夬　蓄積有餘糞土不居美哉輪奐出有髙車<lb/>
姤　重門擊柝介士守䕶終有他道雖驚不懼<lb/>
萃　大都王市稠人多寶公孫宜賈資貨萬倍<lb/>
升　秋隼冬翔數被嚴霜甲兵庭堂萬物不生<lb/>
困　招禍致凶來螫我邦痛在手足不得安息<lb/>
井　秦失其鹿髙足先得勇夫慕義君子率服<lb/>
革　山陵四塞遏我逕路欲前不得復還故處<lb/>
鼎　一指食肉口無所得舌饞於腹<lb/>
<pb n="KR3g0029_WYG_003-56b"/>
震　晨夜驚駭不知所止皇母相佑卒得安處<lb/>
艮　擒狼所言語無成全設我白馬使乾口來<lb/>
漸　呼精靈來魄生無憂疾病瘳愈解我患愁<lb/>
歸妹　牧羊逐兔使魚捕䑕任非其人卒嵗無功不免<lb/>
　辛苦<lb/>
豐　堂祥上樓與福俱居帝姬治好國安無憂<lb/>
旅　禹召諸神㑹稽南山執玉萬國天下康安<lb/>
㢲　太姒文母仍生聖子昌發受命為天下主<lb/>
<pb n="KR3g0029_WYG_003-57a"/>
兌　兩罝同室兔無誰告與狂相觸蒙我與惡<lb/>
渙　桃雀竊脂巢於小枝動摇不安為風所吹心寒悚<lb/>
　惕常憂殆危<lb/>
節　陽春長日萬物華實樂有利福<hi>一作春陽盛長萬物成實福利所鍾</hi>
　<hi>忻忻過日</hi>
中孚　鄰不顧我而望玉女身疾瘡癩誰肯媚者<lb/>
小過　涸旱不雨澤竭無流魚鼈乾口皇天不憂<lb/>
既濟　狼虎之鄉日争凶訟受性貪饕不能容縱<lb/>
<pb n="KR3g0029_WYG_003-57b"/>
未濟　陰住陽疾水離其室舟楫大作傷其黍稷民饑<lb/>
　於食亦病心腹<lb/>
　　益之第四十二<lb/>
益　文王四乳仁愛篤厚子畜十男無有夭折<lb/>
乾　下堂出門東西九山逢福值喜得其安閒<lb/>
坤　城上有烏自鳴破家招呼醜毒為國災患<lb/>
屯　伯虎仲熊徳義淵泓使布五教陰陽順序<lb/>
蒙　飲酒醉卧跳起争鬭伯傷仲僵東家治䘮<lb/>
<pb n="KR3g0029_WYG_003-58a"/>
需　四目相視稍近同執日昳之後見吾伯姨<lb/>
訟　隨時逐便不失利門靈獲得福富於封君<lb/>
師　隴西冀北多見駿馬去如焱飈害不能傷<lb/>
比　白龍黑虎起伏俱怒期戰盤空蚩尤敗走死於魚<lb/>
　首<hi>同人之比蒙之坎</hi>
小畜　鴻飛戾天避害紫淵雖有鋒門不能危身<lb/>
履　平國不均夏氏作亂烏號竊發靈公隕命<lb/>
泰　江漢上流政逆民憂陰伐其陽雄者受殃<lb/>
<pb n="KR3g0029_WYG_003-58b"/>
否　東家殺猪聞臭腥臊神怒不顧命絶衰國亳社火<lb/>
　燒宋公夷誅<lb/>
同人　西誅不服恃強負力倍道趍敵師走敗覆<lb/>
大有　一婦六夫擾亂不治張王季莊莫適為公政道<lb/>
　塞壅周君失邦<lb/>
謙　配合相迎利之四鄉昏以為期明星煌煌欣喜奭<lb/>
　懌所言得當<lb/>
豫　猿墜髙木不踒手足握金懐玉還歸其室<hi>蒙之隨訟之艮</hi>
<pb n="KR3g0029_WYG_003-59a"/>
　<hi>否之臨</hi>
隨　卷領遁世仁徳不害三聖攸同周國茂興<hi>需之震</hi>
蠱　去危脱厄安無怵惕上福喜堂見我喜悦<lb/>
臨　帶季兒良時利權兵將師合戰敵不能當趙魏以<lb/>
　強<lb/>
觀　鵠思其雄欲隨鳯東順理兩翼出自日中須留北<lb/>
　邑復反其室<lb/>
噬嗑　且如驚鹿不能定足室家分散各走鼠匿<hi>且疑作懼</hi>
<pb n="KR3g0029_WYG_003-59b"/>
賁　甲乙丙丁俱歸我庭三丑六子入門見母<lb/>
剥　躡華顛觀浮雲風不摇雨不薄心安吉患無咎<lb/>
復　徳施流行利之四鄉雨師灑道風伯逐殃巡狩封<lb/>
　禪以告成功<lb/>
无妄　水流趨下遂成東海求我所有買鱣與鯉<hi>損之需</hi>
大畜　和氣相薄膏潤津澤生我嘉榖<lb/>
頤　憂驚以除禍不成災安全以來<lb/>
大過　堅氷黄鳥常哀悲愁不見甘粒但覩藜蒿數驚<lb/>
<pb n="KR3g0029_WYG_003-60a"/>
　鷙鳥為我心憂<lb/>
坎　翕翕<graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>
                    <graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>實墜崩顛滅其令名長命不全<hi>泰之謙否之離</hi>
離　因禍受福喜盈其身<lb/>
咸　陸居千里不見河海無有魚市<lb/>
恒　鹿得美草鳴呼其友九族和睦不憂饑乏<hi>益之恒同人之</hi>
　<hi>蹇</hi>
遯　出門得堂不逢禍殃入戸自苦不見矛㦸<lb/>
大壯　累尊重席命我家客福祐久長不見咎殃<lb/>
<pb n="KR3g0029_WYG_003-60b"/>
晉　鴻雁俱飛北就魚池鱣鰋鮎鯉衆鳥饒有一鳴獲<lb/>
　兩得之過倍<lb/>
明夷　當風奮翼與鳥飛北入我家國見吾慶室<lb/>
家人　麒麟鳯凰善政得祥陰陽和調國無災殃<lb/>
睽　逐狐東山水過我前深不可涉失其後便<lb/>
蹇　丑戌亥子饑饉所生陰為暴客水絶我食<lb/>
解　狐狸雉兔畏我逃去分走竄匿不知處所<lb/>
損　桀跖惡人使得不通炎旱為殃年榖大傷<lb/>
<pb n="KR3g0029_WYG_003-61a"/>
夬　兔乳立室行來雀食虎攫我子長號不已<lb/>
姤　土階明堂禮讓益興雄雌相得使我無疾<hi>疾一作疚</hi>
萃　送金出門并失玉兔往來井上破甕壞盆<hi>兔一作丸</hi>
升　諷徳誦功美周盛隆加其旦輔夬濟沖人<hi>夬疑作大</hi>
困　盜竊滅身二母不親王后無黨毀其寶靈<lb/>
井　六目睽睽各欲有至專正未裝俟侍明旦<lb/>
革　雀行求粒誤入網罭賴仁君子復說歸室<lb/>
鼎　仁徳孔明患禍不傷期誓不至室人銜恤<lb/>
<pb n="KR3g0029_WYG_003-61b"/>
震　龜厭江海陸行不止自令枯槁失其都市憂悔咎<lb/>
　生<lb/>
艮　孤獨特處莫依為輔正心允濟神勞志苦<lb/>
漸　伯仲言留叔子云去誰云无咎主母大喜<lb/>
歸妹　初憂不安後得笑懽雖懼無患<lb/>
豐　好戰亡國師不以律稱上殞墜齊侯狼戾被其災<lb/>
　祟<lb/>
旅　鹿生澤陂豺傷其麑淬血獨哀<lb/>
<pb n="KR3g0029_WYG_003-62a"/>
㢲　天地鈐塞仁智隱伏商旅不行利潤難得<lb/>
兌　福德之士歡悦日喜夷吾相桓三歸為臣賞流子<lb/>
　孫<lb/>
渙　上無飛鳥下無走獸擾亂未治民勞於事<lb/>
節　月削日衰工夫下機宇宙滅明不見三光<hi>謙之觀</hi>
中孚　戴盆望天不見星辰顧小失大福逃墻外<lb/>
小過　握斗運樞順天無憂所行造德與樂並居<lb/>
既濟　操㦸刺魚披髪立憂虎脱我輿狼取我袍亡馬<lb/>
<pb n="KR3g0029_WYG_003-62b"/>
　失財<lb/>
未濟　兩人俱醉相與悖戾心乖不同争訟匈匈<lb/>
　　夬之第四十三<lb/>
夬　戴堯扶禹松喬彭祖西遇王母道路夷易無敢難<lb/>
　者<lb/>
乾　狼戾美謀無言不殊允厭帝心悦以獲佑<lb/>
坤　嵗暮花落陽入陰室萬物伏匿絶不可得<lb/>
屯　雞鳴失時君騷於憂犬吠不休行者稽留<lb/>
<pb n="KR3g0029_WYG_003-63a"/>
蒙　鳧鷖遊涇君子以寧履任不愆福禄來成<lb/>
需　薄為蕃皮勁風吹却欲上不得復歸其宅<lb/>
訟　東行破車步入危家衡門垂倒無以為主賣袍續<lb/>
　食糟糠不飽<lb/>
師　青牛白咽呼我俱田歴山之下可以多耕嵗精之<lb/>
　節民人安寧<lb/>
比　異國殊俗情不相得金木為仇百賊擅榖<lb/>
小畜　陰陽精液髙熟脫折治卵成鬼肇生頭目日有<lb/>
<pb n="KR3g0029_WYG_003-63b"/>
　大吉<lb/>
履　饑蟲作害多亂纒綿不可得秋<lb/>
泰　清冷如雲為兵導先民人寛急不知東西<lb/>
否　班馬旋師以息勞疲役夫嘉喜入戸見妻<lb/>
同人　坐争立訟紛紛訩訩卒成禍亂烖及家公<lb/>
大有　鹿食美草逍遥求飽趨走山間過期乃還肥澤<lb/>
　且厭<lb/>
謙　田鼠野雉意尚欲去拘制籠檻不得搖動<lb/>
<pb n="KR3g0029_WYG_003-64a"/>
豫　日趨月步周遍次舍歴險致逺無有難處<lb/>
隨　天孫帝子與日月處光榮於世福禄祺祉<lb/>
蠱　晨風文翰大舉就温時過我邑羿無所得<lb/>
臨　旦生夕死名曰嬰鬼不可得祀<lb/>
觀　疾貧望幸使伯南販開牢擇羊多得大䍧<lb/>
噬嗑　長城驪山生民大殘渉井發難唐叔為患<lb/>
賁　娶於姜吕駕迎新婦少齊在門夫子歡喜<lb/>
剥　隨時草木灌時葉起扶疎條桃長大盛美華沷鑠<lb/>
<pb n="KR3g0029_WYG_003-64b"/>
　疎<lb/>
復　姬姜悦歡二姓為婚霜降合好西施在前<lb/>
无妄　戴笠獨宿晝不見日勤勞無妄長勞悲思<lb/>
大畜　始加元服二十繫室新婚既樂伯季有徳<lb/>
頤　二至靈臺文所止遊雲物備具長樂無憂<lb/>
大過　久陰霖雨塗行泥潦商人休止市空無有<lb/>
坎　城壞厭境數為齊病侵伐不休君臣擾憂上下屈<lb/>
　竭士民乏財<lb/>
<pb n="KR3g0029_WYG_003-65a"/>
離　南國盛茂黍稷醴酒可以饗養樂我嘉祐<lb/>
咸　憂在心腹内崩為疾禍起蕭墻意如制國<lb/>
恒　朽根刖樹花葉落去卒逢大焱隨風僵仆<lb/>
遯　樹表為壇相與笑言午中不㑹寵榮棄袚<lb/>
大壯　四足俱走駑疲任後兩戰不勝敗於東楚<lb/>
晉　執轡在朝回還故處麥秀傷心叔父無憂<lb/>
明夷　夜長日短陰為陽賊萬物空枯藏於北陸<lb/>
家人　鳴鳩七子均而不殆長大成就棄合如好<lb/>
<pb n="KR3g0029_WYG_003-65b"/>
睽　三羊上山馳至大原黄龍負舟逐到夷陽宛其玉<lb/>
　囊<lb/>
蹇　首足易處頭尾顛倒公為雌嫗亂其蠶織<lb/>
解　登髙望家役事未休王事靡盬不得逍遥<lb/>
損　畏昏不行候旦待明燎獵受福老賴其慶<lb/>
益　孤獨特處莫依無輔心勞志苦<lb/>
姤　山石朽破消崩墜墮上下離心君受其祟<lb/>
萃　文母聖子無疆夀考為天下主<lb/>
<pb n="KR3g0029_WYG_003-66a"/>
升　倔傀如儀前後相違言如鱉咳語不可知<lb/>
困　五龍俱起強者敗走露我苗稼年嵗大有<lb/>
井　雷除善猛雖為功醫驥疲鹽車出於銜箠<lb/>
革　江南多蝮螫我手足寃煩詰屈痛徹心腹<lb/>
鼎　心無可據射鹿不得多言少實語無成事<lb/>
震　君明臣賢鳴求其友顯徳之政可以履立<lb/>
艮　安土宜官一日九遷踰越羣等牧養常山<lb/>
漸　保辭解謝除去垢活驚之成患屢去酷殘<hi>活疑作汚</hi>
<pb n="KR3g0029_WYG_003-66b"/>
歸妹　不狂嫗盲相牽北行欲歸髙邑迷惑公得<lb/>
豐　醉卧道傍迷且失明不合我生<lb/>
旅　北登鬼丘駕龍東遊王母御后文武何憂<lb/>
㢲　恬淡無患遊戲道門與神來往長出以安<lb/>
兌　以緡易絲抱布自媒棄禮怠惰卒罹悔憂<lb/>
渙　被服衣冠遊戱道門以禮相終身無災患<lb/>
節　天麓魚地陸為海涯君子失行小人相攜<lb/>
中孚　淵泉溢出為邑之祟道路不通孩子心憒<lb/>
<pb n="KR3g0029_WYG_003-67a"/>
小過　十里望烟散渙四分形體滅亡可入深淵終不<lb/>
　見君<lb/>
既濟　傳言相談非好徑路鳴鼓逐狼不知迹處<lb/>
未濟　東失大珠西行棄襦時多不利使我後起<lb/>
　<lb/>
　<lb/>
　<lb/>
　<lb/>
<pb n="KR3g0029_WYG_003-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　焦氏易林卷三<lb/>
</p>
<p>
</p>
  </div>
<div>
                <head>焦氏易林卷四</head>
    <p>
<pb n="KR3g0029_WYG_004-1a"/>
欽定四庫全書<lb/>
　焦氏易林卷四　　　　　　漢　焦贛　撰<lb/>
　　姤之第四十四<lb/>
姤　河伯大呼津不可渡往復示故乃無大悔<lb/>
乾　蒙被恩澤長大成就柔順利貞君臣合好<lb/>
坤　東山西山各自止安雖欲登望竟不同堂<lb/>
屯　登山上谷與虎相觸猬為功曹班叔奔北脱之嘉<lb/>
　同<lb/>
<pb n="KR3g0029_WYG_004-1b"/>
蒙　躓跌未起失利後市不得鹿子<lb/>
需　結珠懐履卓斯以思為君奴婢<lb/>
訟　鷄鳴失時民僑勞苦犬吠不休行者稽留<lb/>
師　陳媯敬仲兆興齊姜營丘立適八世大昌<lb/>
比　鹿畏人匿俱入深谷短命不長為虎所得死於牙<lb/>
　腹<lb/>
小畜　言無約結不成劵契殷叔季姬公孫爭之强入<lb/>
　委禽不悦於心乃適子南<lb/>
<pb n="KR3g0029_WYG_004-2a"/>
履　鼓瑟歌舞懽悦於酒龍喜張口大悦在後<lb/>
泰　凶憂災殃日益明章禍不可救王却夷傷<lb/>
否　水流趨下遂成東海求我所有貿鱣與鯉<lb/>
同人　隂為陽賊君不能克舉<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>失常利無所得<lb/>
大有　離牀失案龜䘮其願都市無會叔季懐恨<lb/>
謙　壅遏隄防水不得行大慎陽光隂霓伏藏先歸其<lb/>
　鄉<lb/>
豫　躄屈復伸東乘浮雲貴寵母前<lb/>
<pb n="KR3g0029_WYG_004-2b"/>
隨　實沈參伐以義斷割次陸服刑成我霸功<lb/>
蠱　金泉黄寶宜與我市娶嫁有息利後過母<lb/>
臨　禹召諸神會稽南山執玉萬國天下安寧<lb/>
觀　三蟲作蠱踐跡無與勝母盜泉君子不處<lb/>
噬嗑　花葉隕落公歸樞宅夷子失民潔已不食<lb/>
賁　履機懼毁身王子廢終得所欲無有凶害<lb/>
剝　道理和得仁不相賊君子攸往我有利福<lb/>
復　合匏同牢姬姜並居壽考長乂<lb/>
<pb n="KR3g0029_WYG_004-3a"/>
无妄　闗雎淑女賢妃聖偶宜家壽母福禄長久<lb/>
大畜　騅驥脱乳不知子處旋踵悲鳴痛傷我心<lb/>
頤　知嚴絶理隂孽謀主十日不食困於申亥<lb/>
大過　鑿諸攻玉無不宜鑿鱗鳯成形得象君子三人<lb/>
　翼事所求必喜<hi>人一作仁鑿諸攻玉者鑿其攻玉之事無不宜鑿者鑿則必有也</hi>
坎　昧暮乘車以至伯家踰梁渡河濟脱無他<lb/>
離　吾有黍稷委積外場有角服箱運致我藏富於嘉<lb/>
　糧<lb/>
<pb n="KR3g0029_WYG_004-3b"/>
咸　喜笑且語不能掩口官爵並至慶賀盈門<lb/>
恒　霧露雪霜日暗不明隂孽為疾年榖大傷<lb/>
遯　伯去我東髪如飛蓬寤寐長歎展轉空牀内懐悵<lb/>
　恨心摧肝腸<lb/>
大壯　亡羊補牢張氏失牛騂駟奔走鵠盜我魚<lb/>
晉　販䑕賣鼃利少無謀難以得家<lb/>
明夷　西戎為秩幽君去室陳子發難項伯成亂<lb/>
家人　秋風生哀花落心悲公室多難蒙古氏衰<hi>蒙古一作</hi>
<pb n="KR3g0029_WYG_004-4a"/>
　<hi>羊舌</hi>
睽　持福厭患去除大殘日長夜盡嘉世蒙恩<lb/>
蹇　新受大喜福履重來樂且日富足用豐財<lb/>
解　前頓却躓左跌右逆登髙安梯復反來歸<lb/>
損　夢飯不飽酒來入口嬰女難好媒應不許<lb/>
益　大都王市稠人多寶公孫宜買資禍萬倍<hi>禍當作貨</hi>
夬　兩人俱醉相與悖戾心乖不同爭訟恟恟<lb/>
萃　身無頭足超蹠庶乖不能逺中之道疲休失利後<lb/>
<pb n="KR3g0029_WYG_004-4b"/>
　市<lb/>
升　三人俱行六目光明道逢淑女與我驥子<lb/>
困　進士為官不若復田獲壽保年<lb/>
井　先易後否失我所市騷蘇自苦思吾故事<lb/>
革　蘇秦發言韓魏無患張子馳説燕齊以安<lb/>
鼎　武庫軍府甲兵所聚非里邑居不可舎止<hi>師之蹇</hi>
震　二桃三口莫適所與為孺子牛西氏生咎<lb/>
艮　西山東山各自止安雖相登望竟不同堂<lb/>
<pb n="KR3g0029_WYG_004-5a"/>
漸　不改柯葉和氣冲適君子所在安無怵惕<lb/>
歸妹　將戌繫亥陽藏不起君子散亂太上危殆<lb/>
豐　天官列宿五神舎室宫闕完堅君安其居<lb/>
旅　左手把水如光與鬼不可得徙<lb/>
㢲　逐狐東山水遏我前深不可涉失利後便<lb/>
兊　水瀆魚室來灌吾邑衝破我家與狗俱遊<lb/>
渙　山險難登澗中多石車馳轊擊重載傷軸擔負善<lb/>
　躓跌踒右足<lb/>
<pb n="KR3g0029_WYG_004-5b"/>
節　槽空無實豚彘不食庶民屈竭離其居室<lb/>
中孚　執熱爛手大為災咎公孫無賴敗我王室<lb/>
小過　三虎上山更相噬囓心志不親如仇如怨<lb/>
既濟　西家嫁女借隣送女嘉我淑姬賔主俱喜<lb/>
未濟　克身潔已逢禹巡狩錫我𤣥圭拜受福祉<lb/>
　　萃之第四十五<lb/>
萃　蒙慶受福有所獲得不利出城疾人困極<lb/>
乾　碩䑕四足飛不上屋顔氏淵德未有爵禄<lb/>
<pb n="KR3g0029_WYG_004-6a"/>
坤　新受大喜福優重職樂且日富<lb/>
屯　克身潔已逢禹巡狩錫我𤣥圭拜受福祉<hi>姤之未濟</hi>
蒙　置筐失筥輪破無輔家伯為政病我下土<lb/>
需　機言不發頑不能逹齊魯為仇亡我葵丘<lb/>
訟　亡錐失斧公輸無輔抱其彛器適君子處<hi>一本蒙下二句</hi>
　<hi>在訟之下訟下二句在蒙之下</hi>
師　家在海隅橈短深流伯氏難行無木以超<lb/>
比　徳施流行利之四鄉雨師灑道風伯逐殃巡狩封<lb/>
<pb n="KR3g0029_WYG_004-6b"/>
　禪以告成功<lb/>
小畜　筐傾筥覆畏我公置簡伯無禮太師正食<lb/>
履　泥滓汚辱棄捐溝瀆為衆所笑終不顯禄<lb/>
泰　獮猴兎走腥臊少肉漏巵盛酒利無所有<lb/>
否　鹿畏人藏俱入深谷命短不長為虎所得死於牙<lb/>
　腹<lb/>
同人　南山芝蘭君子所有東家淑女生我王室<lb/>
大有　左指右揮邪望侈靡執節無良靈君以亡<lb/>
<pb n="KR3g0029_WYG_004-7a"/>
謙　爵秩不明為臣所傷衆隂羣聚共奪日光<lb/>
豫　穿鼻繫株為虎所拘王母祝禱禍不成災突然自<lb/>
　來<lb/>
隨　貧鬼守門日破我盆毁䑕傷綬空虚無子<lb/>
蠱　襄王束帶鄭人是賴莊公卿士王母憂喜<lb/>
臨　昭君守國諸夏蒙德異類既同崇我王室<lb/>
觀　冬藪朽腐當風於道蒙被塵埃左右勞苦<lb/>
噬嗑　六爻既立神明所告文定吉祥康叔受福<lb/>
<pb n="KR3g0029_WYG_004-7b"/>
賁　泣涕長訣我心不悦逺送衞野歸寧无咎<lb/>
剝　三宿無主南行勞苦東里失利䘮其珍寶<hi>本卦遯同</hi>
復　大斧破木讒佞敗國東闗良工禍及三子晉人亂<lb/>
　危懐公出走<lb/>
无妄　乗風上天為時服軒周旋萬里無有患難<lb/>
大畜　大樹百根比與山連文君作義受福萬年<lb/>
頤　陽伏在下隂制祐福生不逢時潛龍隠處<lb/>
大過　亂頭多憂搔蝨生愁膳夫仲年使我無聊<lb/>
<pb n="KR3g0029_WYG_004-8a"/>
坎　江河淮海天之都市商人受福國家富有<lb/>
離　泰山幽谷鳳凰遊宿禮義有序可以求福<lb/>
咸　水山暴怒壊梁折柱稽難行旅留連愁苦<lb/>
恒　阿衡服箱太一載行延時歴舎所之吉昌<lb/>
遯　三宿無主南行勞苦東里失利䘮其珍寶<hi>本卦剥同</hi>
大壯　生無父母出門不喜買椒失粟亡我大利<lb/>
晉　安坐玉堂聽樂行觴飲福萬鍾日受無疆<lb/>
明夷　登危入厄四時變易春霜夏雪物皆凋落<lb/>
<pb n="KR3g0029_WYG_004-8b"/>
家人　衣空履穿無以禦寒細小貧窶不能自好<lb/>
睽　目不可合憂來搔足怵惕恐懼去其邦域<lb/>
蹇　齎貝贖狸不聽我辭繫於虎鬚牽不得來<lb/>
解　伯夷叔齊貞㢘之師以德防患憂禍不存芳聲後<lb/>
　時<lb/>
損　張王子李爭財相制商君頑嚚不知所由<lb/>
益　長城既立四夷賔服交和結好昭君是福<lb/>
夬　千歡萬悦舉事為决獲受嘉慶動作有福<lb/>
<pb n="KR3g0029_WYG_004-9a"/>
姤　種一得十日益有息仁政獲民四國親睦<lb/>
升　安子富有東國不殃齊鄭和親顯比以喜<lb/>
困　九里十山道仰峻難牛馬不前復反來還<lb/>
井　鳩杖扶老衣食百口曾孫壽考凶惡不起<lb/>
革　霧露雪霜日暗不明隂孽為疾年榖大傷<lb/>
鼎　迷行數却不知東西隂强暴逆道理不通<lb/>
震　登髙上山見王自言信理我寃得職蒙恩<lb/>
艮　三世為德天祚以國封建少昊魯侯之福<lb/>
<pb n="KR3g0029_WYG_004-9b"/>
漸　喬木無息漢女難得禱神請佩反手離汝<lb/>
歸妹　東鄰西家來即我謀中告吉誠使君安寧<lb/>
豐　褰衣出户心欲奔走王孫母驚使我長生<lb/>
旅　三日不飲逺水無酒晝夜焦喉使我為咎<lb/>
㢲　衆口銷金愆言不驗腐臭敗兎入市不售<lb/>
兊　嫗冠應門與伯爭言東家失狗意在不存爭亂無<lb/>
　怠絶吾所歡<lb/>
渙　祚加明德與我周國公劉文母福流子孫<lb/>
<pb n="KR3g0029_WYG_004-10a"/>
節　針頭刺手百病瘳愈抑按捫灸死人復起<lb/>
中孚　元龜象齒大賂為寶稽疑當否衰㣲復起<lb/>
小過　故室舊廬消散無餘不如新創可以樂居<lb/>
既濟　老狐多態行為蠱怪為魅為妖驚我王母終無<lb/>
　咎悔<lb/>
未濟　愛子多材起迹空虚避害如神水不能濡<lb/>
　　升之第四十六<lb/>
升　禹鑿龍門通利水源東注滄海人民得安<lb/>
<pb n="KR3g0029_WYG_004-10b"/>
乾　白鹿鳴呦呼其老少喜彼茂草樂我君子<lb/>
坤　百里南行雖㣲復明去虞適秦為穆國卿<lb/>
屯　王孫宜家張名益有龍子善行西得大壽<lb/>
蒙　畫龍頭頸文章不成甘言善語譎辭無名<lb/>
需　商子無良相怨一方引鬭交爭咎以自當<lb/>
訟　衰老困極無齒不食痔病痏瘵就隂為室<lb/>
師　鴛生會稽稍巨能飛翺翔桂林為衆鳥雄<lb/>
比　安平不傾載福長生君子以寧<lb/>
<pb n="KR3g0029_WYG_004-11a"/>
小畜　牛驥同槽郭氏以亡國破為墟君奔走逃<lb/>
履　日中明德兩國盛興仁聖會遇君受其福臣多榮<lb/>
　禄<lb/>
泰　公劉之居太王所業可以長生拜受福爵<lb/>
否　時凋嵗寂君子疾病宋女無辜鄭受其殃<lb/>
同人　濟河踰厄脱母怵惕四序為衞使惠不廢<lb/>
大有　缺破不完殘際側偏公孫幽遏跛倚後門<lb/>
謙　延頸逺望昧為目病不見叔姬使伯心憂<lb/>
<pb n="KR3g0029_WYG_004-11b"/>
豫　上無飛鳥下無走獸擾亂未清民勞於事<lb/>
隨　久隂霖雨塗行泥潦民人休止市空無有<lb/>
蠱　盲者目張跛倚起行瞻望日月與主相迎<lb/>
臨　据斗運樞順天無憂與樂並居萬代歡慶<lb/>
觀　稼穡不偏重適不傾巧言賊忠傷我申生<lb/>
噬嗑　金城銕郭上下同力政平民歡冦不敢賊<lb/>
賁　日鏡不明冬災大傷盜花失實十年消亡<lb/>
剝　鰥寡孤獨命禄苦薄入室無妻武子悲哀<lb/>
<pb n="KR3g0029_WYG_004-12a"/>
復　飲酒醉飽跳起爭鬭伯傷叔僵東家治䘮<lb/>
无妄　介召微子使君不殆二國合歡燕齊以安<lb/>
大畜　牽頸繫尾詘折幾死彫世無仁不知所比<lb/>
頤　東龍究毒不知所觸南北困窮王子危急<lb/>
大過　疾貧王孫北極無輝禄命苦薄兩守孤門<lb/>
坎　公孫駕車載遊東齊延陵故産遺季紵衣<lb/>
離　王良善御伯樂知馬文王東獵獲嘉賢士開福佑<lb/>
　周發且興起<lb/>
<pb n="KR3g0029_WYG_004-12b"/>
咸　日月不居重耳趨舎遊燕入秦晉國是霸<lb/>
恒　假文翰翼隨風背北至虞夏國與舜相得年嵗大<lb/>
　樂邑無盜賊<lb/>
遯　南行北走延頸望食舉口失利累我子孫<lb/>
大壯　開市作喜建造利事平凖貨寶海内殷富<lb/>
晉　三犬俱走鬭於谷口白者不勝死於坂下<lb/>
明夷　驕胡火形造惡作凶無所能成還自滅身<lb/>
家人　拜跪贊辭無益於尤大夫頑嚚使我心憂<lb/>
<pb n="KR3g0029_WYG_004-13a"/>
睽　辰次降婁王嘉巡狩廣佑施惠萬國咸喜子孫榮<lb/>
　品長安不殆<lb/>
蹇　牽羭上樓與福俱遊勞躬治國安樂無憂<lb/>
解　白鳥銜餌鳴呼其子旋枝張翅來從其母<lb/>
損　盲聾獨宿莫與共食老窮於人病在心腹<lb/>
益　登木出淵稍上升天明德孔聖白日載熒寵禄再<lb/>
　榮<lb/>
夬　彭離濟東遷之上庸狼戾無節失其寵功<lb/>
<pb n="KR3g0029_WYG_004-13b"/>
姤　讚陽上舞神明正氣禹拜受福君使我德居則厚<lb/>
　禄<hi>使一作死</hi>
萃　從首至足部分為六室家離散逐南乞食<lb/>
困　民迷失道亂我統紀空使乾華賔無所有先憂後<lb/>
　樂<lb/>
井　刻畫為飾毛嬙西施求事必得<lb/>
革　日居月諸遇暗不明長夜䘮車絶其紀綱<lb/>
鼎　衣裳顛倒為王來呼成就東周封受大侯<lb/>
<pb n="KR3g0029_WYG_004-14a"/>
震　當變立權擿解患難渙然氷釋六國以寧<lb/>
艮　西戎獯鬻病於我國扶陽之正以保乾德終無患<lb/>
　惑<lb/>
漸　南行逐羊子利喜亡隂孽為病復返其邦<lb/>
歸妹　遊戲仁德日益有福凶言不至妖孽滅息<lb/>
豐　春日新婚就陽日温嘉樂萬嵗獲福大椿<lb/>
旅　隂升陽伏鬼哭其室相飾不食安巢如棘<hi>鬼一作癸</hi>
㢲　臣尊主卑權威日衰侵奪無光三家逐公<lb/>
<pb n="KR3g0029_WYG_004-14b"/>
兊　反言為賊戎女生患亂吾家國父子相賊<lb/>
渙　迎福開户喜逐我后康伯愷悌治民以禮<lb/>
節　日就月將昭明有功靈臺觀賞膠鼓作仁<lb/>
中孚　百草嘉卉萌芽將出昆蟲扶户陽明所得<lb/>
小過　天所佑助福至禍去君主何憂<lb/>
既濟　窮夫失居惟守舊廬初憂中懼終日競競無悔<lb/>
　無虞<lb/>
未濟　買玉得石失其所欲荷蕢擊磬隠耳無聲<lb/>
<pb n="KR3g0029_WYG_004-15a"/>
　　困之第四十七<lb/>
困　席多針刺不可以卧為身作累動而有悔言行俱<lb/>
　過<lb/>
乾　烏鵲食榖張口受哺蒙被恩德長大成就柔順利<lb/>
　貞君臣合好<lb/>
坤　六鶂退飛為襄敗祥陳師合戰左股夷傷遂以薨<lb/>
　崩霸功不成<lb/>
屯　匍匐出走驚惶悼恐白虎生孫蓐收在後居中无<lb/>
<pb n="KR3g0029_WYG_004-15b"/>
　咎<lb/>
蒙　庇廬不明使禮德妨女孽亂國虐政傷仁<lb/>
需　碩䑕四足不能上屋顔氏淑德未有爵禄<lb/>
訟　襄送季女至於蕩道齊子旦夕留連久處<lb/>
師　麞鹿遂牧飽歸其居還於次舎樂得自如<lb/>
比　望尚阿衡太宰周公藩居輔弼福禄來同<lb/>
小畜　開廓洪緒王迹所居振以公子功德俟時<lb/>
履　八會大都饒富有餘安民利國可以長居<hi>八疑當作入</hi>
<pb n="KR3g0029_WYG_004-16a"/>
泰　隂雲四方日在中央人雖昏霧我獨昭明<lb/>
否　薄為災虐大風吹却欲上不得復歸其宅<lb/>
同人　昭昭略略非忠信客言多反覆以黒為白<lb/>
大有　三女為姦俱遊髙國背室夜行與伯笑言禍反<lb/>
　及身寃無所禱<lb/>
謙　涉尸留鬼大斧所視文昌司過簡公亂死<lb/>
豫　大足長股利出行道囷合充盈疏齒善市宜以錢<lb/>
　富事得萬倍<lb/>
<pb n="KR3g0029_WYG_004-16b"/>
隨　筐筥錡釡河活百吕伊氏鼎俎大福所起<lb/>
蠱　升髙登虚欲有望候駕之北邑與喜相扶<lb/>
臨　用彼嘉賔政平且均螟蟲不作民得安寧<lb/>
觀　桃夭少華婚悦宜家君子樂胥長利止居<lb/>
噬嗑　東行失旅不知所處西歸無配莫與笑語<lb/>
賁　玩好亂目巧聲迷耳賊敗貞良君受其殃<lb/>
剝　明德孔嘉萬嵗無虧駕龍巡狩王得所安<lb/>
復　同本異葉安仁尚德東隣慕義來興古國<lb/>
<pb n="KR3g0029_WYG_004-17a"/>
无妄　戴山崔嵬日髙無頺君王好德賜以嘉國<lb/>
大畜　築室合歡千里無患周公萬年佑我三人壽以<lb/>
　髙逺<lb/>
頤　養雞生雛畜馬得駒明堂太學君子所居<lb/>
大過　雷行相逐無有休息戰於平陸為夷所覆<lb/>
坎　委蛇循河至北海涯涉歴要荒在世無他<lb/>
離　鴻聲大視髙舉神化背昧皆明以通福功<lb/>
咸　比目四翼安我邦國上下無患為吾家福<lb/>
<pb n="KR3g0029_WYG_004-17b"/>
恒　士縠彘季反謀桓子不從元帥遂行挑戰為荆所<lb/>
　敗<lb/>
遯　三頭六足欲盜東國顔子在庭禍滅不成<lb/>
大壯　緣山升木中墮於谷子與失勞黄鳥哀作<lb/>
晉　南有嘉魚駕黄取鰌魴鯉瀰瀰利來無憂<lb/>
明夷　邃炁作雲蒙覆大臣塞聰閉明殷人賈傷<lb/>
家人　舉翅攄翼跣望南國延頸卻縮未有所得<lb/>
睽　坎中蝦蟆乍盈乍虛三夕二朝形消無餘<lb/>
<pb n="KR3g0029_WYG_004-18a"/>
蹇　僮或射御不知所定質疑蓍龜孰可避之國安土<lb/>
　樂宜利止居兵冦不作民無騷憂<lb/>
解　隂淫寒疾水流其室舟楫大作傷害黍稷民饑於<lb/>
　食不無病厄<lb/>
損　離友絶朋巧言讒匿覆白汚玉顔叔哀哭<lb/>
益　童女無媒不宜動摇安其室廬傅母何憂<hi>傅一作傍</hi>
夬　作凶造患北榭困貧東與福連傷我左根<hi>榭一作檄</hi>
姤　東南其户風雨不處<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>晲仁人父子相倮<lb/>
<pb n="KR3g0029_WYG_004-18b"/>
萃　被髮獸心難與比隣來如飄風去似絶絃為狼所<lb/>
　殘<lb/>
升　天覆地載日月運照隂陽允作方内四富<lb/>
井　桀亂無道民散不聚背室棄家君孤出走<lb/>
革　申酉敗時隂匿萌作荷葭載牧泥塗不白<lb/>
鼎　踝踵足傷左指病瘍失旅後時利走不來<lb/>
震　四足俱走駑疲在後俱戰不勝敗於東野<lb/>
艮　塗行破車醜女無媒莫適為耦孤困獨居<lb/>
<pb n="KR3g0029_WYG_004-19a"/>
漸　搏髀大笑不知憂懼開立大路為王所召<lb/>
歸妹　伯主東行與利相逢出既遭時孰不相知<lb/>
豐　東行賊家鄭伯失辭國無貞良君受其殃<lb/>
旅　前屈後曲形體勁急絞黑大索困於清室<lb/>
㢲　鼓翼大喜行嫁飲酒嘉彼諸姜樂我皇考<lb/>
兊　狐嘈向城三旦悲鳴邑主大驚<lb/>
渙　明德光敏重華貢舉被勲徵用公哲蒙佑<lb/>
節　秋隼冬翔數被嚴霜甲兵充庭萬物不生鷄犬夜<lb/>
<pb n="KR3g0029_WYG_004-19b"/>
　鳴民大擾驚<hi>克疑作充</hi>
中孚　絲紵布帛人所衣服摻搔女手紡績繕織南國<lb/>
　饒足取之有息<lb/>
小過　鳳有十子同巢共母懽以相保富市之地多財<lb/>
　積彀<hi>彀疑作榖</hi>
既濟　雄雞不晨雌雞具呻志疵心離三旅生哀<hi>離一作輕</hi>
未濟　光休出城陳寶雞鳴陽明失道不能自守消已<lb/>
　為咎<lb/>
<pb n="KR3g0029_WYG_004-20a"/>
　　井之第四十八<lb/>
井　躓跛未起失利後市不得麏子<lb/>
乾　左輔右弼金玉滿堂常盈不亡富如厫倉<lb/>
坤　雨師娶婦黄巖季女成禮既婚相呼南上膏澤下<lb/>
　土年嵗大喜<lb/>
屯　螟蟲為賊害我嘉榖中留空虚家無所食<lb/>
蒙　跛躃難步道不及舎露宿澤陂亡其襦袴<lb/>
需　大夫祈父無地不涉為吾相土莫如韓樂可以居<lb/>
<pb n="KR3g0029_WYG_004-20b"/>
　止長安富有<lb/>
訟　少孤無父長失慈母悖悖㷀㷀莫與為耦<lb/>
師　側弁醉客長舌作凶披髮夜行迷亂相誤亡失居<lb/>
　處<lb/>
比　馬驚車破王墜深津身絶魂去離其室廬貞難無<lb/>
　虞<lb/>
小畜　東行述職征討不服侵齊伐陳銜璧為臣犬得<lb/>
　意還<hi>犬宜作大</hi>
<pb n="KR3g0029_WYG_004-21a"/>
履　百足俱行相輔為强三聖翼事王室寵光<lb/>
泰　根本不固華葉落去更為孤嫗<lb/>
否　牧羊稻園聞虎喧讙畏懼怵惕終無禍焉<lb/>
同人　履位乘勢靡有絶弊為𨽻所圖與衆庶伍<lb/>
大有　大輿多塵小人傷賢皇甫司徒使君失家<lb/>
謙　安如泰山福禄屢臻雖有狼虎不能危身<lb/>
豫　同氣異門各别東西南與凶遇北傷其孫<lb/>
隨　蜺見不祥禍起我鄉行人畏懼邑客逃藏<lb/>
<pb n="KR3g0029_WYG_004-21b"/>
蠱　養虎畜狼還自賊傷無事招禍自取災殃<lb/>
臨　順風吹火幸附驥尾易為功力因權受福<lb/>
觀　五岳四瀆沾濡為德行不失理民賴恩福<lb/>
噬嗑　延陵聰敏聽樂太史鷄鳴大國姜氏受福<lb/>
賁　神鳥五氣鳳凰為主集於王國使君得所<lb/>
剝　媒妁無明雖期不行齊女長子亂我紀綱<lb/>
復　明月作晝大人失居衆星宵亂不知所據<lb/>
无妄　少康興起誅澆復祖微滅復明宫祀大禹<lb/>
<pb n="KR3g0029_WYG_004-22a"/>
大畜　千門萬户大福所處黄屋左纛龍德獨右<lb/>
頤　乾作聖男坤為智女配合成就長住樂所<lb/>
大過　羿張烏號彀射驚狼鐘鼓夜鳴將軍壯心趙國<lb/>
　雄勇鬭死滎陽<lb/>
坎　灸魚銅斗張伺夜䑕不忍香味機發為祟祟在頭<lb/>
　頸<lb/>
離　髙飛不視貪饕所在臭腐為患自害其身<hi>一作竊位貪榮</hi>
　<hi>内汚外清時時暫過日日禍生</hi>
<pb n="KR3g0029_WYG_004-22b"/>
咸　鉛刀攻玉堅不可得盡我筋力胝胼為疾<lb/>
恒　方喙宣口聖智仁厚解釋倒懸歴國安泰<lb/>
遯　踟蹰南北誤入䘮國社季利兵傷我心腹<lb/>
大壯　公孫之政惠而不煩喬子相國終身無患<lb/>
晉　弧矢大張道絶不通小人冦盜君子塞壅<lb/>
明夷　藏㦸之室封豕受福充澤肥腯子孫蕃息<lb/>
家人　八子同巢心勞相思雉苦無憂<lb/>
睽　循理舉手典求相予六休相磨終無殃咎<lb/>
<pb n="KR3g0029_WYG_004-23a"/>
蹇　公子王孫把彈攝丸發輒有獲室家饒足<lb/>
解　井渚有悔渴蜺為怪不亟徒鄉家受其殃<hi>徒當作徙</hi>
損　鄭澮有聲國亂失傾𢎞明早見止樂不能<lb/>
益　穿室鑿墻不直生訟褰衣涉河雖勢無功<lb/>
夬　胎卵胞乳長大成就君子萬年動有利得<lb/>
姤　五心乖離各引是非莫適為主道路塞壅<lb/>
萃　百柱載梁千嵗不僵大願輔福文武以昌<lb/>
升　營城洛邑周公所作世連三十年歴七百福佑豐<lb/>
<pb n="KR3g0029_WYG_004-23b"/>
　實堅固不落<hi>連當作運七當作八</hi>
困　從叔旅行食於東昌嘉伯悦喜與我芝香<lb/>
革　失耳聾蔽不曉聲味委以鼎俎方始亂憒<lb/>
鼎　訾娵開門鶴鳴彈冠文章進用舞韶和鸞三仁翼<lb/>
　政國無災殃<lb/>
震　遊魂六子百木所起三男從父三女隨母至已而<lb/>
　足各得其所<lb/>
艮　兩山崩使莘君娟好皇女長婦多孫衆子<lb/>
<pb n="KR3g0029_WYG_004-24a"/>
漸　黄虹之野賢君所在榮段為相國無災殃<lb/>
歸妹　穿鑿道路為君除舎開闢福門喜在我隣<lb/>
豐　商風數起天下昏晦旱魃為虐七凡兵作<lb/>
旅　自衞反魯時不我與氷炭異室仁道閉塞<lb/>
㢲　春陽生草夏長條枝萬物蕃滋充實益有<lb/>
兊　六蛇奔走奔入茂草驚於長住畏懼喙口<lb/>
渙　明月照夜使暗為晝國有仁賢君尊於故<lb/>
節　避地東走反入虎口制於爪牙骨於灰土<lb/>
<pb n="KR3g0029_WYG_004-24b"/>
中孚　傾迭不行弱走善僵孟縶無良失其寵光<lb/>
小過　十年俱見黄頭為首嵗尾民安國樂无咎<lb/>
既濟　望風入門來到我隣鋪吾養均<lb/>
未濟　登髙連返視失彌逺虎口不張害賊消亡<lb/>
　　革之第四十九<lb/>
革　馬眠長股宜行善市皆蒙福佑獲金三倍<lb/>
乾　髙原峻山阯大少泉草木林麓喜得所蓄<lb/>
坤　一門二闗結弭不便峻道異路日暮不到<lb/>
<pb n="KR3g0029_WYG_004-25a"/>
屯　憂患解除喜至慶來坐立懽門與樂為隣<lb/>
蒙　疎類異路心不相慕牝牛牡猳鰥無室家<lb/>
需　太王為父王季孝友文武聖明仁政興起旦隆四<lb/>
　國載福綏厚<lb/>
訟　臨河求鯉燕婉笑弭屏氣攝息不得鯉子<lb/>
師　買利求福莫如南國仁德所在金玉為寶<lb/>
比　白虎赤憤門觀王庭宫闕被甲大小出征天下煩<lb/>
　憒育不能嬰<lb/>
<pb n="KR3g0029_WYG_004-25b"/>
小畜　子車鍼虎善人危殆黄鳥悲鳴傷國無輔<lb/>
履　兩目失明入暮無光脛足跛步不可以行頓於丘<lb/>
　傍<lb/>
泰　羅網四張鳥無所翔征伐困極饑窮不食<hi>窮一作寒</hi>
否　伯夷叔齊貞㢘之師以德防患憂禍不存<hi>歸妹之臨泰之</hi>
　<hi>乾比之剝</hi>
同人　疾貧望幸使伯行販開牢擇羊多得大䍧<hi>夬之觀否</hi>
　<hi>之坎</hi>
<pb n="KR3g0029_WYG_004-26a"/>
大有　南山之楊其葉將將嘉樂君子為國寵光<lb/>
謙　東壁餘光數暗不明主母嫉妒亂我事業<lb/>
豫　迷行晨夜道多湛露沾濡襦袴重不可步<lb/>
隨　目瞤足動嘉喜有頃舉家蒙寵<lb/>
蠱　鷹鷂欲食雉兎困急延頸見尾為我所賊<lb/>
臨　鼻移在項枯葉傷生下枯上榮家擾不寧失其金<lb/>
　城<lb/>
觀　飛不逺去汝為内傷禄養未富終無災咎君善安<lb/>
<pb n="KR3g0029_WYG_004-26b"/>
　止<lb/>
噬嗑　倒基敗筥重舌作凶被髮長夜迷亂相誤深亡<lb/>
　吉居<lb/>
賁　亥午相錯敗亂緒業民不得作<lb/>
剝　野麋畏人俱入山谷命短不長為虎所得死於牙<lb/>
　腹<lb/>
復　秋冬探巢不得鵲鶵銜指北去愧我少姬<hi>觀之屯</hi>
无妄　雙鳧俱飛欲歸稻池經涉雚澤為矢所射傷我<lb/>
<pb n="KR3g0029_WYG_004-27a"/>
　胷臆<hi>屯履咸同</hi>
大畜　天門開闢牢户寥廓桎梏解脱拘囚縱釋<hi>小畜之泰</hi>
　<hi>蹇之謙</hi>
頤　尼父孔丘善釣鯉魚羅網一舉得獲萬頭富我家<lb/>
　居<hi>漸之明夷</hi>
大過　彭生為妖暴龍作災盜堯衣裳聚跖荷兵青禽<lb/>
　照夜三日夷亡<lb/>
坎　華言風語亂相誑誤終無凶事安寧如故<hi>咸之頤</hi>
<pb n="KR3g0029_WYG_004-27b"/>
離　延頸見足身困名辱欲隠避仇為害所滅<lb/>
咸　無足斷跟居處不安凶惡為殘君臣相得<hi>一作君臣得安</hi>
　<hi>和合於天保下奠上大相蒙湛</hi>
恒　三人俱行北求大䍧孟長病足借季負糧栁下之<lb/>
　貞不失驪黄<lb/>
遯　退飛見祥傷敗毁墜守小失大功名不遂<lb/>
大壯　持心懼怒善摇數動不安其處散渙府藏利得<lb/>
　無有<lb/>
<pb n="KR3g0029_WYG_004-28a"/>
晉　牽尾不前逆理失臣怒朔以奔<lb/>
明夷　禄如周公建國洛東父子俱封<lb/>
家人　君有八人信允篤敏為堯所舉<lb/>
睽　久隂霖雨泥塗行潦商人休止市空無有<lb/>
蹇　無足斷跟居處不安凶惡為殘<hi>夬之大過</hi>
解　馬蹄躓車婦惡破家青蠅汚白恭子離居<lb/>
損　噂噂所言莫如我垣懽樂堅固可以長安<hi>乾之困大有之</hi>
　<hi>屯</hi>
<pb n="KR3g0029_WYG_004-28b"/>
益　懿公淺愚不受深謀無援失國為狄所滅<lb/>
夬　騏驥緑耳章明造父夙伯奉獻衰續厥緒佐文成<lb/>
　伯為晉元輔<lb/>
姤　駕車十里求鮮魴鯉非其肆居自令後市<lb/>
萃　求麞嘉鄉惡地不行道止中返復還其牀<lb/>
升　使鳩負裝醉卧道傍不知何公竊我衣囊<lb/>
困　登崑崙入天門過糟丘宿玉泉開惠觀見仁君<lb/>
井　木為大牀患厭不起季伯夜行與善相逢<lb/>
<pb n="KR3g0029_WYG_004-29a"/>
鼎　烏孫氏女深目黒醜嗜欲不同過時無耦<lb/>
震　子鉏執麟春秋作隂元聖將終尼父悲心<hi>豫之大有</hi>
艮　灼火泉源釣魴山巔魚不可得火不肯燃<hi>鼎之旅</hi>
漸　天馬五道炎火久處往來上下作文約已衣枲絲<lb/>
　麻相隨笑歌凶惡如何<lb/>
歸妹　鴟鴞破斧冲人危殆賴旦忠德轉禍為福危傾<lb/>
　復立<hi>否之蠱同</hi>
豐　牡飛闗啟憂患大解不為身禍<lb/>
<pb n="KR3g0029_WYG_004-29b"/>
旅　石門晨門荷蕢食貧遁世隠居竟不逢時<lb/>
㢲　兎聚東郭衆犬俱獵圍缺不成無所能獲<lb/>
兊　三羊羣走雉兎驚駭非所畏懼自令勞苦<lb/>
渙　羽翮病傷無以為强宋公德薄敗於水泓<lb/>
節　姬姜稚叔三人偶食論仁議福以安王室<lb/>
中孚　精誠所在神人為輔德教亡患彌世長久三聖<lb/>
　仍事多受福祉<lb/>
小過　岐周海隅獨樂不憂可以避難全身保財<lb/>
<pb n="KR3g0029_WYG_004-30a"/>
既濟　孤獨特處莫為依輔心勞志苦<lb/>
未濟　顧望登臺意常欲逃買妾醜惡妻不安夫<lb/>
　　鼎之第五十<lb/>
鼎　積德之君仁政且温伊吕股肱國富民安<lb/>
乾　傾筐卷耳憂不能傷心思古人悲慕失母<lb/>
坤　郤叔賈貸行禄多悔利無所得<lb/>
屯　蹶足狂跛怪碎不行棄捐平人名字無申<lb/>
蒙　文王四乳仁愛篤厚子畜十男夭折無有<lb/>
<pb n="KR3g0029_WYG_004-30b"/>
需　容民畜衆不離其君<lb/>
訟　三雛相逐蠅墜釡中灌沸潦殪與母長决<lb/>
師　所望在外鼎令方來拭爵滌罍炊食待之不為季<lb/>
　憂<lb/>
比　陸居少泉髙山無雲車行千里塗汚爾輪亦為我<lb/>
　患<lb/>
小畜　東家殺牛汚臰腥臊神背西顧命絶衰周亳社<lb/>
　災燒宋人夷誅<hi>睽之明夷</hi>
<pb n="KR3g0029_WYG_004-31a"/>
履　長子入獄婦饋母哭霜降旬日嚮晦伏法<lb/>
泰　温山松栢常茂不落鳳凰以庇得其歡樂<lb/>
否　大屋之下朝多君子德施溥育宋受其福<lb/>
同人　羅張目列圍合有缺採捕無功魚鳥得脱<lb/>
大有　羔裘豹衣髙易我宇君子維好至老無憂<lb/>
謙　大頭明目載受福喜三雀飛來與祿相得<lb/>
豫　銷鋒鑄耜縱牛放馬甲兵解散夫婦相保<hi>晉同</hi>
隨　吉日車攻田弋獲禽宣王飲酒以告嘉功<lb/>
<pb n="KR3g0029_WYG_004-31b"/>
蠱　商人行旅資無所有貪貝逐利留連王市轘轅内<lb/>
　安君子何咎<lb/>
臨　火入井口陽芒生角犯歴天門窺見太㣲登上玉<lb/>
　牀家易其公<lb/>
觀　秋隼冬翔數被嚴霜甲兵充庭萬物不生雄父夜<lb/>
　鳴民擾大驚<lb/>
噬嗑　東行西步失其次舎乾侯野井昭君䘮居<lb/>
賁　腫脛病腹陷厠汚辱命短時極孤子哀哭<lb/>
<pb n="KR3g0029_WYG_004-32a"/>
剝　切膚近災虎絶我鬚小人横暴君子何災<lb/>
復　女室作毒為我心疾和弗能治晉人赴吉<lb/>
无妄　兵征大宛北出玉門與胡冦戰平城道西七日<lb/>
　絶糧身幾不全<lb/>
大畜　十子夫九莫適與居貞心不宣至今名孤<lb/>
頤　車行稻麥遂至家國樂土無災君子何憂<lb/>
大過　作室山根所以為安一夕崩巔破我甕飡<lb/>
坎　六人俱行各遺其囊黄鵠失珠無以為明<lb/>
<pb n="KR3g0029_WYG_004-32b"/>
離　伯蹇叔盲莫為守裝失我衣裘我是隂邦<lb/>
咸　褒寵溢尤敗政傾家覆我宗國秦滅周室<lb/>
恒　詭言譯語仇禍相得氷入炭室消滅不息<lb/>
遯　彭生為妖暴龍作災盜堯衣裳聚跖荷兵青禽照<lb/>
　夜三日夷亡<lb/>
大壯　朝暮日月四馬過隙嵗短期促時難再得<lb/>
晉　耳闕道䘮所為不成所求匪得<lb/>
明夷　申公患楚危不自安重耳出奔側䘮其魂<lb/>
<pb n="KR3g0029_WYG_004-33a"/>
家人　南上泰山困於空桑左沙右石牛馬無食<lb/>
睽　海隅遼右福禄所在柔嘉義禮九夷何咎<lb/>
蹇　陽春生長萬物茂壯垂秋布葉君子比德<lb/>
解　低頭竊視有所畏避行作不利酒酸魚敗衆莫貪<lb/>
　嗜<lb/>
損　左輔右弼金玉滿堂常盈不亡富如厫倉<hi>師之歸妹</hi>
益　坐朝垂軒據德宰民虞叔受命六合和親<lb/>
夬　東行西走䘮其犬馬南求驊騮失車林下<lb/>
<pb n="KR3g0029_WYG_004-33b"/>
姤　砥德礪材果當成周拜受大命封為齊侯<lb/>
萃　西逢王母慈我九子相對歡喜王孫萬户家蒙福<lb/>
　祉<lb/>
升　安坐玉牀聽韶行觴飲福萬嵗曰壽無疆<lb/>
困　登髙望家役事未休王事靡盬不得逍遥<lb/>
井　擊鼓陷陔不得相踰章甫文德福厭禍消<lb/>
革　追亡逐北呼還㓜叔至止而德復歸其室<lb/>
震　老猾大㺄東行盜珠困於噬敖幾不得去<lb/>
<pb n="KR3g0029_WYG_004-34a"/>
艮　禹召諸神南山㑹稽執玉萬國天下康安<hi>姤之臨</hi>
漸　忉忉怛怛如將不活黍稷之恩靈輒以存獲生保<lb/>
　年<hi>蒙之損</hi>
歸妹　俟叔興起季子富有照臨楚國蠻荆是安<lb/>
豐　白馬駿騮更生不休富我商人利得如丘<lb/>
旅　灼火泉源釣魴山巔魚不可得火不肯燃<hi>革之艮</hi>
㢲　避患東西反入禍門糟糠不足憂動我心<lb/>
兊　我王多寵商人惶恐生其禍心使我危殆終無災<lb/>
<pb n="KR3g0029_WYG_004-34b"/>
　咎<lb/>
渙　虎饑欲食見猬而伏禹通龍門避咎除禍元醜以<lb/>
　安<lb/>
節　安民呼池玉杯大案泉如白蜜一挹獲願<lb/>
中孚　雙鳬鴛鴦相隨羣行南至饒澤食魚與粱君子<lb/>
　樂長<hi>澤一作洋</hi>
小過　蔡侯朝楚留連江渚踰時歴月思其君后<lb/>
既濟　膠車駕東與雨相逢五楘解墮頽杌獨坐憂為<lb/>
<pb n="KR3g0029_WYG_004-35a"/>
　身禍<lb/>
未濟　螟蟲為賊害我稼穡盡禾殫麥秋無所得<hi>同人之節</hi>
　<hi>豫之謙</hi>
　　震之第五十一<lb/>
震　枯瓠不朽利以濟舟渡踰江海無有溺憂<lb/>
乾　陷塗溺水火燒我履憂患重累<lb/>
坤　旦生夕死名曰嬰鬼不可得祀<hi>小畜之升</hi>
屯　揚水潛鑿使石潔白衣素表朱遊戲臯澤得君所<lb/>
<pb n="KR3g0029_WYG_004-35b"/>
　願心志娛樂<hi>豫之大過</hi>
蒙　衆鳥所翔中有大怪九身無頭魂驚魄去不可以<lb/>
　居<lb/>
需　刖根枯株不生肌膚病在於心身以燋枯<lb/>
訟　府藏之富王以振貧捕魚河海罟網多得<hi>損之睽坎之大</hi>
　<hi>過</hi>
師　一莖九躔更用牽攣安明俯仰不得東西讚讞當<lb/>
　決日午被刑<lb/>
<pb n="KR3g0029_WYG_004-36a"/>
比　耋老鮐背齒牙動摇近地逺天下入黄泉<lb/>
小畜　羊舌叔虎野心善怒黷貨無厭以滅其身<lb/>
履　訏疑八子更相欺紿管叔善政不見邪期<lb/>
泰　絆逃不逺心與言反尼丘顧家茅簟朱華<lb/>
否　蜉蝣戴盆不能上山摇推<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>跛頓傷其顔<lb/>
同人　朝露不久為恩惠少膏澤欲盡咎在枯槁<lb/>
大有　河伯之功九州攸同載祀六百光烈無窮<lb/>
謙　三人北行大見光明道逢淑女與我驥子<lb/>
<pb n="KR3g0029_WYG_004-36b"/>
豫　金精耀怒帶劒過午徘徊髙庫宿於木下兩虎相<lb/>
　距弓弩滿野<lb/>
隨　江河淮海天之奥府衆利所聚可以富有安樂無<lb/>
　憂<lb/>
蠱　不虞之患禍至此門奄忽暴卒病傷我心<lb/>
臨　畫龍頭角文章未成甘言美語説譯無名<lb/>
觀　缺破不成胎卵不生不見兆刑<hi>晉之益</hi>
噬嗑　旁行不逺三里反復心多畏惡日中止舎<lb/>
<pb n="KR3g0029_WYG_004-37a"/>
賁　四凟不安兵革為患探我妻子家復饑寒<lb/>
剝　喜來如雲舉家蒙歡衆財君子嘉福盈門<hi>睽之豐</hi>
復　載金販狗利棄我走藏匿淵底折晦為咎<hi>艮之革</hi>
无妄　日中為市各抱所有交易貲賄函珠為寶心悦<lb/>
　歡喜<lb/>
大畜　日趨月步周遍次舎經歴致逺無有難處<lb/>
頤　陽明失時隂凝為憂主君哀泣䘮其元侯<lb/>
大過　年衰嵗暮精魂遊去形容消枯哀子相呼<lb/>
<pb n="KR3g0029_WYG_004-37b"/>
坎　少無功績老困失福跌行跛踦不知所立<lb/>
離　持心耀日善數摇動自東徂西不安其處渙散府<lb/>
　藏無有利得<lb/>
咸　齎貝贖狸不聽我辭繫於虎鬚牽不得來<hi>需睽否革同人</hi>
　<hi>否隨師</hi>
恒　老狼白獹長尾大胡前顛後躓岐人悦喜<lb/>
遯　背地相憎心志不同如火與金君猛臣懾虎行兎<lb/>
　伏<lb/>
<pb n="KR3g0029_WYG_004-38a"/>
大壯　夏臺羑里湯文厄處鬼侯歠醢岐人悦喜<lb/>
晉　牙孽生齒螳螂啟户幽人利貞鼓翼起舞<lb/>
明夷　烈女無夫閔思苦憂齊子無良使我心愁<lb/>
家人　踐履危難脱厄去患入福喜門見我大君<hi>我一作海</hi>
睽　折臂接手不能進酒析杞閑曠神怒弗喜<lb/>
蹇　蟻封户穴大雨將集鵲數起鳴牝鷄歎室相薨雄<lb/>
　文來到在道<lb/>
解　胡俗戎狄太隂所積涸洌沍寒君子不存<lb/>
<pb n="KR3g0029_WYG_004-38b"/>
損　翕翕<graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>
                    <graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>稍頽崩顛滅其令名身不得全<lb/>
益　螟蟲為賊害我稼穡盡禾殫麥秋無所得<lb/>
夬　三鳥飛來自我逢時俱行先至多得大利<lb/>
姤　龍馬上山絶無水泉喉唇燋乾渴不可言<lb/>
萃　春生子乳萬物蕃熾君子所集禍災不至<lb/>
升　王孫季子相與為友明允篤誠升擢薦舉<hi>大有之小過</hi>
困　六明並照政入有統秦楚戰國民受其咎<lb/>
井　蝃蝀充側佞人所惑女謁横行正道壅塞<lb/>
<pb n="KR3g0029_WYG_004-39a"/>
革　登崑崙入天門過糟丘宿玉泉開惠觀見仁君<hi>比之</hi>
　<hi>姤革之困</hi>
鼎　體重飛難未能越闗不離空垣<lb/>
艮　𤣥黄虺隤行者勞罷役夫憔悴踰時得歸<hi>乾之革師之臨</hi>
　<hi>得作不</hi>
漸　孔德如玉出於幽谷飛上髙木鼓其羽翼輝光照<lb/>
　國<hi>同人之坎</hi>
歸妹　火雖熾在吾後冦雖衆在吾右身安吉不危殆<lb/>
<pb n="KR3g0029_WYG_004-39b"/>
豐　旃裘羶國文禮不飾跨馬控弦伐我都邑<hi>豫之需</hi>
旅　被髮八十慕德獻服邊鄙不聳以安王國<lb/>
㢲　心得所好口常欲笑公孫蛾眉鷄鳴樂從<lb/>
兊　馬西負乘見邑之野并獲梁稻喜悦无咎<lb/>
渙　髙飛視下貪饕所在腐臭為患害於躬身<lb/>
節　東行西步失其次舎乾侯野井昭公喪居<hi>鼎之噬嗑</hi>
中孚　神鳥五彩鳳凰為主集於山谷使年嵗育<lb/>
小過　石門晨門荷蕢食貧遁世隠居竟不逢時<hi>革之旅</hi>
<pb n="KR3g0029_WYG_004-40a"/>
既濟　<graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>
                    <graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>齧齧貧鬼相責無有懽怡一日九結<lb/>
未濟　白日揚光雷車避藏雲雨不行為止其鄉<lb/>
　　艮之第五十二<lb/>
艮　君孤獨處單弱無輔名曰困苦輔心湧泉碌碌如<lb/>
　山<lb/>
乾　憂驚已深禍不為災安全以來<lb/>
坤　穿匏浥水搆鐵熒火勞疲力竭饑渴為禍<lb/>
屯　蹇牛折角不能載粟災害不避年嵗無榖<lb/>
<pb n="KR3g0029_WYG_004-40b"/>
蒙　邑將為墟居之憂危<lb/>
需　根刖樹殘花葉落去卒逢火焱隨風僵仆<lb/>
訟　元后貪欲窮極民力執政乖劣為夷所覆<lb/>
師　北山有黍使叔壽考東嶺多粟宜行賈市陸梁雄<lb/>
　雉所至利喜<lb/>
比　髙原峻山陸土少泉草木林麓嘉禾所災<lb/>
小過　辰次降婁王駕巡狩廣施德惠國安無憂<lb/>
履　<graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>
                    <graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嵗暮偏弊寵名復棄君衰於位<lb/>
<pb n="KR3g0029_WYG_004-41a"/>
泰　放銜委轡奔亂不制法度無常君失其位<lb/>
否　獨登西垣莫與笑言秋風多哀使我心悲<lb/>
同人　脛急股攣不可出門暮速羣旅必為身患<lb/>
大有　情偽難知使我偏頗小人在位雖聖何咎<lb/>
謙　黍稷醇醲敬奉山宗神嗜飲食甘雨嘉祥庶物蕃<lb/>
　茂時無災咎獨蒙福祉<lb/>
豫　公子王孫把彈攝丸發輒有獲室家饒足<lb/>
隨　隂升陽伏舜失其室元元赤子相餒不食<lb/>
<pb n="KR3g0029_WYG_004-41b"/>
蠱　七竅龍身造易八元法天則地順時施恩引和貴<lb/>
　長以富永存<lb/>
臨　逐狐東山水遏我前深不可涉失利後便<hi>姤之㢲漸之夬</hi>
　<hi>蒙之蠱</hi>
觀　銜命辱使不堪其事中墜落去更為負載<lb/>
噬嗑　温仁君子忠孝所在入閏為儀禍災不起<lb/>
賁　春多膏澤夏潤優渥稼穡熟成數獲百斛師行以<lb/>
　律霸功不逺<lb/>
<pb n="KR3g0029_WYG_004-42a"/>
剝　二女同室心不聊食首髮如蓬憂常在中<lb/>
復　築闕石顛立本泉源病疾不安老孤為隣<lb/>
无妄　欲避凶門反與禍隣顛覆不制痛薫我心<lb/>
大畜　踧行竊視有所畏避狸首伏藏以夜為利<lb/>
頤　八面九口長舌為斧斵破瑚璉殷商絶後<lb/>
大過　和氣相薄膏澤津液生我嘉榖<lb/>
坎　消金鑄兵雷車不行民安其鄉<lb/>
離　秦儀機言解其國患一説燕下齊相以權<lb/>
<pb n="KR3g0029_WYG_004-42b"/>
咸　旦奭輔王周德孔明越裳獻雉萬國咸寧<lb/>
恒　弱足刖跟不利出門賈市無過折亡為患<lb/>
遯　堅氷黄鳥常哀悲愁不見甘粒但覩藜蒿數驚鷙<lb/>
　鳥為我心憂<hi>乾之噬嗑益之大過</hi>
大壯　魂㣲惙惙屬纊聽絶豁然大通復更生活<lb/>
晉　隂生麞鹿䑕舞鬼谷靈龜陸處<hi>一云靈䑕陸處鬼哭䑕舞</hi>釡甑<lb/>
　草土人知敗國桀亂無緒<lb/>
明夷　鑿諸攻玉無不穿鑿龍體吾舉魯班為輔舞鳳<lb/>
<pb n="KR3g0029_WYG_004-43a"/>
　成形德象君子<lb/>
家人　山作天時陸為海口民不安處<lb/>
睽　東風啟户隠伏懽喜萌庶蒙恩復得我子<lb/>
蹇　華燈百枝植暗衰㣲精光欲盡命如灰糜<lb/>
解　三十無室寄伯桑中上宫長女不得樂同<lb/>
損　卵與石鬭麋碎無處勤而有悔出不得時<hi>勤疑作動</hi>
益　尋兵爭强失其貞良敗我殽鄉<lb/>
夬　虐除善疑難為攻醫驥窮鹽車困於銜御<lb/>
<pb n="KR3g0029_WYG_004-43b"/>
姤　操笱搏狸荷弓射魚非其器用自令心勞<lb/>
萃　葵丘之盟獻晉㑹庭見太宰辭後秦還興<lb/>
升　臏詐龎子夷竈書木伏兵卒發矢至如雨魏師驚<lb/>
　亂將獲為虜<lb/>
困　南行出城世得大福王姬歸齊賴其所欲以安邦<lb/>
　國<lb/>
井　冬采薇蘭地凍堅難雖利奔走暮無所得<hi>堅難一作氷堅</hi>
革　王喬無病狗頭不痛亡破失履乏我徒從<lb/>
<pb n="KR3g0029_WYG_004-44a"/>
鼎　宛馬疾步盲師坐御自不見路中止弗到<lb/>
震　求我難國亡去我北憂歸其域反為我賊<lb/>
漸　比目四翼安我邦國上下無思為我嘉福<lb/>
歸妹　八材既登以成嘉功尨降庭堅國無災凶<lb/>
豐　消弊穿空家莫為宗奴婢逃走子西父東為身作<lb/>
　凶<lb/>
旅　鳥舞國城邑懼卒驚仁德不修為下所傾<lb/>
㢲　五榖不熟民苦困急駕之南國嘉樂有得<lb/>
<pb n="KR3g0029_WYG_004-44b"/>
兊　黄裳建元病得在身福佑洋溢封為齊君賈市無<lb/>
　門富貴多飱<lb/>
渙　齊東郭廬嬪於洛都俊良美好利得萬倍<lb/>
節　安牀厚褥不得失宿棄我嘉宴困於南國投杼之<lb/>
　憂不成禍災<lb/>
中孚　内崩身傷中亂無恒雖有美粟不得其食<lb/>
小過　出門逢患與禍為怨更有挐刺傷我指端<lb/>
既濟　出入節持南北無憂行者即至在外歸來<lb/>
<pb n="KR3g0029_WYG_004-45a"/>
未濟　公孫駕車載遊東齊延陵説産遺季紵衣<lb/>
　　漸之第五十三<lb/>
漸　别離分散長子從軍稚叔就賊寡老獨安莫為種<lb/>
　𤓰<lb/>
乾　旦種榖豆暮成藿羮心之所願志快意惬<lb/>
坤　牡飛門啟憂患大解不為身禍<lb/>
屯　東山西山各自止安雖相登望竟未同堂<hi>姤之坤艮</hi>
蒙　衆鳥所翔中有大怪九身無頭魂驚魄去不可以<lb/>
<pb n="KR3g0029_WYG_004-45b"/>
　居<hi>震之蒙</hi>
需　交侵如亂民無聊賴追我濟西狄人便殫<lb/>
訟　麟鳳所翔國無咎殃賈市十倍復歸惠鄉<lb/>
師　鑿井求玉非卞氏宅身困名辱勞無所得<lb/>
比　文山鴻豹肥腯多脂王孫獲願載福巍巍<lb/>
小畜　周成之隆刑措除凶太宰費祐君子作仁<lb/>
履　珪璧琮璋執䞇見王百里甯戚應聘齊秦<hi>需之井否之訟</hi>
泰　穿空漏弊破桴殘缺陶弗能治瓦甓不鑿<lb/>
<pb n="KR3g0029_WYG_004-46a"/>
否　鴻飛循陸公出不復伯氏客宿<hi>損之蹇</hi>
同人　蝦蟇羣聚從天請雨雲雷連集應時輒下得其<lb/>
　所願<hi>大過之升</hi>
大有　先弱無子不能自理為民雖憂終不離咎管子<lb/>
　治國侯伯賔服乘輿八百尊我桓德<lb/>
謙　摇梅折枝與母别離絶不相知<lb/>
豫　盛中不絶衰老復拙盈滿减虧瘯<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>腯肥鄭昭失<lb/>
　國重耳興起<hi>一云盛去必衰羸去却肥鄭昭失國重耳得時</hi>
<pb n="KR3g0029_WYG_004-46b"/>
隨　聞虎入邑心欲逃匿走據陽德不見霍叔絶無憂<lb/>
　慝<lb/>
蠱　隨時逐便不失利門多獲得福富於封君<lb/>
臨　禹作神鼎伯益衒指斧斤既折憧立獨倚賣市不<lb/>
　售枯槁為禍<lb/>
觀　春鴻飛東以馬貨金利得十倍重載歸鄉<lb/>
噬嗑　金齒鐵牙壽考宜家年嵗有餘貪利者得雖憂<lb/>
　无咎<lb/>
<pb n="KR3g0029_WYG_004-47a"/>
賁　膏澤沐浴洗去汚辱振除災咎更與壽福<hi>浴一作德</hi>
剝　履堦登墀髙升峻巍福禄洋溢依天之威<lb/>
復　坤厚地德庶物蕃息平康正直以綏大福<lb/>
无妄　絶域異路多所畏惡使我驚惶思吾故處<lb/>
大畜　襁褓孩㓜冠𢃄成家出門如賔父母何憂<hi>遯之恒</hi>
頤　一尋百節綢繆相結其指詰屈不能解脱<lb/>
大過　鷹鸇獵食雉兎困極逃走見尾為人所賊<lb/>
坎　危坐至暮請求不得膏澤不降政戾民忒<lb/>
<pb n="KR3g0029_WYG_004-47b"/>
離　剛柔相呼二姓為家霜降既同惠我以仁<lb/>
咸　慈母念子饗賜德士蠻夷來服國人懽喜<lb/>
恒　良夫孔姬負悝登臺欒季不扶衞輒走逃<lb/>
遯　子長忠直季氏為賊禍及無嗣司馬失福<lb/>
大壯　節慶之德不涉亂國雖昧無光民受大福<lb/>
晉　驅羊南行與福相逢狼驚我馬虎盜我子悲恨自<lb/>
　咎<lb/>
明夷　尼父孔丘善釣鯉魚羅網一舉獲利萬頭富我<lb/>
<pb n="KR3g0029_WYG_004-48a"/>
　家居<lb/>
家人　本根不用華葉落去更為孤嫗<lb/>
睽　設罟捕魚反得居諸負困竭忠伍氏夷誅<lb/>
蹇　敏㨗亟疾如猿集木彤弓雖調終不能獲<lb/>
解　冠帶南行與福相期邀於嘉國拜位逢時<lb/>
損　年豐嵗熟政仁民樂禄入獲福<lb/>
益　築闕石巔立基水源疾病不安老孤無隣<lb/>
夬　逐狐東山水遏我前深不可涉失利後還<hi>蒙之蠱姤之㢲</hi>
<pb n="KR3g0029_WYG_004-48b"/>
　<hi>艮之臨</hi>
姤　麟子鳳雛生長嘉國和氣所居康樂温仁邦多聖<lb/>
　人<lb/>
萃　西行求玉莫得卞璞反得凶惡使我驚惑<lb/>
升　心狂志悖聽視聾盲正命無常下民多孽<lb/>
困　髙國少子才略美好求我長女賤薄不與反得醜<lb/>
　惡後乃大悔<hi>噬嗑之夬</hi>
井　逶迤髙源家伯妄施亂其在官<lb/>
<pb n="KR3g0029_WYG_004-49a"/>
革　謝恩拜德東歸吾國歡樂有福<lb/>
鼎　鷄鳴同舉思配無家執佩持鳬莫使致之<lb/>
震　凶重憂慮身受誅罪神不能解<lb/>
艮　虎豹熊羆遊戲山谷仁賢君子得其所欲<hi>謙之中孚</hi>
歸妹　海隅遼右福禄所至柔嘉蒙祉尤夷何咎<lb/>
豐　華首之山仙道所遊利以居止長無咎憂<hi>謙之井</hi>
旅　甲乙戊庚隨時轉行不失常節萌芽律屈咸逹生<lb/>
　出各順其類<hi>歸妹之同人</hi>
<pb n="KR3g0029_WYG_004-49b"/>
㢲　跂躓未起失利後市不得鹿子<lb/>
兊　惟恃自負不志於下血從地出誅罰失理<lb/>
渙　江河淮海天之都市商人受福國家饒有<lb/>
節　節情省慾賦歛有度家給人足且貴且富<lb/>
中孚　牝馬鳴呴求呼其潦雲雨大會流成河海<lb/>
小過　日月之塗所行必到無有患故<lb/>
既濟　乘風而舉與飛鳥俱一舉千里見吾愛母<hi>明夷之鼎</hi>
未濟　隂配陽事卧木反立君子攸行䘮其官職<lb/>
<pb n="KR3g0029_WYG_004-50a"/>
　　歸妹之第五十四<lb/>
歸妹　堅氷黄鳥常悲哀鳴不見甘粒但歡藜荆數驚<lb/>
　鷙鳥為我心憂<lb/>
乾　荆木冬生司冦緩刑威權在下國亂且傾<lb/>
坤　喘牛傷暑弗能耕畆草萊不闢年嵗無有<lb/>
屯　魚欲負流衆不同心至德潛伏<lb/>
蒙　春耕有息秋入利福獻豜大豭以樂成功<lb/>
需　生有聖德上配太極皇靈建中授我以福<hi>家人之需</hi>
<pb n="KR3g0029_WYG_004-50b"/>
訟　右撫琴頭左手援帶凶訟不已相與相戾失利而<lb/>
　歸<lb/>
師　炙魚拈斗隂倚碩䑕舌不思味譏發為祟笮不得<lb/>
　去<lb/>
比　申酉説服牛馬休息君子以安勞者得懽<lb/>
小畜　堯門尹爵聖德增益使民不疲安無怵惕<lb/>
履　孤公寡婦獨宿悲苦目張耳鳴莫與笑語<hi>訟之歸妹</hi>
泰　外得好畜相與嫁娶仁賢集聚諮詢厥事傾奪我<lb/>
<pb n="KR3g0029_WYG_004-51a"/>
　城使家不寧<lb/>
否　煎砂盛暑鮮有不朽去河三里敗我利市老手育<lb/>
　馬去之何悔<lb/>
同人　甲乙戊庚隨時轉行不失常節萌芽律屈咸逹<lb/>
　出生各樂其類<hi>漸之旅</hi>
大有　依宵夜遊與君相遭除解煩惑使心不憂<lb/>
謙　無有絶明巧言為讒覆白汚玉顔叔哀音<lb/>
豫　逐利三年利走如神展轉東西如鳥避丸<lb/>
<pb n="KR3g0029_WYG_004-51b"/>
隨　隄防壊決河水泛溢傷害稼穡民流去室君孤獨<lb/>
　宿没溺我邑<lb/>
蠱　隂陽隔塞許嫁不答旄丘新臺悔往歎息<hi>晉之无妄</hi>
臨　伯夷叔齊貞廉之師以德防患憂禍不存<hi>泰之乾革之否</hi>
　<hi>比之剝</hi>
觀　陽為狂悖拔劍自傷為身生殃<hi>明夷之井</hi>
噬嗑　進士為官不苦服田獲壽保年<lb/>
賁　耕石不生弃禮無名縫衣失針襦袴弗成<lb/>
<pb n="KR3g0029_WYG_004-52a"/>
剝　靈龜陸處一旦失所伊子復耕桀亂無輔<lb/>
復　室當原口漂溺為海財産殫盡衣食無有<lb/>
无妄　鷄方啄粟為狐所逐走不得食惶懼喘息<lb/>
大畜　家在海隅繞旋深流豈敢憚行無木以趨<lb/>
頤　他山之錯與璆為仇來攻吾城傷我肌膚國家騷<lb/>
　憂<hi>明夷之井</hi>
大過　弊鏡無光不見文章少女不嫁棄於其公<lb/>
坎　大蛇巨魚相輔殺之君臣隔塞郭公失廬<lb/>
<pb n="KR3g0029_WYG_004-52b"/>
離　絶世無嗣福禄不存精神渙散離其躬身<lb/>
咸　文君之德養人致福年無胎夭國富民寶憂者之<lb/>
　望曾參盜息<lb/>
恒　合歡之國喜為我福東岳南山朝濟成恩<lb/>
遯　憂人之患履悖易顔為身禍殘率身自守與喜相<lb/>
　抱長子成考封受福祐<lb/>
大壯　太公避紂七十隠處卒逢聖文為王室輔<hi>明夷之坤</hi>
晉　江漢上流政逆民憂隂代其陽雌為雄公<lb/>
<pb n="KR3g0029_WYG_004-53a"/>
明夷　縮縮亂絲舉手為災越畆逐兎濡其衣袴<lb/>
家人　臭彘腐木與狼相輔亡夫失子憂及父母<lb/>
睽　刲羊不當女執空筐兎跛鹿踦縁山墜墮讒佞亂<lb/>
　作<lb/>
蹇　拔劍傷手見敵不喜良臣無佐困憂為咎<lb/>
解　三羖五䍧相隨俱行迷入空澤循入直北經涉六<lb/>
　駁為德傷敗<lb/>
損　爭鷄失羊亡其金囊利得不長陳蔡之患賴楚以<lb/>
<pb n="KR3g0029_WYG_004-53b"/>
　安<hi>恒之夬</hi>
益　三灑負衡南取芷香秋蘭芬馥盈滿神匱利我仲<lb/>
　季<lb/>
夬　孟春己丑哀呼仲父明德訖終亂虐滋起<lb/>
姤　履不容足南山多葉家有芝蘭乃無病疾<hi>葉一作草</hi>
萃　三足無頭弗知所之心在精傷莫使為明不見日<lb/>
　光<lb/>
升　戴堯扶禹從喬彭祖西過王母道路夷易無敢難<lb/>
<pb n="KR3g0029_WYG_004-54a"/>
　者<hi>師之離</hi>
困　式㣲式㣲憂禍相半隔以巖山室家分散<lb/>
井　靈龜陸處一旦失所伊子復耕桀亂無輔<lb/>
革　仁德覆洽恩及異域澤及殊方禍災隠伏蠶不作<lb/>
　室寒無所得<lb/>
鼎　夏麥<graphic n="KR1855" url="https://raw.githubusercontent.com/kanripo/KR-Gaiji/master/images/KR1855.png" mimeType="image/png"/>
                    <graphic n="KR1855" url="https://raw.githubusercontent.com/kanripo/KR-Gaiji/master/images/KR1855.png" mimeType="image/png"/>霜擊其芒疾君敗國使年夭傷<lb/>
震　火雖熾在吾後冦雖多在吾右身安吉不危殆<hi>震之</hi>
　<hi>歸妹大有之需</hi>
<pb n="KR3g0029_WYG_004-54b"/>
艮　遼逺絶路客宿多悔頑嚚相聚生我畏惡<hi>明夷之小畜</hi>
漸　懸懸南海去家萬里飛兎褭駿一日見母除我憂<lb/>
　悔<lb/>
豐　困而後通難厄不窮終得其願姬姜相從<lb/>
旅　西賈巴蜀寒雪已没欲前不得還反空室<lb/>
㢲　作新初陵爛焰難登三駒推車躓頓傷頤<lb/>
兊　延頸望酒不入我口深目自苦利得無有幽人悦<lb/>
　喜<lb/>
<pb n="KR3g0029_WYG_004-55a"/>
渙　仲春孟夏和氣所舎生我喜福國無殘賊<lb/>
節　張網捕鳩兎離其災雌雄俱得為罝所賊<hi>離當作罹</hi>
中孚　三人俱行一人言北伯仲欲南少叔不得中欲<lb/>
　分道爭鬭相賊<lb/>
小過　然諾不行欺紿誤人使我露宿夜歸温室神怒<lb/>
　不直鬼擊其目欲求福利適反自賊<hi>恒之觀</hi>
既濟　陳辭逹誠使安不傾增禄益壽以成功名<hi>明夷之晉</hi>
未濟　火燒公牀家破滅亡然得安昌先憂後䘮<lb/>
<pb n="KR3g0029_WYG_004-55b"/>
　　豐之第五十五<lb/>
豐　情懦行賈徑涉山阻與狄為市不憂危殆利得十<lb/>
　倍<lb/>
乾　鼎足承德嘉謀生福為王間庭得心所欲<hi>晉之大壯</hi>
坤　曳綸江海釣魴與鯉王孫列俎以饗仲友<lb/>
屯　東山臯落叛逆不服興師征討恭子敗覆<lb/>
蒙　千里騂駒為王服車嘉其驪榮君子有成<lb/>
需　三龍北行道逢六狼莫宿中澤為禍所傷<lb/>
<pb n="KR3g0029_WYG_004-56a"/>
訟　天災所遊凶不可居轉徙獲福留止危憂<lb/>
師　狐狸雉兎畏人逃去分走竄匿不知所處<hi>益之解睽之大</hi>
　<hi>有</hi>
比　雨師娶婦黄巖季子成禮既婚相呼南上膏潤下<lb/>
　土年嵗大有<hi>損之益井之坤恒之晉本卦之大過</hi>
小畜　外棲野䑕與雉為伍瘡痍不息即去其室<lb/>
履　天命絶後孤傷無主彷徨兩社獨不得酒<lb/>
泰　鵠思其雄欲隨鳳東順理羽翼出次日中傾流北<lb/>
<pb n="KR3g0029_WYG_004-56b"/>
　邑反復其室<hi>明夷之益需之離益之觀</hi>
否　蜲蛇九子長尾不殆均明光澤燕自受福<lb/>
同人　日走月步趨不同舎夫妻反目君主失國<hi>小畜之同</hi>
　<hi>人謙之睽</hi>
大有　定房户室括薪除毒文德淵府害不能賊<hi>一作宣房</hi>
　<hi>户室括卿深毒</hi>
謙　東齊郭廬嫁於洛都俊良美好多好讓主利得過<lb/>
　倍<lb/>
<pb n="KR3g0029_WYG_004-57a"/>
豫　病篤難醫和不能治命期終訖下即蒿里<hi>臨之益</hi>
隨　開郭聚業王迹所起姬德七百振以八子<lb/>
蠱　豐年多儲河海饒魚商客善賈大國富有<lb/>
臨　鵠求魚食過彼食邑繒加我頸繳挂羽翼欲飛不<lb/>
　能為羿所得<lb/>
觀　望城抱子見邑不殆公孫上堂文君悦喜<lb/>
噬嗑　左指右麾邪侈靡靡執節無良靈君以亡<lb/>
賁　日中為市各持所有交易資賄函珠懐寶心悦歡<lb/>
<pb n="KR3g0029_WYG_004-57b"/>
　喜<hi>泰之升</hi>
剝　山没丘浮陸為水魚燕雀無廬<lb/>
復　馬服長股宜行善市蒙祐諧偈獲利五倍<hi>一作終日在市詰朝</hi>
　<hi>獲利既享嘉福得久乃幾</hi>
无妄　三狸捕䑕遮遏前後死於國城不得脱走<hi>離之遯</hi>
大畜　鬼舞國社嵗樂民喜臣禮於君子孝於父<lb/>
頤　慈母望子遥思不已乆客外野我心悲苦<lb/>
大過　雨師娶婦黄巖季子成禮既婚相呼南上膏潤<lb/>
<pb n="KR3g0029_WYG_004-58a"/>
　下土年嵗大有<hi>損之益恒之晉井之坤本卦之比</hi>
坎　兩狗圍室相咬爭食枉矢西流射我暴國髙宗伐<lb/>
　鬼三年乃服<lb/>
離　早霜晚雪傷禾害麥損功棄力饑無可食<hi>離之蠱</hi>
咸　腐臭何在青繩集聚變白為黒敗亂邦國君為臣<lb/>
　逐失其寵光<lb/>
恒　牽羊不前與心戾旋聞言不信誤紿丈人<hi>一云言語不富</hi>
　<hi>誤詒丈人</hi>
<pb n="KR3g0029_WYG_004-58b"/>
遯　甘忍利害還相克敵商子酷刑鞅䘮厥身<lb/>
大壯　刲羊不當血少無羮女執空筐不得桑根<hi>隨之艮</hi>
晉　<graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>
                    <graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貧鬼相責無有歡怡一日九結<hi>震之既濟</hi>
明夷　兩足四翼飛入嘉國寧我伯姊子母相得<hi>賁之同人</hi>
家人　文山紫芝雍梁朱草生長和氣王以為寶公尸<lb/>
　侑食福禄來處<lb/>
睽　絶世遊魂福禄不存精神渙散離其躬身<lb/>
蹇　北辰紫宫衣冠立中含𢎞建德常受大福<lb/>
<pb n="KR3g0029_WYG_004-59a"/>
解　伯蹇叔盲莫為守株失我衣裘代爾隂鄉<hi>鼎之離</hi>
損　兩女共室心不聊食亂髮如蓬憂常在中<hi>艮之剝</hi>
益　去辛就蓼毒愈酷甚避穽遇坑憂患日生<lb/>
夬　初病終凶季為死䘮不見光明<lb/>
姤　三鳥飛來自到逢時俱行先至多得大利<hi>同人之夬</hi>
萃　鹿食山草不思邑里雖久无咎<lb/>
升　羊腸九縈相摧併前止須王孫乃能上天<hi>損之夬履之師</hi>
　<hi>蠱之剝臨之㢲</hi>
<pb n="KR3g0029_WYG_004-59b"/>
困　管仲遇桓得其願歡膠日殺糾振冠無憂笑戲不<lb/>
　莊空言妄行<hi>明夷之旅</hi>
井　桀跖並處民困愁苦旅行遲遲留連齊魯<hi>復之離</hi>
革　魂孤無室銜損不食盜張氏饋見敵失肉<lb/>
鼎　讒言亂國覆是為非伯竒乖離恭子憂哀<hi>㢲之觀</hi>
震　衞侯東遊惑於少姬亡我考妣久迷不來<hi>乾之升旅之師</hi>
艮　鷄鳴同興思配無家執佩持鳧莫使致之<hi>漸之鼎</hi>
漸　義不勝情以欲自縈覬利危躬摧角折頸<hi>坤之豐復之坤</hi>
<pb n="KR3g0029_WYG_004-60a"/>
　<hi>小過之升</hi>
歸妹　臣尊主卑權力日衰侵奪無光三家逐公<hi>升之㢲</hi>
旅　叔仲善賈與喜為市不憂危殆利得十倍<lb/>
㢲　六蛇奔走俱入茂草驚於長路畏懼啄口<hi>井之兊中孚之</hi>
　<hi>家人</hi>
兊　水壊我里東流為海鳧鼈讙囂不可安居<hi>旅之歸妹</hi>
渙　飛不逺去卑厮内侍禄食未富<hi>渙之大畜</hi>
節　隂變為陽女化為男治道大通君臣相承<hi>屯之離未濟之</hi>
<pb n="KR3g0029_WYG_004-60b"/>
　<hi>夬渙之旅</hi>
中孚　踐履危難脱厄去患入福喜門見誨大君<hi>震之家人</hi>
　<hi>兊之乾</hi>
小過　網宻綱縮動益慼急困不得息<lb/>
既濟　負牛上山力劣行難烈風雨雪遮遏我前中道<lb/>
　復還憂者得歡<hi>同人之无妄訟之剝旅之睽</hi>
未濟　喁喁嘉草思降甘雨景風升上沾洽時澍生我<lb/>
　禾稼<lb/>
<pb n="KR3g0029_WYG_004-61a"/>
　　旅之第五十六<lb/>
旅　羅網四張鳥無所翔征伐困極饑渴不食<hi>革之㤗兊之小</hi>
　<hi>過</hi>
乾　寄生無根如過浮雲立本不固斯須落去更為枯<lb/>
　樹<hi>小畜之蠱</hi>
坤　人無定法綬降牛出蛇雄走趨陽不制隂宜其家<lb/>
　困<lb/>
屯　衆鳥所翔中有大怪九身無頭魂驚魄去不可以<lb/>
<pb n="KR3g0029_WYG_004-61b"/>
　居<hi>漸之蒙</hi>
蒙　封豕溝瀆灌潰國邑人宿口中民多病疾<lb/>
需　奮翅鼓翼翺翔外國逍遥徙倚來歸温室<hi>損之觀</hi>
訟　秋蠶不成冬種不生設王逆理棄其寵名<lb/>
師　衞侯東遊惑於少姬亡我考妣久迷不來<hi>乾之升豐之震</hi>
比　鳥會雀合與惡相得鴟鴞相酬為心所賊<lb/>
小畜　鳴鷄無距與雀格鬬翅折目盲為仇所傷<lb/>
履　木生内蠧上下相賊禍亂我國<lb/>
<pb n="KR3g0029_WYG_004-62a"/>
泰　延陵適魯觀樂太史車鄰白顛知秦興起卒兼其<lb/>
　國一統為主<hi>坎之剝大畜之離</hi>
否　輔相之好無有休息時行雲集所在遇福<lb/>
同人　牀傾簀折屋漏垣缺季姬不惬<lb/>
大有　東入海口循流北走一髙一下五邑失主七夜<lb/>
　六日死於水浦<hi>睽之蹇</hi>
謙　羣虎入邑求索肉食大人守禦君失其國<lb/>
豫　四亂不安東西為患退身止足無出邦域乃得完<lb/>
<pb n="KR3g0029_WYG_004-62b"/>
　全賴其生福<hi>大有之睽</hi>
隨　叔肸抱寃祁子自邑乘遽解患羊舌以免賴其生<lb/>
　全<hi>蹇之乾</hi>
蠱　延頸望酒不入我口深目自苦利得無有<hi>訟之益履之萃</hi>
臨　仁政之德參參日息成都就邑日受厥福<hi>㢲之屯</hi>
觀　牽頭擊尾屈折幾死彫世無仁不知所歸<hi>升之大畜</hi>
噬嗑　教羊逐兎使魚捕䑕任非其人費日無功<hi>需之噬嗑</hi>
賁　生角有尾張孽制家排揚逐狐張氏易公憂禍重<lb/>
<pb n="KR3g0029_WYG_004-63a"/>
　凶<lb/>
剝　去安就危墜陷井池破我玉螭<lb/>
復　茹芝餌黄飡飲玉英與神流通長無憂凶<hi>既濟之蹇</hi>
无妄　體重飛難未能越闗不離室垣<hi>震之鼎</hi>
大畜　巢成樹折傷我彝器伯踒叔跌亡羊乃追<lb/>
頤　六人俱行各遺其囊黄鵠失珠無以為明<hi>賁之噬嗑</hi>
大過　播枝遷岐與母分離絶不相知<hi>大有之坤</hi>
坎　迎福開户喜隨我後曹伯愷悌為宋國主<lb/>
<pb n="KR3g0029_WYG_004-63b"/>
離　既癡且狂兩目又盲箕踞坐喑名為無用<lb/>
咸　金梁鐵柱十年牢固完全不腐聖人安處<lb/>
恒　裹糗荷糧與跖相逢欲飛不得為網所獲<lb/>
遯　彭生為妖暴龍作災盜堯衣裳聚跖荷兵青禽照<lb/>
　夜三旦夷亡<hi>鼎之遯比之蒙</hi>
大壯　褐夫老婦不能生子鰥寡居處<lb/>
晉　鷦鷯竊脂巢於小枝摇動不安為風所吹内寒飄<lb/>
　摇常憂殆危<lb/>
<pb n="KR3g0029_WYG_004-64a"/>
明夷　素車木輿不任負重王子出征憂疑為咎<lb/>
家人　土陷四維安平不危利以居止保其玉女<lb/>
睽　負牛上山力劣行難烈風雨雪遮遏我前中道復<lb/>
　還<hi>訟之剝</hi>
蹇　金城鐡郭上下同力政平民親冦不敢賊<lb/>
解　清潔淵塞為讒所言證訓詰情繫於枳温甘棠聽<lb/>
　斷昭然蒙恩<hi>師之蠱</hi>
損　臯陶聽理岐伯悦喜西登華道東歸无咎<lb/>
<pb n="KR3g0029_WYG_004-64b"/>
益　低頭竊視有所畏避行作不利酒酸魚敗衆莫貪<lb/>
　嗜<hi>鼎之解</hi>
夬　十雉百雛常與母俱抱鷄搏虎誰肯為娛<lb/>
姤　髙阜山陵峻阤顛崩為國妖祥元后以薨<lb/>
萃　六鷁退飛為襄敗祥陳師合戰左股疾傷遂以崩<lb/>
　薨霸功不成<hi>蹇之蠱</hi>
升　異國殊俗情不相得金木為仇酋賊擅役<hi>家人之未濟</hi>
困　鴉噪庭中以戒災凶重門擊柝儕憂暴客<lb/>
<pb n="KR3g0029_WYG_004-65a"/>
井　慈母赤子享賜得士獲夷服除以安王家側陋逢<lb/>
　時<hi>除疑作徐</hi>
革　迹造惡人使德不通炎旱為殃年榖大傷<hi>迹造作遷延坤</hi>
　<hi>之大有</hi>
鼎　躬履孔德以帶束帶文王燎獵呂尚獲福號稱太<lb/>
　師封建齊國<lb/>
震　征將止惡鼓鼙除賊慶仲奔莒子般獲福<lb/>
艮　良夫淑女配合相保多孫壽子懽樂長久<lb/>
<pb n="KR3g0029_WYG_004-65b"/>
漸　逶迤四牡思念父母王事靡盬不得安處<hi>渙之復</hi>
歸妹　水壊我里東流為海龜鼉讙囂不得安居<hi>豐之兊</hi>
豐　束帛戔戔賻我盂空徴召送君處號易子<lb/>
㢲　乾行大德覆贍六合嘔喣成熟使我福德<lb/>
兊　秦併六國更相克賊獲惠質圉鄭被其咎<lb/>
渙　晦昧昏㝠君無紀綱甲子成亂簡公䘮亡<lb/>
節　三足無頭弗知所之心狂精傷莫使為明不見日<lb/>
　光<hi>小畜之復</hi>
<pb n="KR3g0029_WYG_004-66a"/>
中孚　長夜短日隂為陽賊萬物空枯藏於北陸<hi>夬之明夷</hi>
　<hi>謙之漸</hi>
小過　依宵夜遊與君相遭除煩解惑使我無憂<hi>無或作先</hi>
　<hi>歸妹之大有</hi>
既濟　逐鹿南山知我入門隂陽和調國無災殘長子<lb/>
　出逃須其仁君<hi>逃一作迎</hi>
未濟　請騁作耳嗇不我與驅我父母<lb/>
　　㢲之第五十七<lb/>
<pb n="KR3g0029_WYG_004-66b"/>
㢲　温山松栢常茂不落鸞鳳以芘得其歡樂<hi>鼎之泰需之坤</hi>
　<hi>否之恒</hi>
乾　采唐沬鄉要我桑中失信不會憂在鉤帶<hi>无妄之恒師之</hi>
　<hi>噬嗑</hi>
坤　有鳥飛來集于宫樹鳴聲畏惡主將出去<hi>屯之夬</hi>
屯　仁政之德參參日息成都就邑日受厥福<lb/>
蒙　他山之錯與璆為仇夾攻吾城傷我肌膚邦家騷<lb/>
　憂<hi>明夷㢲蒙</hi>
<pb n="KR3g0029_WYG_004-67a"/>
需　齎貝贖狸不聽我辭繫於虎鬚牽不得來<hi>震之咸萃之蹇</hi>
　<hi>否之革隨之師</hi>
訟　一簧兩舌佞言諂語三姦成虎曾母投杼<hi>師之乾</hi>
師　薄行搔尾逐雲涂水汚泥為陸下田宜稷<lb/>
比　天門九重澤内難通明登到莫不見神公<lb/>
小畜　闇昧不明耳聾不聰陷入深淵滅頂成凶<hi>兊之井</hi>
履　霧露早霜日暗不明隂陽孽疾年榖大傷<lb/>
泰　三階土廓德義明堂交讓往來享燕相承箕伯朝<lb/>
<pb n="KR3g0029_WYG_004-67b"/>
　王錫我𤣥黄<lb/>
否　爭鷄失羊利得不長陳蔡之患賴楚以安<lb/>
同人　天旱水涸枯槁無澤未有所獲<lb/>
大有　陶朱白圭善賈息貲公子王孫富利不貧<lb/>
謙　龜厭江海陸行不止自令枯槁失其都市憂悔无<lb/>
　咎<lb/>
豫　黄鳥採蓄既嫁不答念吾父兄思復邦國<lb/>
隨　田䑕野雛意當欲逃拘制籠檻不得動摇<hi>夬之謙需之隨</hi>
<pb n="KR3g0029_WYG_004-68a"/>
蠱　平國不君夏氏作亂烏號竊發靈公殞命<hi>既濟之噬嗑臨</hi>
　<hi>之晉</hi>
臨　巨蛇大鰌戰於國郊上下閉塞君主走逃<hi>剝之艮</hi>
觀　讒言亂國覆是為非伯竒留離恭子憂哀<hi>豐之鼎</hi>
噬嗑　鬱映不明為隂所傷衆霧集聚共奪日光<lb/>
賁　望城抱子見邑不殆公孫上堂大君歡喜<lb/>
剝　三蟲為蠱剗迹無與勝母盜泉君子弗處<hi>姤之觀觀之困</hi>
復　車馳人趨卷甲相求齊魯冦戰敗於犬丘<hi>復之小畜明夷</hi>
<pb n="KR3g0029_WYG_004-68b"/>
　<hi>之兊</hi>
无妄　欲訪子車善相欺紿桓叔相迎不見所期<lb/>
大畜　爭雉失羊亡其金囊利得不長陳蔡之患賴楚<lb/>
　以安<hi>歸妹之損</hi>
頤　嵗莫花落陽入隂室萬物伏匿利不可得<lb/>
大過　晨風文翰大舉就温過我成邑羿無所得<hi>大壯之震</hi>
　<hi>小畜之革大過之豫</hi>
坎　持鵠抱子見蛇何咎室家俱在不失其所<lb/>
<pb n="KR3g0029_WYG_004-69a"/>
離　隠隠大雷霶霈為雨有女癡狂驚駭隣里<lb/>
咸　無足斷跟居處不安凶惡為患<hi>革之蹇</hi>
恒　破筐敝筥棄損於道不復為寶<lb/>
遯　三鷄啄粟十雛從食饑鳶卒擊亡其兩叔<hi>中孚之頤作八</hi>
　<hi>雛從食</hi>
大壯　乘車七百以明文德踐土葵丘齊晉受福<hi>兊之剝</hi>
晉　百足俱行相輔為强三聖翼事王室寵光<hi>屯之履晉之坤</hi>
　<hi>遯之復井之履</hi>
<pb n="KR3g0029_WYG_004-69b"/>
明夷　典䇿法書藏在蘭臺雖遭潰亂獨不遇災<hi>坤之大畜</hi>
　<hi>大有之恒中孚之恒</hi>
家人　西誅不服恃强負力倍道奔敵師徒敗覆<hi>益之同人</hi>
　<hi>需之屯</hi>
睽　春陽生草夏長條肄萬物蕃滋充實益有<hi>井之㢲</hi>
蹇　磝磽秃白不生黍稷無以供祭祗靈代祀<lb/>
解　褰衣涉河澗流浚多幸賴舟子濟脱無他<hi>坤之萃蹇之師</hi>
損　宜行賈市所求必倍載喜抱子與利為友<hi>未濟之益大過</hi>
<pb n="KR3g0029_WYG_004-70a"/>
　<hi>之恒</hi>
益　兄征東燕弟伐遼西大克勝還封君河間<lb/>
夬　初雖驚惶後乃無傷受其福慶相孝為王<lb/>
姤　隨風乘龍與利相逢田獲三倍商旅有功憧憧之<lb/>
　邑長安無他<lb/>
萃　魚擾水濁冦圍吾邑城危不安驚恐狂惑<lb/>
升　雖塞復通履危不凶保其明功以道立宗<lb/>
困　坤厚地德庶物蕃植平康正直以綏大福<hi>泰之解賁之履</hi>
<pb n="KR3g0029_WYG_004-70b"/>
　<hi>渙之解漸之復</hi>
井　山水暴怒壊梁折柱稽難行旅留連愁苦<hi>咸之豫</hi>
革　使燕築室身不庇宿家無聊賴織我衣服<lb/>
鼎　矢石所射襄公㾐據吳子巢門傷病不治<lb/>
震　日月運行一寒一暑榮寵赫赫不可得保顛隕墜<lb/>
　墮更為士伍<hi>中孚之晉</hi>
艮　宫門悲鳴臣圍其君不得東西<lb/>
漸　戴盆望天不見星辰顧小失大福逃墻外<hi>賁之蒙小過之</hi>
<pb n="KR3g0029_WYG_004-71a"/>
　<hi>蠱</hi>
歸妹　天之所明禍不遇家反目相逐終得和美<lb/>
豐　天隂霖雨塗行泥潦商人休止市無所有<hi>革之睽升之困</hi>
　<hi>夬之大過</hi>
旅　善門福喜增累盛熾日就有得宜其家國<lb/>
兊　南山之楊華葉鏘鏘嘉樂君子為國寵光<hi>革之大有</hi>
渙　畫龍頭頸文章未成甘言美語詭辭無名<hi>升之蒙蒙之噬</hi>
　<hi>嗑家人之賁</hi>
<pb n="KR3g0029_WYG_004-71b"/>
節　嬰兒孩子未有知識彼童而角亂我政事<lb/>
中孚　隂作大姦欲君勿言鴻鵠利口發其禍亂荆季<lb/>
　懐憂張伯被患<lb/>
小過　德之流行利之四鄉雨師灑道風伯逐殃巡狩<lb/>
　封禪以告成功<hi>萃之比益之復</hi>
既濟　禹將為君裝入崑崙稍進陽光登見温湯功德<lb/>
　昭明<lb/>
未濟　五岳四瀆含潤為德行不失理民賴恩福<hi>恒之井頤</hi>
<pb n="KR3g0029_WYG_004-72a"/>
　<hi>之明夷離之恒</hi>
　　兊之第五十八<lb/>
兊　班馬還師以息勞疲役夫嘉言入户見妻<hi>觀之既濟賁之</hi>
　<hi>蠱剝之復</hi>
乾　踐履厄難脱去危患入福喜門見誨大君<hi>震之家人豐之</hi>
　<hi>中孚</hi>
坤　子鉏執麟春秋作隂元聖將終尼父悲心<hi>訟之同人豫之</hi>
　<hi>大有革之震</hi>
<pb n="KR3g0029_WYG_004-72b"/>
屯　夾河為婚期至無船婬心失望不見所歡<hi>屯之小畜</hi>
蒙　天孫帝子與日月處光榮於世福禄繁祉<hi>解之臨</hi>
需　三年爭妻相隨奔馳終日不食精氣勞疲<hi>乾之大畜坎之</hi>
　<hi>家人年一作羊</hi>
訟　禹召諸神會稽南山執玉萬國天下安寧<hi>姤之臨鼎之艮</hi>
　<hi>損之旅</hi>
師　早霜晚雪傷害禾麥損功棄力饑無所食<hi>比之遯豐之離</hi>
　<hi>需之咸</hi>
<pb n="KR3g0029_WYG_004-73a"/>
比　嵩融持㦸杜伯荷弩降觀下國誅逐無道憂商之<lb/>
　季失福逃走<lb/>
小畜　生有聖德上配太極皇靈建中授我以福<hi>家人之需</hi>
　<hi>歸妹之需</hi>
履　下田陸黍萬華生齒大雨霖集波病漬腐<lb/>
泰　子畏於匡困厄陳蔡明德不危竟克免害<hi>渙之坎大過之</hi>
　<hi>晉</hi>
否　有兩赤頭從五岳遊淫言無祐趨爾之丘俯伏聽<lb/>
<pb n="KR3g0029_WYG_004-73b"/>
　命不敢動摇<lb/>
同人　當得自知不逢凶災衰來復興終得福來<lb/>
大有　朽根枯樹華葉落去卒逢火焱隨風僵仆<hi>屯之坎噬</hi>
　<hi>嗑之否艮之需夬之恒</hi>
謙　葛生衍蔓絺綌為願家道篤厚父兄悦喜<lb/>
豫　東行求玉反得弊石名曰無直字曰醜惡衆所賤<lb/>
　薄<hi>家人之否</hi>
隨　瞻白用弦駑孱恐怯任力隨身如蝟見鵲偃視怒<lb/>
<pb n="KR3g0029_WYG_004-74a"/>
　腸不敢拒格<lb/>
蠱　瘡痍多病宋公危殆吳子巢門無命失所<lb/>
臨　東山西岳㑹合俱食為吳從送以成恩福<lb/>
觀　舞非其處失節多悔不合我意<lb/>
噬嗑　南循汝水伐樹斬枝過時不遇惄如周飢<lb/>
賁　公孫駕驪載遊東齊延陵説産遺季紵衣<hi>艮之未濟</hi>
剝　乘輿八百以明文德踐土葵丘齊晉受福<hi>㢲之大壯</hi>
復　雄處弱水雌在海邊别離將食哀悲於心<lb/>
<pb n="KR3g0029_WYG_004-74b"/>
无妄　結網得鮮受福安坐終無禍患<lb/>
大畜　秋南春北隨時休息處和履中無有憂凶<lb/>
頤　啟户閉門巡狩釋寃夏臺羑里湯文悦喜<lb/>
大過　符左契右相與合屬乾坤利貞乳生六子長大<lb/>
　成就夙言如母<lb/>
坎　飢蠶作室絲多亂緒端不可得<lb/>
離　東壁餘光數暗不明主母嫉妒亂我事業<hi>革之謙大壯之</hi>
　<hi>恒謙之屯</hi>
<pb n="KR3g0029_WYG_004-75a"/>
咸　白茅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酒靈巫拜禱神嗜飲食使君壽考<lb/>
恒　范公陶朱巧賈貨資東之營丘易字子皮抱珠載<lb/>
　金多得利歸<lb/>
遯　三羖五䍧相隨俱行迷入空澤經涉虎廬循谷直<lb/>
　北經涉六駁為所傷賊死於牙腹<lb/>
大壯　雄鵠延頸欲飛入闗雨師灑道纎我袍裘車重<lb/>
　難前侍者稽首<lb/>
晉　中年蒙慶今嵗受福必有所得<lb/>
<pb n="KR3g0029_WYG_004-75b"/>
明夷　禄如周公建國洛東父子俱封<hi>革之明夷</hi>
家人　安牀厚褥不得久宿棄我嘉讌困於東國投杼<lb/>
　之憂不成禍災<hi>家人之睽艮之節</hi>
睽　蓄積有餘糞土不居利有所得<lb/>
蹇　心願所喜乃今逢時我得利福不離兵革<hi>既濟之復</hi>
解　目不可合憂來搔足怵惕危懼去其邦族<hi>萃之睽</hi>
損　福德之士懽悦日喜夷吾相桓三歸為臣賞流子<lb/>
　孫<lb/>
<pb n="KR3g0029_WYG_004-76a"/>
益　夏姬附耳心聽悦喜利後博取<lb/>
夬　叔迎兄弟遇巷在陽君子季姬並坐鼓簧<hi>咸之震</hi>
姤　徙巢去家南遇白烏東西受福與喜相得<lb/>
萃　舜登大禹石夷之野徵詣王庭拜治水土<hi>乾之中孚師之</hi>
　<hi>小畜</hi>
升　江河淮海天之都市商人受福國家富有<lb/>
困　隠隠煩煩火燒山根下潤我隣獨不蒙恩<hi>賁之蹇</hi>
井　闇昧不明耳聾不聰陷入深淵滅頂憂凶<hi>㢲之小畜</hi>
<pb n="KR3g0029_WYG_004-76b"/>
革　鳥鳴喈喈天火將下燔我館舎災及妃后<hi>中孚</hi>
鼎　十雉百雛常與母俱抱虎搏鷄誰敢難者<lb/>
震　營城洛邑周公所作世建三十年歴八百福祐盤<lb/>
　結堅固不落<hi>井之升</hi>
艮　三人俱行别離將食一身五心反復迷惑<lb/>
漸　三虎搏狼力不相當如鷹格雉一擊破亡<lb/>
歸妹　養虎畜狼還自賊傷年嵗息長疾君拜禱雖危<lb/>
　不凶<lb/>
<pb n="KR3g0029_WYG_004-77a"/>
豐　後時失利不得所欲<lb/>
旅　雉兎之東以野為場見鷹奔走死於谷口<lb/>
㢲　秋蛇見穴不失其節夫人姜氏自齊復入<lb/>
渙　鳥鳴巢端一呼三顛摇動東西危魄不安<lb/>
節　命夭不遂死多為祟妻子啼喑早失其雄<lb/>
中孚　茆屋結席崇我文德三辰斾旗家受行福<lb/>
小過　羅網一張鳥無一翔征伐困極饑窮不食<lb/>
既濟　天成地安積石為山潤給萬里人賴其歡<lb/>
<pb n="KR3g0029_WYG_004-77b"/>
未濟　銅人鐡柱暴露勞苦終月卒嵗無有休止<lb/>
　　渙之第五十九<lb/>
渙　望幸不到文章未就羊子逐兎犬踦不得<hi>未濟之兊謙之</hi>
　<hi>既濟</hi>
乾　焱風阻越車馳竭竭棄名追亡失其和節憂心惙<lb/>
　惙<hi>需之小過</hi>
坤　蛇得澤草不憂危殆<lb/>
屯　兩犬爭鬭股瘡無處不成仇讐行解却去<lb/>
<pb n="KR3g0029_WYG_004-78a"/>
蒙　因禍受福喜盈其室求事皆得<lb/>
需　江有寶珠海多大魚亟行疾去可以得財<hi>節之中孚</hi>
訟　三牛生狗以戌為母荆夷上侵伯姬出走<hi>坤之震否之姤</hi>
　<hi>需之訟賁之復</hi>
師　安息康居異國穹廬非吾習俗使伯憂惑<lb/>
比　行觸天綱馬死車傷身無聊賴困窮乏糧<lb/>
小畜　裸裎逐狐為人觀笑牝鷄司晨主母亂門<hi>大有之咸</hi>
履　為季求婦家在東海水長無舡不見所歡<hi>屯之蹇</hi>
<pb n="KR3g0029_WYG_004-78b"/>
泰　男女合室二姓同食婚姻孔云宜我多孫<lb/>
否　天門帝室黄帝所直藩屏周衞不可得入常安長<lb/>
　在終無禍患<lb/>
同人　齎金觀市欲置騮子猾偷竊發盜我黄寶<lb/>
大有　三思俱行欲歸故鄉望邑入門拜見家親<lb/>
謙　娶於姜女駕迎新婦少齊在門夫子悦喜<lb/>
豫　伯仲旅行南求大䍧孟長痛足倩季負囊栁下之<lb/>
　貞不失我邦<lb/>
<pb n="KR3g0029_WYG_004-79a"/>
隨　潔身白齒衰老復起多孫衆子宜利姑舅<lb/>
蠱　獨宿深夜嫫母畏晝平王逐建荆子憂懼<lb/>
臨　追亡逐北呼還㓜叔至山而得復歸其室<hi>未濟之大過需</hi>
　<hi>之渙</hi>
觀　鳥飛無翼兎走折足雖欲㑹同未得其功<lb/>
噬嗑　抱空握虚鴞驚我雛利出不成<hi>離之家人</hi>
賁　山作大池陸地為海各得其所<lb/>
剝　為虎所囓太山之陽衆多從者莫敢救藏<lb/>
<pb n="KR3g0029_WYG_004-79b"/>
復　逶迤四牡思歸念母王事靡盬不得安處<hi>旅之漸</hi>
无妄　獼猴所言語無成全誤我白馬使口不至<hi>一作使乾</hi>
　<hi>口來</hi>
大畜　飛不逺去卑厮内侍禄養未富<hi>豐之渙</hi>
頤　大尾細腰重不可摇隂權制國平子逐昭<lb/>
大過　旦生夕死名曰嬰鬼不可得祀<hi>小畜之升未濟之乾震之坤</hi>
坎　子畏於匡困於陳蔡明德不危竟免厄害<hi>兊之泰大過之</hi>
　<hi>晉坤之鼎</hi>
<pb n="KR3g0029_WYG_004-80a"/>
離　畏昏?處候時昭朗卒逢白日為世榮主<lb/>
咸　白鳥銜餌鳴呼其子旋枝張翅來從其母<hi>晉之震</hi>
恒　宮商角徵五音和起君臣父子弟順有序唐虞襲<lb/>
　德國無災咎<lb/>
遯　季姬踟蹰望孟城隅終日至暮不見齊侯<hi>豫之㢲</hi>
大壯　鬼哭於社悲傷無後甲子昧爽殷人絶祀<hi>大過之坤</hi>
晉　天之所予福禄常在不憂危殆<hi>小畜之遯損之遯臨之復</hi>
明夷　比目附翼相待為福姜氏季女與君合德<hi>節之隨</hi>
<pb n="KR3g0029_WYG_004-80b"/>
家人　翕翕<graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>
                    <graphic n="KR1985" url="https://raw.githubusercontent.com/kanripo/KR-Gaiji/master/images/KR1985.png" mimeType="image/png"/>稍崩墜顛滅其令名長没不全<hi>泰之謙否</hi>
　<hi>之離益之坎</hi>
睽　折葉蔽目不見雉叔三足飛鳥逺去家室<hi>師之家人</hi>
蹇　羊腸九縈相催稍前止須王孫乃能上天<hi>豐之升履之師</hi>
　<hi>蠱之剝損之屯</hi>
解　坤厚地德庶物蕃息平康正直以綏大福<hi>泰之解㢲之困</hi>
　<hi>賁之履</hi>
損　有莘外野不逢堯主復歸窮處心勞志苦<lb/>
<pb n="KR3g0029_WYG_004-81a"/>
益　咠長景行來觀柘桑止伯自喜都叔允臧<lb/>
夬　周師伐紂戰于牧野甲子平旦天下喜悦<hi>謙之噬嗑節之</hi>
　<hi>升</hi>
姤　踰江求橘并得大栗烹羊食豕飲食歌笑<lb/>
萃　敝笱在梁魴逸不禁漁父勞苦口燋喉乾虚空無<lb/>
　有<hi>遯之大過</hi>
升　生有隂孽制家非陽遂受還作張氏易休憂禍重<lb/>
　凶<lb/>
<pb n="KR3g0029_WYG_004-81b"/>
困　絶域異路多有怪惡使我驚懼思我故處<lb/>
井　迷行失道不得馬牛伯賈逃亡市没無有<lb/>
革　雌鸑生鵰神異興起乘雲龍騰民戴為父<lb/>
鼎　疊疊纍纍如岐之室畜一息十古公治邑<hi>恒之小過</hi>
震　瘡瘍疥瘙孝婦不省君多疣贅四時作災<lb/>
艮　羊頭兎足羸痩少肉漏囊敗粟利無所得<hi>剝之恒既濟之</hi>
　<hi>訟</hi>
漸　孽蔑徙靡空無誰是言季不明樂減少解<lb/>
<pb n="KR3g0029_WYG_004-82a"/>
歸妹　妹貌親熟敗君正色作事不成自為心賊<lb/>
豐　四馬共轅東上泰山騂驪同力無有重艱與君笑<lb/>
　言<hi>剥之解</hi>
旅　隂變為陽女化為男治道得通君臣相衞<hi>豐之節未濟之</hi>
　<hi>夬屯之離</hi>
㢲　南國少子才略美好求我長女賤薄不與反得醜<lb/>
　惡後乃大悔<hi>比之漸泰之震漸之困</hi>
兊　昭公失常季氏悖狂遜齊處野䘮其寵光<hi>遯之蠱</hi>
<pb n="KR3g0029_WYG_004-82b"/>
節　文山紫芝雍梁朱草生長和氣王以為寶公尸侑<lb/>
　食福禄来處<hi>同人之剝豐之家人</hi>
中孚　牽羊不前與心戾旋聞言不信誤紿丈人<lb/>
小過　東山西山各自止安心雖相望竟不同堂<hi>姤之坤漸</hi>
　<hi>之屯中孚之賁</hi>
既濟　鹿求其子虎廬之里唐伯李耳貪不我許<hi>隨之否</hi>
未濟　三虎上山更相跑哮心志不親如仇與怨<hi>姤之小過</hi>
　　節之第六十<lb/>
<pb n="KR3g0029_WYG_004-83a"/>
節　海為水王聰聖且明百流歸德無有叛逆常饒優<lb/>
　足不利攻玉所求弗得<hi>末二句疑衍</hi>
乾　虎豹怒咆慎戒外憂上下俱騷士民無聊<lb/>
坤　探巢得雛鳩鵲俱来使我心憂<lb/>
屯　日望一食常恐不足禄命寡薄<lb/>
蒙　良馬疾走千里一宿離逃他鄉誰能追復<lb/>
需　鵲巢鳩城上下不親内外乖畔子走失願<lb/>
訟　雲龍集㑹征討西戎招邊定衆誰敢當鋒<lb/>
<pb n="KR3g0029_WYG_004-83b"/>
師　春多膏澤夏潤優渥稼穡成熟畆獲百斛<hi>臨之明夷</hi>
比　僮妾獨宿長女未室利無所得<hi>豫之益蠱之履乾之蒙</hi>
小畜　四野不安東西為患退身止足無出邦域乃得<lb/>
　全完賴其生福<hi>觀之小過旅之豫大有之睽</hi>
履　長寧履福安我百榖嘉賔上堂與季同牀<lb/>
泰　騏驥綠耳章明造父伯夙奉獻衰續厥緒佐文成<lb/>
　霸為晉元輔<lb/>
否　張陳嘉謀贊成漢都主歡民喜其樂休休<hi>張良陳平也</hi>
<pb n="KR3g0029_WYG_004-84a"/>
同人　大面長頭来解君憂遺吾福善與我嘉惠<lb/>
大有　畏昏不行待旦昭明燎獵受福老賴其慶<hi>夬之損</hi>
謙　伯去我東首髮如蓬長夜不寐輾轉空牀内懐惆<lb/>
　悵憂摧肝腸<hi>姤之遯</hi>
豫　朽條腐索不堪施用安靜候時以待親知<lb/>
隨　比目四翼相倚為福姜氏季女與君合德<hi>渙之明夷</hi>
蠱　履堦升墀登髙崔嵬福禄洋溢依天之威<lb/>
臨　奢淫吝嗇神所不福靈祗憑怒鬼瞰其室<lb/>
<pb n="KR3g0029_WYG_004-84b"/>
觀　大步上車南到喜家送我狐裘與福載来<hi>中孚之泰未濟</hi>
　<hi>之坤</hi>
噬嗑　東行西步失次後合乾侯野井昭公失居與彼<lb/>
　作期不覺至夜<lb/>
賁　喜樂踴躍来迎歡客鵲巢百兩以成嘉福多獲利<lb/>
　益<lb/>
剝　非理所求誰肯相與往來不獲徒勞道路<lb/>
復　北敵匈奴數侵邊境左袵為長國猶未慶<lb/>
<pb n="KR3g0029_WYG_004-85a"/>
无妄　續事康域鍼折不成嬰兒短舌説辭無名<hi>一作征不</hi>
　<hi>以理辭乃無名縱獲臣子伯功不成</hi>
大畜　景星明堂麟遊鳳翔仁施大行頌聲作興<hi>豫之節損</hi>
　<hi>之坤</hi>
頤　文明之世銷鋒鑄耜以道順昌百王不易<hi>一作焚膏銷鋒</hi>
　<hi>鑄壓危凶招来文德君安其國</hi>
大過　鳥飛無羽鷄鬭折距徒自長嗟誰肯為侶<hi>一作不順</hi>
　<hi>其德自為凶咎</hi>
<pb n="KR3g0029_WYG_004-85b"/>
坎　羣隊虎狼嚙彼牛羊道路不通妨人害商<lb/>
離　商伯沉醉庶兄奔逺遊女蕩夫仁德並孤<lb/>
咸　三狸搏䑕路遏前後當此之時不能脱走<lb/>
恒　陶叔孔圉不處亂國初雖未萌後受福慶<lb/>
遯　奮翅鼓翼翺翔外國逍遥北域不入温室<lb/>
大壯　德音孔博升在王室八極蒙祐受其福禄<lb/>
晉　當變立權擿解患難渙然氷釋大國以安<hi>升之震</hi>
明夷　羽動角甘雨續草木茂年嵗熟<lb/>
<pb n="KR3g0029_WYG_004-86a"/>
家人　天所佑助福來禍去君王何憂<lb/>
睽　方喙廣口聖智仁厚釋解倒懸唐國大安<hi>小畜之噬嗑</hi>
蹇　葛藟蒙棘華不得實讒佞亂政使恩壅塞<hi>泰之蒙蠱之明</hi>
　<hi>夷師之中孚</hi>
解　皇母多恩字養孝孫脱於襁褓成就為君<lb/>
損　積水下溼北陸苦寒露宿多風君子傷心<hi>睽之㢲</hi>
益　伯夷叔齊貞㢘之師以德防患憂禍不存<hi>革之否歸妹之</hi>
　<hi>臨中孚之解</hi>
<pb n="KR3g0029_WYG_004-86b"/>
夬　一雌二雄子不得公亂我族類使吾心憒<lb/>
姤　主安多福天禄所伏居之寵昌君子有光<lb/>
萃　千嵗槐根身多斧瘢樹維枯屈枝葉不出<lb/>
升　周師伐紂勝殷牧野甲子平旦天下大喜<hi>謙之噬嗑渙之</hi>
　<hi>夬復</hi>
困　日走月步趨不同舎夫妻反目主君失居<hi>豐之同人小畜</hi>
　<hi>之同人豫之睽</hi>
井　宣勞就力為王主國安土成稷天下蒙福<lb/>
<pb n="KR3g0029_WYG_004-87a"/>
革　諷德誦功美周盛隆奭旦輔成光濟冲人<hi>明夷之蒙益之</hi>
　<hi>升</hi>
鼎　三夜不寢憂來益甚戒以危懼棄其安居<lb/>
震　思願所之乃今逢時洗濯故憂并其懽來<hi>睽之艮</hi>
艮　噂噂懾懾夜行晝伏謀議我資來攻吾室空盡己<lb/>
　財幾無所食<lb/>
漸　騂牛亡子鳴於大野申後隂徵還歸其母説我除<lb/>
　悔<lb/>
<pb n="KR3g0029_WYG_004-87b"/>
歸妹　王良善御伯樂知馬周旋步驟行中規矩止息<lb/>
　有節延命壽考<hi>遯之豫</hi>
豐　釋然逺咎避患革害田獲三狐以貝為寶<lb/>
旅　仁獸所處國無凶咎市賈十倍復歸惠里<lb/>
㢲　六目俱視各欲有志一言不同乖戾生訟<lb/>
兊　傅説休明驂御四龍周徑萬里無有危凶<lb/>
渙　伯仲叔季日暮寢寐醉醒失明䘮其貝囊卧拜道<lb/>
　旁<hi>謙之蠱</hi>
<pb n="KR3g0029_WYG_004-88a"/>
中孚　江有寶珠海多大魚亟行疾至可以得財<hi>渙之需</hi>
小過　逺視千里不見所視離婁之明無益於耳<lb/>
既濟　弱足刖跟不利出門市賈無贏折亡為患<hi>乾之鼎</hi>
未濟　利盡得媒時不我來鳴雌深步寡宿獨居<lb/>
　　中孚之第六十一<lb/>
中孚　鳥鳴喈喈天火將下燔我屋室災及妃后<hi>兊之革</hi>
乾　黄虹之野賢君所在管仲為相國無災咎<lb/>
坤　叔梁有名相與合齒乾坤利貞乳生六子長大成<lb/>
<pb n="KR3g0029_WYG_004-88b"/>
　就夙言如母<lb/>
屯　蝗齧我稻驅不可去實穗無有但見空藁<hi>豫之師</hi>
蒙　嬰兒求乳母歸其子黄麑悦喜<lb/>
需　折葉蔽目不見稚叔失旅亡民逺去家室<lb/>
訟　䍧羊羵首君子不飽年饑孔荒士民危殆<lb/>
師　靈龜陸處盤桓失所伊子退耕桀亂無輔<hi>歸妹之井歸妹</hi>
　<hi>之剥</hi>
比　威約拘囚為人所誣臯陶平理幾得脱免<lb/>
<pb n="KR3g0029_WYG_004-89a"/>
小畜　烏升鵲舉照臨東海尨降庭堅為陶叔後封於<lb/>
　蓼丘福履綏厚<hi>謙之頤需之大畜觀之頤</hi>
履　四目相視稍延同執日昳之後見吾伯姊<hi>益之需</hi>
泰　大步上車南至喜家送我狐裘與福載來<hi>節之觀未濟之</hi>
　<hi>坤</hi>
否　穿都相合未敢面見媒妁無良使我不鄉<lb/>
同人　鴻飛遵陸公母不復伯氏客宿<hi>剥之井</hi>
大有　代戍失期患至無聊懼以發難為我開基邦國<lb/>
<pb n="KR3g0029_WYG_004-89b"/>
　憂愁<lb/>
謙　伯氏爭言戰於龍門搆怨結禍三世不安<lb/>
豫　周政養賊背生人足陸行不安國危為患<lb/>
隨　蜩螗歡喜草木嘉茂百果蕃生日益富有<hi>謙之解</hi>
蠱　薄災暴虎風吹雲却欲上不得復歸其宅<lb/>
臨　乘騮駕驪遊至東齊遭遇行旅送我以貨厚得利<lb/>
　歸<lb/>
觀　鳳生十子同巢共乳歡悦相保<lb/>
<pb n="KR3g0029_WYG_004-90a"/>
噬嗑　桃雀竊脂巢於小枝動摇不安為風所吹心寒<lb/>
　慄摇常憂殆危<hi>損之渙</hi>
賁　東山西山各自止安雖相登望不得同堂<hi>姤之坤漸之屯</hi>
　<hi>渙之小過</hi>
剝　匍匐出走驚懼皇恐白虎生孫蓐收在後<lb/>
復　重弋射隼不知所定質疑蓍龜告以肥牡明神答<lb/>
　報宜利止居<lb/>
无妄　開門内福喜至我側加以善祥為吾家宅宮城<lb/>
<pb n="KR3g0029_WYG_004-90b"/>
　洛邑以昭文德<lb/>
大畜　鳥飛狐鳴國亂不寧下强上弱為隂所刑<lb/>
頤　三鷄啄粟八雛從食飢鷹卒擊失亡兩叔<lb/>
大過　歎息不悦憂逆中出䘮我金罌无妄失位<lb/>
坎　剛柔相呼二姓為家霜降既同惠我以仁<hi>家人之損漸之</hi>
　<hi>離</hi>
離　送我季女至於蕩道齊子旦夕留連乆處<lb/>
咸　低頭竊視有所畏避行作不利酒酸魚敗衆莫貪<lb/>
<pb n="KR3g0029_WYG_004-91a"/>
　嗜<hi>鼎之解</hi>
恒　典策法書藏在蘭臺雖遭亂潰獨不遇災<hi>㢲之明夷坤之</hi>
　<hi>大畜大有之恒</hi>
遯　旦醉病酒暮即瘳愈獨不及咎<lb/>
大壯　畫龍頭頸文章未成甘言美語説辭不名<hi>升之蒙蒙</hi>
　<hi>之噬嗑家人之賁</hi>
晉　日月運行一寒一暑榮光赫赫不可得保顛躓殞<lb/>
　墜更為士伍<hi>㢲之震</hi>
<pb n="KR3g0029_WYG_004-91b"/>
明夷　爭利王市朝多君子蘇氏六國獲其榮寵<lb/>
家人　六蛇奔走俱入茂草驚於長塗畏懼啄口<hi>井之兊豐</hi>
　<hi>之兊</hi>
睽　懸貆素餐食非其任失輿剝廬休坐徙居<hi>頤之益</hi>
蹇　歡欣九子俱見大喜攜提福至王孫是富<lb/>
解　伯夷叔齊貞廉之師以德防患憂禍不存<hi>革之否歸妹之</hi>
　<hi>臨節之益</hi>
損　雄聖伏名人匿麟驚走鳳飛北亂潰未息<hi>否之大過剝之</hi>
<pb n="KR3g0029_WYG_004-92a"/>
　<hi>臨</hi>
益　久鰥無偶思配織女求其非望自令寡處<lb/>
夬　破亡之國天所不福難以止息<lb/>
姤　老慵多欲弊政為賊阿房驪山子嬰失國<lb/>
萃　三羖六䍧相隨俱行迷入空澤經涉虎廬為所傷<lb/>
　賊死於牙腹<lb/>
升　噬囁<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>嚾昧㝠相搏多言少實語無成事<hi>明夷之豫謙之</hi>
　<hi>乾</hi>
<pb n="KR3g0029_WYG_004-92b"/>
困　舞陽漸離擊筑善歌慕丹之義為燕荆軻隂謀不<lb/>
　遂霍目死亡功名何施<lb/>
井　尹氏伯竒父子分離無罪被辜長舌為災<lb/>
革　五精亂行政逆皇恩湯武赫怒天伐利域<lb/>
鼎　西歴玉山東入玉門登上福堂飲萬嵗漿<lb/>
震　行觸忌諱與司命忤執囚束縛拘制於吏迷人有<lb/>
　喜<lb/>
艮　機父不賢朝多讒臣君失其政保我久貧<lb/>
<pb n="KR3g0029_WYG_004-93a"/>
漸　三人俱行北求大䍧孟長病足倩季負囊栁下之<lb/>
　貞不失我邦<lb/>
歸妹　鵠思其雄欲隨鳳東順理羽翼出次日中雖留<lb/>
　比邑復歸其室<hi>益之觀需之離豐之泰</hi>
豐　常德自如不逢禍災<hi>如一作加</hi>
旅　白鵠遊望君子以寧履德不愆福禄來成<lb/>
㢲　膚敏之德發憤忘食虜豹擒説為王得福<hi>大有之困</hi>
兊　百足俱行相輔為强三聖翼事王室寵光國富民<lb/>
<pb n="KR3g0029_WYG_004-93b"/>
　康<hi>屯之履</hi>
渙　生不逢時困且多憂年老衰極中心悲愁<lb/>
節　出門蹉跌看道後旅買羊逸亡所謂逃走空手握<lb/>
　拳坐狼為咎<lb/>
小過　牧羊稻田聞虎喧讙畏懼惕息終無禍患<hi>隨之漸井</hi>
　<hi>之否剥之損</hi>
既濟　龍潛鳳池箕子變服隂孽萌作<lb/>
未濟　國無比隣相與爭强紛紛凶凶天下擾攘<lb/>
<pb n="KR3g0029_WYG_004-94a"/>
　　小過之第六十二<lb/>
小過　初雖驚惶後反無傷受其福慶永永其祥<lb/>
乾　積德累仁靈祐順信福祉日增<lb/>
坤　謹慎重言不幸遭患周召述職脱免牢門<lb/>
屯　鳥飛鼓翼喜樂堯德虞夏著功要荒賔服<lb/>
蒙　牙蘖生齒室堂啟户幽人利貞鼓翼起舞<lb/>
需　使伯東求拒不肯行與叔爭訟更相毁傷<lb/>
訟　手足易處頭尾顛倒公為雌嫗亂其蠶織<lb/>
<pb n="KR3g0029_WYG_004-94b"/>
師　匠卿操斧豫章危殆袍衣既剝禄命訖已<lb/>
比　天女踞牀不成文章南箕無舌飯多砂糠虐衆盜<lb/>
　名雌雄折頸<hi>大畜之益</hi>
小畜　大椎破轂長舌亂國墻茨之言三世不安<lb/>
履　銜命辱使不堪厥事中墜落去更為負載<lb/>
泰　三蛇共室同類相得甘露時降生我百榖<lb/>
否　衣繡夜遊與君相逢除患解惑使君不憂<lb/>
同人　被髮獸心難與為隣來如風雨去如絶弦為狼<lb/>
<pb n="KR3g0029_WYG_004-95a"/>
　所殘<lb/>
大有　剛柔相呼二姓為家霜降既同惠我以仁<hi>家人之損</hi>
　<hi>中孚之坎漸之離</hi>
謙　牛耳聾瞶不曉聲味委以鼎俎治亂潰潰<lb/>
豫　低頭竊視有所畏避行旅不利酒酸魚餒衆莫貪<lb/>
　嗜<hi>鼎之解</hi>
隨　雨師娶婦黄巖季子成禮既婚相呼南上膏我下<lb/>
　土年嵗大有<hi>否之坤恒之晉豐之比豐之大過</hi>
<pb n="KR3g0029_WYG_004-95b"/>
蠱　戴盆望天不見星辰顧小失大遁逃墻外<hi>賁之蒙㢲之漸</hi>
　<hi>益之中孚</hi>
臨　二人輦車徙去其家井沸釡鳴不可以居<lb/>
觀　攘臂反肘怒不可止狼戾腹心無與為市<lb/>
噬嗑　湯火之憂轉解喜來<lb/>
賁　忠信輔成王政不傾公劉肇基文武綏之<lb/>
剝　登髙折木頓躓蹈險車傾馬疲叔伯嗟嘘<lb/>
復　桑方隕落黄葉敗散失勢傾側如無所立<lb/>
<pb n="KR3g0029_WYG_004-96a"/>
无妄　鸞鳳翺翔集于家國念我伯姊與母相得<lb/>
大畜　隂淫所居盈溢過度傷害禾稼<lb/>
頤　霄㝠髙山道險峻難王孫罷極困於阪間<lb/>
大過　和璧隋珠為火所燒㝠昧失明奪精無光棄於<lb/>
　道傍<lb/>
坎　虞君好田惠我老親恭承宗廟長愠不去復我内<lb/>
　事<lb/>
離　爪牙之士怨毒祈父轉憂與己傷不及母<hi>謙之歸妹</hi>
<pb n="KR3g0029_WYG_004-96b"/>
咸　倉盈庾億宜稼黍稷年嵗有息<lb/>
恒　窻牖户傍通利明光賢智輔聖仁德大行家給人<lb/>
　足海内殷昌<hi>大畜之升</hi>
遯　忉忉之患凶重與薦為虎所吞<lb/>
大壯　水無魚滋陸為海涯君子失居小人相攜<lb/>
晉　九疑鬱林沮溼不中鸞鳳所惡君子攸去<hi>无妄之㢲</hi>
明夷　六翮泛飛走歸不及脱歸王室上其騂特<lb/>
家人　不直莊公與我爭訟媒伯無禮自令壅塞<lb/>
<pb n="KR3g0029_WYG_004-97a"/>
睽　倉庚多億宋公危殆吳子巢門殞命失所<hi>庚一作庾</hi>
蹇　失羊捕牛無損無憂<lb/>
解　夏麥麩<graphic n="KR1855" url="https://raw.githubusercontent.com/kanripo/KR-Gaiji/master/images/KR1855.png" mimeType="image/png"/>霜擊其芒疾君敗國使我誅傷<hi>泰之賁</hi>
損　昧昧暗暗不知白黑風雨亂擾光明伏匿幽王失<lb/>
　國<lb/>
益　執斧破薪使媒求婦和合二姓親御飲酒色比毛<lb/>
　嬙姑公説喜<lb/>
夬　六疾生狂癡走妄行北入患門與禍為鄰<lb/>
<pb n="KR3g0029_WYG_004-97b"/>
姤　驅羊就羣狼不肯前慶季愎諫子之被患<lb/>
萃　二人異路東趨西步十里之外不知相處<lb/>
升　義不勝情以欲自營覩利為躬折角摧頸<lb/>
困　騷騷擾擾不安其類疾在頸項凶危為憂<lb/>
井　三河俱合水怒湧躍壊我王室民困於食<lb/>
革　陽曜旱疾傷病稼穡農人無食<lb/>
鼎　流浮出食載豢入屋釋轡繫馬西南廡下<lb/>
震　門户之居可以止舎進士不殆安樂相保<lb/>
<pb n="KR3g0029_WYG_004-98a"/>
艮　過時不歸雌雄苦悲徘徊外國與母分離<hi>咸之遯豫之大</hi>
　<hi>壯</hi>
漸　中田有廬疆埸有𤓰獻進皇祖曾孫壽考<lb/>
歸妹　失時無友覆家出走何如䘮狗<lb/>
豐　反鼻岐頭二寡獨居<lb/>
旅　衣裳顛倒為王來呼成就東周封受大福<lb/>
㢲　飛不逺去還歸故處興事多悔<lb/>
兊　含血走禽不曉五音匏巴鼓瑟不悦於心<lb/>
<pb n="KR3g0029_WYG_004-98b"/>
渙　求玉獲石非心所欲祝願不得<lb/>
節　山崩谷絶大福盡歇涇渭失紀玉石既已<lb/>
中孚　雜目懼怒不安其居散漫府藏無有利得<lb/>
既濟　衆邪充側鳳凰折翼㣲子復北去其邦國<lb/>
未濟　六月采芑征伐無道張仲叔季孝友飲酒<hi>離之坎</hi>
　　既濟之第六十三<lb/>
既濟　𤣥兔捐掌與足相視證訊詰問詿情自侶死誣<lb/>
　難告口為身禍<lb/>
<pb n="KR3g0029_WYG_004-99a"/>
乾　游駒石門騄耳安全受福西隣歸隠玉泉<lb/>
坤　陽春草生萬物風興君子所居禍災不到<lb/>
屯　人無足法紱除牛出雄走羊驚不失其家<lb/>
蒙　太山上奔變見太傲陳吾廢忽作為禍患<lb/>
需　乘龍光土先暗後明燎獵大得太師以昌<lb/>
訟　羊頭兎足羸痩少肉漏囊貯粟利無所得<hi>渙之艮剝之恒</hi>
師　因禍受福喜盈其室螟蟲不作君無苛惑<lb/>
比　舜升大禹石夷之野徵詣黄門拜治水土<hi>乾之中孚豫之</hi>
<pb n="KR3g0029_WYG_004-99b"/>
　<hi>小畜兊之萃</hi>
小畜　烏子鵲雛常與母居顧類羣聚不離其巢<lb/>
履　夷羿所射發輒有獲矰加蒼鷹雙鳥俱得<lb/>
泰　晨風文翰大舉就温昧過我邑羿無所得<hi>小畜之革大過</hi>
　<hi>之豫大壯之震</hi>
否　六喜三福南至歡國與喜同樂嘉我潔德<lb/>
同人　鬬龍股折日就遂明自外為主弟伐其兄<lb/>
大有　蒙慶受福有所獲得不利出域<lb/>
<pb n="KR3g0029_WYG_004-100a"/>
謙　蠻夷戎狄太隂所積涸氷沍寒君子不存<lb/>
豫　畏昏?處候時昭明卒遭白日為榮祿主<lb/>
隨　水流趨下欲至東海求我所有買鮪與鯉<hi>姤之否損之需</hi>
　<hi>益之无妄</hi>
蠱　冠帶南遊與福喜期徼為嘉國釋為逢時<lb/>
臨　莎鷄振羽為季門户新沐彈冠仲父悦喜<lb/>
觀　結衿流弼遭讒桎梏周召述職身受大福<lb/>
噬嗑　田䑕野鷄意常欲逃拘制籠檻不得<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>摇<hi>夬之謙需</hi>
<pb n="KR3g0029_WYG_004-100b"/>
　<hi>之隨㢲之隨</hi>
賁　居華山巔遊觀浮雲有雨不濡心樂無憂<lb/>
剝　傾倚將顛亂不能存英雄作業家困無年<lb/>
復　心願所喜乃今逢時保我利福不離兵革<hi>兊之蹇</hi>
无妄　靈龜陸處盤桓失所阿衡退耕夏封於國<lb/>
大畜　弱水之右有西王母生不知老與天相保不利<lb/>
　行旅<lb/>
頤　抱瑰求金日暮坐吟終身卒嵗竟無成功<lb/>
<pb n="KR3g0029_WYG_004-101a"/>
大過　言笑未畢憂來暴卒身加檻纜囚繫縳束<lb/>
坎　望幸不至文章未成王子逐兎犬踦不得<hi>未濟之兊</hi>
離　震悚恐懼多所畏忌行道留難不可以步<lb/>
咸　雄狐綏綏登山崔嵬昭告顯功大福允興<lb/>
恒　火起吾後喜炙我廡蒼龍含水深噀吾柱雖憂无<lb/>
　咎<lb/>
遯　危坐至暮請求不得膏澤不降政戾民忒<hi>剝之頤需之頤</hi>
　<hi>漸之坎</hi>
<pb n="KR3g0029_WYG_004-101b"/>
大壯　孟春和氣鷹隼搏鷙衆雀憂潰<lb/>
晉　緩法長姦不能理寃沉湎失節君受其患<lb/>
明夷　魚鼈貪餌死於網釣受危因寵為身殃咎<lb/>
家人　金精耀怒帶劍過午徘徊髙原宿於山谷兩虎<lb/>
　相距弓矢滿野<hi>震之豫</hi>
睽　四目相望精近同光並坐鼔簧<lb/>
蹇　茹芝餌黄飲酒玉漿與神流通長無憂凶<lb/>
解　求獐嘉鄉惡蛇不行豳岐口還復反其床<lb/>
<pb n="KR3g0029_WYG_004-102a"/>
損　天門地户幽㝠不觀不知所在<hi>觀一作睹</hi>
益　跛足息肩有所忌難金城鐡郭以銅為闗藩屏息<lb/>
　衞安止無患<hi>遯之旅</hi>
夬　三雁俱飛欲歸稻池經涉山澤為矢所射<lb/>
姤　濟深難渡濡我衣袴王子善濯決無他故<lb/>
萃　飲酒醉飽跳趨爭鬭伯傷叔僵東家治䘮<hi>比之鼎大畜之</hi>
　<hi>晉益之蒙</hi>
升　跛躓未起失利後市蒙被殃咎不得鹿子<lb/>
<pb n="KR3g0029_WYG_004-102b"/>
困　辰次降婁建星中堅子無逺行外顛霄陷遂合訖<lb/>
　終<lb/>
井　商風召寇来呼外盜間諜内應與我爭鬭殫已寶<lb/>
　藏主人不勝<lb/>
革　甘露醴泉太平機闗仁德感應嵗樂民安<lb/>
鼎　祭仲子突要門逐忽禍起子傷弟代其兄鄭文不<lb/>
　昌<lb/>
震　反孽難步留不及舎露宿澤陂亡其襦袴<lb/>
<pb n="KR3g0029_WYG_004-103a"/>
艮　狼虎結謀相聚為保伺候牛羊病我商人<lb/>
漸　明德克敏乘興貢舉放勲御用乂哲蒙佑<lb/>
歸妹　貧鬼守門日破我盆毁罌破甕空虚無子<hi>損之剝</hi>
豐　天命赤烏與兵徼期征伐無道箕子遨遊<lb/>
旅　威約拘囚為人所誣臯陶平理剖械出牢脱歸家<lb/>
　閭<lb/>
㢲　羊驚虎狼聳耳羣聚無益威僵為齒所傷<lb/>
兊　初雖啼號後必慶笑光明照耀百嘉如意<lb/>
<pb n="KR3g0029_WYG_004-103b"/>
渙　馬服長股宜行善市蒙祐諧偶獲金五倍<lb/>
節　應門内崩誅賢殺暴上下咸惬景公失位長歸元<lb/>
　洹望妻不來<lb/>
中孚　執斧破薪使媒求婦好合二姓親御斯酒色比<lb/>
　毛嬙姑悦公喜<hi>小過之益</hi>
小過　兩輪日轉南上大阪四馬共轅無有險難與禹<lb/>
　笑言<hi>賁之需</hi>
未濟　千柱百梁終不傾僵周家寧康<lb/>
<pb n="KR3g0029_WYG_004-104a"/>
　　未濟之第六十四<lb/>
未濟　志慢未習單酒糗脯數至神前欲求所願反得<lb/>
　大患<lb/>
乾　旦生夕死名曰嬰鬼不可得祀<hi>渙之大過震之坤小過之升</hi>
坤　大步上車南至喜家送我狐裘與福喜來<hi>節之觀大過之</hi>
　<hi>困中孚之泰</hi>
屯　西多小星三五在東早夜晨行勞苦無功<hi>大過之夬</hi>
蒙　北陸藏冰君子心悲困於粒食鬼驚我門<lb/>
<pb n="KR3g0029_WYG_004-104b"/>
需　山泉暴怒壊梁折柱稽難行旅留連愁苦<lb/>
訟　比目四翼來安吾國福喜上堂與我同牀<hi>損之隨同人之</hi>
　<hi>兊比之離</hi>
師　狡兎趯趯良犬逐咋雄雌爰爰為鷹所獲<lb/>
比　增禄益福喜來入室解除憂惑<lb/>
小畜　騎龍乘鳳上見神公彭祖受制王喬贊通巫咸<lb/>
　就位拜福無窮<hi>家人之剝</hi>
履　天火卒起燒我旁里延及吾家空盡己財<lb/>
<pb n="KR3g0029_WYG_004-105a"/>
泰　金帛黄寶宜與我市嫁娶有息利得萬倍<lb/>
否　鬼魅之居凶不可舎<lb/>
同人　飛鳥逐兎各有畏惡鵰鷹為賊亂我室舎<lb/>
大有　初雖驚惶後乃無傷受其福慶<lb/>
謙　兩金相擊勇氣均敵日月鬭戰不破不缺<lb/>
豫　曳綸河海掛釣魴鯉王孫利德以享仲發<hi>一作友</hi>
隨　犬畏虎狼依人作輔三夫執㦸伏不敢起身安无<lb/>
　咎<lb/>
<pb n="KR3g0029_WYG_004-105b"/>
蠱　蜘蛛作網以伺行旅青蠅嚵聚觸我羅域為網所<lb/>
　得死於網羅<lb/>
臨　所望在外鼎命方來拭爵滌罍炊食待之不為季<lb/>
　憂<lb/>
觀　日月並居常暗匪明髙山崩顚丘陵為溪<hi>蹇之咸</hi>
噬嗑　春服既成載華復生莖葉茂盛實穗泥泥<lb/>
賁　華首山頭仙道所遊利以居止長无咎憂<lb/>
剝　三狐嘷哭自悲孤獨野無所由死於丘室<lb/>
<pb n="KR3g0029_WYG_004-106a"/>
復　火中暑退求藿其食商人不至市空無有<lb/>
无妄　獨立山顛求麋耕田草木不闢秋饑無年<lb/>
大畜　火雖熾在吾後冦雖近在吾右身安吉不危殆<lb/>
　<hi>歸妹之震</hi>
頤　<graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>
                    <graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貧鬼相責無有懽怡一日九結<hi>豐之晉</hi>
大過　追亡逐北呼還㓜叔至山而得反歸其室<hi>渙之臨需</hi>
　<hi>之渙</hi>
坎　銜命辱使不堪厥事遂墮落去更為欺吏<lb/>
<pb n="KR3g0029_WYG_004-106b"/>
離　被珠銜玉沐浴仁德應聘唐國四門穆穆蟊賊不<lb/>
　作凶惡伏匿<lb/>
咸　機闗不便不能出言精誠適通為人所寃<lb/>
恒　甕破缶缺南行亡失<lb/>
遯　唇亡齒寒積日凌根朽不可用為身災患<lb/>
大壯　蒙惑憧憧不知西東魁罡指南告我失中利以<lb/>
　宜止去國憂患<lb/>
晉　鳥鴟搏翼以避隂賊盜伺二女賴厥生福旱災為<lb/>
<pb n="KR3g0029_WYG_004-107a"/>
　疾君無黍稷<lb/>
明夷　名成德就項領不伐景公耄耋尼父避去<lb/>
家人　言與心詭西行東望鯀湮洪水佞賊為禍<lb/>
睽　獫狁匪度治兵焦穫伐鎬及方與周爭疆元戎其<lb/>
　駕衰及夷王<hi>末句一作以安我王</hi>
蹇　三火起明雨滅其光髙位疾顚驕恣誅傷<lb/>
解　隂涿川決水為吾祟使我潰心母樹枲麻居止凶殆<lb/>
損　厭浥晨夜道多湛露沾我襦袴重難以步<lb/>
<pb n="KR3g0029_WYG_004-107b"/>
益　宜行賈市所求必倍載喜抱子與利為友<hi>大過之恒㢲之</hi>
　<hi>損</hi>
夬　隂變為陽女化為男治道得通君臣相承<hi>渙之旅豐之節</hi>
　<hi>屯之離</hi>
姤　淵蔽牡荆生翳山旁仇敵皆憎孰肯相迎<lb/>
萃　坐茵乘軒握德宰臣虞叔受命六合和親<lb/>
升　雲興蔽日雨集草木年茂嵗熟<lb/>
困　播枝折岐與母别離絶不相知<hi>旅之大過</hi>
<pb n="KR3g0029_WYG_004-108a"/>
井　天旱水涸枯槁無澤困於沙石未有所獲<lb/>
革　圭璧琮璜執贄見王百里<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>戚應聘齊秦<lb/>
鼎　龍渴求飲雲黑景從河伯捧醴跪進酒漿流潦滂<lb/>
　滂<lb/>
震　雹梅零蔕心思積憤亂我雲氣<lb/>
艮　鹿求其子虎廬之西唐伯李耳貪不我許<hi>渙之既濟隨之</hi>
　<hi>否</hi>
漸　穿匏挹水搆鐵燃火勞瘦力竭饑渴為禍<lb/>
<pb n="KR3g0029_WYG_004-108b"/>
歸妹　龍生馬淵壽考且神舎宿軒轅居樂長安<lb/>
豐　崔嵬北岳天神貴客温仁正直主布恩德衣冠不<lb/>
　已蒙受天福<lb/>
旅　鬼夜哭泣齊失其國為下所賊<lb/>
㢲　二政多門君失其權三家専制禍起季孫<lb/>
兊　望幸不到文章未就三子逐兎犬踦不得<hi>渙卦</hi>
渙　伯虎仲熊德義淵𢎞使布五教隂陽順序<lb/>
節　兩足四翼飛入家國寧我伯姊與母相得<lb/>
<pb n="KR3g0029_WYG_004-109a"/>
中孚　春秋禱祝解禍除憂君無災咎<lb/>
小過　牧羊稻園聞虎諠讙畏懼悚息終無禍患<hi>剝之損井</hi>
　<hi>之否隨之漸</hi>
既濟　大蛇巨魚相搏於郊君臣隔塞郭公出廬<lb/>
　<lb/>
　<lb/>
　<lb/>
　<lb/>
<pb n="KR3g0029_WYG_004-109b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　焦氏易林卷四<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百四</head> <lb/>
    <p>
<pb n="KR3k0004_WYG_104-1a"/>
欽定四庫全書<lb/>
　北堂書鈔卷一百四<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　藝文部<lb/>
　　筆三十九　　　　　紙四十<lb/>
　　硯四十一　　　　　墨四十二<lb/>
　　策四十三　　　　　簡四十四<lb/>
<pb n="KR3k0004_WYG_104-1b"/>
　　牘四十五　　　　　札四十六<lb/>
　　刺四十七　　　　　劵契四十八<lb/>
　　袠四十九　　　　　封泥五十<lb/>
　　　筆三十九<lb/>
楚謂之聿吳謂之不律<hi>說文云筆所以書也楚謂之聿吳謂之不律燕謂之拂秦謂之</hi>
<hi>筆補</hi>立則憲者莫先乎筆<hi>蔡邕筆賦云昔蒼頡創業翰墨作用書契興焉夫制作上聖則</hi>
<hi>憲者莫先乎筆詳原其所由究察其成功鑠乎焕乎弗可尚矣補</hi>治世之功莫尚於筆<lb/>
<hi>成公綏棄故筆賦序云治世之功莫尚於筆能舉萬物之形序自然之情補案公綏棄故筆賦云有蒼頡之竒</hi>
<pb n="KR3k0004_WYG_104-2a"/>
<hi>生列四目而兼明慕義氏之畫卦載萬物於五行乃發慮於書契採秋毫之類芒加膠漆之綢繆結三束而五</hi>
<hi>重建犀角之𤣥管屬象齒之纎鋒染青松之㣲煙著不泯之永蹤則象神仙人皇九頭式範羣生異體怪軀注</hi>
<hi>玉度於七經訓河洛之䜟緯書日月之所躔别列宿之舎次乃皆是筆之勲人日用而不寤仡盡力於萬機卒</hi>
<hi>見棄於行路補</hi>舉萬物之形序自然之情<hi>見/上</hi>述事而書之<hi>釋名云筆</hi>
<hi>述也述事而書之也</hi>筆䟽可以當面<hi>蔡邕書云侍中執事相見無期惟是筆䟽可以當面</hi>宣<lb/>
志<hi>成公綏棄故筆賦云聖人之志非筆不能宣實人天之偉器也</hi>寫言<hi>傅𤣥筆銘云韚韚彤管冉冉輕</hi>
<hi>翰正色𤣥墨銘心寫言</hi>庶事分別<hi>李尤筆銘云筆之強志庶事分别七術雖衆猶可解説口無擇</hi>
<hi>言駟不及舌筆之過誤愆尤不㓕</hi>非素不下<hi>三輔决録云韋誕奏蔡邕自矜能兼斯籀之法非紈</hi>
<pb n="KR3k0004_WYG_104-2b"/>
<hi>素不妄下筆工欲善其事必先利其器用張芝筆左伯紙及臣墨兼此三具然後可以逞徑文之勢方寸千言</hi>
象齒之管<hi>傳子云漢末一筆之匣彫以黄金飾以和璧綴以隋珠文以翡翠非文犀之楨必象齒之</hi>
<hi>管豐狐之柱秋兎之翰</hi>狡兎之毫<hi>曹植長歌行云墨出芳松之煙筆出狡兎之毫</hi>中山之<lb/>
毫<hi>史記曰始皇令䝉恬與太子扶蘇築長城恬取中山兎毛造筆補</hi>北宫之製<hi>漢書云尚書令</hi>
<hi>僕丞郎月給大筆一䨇篆題云北宫工作補</hi>作鋤耒<hi>語林云晉蔡洪赴洛洛中人問曰吳中舊姓何</hi>
<hi>如答曰吳府君聖朝之盛佐明時之俊乂朱永長理物之宏徳清選之髙望嚴仲弼九臯之鳴鶴空谷之白駒</hi>
<hi>顧彦先八音之琴瑟五色之龍章張威伯嵗寒之荗松幽夜之逸光陸士龍鴻鵠之徘徊懸鼔之待槌此諸君</hi>
<hi>以洪筆為□耒以紙札為良田以言黙為稼穡以禮義為豐年補</hi>為刀矟<hi>王羲之筆陣圖云夫紙者</hi>
<pb n="KR3k0004_WYG_104-3a"/>
<hi>陣也筆者刀矟也墨者鍪甲也水硯者城池也心意者将軍也本領者副将也結搆者謀略也出入者號令也</hi>
<hi>屈折者殺戮也補</hi>柔不絲屈剛不玉折<hi>傅𤣥/筆賦</hi>調利<hi>王隐筆銘云覩其作筆必</hi>
<hi>兎之毫調利難秃亦有鹿毛</hi>便辟<hi>應瑞新詩云人材不能備各有偏短長稽可小入中便辟必知芒</hi>
應手而從心光流而星布<hi>傅𤣥筆賦云簡修毫之竒兎選珍皮之上翰濯之以清水</hi>
<hi>芬之以幽蘭嘉竹翠色彤管含丹於是班匠竭巧良工逞術纒以素枲納以𤣥漆豐約得中不文不質爾乃染</hi>
<hi>芳松之淳烟寫文象於紈素動應手而從心焕光流而星布補</hi>墨筆操牘<hi>韓詩外傳云趙簡子有臣</hi>
<hi>曰周舎立於門下三日三夜簡子使人問之曰子欲見寡人何事周舎曰願為諤諤之臣墨筆操牘從君之過</hi>
<hi>而日有記也補</hi>栖筆寢牘<hi>曹植魏徳論云栖筆/寢牘含光而不朗</hi>尚書給筆<hi>後漢荀悦</hi>
<pb n="KR3k0004_WYG_104-3b"/>
<hi>傳云獻帝好典籍常以班固漢書文繁難省乃令悦依左氏傳體以為漢紀三十篇詔尚書給筆札辭約事詳</hi>
<hi>論辯多美補</hi>給筆作頌<hi>東觀漢記云帝召賈逵勑蘭臺給筆札使作神雀頌</hi>給筆寫書<lb/>
<hi>後漢書曰曹公以蔡㺵家先多書籍欲令十吏就琰家寫書琰曰男女禮不親授乞給紙筆一月真草惟命於</hi>
<hi>是繕寫送之文無遺誤補</hi>授筆修史<hi>晉書曰王隐始著國史成八十八卷免官家貧未能就遂南遊</hi>
<hi>陶侃又詣江州投庾元規規給其筆札</hi>下筆成章<hi>孔叢子字季彦為人謙退下筆則典語成章</hi>
<hi>又魏志曹植對太祖曰言出為論下筆成章附</hi>援筆寫圖<hi>尚書中侯云𤣥龜負圖出周公援筆以寫</hi>
<hi>之</hi>求筆畵寫<hi>神仙傳云劉先主欲伐吳報闗雲長之死使迎李意期意期到甚敬之問其伐吳吉</hi>
<hi>凶意期不答而求紙畵作兵馬器仗十數萬乃一一裂壊之曰咄又畵作一大人掘地埋之乃徑去先主不悦</hi>
<pb n="KR3k0004_WYG_104-4a"/>
<hi>果為吳軍所敗補</hi>攬筆不能増損<hi>典略阮/瑀見前</hi>閣筆不敢措手<hi>典略云王</hi>
<hi>粲才既髙辯論應機鍾繇王朗等雖各為魏卿相至於朝廷奏議皆閣筆不敢措手</hi>班超投筆<hi>華嶠</hi>
<hi>後漢書云班超投筆歎曰大丈夫安能久事筆研乎又魏略云王思性急嘗執筆蠅集筆端驅去復来思乃怒</hi>
<hi>自起逐蠅不得還乃擲筆於地蹹壊之</hi>曹公作書筆落於地<hi>吳志云曹公聞孫權以荆</hi>
<hi>州資劉備方作書筆落於地</hi>何晏作奏失筆於地<hi>魏末傳云司馬宣王欲誄曹爽而呼</hi>
<hi>何晏作奏宜上君名晏忽失筆於地</hi>王充門戸置筆<hi>謝承後漢書云王充於宅内門戸壚柱各</hi>
<hi>置筆硯簡牘見事而作著論衡八十五篇補</hi>闞澤傭書供筆<hi>吳志云闞澤居貧無資常為人</hi>
<hi>傭書以供紙筆</hi>大蛇銜筆<hi>魏志云管輅往見安平太守王基基令作卦輅曰當有賤婦人生一男兒</hi>
<pb n="KR3k0004_WYG_104-4b"/>
<hi>堕地便走入竈中死又牀丄當有一大蛇銜筆小大共視須臾去之也又烏来入室中與燕共闘燕死烏去有</hi>
<hi>此三怪基大驚問其吉凶輅曰直官舎久逺魑魅魍魎為怪耳兒生便走非能自走直宋無忌之妖将其入竈</hi>
<hi>也大蛇銜筆直老書佐耳烏與燕闘直老鈴下耳令卦中見象而不見其凶知非妖咎之徴自無所憂也後卒</hi>
<hi>無患補</hi>夢得大筆<hi>世説云王珣夢人以大筆如椽與之既覺語人曰此當有大手筆俄而帝崩哀</hi>
<hi>冊謚議皆珣所草</hi>把三寸弱翰<hi>揚雄答劉歆書/見前著述篇</hi>贈一抱筆<hi>古詩云有</hi>
<hi>客從南来贈我一抱筆</hi>良筆下士所無<hi>蔡邕與梁伯張府君書云復恵良筆下士所無</hi>筆<lb/>
惡殊不稱意<hi>王羲之與謝安書云復君真筆所得極為不少而筆至惡殊不稱意</hi>彤管<hi>詩静</hi>
<hi>女篇云静女其孌貽我彤管鄭箋云彤管赤管也</hi>素管<hi>傅𤣥雜詩云握/素管搊采牋</hi>載筆<hi>曲禮</hi>
<pb n="KR3k0004_WYG_104-5a"/>
<hi>見前</hi>秉筆<hi>國語云知襄子為室美士茁夕焉知伯曰室美夫對曰美則美矣抑臣亦有懼也知伯曰何懼</hi>
<hi>對曰臣以秉筆事君志有之曰髙山峻原不生草木松栢之地其土不肥今土木勝臣懼其不安人也室成三</hi>
<hi>年而知氏亡夕案注云士茁知伯家臣也  夕往也補</hi>赤筆<hi>蔡質漢官儀云尚書令僕射給赤管大筆</hi>
<hi>两枝</hi>丹筆<hi>謝後漢書云盛吉為廷尉毎至寒節罪囚當斷妻夜執燭吉持丹筆夫妻相向垂泣而决罪</hi>
荆筆<hi>拾遺記曰任末年十四學無常師或依林木之下編茅為庵削荆為筆夜則映月望星暗則燃蒿自</hi>
<hi>照補</hi>鉛筆<hi>東觀漢記曰曹褎寝則/懐鉛筆行則誦詩書補</hi>刀筆<hi>魏略云張既世單家富為人有儀容</hi>
<hi>少小工書䟽為郡門下小吏而家富自惟門寒念無以自逹乃常畜好刀筆及版奏伺諸大吏有乏者輙給與</hi>
<hi>以是見識焉補</hi>䑛筆<hi>文士傳曰阮瑀䑛筆操檄立成曹/公索筆求改卒無下筆䖏續補</hi>抱筆<hi>後漢</hi>
<pb n="KR3k0004_WYG_104-5b"/>
<hi>書曹褎為漢禮儀晝夜研精沉吟専思寝則懐抱筆札行則誦習文書當其念至忘所之適續補</hi>
　　　紙四十<lb/>
蔡倫造紙<hi>博物志云漢桓帝使桂陽人蔡倫始煑樹皮以造紙又輿服志蔡侯紙用故麻名麻紙木</hi>
<hi>皮名榖紙故漁網名網紙補又案盛𢎞之荆州記云棗陽縣百許歩蔡倫宅其傍有池即名蔡子池倫漢順帝</hi>
<hi>時人始以魚網造紙縣人今猶多能作紙盖倫之遺業也附</hi>尚方作紙<hi>東觀漢記云蔡倫典作尚</hi>
<hi>方作紙所謂蔡侯紙也補</hi>賫紙寫國志<hi>王隐晉書云陳夀卒詔下河南尹華澹遣吏賫紙筆就夀</hi>
<hi>門下寫三國志</hi>布紙寫起居<hi>虞預表云祕府有布紙三萬餘枚不任寫御書而無所給愚欲請四</hi>
<hi>百枚付著作吏書寫起居注</hi>崔瑗送許子但以紙<hi>崔瑗與葛元甫書云今遣送許子書</hi>
<pb n="KR3k0004_WYG_104-6a"/>
<hi>十卷貧不及書但以紙耳</hi>陸雲集兄文紙不精<hi>陸雲與平原書云前集兄文為二十卷書</hi>
<hi>不工紙又惡恨不精謹啟</hi>惠書四紙<hi>延篤答張興書云惟别三年夢想憶念向月有逵伯英来惠紙</hi>
<hi>四張讀之反覆喜不可言</hi>與書六紙<hi>蜀志李嚴與雍闓書六紙辭喻利害甚切</hi>两紙八行<lb/>
<hi>馬融與竇伯和書云書雖两紙八行七字</hi>楊戲指事希盈紙<hi>蜀志楊戲性雖簡惰省略未嘗</hi>
<hi>以甘言加人以情接物書符指事希有盈紙</hi>楊修預為答數紙<hi>文士傳云楊修為魏武主</hi>
<hi>簿嘗白事知必有反覆教豫為答數紙以次牒之有風吹紙亂遂錯誤公怒推問脩慚懼以實答  案世語曰</hi>
<hi>脩為主簿而為植所友毎當就植慮事有闗忖度太祖意預作荅教十餘條勅門下教出以次荅教裁出荅已</hi>
<hi>入太祖怪其㨗推問始泄附</hi>太子紙蔽鼻<hi>三輔故事云衛太子大鼻武帝病太子入省江充曰</hi>
<pb n="KR3k0004_WYG_104-6b"/>
<hi>上惡大鼻當持紙蔽其鼻而入帝怒子案楚䇿云夫人鄭褒謂新人曰王愛子美矣雖然惡  之鼻子為見王</hi>
<hi>則必揜子鼻新人見王因揜其鼻王問故鄭褏曰其似惡聞君王之臭也王曰悍哉令劓之二事正相類䜛人</hi>
<hi>用口信一轍哉附</hi>帝子持紙花<hi>孫放西寺銘云長沙西寺層構頎頽謀欲建立時有帝子持紙</hi>
<hi>花挿地故寺東西相去十餘丈於是建刹正當花處</hi>五色紙<hi>鄴中記云石虎詔書以五色紙著鳯凰口</hi>
<hi>中令啣之飛下端門</hi>桃花紙<hi>桓𤣥偽事曰𤣥詔令平淮作青赤縹桃花紙使極精令速作之</hi>藤角<lb/>
紙<hi>范寗教云土紙不可以作文書皆令用藤角紙</hi>生布紙<hi>董巴記云蔡倫以生布作紙絲綖如故名</hi>
<hi>麻紙以樹皮作紙名榖紙</hi>牋記紙<hi>先賢行状云延篤從唐溪季受左傳欲寫本無紙季以殘牋紙與之</hi>
<hi>篤以牋記紙不可寫乃借本誦之</hi>左伯紙<hi>三輔决録云/見前筆篇</hi>蔡侯紙<hi>董巴記云東京</hi>
<pb n="KR3k0004_WYG_104-7a"/>
<hi>有蔡侯紙即倫紙也</hi>縹紙<hi>東宮舊事云皇太子初/拜給縹紅紙各一百枚</hi>緑紙<hi>續晉陽秋云姚略好</hi>
<hi>書有緑紙赤軸</hi>素紙<hi>張杭詩云昔吾好典籍下帷幕/董氏吟咏倣遺風染軸舒素紙</hi>牋紙<hi>語林曰王</hi>
<hi>右軍為會稽令謝公就乞牋紙檢校庫中有九萬牋紙悉以付謝公補</hi>當䇿<hi>傳咸紙賦云盖世有質文</hi>
<hi>則理有損益故禮随時變而器與事易既作契以代結䋲兮又造紙以當䇿夫其為物厥美可珍亷方有則體</hi>
<hi>潔性真含章藴藻實好斯文取彼之淑以為己新續補</hi>代簡<hi>桓𤣥偽事云古無紙故用簡非主於敬也</hi>
<hi>今諸用簡者皆以黄紙代之續補</hi>
　　　硯四十一<lb/>
斑采散色漚染毫芒<hi>繁欽硯讃云或薄或厚乃圓乃方斑采散色漚染毫芒㸃黛文字耀</hi>
<pb n="KR3k0004_WYG_104-7b"/>
<hi>明典章補</hi>節方圓以定形鍛金鉄而爲池<hi>傅𤣥硯賦云採隂之山之潛璞簡衆材</hi>
<hi>攸宜節方圖以定形鍛金鉄而為池設上下之剖判配法象乎二儀木貴其能軟石美其潤堅加采漆之膠固</hi>
<hi>含冲徳之清𤣥補</hi>孔子時物作甚古朴<hi>從征記云夫子床前有石硯一枚作甚古朴盖</hi>
<hi>孔子生平時物也</hi>張華用器百祀儼然<hi>顧雅石硯銘曰揚州有石硯一枚是晉張華所</hi>
<hi>用之器後人思念公徳愛其物年逾百祀儼然王質也</hi>蘇竟硯<hi>東觀漢記云蘇竟與劉歆子恭書曰</hi>
<hi>以編簡之才與右史公從事出人者惟硯也</hi>王充硯<hi>謝漢書云王充于室内門户墻壁各置筆硯而</hi>
<hi>作論衡</hi>凍釋㓜童入小學硯氷㓜童讀孝經<hi>崔寔四民月令云正月硯</hi>
<hi>凍釋命㓜童入小學學篇章十一月硯氷命㓜童讀孝經論語</hi>少同硯席<hi>漢書云宣帝時侍中中郎</hi>
<pb n="KR3k0004_WYG_104-8a"/>
<hi>將張彭祖少與帝同硯席及帝即位以舊恩封矦</hi>與同硯書<hi>晉書云劉𢎞常居洛陽與武帝同閈</hi>
<hi>共硯席書補又案世語云曹爽與明帝少同硯書附</hi>安能事筆硯<hi>華嶠後漢書班超見前</hi>不復畜<lb/>
筆硯<hi>魏末傳云夏矦𤣥見召還洛絶人道不復畜筆硯又陸雲與兄機書云君苗能作文見兄文輒云欲燒筆硯</hi>
漆硯<hi>東宫舊事云皇太子初拜給漆硯一枚</hi>石硯<hi>永嘉郡記云硯溪一源中多石硯</hi>
　　　墨四十二<lb/>
出於三輔<hi>范子計然云然墨出三輔又蔡質漢官儀云尚書令僕丞郎月賜隃糜大墨一枚小墨一</hi>
<hi>枚</hi>出青松煙<hi>曹植樂府詩云墨出青松煙筆出狡兎翰古人感鳥跡文字有政判補</hi>藏於<lb/>
松煙<hi>鄭氏婚禮謁文讃云九子之墨藏于松煙本性長生子孫圖邉</hi>畫于掌股<hi>拾遺記曰張儀</hi>
<pb n="KR3k0004_WYG_104-8b"/>
<hi>蘇秦二人同志傭力寫書行遇聖人之文無題記則以墨畫于掌内及股間夜還折竹寫之補</hi>劉祐買<lb/>
墨<hi>謝承後漢書云劉祐仕郡為主簿郡将小子嘗出錢付之令市買菓實祐悉以買筆墨書具與之因曰郡</hi>
<hi>将言郎君年可入小學而但傲狠逺近謂明府無過庭之教請出授書郡将為使子就祐受經五日一試不滿</hi>
<hi>呈限白决罰遂成學業也補</hi>葛洪買墨<hi>何法盛晉中興書曰葛洪好學常伐薪賣以買紙墨續補</hi>
書之入木<hi>神仙傳云漢宣帝徴仙人王逺逺乃題宫門四百餘字帝怒而削之外字去内字復見墨</hi>
<hi>皆入木裏續補</hi>噴之成字<hi>神仙傳云班孟能嚼墨一噴皆成字竟紙各有意義續補</hi>
　　　䇿四十三<lb/>
大事書䇿<hi>杜預春秋序云大事書之於䇿小事簡牘而已</hi>先王䇿府<hi>穆天子傳見前藏書</hi>
<pb n="KR3k0004_WYG_104-9a"/>
<hi>篇</hi>魯史䇿書<hi>杜預春秋序云仲尼因魯史䇿書成文考其真偽而志其典禮上以遵周公之遺制</hi>
<hi>下以明将来之法補</hi>諸侯之䇿<hi>左傳云寗惠子将死召悼子曰吾得罪於君名在諸侯之䇿曰孫林</hi>
<hi>父寗殖出其君君入則掩之若能掩之則吾子也若不能猶有鬼神吾有餒而已不来食矣悼子許諾補</hi>金<lb/>
䇿<hi>張衡西京賦昔者大帝悦秦繆公而覲之饗以鈞天廣樂帝有醉焉乃為金䇿錫用此土而剪諸鶉首</hi>
<hi>案注云大帝天也覲見也剪盡也言天悦繆公而見之饗以鈞天之樂帝醉乃以金䇿賜繆公雍州之地而盡</hi>
<hi>鶉首之分鶉首秦分也補</hi>玉䇿<hi>唐書貞觀中房𤣥齡議封禪儀用玉䇿四枚各長一尺三寸廣一寸五分</hi>
<hi>厚五分毎䇿五簡俱以金編續補</hi>
　　　簡四十四<lb/>
<pb n="KR3k0004_WYG_104-9b"/>
金簡刻而書之<hi>神仙傳云隂長生裂黄表寫丹經一通封以文石之函置嵩山一通黄櫨之簡</hi>
<hi>漆書之封以青玉之凾置太華山一通黄金之簡刻而書之封以白銀之凾置蜀綏山一封縑書合為十篇付</hi>
<hi>弟子使世世當有所傳補案長生嘗聞馬鳴生得度世之妙道乃尋求之遂得相見便執奴僕之役親運履之</hi>
<hi>勞鳴生不教其度世之法但日夕别與之髙談論當世之事治農田之業以此十餘年長生不懈同時共事鳴</hi>
<hi>生者十二人皆悉歸去惟長生執禮彌肅鳴生告之曰子真能得道矣乃将入青城山中煑黄土為金以示之</hi>
<hi>立壇西而乃以太清神丹經授之鳴生别去長生乃歸合之丹成服半劑不盡而即昇天附</hi>玉簡編<lb/>
以黄金<hi>瀨鄉記云老子母碑曰老子把持仙録玉簡金字編以白銀紀善綴惡</hi>青簡編以<lb/>
縹絲<hi>劉向别録云孫子書以殺青簡編以縹絲䋲</hi>青簡寫書<hi>張璠漢記云吳祐父恢為南海</hi>
<pb n="KR3k0004_WYG_104-10a"/>
<hi>太守欲殺青簡以寫經書祐年十二諫曰海濱舊多珍怪上為國家所疑下為權戚所望此書若成則載之兼</hi>
<hi>两昔馬援以薏苡興謗王陽以衣囊徼名嫌疑之間誠先賢所慎也恢乃止撫其首曰吳氏世不乏季子矣補</hi>
<hi>案注云殺青者以火炙簡令汗取其青易書復不蠧也兼两者車有两輪故稱两也季子札也附</hi>栁簡<lb/>
寫經<hi>楚國先賢傳云孫敬以栁簡寫經本晨夜習誦</hi>青竹去書䖝<hi>郭璞云青竹為簡以去書</hi>
<hi>䖝</hi>新竹善朽蠧<hi>劉向别鋒云殺青者直治竹作簡書之耳新竹有汁善朽蠧凡作簡者皆於火</hi>
<hi>上炙乾之</hi>畏此簡書<hi>詩云豈不懐/歸畏此簡書</hi>豈汗簡札<hi>後漢書云范滂為太尉奏刺史</hi>
<hi>二千石權豪之黨二十餘人尚書責滂所劾猥多疑有私故滂對曰臣之所舉非叨穢姦暴深為民害豈以汗</hi>
<hi>簡札哉</hi>竹策簡文<hi>文士傳云晉太康中有人于嵩髙山下得竹簡一枚上有两行科斗書中外傳</hi>
<pb n="KR3k0004_WYG_104-10b"/>
<hi>以相示莫有知者司空張華以問束晳晳曰此漢明帝顯節陵中簡文也檢驗果然時人服其博</hi>簡紙<lb/>
經傳<hi>後漢書云元帝令賈逵自選公羊嚴顔諸生髙才者二十人教以左氏與簡紙經傳各一通  案注</hi>
<hi>嚴彭祖顔安樂俱受公羊春秋故公羊有嚴顔之學補</hi>折竹為簡<hi>王子年拾遺記云張儀蘇秦二</hi>
<hi>人同志好學迭剪髮而鬻之以相養或傭力寫書非聖人之言不讀遇見墳典行途無所題記以墨書掌及股</hi>
<hi>裏夜還而寫之折竹為簡二人每假食於路剥樹皮編以為書帙以盛天下良書續補</hi>
　　　牘四十五<hi>牒附</hi>
尺一牘<hi>史記匈奴傳云文帝遺單于書牘以尺一寸辭曰皇帝敬問匈奴大單于無恙所遺物及言語</hi>
<hi>云云中行説令單于遺漢書以尺二寸牘及印封皆令廣大長倨傲其辭曰天地所生日月所置匈奴大單于</hi>
<pb n="KR3k0004_WYG_104-11a"/>
<hi>敬問漢皇帝無恙所遺物言語亦云云補</hi>三千牘<hi>史記云東方朔初入長安至公車上書凡用三千奏</hi>
<hi>牘公車令两人共持舉其書僅然能勝之人主從上方讀之止輙乙其處讀之二月乃盡補</hi>周舎執<lb/>
牘<hi>韓詩外傳云趙簡子有臣周舎立於門下三日三夜簡子問其故對曰臣為君諤諤之臣秉筆操牘從君</hi>
<hi>之後伺君過而書之補</hi>獄吏書牘<hi>史記周勃傳云有人上書告勃欲反下廷尉治之勃以千金與</hi>
<hi>獄吏吏乃書牘背示之曰以公主為證公主者孝文帝女也勃太子勝之尚之故獄吏教引為證補</hi>與人<lb/>
尺牘主皆藏去<hi>漢書陳遵見前書記篇</hi>受牒而退<hi>左傳趙簡子令諸侯之大夫輸</hi>
<hi>王粟宋樂大心曰我不輸粟我於周為客若之何使客晉士伯曰自踐土以来宋何役之不㑹而何盟之不同</hi>
<hi>曰同恤王室子焉得辟之子奉君命以㑹大事而宋背盟無乃不可乎右師不敢對受牒而退  案注右師樂</hi>
<pb n="KR3k0004_WYG_104-11b"/>
<hi>大心也補</hi>截蒲為牒<hi>漢書云路温舒取澤中蒲截以為牒編用寫書</hi>
　　　札四十六<lb/>
谷永便筆札<hi>漢書云谷永字子雲便筆札故時人云谷子雲之筆札婁君卿之唇舌</hi>曹褒<lb/>
抱筆札<hi>後漢曹褎見前筆篇</hi>給札為上林賦<hi>漢書司馬相如見前賦篇</hi>遺札言<lb/>
封禪事<hi>漢書云司馬相如死家無遺書問其妻對曰相如未嘗有書也時時著書人又取去相如未死</hi>
<hi>時為一卷書曰有使来求書奏之其遺札書言封禪事補</hi>左慈化札<hi>抱朴子云魏武帝以左慈為妖</hi>
<hi>妄欲殺之使軍人収之慈故欲見而不去乃置之獄獄中有七慈形状如一不知何者為真以白武帝帝命盡</hi>
<hi>殺之須臾七慈盡化為札慈徑出走赴羊羣</hi>張惲取札<hi>晉陽秋云梁國張惲字義元為郡吏入值</hi>
<pb n="KR3k0004_WYG_104-12a"/>
<hi>太守圍棊投札於地惲曰知府君患風取以支户太守輟棊令坐</hi>
　　　刺四十七<lb/>
王朗修刺<hi>後漢書邉讓傳云大将軍何進閒讓才名欲辟命之恐不致詭以軍事徴召既到署令史</hi>
<hi>進以禮見之讓善占射能辭對時賔客滿堂莫不羡其風府掾孔融王朗並修刺侯焉議郎蔡邕深敬之補</hi>
禰衡懐刺<hi>禰衡别傳云衡少有才辯而氣尚剛傲好矯時慢物興平中避難荆州建安初遊許下始</hi>
<hi>逹潁川乃隂懐一刺既而無所之適至於刺字漫㓕是時許都新建賢士大夫四方来集或問衡曰盍從陳長</hi>
<hi>文司馬伯遠乎對曰吾焉從屠沽兒耶又問荀文若趙稚長云何衡曰文苦可借而弔喪稚長可使監厨請客</hi>
<hi>惟善魯國孔融及𢎞農楊修常稱曰大兒孔文舉小兒楊徳祖餘子碌碌莫足數也補</hi>載刺盈車<lb/>
<pb n="KR3k0004_WYG_104-12b"/>
<hi>郭泰別傳云泰名顯士争歸之載刺常盈車</hi>積刺盈案<hi>長沙耆舊傳云夏侯叔仁治臨湘丁母憂</hi>
<hi>居喪過禮同郡徐元休弱冠知名聞而弔焉句日積刺盈案</hi>
　　　劵契四十八<lb/>
崑崙鐵劵<hi>河圖括地象云崑崙山出鐡劵</hi>折劵棄責<hi>漢書曰髙祖㣲時好酒及色常從王</hi>
<hi>媪武負貰酒時飲醉卧武負王媪見其上常有怪髙祖每酤留飲酒讐數倍及見怪嵗竟此两家常折劵棄責</hi>
<hi>案如淳曰讐亦售也師古曰以簡牘為契劵既不徴索故折毁之棄其所負補</hi>銅劵盟誓<hi>晉書應詹</hi>
<hi>傳云天門武陵谿蠻並反詹討降之時政令不一諸蠻怨望並謀背叛詹召蠻酋破銅劵與盟由是懐詹數郡</hi>
<hi>無虞</hi>鐵劵世襲<hi>三國典略曰梁任世為豪俗仕於江左志在立功来歸太祖太祖嘉其逺来待以優</hi>
<pb n="KR3k0004_WYG_104-13a"/>
<hi>禮後除并州刺吏封樂安公賜以鐵劵聴世傳襲補</hi>匈奴作鐵劵<hi>三輔故事云婁敬為髙車使者</hi>
<hi>持節至匈奴與其分地界作丹書鐡劵曰自海以南冠盖之士䖏焉自海以北剛强之士䖏焉</hi>氐𦍑破<lb/>
鐵劵<hi>晉中興書云愍帝在闗中與氐𦍑破鐵劵誓不相侵</hi>因燒其劵<hi>戰國䇿云馮煖約車治装</hi>
<hi>載劵契而行辭曰責畢収以何市而反孟嘗君曰視吾家所寡有者驅而之薛使吏召諸民當償者悉来合劵</hi>
<hi>劵徧合赴矯命以責賜諸民因燒其劵民稱萬嵗補</hi>誘劵焚之<hi>沈約宋書顧覬之傳云覬之家門雍</hi>
<hi>睦為州鄉所重五子約緝綽縝緄綽私財甚豐郷里士庶多負其責覬之每禁之不能止友後為吳郡誘綽取</hi>
<hi>出諸文劵一大厨覬之悉焚燒宣語逺近負三郎責皆不須還凡劵書悉燒之矣補</hi>焚削書劵<hi>東觀</hi>
<hi>漢記云樊重年八十餘終其所假貸人間數百萬遣令焚削書劵聞者皆慙争徃償之諸子竟不肯受補</hi>燔<lb/>
<pb n="KR3k0004_WYG_104-13b"/>
燒劵書<hi>沈約宋書王𢎞傳云𢎞父珣頗好積聚財物布在民間珣薨𢎞悉燔燒券書一不収責餘舊業</hi>
<hi>悉以委付諸弟補</hi>
　　　袠四十九<lb/>
線袠有要方<hi>華佗別傳云佗以線為書囊袠中有秘要之方</hi>綈袠有秘記<hi>後漢書楊</hi>
<hi>厚傳云厚祖父春卿善圖䜟學為公孫述將漢兵平蜀春卿自殺戒子統曰吾綈袠中有先祖所傳秘記為漢</hi>
<hi>家用爾其修之統感父遺言服關辭家從犍為周循學習先法又就同郡鄭伯山受河洛書及天文推歩之術</hi>
<hi>補</hi>縑袠<hi>晉中興書曰傅𤣥盛書/有青縑袠布袠絹<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>
                    </hi>絹袠<hi>見上</hi>
　　　封泥五十<lb/>
<pb n="KR3k0004_WYG_104-14a"/>
龍圖赤玉匣封泥如黄珠<hi>春秋說題辭</hi>金泥<hi>續漢書光武封禪乃求元封封</hi>
<hi>禪事有司奏用玉牒玉檢水銀和金為泥</hi>石泥<hi>應劭漢官儀云建武三十二年封太山玉牒石檢金䋲石</hi>
<hi>泥</hi>青泥<hi>東覲漢記云鄧訓嘗将黎陽營兵屯狐奴以防其變後遷䕶烏桓校尉黎陽故吏最貧贏者舉</hi>
<hi>國念訓常所<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>藥北州少乏又知訓好青泥封書從黎陽歩推鹿車於洛陽市藥還過趙國易陽并載青泥一</hi>
<hi>襆至上谷遺訓其得人心如是補</hi>紫泥<hi>西京雜記云漢以武都紫泥為璽室加綈其上補</hi>
　<lb/>
　<lb/>
　<lb/>
<pb n="KR3k0004_WYG_104-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷一百四<lb/>
</p>
<p>
</p>
  </div>
</body>
</text>
</TEI>
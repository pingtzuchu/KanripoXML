<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷六十六</head> <lb/>
    <p>
<pb n="KR3k0004_WYG_066-1a"/>
欽定四庫全書<lb/>
　北堂書鈔卷六十六<lb/>
　　　　　　　　　　　　唐　虞世南　撰<lb/>
　　　　　　　　　　　　明　陳禹謨　補註<lb/>
　設官部十八<lb/>
　　太子中庶子一百二十一　太子家令一百二十二<lb/>
　　太子率更令一百二十三　太子僕一百二十四<lb/>
　　太子門大夫一百二十五　太子中舎人一百二十六<lb/>
<pb n="KR3k0004_WYG_066-1b"/>
　　太子洗馬一百二十七　太子舎人一百二十八<lb/>
　　　太子中庶子一百二十一<lb/>
職如侍郎<hi>續漢書百官志云太子中庶子職如侍郎員五人</hi>秩六百石<hi>應劭注漢官表</hi>
<hi>云庶子員五人秩六百石</hi>八舎之職<hi>環濟要畧云庶/子謂八舎之職</hi>一宫要任<hi>晉起居注</hi>
<hi>云武帝置中庶子四人一宫要任</hi>衛太子家<hi>班彪牋云竊見國家故事選公卿列侯子孫衛太子</hi>
<hi>家為中庶子</hi>管綜門下<hi>王珣啓以桓議為太子庶子云宫選宜盡一時之美不可不得其才中庶</hi>
<hi>子管綜門下</hi>侍接左右<hi>晉齊王攸與山濤書曰太子中庶子東宫顯職加以侍接左右誠宜得篤</hi>
<hi>粹有行之人必允衆望補</hi>切問近對<hi>吳志云孫登為太子時太傅張温言于孫權曰夫中庶子官最</hi>
<pb n="KR3k0004_WYG_066-2a"/>
<hi>親密切問近對宜用儁選於是乃用陳表為中庶子補</hi>東宫顯職<hi>晉齊王攸與山濤見上</hi>東<lb/>
宫顯選<hi>山濤啓事云中庶子東宫顯選今有二缺衆議以領兵太守荀寓為也</hi>宜得髙茂<lb/>
<hi>又云中庶子缺宜得髙茂求備一人則難</hi>宜得彦茂<hi>又云今中書庶子缺宜得彦茂劉儼石崇不審</hi>
<hi>可合聖意不</hi>大臣薦王商<hi>漢書云王商為太子中庶子以肅敬敦厚稱父薨商嗣為侯推財以</hi>
<hi>分異母諸弟身無所受居喪哀戚於是大臣薦商行可以厲羣臣義足以厚風俗宜備近臣由是擢為諸曹侍</hi>
<hi>中中郎將補</hi>山濤用劉粹<hi>山濤啓事云中庶子賈模缺以太尉長史劉粹為之可也</hi>桓議<lb/>
堪居内侍<hi>王珣啓以桓議為太子中庶子堪居内侍</hi>王商宜備近臣<hi>漢書王商見上</hi>
顔含操行徵<hi>晉書云顔含少有操行徵補太子中庶子也</hi>陶侃孝廉拜<hi>陶氏家傳</hi>
<pb n="KR3k0004_WYG_066-2b"/>
<hi>云侃遷太子中庶子而好學善論談尤明詩易案侃本傳不載</hi>傅喜好學選<hi>漢書云傅喜少好學</hi>
<hi>問有志行哀帝立為太子成帝選喜為太子中庶子也</hi>祖納文義遷<hi>晉書云祖納最有操行能</hi>
<hi>清言文義可觀性至孝少孤貧常自炊爨以養母平北將軍王敦聞之遺其二婢辟為従事中郎有戲之曰奴</hi>
<hi>價倍婢納曰百里奚何必輕于五羖皮耶轉尚書三公郎累遷太子中庶子厯官多所駁正有補于時補案納</hi>
<hi>好奕棋王隠謂之曰禹惜寸隂不聞數棋對曰我亦忘憂耳初弟約與逖同母偏相親愛納與約異母頗有不</hi>
<hi>平恐假其權勢將為亂階人謂納與約異母忌其寵貴乃露其表以示約約憎納如讐朝廷因此棄納納既閑</hi>
<hi>居但清談披閱文史而已及約為逆朝野歎納有鑒裁焉補</hi>子威肅敬稱<hi>漢書王商見前</hi>純<lb/>
粹篤誠<hi>山濤啓事中庶子缺稱周蔚云云</hi>沈靜履素<hi>晉書皇甫謐傳咸寧初詔曰男子皇</hi>
<pb n="KR3k0004_WYG_066-3a"/>
<hi>甫謐沈靜履素守學好古其以謐為太子中庶子謐固辭篤疾帝初雖不奪其志尋復發詔徵為議郎補</hi>才<lb/>
行優著<hi>王隠晉書梁益為太子中庶子才行優著</hi>經學滋博<hi>晉中興書云肅宗在東宫孔寅</hi>
<hi>為中庶子于時中興庶事草創寅經學滋博又該識舊典朝儀軌制多取正焉由是元明二帝並親愛之補</hi>
少喜文學<hi>文章敘録云荀緯少喜文學為太子庶子</hi>受業通詩<hi>漢書馮奉世傳云野王字</hi>
<hi>君卿受業博士通詩少以父任為太子中庶子補</hi>入授經<hi>漢書云歐陽地餘為中庶子授皇太子經</hi>
<hi>元帝即位遷侍中補</hi>入侍講<hi>東觀漢記儒林傳云劉/<graphic n="KR3063" url="https://raw.githubusercontent.com/kanripo/KR-Gaiji/master/images/KR3063.png" mimeType="image/png"/>以中庶子入侍講</hi>鮑勛不撓<hi>魏書</hi>
<hi>曰鮑勛清白有髙節知名當世為中庶子在東宫正色不撓補</hi>温嶠侍諫<hi>晉書温嶠遷太子中庶子</hi>
<hi>及在東宫深見寵遇僚屬莫比太子與為布衣之交數陳規諷又獻侍臣箴甚有𢎞益時王敦舉兵内向六軍</hi>
<pb n="KR3k0004_WYG_066-3b"/>
<hi>敗績太子將自出戰嶠執鞚諫曰臣聞善戰者不怒善勝者不武如何萬乗儲副而以身輕天下太子乃止補</hi>
有鷰來翔王坦被令為賦<hi>武陵先賢傳王坦為中庶子云云</hi>蔡穎博奕<lb/>
太子命曜論之<hi>吳志云韋曜少好學能屬文遷太子中庶子時蔡穎亦在東宫性好博奕太子</hi>
<hi>知以為無益命曜論之補</hi>侍從十年<hi>漢書史丹傳云自元帝為太子時丹以父髙任為中庶子侍従</hi>
<hi>十餘年</hi>甚相親愛<hi>晉書殷仲堪傳孝武帝召堪為太子中庶子甚相親愛仲堪父常患耳聰聞牀</hi>
<hi>下蟻動謂之牛鬬帝素聞之而不知其人至是従容問仲堪曰患此者為誰仲堪流涕而起曰臣進退維谷帝</hi>
<hi>有愧焉復領黄門郎寵任轉隆帝嘗示仲堪詩乃曰勿以己才而笑不才補</hi>數見規諷甚有<lb/>
𢎞益<hi>晉書温嶠見前</hi>深見寵遇僚屬莫比<hi>晉書温嶠見前</hi>固辭疾篤不<lb/>
<pb n="KR3k0004_WYG_066-4a"/>
奪其志<hi>晉書皇甫謐見前</hi>
　　　太子家令一百二十二<lb/>
職如司農品擬廷尉<hi>續漢書百官志云太子家令一人秩千石主倉榖飲食職如司農少</hi>
<hi>府品擬廷尉也</hi>進品第五<hi>續漢書注太康八年詔/曰太子家令進品第五</hi>東宫達官<hi>晉起</hi>
<hi>居注武帝太康八年詔曰太子家令東宫之達官也</hi>疏受敏而有辭<hi>漢書疏受以賢良舉為太</hi>
<hi>子家令受好禮恭謹敏而有辭宣帝幸太子宫受迎謁應對</hi>鼂錯上言兵事<hi>漢書云鼂錯為</hi>
<hi>太子家令以其辯得幸太子家太子家號曰智囊是時匈奴彊數冦邊上發兵以禦之錯上言兵事補</hi>多<lb/>
所獻替號曰智囊<hi>見上</hi>
<pb n="KR3k0004_WYG_066-4b"/>
　　　太子率更令一百二十三<lb/>
率更令千石<hi>續漢書百官志云太子率更令一人千石主庶子舍人更直職如光禄</hi>東宫<lb/>
之達官<hi>晉起居注云武帝太康八年詔曰太子率更令東宫之達官</hi>職似光禄勳<hi>續漢</hi>
<hi>書百官志見上</hi>秩與衛率同<hi>晉起居注云武帝太康八年詔曰太子率更令其進品第五云云</hi>
掌宫殿之禁名衛之士<hi>續漢書百官志云率更令秩千石掌宫殿門户之禁名衛之士</hi>
嚴毅清髙<hi>物理論吕義為太子率更令云云</hi>清賢士<hi>物理論云吕義清賢士也</hi>
　　　太子僕一百二十四<lb/>
太子僕主車馬<hi>續漢書百官志云太子僕一人秩千石主車馬</hi>如太僕　擬宗<lb/>
<pb n="KR3k0004_WYG_066-5a"/>
正<hi>續漢書百官志注云太子僕職如太僕主馭擬宗正</hi>蔣顯為太僕鍾㑹愛其才<lb/>
學<hi>蜀志蔣顯為太子僕鍾㑹愛其才學與兄斌同時死  案琬死斌嗣為綏武將軍魏大將軍鍾㑹至漢城</hi>
<hi>與斌書曰巴蜀賢智文武之士多矣至于足下諸葛思逺譬諸草木吾氣類也桑梓之敬古今所敦西到欲奉</hi>
<hi>瞻尊大君公侯墓當洒掃坟塋奉祠致敬願告其所在斌答書曰知惟臭味意眷之隆雅托通流未拒來謂也</hi>
<hi>亡考昔遭疾疢亡于涪縣卜云其吉遂安厝之知君西邁乃欲屈駕脩敬坟墓視予猶父顔子之仁也聞命感</hi>
<hi>愴以増情思㑹得斌書報嘉歎意義及至涪如其書云後主既降鄧艾斌詣㑹于涪待以交友之禮隨會至京</hi>
<hi>師為亂兵所殺補</hi>
　　　太子門大夫一百二十五<lb/>
<pb n="KR3k0004_WYG_066-5b"/>
職比郎將<hi>續漢書百官志云太子門大夫六百石職比郎將</hi>擬公車令<hi>續漢書百官志</hi>
<hi>云太子門大夫職擬公車令</hi>鼂錯遷博士<hi>漢書云鼂錯受尚書伏生所還因上書稱說詔以為</hi>
<hi>太子舍人門大夫遷博士又上書言人主所以尊顯功召揚于萬世之後者以知術數也故人主知所以臨制</hi>
<hi>臣下而治其衆則羣臣畏服矣知所以聴言受事則不欺蔽矣知所以安利萬民則海内必従矣知所以忠孝</hi>
<hi>事上則臣子之行備矣此四者臣竊為皇太子急之皇太子所讀書多矣而未深知術數者不問書說也夫多</hi>
<hi>誦而不知其說所謂勞苦而不為功臣竊觀皇太子材智髙竒馭射技藝過人絶逺然于術數未有所守者以</hi>
<hi>陛下為心也竊願陛下幸擇聖人之術可用今世者以賜皇太子因時使太子陳明於前唯陛下裁察上善之</hi>
<hi>補</hi>金欽舉明經<hi>未詳</hi>
<pb n="KR3k0004_WYG_066-6a"/>
　　　太子中舍人一百二十六<lb/>
咸寧加名<hi>晉中興書百官公卿志注云</hi>似黄門任<hi>徐邈與王珉書云或說中書舍人職</hi>
<hi>名黄門不與中庶子中間出内</hi>典文疏<hi>王珉答徐邈書云中書舍人典文疏位如中書郎也</hi>治文<lb/>
書<hi>晉中興書百官公卿志云云</hi>顧榮秀望<hi>晉中興書云顧榮南土秀望為太子舍人  案齊王</hi>
<hi>冏召榮為大司馬主簿冏擅權驕恣榮懼及禍終日昏酣不綜府事以情告友人長樂馮熊熊謂冏長史葛旟</hi>
<hi>曰今府大事殷非酒客之政可轉為中書侍郎旟然之白冏以為中書侍郎在職不復飲酒人或問之曰何前</hi>
<hi>醉而後醒耶榮懼罪乃復更飲與州里楊彦明書曰吾為齊王主簿恒慮禍及見刀與繩每欲自殺但人不知</hi>
<hi>耳及冏誅榮以討葛旟功封嘉興伯轉太子中庶子補</hi>陸雲才藻<hi>傅亮文帝志云云  案晉書雲</hi>
<pb n="KR3k0004_WYG_066-6b"/>
<hi>傳云雲六嵗能屬文性清正有才理少與兄機齊名雖文章不及機而持論過之號曰二陸幼時吳尚書廣陵</hi>
<hi>閔鴻見而奇之曰此兒若非龍駒當是鳳雛後舉雲賢良時年十六吳平入洛機初詣張華華問雲何在機曰</hi>
<hi>雲有笑疾未敢自見俄而雲至華為人多姿制又好帛繩纏鬚雲見大笑不能自已先是嘗著衰絰上船于水</hi>
<hi>中顧見其影因大笑落水人救獲免雲與荀隠素未相識常㑹華坐華曰今日相遇可勿為常談雲因抗手曰</hi>
<hi>雲間陸士龍隠曰日下荀鳴鶴鳴鶴隠字也補</hi>杜錫數諫太子<hi>王晉書杜錫為太子中舍人性</hi>
<hi>亮直忠烈屢諫愍懷太子</hi>
　　　太子洗馬一百二十七<lb/>
員十六人秩比謁者<hi>張晏注續漢書百官志云太子洗馬比六百石員十六人職如謁者</hi>
<pb n="KR3k0004_WYG_066-7a"/>
<hi>太子出則當直者在前導威儀補</hi>如謁者<hi>見/上</hi>擬秘書<hi>徐邈與王書云云</hi>掌國籍<lb/>
<hi>晉起居注云武帝制洗馬八人掌國籍釋奠稱經則掌其事</hi>典文書<hi>晉齊王攸與山濤書云洗馬今</hi>
<hi>之清選前後典文書佳才也</hi>在前導威儀<hi>續漢書百/官志見上</hi>洗馬清道<hi>徐邈與王</hi>
<hi>珉書云</hi>勾踐執戈為吳洗馬<hi>韓子云勾踐入官于吳執干戈為吳洗馬</hi>一時髙<lb/>
選<hi>晉起居注云東宫洗馬一時之髙選</hi>今之清選<hi>晉齊王攸與山濤書見前</hi>以才學召<lb/>
<hi>魏畧云顔斐字文林以有才學召為太子洗馬</hi>以才辨召<hi>晉書云李密時人稱其才辨召為太子洗</hi>
<hi>馬也</hi>以弱冠拜<hi>晉書衛玠年五嵗風神秀異祖父瓘曰此兒有異於衆顧吾老年不見其長成耳總</hi>
<hi>角乗羊車入市見者皆以為玉人觀之傾都驃騎將軍王濟玠之舅也儁爽有風姿每見玠輒嘆曰珠玉在側</hi>
<pb n="KR3k0004_WYG_066-7b"/>
<hi>覺我形穢又嘗語人曰與玠同遊冏若明珠之在側朗然照人及長好言𤣥理其後多病體羸母恒禁其語遇</hi>
<hi>有勝日親友時請一言無不咨嗟以為入微辟命屢至皆不就久之為太傅西閣祭酒拜太子洗馬補</hi>以<lb/>
弱冠登<hi>荀氏家傳云邃字道𤣥性簡靜解音樂美談論拜太子洗馬</hi>清身潔己<hi>晉書云解</hi>
<hi>系及二弟結育並清身潔已仕皆洗馬州里榮焉補</hi>雅量𢎞齊<hi>傅咸别傳云友人魯仲叔雅量𢎞齊</hi>
<hi>思心邃逺遷太子洗馬咸云謬蒙朝恩忝授斯職喜得與此子同班共事也</hi>篤敏有思<hi>晉齊王攸</hi>
<hi>與山濤書云武長嗣篤敏有思今東宫洗馬</hi>才經文雅<hi>荀氏家傳云䆳拜太子洗馬戴若思時相</hi>
<hi>欽重作詩頌之云云</hi>以嚴見憚<hi>漢書云汲黯孝景帝時為太子洗馬以嚴見憚</hi>同官所推<lb/>
<hi>文士傳曰江充為太子洗馬嘗以五事諫為同官所推</hi>陸機感恩賦詩<hi>陸機皇太子清宴詩</hi>
<pb n="KR3k0004_WYG_066-8a"/>
<hi>序元康四年秋余以太子洗馬出補吳王郎中云云</hi>江充以五事諫<hi>文士傳見上</hi>傅咸<lb/>
同班共事<hi>傅咸别傳見上</hi>解系州里榮焉<hi>晉書解系見前</hi>
　　　太子舍人一百二十八<lb/>
更直宿衛如三署郎<hi>續漢書百官志云太子舍人二百石無員更直宿衛如三署郎中</hi>
備絳衣<hi>班彪便宜表云宜選師傅將相子孫好學有行者備絳衣舍人蓋領此也</hi>掌表啟<hi>摯虞</hi>
<hi>決疑云太子舍人晉置十六人掌表啟也</hi>太學弟子改課乙科為舍人<hi>漢書云成</hi>
<hi>帝時太學弟子三千人王莽秉政改課乙科通者二十人為太子舍人也</hi>太常弟子通二經<lb/>
補舍人<hi>摯虞決疑云太常弟子通二經補太子舍人</hi>校德東宫<hi>山濤啟事云瑯邪王子繇</hi>
<pb n="KR3k0004_WYG_066-8b"/>
<hi>隴西王世子越誠宜早令奉侍皇太子校德東宫</hi>今之清選<hi>晉齊王攸與山濤書見前</hi>以賢<lb/>
良拜<hi>晉書摯虞少事皇甫謐才學通博著述不倦舉賢良擢為太子舍人補案虞善觀𤣥象嘗謂友人曰</hi>
<hi>今天下方亂避難之國其惟涼土乎性愛士人有表薦者恒為其辭東平太叔廣樞機清辯廣談虞不能對虞</hi>
<hi>筆廣不能答更相嗤笑紛然于世云附</hi>上便宜事<hi>魏志云張茂字彦林太和中上便宜事百餘條</hi>
<hi>明帝善之拜太子舍人</hi>以才識稱<hi>晉八王故事云卞粹以才識清辨見稱為太子舍人也</hi>以<lb/>
名望超<hi>王晉書王衍字夷甫以名望超為太子舍人</hi>以文學舉<hi>桓氏家傳云範字元則魏</hi>
<hi>太子始立以文學舉為舍人</hi>德望厯位<hi>臧榮緒晉書云程牧有清名德望厯位太子舍人</hi>秀<lb/>
望累遷<hi>晉書顧榮見前</hi>盧浮起家<hi>晉諸公讚云盧浮起家為太子舍人</hi>山簡少拜<lb/>
<pb n="KR3k0004_WYG_066-9a"/>
<hi>晉書山簡性温雅有父風年二十餘濤不之知也簡歎曰吾年幾三十而不為家公所知後與譙國嵇紹沛郡</hi>
<hi>劉謨𢎞農楊淮齊名初為太子舎人累遷太子庶子補案永嘉三年出為征南將軍都督荆湘交廣四州諸軍</hi>
<hi>事假節鎮襄陽于時四方冦亂天下分崩王威不振朝野危懼簡優游卒嵗唯酒是耽諸習氏荆土豪族有佳</hi>
<hi>園池簡每出游嬉多之池上置酒輒醉名之曰髙陽池時有童兒歌曰山公出何許往至髙陽池日夕倒載歸</hi>
<hi>酩酊無所知時時能騎馬倒著白接䍦舉鞭附向葛强何如并州兒强家在并州簡愛將也</hi>侯霸威重<lb/>
<hi>東觀漢記侯霸字君房有威重為太子舍人也</hi>表良明經<hi>華嶠漢書云表良明經為太子舍人也</hi>
陳准有德器<hi>晉諸公讚云陳准字道基有德器為太子舍人</hi>程牧有才行<hi>臧榮緒晉</hi>
<hi>書云程牧清惠有才行為太子舍人</hi>潘岳神形清辨<hi>王晉書潘岳字安仁神形清辨能屬文為</hi>
<pb n="KR3k0004_WYG_066-9b"/>
<hi>太子舍人</hi>華譚言語清辨<hi>晉中興書云華譚字令思少以言語清辨知名除太子舍人</hi>彦<lb/>
輔性寡嗜慾<hi>晉書樂廣字彦輔性沖約有逺識寡嗜欲與物無競尤善談論每以約言析理以厭</hi>
<hi>人心其所不知黙如也裴楷嘗引廣共談自夕申旦雅相欽挹歎曰我所不如也王戎為荆州刺史聞廣為夏</hi>
<hi>侯𤣥所賞乃舉為秀才楷又薦廣于賈充遂辟太尉掾轉太子舍人補</hi>孝若秉心居正<hi>晉齊</hi>
<hi>王攸與山濤書云孝若秉心居正為太子舎人</hi>博識名聞<hi>晉諸公贊云張華博識名聞問無不知為</hi>
<hi>太子舎人</hi>才名獨步<hi>晉中興書云孔坦字君平/以才名獨步補東宫舍人</hi>文義可觀<hi>晉中</hi>
<hi>興書云祖納有操行能清言文義可觀遷東宫舎人</hi>通漢說講石渠<hi>漢書儒林云通漢以禮生</hi>
<hi>為太子舍人講說石渠也</hi>季長校書東觀<hi>謝承後漢書馬融字季長年十三明經為太子舍人</hi>
<pb n="KR3k0004_WYG_066-10a"/>
<hi>校書東觀</hi>潘尼上釋奠頌<hi>臧榮緒晉書云潘尼字正叔拜太子舍人上釋奠頌</hi>鼂錯以<lb/>
書稱說<hi>史記云鼂錯以文學為太常掌故錯為人削直刻深孝文帝時天下無治尚書者獨聞濟南伏</hi>
<hi>生故秦博士治尚書年九十餘老不可徵乃詔太常使人往受之太常遣錯受尚書伏生所還因上便宜事以</hi>
<hi>書稱說詔以為太子舍人補</hi>存故人謝賔客<hi>史記云鄭當時為太子舍人每五日洗沐嘗置</hi>
<hi>驛馬長安諸郊存諸故人請謝賔客夜以繼日至其明旦常恐不徧莊好黄老之言其慕長者如恐不見年少</hi>
<hi>官薄然其游知交皆其大父行天下有名之士補</hi>哀帝見而悅之<hi>漢書云董賢為太子舍人</hi>
<hi>為人美麗自喜哀帝望見而悅之拜為黄門郎也</hi>
　<lb/>
<pb n="KR3k0004_WYG_066-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷六十六<lb/>
</p>
<p>
</p>
  </div>
</body>
</text>
</TEI>
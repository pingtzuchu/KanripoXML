<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百五</head> <lb/>
    <p>
<pb n="KR3k0004_WYG_105-1a"/>
欽定四庫全書<lb/>
　北堂書鈔卷一百五<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　樂部<lb/>
　　　樂總一<hi>内樂勝則流起至六律五聲八音七始通缺今補</hi>
樂者心之動也<hi>樂記云樂者心之動也聲者樂之象也</hi>樂者徳之華也<hi>樂記</hi>
<hi>云德者性之端也樂者徳之華也</hi>天地同和<hi>樂記云大樂與天地同和大禮與天地同節</hi>天<lb/>
<pb n="KR3k0004_WYG_105-1b"/>
地之和<hi>樂記云樂者天地之和也和故百物皆化</hi>先王所以節事<hi>左傳云晉侯有疾使</hi>
<hi>醫和視之和曰疾不可為也是謂近女室疾如蠱非鬼非食惑以喪志公曰女不可近乎對曰節之先王之樂</hi>
<hi>所以節百事也故有五節遲速本末以相及中聲以降五降之後不容彈矣于是有煩手淫聲慆堙心耳乃忘</hi>
<hi>平和君子弗聽也物亦如之至于煩乃舍也已無以生疾君子之近琴瑟以儀節也非以慆心也補</hi>先王<lb/>
所以飾喜<hi>樂記云樂者先王之所以飾喜也喜則天下和之</hi>王者功成作樂<hi>樂記</hi>
<hi>云王者功成作樂治定制禮其功大者其樂備</hi>天子省風作樂<hi>左傳云景王將鑄無射伶州鳩</hi>
<hi>曰王其以心疾死乎夫樂天子之職也夫音樂之輿也而鐘音之器也天子省風以作樂器以鍾之輿以行之</hi>
<hi>小者不窕大者不槬則和于物物和則嘉成也補</hi>茍無其德不敢作樂　得道<lb/>
<pb n="KR3k0004_WYG_105-2a"/>
之人可以言樂<hi>吕氏春秋云夫樂之所由來者遠矣天下太平萬物安寧皆化其上樂乃可成</hi>
<hi>故惟得道之人其可與言樂乎</hi>揖讓而治樂之謂也<hi>樂記云樂至則無怨禮至則不爭揖</hi>
<hi>讓而治天下者禮樂之謂也</hi>合情飾貎樂之事也<hi>樂記云合情飾貎者禮樂之事也</hi>
貴和尚質<hi>五經通義云樂貴和而尚質</hi>象徳表功<hi>五經通義云五帝三皇樂所以不同</hi>
<hi>何樂以象徳有優劣故不同冝又云樂者所以象徳表功因事之  補</hi>窮髙極遠<hi>樂記云夫樂極</hi>
<hi>乎天而蟠乎地窮髙極遠而測深厚</hi>通倫理<hi>樂記云凡音者生于人心者也樂者通倫理者也</hi>開<lb/>
山川之風<hi>晉語云晉平公說新聲師曠曰公室其將卑乎君之明兆于衰矣夫樂以開山川之風以</hi>
<hi>耀徳於廣遠也風徳以廣之風山川以遠之夫徳廣遠而有時節是以遠服而邇不遷補</hi>達神明之<lb/>
<pb n="KR3k0004_WYG_105-2b"/>
德<hi>樂記云禮樂偩天地之情達神明之徳</hi>移風易俗<hi>孝經曰移風易俗莫善於樂</hi>率神<lb/>
從天<hi>樂記云樂者敦和率神而從天禮者别宜居鬼而從地</hi>以感天地<hi>漢書樂志云夫樂者</hi>
<hi>聖人所以感天地通鬼神安萬民故聽者無不心竦神悦而承流於是海内被服其風光輝日新而不知所以</hi>
<hi>然</hi>以順天地<hi>阮籍樂論云聖人作樂將以之順天地之體成萬物之性也</hi>以承祖宗<lb/>
<hi>史記汲黯曰凡王者作樂上以承祖宗下以化兆民</hi>以致鬼神<hi>周禮大司樂職云以六律六同五聲</hi>
<hi>八音六舞大合樂以致鬼神示以和邦國以諧萬民以安賔客以說遠人以作動物補</hi>適人之情<lb/>
<hi>吕氏春秋云樂之務在于和心和心在于行適夫樂之有適心非有適人之情欲壽而惡夭欲安而惡危欲榮</hi>
<hi>而惡辱欲逸而惡勞四欲得四惡除則心適矣</hi>防民之情<hi>周禮以六樂防萬民之情而教之和</hi>管<lb/>
<pb n="KR3k0004_WYG_105-3a"/>
人情<hi>樂記云禮樂之說管乎人情矣鄭注云管猶包也</hi>善民心<hi>樂記云樂者聖人所以善民心</hi>
<hi>其感人也深</hi>平好惡<hi>樂記云先王之制禮樂非極口腹耳目之欲也將以教民平好惡而反人道之</hi>
<hi>正也</hi>防淫奢<hi>白虎通云太平作/樂所以防淫奢</hi>防隆滿節喜盛<hi>樂緯云作樂所以防</hi>
<hi>隆滿節喜盛也</hi>以和聲<hi>樂記云禮以道其/志樂以和其聲</hi>以節樂<hi>樂記云凡作樂者所以節</hi>
<hi>樂也</hi>以安徳<hi>左傳云晉侯以樂賜魏絳曰夫樂以安徳義以處之禮以行之信以守之仁以厲之而后</hi>
<hi>可以殿邦國同福禄來遠人所謂樂之也</hi>以觀徳<hi>樂記云樂行而民鄉方可以觀徳矣</hi>以定和<lb/>
<hi>樂記云樂者審一以定和比物以飾節鄭注云審一審其人聲也</hi>以平心<hi>左傳晏子曰先王之濟五</hi>
<hi>味和五聲也清濁小大出入周旋以相濟也君子聽之以平其心心平而徳和也</hi>百物皆化<hi>樂記</hi>
<pb n="KR3k0004_WYG_105-3b"/>
<hi>見上</hi>百物不失<hi>樂記云大樂與天地同和故百物不失</hi>君子以好善小人以<lb/>
聽過<hi>樂記云樂者情見而義立樂終而徳尊君子以好善小人以聽過</hi>君子得其道小<lb/>
人得其欲<hi>樂記</hi>羽籥干戚樂之器也<hi>樂記云鐘鼔管磬羽籥干戚樂之器也</hi>
金石絲竹樂之器也<hi>樂記</hi>修身及家平均天下古樂之所<lb/>
發也<hi>樂記</hi>樂勝則流<hi>樂記云樂勝則/流禮勝則離補</hi>樂盈則放<hi>樂記云樂盈而不反</hi>
<hi>則放</hi>審音以知樂審樂以知政<hi>樂記</hi>五音天音也八聲天化<lb/>
也<hi>尚書大傳</hi>音起由心<hi>樂記云凡音之/起由人心生也</hi>音感於物<hi>樂記云凡音之起感</hi>
<hi>于物而動故形于聲聲相應故生變變成方謂之音</hi>治世之音安以樂<hi>樂記云情動于中故</hi>
<pb n="KR3k0004_WYG_105-4a"/>
<hi>形于聲聲成文謂之音是故治世之音安以樂其政和亂世之音怨以怒其政乖亡國之音哀以思其民困聲</hi>
<hi>音之道與政通矣</hi>亂世之音怨以怒　亡國之音其民困<hi>並見上</hi>
亡國之音其政㪚<hi>樂記云鄭衛之音亂世之音也比于慢矣桑間濮上之音亡國之音也其</hi>
<hi>政㪚其民流誣上行私而不可止也</hi>宋音害徳<hi>樂記子夏曰鄭音好濫淫志宋音燕安溺志衛音趨</hi>
<hi>數煩志齊音敖辟喬志此四者皆淫于色而害于徳是以祭祀弗用也補</hi>制雅樂<hi>魏志杜䕫傳云太祖</hi>
<hi>以䕫為軍謀祭酒參太樂事因令創制雅樂䕫善鐘律聰思過人絲竹八音靡所不能惟歌舞非所長時㪚郎</hi>
<hi>鄧靜尹齊善詠雅樂歌詩尹胡能歌宗廟郊祀之曲舞師馮肅服養曉知先代諸舞䕫摠統研精遠考諸經近</hi>
<hi>采故事教習講肄備作樂器紹復先代古樂皆自䕫始也補</hi>正雅樂<hi>世說云荀公曾善觧音聲時論</hi>
<pb n="KR3k0004_WYG_105-4b"/>
<hi>為之闇解遂調律吕以正雅樂補案晉書云茍勗字公曾進位光禄大夫既掌樂事又修律吕並行于世附</hi>
存六代之樂<hi>周禮大司樂職云以樂舞教國子舞雲門大卷大咸大磬大夏大濩大武鄭注云此</hi>
<hi>周所存六代之樂補</hi>復先代之樂<hi>魏志杜/䕫見前</hi>文以綵章感以大和<hi>阮籍</hi>
<hi>樂論云故樂以叙志舞以宣情然後文以綵章昭以風雅播以八音感以大和補</hi>文之以五聲<lb/>
<hi>周禮大司樂職云凡六樂者文之以五聲播之以八音補案鄭注云六者言其均五聲八音乃成也播之言被</hi>
<hi>也附</hi>六律五聲八音七始<hi>尚書大傳云樂者人性所自有也故聖王巡守觀其風俗定以</hi>
<hi>六律五聲八音七始</hi>九歌八風七音六律<hi>左傳子太叔見趙簡子簡子問揖讓周旋之禮</hi>
<hi>對曰夫禮天之經也地之義也民之行也天地之經而民實則之是故為禮以奉之為六畜五牲三犧以奉五</hi>
<pb n="KR3k0004_WYG_105-5a"/>
<hi>味為九文六采五章以奉五色為九歌八風七音六律以奉五聲補</hi>五聲八音<hi>說文云樂五聲八音</hi>
<hi>摠也</hi>九奏萬舞<hi>史記趙世家云趙簡子疾五日不知人大夫皆懼醫扁鵲視之出董安于問扁鵲曰</hi>
<hi>血脉治也而何怪不出三日疾必間間必有言也居二日半簡子寤語諸大夫曰我之帝所甚樂與百神逰于</hi>
<hi>鈞天廣樂九奏萬舞不類三代之樂其聲動人心補</hi>六樂六變<hi>周禮大司樂職云凡六樂者一變而</hi>
<hi>致羽物及川澤之示再變而致羸物及山林之示三變而致鱗物及邱陵之示四變而致毛物及墳衍之示五</hi>
<hi>變而致介物及土示六變而致象物及天神</hi>三極九變<hi>劉廣世云設三極九變之樂作四結十二</hi>
<hi>之倡</hi>張樂於洞庭之野<hi>荘子曰北門成問于黄帝曰帝張咸池之樂于洞庭之野吾始聞之</hi>
<hi>懼復聞之怠卒聞之而惑蕩蕩黙黙乃不自得帝曰女殆其然也吾奏之以人徴之以天行之以禮義建之以</hi>
<pb n="KR3k0004_WYG_105-5b"/>
<hi>太清夫至樂者先應之以人事順之以天理行之以五徳應之以自然然後調理四時太和萬物四時迭起萬</hi>
<hi>物循生一盛一衰文武倫經一清一濁隂陽調和流光其聲蟄蟲始作吾驚之以雷霆其卒無尾其始無首一</hi>
<hi>死一生一僨一起所常無窮而一不可待女故懼也補</hi>張樂于膠葛之宇<hi>相如上林賦云</hi>
<hi>置酒于浩天之臺張樂于膠葛之宇</hi>王宫懸諸侯軒懸<hi>周禮小胥職云正樂懸之位王宫懸</hi>
<hi>諸侯軒懸卿大夫判懸士特懸辨其聲鄭注云樂懸謂鐘磬之属宫懸四面懸也象宫室四面有牆軒懸三面</hi>
<hi>懸也去南面辟王也判懸左右之合又空北面特懸懸于東方或于階間而已補</hi>卿大夫判懸<lb/>
士特懸<hi>見上</hi>御瞽幾聲<hi>玉藻云御瞽幾聲之上下鄭𤣥注曰瞽樂人也幾猶察也察其哀樂</hi>
<hi>也</hi>旄人教舞<hi>周禮旄人職云旄人掌教舞㪚樂舞夷樂鄭注云㪚樂野人為樂之善者夷樂四夷</hi>
<pb n="KR3k0004_WYG_105-6a"/>
<hi>之樂亦皆有聲歌及舞補</hi>黄帝曰咸池<hi>吕氏春秋云黄帝命伶倫與榮將鑄十二鐘以和五音以</hi>
<hi>施英韶以仲春之月乙卯之日日在奎始奏之命之曰咸池補</hi>少昊曰九淵<hi>帝王世紀云少昊時</hi>
<hi>有鳯鳥之瑞以鳥紀官于是修其器用政度户無淫民天下大治作樂曰九淵</hi>顓頊曰五莖<hi>樂緯</hi>
<hi>云顓頊樂曰五莖注曰能為五行之道立根莖也英案吕氏春秋云帝嚳命咸黒作為聲歌九招六列六  有</hi>
<hi>倕作為鼙鼔鐘磬吹苓管壎箎鞀推鐘帝嚳乃令人抃或鼔鼙擊鐘磬吹苓展管箎因令鳯鳥天翟舞之帝嚳</hi>
<hi>大喜乃康帝徳補</hi>堯曰大章<hi>樂緯云堯樂曰大章注曰言其徳被格道大章明也  案吕氏春秋</hi>
<hi>云帝堯立乃命質為樂質乃效山林谿谷之音以歌乃以麋<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>置缶而鼔之乃拊石擊石以象上帝玉磬之音</hi>
<hi>以致舞百獸瞽叟乃拌五絃之瑟作以為十五弦之瑟命之曰大章以祭上帝補</hi>舜曰簫韶<hi>樂緯</hi>
<pb n="KR3k0004_WYG_105-6b"/>
<hi>云舜樂曰簫韶言能紹堯之徳也</hi>顓頊作樂命曰承雲<hi>吕氏春秋云帝顓頊登為帝惟</hi>
<hi>天之合正風乃行其音若熈熈凄凄鏘鏘帝顓頊好其音乃令飛龍作效八風之音命之曰承雲以祭上帝</hi>
天子奏樂是曰樂池<hi>穆天子傳云天子西征至于𤣥池乃奏廣樂三日而終是曰樂池</hi>
䕫始作樂賞諸侯<hi>禮樂志云䕫始作樂以賞諸侯</hi>䕫典樂教冑子<hi>尚書舜典</hi>
<hi>云帝曰䕫命汝典樂教胄子直而温寛而栗剛而無虐簡而無傲</hi>陽阿楚樂也<hi>淮南子云奏雅</hi>
<hi>樂者始於陽阿採菱許慎注曰楚樂之名也阿又楚辭招魂篇曰陳鐘案鼔造新歌渉江採菱發陽  美人既</hi>
<hi>醉朱顔酡娭光𦕈視目曾波二八齊容起鄭舞祍若交竽撫案下竽瑟狂㑹填鳴鼔宫庭震驚發激楚呉歈蔡</hi>
<hi>謳奏大吕附</hi>壽人奏樂<hi>漢書樂志云壽/人奏房中之樂</hi>調露樂<hi>樂緯云元音受氣於天布</hi>
<pb n="KR3k0004_WYG_105-7a"/>
<hi>之於地動靜各有分職不得越度是謂調露之樂</hi>休成樂<hi>禮樂志云叔孫通奏饗休成之樂美神明</hi>
<hi>既也</hi>安世樂<hi>禮樂志云孝惠二年使樂府夏/侯寛備其簫管更名曰安世樂</hi>禮容樂<hi>又云髙祖</hi>
<hi>六年又作禮容樂主出文始五行舞舞入無樂者將至至尊之前不敢以樂也出用樂者言舞不失節能以樂</hi>
<hi>終也補</hi>八音克諧<hi>舜典云八音克/諧無相奪倫</hi>五色不亂<hi>樂記云五色成文而不亂</hi>
<hi>八風從律而不奸</hi>和盈於内動發於外<hi>春秋元命苞云樂者和盈於内動發於外應其</hi>
<hi>發時作樂以成之</hi>物類相感同聲相應<hi>韓詩外傳云在内者皆玉色在外者皆金聲然</hi>
<hi>後少師奏升堂之樂即席告入也此言音樂相和物類相感同聲相應之義也</hi>發揚蹈厲<hi>樂記云夫</hi>
<hi>樂者象成者也發掦蹈厲太公之志也鄭注曰發揚蹈厲所以象威武時也</hi>欣喜歡愛<hi>樂記云論</hi>
<pb n="KR3k0004_WYG_105-7b"/>
<hi>倫無患樂之情也欣喜歡愛樂之官也</hi>和睦微妙<hi>孝經援神契云樂貴和睦微妙故聖人盡心以</hi>
<hi>作之</hi>調和諧合<hi>史記樂書云雅頌之音理而民正嘄噭之聲興而士奮及其調和諧合鳥獸盡感</hi>
一盛一衰一清一濁<hi>荘子見前</hi>不怒而威<hi>樂記云禮樂不可斯須去身致樂以</hi>
<hi>治心則易直子諒之心油然生矣易直子諒之心生則樂樂則安安則乆乆則天天則神天則不言而信神則</hi>
<hi>不怒而威致樂以治心者也</hi>無言而悅<hi>荘子曰北門成問於黄帝曰張咸池之樂于洞庭之野吾</hi>
<hi>始聞之懼復聞之怠卒聞之而惑帝曰女殆其然也吾奏之無怠之聲調之以自然之命動於無方居於窈㝠</hi>
<hi>或謂之死或謂之生或謂之貴或謂之榮行流㪚徙不主常聲世疑之稽於聖人聖也者達於情而遂於命也</hi>
<hi>天機不張而五官皆備此之謂天樂無言而心悅也</hi>直而不倨曲而不屈<hi>左傳云呉公子</hi>
<pb n="KR3k0004_WYG_105-8a"/>
<hi>札來聘見叔孫穆子說之請觀于周樂使工為之歌頌曰至矣哉直而不倨曲而不屈邇而不偪遠而不携遷</hi>
<hi>而不淫復而不厭哀而不愁樂而不荒用而不匱廣而不宣施而不費取而不貪處而不底行而不流五聲和</hi>
<hi>八風平節有度守有序盛徳之所同也補</hi>思而不貳怨而不言<hi>又云使工為之歌小雅曰</hi>
<hi>美哉思而不貳怨而不言其周徳之衰乎猶有先王之遺民焉</hi>廣哉熈熈乎<hi>又云使工為之歌大</hi>
<hi>雅曰廣哉熈熈乎曲而有直體其文王之徳乎</hi>美哉蕩蕩乎<hi>又曰使工為之歌豳曰美哉蕩蕩乎</hi>
<hi>樂而不淫其周公之東乎</hi>如天之無不幬也如地之無不載也<hi>又曰見舞</hi>
<hi>韶箾者曰徳至矣哉大矣如天之無不幬也如地之無不載也雖甚盛徳蔑以加於此矣觀止矣若有他樂吾</hi>
<hi>不敢請已補</hi>揔章聽典六日忘歸<hi>語林云謝興在中朝恒逰宴還家甚少偶與阮千里</hi>
<pb n="KR3k0004_WYG_105-8b"/>
<hi>揔章中聽一典六日忘歸</hi>虛已竦神<hi>漢書樂記云夫樂者聖人所以感天地通鬼神安萬民故聽者</hi>
<hi>無不虚已竦神也</hi>洞心駭耳<hi>司馬相如上林賦云置酒乎顥天之臺張樂乎膠葛之㝢撞千石之</hi>
<hi>鐘立萬石之虡奏陶唐氏之舞聽葛天氏之歌千人唱萬人和山陵為之震動川谷為之蕩波巴渝宋蔡淮南</hi>
<hi>干遮文成顛歌族居遞奏金鼔迭起鏗鎗闉鞈洞心駭耳荆呉鄭衞之聲韶濩武象之樂隂淫案衍之音鄢郢</hi>
<hi>繽紛激楚結風俳優侏儒狄鞮之唱所以娯耳目樂心意者麗靡爛漫于前靡曼美色于後補案文選翰注曰</hi>
<hi>巴俞舞曲名宋蔡二國出善歌者于遮古曲名文成其人善歌郭璞曰巴西閬中有渝水獠居其上好舞髙祖</hi>
<hi>募取以平三秦後使樂府習之因名巴俞舞也向曰鄢郢之人善舞繽紛舞袖貌激急也言楚舞之急可縈結</hi>
<hi>迥風也字書曰䪚鼔聲闕與鏜䪚與鞈古字通附</hi>為來儀之瑞<hi>孔融與許博士書曰今足下遠</hi>
<pb n="KR3k0004_WYG_105-9a"/>
<hi>以彛器金石並至為國家來儀之瑞</hi>下太一之神<hi>樂緯/云</hi>鳯凰來儀<hi>尚書益稷篇云</hi>
<hi>簫韶九成鳯凰來儀孔安國注云韶舜樂名簫見細器之備備樂九奏而致鳯凰則餘鳥獸不待九而率舞矣</hi>
𤣥鵠降儀<hi>曹毗揚都賦云越吟則𤣥鵠降儀楚奏則梁塵為飛</hi>百獸率舞<hi>尚書益稷篇云</hi>
<hi>於子擊石拊石百獸率舞庶尹允諧補</hi>鳥獸盡感<hi>史記樂書見前</hi>遺戎王女樂二<lb/>
八<hi>墨子云秦繆公之時戎強繆公遺之女樂二八戎王大喜數飲宴日夜不休左右有言秦㓂至者因彎弓</hi>
<hi>而射之秦㓂果至戎王醉而臥于尊下卒生縛之補</hi>賂晉侯歌鐘二四<hi>左傳云晉與諸侯伐</hi>
<hi>鄭鄭人賂晉侯以師悝師觸師蠲歌鐘二四及其鎛鐘女樂二八</hi>文侯聽古樂惟恐卧<hi>樂記</hi>
<hi>魏文侯問於子夏曰吾端冕而聽古樂則惟恐臥聽鄭衛之音則不知倦</hi>王莽獻新樂而哀<lb/>
<pb n="KR3k0004_WYG_105-9b"/>
<hi>漢書王莽初獻新樂於明堂太廟羣臣始冠麟韋之弁或聞其樂聲曰厲而哀非興國之聲也</hi>合清商<lb/>
揮流徴<hi>陸機七徴云合清商而絶節揮流徴而赴曲奏南荆之髙歎詠易水之清角</hi>彈角而<lb/>
木揺鼔羽而波湧<hi>崔琦云彈角而木揺鼔羽而波湧斯精誠有以相通神氣有以相感</hi>金<lb/>
鼓迭起<hi>相如上林賦見前</hi>金石常韻<hi>左思魏都賦曰金石絲竹之恒韻匏土革木之常調</hi>
金石齊響<hi>陸機七徴云金石諧而齊響塤箎恊而和鳴</hi>逸響薄髙雲<hi>傳𤣥七謨云肆</hi>
<hi>金石於九夏動蛟龜而感鱗浮景曜皓日逸響薄髙雲</hi>逸響薄華屋<hi>陸機七徴云施筍簴試絲</hi>
<hi>竹金石陳於璿房逸響薄乎華屋</hi>
　北堂書鈔卷一百五<lb/>
</p>
<p>
</p>
  </div>
</body>
</text>
</TEI>
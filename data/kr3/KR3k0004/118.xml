<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百十八</head> <lb/>
    <p>
<pb n="KR3k0004_WYG_118-1a"/>
欽定四庫全書<lb/>
　北堂書鈔卷一百十八<lb/>
　　　　　　　　　　唐　虞世南　撰<lb/>
　　　　　　　　　　明　陳禹謨　補註<lb/>
　武功部六<lb/>
　　　攻戰十一<lb/>
戰勇氣<hi>左傳曰齊師伐魯戰於長勺公將鼓之曹劌曰未可齊人三鼓劌曰可矣齊師敗續公將馳之</hi>
<hi>劌曰未可下視其轍登軾而望之曰可矣遂逐齊師既克公問其故對曰夫戰勇氣也一鼓作氣再而衰三而</hi>
<pb n="KR3k0004_WYG_118-1b"/>
<hi>竭彼竭我盈故克之夫大國難測也懼有伏焉吾視其轍亂望其旗靡故逐之</hi>戰危事<hi>逸孟子云戰者</hi>
<hi>危事也</hi>攻有四攻五良<hi>周書大武解云攻有四攻五良四攻者一攻天時二攻地宜三攻人</hi>
<hi>德四攻行利五良一取仁二取智三取勇四取材五取藝此九者攻之開也孔晁注曰攻謂奪其計使不成也</hi>
<hi>開言開此道以成攻也</hi>戰有六厲五衞<hi>又云戰有六厲五衞六厲一仁厲以行二智厲以道</hi>
<hi>三武厲以勇四師厲以士五校正厲御六射師厲伍五衞一明仁懐恕二明智輔謀三明武攝勇四明材攝士</hi>
<hi>五明藝攝官孔晁注曰六厲為治政也五衞皆所以成戰矣</hi>攻用九開開有五良<hi>見上</hi>
攻有九開開有四攻<hi>見上</hi>因天氣乗地勢<hi>司馬法曰凡戰背風背髙右髙</hi>
<hi>左險厯沛厯圯兼舍環龜注曰背風從天氣背髙從地勢凡戰宜因天氣秉地勢也</hi>從九天擊九<lb/>
<pb n="KR3k0004_WYG_118-2a"/>
地<hi>黄帝問𤣥女兵法云戰鬬之法當從九天之上擊九地之下衆士黙黙人無所見九天者春在青龍夏在</hi>
<hi>朱雀秋在白虎冬在𤣥武四神為九天其衡則九地也</hi>因其虚乗其散<hi>兵法云吳王夫差失</hi>
<hi>越不取其後越王以三千兵禽之於干遂此因其虛乗其散也故因虚散之必敗猶天明之必㝠也</hi>觀其<lb/>
怠擊其疑<hi>司馬法云凡戰衆寡以觀其變進退以觀其固危而觀其懼靜而觀其怠動而觀其疑襲</hi>
<hi>而觀其治擊其疑也</hi>背孤攻虛<hi>抱朴子云承隂陽以并勢協五行之自然從計約以奮擊常背孤而</hi>
<hi>攻虛</hi>以盛乗衰<hi>淮南子云善者之動也神出而鬼行星曜而𤣥逐進退詘伸不見朕整鸞舉麟振鳳</hi>
<hi>飛龍騰發如秋風疾如駭龍當以生撃死以盛乗衰以疾掩遲以飽制饑若以水滅火若以湯沃雪何往而不</hi>
<hi>遂何之而不達補</hi>避實擊虛<hi>孫子兵法云夫兵形象水水之形避髙而趨下兵之形避實而擊虛</hi>
<pb n="KR3k0004_WYG_118-2b"/>
倍則分之<hi>孫子云用兵之法十則圍之五則攻之倍則分之敵則能戰之少則能逃之不若則能避</hi>
<hi>之故小敵之堅大敵之擒也注曰倍則分之者以二敵一則一術為正一術為奇補</hi>少則逃之<hi>孫子</hi>
<hi>見上注曰髙壁堅壘勿與戰也</hi>不若避之<hi>孫子見上注曰引兵而避之也</hi>夜戰多火鼓<lb/>
晝戰多旌旗<hi>孫子軍政曰言不相聞故為之金鼓視不相見故為旌旗夫金鼓旌旗者所以一人</hi>
<hi>之耳目也人既專一則勇者不得獨進怯者不得獨退此用衆之法也故夜戰多火鼓晝戰多旌旗所以變人</hi>
<hi>之耳目也補</hi>背風背髙兼舍環龜<hi>司馬法見上注云兼舍者晝夜行也四面屯守謂之</hi>
<hi>環龜</hi>以少擊衆<hi>六韜云隘塞山林/者所以少擊衆也</hi>以少敵衆<hi>魏武令云孫子用兵常以</hi>
<hi>少敵衆</hi>見小敵怯見大敵勇<hi>東觀漢記云王尋王邑圍昆陽光武將步騎千餘前去大</hi>
<pb n="KR3k0004_WYG_118-3a"/>
<hi>軍四五里而陳尋邑亦遣兵數千合戰光武奔之斬首數十級諸部喜曰劉將軍平生見小敵怯今見大敵勇</hi>
<hi>甚可怪也</hi>百戰百勝<hi>戰國策云魏太子自將過宋外黄外黄徐子曰臣有百戰百勝之術太子能聽</hi>
<hi>臣乎太子曰願聞之客曰固願効之今太子自將攻齊大勝并莒則富不過有魏而貴不益為王若戰不勝則</hi>
<hi>萬世無魏此臣之百戰百勝之術也補</hi>七擒七縱<hi>漢晉春秋曰諸葛亮在南中所在戰㨗既得孟</hi>
<hi>獲使觀於營陣之間問曰此軍何如獲對曰向者不知虛實故敗今蒙賜觀看營陣若祗如此即定易勝耳亮</hi>
<hi>笑縱使更戰七縱七禽而亮猶遣獲獲止不去曰公天威也南人不復反矣遂至滇池南中平皆即其渠帥而</hi>
<hi>用之或以諫亮亮曰若留外人則當留兵兵留則無所食一不易也加夷新傷破父兄死喪留外人而無兵者</hi>
<hi>必成禍患二不易也又夷累有廢殺之罪自嫌釁重若留外人終不相信三不易也今吾欲使不留兵不運糧</hi>
<pb n="KR3k0004_WYG_118-3b"/>
<hi>而綱紀粗定夷漢粗安故耳補</hi>穰侯十攻<hi>戰國策云秦攻韓圍陘范睢謂秦昭王曰有攻人者有攻</hi>
<hi>地者穣侯十攻魏而不得傷者非秦弱而魏强也其所攻者地也地者人主所甚愛也人主者人臣之所樂為</hi>
<hi>死也攻人主之所愛與樂死者鬭故十攻而弗勝也今王將攻韓圍陘臣願王之母獨攻其地而攻其人也</hi>
不疑十攻<hi>零陵先賢傳云曹操攻栁城不下圖畫形勢問計策周不疑進十計以攻城城即下</hi>公<lb/>
輸九攻<hi>史記云公輸般攻宋九設攻城之機墨子九拒之公輸般攻械盡墨子守有餘公輸屈曰吾知</hi>
<hi>所以拒我者吾不言楚王問之墨子曰公輸意過欲殺臣然臣弟子禽猾等三百人在宋楚乃不攻宋也補</hi>
衝車以臨城<hi>魏畧云諸葛亮攻郝昭於陳倉以雲梯衝車臨城中昭以火箭射之雲梯盡然人皆</hi>
<hi>燒死補</hi>梯衝舞樓上<hi>後漢書公孫瓚使行人齎書與子續曰袁氏之攻狀若鬼神梯衝舞于樓</hi>
<pb n="KR3k0004_WYG_118-4a"/>
<hi>上鼓角鳴於地中日窮月急不遑啟處鳥戹歸人滀水陵髙汝當碎首於張燕馳驟以告急父子天性不言而</hi>
<hi>動且厲五千鐵騎於北隰之中起火為應吾當自内出奮揚威武决命於斯不然吾亡之後天下雖廣不容汝</hi>
<hi>足矣補</hi>飛梯行雲臨閣靈構<hi>陳琳武庫賦云其攻也則飛梯行雲臨閣靈構</hi>墮垣<lb/>
百疊敝樓數千<hi>陳琳武庫賦</hi>兵火俱攻<hi>王隠晉書云祖約為豫州刺史胡騎至攻</hi>
<hi>城大戰其日西風兵火俱攻賊以繩擊鐵鈎摘挽城樓樓柱拔壊</hi>炎燧四舉<hi>陳琳武庫賦云炎燧</hi>
<hi>四舉元戎齊登</hi>一朝而拔<hi>韓子云吳起為魏武侯西河之守秦有小亭臨境吳起欲攻之乃下令大</hi>
<hi>夫曰明日攻亭有能先登者仕之國大夫賜之上田宅人爭趨之于是攻亭一朝而拔之</hi>一戰而霸<lb/>
<hi>左傳晉文公謀伯子犯教公大蒐以示之禮作執秩以正其官民聽不惑而後用之出榖戍釋宋圍一戰而霸</hi>
<pb n="KR3k0004_WYG_118-4b"/>
<hi>文之教也</hi>惣擒虎<hi>徐幹從征賦云惣擒虎/之勁卒即險塗其如夷</hi>驅犀象<hi>後漢書云初王莽徴</hi>
<hi>天下能為兵法六十三家數百人並以為軍吏選練武衞招募猛士旌旗輜重千里不絶時有長人巨無霸長</hi>
<hi>一丈大十圍以為壘尉又驅諸猛獸虎豹犀象之屬以助威武自秦漢出師之盛未嘗有也補</hi>貙虎為<lb/>
前驅鵰鶡為旗幟<hi>列子云黄帝與炎帝戰於阪泉之野帥熊羆狼豹貙虎為前駈鵰鶡鷹鳶</hi>
<hi>為旗幟此以力使禽獸者也</hi>戰於壽華之野<hi>山海經云羿與鑿齒戰於壽華之野羿射殺之</hi>
<hi>在崑崙墟東羿持弓矢鑿齒持盾注曰鑿齒亦人也齒如鑿長五六尺因以名云補</hi>戰于泌谷之<lb/>
上<hi>韓子云宋襄公與楚人戰於泌谷之上宋人成列楚人未及濟右司馬曰楚人未成列撃之必敗公曰不</hi>
<hi>可寡人雖亡國之餘不鼓不成列補案泌谷左傳作泓附</hi>伐之涿鹿之野<hi>賈誼新書云黄帝者</hi>
<pb n="KR3k0004_WYG_118-5a"/>
<hi>炎帝之兄也炎帝無道黄帝伐之涿鹿之野流血漂杵誅炎帝而兼其地天下乃治補</hi>戰于漭瀁<lb/>
之野<hi>家語云孔子北遊登於農山子路子貢顔回侍側孔子四望喟然歎曰二三子各言爾志子貢進曰</hi>
<hi>賜願使齊楚合戰於漭瀁之野兩壘相望塵埃相接挺刃交兵賜著縞衣白冠陳説其間推論利害釋國之患</hi>
<hi>惟賜能之</hi>杖黄鉞秉白旄<hi>尚書曰武王戎車三百兩虎賁三千人與受戰於牧野王左杖黄鉞</hi>
<hi>右秉白旄以麾</hi>乗素輿執白羽<hi>語林云諸葛武侯與晉宣帝在渭濵將戰武侯乗素輿執白羽</hi>
<hi>扇指麾三軍衆軍皆隨其進止</hi>旝動而鼓<hi>左傳云王以諸侯伐鄭鄭伯公禦之原繁髙渠彌以中軍奉</hi>
<hi>為魚麗之陣戰于繻葛命二拒曰旝動而鼓注曰旝㫋也通帛為之葢今大將之麾執以號令也</hi>呼聲<lb/>
動天<hi>漢書云項羽遣當陽君蒲將軍渡河救鉅鹿戰少利陳餘復請兵羽乃悉引兵渡河已渡皆湛船破</hi>
<pb n="KR3k0004_WYG_118-5b"/>
<hi>釡甑燒廬舍持三日糧視士必死無還心于是至則圍王離與秦軍遇九戰絶甬道大破之殺蘇角虜王離渉</hi>
<hi>間不降自燒殺當是時楚兵冠諸侯諸侯軍救鉅鹿者十餘壁莫敢縱兵及楚擊秦諸侯皆從壁上觀楚戰士</hi>
<hi>無不一當十呼聲動天地諸侯軍人人惴恐于是楚已破秦軍羽見諸侯將入轅門膝行而前莫敢仰視羽繇</hi>
<hi>是始為諸侯上將軍兵皆屬焉補</hi>鼔聲動地<hi>漢書陳湯傳云湯與甘延壽圍郅支城夜過半木城</hi>
<hi>穿平明四面火起吏士喜大呼乗之鉦鼓聲動地漢兵四面推鹵楯並入土城中單于男女百餘人走入大内</hi>
<hi>漢兵縦火吏士爭入單于被創死斬單于首得漢使節二補</hi>吳王秣馬<hi>國語曰吳王㑹晉於黄池</hi>
<hi>吳王昏乃戒令秣馬食士夜中乃令服兵擐甲係馬舌出火竈陳士卒百人以為徹行百行行頭皆官帥<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>鐸</hi>
<hi>拱稽建肥胡奉文犀之渠十行一嬖大夫建旌提鼓挾經秉枹十旌一將軍載常建鼓挾經秉枹為萬人以為</hi>
<pb n="KR3k0004_WYG_118-6a"/>
<hi>方陳皆白常白旗素甲白羽之矰望之如荼王親秉鉞載白旗以中陳而立左軍亦如之皆赤常赤旟丹甲朱</hi>
<hi>羽之矰望之如火右軍亦如之皆𤣥常𤣥旗黒甲烏羽之矰望之如墨為帶甲三萬以勢攻雞鳴乃定補</hi>趙<lb/>
盾秣馬<hi>左傳云秦康公送公子雍于晉趙盾曰先人有奪人之心軍之善謀也逐寇如追逃軍之善政</hi>
<hi>也訓卒利兵秣馬蓐食潛師夜起補</hi>朱遵絆馬<hi>華陽國志云公孫述僭號朱遵為郡功曹領軍拒戰</hi>
<hi>于六水門衆少不敵乃埋車輪絆馬以示必死為述所殺光武嘉之追贈漢後將軍郡縣為立祠補</hi>胥臣<lb/>
蒙馬<hi>左傳楚子玉使鬭勃請戰晉侯使欒枝對曰寡君聞命矣詰朝將見已已晉師陳于莘北晉臣䝉馬</hi>
<hi>以虎皮先犯陳蔡</hi>帶長劍挾秦弓<hi>楚辭云出不入兮往不反平原忽兮路超逺帶長劍兮挾</hi>
<hi>秦弓首雖離兮心不懲</hi>持十㦸<hi>魏志太祖討吕布於濮陽布有别屯在濮陽西四五十里太祖夜襲</hi>
<pb n="KR3k0004_WYG_118-6b"/>
<hi>比明破之未及還㑹布救兵至三面掉戰時布身自搏戰自旦至日昳數十合相持急太祖募陷陣典韋先占</hi>
<hi>將應募者數千人皆重衣兩鎧棄楯但持長矛撩戰時西面又急韋進當之賊弓弩亂發矢至如雨韋不視謂</hi>
<hi>等人曰虜來十步乃白之等人曰十步矣又曰五歩乃白等人懼疾言虜至矣韋手持十餘㦸大呼起所抵無</hi>
<hi>不應手倒者布衆退㑹日暮太祖乃得引去補</hi>提雙㦸<hi>江表傳云典韋性忠至謹重常晝立侍終日夜</hi>
<hi>宿帳左右稀歸私室好酒食飲噉兼人每賜食於前大飲長歠左右相屬數人益乃供太祖壯之韋好持大雙</hi>
<hi>㦸與長刀等軍中為之語曰帳中壯士有典君提一雙㦸八十斤太祖征荆州至宛張繡迎降太祖甚悦補</hi>
蒙臯比<hi>左傳云齊師宋師次于郎公子偃曰宋師不整可敗也宋敗齊必還請擊之公弗許自雩門竊</hi>
<hi>出䝉臯比而先犯之公從之大敗宋師齊師乃還補</hi>操鐵杖<hi>吕氏春秋云趙氏攻中山中山之人多力</hi>
<pb n="KR3k0004_WYG_118-7a"/>
<hi>者曰吾丘鴆衣鐵甲操鐵杖以戰而所擊無不碎所衝無不陷以車投車以人投人也幾至將所而後死</hi>旗<lb/>
鼓相望挺刃交兵<hi>家語云見上</hi>天地為震怒戰士為飲血<hi>李陵</hi>
<hi>答蘇武書云陵振臂一呼創病皆起舉刃指虜胡馬奔走兵盡矢窮人無尺鐵猶復徒手奮呼爭為先登當此</hi>
<hi>時也天地為陵震怒戰士為陵飲血單于謂陵不可復得便欲引還而賊臣教之遂便復戰故陵不得免耳補</hi>
轉戰六日<hi>漢書霍去病為驃騎將軍將萬騎出隴西有功上曰驃騎將軍率戎士除烏盭討遬濮涉</hi>
<hi>狐奴厯五王國輜重人衆攝讋者弗取幾獲單于子轉戰六日過焉支山千有餘里合短兵鏖臯蘭下殺折蘭</hi>
<hi>王斬盧侯王鋭悍者誅全甲者醜執渾邪王子及相國都尉㨗首虜八千九百六十級收休屠祭天金人師率</hi>
<hi>減什七益封去病二千二百戸補案師古曰攝讋謂振動失志氣言距戰者誅服者則赦也附</hi>轉戰萬<lb/>
<pb n="KR3k0004_WYG_118-7b"/>
里<hi>王濬表曰臣受命之日心與口誓將身死地轉戰萬里</hi>武士必死<hi>淮南子云勾踐決一獄不</hi>
<hi>辜拔龍淵而切其股血流至足故戰武士必死</hi>桀石投人<hi>左傳云齊晉將戰於莘齊髙固入晉師桀</hi>
<hi>石以投人禽之而乗其車注曰桀擔也既獲其人因釋已車而載所獲者車</hi>大石擊門<hi>英雄記云</hi>
<hi>袁尚使審配守鄴曹操進軍攻鄴配將馬禮叛為内應開突門内操兵三百餘人配覺之從城上以大石撃突</hi>
<hi>中柵門柵門閉入者皆死没</hi>曹仁突圍<hi>魏志曹仁留屯江陵拒吳將周瑜瑜將數萬衆來攻前鋒</hi>
<hi>數千人始至仁登城望之乃募得三百人遣部曲將牛金逆與挑戰賊多金衆少遂為所圍長史陳矯俱在城</hi>
<hi>上望見金等垂没左右皆失色仁意氣奮怒甚謂左右取馬來矯等共援持之謂仁曰賊衆盛不可當也假使</hi>
<hi>棄數百人何害而將軍以身赴之仁不應遂被甲上馬將其麾下壯士數十騎出城去賊百餘步迫溝矯等以</hi>
<pb n="KR3k0004_WYG_118-8a"/>
<hi>為仁當住溝上為金形勢也仁徑渡溝直前衝入賊圍金等乃得解餘衆未盡出仁復直還突之拔出金兵亡</hi>
<hi>其數人賊衆乃退矯等初見仁出皆懼及見仁還乃歎曰將軍真天人也三軍服其勇太祖益壯之補</hi>張<lb/>
遼衝壘<hi>魏志張遼傳云太祖征孫權還使遼與樂進李典等將七千餘人屯合肥太祖征張魯教與䕶</hi>
<hi>軍薛悌署函邊曰賦至乃發俄而權則十萬衆圍合肥乃共發教教曰若孫權至者張李將軍出戰樂將軍守</hi>
<hi>䕶軍勿得與戰諸將皆疑遼曰公逺征在外比救至彼破我必矣是以教指及其未合逆擊之折其盛勢以安</hi>
<hi>衆心然後可守也成敗之機在此一戰諸君何疑李典亦與遼同于是遼夜募敢從之士得八百人椎牛饗將</hi>
<hi>士明日大戰平旦遼被甲執㦸先登陷陣殺數十人斬二將大呼自名衝壘入至權麾下權大驚衆不知所為</hi>
<hi>走登髙冢以長㦸自守遼叱權下戰權不敢動望見遼所將衆少乃聚圍遼數重遼左右麾圍直前急擊圍開</hi>
<pb n="KR3k0004_WYG_118-8b"/>
<hi>遼將麾下數十人得出餘衆號呼曰將軍棄我乎遼復還突圍拔出餘衆權人馬皆披靡無敢當者自旦戰至</hi>
<hi>日中吳人奪氣還脩守備衆心乃安諸將咸服權守合肥十餘日城不可拔乃引退遼率諸軍追擊幾復獲權</hi>
<hi>太祖大壯遼拜征東將軍補</hi>直貫胡騎<hi>漢書李廣為郎中令將四千騎出右北平博望侯張騫將</hi>
<hi>萬騎與廣俱異道行數百里匈奴左賢王將四萬騎圍廣廣軍士皆恐廣迺使其子敢往馳之敢從數千騎直</hi>
<hi>貫胡騎出其左右而還報廣曰胡虜易與耳軍士乃安為圜陳外鄉胡急擊矢下如雨漢兵死者過半漢矢且</hi>
<hi>盡廣乃令持滿毋發而廣身自以大黄射其禆將殺數人胡虜益解㑹暮吏士無人色而廣意氣自如益治軍</hi>
<hi>軍中服其勇也明日復力戰而騫軍亦至匈奴迺解去補</hi>自射胡騎<hi>魏書云代郡烏桓反以任城王</hi>
<hi>彰為北中郎將北征入涿郡界叛胡數千騎卒至時兵馬未集唯有步卒千人騎數百匹用田豫計固守要隙</hi>
<pb n="KR3k0004_WYG_118-9a"/>
<hi>虜乃退散彰追之身自搏戰射胡騎應弦而倒者前後相屬戰過半日彰鎧中數箭意氣益厲乗勝逐北至于</hi>
<hi>桑乾補</hi>箭不虛發<hi>魏志云龎惪與曹仁共攻闗某仁使惪屯樊北十里㑹天霖雨十餘日漢水暴</hi>
<hi>溢樊下平地五六丈惪與諸將避水上堤某乗船攻之以大船四面射堤上惪被甲持弓箭不虛發將軍董衡</hi>
<hi>部曲將董超等欲降惪皆收斬之自平旦力戰至日過中某攻益急矢盡短兵接戰惪謂督將成何曰吾聞良</hi>
<hi>將不怯死以茍免烈士不毁節以求生今日我死日也戰益怒氣愈壯而水浸盛吏士皆降惪與麾下將一人</hi>
<hi>五伯二人彎弓傳矢乗小船欲還仁營水盛船覆失弓矢獨抱船覆水中為某所得補</hi>箭無空發<lb/>
<hi>晉書陶侃為江夏郡守時陳敏作亂以朱伺能水戰曉作舟艦侃乃命作大艦逕據江口摧破敏前鋒伺水軍</hi>
<hi>從沔口與賊水戰伺左右三人上弩以給伺伺望敵射之箭無空發</hi>伏弢嘔血鼓音不衰<lb/>
<pb n="KR3k0004_WYG_118-9b"/>
<hi>左傳云趙簡子追鄭師既戰簡子曰吾伏弢嘔血鼓音不衰今日我上也</hi>流血及履未絶鼓<lb/>
音<hi>又云齊晉將戰于鞌郄克傷于矢流血及履未絶鼓音曰余病矣張侯曰自始合而矢貫余手及肘余折</hi>
<hi>以御左輪朱殷豈敢言病吾子忍之</hi>弦絶矢竭<hi>晉書云周處攻萬年於六陌將戰處軍人食肜促令</hi>
<hi>速進而絶其後繼處知必敗賦詩曰去去世事已策馬觀西戎藜藿甘粱黍期之克令終言畢而戰自旦及暮</hi>
<hi>斬首萬計弦絶矢盡播系不救左右勸退處按劍曰此是吾效節授命之日何退之為且古者良將受命凶門</hi>
<hi>以出葢有進無退也今諸軍負信勢必不振我為大臣以身殉國不亦可乎補</hi>刀折矢盡<hi>後漢書云</hi>
<hi>延熹二年遷段熲為䕶羌校尉㑹燒當燒何當煎勒姐等八種羌寇隴西金城塞熲將兵撃破之明年春餘羌</hi>
<hi>復與燒何大豪寇張掖攻没鉅鹿塢殺屬國吏民又招同種千餘落并兵晨奔熲軍熲下馬大戰至日中刀折</hi>
<pb n="KR3k0004_WYG_118-10a"/>
<hi>矢盡虜亦引退熲追之且鬭且行晝夜相攻割肉食雪四十餘日遂至河首積石山出塞二千餘里斬燒何大</hi>
<hi>帥首虜五十餘人又分兵擊石城羌斬首溺死者千六百人燒當種九十餘口詣熲降補</hi>盡鋭爭先<lb/>
<hi>晉書云劉毅率劉道規及下邳太守孟懐玉與桓𤣥戰于崢嶸洲于時義軍數千𤣥兵甚盛而𤣥懼有敗衂常</hi>
<hi>漾輕舸於舫側故其衆莫有鬭心義軍乗風縱火盡鋭爭先𤣥衆大潰燒輜重夜遁郭銓歸降𤣥故將劉綂馮</hi>
<hi>稚等聚黨四百人襲破潯陽城毅遣建武將軍劉懐肅討平之補</hi>滅寇後食<hi>晉中興書云謝琰為</hi>
<hi>㑹稽内史都督五郡軍士隆安四年孫恩復寇浹口入餘姚上虞進及邢浦去山隂北三十五里琰遣㕘軍劉</hi>
<hi>宣之距破恩既而上黨太守張䖍碩戰敗羣賊鋭進人情震駭咸以宜持重嚴備且列水軍于南湖分兵設伏</hi>
<hi>以待之琰不聽賊至時尚未食琰曰要當先滅此寇而後食也<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>馬而出廣武將軍桓寶為前鋒摧鋒陷陣殺</hi>
<pb n="KR3k0004_WYG_118-10b"/>
<hi>賊甚多而塘路迮狹琰軍魚貫而進賊于艦中傍射之前後斷絶琰至千秋亭而敗補</hi>破郅支<hi>漢書</hi>
<hi>云陳湯為西域副校尉破郅支城斬郅支單于首得漢使節二</hi>血尸逐<hi>班固燕然山銘云斬温禺以釁</hi>
<hi>鼓血尸逐以染鍔然後四校横徂星流彗掃蕭條萬里野無遺寇于是域滅區殫反斾而旋補案文選銑注曰</hi>
<hi>温禺尸逐皆匈奴君長名號附</hi>腦沙漠髓余吾<hi>揚雄長楊賦云聖武勃怒爰整其旅乃命驃衞</hi>
<hi>汾沄沸渭雷合電發颷騰波流機駭蜂軼疾如奔星撃如震霆碎轒輼破穹廬腦沙漠髓余吾遂獵乎王庭補</hi>
<hi>案文選良注曰沙漠地名余吾水名破其頭以腦塗其地折其骨使髓入其水服䖍曰破其頭腦塗沙漠北山</hi>
<hi>經曰北鮮之山多馬鮮水出焉而北經余吾水應劭曰在朔方北鄭氏曰折其骨使髓膏水附</hi>伏尸數<lb/>
萬<hi>莊子云惠子見戴晉人曰有所謂蝸者君知之乎曰然有國于蝸之左角者曰觸氏有國于蝸之右角者</hi>
<pb n="KR3k0004_WYG_118-11a"/>
<hi>曰蠻氏時相與爭地而戰伏尸數萬逐北旬有五日而後返誠知所爭者若此之細則天下無爭矣補</hi>血<lb/>
流漂杵<hi>賈誼新書見上</hi>所當者破所擊者服<hi>史記項王見前陣篇</hi>威立海<lb/>
内<hi>尉繚子曰古之善用兵者能殺士卒之半其次殺其十三其下殺其十一能殺其半者威加海内殺十三</hi>
<hi>者力加諸侯殺十一者令行士卒故曰百萬之衆不用命不如萬人之鬭也萬人之鬬不如百人之奮也補</hi>
兵冠諸侯<hi>漢書項羽見上</hi>横行海内天下莫禁<hi>吕氏春秋云齊桓公良軍三百</hi>
<hi>乗教卒萬人以為兵首横行海内天下莫之能禁</hi>若決水於千仞<hi>孫子兵法云勝者之戰若</hi>
<hi>決積水於千仞之谿者形也</hi>如餓狼之見兎<hi>商君書云視民之戰如餓狼之見兎則民可以</hi>
<hi>用矣</hi>
<pb n="KR3k0004_WYG_118-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷一百十八<lb/>
</p>
<p>
</p>
  </div>
</body>
</text>
</TEI>
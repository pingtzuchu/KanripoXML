<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百三十五</head> <lb/>
    <p>
<pb n="KR3k0004_WYG_135-1a"/>
欽定四庫全書<lb/>
　北堂書鈔卷一百三十五<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　儀飾部六<lb/>
　　如意三十二　　　巾箱三十三<lb/>
　　笈三十四　　　　唾壺三十五<lb/>
　　熏籠三十六　　　香爐三十七<lb/>
<pb n="KR3k0004_WYG_135-1b"/>
　　澡盤三十八　　　　灌澡三十九<lb/>
　　胡牀四十　　　　　伏虎四十一<lb/>
　　熨斗四十二　　　　熨人四十三<lb/>
　　箱四十四　　　　　簏四十五<lb/>
　　笥四十六　　　　　櫝四十七<lb/>
　　篋四十八　　　　　奩四十九<lb/>
　　匣五十　　　　　　步搖五十一<lb/>
　　花勝五十二　　　　假髻五十三<lb/>
<pb n="KR3k0004_WYG_135-2a"/>
　　髪五十四　　　　　鈴五十五<lb/>
　　璫五十六　　　　　珥五十七<lb/>
　　跳脱五十八　　　　脂五十九<lb/>
　　澤六十　　　　　　黛六十一<lb/>
　　的六十二　　　　　胭脂六十三<lb/>
　　粉六十四<lb/>
　　　如意三十二<lb/>
白玉如意<hi>胡綜别傳云時有掘地得銅匣長二尺七寸以琉璃為蓋布雲母于其上開之得白玉如</hi>
<pb n="KR3k0004_WYG_135-2b"/>
<hi>意所執處皆刻螭虎及蠅蟬等形時人莫知其由吳大帝以綜多識往問之綜答曰昔秦始皇東游以金陵有</hi>
<hi>天子氣乃鑿山岡處處輒埋寳物以當王者之氣此抑是乎</hi>珊瑚如意<hi>石季倫本事云崇有珊瑚</hi>
<hi>如意長三尺二寸</hi>竹節如意<hi>劉義慶啓事云恩㫖賜臣犀鏤竹節如意目所未睹</hi>烏角如<lb/>
意<hi>異苑云太原郭澄之義熈初諸葛長民欲取為輔國諮議澄之不樂後為南康太守盧循反自廣州長民</hi>
<hi>以其謀先告因騁私惡收澄之以付廷尉將致大辟夜夣見一神人以烏角如意與之既覺便在其頭側可長</hi>
<hi>尺餘形制甚陋澄之遂得無恙後從入關齎以自隨忽失所在補</hi>如意擊唾壺<hi>語林云王大將</hi>
<hi>軍毎酒後輒詠魏武帝樂府歌曰老驥伏櫪志在千里烈士暮年壮心不已以鐵如意擊唾壺為節壺盡缺</hi>
如意指四坐<hi>世説曰謝萬北征而常嘯咏自高未嘗撫慰衆士萬兄安謂萬曰汝為元帥宜數呼</hi>
<pb n="KR3k0004_WYG_135-3a"/>
<hi>諸將宴㑹以悦其心萬從之於是招集諸將帥無所説直以如意指四坐曰諸軍皆是勁卒諸將甚恨之</hi>如<lb/>
意擊珊瑚<hi>晉書武帝嘗以珊瑚賜王愷高二尺許枝柯扶疎世所罕比愷以示石崇崇便以鐵如意</hi>
<hi>擊之應手而碎愷既惋惜又以為嫉已之寳聲色方厲崇曰不足多恨今還卿乃命左右悉取珊瑚樹有高三</hi>
<hi>四尺者六七株條幹絶俗光彩耀日如愷比者甚衆愷怳然自失續補</hi>
　　　巾箱三十三<lb/>
王母巾箱<hi>漢武内傳云武帝見西王母巾箱中有一卷小書王母曰此五岳真形圖昨青城諸仙就</hi>
<hi>我求今當付之補</hi>朱䕶巾箱<hi>幽明錄云晉隆安年中顔從嘗起新屋夜夣人語云君何壞我冡明</hi>
<hi>日牀前亟掘之遂見一棺從便為設祭云今當移好處别作小冢明朝一人詣門求通姓朱名䕶列坐乃言云</hi>
<pb n="KR3k0004_WYG_135-3b"/>
<hi>我居四十年昨䝉厚貺相感何如今是吉日便可出棺矣僕巾箱中有金鏡願以相助遂于棺頭舉巾箱出金</hi>
<hi>鏡三枚贈從</hi>巾箱内果<hi>世語云盛法濟者有男年二十嵗得疾經年不愈有神来語言床席不淨</hi>
<hi>神何處坐濟曰有漆巾箱甚淨神何不入中神曰大佳乃出箱中物因内新果於箱中微覺有聲以蓋覆之聞</hi>
<hi>箱中動搖即持之可五升米重便取果出于鐵鑊煑之百餘沸出乃成灰其男服灰即愈</hi>出箱内藥<lb/>
<hi>述異記云漢末時有一人腹内痛晝夜不眠敕其子曰吾氣絶後可剖視之死後其子果剖之得一銅鎗後華</hi>
<hi>佗聞之便往出巾箱内藥投之鎗即化為清酒</hi>巾箱微覺有聲<hi>見上</hi>巾箱有鞞角<lb/>
響<hi>異苑曰晉孝武太元末毎聞手巾箱中有鼓吹鞞竽之音帝是崴崩天下大亂</hi>有小書<hi>漢武内傳</hi>
<hi>見上</hi>有金鏡<hi>見/上</hi>巾箱五經<hi>案齊書曰衡陽王鈞常手自細書寫五經部為一卷置于巾箱</hi>
<pb n="KR3k0004_WYG_135-4a"/>
<hi>中以備遺忘侍讀賀玠問曰殿下家自有墳素復何須蠅頭細書别藏中箱中答曰巾箱中有五經於檢閲易</hi>
<hi>且一更手冩則永不忘諸王聞而爭效為巾箱五經自此始也續補</hi>
　　　笈三十四<lb/>
袁宏負笈尋師<hi>謝承後漢書曰袁宏博覽羣書六藝常負笈尋師變易姓名</hi>高𢎞負<lb/>
笈單步<hi>乂曰高𢎞字伯武河内山陽人也為琅邪相到官自負笈單步入界聴探風俗厚薄</hi>仲緩<lb/>
負笈賣卜<hi>又曰郎宗字仲緩負笈賣卜給食諸公表上博士徵宗宗負笈遁去補</hi>徐穉負<lb/>
笈赴弔<hi>又曰徐穉字孺子公車五徵皆不降志其有喪負笈赴弔于百里外</hi>蘇章負笈萬<lb/>
里<hi>又曰蘇章字士成北海人負笈追師不逺萬里</hi>李固負笈千里<hi>又曰李固父為三公而固</hi>
<pb n="KR3k0004_WYG_135-4b"/>
<hi>嘗步行負笈千里從師十案固改易姓名杖䇿驅驢負笈追師三輔學五經積  餘年博覽古今明于風角星</hi>
<hi>筭河圖䜟緯仰察俯占窮神知變每到太學密入公府定省父母不令同業諸生知是郃子補</hi>包咸負<lb/>
笈追師<hi>又曰包咸字子良少為諸生受業長安王莽末嘗負笈追師</hi>郎宗負笈遁去<lb/>
<hi>見上</hi>
　　　唾壺三十五<lb/>
純金唾壺<hi>魏武上雜物疏云御雜物用有純金唾壺一枚漆圓油唾壺四枚貴人有純銀叅帶唾壺</hi>
<hi>三十枚補</hi>掌御唾壺<hi>孔臧與子琳書云侍中安國羣臣近見崇禮不供褻氣猶復掌御唾壺朝廷之</hi>
<hi>士莫不榮之補</hi>佛唾壺<hi>法顯記云月支國有/佛唾壺白色似佛鉢</hi>玉唾壺<hi>西京離記云廣川王</hi>
<pb n="KR3k0004_WYG_135-5a"/>
<hi>發魏㐮王塚得玉唾壺一枚</hi>紫水晶<hi>交州記云太康四年臨邑王范熊獻紫水晶唾壺一口青白水</hi>
<hi>晶唾壺各二口</hi>漆圓油<hi>魏武上雜/物疏見上</hi>藏物用瓦<hi>賀循葬禮云藏物令用瓦唾壺一枚</hi>
詔賜唾壺<hi>蔡邕表云詔賜熏爐唾壺朝廷之恩前後重疊父母之于子無以加此續補</hi>唾壺<lb/>
承淚<hi>王子年拾遺記云魏文帝納薛靈芸靈芸别父母歔欷累日淚下沾衣至升車就路之時以玉唾壺</hi>
<hi>承淚壺即紅色及至京師壺中淚凝如血續補</hi>
　　　熏籠三十六<lb/>
手巾熏籠<hi>東宫舊事云皇太子納妃有漆畫手巾熏籠二大被熏籠三衣熏籠三補</hi>大被熏<lb/>
籠<hi>見上</hi>淮南有賦<hi>劉向别録云淮/南王有熏籠賦</hi>南楚謂篣<hi>方言曰南楚江沔之間籠</hi>
<pb n="KR3k0004_WYG_135-5b"/>
<hi>謂之篣或謂之笯陳楚宋魏之問謂之庸君今熏籠是也續補</hi>象牙火籠<hi>修復山陵故事曰梓宫中</hi>
<hi>有象牙火籠續補</hi>象牙為籠<hi>西京雜記云漢制天子以象牙為籠上皆散花文後宫則五色續補</hi>
　　　香爐三十七<lb/>
金爐香熏<hi>司馬相如美人賦見前枕篇</hi>金鏤香爐<hi>鄴中記曰石季龍冬月為複帳四角</hi>
<hi>安純金銀鑿鏤香爐</hi>純銀香爐<hi>魏武上雜物疏云御物三十種有純銀香爐一枚下盤自副</hi>博<lb/>
山香爐<hi>東宫舊事云皇太子初拜有銅博山香爐一枚</hi>嶃巗若山<hi>劉向熏爐銘云嘉此正氣</hi>
<hi>嶃巗若山上貫太華承以銅盤中有蘭綺朱火青烟</hi>上似蓬莱<hi>李尤熏爐銘云上似蓬莱吐氣委蛇</hi>
<hi>芳烟布繞遙冲紫微</hi>有樹非林有孔非泉<hi>集異記云吳郡吳泰能筮㑹稽盧氏失博山香</hi>
<pb n="KR3k0004_WYG_135-6a"/>
<hi>爐使泰筮之泰曰此物質雖為金其象實山有樹非林有孔非泉閶闔興風時發青烟此香爐也語其主處求</hi>
<hi>即得之</hi>女史執香爐<hi>漢官典職云漢尚書郎給端正侍女史二人潔衣服執香爐燒熏從入臺</hi>
<hi>中給使䕶衣服</hi>上厠過爐<hi>㐮陽記云劉季和性愛香嘗上厠還過香爐上主簿張坦曰人名公非俗</hi>
<hi>人不虛也季和曰荀令君至人家坐處三日香謂我何如令君而惡我愛好也坦曰古有好婦人患而捧心嚬</hi>
<hi>眉見者皆以為好其隣醜婦法之見者走公便欲使下官遁走邪季和大笑以是知坦補</hi>
　　　澡盤三十八<lb/>
金澡盤<hi>世說云王敦初尚主如厠見漆箱盛乾棗本以塞鼻王謂厠上亦下果食遂至盡既還婢擎金</hi>
<hi>澡盤盛水瑠璃盌乘澡豆因倒著水中而飲之謂是乾飯羣婢莫不掩口而笑之補</hi>容五石<hi>魏武上雜</hi>
<pb n="KR3k0004_WYG_135-6b"/>
<hi>物疏云雜御物有純銀盤又有容五石銅澡盤</hi>徑丈二<hi>述征記云長安逍遙宫門裏有澡盆面徑丈二</hi>
與澡於水寧澡於德<hi>傅𤣥澡盆銘云與其澡於水寧澡於德水之清猶可穢也德之修不</hi>
<hi>可塵也</hi>旦夕恒鳴宫商相諧<hi>異苑云中朝有人畜銅澡盆旦夕恒鳴張華曰與洛鐘宫</hi>
<hi>商相諧故聲相應鑢之乃止</hi>
　　　澡灌三十九<lb/>
月支澡灌<hi>西域諸國志云月支國有佛澡灌受二升許青石名羅勒色碧玉班受水無定隨其多少</hi>
摩羅澡灌<hi>逺惠玉師澡灌銘序曰得摩羅勒石澡灌一枚故以此銘答之</hi>金澡灌<hi>東宫舊事</hi>
<hi>皇太子初拜有金塗澡灌一枚續補</hi>銅澡灌<hi>四王啓事曰惠帝征成都軍敗帝渇帳下齎五升銅澡灌</hi>
<pb n="KR3k0004_WYG_135-7a"/>
<hi>就民家取水就灌飲之續補</hi>
　　　胡牀四十<lb/>
曹操坐不起<hi>曹瞞傳云操與馬超戰將過河前隊方渡超等掩至操恚猶坐胡牀不起張郃等見</hi>
<hi>事急引操入船得渡補</hi>裴潛留挂柱<hi>魏志曰裴潛為兖州刺史常作一胡牀及去官留以挂柱</hi>
文帝踞<hi>又曰蘇則從文帝行獵槎桎拔失鹿帝大怒踞胡牀拔刀悉收督吏將斬之則稽首曰臣聞古</hi>
<hi>之聖王不以禽獸害人今陛下方隆唐堯之化而以獵戲多殺羣臣愚臣以為不可敢以死請帝曰卿直臣也</hi>
<hi>遂皆赦之然以此見憚補</hi>王恬踞<hi>郭子云謝萬嘗詣王恬既至坐少時恬便入内謝殊有喜色謂必厚</hi>
<hi>供待良久沐頭散髪而出亦復不坐乃踞坐胡牀在中庭散頭神色傲然了無相酬對意謝乃還</hi>
<pb n="KR3k0004_WYG_135-7b"/>
　　　伏虎四十一<lb/>
褻器<hi>周禮天官曰太尉掌王燕服凡褻器鄭司農云䙝溺器虎子也補</hi>飲器<hi>史記云匈奴破月氐</hi>
<hi>王以其頭為飲器又春秋後語曰智伯圍趙㐮子于晉陽㐮子大敗智伯軍殺智伯漆其頭以為飲器</hi>蘇<lb/>
則執虎子<hi>魏畧曰蘇則為侍中舊侍中親省起居故俗因謂執虎子始蘇則同吉茂隠茂後見則嘲</hi>
<hi>之曰士宦不已執虎子補</hi>鬼魅取伏虎<hi>録異傳云吳時嘉興倪彦思忽見鬼魅入其家能與人語</hi>
<hi>飲食如生唯不見形彥思乃延道士逐之酒殽既設道士便擊鼔召諸神魅乃取伏虎于神坐吹作角聲以亂</hi>
<hi>音有頃道士忽覺背中冷驚起解衣乃伏虎也</hi>
　　　熨斗四十二<lb/>
<pb n="KR3k0004_WYG_135-8a"/>
始乎熱斗<hi>淮南子曰糟邱生于象箸炮烙始乎熨斗注曰熱斗熨斗也紂見熨斗爛人手遂作炮烙</hi>
<hi>之刑</hi>先熱熨斗<hi>帝王世紀曰紂欲重刑乃先作大熨斗以火熱之使人舉不能勝輒爛手與妲己為</hi>
<hi>戲笑</hi>火斗柄熱<hi>晉書韓康/伯見前</hi>熨安天下<hi>隋書尉遲迥反于鄴時李穆在并州高祖</hi>
<hi>恐其為迥所誘遣使往布腹心穆遽奉熨斗于高祖曰願以此熨安天下高祖大悦續補</hi>
　　　熨人四十三<lb/>
金塗熨人<hi>東宫舊事云皇太子納妃有金塗熨人</hi>
　　　箱四十四<lb/>
書箱<hi>陸雲與兄機書云一日案行并視曹公器物有書箱在奏案大小五枚書車乂作岐案以卧視書扇</hi>
<pb n="KR3k0004_WYG_135-8b"/>
<hi>如吳扇亦在書箱想兄識彥高書箱甚似之補</hi>金箱<hi>漢武帝内傳云帝崩時遺詔以雜道書四十卷置棺</hi>
<hi>中至元康二年河東功曹李友入上黨抱牘入山採藥於岩室中得此書盛以金箱後題日月是武帝時河東</hi>
<hi>太守張純以箱及書奏上時左右時臣見之涕泣曰此是帝崩時殯殮物宣帝愴然以書付茂陵安合如故</hi>
　　　簏四十五<lb/>
漆簏<hi>東宫舊事云太子納妃有漆文金装衣簏</hi>素簏<hi>晉中興書云王敦害周顗籍其家止見有素簏</hi>
<hi>數枚中有故絮</hi>
　　　笥四十六<lb/>
方笥<hi>風俗通云孝靈帝建寧中京師長者皆以方葦笥為粧具時有識者竊言葦方笥郡國讞篋也今用</hi>
<pb n="KR3k0004_WYG_135-9a"/>
<hi>之天下皆當有罪讞于理官也後黨錮皆讞廷尉人名悉入葦方笥中斯為驗矣補</hi>文笥<hi>吳越春秋曰越</hi>
<hi>以文笥七枚獻于吳王</hi>進一笥飯<hi>東觀漢記曰上聞王郎將軍至復驚去馮異進一笥麥飯菟肩</hi>
遺一笥餅<hi>東觀漢記曰上問第五倫曰卿為市掾人有遺卿母一笥餅卿從外來見之奪母笥探口</hi>
<hi>中餅出之倫對曰實無此衆人以臣愚蔽故為生此語</hi>
　　　櫃四十七<lb/>
玉櫝<hi>左傳云齊伐燕燕人行成盟于濡上燕人歸燕姬賂以瑤甕玉櫝斚耳不克而還</hi>金櫃<hi>晉書</hi>
<hi>云甘卓性先寛和忽便彊塞徑還㐮陽意氣騷擾舉動失常自照鏡不見其頭視庭樹而頭在樹上心甚惡之</hi>
<hi>其家金櫃鳴聲似槌鏡清而悲巫云金匱將離是以悲鳴主簿何無忌及家人皆勸令自警卓轉更狠愎聞諫</hi>
<pb n="KR3k0004_WYG_135-9b"/>
<hi>輒怒方散兵乃為周慮所襲害傳首于敦補</hi>飾以玫瑰<hi>韓子云楚有人賣其珠于鄭者為木蘭之</hi>
<hi>櫃薰以桂椒綴以珠玉飾以玫瑰輯以羽翠鄭人買其櫝而還其珠此可謂善賣櫝矣未可謂善鬻珠也</hi>輯<lb/>
以羽翠<hi>見上</hi>
　　　篋四十八<lb/>
文侯舉兩篋<hi>吕氏春秋魏文侯攻中山樂羊將已得中山還反報文侯有貴功之色文侯知之命</hi>
<hi>主書曰羣臣賔客所獻書者操以進之主書舉兩箧以進令將軍視之書盡難攻中山之事也將軍還走北面</hi>
<hi>再拜曰中山之舉非臣之力君之功也當此時論士殆之日幾矣中山之不取也奚宜二篋哉一寸而亡矣文</hi>
<hi>侯賢主也而猶若此又况于中主耶補</hi>武帝亡三篋<hi>漢書張安世傳曰武帝行幸河東嘗亡書</hi>
<pb n="KR3k0004_WYG_135-10a"/>
<hi>三篋詔問莫能知惟安世識之具作其事後購求得書以相較無所遺失</hi>
　　　奩四十九<lb/>
純銀澡豆奩<hi>魏武上雜物疏云御雜物用有純銀澡豆奩純銀括鏤奩又有銀鏤漆匣四枚</hi>純<lb/>
銀括鏤奩<hi>見上</hi>一斛奩<hi>語林曰范汪能噉梅/至一斛奩須叟噉盡</hi>太后奩<hi>後漢書隂</hi>
<hi>太后崩明帝性孝愛追慕無已謁原陵帝從席前伏御牀視太后鏡奩中物感動悲泣左右皆泣莫能仰視續</hi>
<hi>補</hi>
　　　匣五十<lb/>
銀匣<hi>魏武上雜物疏見奩篇</hi>銅匣<hi>胡綜别傳云時人有掘地得銅匣長二尺七寸以琉璃為蓋布</hi>
<pb n="KR3k0004_WYG_135-10b"/>
<hi>雲母于其上開之乃得白玉如意雞案拾遺録曰含塗國人善服鳥獸雞犬皆使之能言  犬牛豕死者以玉</hi>
<hi>為匣埋海上其主游戲海上于地中聞犬豕雞之聲主補者猶識掘而取還養如昔焉唯毛羽秃落久更如舊續</hi>
　　　步搖五十一<lb/>
上有垂珠<hi>釋名曰步搖上有垂珠步則搖也</hi>爵九華<hi>續漢書輿服志云皇后謁廟步搖以</hi>
<hi>黄金為山題貫白珠為桂枝相繆爵九華熊虎赤羆天鹿辟邪</hi>珠步搖<hi>宋玉風賦云主人之女垂珠步</hi>
<hi>搖</hi>金步搖<hi>傅𤣥樂府艶歌行云首/帶金步搖手擊明珠璫</hi>步搖冠<hi>晉書慕容氏莫䕶跋始建</hi>
<hi>國于棘城之北時燕多冠步搖冠莫䕶跋見而好之乃歛髪襲冠諸部因呼之為步搖其後音訛遂為慕容焉</hi>
<hi>續補</hi>
<pb n="KR3k0004_WYG_135-11a"/>
　　　花勝五十二<lb/>
上為鳳皇<hi>續漢書輿服志曰太后入廟為花勝上為鳳皇爵以翡翠為毛羽下有白珠垂黄金鑷左</hi>
<hi>右一横簪之</hi>下有白珠<hi>見/上</hi>著之則勝<hi>釋名花勝言人形容正等一人著之則勝也續</hi>
<hi>補</hi>形如織勝<hi>晉中興書孝武時湯榖氏得金勝一枚長五寸形如織勝續補</hi>
　　　假髻五十三<hi>案假髻一名義髻附</hi>
籠上装之<hi>晉中興書云徵祥説曰泰元中公主婦女緩鬢假髻以為盛飾用髪豐多不可行戴乃先</hi>
<hi>于籠上装之名曰假髻</hi>南金翠翼<hi>成公綏蔽髻銘曰或造兹蔽南金翠翼明珠星列繁華致飾</hi>
首服為副<hi>周禮云追師掌王后首服為副鄭注云副婦人首飾三輔謂之假髻續補</hi>詔賜假<lb/>
<pb n="KR3k0004_WYG_135-11b"/>
髻<hi>東觀漢記云章帝詔東平王蒼惟王孝友之德今以光烈皇后惙髻帛巾各一衣一篋遺王可時瞻視以</hi>
<hi>慰凱風寒泉之思續補</hi>
　　　髪五十四<lb/>
鬒髪如雲不屑髢也<hi>詩傳曰鬒黑髪也如雲言美長也屑潔也箋云髢髲也不潔者不用</hi>
<hi>髲為善補</hi>髠戎妻髪為姜髢<hi>左傳曰衛荘公自城上見戎州己氏之妻髪美使髠之以為吕</hi>
<hi>姜髢後為己氏所殺</hi>髪自擺撲<hi>異苑曰琅琊費縣民家常患失物謂是偷者毎以扃鑰為意常周行</hi>
<hi>宅内後果見籬一穿穴可容人臂滑澤有踪跡乃作繩彄放穴口夜中忽聞有擺撲聲往掩得一髪長可三尺</hi>
<hi>許從此無復所失</hi>䨇髲易酒<hi>晉陶侃傳范逵嘗過侃時倉卒無以待賔其母乃截髪得䨇髲以易</hi>
<pb n="KR3k0004_WYG_135-12a"/>
<hi>酒肴樂飲極歡雖僕從亦過所望續補</hi>
　　　鈴五十五<lb/>
銀鈴贈之<hi>幽明録云義熈三年山隂徐琦毎出門見一女子貌極艶麗琦便解銀鈴贈之女曰感君</hi>
<hi>佳貺以青銅鏡與琦便結為伉儷</hi>金鈴繫臂<hi>祖台之志怪云吳中有一人於曲阿見塘上有一女</hi>
<hi>子貌端正呼之即来便留宿乃解金鈴繫其臂至明日更求女却無人忽過猪牢邊見母猪臂上有金鈐</hi>
　　　璫五十六<lb/>
耳珠曰璫<hi>風俗通</hi>穿耳附珠<hi>諸葛恪别傳云恪嘗獻權馬/先<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其耳范慎時在坐嘲恪</hi>
<hi>曰馬雖大畜稟氣于天今殘其耳豈不傷仁恪答曰母之于女恩愛至矣穿耳附珠何傷于仁</hi>江南明<lb/>
<pb n="KR3k0004_WYG_135-12b"/>
璫<hi>曹植洛神賦云珥江南之明璫</hi>擊明月璫<hi>傅𤣥樂府艶歌行見步搖篇</hi>南海之璫<lb/>
<hi>傅𤣥七謨云佩崑山之美玉珥南海之明璫</hi>金璫<hi>庾仲初揚都賦注云作金璫二枚大如耳璫</hi>珠<lb/>
璫<hi>晉令云士卒百工不得服真珠璫珥</hi>名璫<hi>魏書曰太祖嘗得名璫數具令卞后自選一具后取其中</hi>
<hi>者太祖問其故后曰取其上者為貪取其下者為偽故取其中</hi>明璫<hi>傅𤣥鏡賦云珥明璫之迢迢㸃䨇的</hi>
<hi>以發姿</hi>
　　　珥五十七<lb/>
瑱充耳<hi>説文曰珥瑱也瑱以玉充耳也</hi>天知珥<hi>周書曰武王伐紂商師大崩帝辛登廪臺取天</hi>
<hi>知玉珥及鹿玉衣以自焚鹿玉則銷天知珥在火中不銷</hi>充耳琇瑩<hi>詩淇澳篇有匪君子充珥琇瑩</hi>
<pb n="KR3k0004_WYG_135-13a"/>
充耳以黄<hi>傳曰黄黄玉箋云黄紞之黄補</hi>充耳以青<hi>傳曰青青玉箋云侍我于庭謂揖我</hi>
<hi>于庭時青紞之青</hi>充耳以素<hi>傳曰素/象瑱</hi>十玉珥<hi>韓子曰齊威王夫人死有十孺子薛</hi>
<hi>公欲知所立人為十玉珥而美其一獻于王以付十孺子明日視美珥所在乃勸王立以為夫人也</hi>七美<lb/>
珥<hi>戰國䇿曰齊王夫人有七美珥</hi>曜日之珥<hi>劉公幹魯都賦云含丹吮素巧笑妍祥挿曜日之笄</hi>
<hi>珥明月之璫</hi>傅璣之珥<hi>史記李斯上書曰所以飾後宫充下陳娛心意恱耳目者必出于秦然後</hi>
<hi>可則是宛珠之簪傅璣之珥阿縞之衣錦綉之飾不進于前而隨俗雅化佳冶窈窕不立于側也補案索隠曰</hi>
<hi>傅音附即隨珠也傅者以璣附著于珥璣是珠之不圓者附</hi>珥明月<hi>孫敏七誘云珥明月之珍</hi>珥<lb/>
明珠<hi>杜季稚上已篇云窈窕淑女美勝艶妃戴翡翠珥明珠</hi>真珠珥<hi>晉令見前璫篇</hi>前墮<lb/>
<pb n="KR3k0004_WYG_135-13b"/>
珥<hi>淳于髠謂齊威王曰前有墮珥後有遺簪</hi>脫簪珥<hi>史記曰武帝譴責鉤弋夫人夫人脱簪珥叩頭</hi>
<hi>帝曰引將去送之廷尉</hi>
　　　跳脱五十八<lb/>
繞臂<hi>繁欽定情詩云何以致契闊繞臂金跳脱</hi>
　　　脂五十九<lb/>
用脂澤倍其初<hi>韓子曰若毛嬙西施之美麗無益吾面用脂澤粉黛則倍其初言先王仁義無</hi>
<hi>益于治明法度必賞罰則國之脂澤粉黛補</hi>待脂粉而後容<hi>鹽鐵論曰毛嬙天下之姣人也</hi>
<hi>待脂粉香澤而後容</hi>傅脂心和<hi>蔡邕女誡云傅脂/則思其心之和</hi>畫脂費日<hi>鹽銕論曰</hi>
<pb n="KR3k0004_WYG_135-14a"/>
<hi>内無其質而外學其文雖有賢師良不若畫脂鏤氷費日損功</hi>翁伯販脂<hi>漢書曰翁伯販脂而傾縣</hi>
<hi>邑</hi>木犬守脂<hi>苻朗子云其猶木犬守脂瓦雞司晨</hi>
　　　澤六十<lb/>
思心之潤<hi>蔡邕女誡曰澤髪則思其心之潤</hi>潤以滋澤<hi>崔瑗七依云加以脂粉潤以滋</hi>
<hi>澤文案漢書注云瑗集載其  即枚乗七發之流附</hi>芳澤<hi>楚辭曰粉白黛黒施芳澤只長袂拂面善留客</hi>
<hi>只</hi>石澤<hi>博物志曰酒泉延夀縣南有山出泉注為溝水肥如肉汁取著器中始黄後黑如凝膏然極明</hi>
<hi>謂為石澤</hi>
　　　黛六十一<lb/>
<pb n="KR3k0004_WYG_135-14b"/>
粉白黛黑<hi>楚詞見前</hi>粉㢮黛落<hi>蔡邕協初賦云粉/㢮黛落髪亂釵脱</hi>畫眉<hi>説文黛作</hi>
<hi>騰畫眉也續補</hi>去眉<hi>釋名云黛代也滅去眉毛以此畫代其處也續補</hi>
　　　的六十二<hi>釋名作勺附</hi>
以丹注面曰的<hi>釋名曰以丹注面曰的的灼也此本天子諸侯羣妾當以次進御其有月事者</hi>
<hi>止不御重以口説故注此于面灼然為識女史見之則不書其名于第録也補</hi>進御者注面的<lb/>
<hi>見上</hi>施𤣥的<hi>王粲神女賦曰施𤣥的結羽/釵  案藝文類聚作華的補</hi>㸃䨇的<hi>傅𤣥鏡賦云珥</hi>
<hi>明璫之迢迢㸃䨇的以發姿</hi>圜的<hi>繁欽弭愁賦云㸃圜的之/熒熒暎䨇輔而相望續補</hi>垂的<hi>潘岳</hi>
<hi>芙蓉賦云飛須垂的丹輝拂紅續補案馬之當額亦曰的易通卦驗為的顙三國志有的盧附</hi>
<pb n="KR3k0004_WYG_135-15a"/>
　　　燕支六十三<lb/>
採紅藍用為顔色<hi>習鑿齒與燕王書曰此下有紅藍足下先知之不北方人採紅藍取其花</hi>
<hi>染緋作胭脂婦人用為顔色可愛</hi>使我婦女無顔色<hi>西河舊事匈奴歌曰失我祁連山使</hi>
<hi>我六畜不蕃息失我焉支山使我婦女無顔色</hi>
　　　粉六十四<lb/>
以丹作之<hi>釋名云粉分也研米使分散也䞓粉者赤也染粉使赤以着頰也</hi>化鉛所作<lb/>
<hi>抱朴子曰民不信黄丹及胡粉是化鉛所作</hi>范陽粉<hi>荆州記曰范陽縣有粉水取其水以為粉今謂</hi>
<hi>之粉口</hi>江西粉<hi>華陽國志曰巴郡江西縣有清水穴巴人以此水為粉則皜曜鮮芳常貢京師名為</hi>
<pb n="KR3k0004_WYG_135-15b"/>
<hi>粉水</hi>皓白潔清<hi>尚書大事納后禮文云既皓且白既潔且清美人玩好以飾姿容</hi>皜曜鮮<lb/>
芳<hi>見上</hi>常貢京師<hi>見/上</hi>御粉君傍<hi>曹植樂府歌云御中粉于君傍</hi>美人玩好<lb/>
<hi>見上</hi>思心之鮮<hi>蔡邕女誡曰加粉/則思其心之鮮</hi>用粉倍初<hi>韓子見前</hi>拭粉游<lb/>
紅<hi>孔煒七引云拭粉游紅熨黛揚蛾</hi>以粉飾皂<hi>續漢書曰順帝時有以粉詐作飛章以陷李固</hi>
<hi>者路人掩泣因以粉飾皂事案後漢李固傳宦者疾固言直因詐飛章以陷其罪  從中下大司農黄向等請</hi>
<hi>之于大將軍梁商又僕射黄瓊救明固事久乃得拜議郎補</hi>著粉太白<hi>宋玉登徒子好色賦云着</hi>
<hi>粉太白施朱太赤</hi>粉不厭白<hi>淮南子曰漆不/厭黑粉不厭白</hi>臨淄自傅<hi>魏畧曰邯鄲淳</hi>
<hi>詣臨淄侯植時大暑植取水浴以粉自傅科頭胡舞擊劍誦小説顧謂淳曰邯生何如也補</hi>疑其傅<lb/>
<pb n="KR3k0004_WYG_135-16a"/>
粉<hi>語林曰何平叔美姿儀靣純白魏文帝疑其傅粉後夏月以湯餅食之汗出以朱衣拭面色轉皎然</hi>販<lb/>
粉之利<hi>魏名臣奏議中書監劉放奏曰今官販粉賣胡粉與百姓爭錐刀之末利宜乞停之</hi>脂粉<lb/>
之耗<hi>續漢書曰陳蕃諫桓帝云宫女數千脂粉之耗不可勝數</hi>粉㢮黛落<hi>蔡邕協初賦見前</hi>
粉扇靡救<hi>繁欽暑賦云乃灑白汗身若流泉粉扇靡救宴戲鮮歡</hi>石虎粉和椒泥<lb/>
房<hi>鄴中記云石虎以胡粉和椒泥壁曰椒房</hi>真人含粉成雞子<hi>神仙傳云真人南極子能</hi>
<hi>含粉成雞子吐子數十枚煑令啖之雞子黄中皆有少粉</hi>
　<lb/>
　<lb/>
<pb n="KR3k0004_WYG_135-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷一百三十五<lb/>
</p>
<p>
</p>
  </div>
</body>
</text>
</TEI>
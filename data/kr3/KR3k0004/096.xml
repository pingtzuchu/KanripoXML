<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷九十六</head> <lb/>
    <p>
<pb n="KR3k0004_WYG_096-1a"/>
欽定四庫全書<lb/>
　北堂書鈔卷九十六<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　藝文部二<lb/>
　　儒術七　　　　史八<lb/>
　　圖九　　　　　䜟十<lb/>
　　　儒術七<lb/>
<pb n="KR3k0004_WYG_096-1b"/>
世之顯學<hi>韓子顯學篇云世之顯學儒墨也儒之所至孔丘也墨之所至墨翟也自孔子之死也有</hi>
<hi>子張之儒有子思之儒有顔氏之儒有孟氏之儒有漆雕氏之儒有仲良氏之儒有孫氏之儒有樂正氏之儒</hi>
<hi>自墨子之死也有相里氏之墨有相夫氏之墨有鄧陵氏之墨補</hi>以道得民<hi>周禮大宰職云儒以</hi>
<hi>道得民鄭注云儒諸侯保氏有六藝以教民者保孔疏云諸侯師氏之下又置一保氏之官不與天子  氏同</hi>
<hi>名故號曰儒掌養國子以道德故云以道得民民亦謂學子也補</hi>儒分爲八<hi>韓子云孔墨之後儒</hi>
<hi>分爲八墨離爲三取舍相反不同而皆自謂眞孔墨孔墨不可復生將誰使定世之學乎</hi>儒有六藝<lb/>
<hi>周禮大宰職見上</hi>爲君子儒爲小人儒<hi>論語何休注云君子儒將以明道小人儒則矜</hi>
<hi>其名</hi>澡身而浴德<hi>禮儒行云儒有澡身而浴德陳言而伏靜而正之上弗知也麤而翹之又不急</hi>
<pb n="KR3k0004_WYG_096-2a"/>
<hi>爲也不臨深而爲髙不加少而爲多世治不輕世亂不沮同弗與異弗非也其特立獨行有如此者</hi>戴仁<lb/>
而行抱義而處<hi>儒行云儒有忠信以爲甲胄禮義以爲干櫓戴仁而行抱義而處雖有暴政不</hi>
<hi>更其所其自立有如此者補案鄭注云甲鎧胄兠鍪也干櫓小楯大楯也附</hi>忠信以爲甲胄<lb/>
禮義以爲干櫓<hi>見上</hi>博學而不窮<hi>儒行云儒有博學而不窮篤行而不倦幽居而</hi>
<hi>不淫上通而不困慕賢而容衆毁方而瓦合其寛裕有如此者鄭注曰不窮不止也幽居謂獨處時也上通謂</hi>
<hi>仕道達于君也</hi>多文以爲富<hi>儒行云儒有不寶金玉而忠信以爲寶不祈土地立義以爲土地不</hi>
<hi>祈多積多文以爲富鄭注曰祈猶求也立義以爲土地以義自居也</hi>席上之珍以待聘夙<lb/>
夜强學以待問<hi>儒行鄭注云席陳也珍善也鋪陳往古堯舜之善道以待聘也</hi>今人與<lb/>
<pb n="KR3k0004_WYG_096-2b"/>
居古人與稽<hi>儒行鄭注云稽猶合也古人與合則不合於今人也</hi>居處齊難坐起<lb/>
恭敬<hi>又云儒有居處齊難其坐起恭敬言必先信行必中正道塗不爭險易之利冬夏不爭隂陽之和愛</hi>
<hi>其死以有待也養其身以有爲也其備豫有如此者補</hi>大讓如慢小讓如僞<hi>又云儒有</hi>
<hi>衣冠中動作愼其大讓如慢小讓如僞大則如威小則如愧其難進而易退也粥粥若無能也其容貌有如此</hi>
<hi>者鄭注云中中間謂不嚴厲也如慢如僞言之不愊怛也如威如愧如有所畏也</hi>合志同方營<lb/>
道同術<hi>又云儒有合志同方營道同術並立則樂相下不厭久不相見聞流言不信其行本方立義同</hi>
<hi>而進不同而退其交友有如此者鄭注云同方同術等志行也聞流言不信不信其友所行如毁謗也</hi>不<lb/>
隕穫於貧賤不充詘於富貴<hi>又云儒有不隕穫于貧賤不充詘于富貴不慁君王</hi>
<pb n="KR3k0004_WYG_096-3a"/>
<hi>不累長上不閔有司故曰儒鄭注云隕穫困迫失志之貌也充詘歡喜失節之貌慁猶辱也累猶繫也閔病也</hi>
命世雄儒<hi>劉梁七舉</hi>天下名儒<hi>孟軻/傳</hi>海内名儒<hi>范曄後漢書左雄傳云雄</hi>
<hi>奏徵海内名儒爲博士使公卿子弟爲諸生有志操者加其俸祿於是負書來學雲集京師</hi>當世名<lb/>
儒<hi>伏湛傳云湛父理爲當世名儒以詩授成帝爲高密太傅别自名學案注曰理爲高密王寛傅補又前漢</hi>
<hi>儒林傳云伏理受詩于匡衡由是齊詩有匡伏之學故言别自名學也附</hi>當世大儒<hi>東觀漢記魯平</hi>
<hi>字叔陵兼通五經爲當世大儒</hi>東州大儒<hi>魏志云王肅善賈馬之學而不好鄭氏采㑹同異爲尚書</hi>
<hi>詩論語三禮左氏解及撰定父朗所作易傳皆列于學官其所論駮朝廷典制郊祀宗廟喪紀輕重凡百餘篇</hi>
<hi>時樂安孫叔然受學鄭𤣥之門人稱東州大儒徵爲秘書監不就肅集聖證論以譏短𤣥叔然駮而釋之及作</hi>
<pb n="KR3k0004_WYG_096-3b"/>
<hi>周易春秋例毛詩禮記春秋三傳國語爾雅諸注又著書十餘篇補</hi>上邑俊儒<hi>崔駰七依云乃有上</hi>
<hi>邑俊儒儼然而造</hi>純儒<hi>左太沖七諷云世有純儒静/栖翰林𢎞道高致幽義沖深</hi>通儒<hi>范曄後漢</hi>
<hi>書云董鈞以明經爲博士永平中草創五郊祭祀及宗廟禮樂威儀章服輒令鈞參議多見從用當世稱爲通</hi>
<hi>儒</hi>綜六藝<hi>王粲七釋云綴詁訓之紀綜六/藝之綱下理九土上步三光</hi>治六經<hi>莊子孔子</hi>
<hi>謂老聃曰丘治詩書禮樂易春秋六經自以爲久矣孰知其故矣以奸者七十二君論先王之道而明周召之</hi>
<hi>迹一君無所鉤用甚矣夫人之難説也道之難明耶老子曰幸矣子之不遇治世之君也夫六經先王之陳迹</hi>
<hi>也豈其所以迹哉今子之所言猶迹也夫迹履之所出而迹豈履哉補</hi>精究七經<hi>華陽國志云楊</hi>
<hi>充字盛國少好學求師受古學于扶風馬季長南陽朱明叔潁川白仲職精究七經其朋友則潁川荀慈明李</hi>
<pb n="KR3k0004_WYG_096-4a"/>
<hi>元禮京兆羅叔景漢陽孫子夏山陽王叔茂皆海内名士還以教授州里察孝廉爲郎卒補</hi>博通五<lb/>
經<hi>後漢書云姜肱博通五經兼明星緯</hi>博覽五經<hi>後漢書云張霸博覽五經諸生孫林劉固段著</hi>
<hi>等並慕之各市宅其傍以就學焉</hi>齊魯之説<hi>漢書藝文志云漢興有齊魯之說傳齊論語者昌邑</hi>
<hi>中尉王吉少府宋畸御史大夫貢禹等傳魯論語者常山都尉龔奮長信少府夏侯勝丞相韋賢安昌侯張禹</hi>
<hi>等皆名家張氏最後而行于世</hi>賈馬之學<hi>魏志王/肅見前</hi>五經復興魯叔陵<hi>東觀</hi>
<hi>漢記魯丕字叔陵性沈深好學孳孳不倦兼通五經以魯詩尚書教授爲當世名儒拜趙相門生就學者百餘</hi>
<hi>人關東號之曰五經復興魯叔陵補</hi>五經無雙許叔重<hi>後漢許愼字叔重性淳篤少博學經</hi>
<hi>籍馬融常推敬之時人爲之語曰五經無雙許叔重續補</hi>説經鏗鏗楊子行<hi>後漢書楊</hi>
<pb n="KR3k0004_WYG_096-4b"/>
<hi>政字子行少好學從代郡范升受梁丘易善説經書京師爲之語曰説經鏗鏗楊子行補</hi>道德彬彬<lb/>
馮仲文<hi>後漢書馮豹字仲文長好儒學以詩春秋教麗山下鄉里爲之語曰道德彬彬馮仲文續補</hi>
張禹爲論語章句<hi>漢書張禹傳云初禹爲師以上難數對已問經爲論語章句獻之始魯扶</hi>
<hi>卿及夏侯勝王陽蕭望之韋𤣥成皆説論語篇第或異禹先事王陽後從庸生采獲所安最後出而尊貴諸儒</hi>
<hi>爲之語曰欲爲論念張文由是學者多從張氏餘家寖微補</hi>賈逵通五家榖梁<hi>後漢賈逵</hi>
<hi>傳云逵弱冠能誦左氏傳及五經本文兼通五家榖梁之説自爲兒童常在太學不通人間事諸儒爲之語曰</hi>
<hi>問事不休賈長頭補案注曰五家謂尹更始劉向周慶丁姓王彦等皆爲榖梁見前漢書附</hi>甄宇治<lb/>
嚴氏春秋<hi>東觀漢記云甄宇清淨少欲習嚴氏春秋教授常數百人</hi>何休得公羊本<lb/>
<pb n="KR3k0004_WYG_096-5a"/>
意<hi>范曄後漢書何休見前</hi>后氏曲臺記<hi>漢書云后蒼説禮萬言號曰后氏曲臺記注曰在曲</hi>
<hi>臺考著書記因以爲名</hi>桓君大小學<hi>後漢書云桓榮受朱普學章句四十萬言浮辭繁長多過</hi>
<hi>其實及榮入授顯宗減爲二十三萬言子郁復刪省定成十三萬言由是有桓君大小太常章句子普嗣傳爵</hi>
<hi>至曾孫郁中子焉能世傳其家學補</hi>伏生治尚書<hi>漢書伏生傳云孝文時求能治尚書者天下亡</hi>
<hi>有聞伏生治之欲召時年九十餘老不能行於是詔太常使掌故鼂錯往受之</hi>楊仁治韓詩<hi>范曄</hi>
<hi>後漢書云楊仁詣京師學韓詩數年歸家静居教授</hi>景鸞治詩易<hi>益部耆舊傳云景鸞字漢伯少</hi>
<hi>隨師學經七州之地能理齊詩施氏易兼受河洛圖緯作易説及詩解文句兼取河洛以類相從名爲交集又</hi>
<hi>撰禮内外記號曰禮畧</hi>任延治京易<hi>續漢書云任延治京易顯名太學</hi>持學精微<lb/>
<pb n="KR3k0004_WYG_096-5b"/>
<hi>東觀漢記甄字見上</hi>依經守義<hi>謝承後漢書云鄭興數言政事依經守義文詞温雅</hi>金聲玉<lb/>
色温故知新<hi>劉植魯都賦云彼齊魯諸儒皆金聲玉色温故知新</hi>學爲儒宗<hi>後漢書云</hi>
<hi>大司徒歐陽歙學爲儒宗</hi>顯名大學<hi>後漢書云任延年十二爲諸生學于長安明詩易春秋顯名大</hi>
<hi>學學中號爲任聖童</hi>世宗其道<hi>後漢書儒林傳云伏氏自東西京相襲爲名儒中興以來桓榮夏侯</hi>
<hi>始昌輩世宗其道</hi>静居教授<hi>後漢書楊/仁見前</hi>擁書抱籍稟采豐華<hi>蔡邕</hi>
<hi>楊復碑云文學之徒擁書抱籍自逺而至稟采豐華斟酌洪流者雍雍焉誾誾焉</hi>市宅其傍<hi>後漢</hi>
<hi>書張霸見前</hi>所居成市<hi>後漢書云張楷字公超隱居𢎞農山中學者隨之所居成市後華陰山南</hi>
<hi>遂有公超市</hi>明經至丞相<hi>漢書韋賢以明經爲昭帝師爲丞相少子𤣥成復以明經位至丞相</hi>
<pb n="KR3k0004_WYG_096-6a"/>
明經舉孝廉<hi>後漢書云劉寵少受父業以明經舉孝廉除東平令</hi>
　　　史八<lb/>
書契之作而有史官<hi>漢書司馬遷傳贊云</hi>掌五帝之書<hi>周禮外史職掌三皇</hi>
<hi>五帝之書鄭注云楚靈王所謂三墳五典</hi>明得失之迹<hi>毛詩序云國史明乎得失之迹謹案國史</hi>
<hi>者書記之官所行合理謂之爲得所行乖理謂之爲失</hi>動則左史書之言則右史<lb/>
書之<hi>禮玉藻云</hi>董狐不隱<hi>春秋左傳曰董狐古/之良史也書法不隱</hi>馬遷實錄<hi>漢書</hi>
<hi>司馬遷傳贊曰劉向揚雄博極羣書皆稱遷有良史之才服其善序事理辨而不華質而不俚其文直其事核</hi>
<hi>不虛美不隱惡故謂之實錄</hi>是良史也<hi>左傳云楚左史倚相趨過王曰是良史也能讀三墳五典</hi>
<pb n="KR3k0004_WYG_096-6b"/>
<hi>八索九丘</hi>良史之材<hi>見/上</hi>有善則記<hi>禮内則云凡養老五帝憲三王有乞言五帝憲養氣</hi>
<hi>體而不乞言有善則記之爲惇史三王亦憲既養老而后乞言亦微其禮皆有惇史補</hi>司過而書<lb/>
<hi>韓詩外傳云周舍對趙簡子曰臣操牘秉筆從君之後司君過而書之也</hi>
　　　圖九<lb/>
河出圖聖人則之<hi>易繫辭云河出圖洛出書聖人則之</hi>心之謀書之謀也<lb/>
<hi>張衡圖序云圖者心之謀書之謀也</hi>河出馬圖<hi>禮運云山出器車河出馬圖</hi>河出綠圖<lb/>
<hi>隨巢子云殷滅周人受之河出緑圖也</hi>鳳銜圖<hi>春秋運斗樞云黃帝與大司馬容光觀鳯銜圖置黃</hi>
<hi>帝前</hi>龜負圖<hi>尚書中侯云𤣥/龜負圖而出</hi>龍圖玉檢<hi>河圖云舜即位黃龍負圖而出黃玉</hi>
<pb n="KR3k0004_WYG_096-7a"/>
<hi>爲匣白玉爲檢</hi>龍圖金縢<hi>劉植魯都賦云君乃考王道之去就覽萬代之興衰發龍圖於金縢啓洛</hi>
<hi>典于石扉</hi>披圖視典<hi>穆天子傳云天子至于崑崙之丘披圖視典觀天子之寶器</hi>良史披<lb/>
圖<hi>曹植魏德喻云名儒按䜟良史披圖</hi>授益地圖<hi>尚書緯云西王母授益地圖于舜</hi>披輿<lb/>
地圖<hi>後漢書云鄧禹從上至廣阿光武舍城是樓上披輿地圖指示禹曰天下郡國如</hi>畫地成圖<lb/>
<hi>漢書張安世子千秋擊烏桓還謁大將軍霍光光問千秋戰鬭方畧山川形勢千秋口對兵事畫地成圖無所</hi>
<hi>忘失</hi>積石作圖<hi>異苑云諸葛亮於漢/中積石作八陣圖</hi>地域圖<hi>裴秀地域圖序云上考禹</hi>
<hi>貢山海川流原隰陂澤古之九州及今之十六州郡國縣邑疆界鄉陬及古國盟㑹舊名水陸徑路爲地域圖</hi>
<hi>十八篇辨案晉書裴秀傳云制圖之體有六焉一曰分率所以  廣輪之度也二曰準望所以正彼此之體也</hi>
<pb n="KR3k0004_WYG_096-7b"/>
<hi>三曰道里所以定所由之數也四曰高下五曰方邪六曰迂直此三者各因地而制宜所以校夷險之異也補</hi>
方丈圖<hi>晉諸公贊云司空裴秀以舊天下大圖用縑八十疋省視既難事又不審乃裁減爲方丈圖以</hi>
<hi>一分爲十里一寸爲百里備載名山都邑王者可不下堂而知四方也</hi>負勝圖<hi>黃帝𤣥女兵法曰禹</hi>
<hi>問於風后曰古有黃帝負勝圖六甲隂陽之道今安在風后曰其圖黃帝藏于㑹稽之山下其穴深千丈闊千</hi>
<hi>尺鎮以盤石求之難得也</hi>兵雲圖<hi>益部耆舊傳云楊申有兵雲圖時竇憲將兵在外太守高安遣工從</hi>
<hi>申寫圖以進</hi>
　　　䜟十<lb/>
不經之言號曰世䜟<hi>蜀志孟達與劉封書云夫不經之言而有驗應者號曰世䜟也</hi>採<lb/>
<pb n="KR3k0004_WYG_096-8a"/>
䜟緯<hi>蔡邕叙樂云世祖追脩前業採䜟緯之文曰太子樂府曰黃門鼔吹</hi>讀圖䜟<hi>東觀記曰光武</hi>
<hi>避正殿讀䜟坐廡下郊又案光武中元元年初起明堂靈臺辟雍及北  兆域宣布圖䜟于天下附</hi>校圖<lb/>
䜟<hi>東觀記云尹敏辟大司空府上以敏博通經記令校圖䜟敏對曰䜟書非聖人所作其中多近鄙别字頗</hi>
<hi>類世俗之辭恐疑誤後生補</hi>亡秦者胡<hi>史記云秦始皇巡北邊從上郡入燕人盧生使入海還以</hi>
<hi>鬼神事因奏錄圖書曰亡秦者胡也始皇乃使將軍蒙恬發兵三十萬人北擊胡畧取河南地</hi>代漢者<lb/>
魏<hi>蜀志周羣傳</hi>勒都襄國<hi>異苑云石勒爲郭敬客時襄國有䜟曰力在左革在右讓無言或入</hi>
<hi>口讓去言爲襄字或入口乃國字也勒後遂都襄國</hi>脩起㑹稽<hi>異苑云太元末有䜟曰脩起㑹稽其</hi>
<hi>後盧脩果從㑹稽叛</hi>臣不爲䜟<hi>後漢書鄭興傳云武帝嘗問興郊祀事曰吾欲以䜟斷之何如興對</hi>
<pb n="KR3k0004_WYG_096-8b"/>
<hi>曰臣不爲䜟帝怒曰卿之不爲䜟非之邪興惶恐曰臣於書有所未學而無所非也帝意乃解補案興數言政</hi>
<hi>事依經守義文章温雅然以不善䜟故不能任附</hi>臣不讀䜟<hi>後漢書桓譚傳云光武有詔㑹議靈</hi>
<hi>臺所帝謂譚曰吾以䜟决之何如譚黙然良久曰臣不讀䜟帝問其故譚復極言䜟之非經帝大怒曰桓譚非</hi>
<hi>聖無法將下斬之譚叩頭流血良久乃得解不案是時帝方信䜟多以决定嫌疑又醻賞少薄天下  時安定</hi>
<hi>譚上疏曰凡人情忽於見事而貴于異聞觀先王之所記述咸以仁義正道爲本非有奇怪虛誕之事盖天道</hi>
<hi>性命聖人所難言也自子貢以下不得而聞况後世淺儒能通之乎今諸巧慧小才伎數之人增益圖書矯稱</hi>
<hi>䜟記以欺惑貪邪詿誤人主焉可不抑逺之哉補東觀漢記載譚書云矯稱孔丘爲䜟記以誤人主也附</hi>魚<lb/>
書狐鳴<hi>漢書陳勝吳廣傳云勝廣行卜卜者知其指意曰足下事皆成有功然足下卜之鬼乎勝廣喜</hi>
<pb n="KR3k0004_WYG_096-9a"/>
<hi>念鬼曰此教我先威衆耳迺丹書帛曰陳勝王置人所罾魚腹中卒買魚烹食得書己怪之矣又間令廣之次</hi>
<hi>所旁叢祠中夜篝火狐鳴呼曰大楚興陳勝王卒皆夜驚恐旦日卒中徃往指目勝廣續補</hi>雲集龍<lb/>
鬭<hi>後漢書光武先在長安時同舍生彊華自關中奉赤伏符曰劉秀發兵捕不道四夷雲集龍鬭野四七之</hi>
<hi>際火爲主又䜟記曰劉秀發兵捕不道卯金修德爲天子又後漢帝紀論曰初道士西門君惠李守等亦云劉</hi>
<hi>秀當爲天子其王者受命信有符乎續補</hi>
　<lb/>
　<lb/>
　<lb/>
<pb n="KR3k0004_WYG_096-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷九十六<lb/>
</p>
<p>
</p>
  </div>
</body>
</text>
</TEI>
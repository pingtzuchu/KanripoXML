<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔巻一百五十二</head> <lb/>
    <p>
<pb n="KR3k0004_WYG_152-1a"/>
欽定四庫全書<lb/>
　北堂書鈔巻一百五十二<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　天部四<lb/>
　　雪篇十八　　　　　　霜篇十九<lb/>
　　露篇二十　　　　　　霰篇二十一<lb/>
　　雹篇二十二　　　　　雷篇二十三<lb/>
<pb n="KR3k0004_WYG_152-1b"/>
　　電篇二十四　　　　　霹靂二十五<lb/>
　　　雪篇十八<lb/>
隂之蓄積<hi>洪範五行傳云雨雪者隂之蓄積甚也</hi>隂凝為雪<hi>春秋元命苞云隂氣凝而</hi>
<hi>為雪又論衡云雲霧雨之徴也夏則為露冬則為霜温則為雨寒則為雪</hi>甘雪<hi>西岳記云甘雪滋禾黍</hi>
甜雪<hi>壬子年拾遺記云西王母進周穆王以嵰州甜雪</hi>絳雪<hi>漢武内傳云西王母進上藥有𤣥霜</hi>
<hi>絳雪</hi>素雪<hi>晉孝武詔云吾夜與驃/騎集素雪飄于前庭</hi>赤雪<hi>晉朝雜事云泰康七年十二月河隂</hi>
<hi>赤雪降</hi>白雪<hi>繁欽詩云隂雲/起兮白雪飄</hi>微雪<hi>晉書云孟㫤未達時在京嘗見王恭乘髙輿披</hi>
<hi>鶴氅裘時天微雪恭涉雪而行㫤于籬間窺之嘆曰此真神仙中人也</hi>大雪<hi>左傳云隱公九年三月庚</hi>
<pb n="KR3k0004_WYG_152-2a"/>
<hi>辰大雨雪平地尺為大雪</hi>宿雪<hi>廣志云代郡隂山五月/猶宿雪八月末復雪</hi>積雪<hi>詩註曰豐年之</hi>
<hi>冬有積雪</hi>雨雪其䨦<hi>詩云北風其/凉雨雪其䨦</hi>雨雪載塗<hi>詩云風雨霏霏雨雪載塗</hi>雨<lb/>
雪霏霏<hi>詩云今我來斯風雨霏霏</hi>雨雪雰雰<hi>詩云上天同雲雨雪雰雰</hi>見晛曰消<lb/>
<hi>詩云雨雪瀌瀌見晛曰消</hi>與風迴散<hi>庾肅之雪賛云百籟哀吟廣莫長揮霰雨馺灑皓雪其霏輕質</hi>
<hi>飄颻與風迴散望之凝映皓若天漢即之皎㓗色踰玉粲補</hi>應變俱凝隨雲而下<hi>李顒</hi>
<hi>雪賦云何時雪之嘉澤亦應變而俱凝隨同雲而下降固霑渥之所興補</hi>飄颻乘虛紛綸隨<lb/>
風<hi>庾肅之雪賛</hi>交錯翻紛<hi>孫楚雪賦云豐隆/灑雪交錯翻紛補</hi>連翩飛灑<hi>謝惠連雪</hi>
<hi>賦</hi>皎如披素<hi>伏爽之/雪賦</hi>皓若天漢<hi>庾肅之雪賛見上</hi>翩若珪屑晰<lb/>
<pb n="KR3k0004_WYG_152-2b"/>
如瑤粒<hi>顧延之白雪詩</hi>玉山亘野瓊林分道<hi>范泰詠雪詩</hi>遇象能鮮<lb/>
<hi>羊浮雪賛云資清以化乘氣以霏遇象能鮮即潔成輝補</hi>即潔成輝<hi>見/上</hi>零雪揮霍<hi>陸機</hi>
<hi>感時賦云敷層雲之葳蕤墜零雪之揮霍氷洌洌而寢興風漫漫而妄作補</hi>平地三尺<hi>呉志赤烏</hi>
<hi>四年正月大雪平地深三尺鳥獸死者大半</hi>上隴五尺<hi>晉朝雜事云泰始七年冬上隴雪五尺</hi>
洛邑深丈<hi>金匱云武王伐紂都洛邑雨雪十餘日深丈餘甲子平旦有五大夫乘五車從兩騎止門</hi>
<hi>外王使尚父謝五大夫曰賓幸臨之失不先問方脩法服太師尚父使人持一器粥出進之曰先王之大夫在</hi>
<hi>内方對王子寒故進熱粥尚父告武王曰客可見矣五車兩騎四海之神與河伯雨師耳補</hi>積地丈<lb/>
餘<hi>録異傳云漢時大雪積地丈餘洛陽令身出按行見民家皆除雪出至袁安門無有路謂安已死令人除</hi>
<pb n="KR3k0004_WYG_152-3a"/>
<hi>雪入户見安僵卧問何以不出安曰大雪人皆餓不宜干人令以為賢舉為孝亷續補</hi>道不通人<lb/>
<hi>續漢書云耿恭被圍疏勒遣軍吏范羌至敦煌迎兵士寒服羌因隨王蒙軍俱出塞敦煌守乃分兵二千人與</hi>
<hi>羌從山北迎恭遇大雪丈餘道不通人補</hi>道路絶食<hi>海内先賢傳云胡安遭亂家食不足時大雪連</hi>
<hi>日道路絶食妻子皆餓唯進以乾糒</hi>發粟與饑寒<hi>晏子云景公時雨雪三日而不霽公被狐白之</hi>
<hi>裘晏子入公曰怪哉雨雪三日而天不寒晏子曰嬰聞古之賢君飽而知人之饑温而知人之寒逸而知人之</hi>
<hi>勞今君不知也公曰善乃令出裘發粟與饑寒者補</hi>徹薦飼客馬<hi>王晉書云陶侃為縣吏鄱陽孝</hi>
<hi>亷范逵宿侃家時大雪侃母湛氏徹所卧薦剉以飼馬密截髮易酒以支賓客</hi>角哀併糧<hi>髙士傳云</hi>
<hi>陽角哀左伯桃相友俱適楚求仕道遇雪宿空栁中度不得全乃倂衣糧與伯桃角哀死樹中未葬桃至楚語</hi>
<pb n="KR3k0004_WYG_152-3b"/>
<hi>王故王令人徃葬角哀乃相伯桃補</hi>東郭敗履<hi>史記云東郭先生久待詔公車貧困飢寒履有上無</hi>
<hi>下行雪中足盡踐地道中人笑之</hi>先生凍餓<hi>髙士傳云焦先生莫知所出野火燒其廬因露寢遭</hi>
<hi>冬雪大至先生袒卧不移人以為死就視如故補</hi>負薪而哭<hi>孫子云昔衛君重裘累裀而坐見路</hi>
<hi>有負薪而哭之者問何故也對曰雪下衣薄是以哭之于是衛君懼見于顔色曰為君而不知民孰以我為君</hi>
<hi>于是開府金出倉粟以賑貧窮補</hi>耕不得歸<hi>琴操云曽子耕太山之下雨雪不得歸思父母作梁</hi>
<hi>山之操</hi>士多凍死<hi>東觀漢記云赤眉入安定北地至陽城逄大雪士卒多凍死</hi>士卒墮<lb/>
指<hi>史記髙祖擊匈奴天大雪士卒墮指什二三</hi>雪至牛目<hi>魏䇿云魏惠王死葬有日矣天大雪</hi>
<hi>甚至牛目羣臣請弛期太子不許惠公諫曰昔王季葬楚山之尾欒水齧其墓見棺前和文王曰先君欲見羣</hi>
<pb n="KR3k0004_WYG_152-4a"/>
<hi>臣百姓矣乃出為帳三日而後葬今太子宜曰先君欲少留而扶社稷安黔首也故使雪甚弛期而更為日此</hi>
<hi>文王之義也補</hi>燕雀死<hi>漢書河朔四年四/月雨雪燕雀死</hi>松栢折<hi>古今註云武帝征和四年</hi>
<hi>大雪松栢皆折</hi>竹栢咸枯<hi>漢書王莽天鳯間天雨/雪關東尤甚竹栢咸枯</hi>鳥獸皆死<hi>呉志</hi>
<hi>見上</hi>蘇武齧雪<hi>漢書云單于幽蘇武置大窖中絶不飲食天雨雪武卧齧雪與旃毛咽之數日不死</hi>
段熲食雪<hi>東觀漢記云段熲破羌胡明年春餘羌復冦張掖潁自下馬大戰力盡虜亦引退熲追之</hi>
<hi>晝夜兼行食雪四十餘日</hi>五榖之精<hi>氾勝之書云取雪汁漬原蠶屎五六日和榖種之能禦旱故謂</hi>
<hi>雪為五榖精也補</hi>隂極之數<hi>韓詩外傳云草木花多五出雪花六出六者隂極之數續補</hi>五<lb/>
月下雪<hi>漢書云漢女者居東海養姑姑女讒之姑徑詣大守訴殺之五月下雪續補</hi>數丈不<lb/>
<pb n="KR3k0004_WYG_152-4b"/>
積<hi>晉書新蔡王騰次于真定遇大雪平地數尺營門前數丈雪融不積怪而掘之得玉馬髙尺許  又廣異</hi>
<hi>記云有積雪久不消掘地得金羊玉馬髙三尺許續補</hi>
　　　霜十九<lb/>
露凝為霜<hi>蔡邕月令章句</hi>寒氣為霜<hi>五經通義云寒氣凝以為霜霜從地升也</hi>白露<lb/>
為霜<hi>詩云蒹葭蒼蒼白露為霜</hi>隂氣為霜<hi>大戴禮霜隂陽之氣也隂氣盛則凝而為霜補又春</hi>
<hi>秋元命苞云隂凝為霜附</hi>霜以挫物<hi>孝經援/神契</hi>成就萬物<hi>京房氣候</hi>殺伐之<lb/>
表<hi>洪範五行傳云霜者殺伐之表擊又春秋感精符云霜殺伐之表季秋霜始降鷹隼  王者順天行誅以</hi>
<hi>成肅殺之威補</hi>崑崙之氣<hi>徐整長厯云北斗當崑崙山之氣運註云春夏為露秋冬為霜</hi>冬令<lb/>
<pb n="KR3k0004_WYG_152-5a"/>
<hi>春秋考異郵云霜者隂精冬令也</hi>夏霜<hi>淮南子云鄒衍事燕惠王盡忠左右譖之王繫之仰天而哭夏</hi>
<hi>五月天為之下霜</hi>駟見而霣<hi>國語云駟見而霣霜霣霜而冬裘具註曰駟房星也案霣今作殞附</hi>
季秋始降<hi>禮記詳下</hi>九鐘知<hi>山海經云豐山有九鐘是知霜鳴註云霜降則鐘鳴故言知也</hi>
<hi>物有自然感應而不可為也</hi>百工休<hi>禮記云季秋之月/霜始降百工休</hi>繁霜<hi>詩云正月繁霜</hi>
<hi>我心憂傷</hi>濃霜<hi>陸機感時賦云結濃霜/于寒空凝行雨于雲根</hi>肅霜<hi>詩云九月肅霜註云肅縮也霜</hi>
<hi>降而收縮萬物也</hi>嚴霜<hi>楚辭云秋既戒之以白/露冬又申之以嚴霜</hi>凝霜夕結<hi>傅𤣥正聲</hi>
<hi>賦</hi>彫霜夜凝<hi>顧愷之湘川賦云宵/露潤澤彫霜夜凝</hi>色如紺碧<hi>拾遺記云廣延國扶</hi>
<hi>桑山常雨青雪氷霜之色皆如紺碧續補</hi>覆之作蠒<hi>拾遺記云員嶠之山石環邱有氷蠶以霜雪覆</hi>
<pb n="KR3k0004_WYG_152-5b"/>
<hi>之然後作蠒其色五采織為文錦入水不濡投火經宿不燎唐堯之世海人獻之以為黼黻續補</hi>
　　　露二十<lb/>
陽氣散為露<hi>曾子</hi>和氣凝為露<hi>五經通義云和氣津液凝為露露從地出</hi>崑崙<lb/>
氣運春夏為露<hi>徐整長厯見前霜篇</hi>天酒<hi>神異經東南荒山有銅頭鐵額兵日飲天酒三</hi>
<hi>斗酒甘露也</hi>隂液<hi>蔡邕月令章句云露者/隂液也釋為露結為霜</hi>白露<hi>范子云立夏九十一日立</hi>
<hi>秋凉風行白露降萬物始實</hi>湛露<hi>詩云湛湛露/斯匪陽不晞</hi>瓊露<hi>應㻛車渠盌銘云浸瓊露以潤</hi>
<hi>形</hi>香露<hi>拾遺記云香露/滴瀝下流成池</hi>甘露<hi>瑞應圖云露色濃為甘露王者施德惠則甘露降其</hi>
<hi>草木補脂案晉中興書云甘露者仁澤也其凝如  其美如飴甘露一名天酒附</hi>行露<hi>詩云厭浥行露</hi>
<pb n="KR3k0004_WYG_152-6a"/>
<hi>豈不夙夜謂行多露</hi>寒露<hi>陸機詩云寒露垂/鮮澤明月曜其輝</hi>三危露<hi>吕氏春秋伊尹說湯曰水</hi>
<hi>之美者三危之露和之美者揭雩之雲其色紫補</hi>雲表露<hi>漢武故事云漢武作金莖擎玉杯以乗雲</hi>
<hi>表之露和玉屑服之以求仙又作銅承露盤髙三十文上有仙人掌以承露補</hi>潤草<hi>春秋元命苞云霜以</hi>
<hi>殺木露以潤草</hi>沾衣<hi>呉越春秋云子胥見呉王王怒暮歸舉衣出宫宫中羣臣皆曰天無霖雨宫中無泥</hi>
<hi>露相君舉衣行髙何為子胥曰吾以越諫王王心迷不聽吾言宫中生草棘霧露沾我衣羣臣聞之莫不悲傷</hi>
<hi>補</hi>墜露<hi>楚辭云朝飲本蘭之墜/露夕飡秋菊之落英補</hi>零露<hi>束晳集云零露垂林非綴冠之節薄</hi>
<hi>氷凝池非登廟之寳</hi>取露于月<hi>淮南子云方諸取露于月註云方諸月燧也</hi>承露干囊<lb/>
<hi>齊諧記云𢎞農鄧紹八月旦入華山採藥見一童子執五綵囊承柏葉上露皆如珠滿囊問之曰赤松先生取</hi>
<pb n="KR3k0004_WYG_152-6b"/>
<hi>以明目言終便失所在又述征記云八月一日作五明囊盛取百草頭露洗目目明續補</hi>
　　　霰二十一<hi>案霰古作䨘附</hi>
氷雪相摶如星而散<hi>釋名云霰星也氷雪相搏如星而散也</hi>氷雪雜下故<lb/>
為霄雪<hi>爾雅云雨䨘為霄雪註云氷雪雜下者故為霄雪</hi>稷雪<hi>說文云霰稷雪也</hi>隂氣<lb/>
<hi>曾子云隂之專氣為霰</hi>先集<hi>詩云如彼雨雪/先集維霰補</hi>無垠<hi>楚辭云霰雪雰其無垠</hi>相<lb/>
和為霰<hi>爾雅云雨雪相和為霰續補</hi>散而為霰<hi>洪範五行傳云盛隂雨雪凝滯而氷寒陽</hi>
<hi>氣薄之不相入則散而為霰續補</hi>
　　　雹二十二<lb/>
<pb n="KR3k0004_WYG_152-7a"/>
雨氷<hi>說文云雹雨氷也</hi>雨凝<hi>蔡邕月令章句/云雨凝曰雹</hi>常寒之罰<hi>漢書五行志云</hi>
<hi>大雨雹常寒之罰也</hi>陽之專氣<hi>曾子云陽之專氣為雹雹者氣化蓋沴也</hi>水有變春雨<lb/>
雹<hi>春秋繁露云水有變春夏雨雹此法令緩刑罰不行</hi>寒不降夏雨雹<hi>博雅云十二月寒不</hi>
<hi>降五月下雨雹</hi>大如礪<hi>竹書紀年云夷王七/年冬雨雹大如礪</hi>大如斧<hi>漢書云成帝和平二</hi>
<hi>年四月楚國雨雹大如斧飛鳥皆死</hi>如馬頭<hi>又云漢武元封三年冬雨雹大如馬頭</hi>如雞子<lb/>
<hi>又云宣帝地節四年夏五月山陽雨雹大如雞子深二尺五寸殺人二十飛鳥皆死</hi>如鴨子<hi>晉中興書</hi>
<hi>云太興三年雨雹大如鴨子</hi>如杯棬<hi>孔叢子云漢永初三年河西縣雨雹如杯棬大者或如斗殺牲</hi>
<hi>畜折樹木補</hi>雍邱神井能興霧雹<hi>陳留風俗記云雍邱縣夏公祠有神井能興霧雹古</hi>
<pb n="KR3k0004_WYG_152-7b"/>
<hi>來享祠至今不輟</hi>柴都泉井春夏雹出<hi>𤣥中記云東方有柴都焉在齊國有山山有泉</hi>
<hi>如井狀深不測至春夏時雹從井中出常敗五榖人常以柴塞之不柴塞則出也故號為柴都</hi>如扇<hi>後漢</hi>
<hi>書云獻帝初平二年五月雨雹大如扇</hi>如斗<hi>厯代記云石遵襲位鄴中暴風震雷雨雹如斗金石皆銷</hi>
<hi>月餘乃滅彦又後漢書延光二年河西大雨雹如斗安帝見孔季  問其故對曰此皆隂乘陽之徴今貴臣擅</hi>
<hi>權母后黨盛陛下宜脩聖德慮此二者續補</hi>硬雨<hi>軒渠録云有一村人多為不善者夜中行人聞神過</hi>
<hi>曰付硬雨施行次日雨雹大損禾稼續補</hi>銅丸<hi>異物志云有大人生北邊偃卧于野其髙如山頓脚成谷</hi>
<hi>横身塞川不可近近則雷霆流銅鐵之丸為雹以擊殺人續補</hi>
　　　雷二十三<lb/>
<pb n="KR3k0004_WYG_152-8a"/>
結蒸成雷<hi>李顒雷賦云伊有湯之肇化兮陶萬殊于天瓖結隆鬱蒸而成雷兮鼓訇稜之逸響</hi>積<lb/>
風成雷<hi>物理論</hi>天地之鼓<hi>河圖帝通紀云/雷天地之鼓</hi>人君之象<hi>洪範五行</hi>
<hi>傳夫雷人君之象入能除害出能興利補</hi>感而為雷<hi>榖梁傳云隂陽相薄感而為雷激而為霆續補</hi>
解而雷作<hi>易云天地解而雷雨作雷雨作而百果草木皆甲拆補</hi>隂陽交爭為雷<lb/>
<hi>莊子</hi>隂陽相薄為雷<hi>顧凱之雷電賦云隂/陽相薄為雷為電</hi>鼓之以雷<hi>易云鼓之</hi>
<hi>以雷霆潤之以風雨補</hi>首長萬物<hi>洪範五行傳云雷與天地為長子以其首長萬物與其出入也</hi>
雷動萬物<hi>易云動萬物者莫疾乎雷</hi>除害興利<hi>洪範/見上</hi>拒難折衝<hi>五星占云</hi>
<hi>雷電殺人何雷天拒難折衝之臣也君承用節度即雷以節暴人威福則雷電殺人補</hi>聲象車音<lb/>
<pb n="KR3k0004_WYG_152-8b"/>
<hi>司馬相如長門賦云浮雲鬱而四塞兮天窈窈而畫隂雷隱隱而響起兮聲象君之車音補</hi>狀如連<lb/>
鼓<hi>論衡云圖畫之工圖雷之狀畾畾如連鼓形又圖一人若力士謂之雷公使之左手引連鼓右手椎之補</hi>
春分發聲秋分乃收<hi>周書云春分後五日雷乃發聲秋分後五日乃收聲</hi>童男挽<lb/>
雷車<hi>傅𤣥詩云童女掣飛電童男挽雷車</hi>女子推雷車<hi>續搜神記云義興人姓周永和中出</hi>
<hi>郭日暮見道邊有草屋一女子迎門周求宿一更中聞外有喚阿香者云喚汝推雷車女乃出即驟雨明旦視</hi>
<hi>宿處乃一所新塜</hi>雷出地<hi>易云雷出地奮豫先王以作樂崇德殷薦之上帝以配祖考補</hi>雷動<lb/>
天<hi>顧凱之雷電賦云光驚于泉底聲動于天外</hi>雷淵<hi>司馬相如大人賦云徑入雷室之砰磷註云雷</hi>
<hi>室雷淵也補</hi>雷室<hi>北征記云凌雲臺有/白石室名避雷室補</hi>黔雷<hi>司馬相如大人賦云左𤣥㝠而</hi>
<pb n="KR3k0004_WYG_152-9a"/>
<hi>右黔雷兮前長離而後矞皇註云黔雷天上造化神名也續補</hi>疾雷<hi>爾雅云疾/雷為霆</hi>雷精<hi>論語</hi>
<hi>說云子路感雷精而生尚剛好勇  案河圖云黄帝以雷精起補</hi>雷神<hi>韓詩外傳云海上有勇士曰菑</hi>
<hi>邱訢以勇聞于天下過神淵飲馬馬沈訢去朝服拔劒而入三日三夜殺三蛟一龍而出雷神隨而擊之眇其</hi>
<hi>左目</hi>庻女呌天而雷電下<hi>淮南子云淮齊庶女寡養姑姑女殺母誣之庶女呌天雷電下</hi>
<hi>擊景公臺補</hi>武王伐紂而雷震乘<hi>六韜云武王伐紂雨甚雷疾震武王之乘周公曰天</hi>
<hi>不祐周矣太公曰君秉徳而受之不可如何也續補</hi>秦穆公出狩天震大雷<hi>尚書中候</hi>
<hi>云秦穆公出狩天震大雷下有火化為白雀銜丹書集公車</hi>劉媪息大澤雷電晦㝠<lb/>
<hi>史記云劉媪息大澤中夢與神遇是時雷電晦𡨕太公徃視之見蛟龍于上已而有娠遂生髙祖</hi>順母<lb/>
<pb n="KR3k0004_WYG_152-9b"/>
畏雷<hi>汝南先賢傳蔡順母平生畏雷母亡後每有雷震順輒環冡泣曰順在此  案孝子傳云竺彌父生</hi>
<hi>時畏雷每至天隂輒至墓伏墳悲哭有白兎在其左右補</hi>重母避雷<hi>荆州記云南陽樊重母畏雷為</hi>
<hi>石室避之悉以文石為堦砌今猶存補</hi>人夢雷<hi>夢書云人夢/雷霆為驚恐</hi>虎銜雷<hi>世語云曹</hi>
<hi>爽夢二虎銜雷公雷公若二升椀放著庭中爽惡之以問占者靈臺丞馬訓曰憂兵訓退告其妻曰爽將以兵</hi>
<hi>亡不出旬日補</hi>雷震樹色自若<hi>晉載記云劉曜年八歲從劉元海獵于西山遇雨止樹下雷震</hi>
<hi>樹旁人莫不顛什曜神色自若元海異之曰此我家千里駒也補</hi>食毛羽不畏雷<hi>山海經翔</hi>
<hi>次之山有鳥名槖䨽服其毛羽令人不畏雷</hi>
　　　電二十四<lb/>
<pb n="KR3k0004_WYG_152-10a"/>
激陽為電<hi>河始開圖</hi>熱氣為電<hi>物理論云熱/氣散而為電</hi>隂陽激耀<hi>說苑云雷</hi>
<hi>隂陽激耀</hi>隂陽分爭<hi>莊子云隂氣伏重泉之下陽氣上通于天隂陽分爭故為電補</hi>隂陽相<lb/>
薄<hi>顧凱之雷電賦云隂陽相薄為雷為電補</hi>玉女投壺<hi>神異經云東王公與玉女投壺梟而脫誤</hi>
<hi>不接者天為之笑開口流光今電是也補</hi>激氣鞭䇿<hi>淮南子云電激氣也以為鞭䇿補</hi>電為<lb/>
縣官<hi>夢書云夢電光為縣官</hi>煜煜震電<hi>詩/云</hi>陽光<hi>月合云二月始電疏云電陽光陽微</hi>
<hi>則光不見此月陽氣漸盛以擊于隂其光乃見續補</hi>雷光<hi>五經通義云電/謂之雷光續補</hi>繞斗<hi>帝王</hi>
<hi>世紀云黄帝有熊氏母曰附寳有蟜氏之女也見大電光繞北斗樞星照郊野感附寳而孕續補</hi>眴目<lb/>
<hi>西京雜記云太平之世電不眴目宣示光耀而已續補</hi>
<pb n="KR3k0004_WYG_152-10b"/>
　　　霹靂二十五<lb/>
陽氣之動<hi>史記云霹靂者陽氣之動也</hi>激而為霆<hi>淮南子云隂陽相薄激而為霆</hi>急<lb/>
雷<hi>榖梁傳云疾雷為霆螝註云謂急雷為霹靂</hi>激霆<hi>淮南子見上</hi>春雷䃡減至秋<lb/>
而盡<hi>𤣥中記玉門之西有一國國中有山山上有祠廟國人歲歲出石䃡數千輸廟中名為霹靂䃡結霹</hi>
<hi>靂用從春雷出䃡日減至秋而盡  案䃡本作䃡咨林切石也補</hi>震太廟柱<hi>晉中興書云安帝義</hi>
<hi>熈三年六月霹靂震太廟䲭尾徹壁柱各有文字</hi>震夷伯廟<hi>左傳云震夷伯之廟罪也</hi>霹靂<lb/>
棗樹<hi>㓜童傳云潁川庾天祐三歲在牕下戲霹靂擊簷前棗樹此兒晏然</hi>雷震栢木<hi>晉書云王</hi>
<hi>導令郭璞作卦璞言公有震厄可命駕西出數十里得一栢樹截斷如身長置常寢處災當可消矣導從其言</hi>
<pb n="KR3k0004_WYG_152-11a"/>
<hi>數日果震栢樹粉碎</hi>滕放震枕不驚<hi>異苑云滕放夏枕石枕卧忽暴雨雷震其枕枕四解傍人</hi>
<hi>莫不怖懼而放㣲覺有聲不足為驚補</hi>諸葛倚柱自若<hi>曹嘉之晉紀云諸葛誕以氣邁稱嘗</hi>
<hi>倚柱作書霹靂震其柱誕自若柱案世說云夏侯𤣥嘗倚柱讀書時暴雨霹靂破所倚  衣服焦然𤣥神色無</hi>
<hi>變讀書如故補</hi>霹靂髙禖<hi>晉朝雜事云元康七年霹靂破髙禖石乃賈后將誅之應</hi>半石有<lb/>
草服之不震<hi>山海經云半石之山有草焉生而秀髙大赤葉赤華名曰嘉榮服之不畏霆註云不</hi>
<hi>畏霹靂也</hi>狀如六畜頭似獼猴<hi>捜神記云扶風楊道和于田中鋤禾天雷雨止桑樹下霹</hi>
<hi>靂擊之道和以鋤格之折其左肱遂落地不得去色如丹目如鏡角如牛長三尺餘狀如六畜頭似獼猴</hi>霹<lb/>
靂害叔卿者<hi>列女後傳云河南李叔卿為公曹應舉孝廉有欲害之者宣言叔卿淫其寡妹同舉</hi>
<pb n="KR3k0004_WYG_152-11b"/>
<hi>人詣尹以骨肉相姦不合應孝廉叔卿杜門自絶妹傷被淫之名亦到府門自殺家人憐而葬之後三日霹靂</hi>
<hi>害叔卿者以其屍置叔卿塜前其家收而葬之復又震發其塜續補</hi>霹靂宂中諸蛇<hi>續搜神記</hi>
<hi>云呉興人章荀者五月中耕于田以飯籮置菰裏晩于菰中伺之見一大蛇偷食荀即以鋤擊之蛇便走去荀</hi>
<hi>逐之至一坂有穴蛇便入穴但聞號哭云人斫傷某甲或云當付雷公合霹靂殺之須臾雲雨𡨕合震電傷荀</hi>
<hi>荀于是跳梁大罵云天公我貧窮展力耕墾蛇來偷食我飯罪在蛇反來霹靂我是無知也雷公若來當斫破</hi>
<hi>汝腹須臾雲雨輒開乃更霹靂向穴中諸蛇死者數十續補</hi>
　<lb/>
　北堂書鈔卷一百五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔巻一百五十五</head> <lb/>
    <p>
<pb n="KR3k0004_WYG_155-1a"/>
欽定四庫全書<lb/>
　北堂書鈔巻一百五十五<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　歲時部三<lb/>
　　元日十一　　　　　　祖十二<lb/>
　　蜡臘十三　　　　　　伏十四<lb/>
　　膢十五　　　　　　　小歲十六<lb/>
<pb n="KR3k0004_WYG_155-1b"/>
　　三月三日十七　　　　五月五日十八<lb/>
　　七月七日十九　　　　九月九日二十<lb/>
　　春分二十一　　　　　秋分二十二<lb/>
　　夏至二十三<lb/>
　　　元日十一<lb/>
正月上日<hi>尚書云正月上日受終于文祖傳曰上日朔日也補</hi>孟春元日<hi>張衡東京賦云</hi>
<hi>孟春元日羣后旁戾百僚師師于斯胥伯蕃國奉聘要荒來質補</hi>初歲元祚<hi>曹植元㑹詩云初歲</hi>
<hi>元祚吉日惟良乃為佳㑹宴此髙堂補</hi>元正啓節<hi>傅充妻辛氏元正詩云元正啓令節嘉慶肇自</hi>
<pb n="KR3k0004_WYG_155-2a"/>
<hi>兹咸奏萬年觴小大同悅熈補</hi>三朝啓建<hi>劉臻妻正旦獻椒花頌云璇穹周迴三朝啓建青陽散輝</hi>
<hi>澄景載煥摽美靈葩爰採爰獻聖容暎之永壽干萬補</hi>考夏后之遺訓<hi>傅𤣥朝㑹賦云考夏</hi>
<hi>后之遺訓綜殷周之典制採秦漢之舊儀肇元正之嘉㑹補</hi>採秦漢之舊儀<hi>見上</hi>歲首<lb/>
大朝<hi>續漢書云正朝受賀二千石已上稱萬歲</hi>元正大饗<hi>何元朔許都賦云元正大饗盛庭燎</hi>
<hi>列儀仗</hi>百僚畢㑹<hi>東觀漢記云戴慿為侍中正旦朝賀百僚畢㑹帝令羣臣經義不通者奪其席</hi>
<hi>慿遂重五十餘席</hi>萬國鳴鑾<hi>庾闡楊都賦云歲惟元晨隂陽代紀履端歸餘三朝告始萬國鳴鑾</hi>
<hi>有客戾止</hi>百官執圭<hi>傅𤣥詩云元旦朝/天子百官執珪璋</hi>三公奉璧<hi>漢雜事云正月朝賀</hi>
<hi>三公奉璧</hi>盛庭燎列儀仗<hi>許都賦/見前</hi>吞雞子噉辛菜<hi>風土記云元日吞雞</hi>
<pb n="KR3k0004_WYG_155-2b"/>
<hi>子噉五辛菜註曰吞生雞子人一枚謂之鍊形五辛菜以助發五藏之氣也</hi>小大同悅<hi>傅充妻元</hi>
<hi>正詩見上</hi>歡笑盡娯<hi>曹植元㑹詩云歡笑盡娯樂哉未央皇家榮貴壽考無疆</hi>正旦獻鳩<lb/>
<hi>列子云邯鄲之民以元旦獻鳩于簡子簡子大悅厚賞之客問其故簡子曰正旦放生示有恩也客曰民知君</hi>
<hi>欲放之故競捕之死者衆矣君若生之不若禁民勿捕捕而放之恩不相補矣補</hi>正旦獻爵<hi>孔叢</hi>
<hi>子云邯鄲民以正月旦獻爵于趙王而綴以五采王大悦</hi>殺羊磔雞以厭厲氣<hi>裴𤣥新語</hi>
<hi>云正旦縣官殺羊縣其頭于門又磔雞以副之俗說以厭厲氣𤣥以問河南伏君伏君曰是土氣上升草木萌</hi>
<hi>動羊齧百草雞啄五穀故殺之以助生氣</hi>夢見新歲主命延長<hi>夢/書</hi>放鳩<hi>三齊畧云</hi>
<hi>滎陽有厄井漢沛公避項羽追逃于井中有雙鳩集其上人云沛公逃入井羽曰井有人鳩不集其人遂不追</hi>
<pb n="KR3k0004_WYG_155-3a"/>
<hi>沛公遂免難後漢元日放鳩蓋為此也續補</hi>除殺<hi>萬歲厯云成帝詔除正旦殺雞與雀可謂仁用于心</hi>
<hi>續補</hi>白獸樽<hi>臧榮緒晉書云元㑹設白獸樽于殿上樽蓋上施白獸若有能獻直言者則發此樽飲酒</hi>
<hi>按禮曰白獸樽乃杜舉之遺式為白獸蓋後代所為示不忌憚也續補</hi>百華燈<hi>禮志云元㑹文昌殿</hi>
<hi>用漢儀設百華燈續補</hi>服桃湯<hi>歲時記云元日服桃湯典術曰桃者五行之精厭服邪氣制百鬼續</hi>
<hi>補</hi>膠牙餳<hi>又云元日食膠牙餳/取膠固之意續補</hi>折七松<hi>董勛答問歲首折松枝男七女</hi>
<hi>二以為藥飲之續補</hi>決八風<hi>漢天文志云魏占侯正月旦決八風風從南來大旱西南小旱西方有兵</hi>
<hi>西北豆成北方中歲東北為上歲東方大水東南疾疫歲惡八風常與其對課多勝少久勝亟疾勝徐續補</hi>
首祚<hi>王羲之月儀書云日徃月來元正首祚太簇告辰微陽始布罄無不宜和神養素續補</hi>雲開<lb/>
<pb n="KR3k0004_WYG_155-3b"/>
<hi>風土記云岳州自元正獻歲鄰里以飲宴相慶至十二日罷謂其日為雲開節續補</hi>
　　　祖十二<lb/>
脩好逺遊祀以為祖<hi>風俗通云脩好逺遊舟車所至足跡所達靡不窮覽故祀以為祖神</hi>
<hi>祖者徂也</hi>祈請神道謂之有祖<hi>嵇含/祖賦</hi>乃祝靈祖以祈福祥<hi>蔡邕</hi>
<hi>祝祖文云冬令子朔時惟嘉良乃祝靈祖以祚福祥</hi>良辰祝祖祥始吉元<hi>王廙春可樂云</hi>
<hi>良辰祝祖祥始吉元華壇峻宇羽蓋幢幡</hi>孟月之酉<hi>嵇含祖賦序云有漢日用丙午魏氏擇用孟月</hi>
<hi>之酉</hi>日惟上酉<hi>潘尼皇太子祀祖詩曰孟/月涉初旬吉日惟上酉</hi>襄公祖道<hi>左傳云楚</hi>
<hi>子成章華之臺願與諸侯落之薳啓疆來召公公將徃夢襄公祖梓慎曰君不果行襄公之適楚也夢周公祖</hi>
<pb n="KR3k0004_WYG_155-4a"/>
<hi>而行今襄公實祖君其不行子服惠伯曰行先君未嘗適楚故周公祖以道之襄公適楚矣而祖以道君不行</hi>
<hi>何之三月公如楚補</hi>顯父餞之<hi>詩云韓侯出祖出宿于屠顯父餞之清酒百壺補</hi>祖君自<lb/>
東百靈齊行<hi>傅𤣥祝祖文云祖君自東百靈齊行翠蓋翩翩象輿彫箱王子進駕驂服調良</hi>呉<lb/>
赦越歸羣臣祖道<hi>呉越春秋呉王赦越王歸國送于蛇門之外羣臣祖道呉王曰寡人赦君</hi>
<hi>使其返國必念終始王其勉之續補</hi>
　　　蜡臘十三<lb/>
季冬之月享臘送故<hi>續漢書云季冬之月星迴歲終隂陽已交勞農夫享臘以送故焉補</hi>
事時告成八蜡報勤<hi>裴秀大蜡詩云歲時告成八蜡報勤告成伊何年豐物阜豐禋孝祀</hi>
<pb n="KR3k0004_WYG_155-4b"/>
<hi>介兹萬祜報勤伊何農功是歸穆穆我后務兹蒸黎補</hi>祭後神<hi>蔡邕獨斷云臘者歲終大祭縱吏民</hi>
<hi>宴飲非旦迎氣故但送不迎</hi>祈天宗<hi>禮記云天子乃祈來年于天宗臘先祖五祀勞農以休息之</hi>
報先嗇<hi>禮記云蜡之祭也主先嗇而祭司嗇也祭百種以報嗇也註云先嗇若神農者司嗇后稷是也</hi>
始於亥終於未<hi>魏臺訪議云詔問何以用未祖丑臘臣崇對曰按月令孟冬十月臘先祖五祀</hi>
<hi>謂薦田獵所得禽獸謂之臘左傳云虞不臘矣唯見此者而皆不書日聞先師說曰王者各以其行之盛祖以</hi>
<hi>其終臘水始生于申盛于子終于辰故水行之君以子祖辰臘火始生于寅盛于午終于戌故火行之君以午</hi>
<hi>祖戌臘木始生于亥盛于夘終于未故木行之君以夘祖未臘金始生于巳盛于酉終于丑故金行之君以酉</hi>
<hi>祖丑臘土始生于未盛于戌終于辰故金行之君以戌祖辰臘今魏據土德宜以戌祖辰臘補</hi>百日之<lb/>
<pb n="KR3k0004_WYG_155-5a"/>
蜡一日之澤<hi>禮記云子貢觀蜡孔子曰賜也樂乎對曰一國之人皆若狂賜未知其樂也子曰百</hi>
<hi>日之蜡一日之澤非爾所知也</hi>醇以告蜡竭恭明祀<hi>風土記云醇以告蜡竭恭敬于明祀</hi>
<hi>乃有藏彄補</hi>夏曰嘉平<hi>風俗通云禮傳曰夏曰嘉平殷曰清祀周曰大蜡漢改曰臘臘者獵也因</hi>
<hi>獵取獸祭于先祖也漢火行衰于戌故此日臘也補</hi>殷曰清祀　周曰大蜡　漢<lb/>
改曰臘<hi>並見上</hi>合聚萬物<hi>禮記云天子大蜡八伊耆氏始為蜡蜡者索也歲十二月合聚</hi>
<hi>百物而索饗之也</hi>以息老物<hi>周禮籥章職云國祭蜡則龡豳頌擊土鼓以息老物  案註萬物助</hi>
<hi>天成歲事至此為其老而勞乃祀而老息之于是國亦養老焉補</hi>大儺逐疫<hi>續漢書云臘月大儺</hi>
<hi>逐役</hi>畫虎衛㓙<hi>風俗通云桃梗葦茭畫虎謹案黄帝書上古之時有神荼與鬱壘兄弟二人性能執</hi>
<pb n="KR3k0004_WYG_155-5b"/>
<hi>鬼度朔山上桃樹下簡閲百鬼無道理妄為人禍害荼與鬱壘縳以葦索執以食虎于是縣官常以臘除夕飾</hi>
<hi>桃人垂葦茭畫虎於門者追效于前事冀以衛㓙也桃梗梗者更也歲終更始受介祉也補</hi>黄羊祀<lb/>
竈<hi>搜神記云晉宣帝時隂子方者當臘日晨炊而竈君神形見子方再拜受慶家有黄羊因以祀之自是以</hi>
<hi>後暴至巨富故後常以臘日祀竈補</hi>以雞謝<hi>風俗通云太史丞鄧平說臘者所以迎刑送德也大寒至</hi>
<hi>恐隂勝故以戌日臘戌者温氣也用其氣日殺雞以謝刑德雄著門雌著戸以和隂陽調寒配水節風雨也補</hi>
歲終更始祀以雞<hi>又云青史子書說雞者東方之牲也歲終更始辨秩東作萬物觸户而出</hi>
<hi>故以雞祀祭也續補</hi>毎臘詔賜博士羊<hi>東觀漢記云甄宇拜博士毎臘詔賜博士羊人一頭</hi>
<hi>羊有大小肥瘦時博士祭酒欲殺羊稱分其肉宇曰不可又欲投鈎宇復恥之宇因先取其最瘦者</hi>正臘<lb/>
<pb n="KR3k0004_WYG_155-6a"/>
宴㑹<hi>鄭𤣥别傳云𤣥年十二隨母還家正臘燕㑹同列十數人皆美服盛飾語言閑通𤣥獨漠然如不及</hi>
<hi>母私督數之乃曰此非我志不在所願</hi>蜡日燕飲<hi>世說云王朗中年以識度推華歆歆蜡日嘗集</hi>
<hi>子姪燕飲王朗亦學之有人向張茂先稱此事茂先曰王之學華皆是形骸之外所以更𤣥逺補</hi>要命<lb/>
内外<hi>盛翁子藏鈎賦叙云今以臘之後因祭祀餘胙要命内外以行藏鈎為戲</hi>以遣榮勢<hi>嵇含</hi>
<hi>娯蜡賦云大蜡之夕雖天下同有攜金蘭以齊聲利貴得意以遣榮勢孰我尚哉補</hi>臘日悉詔諸<lb/>
子<hi>列女傳云母師者魯九子之寡母也臘日休作者歲祀禮畢悉召諸子謂曰婦人之義非有大故不出夫</hi>
<hi>家然吾父母家多㓜稚歲時祀不理吾從汝謁徃監之諸子皆頓首許諾又召諸婦曰婦人有三從之義而無</hi>
<hi>專制之行少繫父母長繋于夫老繫于子今諸子許我歸視私家雖踰正禮願與少子俱以備婦人出入之制</hi>
<pb n="KR3k0004_WYG_155-6b"/>
<hi>諸婦其慎房户之守吾夕而反于是使少子僕而歸辦家事天隂還太早至閭外而止夕而入魯大夫從臺上</hi>
<hi>見而怪之召母問之曰一日從北方來至閭而止良久夕乃入吾不知其故甚怪之是以問也母對曰妾不幸</hi>
<hi>早失夫獨與九子居臘月祀畢間從諸子謁歸視私家與諸婦孺子期夕而反妾恐其酺醵醉飽人情所有也</hi>
<hi>妾反太早故止閭外期盡而入大夫美之言于穆公賜母尊號曰母師補</hi>蜡日嘗集子姪<hi>世說</hi>
<hi>見上</hi>子貢觀蜡<hi>禮記/見前</hi>仲尼與賓<hi>禮記昔者仲尼與于蜡賓事畢出遊于觀之上喟然</hi>
<hi>而暵</hi>魯母謂歸私家<hi>列女傳/見上</hi>嚴母便止都亭<hi>漢書嚴延年為河南太守</hi>
<hi>母從東海來欲從延年臘到雒陽適見報囚母大驚便止都亭不肯入府延年出至都亭謁母母閉閤不見延</hi>
<hi>年免冠頓首閤下良久母乃見之因數責延年幸得備郡守專治千里不聞仁愛教化有以全安愚民顧乗刑</hi>
<pb n="KR3k0004_WYG_155-7a"/>
<hi>罰多刑殺人欲以立威豈為民父母意哉延年服罪重頓首謝因自為母御歸府舍母畢正臘謂延年天道神</hi>
<hi>明人不可獨殺我不意當老見壯子被刑戮也行矣去女東歸埽除墓地耳遂去歸郡見昆弟宗人復為言之</hi>
<hi>後歲餘果敗東海莫不賢知其母延年兄弟五人皆有吏材至大官東海號曰萬石嚴嫗補  案師古曰報囚</hi>
<hi>奏報行決也附</hi>鄭𤣥正臘漠然不及<hi>鄭𤣥别傳見上</hi>江信蜡節廓焉獨<lb/>
處<hi>江信答賀蜡詩序云冬臘家君在陳郡余别在國舍不得集㑹弟廣平作詩以貽余余因答之曰蜡節之</hi>
<hi>㑹廓焉獨處晨風朝興思我慈父我心懐戀運首延佇</hi>陳脩正臘僵仆不起<hi>㑹稽典録</hi>
<hi>云陳脩家貧為吏常步擔上下恒食乾糒毎至此正臘僵仆不起同僚飲食請不肯徃其志操如</hi>延年頓<lb/>
首服罪<hi>漢書見上</hi>毎臘有囚皆遣<hi>華陽國志云王長文元康初試守江源令縣收得盜</hi>
<pb n="KR3k0004_WYG_155-7b"/>
<hi>馬賊及發塚賊長文引前誘慰時遇臘晦皆遣歸家獄先有繫囚亦遣之謂曰教化不厚使汝等如此長文過</hi>
<hi>也蜡節慶祚歸就汝上下善相歡樂過節來還當為汝思他理羣吏惶遽爭請不許尋有赦令無不感思所</hi>
<hi>宥人誓不為惡曰不敢負王君也補</hi>
　　　伏十四<lb/>
金氣伏藏庚日必伏<hi>厯忌釋云伏者何也金氣伏藏之日也四時代謝皆以相生立春木</hi>
<hi>代水水生木立夏火代木木生火立冬水代金金生者水至于立秋以金代火金畏于火故至庚日必伏庚</hi>
<hi>金也補</hi>三伏始奏<hi>嵇含困熱賦序云三伏/之節始奏商秋之辰</hi>初伏啓新<hi>潘詩</hi>
<hi>初伏啓新節隆暑方赫曦</hi>炎暑熏赫<hi>世說云郗嘉賓嘗三伏之月詣謝公時炎暑熏赫諸人雖復當</hi>
<pb n="KR3k0004_WYG_155-8a"/>
<hi>風交扇猶沾汗流離謝著故絹衣食熱白粥晏然無異</hi>隆暑赫羲<hi>潘岳詩見上</hi>懐肉而<lb/>
去<hi>漢書云東方朔為郎伏日詔賜諸郎肉朔獨不待詔拔劍割肉謂其同官曰伏日當早歸即懷肉而去上</hi>
<hi>問朔曰賜肉不待詔而去何也上令自貴朔曰受賜不待詔何無禮也拔劍割肉一何壯也割之不多又何亷</hi>
<hi>也歸遺細君又何仁也上笑曰令生自責而反自譽復賜酒一巵肉百斤遺細君補</hi>烹羊炰羔<hi>楊惲</hi>
<hi>報孫㑹宗書云旧家作苦歲時伏臘烹羊炰羔斗酒自勞</hi>飲酒避暑<hi>典畧曰光禄劉松北鎮而袁紹</hi>
<hi>夜酣酒以盛夏三伏之際晝夜與松飲酒至于無知云以避一時之暑故河朔有避暑之飲</hi>閉門避<lb/>
暑<hi>程曉詩云平生三伏時道路無行車閉門避暑卧出入不相過</hi>
　　　膢十五<lb/>
<pb n="KR3k0004_WYG_155-8b"/>
斬牲以薦陵廟<hi>續漢書云立秋之日郊禮畢始揚威武斬牲于郊東門以薦陵廟斬牲之禮名</hi>
<hi>曰貙膢</hi>出獵還祭祖廟<hi>續漢書云武帝令天下膢五日蔡邕曰貙獸常以立秋日還食母猛</hi>
<hi>虫博摯王者亦以此日出獵還以祭宗廟補案食音飼字林云貙虎屬附</hi>食新<hi>風俗通云楚俗常以十二</hi>
<hi>月祭飲食也又曰嘗新始殺也食新曰貙膢</hi>買水<hi>韓子云山居谷汲者膢臘而買水續補</hi>
　　　小歲十六<lb/>
卒歲㑹曰初歲<hi>史記天官書云凡候歲美惡謹候歲始歲始或冬至日産氣始萌臘明日人衆</hi>
<hi>卒歲一㑹飲食發陽氣故曰初歲</hi>臘明日謂小歲<hi>崔寔四民月令臘明日更新謂之小歲進</hi>
<hi>酒尊長脩賀君師</hi>
<pb n="KR3k0004_WYG_155-9a"/>
　　　三月三日十七<lb/>
姑洗應月<hi>張華上已篇云姑洗應時月元時啟良辰</hi>勾芒御春<hi>潘尼擬皇太子上巳日詩</hi>
<hi>云玉衡連極招搖指辰太昊司方勾芒御春</hi>三春令日<hi>張協脩褉賦云惟三春之令日嘉天氣之</hi>
<hi>氤氲流水清冷以汪濊原隰葱翠以龍鱗補</hi>青春暮月<hi>潘尼上巳帝㑹天淵詩云青春暮月六氣</hi>
<hi>和理律應姑洗日惟元巳</hi>上禊三巳<hi>王廙春可樂云禊號三巳臨川盪飲迴波兮曲流夾岸兮桃桞</hi>
三月上巳<hi>風土記云漢末郭虞者有三女一以三月上辰一以上巳一以上巳二日三女乳時並亡</hi>
<hi>迄今時俗以為大忌故到是月是日婦人忌諱不復止家皆適東流水上就通逺地祈祓自潔濯也</hi>暮春<lb/>
嘉禊之辰<hi>王廙洛都賦云若乃暮春嘉禊三巳之辰貴賤同游方驥齊輪麗服靚粧祓除洛濱流芳</hi>
<pb n="KR3k0004_WYG_155-9b"/>
<hi>塞路眩目映雲補</hi>桃華水下之時<hi>韓詩云三月桃花水下之時鄭國之俗三月上巳于溱洧</hi>
<hi>二水之上執蘭招魂續魄祓除不祥</hi>脩林蓊鬱草莽扶疎<hi>阮瞻上巳㑹賦云臨清川而嘉</hi>
<hi>宴脩林蓊鬱草莽扶疎</hi>祓除不祥<hi>韓詩/見上</hi>祓去宿垢<hi>續漢書云三月上巳士民于東</hi>
<hi>流水上自濯祓去宿垢</hi>濯穢黄河<hi>陸機櫂歌行云遲遲暮春日天氣柔且佳元吉隆初巳濯穢遊</hi>
<hi>黄河</hi>解禊洛水<hi>竹林七賢論云王濟嘗解褉洛水明日或問王曰昨遊有何語議濟曰張華善說史</hi>
<hi>漢裴逸民叙前言徃行滚滚可聽補</hi>栁泉解禊<hi>丘淵之齊里記云城北十五里有栁泉符朗嘗以為</hi>
<hi>解禊處</hi>東流自濯<hi>續漢書/見上</hi>祓霸上<hi>漢書云衛子夫為平陽主謳者武帝即位數年</hi>
<hi>無子平陽主求良家女十餘人飾置家帝祓霸上還過平陽主主見所偫美人帝不悅既飲謳者進帝獨悅子</hi>
<pb n="KR3k0004_WYG_155-10a"/>
<hi>夫補丈案偫儲偫也  紀切附</hi>在洛水<hi>蔡邕祝文云洋洋暮春厥日祓除有求百福在洛水涘</hi>集<lb/>
長洲<hi>張協洛褉賦云權戚之家豪侈之族集乎長洲之浦濯乎洛川之曲遂乃停輿蕙渚息駕蘭田朱幔</hi>
<hi>虹舒翠幕蜺連布椒醑薦柔嘉祈休吉蠲百痾潄清源以滌穢攬緑藻之纎柯浮素卵以蔽水灑𤣥醪于中河</hi>
<hi>水禽為之躍踊陽侯為之動波補</hi>王公至南橋<hi>夏仲御别傳云仲御詣洛到三月三日洛中王</hi>
<hi>公已下莫不方軌連軫並至南浮橋邊禊男則朱服耀路女則錦綺鑠爛</hi>婦女適東流<hi>風土記見</hi>
<hi>上</hi>停輿蕙渚　息駕蘭田<hi>並張洛禊/賦見上</hi>濯素手褰輕衣<hi>潘尼</hi>
<hi>三月三日水上㑹詩云朱浮蘭澤暮翠映洛水湄臨岸濯素手涉水褰輕衣</hi>臨清流坐沙場<lb/>
<hi>成公綏洛禊賦云臨清流坐沙場列樽罍飛羽觴</hi>布椒醑薦柔嘉<hi>張協洛禊賦見上</hi>浮<lb/>
<pb n="KR3k0004_WYG_155-10b"/>
素卵灑𤣥醪<hi>張協洛禊賦見上</hi>執蘭招魄<hi>韓詩/見上</hi>撫琴鼓缶<hi>杜預七規</hi>
<hi>云薦以雕盤盛以彛器騰波傳觴托水班類撫瑤琴擊玉缶</hi>浮杯絳水酹酒醲川<hi>杜篤</hi>
<hi>上巳賦</hi>水禽駭踴陽侯動波<hi>張協洛禊/賦見前</hi>除沴<hi>周禮云女巫掌歲時祓除</hi>
<hi>釁沴鄭註云如今三月上巳水上之類也續補</hi>乗舟<hi>月令暮春天子始乗舟蔡邕章句云陽氣和暖鮪魚</hi>
<hi>時至將取以薦寢廟故因是乗舟禊于名川也論語暮春浴乎沂自上及下古有此禮今三月上巳祓于水濱</hi>
<hi>蓋出此也續補</hi>陽瀕<hi>張衡西都賦云暮春之禊元巳/之辰方規齊軫祓于陽瀕續補</hi>薄落<hi>後漢書云</hi>
<hi>袁紹三月上巳大㑹賓徒于薄落津聞魏郡兵黑山賊于毒等數萬人共覆鄴城殺郡守坐中客家在鄴者皆</hi>
<hi>憂怖失色或起而啼泣紹容貌自若不改常度續補</hi>水心劒<hi>續齊諧記晉武帝問尚書郎摯虞曰三日</hi>
<pb n="KR3k0004_WYG_155-11a"/>
<hi>曲水其義何指虞答曰漢章帝時平原徐肇以三月初生三女至三日而俱亡一村以為怪乃相攜之水濱盥</hi>
<hi>洗因水以泛觴曲水義起于此也帝曰若如所談便非嘉事尚書郎束晳曰摯虞小生不足以知之臣請說其</hi>
<hi>始昔周公城洛邑因流水以泛酒故逸詩云羽觴隨波又秦昭王三日置酒河曲見有金人出捧水心劒曰令</hi>
<hi>君制有西夏及秦霸諸侯乃因此處立為曲水祠二漢相縁皆為盛集帝曰善賜金五十斤左遷摯虞為陽城</hi>
<hi>令續補</hi>泗濱石<hi>後周書云髙琳字季珉琳母嘗祓禊泗濱見一石光彩朗潤遂持以歸是夜夢一人</hi>
<hi>謂之曰此浮磬之精若能寳持必生令子俄而有妊及生子因名琳續補</hi>東堂<hi>晉起居注太和六年三月</hi>
<hi>庚午朔詔云三日臨流杯池依東堂小㑹續補</hi>南澗<hi>孫綽詩序云以暮春之始解禊于南澗之濱髙嶺千</hi>
<hi>尋長湖萬頃續補</hi>
<pb n="KR3k0004_WYG_155-11b"/>
　　　五月五日十八<lb/>
俗重五日與夏至同<hi>風土記云仲夏端午謂五月五日也俗重是日與夏至同先節一日</hi>
<hi>以菰葉褁粘米粟棗以灰汁煮令熟節日又煮肥龜令極熟去骨加鹽豉蔴蓼名曰葅龜節日啖之粘米一名</hi>
<hi>角黍蓋取隂陽包褁之象也龜甲表肉裏陽外隂内之形所以賛時也補</hi>仲夏端午葅龜角<lb/>
黍<hi>風土記見上</hi>五日共浴戲<hi>習鑿齒與禇常侍書云想徃日與足下及江州五月五日共浴</hi>
<hi>戲追尋舊約髣髴玉儀心實悲矣補</hi>五月不發火<hi>琴操云介子推割股以救重耳重耳復國子推</hi>
<hi>獨無所得子推甚怨恨乃作龍蛇之歌遂遁入山文公驚悟即遣使者奉節迎之終不肯出文公令燔山求之</hi>
<hi>子推遂抱木而燒死文公流涕令民五月五日不得發火</hi>朱索五色印為門戸<hi>續漢書云</hi>
<pb n="KR3k0004_WYG_155-12a"/>
<hi>仲夏之月隂氣萌作恐物不茂以五月五日朱索五色印為門戸飾以止惡氣</hi>以相問遺<hi>石虎鄴中</hi>
<hi>記云俗以介子推五月五日燒死世人為其忌故不舉餉食非也北方五月五日自作飲食餉神及作五色縷</hi>
<hi>五色新盤相問遺不為介子推也補</hi>天節<hi>提要録云五月五日/午時為天中節續補</hi>地臘<hi>道書云五</hi>
<hi>月五日為地臘五帝校定生人官爵血肉盛衰外滋萬類内延年壽記録長生此日可謝罪求請移易官爵祭</hi>
<hi>祀先祖續補</hi>蓄蘭<hi>大戴禮云五月五日/蓄蘭為沐浴續補</hi>採艾<hi>歲時記云五月五日荆楚人採</hi>
<hi>艾以為人懸門戸上以禳毒氣續補</hi>梟羮<hi>樂書註云漢令郡國賜梟五月五日為梟羮賜百官以惡鳥故</hi>
<hi>食之續補</hi>蒲酒<hi>歲時記云端午以菖蒲或縷或屑泛酒續補</hi>
　　　七月七日十九<lb/>
<pb n="KR3k0004_WYG_155-12b"/>
姮娥隨月織女逐星<hi>梁庾肩吾七夕詩云玉匣卷懸衣針樓開夜扉姮娥隨月落織女逐</hi>
<hi>星移補</hi>朱明送夏少昊迎秋<hi>潘尼七月七日侍皇太子晏𤣥圃詩云商風初授辰火微</hi>
<hi>流朱明送夏少昊迎秋嘉木茂園芳草被疇</hi>施几筵設酒脯<hi>風土記云俗重七月初七是夜</hi>
<hi>灑掃于庭露施几筵設酒脯時果散香粉于筵上以祈河鼓織女言此二星辰當㑹守夜者咸懷私願或云見</hi>
<hi>天漢中有奕奕白氣有光耀五色有此為徴應見者便拜而願乞富乞壽無子乞子惟得乞一不得兼求三年</hi>
<hi>乃得言之頗有受其祚者補</hi>散香粉祈河鼓<hi>見上案爾雅河鼓謂之牽牛附</hi>涼風至<lb/>
<hi>蘇彦七夕織女詩云火流涼風至少昊潔素藏織女思北征牽牛嘆南陽</hi>辰火流<hi>潘尼七月七日侍皇</hi>
<hi>太子宴𤣥圃詩見上</hi>蠢動登髙<hi>嵇含登髙詩七月有/七日蠢動思登髙</hi>魚鱉遊嶺<hi>武陵</hi>
<pb n="KR3k0004_WYG_155-13a"/>
<hi>記云武陵有一山嶺有池可數畆魚鱉無不備有其七月七日皆出遊嶺巔類族各别</hi>素雲巡濛<lb/>
氾　炎帝收離光<hi>李充七月七日詩云北極躔衆星旋璣運天綱素雲巡濛汜炎帝收離光</hi>
牽牛織女㑹有期<hi>曹植九詠云臨囘風兮浮漢渚目牽牛兮眺織女交有際兮㑹有期嗟痛</hi>
<hi>吾兮來不時</hi>牽牛織女㑹天河<hi>傅𤣥擬楚詞云七月七日牽牛織女㑹天河</hi>漢武<lb/>
燃九光燈<hi>漢武内傳云西王母遣青衣女語帝曰七月七日王母暫來帝于其日脩除宫掖燔百和</hi>
<hi>之香張雲錦之帷燃九光之燈列玉門之棗酌葡萄之酒以候雲駕忽見西南如白雲起鬱鬱然直來趨宫有</hi>
<hi>頃王母乗紫雲之輦駕九色班龍扶二侍女上殿頭上太華髻戴太真晨纓之冠履𤣥璚鳯文之舄視之可年</hi>
<hi>三十許自設天厨珍妙非常補</hi>王子喬白鶴至<hi>列仙傳云王子喬見桓良曰告我家七月七日</hi>
<pb n="KR3k0004_WYG_155-13b"/>
<hi>待我于緱氏山巔其家候之至時果乘白鶴駐山望之不得到舉手謝時人數日而去</hi>青鳥西方<lb/>
來<hi>漢武故事云七月七日上于承華齋忽有一青鳥從西方來集殿前上問東方朔朔曰此王母欲來也有</hi>
<hi>頃王母至有二青鳥如鳥侍王母傍</hi>赤龍東南上<hi>列仙傳云陶安公者六安鑄冶師也數行火火</hi>
<hi>一旦散上行紫色衝天安公伏冶下求哀須臾朱雀止冶上曰安公安公冶與天通七月七日迎汝以赤龍至</hi>
<hi>期赤龍到大雨安公騎之東南上一城邑數萬人衆共送視之皆與辭決云補</hi>七日暴書<hi>崔實四民</hi>
<hi>月令云七月七日暴經書設酒脯案暴當作暴日乾也俗作曝非附</hi>七日曬衣<hi>竹林七賢傳云阮咸</hi>
<hi>好酒而貧舊俗七月七日法當曬衣諸阮庭中爛然莫非綈錦咸時總角乃䜿長竿標大布犢鼻于庭中曰未</hi>
<hi>能免俗聊復爾耳</hi>披綵縷<hi>宋孝武七夕詩云迎風披/綵縷向月貫𤣥針續補</hi>貫𤣥針<hi>見上</hi>
<pb n="KR3k0004_WYG_155-14a"/>
曝衣<hi>楊園苑疏云太液池西有武帝曝衣閣常至七月七日宫女出后衣登樓曝衣續補</hi>曬書<hi>世說</hi>
<hi>云郝隆七月七日見隣人皆曝曬衣物隆乃仰卧曝腹于庭曰我曝腹中書續補</hi>穿針樓<hi>輿地志云</hi>
<hi>齊武帝起層城觀七月七日宫人多登之穿針以乞巧謂之穿針樓續補</hi>乞巧樓<hi>天寳遺事云宫女以</hi>
<hi>錦結成樓殿髙百尺上可以勝數十人陳以𤓰果酒炙設坐具以祀牛女二星嬪妃各以九孔針五色線向月</hi>
<hi>穿之過者為得巧之候動清商之曲宴樂達旦士民之家皆效之續補</hi>
　　　九月九日二十<lb/>
無射紹候<hi>風土記云無射紹候註曰俗以九月九日折茱萸以挿頭言辟惡氣而禦初寒</hi>順陽<lb/>
應節<hi>鍾㑹新菊賦云於惟季秋九月九日順陽應節爰鍾福靈</hi>勁風肅林鳴鴈驚時<lb/>
<pb n="KR3k0004_WYG_155-14b"/>
<hi>范泰九月九日詩曰勁風肅林阿鳴鴈驚時候籬菊熈寒藂竹林不改茂</hi>悽悽陽卉腓皎皎<lb/>
寒潭潔<hi>謝靈運九月九日戲馬臺詩云季秋邊朔苦旅鴈違霜雪悽悽陽卉腓皎皎寒潭潔</hi>朝廷<lb/>
飲宴<hi>孫瑞奏事云興平二年秋朝廷以九月九日賜公卿近臣飲宴</hi>叅僚畢集<hi>孟嘉别傳云嘉</hi>
<hi>為桓温叅軍既知其政温甚重之九月九日温遊龍山叅僚畢集風吹嘉㡌落不覺如厠孫盛時在坐温授紙</hi>
<hi>筆命嘲之著嘉坐間嘉歸見之笑而請紙即答了不容思補</hi>舊俗登高<hi>豫章記云龍沙郡北帶江</hi>
<hi>沙甚潔白髙峻而陂有龍形舊俗為九月九日登髙處</hi>俗嘉其名<hi>魏文帝與鍾繇書云歲徃月來</hi>
<hi>忽復九月九日為陽數而日月並應俗嘉其名以為宜於長久故享宴高㑹</hi>茱萸揷頭<hi>風土記見</hi>
<hi>上</hi>菊叢坐側<hi>續晉陽秋云陶淵明嘗九月九日無酒出宅邊菊叢中摘菊盈把坐其側久望見白</hi>
<pb n="KR3k0004_WYG_155-15a"/>
<hi>衣人至乃王𢎞送酒也即便就酌醉而後歸</hi>登高<hi>齊人月令云重陽之日必以肴酒登髙眺逺為時讌</hi>
<hi>之遊賞以暢秋志酒必採茱萸甘菊以泛之既醉而還續補</hi>籍野<hi>歲時記云九月九日四民並籍野飲</hi>
<hi>讌續補</hi>菊花酒<hi>西京雜記云戚夫人侍兒賈佩蘭後出為扶風人段儒妻說在宫内時九月九日佩</hi>
<hi>茱萸食蓬餌飲菊花酒令人長壽菊花舒時并採莖葉雜黍米釀之至來年九月九日始熟就飲焉故謂之菊</hi>
<hi>花酒續補</hi>茱萸囊<hi>續齊諧記云汝南桓景隨費長房遊學累年長房謂曰九月九日汝家中當有災宜</hi>
<hi>急去令家人各用絳囊盛茱茰以繫臂登髙飲菊花酒此禍可除景如言舉家登山夕還見雞犬牛羊一時暴</hi>
<hi>死長房聞之曰此可代也今世人九日登髙飲酒婦人帶茱萸囊蓋始于此續補  案仙書云茱茰為辟邪翁</hi>
<hi>菊花為延壽客故假此二物以消陽九之厄附</hi>望楚山<hi>襄陽記云望楚山舊名馬鞍山宋武陵王駿為</hi>
<pb n="KR3k0004_WYG_155-15b"/>
<hi>刺史改為望楚山後遂為龍飛人號為鳯嶺髙處有三隥即劉𢎞山簡九日宴賞之所續補</hi>商飊館<lb/>
<hi>南齊記云武帝永明五年九月己丑詔曰九日出商飊館登髙宴羣臣辛夘車駕幸商飊館館上所立在孫陵</hi>
<hi>崗世呼為九日臺者也續補</hi>五色糕<hi>盧公範云九月重陽日上五色糕續補  案嘉話録云袁德師</hi>
<hi>給事中髙之子九日出糕謂人曰某不敢喫請諸公破除且言是其先諱俛首久之附</hi>麻葛糕<hi>六典</hi>
<hi>云膳部節日食料九月九日麻葛糕續補</hi>
　　　春分二十一<lb/>
日夜分<hi>禮記云仲春之月日夜分則同度量鈞衡石角斗甬正權概</hi>雷雨行<hi>易通卦驗云春</hi>
<hi>分明庶風至雷雨行桃始華</hi>𤣥鳥至<hi>周書云春分/之日𤣥鳥至</hi>鳥星見<hi>尚書云日中星鳥以</hi>
<pb n="KR3k0004_WYG_155-16a"/>
<hi>殷仲春註云日中謂春分之日也鳥南方朱鳥七宿春分之昏鳥星畢見以正仲春之氣節補</hi>陽雲出<lb/>
<hi>易通卦驗云春分則陽雲出張精如白鶴</hi>青氣出<hi>易通卦驗云春分節青氣出</hi>退貪殘進<lb/>
温良<hi>京房易妖占云春分退貪殘進温良賑不足求隱逸</hi>
　　　秋分二十二<lb/>
斗指酉為秋分<hi>孝經緯云白露後十五日斗指酉為秋分</hi>兊西方主秋分<hi>易通</hi>
<hi>卦驗</hi>七星見<hi>尚書云宵中星虛以殷仲秋註云虚𤣥武之中星亦以七星皆以秋分日見以正三秋</hi>
物類强<hi>孝經援神契云秋分物類强</hi>鷙鳥摯𤣥鳥歸<hi>易通卦驗云秋分閶闔風至鷙</hi>
<hi>鳥摯𤣥鳥歸</hi>雷始收水始涸<hi>禮記云仲秋之月日夜分雷乃收聲水始涸</hi>同度量<lb/>
<pb n="KR3k0004_WYG_155-16b"/>
平權衡<hi>禮記云中秋之月日夜分則同度量平權衡正鈞石角斗甬</hi>
　　　夏至二十三<lb/>
斗指午為夏至<hi>孝經緯云芒種後十五日斗指午為夏至</hi>離南方夏至<hi>易通卦驗</hi>
<hi>云離南方也夏至日中赤氣出直離此正氣也氣出右萬物半死氣出左赤地千里補</hi>夏至隂動<lb/>
於下<hi>五經通義云夏至隂動于下陽動于上故太熱</hi>風雨之㑹<hi>周禮云日至之景尺有五寸謂</hi>
<hi>之地中天地之所合也四時之所交也風雨之所㑹也隂陽之所和也然則百物阜安乃建王國焉註曰土圭</hi>
<hi>之長尺有五寸以夏至之日立八尺之表其景適與土等謂之地中</hi>隂陽之㑹<hi>春秋繁露云夏至隂</hi>
<hi>陽之㑹</hi>日永星火<hi>尚書云日永星/火以正仲夏</hi>日在内衡<hi>孝經緯云日周天有七衡</hi>
<pb n="KR3k0004_WYG_155-17a"/>
<hi>夏至日在内衡</hi>隂氣為水夏至温<hi>淮南子云陽氣為火隂氣為水火勝故夏至温</hi>離氣<lb/>
不至日無光<hi>易通卦驗云離氣不至日無光五穀不榮人民病目</hi>日長至<hi>禮記云仲夏之</hi>
<hi>月日長至孔疏曰謂此月之時日長之至極太史漏刻夏至晝漏六十五刻夜漏三十五刻是日長至也補</hi>
木槿榮<hi>易通卦驗云夏至蟬始鳴木僅榮</hi>夏至物茂<hi>春秋繁露云夏至之後萬物茂盛</hi>
夏至麥熟<hi>管子云夏至之日麥始熟鹿角解蜩始鳴補</hi>石湖恒氷夏至乃解<lb/>
<hi>神異經云北方荒中有石湖方千里岸深五丈餘恒氷唯夏至左右五六日乃解</hi>夏至日後焦<lb/>
金爛石<hi>春秋繁露云南方物動於上故夏至日後熱焦金爛石</hi>至日閉關后不省<lb/>
方<hi>易云雷在地中復先王以至日閉關商旅不行后不省方</hi>不設政事以助微氣<hi>五經</hi>
<pb n="KR3k0004_WYG_155-17b"/>
<hi>通義云隂始動而未達故寢兵鼓不設政事所以助微氣之養也補</hi>爵有德封有功<hi>京房易妖</hi>
<hi>占云夏至景風用事人君當爵有德封有功</hi>身欲寧志欲靜<hi>蔡邕獨斷云夏至隂風始起鹿</hi>
<hi>角解故寢兵鼓身欲寧志欲靜不聽事</hi>朱索連葷<hi>續漢書云仲夏之月萬物方盛日夏至隂氣萌</hi>
<hi>作恐物不楙其禮以朱索連葷菜彌牟朴蠱鍾以桃印書文以施門户代以所尚為飾補</hi>五采辟兵<lb/>
<hi>風俗通云夏至著五采辟兵題曰遊光厲鬼知其名者無温疾五采辟五兵也</hi>
　<lb/>
　<lb/>
　北堂書鈔卷一百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷九十一</head> <lb/>
    <p>
<pb n="KR3k0004_WYG_091-1a"/>
欽定四庫全書<lb/>
　北堂書鈔卷九十一<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　禮儀部<lb/>
　　藉田二十八　　　封禪二十九<lb/>
　　　藉田二十八<lb/>
先農之禮所宜躬親<hi>漢名臣奏言先農之禮所宜躬親以迎春和以致時雨  案後漢書</hi>
<pb n="KR3k0004_WYG_091-1b"/>
<hi>黃瓊上疏云臣聞先王制典藉田有日司徒成戒司空除壇先時五日有協風之應王即齋宫饗醴載耒誠重</hi>
<hi>之也自癸巳以來仍西北風甘澤不集寒凉尚結迎春東郊既不躬親先農之禮所宜自勉以逆和氣以致時</hi>
<hi>風補</hi>天子親耕以先百姓<hi>五經要義云天子藉田千畝孟冬啓蟄既郊之後率公卿大夫</hi>
<hi>而親耕焉所以先百姓而致孝敬補</hi>耕藉以帥先萬國<hi>繆襲許昌宫賦云太和六年春上既</hi>
<hi>躬耕帝藉發趾乎千畝以帥先萬國乃命郡牧守相述職班教順陽宣化烝黎允示訓德歌功觀事樂業是歳</hi>
<hi>甘露降黃龍見海内有克捷之師方内有農穰之慶農有餘粟女有餘布夷狄來享殊俗内附穆乎有太平之</hi>
<hi>風補</hi>耕藉然後知所敬<hi>樂記云武王克殷耕藉然後諸侯知所以敬鄭注藉藉田也</hi>祗<lb/>
祓監農<hi>國語曰周宣王即位不藉千畝虢文公諫曰不可夫民之大事在農上帝之粢盛於是乎出民</hi>
<pb n="KR3k0004_WYG_091-2a"/>
<hi>之蕃庶於是乎生事之供給於是乎在和協輯睦於是乎興財用蕃殖於是乎始敦龎純固於是乎成是故稷</hi>
<hi>爲大官古者大史順時覛土陽癉憤盈土氣震發農祥晨正日月底于天廟土乃脈發先時九日太史告稷曰</hi>
<hi>自今至于初吉陽氣俱烝土膏其動弗震弗渝脈其滿眚榖乃不殖稷以告王曰史帥陽官以命我司事曰距</hi>
<hi>今九日土其俱動王其祗祓監農不易王乃使司徒咸戒公卿百吏庶民司空除壇于藉命農大夫咸戒農用</hi>
<hi>先時五日瞽告有協風至王既齊宫百官御事各即其齊三日王乃淳濯饗醴及期鬱人薦鬯犧人薦醴王祼</hi>
<hi>鬯饗醴乃行百官庻民畢從及藉后稷監之膳夫農正陳藉禮大史贊王王敬從之王耕一墢班三之庶人終</hi>
<hi>于千畝其后稷省功大史監之司徒省民大師監之畢宰夫陳饗膳宰監之膳夫贊王王歆太牢班嘗之庶人</hi>
<hi>終食是日也瞽帥音官以省風土廩于藉東南鍾而藏之而時布之于農稷則徧戒百姓紀農恊功曰陰陽分</hi>
<pb n="KR3k0004_WYG_091-2b"/>
<hi>布震雷出滯土不備墾辟在司冦乃命其旅曰徇農師一之農正再之后稷三之司空四之司徒五之大保六</hi>
<hi>之大師七之大史八之宗伯九之王則大徇耨穫亦如之民用莫不震動恪恭于農脩其疆畔日服其鎛不解</hi>
<hi>于時財用不乏民用和同補</hi>脩通畎陌<hi>任豫藉田賦曰史奉載耜之禮民奉舉趾之歌膏壤千畝</hi>
<hi>與式既同區勢平易畎陌脩通續補</hi>以迎春和以致時雨<hi>漢名臣奏云見上</hi>以事<lb/>
天地以事山川<hi>祭義曰天子爲藉千畝冕而朱紘躬秉耒耜以事天地山川社稷先公以爲醴</hi>
<hi>酪齊盛於是乎取之敬之至也</hi>以給宗廟<hi>漢書文帝紀云二年春正月丁亥詔曰夫農天下之本也</hi>
<hi>其開藉田朕親率耕以給宗廟粢盛</hi>以事社稷<hi>祭義/見上</hi>以共齍盛<hi>周禮甸師職掌帥其</hi>
<hi>屬而耕耨王藉以時入之以共齍盛三案鄭注曰耨芸芓也王以孟冬躬耕帝藉天子三推  公五推卿諸侯</hi>
<pb n="KR3k0004_WYG_091-3a"/>
<hi>九推庶人終于千畝庶人謂徒三百人藉之言借也王一耕之而使庶人芸芓終之齍盛祭祀所用榖也粢稷</hi>
<hi>也榖者稷爲長是以名云補</hi>以爲醴酪<hi>祭義見上</hi>上帝粢盛於是乎出民<lb/>
之蕃庶於是乎生<hi>國語見上賈逵注曰蕃息也庶衆也</hi>事之共給於是乎<lb/>
在財用蕃殖於是乎始<hi>國語見上賈逵注曰共具也給足也殖長也補</hi>天子藉<lb/>
田千畝諸侯藉田百畝<hi>祭義云諸侯藉田百畝冕而青紘躬秉耒耜</hi>乃擇元<lb/>
辰親載耒耜<hi>月令孟春之月天子乃以元日祈榖于上帝乃擇元辰天子親載耒耜措之參保介</hi>
<hi>之御間帥三公九卿諸侯大夫躬耕帝藉鄭注帝藉爲天神借民力所治之田也</hi>先時九日大<lb/>
史告稷<hi>國語見上賈逵注曰先先立春日也</hi>有協風至王既齊宫<hi>國語見上</hi>農<lb/>
<pb n="KR3k0004_WYG_091-3b"/>
正陳藉禮<hi>國語見上賈逵注曰農正田大夫主敷陳藉禮而祭其神爲農祈也補</hi>甸師掌<lb/>
耕耨<hi>周禮甸師見上</hi>司空除壇<hi>國語/見上</hi>野廬掃路<hi>潘岳藉田賦云伊晉之四年正</hi>
<hi>月丁未皇帝親率羣后藉於千畝之甸禮也於是乃使甸帥清畿野廬掃路封人壝宫掌舍設枑青壇蔚其嶽</hi>
<hi>立兮翠幕黕以雲布結崇基之靈址兮啓四塗之廣阼沃野墳腴膏壤平砥清洛濁渠引流激水遐阡繩直邇</hi>
<hi>陌如矢葱犗服于縹軛兮紺轅綴於黛耜補案周禮曰野廬氏掌達國道路附</hi>戴青幘駕蒼馬<lb/>
<hi>漢官儀云天子東耕之日率三公九卿戴青幘載青車駕蒼馬公卿以下車駕如常法</hi>蔥犗服于<lb/>
縹軛紺轅綴於黛耜<hi>潘岳藉田賦見上耜案文選注曰犗牛也軛車軛也  農器也綴謂</hi>
<hi>置之於車也䓤縹紺黛皆青色以取東方之象焉李善曰葱犗帝耕之牛也補</hi>百官御事<hi>國語見上</hi>
<pb n="KR3k0004_WYG_091-4a"/>
<hi>賈逵注曰御治也補</hi>百吏畢從<hi>國語見上</hi>枉千乘於隴畝執鋤钁於畦<lb/>
町<hi>曹植藉田賦云</hi>天子三推<hi>月令云孟春之月天子親帥三公九卿諸侯大夫躬耕帝藉天子三</hi>
<hi>推三公五推卿諸侯九推</hi>王耕一墢<hi>國語見上賈逵注曰一墢一耜之墢也王無耦以一耜耕王一</hi>
<hi>墢公三卿九大夫二十七補</hi>三公五推諸侯九推<hi>月令/見上</hi>終于千畝<hi>國語</hi>
<hi>見上賈逵注曰終盡耕也補</hi>祠以一牢<hi>漢舊儀云春始東耕於藉田祠先農以一牢</hi>王親<lb/>
饗醴<hi>國語見上賈逵注曰饗飲也王沐浴飲醴酒</hi>賜觀者食<hi>東觀漢記明帝紀云永平十三</hi>
<hi>年耕藉田畢賜觀者食</hi>勤于耒耜勞于耕耘<hi>曹植藉田賦云</hi>后稷省功司<lb/>
徒省民<hi>國語見上</hi>瞽帥音官以省風土廩於藉東南鍾而藏<lb/>
<pb n="KR3k0004_WYG_091-4b"/>
之<hi>國語見上賈逵注曰音官樂官也以音律省風土風氣和則土氣養廩御廩一名神倉東南生長之處鍾</hi>
<hi>聚也謂爲廩以藏王所藉田以奉齍盛補</hi>執爵於大寢命曰勞酒<hi>月令云孟春之月天</hi>
<hi>子躬耕帝藉反執爵於太寢三公九卿諸侯大夫皆御命曰勞酒也</hi>祭訖親耕<hi>隋書禮志曰北齊藉</hi>
<hi>于帝城東南千畝每歲正月上辛後吉亥使公卿以太牢祀先農神農于壇上祭訖親耕續補</hi>俯同九<lb/>
推<hi>唐書開元二十二年正月上親耕于洛陽東門外諸儒奏議以爲古者偶耕以一墢爲推今用牛耕宜以</hi>
<hi>一步爲推推及親藉太常告三推禮畢上曰朕憂人知勤勞俯同九推而止自是公卿以下皆過于古續補</hi>
豈貴文飾<hi>又乾元中耕藉田至于先農之壇因閲耒耜有雕刻文飾者謂左右曰田器農人執之在</hi>
<hi>于朴素豈貴文飾乎乃命徹之續補</hi>是謂公田<hi>曹植藉田論曰營疇萬畝厥田上上經以大陌待以</hi>
<pb n="KR3k0004_WYG_091-5a"/>
<hi>横阡奇柳夾路名果被園司農實掌是謂公田續補</hi>
　　　封禪二十九<lb/>
易姓崇功<hi>河圖眞紀云王者封太山禪梁父易姓奉度繼興崇功者七十二君</hi>受命封禪<lb/>
<hi>封禪書齊桓公欲封禪管仲曰古者封太山禪梁甫七十二家夷吾所記十有二焉皆受命然後得封禪  案</hi>
<hi>十二君謂無懐伏羲神農炎帝黃帝顓頊帝嚳堯舜禹湯周成王補</hi>帝王盛節<hi>漢書倪寛對策云陛</hi>
<hi>下躬發聖德統楫羣元宗祀天地薦禮百神精神所鄉徵兆必報天地並應符瑞昭明其封太山禪梁父昭姓</hi>
<hi>考瑞帝王之盛節也</hi>立德濟世<hi>張華封禪議云臣聞肇自生民則有后辟載祀之數莫之能紀立德</hi>
<hi>濟世揮揚仁風以登封太山者七十有四家其謚號可知者十有四也補</hi>達顯號施尊名<hi>漢書</hi>
<pb n="KR3k0004_WYG_091-5b"/>
<hi>司馬相如封禪書云文王改制爰周郅隆是以業隆於襁褓而崇冠于二后揆厥所元終都攸卒未有殊尤絶</hi>
<hi>迹可考於今者也然猶躡梁父登泰山建顯號施尊名大漢之德㷭涌原泉沕潏漫衍旁魄四塞雲布霧散上</hi>
<hi>畼九垓下泝八埏補應劭注曰襁褓謂成王也二后文武也韋昭曰漢德㷭涌如泉也附</hi>名山顯位<lb/>
望君之來<hi>又云萬物熈熈懷而慕思名山顯位望君之來君乎君乎侯不邁哉</hi>紀號榮名<lb/>
<hi>又云陛下德侔往初功無與二休烈浹洽符瑞衆變期應紹至不特創見意者太山梁父設壇場望幸盖號以</hi>
<hi>況榮上帝垂恩儲祉將以慶成陛下謙讓而弗發也補案孟康注曰意者言太山梁父設壇場望聖帝往封禪</hi>
<hi>紀號以表榮名也附</hi>刻石紀號<hi>漢書武帝紀云元封元年四月癸卯武帝東巡海上還登封泰山孟</hi>
<hi>康注曰王者功成治定告成功於天封崇也助天之高也刻石紀號有金䇿石函金泥玉檢之封焉</hi>刻石<lb/>
<pb n="KR3k0004_WYG_091-6a"/>
著紀<hi>司馬彪續漢書曰河圖㑹昌符云炎漢大興道備前代封乎太山刻石著紀禪於梁父退省考功</hi>
因名山升中于天<hi>禮器云昔先王尚有德尊有道任有能舉賢而著之聚衆而誓之是故因</hi>
<hi>天事天因地事地因名山升中於天</hi>因天事天因地事地<hi>見/上</hi>事天以禮<hi>漢武</hi>
<hi>帝紀云封泰山應劭注曰封者壇廣十二丈高二丈立石高一丈二尺刻之曰事天以禮立身以義事親以孝</hi>
<hi>育民以仁四守之内莫不爲郡縣四夷八蠻咸來貢職與天無極人民蕃息天禄永得</hi>禮祀地主<lb/>
<hi>史記封禪書曰漢武帝東巡海上還至奉高上念諸儒及方士言封禪人人殊不經難施行天子至梁父禮祠</hi>
<hi>地主乙卯令侍中儒者皮弁薦紳射牛行事封太山下東方如郊祠太一之禮封廣丈二尺高九尺其下則有</hi>
<hi>玉牒書書祕禮畢天子獨與侍中奉車子侯上太山亦有封其事皆禁明日下陰道丙辰禪太山下趾東北肅</hi>
<pb n="KR3k0004_WYG_091-6b"/>
<hi>然山如祭后土禮天子皆親拜見衣上黃而盡用樂焉江淮間一茅三脊爲神藉五色土益雜封縱逺方奇獸</hi>
<hi>蜚禽及白雉諸物頗以加禮兕牛犀象之屬不用皆至太山祭后土封禪祠其夜若有光盡有白雲起封中補</hi>
封乎太山考績燔燎禪乎梁父刻石紀號<hi>孝經鈎命决云封乎太山</hi>
<hi>考績燔燎禪于梁父刻石紀號垂度示典功平致教</hi>增泰山以報天附梁父以報<lb/>
地<hi>白虎通云天以高爲尊地以厚爲德故增太山之高以報天附梁父之基以報地</hi>脩禮地祗<lb/>
謁報天神<hi>漢書司馬相如封禪書云夫脩德以錫符奉符以行事不爲進越故聖王弗替而修禮地</hi>
<hi>祗謁欵天神勒功中岳以彰至尊</hi>登封之禮告功皇天<hi>後漢書祭祀志云武帝欲用元</hi>
<hi>封時封禪故事有司奏當用方石再累置壇中用玉牒書藏方石又用石檢十枚列于石傍又用石牌以刻書</hi>
<pb n="KR3k0004_WYG_091-7a"/>
<hi>上以用石功難又欲及二月封故詔梁松因故封石空檢更加封而已松上疏爭之以爲登封之禮告功皇天</hi>
<hi>垂後無窮以爲萬民也承天之敬尤宜章明奉圖書之瑞尤宜顯著今因舊封竄寄玉牒故石下恐非重命之</hi>
<hi>義受命中興宜當特異以明天意補</hi>登封告成爲民報德<hi>東觀光武記云中元元年羣臣</hi>
<hi>復奏言登封告成為民報德百王所同也</hi>告功於天<hi>漢書武帝/紀見前</hi>告平於天<hi>五經</hi>
<hi>通云泰山五岳之長羣神之主故獨封太山告平於天報神功也</hi>垂度示典功平致教<lb/>
<hi>孝經鈎命决見上</hi>岱宗爲長封禪往焉<hi>詩含神霧云五岳視三公岱宗爲之長封禪往</hi>
<hi>焉</hi>封禪必於岱宗<hi>風俗通云封禪必於岱宗者岱者長也萬物之始隂陽交代觸石而出膚</hi>
<hi>寸而合不崇朝而遍雨天下惟太山乎</hi>封禪必於太山<hi>白虎通云封禪所以必於太山何萬</hi>
<pb n="KR3k0004_WYG_091-7b"/>
<hi>物所交代之處也</hi>封東泰山<hi>漢武帝紀見上</hi>古者封太山禪梁父者七<lb/>
十二家<hi>史記見上</hi>三皇禪云云五帝禪亭亭<hi>禮記逸禮云</hi>伏犧封<lb/>
太山禪云云<hi>史記封禪書管仲對齊桓公曰昔無懷氏封泰山禪云云虙羲封泰山禪云云  案</hi>
<hi>服虔注曰無懷氏古之王者在伏羲前見莊子索隱曰云云山在蒙陽縣故城東北下有云云亭正義曰云云</hi>
<hi>山在兖州博城縣西南三十里補</hi>神農封太山禪云云<hi>封禪書見上</hi>黃帝封<lb/>
泰山禪亭亭<hi>封禪書見上徐廣曰亭亭在鉅平駰服䖍曰亭亭山在牟隂補</hi>禹封太山<lb/>
禪㑹稽<hi>封禪書見上索隱曰㑹稽本名茅山吳越春秋云禹巡天下登茅山以朝羣臣乃大㑹計更名</hi>
<hi>茅山為㑹稽亦曰苗山補</hi>成王封太山禪社首<hi>封禪書見上應劭注曰社首山名在博縣</hi>
<pb n="KR3k0004_WYG_091-8a"/>
<hi>晉灼曰在鉅平南十三里</hi>䄠高里<hi>漢書武帝紀云太初元年冬十月行幸太山十一月甲子朔旦冬至</hi>
<hi>祀上帝於明堂乙酉柏梁臺災十二月䄠高里伏儼注曰高里山名在太山下</hi>祠石閭<hi>漢書郊祀志云</hi>
<hi>武帝五年祠石閭石閭者在太山下阯南方方士言仙人閭也故上親禪焉</hi>登介邱<hi>漢書司馬相如</hi>
<hi>封禪書云盖周躍魚隕杭休之以燎微夫斯之爲符也以登介邱不亦恧乎應劭注云介大邱也言周以白魚</hi>
<hi>爲瑞登太山封禪不亦慙乎</hi>吉日刻玉<hi>續漢書祭祀志云以建武三十二年爲中元元年復博奉</hi>
<hi>高嬴勿出元年租芻槀以吉日刻玉牒書函藏金匱璽印封</hi>辛卯登封<hi>漢官儀云建武二十二年</hi>
<hi>二月二十日辛邜登封太山</hi>蒲車惡傷土石<hi>史記封禪書云秦始皇并天下從齊魯之儒生</hi>
<hi>博士七十人至于太山下諸儒生或議曰古者封禪為蒲車惡傷山之土石草木掃地而祭席用葅稭言其易</hi>
<pb n="KR3k0004_WYG_091-8b"/>
<hi>遵也始皇聞此議名乖異難施用由此絀儒生而遂除車道上自太山陽至巓立石頌秦始皇帝德明其得封</hi>
<hi>也從隂道下禪於梁父其禮頗采太祝之祀雍上帝所用而封藏皆祕之世不得而記也補</hi>御輦人<lb/>
挽升車<hi>封禪儀云建武三十二年車駕東巡狩正月二十八日發洛陽宫二月九日到魯十二日宿奉</hi>
<hi>高十五日始齋十九日之山虞國家居亭二十一日夕牲二十二日祭日高二丈所燔燎燔燎烟正北也禮畢</hi>
<hi>百官各以次上國家御首輦人輓升山至中觀休須臾復上</hi>太常治禮<hi>漢官儀云建武三十二年</hi>
<hi>登封太山尚書令奉玉牒檢皇帝親封畢太常治禮命人發壇上石尚書令藏玉牒封石檢也</hi>儒者射<lb/>
牛<hi>史記封禪書見上</hi>侍御史先刻石<hi>續漢書祭祀志云建武三十二年正月詔梁松等復</hi>
<hi>案索河洛䜟文言九世封禪事者松等列奏乃許焉欲及二月封故詔松欲因故封石空檢更加封而已松上</hi>
<pb n="KR3k0004_WYG_091-9a"/>
<hi>疏爭之遂使太山郡及魯趣石工直取完青石無必五色刻方石中命容玉牒二月上至奉高遣侍御史與蘭</hi>
<hi>臺令史將工先上山刻石</hi>尚書令奉玉牒<hi>祭祀志云御輦升山日中後到山上更衣早晡時即</hi>
<hi>位于壇北面羣臣以次陳後西上畢位升壇尚書令奉玉牒檢皇帝以寸二分璽親封之訖太常命人發壇上</hi>
<hi>石尚書令藏玉牒已復石覆訖尚書令以五寸印封石檢事畢皇帝再拜羣臣稱萬歲命人立所刻石碑乃復</hi>
<hi>道下</hi>金䇿石函<hi>漢書武帝/紀注見上</hi>金篋玉䇿<hi>風俗通云封太山禪梁父傳説岱宗上有</hi>
<hi>金篋玉䇿知人年壽脩短武帝探得十八因倒讀曰八十其後壽果如䇿考長</hi>玉牒金縷<hi>續漢書祭</hi>
<hi>祀志云上許梁松等奏求元封時封禪故事議封禪所施用有司奏當用方石再累置壇中皆方五寸厚一尺</hi>
<hi>用玉牒書藏方石牒厚五尺長尺三寸廣五寸有玉檢又用石檢十枚列於石傍東西各三南北各二皆長三</hi>
<pb n="KR3k0004_WYG_091-9b"/>
<hi>尺廣一尺厚七寸檢中刻三處深四寸方五寸有盖檢用金縷五周以水銀和金以爲泥玉璽一方寸二分一</hi>
<hi>枚方五寸</hi>金泥銀繩<hi>白虎通云或曰封禪金泥銀繩或曰石泥金繩封以印璽</hi>金繩石泥<lb/>
<hi>封禪儀云以金爲繩以石爲泥東方西方各三檢檢中石泥及壇土色赤白黒各依如其方色</hi>玉盤玉<lb/>
龜<hi>應劭漢官馬第伯封禪儀記云太山東山名日觀日觀者鷄一鳴時見日始欲出長三丈西北有石室壇</hi>
<hi>以南有玉盤中有玉龜山也南脅神泉飲之極清美補</hi>五色土<hi>史記封禪書見上</hi>五色石<lb/>
<hi>後漢書祭祀志云見上</hi>物有不召而自至者有十五焉<hi>封禪書云齊桓欲封</hi>
<hi>禪管仲睹桓公不可窮以辭因設之以事曰古之封禪鄗上之黍北里之禾所以爲盛江淮之間一茅三脊所</hi>
<hi>以為藉也東海致比目之魚西海致比翼之鳥然後物有不召而自至者十有五焉今鳯凰麒麟不來嘉榖不</hi>
<pb n="KR3k0004_WYG_091-10a"/>
<hi>生而蓬蒿藜莠茂䲭梟數至而欲封禪毋乃不可乎于是桓公乃止</hi>鄗上之黍北里之禾<lb/>
<hi>見上案應劭曰鄗上山也鄗音臛蘇林曰鄗上北里皆地名韋昭云設以不可得之物應劭曰光武改高邑曰</hi>
<hi>鄗姚氏曰鄗縣屬常山一云鄗上山名補</hi>東海致比目之魚西海致比翼之<lb/>
鳥<hi>見上案韋昭曰各有一目不比不行其名曰鰈索隱曰鰈音答郭璞云如牛脾身薄細鱗紫黒色一眼兩</hi>
<hi>片合乃得行今江東呼爲王餘亦曰阪魚韋昭曰比翼之鳥各有一翼不比不飛其名曰鶼鶼山海經云崇邱</hi>
<hi>之山有鳥狀如鳬一翼一目相得乃飛名云蠻郭璞注爾雅亦作鶼鶼補</hi>江淮之間一茅三<lb/>
脊所以爲藉<hi>見上孟康注云所謂靈茅</hi>祭于梁陰<hi>漢官儀云建武三十二年車駕東巡</hi>
<hi>狩二月二十二日祭日中到山禮畢羣臣稱萬歲有頃詔百官以次下明日問起居二十四日發至梁父九十</hi>
<pb n="KR3k0004_WYG_091-10b"/>
<hi>里夕牲二十五日禪祭于梁隂以高帝配天高后配地</hi>觀祭山壇<hi>封禪儀記云車駕東巡狩二月</hi>
<hi>十五日始齋某等七十人先之山虞觀祭山壇</hi>掃地而祭席用葅稭<hi>史記封禪書云見上</hi>
<hi>案應劭曰稭禾藁也去其皮以爲席如淳曰葅讀曰祖稭讀曰戞晉灼曰葅籍也索隱曰周禮祭祀供茅葅説</hi>
<hi>文云葅茅籍也補</hi>尚𤣥酒俎生魚<hi>風俗通云王者封禪尚𤣥酒俎生魚</hi>立石頌德<lb/>
<hi>封禪書見上</hi>牲特告祠<hi>續漢書祭祀志云建武三十二年二月二十二日辛卯晨燎祭天於太山</hi>
<hi>下或曰太山雖已從食於柴祭今親升告功官有禮祭於是使謁者以一特牲於常祠太山處告祠太山如親</hi>
<hi>耕貙劉先祠先農先虞故事</hi>頗采祀雍所用<hi>史記封禪書云見上</hi>如祀先農故<lb/>
事<hi>續漢書祭祀志見上</hi>天子親拜<hi>史記封禪/書云見上</hi>皇帝再拜<hi>祭祀志見上</hi>皇<lb/>
<pb n="KR3k0004_WYG_091-11a"/>
帝親封<hi>祭祀志見上</hi>天子受符<hi>春秋漢含孳云天子受符以辛曰立號比德斗樞禁令天</hi>
<hi>下繼體守文保國長久</hi>黃帝以上皆致怪物<hi>史記封禪書云天子既聞公孫卿及方士</hi>
<hi>之言黄帝以上封禪皆致怪物與神通欲放黃帝以上接神仙人蓬萊士高世比德于九皇而頗采儒術以文</hi>
<hi>之補</hi>符瑞之富<hi>司馬相如封禪書云天子沛然改容曰愉乎朕其試哉乃遷思囘慮總公卿之議詢</hi>
<hi>封禪之事詩大澤之博廣符瑞之富也案孟康曰詩所以詠功德謂下四章之頌  補</hi>以承靈瑞<lb/>
<hi>祭祀志云光武封太山刻石碑文曰是月辛夘柴祭封太山甲午禪于梁陰以承靈瑞以為兆民永兹一宇垂</hi>
<hi>於後昆百僚從臣郡守師尹咸蒙祉福永永無極</hi>白雲起封<hi>史記封禪書見上</hi>青氣上<lb/>
屬<hi>漢官儀云光武登封太山禮畢羣臣稱萬歲音動山谷有青氣上屬天遥望不見山巔山巔人在氣中不</hi>
<pb n="KR3k0004_WYG_091-11b"/>
<hi>知也</hi>晝有白氣夜有赤光<hi>漢書元封中封禪畫有白氣夜有赤光</hi>雲氣成宫<lb/>
闕百姓並見之<hi>封禪儀云光武封泰山比日山上雲氣成宫闕百姓並見之</hi>黃鵠來<lb/>
壇<hi>見祭祀摠下</hi>山呼萬歲<hi>漢武故/事云</hi>休於樹下<hi>史記始皇本紀云始皇二十八</hi>
<hi>年上太山中阪遇暴風雨休於大樹下因封其樹爲五大夫</hi>降坐明堂<hi>漢書武帝紀云元封元年</hi>
<hi>夏四月癸卯上還登封太山降坐明堂注云初天子封太山太山東北阯古時有明堂處則此所坐者也明年</hi>
<hi>秋乃作明堂</hi>上畼下泝不道封禪<hi>司馬相如封禪書云大漢之德上畼九垓下泝八埏</hi>
<hi>猶以為薄不敢道封禪</hi>盛德之事所未議也<hi>晉武帝答張華封禪議云此盛德之事所</hi>
<hi>未議也</hi>何强顔耶<hi>典畧云建武三十年有司奏封禪詔曰災異連仍日月薄蝕百姓怨歎而有事</hi>
<pb n="KR3k0004_WYG_091-12a"/>
<hi>太山汙七十二代編錄以羊皮雜貂裘何强顔耶</hi>汗出流足<hi>魏志云明帝太和中中護軍蔣濟上</hi>
<hi>疏宜尊古封禪詔曰聞濟斯言使吾汗出流足</hi>天關<hi>應劭漢官儀載建武封禪事其畧云是朝上山騎行</hi>
<hi>往往道峻峭下騎步牽馬乍步乍騎且相半至中觀畱馬仰望天關如從谷底仰觀抗峯其爲高也如視浮雲</hi>
<hi>其峻也石壁窅窱如無道境遥望其人或為白石或如雲久之白者移過樹乃知是人也殊不可上四布僵卧</hi>
<hi>石上復勉强相將行到天關自謂已至也問道中人言尚十餘里其道旁山脇仰視巖石松樹鬱鬱蒼蒼若在</hi>
<hi>雲中俛視谿谷碌碌不可見丈尺直上七里賴其羊腸逶迤名曰環道往往絙索可得而登也兩從者扶掖前</hi>
<hi>人相牽後人見前人履底前人見後人頭頂上此道行十餘步一休稍疲咽脣焦五八步一休續補</hi>　天<lb/>
孫<hi>唐文粹張説封禪頌云泰山者聖帝受天官之言天孫搃人靈之府續補案博物志云泰山一曰天孫言</hi>
<pb n="KR3k0004_WYG_091-12b"/>
<hi>爲天帝孫也主召人魂魄東方萬物始成知人生命之長短附</hi>玉牒出示<hi>唐開元中登封泰山上因</hi>
<hi>問玉牒之文前代帝王何故袐之賀知章曰玉牒本通于神明之意前代帝王祈求各異或禱年算或祈神仙</hi>
<hi>其事微密故外人莫知之上曰朕今此行皆為蒼生祈福更無祕請宜將玉牒出示百僚續補</hi>瘞玉岱<lb/>
趾<hi>沈約宋書曰世祖大明元年王義恭表曰封禪之事自無懐以來可傳而不朽者七十有四君今龍麟已</hi>
<hi>至鳯皇已儀宜從天人之誠遵先王之則備萬乘整法駕修封泰山瘞玉岱趾延喬松于東序詔韓岐于西廂</hi>
<hi>朝太一奏鈞天詠雲門贊揚幽奥超聲前古豈不盛哉續補</hi>盛德之事何足當之<hi>宋書</hi>
<hi>曰袁淑爲吏部郎太祖元嘉二十六年大舉北討淑侍坐從容曰盛王令典廢壞已久今當鳴鑾中岳席卷趙</hi>
<hi>魏瘞玉岱宗今其時也臣逢千載之㑹願上封禪書帝曰盛德之事何足以當之續補</hi>前烈盛事<lb/>
<pb n="KR3k0004_WYG_091-13a"/>
未可以爾<hi>宋書太康元年冬有司奏自古聖明封禪名山著于史籍今宜祖述先朝憲章古昔勒功</hi>
<hi>岱岳登封告成揚名萬世以顯祖宗請告太常具儀禮上復詔曰所議誠前烈之盛事也方今未可以爾便報</hi>
<hi>絶之續補</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0004_WYG_091-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷九十一<lb/>
</p>
<p>
</p>
  </div>
</body>
</text>
</TEI>
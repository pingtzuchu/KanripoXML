<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷五十二</head> <lb/>
    <p>
<pb n="KR3k0004_WYG_052-1a"/>
欽定四庫全書<lb/>
　北堂書鈔卷五十二<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部四<lb/>
　　司徒　　　　　　　司空<lb/>
　　太師　　　　　　　太傅<lb/>
　　太保<hi>附少師少傅少保</hi>　　　開府儀同三司<lb/>
<pb n="KR3k0004_WYG_052-1b"/>
　　特進<lb/>
　　　司徒<lb/>
王者象地立司徒<hi>晉百官表注司徒唐虞官也王者象地立司徒使掌教</hi>司徒之<lb/>
官以成德<hi>家語注云徒衆也以主民衆地官卿也掌邦教敷五典擾兆民是所以成德也補</hi>司<lb/>
徒主吏<hi>晉百官表注</hi>司徒掌邦教<hi>周禮大司徒職云乃立地官司徒使率其屬而掌邦</hi>
<hi>教以佐王安擾邦國</hi>司徒掌民事<hi>後漢書百官志云司徒公一人掌人民事凡教民孝悌遜順謙</hi>
<hi>儉養生送死之事則議其制建其度凡四方民事功課歳盡則奏其殿最而行賞罰凡郊祀之事掌省牲視濯</hi>
<hi>大喪則掌奉安梓宫補</hi>司徒主人<hi>白虎通云徒衆也重民衆</hi>郊祀之事省牲視<lb/>
<pb n="KR3k0004_WYG_052-2a"/>
濯　養生送死則議其制<hi>並後漢百官志見前</hi>建國度其地<hi>周禮大司</hi>
<hi>徒職云凡建邦國以土圭土其地而制其域鄭𤣥注云土其地猶言度其地</hi>造都制其域<hi>又云</hi>
<hi>以土宜之法辨十有二土之名物鄭注十二土分野十二邦上繫十二次各有所宜也</hi>辨十有二<lb/>
壤<hi>又云辨十有工壤之物而知其種以教稼穡樹藝鄭注壤亦土也變言耳以萬物自生則言土土猶吐也</hi>
<hi>以人所耕而樹藝則言壤壤和緩之貌</hi>知九州之地域<hi>乂云以天下土地之圖周知九州之</hi>
<hi>地域鄭注周猶徧也</hi>辨九等之地征<hi>又云以土均之法辨五物九等制天下之地征鄭注均平</hi>
<hi>也五物五地之物也九等騂剛赤緹之屬征税也</hi>以土㑹之法辨物生<hi>又云以土會之</hi>
<hi>法辨五地之物生一曰山林二曰川澤三曰丘陵四曰墳衍五曰原隰補</hi>施教十有二<hi>又云因此</hi>
<pb n="KR3k0004_WYG_052-2b"/>
<hi>五物者民之常而施十有二教焉一曰以祀禮教敬則民不茍二曰以陽禮教讓則民不争三曰以隂禮教親</hi>
<hi>則民不怨四曰以樂禮教和則民不乖五曰以儀辨等則民不越六曰以俗教安則民不偷七曰以刑教中則</hi>
<hi>民不虣八曰以誓教恤則民不怠九曰以度教節則民知足十曰以世事教能則民不失職十有一曰以賢制</hi>
<hi>爵則民慎德十有二曰以庸制禄則民興功鄭注陽禮謂鄉射飲酒之禮也隂禮謂男女之禮婚姻以時則男</hi>
<hi>不曠女不怨儀謂君南面臣北面父坐子伏之屬俗謂土地所生習也偷謂朝不謀夕恤謂灾危相憂民有凶</hi>
<hi>患憂之則民不懈怠度謂宫室車服之制世事謂士農工商之事少而習焉其心安焉因教以能不易其業慎</hi>
<hi>德謂矜其善德勸為善也庸功也補</hi>頒職十有二<hi>又云頒職事十有二于邦國都鄙使以登萬民</hi>
<hi>一曰稼穡二曰樹藝三曰作材四曰阜蕃五曰飭材六曰通材七曰化材八曰斂材九曰生材十曰學藝十有</hi>
<pb n="KR3k0004_WYG_052-3a"/>
<hi>一曰世事十冇二曰服事鄭注稼穡謂三農生九穀也樹藝謂園圃毓草木作材謂虞衡作山澤之材阜蕃謂</hi>
<hi>藪牧養蕃鳥獸飭材謂百工飭化八材通材謂商賈阜通貨賄化材謂嬪婦化治絲枲斂材謂臣妾聚斂疏材</hi>
<hi>生材謂閒民無常職轉移執事學藝謂學道藝世事謂以世事教能則民不失職服事謂為公家服事者𤣥謂</hi>
<hi>生材養竹木者補</hi>敷五教　明七教　敷五典擾兆民　以八<lb/>
刑糾萬民<hi>周禮大司徒職云以鄉八刑糾萬民一曰不孝之刑二曰不睦之刑三曰不婣之刑四曰</hi>
<hi>不弟之刑五曰不任之刑六曰不恤之刑七曰造言之刑八曰亂民之刑</hi>齊八政以防淫<lb/>
修六禮以節性　以五禮防民僞<hi>周禮大司徒職云以五禮防萬民之僞而</hi>
<hi>教之中</hi>以六樂防民情<hi>又云以六樂防萬/民之情而教之和</hi>以本俗安民<hi>又云</hi>
<pb n="KR3k0004_WYG_052-3b"/>
<hi>以本俗六安萬民一曰媺宫室二曰族墳墓三曰聮兄弟四曰聮師儒五曰聮朋友六曰同衣服補按註媺音</hi>
<hi>美美善也謂約㭬攻堅風雨攸除附</hi>以保息養民<hi>又云以保息六養萬民一曰慈幼二曰養老三</hi>
<hi>曰振窮四曰恤貧五曰寛疾六曰安富</hi>教民孝悌<hi>見/前</hi>示民軌儀<hi>晉起居注云武帝太</hi>
<hi>始六年詔曰昔舜命九官契司五教所以崇王化示民軌儀也</hi>理人倫<hi>古今通語云訓五品理人倫使</hi>
<hi>風行俗平萬國咸寧者謂之司徒</hi>統人倫<hi>晉書荀組傳帝欲以組為司徒問太常賀循循曰組舊望</hi>
<hi>清重忠勤顯著遷訓五品實允衆望天按組弱冠太尉王衍見而稱之曰夷雅有才識于時  下已亂組兄弟</hi>
<hi>貴盛懼不容于世雖居大官並諷議而已</hi>用理蕃維<hi>崔駰司徒箴曰乃立司徒亂兹黎蒸茫茫庶域</hi>
<hi>率土祁祁人具爾瞻四方是維無曰余智忘于爾輔無曰余聖以忽執政匪用其良乃荒厥命庶績不怡疚于</hi>
<pb n="KR3k0004_WYG_052-4a"/>
<hi>爾禄豐有折肱而鼎覆其餗書歌股肱詩刺南山尹氏不堪國度斯愆徒臣司衆敢告執藩補</hi>總論人<lb/>
物<hi>王隱晉書何曾字穎考以太保領司徒曰舊宰相之職自古及今總論人物訓治本也  按劉毅等數劾奏</hi>
<hi>曽侈汰無度帝以其重臣一無所問都官從事劉享嘗奏曽華侈以銅鈎㪜紖車瑩牛蹄角後曽辟享為掾或</hi>
<hi>勸勿應享謂至公之體不以私憾遂應辟曽常因小事加享杖罰其外寛内忌亦此類也時司空賈充權擬人</hi>
<hi>主曽卑充而附之及充與庾純因酒相競曽議黨充而抑純以此為正直所非補</hi>養老恤孤崇<lb/>
德黜惡　戴育庶物安撫萬民<hi>晉百官表注司徒掌邦教云</hi>百姓不<lb/>
親則責司徒　萬民飢寒則飭司徒<hi>大戴禮曰財物不蕃萬民飢寒風俗</hi>
<hi>淫僻百姓荒亡人民散敗也則飭司徒</hi>思訓五品以康四海<hi>晉起居注武帝太始六年詔</hi>
<pb n="KR3k0004_WYG_052-4b"/>
<hi>曰朕承洪業昩于大道司訓五品以康四海侍中司空荀顗明允篤誠思心通逺翼亮先王遂輔朕躬其以顗</hi>
<hi>為司徒</hi>宜贊三事以敷五教<hi>王隱晉書山濤以左僕射為司徒詔曰濤道髙德茂器宇</hi>
<hi>淵濟宜贊三事以敷五教也公按濤初布衣家貧謂妻韓氏曰忍飢寒我後當作三  但不知卿堪作夫人不</hi>
<hi>耳及居榮貴貞愼儉約雖爵同千乘而無嬪媵禄賜俸秩散之親故補</hi>國人美德<hi>詩序緇衣美武</hi>
<hi>公也父子為周司徒善于其職國人宜之故美其德</hi>黄帝得祝融<hi>管子云昔者黄帝得祝融辨南</hi>
<hi>方故使為司徒</hi>王命君牙　顔淵爲司徒<hi>論語摘輔象云子夏曰仲尼為素王顔淵</hi>
<hi>為司徒</hi>鄧禹作司徒<hi>漢書鄧禹傳制詔曰前將軍鄧禹深執忠孝與朕謀謨帷幄決勝千里孔</hi>
<hi>子曰自吾有回門人日親斬將破軍平定山西功效尤著百姓不親五品不訓汝作司徒按禹内文明篤行淳</hi>
<pb n="KR3k0004_WYG_052-5a"/>
<hi>備事母至孝天下既定常欲逺名勢有子十三人各使守一藝修整閨門教養子孫皆可以為後世法資用國</hi>
<hi>邑不修産利帝益重之補史記曰顔回死孔子哭之慟曰自吾有回門人益親附</hi>憂念王室<hi>東觀</hi>
<hi>云袁安為司徒每朝㑹憂念王室未嘗不流涕也</hi>稽首三讓<hi>蔡邕鍾鼎銘序曰惟建寧四年三月</hi>
<hi>進公登于玉堂前庭乃制詔曰其以司空橋𤣥為司徒公拜稽首三讓然後受命</hi>數陳得失<hi>華嶠</hi>
<hi>漢書魯恭拜司徒數有忠言陳正得失恭在位選辟髙第至列卿郡守數十人</hi>深陳本務<hi>晉書石苞</hi>
<hi>為司徒苞深陳農桑本務明其考課居位五年天下稱之</hi>篤行純備<hi>漢書鄧禹見前</hi>德實充<lb/>
塞<hi>曹植輔臣論德充塞于内智彌綸于外解釋剖散槃結者王司徒也按王司徒朗也</hi>威重德望<lb/>
<hi>晉書魏舒傳云山濤薨以舒領司徒有頃即真舒有威重德望禄賜散之九族家無餘財補</hi>奉公無<lb/>
<pb n="KR3k0004_WYG_052-5b"/>
私<hi>袁山松漢書侯霸拜大司徒矜嚴有威容奉公無私也</hi>清廉公正<hi>東觀云郭丹為司徒在朝</hi>
<hi>清廉公正</hi>禄賜施故人<hi>魏志華歆為司徒禄賜以施故人家無擔石之儲</hi>禄賜散九<lb/>
族<hi>晉書魏舒見前</hi>劉寵卧布被<hi>謝氶後漢書劉寵/為司徒卧麄布被</hi>王良妻布衣<hi>後漢</hi>
<hi>書王良為司徒在位恭儉妻子不入官舍布被瓦器時司徒史鮑恢以事到東海過候其家而良妻布裙徒跣</hi>
<hi>曳柴田中歸恢告曰我司徒史也故來受書欲見夫人妻曰妾是也苦掾無書恢乃下拜歎息而還聞者莫不</hi>
<hi>嘉之補按注掾即謂鮑恢司徒之掾史也言勞苦相過更無書信附</hi>鄧禹常逺名勢<hi>漢書鄧禹</hi>
<hi>見前</hi>王戎委任責成<hi>王隱晉書云王戎代王渾為司徒高選長史西曹掾委任責成</hi>華歆<lb/>
國之儁老<hi>魏志華歆傳云文帝即位以歆為司徒下詔曰司徒國之儁老所與和隂陽理庶事也今</hi>
<pb n="KR3k0004_WYG_052-6a"/>
<hi>太官重膳而司徒蔬食甚無謂也特賜御衣及為其妻子男女皆作衣服補</hi>韓暨老而益劭<lb/>
<hi>又景初二年詔曰韓暨澡身浴德志節髙潔年踰八十守道彌固可謂純篤老而益劭者也其以暨為司徒</hi>
　　　司空<lb/>
唐虞之官金印紫綬<hi>漢百官公卿表云司空唐虞官也金印紫綬</hi>御天下者<lb/>
以六官司空之官以成禮<hi>家語注云司空事官也禮非事不立故曰所以成禮補</hi>
禄比丞相<hi>漢書曰御史大夫秦官副丞相成帝綏和九年更名大司空禄比丞相補</hi>俸同司<lb/>
徒<hi>晉百官表注</hi>司空使法錯刑清事均民聚<hi>古今通語</hi>司空度地<lb/>
居民興事任力　掌邦事　平水土　掌邦土　别五<lb/>
<pb n="KR3k0004_WYG_052-6b"/>
土<hi>家語云孔子初仕為中都宰二年定公以為司空乃别五土之性而物其所生之宜咸得厥所補</hi>決<lb/>
九川<hi>典畧曰禹為司空披九山通九澤決九川定九州使各以其職來貢</hi>制五服<hi>楊雄司空箴曰</hi>
<hi>普彼坤靈侔天作合分制五服畫為萬國乃立地官空惟是職烈烈儁乂翼翼王臣臣當其官官當其人九一</hi>
<hi>之政七賦以均補</hi>營城郭建都邑<hi>冬官考工記鄭注云司空掌營城郭建都邑立社稷宗廟</hi>
<hi>造宫室車服器械監百工唐虞以上曰共工</hi>上和乾光<hi>漢官解故云下理川道上和乾光之謂司</hi>
<hi>空也</hi>下率世俗<hi>典畧云今司空缺疑求能臣上以佐聖朝下以率世俗者</hi>李通以䜟記<lb/>
<hi>華嶠漢書李通以䜟記説光武為大司空</hi>王梁作𤣥武<hi>後漢王梁傳世祖即位以赤伏符曰王梁</hi>
<hi>主衛作𤣥武𤣥武水神司空水土之官遂擢梁為大司空</hi>先王尚德眀季爲司空<hi>左傳</hi>
<pb n="KR3k0004_WYG_052-7a"/>
<hi>衛使祝佗私干萇𢎞曰以先王觀之則尚德也昔武王克商成王定之選建明德以藩屏周武王之母弟八人</hi>
<hi>周公為太宰康叔為司冦耼季為司空五叔無官豈尚年哉</hi>仲尼素王子路爲司空<lb/>
<hi>論語摘輔象云仲尼素王以顔淵為司徒子路為司空也</hi>朱博數月超司空<hi>漢書朱博為京</hi>
<hi>兆尹數月超為大司空柏按是時御史府吏舍百餘區井水皆竭又其府中列  樹常有野烏數千棲宿其上</hi>
<hi>晨去暮來號曰朝夕烏烏去不來者數月長老異之後二歲餘朱博為大司空奏言以為大司空官可罷復置</hi>
<hi>御史大夫遵奉舊制臣願盡力以御史大夫為百僚率哀帝從之補</hi>荀爽百日至司空<hi>漢書</hi>
<hi>荀爽固辭徴聘不得已乃行起家百日至司空岩按荀氏家傳云董卓徴公公到府三日䇿拜司空起  穴九</hi>
<hi>十五日而為台司世人號曰白衣登三公</hi>徐邈固辭不受<hi>魏志徐邈拜司空歎曰三公論道之</hi>
<pb n="KR3k0004_WYG_052-7b"/>
<hi>官無其人則缺豈可以老病忝之哉遂固辭不受</hi>陸玩謙讓不辟<hi>晉書陸玩為司空給羽林</hi>
<hi>四十人玩既拜有人詣之索盃酒㵼置柱梁之間呪曰當今乏材以爾為柱石莫傾人梁棟耶玩笑曰戢卿良</hi>
<hi>箴既而歎息謂賓客曰以我為三公是天下為無人談者以為知言玩雖登公輔謙讓不辟掾屬成帝聞而勸</hi>
<hi>之玩不得已而從命所辟皆寒素有行之士玩翼亮累世常以𢎞重為人主所貴加性通雅不以名位格物誘</hi>
<hi>納後進謙若布衣由是縉紳之徒莫不䕃其德宇補</hi>伏恭儒者榮之<hi>華嶠漢書帝為臨辟雍伏恭</hi>
<hi>司空儒者以為榮也</hi>陳寵論者大之<hi>華嶠漢書陳寵為司空通容以明無所不受論者大之寵</hi>
<hi>奏議温粹有智號為明相也</hi>裴秀定官制<hi>王隱晉書云魏咸熈初釐革憲司時荀顗定禮儀賈</hi>
<hi>充正法律裴秀改官制焉按秀為司空作禹貢地域圖事成奏上藏於祕府為世名公</hi>荀顗定禮<lb/>
<pb n="KR3k0004_WYG_052-8a"/>
儀<hi>見上</hi>張純務無違<hi>東觀記云張純為/大司空務於無違</hi>任隗以𤣥黙<hi>袁山崧漢</hi>
<hi>書任隗為司空以𤣥黙守真不求名譽義行内修人以此服之</hi>陳羣至德純粹<hi>曹植輔臣論曰</hi>
<hi>至德純粹進吐善謀者陳司空也按陳司空陳羣也</hi>荀顗德望清重<hi>荀氏家傳曰顗為司空德</hi>
<hi>望清重年耆多疾不數朝見詔使侍中任愷諮問政化所宜行否補按顗明三禮知朝廷大儀而無質直之操</hi>
<hi>惟阿意茍合於荀朂賈充之間初皇太子將納妃顗上言賈充女姿德淑茂可以參選以此獲譏於世附</hi>宋<lb/>
𢎞秉政恭約<hi>袁山崧漢書宋𢎞為司空秉政恭約輕財重義有公儀子之風不與民争利</hi>鄭<lb/>
袤守道沖粹<hi>晉起居注武帝詔曰鄭袤履行純正守道沖粹退有清和之風進有素絲之節宜登</hi>
<hi>三階之曜補衮職之闕其以袤為司空空按袤前後辭讓至於十數謂坦曰魏以徐景山為司  吾時為侍中</hi>
<pb n="KR3k0004_WYG_052-8b"/>
<hi>受詔譬㫖徐公語吾曰三公當上應天心茍非其人實傷和氣不敢以垂死之年累辱朝廷也終于不就遵大</hi>
<hi>雅君子之跡可不務乎補</hi>奉公不撓<hi>東觀記云第五倫為司空奉公不撓言議果決無所依違也</hi>
當朝正色<hi>陶氏家傳陶敦</hi>性疾朋黨<hi>漢書何武為司空性疾朋黨問文吏必於儒者問儒</hi>
<hi>者必於文吏以相參檢欲除吏先為科例以防請托其所居無赫赫名去後常見思補</hi>數犯嚴諫<lb/>
<hi>東觀記云任隗拜司空永平初外戚秉權朝臣莫敢抗者唯隗與袁安同心畢力云云</hi>何武號爲<lb/>
煩碎<hi>漢書云何武為司空多所舉奏號為煩碎不稱賢公後哀帝䇿免武曰舉措煩苛不合衆心其上大</hi>
<hi>司空印綬</hi>陳羣譏其拱黙<hi>魏志陳羣為司空前後數密陳得失每上封事輒削其草時人及其</hi>
<hi>子弟莫能知也論者或譏羣居位拱黙正始中詔撰羣臣上書以為名臣奏議朝士乃見羣諌事皆歎息焉</hi>
<pb n="KR3k0004_WYG_052-9a"/>
彭宣疾病乞歸<hi>漢彭宣為司空王莽專權宣乃上書乞骸骨歸鄉里得見親故不填溝壑</hi>王<lb/>
朗稱疾讓位<hi>魏志文帝踐祚王朗為司空黃初中朗薦光禄大夫楊彪且稱疾讓位於彪帝乃為</hi>
<hi>彪置吏卒位次三公詔曰朕求賢于君而未得君乃翻然稱疾非徒不得賢更開失賢之路増玉鉉之傾無乃</hi>
<hi>居其室出其言不善見違於君子乎君其勿有後辭朗乃起補</hi>乞上印綬<hi>東觀巢堪為司空十四年</hi>
<hi>自乞上印綬賜千石俸</hi>自陳老疾<hi>後漢書第五倫肅宗初立擢自逺郡代牟融為司空倫在位奉</hi>
<hi>公盡節言事無所依違吏人奏記及便冝者亦並封上其無私若此以老病上疏乞身以二千石俸終身  按</hi>
<hi>倫奉公盡節言事無所依違諸子或時諫止輒叱遣之吏人奏記及便宜者亦并封上其無私若此性質慤少</hi>
<hi>文采在位以貞白稱時人方之前朝貢禹然少藴藉不修威儀亦以此見輕後以老病上疏乞身補</hi>坐免<lb/>
<pb n="KR3k0004_WYG_052-9b"/>
太守<hi>東觀云馮模為司空坐免隴西太守鄧融</hi>坐賣國恩<hi>東觀朱浮為大司空賣國恩以為威</hi>
<hi>福</hi>水害責之<hi>尚書大傳云水為/民害則責司空</hi>地震免之<hi>魯國先賢傳孔氏仲淵為</hi>
<hi>司空以地震免</hi>
　　　太師<lb/>
太師古官金印紫綬<hi>漢百官表云太師古官也平帝元始元年初置金印紫綬位在太傅</hi>
<hi>上</hi>先聖之德太師之任也<hi>大戴禮云天子不論先聖王之德不知國君畜民之道不</hi>
<hi>見禮義之正不察應事之理不博古今之典傳不閑於威儀之數詩書禮樂無經學業不法凡此其屬太師之</hi>
<hi>任也</hi>天子所師　天子是毗　訓導帝躬<hi>應劭漢官儀云平帝元始元年</hi>
<pb n="KR3k0004_WYG_052-10a"/>
<hi>孔光以太師見授太后詔曰太師先聖之後道術通明宜居四輔職訓導帝躬</hi>尊爲太師<hi>史記云周</hi>
<hi>文王得吕尚於磻溪以為師謂之太公武王嗣位號曰師尚父成王即政尊為太師</hi>惟國之重<hi>應劭</hi>
<hi>漢官儀曰孝平皇帝元始元年太后詔曰太師光今年老有疾俊乂大臣惟國之重書曰無遺老成國之將興</hi>
<hi>尊師重傅其令太師無朝十日一賜餐賜以靈壽杖黄門令為太師於省中施坐置几太師入省杖焉</hi>孔<lb/>
光德行醇淑<hi>應劭漢官儀孝平皇帝元始元年太后詔曰太師先師之裔德行醇淑</hi>趙典<lb/>
篤學博聞<hi>續漢書百官志趙典篤學博聞宜備國師</hi>
　　　太傅<lb/>
太傅古官<hi>漢百官表云太傅古官也位在三公上</hi>金印紫綬<hi>又云髙后元年初用王陵</hi>
<pb n="KR3k0004_WYG_052-10b"/>
<hi>金印紫綬</hi>服進賢冠佩山𤣥玉<hi>晉百官/表注</hi>位在三公上<hi>又云太傅古官</hi>
<hi>也光武徴故密令卓茂為之位在三公之上</hi>與三公絶席<hi>續漢書張禹拜太傅録尚書事劉蒼</hi>
<hi>以殤帝初育欲令重臣居禁内乃詔禹舍宫中給帷帳牀褥太官朝夕進食五日一歸府每朝見特贊與三公</hi>
<hi>絶席補按禹上言方諒闇密静之時不宜依常有事於苑囿其廣成上林空地宜且以假貧民后從之附</hi>天<lb/>
子不厚於德太傅之任也<hi>大戴禮云天子無恩於父母不惠於庶民無禮於大臣不</hi>
<hi>中於制獄無經於百官不哀於喪不敬於祭不信於諸侯不誡於戎事不誠於賞罰不厚於德不强於行賜與</hi>
<hi>侈於近臣憐愛於疏逺卑賤不能懲忿窒慾不從太師之言凡此其屬太傅之任也</hi>傅相天子<hi>尚書</hi>
<hi>孔氏傳</hi>傅之德義<hi>大戴禮/云云</hi>坐而議政<hi>漢書百官公卿表太傅周三公也蓋奉天</hi>
<pb n="KR3k0004_WYG_052-11a"/>
<hi>子坐而議政無所不説</hi>掌以善導<hi>續漢書百官志云太傅上公一人掌以善導無常職世祖以卓</hi>
<hi>茂為太傅薨因省其後毎帝初即位輒置太傅録尚書事薨輒省</hi>阿保不傾<hi>曹植輔臣論云蓋精</hi>
<hi>微聽察理析毫分規矩可則阿保不傾羣言系於口而研摭是非典誥總乎心而唯所用之者鍾太傅也</hi>宗<lb/>
國用寧<hi>王保庶太傅箴云保傅之賢明宗國用寧輔佐之不忠禍及於躬無曰父子無間乃有潘崇無</hi>
<hi>曰父子無二或容江充志不可解恩不常恃一藥不嘗罪歸許止一時不侍惡延宗子</hi>成王即位<lb/>
周公爲太傅<hi>史記周本紀成王即位周公畢公並為太傅</hi>高祖初置以王陵<lb/>
爲之<hi>見前</hi>鄧禹元功之首<hi>應劭漢官儀明帝䇿書曰髙密侯鄧禹元功之首其以禹為太</hi>
<hi>傅</hi>鄧彪元功之族<hi>後漢和帝策鄧彪詔曰元功之族三讓彌髙可令為太傅録尚書事</hi>三<lb/>
<pb n="KR3k0004_WYG_052-11b"/>
世在位爲國元老<hi>東觀章帝詔曰行太尉事趙熹三世在位為國元老其以熹為太傅時年</hi>
<hi>八十繼母在堂言不稱老附按熹少有節操從兄為人所殺無子熹年十五常思報之乃挾兵結客後遂徃復</hi>
<hi>仇而仇家皆疾病無相距者熹以因疾報殺非仁者心且釋之而去顧謂仇曰爾曹若健逺相避也後病愈悉</hi>
<hi>自縛詣熹熹不與相見後竞殺之㑹為赤眉兵所圍迫急乃踰屋亡走攜小弱越山阻徑出武闗仲伯以婦色</hi>
<hi>美慮有强暴者因以泥塗仲伯婦面載以鹿車身自推之毎道逢賊或欲逼畧熹輒言其病狀以此得免後世</hi>
<hi>祖延集内戚諸夫人各各前言趙熹篤義多恩徃遭赤眉出長安皆為熹所濟活帝甚嘉之後徴熹入為太僕</hi>
<hi>引見謂曰卿非但為英雄所保也婦人亦懷卿之恩厚加賞賜諸子為郎吏者七人補</hi>黃髪罔愆<lb/>
<hi>應劭漢官儀殤帝䇿曰張禹三世在位黃髪罔愆忠孝彌篤其以禹為太傅</hi>子康執節淳固<lb/>
<pb n="KR3k0004_WYG_052-12a"/>
<hi>應劭漢官儀云世祖䇿書曰前密令卓茂束身自修執節淳固誠能為人所不能為夫名冠天下當受天下重</hi>
<hi>賞今以茂為太傅已按東觀漢記曰茂為人恬蕩樂道雅實不為華貌行  在於清濁之間自束髪至白首與</hi>
<hi>人未嘗有争競補</hi>伯始明解朝章<hi>華嶠漢書胡伯始為太傅年八十四練達事體明解朝章</hi>
<hi>雖無謇直之風屢有補闕之益故京師語曰萬事不理問伯始天下中庸有胡公</hi>
　　　太保<hi>附少師少傅少保</hi>
太保古官<hi>應劭漢官儀曰太保古官保養也</hi>金印紫綬<hi>漢書百官表云平帝元始元年</hi>
<hi>初置</hi>天子處位不端太保之任也<hi>大戴禮云天子處位不端受業不敬言語不序</hi>
<hi>聲音不中律進退節度無禮升降揖遜無容周旋俯仰視瞻無儀安顧咳唾趨行不得凡此其屬太保之任也</hi>
<pb n="KR3k0004_WYG_052-12b"/>
保安天子<hi>尚書孔傳</hi>掌諫王惡<hi>周禮保氏職云掌諫王惡而養國子以道乃教之六藝鄭</hi>
<hi>注諫者以禮義正之也</hi>周成王時召公爲之　漢平帝初用王舜<lb/>
<hi>東觀元始元年拜王舜為太保䕶按元后傳成帝即位詔曰侍中太僕安陽侯舜徃時  太子家導朕忠誠專</hi>
<hi>壹有舊恩其益封舜五百户補又平帝紀云元壽二年哀帝崩秋七月遣車騎將軍王舜使持節迎中山王附</hi>
衛瓘明允篤誠<hi>晉起居注云太保衛瓘明允篤誠有匪躬之志其給千兵騎百人</hi>貳公<lb/>
𢎞化寅亮天地　天子宴瞻其學少師之任也<hi>大戴禮云天子</hi>
<hi>宴瞻其學左右之習反其師答逺方諸侯不知文雅之辭應羣臣左右不知已諾之正簡聞小誦不傳不習凡</hi>
<hi>此其屬少師之任也補</hi>天子居處不以禮少傅之任也<hi>又云天子居處出入</hi>
<pb n="KR3k0004_WYG_052-13a"/>
<hi>不以禮冠帶衣服不以制御器在側不以度縱上下雜采不以章忿怒説喜不以義賦與集讓不以節凡此其</hi>
<hi>屬少傅之任也</hi>天子宴私安如易少保之任也<hi>又云天子宴私安如易樂而湛</hi>
<hi>飲酒而醉食肉而餕飽而强飢而惏暑而喝寒而𠻳寢而莫宥坐而莫侍行而莫先莫後天子自為開門户取</hi>
<hi>玩好自執器皿亟顧環面御器之不舉不藏凡此其屬少保之任也  按注餕過其性也惏貪踐也補</hi>
　　　開府<lb/>
儀同三司<hi>東觀漢記云鄧騭延平元年拜為車騎將軍儀同三司有開府之號始自鄧騭也</hi>班<lb/>
同三事<hi>又云章帝建初三年馬防為車騎將軍班同三事竇憲以特進禮見依三公並未開封吕布以</hi>
<hi>奮武將軍如三事</hi>置舍人<hi>王隱晉書鄭袤以侯就第拜儀同三司置舍人官騎賜牀帳簟褥錢五十</hi>
<pb n="KR3k0004_WYG_052-13b"/>
<hi>萬</hi>給親信<hi>王隱晉書元康元年詔曰中書監張華厯代心腹朕所憑賴酬其勲績使儀同三司給親信</hi>
<hi>滿百人</hi>羊祜以車騎開封<hi>王隱晉書云太始八年詔使持節都督荆州諸軍衛尉將軍羊祜</hi>
<hi>厯位文武有佐命之勲其以祜為車騎開府如三司之儀</hi>張華虛沖挹損<hi>王隱晉書惠帝元年詔</hi>
<hi>曰中書監光禄大夫張華虛沖挹損難為髙尚其以華為光禄大夫儀同三司  按華本傳云華以誅瑋首謀</hi>
<hi>有功拜右光禄大夫開府儀同三司侍中中書監金章紫綬固辭開府補初賈謐與后共謀以華庶族儒雅有</hi>
<hi>籌畧進無逼上之嫌退為衆望所依欲倚以朝綱訪以政事疑而未決以問裴頠頠素重華深贊其事華遂盡</hi>
<hi>忠匡輔彌縫補闕雖當闇主虐后之朝而海内晏然華之功也附</hi>王戎清虚履道<hi>王隱晉書惠</hi>
<hi>帝元康元年詔曰尚書僕射光禄大夫王戎清虚履道謀猷沖逺敡厯外任宣力四方入掌機衡文才允敘將</hi>
<pb n="KR3k0004_WYG_052-14a"/>
<hi>澄清風俗顯一羣望宜崇其職乃可贊成王化其以光禄大夫開府儀同三司  按戎本傳云戎以晉室方亂</hi>
<hi>慕蘧伯玉之為人與時舒巻無謇諤之節自經典選未嘗進寒素退虛名但與時浮沈户調門選而已尋拜司</hi>
<hi>徒雖位總鼎司而委事寮宷間乗小馬從便門而出游見者不知其三公也故吏多至大官道路相遇輒避之</hi>
<hi>性好興利廣收八方園田水碓周徧天下積實聚錢不知紀極毎自執牙籌晝夜筭計恒若不足而又儉嗇不</hi>
<hi>自奉養天下人謂之膏肓之疾補</hi>
　　　特進<lb/>
漢官制品第一<hi>漢書百官公卿表特進官品第一</hi>晉執璧繼公<hi>傅咸集云特進</hi>
<hi>品第一初執皮帛坐傅臣下今啓特進宜執璧繼公</hi>功德優盛賜位特進<hi>漢雜事云諸侯</hi>
<pb n="KR3k0004_WYG_052-14b"/>
<hi>功德優盛朝廷所敬異者賜位特進在三公下</hi>皆以特進加崇諸侯<hi>晉公卿禮秩漢制皆</hi>
<hi>以特進加崇諸侯</hi>見禮如三公<hi>漢書諸侯王位以特進給事中朝朔朢見禮如三公</hi>舉吏<lb/>
如五府<hi>後漢永光三年以太尉竇融為特進舉吏如五府也</hi>賜安車<hi>漢書張禹傳云鴻嘉元年</hi>
<hi>禹以老病乞骸骨上加優再三乃聽許賜安車駟馬黃金百斤罷就第以列侯朝朔朢位特進見禮如丞相置</hi>
<hi>從事史五人益封四百户補按禹為人謹厚内殖貨財家以田為業及富貴多買田至四百頃皆涇渭溉灌極</hi>
<hi>膏腴上賈它財物稱是禹性習知音聲附内外奢淫身居大第後堂理絲竹筦絃</hi>給吏卒<hi>王隱晉書云羊</hi>
<hi>琇拜特進加散騎常侍給吏卒服馬楷按杜預拜鎮南將軍朝士畢賀皆連榻而坐琇與裴  後至曰杜元凱</hi>
<hi>乃復以連榻而坐客耶遂不坐而去琇性豪侈費用無復齊限而屑炭和作獸形以温酒洛下豪貴咸競效之</hi>
<pb n="KR3k0004_WYG_052-15a"/>
<hi>又喜遊讌以夜續晝中外五親無男女之别時人譏之放恣犯法毎為有司所貸其後司隷校尉劉毅劾之應</hi>
<hi>至重刑武帝以舊恩直免官而已補</hi>鄧禹罷三公位特進<hi>東觀記云建武中鄧禹罷三公</hi>
<hi>以列侯就第位特進續按禹拜右將軍其後左右將軍罷以特進奉朝請補  漢志曰前後左右將軍皆主征</hi>
<hi>伐事訖皆罷附</hi>毛嘉以列侯特進<hi>魏志后父毛嘉封博平鄉侯後又加位特進補按嘉本典</hi>
<hi>虞車工卒暴富貴明帝令朝臣㑹其家飲宴其容止舉動甚蚩騃語輒自謂侯身時人以為笑附</hi>曹洪<lb/>
以驃騎特進<hi>魏志曹洪為驃騎將軍進封野王侯益邑二千一百户位特進  按洪家富而性吝</hi>
<hi>嗇文帝少時假求不稱常恨之遂以舍客犯法下獄當死羣臣並救莫能得卞太后謂郭后曰令曹洪今日死</hi>
<hi>吾明日勅帝廢后矣於是泣涕屢請乃得免官削爵土補又魏畧曰洪既得原喜上書謝曰臣少不由道過在</hi>
<pb n="KR3k0004_WYG_052-15b"/>
<hi>人倫長竊非任遂蒙含貸性無檢度知足之分而有豺狼無厭之質老惛倍貪觸突國網罪迫三千不在赦宥</hi>
<hi>當就辜誅棄諸朝市猶蒙天恩骨肉更生臣仰視天日愧負神靈俯惟愆闕慙愧怖悸不能雉經以自裁割謹</hi>
<hi>塗顔闕門拜章陳情附</hi>
　<lb/>
　<lb/>
　<lb/>
　<lb/>
　北堂書鈔卷五十二<lb/>
</p>
<p>
</p>
  </div>
</body>
</text>
</TEI>
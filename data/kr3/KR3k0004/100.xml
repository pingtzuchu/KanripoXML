<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百</head> <lb/>
    <p>
<pb n="KR3k0004_WYG_100-1a"/>
欽定四庫全書<lb/>
　北堂書鈔卷一百<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　藝文部六<lb/>
　　論書十九　　　　論文二十<lb/>
　　歎賞二十一　　　諫諍二十二<lb/>
　　　論書十九<lb/>
<pb n="KR3k0004_WYG_100-1b"/>
五經爲府藏雜藝爲庖厨<hi>高彪集</hi>古人糟粕<hi>莊子見前讀書篇</hi>聖<lb/>
人糟粕<hi>何劭荀粲傳云粲嘗以六籍雖存乃聖人之糟粕</hi>老莊道德之淵藪<hi>拾遺</hi>
<hi>云夫老莊者道德之淵藪仁義之壇場</hi>古書學者之山淵<hi>抱朴子云古書雖多未必盡美</hi>
<hi>要當以爲學者之山淵使屬筆者得采伐漁獵其中</hi>韓任術以作柄墨率儉以篤<lb/>
俗<hi>杜預七規</hi>桓譚煩而無要<hi>傅子云桓譚書煩而無要辭雜而無指歸吾不知其博也</hi>賈<lb/>
逵精而不博<hi>范曄後漢書云馬融嘗欲訓左氏春秋及見賈逵鄭衆注乃曰賈君精而不博鄭君</hi>
<hi>博而不精既博既精吾何加焉</hi>
　　　論文二十<lb/>
<pb n="KR3k0004_WYG_100-2a"/>
言以足志文以足言不言誰知其志言之無文行而不逺<hi>左傳</hi>
<hi>云子西伐陳陳及鄭平仲尼曰志有之言以足志文以足言不言誰知其志言之無文行而不逺晉爲伯鄭入</hi>
<hi>陳非文辭不爲功慎辭哉補</hi>㑹衆彩以成錦繡集衆字以成辭義<hi>釋名</hi>
<hi>云文者㑹集衆彩以成錦繡㑹集衆字以成辭義如文繡然也補</hi>譬如工夫有綺縠音<lb/>
樂有鄭衛<hi>漢書云宣帝令王褒與子僑等並待詔數從游獵所幸宫館爲歌第其高下以差賜帛議</hi>
<hi>者多以爲淫靡不急上曰不有博奕者乎爲之猶賢乎已辭賦大者與古詩同義小者辨麗可喜譬如女工有</hi>
<hi>綺縠音樂有鄭衞今世俗猶皆以此娛說耳目辭賦比之尚有仁義風諭鳥獸草木多聞之觀賢於倡優博奕</hi>
<hi>逺矣補</hi>宏邈淫艶非碑誄之施豔直踊實非詩賦之用<hi>抱朴子</hi>
<pb n="KR3k0004_WYG_100-2b"/>
其㑹意也尚巧其遣言也貴妍<hi>陸機文賦云其爲物也多姿其爲體也屢遷其</hi>
<hi>㑹意也尚巧其遣言也貴妍暨音聲之迭代若五色之相宣雖逝止之無常固崎錡之難便茍達變而識次猶</hi>
<hi>開流以納泉如失機而後㑹恒操末以續巔謬𤣥黄之秩序故淟涊而不鮮補</hi>或辭害而理比<lb/>
<hi>又云或仰偪於先條或俯侵於後章或辭害而理比或言順而義妨離之則雙美合之則兩傷考殿最於錙銖</hi>
<hi>定去畱於毫芒茍銓衡之所裁固應繩其必當補案文選注云辭害謂音韻不便也然於理次比亦合於宜言</hi>
<hi>雖順美於義理復有妨也附</hi>或理樸而辭輕<hi>又云若夫豐約之裁俯仰之形因宜適變曲有</hi>
<hi>微情或言拙而喻巧或理樸而辭輕或襲故而彌新或㳂濁而更清或覽之而必察或研之而後精譬猶舞者</hi>
<hi>赴節以投袂歌者應絃而遣聲</hi>或清虛以婉約<hi>又云或清虛以婉約每除煩以去濫闕太羮之</hi>
<pb n="KR3k0004_WYG_100-3a"/>
<hi>遺味同朱絃之清汜雖一唱而三歎固既雅而不艷不補案文選注云文有專尚清約而質樸者則如太羮</hi>
<hi>和五味同朱絃之清音也大羮肉汁清廟之瑟朱絃而聲淡雅奏於清廟一人唱之三人從而歎之此雅而不</hi>
<hi>豔也附</hi>或奔放以諧合<hi>又云或奔放以諧合務嘈噆而妖冶徒悅目而偶俗固聲高而曲下</hi>
<hi>寤防露與桑間又雖悲而不雅和案文選注云嘈噆浮豔聲或有奔馳放縱其思以求  合務成嘈噆之聲以</hi>
<hi>爲美麗悅目偶俗而已此聲之雖高而曲下者乃覺防露之雅樂桑間濮上亡國之音雖悲而不雅也謂爲文</hi>
<hi>不可茍徒悅目偶俗而已須窮妙理者也諧和也妖冶美麗也寤覺也補</hi>定去畱於毫芒<hi>見上</hi>
<hi>作案文選注曰毫細毛也芒稻芒也皆至微少者也謂  文之時考練辭句之上下秤兩捨之取之在於細小</hi>
<hi>之間然後著之於文補</hi>混妍蚩而成體<hi>又云或寄辭于瘁音言徒靡而弗華混妍蚩而成體</hi>
<pb n="KR3k0004_WYG_100-3b"/>
<hi>絫良質而爲瑕華案文選注曰瘁音謂託詠於鄙物也言徒侈靡而不  麗混同美惡實累風雅之道如玉之</hi>
<hi>有瑕也良質謂風雅也瑕謂玉病也補</hi>縱橫有義反復成章<hi>摯虞文章流别論云圖䜟</hi>
<hi>之屬雖非正文之制然以取其縱橫有義反覆成章</hi>炳若縟繡悽若繁弦<hi>陸機文賦云或</hi>
<hi>藻思綺合清麗芊眠炳若縟繡悽若繁弦必所擬之不殊乃闇合乎曩篇雖杼軸於予懷怵他人之我先茍傷</hi>
<hi>亷而愆義亦雖愛而必捐補</hi>及其六情底滯志往神畱<hi>又云及其六情底滯志往</hi>
<hi>神畱兀若枯木豁若涸流覽營魂以探賾頓精爽而自求理翳翳而逾伏思軋軋其若抽  案文選注曰六情</hi>
<hi>謂好惡喜怒哀樂也志往神畱謂志思往而神畱也兀若枯木思不動也豁若涸流思之竭也謂豁然空虛涸</hi>
<hi>而無水補</hi>小文猶寸錦<hi>抱朴子云小文/雖巧猶之寸錦</hi>片言以居要<hi>陸機文賦云或</hi>
<pb n="KR3k0004_WYG_100-4a"/>
<hi>文繁理富而意不指適極無兩致盡不可益立片言以居要乃一篇之警䇿雖衆辭之有條必待兹而效勣亮</hi>
<hi>功多而絫寡故取足而不易補</hi>雖濬發巧或受嗤拙<hi>又云雖濬發於巧心或受嗤於拙目</hi>
<hi>彼瓊敷與玉藻若中原之有菽同槖籥之罔窮與天地乎並育</hi>若滄海之芥<hi>抱朴子云世謂王充</hi>
<hi>一代英偉漢興以來未有充比若所著文時有小疵猶鄧林之枯枝若滄海之流芥未易貶者</hi>若江漢<lb/>
之潢<hi>抱朴子云吾見二陸之文猶𤣥圃積玉方之他人若江漢之潢及其精處妙絶漢魏之人也</hi>優<lb/>
游按衍屈原之尚也窮侈極妙相如之長也<hi>魏文帝典論云或問</hi>
<hi>屈原相如之賦孰愈曰優游按衍屈原之尚也窮侈極妙相如之長也然原據託譬喻其意周旋綽有餘度長</hi>
<hi>卿子雲意未能及</hi>枚皋文章敏疾長卿制作淹遲<hi>西京雜記云枚皋文章敏</hi>
<pb n="KR3k0004_WYG_100-4b"/>
<hi>疾長卿制作淹遲皆盡一時之譽而長卿首尾温麗枚皋時有累句故知疾行無善迹矣</hi>相如封禪<lb/>
靡而不典揚雄劇新典而不實<hi>張瞻注揚雄劇秦美新論云昔相如封禪靡而</hi>
<hi>不典揚雄劇新典而不實</hi>公幹逸氣<hi>魏文帝與吳質書曰昔年疾疫親故多離其災徐陳應劉一時</hi>
<hi>俱逝觀古仐文人類不護細行鮮能以名節自立而偉長獨懷文抱質恬淡寡欲有箕山之志可謂彬彬君子</hi>
<hi>矣著中論二十餘篇辭義典雅足傳於後德璉常斐然有述作意其才學足以著書美志不遂良可痛惜孔璋</hi>
<hi>章表殊健微爲繁富公幹有逸氣但未遒耳元瑜書記翩翩致足樂也仲宣獨自善於辭賦惜其體弱不起其</hi>
<hi>文至於所善古人無以逺過也昔伯牙絶絃於鍾期仲尼覆醢於子路痛知音之難遇傷門人之莫逮也諸子</hi>
<hi>但爲未及古人自一時之儶也補</hi>仲宣體弱<hi>見/上</hi>孔璋不閑詞賦<hi>曹植與楊德祖</hi>
<pb n="KR3k0004_WYG_100-5a"/>
<hi>書曰孔璋之才不閑於詞賦而多自謂能與司馬長卿同風譬畫虎不成反爲狗也補</hi>伯喈長於<lb/>
爲碑<hi>李克起居戒云中世蔡伯喈長於爲碑</hi>
　　　歎賞二十一<lb/>
懸諸日月不刋之書<hi>揚雄答劉歆書曰天下上計孝廉及内郡衞率㑹者雄常把三寸弱</hi>
<hi>翰齎油素四尺以問其異語歸即以鈆摘次之於槧二十七歲於今矣而語言或交錯相反復方論思詳悉集</hi>
<hi>之燕其疑張伯松不好雄賦誦之文然亦有以奇之常爲雄道言其父及其先君喜典訓屬雄以此篇目頗示</hi>
<hi>其成者伯松曰是縣諸日月不刋之書也補</hi>經解不窮<hi>後漢書戴慿見前</hi>問事不休<lb/>
<hi>後漢書賈逵見前</hi>五經復興魯叔陵<hi>東觀魯平見前</hi>五經紛綸井大春<lb/>
<pb n="KR3k0004_WYG_100-5b"/>
<hi>三輔决錄云井丹字大春少通五經善談論故京師爲之語曰五經紛綸井大春</hi>説經鏗鏗楊<lb/>
子行<hi>范曄後漢書楊政見前</hi>關東說詩陳君期<hi>㑹稽典錄云陳褒字君期善説詩京</hi>
<hi>師爲之語曰關東説詩陳君期</hi>筆墨淵海<hi>論衡云劉歆字子駿漢朝智囊筆墨淵海</hi>言談林<lb/>
藪<hi>世説云裴僕射時人謂言談之林藪</hi>天下工爲文<hi>司馬相如長門賦序云孝武帝陳皇后時</hi>
<hi>得幸頗妬别在長門宫愁悶悲思聞蜀郡成都司馬相如天下工爲文奉黃金百兩爲相如文君取酒因于解</hi>
<hi>悲愁之辭而相如爲文以悟主上皇后復得幸曰案文選注翰曰欲因此辭解悲愁善曰鄭𤣥儀禮注  于爲</hi>
<hi>也補</hi>才巧若神<hi>曹植長樂觀畫讃云妙哉平安才巧若神辭賦之作華若望春</hi>筆下摛藻<lb/>
席上敷珍<hi>潘岳續漢書詩云筆下摛藻席上敷珍前疑既辨舊史維新</hi>含玉吐金爛<lb/>
<pb n="KR3k0004_WYG_100-6a"/>
然成章<hi>傳𤣥矯情賦序云我太宗文皇帝命臣作西征賦又命陳徐諸臣作箴皆含玉吐金爛然成章</hi>
發言可詠下筆成篇<hi>曹植與王仲宣誄云文若春華思若涌泉發言可詠下筆成篇何道</hi>
<hi>不洽何藝不閑棋局逞巧博奕惟賢補</hi>摛文潤世宣論篤俗<hi>左太沖七諷</hi>金聲<lb/>
玉振飛影摛光<hi>傳𤣥云</hi>文辭美贍<hi>歐陽建别傳云建文辭美贍搆理精微</hi>才<lb/>
藻艶逸<hi>魏志云阮籍才藻艶逸而倜儻放蕩行己寡欲以莊周爲模則補案魏氏春秋曰籍曠逺不羈</hi>
<hi>不拘禮俗性至孝居喪雖不率常檢而毁幾至滅性兖州刺史王昶請與相見終日不得與言昶歎賞之自以</hi>
<hi>不能測也附</hi>文若雕龍<hi>劉向别錄云公奭文/若雕龍故曰雕龍奭</hi>文艶春蘭<hi>傳咸哀邑</hi>
<hi>侯誄</hi>辭藻星布<hi>左太沖/七諷</hi>妙句如雲<hi>仲長統昌言云英才若雨妙句如雲</hi>逸藻<lb/>
<pb n="KR3k0004_WYG_100-6b"/>
波騰<hi>傳咸答曹志書云英氣泉涌逸藻波騰又潘尼侍中銘雅論𢎞博逸藻波騰</hi>彤管雨散<lb/>
<hi>成公綏集云寶翰電流彤管雨散</hi>摛藻揚輝如山如雲<hi>劉珍贊賈逵詩云摛藻揚輝如</hi>
<hi>山如雲世有令問以迄於君</hi>馳思泉涌敷藻雲浮<hi>潘尼贈潘岳詩云華茂九春實繁三</hi>
<hi>秋馳思泉涌敷藻雲浮</hi>𤣥思泉涌華翰雲生<hi>潘岳庾尚書誄</hi>沉思淵洞逸<lb/>
藻雲浮<hi>鄭豐贈陸士龍詩曰沉思淵洞逸藻雲浮</hi>高義厲青雲<hi>劉公幹贈徐幹詩猥蒙惠</hi>
<hi>咳唾貺以大雅聲高義厲青雲灼灼燦華星</hi>高諭逞𤣥妙<hi>朱德懋贈傅氏詩曰猗猗彼君子逍</hi>
<hi>遥集華堂高諭逞𤣥玅彈筆播文章</hi>灼以揚其藻斐以敷其艶<hi>王叔師云屈原宋玉</hi>
<hi>枚乗相如王褒揚雄班固傳毅灼以揚其藻斐以敷其艶</hi>摛藻如春華<hi>班固賓戯云器不賈于當</hi>
<pb n="KR3k0004_WYG_100-7a"/>
<hi>已用不效于一世雖馳辨如波濤摛藻如春華猶無益于殿最也補</hi>文藻譬春華<hi>石崇贈歐陽建</hi>
<hi>詩云文藻譬春華談話如芳蘭</hi>振筆若天文<hi>傅𤣥客難云振筆若天文運思若迴雲</hi>文雅<lb/>
縱橫飛<hi>劉楨贈五官中郎將詩云凉風吹砂礫氛霜何皚皚明月照緹幕華燈散炎暉賦詩連篇章極</hi>
<hi>夜不知歸君侯多壯思文雅縱横飛小臣信頑魯僶俛安能追補</hi>散禮風雲起<hi>劉楨詩</hi>陳<lb/>
文如瀉水<hi>世説云王長史問孫興公曰郭子𤣥定何如孫曰詞致清雅奕奕有餘吐章陳文如懸河</hi>
<hi>瀉水注而不竭</hi>馳辨如波濤<hi>班固賓戲云見前</hi>應賓之淵懿温雅連㫖<lb/>
之壯厲忼愾<hi>摯虞文章流别論</hi>七依之卓礫一致七辨之纒綿<lb/>
精巧<hi>傳𤣥七謨序云若七依之卓礫一致七辨之纒綿精巧七啓之奔逸壯麗七釋之精密閑理亦近代</hi>
<pb n="KR3k0004_WYG_100-7b"/>
<hi>之所希也</hi>桓譚絶才<hi>東觀漢記云桓譚能文有絶才而喜非毁俗儒由是多見排扺哀平間位不過</hi>
<hi>郎</hi>阮籍神筆<hi>東觀漢記云魏封晉文王爲晉公加九錫文王讓不受公卿將勸進使阮籍爲其辭</hi>
<hi>籍沈醉忘作臨詣府使取之見籍方據案醉眠使者以告籍便書案使寫之無所改竄辭甚清壯時人以爲神</hi>
<hi>筆補</hi>張載稱爲妙賦<hi>張載别傳云載素有清才傅𤣥見之歎息稱爲妙賦</hi>杜篤誄辭<lb/>
最高<hi>後漢書云杜篤少博學不修小節不爲鄉人所禮居美陽與美陽令遊數從請託不諧頗相恨令怒</hi>
<hi>收篤送京師㑹大司馬吳漢薨光武詔諸儒誄之篤於獄中爲誄最高帝美之賜帛免刑</hi>班固之頌<lb/>
比金玉<hi>論衡云永平中神雀集孝明詔上爵頌百官頌上皆比瓦石唯班固賈逵傳毅揚終侯諷五頌</hi>
<hi>比於金玉</hi>陸機之文猶積玉<hi>抱朴子云宏案晉書陸機天才秀逸詞藻  麗張華嘗謂之曰</hi>
<pb n="KR3k0004_WYG_100-8a"/>
<hi>人之爲文常恨才少而子更患其多弟雲嘗與書曰君苗見兄文輒欲燒其筆硯後葛洪著書稱機文猶𤣥圃</hi>
<hi>之積玉無非夜光焉五湖之吐流泉源如一焉其𢎞麗妍贍英銳飄逸亦一代之絶乎補</hi>文彩巨麗<lb/>
慰喻綢繆<hi>吳質答東阿王書云質白信到奉所惠貺發函伸紙是何文采之巨麗而慰喻之綢繆乎</hi>
<hi>案文選注云東阿王即陳思王曹植也附</hi>書記翩翩<hi>魏文帝與吳質書曰厯覽諸子之文對之抆涙</hi>
<hi>既痛逝者行自念也孔璋章耒殊健微爲䌓富公幹有逸氣但未遒耳其五言詩之善者妙絶時人元瑜書記</hi>
<hi>翩翩致足樂也補</hi>仲宣獨步于漢南孔璋鷹揚于河朔偉長擅<lb/>
名于青土公幹振藻于海隅<hi>陳思王與楊德祖書云僕少小好爲文章迄至于今</hi>
<hi>二十有五年矣然今世作者可略而言也昔仲宣獨步於漢南孔璋鷹揚於河朔偉長擅名於青土公榦振藻</hi>
<pb n="KR3k0004_WYG_100-8b"/>
<hi>於海隅德璉發跡於北魏足下高視於上京當此之時人人自謂握靈蛇之珠家家自謂抱荆山之玉吾王於</hi>
<hi>是設天網以該之頓八紘以掩之今悉集兹國矣</hi>終賈杜口揚班韜翰<hi>潘尼贈潘岳詩</hi>
讀陳琳之書翕然愈病<hi>文士傳云陳琳少有辨才太祖命掌書記所作諸書及檄草章</hi>
<hi>成呈太祖太祖先苦頭風是日疾發臥讀琳所作翕然而起曰此愈我病數加厚賜太祖嘗使阮瑀作書與韓</hi>
<hi>遂時太祖適近出瑀隨從因於馬上具草書成呈之太祖擥筆欲有所定而竟不能増損補</hi>讀二陸<lb/>
之文恐其卷盡<hi>抱朴子</hi>歎長虞之文近乎詩人<hi>晉書傳咸傳云咸少</hi>
<hi>屬文論雖綺麗不足而言成規鑒潁川庾純嘗歎曰長虞之文近乎詩人之作矣</hi>吾獨不與此<lb/>
人同時<hi>漢書司馬相如傳云武帝嘗讀子虛賦而歎善之曰吾獨不得與此人同時哉</hi>得見此<lb/>
<pb n="KR3k0004_WYG_100-9a"/>
人死不恨矣<hi>史記曰韓非者韓之諸公子也喜刑名法術之學而其歸本于黃老非爲人口吃不</hi>
<hi>能道説而善著書人或傳其書至秦秦王見孤憤五蠧之書曰嗟乎寡人得見此人與之遊死不恨矣</hi>其<lb/>
人安在吾欲擢之<hi>嵇康集云康著遊山九吟魏明帝異其文詞問左右曰斯人安在吾欲擢</hi>
<hi>之遂起家爲潯陽長</hi>妙絶時人<hi>魏文帝與吳/質書見前</hi>文冠當世<hi>三輔學有俊才與茂</hi>
<hi>陵馬季長同郡曹師梁葛元甫南陽張平子南郡胡伯始安定胡節信等文冠當世</hi>凌前邈後<hi>傅𤣥</hi>
<hi>七謨云陳思王七啓劉氏七華乃凌前而邈後揚清風於儒林</hi>難與並驅<hi>抱朴子云友人勝永叔問</hi>
<hi>吾稽君道何如人也余答曰一代之偉器難與並驅也</hi>
　　　諫諍二十二<hi>註全缺亦多錯簡不可讀今悉校補</hi>
<pb n="KR3k0004_WYG_100-9b"/>
允若兹嘉言罔攸伏　稽于衆舍己從人　汝無面從<lb/>
退有後言　官師相規工執藝事以諫　好問則裕自<lb/>
用則小　有言逆于汝心必求諸道有言遜于汝志必<lb/>
求諸非道　繩愆糾謬格其非心　懋乃后德交修不<lb/>
逮　詢兹黄髪則罔所愆<hi>已上並尚書</hi>先人有言詢于芻<lb/>
蕘<hi>毛詩</hi>事君逺而諫則謟近而不諫則尸利爲人臣下<lb/>
者有諫而無訕有亡而無疾<hi>並禮記</hi>師氏掌以媺詔王<hi>周禮</hi>
<hi>鄭𤣥注曰告王以善道也文王世子曰師也者教之以事而諭諸德者也補</hi>保氏掌諫王惡<lb/>
<pb n="KR3k0004_WYG_100-10a"/>
<hi>周禮鄭𤣥注曰諫者以禮義正之文王世子曰保也者慎其身以輔翼之而歸諸道者也補</hi>諫觀魚<lb/>
<hi>左傳曰公將如棠觀魚者臧僖伯諫曰凡物不足以講大事其材不足以備器用則君不舉焉故春蒐夏苗秋</hi>
<hi>獮冬狩皆於農隙以講武事也若夫山林川澤之實器用之資皂𨽻之事官司之守非君所及也公曰吾將畧</hi>
<hi>地焉遂往陳魚而觀之僖伯乃稱疾不從補</hi>諫納鼎<hi>左傳曰宋華父督以郜大鼎賂公納於太廟非</hi>
<hi>禮也臧哀伯諫曰君人者將昭德塞違以臨照百官猶懼或失之故昭令德以示子孫百官於是乎戒懼而不</hi>
<hi>敢易紀律今滅德立違而寘其賂器於太廟以明示百官百官象之其又何誅焉國家之敗由官邪也官之失</hi>
<hi>德寵賂彰也郜鼎在廟彰孰甚焉補</hi>宣子驟諫<hi>左傳云晉靈公不君趙宣子驟諫公患之使鉏麑賊</hi>
<hi>之晨往寢門闢矣盛服將朝尚早坐而假寐麑退歎而言曰不忘恭敬民之主也賊民之主不忠棄君之命不</hi>
<pb n="KR3k0004_WYG_100-10b"/>
<hi>信有一於此不如死也觸槐而死補</hi>鬻拳兵諫<hi>左傳云初鬻拳强諫楚子楚子弗從臨之以兵懼而</hi>
<hi>從之鬻拳曰吾懼君以兵罪莫大焉遂自刖也楚人以爲大閽謂之太伯使其後掌之補</hi>曹羈諫曹<lb/>
君　泄冶諫陳公<hi>説苑云昔陳靈公不聽泄冶之諫而殺之曹羈三諫曹君不聽而去春秋</hi>
<hi>序義雖俱賢而曹羈合禮補</hi>史魚死以屍諫<hi>賈太傅新書曰衞靈公之時蘧伯玉賢而不用</hi>
<hi>彌子瑕不肖而任事史鰌數言而不聽病且死謂其子曰我即死治喪於北堂吾生不能進蘧伯玉而退彌子</hi>
<hi>瑕不能正君也生不能正君者死不當成禮靈公往弔問其故其子以父言聞靈公戚然易容而寤立召蘧伯</hi>
<hi>玉而進之召彌子瑕而退之徙喪於堂成禮而後去衞國以治史鰌之力也夫生進賢而退不肖死且未止又</hi>
<hi>以屍諫可謂忠不衰矣補案家語孔子曰古之諫者死則已矣未有如史魚死而屍諫忠感其君者也可不謂</hi>
<pb n="KR3k0004_WYG_100-11a"/>
<hi>直乎附</hi>宫奇不能强諫<hi>左傳云晉献公在位荀息請以屈産之乘與垂棘之璧假道於虞以</hi>
<hi>伐虢公曰是吾寶也對曰若得道于虞猶外府也公曰宫之奇存焉對曰宫之奇爲人也懦而不能强諫且少</hi>
<hi>長於君君暱之雖諫將不聽補</hi>子期乃止<hi>國語云司馬子期欲以其妾爲内子訪之左史倚相曰吾</hi>
<hi>有妾而愿欲笄之其可乎對曰昔先大夫子囊違王之命謚子夕嗜芰子木有羊饋而無芰薦君子曰違而道</hi>
<hi>榖陽豎愛子反之勞也而獻飲焉以弊於鄢芋尹申亥從靈王之欲以隕乾谿君子曰從而逆君子之行欲其</hi>
<hi>道也故進退周旋唯道之從夫子木能違若敖之欲以之道而去芰薦吾子經楚國而欲薦芰以干之其可乎</hi>
<hi>子期乃止補</hi>驟見左史<hi>國語云左史倚相廷見申公子亹子亹不出左史謗之舉伯以告子亹怒</hi>
<hi>而出曰女無亦謂我老耄而舍我而又謗我左史曰唯子老耄故欲見以交儆子若子方壯能經營百事倚相</hi>
<pb n="KR3k0004_WYG_100-11b"/>
<hi>將奔走承序於是不給而何暇得見昔衞武公年數九十有五矣猶箴儆於國曰自卿以下至於師長士茍在</hi>
<hi>朝者無謂我老耄而舍我必恭恪於朝朝夕以交戒我聞一二之言必誦志而納之以訓道我在輿有旅賁之</hi>
<hi>規位宁有官師之典倚凡有誦訓之諫居寑有暬御之箴臨事有瞽史之道宴居有師工之誦史不失書矇不</hi>
<hi>失誦以訓御之於是乎作懿戒以自儆也及其沒也謂之叡聖武公子實不叡聖於倚相何害子亹懼曰老之</hi>
<hi>過也乃驟見左史補</hi>以規爲瑱<hi>國語曰靈王虐白公子張驟諫王患之謂史老曰吾欲己子張之諫</hi>
<hi>若何對曰用之實難己之易矣若諫君則曰余左執鬼中右執殤宫凡百箴諫吾盡聞之矣寧聞它言白公又</hi>
<hi>諫王如史老之言對曰臣懼民之不信君也故不敢不言不然何急其以言取辠也王病之曰子復語不榖雖</hi>
<hi>不能用吾憖寘之於耳對曰賴君之用也故言不然巴浦之犀犛兕象其可盡乎其又以規爲瑱也遂趨而退</hi>
<pb n="KR3k0004_WYG_100-12a"/>
<hi>補</hi>防民之口<hi>國語曰厲王虐國人謗王召公告王曰民不堪命矣王怒得衞巫使監謗者以告則</hi>
<hi>殺之國人莫敢言道路以目王喜告召公曰吾能弭謗矣乃不敢言召公曰是鄣之也防民之口甚於防川川</hi>
<hi>壅而潰傷人必多民亦如之是故爲川決之使導爲民者宣之使言故天子聽政使公卿至於列士獻詩瞽獻</hi>
<hi>典史獻書師箴<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>賦矇誦百工諫庶人傳語近臣盡規親戚補察瞽史教誨耆艾脩之而後王斟酌焉是以事</hi>
<hi>行而不悖補</hi>當車<hi>洪範五行傳曰昌邑王賀爲帝天隂七日晝夜不見日月賀欲出行光禄大夫夏侯</hi>
<hi>勝當車諫曰天久隂不雨臣下有謀上者陛下欲何之續補</hi>扣馬<hi>崔鴻前秦錄曰符堅如鄴狩于西山</hi>
<hi>伶人王洛扣馬而諫乃止續補</hi>汙輪<hi>漢書曰薛德廣爲御史大夫直言諫爭上出便門欲御楼船廣德當</hi>
<hi>乘輿免冠頓首曰宜從轎陛下不聽臣臣自刎以血汙車輪續補</hi>折檻<hi>漢書曰成帝時朱雲上疏求見</hi>
<pb n="KR3k0004_WYG_100-12b"/>
<hi>公卿在前雲曰願賜上方斬馬劍斷侫臣一人頭以厲其餘因指言張禹上大怒曰庭辱師傳死罪不赦御史</hi>
<hi>將雲下雲攀殿檻檻折呼曰臣得下從龍逢比干遊於地下足矣左將軍辛慶忌扣頭流血諫曰此臣素狂直</hi>
<hi>使其言非固當容之上意解及當修檻上曰勿易之因而葺之以旌直臣續補</hi>斷鞅<hi>汝南先賢傳曰建武</hi>
<hi>八年車駕西征隗囂郭憲諫曰天下初定車駕未可以動憲乃當車拔佩刀以斷車鞅帝不從遂上隴其後潁</hi>
<hi>川兵起迴駕而還帝歎曰恨不用光禄之言續補</hi>擊馬<hi>説苑云景公正寢被髮乘六馬御婦人以出正</hi>
<hi>閨刖跪擊其馬而反之曰爾非吾君也公慙而不朝晏子睹裔敖而問曰君何故不朝對曰昔者君正寢被髪</hi>
<hi>乘六馬御婦人出正閨刖跪擊其馬而反之曰爾非吾君也公慙而反不果出續補</hi>軔輿<hi>後漢書曰申屠</hi>
<hi>剛諫帝出遊不從以頭軔乘輿乃止續補</hi>引裾<hi>魏志辛毗字佐治文帝欲徙翼州士人十萬戸實河南毗</hi>
<pb n="KR3k0004_WYG_100-13a"/>
<hi>諫帝怒不答起入毗隨而引其裾帝怒良久乃出曰佐治卿持我何太急邪毗曰今徙既失人心又無以食也</hi>
<hi>帝遂徙其半續補</hi>三責<hi>晏子春秋曰晏子嘗一日三諫景公及卒公泣曰昔晏子一日三責我今孰責</hi>
<hi>寡人乎續補</hi>五失<hi>晉書曰齊王冏輔政驕矜多過鄭方諫曰大王有五失冏曰孤不能以致五闕若無</hi>
<hi>子則終不聞孤之過也續補</hi>屏几改容<hi>崔鴻前凉録曰張駿讌羣寮議欲嚴刑峻制衆咸以爲宜</hi>
<hi>叅軍黃斌進曰臣未見其可尊親犯令即令不行矣駿性嚴猛乃屏几改容曰微黄生吾不聞過矣可謂忠之</hi>
<hi>至也續補</hi>免冠頓首<hi>范曄後漢書曰銚期重於信義在朝廷憂國愛主其有不得於心必犯顏諫爭</hi>
<hi>帝嘗出期免冠頓首車前曰古今之戒變不意而成不願陛下微行數出帝爲之迴輿而還續補</hi>逆耳<lb/>
<hi>史記張良曰忠言逆耳利於行良藥苦口利於病願聽樊噲言沛公乃還灞上續補</hi>拂心<hi>漢書哀帝時杜</hi>
<pb n="KR3k0004_WYG_100-13b"/>
<hi>欽諫曰臣竊有所憂言之拂心逆耳不言則日漸長爲禍不細臣聞玩色不厭必生好憎之心好憎之心生則</hi>
<hi>愛寵偏于一人續補</hi>犯顔<hi>范曄後漢書/銚期見上</hi>逆意<hi>魏志曰明帝時百姓凋匱而役務方殷衞</hi>
<hi>顓上疏曰順顔者愛所由生逆意者惡所從至故人皆順顔而避逆意續補案桓範世要論曰揣人之耳逆人</hi>
<hi>之意不爲諌爭附</hi>盡言<hi>説苑曰有能盡言於君用則/畱不用則去謂之諌也續補</hi>開説<hi>魏志曰明</hi>
<hi>帝時百姓凋匱而役務方殷衞顓上疏曰非破家爲國殺身成君者誰犯顔色觸忌諱建一言開一説哉續補</hi>
五諫<hi>家語孔子曰忠臣之諫君有五義焉一曰譎諫二曰戇諫三曰降諫四曰直諫五曰諷諫唯度主而</hi>
<hi>行之吾從其諷諫乎又白虎通曰諫者間也更也是非相間革更其行也人懐五常故知諫有五其一曰諷諫</hi>
<hi>二曰順諫三曰闚諫四曰指諫五曰䧟諫諷諫者智也知患禍之萌睹其未然而諷告焉順諫者仁也出辭遜</hi>
<pb n="KR3k0004_WYG_100-14a"/>
<hi>順不逆君心闚諫者禮也視君顔色不悦且却悦而復前以禮進退指諫者信也指者質也質相其事䧟諫者</hi>
<hi>義也言國之害忘生爲君不避喪身績補</hi>三諫<hi>説苑云見君之過失而不諫是輕君之危亡也夫輕君之</hi>
<hi>危亡者忠臣不忍爲也三諫而不用則去不去則身亡身亡者仁人所不爲也續補</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0004_WYG_100-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百二十四</head> <lb/>
    <p>
<pb n="KR3k0004_WYG_124-1a"/>
欽定四庫全書<lb/>
　北堂書鈔卷一百二十四<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　武功部十二<lb/>
　　㦸三十九　　　　　　矟四十<lb/>
　　鉤鑲四十一　　　　　斧鉞四十二<lb/>
　　殳四十三　　　　　　棒四十四<lb/>
<pb n="KR3k0004_WYG_124-1b"/>
　　彈四十五<lb/>
　　　㦸三十九<lb/>
神名大將<hi>太公兵法云㦸之神名大將</hi>兼五兵<hi>風土記云㦸長一丈三尺奮揚俯仰能兼</hi>
<hi>五兵</hi>廣寸半<hi>周禮冶氏職云㦸廣寸有半寸内三之胡四之援五之鄭注曰㦸今三鋒㦸也内長四寸</hi>
<hi>半胡長六寸援長七寸補</hi>除殘惡<hi>焦贛易林云明夷之未濟挑弓葦㦸除殘去惡敵人執服</hi>戒非<lb/>
常<hi>李尤㦸銘云鼔㦸之設以戒非常秉執操持邪暴是防</hi>左手為龍右手為虎<hi>風土</hi>
<hi>記云植則龍虎交牙神變無常注曰言用雙㦸之法交軹相向左手為龍右手為虎更出更入更上更下上下</hi>
<hi>無常隨變而改顛倒入懐轉如迴風補</hi>甘寧舞㦸<hi>吳書見/前刀篇</hi>太祖舞㦸<hi>孫盛異同</hi>
<pb n="KR3k0004_WYG_124-2a"/>
<hi>雜語云太祖嘗私入中常侍張讓室讓覺之太祖乃舞㦸於庭前踰垣而出材力過人莫之能害</hi>奮㦸<lb/>
將戰<hi>家語見前劍篇</hi>持㦸挑戰<hi>史記云項羽令壯士出挑戰漢有善騎射者樓煩楚挑戰三合</hi>
<hi>樓煩輒射殺之羽大怒乃自披甲持㦸挑戰樓煩欲射之羽張目叱之樓煩目不敢視手不敢發遂走還入壁</hi>
<hi>不敢復出</hi>執㦸殿旁<hi>東方朔傳云武帝坐未央前殿天雨新止朔執㦸立在殿陛遥指獨語上見呼</hi>
<hi>問之朔對曰殿後柏樹上有鵲立枯枝上東向鳴上遣侍中視之如朔言上問何以知之朔曰風從東來鵲尾</hi>
<hi>旁風則順背風則蹷必當順風而立故知東向鳴也新雨生枝滑故枝澁故立枯枝上上大笑賜帛十匹補</hi>
横㦸當馬<hi>戰國策云齊王建入朝于秦雍門司馬横㦸當馬前曰所為立王者為社禝王何以去社</hi>
<hi>禝而入秦王不聽遂入秦</hi>操㦸立門<hi>晏子云景公飲酒移于司馬穰苴之家穰苴介胄操㦸立于門</hi>
<pb n="KR3k0004_WYG_124-2b"/>
<hi>曰鋪薦席陳簠簋者有人臣不敢與焉</hi>持㦸勒門<hi>續漢書云楊仁詔補北宫衞士及帝崩時諸馬</hi>
<hi>貴盛各爭欲入宫仁被甲持㦸嚴勒門衞莫敢輕進</hi>吕布射㦸<hi>英雄記云劉備屯小沛袁術遣將紀</hi>
<hi>靈攻備吕布曰布不喜合鬬但喜解鬬耳令門候于營門中舉一隻㦸布言諸君觀布射㦸小支一發巾者諸</hi>
<hi>軍當解去不中可留决鬬布舉弓射㦸正中小支</hi>王胡持㦸<hi>王隠晉書云馬咸為成都王前鋒與</hi>
<hi>陸機同起兵討長沙王軍司馬王胡率衆討咸於市馬咸牢不動胡乃領數十騎下馬持㦸刺咸咸馬驚奔潰</hi>
<hi>遂敗</hi>雙㦸投虎<hi>吳志云孫權乖馬射虎庱亭馬為虎所傷權投以雙㦸虎遂却</hi>手㦸備虎<lb/>
<hi>異苑云彭城劉雅為京府佐被使還都路經竹里亭多虎劉自防衞以牛馬置戸前手持㦸布于地上以備虎</hi>
<hi>宵中士庶同睡虎乗間跳入獨取劉而去</hi>拔㦸斫几<hi>英雄記云吕布使陳登詣曹操求徐州牧不得</hi>
<pb n="KR3k0004_WYG_124-3a"/>
<hi>登還布怒拔㦸斫几曰卿父勸吾協同曹公絶婚公路今吾所求無一獲而卿父子並顯重但為卿所賣耳補</hi>
以㦸擿孕<hi>王隠晉書云賈妃酷妒以㦸擿諸孕子者兒皆墮地</hi>持㦸大呼<hi>魏志云太祖討</hi>
<hi>吕布濮陽布有别屯在濮陽西四五十里太祖夜襲比明破之未及還㑹布救兵至三面掉戰典韋手持十餘</hi>
<hi>㦸大呼起戰所抵無不應手倒者布衆退却</hi>負㦸長歎<hi>李陵答蘇武書云陵先將軍功畧葢天地</hi>
<hi>義勇冠三軍徒失貴臣之意剄身絶域之表此功臣義士所以負㦸而長歎者也</hi>擔㦸行歌<hi>新序</hi>
<hi>云趙簡子上羊腸之坂羣臣皆偏袒推車唐㑹獨擔㦸行歌不推車</hi>乗㦸學問<hi>魏畧云徐庶少好任</hi>
<hi>俠為人報仇而走為吏所得乃感激棄其刀㦸更綀布單衣折節學問</hi>子都拔㦸<hi>左傳云鄭伯將</hi>
<hi>伐許授兵于太宫公孫閼字子都與頴考叔爭車考叔挾輈以走子都拔㦸以逐之及大逵弗及子都怒</hi>靈<lb/>
<pb n="KR3k0004_WYG_124-3b"/>
輒倒㦸<hi>左傳云晉侯飲趙盾酒伏甲將攻之其右提彌明知之趨登曰臣侍君宴過三爵非禮也遂扶</hi>
<hi>以下公嗾夫獒焉明摶而殺之盾曰棄人用犬雖猛何為鬬且出提彌明死之初宣子田于首山舍于翳桑見</hi>
<hi>靈輒餓問其病曰不食三日矣食之舍其半問之曰宦三年矣未知母之存否今近焉請以遺之使盡之而為</hi>
<hi>之簞食與肉置諸槖以與之既而與公介倒㦸以禦公徒而免之問其故對曰翳桑之餓人也問其姓名不告</hi>
<hi>而退遂自亡也補</hi>持㦸百萬<hi>漢書田肯賀上曰齊形勝之國也帶河阻山懸隔千里持㦸百萬非</hi>
<hi>親子弟莫可使王齊也補</hi>長㦸百萬<hi>陳琳為袁紹檄豫州云幕府奉漢威靈折衝宇宙長㦸百萬胡</hi>
<hi>騎千羣奮中黄育獲之士騁良弓勁弩之勢并州越大行青州涉濟漯大軍泛黄河而捔其前荆州下宛葉而</hi>
<hi>掎其後補</hi>手㦸耀芒<hi>張協手㦸銘云錟錟雄㦸淬金錬剛名配越㦸用過干將嚴鋒勁柲摛鍔耀芒</hi>
<pb n="KR3k0004_WYG_124-4a"/>
干將雄㦸<hi>司馬相如子虛賦云曳明月之珠旗建干將之雄㦸左烏號之彫弓右夏服之勁箭</hi>金<lb/>
鈴大㦸<hi>陶侃表云伏惟武庫傾蕩宿衞有失輒簡選其差可者奉獻金鈴大㦸五十張</hi>虎㦸<hi>張衡</hi>
<hi>東京賦云郎將司階虎㦸交鎩龍輅充庭雲旗拂霓</hi>闒㦸<hi>蔡邕獨斷云前驅有九斿雲罕闒㦸皮軒</hi>作<lb/>
㦸棄市<hi>孫盛奏事云違令者私作鎧一領弩弓七石以上十張㦸十校以上皆棄市補</hi>失㦸免<lb/>
官<hi>傅咸集云太廟令徐充坐廟門失㦸免官</hi>
　　　矟四十<hi>矟與槊同</hi>
馬上所持<hi>釋名云矛長丈八尺曰矟馬上所持言其矟矟便殺也</hi>朱漆黒毦<hi>庾翼與燕</hi>
<hi>王書云今致朱漆黒毦丈八矟一柄</hi>左右盤<hi>靈鬼志云河間王顒既敗於闗中有給使陳安常乗一赤</hi>
<pb n="KR3k0004_WYG_124-4b"/>
<hi>馬俊快非常持二刀皆長七尺闗西為之歌曰壟上健兒字陳安頭細面狹腹中寛丈八大矟左右盤</hi>持<lb/>
數迴<hi>語林云桓宣武與殷劉談不如意喚左右取黄皮袴褶上馬持矟數迴或向劉或擬殷以示武勇補</hi>
龍符接戰<hi>沈約宋書云髙祖伐廣固孟龍符乗勝追奔後騎不能及賊數千騎圍繞之龍符奮矟接</hi>
<hi>戰輒殺數千人</hi>伯仁刺地<hi>語林云周伯仁被收路經太廟大呼宗廟之靈以矟刺地大罵王敦  案</hi>
<hi>晉書云周顗與戴若思俱被收路經太廟顗大言曰天地先帝之靈賊臣王敦傾覆社稷枉殺忠臣凌虐天下</hi>
<hi>神祗有靈當速殺敦無令縱毒以傾王室補</hi>
　　　鉤鑲四十一<lb/>
蚩尤辟兵<hi>東觀漢記詔令賜鄧遵蚩尤辟兵鉤一</hi>兩頭鉤引<hi>釋名曰鉤鑲兩頭曰鉤中</hi>
<pb n="KR3k0004_WYG_124-5a"/>
<hi>央曰鑲或推鑲或鉤引用之之宜也</hi>蜀鉤<hi>魏文帝與王朗書曰丕白不愛江漢之珠而愛巴蜀之鉤此言</hi>
<hi>難得之貴寶不易得之賤物補</hi>若吳鉤<hi>吳都賦曰家有鶴膝戸有犀渠軍客蓄用器械兼儲吳鉤越棘</hi>
<hi>純鉤湛盧戎車盈于石城戈船掩于江湖補</hi>殺子成鉤<hi>吳越春秋云闔閭作金鉤曰能善為鉤者</hi>
<hi>賞之百金有人貪賞重殺其兩子以血釁金遂成二鉤獻之而詣宫門求賞王曰為鉤者多而子獨求賞何以</hi>
<hi>異于衆人之鉤乎作者曰吾作鉤貪王之賞殺吾二子以成兩鉤是以與衆異于時鉤甚衆形體相類不能辨</hi>
<hi>其人向鉤而哭呼其兩子名曰吳鴻扈稽我在此王不知汝之神也聲未絶于口而兩鉤俱飛著于父之胷吳</hi>
<hi>王大驚乃賞之百金</hi>發手得鉤<hi>列仙傳曰鉤弋夫人姓趙病卧左手拳望氣者云東北有貴人氣推</hi>
<hi>而得夫人武帝發手得玉鉤手亦舒遂幸而生昭帝續補</hi>玉鉤<hi>東觀記云桓帝時光禄勲府吏舍夜壁下</hi>
<pb n="KR3k0004_WYG_124-5b"/>
<hi>忽有氣掘之得玉玦各有鉤皆有雕鏤續補</hi>金鉤<hi>梁書曰吉士瞻初為荆府㕘軍浚池得一金革帶鉤</hi>
<hi>隠起鏤甚精巧篆文曰錫爾金鉤且公且侯士瞻娶夏侯洋之女女竊以與洋洋喜佩之及是革命洋果封侯</hi>
<hi>而士瞻不錫茅土續補</hi>狼銜銅鉤<hi>瑞應圖曰湯都亳有神人牽白狼口衘銅鉤入湯庭續補</hi>池<lb/>
出神鉤<hi>陳留風俗傳云浚儀周時梁伯所居國都多池沼時池中出神帶鉤到今其民象而作之號曰</hi>
<hi>大梁氏鉤續補</hi>
　　　斧鉞四十二<lb/>
建齊斧<hi>馬融東巡頌云飛絳旗之彪虎載日月而招揺建匏𤓰之齊斧揮工倕之靈鞀</hi>樹齊斧<lb/>
<hi>成公綏云𤣥冬暮歳三時既終南軫晨曜東壁夕中嚴霜肅然寒氣始隆于是建吳戈樹齊斧鳴金鼓陳虎旅</hi>
<pb n="KR3k0004_WYG_124-6a"/>
<hi>將校獵以展威順天時而講武</hi>仗黄鉞以麾<hi>尚書牧誓篇云王左仗黄鉞右秉白旄以麾孔安國</hi>
<hi>傳云鉞以黄金飾斧左手仗鉞示無事於誅右手把旄示有事於教</hi>仗黄鉞行罰<hi>楚詞云后辛之</hi>
<hi>葅醢兮殷宗用之不長王逸注云言紂為無道殺比干醢梅伯武王仗黄鉞行天罰殷宗遂絶不得長久也補</hi>
鈇鉞<hi>禮記曰軍旅鈇鉞先王所以飾怒也續補</hi>節鉞<hi>吳志曰陸遜假節鉞為大都督逆曹休斬獲萬</hi>
<hi>餘續補</hi>賜鉞專征<hi>史記紂囚西伯于羑里西伯之臣閎夭之徒求美女奇物善馬以獻紂紂乃赦</hi>
<hi>西伯西伯出而獻洛西之地以請除炮烙之刑紂乃許之賜弓矢斧鉞得專征伐續補</hi>奮鉞耀威<lb/>
<hi>曹植王仲宣誄曰我公奮鉞耀威南楚荆人式違陳戎講武續</hi>
　　　殳四十三<lb/>
<pb n="KR3k0004_WYG_124-6b"/>
丈二無刃有所撞挃<hi>釋名曰殳殊也長丈二尺而無刃有所撞挃於車上使殊離也</hi>旅<lb/>
賁先驅<hi>説文云殳以杸殊人也禮殳以積竹八觚長丈二尺建於兵車旅賁以先驅</hi>為王前<lb/>
驅<hi>詩云伯也執殳為王前驅</hi>干鹵殳鋌<hi>吳都賦云干鹵殳鋌腸夷勃盧注曰殳鋌皆矛也</hi>烏<lb/>
存執殳<hi>左傳莒子庚與將出奔聞烏存執殳而立于道左懼將止死苑羊牧之曰君過之烏存以力聞</hi>
<hi>可矣何必以弑君成名遂來奔續補</hi>廷尉舉殳<hi>韓子曰楚國法太子不得乗車至第門時天雨王急</hi>
<hi>召太子庭中有水太子遂驅車至第門廷尉舉殳擊馬遂敗其駕續補</hi>
　　　棒四十四<lb/>
繕造五色<hi>曹瞞别傳云太祖初入尉廨繕治四門造五色棒懸門左右各十餘枚有犯禁者不避豪</hi>
<pb n="KR3k0004_WYG_124-7a"/>
<hi>强皆棒殺之</hi>重十二斤<hi>六韜云方首鐵棒維朌重十二斤柄長五尺千二百枚一名天棒</hi>有<lb/>
善禁者乃用白棒<hi>抱朴子曰吳遣賀將軍討山賊賊中有善禁者每交戰官軍刀皆不入將</hi>
<hi>軍乃多用白木棒擊之禁不能行</hi>有忤意者輒加白棒<hi>沈約宋書云後廢帝常著小袴</hi>
<hi>褶未嘗服衣冠或有忤意輒加以虐刑有白棒數十枚各有名號鍼椎鑿鋸之徒不離左右常以銕椎椎人補</hi>
<hi>案後廢帝諱昱明帝長子也附</hi>棒殺外兵<hi>魏志鍾㑹傳云胡烈紿語親兵及疏與其子曰丘建密説</hi>
<hi>消息㑹已作大坑白棒數干欲悉呼外兵入將以次棒殺坑中諸牙門親兵亦咸説此語一夜傳相告皆徧衆</hi>
<hi>遂爭赴殺㑹補案棒魏志作棓附</hi>
　　　彈四十五<lb/>
<pb n="KR3k0004_WYG_124-7b"/>
以彈為矢合竹為樸<hi>李尤彈銘云昔之造彈起意弦木以彈為矢合竹為樸漆篩膠治非</hi>
<hi>用觔簇</hi>斷竹屬木飛土逐肉<hi>吳越春秋云陳音對越王曰臣聞弩生于弓弓生于彈彈</hi>
<hi>生于古之孝子古者人民質朴死則裹以白茅投之中野孝子不忍見父母為禽獸所食故作彈以守之絶鳥</hi>
<hi>獸之害故歌之曰斷竹屬木龍土逐肉遂令死者不犯鳥狐之喙補</hi>三輔皆好<hi>東觀漢記詔曰三輔</hi>
<hi>皆好彈一大老從旁舉身曰噫嘻哉</hi>童子挾丸榆下<hi>韓詩外傳云楚莊王將興師伐晉孫叔敖</hi>
<hi>諌曰臣之園中有榆其上有蟬方奮翼悲鳴欲飲清露不知螳蜋在後曲其頸欲食蟬螳蜋方欲食蟬不知黄</hi>
<hi>雀在後舉頭欲食螳蜋黄雀方欲食螳螂不知童子挾彈丸在榆下仰而欲彈之童子方欲彈黄雀不知前有</hi>
<hi>深坑後有掘株也此皆貪前之利不顧後害者也</hi>周邵彈鳥林下<hi>潯陽記云周邵字子南好</hi>
<pb n="KR3k0004_WYG_124-8a"/>
<hi>隠遁庾亮詣之避不相見庾密候之邵方彈鳥于林下因前與言</hi>持彈到後園樓上<hi>魏書</hi>
<hi>云曹爽兄弟歸家敕洛陽縣發民八百人使尉部圍爽第四角角作髙樓令人在上望視爽兄弟舉動爽計窮</hi>
<hi>愁悶持彈到後園中樓上人便唱言故大將軍東南行爽還聽事</hi>持彈往洗馬墓下<hi>世語</hi>
<hi>云前輩人忌日不飲酒作樂王世將以忌日送客至新亭主人欲作音樂王便起去持彈往衞洗馬墓下彈鳥</hi>
明珠彈肉<hi>太𤣥經云上九明珠彈于飛肉其得不復注曰明珠重寶也飛肉輕欲也九為金故稱明</hi>
<hi>珠飛肉禽鳥也珠至重鳥至輕以重求輕故不復也補</hi>揮彈出長林<hi>桓𤣥南林彈詩云散帶躡</hi>
<hi>良駟揮彈出長林</hi>望羣以送<hi>夏侯孝彈賦云/望大羣以送丸</hi>累五而不墜<hi>莊子云仲</hi>
<hi>尼適楚出于林中見痀僂者承蜩猶掇之也仲尼曰子巧乎有道邪曰我有道也五六月累丸二而不墜則失</hi>
<pb n="KR3k0004_WYG_124-8b"/>
<hi>者錙銖累三而不墜則失者十一累五而不墜猶掇之也吾處身也若厥株拘吾執臂也若槁木之枝雖天地</hi>
<hi>之大萬物之多而唯蜩翼之知吾不反不側不以萬物易蜩之翼何為而不得孔子顧謂弟子曰用志不分乃</hi>
<hi>疑于神其痀僂丈人之謂乎補</hi>百發不得一<hi>潛夫論云丁夫世不傳犁鋤懐丸挾彈攜手遨遊或</hi>
<hi>取好上作丸賣之于彈外不可以禦寇内不足以禁鼠晉靈好之以増其惡未嘗聞志義之士喜操以遊者唯</hi>
<hi>無心之人羣豎小子接而持之妄彈鳥雀百發不得一而反中面目此最無用而有害也補</hi>齊王彈<lb/>
人<hi>魏書云齊王芳為帝常喜以彈彈人</hi>羣臣避彈<hi>李尤彈銘云晉靈驕悖羣臣是彈樂其如</hi>
<hi>躍趍如避丸上案左傳晉靈公不君厚歛以雕墻從臺  彈人而觀其避丸也補</hi>妓妾輒彈<hi>晉安</hi>
<hi>帝紀云琅琊内史孫無終貪横殘虐妓妾有忤意者輒彈其面</hi>因以名山<hi>盛𢎞之荆州記云始安郡</hi>
<pb n="KR3k0004_WYG_124-9a"/>
<hi>山坎中有彈丸因以名彈丸山</hi>必得朋友<hi>夢書云夢持彈/者必得朋友</hi>金丸<hi>西京雜記曰韓</hi>
<hi>嫣武帝佞倖人也作金丸以彈鳥人皆逐之長安為之語曰苦飢寒逐金丸續</hi>珠彈<hi>東方朔記曰朔對驃</hi>
<hi>騎難曰珠彈不如泥丸各有所用也續補</hi>彈鳥毛盡<hi>齊書曰桓榮祖善彈彈鳥毛盡而鳥不死續補</hi>
十發俱中<hi>隋書曰長孫晟善彈有鳶羣飛上曰公為我取之晟十發俱中應弦而落賜賚極多續補</hi>
　<lb/>
　<lb/>
　<lb/>
　<lb/>
<pb n="KR3k0004_WYG_124-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷一百二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷五十九</head> <lb/>
    <p>
<pb n="KR3k0004_WYG_059-1a"/>
欽定四庫全書<lb/>
　北堂書鈔卷五十九<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部十一<lb/>
　　尚書總　　　　　　錄尚書<lb/>
　　尚書令　　　　　　尚書僕射<lb/>
　　　尚書總<lb/>
<pb n="KR3k0004_WYG_059-1b"/>
尚書唐虞官也<hi>漢官儀云尚書唐虞官也龍作納言詩云惟仲山甫王之喉舌秦改稱尚書漢</hi>
<hi>亦尊此官典機密也補</hi>唐虞曰納言周官為内史<hi>漢官解詁云唐虞曰納言周官</hi>
<hi>為内史機事所總號令攸發補</hi>銅印墨綬執笏負符<hi>晉書官品云尚書僕射六人皆銅印</hi>
<hi>墨綬進賢兩梁冠絳幘朝服佩水蒼玉執笏負符加侍中者武官右貂金蟬</hi>管主喉舌<hi>尚書注曰</hi>
<hi>納言如今尚書管主喉舌也</hi>天子喉舌<hi>後漢陽嘉二年李固上書曰陛下之有尚書猶天之有北</hi>
<hi>斗也斗為天喉舌尚書亦為陛下喉舌斗斟酌元氣運平四時尚書出納王命賦政四海權尊埶重責之所歸</hi>
<hi>若不平心災眚必至補</hi>王之喉舌<hi>揚雄尚書箴曰皇皇聖哲允勅百工命作齋慄龍為納言是機</hi>
<hi>是密出入朕命王之喉舌獻善宣美而讒說是折我視云明我聽云聰載夙載夜惟允惟恭補</hi>喉舌之<lb/>
<pb n="KR3k0004_WYG_059-2a"/>
任<hi>傅子云尚書者出入王命喉舌之任也</hi>出納詔命<hi>漢書解詁云尚書出納詔命齊衆喉舌</hi>
獻善宣美<hi>揚雄尚書箴見前</hi>機事所總號令攸發<hi>漢書解詁云見前</hi>省<lb/>
案平處<hi>韋昭辯釋名曰尚上也言最在上總領之也辯云尚猶奉也百官言事當省案平處奉之故曰</hi>
<hi>尚書尚食尚方亦然補</hi>處議持平<hi>桓譚新論云昔堯試舜於大麓者領録天下事如今之尚書官</hi>
<hi>矣宜得大賢智乃可使處議持平</hi>主計官<hi>周禮天官司會之職鄭注云㑹大計也司會主天下之大</hi>
<hi>計計官之長若今之尚書</hi>掌計要<hi>禮記王制云司會以嵗之成質於天子鄭𤣥注云司會冡宰之屬掌</hi>
<hi>計要者也質猶平其計要也</hi>典機密<hi>應劭漢官/儀云見前</hi>典樞機<hi>華嶠漢書韋彪上疏曰欲</hi>
<hi>給民所務其原在尚書典樞機天下事一決之也</hi>綂庶事<hi>應劭云侍中王喉舌萬機無不理尚書綂</hi>
<pb n="KR3k0004_WYG_059-2b"/>
<hi>庶事官人垂法憲也</hi>萬事之本<hi>晉康帝起居注詔曰尚書萬事之本朕所責成也而廩秩儉薄甚非</hi>
<hi>治體今雖軍國多費不為元凱惜禄其依令僕給尚書各親信五十人廩賜</hi>民物所原<hi>華嶠漢書</hi>
<hi>韋彪上疏見前</hi>錄天下事<hi>桓譚新論/云見前</hi>補我袞闕<hi>摰虞尚書箴曰舜納大麓七政</hi>
<hi>以齊内成外平風雨不迷補我袞闕闡我皇猷皇猷允塞四海咸休雖聖雖明必賴良才無曰我智官不能任</hi>
<hi>發言如絲其出成綸千里之應樞機在身補</hi>分為四曹<hi>漢書成帝建始四年罷中書宦官置尚書</hi>
<hi>員五人丞案師古曰漢舊儀尚書四人分為四曹常侍尚書主  相御史事二千石尚書主刺史二千石事户</hi>
<hi>曹尚書主庶人上書事主客尚書主外國事成帝置五人有三公曹主斷獄事補</hi>謂之八座<hi>續漢</hi>
<hi>書云光武帝分増三公曹為二公其一曹主嵗盡諸州郡事常侍曹主選舉祠祀民曹主繕功作鹽池苑囿客</hi>
<pb n="KR3k0004_WYG_059-3a"/>
<hi>曹主䕶駕羌胡朝賀二千石曹主詞訟中都官主水火盜賊與三公為六曹并令僕二人謂之八座</hi>士之<lb/>
權貴<hi>漢官解詁云士之權貴不過尚書</hi>士之樞機<hi>皇甫謐集云尚書文士之樞機也</hi>宜<lb/>
得大賢<hi>桓譚新論云見前</hi>非賢莫居<hi>晉書蔡謨為尚書上疏讓曰八座之任非賢莫居前</hi>
<hi>後所用資名有常孔愉諸葛恢並以清節令才少著名望臣守小郡名輩不同階級殊懸今猥以輕鄙超倫踰</hi>
<hi>等上亂聖朝貫魚之序下違羣士准平之論豈唯微臣其亡之誡實昭聖政惟塵之累補案謨博學於禮儀宗</hi>
<hi>廟制度多所議定文筆論議有集行於世總應劭以來注班固漢書者為之集解謨初渡江見蟛蜞大喜曰蟹</hi>
<hi>有八足加以二螯令烹之既食吐下委頓方知非蟹後詣謝尚而說之尚曰卿讀爾雅不熟幾為勤學死謨性</hi>
<hi>方雅丞相王導作女伎施設牀席謨先在坐不悅而去導亦不止之性尤篤慎每事必為過防故時人云蔡公</hi>
<pb n="KR3k0004_WYG_059-3b"/>
<hi>過浮航脫帶腰舟附</hi>八元八愷<hi>左傳云昔高陽氏有才子八人蒼舒隤敳檮戭大臨尨降庭堅仲容</hi>
<hi>叔達齊聖廣淵明允篤誠天下之民謂之八愷高辛氏有才子八人伯奮仲堪叔獻季仲伯虎仲熊叔豹季貍</hi>
<hi>忠肅共懿宣慈惠和天下之民謂之八元補</hi>
　　　錄尚書<lb/>
大錄萬機<hi>沈約宋書云諸公錄尚書事古制也王肅解尚書納于大麓曰堯納舜於尊顯之官使天</hi>
<hi>下大錄萬機之政</hi>百官總已<hi>應劭漢官儀和帝策書曰故太尉鄧彪元公之族三讓彌高海内歸</hi>
<hi>仁為羣賢首其以彪為太尉錄尚書事百官總已以聽</hi>錄六條<hi>晉中興書云會稽文孝王以錄尚書</hi>
<hi>六條開府領司徒又領揚州錄尚書事公卿奏進位丞相揚州牧黃鉞羽葆  案沈約宋志何充表曰咸康中</hi>
<pb n="KR3k0004_WYG_059-4a"/>
<hi>分置三錄王導錄其一荀崧陸曄各錄六條事然則似有二十四條若止有十二條則荀陸各錄六條導又何所司</hi>
<hi>乎若導總錄荀陸分掌則不得復云導錄其一也其後每置二錄輒云各掌六條事又是止有十二條也十二條者</hi>
<hi>不知悉何條晉江右有四錄則四人參錄也補</hi>參七牒<hi>沈約宋書云晉惠帝初使尚書七牒大事經關</hi>
<hi>張華有異得不識</hi>宜參機衡<hi>晉起居注云元康元年詔曰司徒王渾秉法從正思量𢎞逺厯位外</hi>
<hi>内文武勲庸著在方䇿宜參弼機衡以亮天工其可錄尚書事也</hi>宜讚朝政<hi>晉起居注大興二年</hi>
<hi>八月詔司徒荀組讚朝政令錄尚書給班劍六十人</hi>大司馬平尚書事<hi>沈約宋書云霍光以</hi>
<hi>大司馬大將軍平尚書事</hi>丞相錄尚書事<hi>晉中興書云太初元年詔曰會稽王體道沖虛識理</hi>
<hi>明允登題親賢國之典也其以為丞相錄尚書入朝不趨讚拜不名劍履上殿</hi>初總萬機<hi>王隠晉書</hi>
<pb n="KR3k0004_WYG_059-4b"/>
<hi>云司馬景王為撫軍大將軍侍郎都督中外諸軍録尚書事上初總萬機正身平法朝政肅然</hi>恒總萬<lb/>
機<hi>晉中興書王遵為驃騎揚州領中書監錄尚書事時中丞熊逺尚書周顗等為有司所奏遵上疏請免錄</hi>
<hi>中宗令曰卿恒總萬機何解錄除節而已</hi>張安世職典樞機外内無間<hi>漢書張安</hi>
<hi>世拜大司馬車騎將軍領尚書事職典樞機以謹慎周密自著外内無間</hi>蔣公琰處羣僚右<lb/>
衆望漸服<hi>蜀志蔣琬字公琰錄尚書事時新喪元帥逺近危悚琬出類拔萃處羣寮之右既無戚容</hi>
<hi>又無喜色神守舉止有如平日由是衆望漸服</hi>趙峻不貳　李固不囘<hi>應劭漢官儀沖</hi>
<hi>帝䇿書云太尉趙峻三世掌典機衡有匪石不二之心大司農李固公族之苗忠貞不囘今以峻為太傅固為</hi>
<hi>太尉參錄尚書事</hi>桓烏太傅入授<hi>華嶠漢書云桓烏明經篤行有名稱以尚書授安帝拜太</hi>
<pb n="KR3k0004_WYG_059-5a"/>
<hi>傅錄尚書復入授順帝于禁中因宴見奏宜引三公尚書入省事天子從之</hi>李固太尉參錄<lb/>
<hi>應劭漢官儀見前</hi>司馬元顯為西錄<hi>晉書云司馬道子日飲醇酒而委事於司馬元顯元</hi>
<hi>顯雖年少而聰明多涉志氣果銳以安危為己任既而孫恩乘釁作亂加道子黄鉞元顯為中軍以討之又加</hi>
<hi>元顯錄尚書事然道子更為長夜之飲政無大小一委元顯時謂道子為東錄元顯為西錄西府車騎填湊東</hi>
<hi>第門下可設雀羅矣補案史臣曰元顯以童丱之年受棟梁之寄專制朝廷陵蔑君親奮庸瑣之常材抗姦兇</hi>
<hi>之巨冦喪師殄國不亦宜乎附</hi>桓𤣥遥錄尚書事<hi>晉中興書云元興八年桓𤣥用事出鎮姑</hi>
<hi>孰雖職在外實遥錄尚書事也星案𤣥本傳云𤣥母馬氏嘗與同輩夜坐于月下見流  墜銅盆水中忽如二</hi>
<hi>尺火珠炯然明淨競以瓢接取馬氏得而呑之若有感遂有娠及生𤣥有光照室古者奇之故小名靈寶妳媪</hi>
<pb n="KR3k0004_WYG_059-5b"/>
<hi>每抱詣温輒易人而後至云其重兼常兒温甚愛異之太元末出補義興太守鬱鬱不得志嘗登高望震澤嘆</hi>
<hi>曰父為九州伯兒為五湖長後圖逆出偽詔改年為建始右丞王悠之曰建始趙王倫偽號也又改為永始復</hi>
<hi>是王莽始執權之嵗其兆號不祥㝠符僭逆如此後元興中衡陽有雌鷄化為雄八十日而冠萎具及𤣥建國</hi>
<hi>於楚衡陽屬焉自簒盜至敗時凡八旬矣其時有童謡云長干巷巷長干今年殺郎君後年斬諸桓其凶兆符</hi>
<hi>會如此郎君謂元顯也補</hi>
　　　尚書令<lb/>
尚書令秦置漢武改為謁者令<hi>後漢百官志云尚書令一人承秦所置武帝用</hi>
<hi>宦者更為中書謁者令成帝用士人復故掌凡選署及奏下尚書曹文書衆事補</hi>銅印墨綬<hi>晉百</hi>
<pb n="KR3k0004_WYG_059-6a"/>
<hi>官表注云尚書令唐虞官也銅印墨綬五時朝服納言幘進賢兩梁冠佩水蒼玉</hi>納言幘進賢<lb/>
冠<hi>見上</hi>古之冢宰<hi>晉公卿禮秩云尚書令古之冢宰荀勗集云昔六官所掌冢宰為首秦公卿贊</hi>
<hi>以丞相御史為冠今者尚書令總此三者非臣駑闇所宜忝竊</hi>周之冢宰<hi>曹嘉之晉紀云荀勗守尚</hi>
<hi>書令詔曰周之冢宰今尚書令皆古百揆之任以其亮采惠疇熈帝之載實允於此勗肆力先朝庸勲超格受</hi>
<hi>終之揆協於大麓故授以此位也</hi>總領紀綱<hi>後漢典職云尚書令主贊奏事總領紀綱無所不綂</hi>
<hi>與司隷校尉御史中丞朝㑹皆專席而坐京師號曰三獨坐補</hi>總攝諸曹<hi>晉百官表注云尚書令總</hi>
<hi>攝諸曹出納王命敷奏萬機蓋政令之所由宣選舉之所由定罪賞之所由正斯乃文昌天府衆務淵藪内外</hi>
<hi>所折衷逺近所稟仰補</hi>出納王命<hi>見/上</hi>憲範王猷<hi>晉書謝石為尚書令上疏遜位曰尚</hi>
<pb n="KR3k0004_WYG_059-6b"/>
<hi>書令國之冢司總括百揆憲範王猷式是羣辟故必簡德而拔量才而受補</hi>掌曹文書<hi>續漢書百</hi>
<hi>官志見前</hi>讚尚書事<hi>漢書元鼎二年以張安世為尚書令改為中書讚者令讚尚書事司馬止𢎞恭</hi>
<hi>石顯為之</hi>敷奏萬機<hi>晉百官表/注見前</hi>總括百揆<hi>晉書謝石為尚書令見前</hi>百揆<lb/>
之首<hi>晉起居注武帝詔曰尚書令百揆之首總㕘機衡出納朝政治績之所由也車騎將軍賈充忠允清</hi>
<hi>正通理經逺迪文武謨勲𢎞著其以充守尚書令補</hi>七政以齊<hi>摯虞尚書令箴見前</hi>端右之<lb/>
職<hi>晉起居注云太始元年詔曰尚書令總百揆端右之職也是以自漢代以來每慎選此官</hi>端右之<lb/>
重<hi>晉書王恭傳云司馬道子嘗集朝士置酒於東府尚書令謝石因醉為委巷之歌恭正色曰居端右之重</hi>
<hi>集藩王之第而肆淫歌欲令羣下何所取則石深銜之補案恭性抗直深存節義讀左傳至奉王命討不庭每</hi>
<pb n="KR3k0004_WYG_059-7a"/>
<hi>輟卷而嘆為性不𢎞以闇於機會自在北府雖以簡惠為政然自矜貴與下殊隔不閑用兵尤信佛道調役百</hi>
<hi>姓修營佛寺務在壯麗士庶怨嗟臨刑猶誦佛經自理鬚鬢神無懼容謂監刑者曰我闇於信人所以致此原</hi>
<hi>其本心豈不忠於社稷但令百代之下知有王恭耳家無財帛唯書籍而已為識者所傷恭羙姿容人多愛悅</hi>
<hi>或目之曰濯濯如春月栁嘗披鶴氅裘步雪而行孟昶窺見之嘆曰此真神仙中人也附</hi>文昌天府<lb/>
<hi>晉百官表注見前</hi>總參機衡<hi>晉起居/注見前</hi>明習漢事<hi>漢書孔光為博士選三科高第</hi>
<hi>為尚書觀故事品式數嵗明習漢制及法令上甚信任之轉為僕射尚書令有詔光周密謹慎未嘗有過</hi>明<lb/>
習故事<hi>東觀漢記云樊準為尚書明習漢家故事</hi>軍國大事皆與籌焉<hi>魏志荀彧</hi>
<hi>為漢侍中守尚書令常居中持重太祖雖征伐在外軍國事皆與彧籌焉</hi>朝之大事無不得<lb/>
<pb n="KR3k0004_WYG_059-7b"/>
判<hi>晉中興書琅邪王錄云王彪之遷尚書令謝安無事掌朝政安數稱曰朝之大事衆人所不能決者咨之</hi>
<hi>王公無不得判也</hi>條奏善政<hi>後漢侯霸拜尚書令時無故典朝廷又少舊臣霸明習故事收錄遺</hi>
<hi>文條奏前世善政法度有益於時者皆施行之每春下寛大之詔奉四時之令皆霸所建也補</hi>朝無秕<lb/>
政<hi>謝漢書張修字子慎拜尚書令奏罷中官貴臣弟子在官者國敎肅清朝無秕政</hi>奏崇經術<lb/>
<hi>後漢左雄為尚書令奏崇經術郡國耆儒年六十已上為郎不滿四十不得察舉若茂才異行不拘年齒帝從</hi>
<hi>之有廣陵孝廉徐淑年未及舉臺郎疑而詰之對曰詔書曰有如顏子子奇不拘年齒是故本郡以臣充選郎</hi>
<hi>不能詰雄詰之曰昔顔子聞一知十孝廉聞一知幾耶淑不能對乃譴却郡自是牧守莫敢輕舉自雄在尚書</hi>
<hi>天下不敢妄選十餘年間稱為得人補</hi>奏正分職<hi>魏志裴潛為尚書令奏正分職料簡名實出事</hi>
<pb n="KR3k0004_WYG_059-8a"/>
<hi>使㫁官府者百五十餘條補</hi>決謨帷幄<hi>謝漢書郅壽為尚書令朝廷有疑議帝特進見決謨帷幄</hi>
<hi>肅宗奇其智䇿擢為京兆尹傾案壽為尚書僕射是時大將軍竇憲以外戚之寵威  天下憲嘗使門人齎書</hi>
<hi>詣壽有所請托壽即送詔獄前後上書陳憲驕恣引王莽以誡國事是時憲征匈奴海内供其役費而憲及其</hi>
<hi>弟篤景並起第宅驕奢非法百姓苦之壽以府藏空虛軍旅未休遂因朝會譏刺憲等厲音正色辭㫖甚切補</hi>
選舉高妙<hi>謝承後漢楊淮拜尚書令秉心正直選舉高妙進善疾惡不爽毫釐</hi>拔擢英俊<lb/>
<hi>謝承後漢書云衞良字叔賢拜尚書令每選舉常先諮訪拔擢天下英俊及二千石長吏必依功次用之州里</hi>
<hi>同郡雖有佳者避逺嫌疑猶後他州也</hi>旌賢退惡<hi>謝承後漢書曰平涉拜尚書令明審選舉旌賢</hi>
<hi>退惡</hi>推賢進士<hi>魏氏春秋云荀攸為魏尚書令推賢進士太祖曰二荀令之論人益信後世不忘也</hi>
<pb n="KR3k0004_WYG_059-8b"/>
勤力憂公<hi>後漢黃香拜尚書令數陳得失賞賚増加嘗獨止宿臺上晝夜不離省闥後管樞機甚見</hi>
<hi>親重而香亦祇勤物務憂公如家東平清河奏妖言卿仲遼等所連及且千人香科別據奏全活甚衆又曉習</hi>
<hi>邊事均量軍政皆得事宜帝知其精勤數加恩賞疾病存問賜醫藥在位多所薦達寵遇甚盛議者譏其過倖</hi>
<hi>補</hi>志在匡益<hi>晉中興書云刁協為尚書令加金紫光禄大夫性剛悍志在匡益中宗甚信重之</hi>
正身機密<hi>謝承後漢書鄧儒字伯祖補尚書令正身機密不撓强臣</hi>正色於朝<hi>晉中興書</hi>
<hi>卞壼明帝時為尚書令與王導等俱受顧命輔幼主成帝即位羣臣進璽司徒王導以疾不至壼正色於朝曰</hi>
<hi>王公豈社稷之臣耶大行在殯嗣皇未立寧是人臣辭疾之時專任無敬事寢不行舉朝憚之補</hi>數犯<lb/>
顏色<hi>續漢書云申屠剛拜侍御史遷尚書令在尚書數犯顏正色百寮憚之常慕史鰌汲黯之為人</hi>數<lb/>
<pb n="KR3k0004_WYG_059-9a"/>
有直言<hi>謝漢書唐約字仲謙拜尚書閑習舊典質素密靜自典機樞數有直言美策每作表疏皆自手</hi>
<hi>書之不宣於外處官不言貨利之事當法不阿所私京師詠曰治身無嫌唐仲謙</hi>數納䇿謀常<lb/>
合上意<hi>華嶠漢書云永平七年宋均為尚書令忠正直言數納䇿謀未嘗不合上意</hi>數陳便<lb/>
益多見省納<hi>謝承後漢書云王防字文始為尚書令典在樞機竭忠於國數陳便益議判時政以</hi>
<hi>為闕失言㫖切直多見納省</hi>周榮盡心奉職<hi>東觀漢記云周榮為尚書令盡心奉職夙夜不</hi>
<hi>怠</hi>吕乂治身儉約<hi>蜀志吕乂為尚書令衆事無畱門無停賓乂厯職内外治身儉約謙靖少言</hi>
<hi>為政簡而不煩號為清能然持法刻深好用文俗吏故居大官名聲損於郡縣補</hi>牟融勤勞不<lb/>
怠<hi>應劭漢官儀章帝詔曰司空牟融典職六年勤勞不怠其以融為太尉錄尚書</hi>王渾秉德清<lb/>
<pb n="KR3k0004_WYG_059-9b"/>
正<hi>晉起居注云元康十年詔曰司徒王渾秉德清正思量𢎞逺厯位内外茂著勲庸且大弼機衡以亮天工</hi>
<hi>其以為尚書令</hi>安世奇才<hi>漢書張安世少以父任為郎因善書令給事尚書精力於職休沐未嘗出</hi>
<hi>行幸河東亡書三篋詔問莫能知惟安世識之上奇其才擢尚書令</hi>費禕識悟<hi>費禕别傳云禕代蔣</hi>
<hi>琬為尚書令于時戰國多事公務煩猥識悟過人每省讀書記舉目暫視已究其意㫖其速數倍於人終亦不</hi>
<hi>忘常以朝晡聽事其間接納賓客飲食嬉戲加之博弈每盡人之歡</hi>沈勲名冠百僚<hi>會稽先賢</hi>
<hi>傳曰沈勲字子異徵調南宫祭酒拜尚書令持節臨辟雍名冠百僚也</hi>羊祜肅整朝廷<hi>山濤</hi>
<hi>啓事曰尚書令缺宜得其人征南將軍羊祜體儀正立可以整肅朝廷</hi>天下慎選<hi>張璠漢紀云左</hi>
<hi>雄為尚書令限年四十九試經然後舉孝廉故雄為令在位者各肅清時稱曰左伯豪為尚書天下皆慎選舉</hi>
<pb n="KR3k0004_WYG_059-10a"/>
舉朝憚之<hi>晉中興書卞壼見前</hi>號為補職<hi>華嶠後漢書云黃瓊遷尚書令習見故事號為</hi>
<hi>補職事案范曄後漢書黄瓊傳云初瓊隨父在臺閣習見故  及後居職達練官曹爭議朝堂莫能抗奪補</hi>
號為清能<hi>蜀志吕乂傳見前</hi>視尚書如參佐尚書郎若掾屬<hi>王隱</hi>
<hi>晉書衞瓘拜尚書令加侍中瓘性嚴整以法御下視尚書若參佐尚書郎若掾屬  案瓘學問深博明習文藝</hi>
<hi>與尚書郎燉煌索靖俱善草書時人號為一臺二妙論者謂瓘得伯英觔靖得伯英肉補</hi>謝石脚疾<lb/>
於府綜攝<hi>晉中興書云謝石遷尚書令石上表以脚疾不敢朝拜乞依故尚書王彪之例於府綜攝</hi>
<hi>詔聽</hi>王述患脚於府攝事<hi>徐廣晉紀云王述不拜中書監患脚就拜尚書令於府攝事也</hi>
　　　尚書僕射<lb/>
<pb n="KR3k0004_WYG_059-10b"/>
僕射秦官領事之號<hi>漢書百官表云僕射秦官自侍中尚書博士郎皆有古者重武官有</hi>
<hi>主射以督課之軍屯吏騶宰永巷宫人皆有取其領事之號  案孟康曰皆有僕射隨所領之事以為號也若</hi>
<hi>軍屯吏則曰軍屯僕射永巷則曰永巷僕射補</hi>銅印墨綬<hi>百官表注云僕射一人銅印墨綬五時朝</hi>
<hi>服納言幘進賢兩梁冠佩水蒼玉建安以來執金吾榮劭為尚書左僕射僕射之有左右自此始也補</hi>納<lb/>
言幘進賢冠<hi>見上</hi>主開封<hi>漢書典官職云尚書僕射主開封掌授稟假錢穀也</hi>典選<lb/>
舉<hi>魏志云陳泰為尚書左僕射典選舉</hi>署尚書事<hi>後漢書百官志云尚書僕射一人六百石署尚</hi>
<hi>書事令不在則奏下衆事</hi>省錄臺事<hi>謝漢書云尹昆為侍御遷尚書僕射詔曰惟君公曹時克奬王</hi>
<hi>室其省錄臺事勿令謬誤</hi>官之師長<hi>先賢行狀曰魏文帝欲以賈詡為僕射曰尚書僕射官之師長</hi>
<pb n="KR3k0004_WYG_059-11a"/>
<hi>天下所望詡名素不重非所以服人名案魏志詡本傳是時文帝為五官將而臨淄侯植才  方盛各有黨與</hi>
<hi>有奪宗之議文帝使人問詡自固之術詡曰願將軍恢崇德度躬素士之業朝夕孜孜不違子道如此而已文</hi>
<hi>帝從之深自砥礪太祖又嘗屏除左右問詡詡嘿然不對太祖曰與卿言而不答何也詡曰屬適有所思故不</hi>
<hi>即對耳太祖曰何思詡曰思袁本初劉景升父子也太祖大笑於是太子遂定  荀勗别傳曰晉司徒闕武帝</hi>
<hi>問其人於勗答曰三公具瞻所歸不可用非其人昔魏文帝用賈詡為三公孫權笑之補</hi>端右之副<lb/>
<hi>晉中興書云顧和為尚書僕射以母老固辭詔勅諭特聽暮出朝還其優遇如是尋朝議以臨端右之副不宜</hi>
<hi>處於外更加銀青光禄大夫</hi>典官人之任<hi>晉起居注太康元年詔曰山濤自典官人之任志在</hi>
<hi>澄清風俗其以為左僕射</hi>總樞機之重<hi>晉紀武帝詔曰侍中羊祜秉德清而處腹心之任始總樞</hi>
<pb n="KR3k0004_WYG_059-11b"/>
<hi>機之重加為尚書左僕射</hi>經始萬機<hi>晉起居注永昌元年正月詔曰左僕射所以廣括賢俊經始萬</hi>
<hi>化之機䕶軍荀顗可進為左僕射尚書領選</hi>協宣庶績<hi>晉起居注太康元年詔曰尚書舊置左右</hi>
<hi>僕射所以恢演政典協宣庶績</hi>綜詳朝政<hi>晉起居注太始七年詔曰尚書總括萬機以貳紀綱綜詳</hi>
<hi>朝政也</hi>綜核名實<hi>王隱晉書荀顗代陳泰為僕射領吏部四辭而後就職顗承泰後加之淑慎綜</hi>
<hi>核名實風俗澄正補</hi>彌縫遺闕<hi>華嶠漢書云李膺字元禮遷僕射與太傅陳蕃戮力悉心彌縫遺闕</hi>
<hi>也</hi>内贊治道<hi>臧榮緒晉書云張安石為僕射詔曰尚書張安石内讚治道外綏戎政可尚書僕射</hi>
<hi>吏部後加將軍</hi>稱為廉平<hi>晉書云盧欽為尚書僕射加侍中奉車都尉領吏部以清貧特賜絹百匹</hi>
<hi>欽舉必以材稱為廉平補案欽厯宰州郡不尚功名唯以平理為務禄俸散之親故不營貲產動循禮典妻亡</hi>
<pb n="KR3k0004_WYG_059-12a"/>
<hi>制廬杖終喪居外所著論難詩賦數十篇名曰小道附</hi>稱為强正<hi>又云刁協為尚書左僕射于時</hi>
<hi>朝廷草創憲章未立朝臣無習舊儀者協久在中朝諳練舊事凡所制度皆稟於協焉深為當時所稱强正也</hi>
<hi>又案協性剛悍與物多忤每崇上抑下故為王氏所疾  使酒放肆侵毁公卿見者莫不側目然悉力盡心志</hi>
<hi>在匡救帝甚信任之補</hi>公稱為清<hi>臧榮緒晉書云朱整為尚書僕射領吏部以公清為性持真勵</hi>
<hi>意</hi>舉臺憚之<hi>司馬彪續漢書云鍾離意為堂邑令有能徵拜尚書僕射事有不便輒封還上諫舉</hi>
<hi>臺憚之</hi>數見求諫<hi>漢書鄭崇為尚書僕射數求見諫爭上初納用之每見曳革履上笑曰我識鄭</hi>
<hi>尚書履聲也族案尚書令趙昌佞讇素害崇知其見疏因奏崇與宗  通疑有姦請治上責崇曰君門如市人</hi>
<hi>何以欲禁切主上崇對曰臣門如市臣心如水補</hi>排閤入諫<hi>鍾離意别傳曰意為尚書僕射其年</hi>
<pb n="KR3k0004_WYG_059-12b"/>
<hi>匈奴來降詔賜縑三百匹尚書侍郎暨鄷受詔誤以三千匹賜匈奴詔大怒鞭鄷欲死意獨排省閤入諫曰海</hi>
<hi>内遐邇謂陛下貴徵財而賤人命愚臣所不安明帝以意諫且鄷錯合大義貰鄷初大官賜酒藥詔謂意曰非</hi>
<hi>鍾離尚書朕幾降威於此郎補</hi>桓虞據法斷事<hi>東觀漢記云桓虞遷尚書僕射據法斷事周密</hi>
<hi>平正上以為能擢為南陽太守</hi>毛玠在官清恪<hi>先賢行狀曰毛玠為尚書僕射雅亮公正在官</hi>
<hi>清恪其典選舉拔貞實斥華偽進遜行抑阿黨諸宰臣治民功績不著而私財豐足者皆免黜停廢久不選用</hi>
<hi>于時四海翕然莫不勵行至乃長吏還者垢面羸衣常乘柴車軍吏入府朝服徒行人擬壺飱之潔家象濯纓</hi>
<hi>之操貴者無穢欲之累賤者絕姦貨之求吏潔于上俗移乎下民到于今稱之補</hi>黃瓊上疏<hi>後漢</hi>
<hi>黄瓊為尚書僕射自帝即位不行籍田之禮瓊以國之大典不宜久廢上疏奏曰自古聖帝哲王莫不敬恭明</hi>
<pb n="KR3k0004_WYG_059-13a"/>
<hi>祀増致福祥故必躬郊廟之禮親籍田之勤以先羣萌率勸農功昔周宣王不籍千畆虢文公以為大譏卒有</hi>
<hi>姜戎之難終損中興之名</hi>山濤清虛<hi>王隱晉書太康元年以山濤清虛恬簡轉為右僕射</hi>時多<lb/>
令望衆論為美<hi>晉諸公贊云司馬珪時多令望早厯顯職晉受禪為尚書左僕射時年三十七</hi>
<hi>衆論以為美</hi>才學文章為上所昵<hi>晉中興書云王珣拜尚書左僕射領吏部時帝雅好</hi>
<hi>典籍珣與徐邈郄恢殷仲堪徐邈等並以才學文章為上所昵</hi>徐宣總綂留事<hi>魏志桓範薦徐</hi>
<hi>宣為僕射後車駕幸許昌宣總綂留事帝還主者奏呈文書詔曰吾省與僕射何異竟不視之補</hi>何澄<lb/>
坐家視事<hi>晉起居注云何澄遷左僕射領選以脚疾辭詔聽不朝坐家視事補</hi>李豐常多<lb/>
託疾<hi>魏畧云李豐為尚書僕射在臺省常多托疾時臺制疾滿百日當解禄豐未滿數十日暫起已復臥</hi>
<pb n="KR3k0004_WYG_059-13b"/>
<hi>如是數嵗及太傅久病曹爽攝政豐依違二公間無所是非故時人有謗書曰曹爽之勢熱如湯太傅父子冷</hi>
<hi>如漿李豐兄弟如游光其意以為豐雖外示清淨而内圖事有似於游光也</hi>周顗恒大飲酒<lb/>
<hi>晉書周顗傳云顗以雅望獲海内盛名後頗以酒失為僕射畧無醒日時人號為三日僕射庾亮曰周侯末年</hi>
<hi>所謂鳳德之衰也顗在中朝時能飲酒一石及過江雖日醉每稱無對偶有舊對從北來顗遇之欣然乃出酒</hi>
<hi>二石共飲各大醉及顗醒使視客已腐脅而死顗性寛裕而友愛過人弟嵩嘗因酒瞋目謂顗曰君才不及弟</hi>
<hi>何以横得重名以所燃蠟燭投之顗神色無忤徐曰阿奴火攻固出下䇿耳王導甚重之嘗枕顗膝而指其腹</hi>
<hi>曰卿此中何所有也荅曰此中空洞無物然能容卿輩數百人導亦不以為忤又於導坐慠然嘯詠導云卿欲</hi>
<hi>希嵇阮邪顗曰何敢近捨明公逺希嵇阮補</hi>
<pb n="KR3k0004_WYG_059-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0004_WYG_059-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷五十九<lb/>
</p>
<p>
</p>
  </div>
</body>
</text>
</TEI>
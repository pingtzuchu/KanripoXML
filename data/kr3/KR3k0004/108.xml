<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百八</head> <lb/>
    <p>
<pb n="KR3k0004_WYG_108-1a"/>
欽定四庫全書<lb/>
　北堂書鈔卷一百八<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　樂部<lb/>
　　鐘四　　　鐸五　　　磬六<lb/>
　　鼓七　　　鼓吹八<lb/>
　　　鐘四<lb/>
<pb n="KR3k0004_WYG_108-1b"/>
鳬氏為鐘<hi>周禮考工記</hi>垂之和鐘<hi>禮記鄭注曰垂堯氏共工官名  案尚書帝曰疇若</hi>
<hi>子工僉曰垂哉帝曰俞咨垂汝共工傳云舜問誰能順我百工事者共謂供其職事補</hi>知君<hi>樂叶圖徵</hi>
<hi>云撞鐘以知君鐘調則君道得補</hi>法地<hi>說苑云鼓法/天鐘法地</hi>秋分之氣<hi>五經通義云鐘</hi>
<hi>者秋分之氣萬物至秋而成至冬而藏堅成不滅絶有如金故金為鐘相繼不絶也</hi>秋分之音<hi>說文</hi>
<hi>云鐘秋分之音物種成也</hi>霜降則鳴<hi>山海經云豐山有鐘九耳郭璞注曰霜降則鳴</hi>冬至日<lb/>
擊<hi>易通卦驗云人主冬至日縱八能之士擊黄鐘之鐘</hi>正五鐘立五行<hi>管子云昔者黄帝以</hi>
<hi>其緩急作五聲以政五鐘一曰青鐘大音二曰赤鐘重心三曰黄鐘灑光四曰景鐘昧其明五曰黒鐘隱其常</hi>
<hi>五聲既調然後作立五行以正天時</hi>大不出鈞重不過石<hi>國語景王將鑄無射而為之大</hi>
<pb n="KR3k0004_WYG_108-2a"/>
<hi>林單穆公曰先王之制鐘也大不出鈞重不過石今王作鐘也聽之弗及比之不度鐘聲不可以知和制度不</hi>
<hi>可以出節無益於樂而鮮民財將焉用之</hi>小者不窕大者不槬<hi>左傳云天王將鑄無射伶</hi>
<hi>州鳩曰王其以心疾死乎夫樂天子之職也夫音樂之輿也而鐘音之器也天子省風以作樂器以鐘之輿以</hi>
<hi>行之小者不窕大者不槬則和于物物和則嘉成故和聲入于耳而藏于心心億則樂窕則不咸槬則不容心</hi>
<hi>是以感感實生疾今鐘槬矣王心弗堪其能乆乎滿案杜注曰天王景王也泠樂官州鳩其名也窕細不  也</hi>
<hi>槬横大不入也不咸不充滿人心也不容心不堪容也窕他彫切槬户化切附</hi>大厚聲不發大<lb/>
薄則聲㪚<hi>周禮考工記云鐘已厚則石已薄則播侈則柞弇則鬱長甬則震鄭注云大厚則聲不發</hi>
<hi>大薄則聲㪚柞聲大外也鬱聲不舒揚也震鐘掉則聲不正也</hi>氣多故聲大<hi>釋名云鐘空也内空</hi>
<pb n="KR3k0004_WYG_108-2b"/>
<hi>受氣多故聲大</hi>近之則音亮<hi>淮南子云鐘之聲也近之則音亮遠之則聲彰音物固有近不若遠</hi>
<hi>遠不若近也</hi>大而短其聲疾小而長其聲舒<hi>周禮考工記云鐘大而短則其</hi>
<hi>聲疾而短聞鐘小而長則其聲舒而遠聞鄭注云淺則躁躁易竭也深則安安難息也</hi>侈弇之所<lb/>
由<hi>周禮考工記云鳬氏為鐘薄厚之所震侈弇之所由</hi>怒而擊之則武喜而擊之<lb/>
則樂<hi>尹文子曰鐘鼔之聲怒而擊之則武憂而擊之則悲喜而擊之則樂其意變其聲亦變意誠感之達</hi>
<hi>于金石而况于人乎</hi>大者謂之鏞小者謂之棧<hi>爾雅云大鐘謂之鏞其中謂之剽小</hi>
<hi>者謂之棧其案郭璞注云書曰笙鏞以間亦名鑮剽者聲輕疾也  中微小故曰剽棧淺也東晉興元元年㑹</hi>
<hi>稽縣人家井中得一鐘長三寸口徑四寸上有銘文補</hi>九乳法九州<hi>樂叶圖徴云君子鑠金為</hi>
<pb n="KR3k0004_WYG_108-3a"/>
<hi>鐘四時九乳宋均注云九乳法九州也</hi>五聲作五行<hi>管子見前</hi>欒謂之銑于謂<lb/>
之鼔<hi>周禮考工記云兩欒謂之銑銑間謂之于于上謂之鼔鼔上謂之鉦鉦上謂之舞鄭注云此四名者</hi>
<hi>鐘體也故書欒作樂銑鐘口兩角于鐘唇之上袪也鼔所擊處</hi>帶謂之篆枚謂之景<hi>周禮</hi>
<hi>考工記鄭注云帶所以介其名也介在于鼔鉦舞甬衡之間凡四枚鐘乳也𤣥謂今時鐘乳俠鼔與舞每處有</hi>
<hi>九靣三十六</hi>舞上謂之甬甬上謂之衡<hi>周禮考工記鄭注云此二名者鐘柄也</hi>
重二千八百鈞<hi>王粲鐘銘云蕤賔鐘建安中作重二千八百鈞十有二斤</hi>重三千五<lb/>
十鈞<hi>又云無射鐘建安中作重三千五十鈞有八斤</hi>大鐘<hi>三輔舊事云清成門内大鐘二枚各重萬</hi>
<hi>鈞</hi>洪鐘<hi>張衡西京賦云洪鐘/萬鈞猛虡趪趪補</hi>音器<hi>左傳/見上</hi>金器<hi>古今樂録曰凡金為</hi>
<pb n="KR3k0004_WYG_108-3b"/>
<hi>樂器有六皆鐘之類也曰鐘曰鎛曰錞曰鐲曰鐃曰鐸補</hi>縣謂之旋蟲謂之幹<hi>周禮考工</hi>
<hi>記鄭注云旋屬鐘柄所以縣也旋蟲者旋以蟲為飾也今時旋有蹲熊盤龍辟邪</hi>身鏤龍文<hi>戴延</hi>
<hi>之西征記云洛陽太極殿前左右各三銅鐘大者三十二圍小者二十五圍博山頭紐作獅子身鏤龍虎文章</hi>
上作獅子<hi>華氏洛陽記云端門内有大鐘上作羣獅子交鈕遇正朝大㑹擊之與鼔吹相應聲聞二</hi>
<hi>十里</hi>聽鐘思武臣<hi>樂記云鐘聲鏗鏗以立號號以立横横以立武君子聽鐘聲則思武臣</hi>鳴<lb/>
鐘顯功罪<hi>樂叶圖徴云黄鐘生一一生萬物故君子鑠金為鐘撞鐘以知君道徳宋均注曰鳴鐘顯</hi>
<hi>功罪故樂用鐘也</hi>和聲清韻<hi>晉起居注云咸熈十年漢中民聞水涯有異聲若雷既而兩岸崩有</hi>
<hi>鐘十二枚出制作精巧擊之有和聲清韻</hi>聲響悲激<hi>異苑云西河有鐘在水中晦朔輒鳴聲響悲激</hi>
<pb n="KR3k0004_WYG_108-4a"/>
<hi>覊客聞而悽愴</hi>聞於百里<hi>漢舊儀云髙祖廟有鐘十枚受千石撞之聲聞百里</hi>聞二千里<lb/>
<hi>華氏洛陽記見上</hi>介蟲聽<hi>韓詩外/傳詳下</hi>郊雉雊<hi>淮南子云齊景公鑄大鐘撞之于庭下郊</hi>
<hi>雉皆雊許慎注云鐘聲如雷震雉皆應之</hi>出撞黄鐘入撞蕤賔<hi>尚書大傳云天子左右五</hi>
<hi>鐘將出則撞黄鐘而右五鐘皆應之入則撞𬎼賔鐘而左五鐘皆應之</hi>撞黄鐘大師告出<lb/>
撞蕤賔少師告入<hi>韓詩外傳云古者天子左五鐘將出則撞黄鐘馬鳴中律駕者有文御者</hi>
<hi>有數立則磬折拱則抱鼔行歩中規折旋中矩然後大師奏升車之樂告出也入則撞蕤賔以治容貌容貌得</hi>
<hi>則顏色齊顏色齊則肌膚安蕤賔有聲鵠震馬鳴及倮介之蟲無不延頸以聽在内者皆玉色在外者皆金聲</hi>
<hi>然後少師奏升堂之樂即席告入也也此言音樂相和物類相感同聲相應之義  補</hi>始皇造千<lb/>
<pb n="KR3k0004_WYG_108-4b"/>
石<hi>三輔黄圖云秦始皇造虞髙二丈鐘小者千石</hi>靈帝鑄千斛<hi>東觀漢記云靈帝鑄黄鐘二千</hi>
<hi>斛于嘉徳端門内</hi>宫前自鳴方朔曰山崩弛<hi>東方朔别傳云漢武帝時未央宫殿</hi>
<hi>前鐘無故自鳴三日三夜不止上問東方朔朔對曰臣聞銅者土之子以隂陽氣類言之子母相感山恐有崩</hi>
<hi>弛者故鐘先鳴居三日南郡太守上言山崩延袤二十餘里上大笑賜朔帛三十疋</hi>殿前忽鳴張<lb/>
華曰蜀銅山崩<hi>異苑云魏時殿前鐘無故大鳴張華曰蜀銅山崩已而果然</hi>闔閭伐<lb/>
楚破九龍之鐘<hi>淮南子</hi>子胥入郢毁十龍之鐘<hi>賈/子</hi>發鯨<hi>張衡</hi>
<hi>西京賦云發鯨魚鏗華鐘薛宗注曰海中大魚名鯨海島又有大獸名蒲牢蒲牢畏鯨魚鯨魚一擊蒲牢輒大</hi>
<hi>鳴吼凡鐘欲令聲大故作蒲牢于上以所擊之者為鯨魚有篆刻文故曰華鐘續補</hi>繞獸<hi>陸翽鄴中記曰</hi>
<pb n="KR3k0004_WYG_108-5a"/>
<hi>銅鐘四枚如鐸形髙二丈八尺大靣廣一丈二尺小靣廣七尺或作蛟龍或作鳥獸繞其上續補</hi>
　　　鐸五<lb/>
金鐸通鼓<hi>周禮鼔人職鄭注云鐸大鈴也振之以通鼔</hi>木鐸令民<hi>月令云先雷三日奮</hi>
<hi>木鐸以令兆民曰雷將發聲有不戒其容止者生子不備必有凶災補案禮書云鐸大鈴也葢鐸有金鐸木鐸</hi>
<hi>金鐸舌以金木鐸舌以木金鐸振武事若司馬之㧓鐸摝鐸黄池之㑹官師振鐸是也木鐸振文事若書禮所</hi>
<hi>言狥以木鐸是也附</hi>
                    <graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>鐸拱稽<hi>國語云黄池之㑹呉晉争長未成邉遽乃至以越亂告呉王昏乃戒</hi>
<hi>令秣馬食士夜中乃令服兵擐甲係馬舌出火竈陳士卒百人以為徹行百行行頭皆官帥<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>鐸拱稽建肥胡</hi>
<hi>奉文犀之渠十行一嬖大夫建旌提鼔挾經秉枹十旌一將軍載常建鼓挾經秉枹為萬人以為方陳皆白常</hi>
<pb n="KR3k0004_WYG_108-5b"/>
<hi>白旂素甲白羽之矰望之如荼王親秉鉞載白旗以中陳而立左軍亦如之皆赤常赤旟丹甲朱羽之矰望之</hi>
<hi>如火右軍亦如之皆𤣥常𤣥旗黒甲烏羽之矰望之如墨為帶甲三萬以勢攻雞鳴乃定既陳去晉軍一里昧</hi>
<hi>明王乃秉枹親就鳴鐘鼓丁寧錞于振鐸勇怯盡應三軍皆譁釦以振□其聲動天地晉師大駭補</hi>擁鐸<lb/>
狡獵<hi>左思呉都賦云命官帥而擁鐸將狡獵乎具區</hi>舞者振鐸<hi>傅𤣥歌詩云歌者齊絃舞者振</hi>
<hi>鐸絃錚錚鐸琅琅</hi>賈人牛鐸<hi>晉書云荀勗路逢趙賈人牛鐸識其聲及掌樂音韻未調乃曰得趙</hi>
<hi>之牛鐸則諧矣遂下郡國悉送牛鐸果得諧者補</hi>
　　　磬六<lb/>
應夷則之氣象萬物之成<hi>白虎通云</hi>大謂之毊<hi>爾雅云大磬謂之毊徒磬</hi>
<pb n="KR3k0004_WYG_108-6a"/>
<hi>謂之蹇</hi>泗濵浮磬<hi>尚書禹貢水案孔䟽云石在水旁水中見石似若  上浮然此石可以為磬故</hi>
<hi>謂之浮磬也補</hi>湘隂之磬<hi>漢武帝内傳云西王母命/侍女范成君擊湘隂之磬</hi>笙磬<hi>周禮眡瞭</hi>
<hi>職掌凡樂擊頌磬笙磬鄭注云磬在東方曰笙在西方曰頌</hi>頌磬<hi>見/上</hi>笙磬同音<hi>詩云鼔瑟</hi>
<hi>鼔琴笙磬同音</hi>玉磬遺響<hi>傅𤣥七謨云伯䕫作玉磬遺響至今</hi>磬聲和則公卿信<lb/>
<hi>易通卦驗云人君擊黄鐘之鐘與磬聲和則公卿大夫誠信</hi>磬音調則民道得<hi>樂叶圖徴</hi>
<hi>云擊磬以知民磬音調則民道得鐘磬之音能動千里也</hi>思封疆<hi>樂記云君子聽磬聲則思封疆之臣</hi>
知民道<hi>樂叶圖徴見上</hi>鸞集而舞<hi>東觀漢記云王阜為重泉令鸞鳥集學宫阜擊磬鸞集而</hi>
<hi>舞</hi>依我磬聲<hi>詩商頌云既和/且平依我磬聲</hi>漢武招仙<hi>洞㝠記云漢武帝起招仙閣于</hi>
<pb n="KR3k0004_WYG_108-6b"/>
<hi>甘泉宫西其上縣浮金輕玉之磬續補</hi>臧文以糴<hi>國語曰魯饑臧文仲以玉磬如齊以糴續補</hi>
馮定雲韶<hi>唐書文宗好雅樂詔太常卿馮定采開元雅樂製雲韶法曲雲韶樂有玉磬四續補</hi>楊<lb/>
妃緑玉<hi>開元記云楊妃善擊磬乃取藍田緑玉琢之備極精巧幸蜀還乃送太常藏之續補</hi>
　　　鼓七<lb/>
為羣音之長<hi>五經要義云鼔所以檢樂為羣音之長</hi>有金石之聲<hi>世說云禰衡被</hi>
<hi>魏武帝謫為鼔吏正月半試鼔衡揚枹為漁陽叅檛淵淵有金石聲四座為之改容  案後漢書禰衡傳云曹</hi>
<hi>操聞衡善擊鼔乃召為鼔吏因大㑹賔客閲試音節衡為漁陽叅檛容態有異聲節悲壯聽者莫不慷慨補注</hi>
<hi>云檛擊鼔杖也叅檛是擊鼔之法附</hi>整勑三軍<hi>李充鼔銘曰鼔著明時整勑三軍</hi>聽聲則<lb/>
<pb n="KR3k0004_WYG_108-7a"/>
思將帥之臣<hi>樂記云君子聽鼓鼙之聲則思將帥之臣</hi>音調則臣道得<hi>樂叶圖徴</hi>
<hi>云樂有鼔擊鼔以知臣鼔音調則臣道得</hi>伊耆之樂<hi>明堂位云土鼔蕢桴葦籥伊耆氏之樂也鄭注</hi>
<hi>云蕢當為凷籥如笛三孔伊耆氏古天子有天下之號也今有姓伊耆氏者謹案土鼔築土為鼓蕢桴以土凷</hi>
<hi>為桴</hi>宻須之鼔<hi>帝王世紀云周/有宻須之鼔</hi>羅浮石鼔<hi>羅浮山記云羅浮山東有兩石</hi>
<hi>鼔扣之其聲清越</hi>駱越銅鼔<hi>范曄後漢書云馬援好騎善别名馬於交趾得駱越銅鼔乃鑄為馬</hi>
<hi>式還上之因表曰臣謹依儀氏䩭中帛氏口齒謝氏脣鬐丁氏身中備此數家骨相以為法馬髙三尺五寸圍</hi>
<hi>四尺四寸有詔置于宣徳殿下以為名馬式焉補案援銅馬相法曰水火欲分明水火在鼻兩孔間也上唇欲</hi>
<hi>急而方口欲紅而有光此馬千里頷下欲深下唇欲緩牙欲前向牙欲去齒一寸則四百里牙劍鋒則千里目</hi>
<pb n="KR3k0004_WYG_108-7b"/>
<hi>欲滿而澤腹欲充膁欲小季肋欲長縣薄欲厚而緩縣薄股也腹下欲平滿汙溝欲深長而膝本欲起肘腋欲</hi>
<hi>開膝欲方蹄欲厚三寸堅如石補</hi>靈鼓<hi>張衡東京賦云撞洪鐘伐靈鼔旁震八鄙軯礚隱訇若疾霆轉</hi>
<hi>雷而激迅風也補</hi>聖鼓<hi>始興記云陽山縣有石墟村村下有豫章木秦時伐木為鼔名曰聖鼓</hi>金<lb/>
鼔<hi>司馬相如上林賦云遞奏金鼔迭起鏗鏘</hi>土鼓<hi>周禮籥章職云凡國祈年于田祖龡豳雅擊土鼔杜</hi>
<hi>子春云土鼔以瓦為匡以革為兩面可擊也鄭注云豳雅者七月也謂之雅者以其言男女之正</hi>以雷<lb/>
鼓鼔神祀<hi>周禮鼔人職鄭注云雷鼔八面鼓也神祀祀天神也</hi>以靈鼔鼓社祭<hi>鄭注</hi>
<hi>云靈鼔六面也社祭祭地祗也</hi>以路鼔鼓鬼享<hi>鄭注云路鼔四面鼔也鬼享享宗廟也</hi>以<lb/>
鼖鼓鼓軍事<hi>鄭注云大鼔謂之鼖鼖長八尺也</hi>以鼛鼓鼓役事<hi>鄭注云鼛鼔長</hi>
<pb n="KR3k0004_WYG_108-8a"/>
<hi>丈二尺</hi>以晉鼓鼓金奏<hi>鄭注云晉鼔長六尺六寸金奏謂樂作撃偏鐘也</hi>樹靈鼉<lb/>
之鼓<hi>史記李斯上書曰致昆山之玉垂明月之珠服太阿之劍乗纎離之馬建翠鳯之旗樹靈鼉之鼔補</hi>
擊黄鐘之鼓<hi>易通卦驗云冬至日人君擊黄鐘之鼓</hi>蕢桴土鼓<hi>禮運云</hi>王桴<lb/>
鼉鼓<hi>陳思王九歌詠云王執桴兮駭鼉鼔</hi>銅丸撾鼓<hi>漢書史丹傳云元帝好音樂或置鼙鼔殿</hi>
<hi>下天子自臨軒檻上隤銅丸以撾鼓聲中嚴鼔之節後宫及左右習知音者莫能為而定陶共王亦能之上數</hi>
<hi>稱其才丹進曰凡所謂材者敏而好學温故知新皇太子是也若乃器人于絲竹鼔鼙之間則是陳惠李微髙</hi>
<hi>于匡衡可相國也于是上黙然而笑補</hi>鼉鼓逢逢<hi>詩靈臺篇云鼉鼓逢逢矇瞍奏公  案毛傳云</hi>
<hi>逢逢和也有眸子而無見曰矇無眸子曰瞍公事也補</hi>鞉鼓淵淵<hi>詩毛傳云淵淵深遠也</hi>以<lb/>
<pb n="KR3k0004_WYG_108-8b"/>
威天下<hi>山海經云東海有獸名曰䕫黄帝得之以其皮為鼔橛以雷獸之骨聲聞五百里以威天下</hi>
<hi>案郭氏傳云雷獸即雷神也人面龍身鼔其腹則雷橛猶擊也補</hi>
　　　鼓吹八<lb/>
鼓吹攸始禀命黄軒<hi>陸機鼓吹賦云原鼓吹之攸始葢稟命於黄軒播威靈於兹樂亮聖</hi>
<hi>器而成文補</hi>帝之寳器殊代所尊<hi>又云信帝王之寳器固殊代之所尊</hi>古軍之<lb/>
聲獻㨗之樂<hi>孫毓東宫鼔吹議云鼔吹者葢古人之軍聲振旅獻㨗之樂也後稍用之期㑹用之</hi>
<hi>道路焉</hi>聞其音而徳和省其詩而志正<hi>又云聞其音而徳和省其詩而志正</hi>
<hi>威儀足以化民俗制度足以和神人</hi>諸葛作鼓吹<hi>呉志諸葛恪傳云孫權拜恪撫越將軍領丹陽</hi>
<pb n="KR3k0004_WYG_108-9a"/>
<hi>太守授<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸武騎三百拜畢命恪備威儀作鼔吹導引歸家補</hi>節應氣以舒卷響隨風<lb/>
而浮沉<hi>陸機鼔吹賦</hi>興竒變而特矯䕶危節以清越<hi>陸機鼔吹賦</hi>
所以宴樂<hi>崔豹古今注曰漢樂有黄門鼔吹天子所以宴樂羣臣短簫鐃歌鼔吹之常亦以賜有功</hi>
<hi>諸侯也續補</hi>所以示喜<hi>唐㑹要曰太和中太常禮院奏云謹案凱樂鼔吹之歌曲也周禮大司樂</hi>
<hi>職王師大㨗則奏凱樂注云獻功之樂也又司馬之職師有功則凱樂獻于社注云兵樂曰凱司馬兵法曰得</hi>
<hi>意則凱樂所以示喜也續補</hi>數部鼔吹<hi>世說云阮歩兵嘯聞數百歩蘇門山中忽有真人樵伐者</hi>
<hi>咸共傳說阮籍往觀見其人擁□巖側籍登嶺就之箕踞相對籍商畧終古上陳黄農𤣥寂之道下考三代盛</hi>
<hi>徳之美以問之仡然不應復叙有為之教棲神導氣之術以觀之彼猶如前凝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不轉籍因對之長嘯長乆乃</hi>
<pb n="KR3k0004_WYG_108-9b"/>
<hi>笑曰可更作籍復嘯意盡退還半嶺許聞上<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然有聲如數部鼔吹林谷傳響顧㸔乃向人嘯也續補</hi>兩<lb/>
部鼓吹<hi>南齊書云孔稚圭風韻清疎門庭之内草萊不剪中有蛙鳴稚圭曰以此當兩部鼔吹續補</hi>
知打鼔吹<hi>世說云王大將軍年少時舊有田舍名語音亦楚武帝喚時賢共言技藝事人皆多有所</hi>
<hi>知惟王都無所闗意色殊惡自言知打鼔吹帝令取鼓與之于坐振袖而起揚槌奮擊音節諧㨗神氣豪上旁</hi>
<hi>若無人舉坐歎其容爽續補</hi>五經鼔吹<hi>世說云孫興公云三都二京五經鼔吹續補</hi>
　<lb/>
　<lb/>
　北堂書鈔卷一百八<lb/>
</p>
<p>
</p>
  </div>
</body>
</text>
</TEI>
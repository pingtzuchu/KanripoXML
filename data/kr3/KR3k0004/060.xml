<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷六十</head> <lb/>
    <p>
<pb n="KR3k0004_WYG_060-1a"/>
欽定四庫全書<lb/>
　北堂書鈔卷六十<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部十二<lb/>
　　吏部尚書　　　　　諸曹尚書<lb/>
　　諸尚書左右丞　　　尚書郎總<lb/>
　　尚書吏部　　　　　尚書諸曹郎<lb/>
<pb n="KR3k0004_WYG_060-1b"/>
　　尚書令史<lb/>
　　　吏部尚書<lb/>
掌選舉<hi>晉書百官表注云吏部尚書一人秩六百石掌選事</hi>掌人物<hi>華譚集尚書二曹論云劉</hi>
<hi>道真曰漢氏重賦曹晉重吏部或謂八座望同一揆不得偏有所重如不得已吏部職掌人物為差重焉</hi>專<lb/>
選百官<hi>袁子曰魏家置吏部尚書專選天下百官夫用人人君之所司不可以假人者也使治制在一</hi>
<hi>人之手權重而人才難得居此職有此才者未有一也</hi>位處三曹<hi>華譚集尚書二曹論</hi>銓管<lb/>
為任<hi>晉起居注云惠帝永康元年詔曰夫興治成務要在官人銓管之為任不可假人授侍中中書令光</hi>
<hi>禄大夫王戎鑒識明遠其以戎領吏部百案戎本傳云戎為吏部始為甲午制凡選舉皆先治  姓然後授用</hi>
<pb n="KR3k0004_WYG_060-2a"/>
<hi>司隷傅咸奏戎曰書稱三載考績三考黜陟幽明今内外羣官居職未朞而戎奏還既未定其優劣且送故迎</hi>
<hi>新相望道路巧詐由生傷民害政戎不仰依堯舜典謨而驅動浮華虧敗風俗戎與賈郭通親竟得不坐尋轉</hi>
<hi>司徒以王政將圯苟媚取容屬愍懷太子之廢竟無一言匡諌</hi>銓衡之常<hi>傅𤣥吏部尚書箴云</hi>
<hi>且表正而象平日夕而景側處喉舌者患銓衡之無常不患於不明</hi>銓管人才<hi>晉起居注云太康四</hi>
<hi>年制曰選曹銓管人才宜以忠恪抑末崇本尚書朱整以道素自居其以為吏部尚書</hi>刋定選制<lb/>
<hi>晉諸公贊云李𦙍為吏部尚書正身率職不傾不撓遂刋定選制</hi>建九品之法<hi>魏畧云延康元</hi>
<hi>年陳羣始建九品官人之法拜吏部尚書</hi>明審才之宜<hi>李重集云為選部尚書著選曹箴置之左</hi>
<hi>右以明審才之宜</hi>吏部宜重<hi>華譚尚書二曹論云人有精粗事有難易在於朝野者率難精擇此</hi>
<pb n="KR3k0004_WYG_060-2b"/>
<hi>吏部宜重者也</hi>選曹尤劇<hi>李重吏部尚書箴云難以選曹尤鍾其劇</hi>易貴好爵書慎<lb/>
官人<hi>傅𤣥吏部尚書箴云脩已以道𢎞道以身易貴好爵書慎官人</hi>刋虛名舉沈朴<hi>華譚</hi>
<hi>集二曹論</hi>舉無失才<hi>王隱晉書山濤為吏部前後選殆周遍百官舉無失才凡所題目皆如其言唯</hi>
<hi>用陸亮是詔所用與公意異爭之不從亮亦尋為賄敗補</hi>無復滯才<hi>世說云王濬冲裴叔則二人總</hi>
<hi>角詣鍾士季須臾去後客問二童是誰曰裴王曰何如鍾曰裴楷清通王戎簡要後二十年此二賢當為吏部</hi>
<hi>尚書爾時天下無復滯才</hi>先舉性行<hi>魏志盧毓為吏部尚書前此諸葛誕鄧颺等馳名譽有四窻八</hi>
<hi>達之誚帝疾之時舉中書郎詔曰得其人與否在盧生耳選舉莫取有名名如畫地作餅不可啖也毓對曰名</hi>
<hi>不足以致異人而可以得常士常士畏敎慕善然後有名非所當疾也毓典選舉先舉性行而後言才黄門李</hi>
<pb n="KR3k0004_WYG_060-3a"/>
<hi>豐嘗以問毓毓曰才所以善也故大才成大善小才成小善今稱之有才而不能為善是才不中器也豐等服</hi>
<hi>其言補</hi>多被拔擢<hi>魏畧云何晏遷侍中尚書/主選有舊者多被拔擢</hi>心精體密<hi>吳志</hi>
<hi>薛綜為尚書固讓顧譚心精體密貫道達㣲才照人物德允衆望誠非愚臣所可越先後遂代綜</hi>執心<lb/>
平當<hi>晉諸公贊云劉雄遷吏部尚書執心平當</hi>凌虛篤素<hi>晉起居注武帝太始八年詔曰議郎</hi>
<hi>山濤志為簡靜凌虛篤素立身行已足以厲俗其以濤為吏部尚書</hi>抑末崇本<hi>晉起居注見前</hi>不<lb/>
懈於位<hi>魏志盧毓為侍中在職三年多所駮爭詔曰官人秩才聖帝所難必須良佐進可替否侍中毓</hi>
<hi>稟性貞固心平體正可謂明試有功不懈於位者也</hi>正身率職<hi>晉諸公贊見前</hi>居職行其<lb/>
所見<hi>晉諸公贊</hi>用人密啓後奏<hi>晉書山濤為太常卿遭母喪歸鄉里濤年踰耳順居喪過</hi>
<pb n="KR3k0004_WYG_060-3b"/>
<hi>禮負土成墳手植松柏詔曰吾所共致化者官人之職是也方今風俗陵遲人心進動宜崇明好惡鎮以退讓</hi>
<hi>山太常雖尚居諒闇情在難奪方今務殷何得遂其志耶其以濤為吏部尚書濤用人先密啓後口奏也</hi>號<lb/>
為得才<hi>吳書云李肅少以方聞孫權擢為選曹尚書加騎都尉選舉號為得才也</hi>官人稱允<lb/>
<hi>晉諸公贊云山濤為吏部尚書官人稱允</hi>當時清淨内外肅然<hi>王隱晉書云鄧攸遷吏部</hi>
<hi>尚書牧馬於家庭妻息素不受一錢於人當時清淨内外肅然</hi>無敢好衣美食<hi>傅咸集表云昔</hi>
<hi>毛玠為吏部尚書無敢好衣美食者魏武嘆曰孤之法不如毛尚書今使吏部用心如毛玠風俗之易在不難</hi>
<hi>矣</hi>薛綜固讓<hi>吳志薛/綜見上</hi>阮孚不拜<hi>晉書阮孚轉吏部尚書領東海王師稱疾不拜</hi>
<hi>詔就家用之尚書令郗鑒以為非禮帝曰就用之誠不快不爾便廢才  案祖約性好財孚性好屐同是累而</hi>
<pb n="KR3k0004_WYG_060-4a"/>
<hi>未判其得失有詣約見正料財物客至屏當不盡餘兩小簏以著背後傾身障之意未能平或有詣阮正見自</hi>
<hi>蠟屐因自嘆曰未知一生當著幾量屐神色甚閑暢於是勝負始分補</hi>一時之俊<hi>華譚尚書集二</hi>
<hi>曹論云吏部收取一時之俊晉魏以來俱爾</hi>二賢吏部<hi>世說鍾士季云裴楷王戎見前</hi>
　　　諸曹尚書<lb/>
再昇紫㣲<hi>謝承後漢書云魏朗為尚書再昇紫㣲謇諤朗禁省不屈豪右為百寮所服以黨事免  案</hi>
<hi>性矜嚴閉門整法長吏希見動有禮序室家相待如賔子孫知事嚴君焉補</hi>三為選官<hi>裴松之晉</hi>
<hi>紀云江彪三為選官少有薦舉</hi>周厯三臺<hi>謝承後漢書曰蔡邕以持書御史遷尚書三月之間周厯</hi>
<hi>三臺遷侍中</hi>損益萬機<hi>晉書杜預為度支尚書在内七年損益萬機不可勝數朝野稱美號曰杜</hi>
<pb n="KR3k0004_WYG_060-4b"/>
<hi>武庫言其無所不有也有案預公家之事知無不為凡所興造必考度始終鮮  敗事或譏其意碎者預曰禹</hi>
<hi>稷之功期於濟世所庶幾也既立功之後從容無事乃躭思經籍為春秋左氏經傳習解又參攷衆家譜第謂</hi>
<hi>之釋例預常稱王濟有馬癖和嶠有錢癖武帝聞之謂預曰卿有何癖對曰臣有左氏癖補</hi>閑練舊<lb/>
典<hi>益部耆舊云太尉李固薦楊準累世服事臺閣閑練舊典且有漸用宜在機密特拜尚書也</hi>典定<lb/>
舊制<hi>袁山松漢書云伏湛建武二年拜尚書典定舊制</hi>事無不綜<hi>傅子云傅嘏為尚書事大</hi>
<hi>小無不綜也</hi>内外不漏<hi>謝後漢書云王博拜尚書明敏習漢家舊事在臺厯載夙夜敬戒内外不</hi>
<hi>漏</hi>敏於衆職<hi>謝後漢書云荀緄拜尚書性明亮敏於衆職公卿大夫莫不憚之</hi>幹機密<lb/>
職<hi>又云楊高拜尚書淵懿博雅明習國家典故幹機密之職夙夜周慎退食自公每朝賀百僚側目</hi>臺<lb/>
<pb n="KR3k0004_WYG_060-5a"/>
閣彈駁<hi>魏畧云丁謐遷尚書謐為人外似疎畧而内多忌其在臺閣數有所彈駁臺中患之事不得行</hi>
<hi>皆案謐又意輕貴多所忽畧雖與何晏鄧颺等同位而  少之唯以勢屈於爽爽亦敬之言無不從故于時謗</hi>
<hi>書謂臺中有三狗二狗崖柴不可當一狗憑黙作疽囊三狗謂何丁鄧也黙者爽小字也其意言三狗皆欲嚙</hi>
<hi>人而謐尤甚也補</hi>軍糧校計<hi>晉書云帝以司馬孚為度支尚書軍糧校計一由之</hi>文武羣<lb/>
才多所明拔<hi>先賢行狀曰崔琰清忠高亮雅識經逺推方直道正色于朝魏氏初拜尚書委授銓</hi>
<hi>衡總齊清議十有餘年文武羣才多所明拔朝廷歸高天下稱平補</hi>内外衆職各得其才<lb/>
<hi>傅咸陳事云正始中何晏典選舉内外衆職各得其才傑然之美於斯可觀</hi>朱穆讜言正直<lb/>
<hi>謝承後漢書云朱穆為尚書讜言正直</hi>毛玠拔真斥偽<hi>先賢行狀云毛玠為尚書典選舉拔</hi>
<pb n="KR3k0004_WYG_060-5b"/>
<hi>真實斥華偽</hi>黃琬方毅<hi>續漢書云黄琬方毅/廉貞為侍中尚書</hi>淡泊無欲<hi>東觀漢記</hi>
<hi>鄭均為尚書淡泊無欲又嵇康高士傳曰均不仕漢朝章帝自往終不肯起帝東巡過任城乃幸均舍敕賜尚</hi>
<hi>書禄以終其身時人號為白衣尚書案續漢志曰尚書秩六百石禄每月七十石補</hi>許混鑒識<hi>魏志</hi>
<hi>云許混有鑒識明帝時為尚書</hi>王昶考課<hi>王昶考課事云尚書侍中考課一曰掌建賢才以考官人</hi>
<hi>二曰綜理萬機以考庶績三曰進規惟允以考讜言四曰出納王命以考賦政五曰罰法以考典則</hi>翟酺<lb/>
高第<hi>後漢翟酺遷侍中時尚書有缺詔將大夫六百石以上試對政事天文道術以高第者補之酺自恃</hi>
<hi>能高而忌故太史令孫懿恐其先用乃往候懿既坐言無所及惟涕泣流連懿怪而問之酺曰圖書有漢賊孫</hi>
<hi>登將以才智為中官所害觀君表相似當應之酺受恩接悽愴君之禍耳懿憂懼移病不試由是酺對第一拜</hi>
<pb n="KR3k0004_WYG_060-6a"/>
<hi>尚書補案春秋保乾圖曰漢賊臣名孫登大形小口長七尺九寸巧用法多技方詩書不用賢人杜口也附</hi>
鍾離大德<hi>鍾離意别傳云棠邑令鍾離意至德仁和明皇帝詔徵詣闕拜尚書</hi>光耀紫㣲<lb/>
<hi>韋誕集云入作納言光耀紫㣲</hi>光翼明聖<hi>陸機云唯是喉舌光翼明聖</hi>
　　　諸尚書左右丞<lb/>
掌百官威儀<hi>續漢書百官志云左右丞掌錄尚書吏人上章百官威儀</hi>主臺内體<hi>晉百</hi>
<hi>官表注云左丞主臺内宗廟祠祀朝儀體制彈按選用署吏督遠近文書給假也</hi>皇朝司直天<lb/>
臺管轄<hi>傅咸云六尚書左右丞八座以下居萬機之㑹斯乃皇朝之司直天臺之管轄余前後為左丞</hi>
<hi>僶俛從事日慎一日也</hi>職輕事重以賤制貴<hi>傅咸表云左丞職輕事重以賤制貴人所</hi>
<pb n="KR3k0004_WYG_060-6b"/>
<hi>難居臣以闇劣猥忝斯任</hi>總典綱紀<hi>晉百官志云右丞/總領綱紀云云</hi>掌假錢穀<hi>蔡質</hi>
<hi>漢儀曰右丞與僕射對掌授廩假錢穀與左丞無所不綂凡宫中漏夜盡鼓鳴則起鍾鳴則息衞士甲乙徼相</hi>
<hi>傳甲夜畢傳乙夜相傳盡五更衛士傳言五更未明三刻後雞鳴衞士踵丞郎趨嚴上臺不畜宫中雞汝南出</hi>
<hi>雞鳴衞士候朱雀門外專傳雞鳴於宫中應劭曰楚歌今雞鳴歌也補</hi>領都令史<hi>晉百官表注云</hi>
<hi>左丞領都令史七人史五人</hi>署諸財用<hi>續漢書百官志云右丞假署印綬及紙筆墨諸財用庫藏</hi>
量物多少<hi>晉百官表注云右丞主内庫藏斛量物多少</hi>久次郎補<hi>漢官儀云侍臣主法</hi>
<hi>左右丞久次郎補也</hi>稱左右君<hi>漢書典職云左右丞/對揖稱左右君也</hi>攸攝百揆<hi>晉中</hi>
<hi>興書云孔坦拜左丞辭王丞相導曰卿在朝康濟時務拾遺損益者多矣衆談咸以左丞事要宜須諒直以攝</hi>
<pb n="KR3k0004_WYG_060-7a"/>
<hi>百揆今天子事弊亦是急病讓夷之日豈得已也屬案坦本傳云坦遷尚書左丞深為臺中之所敬憚尋  蘇</hi>
<hi>峻反坦白王導曰及峻未至宜急斷阜陵之界守江西當利諸口彼少我衆一戰決矣導然之庾亮以為峻脫</hi>
<hi>逕來是襲朝廷虛也故計不行峻遂破姑熟取鹽米亮方悔之坦謂人曰觀峻之勢必破臺城自非戰士不須</hi>
<hi>戎服既而臺城陷戎服者多死白衣者無他時人稱其先見補</hi>無彈外官<hi>江彪駁議云左右丞都無</hi>
<hi>彈外官之事</hi>張稷言辭辯達帝深奇之<hi>謝承後漢書云張稷除尚書侍郎左丞朝</hi>
<hi>賀陛見進對威儀辭令辯達明帝深奇之</hi>黄香功滿當遷帝留增秩<hi>東觀漢記云黄</hi>
<hi>香拜左丞功滿當遷和帝留増秩</hi>許奇有準繩操<hi>晉諸公贊云許奇為尚書左丞有準繩操</hi>
<hi>也</hi>楊高陳國便宜<hi>謝承後漢書云楊高為尚書侍郎輔左丞自在臺閣閑練漢家故事前後</hi>
<pb n="KR3k0004_WYG_060-7b"/>
<hi>上表陳國政便宜</hi>傅咸奏王懋<hi>王隱晉書云傅咸為丞尚書東平王懋等不赴臺咸以懋等職</hi>
<hi>在機近宜當風發先百僚就在患病宜自扶立而宴然在外不赴警急奏免懋咸前後彈奏辭皆深切公卿莫</hi>
<hi>不側目者</hi>郄詵奏崔洪<hi>晉中興書云郄詵為尚書左丞推吏部尚書崔洪洪曰我舉詵丞而還奏</hi>
<hi>我此謂挽弩自射詵曰趙宣子任韓厥為司馬而厥以軍法戮宣子僕崔洪為國舉才我以才見舉唯官是視</hi>
<hi>各明至公何故其言乃至於此洪聞而悅服之及案詵以對䇿上第拜議郎母憂去職詵母病苦無車  亡不</hi>
<hi>欲車載柩家貧無以市馬乃於所住堂北壁外假塟開户朝夕拜哭養雞種蒜竭其方術喪過三年得馬八匹</hi>
<hi>輿柩至冡負土成墳累遷雍州刺史武帝於東堂會送問詵曰卿自以為何如詵對曰臣舉賢良對䇿為天下</hi>
<hi>第一猶桂林之一枝崑山之片玉帝笑侍中奏免詵官帝曰吾與之戲耳不足怪也詵在任威嚴明斷甚得四</hi>
<pb n="KR3k0004_WYG_060-8a"/>
<hi>方聲譽補</hi>白裒奏山濤<hi>晉書山濤為尚書僕射加侍中領吏部固辭以老疾上表陳情章表數十</hi>
<hi>上久不攝職為左丞白裒所奏帝曰濤以病自聞但不聽之耳使濤坐執銓衡則可何必上下邪不得有所問</hi>
<hi>補</hi>百僚所憚<hi>又云郝隆為尚書郎轉/左丞在朝為百僚所憚</hi>在朝清肅<hi>又云劉恢為左</hi>
<hi>丞在朝清肅出兼中丞</hi>違命加罰<hi>楊濟與傅咸書云云惠案晉書云傅咸遷尚書左丞  帝即位</hi>
<hi>楊駿輔政咸言於駿曰事與世變禮隨時宜諒闇之不行尚矣由世道彌薄權不可假故雖斬焉在疚而躬覽</hi>
<hi>萬機也今聖上欲委政於公諒闇自居竊謂山陵之事既畢明公當思隆替之宜周公聖人猶不免謗況聖上</hi>
<hi>春秋非成王之年乎得意忘言言未易盡茍明公有以察其悾欵言豈在多  初駿忌大司馬汝南王亮催使</hi>
<hi>之藩楊濟與李斌數諫止之駿遂疎濟濟謂傅咸曰若家兄徵大司馬入退身避之門户可得免耳不爾行當</hi>
<pb n="KR3k0004_WYG_060-8b"/>
<hi>赤族咸曰但徵還共崇至公便立太平無為避也濟駿弟也附</hi>懦弱免官<hi>晉書王國寶傳云驃騎㕘</hi>
<hi>軍王徽請國寶同讌國寶素驕貴使酒怒尚書左丞祖台之攘袂大呼以盤醆樂器擲台之台之不敢言為禇</hi>
<hi>粲所彈詔以國寶縱肆情性其不可長台之懦弱非監司體並坐免官頃之復職愈驕蹇不遵法度起齋侔清</hi>
<hi>暑殿帝惡其僭侈國寶懼遂諂媚於帝國寶貪縱聚歛不知紀極後房伎妾以百數天下珍玩充滿其室附</hi>
　　　尚書郎總<lb/>
以孝廉郎<hi>應劭漢官儀云尚書郎以孝廉年未五十先試牋奏初上稱郎中滿嵗為侍郎補</hi>選<lb/>
孝悌為郎<hi>漢舊儀云高后選孝悌為郎</hi>滿嵗為侍郎五嵗遷太尉<hi>漢官</hi>
<hi>儀云尚書郎四人一人主匈奴單于營部一人主羌夷吏人一人主户口墾田一人主錢帛貢獻委輸初入臺</hi>
<pb n="KR3k0004_WYG_060-9a"/>
<hi>為郎中滿嵗稱為侍郎五嵗遷太尉也</hi>郎極清望<hi>山濤啓事云舊選尚書郎極清望也</hi>臺郎<lb/>
清顯<hi>郭璞辭尚書郎表云臺郎清顯論望宜允也</hi>上應列宿出居百里<hi>華嶠後漢</hi>
<hi>書曰館陶公主為子求郎不許賜錢千萬明帝謂羣臣曰夫郎中上應列宿出居百里茍非其人則民受其殃</hi>
選吏能者為之<hi>漢官典職云尚書郎初從三署詣臺試初上臺稱守尚書郎中嵗滿稱尚書郎</hi>
<hi>三年稱侍郎凡三十四人選吏能者為之</hi>簡良能以親職<hi>裴秀奏事云謹按臺閣簡統萬機動</hi>
<hi>為法制是以特宜精簡良能以親其職臺郎皆朝之俊選當之處事宜辨正疑滯也</hi>邦之俊茂<hi>晉起</hi>
<hi>居注云臺郎御史邦之俊茂</hi>朝之俊選<hi>裴秀奏/事見前</hi>大臣之副<hi>山濤啓事云舊選尚</hi>
<hi>書郎清望號稱大臣之副</hi>宰士之儁<hi>山濤啓/事云</hi>彌綸舊章<hi>謝後漢書云尚書侍郎服</hi>
<pb n="KR3k0004_WYG_060-9b"/>
<hi>事丹墀彌綸舊章䇿文通訓條在宫秘唯臺郎為得開覽其餘他官莫敢闚𨵦者也</hi>繁劇之仕<hi>郭璞</hi>
<hi>辭尚書表云今當以劣弱之質充督責之官以無用之才管繁劇之任且臺郎清貴論望宜允者也</hi>主作<lb/>
文書<hi>續漢書百官志云尚書侍郎三十六人一曹有六人主作文書起草</hi>受口宣詔<hi>百官表注</hi>
<hi>云直郎一人受口宣詔</hi>直建禮門<hi>漢官典職云尚書郎夜直五日於建禮門内給青縑白綾被或</hi>
<hi>以錦被帷帳氊褥太官供食</hi>奏事明光<hi>應劭漢官儀曰尚書郎入直臺廨中給女侍史二人皆選</hi>
<hi>端正指使從直女侍史執香爐燒薰以從入臺中給使䕶衣服奏事明光殿省中補</hi>握蘭丹墀<hi>漢官</hi>
<hi>儀云尚書郎握蘭含香趨走丹墀奏事黄門郎與對挹天子五時賜珥赤管大筆一雙分墨一丸</hi>珥筆<lb/>
華軒<hi>潘岳贈陸機詩云齊轡龍墀光讚納言優遊省閣珥筆華軒</hi>給青縑被<hi>蔡質漢官儀曰</hi>
<pb n="KR3k0004_WYG_060-10a"/>
<hi>尚書郎入直臺中官供新青縑白綾被或錦被晝夜更宿帷帳畫通中枕臥旃褥冬夏隨時改易大官供食五</hi>
<hi>日一美食下天子一等補</hi>賜赤管筆<hi>漢官儀/見上</hi>趨翔廊閣<hi>華陽國志云杜軫為尚書</hi>
<hi>郎每升降趨翔廊閣之下威容可觀中朝偉之案軫少師譙周發明高經於譙氏之門郡命為功曹鄧艾既破</hi>
<hi>蜀被徵鍾會進成都時太守南陽張府君不肯出軫進曰征西囚執鎮西在近必有所遣軍亂之際交害無當</hi>
<hi>宜避正殿府君即出住下舍㑹果遣參軍牽𢎞為太守數百騎擐甲馳馬入郡前驅問侯所在云已出善之𢎞</hi>
<hi>復召為功曹察孝廉除建寧令徙視山陽新城池陽所在有治遷犍為太守惠愛在民還為州大中正軫既才</hi>
<hi>學兼該而器量倜儻武帝雅識之補常璩贊曰犍為卬卬友于寔令附</hi>優游省閣<hi>潘岳贈陸機詩</hi>
<hi>見上</hi>
<pb n="KR3k0004_WYG_060-10b"/>
　　　尚書吏部郎<lb/>
慎其所舉<hi>魏志云諸葛誕為吏部郎人有所屬托則顯其言而承用之後有當否則公議其得失以</hi>
<hi>為襃貶自是羣僚莫不慎其所舉</hi>清慎舉選<hi>王隱晉書云李重遷尚書吏部郎務抑華競不通私</hi>
<hi>謁時留心隱逸由是羣才畢舉海内莫不歸心見案重與李毅同為吏部郎時王戎為尚書重以清尚  稱毅</hi>
<hi>淹通有智識雖二人操異然俱處要職戎以識會待之各得其所補</hi>時無屈滯<hi>王藴别傳云藴為吏</hi>
<hi>部郎欲使時無屈滯</hi>許允多用其鄉里<hi>世說云許允為吏部郎多用其鄉里魏明帝遣虎賁</hi>
<hi>收之其婦出誡允曰明主可以理奪難以情求既至帝覈問之允對曰舉爾所知臣之鄉人臣所知也陛下檢</hi>
<hi>校為稱職與不若不稱職臣受其罪既檢校皆官得其人於是乃釋初允被收舉家號哭阮新婦自若曰勿憂</hi>
<pb n="KR3k0004_WYG_060-11a"/>
<hi>尋還作粟粥待頃之允至補</hi>杜錫不敢用鄕親<hi>王隱晉書曰杜錫補吏部郎不敢用鄕親</hi>
<hi>一人辭案錫遷太子中舍人性亮直忠烈屢諫愍懷太子言  懇切太子患之後置針著錫所坐處氊中刺之</hi>
<hi>流血他日太子問錫向著何事錫對醉不知太子詰之曰君喜責人何自作過也補</hi>山濤在事清<lb/>
明<hi>又云山濤遷吏部郎文帝與濤書曰足下在事清明雅操邁時念多所乏今致錢二十萬穀二百斛補</hi>
阮放甚有稱績<hi>晉中興書云阮放遷吏部郎在銓管之任甚有稱績性清約不理產業為郎不</hi>
<hi>免饑寒王導庾亮以其名士供給衣食放由是得仕</hi>選舉精密論望益美<hi>晉書周馥傳云</hi>
<hi>司徒王渾表馥理識清正兼有才幹主定九品檢括精切臣委任責成襃貶允當請補尚書郎許之稍遷司徒</hi>
<hi>左長史吏部郎選舉精切論望益美補</hi>竟厯顯職名顯朝廷<hi>又云桓彛為吏部郎名顯</hi>
<pb n="KR3k0004_WYG_060-11b"/>
<hi>朝廷於時王敦擅權嫌忌士望彞以疾去職嘗過輿縣縣宰東海徐寧通朗博涉彞過之欣然停留累日結交</hi>
<hi>而别先是庾亮每屬彝覔一佳吏部及至都謂亮曰為卿得一吏部矣亮問所在彞曰人所應有而不必有人</hi>
<hi>所應無而不必無徐寧真海岱清士因而敘之即遷吏部郎竟厯顯職補</hi>裴楷精通王戎簡<lb/>
要<hi>世說見前</hi>許允清吏<hi>魏氏春秋云許允為吏部選遷郡守明帝疑其所用非次將加其罪允對</hi>
<hi>曰某郡太守雖限滿文書先至年限在後某守雖後日限在前帝前取事視之乃釋然遣出望其衣敗曰清吏</hi>
<hi>也</hi>阮放名士<hi>晉中興書/阮放見前</hi>庾敳靜黙無為<hi>晉書庾敳遷吏部郎是時天下</hi>
<hi>多故機變屢起敳常靜黙無為補案敳有重名為縉紳所推而聚歛積實談者譏之都官從事温嶠奏之敳更</hi>
<hi>器嶠目嶠森森如千丈松雖礧砢多節施之大厦有棟梁之用附</hi>阮咸真素寡欲<hi>晉書云阮</hi>
<pb n="KR3k0004_WYG_060-12a"/>
<hi>咸厯仕散騎侍郎山濤舉咸典選曰阮咸真素寡欲深識清濁萬物不能移若在官人之職必絕於時武帝以</hi>
<hi>咸躭酒浮虚遂不用補案咸任達不拘與叔父籍為竹林之遊當世禮法者譏其所為咸與籍居道南諸阮居</hi>
<hi>道北北阮富而南阮貧七月七日北阮盛晒衣服皆錦綺粲目咸以竿挂大布犢鼻於庭人或怪之荅曰未能</hi>
<hi>免俗聊復爾耳附</hi>非但正已乃當正人<hi>山濤啟事云人才既自難知中人已下情偽又</hi>
<hi>難吏部郎以碎事日夜相接非但當正已而已乃當能正人議郎杜黙德履亦佳太子庶子崔諒中郎陳淮皆</hi>
<hi>有意正人其次不審有可用者否補</hi>雖充人乏誠失其所<hi>某辭吏部郎書未詳</hi>阮咸<lb/>
躭酒不用<hi>晉書山濤舉阮咸見前</hi>畢卓飲酒廢職<hi>晉書畢卓少希放達為胡母輔</hi>
<hi>之所知太興未為吏部郎常飲酒廢職比舍郎釀熟卓因醉夜至其甕間盜飲之為掌酒者所縛明旦視之乃</hi>
<pb n="KR3k0004_WYG_060-12b"/>
<hi>畢吏部也遽釋其縛卓遂因主人宴於甕側致醉而去卓嘗謂人曰得酒滿數百斛船四時甘味置兩頭右手</hi>
<hi>持酒盃左手持蟹螯拍浮酒船中便足了一生矣補</hi>坐稽遲免<hi>臧榮緒晉書云劉寔字子直為吏部</hi>
<hi>郎坐選稽遲免官</hi>以私被黜<hi>徐廣晉紀云吏部陸亮山濤知其非才啟可為左丞帝遂使為吏部</hi>
<hi>郎其後果以私被黜</hi>
　　　尚書諸曹郎<lb/>
馬游卿甲科為郎<hi>漢書馬宫字游卿治春秋嚴氏以射䇿甲科為郎</hi>阮德猷上<lb/>
第拜郎<hi>阮德猷集云䇿在上第即拜尚書郎毁舉之徒或言對者因縁從托詔乃更延羣才庭對</hi>王<lb/>
公仲明經為郎<hi>漢書云王嘉字公仲以明經射䇿甲科為郎</hi>陸士衡文學轉<lb/>
<pb n="KR3k0004_WYG_060-13a"/>
郎<hi>王隱晉書陸機為郎中令呉王晏出鎮淮南以機有文學遷尚書中兵郎轉殿中郎補案機有駿犬名曰</hi>
<hi>黄耳甚愛之既而羈寓京師久無家問笑語犬曰我家絕無書信汝能齎書取消息不犬摇尾作聲機乃為書</hi>
<hi>以竹筩盛之而繫其頸犬尋路南走遂至其家得報還洛其後因以為常附</hi>禰正平性與道<lb/>
合<hi>後漢禰衡傳云東海孔融上疏薦衡曰臣竊見處士平原禰衡淑質貞亮英才卓礫初涉蓺文升堂覩奥</hi>
<hi>目所一見輒誦於口耳所瞥聞不忘於心性與道合思若有神𢎞羊潛計安世黙識以衡準之誠不足怪忠果</hi>
<hi>正直志懷霜雪見善若驚疾惡如讎任座抗行史魚厲節殆無以過矣使衡立朝必有可觀飛辯騁辭溢氣坌</hi>
<hi>涌解疑釋結臨敵有餘如得龍躍天衢振翼雲漢揚聲紫㣲垂光虹蜺足以昭近署之多士增四門之穆穆夫</hi>
<hi>激楚揚阿至妙之容臺牧者之所貪飛兎騕褭絕足奔放良樂之所急補</hi>夏侯湛理識明徹<lb/>
<pb n="KR3k0004_WYG_060-13b"/>
<hi>司馬攸與山巨源書云太子舍人夏侯湛柔心居正理識明徹應可為郎也</hi>樂彥輔人之水<lb/>
鏡<hi>王隱晉書樂廣傳云尚書令衞瓘朝之耆舊逮與魏正始中諸名士談論見廣而奇之曰自昔諸賢既没</hi>
<hi>常恐㣲言將絕而今乃復聞斯言於君矣命諸子造焉曰此人之水鏡見之瑩然若披雲霧而覩青天也王衍</hi>
<hi>自言與人語甚簡至及見廣便覺巳之煩其為識者所嘆美如此補</hi>田鳳儀狀端正<hi>長陵碑云</hi>
<hi>長陵田鳳字季宗立為尚書郎儀狀端正入奏事宣帝帝目送之因題云堂堂乎京兆田郎</hi>杜軫威<lb/>
容可觀<hi>華陽國志見前</hi>胡伯始兼治兩曹<hi>續漢書云胡廣字伯始舉孝廉既到京師</hi>
<hi>試以章奏安帝以廣為天下第一旬月拜尚書郎恪勤職事所掌辨䕶兼治兩曹</hi>徐謁卿奉事<lb/>
二帝<hi>後漢徐防舉孝廉除為郎防體貌矜嚴占對可觀帝異之特補尚書郎職典樞機周密畏慎奉事二</hi>
<pb n="KR3k0004_WYG_060-14a"/>
<hi>帝未嘗有過補</hi>黄香數陳得失<hi>後漢書黄香為尚書郎數陳得失賞賚増加嘗獨止宿臺上晝</hi>
<hi>夜不離省闥帝聞善之補</hi>郭璞數言便宜<hi>王𨼆晉書郭璞遷尚書郎璞數言便宜多所匡益  案</hi>
<hi>好經術博學有高才而訥於言論詞賦為中興之冠好古文奇字妙於隂陽算厯有郭公者客居河東精於卜</hi>
<hi>筮璞從之受業公以青囊中書九卷與之由是遂洞五行天文卜筮之術攘災轉禍通致無方雖京房管輅不</hi>
<hi>能過也補</hi>賈充定法令<hi>晉書賈充拜尚書郎典定科令兼度支考課辯章節度事皆施用補</hi>劉<lb/>
頌典科律<hi>晉書劉頌拜尚書三公郎典科律申冤訟累遷中書侍郎補</hi>龔遂處當平<lb/>
決口筆俱著<hi>謝承後漢書云龔遂字巨卿拜尚書郎性敏達彌縫舊章深識典故每入奏事朝廷</hi>
<hi>所問應時建白桓帝嘉其才臺閣有疑事一以委遂處當平決口筆俱著轉左丞</hi>劉裕國家故<lb/>
<pb n="KR3k0004_WYG_060-14b"/>
事決於口筆<hi>又云劉裕字伯祖補尚書郎裕有才辯自在臺閣陳國家事故每有奏決於口筆為</hi>
<hi>羣僚所伏</hi>俯伏省閤<hi>後漢書馮豹拜尚書郎忠勤不懈每奏事未報常俯伏省閤或從昏至明帝聞</hi>
<hi>而嘉之使黄門持被覆豹勅令勿驚由是數加賞賜補案豹年十二母為父所出後母惡之嘗因豹夜寐欲令</hi>
<hi>毒害豹逃走得免敬事愈謹而母疾之益深時人稱其孝長好儒學以詩春秋敎麗山下鄉里為之語曰道德</hi>
<hi>彬彬馮仲文附</hi>不離省闥<hi>後漢書黄/香𫝊見前</hi>獨直臺上<hi>後漢鍾離意𫝊云藥崧者河内</hi>
<hi>人天性朴忠家貧為郎嘗獨直臺上無被枕杫食糟糠帝每夜入臺輒見崧問其故甚嘉之自此詔大官賜尚</hi>
<hi>書以下朝夕餐給帷被皂袍及侍史二人補</hi>有益臺閤<hi>山濤啟事云太子舍人夏侯湛有盛才而</hi>
<hi>不長治民有益臺閤在東宫巳久今殿中郎缺宜得才學不審其可參此選不也</hi>龔遂清儉賜<lb/>
<pb n="KR3k0004_WYG_060-15a"/>
衣<hi>漢書云龔遂拜尚書郎桓帝嘉其才又見衣服不鮮左右稱其清儉賜衣及車馬</hi>馮豹俯伏<lb/>
覆被<hi>後漢馮豹見前</hi>奏議為臺閣崇信<hi>華嶠漢書云陽球補尚書郎閑達故事其所奏</hi>
<hi>議常為臺閣所崇信</hi>據法為三臺之表<hi>謝承後漢書云王譚除尚書郎服事臺閣傳習國典</hi>
<hi>據法為三臺之表</hi>三署服其慎<hi>東觀漢記云樊梵字文高每當直事駐車待漏冠劍不解於身</hi>
<hi>為郎二十嵗未嘗被奏三署服其慎也</hi>談者詠其高<hi>王隱晉書魏舒為尚書郎時欲沙汰郎官</hi>
<hi>非其才者罷之舒曰吾即其人也襆被而出同寮素無清論者咸有愧色談者莫不詠其高也補案舒性好騎</hi>
<hi>射著韋衣入山澤以漁獵為事嘗詣野王主人妻夜產俄而聞車馬之聲相問曰男也女也曰男書之十五以</hi>
<hi>兵死復問寢者為誰曰魏公舒後十五載詣主人問所生兒何在曰因條桑為斧傷而死舒自知當為公也附</hi>
<pb n="KR3k0004_WYG_060-15b"/>
解系州里榮焉<hi>晉書云解系及二弟結育並清身潔已俱厯洗馬舍人尚書郎州里榮焉  案</hi>
<hi>時荀勗門宗强盛朝野畏憚之勗諸子謂系等曰我與卿為友應向我公拜勗又曰我與尊先使君親厚系曰</hi>
<hi>不奉先君遺敎公若與先君厚往日哀頓當垂書問親厚之誨非所敢承勗父子大慙當世壯之後系為西戎</hi>
<hi>校尉假節㑹氐羌叛與征西大將軍趙王倫討之倫信用佞人孫秀與系爭軍事更相表奏系坐免官以白衣</hi>
<hi>還第闔門自守及張華裴頠之被誅也倫秀以宿憾收系兄弟梁王肜救系等倫怒曰我於水中見蟹且惡之</hi>
<hi>况此人兄弟輕我耶補</hi>王湛臺閣益重<hi>王湛别傳云湛為尚書郎事要機會輒中決之無所</hi>
<hi>不辦臺閣益歸重也</hi>杜元凱擢拜<hi>王隱晉書云杜預字元凱以婚親之恩擢拜尚書郎</hi>王叔<lb/>
武超遷<hi>晉書王彪之字叔武從伯導謂曰選官欲以汝為尚書郎汝幸可作諸王佐耶彪之曰位之多</hi>
<pb n="KR3k0004_WYG_060-16a"/>
<hi>少既不足計自當任之於時至於超遷是所不願遂為郎</hi>煒煒羣龍吐芳蘭<hi>嵇含臺中宴會</hi>
<hi>詩云殿中日煒煒羣龍吐芳蘭</hi>謙謙君子美曾顏<hi>嵇含又詩曰三公日謙謙君子美曽顏</hi>
不能為郎<hi>三輔決錄云丁邯舉孝廉為郎故侍郎以令史久次補之世祖始改用孝廉邯稱病不就</hi>
<hi>詔問病羌為郎不對曰臣不病恥以孝廉為令史職耳世祖怒杖之數十詔問欲為郎否邯曰能殺臣者陛下</hi>
<hi>不能為郎者臣詔遣出竟不拜郎</hi>固辭不拜<hi>晉書云王國寶少無士操不脩廉隅婦父謝安惡其</hi>
<hi>傾側每抑而不用除尚書郎國寶以中興膏腴之族惟作吏部不為餘曹郎固辭不拜</hi>藥崧走入<lb/>
牀下<hi>後漢書鍾離意傳云明帝性褊察好以耳目隱發為明故公卿大臣數被詆毁近臣尚書以下至見</hi>
<hi>提拽嘗以事怒郎藥崧以杖撞之崧走入牀下帝怒甚疾言郎出郎出崧曰天子穆穆諸侯皇皇未聞人君自</hi>
<pb n="KR3k0004_WYG_060-16b"/>
<hi>起撞郎帝赦之朝廷莫不悚慄爭為嚴切以避誅責唯意獨敢諫爭數封還詔書臣下過失輒救解之補</hi>韓<lb/>
宣職事受罰<hi>魏畧云韓宣為尚書郎曾以職事受罰文帝輦過之問是誰左右以實對帝曰是子</hi>
<hi>建所通耶遂得原也</hi>
　　　尚書令史<lb/>
掌錄上事<hi>百官表注云諸曹郎令史與郎並處事宜别掌錄上事立草</hi>掌發章表<hi>又云</hi>
<hi>直事令史掌發章表</hi>别錄判校<hi>又云尚書令史供所司别錄掌判校朝令也</hi>别掌立草<lb/>
<hi>見前</hi>義士二人<hi>魏志云濟陰王思與梁習俱為西曹令史思因直日白事失太祖指太祖大怒敎召</hi>
<hi>主者將加重辟時思近出習代往對已被收執矣思乃馳還自陳已罪罪應受死太祖嘆習之不言思之識分</hi>
<pb n="KR3k0004_WYG_060-17a"/>
<hi>曰何意吾軍中有二義士乎補案裴松之以為習與王思同寮而已親非骨肉義非刎頸而以身代思受不測</hi>
<hi>之禍以之為義無乃乖先哲之雅㫖乎史遷云死有重於太山有輕於鴻毛故君子不為茍存不為茍亡若使</hi>
<hi>思不引分主不加恕則所謂自經於溝瀆而莫之知也習之死義者豈其然哉附</hi>國士之風<hi>王隐</hi>
<hi>晉書三孟字長舒入補尚書都官令史善於清談有國士之風</hi>傅武仲下筆不休<hi>班固與弟</hi>
<hi>超書云傅武仲以能屬文為蘭臺令史下筆不休</hi>李伯仁文章見稱<hi>後漢書云李尤字伯</hi>
<hi>仁少以文章顯和帝時侍中賈達薦尤有相如揚雄之風召詣東觀受詔作賦拜蘭臺令史補</hi>邊讓占<lb/>
對閑敘<hi>後漢書邊譲傳云大將軍何進聞讓才名欲辟命之恐不至詭以軍事徵召既到署令史進以</hi>
<hi>禮見之讓善占射能辭對時賓客滿堂莫不羨其風補案議郎蔡邕薦於何進曰竊見令史陳留邊讓天授逸</hi>
<pb n="KR3k0004_WYG_060-17b"/>
<hi>才聰明賢智及就學廬便受大典傳曰函牛之鼎以烹雞多汁則淡而不可食少汁則熬而不可熟此言大器</hi>
<hi>之於小用固有所不宜也邕竊悁邑怪此寶鼎未受犠牛太羮之和久在煎熬臠割之間願明將軍囘謀垂慮</hi>
<hi>裁加少納貢之機密展之力用若以年齒為嫌則顏囘不得貫德行之首子奇終無阿宰之功茍堪其事古今</hi>
<hi>一也附</hi>黄浮奉公憂民<hi>汝南先賢傳云黄浮補尚書令史奉公憂民以功除昌慮長號為神</hi>
<hi>君</hi>孫鑠遂起就職<hi>臧榮緒晉書云孫鑠補吏部令史嘆曰天臺乃以公府掾為令史苦哉諸</hi>
<hi>人並清列不陞卑雜而我獨屯塞不通如何遂就職遷尚書郎</hi>高軫處法平允<hi>魏氏春秋云高</hi>
<hi>軫為刺姦令史處法平允夙夜匪懈至抱文書而寐太祖見而哀之徐解裘覆之而去</hi>李苾用法<lb/>
平整<hi>王隱晉書云李苾字升平為功曹除吏部令史用法平整</hi>
<pb n="KR3k0004_WYG_060-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0004_WYG_060-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷六十<lb/>
</p>
<p>
</p>
  </div>
</body>
</text>
</TEI>
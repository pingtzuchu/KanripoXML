<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷七十六</head> <lb/>
    <p>
<pb n="KR3k0004_WYG_076-1a"/>
欽定四庫全書<lb/>
　北堂書鈔卷七十六<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部二十八<lb/>
　　　太守下一百六十六<lb/>
殿中受筞<hi>漢書蕭育傳云哀帝時南郡多盜賊拜育為南郡太守上以育耆舊名臣乃以三公使車</hi>
<hi>載育入殿中受筞補</hi>常為髙第<hi>續漢書鄧晨拜中山太守吏民稱之常為冀州髙第  按唐章懷太</hi>
<pb n="KR3k0004_WYG_076-1b"/>
<hi>子賢注云中山屬冀州于冀州所部郡課常為第一也附</hi>奏課第一<hi>續漢書李忠字仲都為丹陽太</hi>
<hi>守越俗不好學嫁娶禮儀衰於中國乃為起學校習禮容春秋鄉飲選用明經郡中向慕之墾田增多三嵗間</hi>
<hi>流民占著者五萬餘口十四年三公奏課為天下第一</hi>考績第一<hi>王隠晉書解修遷瑯邪太守考</hi>
<hi>績天下第一</hi>為雍州十郡最<hi>魏畧云顔斐為京兆太守京兆與馮翊扶風接界二郡道路既</hi>
<hi>穢塞田疇又荒蕪人民飢凍而京兆皆整頓開明豐富常為雍州十郡最補</hi>為三河表<hi>謝漢書云</hi>
<hi>魏朗出為河内太守政稱三河表誅案朗性矜嚴閉門整法度家人不見惰容後竇武等  朗以黨被急徵行</hi>
<hi>至牛渚自殺補</hi>為三輔最<hi>漢書曰尹翁歸為雍右扶風辟用廉平疾迸姦吏常為三輔最</hi>東郡<lb/>
為天下最<hi>魏志杜畿拜河東太守而為尚書事平更有令曰昔蕭何定闗中冦恂平河内卿有其功</hi>
<pb n="KR3k0004_WYG_076-2a"/>
<hi>間將授卿以納言之職顧念河東吾股肱郡充實之所足以制天下故且煩卿卧鎮之畿在河東十六年常為</hi>
<hi>天下最</hi>璽書勉厲增秩賜金<hi>漢書循吏傳序云宣帝時二千石有治理效輒以璽書勉</hi>
<hi>厲增秩賜金或爵至關内侯公卿缺則選諸所表以次用之是故漢世良吏於是為盛稱中興焉</hi>岑熙<lb/>
輿人歌之<hi>華嶠後漢書云岑熙為東郡太守招聘隠逸與參政事無為而化視事二年輿人歌之曰</hi>
<hi>我有枳棘岑君伐之我有蟊賊岑君遏之狗吠不驚足下生氂含哺鼔腹焉知凶災我喜我生獨丁斯時美矣</hi>
<hi>岑君於戲仁慈補</hi>廉范百姓歌之<hi>後漢書曰廉范遷蜀郡太守其俗尚文辯好相持短長范</hi>
<hi>每厲以淳厚不受偷薄之說成都民物豐盛邑宇逼側舊制禁民夜作以防火災而更相隠蔽燒者日屬范乃</hi>
<hi>毀削先令但嚴使儲水而已百姓為便乃歌之曰廉叔度來何暮不禁火民安作平生無襦今五袴補</hi>百<lb/>
<pb n="KR3k0004_WYG_076-2b"/>
姓作歌<hi>後漢書趙熹遷平原太守於是擢舉義行誅鋤姦惡後青州大蝗侵入平原界輒死嵗屢有年</hi>
<hi>百姓歌之</hi>蜀謡兩日<hi>謝承後漢書云黄昌為蜀郡太守未至郡時民有謡曰云云  案昌為蜀郡太</hi>
<hi>守初昌為州書佐其婦歸寧于家遇賊被擄遂流轉入蜀為人妻其子犯事乃詣昌自訟昌疑母不類蜀人因</hi>
<hi>問所由對曰妾本㑹稽餘姚戴次公女州書佐黄昌妻也妾嘗歸家為賊所畧遂至於此昌驚呼前謂曰何以</hi>
<hi>識黄昌邪對曰昌左足心有黒子嘗自言當為二千石昌乃出足示之因相持悲泣還為夫婦附</hi>童歌<lb/>
兩岐<hi>後漢書張堪拜漁陽太守開稻田八千餘頃勸民耕種以致殷富百姓歌曰桑無附枝麥穗兩岐張</hi>
<hi>君為政樂不可支視事八年匈奴不敢犯塞</hi>民夷稱其德惠<hi>魏志云倉慈遷燉煌太守常日</hi>
<hi>西域雜胡欲來貢獻而諸豪族多逆斷絶既與貿遷欺詐侮易多不得分明胡常怨望慈皆勞之欲詣洛者為</hi>
<pb n="KR3k0004_WYG_076-3a"/>
<hi>封過所欲從郡還者官為平取輒以府見物與共交市使吏民護送道路由是民夷翕然稱其德惠補</hi>歎<lb/>
詠不容於口<hi>謝漢書蓋勳遷潁川太守民吏歎詠不容於口</hi>居郡四年惠愛在<lb/>
民<hi>王氏家傳云王朗為㑹稽太守㑹稽舊祀秦始皇刻木為像與夏商同廟朗到官以為無德之君不應見</hi>
<hi>祀於是除之居郡四年惠愛在民補</hi>在郡九年吏民便安<hi>魏志胡質為常山太守每軍功</hi>
<hi>賞賜皆散之於衆在郡九年吏民便安將士用命</hi>蜀郡為司空<hi>華陽國志趙瑶徙蜀郡太守司</hi>
<hi>空張温謂之曰昔第五伯魚徙蜀郡為司空吾今掃第以待足下矣瑶曰喏</hi>扶風遷光禄<hi>漢書</hi>
<hi>龔勝遷丞相司直徙光禄大夫守右扶風數月上知勝非撥煩吏乃復還勝光禄大夫</hi>遷去民人<lb/>
思望<hi>華陽國志李資為巴郡太守時歲必豐稔及資遷去民人思望歌之曰望逺忽不見惆悵常徘徊想</hi>
<pb n="KR3k0004_WYG_076-3b"/>
<hi>君恩澤深難留誓永懷</hi>吏民惟恐其遷<hi>魏略顔斐為京兆太守斐清已仰奉吏民惟恐其遷</hi>
老弱守關上書<hi>漢書魏相為河南太守後有人告相賊殺不辜事下有司河南卒戍中都官者</hi>
<hi>二三千人遮大將軍自言願復留作一年以贖太守罪河南老弱萬餘人守闗欲入上書闗吏以聞</hi>老小<lb/>
隨駕涕泣<hi>續漢書耿純為東都太守時發于長有罪純案奏圍守之奏未下長自殺純坐免以列侯</hi>
<hi>奉朝請從擊董憲道過東郡百姓老小數千隨車駕涕泣云願復得耿君</hi>願借冦君一年<hi>續漢</hi>
<hi>書冦恂為潁川太守代朱浮為執金吾潁川盜賊羣起上謂恂曰惟念獨卿能平之耳恂對曰臣願執銳前驅</hi>
<hi>即日車駕南征恂從至潁川盜賊悉降而竟不拜郡百姓遮道曰願從陛下復借冦君一年</hi>乞留侯<lb/>
君朞年<hi>續漢書侯霸為臨淮太守王莽之敗霸保固自守卒全一郡更始徵霸百姓老弱相攜號哭遮</hi>
<pb n="KR3k0004_WYG_076-4a"/>
<hi>使者車或當道而卧皆曰願乞侯君復留朞年</hi>吏民遮道<hi>魏畧顔斐遷平原太守吏民遮道車不得</hi>
<hi>行稽十日方得出</hi>民吏攀車<hi>謝漢書孟/嘗見上</hi>百姓嗁呼<hi>續漢書第五倫為㑹稽太</hi>
<hi>守坐法徴還百姓老小攀車叩馬嗁呼</hi>百姓扶車啼泣<hi>東觀漢記云賀文和遷九江太守行</hi>
<hi>縣持乾糧但就温而已臨去日百姓扶車叩馬啼泣隨之</hi>百姓垂涕送之<hi>東觀漢記張酺為東</hi>
<hi>郡太守罰斷義勇遷魏郡太守百姓垂涕送之</hi>刻石頌德<hi>華漢書何敞見前</hi>龔遂形貌<lb/>
短小<hi>漢書龔遂為渤海太守上召見形貌短小宣帝望見不副所聞心内輕焉</hi>彭寵容貌絶<lb/>
衆<hi>東觀漢記彭寵為漁陽太守容貌絶衆</hi>黄昌足心有黒子<hi>謝漢書黄昌見上</hi>許<lb/>
荆蹠下黒子<hi>楚國先賢傳胡紹十八為縣闗下幹見太守許荆蹠下而笑荆怒紹曰見明府蹠下</hi>
<pb n="KR3k0004_WYG_076-4b"/>
<hi>有黒子紹亦有之故爾笑荆令紹學後八年遂遷為九真太守</hi>鄧攸夢行水邊<hi>王晉書鄧攸為</hi>
<hi>淮南太守夢行水邊見一女子猛獸自後斷其盤囊占者以為水邊有女汝字也斷盤嚢者新獸頭代故獸頭</hi>
<hi>也不作汝隂當汝南也果遷汝隂太守</hi>田伯廬君與約<hi>列異傳田伯為廬江太守移郡淫鬼</hi>
<hi>命盡到府一月不自來見當壞祠唯廬君往見自稱縣民與府君約刻百日當遷大郡願見過後如期果為沛</hi>
<hi>相公不過于祠常見廬君月餘病死</hi>黄孟擿殺主簿<hi>薛琮表云黄孟為日南太守下車以供設</hi>
<hi>不豐擿殺主簿</hi>黄夐貪穢無行<hi>襄陽耆舊傳云</hi>富貴不歸故鄉如錦衣<lb/>
夜行<hi>漢書朱買臣拜㑹稽太守上云謂買臣曰富貴不歸故鄉云</hi>仕不至二千石安可<lb/>
比人乎<hi>漢書甯成為内史外戚多毁成之短抵罪髠鉗是時九卿死即死少被刑而成刑而自以為不</hi>
<pb n="KR3k0004_WYG_076-5a"/>
<hi>復收乃解脫詐刻傳出闗歸家稱曰仕不至二千石賈不至千萬安可比人乎</hi>
　　　京尹一百六十七<lb/>
秩二千石<hi>續漢書百官表凡州所監都為京都置尹一人秩二千石</hi>銀章青綬<hi>漢書百官</hi>
<hi>表京兆尹品第三秩二千石銀印青綬進賢兩梁冠絳朝服佩水蒼玉</hi>分治京師<hi>漢官解詁云武</hi>
<hi>帝太元元年左内史為左馮翊主爵都尉右内史為右扶風京兆尹治京師以為三輔職皆如郡主爵列侯其</hi>
<hi>職並鴻臚世祖雒陽改河南為河南尹</hi>景帝分置<hi>漢百官表云内史周官秩二千石景帝十一年</hi>
<hi>分置左右内史</hi>武帝更名<hi>漢書百官表景帝分置左右内史武帝更名京兆尹</hi>遐邇所模<lb/>
<hi>晉起居注武帝咸寧三年詔曰河南百郡之首其風教宜為遐邇所模以導齊之侍中奉車都尉王恂忠亮篤</hi>
<pb n="KR3k0004_WYG_076-5b"/>
<hi>誠才兼外内明於治化其以恂為河南尹補</hi>四方表則<hi>王晉書庾純傳詔曰河南京畿大都為四</hi>
<hi>方之表中興書云庾純精忠正直才經治亂其以純為河南尹</hi>四方是營<hi>崔駰河南尹箴曰茫茫天</hi>
<hi>區畫冀為京商邑翼翼四方是營</hi>百郡之首<hi>晉起居/注見上</hi>四㑹所聚<hi>傅子云傅嘏為</hi>
<hi>河南尹内掌帝都外統京畿兼古六鄉六遂之士其民異方雜居多豪門大族商賈胡貊天下四方會利之所</hi>
<hi>聚而姦之所生前尹司馬芝舉其綱而太簡次尹劉靜綜其目而太宻後尹李勝毁常法以收一時之聲嘏立</hi>
<hi>司馬氏之綱統裁劉氏之綱目以經緯之李氏所毁以漸補之郡有七百吏半非舊也河南俗黨五官掾功曹</hi>
<hi>典選職皆授其本國人無用異邦人者嘏各舉其良而對用之官曹分職而後以次考核之其治以德教為本</hi>
<hi>然持法有恒簡而不可犯見理識情獄訟不加夏楚而得其實不為小惠有所薦逹及大有益於民事皆隠其</hi>
<pb n="KR3k0004_WYG_076-6a"/>
<hi>端迹若不由已出故當時無赫赫之名吏民久而後安之補</hi>萬國承流<hi>崔駰為河南尹箴萬國承</hi>
<hi>流</hi>整頓京師檢御貴戚<hi>李郤别傳云鄧隲弟豹為將作大匠河南尹缺豹欲得之上及</hi>
<hi>隲亦欲用豹難便召拜下詔令公卿舉隲以㫖遣人諷公卿悉舉豹李卻曰司𨽻河南尹當整頓京師檢御貴</hi>
<hi>戚今反使親家為之必不可自是公卿皆不舉豹豹竟不得尹恨公卿不舉對士大夫曰李公寧能不舉不舉</hi>
<hi>我故不得尹邪補</hi>宜得望實可以處之<hi>語林蘇峻新平温庾諸公以朝廷初復京尹宜</hi>
<hi>得望實惟孔君平可以處之</hi>王章奏封事<hi>漢書云王章選為京兆尹時帝舅大將軍王鳳輔政</hi>
<hi>章為鳳所舉非鳳専權不親附鳳㑹日有蝕之章奏封事召見言鳳不可任用宜更選忠賢上初納受章言後</hi>
<hi>不忍退鳳章由是見疑遂為鳳所陷罪至大逆補</hi>劉隗預機宻<hi>晉中興書云彭城劉隗出補丹</hi>
<pb n="KR3k0004_WYG_076-6b"/>
<hi>陽尹雖在外機宻皆預之</hi>精於吏職<hi>漢書趙廣漢復守京兆尹滿嵗為真廣漢為二千石以和顔接</hi>
<hi>士其尉薦待遇吏殷勤甚備事推功善歸之於下曰某掾卿所為非二千石所及行之發於至誠吏見者皆輸</hi>
<hi>寫心腹無所隠匿咸願為用僵仆無所避廣漢為人彊力天性精於吏職見吏民或夜不寢至旦尤善為鉤距</hi>
<hi>以得事情補</hi>明於治化<hi>晉起居/注見上</hi>正身率下<hi>謝漢書云延篤遷京兆尹正身率下</hi>
<hi>參案篤徙京兆尹其政用寛仁憂恤民黎擢用長者與  政事郡中懽愛三輔咨嗟焉先時陳留邊鳳為京兆</hi>
<hi>尹亦有能名郡人為之語曰前有趙張三王後有邊延二君補</hi>旌表異行<hi>謝漢書云羊陟遷河南尹</hi>
<hi>旌表異行</hi>進賢勸功<hi>續漢書百官志凡京都/置尹治民事進賢勸功</hi>優賢養人<hi>謝漢書云</hi>
<hi>華崧為河南尹優賢養人</hi>進用善士<hi>謝漢書云羊陟遷/河南尹進用善士</hi>和顔接士<hi>漢書</hi>
<pb n="KR3k0004_WYG_076-7a"/>
<hi>趙廣漢見上</hi>小大從化<hi>續漢書袁安為河南/尹十餘年小大從化</hi>政令甚明<hi>漢書云翟</hi>
<hi>方進為京兆尹搏撃豪彊京師畏之時胡常為青州刺史聞之與方進書曰竊聞政令甚明為京兆能則恐有</hi>
<hi>所不宜方進心知所謂其後少㢮威嚴補</hi>為政清整<hi>晉中興書太原王禄遷丹陽尹為政清整</hi>持<lb/>
法簡而不犯<hi>傅嘏見上</hi>為吏嚴而不殘<hi>漢書云雋不疑為京兆尹賜錢百萬京師</hi>
<hi>吏民敬其威信每行縣録囚徒還其母輒問不疑有所平反活幾何人不疑多有所平反母喜笑為飲食語言</hi>
<hi>異於他時或亡所出母怒為之不食故不疑為吏嚴而不殘補</hi>羊陟計日受俸<hi>謝漢書羊陟遷</hi>
<hi>河南尹計日受俸常食乾飯茹菜禁制豪右京師憚之補</hi>奏開渠以溉田<hi>漢書云倪寛遷内史</hi>
<hi>勸農業緩刑罰理獄訟卑禮下士務在於得人心表奏聞六輔渠定水令以廣溉田收租稅時裁闊狹與民相</hi>
<pb n="KR3k0004_WYG_076-7b"/>
<hi>假貸以故租多不入後有軍發左内史以負租課殿當免民聞當兔皆恐失之大家牛車小家擔負輸租繦屬</hi>
<hi>不絶課更以最上由此愈竒之補</hi>勸農桑增户口<hi>謝承後漢書延篤遷京兆尹勸民農桑遂</hi>
<hi>增户口</hi>民有疾病則給醫藥<hi>風俗通陳龜遷京兆尹民有疾病則給醫藥常使户曹巡</hi>
<hi>行</hi>憂官如家䘏民如子<hi>謝漢書延篤遷京兆尹憂官如家䘏民如子</hi>三轉資<lb/>
其政教<hi>謝漢書云延篤為京兆尹三轉云云</hi>百里垂拱仰辦<hi>魏志云劉靖為河南尹散</hi>
<hi>騎常侍應璩與靖書曰入作納言出臨京任富民之術日引月長藩落髙峻絶穿窬之心五種别出逺水火之</hi>
<hi>災農器必具無失時之闕蠶麥有苫備之用無雨濕之虞封符指期無流連之吏鰥寡孤獨蒙廩賑之實加之</hi>
<hi>以明擿幽微重之以秉憲不撓有司供承王命百里垂拱仰辦雖昔趙張三王之治未足以方也靖為政類如</hi>
<pb n="KR3k0004_WYG_076-8a"/>
<hi>此初雖如碎宻終於百姓便之補</hi>獄訟不加榎楚<hi>傅嘏見上</hi>未嘗以臧罪鞫<lb/>
人<hi>後漢書曰袁安為河南尹政號嚴明然未曽以臧罪鞫人常稱曰凡學仕者髙則望宰相下則希牧守錮</hi>
<hi>人於聖世尹所不忍為也聞之者皆感激自勵在職京師肅然朝廷重之補</hi>剪治强宗<hi>謝承漢書</hi>
<hi>云華崧為河南尹剪治强宗威名振烈</hi>禁絶豪右<hi>謝漢書云羊陟遷河南尹禁絶豪右囑託書疏</hi>
<hi>不與交通</hi>搏擊豪强<hi>漢書翟方/進見上</hi>威震京師<hi>後漢書云蓋勳拜京兆尹時長安令</hi>
<hi>楊黨父為中常侍恃埶貪放案得其贓千餘萬貴戚咸為之請勳不聴具以事聞并連黨父有詔窮案威震京</hi>
<hi>師補</hi>抑强扶弱<hi>魏志云司馬芝為河南尹抑强扶弱私請不行為教於羣下曰蓋君能設敎不能使</hi>
<hi>吏必不犯也吏能犯教而不能使君必不聞也夫設教而犯君之劣也犯教而聞吏之禍也君劣於上吏禍於</hi>
<pb n="KR3k0004_WYG_076-8b"/>
<hi>下此政事所以不理也可不各勉之哉於是下吏莫不自勵補</hi>枹鼓稀鳴<hi>漢書云張敞守京兆尹一</hi>
<hi>日捕盜賊數百人窮治所犯或一人百餘發盡行法罰由是枹鼓稀鳴市無偷盜天子嘉之補  枹音孚擊鼓</hi>
<hi>椎也附</hi>野王令貪殘李膺殺之<hi>後漢書李膺為河南尹執法不撓時張讓弟朔為野</hi>
<hi>王令貪殘無道至乃殺孕婦聞膺厲威嚴懼罪逃還京付師因匿兄讓第舍藏于合柱中率將吏卒破柱膺取朔</hi>
<hi>洛陽獄受辭畢即殺之補</hi>王官吏不下王濟鞭之<hi>傅暢晉讚云王濟為河南尹未拜遇</hi>
<hi>王官吏不下道濟鞭之</hi>吏民人人自勵<hi>續漢書袁安為河南尹十餘年吏民人人自勵</hi>吏<lb/>
民莫不自勵<hi>魏志司馬芝見上</hi>吏民敬其威信<hi>漢書雋不疑見上</hi>吏民<lb/>
稱不容口<hi>漢書趙廣漢為京兆尹日政令清肅吏民稱之不容口</hi>百姓便之<hi>魏志劉靖</hi>
<pb n="KR3k0004_WYG_076-9a"/>
<hi>見上</hi>鄰郡歸之<hi>謝漢書延篤遷京兆尹勸農桑增户口穀食豐饒鄰郡老少歸之</hi>朝廷重<lb/>
之<hi>後漢書袁安見上</hi>天子嘉之<hi>漢書張敞見上</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0004_WYG_076-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷七十六<lb/>
</p>
<p>
</p>
  </div>
</body>
</text>
</TEI>
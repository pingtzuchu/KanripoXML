<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百二十</head> <lb/>
    <p>
<pb n="KR3k0004_WYG_120-1a"/>
欽定四庫全書<lb/>
　北堂書鈔卷一百二十<lb/>
　　　　　　　　　　唐　虞世南　撰<lb/>
　　　　　　　　　　明　陳禹謨　補註<lb/>
　武功部八<lb/>
　　牙十七　　　　　　旗十八<lb/>
　　旌十九　　　　　　旄二十<lb/>
　　旛二十一　　　　　麾二十二<lb/>
<pb n="KR3k0004_WYG_120-1b"/>
　　旒二十三<lb/>
　　　牙十七<lb/>
取象太乙<hi>吳胡綜大牙賦曰黄初八年黄龍見夏口孫權因瑞改元作黄龍大牙常在軍中進退視</hi>
<hi>其所向命胡綜作賦曰狼狐垂象實惟兵精聖人觀法是效是營始作器械爰求厥成明明大吳德實天生仍</hi>
<hi>律天時制其神軍取象太乙五將三門疾則如電遲則如雲進止有度約而不煩周制日月實曰太常傑然特</hi>
<hi>立六軍所望補</hi>視其所向<hi>見/上</hi>一軍之侯<hi>黄帝出軍訣云黄龍牙旗者一軍之侯也</hi>將<lb/>
軍之精<hi>兵書曰牙旗者將軍之精凡始豎牙必以制日制日者謂上尅下日也立牙之日吉氣來應大</hi>
<hi>勝之徴凶氣先應破軍殺將補</hi>吉氣來應大勝之徴<hi>見上</hi>飄飄不息其軍<lb/>
<pb n="KR3k0004_WYG_120-2a"/>
有功<hi>抱朴子云軍所始舉牙立旗風氣和調幡挍飄飄終日不息者其軍有功也</hi>傑然特立<lb/>
六軍所望<hi>胡綜大牙賦見上</hi>始立之日旗幡指敵<hi>黄帝出軍訣云始立牙之</hi>
<hi>日吉氣來應旗幡指敵或從風而舉暉暉終日不繞竿勇氣奔逸是謂堂堂之陣此大勝之徴補</hi>春出<lb/>
向西夏出向北秋出向東冬出向南<hi>抱朴子云凡始置軍豎牙春出城西</hi>
<hi>門令牙門西向出時令登明大吉加東方吉夏出北門令牙門北向出時令登明大吉加南方吉秋出東門令</hi>
<hi>牙門向東出時令神后登明大吉加西方吉冬出城南門令牙門南出令神后登明大吉加北方吉</hi>見白<lb/>
雲舉白牙旗見赤雲舉赤牙旗<hi>黄帝出軍訣云將軍出兵有所討伐引兵出門</hi>
<hi>望見白雲及白水者舉白牙旗赤雲舉赤牙旗五色牙旗隨天氣四時</hi>恭行帝罰<hi>顧愷之祭牙文</hi>
<pb n="KR3k0004_WYG_120-2b"/>
<hi>云維某年某月日録尚書事豫章公裕敢告皇帝蚩尤五兵之靈兩儀有政四海有王奉命在天世德重光烈</hi>
<hi>烈髙牙闐闐伐鼓白氣經天簡揚神武功行帝罰長殱醜虜唯德是仗唯人是輔</hi>天道助順<hi>滕撫</hi>
<hi>祭牙文曰恭羞太牢潔薦遐靈推轂之任實討不庭天道助順正直聰明補</hi>敢建髙牙<hi>袁宏祭牙</hi>
<hi>文曰天生五才治道所司廢一不可靜亂輔時赫赫晉德乃武乃文中世不競王度暫屯戎狄猾夏䖍劉生民</hi>
<hi>蠢爾東胡被髪左袵思我皇澤稽首海裔受爵納貢服膺累世後嗣不恭實叛實戾侵我神畿隔我嘉惠哀彼</hi>
<hi>黎民嬰此彫殘况荷天寵任其艱難慨然發憤撫劍忘餐敢建髙牙烈烈桓桓補</hi>敬建崇牙<hi>王誕</hi>
<hi>祭牙文曰敬建崇牙顯茲威靈鳴金輟釁無戰有寧皇風幽被凱斾歸旌補</hi>典韋建之<hi>魏志云典</hi>
<hi>韋初平中張邈舉義兵韋為士屬司馬趙寵牙門旗長大人莫能勝韋一手建之寵異其才力</hi>賀濟拒<lb/>
<pb n="KR3k0004_WYG_120-3a"/>
擊<hi>吳志云賀濟從孫權征合肥時城中出戰徐盛被創失牙濟引兵拒擊得盛所失</hi>五色牙<hi>黄帝</hi>
<hi>出軍訣見上</hi>黄龍牙<hi>胡綜大牙賦見上</hi>
　　　旗十八<lb/>
軍將所建<hi>釋名云熊虎為旗軍將所建象其猛如虎與衆期其下也</hi>以致萬民<hi>周禮云大</hi>
<hi>軍旅大田役以旗致萬民而治其徒庶之政令鄭𤣥注曰旗畫熊虎者也徴衆刻日樹旗期於其下</hi>徴衆<lb/>
尅日<hi>周禮見上</hi>與衆期下<hi>釋名/見上</hi>治其政令<hi>周禮/見上</hi>以指所伐<hi>漢書</hi>
<hi>郊祀志曰武帝伐南越禱告太乙以牡荆畫幡日月北斗登龍以象太一三星為太一鏠旗命曰靈旗為兵禱</hi>
<hi>則太史奉以指所伐國也注云牡荆作幡柄也天文志天極星其一明者太一  旁三星三公也畫一星在后</hi>
<pb n="KR3k0004_WYG_120-3b"/>
<hi>三星在前為太一鏠旗也補</hi>仲秋辨物<hi>周禮大司馬職云仲秋教治兵如振旅之陳辨旗物之用</hi>
<hi>王載太常諸侯載旂軍吏載旗師都載旜鄉遂載物郊野載旐百官載旟各書其事與其號焉其他皆如振旅</hi>
<hi>補</hi>吉日以受<hi>准南子云凡國有難君自宫召將詔之曰社稷之命在將軍即今國有難願請子將</hi>
<hi>而應之將軍受命乃令祝史太卜齊宿三日之太廟鑽靈龜卜吉日以受鼓旗補</hi>素錦綢杠<hi>爾雅</hi>
<hi>云素錦綢杠注曰錦韜旗之竿也</hi>明珠綴飾<hi>司馬相如子虚賦曰駕馴駁之駟乗彫玉之輿靡魚</hi>
<hi>鬚之橈旃曳明月之珠旗補案文選銑注曰魚鬚竿也旃亦旗也橈弱也珠旗以明月珠飾旗也張楫曰以魚</hi>
<hi>鬚為旃柄驅馳逐獸也橈靡也以明月珠綴飾旗也補</hi>五色隨天氣<hi>黄帝出軍訣見牙篇</hi>九<lb/>
章行林澤<hi>管子云九章置則兵治士勇矣一曰舉日章則晝行二曰舉月章則夜行三曰舉龍章則</hi>
<pb n="KR3k0004_WYG_120-4a"/>
<hi>水行四曰舉虎章則林行五曰舉鳥章則行阪六曰舉蛇章則行澤七曰舉鵲章則行船八曰舉狼章則行山</hi>
<hi>九曰舉韜章則載食而駕補</hi>畫星主指<hi>禮記云招揺在上急繕其怒鄭注云急猶堅也繕讀曰勁</hi>
<hi>又畫招揺星于旌旗上以起居堅勁軍之威怒象天帝也招揺星在北斗柄端主指者</hi>載雲逶蛇<lb/>
<hi>楚辭云駕八龍之婉婉兮載雲旗之逶蛇  又東都賦云雲旗拂霓補</hi>色明五星變應<hi>春秋</hi>
<hi>元命苞云離位有九星勾曲一處一為天旗司五星之處日月之過熒惑守之日食星墜天下亂注曰天旗㕘</hi>
<hi>旗也㕘旗色明於常則日月五星亦變為色應之若熒惑守之不寤則將有日食星墜為篡殺之先徴</hi>旗<lb/>
指八表澄清<hi>滕彦將旗銘曰赫赫王靈悠悠斾旌龍旗所指八表澄清</hi>武王伐殷天<lb/>
賜之<hi>隨巢子云天賜武王黄鳥之旗以伐殷</hi>武王將興天給之<hi>抱朴子云武王將興</hi>
<pb n="KR3k0004_WYG_120-4b"/>
<hi>天給之旗</hi>前指勝徴<hi>抱朴子云軍始發大風甚雨起於後旌旗前指金鼓清鳴大勝之徵</hi>相繞<lb/>
敗象<hi>抱朴子云軍始發若旌旗亂而相繞逆風暴雨敗之象也</hi>繞竿者要戰<hi>黄帝出軍訣云</hi>
<hi>軍始發旌旗繞竿者數人于路要戰宜急住更作善算而出不可徑前也</hi>自解者有救<hi>黄帝出軍</hi>
<hi>訣云旌旗既已繞竿尋自解者有救</hi>九旗<hi>周禮司常掌九旗之物名各有屬以待國事日月為常蛟龍為</hi>
<hi>旂通帛為旜雜帛為物熊虎為旗鳥隼為旟龜蛇為旐全羽為旞析羽為旌鄭注曰物名者所畫異物則異名</hi>
<hi>屬謂徽識也</hi>五旗<hi>曹植擬辭云建五旗兮華采占揚雲麾兮隊龍鳳</hi>天子九仞諸侯<lb/>
七仞<hi>禮含文嘉云天子之旗九仞十二旒曳地諸侯七仞九旒齊軫卿大夫五仞七旒齊較士三仞五旒</hi>
<hi>齊首是也</hi>卿五仞七旒士三仞五旒<hi>見/上</hi>象六星<hi>周禮考工記云熊旗六斿</hi>
<pb n="KR3k0004_WYG_120-5a"/>
<hi>以象伐也鄭注曰熊虎旗師都之所建伐屬白虎宿與㕘連體而六星</hi>建七星<hi>戰國策云建七星之</hi>
<hi>旗天子之位也</hi>熊旗六斿<hi>考工記/見上</hi>龍旗九斿<hi>管子云葵邱之㑹天子使大夫宰孔</hi>
<hi>致胙于桓公公曰天威不違顔咫尺遂下拜登受賞服大路龍旗九斿渠門赤旗案渠門旗名補又周禮云龍</hi>
<hi>旗九斿以象大火也附</hi>鳥旟七斿<hi>周禮考工記云鳥旟/七斿以象鶉火也補</hi>三辰<hi>左傳云三</hi>
<hi>辰旂旗昭其明也</hi>七星<hi>穆天子傳云日月之旗七星之文注曰今旒上畫日月及北斗星也</hi>曳明<lb/>
月<hi>司馬相如子虛賦見上</hi>曳篲星<hi>揚雄羽獵賦云靡日月之朱竿曳篲星之飛旗</hi>建翠旗<lb/>
<hi>史記曰李斯上書云建翠鳳之旗樹靈鼉之鼓</hi>賜黄鳥<hi>墨子云赤烏銜書降曰命文王伐殷天賜武王</hi>
<hi>以黄鳥之旗</hi>鷹鳶<hi>列子云黄帝與炎帝戰/以鵰鶡鷹鳶為旗幟</hi>絳旗<hi>左傳云鄭人擊簡子中肩</hi>
<pb n="KR3k0004_WYG_120-5b"/>
<hi>斃于車中獲其絳旗</hi>華旗<hi>崔駰東巡頌曰升九龍之華旗/又西都賦云張鳳葢建華旗補</hi>蝥弧<hi>左傳</hi>
<hi>云鄭伐許穎考叔取鄭伯之旗蝥弧以先登注云蝥弧旗名</hi>姑蔑<hi>左傳云越子伐吳王孫彌庸見姑蔑</hi>
<hi>之旗曰吾父之旗也不可以見讎而弗殺也旗案姑蔑越地彌庸父為越所獲故姑蔑人得其旌  補</hi>渠<lb/>
門<hi>管子見前</hi>拽地<hi>新序云芊尹文者荆之歌歐鹿彘者也司馬子期獵于雲夢載青旗之長拖地芊尹</hi>
<hi>文拔劍齊諸軫而斷之貳軍抽弓於韔援矢於筩引而未發也司馬子期伏軾而問曰吾其有罪於夫子乎對</hi>
<hi>曰臣以君旗拽地故也國君之旗齊於軫大夫之旗齊於軾今子荆國有名大夫而滅三等文之斷也不亦可</hi>
<hi>乎子期悦載之王所王曰吾聞有斷子之旗者其人安在吾將殺之子期以文之言告王悦使文為江南令而</hi>
<hi>大治補</hi>蔽日<hi>戰國策云楚王遊於雲/夢結駟千乗旌旗蔽日</hi>彗雲<hi>後漢書光武贊曰長轂雷野髙</hi>
<pb n="KR3k0004_WYG_120-6a"/>
<hi>旗彗雲英雄既振新都自焚補</hi>民之耳目<hi>孫子兵法云言不相聞故為鼓鐸視不相見故為旌旗夫</hi>
<hi>金鼓旌旗所以一民之耳目也</hi>前有車騎則載飛鴻<hi>禮記鄭注云鴻取飛有行列也</hi>前<lb/>
有摯獸則載貔貅<hi>禮記鄭注云貔貅亦摯獸也書曰如虎如貔補</hi>左將蒼旗右<lb/>
將白旗<hi>尉繚子云左將蒼旗卒載蒼羽右將白旗卒載白羽中使黄旗卒載黄羽</hi>左部青旗<lb/>
右部白旗<hi>黄帝兵法云敵人從中軍突出應之以左部青旗敵從離方來應之以後部黒旗敵從巽</hi>
<hi>方來應之以右部白旗敵從乾方來應之以前部赤旗敵從坎方來應之以中部黄旗此天道之勝也</hi>騎<lb/>
為鳥旗輿為龍旗<hi>黒子云守城之法木為蒼旗火為赤旗金為白旗土為黄旗水為黒旗㦸</hi>
<hi>為林旗劍為羽旗騎為鳥旗輿為龍旗</hi>聞五鼓音舉黄旗<hi>軍令</hi>前有士師則<lb/>
<pb n="KR3k0004_WYG_120-6b"/>
載虎皮<hi>禮記鄭注曰士師兵象也</hi>聞九鼓音舉絳旗<hi>軍令</hi>舉絳旗船皆<lb/>
進<hi>軍令云聞雷鼓音舉白幢絳旗大小船皆進戰不進者斬聞金音舉青旗船皆止不止者斬</hi>舉青<lb/>
旗船皆止<hi>軍令見上</hi>韓信拔趙<hi>漢書云韓信擊趙信建大將旗鼓鼓行出井陘口趙開壁</hi>
<hi>擊之大戰良久于是信張耳棄鼓旗走水上軍復疾戰趙空壁爭漢鼔旗逐信耳信耳已入水上軍軍皆殊死</hi>
<hi>戰不可敗信所出竒兵二千騎者候趙空壁逐利即馳入趙壁皆拔趙旗幟立漢赤幟二千趙軍已不能得信</hi>
<hi>耳等欲還歸壁壁皆漢赤幟大驚以漢為皆已破趙軍矣遂亂遁走補</hi>耿弇據城<hi>東觀漢記云耿</hi>
<hi>弇追張步步奔平壽乃肉袒負斧鑕於軍門而弇勒兵入據其城樹十二郡旗鼔令歩兵各以郡人詣旗下衆</hi>
<hi>尚千餘萬輜重七千餘兩皆罷遣歸鄉里補</hi>懸之白旗<hi>六韜云武王伐紂懸紂之首於白旗</hi>懸<lb/>
<pb n="KR3k0004_WYG_120-7a"/>
之赤旗<hi>王孫子曰桀紂或身放南巢或頭懸赤旗斯無他不節財而暴人也</hi>衞侯不去<hi>左傳</hi>
<hi>云狄人伐衞戰于滎澤衞師敗績滅衞衞侯不去旗是以甚敗  案師之目在旗既敗而去之衆得奔免不去</hi>
<hi>故偕死亡敗而不可收補</hi>李陵盡埋<hi>李陵别傳云陵與單于戰矢盡軍吏持尺刀抵山入陿谷單于</hi>
<hi>遮其後乗隅下壘石士卒多死不得行陵曰吾不死非壯士也于是盡斬旌旗及珍寶埋地中陵歎曰復得數</hi>
<hi>十矢足以脱矣今無兵復戰天明坐受縛矣夜半虜騎數千追之陵遂降補</hi>
　　　旌十九<lb/>
注旂<hi>爾雅注云析羽而注于旂竿之頭曰旌</hi>析羽<hi>釋名云析羽為旌旌精也有精光也</hi>九旒<lb/>
<hi>禮記云龍旂九旒天子之旌也</hi>五色<hi>周禮云析羽為旌游車所建注曰游車木路也王以田也析羽皆五</hi>
<pb n="KR3k0004_WYG_120-7b"/>
<hi>色文也</hi>天子九仞諸侯七仞<hi>博雅云天子之旌髙九仞諸侯七仞大夫五仞士三仞</hi>
精進士卒<hi>説文云游車載旌析羽注旄首所以精進士卒也</hi>德車結旌<hi>禮記鄭注曰結</hi>
<hi>謂收斂之也德車乗車也</hi>遊車載旌<hi>説文/見上</hi>青旌<hi>禮記云前有水則載青旌前有塵埃則載</hi>
<hi>鳴鳶</hi>翠旌<hi>楚辭云孔葢兮翠旌登九天兮撫彗星注云言司命以孔雀之翅為車葢翡翠之羽為旌旗言</hi>
<hi>殊飾也補</hi>黒旌<hi>周書云樓煩黒/旌鳬羽旗也</hi>采旌<hi>楚辭云建雄虹之采旌兮五色雜而炫燿補</hi>
雲蜺<hi>宋玉髙唐賦云雲蜺為旌翠羽為葢</hi>翡翠<hi>司馬相如子虚賦云錯翡翠之葳㽔繆繞玉綏眇眇</hi>
<hi>忽忽若神仙之髣髴補</hi>蘭旌<hi>楚辭云蓀橈兮蘭旌注曰蘭為旌旗動以香潔自脩飾也蓀一作荃補</hi>
茅旌<hi>公羊傳云楚莊王伐鄭鄭伯肉袒左執茅旌右執鸞刀以逆注曰茅旌祀宗廟所用執宗廟器者示</hi>
<pb n="KR3k0004_WYG_120-8a"/>
<hi>以宗廟不血食自歸首也</hi>蔽日<hi>楚辭曰旌蔽日兮敵若/雲矢交墜兮士爭先</hi>蔽天<hi>王昶檄江南文</hi>
<hi>云鳴震霆之鼓樹蔽天之旌</hi>威夷<hi>楚辭曰駕八龍兮連/踡建虹旌兮威夷</hi>聯翩<hi>張華劉驃騎誄曰旌</hi>
<hi>聯翩以飄飄</hi>舜有告善之旌<hi>管子云舜有告善之旌而主不蔽也</hi>朝有進善之<lb/>
旌<hi>漢書文帝詔曰古之治天下朝有進善之旌誹謗之木所以通治道而來諌者也案旌旛也堯設之五達</hi>
<hi>之道令民進善也又如淳曰欲有進者立于旌下言之續補</hi>靡旌<hi>左傳許伯曰吾聞致師者御靡旌靡</hi>
<hi>壘而還</hi>繞竿<hi>抱朴子云軍始出而旌旗繞竿者急住更待善時而出</hi>
　　　旄二十<lb/>
武王右秉有事於教<hi>尚書云武王左杖黄鉞右秉白旄以麾孔安國注云右手把旄示有</hi>
<pb n="KR3k0004_WYG_120-8b"/>
<hi>事於教也</hi>五色<hi>甘泉賦云建雄虹之采旄兮五色雜而炫耀注曰係綴螮蝀文采紛錯衆采雜厠而明朗</hi>
<hi>也</hi>虹霓<hi>楊循許昌賦云建日月/之太常雜虹霓之旌旄</hi>星旄電燭<hi>揚雄甘泉賦云流星旄以</hi>
<hi>電燭兮咸翠葢而鸞旗</hi>羽旄掃霓<hi>班固東都賦云羽/旄掃霓旌旗拂天</hi>朱旄<hi>張衡東京賦云</hi>
<hi>屬車九九乗軒並轂<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>弩重旃朱旄青屋案文選綜注曰朱旄旄牛尾赤色者也補</hi>　蜺旄<hi>西京賦云</hi>
<hi>弧旌枉矢虹旃蜺旄續補</hi>
　　　旛二十一<lb/>
指天戰必勝<hi>兵書云督將已下各自有旛軍發時幡指天者戰必勝</hi>竿沉賊必破<lb/>
<hi>王隠晉書云廣州刺史盧循反上命左軍將軍劉道規討之中軍麾兵以進幡忽沉水衆失色中軍因歡笑曰</hi>
<pb n="KR3k0004_WYG_120-9a"/>
<hi>往年覆舟之戰亦沉幡竿今復然必破賊矣遂大破之</hi>始出營舒旛旗<hi>諸葛亮軍令曰始出</hi>
<hi>營豎矛㦸舒旛旗鳴鼓角行三里辟矛㦸結旛旗鳴鼓角未至營三里復豎矛㦸舒旛旗鳴鼓角復結旛旗止</hi>
<hi>鼓角違令者髠補</hi>單于五采<hi>漢書甘延壽出西域部勒行陳前至郅支城都賴水上望見單于城</hi>
<hi>上立五采旛幟數百人被甲乗城出百餘騎往來馳城下步兵百餘人夾門魚鱗陳講習用兵延壽令軍聞鼓</hi>
<hi>音皆薄城下四面圍城夜半城破單于被創死補</hi>董卓三尺<hi>獻帝春秋曰董卓未誅有道人持三</hi>
<hi>尺布旛上作兩口相銜之字負之行歌于道及吕布殺卓負布者不復見補</hi>軍發先持<hi>軍令云水</hi>
<hi>軍發輒先遣人持鋒於前豎所當營火之處水邊岸上船若夜到者又然炬火船至見幡火以次泊</hi>招降<lb/>
為信<hi>東觀漢記云梁諷征匈奴屯軍于邊以大漢威靈招之匈奴畏感奔馳來降諷輒為信旛遣還營前</hi>
<pb n="KR3k0004_WYG_120-9b"/>
<hi>後萬餘人相屬于道馬案永元元年車騎將軍竇憲出征匈奴除諷為軍司  令先齎金帛使北單于宣國威</hi>
<hi>德其歸附者萬餘人後坐失憲意髠輸武威武威太守承㫖殺之竇氏既滅和帝知其為憲所誣徴其子慬除</hi>
<hi>為郎中補</hi>懸青旛非勸耕之意<hi>鹽鐵論云發春之後縣青旛築土牛殆非明主勸耕稼之</hi>
<hi>意</hi>負青旛無賞罰之實<hi>王粲務本論云末世之吏負青旛而布春令有勸農之名無賞</hi>
<hi>罰之實</hi>青幘白督郵<hi>鍾離意别傳云意為瑕丘令正月立春遣户曹吏檀建賫青幘白督郵督</hi>
<hi>郵不受建留於家還白意言受他日意見督郵而督郵謝意言所以不受青幘旛者已自有也意還召建問狀</hi>
<hi>建惶怖叩頭意曰勿叩頭使外聞也補</hi>舉旛候常侍<hi>後漢書云虞詡為司𨽻校尉時中常侍張</hi>
<hi>防特用權勢每請託受取詡輒案之而屢寢不報詡不勝其憤乃自繫廷尉書奏防流涕訴帝詡坐論輸左校</hi>
<pb n="KR3k0004_WYG_120-10a"/>
<hi>防必欲害之二日之中傳考四獄獄吏勸詡自引詡曰寧伏歐刀以示逺近宦者孫程張賢等知詡以忠獲罪</hi>
<hi>乃相率奏帝問諸尚書尚書賈朗素與防善證詡之罪帝疑焉謂程曰且出吾方思之於是詡子顗與門生百</hi>
<hi>餘人舉旛候中常侍髙梵車叩頭流血訴言枉狀梵乃入言之防坐徙邊賈朗等六人或死或黜詡即日赦出</hi>
<hi>補</hi>持旛指軍師<hi>博物志扶風太守白事云近有一老翁年七十餘持五綵旛白色居多云其旛</hi>
<hi>指處當遇軍師</hi>持旛雲使<hi>風俗通陳國趙祐酒後與人爭出外見一人乗竹馬持風旛云我行雲使</hi>
<hi>者</hi>
　　　麾二十二<lb/>
天子置五諸侯置三<hi>榖梁傳云日有食之鼓用牲於社用牲非禮也天子教曰置五麾陳</hi>
<pb n="KR3k0004_WYG_120-10b"/>
<hi>五兵五鼓諸侯置三麾陳三兵三鼓</hi>天子下大綏諸侯下小綏<hi>禮記云天子殺則下</hi>
<hi>大綏諸侯殺則下小綏下鄭注云綏當為緌有虞氏之旌旗也  謂弊之補</hi>視麾所指<hi>軍令云弩</hi>
<hi>獨前戰視麾所指而發之</hi>建麾田獵<hi>周禮巾車職曰建大麾以田獵  鄭注曰大麾不在九旗中以</hi>
<hi>正色言之則黒夏后氏所建田四時田獵也補</hi>視麾前後<hi>軍令曰凡戰臨陣皆無諠譁明聽鼓音謹</hi>
<hi>視幡麾麾前則前麾後則後麾左則左麾右則右麾不聞令而擅前後左右者斬</hi>卲恭執麾<hi>趙書</hi>
<hi>云太和二年春正月具禮樂朝羣后侍郎卲恭執麾不降常侍畦洪執義不彈皆下理官</hi>戴洋執麾<lb/>
<hi>晉書云戴洋年十二遇病死五日而蘇説死時天使其為酒藏吏授符録給吏從旛麾將上蓬萊崑崙積石太</hi>
<hi>室恒廬衡等諸山既而遣歸逢一老父謂之曰汝後當得道為貴人所識及長遂喜風角為人短陋無風望然</hi>
<pb n="KR3k0004_WYG_120-11a"/>
<hi>好道術妙解占候卜數吳末為臺吏知吳將亡託病不仕及吳平還鄉里後行至瀨鄉經老子祠皆是洋昔死</hi>
<hi>時所見使處但不復見昔物耳因問守藏應鳳曰去二十餘年嘗有人乗馬東行過老君而不下馬未達橋墜</hi>
<hi>馬死者不鳳言有之所問之事多與洋同補</hi>
　　　旒二十三<lb/>
天子至地<hi>廣雅云天子十二旒至地諸侯九旒至軫卿大夫七旒至轂士三旒至肩</hi>天子曳<lb/>
地<hi>禮含文嘉曰天子之旗九仞十二旒曳地案注旗者旌旗也所以别尊卑序貴賤也補</hi>君如贅<lb/>
旒<hi>公羊傳曰春秋之時天下之君如贅旒然</hi>旗十有二<hi>禮記云魯君孟春乗大路載弧韣旂十有</hi>
<hi>二旒日月之章鄭𤣥云弧旌旗所以張幅也其衣曰韣天子之旌旗畫日月也</hi>象大火<hi>周禮云龍旂九</hi>
<pb n="KR3k0004_WYG_120-11b"/>
<hi>斿以象大火鄭𤣥注曰蛟龍為旂諸侯之所建也犬火倉龍宿之心其屬有尾尾九星</hi>象鶉火<hi>又云</hi>
<hi>鳥旟七斿以象鶉火鄭注曰鳥隼為旟州里之所建鶉火朱鳥宿之栁其屬有星星七星補</hi>象伐<hi>又云</hi>
<hi>熊旗六斿以象伐也鄭注曰熊虎為旗師都之所建伐屬白虎宿與參連體而六星補</hi>象營<hi>又云龜蛇</hi>
<hi>四斿以象營室也鄭注曰龜蛇為旐縣鄙之所建營宫𤣥武宿與東壁連體而四星續補</hi>神旒<hi>東京賦云</hi>
<hi>建神旒之太常續補</hi>羽旒<hi>周禮云全羽為旒續補</hi>
　<lb/>
　<lb/>
　北堂書鈔卷一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷九十八</head> <lb/>
    <p>
<pb n="KR3k0004_WYG_098-1a"/>
欽定四庫全書<lb/>
　北堂書鈔卷九十八<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　藝文部四<lb/>
　　談講十三　　　　讀書十四<lb/>
　　誦書十五　　　　敏捷十六<lb/>
　　　談講十三<lb/>
<pb n="KR3k0004_WYG_098-1b"/>
講肄爲鐘鼓<hi>抱朴子云夫士以三墳爲金玉五典爲琴箏講肄爲鐘鼓百家爲笙簧使味道者以</hi>
<hi>辭飽酣德者以義醒超流俗以高蹈軼億代而揚聲方長驅以獨往何貨賄之穢情補</hi>君子以講<lb/>
習<hi>易兌卦象云麗澤兌君子以朋友講習孔疏云同門爲朋同志爲友朋友聚居講習道義相説之盛莫過</hi>
<hi>于此故君子象之以朋友講習也補</hi>講習道德<hi>馮敬通自叙云年衰歳暮自悼迄無成功將栖遲肥</hi>
<hi>饒之野殖藝生産講習道德</hi>講肄書傳<hi>孔臧與子書曰頃來聞汝與諸友生講肄書傳孜孜晝夜</hi>
<hi>侃侃不倦</hi>講論大義<hi>魏文帝與大理王朗書曰生有七尺之形死惟一棺之土惟立德揚名可以不</hi>
<hi>朽其次莫如著篇籍疫癘數起士人彫落余獨何人能全其壽故論撰所著典論詩賦盖百餘篇集諸儒於肅</hi>
<hi>成門内講論大義侃侃無倦補</hi>講問疑難<hi>漢書孔光居公輔位前後十七年自爲尚書止不教授後</hi>
<pb n="KR3k0004_WYG_098-2a"/>
<hi>爲卿時㑹門下諸生講問疑難舉大義云其弟子多成就補</hi>肅成講論<hi>魏文帝與大理王朗書見</hi>
<hi>上</hi>集門生講<hi>世説云服䖍既善春秋將爲注欲叅考同異聞崔烈集門生講論遂匿姓名爲烈門</hi>
<hi>人賃作食每當至講時輒竊聽戸壁間既知不能踰己稍共諸生聚其短長烈聞不測何人然素聞䖍名意疑</hi>
<hi>之明蚤往及未寤便呼子愼子愼䖍不覺驚應遂相與友善補</hi>與同好談<hi>蜀志云董允嘗與尚書令</hi>
<hi>費禕中典軍吳濟等共期游晏嚴駕已辦而郎中襄陽董恢詣允脩敬恢年少官微見允停出逡巡求去允不</hi>
<hi>許曰本所以出者欲與同好遊談也今君已自屈方展濶積捨此之談就彼之宴非所謂也乃命解驂禕等罷</hi>
<hi>駕不行其守正下士凡此類也補</hi>數就高談<hi>謝承後漢書云豫章宋度拜零陵令縣民伯夷清高</hi>
<hi>不仕度就與高談伯夷感德詣縣縣署功曹</hi>私逆講習<hi>世説云孝武將講孝經謝太傅兄弟與諸</hi>
<pb n="KR3k0004_WYG_098-2b"/>
<hi>人私逆講習車武子謂袁彥伯曰不問則德音有遺多聞則重勞二謝袁曰必無此嫌車曰何以知爾袁曰何</hi>
<hi>嘗見明鏡疲於屢照清流磯於惠風補</hi>高談之客<hi>管輅别傳云諸葛原字景春亦學士好卜筮數</hi>
<hi>與輅共射覆不能窮之景春與輅有榮辱之分因輅餞之大有高談之客知人多聞其善卜仰觀不知其有大</hi>
<hi>異之才於是先與輅共論聖人著作之原又叙五帝三王受命之符輅解景春微㫖遂開張戰地示以不固藏</hi>
<hi>匿孤虛以待來攻景春奔北軍師摧衂自言吾覩卿旌旗城池已壊也其欲戰之士於此鳴鼓角舉雲梯弓弩</hi>
<hi>大起牙旗雨集然後登城曜威開門受敵上論五帝如江如漢下論三王如翮如翰其英者若春華之俱發其</hi>
<hi>攻者若秋風之落葉聽者眩感不達其義言者収聲莫不心服雖白起之坑趙卒項羽之塞濉水無以尚之于</hi>
<hi>時客皆欲面縳銜璧求束手于軍鼓之下輅猶總干山立未便許之補案原遷新興太守輅往祖餞之賓客並</hi>
<pb n="KR3k0004_WYG_098-3a"/>
<hi>㑹原自起取燕卵蠭窠䵹鼄著器中使射覆卦成輅曰第一物含氣須變依乎宇堂雄雌以形翅翼舒張此燕</hi>
<hi>卵也第二物家室倒懸門戸衆多藏精育毒得秋乃化此蠭窠也第三物觳觫長足吐絲成羅尋網求食利在</hi>
<hi>昏夜此䵹鼄也舉坐驚喜附</hi>談客盈坐<hi>世說云何晏爲吏部尚書有位望時談客盈坐王弼未弱</hi>
<hi>冠往見之晏聞弼名因條向者勝理語弼曰此理僕以爲極可得復難不弼便作難一坐人便以爲屈於是弼</hi>
<hi>自爲客主數番皆一坐所不及補</hi>下帷講<hi>漢書董仲/舒見前</hi>扺掌談<hi>戰國䇿云蘓秦說李</hi>
<hi>兌扺掌而談兌送秦以明月之珠和氏之璧又案秦説趙王於華屋之下扺掌而談趙王大説封爲武安君受</hi>
<hi>相國印革車百乘錦繡千純白璧百雙黃金萬鎰以隨其後約從散橫以抑强秦補</hi>談辭如雲<hi>後漢</hi>
<hi>書云符融師事少府李膺膺風致高簡每見融輒絶它賓客聽其言論融幅巾奮襃談辭如雲膺每捧手歎息</hi>
<pb n="KR3k0004_WYG_098-3b"/>
音動左右<hi>張璠漢記云張酺事太常桓榮講誦不怠每朝㑹輒講於御前以論難當意音動左右</hi>
說經鏗鏗論難僠僠<hi>東觀漢記云楊政字子行治梁邱易與京兆祁聖元同好俱名善説</hi>
<hi>經書京師號曰説經鏗鏗楊子行論難僠僠祁聖元</hi>達持盈之寶術<hi>陸機七徵通微大夫曰明</hi>
<hi>主應期撫民以德配仁風於黃唐齊威靈乎宸極彛倫幸序庶績咸乂盪流風於雍俗給天民乎齊泰是以𤣥</hi>
<hi>靈感而表應嘉神繁而畢覿舞唐庭之來儀鳴岐陽之鸑鷟應天監之休命荷神聽之介福然聖主逹持盈之</hi>
<hi>寶術寤經國之在賢各畢榮於分局期先化於大鈞吾子豈不欲靡好爵於天宇顯列業乎帝臣歟𤣥虛子作</hi>
<hi>而言曰甚哉鄙人之惑也猶窮䋲自逸於井幹憑河盗本於黃川欽至論敷敝祍謹聞命於王孫補</hi>寤經<lb/>
國之在賢<hi>見上</hi>理𤣥㫖逺辭簡心虚<hi>謝尚談賦云斐斐亹亹似有若無理𤣥㫖</hi>
<pb n="KR3k0004_WYG_098-4a"/>
<hi>邈辭簡心虛</hi>嘘枯吹生<hi>後漢書鄭太對董卓曰袁本初公卿子弟生處京師張孟卓東平長者坐</hi>
<hi>不闚堂孔公緒清談高論嘘枯吹生並無軍旅之才執銳之幹臨鋒决敵非公之儔補</hi>甘如粘蜜<lb/>
<hi>益部耆舊傳云劉子政談論津津甘如粘蜜</hi>發辭抗論人莫能伍<hi>益部耆舊傳云董扶</hi>
<hi>發辭抗論益部少雙故時號曰談止言凡善談者遇之則止人莫能伍</hi>懸河瀉水<hi>晉書郭象傳云</hi>
<hi>象少有才理好老莊能清言太尉王衍每云聽象語如懸河瀉水注而不竭</hi>若春日之泮薄<lb/>
冰秋風之掃枯葉<hi>抱朴子云有客謂二陸兄弟善于談論辭少理暢語約事舉莫不豁然若</hi>
<hi>春日之泮薄冰秋風之掃枯葉</hi>善論難<hi>後漢書云丁鴻年十三從桓榮授歐陽尚書三歲而明章句善</hi>
<hi>論難爲都講遂篤志精鋭布衣荷擔不逺千里補</hi>善談論<hi>吳書云魯肅雖在軍陣手不釋卷善談論</hi>
<pb n="KR3k0004_WYG_098-4b"/>
<hi>能屬文辭又蜀志云劉炎有風流善談論又襄陽記云習禎字文祥善談論亞龎士元而在馬良之右</hi>清<lb/>
談雅論<hi>何晏别傳云曹爽常大集名儒長幼莫不預㑹晏清談雅論紛紛不竭曹義歎曰妙哉何平叔</hi>
<hi>之論道盡其理矣補</hi>清談高論<hi>後漢書鄭/太見前</hi>講誦孜孜<hi>東觀記云劉𢎞年十五治</hi>
<hi>歐陽尚書常在師門布衣徒行講誦孜孜</hi>講誦不怠<hi>漢記張/酺見前</hi>講論不輟<hi>世説云逺</hi>
<hi>公在廬山中雖老講論不輟</hi>尋誦不倦<hi>後漢鄭𤣥在馬融門下三年不得見融使高業弟子傳授</hi>
<hi>于𤣥𤣥日夜尋誦未嘗怠倦補</hi>言談終日<hi>張載别傳云載文章殊妙嘗爲濛汜池賦帝見之歎息稱</hi>
<hi>妙以車迎載言談終日</hi>清談極日<hi>文士傳云鄭曹與盛彦陸雲友性不好酒恒簞食瓢飲清談極</hi>
<hi>日</hi>談論彌日<hi>晉書衞玠傳云玠遷豫章是時大將軍王敦鎮豫章長史謝鯤先雅重玠相見欣然</hi>
<pb n="KR3k0004_WYG_098-5a"/>
<hi>談論彌日敦謂鯤曰昔王輔嗣吐金聲於中朝此子復玉振於江表微言之緒絶而復續不意永嘉之末復聞</hi>
<hi>正始之音何平叔若在當復絶倒補案瑯琊王澄每聞玠言輒歎息絶倒故時人爲之語曰衞玠談道平子絶</hi>
<hi>倒澄及王𤣥王濟並有盛名皆出玠下世云王家三子不如衞家一兒補</hi>方其講問不食終<lb/>
日<hi>東觀記云張𤣥清淨無欲專心經書方其講問乃不食終日</hi>因與共談移日忘飡<lb/>
<hi>荆州先賢傳云龎士元師事司馬德操蠶月躬採桑後園士元往見之因與共談遂移日忘飡德操於是異之</hi>
每相與談夜分不寢<hi>東觀漢記云尹敏與班彪親善每相遇與談常日旰忘食夜分不寢</hi>
每見談論自晝達夜<hi>蜀志馬謖傳云先主臨薨謂諸葛亮曰馬謖言過其實不可大用君</hi>
<hi>其察之亮猶不然以謖爲叅軍每引見談論自盡達夜</hi>既見共談移日方出<hi>世説云謝</hi>
<pb n="KR3k0004_WYG_098-5b"/>
<hi>萬與太傅共詣簡文萬來無衣幘可前簡文曰但前不須衣幘既見共談移日方出  案王羲之與桓温箋曰</hi>
<hi>謝萬才流經通處廊廟叅諷議故是後來一器而今屈其邁往之氣以俯順荒餘近是違才易務矣温不從萬</hi>
<hi>既受任北征矜豪傲物嘗以嘯咏自高未嘗撫衆補</hi>諸儒講勝者賜席<hi>殷氏世傳云殷亮建</hi>
<hi>武中徵拜博士諸儒講論勝者賜席亮重至八九</hi>義有不通者奪席<hi>謝漢書戴憑舉明經</hi>
<hi>徵博士正旦朝賀百僚畢㑹帝令羣臣能説經者更相難詰義有不通者輒奪其席以益通者憑遂重坐五十</hi>
<hi>餘席故京師爲之語曰解經不窮戴侍中</hi>謝眞邊讓並善談論<hi>汝南先賢傳云謝眞與邊</hi>
<hi>讓並善談論俱有名</hi>郄超支遁清談著名<hi>晉中興書云郄超沙門支遁以清談著名于時</hi>
<hi>風流勝貴莫不崇敬</hi>簡雍常爲談客<hi>蜀志云簡雍少與先主有舊雍與糜竺孫乾並爲從事中</hi>
<pb n="KR3k0004_WYG_098-6a"/>
<hi>郎常為談客</hi>劉表坐談客耳<hi>魏志云太祖將征袁尚劉表使劉備襲許以討太祖郭嘉曰表</hi>
<hi>坐談客耳自知才不足以御備重任之則恐不能制輕任之則備不爲用雖虛國逺征公無憂矣太祖遂行補</hi>
太尉晩節好談而甚矜之<hi>郭子云郄太尉晩節絶好談論既非所經而甚矜之</hi>靈<lb/>
寶自講莊子一日更説<hi>俗説云桓靈寶在南州時自講莊子七篇一日更說</hi>𤣥平<lb/>
談屈非拔山之力所能助<hi>世説云范𤣥平在簡文坐談欲屈引長史曰卿助我王曰</hi>
<hi>此非拔山力所能助注曰長史王仲祖也</hi>林公小屈如著敝絮在荆棘中<lb/>
<hi>世説云王文度在西州與林法師講韓孫諸人並在坐林公理每欲小屈孫興公曰法師今日如著敝絮在荆</hi>
<hi>棘中觸地挂閡</hi>蔡邕談論更逺<hi>抱朴子云王充所著論衡北方都未有得之者蔡邕常到江東</hi>
<pb n="KR3k0004_WYG_098-6b"/>
<hi>得之及還中國諸儒覺其談論更逺搜求其帳中果得論衡補</hi>諸葛厷便已超詣<hi>世説云諸</hi>
<hi>葛厷年少不肯學問時與王夷甫談便已超詣王歎曰卿天才卓出若復小加研尋一無所愧厷後看莊老更</hi>
<hi>與王語便足相抗衡補</hi>一時譽者皆宗眞長<hi>語林云劉道生與眞長言一時有名譽者</hi>
<hi>皆宗眞長</hi>風流勝貴莫不崇敬<hi>晉中興書郄/超支遁見前</hi>稱爲理窟<hi>郭子云張</hi>
<hi>馮舉孝廉出詣劉眞長與之言談眞長稱爲理窟</hi>謂之談林<hi>世語云裴僕射善談時人謂之談林</hi>
妙哉論道盡其理矣<hi>何晏别傳見前</hi>若斯人者可與言天人之<lb/>
際乎<hi>魏志云王弼幼而察惠年十餘好老氏通辨能言父業爲尚書郎時裴徽為吏部郎弼未弱冠往造</hi>
<hi>焉徽一見而異之問弼曰夫無者誠萬物之所資也然聖人莫肯致言而老子申之無已者何弼曰聖人體無</hi>
<pb n="KR3k0004_WYG_098-7a"/>
<hi>無又不可以訓故不説也老子是有者也故恒言無所不足尋亦爲傳嘏所知于時何晏爲吏部尚書甚奇弼</hi>
<hi>歎之曰仲尼稱後生可畏若斯人者可與言天人之際乎補</hi>
　　　讀書十四<lb/>
朝讀百篇<hi>墨子云周公旦朝讀百篇夕見七十士尼案抱朴子云夫周公上聖而日讀百篇仲  天</hi>
<hi>縱而韋編三絶墨翟大賢載文盈車仲舒命世不窺園門倪寛帶經以芸鉏路生截蒲以寫書黃霸抱桎梏以</hi>
<hi>受業甯子勤夙夜以倍功故能究覽道奥窮測微言觀萬古如同日知八荒若戸庭考七曜之盈虛步三五之</hi>
<hi>變化審盛衰之方來驗善否於往古料𤣥黃於掌握甄未兆以如成故能盛德大業冠於當世清方令問播於</hi>
<hi>罔極也補</hi>先讀百徧<hi>魏書云董遇善治老子為老子作訓注又善左氏傳更爲作朱墨别異人有從</hi>
<pb n="KR3k0004_WYG_098-7b"/>
<hi>學者遇不肯教而云必當先讀百徧言讀書百徧而義自見從學者云苦渴無日遇言當以三餘或問三餘之</hi>
<hi>意遇言冬者歲之餘夜者日之餘隂雨者時之餘也由是諸生少從遇學無傳其朱墨者補案遇性質訥而好</hi>
<hi>學興平中關中擾亂與兄季中依將軍段煨采梠負販而常挾持經書投閒習讀其兄笑之而遇不改附</hi>闞<lb/>
澤賃書誦讀<hi>吳志曰闞澤好學居貧常爲人賃書所寫既畢誦讀亦遍補</hi>黃香讀所<lb/>
未見<hi>後漢書云肅宗詔黃香詣東觀讀所未嘗見書</hi>李則讀左氏舉一反三<hi>蔡邕</hi>
<hi>别傳云邕與李則遊學時在弱冠始共讀左氏傳性通敏兼人舉一反三</hi>王恭讀左氏輟卷<lb/>
而歎<hi>劉謙晉紀云王恭每讀左氏傳至於奉王命討不庭輟卷而歎</hi>桓公讀書堂上<hi>莊子</hi>
<hi>云桓公讀書于堂上輪扁斵輪于堂下釋椎鑿而上問桓公曰敢問公之所讀者爲何言邪公曰聖人之言也</hi>
<pb n="KR3k0004_WYG_098-8a"/>
<hi>曰聖人在乎公曰已死矣曰然則君之所讀者古人之糟粕耳補</hi>束晳讀書隱几<hi>束晳讀書</hi>
<hi>賦見前好學篇</hi>元帝後宫讀書<hi>王褒集序云褒有俊才元帝爲太子喜褒所爲甘泉及洞箾頌</hi>
<hi>令後宫貴人左右皆誦讀之博案漢書褒傳云宣帝時脩武帝故事講論六藝羣書  盡奇異之好徵能爲楚</hi>
<hi>辭九江被公召見誦讀益召高材劉向張子僑華龍栁褒等待詔金馬門補</hi>鄭𤣥奴婢讀書<lb/>
<hi>世説云鄭𤣥家奴婢皆讀書嘗使一婢不稱㫖將撻之方自陳説𤣥怒使人曳著泥中須臾復有一婢來問曰</hi>
<hi>胡爲乎泥中答曰薄言往愬逢彼之怒補</hi>杏壇弟子讀書<hi>莊子云孔子遊乎緇帷之林休坐乎</hi>
<hi>杏壇之上弟子讀書孔子絃歌鼓琴</hi>巖間諸生讀書<hi>上黨記云太行山有青岩有人射熊于巖</hi>
<hi>間見諸生讀書往覓不知處傳以爲仙人</hi>擔負經書止輒讀之<hi>魏畧云隗禧擔負經書每</hi>
<pb n="KR3k0004_WYG_098-8b"/>
<hi>以采㭒餘日則讀誦之</hi>挾䇿讀書<hi>莊子曰臧與榖相與牧羊俱亡其羊問臧奚事挾策讀書問穀</hi>
<hi>奚事博塞以遊</hi>㸐柴讀書<hi>謝後漢書/侯瑾見前</hi>牧羊讀書<hi>魏志楊俊傳云俊避地并州本</hi>
<hi>郡王象少孤特爲人僕𨽻年十七八見使牧羊而私然讀書因被箠楚俊嘉其才質即贖象著家聘娶立屋</hi>
<hi>後與别補</hi>通敏兼人<hi>蔡邕别/傳見前</hi>五行俱下<hi>後漢書云應奉少聰明自爲童兒及長凡</hi>
<hi>所經履莫不暗記讀書五行俱下補</hi>千遍乃得<hi>華陽國志云徐誦少讀書日不過五十字讀千遍乃</hi>
<hi>得</hi>不解其義<hi>俗說云傳迪爲左丞讀書而不解其義</hi>韋編三絶鐵㰅三折<lb/>
<hi>孔子世家云孔子晚喜易讀之韋編三絶鐵㰅三折漆書三滅</hi>未葬讀喪禮復常讀樂<lb/>
章<hi>曲禮云居喪未葬讀喪禮既葬讀祭禮喪復常讀樂章</hi>
<pb n="KR3k0004_WYG_098-9a"/>
　　　誦書十五<lb/>
仲舒下帷<hi>漢書董仲舒見前</hi>延篤借本<hi>先賢行狀曰延篤少從潁川唐溪典受左氏傳</hi>
<hi>篤欲寫左氏傳無紙典以廢牋記與之篤以牋記紙不可寫傳乃借本諷之粮盡辭歸典曰卿欲寫傳何故辭</hi>
<hi>歸篤曰己諷之矣典歎曰嗟乎延生雖復端木聞一知二未足爲喻若使尼父更起於洙泗君當編名七十與</hi>
<hi>游夏爭匹也補</hi>一見便誦<hi>華陽國志云趙閑/讀書一見便誦</hi>一見輒誦<hi>孔融薦禰衡疏</hi>
<hi>云處士平原禰衡年二十四歲淑質貞亮英才卓礫初渉藝文升堂覩奥目所一見輒誦於口耳所瞥聞不忘</hi>
<hi>於心性與道合思若有神補</hi>一見誦憶<hi>後漢書王充少孤鄉里稱孝後到京師受業太學師事扶</hi>
<hi>風班彪好博覽而不守章句家貧無書常游洛陽市肆閱所賣書一見輒能誦憶遂博通衆流百家之言後歸</hi>
<pb n="KR3k0004_WYG_098-9b"/>
<hi>鄉里屏居教授補</hi>一覽誦記<hi>後漢書云荀悅家貧無書每之人間所見篇牘一覽多能誦記</hi>布<lb/>
衣徒行講誦孜孜<hi>東觀記劉𢎞見前</hi>苦賣牛衣手繩口誦<hi>晉書劉寔</hi>
<hi>見前</hi>一冬誦論語<hi>邴原别傳云原十一而喪父家貧早孤鄰有書舍原過其旁而泣師問曰童子</hi>
<hi>何悲原曰孤者易傷貧者易感夫書者必皆具有父兄者一則羡其不孤二則羡其得學心中惻然而爲涕零</hi>
<hi>也師亦哀原之言而爲之泣曰欲書可耳答曰無錢資師曰童子茍有志我徒相教不求資也於是遂就書一</hi>
<hi>冬之間誦孝經論語自在童齓之中嶷然有異補</hi>晨夜誦經<hi>范曄後漢書云包咸爲赤眉賊所得</hi>
<hi>遂見拘執十餘日咸日夜誦經自若賊聞異而遣之</hi>晝夜不絶<hi>東觀記高鳯見前</hi>晝誦書<lb/>
傳<hi>漢書云劉向專精經術晝誦書傳夜觀星宿</hi>行誦詩書<hi>東觀漢記曹褒見前</hi>百日習<lb/>
<pb n="KR3k0004_WYG_098-10a"/>
經<hi>晉書云魏舒年四十餘郡上計掾察孝廉宗黨以舒無學業勸令不就可以爲高耳舒曰若試而不中其</hi>
<hi>負在我安可虛竊不就之高以爲己榮乎於是自課百日習一經因而對䇿升第補</hi>婦氏讀誦<hi>桓子</hi>
<hi>新論云劉子政子駿伯玉三人尤珍重左氏教子孫下至婦女無不讀誦</hi>侍婢誦賦<hi>蜀志云劉琰爲</hi>
<hi>車騎將軍然不豫國政但領兵千餘隨丞相諸葛亮諷議而已車服飲食號爲侈靡侍婢數十皆能爲聲樂又</hi>
<hi>悉教誦讀魯靈光殿賦補</hi>能誦五經<hi>謝後漢書云賈逵弱冠能誦五經</hi>
　　　敏捷十六<lb/>
駐馬書鞭<hi>魏文帝臨渦賦序云余從上拜墳墓遵渦水徜徉乎高樹下駐馬書鞭爲臨渦賦</hi>駐<lb/>
馬書文<hi>曹植酈生序頌云余道經酈生之墓聊駐馬書此文於其碑側</hi>書檄應命立成<lb/>
<pb n="KR3k0004_WYG_098-10b"/>
<hi>王晉書孫曹爲東海王越記室掌文疏豫叅謀議每造檄驛馬催之應命立成</hi>露布手不暫停<lb/>
<hi>世説云桓宣武北征袁虎時從被責免官㑹須露布文喚袁倚馬前令作手不輟筆俄得七紙殊可觀東亭在</hi>
<hi>側極歎其才袁虎云當令齒舌間得利補</hi>下筆即成<hi>晉書云應詹遷南平太守王澄爲荆州假詹督</hi>
<hi>南平天門武陵三郡軍事及洛陽傾覆詹攘袂流涕勸澄赴援澄使詹爲檄詹下筆便成辭義壯烈見者慷慨</hi>
<hi>然竟不能從也天門武陵谿蠻並反詹討降之時政令不一諸蠻怨望並謀背叛詹召蠻酋破銅劵與盟由是</hi>
<hi>懷詹數郡無虞其後天下大亂詹境獨全百姓歌之曰亂離既普殆爲灰朽僥倖之運賴兹應后歲寒不凋孤</hi>
<hi>境獨守拯我塗炭惠隆邱阜潤同江海恩猶父母補</hi>出口爲論<hi>魏志云陳思王植年十餘歲誦讀詩</hi>
<hi>論及辭賦數十萬言善屬文太祖嘗視其文謂植曰汝倩人邪植跪曰言出爲論下筆成章顧當面試奈何倩</hi>
<pb n="KR3k0004_WYG_098-11a"/>
<hi>人時鄴銅雀臺新成太祖悉將諸子登臺使各爲賦植援筆立成可觀太祖甚異之補</hi>操翰成章<lb/>
<hi>先賢行狀曰徐幹清𤣥休道六行脩備聰識洽聞操翰成章輕官忽禄不耽世榮建安中太祖特加旌命以疾</hi>
<hi>休息後除上艾長又以疾不行補</hi>下筆成章<hi>魏志陳思/王植見上</hi>筆不停綴<hi>禰衡鸚鵡</hi>
<hi>賦序云時黃祖太子射賓客大㑹有獻鸚鵡者舉酒於衡前曰襧處士今日無用娛賓竊以此鳥自逺而至明</hi>
<hi>惠聰善羽族之可貴願先生爲之賦使四坐咸共榮觀不亦可乎衡因爲賦筆不停綴文不加㸃補案其辭曰</hi>
<hi>惟西域之靈鳥挺自然之奇姿体金精之妙質含火德之明暉性辨慧而能言兮才聰明以識機故其嬉遊高</hi>
<hi>峻栖峙幽深飛不妄集翔必擇林紺趾丹觜綠衣翠衿采采麗容咬咬好音雖同族於羽毛故殊智而異心配</hi>
<hi>鸞凰而等美焉比翼於衆禽附</hi>
<pb n="KR3k0004_WYG_098-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷五十七</head> <lb/>
    <p>
<pb n="KR3k0004_WYG_057-1a"/>
欽定四庫全書<lb/>
　北堂書鈔卷五十七<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部九<lb/>
　　中書總　　　　　　中書監<lb/>
　　中書令　　　　　　中書侍郎<lb/>
　　中書舍人　　　　　祕書總<lb/>
<pb n="KR3k0004_WYG_057-1b"/>
　　祕書監　　　　　　祕書丞<lb/>
　　祕書郎　　　　　　著書郎<lb/>
　　著作總　　　　　　著作郎<lb/>
　　　中書總<lb/>
領尚書事<hi>漢官儀云漢舊置中書官領尚書事謁案漢書百官公卿表云少府屬官有中書  者黄</hi>
<hi>門鉤盾尚方御府永巷内者宦者八官令丞諸僕射署長中黄門皆屬焉附</hi>掌尚書事<hi>漢書百官</hi>
<hi>公卿表云孝武帝遊宴後宫以宦者掌尚書事改中書謁者令置僕射凡宦者之職皆曰中成帝建始四年更</hi>
<hi>名中書謁者令為中謁者令</hi>掌機密<hi>漢舊儀云中書掌詔/誥荅表皆機密之事</hi>掌内事<hi>環濟</hi>
<pb n="KR3k0004_WYG_057-2a"/>
<hi>要畧云中書掌内事密下州郡及邊將不由尚書</hi>非良才何可斯任<hi>温嶠上疏云中書之</hi>
<hi>職酬對無方斟酌輕重豈唯文疏而已自非望士良才何可妄居斯任累辭得止  案嶠拜侍中機密大謀皆</hi>
<hi>所叅綜詔命文翰亦悉豫焉俄轉中書令嶠有棟梁之任帝親而倚之甚為王敦所忌因請為左司馬敦阻兵</hi>
<hi>不朝多行陵縱嶠諫不納於是謬為設敬綜其府事干說密謀以附其欲深結錢鳳為之聲譽嶠乃具奏敦之</hi>
<hi>逆謀請先為之備補</hi>非輕才所可獨任<hi>王獻之啓琅邪文孝王為中書監表云中書重職掌</hi>
<hi>詔命當否是寄故非輕才所可獨任也封案會稽文孝王道子少以清澹為謝安所稱年十嵗  琅邪王安帝</hi>
<hi>踐祚有司奏道子宜進位太傅揚州牧中書監假黄鉞備殊禮固辭不拜補史臣曰道子地則親賢任惟元輔</hi>
<hi>躭荒麴糵信惑讒諛遂使尼媪竊朝權姦邪制國命始則彜倫攸斁終則宗社淪亡實晉朝之宰嚭也附</hi>
<pb n="KR3k0004_WYG_057-2b"/>
　　　中書監<lb/>
監令同車<hi>晉書和嶠遷中書令帝深器遇之舊監令共車入朝時荀勗為監嶠鄙勗為人以意氣加</hi>
<hi>之每同乘高抗專車而坐乃使監令異車自嶠始也補案嶠少有風格慕舅夏侯𤣥之為人厚自崇重有盛名</hi>
<hi>于世朝野許其能整風俗理人倫庾顗見而歎曰嶠森森如千丈松雖磥砢多節目施之大厦有棟梁之用附</hi>
宰相㕘領<hi>王獻之啓琅邪王中書監表云中書職掌詔命自大晉建國常令宰相㕘領中興以來益</hi>
<hi>重其任故王言彌徽德音四塞也</hi>機密之要宜得其才<hi>王隱晉書張華字茂先為中書</hi>
<hi>令永熙元年詔曰華前任中書有思謀之勤機密之要宜得其才以華為中書監加侍中  案張華傳云華遷</hi>
<hi>長史加中書郎朝議表奏多見施用遂即真晉受禪拜黄門侍郎華强記黙識四海之内若指諸掌武帝嘗問</hi>
<pb n="KR3k0004_WYG_057-3a"/>
<hi>漢宫室制度及建章千門萬户華應對如流聽者忘倦畫地成圖左右屬目帝甚異之時人比之子產數嵗拜</hi>
<hi>中書令後加散騎常侍補</hi>當否是寄故非輕才<hi>王獻之見前</hi>加典著作又<lb/>
定律令<hi>晉書荀勗拜中書監加侍中領著作與賈充共定律令充將鎮關右勗謂馮紞曰賈公逺放吾</hi>
<hi>等失勢太子婚尚未定若使充女得為妃則不畱而自停矣勗與紞伺帝間並稱充女才色絶世遂成婚當時</hi>
<hi>甚為正直者所疾而獲佞媚之譏焉補</hi>事多不泄子弟管之<hi>傅暢晉贊云華廙字長駿</hi>
<hi>為中書監時戎事多不泄廙年老病風令其子薈草詔先時荀勗為監末年亦使息但書詔草前後相承以子</hi>
<hi>弟管之</hi>荀勗從遷發恚<hi>王導表云乞得除中書監專壹所司竭誠保傅惟力是視詔曰昔荀</hi>
<hi>公曽從中書監遷尚書令人賀之乃發恚云奪我鳳凰池卿諸人賀我耶願足下處之勿疑</hi>庾亮以<lb/>
<pb n="KR3k0004_WYG_057-3b"/>
姻婭之嫌<hi>晉書庾亮傳云亮為中書監上疏曰臣領中書則示天下以私矣何者臣於陛下后之兄</hi>
<hi>也姻婭之嫌與骨肉中表不同雖太上至公聖德無私然世之喪道有自來矣悠悠六合皆私其姻人皆有私</hi>
<hi>則天下無公矣</hi>
　　　中書令<lb/>
處機近<hi>晉中興書云王珉遷中書令詔曰新除侍中王珉才學廣贍理識清通宜處機近以參時務其</hi>
<hi>以珉為長兼中書令䕶案珉少有才藝善行書名出珣右時人為之語曰法  非不佳僧彌難為兄僧彌珉小</hi>
<hi>字也時有外國沙門名提婆妙解法理為珣兄弟講毘曇經珉時尚幼講未半便云已解既于别室與沙門法</hi>
<hi>綱等數人自講法綱歎曰大義皆是但小未精耳後代王獻之為長兼中書令二人素齊名世謂獻之為大令</hi>
<pb n="KR3k0004_WYG_057-4a"/>
<hi>珉為小令補</hi>掌機管<hi>王洽集辭中書令表云竊以中書職掌機管有由來矣漢武之世始建此職厯</hi>
<hi>代時宜置廢遂重武帝朝荀勗張華並為其任中興以來宰相居也</hi>俱處機密<hi>晉諸公贊曰裴楷為</hi>
<hi>中書令加侍中與光禄大夫張華俱處機密楷有時望而華獨開府時皆責之華不敢受尋進楷開府也  案</hi>
<hi>楷性寛厚與物無忤不持儉素每遊榮貴輒取其珍玩雖車馬器服宿昔之間便以施諸窮乏嘗營别宅其從</hi>
<hi>足衍見而悅之卽以宅與衍梁趙二王國之近屬貴重當時楷嵗請二國租錢百萬以散親族人或譏之楷曰</hi>
<hi>損有餘以補不足天之道也安所毁譽其行已任率皆此類也後與張華王戎並管機要楷有渇利疾不樂處</hi>
<hi>勢王渾為楷請不聽詔遣黄門郎王衍省疾楷囘眸矚之曰竟未相識衍歎其神儁補</hi>宜居機密<lb/>
<hi>晉陽秋云温嶠字太真太寧初手詔曰卿既以令望中允之懐著於周旋且文清而旨逺宜居機密今以卿為</hi>
<pb n="KR3k0004_WYG_057-4b"/>
<hi>中書令</hi>職居顯要<hi>臧榮緒晉書云潘尼字正叔為中書令三王戰爭皇家多故尼職居顯要從容</hi>
<hi>而已雖憂虞不及而備嘗艱難以案尼少有清才與岳俱以文章見知性靜退不競唯  勤學著述為事著安</hi>
<hi>身論以明所守補</hi>便居顯要<hi>晉陽秋云王洽為中書令兄胡之再遺之書云弟今二十九便居清</hi>
<hi>顯要任敢不敬以先旨為弟啓義讓之畧也</hi>酬對無方<hi>温嶠疏/見前</hi>任國大事<hi>晉陽</hi>
<hi>秋云王洽拜領軍尋加中書令固讓表疏十上穆帝詔曰敬和清裁貴令昔為中書郎吾時尚小數呼見意甚</hi>
<hi>親之今所以用為令既機任須才且欲時時相見共講文章待以友臣之義豈便任國之大事耶宜催洽令拜</hi>
<hi>固讓遂不受</hi>尊寵任職<hi>漢書司馬遷被刑之後/為中書令尊寵任職</hi>貴幸傾朝<hi>漢書</hi>
<hi>佞倖傳云石顯濟南人𢎞恭沛人也皆少坐法腐刑為中黄門以選為中尚書宣帝時任中書官恭明習法令</hi>
<pb n="KR3k0004_WYG_057-5a"/>
<hi>故事善為請奏能稱其職恭為令顯為僕射元帝即位數年恭死顯代為中書令貴幸傾朝百僚皆敬事顯</hi>
奕世令望<hi>晉陽秋云王珉為中書令父洽嘗為此官時人以為奕世令望</hi>一時之美<lb/>
<hi>劉謙之晉記云中書令王獻之卒贈太常以侍中王珉代之皆一時之美也</hi>風流之冠<hi>晉陽秋云</hi>
<hi>王獻之為中書令獻之少而標邁不循常貫為一時風流之冠也  案獻之年數嵗嘗觀門生摴蒲曰南風不</hi>
<hi>競門生曰此郎亦管中窺豹時見一斑獻之怒曰逺慙荀奉倩近愧劉真長遂拂衣而去嘗與兄徽之操之俱</hi>
<hi>詣謝安二兄多言俗事獻之寒温而已既出客問安王氏兄弟優劣安曰小者佳客問其故安曰吉人之辭寡</hi>
<hi>以其少言故知之嘗與徽之共在一室忽然火發徽之遽走取履獻之神色恬然徐呼左右扶出夜臥齋中而</hi>
<hi>有偷人入其室盜物都盡獻之徐曰偷兒青氊我家舊物可特置之羣偷驚走補</hi>閑於時事<hi>薛瑩</hi>
<pb n="KR3k0004_WYG_057-5b"/>
<hi>條列吳事云胡沖意性調美心趣解暢有刀筆閑於時事為中書令雖不能匡矯亦自守不茍求容媚情度淹</hi>
<hi>粹</hi>清雅正事<hi>王敦集表云中書令領軍庾亮清雅正事中書監領軍如故</hi>講論文章<lb/>
<hi>晉陽秋云王洽見上</hi>
　　　中書侍郎<lb/>
掌詔書<hi>魏志黄初中改秘書始置通事郎掌詔草也</hi>掌密詔<hi>環濟要畧云中書掌宫内密詔</hi>
<hi>有令僕射丞郎謂西漢時也</hi>職典禁闈<hi>曹毗集中王祖誄云入管中書職典禁闈藻蔚華幄芳逸</hi>
<hi>雲霧也</hi>專掌西省<hi>晉中興書云范甯為臨淮太守徵拜中書侍郎專掌西省以職在機近固辭不</hi>
<hi>許雍案甯在職多所獻替有益政道時更營新廟博求辟  明堂之制甯據經傳奏上皆有典證孝武帝雅好</hi>
<pb n="KR3k0004_WYG_057-6a"/>
<hi>文學甚被親愛朝廷疑議輒諮訪之甯指斥朝士直言無諱王國寶甯之甥也以諂媚事會稽王道子懼為甯</hi>
<hi>所不容乃相驅扇因被疎隔補</hi>張華掌書疏<hi>張華别傳云大駕征鍾會華兼中書郎掌書疏表檄</hi>
<hi>文帝善之</hi>孔演悉舊典<hi>晉中興書曰孔演與庾亮俱補中書侍郎于時中興肇建庶事草創演經</hi>
<hi>學博通又練悉舊典朝儀軌制多取正焉元明二帝親愛之</hi>華簡以文藻遷<hi>王隱晉書華簡</hi>
<hi>有智器文藻遷中書郎</hi>陸機以文學轉<hi>王隱晉書陸機以文學轉中書</hi>詔命所出<lb/>
筆札見之<hi>陸機集序云機與吳王表云臣以職在中書詔命所出臣以筆札見之  案機傳云趙王</hi>
<hi>倫將簒位以機為中書郎倫之誅也齊王冏以機職在中書九錫文及禪詔疑機與焉遂收機等九人付廷尉</hi>
<hi>賴成都王穎吳王晏並救理之時中國多難顧榮戴若思等咸勸機還吳機負其才望而志匡世難故不從冏</hi>
<pb n="KR3k0004_WYG_057-6b"/>
<hi>既矜功自伐受爵不讓機惡之作豪士賦以刺焉補</hi>書檄雲集初不立草<hi>嵇氏世家云嵇</hi>
<hi>含為中書郎書檄雲集初不立草</hi>奏議衆文多所施行<hi>張華别傳云大駕征鍾會華兼</hi>
<hi>中書郎奏議衆文多所施行</hi>大事及議多見施行<hi>王隱晉書李重遷中書侍郎每大事</hi>
<hi>及疑議輒參以經典處決多皆施行</hi>論釋多見稱述<hi>晉書庾亮中興初拜中書郎領著作侍講</hi>
<hi>東宫其所論釋多見稱述與温嶠俱為太子布衣之好時帝方任刑法以韓子賜皇太子亮諫以申韓刻薄傷</hi>
<hi>化不足留聖心太子甚納焉累遷給事中黄門侍郎散騎常侍時王敦在蕪湖帝使亮詣敦籌事敦與亮談論</hi>
<hi>不覺改席而前退而歎曰庾元規賢於裴頠逺矣因表為中領軍明帝即位以為中書監補</hi>朝廷多<lb/>
取正焉<hi>晉中興書孔演見上</hi>王濟少有逸才<hi>晉書云王濟少有逸才風姿英爽氣蓋一</hi>
<pb n="KR3k0004_WYG_057-7a"/>
<hi>時好弓馬勇力絕人善易及莊老文詞秀茂伎藝過人有名當世與姊夫和嶠及裴楷齊名尚常山公主年二</hi>
<hi>十起家拜中書郎補案是時洛京地甚貴濟買地為馬埒編錢滿之時人謂為金溝王愷以帝舅奢豪有牛名</hi>
<hi>八百里駁常瑩其蹄角濟請以錢千萬與牛對射而賭之愷亦自恃其能令濟先射一發破的因據胡牀叱左</hi>
<hi>右速探牛心來須臾而至一割便去濟善解馬性嘗乗一馬著連乾鄣泥前有水終不肯渡濟云此必是惜鄣</hi>
<hi>泥使人解去便渡故杜預謂濟有馬癖附</hi>裴潛風神高邁<hi>沈約晉書云裴潛以風神高邁為中</hi>
<hi>書郎出入禁門見者皆肅然改容</hi>韓暨有至行<hi>魏志云明帝詔舉中書郎吏部尚書盧毓曰得</hi>
<hi>其人與否在盧生耳毓舉韓暨有至行帝用之</hi>王濟有文章<hi>晉起居注云武帝詔曰駙馬都尉王</hi>
<hi>濟忠篤好學問有文章器幹其以為中書侍郎</hi>孔演二帝親愛<hi>晉中興書孔演見上</hi>王濛<lb/>
<pb n="KR3k0004_WYG_057-7b"/>
四年無對<hi>王濛别傳云濛為中書郎四年無對又遷為司徒左長史少選四人年頻滿以濛難以比</hi>
<hi>肩故也然案濛與沛國劉惔齊名友善惔嘗稱濛性至通而自  有節濛每云劉君知我勝我自知後濛為司</hi>
<hi>徒左西屬濛以此職有譴則應受杖固辭詔為停罰猶不就徙中書郎簡文帝之為會稽王也嘗與孫綽商畧</hi>
<hi>諸風流人綽言曰劉惔清蔚簡令王濛温潤恬和桓温高爽邁出謝尚清易令達而濛性和暢能言理辭簡而</hi>
<hi>有會及簡文帝輔政益貴幸之與劉惔號為入室之賓轉司徒左長史晚求為東陽不許及濛病乃恨不用之</hi>
<hi>濛聞之曰人言會稽王癡竟癡也補</hi>躍鱗龍鳳池揮翰紫宸裏<hi>卞伯玉起中書詩云</hi>
<hi>大方信苞容優渥遂不以躍鱗龍鳳池揮翰紫宸裏</hi>藻蔚華幄芳逸雲霧<hi>曹毗見上</hi>
　　　中書舍人<lb/>
<pb n="KR3k0004_WYG_057-8a"/>
舍人古官<hi>環濟要畧云舍人古官也掌宫中之政出廩分財</hi>樊周並為<hi>史記云高祖起</hi>
<hi>豐沛樊噲周勃並為舍人也</hi>對掌文法<hi>荀勗集云晉武帝時門下啟令史伊羨趙咸為中書舍人</hi>
<hi>對掌文法勗奏為不可</hi>出納書命<hi>晉中興書云劉超遷中書舍人時臺省初建内外多事超出納</hi>
<hi>書命以忠慎稱</hi>撰正音訓<hi>晉中興書云徐邈以東州儒素少好學尤善經傳烈宗始覽典籍招延禮</hi>
<hi>樂之士後將軍謝安舉邈應選補中書舍人在西省撰正五經音訓學者宗之</hi>
　　　秘書總<lb/>
秘府謂秘書<hi>漢書藝文志云漢興改秦之敗大收篇籍廣開獻書之路迄孝武世書缺簡脫禮壞</hi>
<hi>樂崩于是建藏書之䇿置寫書之官下及諸子傳說皆充秘府至成帝時以書頗散亡使謁者陳農求遺書于</hi>
<pb n="KR3k0004_WYG_057-8b"/>
<hi>天下詔光禄大夫劉向校經傳諸子詩賦步兵校尉任宏校兵書太史令尹咸校數術侍醫李柱國校方技每</hi>
<hi>一書已向輒條其篇目撮其㫖意録而奏之會向卒哀帝復使向子侍中奉車都尉歆卒父業歆于是總羣書</hi>
<hi>而奏其七畧故有輯畧有六藝畧有諸子畧有詩賦畧有兵書畧有術數畧有方技畧補案劉歆七畧云外則</hi>
<hi>有太常太史博士之藏内則有延閣廣内秘室之府附</hi>秘書為内閣<hi>魚豢魏畧云薛夏太祖召</hi>
<hi>之為秘書丞博學有才太祖每呼之不名曰薛君嘗以事移蘭臺蘭臺自以臺也而秘書署耳謂夏不得移夏</hi>
<hi>報之曰蘭臺為外臺秘書為内閣臺閣一也何不相移之有蘭臺屈無以折自後遂以為常</hi>儀依御<lb/>
史<hi>王肅論秘書表云武帝初置秘書儀依御史臺文帝屢有優詔丞郎之選比黄門郎秘書經遷中書不宜</hi>
<hi>與他官為連者也</hi>職為近密<hi>王肅表詳/見下文</hi>綜經籍<hi>晉起居注云惠帝永平元年詔</hi>
<pb n="KR3k0004_WYG_057-9a"/>
<hi>曰秘書綜理經籍考校古今課試署吏有四百人宜專其事</hi>崇儒術<hi>王肅表云臣愚以為秘書職于</hi>
<hi>三臺上為近密中書郎在尚書丞郎上秘書丞郎宜次尚書郎下不然則宜次御史下秘書丞郎俱秩中四百</hi>
<hi>石比尚書郎出亦然則宜為郡階下崇儒術也</hi>典圖書<hi>東觀漢記云桓帝延熹二年初置秘書監掌典</hi>
<hi>圖書古今文字考合異同皆綂之也</hi>掌秘書<hi>王肅論秘書表云昔時秘書掌國秘密</hi>考合異<lb/>
同<hi>東觀漢記見上</hi>考校古今<hi>晉起居注云見上</hi>
　　　秘書監<lb/>
兼掌國史<hi>王隱晉書賈謐元康末起為秘書監兼掌國史  案謐好學有才思既為充嗣繼佐命之</hi>
<hi>後又賈后專恣謐權過人主至乃鏁繫黄門侍郎其為威福如此負其驕寵奢侈踰度室宇崇僭器服珍麗歌</hi>
<pb n="KR3k0004_WYG_057-9b"/>
<hi>童舞女選極一時開閣延賓海内輻輳貴遊豪戚及浮競之徒莫不盡禮待之或著文章稱美謐以方賈誼渤</hi>
<hi>海石崇歐陽建滎陽潘岳吳國陸機陸雲等皆傅㑹於謐號曰二十四友補</hi>宣明史籍<hi>温嶠表荀</hi>
<hi>崧為秘書監云夫國史之典將以明得失之跡以諷其上記功書過謂之實録使一代之典煥然可觀今之秘</hi>
<hi>書著作是宜得文史之才以辯經緯散騎常侍光禄大夫西陵侯崧文質彬彬思義通博厯位先朝莅事以穆</hi>
<hi>宜掌秘奥宣明史籍臣等參之衆議謂崧可領秘書監  案崧志操清純雅好文學齠齔時族曾祖顗見而奇</hi>
<hi>之以為必興頵門弱冠太原王濟甚相器重以方其外祖陳郡袁侃謂侃弟奥曰近見荀監子清虛明理當不</hi>
<hi>及父德性純粹是賢兄輩人也其為名流所賞如此補</hi>天文數術皆綂之也<hi>王隱晉書</hi>
<hi>華嶠為秘書監加散騎常侍班同中書寺為内臺中書散騎著作及治禮音律天文數術南省文章門下撰集</hi>
<pb n="KR3k0004_WYG_057-10a"/>
<hi>皆典綂之官案初嶠以漢紀煩穢慨然有改作之意會為臺郎典  制事由是得徧觀秘籍遂就其緒起于光</hi>
<hi>武終于孝獻嶠以皇后配天作合前史作外戚傳以繼末編非其義也故易為皇后紀以次帝紀又改志為典</hi>
<hi>以有堯典故也而改名後漢書奏之詔朝臣會議咸以嶠文質事核有遷固之規實録之風藏之秘府補</hi>幽<lb/>
讚符命因有述焉<hi>傅暢晉諸公贊云庾峻自司空長史遷秘書監幽讚符命天文地理因有</hi>
<hi>述焉</hi>有良史之志<hi>晉書華嶠傳云嶠博聞多識屬書典實有良史之志</hi>得文史之才<lb/>
<hi>温嶠表見上</hi>華嶠文學該通<hi>王隱晉書華嶠為秘書監詔曰亭侯嶠體素𢎞簡文學該通經</hi>
<hi>覽古今博聞多識</hi>荀崧思義通博<hi>温嶠表/見上</hi>王象撰皇覽<hi>魏畧云王象有</hi>
<hi>才志建安中與同郡荀緯等俱為魏太子所禮待及王粲陳琳阮瑀路粹等亡後新出之中惟象才最高魏有</hi>
<pb n="KR3k0004_WYG_057-10b"/>
<hi>天下拜象散騎侍郎遷為常侍封列侯受詔撰皇覽使象領秘書監象從延康元年始撰集數嵗成藏于秘府</hi>
<hi>合四十餘部部有數十篇通合八百餘萬字象既性器和厚又文采温雅用是京師歸美稱為儒宗補</hi>孫<lb/>
盛著晉陽秋<hi>晉書孫盛遷秘書監盛篤學不倦自少至老手不釋卷著魏氏春秋晉陽秋并造詩</hi>
<hi>賦論難復數十篇晉陽秋詞直而理正咸稱良史焉既而桓温見之怒謂盛子曰枋頭誠為失利何至乃如尊</hi>
<hi>君所說若此史遂行自是關君門户事其子遽拜謝謂請刪改之時盛年老還家性方嚴有軌憲雖子孫頒白</hi>
<hi>而庭訓愈峻至此諸子乃共號泣稽顙請為百口切計盛大怒諸子遂私改之盛寫兩定本寄于慕容儁太元</hi>
<hi>中孝武帝博求異聞始于遼東得之以定考校多有不同書遂兩存補案盛博學善言名理于時殷浩擅名一</hi>
<hi>時與抗論者惟盛而已盛嘗詣浩談論對食奮擲麈尾毛悉落飯中食冷而復暖者數四至暮忘飡理竟不定</hi>
<pb n="KR3k0004_WYG_057-11a"/>
<hi>盛又著醫卜及易象妙于見形論浩等竟無以難之由是遂知名附</hi>荀勗躬自撰次<hi>王隱晉書</hi>
<hi>云荀勗領秘書監太康二年汲郡冡中得竹書勗躬自撰次吏部注寫以為中經列于秘書經傳闕文多所證</hi>
<hi>明</hi>孫盛手不釋卷<hi>見上</hi>
　　　秘書丞<lb/>
魏文建國置左右丞<hi>魏志云文帝建國分秘書立中書以秘書左丞劉放為中書監秘書</hi>
<hi>右丞孫資為中書令</hi>職在三臺上<hi>王肅論秘書表云青龍中議秘書丞郎位次與博士議郎同職</hi>
<hi>近日月宜在三臺上</hi>啓定四部<hi>晉起居注云秘書丞桓石綏啓校定四部書</hi>選比黄門<lb/>
<hi>王肅論秘書表見前</hi>位次議郎<hi>王肅論秘/書表見上</hi>出宜為郡<hi>王肅表云秘書丞郎俱秩</hi>
<pb n="KR3k0004_WYG_057-11b"/>
<hi>四百石遷宜比尚書郎出宜為郡</hi>何元幹特詔參秘書丞<hi>虞預晉書何楨字元幹為</hi>
<hi>尚書郎少而好學特詔參秘書本有一丞尚未轉遂以楨為左右丞之置自楨始也</hi>王雅遠起家<lb/>
為秘書丞<hi>龍安記云王謐字雅逺少有美譽詔令為後進冠冕起家為秘書丞也</hi>薛夏博<lb/>
學有才<hi>魏畧云薛夏博學有才黄初中為秘書丞上與夏推論書傳未嘗不終日也</hi>嚴苞以<lb/>
高才<hi>魏畧云嚴苞以高才黄初中入為秘書丞數奏文賦帝異之</hi>嵇紹有文才<hi>山濤啓事</hi>
<hi>云嵇紹雅有文才又曉音律可為秘書郎帝曰紹既如此便可為丞  案紹傳云紹以父得罪靖居私門山濤</hi>
<hi>領選啓武帝曰康誥有言父子罪不相及嵇紹賢侔卻缺宜加旌命請為秘書郎帝謂濤曰如卿所言乃堪為</hi>
<hi>丞何但郎也乃發詔徵之起家為秘書丞紹始入洛或謂王戎曰昨於稠人中始見嵇紹昂昂然如野鶴之在</hi>
<pb n="KR3k0004_WYG_057-12a"/>
<hi>雞羣戎曰君復未見其父耳後以天子蒙塵紹承詔馳詣行在所值王師敗績於蕩隂百官及侍衞莫不散走</hi>
<hi>唯紹儼然端冕以身捍衞兵交御輦飛箭雨集紹遂被害於帝側血濺御服天子深哀歎之及事定左右欲浣</hi>
<hi>衣帝曰此嵇侍中血勿去補</hi>
　　　秘書郎<lb/>
魏武建國置秘書郎<hi>魏志云武帝建國置秘書郎建安末劉邵為秘書郎</hi>秘閣之<lb/>
吏<hi>魏志王基傳云是時青土初定刺史王淩特表請基為别駕後召為秘書郎淩復請還頃之司徒王朗辟</hi>
<hi>基淩不遣朗書劾州曰凡家臣之良則升于公輔公臣之良則入于王職是故古者侯伯冇貢士之禮今州取</hi>
<hi>宿衞之臣留秘書閣之吏所希聞也補</hi>各掌一部<hi>晉太康起居注曰秘書丞桓石綏啓校定四部</hi>
<pb n="KR3k0004_WYG_057-12b"/>
<hi>之書詔遣郎中四人各掌一部補</hi>正定脫誤<hi>晉官品令云秘書郎掌中外三閣經書覆校殘闕正</hi>
<hi>定脫誤</hi>删省舊文<hi>王隱晉書鄭黙為秘書郎刪省舊文除其浮穢著魏中經簿中書令虞松謂黙</hi>
<hi>曰而今而後朱紫别矣</hi>左太沖專思求秘書郎<hi>王隱晉書左思字太沖專思三都絕</hi>
<hi>人流之事自以為所見不博求為秘書郎</hi>劉隗有文翰除秘書郎<hi>晉書劉隗少有文翰</hi>
<hi>起家秘書郎相案隗雅集文史善求人主意帝深器遇之遷丞  司直委以刑憲彈奏不畏强禦補</hi>鍾會<lb/>
敏惠夙成<hi>魏志鍾會敏惠夙成正始中以為秘書郎子案鍾會傳云中䕶軍蔣濟著論謂觀其眸</hi>
<hi>足以知人會年五嵗鍾繇遣見濟濟甚異之曰非常人也及壯有才數技藝而博學精練名理以夜讀書由是</hi>
<hi>獲聲譽補</hi>卻正博覽墳籍<hi>蜀志卻正安貧好學博覽墳籍弱冠能屬文為秘書郎  案正性淡</hi>
<pb n="KR3k0004_WYG_057-13a"/>
<hi>于榮利而尤躭意文章自司馬王揚班傅張蔡之儔遺文篇賦及當世美書論益部有者則鑽鑿推求畧皆寓</hi>
<hi>目自在内職與宦人黄皓此屋周旋經三十年皓從㣲至貴操弄威權正既不為皓所愛亦不為皓所憎是以</hi>
<hi>官不過六百石而免于憂患依則先儒假文見意號曰釋譏補</hi>王謐有美譽<hi>晉書云王謐少有美</hi>
<hi>譽與譙國桓𦙍太原王綏齊名拜秘書郎補</hi>周顗有重名<hi>晉書云周顗字伯仁少有重名神彩</hi>
<hi>秀徹雖時輩親狎莫能媟也司徒掾同郡賁嵩有清操見顗嘆曰汝潁固多奇士自頃雅道陵遲今復見周伯</hi>
<hi>仁將振起舊風清我邦族矣廣陵戴若思東南之美舉秀才入洛素聞顗名往候之終坐而出不敢顯其才辯</hi>
<hi>於是人士益宗附之州郡辟命皆不就弱冠襲父爵武陵侯拜秘書郎補</hi>
　　　著作郎<lb/>
<pb n="KR3k0004_WYG_057-13b"/>
魏明皇帝置著作官<hi>魏志云明帝太和中始置著作郎官</hi>職閑禀重勢貴<lb/>
多爭<hi>秘書監華嶠云著云作郎職閑稟重云</hi>典司文籍<hi>晉元康元年詔云著作舊屬中書而秘書</hi>
<hi>既别典文籍今改中書著作郎為秘書著作郎</hi>記功書過<hi>温嶠表云見前</hi>
　　　著作摠<lb/>
料簡四部<hi>晉陽秋云孝武好覽文藝勅著作郎徐野民料簡四部書凡三萬六千卷</hi>分作四<lb/>
部<hi>晉中興書李充為大著作郎于時典籍混亂充刪除煩亂以類相從分作四部</hi>王沈典著作<lb/>
<hi>晉書云王沈為秘書監正元中遷散騎常侍侍中典著作與荀顗阮籍共撰魏書多為時諱未若陳壽之實録</hi>
<hi>也補案王沈傳云時魏高貴鄉公好學有文才引沈及裴秀數于東堂講讌屬文號沈為文籍先生秀為儒林</hi>
<pb n="KR3k0004_WYG_057-14a"/>
<hi>丈人及高貴鄉公將攻文帝召沈及王業告之沈業馳白帝沈既不忠于主甚為衆論所非附</hi>衞顗典<lb/>
著作<hi>魏志衞顗傳云顗受詔典著作又為魏官儀凡所撰述數十篇好古文鳥篆𨽻草無所不善補案魏</hi>
<hi>國既建拜侍中與王粲並典制度文帝即王位徙為尚書頃之還漢朝為侍郎勸贊禪代之義為文誥之詔明</hi>
<hi>帝即位顗奏曰九章之律自古所傳斷定刑罪其意㣲妙百里長吏皆宜知律刑法者國家之所貴重而私議</hi>
<hi>之所輕賤獄吏者百姓之所縣命而選用者之所卑下王政之弊未必不由此也請置博士轉相敎授事遂施</hi>
<hi>行附</hi>荀勗領著作<hi>晉書荀/勗見上</hi>李充為大著作<hi>晉中興書見上</hi>楊彪著<lb/>
作東觀<hi>續漢書云楊彪博議多文著作東觀案華嶠書曰彪與馬日磾盧植蔡邕等著作東觀補</hi>庾<lb/>
亮侍講東宫<hi>庾亮别傳云亮拜中書郎領著作侍講東宫其所論釋多見稱述</hi>王沈撰<lb/>
<pb n="KR3k0004_WYG_057-14b"/>
魏書<hi>晉書王沈見上</hi>陸機議晉書<hi>王隠晉書陸機以文字為秘書監請為著作郎議著晉書</hi>
<hi>限斷常案機天才逸秀辭藻宏麗張華嘗謂之曰人之為文  恨才少而子更患其多弟雲嘗與書曰君苗見</hi>
<hi>兄文輒欲燒其筆硯後葛洪著書稱機文猶𤣥圃之積玉無非夜光焉五河之吐流泉流如一焉其𢎞麗姸贍</hi>
<hi>英銳漂逸亦一代之絕乎其為人所推服如此然好遊權門與賈謐親善以進趨獲譏所著文章凡三百餘篇</hi>
<hi>並行于世補</hi>五世著作一代良史<hi>應亨集讓著作表云自司𨽻校尉奉至臣五世著作</hi>
<hi>不絕卿族以為美談崔駰三世相繼其後無聞若乃談遷接武彪固踵跡亦各一世之良也</hi>何嵩善<lb/>
史漢<hi>王隠晉書何嵩善史漢為著作亦不能作著書</hi>謝沈有史才<hi>晉中興書謝沈傳云何充</hi>
<hi>庾冰並稱沈有史才遷著作郎撰晉書三十餘卷時年五十二沉先著後漢書百卷及毛詩漢書外傳所著述</hi>
<pb n="KR3k0004_WYG_057-15a"/>
<hi>及詩賦文論皆行于世其才學在虞預之右</hi>張載不經史<hi>王隠晉書云張載才不經史能作晉</hi>
<hi>書之案載义為濛汜賦司𨽻校尉傅𤣥見而嗟歎以車迎  言談盡日為之延譽遂知名起家佐著作郎補</hi>
　　　著作左郎<lb/>
元帝嘉郭璞以為左郎<hi>晉中興書云郭璞奏南郊賦中宗嘉其才以為著作左郎</hi>華<lb/>
譚薦朱鳳擢拜左郎<hi>晉中興書曰華譚為秘書監時晉陵朱鳳吳郡吳震等以單族二人</hi>
<hi>並有史才白首於衡門後譚知之薦二人擢補著作佐郎</hi>陳壽撰三國志<hi>王晉書云陳夀好學</hi>
<hi>善著述除中書著作佐郎撰三國志案當時夏侯湛等多欲作魏書見壽所作即壞已書補</hi>束晳創<lb/>
三帝紀<hi>文士傳云束晳元康四年應司空府入月餘亦除著作佐郎著作西觀撰晉書草創三帝紀及</hi>
<pb n="KR3k0004_WYG_057-15b"/>
<hi>十志言案晳傳云太康二年汲郡人不凖盜發魏襄王墓或  安釐王冡得竹書數十車其紀年十三篇蓋魏</hi>
<hi>國之史書大凡七十五篇多燼簡斷札武帝以其書付秘書晳在著作得觀竹書隨宜分釋皆有義證武帝嘗</hi>
<hi>問摯虞三日曲水之義虞對曰漢章帝時平原徐肇以三月初生三女至三日俱亡村人以為怪乃招攜之水</hi>
<hi>濱洗祓遂因水以汎觴其義起此帝曰必如所談便非好事晳進曰昔周公城洛邑因流水以汎酒故逸詩云</hi>
<hi>羽觴隨波又秦昭王以三日置水河曲見金人奉水心之劒曰令君制有西夏乃霸諸侯因此立為曲水二漢</hi>
<hi>相縁皆為盛集帝大悅賜晳金五十觔時有人於嵩高山下得竹簡一枚上兩行科斗書司空張華以問晳晳</hi>
<hi>曰此漢明帝顯節陵中筴文也檢驗果然時人伏其博識補</hi>難晉書限斷<hi>于寶晉紀云束晳為</hi>
<hi>祕書監賈謐請為著作左郎難陸機晉書限斷輒案潘岳傳云岳與石崇等諂事賈謐每候其出與崇  望塵</hi>
<pb n="KR3k0004_WYG_057-16a"/>
<hi>而拜構愍懷之文岳之辭也謐二十四友岳為其首謐晉書限斷亦岳之辭也補</hi>典文數術<hi>石瑞</hi>
<hi>紀云著作郎邱衆表稱世祖武皇帝擢臣負薪之中授臣著作左郎典治天下文義數術乃撰諸志也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0004_WYG_057-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷五十七<lb/>
</p>
<p>
</p>
  </div>
</body>
</text>
</TEI>
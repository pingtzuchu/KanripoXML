<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百十三</head> <lb/>
    <p>
<pb n="KR3k0004_WYG_113-1a"/>
欽定四庫全書<lb/>
　北堂書鈔卷一百十三<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　武功部一<lb/>
　　　論兵一<lb/>
夫兵者不祥之器<hi>老子云兵者不祥之器非君子之器不得已而用之補案吕氏春秋曰凡</hi>
<hi>兵天下之凶器也勇天下之凶德也舉凶器行凶德猶不得已也附</hi>聖人以興亂人以廢<lb/>
<pb n="KR3k0004_WYG_113-1b"/>
<hi>詳下</hi>先王之務<hi>尉繚子云止如堵墻動如風雨車不結轍士不旋踵此本戰之道也地所以養民也</hi>
<hi>城所以守地也戰所以守城也故務耕者民不飢務守者地不危務戰者地不圍三者先王之本務也本務者</hi>
<hi>兵最急矣</hi>國之大事<hi>左傳云王使劉康公成肅公㑹晉侯伐秦成子受脤于社不敬劉子曰吾聞之</hi>
<hi>民受天地之中以生所謂命也是以有動作禮義威儀之則以定命也能者養之以福不能者敗以取禍是故</hi>
<hi>君子勤禮小人盡力勤禮莫如致敬盡力莫如敦篤敬在養神篤在守業國之大事在祀與戎祀有執膰戎有</hi>
<hi>受脤神之大節也今成子惰棄其命矣其不反乎五月成肅公卒于瑕補</hi>五材竝用<hi>左傳云宋向戌</hi>
<hi>請免死之邑公與之邑六十以示子罕子罕曰天生五材民並用之廢一不可誰能去兵兵之設久矣所以威</hi>
<hi>不軌而昭文德也聖人以興亂人以廢廢興存亡昏明之術皆兵之由也而子求去之不亦誣乎補</hi>五帝<lb/>
<pb n="KR3k0004_WYG_113-2a"/>
弗偃<hi>淮南子云兵之所由來者逺矣黄帝嘗與炎帝戰矣顓頊嘗與共工爭矣故黄帝戰於涿鹿之野堯</hi>
<hi>戰于丹水之浦舜伐有苗啟攻有扈自五帝而弗能偃也又况衰世乎補</hi>保大定功安民和<lb/>
衆<hi>左傳云武有七德禁暴戢兵保大定功安民和衆豐財者也</hi>令之以文齊之以武<lb/>
<hi>孫子云令之以文齊之以武是謂必取</hi>文不犯順武不違敵<hi>左傳云晉陽處父侵蔡楚</hi>
<hi>子上救之與晉師夾泜而軍陽子患之使謂子上曰吾聞之文不犯順武不違敵子若欲戰則吾退舍子濟而</hi>
<hi>陳遲速惟命不然紓我老師費財亦無益也</hi>兵家王官武備<hi>漢書曰兵家者葢出古司馬之</hi>
<hi>職王官之武備也</hi>義兵天下良藥<hi>吕氏春秋云夫兵之不可無也譬若用藥者然得良藥則</hi>
<hi>活人得惡藥則殺人義兵之為天下良藥也亦犬矣注云義兵除天下之兇殘解百姓之倒懸而生育之故方</hi>
<pb n="KR3k0004_WYG_113-2b"/>
<hi>之於良藥補</hi>民之殘也財之蠧也<hi>左傳云宋向戌欲弭諸侯之兵以為名先以告趙孟</hi>
<hi>韓宣子曰兵民之殘也財用之蠧小國之大災也將或弭之雖曰不可必將許之弗許楚必許之以召諸侯則</hi>
<hi>我失為盟主矣文子從之于是晉楚合諸侯之大夫盟于宋補</hi>廢一不可誰能去兵<hi>見前</hi>
蚩尤作兵<hi>吕氏春秋云蚩尤作兵蚩尤非作兵也利其械矣未有蚩尤之時民固剥林木以戰爭鬭</hi>
<hi>之所自來者久矣不可禁不可止故古之賢王有義兵而無偃兵補</hi>奎星作兵<hi>春秋元命苞云奎十</hi>
<hi>二星十六度注云武庫之兵</hi>以石為兵<hi>越記云神農之/時以石為兵</hi>以銅為兵<hi>又云</hi>
<hi>禹之時以銅為兵</hi>割革為甲<hi>淮南子云人無筋骨之强爪牙之利故割革而為甲鑠鐵而為刃</hi>
熊穴啟<hi>山海經云熊山有穴焉熊之穴恒出神人夏啟而冬閉是穴冬啟乃必有兵</hi>鳬徯見<lb/>
<pb n="KR3k0004_WYG_113-3a"/>
<hi>山海經云鹿臺之山有鳥焉其狀如雄雞而人面名曰鳬徯其名自呌也見則有兵小次之山有獸焉狀如猿</hi>
<hi>而白首赤足名曰朱厭見則大兵</hi>訟必有衆起故受之以師<hi>易序卦云訟必有衆</hi>
<hi>起故受之以師師者衆也</hi>師衆以順為武<hi>左傳云晉侯之弟揚干亂行于曲梁魏絳戮其僕公</hi>
<hi>怒欲殺絳絳至授僕人書將伏劍士魴張老止之公讀其書曰日君乏使使臣斯司馬臣聞師衆以順為武軍</hi>
<hi>事有死無犯為敬君合諸侯臣敢不敬君師不武執事不敬罪莫大焉臣懼其死以及揚干無所逃罪不能致</hi>
<hi>訓至于用鉞臣之罪重請歸死于司寇公跣而出曰寡人有弟弗能教訓使干大命寡人之過也子無重寡人</hi>
<hi>之過敢以為請補</hi>以亂易整不武<hi>左傳云秦晉圍鄭鄭伯使燭之武見秦伯秦與鄭人盟使</hi>
<hi>杞子逢孫楊孫戌之乃還子犯請擊之公曰不可因人之力而敝之不仁失其所與不知以亂易整不武吾其</hi>
<pb n="KR3k0004_WYG_113-3b"/>
<hi>還也亦去之</hi>脩政廟堂折衝千里<hi>淮南子云治國家理境内行仁義布德惠立正法塞</hi>
<hi>邪隧羣臣親附百姓和輯上下一心君臣同力諸侯服其威而四方懐其德脩政廟堂之上而折衝千里之外</hi>
<hi>拱揖指撝而天下響應此用兵之上也</hi>仁義之兵<hi>孫卿子云兩帝四王皆以仁義之兵行於天下</hi>
少長有禮<hi>左傳云晉師次于城濮晉侯登有莘之虚以觀師曰少長有禮其可用也遂伐其木以益</hi>
<hi>其兵</hi>衆聚不虛散兵出不徒歸<hi>尉繚子云衆已聚不虛散兵已出不徒歸</hi>六神<lb/>
為戰主<hi>黄帝問𤣥女兵法曰戰鬬之法乗一破十百事不失軍有六神乗之必克六神甲子旬在魁甲</hi>
<hi>戌旬在勝光甲申旬在弧甲午旬在岡中甲辰旬在功曹甲寅旬在神后此六神為戰主</hi>五行無常<lb/>
勝<hi>孫子兵法云夫兵形象水水之形避髙而趨下兵之形避實而擊虛水因地而制流兵因敵而制勝故兵</hi>
<pb n="KR3k0004_WYG_113-4a"/>
<hi>無常勢水無常形能因敵變化而取勝者謂之神故五行無常勝四時無常位日有短長月有生死注云勢盛</hi>
<hi>必衰形露必敗故能因敵變化取勝若神補</hi>校變通之道<hi>漢晉春秋云街亭之敗或勸諸葛亮</hi>
<hi>更發兵者亮曰大軍在祁山箕谷皆多于賊而不能破賊為賊所破者則此病不在兵少也在一人耳今欲減</hi>
<hi>兵省將明罰思過校變通之道于將來若不能然者雖兵多何益自今已後諸有忠利于國但勤攻吾之闕則</hi>
<hi>事可定賊可死功可蹻足而待矣補</hi>知盛衰之術<hi>抱朴子云淮南王所著兵書皆魁岡之陣風氣</hi>
<hi>之占及軍中之變象徴祥觸物之候知敵盛衰候時而動之術能測天心之去就使進則百勝退則萬全</hi>校<lb/>
之以計<hi>孫子曰兵者國之大事死生之地存亡之道不可不察也故經之以五事校之以計而索其情</hi>
<hi>一曰道二曰天三曰地四曰將五曰法道者令民與上同意可與之死可與之生而不畏危也天者隂陽寒暑</hi>
<pb n="KR3k0004_WYG_113-4b"/>
<hi>時制也地者逺近險易廣狹死生也將者智信仁勇嚴也法者曲制官道主用也凡此五者將莫不聞知之者</hi>
<hi>勝不知者不勝故校之以計而索其情</hi>莫見其形<hi>新序云君子善用兵也不見其形而功已成野</hi>
<hi>人之用兵鼓聲則似雷號呼則動地塵氣充天流矢如雨扶傷舉死履腸涉血無罪之民其死者已量於澤矣</hi>
<hi>而國之存亡主之死生猶未可知也其離仁義亦逺矣</hi>因敵變化<hi>孫子兵法見上</hi>遷移倚<lb/>
伏<hi>蔣子萬機論云夫兵者變化之物而遷移倚伏之事也或守法而得用故知兵者性知者也用兵者性能</hi>
<hi>用之也</hi>竒正迭用變化無形<hi>傅𤣥古今畫讚云孫武論兵實妙竒正迭用變化無形</hi>
因敵制勝<hi>孫子兵法見前</hi>臨敵制變<hi>陳思王云兵者不可預圖臨敵制變</hi>勢如決<lb/>
積水<hi>淮南子云善用兵者勢如決積水於千仞之隄若轉員石於萬丈之谿天下見吾兵之必用也則孰</hi>
<pb n="KR3k0004_WYG_113-5a"/>
<hi>敢與我戰者故百人之必死也賢於萬人之必北也况以三軍之衆赴水火而不還踵乎補</hi>若響之<lb/>
應聲<hi>桓範集云善行竒者因敵為質如示其形如開其路潛設神策使若響之應聲此為江中之魚將御</hi>
<hi>腐索必可禽也</hi>多算勝少算不勝<hi>孫子兵法云夫未戰而廟算勝者得算多也未戰而廟算</hi>
<hi>不勝者得算少也多算勝少算不勝而况于無算乎吾以此觀之勝負見矣補</hi>衆可望而不可<lb/>
當<hi>三畧軍䜟曰將之所以為威者號令也戰之所以全勝者軍政也士之所以輕戰者用命也故戰如風發</hi>
<hi>攻如决河故其衆可望而不可當可下而不可勝也</hi>不動如山難知如隂<hi>孫子云夫兵以</hi>
<hi>詐立以利動以分合為變者也故其疾如風其徐如林侵掠如火不動如山難知如隂動如雷震掠鄉分衆廓</hi>
<hi>地分利懸權而動先知迂直之計者勝此軍爭之法也補</hi>求敵若求亡子擊敵若救溺<lb/>
<pb n="KR3k0004_WYG_113-5b"/>
人<hi>尉繚子云見上</hi>屈兵非戰拔城非攻<hi>孫子兵法云故善用兵者屈人之兵而非戰也</hi>
<hi>拔人之城而非攻也毁人之國而非久也必以全爭于天下故兵不頓而利可全此謀攻之法也</hi>大勝<lb/>
之徴<hi>六韜云三軍無故旌旗前指金鐸之聲揚以清鼙鼓之聲宛以鳴此得神明之助則大勝之徴也</hi>
大勝之符<hi>六韜武王問太公曰欲勝引兵深入諸侯之地三軍卒有緩急或利或害吾將以近通逺</hi>
<hi>從中應外以給三軍之用為之奈何太公曰主與將有隂符凡八等有大勝克敵之符長一尺破軍擒將之符</hi>
<hi>長九寸降城得邑之符長八寸却敵報逺之符長七寸警衆豎守之符長六寸請糧益兵之符長五寸敗軍亡</hi>
<hi>將之符長四寸失利亡士之符長三寸八符者主將祕聞所以隂通言語不得漏泄中外相知之術武王曰善</hi>
<hi>哉</hi>數戰則民疲數勝則主驕<hi>新序云魏文侯問李克曰吳之所以亡者何也李克</hi>
<pb n="KR3k0004_WYG_113-6a"/>
<hi>對曰數戰數勝文侯曰數戰數勝國之福也其所以亡何也李克曰數戰則民疲數勝則主驕以驕主治疲民</hi>
<hi>此其所以亡也是故好戰窮兵未有不亡者也</hi>好戰必亡忘戰必危<hi>司馬法云國雖大好</hi>
<hi>戰必亡天下雖安忘戰必危又桓範集云好戰者亡忘戰者危不好不忘天下之王補</hi>善陣不鬭<lb/>
善鬬不敗<hi>周書七制一曰征二曰攻三曰侵四曰伐五曰陣六曰戰七曰鬭善征不侵善侵不伐善</hi>
<hi>伐不陣善陣不鬭善鬭不敗不案今周書大武解云武有六制政攻侵伐搏戰善政  攻善攻不侵善侵不伐</hi>
<hi>善伐不搏善搏不戰補注云政者征伐之政附</hi>善戰不死<hi>穀梁傳云善戰者不死注曰投兵勝地</hi>
<hi>故無死者江熈曰辟實攻虛則不死補</hi>不戰而屈人<hi>孫子云百戰百勝非善之善者也不戰而</hi>
<hi>屈人之兵善之善者也</hi>先勝而後戰<hi>孫子云勝兵先勝而後求戰敗兵先戰而後求勝</hi>先<lb/>
<pb n="KR3k0004_WYG_113-6b"/>
為不可勝<hi>孫子曰昔之善戰者先為不可勝以待敵之可勝不可勝在已可勝在敵</hi>攻難而<lb/>
守易<hi>戰國策云平原君謂馮忌曰吾欲北伐上黨出兵攻燕何如忌對曰不可夫以秦將武安君公孫起</hi>
<hi>乗七勝之威而與馬服之子戰于長平之下大敗趙師因以其餘兵圍邯鄲之城趙以亡敗之餘衆收破軍之</hi>
<hi>敝守而秦罷于邯鄲之下趙守而不可拔然者攻難而守者易也今趙非有七克之威也而燕非有長平之禍</hi>
<hi>也今七敗之禍未復而欲以罷趙攻强燕是使弱趙為强秦之所以攻而使强燕為弱趙之所以守而强秦以</hi>
<hi>休兵承趙之敝此乃强吳之所以亡而强越之所以霸故臣未見燕之可攻也平原君曰善哉補</hi>擊一<lb/>
而得二<hi>東觀漢記耿弇曰吾攻西安臨淄不能救也所謂擊一而得二也  案弇定濟南時張步都劇</hi>
<hi>使其弟藍將精兵二萬守西安諸郡太守合萬餘人守臨淄相去四十里弇進軍畫中居二城之間弇視西安</hi>
<pb n="KR3k0004_WYG_113-7a"/>
<hi>城小而堅且藍兵又精臨淄名雖大而實易攻乃勅諸校㑹後五日攻西安藍聞之晨夜儆守至期夜半弇勅</hi>
<hi>諸將皆蓐食㑹明至臨淄城䕶軍荀梁等爭之以為宜連攻西安弇曰不然西安聞吾欲攻之日夜為備臨淄</hi>
<hi>出不意而至必驚擾吾攻之一日必拔拔臨淄即西安孤張藍與步隔絶必復亡去所謂擊一而得二者也補</hi>
無邀正正之旗勿擊堂堂之陣<hi>孫子兵法云無邀正正之旗勿擊堂堂之陣此</hi>
<hi>治變者也注曰正正齊也堂堂大也</hi>毋捕民<hi>淮南子曰故聞敵國之君有加虐於民者則舉兵而臨其</hi>
<hi>境責之以不義刺之以過行兵至其郊乃令軍師曰毋伐樹木毋扣墳墓毋爇五榖毋焚積聚毋捕民虜毋收</hi>
<hi>六畜乃發號施令補</hi>不煞厲<hi>禮記云古之侵伐者不/斬祀不煞厲不獲二毛</hi>不禽二毛<hi>左傳</hi>
<hi>云楚宋戰于泓宋人既成列楚人未既濟司馬曰彼衆我寡及其未既濟也請擊之不從既濟而未成列又以</hi>
<pb n="KR3k0004_WYG_113-7b"/>
<hi>告不從既陳而後擊之宋師敗績國人皆咎公公曰仁君不重傷不禽二毛古之為軍也不以阻隘也寡人雖</hi>
<hi>亡國之餘不鼓不成列</hi>不獲二毛<hi>禮記/見上</hi>不居死土<hi>太公兵法云兵當居生土之上</hi>
<hi>毋居死土之下所謂土獨髙而上生草有隄防若陷甲者死土也</hi>當飲生水<hi>又云當飲生水無食</hi>
<hi>死水所謂生水長流者冬夏有水不涸也死水不流夏有冬竭也</hi>依水草<hi>孫子云若交軍于斥澤之</hi>
<hi>中必依水草而背衆樹此處斥澤之軍也</hi>依山谷<hi>抱朴子云軍之所以欲乗山依谷者視生處髙也</hi>
七殃不可處<hi>太公兵法云張軍處將必避七殃武王曰何謂七殃太公曰張軍勿居天社勿居地</hi>
<hi>舎勿居器虛勿居宿死勿居吞害勿居蜚鋒勿居潮泉武王曰何謂天社太公曰地髙而仰者何謂地舍曰地</hi>
<hi>卑而下者何謂器虛曰敗地人莫居之者也何謂宿死曰塚墓丘陵間也何謂潮泉曰枯澤無水者也何謂吞</hi>
<pb n="KR3k0004_WYG_113-8a"/>
<hi>害曰人所聚五谷處何謂蜚鋒曰斥鹵之地不生草木也所謂七舍七殃不可張軍處將也</hi>五色不<lb/>
可攻<hi>越記云軍上有五色相連於天相和此有應兵不可攻攻之無後也</hi>全伍為上破伍<lb/>
次之<hi>孫子注云百人以下至五人為伍又曰國軍卒伍不問小大全之則威德為優破之則威德為劣</hi>
全國為上破國次之<hi>孫子云凡用兵之法全國為上破國次之注曰興師深入長驅距其</hi>
<hi>城郭絶其内外敵舉國來服為上以兵擊破敗而得之為次也</hi>兵聞拙速未覩巧久<hi>孫子</hi>
<hi>云兵聞拙速未覩巧久夫兵久而國利者未之有也</hi>勝兵似水<hi>尉繚子云一人之兵如狼如虎如風</hi>
<hi>如雨如雷如霆震震㝠㝠天下皆驚勝兵似水夫水至柔弱者也然所觸丘陵必為之崩無異故也性專而觸</hi>
<hi>誠也</hi>以長擊短<hi>桓範集云古之用兵者以長擊短然吳舍舟涉陸此為棄長即短也</hi>長勝短<lb/>
<pb n="KR3k0004_WYG_113-8b"/>
曲勝直<hi>周書云長勝短輕勝重曲勝直强勝弱飽勝饑肅勝恕先勝徐武之經也</hi>以詐立以<lb/>
利動<hi>孫子見上</hi>義合乃動見可乃取<hi>越記云夫聖人行兵義合乃動見可乃取</hi>亂<lb/>
者取之<hi>周書云賢者輔之亂者取之作者勸之怠者沮之恐者懼之欲者趣之武之用也</hi>亡者<lb/>
侮之<hi>左傳云亂者取之亡者侮之</hi>利而誘之亂而取之<hi>孫子云兵者詭道也能而</hi>
<hi>示之不能用而示之不用近而示之逺逺而示之近利而誘之亂而取之實而備之强而避之怒而撓之卑而</hi>
<hi>驕之佚而勞之親而離之攻其無備出其不意此兵家之勝不可先傳也補</hi>從九天之上向<lb/>
九地之下<hi>太公兵法云武王曰休息士衆皆有處乎太公曰休兵頓息如從九天之上向九地之下</hi>
<hi>通於天下藏於九野獨往獨來有莫見者也</hi>必察敵情<hi>三畧軍䜟曰用兵之要必先察敵情視其</hi>
<pb n="KR3k0004_WYG_113-9a"/>
<hi>倉庫度其糧食卜其强弱察其天地伺其空隙也</hi>量敵而進<hi>蜀志曰掄才用衆未可輕易量敵而</hi>
<hi>進兵家所慎</hi>候時而動<hi>抱朴子/見前</hi>相時而動<hi>左傳云鄭伯伐許許莊公奔衞齊侯</hi>
<hi>以許與鄭鄭伯辭君子謂鄭莊公于是乎有禮禮經國家定社稷序民人利後嗣者也許無刑而伐之服而舍</hi>
<hi>之度德而處之量力而行之相時而動無累後人可謂知禮矣補</hi>攻其無備<hi>孫子云見上</hi>奪<lb/>
其所愛<hi>孫子云或問敵衆整而將來待之若何曰先奪其所愛則聽矣注曰奪其所恃之利若先據利</hi>
<hi>地則我所欲必得也</hi>因其勞倦<hi>淮南子云兵有二勢因其勞倦乗其饑渴此之謂因勢</hi>擊其<lb/>
衰怠<hi>晉中興書云劉曜進兵圍洛陽百餘日不克石勒謂徐光曰曜以疲卒十萬圍堅城今以我初鋭擊</hi>
<hi>其衰怠其勢必舉十二月勒兵四出晝夜兼行六日行千里至洛陽與曜大戰遂執曜</hi>執有罪<hi>禮記</hi>
<pb n="KR3k0004_WYG_113-9b"/>
<hi>云出征執有罪反釋奠于學以訊馘告</hi>覆昏亂<hi>左傳云殖有禮覆昏亂又尚書云殖有禮覆昏暴補</hi>
誅君率民<hi>大戴禮云明主之征也必道之所廢者也彼廢道而不行然後誅其君改其政率其民而</hi>
<hi>不奪其財也</hi>誅暴振苦<hi>吕氏春秋云夫兵不可偃也古之聖王有義兵而無有偃兵兵誠義以誅</hi>
<hi>暴君而振苦民民之説也若孝子之見慈親也若飢者之見美食也民之號呼而走之若强弩之射于深谿也</hi>
<hi>若積大水而失其壅隄也中主猶若不能有其民而况於暴君乎補</hi>崇禮重禄<hi>黄石公三畧云夫用</hi>
<hi>兵之要在崇禮而重禄崇禮則智士至禄重則義士輕死補</hi>顯良振孤<hi>淮南子云敵國有虐民者</hi>
<hi>興兵廢其國而易其政尊其秀士而顯其賢良振其孤寡恤其貧窮出其囹圄賞其有功百姓開門而待之淅</hi>
<hi>米而儲之惟恐其不來也此湯武之所以致王而齊桓晉文之所以成霸也補</hi>賞如日月信如<lb/>
<pb n="KR3k0004_WYG_113-10a"/>
四時<hi>尉繚子云賞如日月信如四時令如斧鉞如此士卒不用命者未之聞也</hi>賞禄有功<hi>三畧</hi>
<hi>云夫主將之法務擥英雄之心賞禄有功通志於衆故與衆同好靡不成與衆同惡靡不傾  案擥音覽與攬</hi>
<hi>同補</hi>賞其有功<hi>淮南子/云見上</hi>内相謗訕<hi>兵書云言行不同豎私枉公外相連誣内相謗</hi>
<hi>訕有此不去是謂敗亂</hi>各結朋黨<hi>諸葛兵要軍誡曰各結朋黨競進憸人有此不去是謂敗徴</hi>
輕而無禮<hi>左傳云秦師襲鄭過周北門左右免胄而下超乗者三百乗王孫滿觀之言於王曰秦師</hi>
<hi>輕而驕輕則寡謀驕則無禮無禮則脱寡謀自陷入險而脱能無敗乎補</hi>貪而無親<hi>左傳云戎輕而</hi>
<hi>不整貪而無親勝不相讓敗不相救獲必務進後有不継則無救矣</hi>投戈散地<hi>王弼周易畧例曰投</hi>
<hi>戈散地則六親不能相保補案邢疇注曰投置也㪚逃也置兵戈於逃散之地雖是至親不能相保守也遯卦</hi>
<pb n="KR3k0004_WYG_113-10b"/>
<hi>九四好遯君子吉處身於外難在於内處外則超然逺遁初六至親不能相保守也附</hi>驅市人<hi>吕氏</hi>
<hi>春秋曰世有言曰驅市人而戰之可以勝人之厚禄教卒老弱罷民可以勝人之精士練材離散係系可以勝</hi>
<hi>人之行陣整齊鋤耰白梃可以勝人之長銚利兵此不通乎兵者之論今有利劍于此以刺則不中以擊則不</hi>
<hi>及與惡劍無擇為是鬭因用惡劍則不可簡選精良兵械銛利發之則不時縱之則不可與惡卒無擇為是戰</hi>
<hi>因用惡卒則不可補</hi>百克無後<hi>左傳欒武子曰楚自克庸以來其君無日不討國人而訓之于民生</hi>
<hi>之不易禍至之無日戒懼之不可以怠在軍無日不討軍實而申儆之于勝之不可保紂之百克而卒無後訓</hi>
<hi>之以若敖蚡冒篳路藍縷以啟山林箴之曰民生在勤勤則不匱不可謂驕補</hi>六敗之道<hi>孫子云故</hi>
<hi>兵有走者有弛者有陷者有崩者有亂者有北者凡此六者非天地之災將之過也夫勢均以一擊十曰走卒</hi>
<pb n="KR3k0004_WYG_113-11a"/>
<hi>强吏弱曰弛吏强卒弱曰陷大吏怒而不服遇敵懟而自戰將不知其能曰崩將弱不嚴教道不明吏卒無常</hi>
<hi>陣兵縱横曰亂將不能料敵以少合衆以弱擊强兵無選鋒曰北凡此六者敗之道也將之至任不可不察也</hi>
用兵無已<hi>六韜云昔煩厚氏用兵無已誅戰不休至于涿鹿之野諸侯叛之煩厚氏之亡也</hi>極<lb/>
武而亡<hi>新序云秦窮兵極武亡及項羽尚暴而滅</hi>
　<lb/>
　<lb/>
　<lb/>
　<lb/>
<pb n="KR3k0004_WYG_113-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷一百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷七十三</head> <lb/>
    <p>
<pb n="KR3k0004_WYG_073-1a"/>
欽定四庫全書<lb/>
　北堂書鈔卷七十三<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部二十五<lb/>
　　别駕一百六十一　　治中一百六十二<lb/>
　　主簿一百六十三　　從事一百六十四<lb/>
　　中正一百六十五<lb/>
<pb n="KR3k0004_WYG_073-1b"/>
　　　别駕一百六十一<lb/>
夫别駕者顯化之鷹揚<hi>管寧讓别駕表云夫别駕者明使君之羽翼按魏志管寧傳詔</hi>
<hi>書問青州刺史程喜寧為守節髙乎審老疾尫頓耶喜上言寜有族人管貢為州吏與寧鄰比臣常使經營消</hi>
<hi>息貢說寧常著皁帽布襦袴布裙隨時單複出入閨庭能自任杖不須扶持四時祠祭輒自力强改加衣服著</hi>
<hi>絮巾故在遼東所有白布單衣親薦饌饋跪拜成禮寧少而喪母不識形象常特加觴泫然流涕又居宅離水</hi>
<hi>七八十步夏時詣水中澡洒手足闚于園圃臣揆寧前後辭讓之意獨自以生長潛逸耆艾智衰是以棲遲每</hi>
<hi>執謙退此寧志行所欲必全不為守髙補</hi>處别駕任當展驥足<hi>蜀志龎統字士元魯肅遺</hi>
<hi>先主書曰龎士元非百里才也使處治中别駕之任始當展其驥足耳</hi>任居刺史半安可<lb/>
<pb n="KR3k0004_WYG_073-2a"/>
非其人<hi>庾亮集答郭豫書曰别駕舊與刺史别乗同宣王化於萬里者其任居刺史之半安可任非其</hi>
<hi>人</hi>緹油屏泥以章有德<hi>漢書循吏傳云黄霸為揚州刺史三嵗宣帝下詔曰制詔御史</hi>
<hi>其以賢良髙第揚州刺史霸為潁川太守居官賜車蓋特髙一丈别駕主簿車緹油屏泥于軾前以章有德補</hi>
車如刺史<hi>豫章列士傳云孔恂字巨卿為别駕從事車前後舊有屏星如刺史車曲翳儀式</hi>秩<lb/>
同從事<hi>應劭漢官儀云别駕秩百石同諸郡従事</hi>宜授英儒<hi>管寧讓别駕表文云别駕者明</hi>
<hi>使君之羽翼宜授英儒也</hi>宜得其才<hi>王丞相集曰别駕宜得其才其以護軍長史顧和為之案和總</hi>
<hi>角便有清操族叔榮雅重之曰此吾家騏驎興吾宗者必此子也時宗人球亦有令聞為州别駕榮謂之曰卿</hi>
<hi>速步君孝超卿矣王導為揚州辟従事月旦當朝未入停車門外周顗遇之和方擇蝨夷然不動顗既過顧指</hi>
<pb n="KR3k0004_WYG_073-2b"/>
<hi>和心曰此中何所有和徐應曰此中最是難測地顗入謂導曰卿州吏中有一令僕才王導為揚州請為别駕</hi>
<hi>補</hi>周景題輿<hi>謝承後漢書云周景為豫州刺史辟陳蕃為别駕不就景題别駕輿曰陳仲舉座也</hi>
<hi>不復更辟蕃惶懼起視職</hi>鄧盛馳傳<hi>王允别傳云本郡民有路佛者少無名行太守王球召補吏允</hi>
<hi>犯顔直諫傳怒收允欲殺之刺史聞而馳  補為别駕従事</hi>齎傳假董正<hi>廣州先賢傳云董正</hi>
<hi>字伯和南海人也時州治蒼梧郡張使君舉正三辟不就後更辟書正難重違州意従詣州使君聞已在途命</hi>
<hi>書佐齎别駕従事假正云云</hi>州府辟長文<hi>晉書云王長文少以才學知名而放蕩不羇州府辟</hi>
<hi>命皆不就州辟别駕乃微服竊出舉州莫知所之後於成都市中蹲踞齧胡餅刺史知其不屈禮遣之閉門自</hi>
<hi>守不交人事補</hi>仍舉阮宣<hi>江氏家傳云江統字應元太傅東海王越為兖州牧請君為别駕與君書</hi>
<pb n="KR3k0004_WYG_073-3a"/>
<hi>曰昔王子師作豫州未下車辟荀慈明又辟孔文舉貴州人士有堪此者不君舉髙平郗道徵為賢良陳留阮</hi>
<hi>宣子為直言濟北程𢎞叔為方正皆於時選為允</hi>思得袁琇<hi>應亨與州將書云思得一人陳國袁</hi>
<hi>琇以其才經治亂也</hi>先主辟龎統<hi>蜀志龎統傳云諸葛亮言統於先主先主見與善譚大器之辟</hi>
<hi>為别駕従事</hi>吕範辟陸遜<hi>吳書曰孫權嘉陸遜功德欲殊顯之雖為上將軍列侯猶欲令厯本</hi>
<hi>州舉命乃使揚州牧吕範就辟别駕従事</hi>乃起應召<hi>晉書鄧粲少以髙潔著名與南陽劉驎之南郡</hi>
<hi>劉尚公同志友善並不應州郡辟命荆州刺史桓沖卑辭厚禮請粲為别駕粲嘉其好賢乃起應召驎之尚公</hi>
<hi>謂之曰卿道廣學深衆所推懷忽然改節誠失所望粲笑答曰足下可謂有志于隠而未知隠夫𨼆之為道朝</hi>
<hi>亦可隠市亦可隠隠初在我不在于物尚公等無以難之然粲亦于此名譽減半矣後患足疾不能朝拜求去</hi>
<pb n="KR3k0004_WYG_073-3b"/>
<hi>職不聴令卧視事後以病篤乞骸骨許之粲以文騫有忠信言而世無知者乃著元明紀十篇注老子並行于</hi>
<hi>世補</hi>惶起視職<hi>謝承後漢書/周景見上</hi>才經治亂<hi>見/上</hi>使君羽翼<hi>管寧傳見</hi>
<hi>上</hi>州之股肱<hi>王隠晉書云王祥琅邪人也/本州吕虔辟為州之股肱</hi>委以腹心<hi>先賢</hi>
<hi>行狀云袁紹領冀州牧以審配為别駕委以腹心之任</hi>委以州事<hi>晉書云王祥為徐州刺史吕虔</hi>
<hi>檄為别駕祥年垂耳順固辭不受弟覽勸之為具車牛祥乃應召䖍委以州事于時冦盜充斥祥率勵兵士頻</hi>
<hi>討破之州界清靜政化大行時人歌之曰海沂之康實賴王祥邦國不空别駕之功補</hi>協和輔相<lb/>
<hi>魏志王基傳云刺史王淩特表請基為别駕後召為秘書郎復請還頃之司徒王朗辟基淩不遣朗書劾州曰</hi>
<hi>凡家臣之良則升于公輔公臣之良則入于王職是故古者侯伯有貢士之禮今州取宿衛之臣留秘閣之吏</hi>
<pb n="KR3k0004_WYG_073-4a"/>
<hi>所希聞也淩猶不遣淩流稱青土蓋亦由基協和之輔也補</hi>匡救違闕<hi>孫盛晉陽秋云唐彬為治</hi>
<hi>中别駕忠肅公亮匡救違闕盡規誨以納善不顯諫以自彰當朝正色焉補</hi>在朝誠亮<hi>王丞相云</hi>
<hi>治中張遜在朝誠亮可補别駕</hi>在府稱職<hi>晉中興書丹陽陶囘大將軍王敦命為參軍轉州别駕在</hi>
<hi>府云云</hi>所在任職<hi>晉中興書習鑿齒字彦威荆州刺史桓温辟齒為别駕温出征伐齒或從或守</hi>
<hi>所在任職每處機要莅事有績善尺牘論議温甚器遇之在職十年後忤温㫖左遷户曹參軍補</hi>州界<lb/>
清靜<hi>王晉書王祥見上</hi>在職十年<hi>晉中興書習/鑿齒見上</hi>宣化萬里<hi>庾亮集見</hi>
<hi>上</hi>以儉厲俗<hi>謝承後漢書巴祗傳云祗為别駕體素清白以儉厲俗在官不迎妻子俸禄不餘</hi>
政化大行<hi>晉書王祥見上</hi>吕䖍以委民事<hi>魏志云吕虔為徐州刺史請琅邪王祥為</hi>
<pb n="KR3k0004_WYG_073-4b"/>
<hi>别駕民事一以委之補</hi>先主與善談<hi>蜀志龎統見上</hi>邦國不空别駕之功<lb/>
<hi>晉書王祥見上</hi>今君還州吾無憂矣<hi>魏志云温恢為揚州刺史蔣濟為别駕令曰季子為</hi>
<hi>臣吳宜有君今君還州吾無憂矣</hi>陳茂諫周敞不宜履險<hi>謝漢書陳茂吳郡周敞辟</hi>
<hi>為别駕従事敞欲到朱崖儋耳茂諫曰不宜履險敞不聴涉海遇風船欲顛覆茂仗劍呵罵水神方得濟</hi>郭<lb/>
舒諫王澄不可輕佻<hi>晉陽秋云郭舒為荆州别駕諫刺史王澄宜撫養文武簡練士卒以</hi>
<hi>備不虞不可輕佻</hi>太祖改容<hi>魏志云太祖破袁氏冀州辟崔琰為别駕従事謂琰曰昨案戸籍可</hi>
<hi>得二十萬衆故為大州也琰對曰今天下分崩九州幅裂二袁兄弟親尋干戈冀方蒸庶暴骨原野未聞王師</hi>
<hi>仁聲先路存問風俗救其塗炭而校計甲兵唯此為先斯豈鄙州士女所望於明公哉太祖改容謝之于時賔</hi>
<pb n="KR3k0004_WYG_073-5a"/>
<hi>客皆伏失色</hi>刺史追謝<hi>豫章列士傳曰孔恂辟為别駕従事刺史因怒欲去别駕車屏星恂曰使</hi>
<hi>君毁國舊制乃投傳去刺史追謝之乃止</hi>善於將命<hi>晉書何攀傳王濬為益州辟攀為别駕濬謀伐</hi>
<hi>吳遣攀奉表詣臺口陳事機詔再引見乃令張華與攀籌量進討之宜濬兼遣攀過羊祜面陳伐吳之策攀善</hi>
<hi>於將命帝嘉之詔攀㕘濬軍事補</hi>口陳事機<hi>晉書何/攀見上</hi>厲色叱左右<hi>鄧粲晉紀</hi>
<hi>王澄為荆州刺史民以酒犯澄澄怒厲色叱左右</hi>以疾辭官<hi>魏志云兖州刺史令狐愚辟單固為</hi>
<hi>别駕以疾辭官案魏畧載山陽單固為人有器實正始中兖州刺史令狐愚與固父伯龍善辟固欲以為别駕</hi>
<hi>固不樂為州吏辭以疾愚禮意愈厚固不欲應固母夏侯氏謂固曰使君與汝父久善故命汝不止汝亦當仕</hi>
<hi>進是可往也固不獲已遂往補</hi>寒門解位<hi>晉書云易雄舉孝廉為州主簿遷别駕自以寒門不宜久</hi>
<pb n="KR3k0004_WYG_073-5b"/>
<hi>處其位謝職還家後為春陵令</hi>
　　　治中一百六十二<lb/>
職在刺割<hi>王充論衡自紀篇云兖以元和三年徙家辟詣揚州部丹陽九江廬江後入為治中材小</hi>
<hi>任大職在刺割筆札之思厯年寢廢補</hi>恐非常選<hi>晉書庾冰表云州任實重恐非常選</hi>識遇<lb/>
日加<hi>蜀志云先主數令彭羕宣傳軍事指授諸將奉使稱意識遇日加成都既定先主領益州牧拔羕為</hi>
<hi>治中從事羕起徒步一朝處州人之上形色囂然自矜得遇滋甚補</hi>其所拔進皆為牧守<lb/>
<hi>益部耆舊傳云栁琮字伯騫為治中與人交結久而益親其所拔進皆世所稱致位牧守鄉里為之語曰得黄</hi>
<hi>金一笥不如栁伯騫所識補</hi>盧耽凌虛<hi>鄧德明南康記云盧耽仕州為治中有神術能飛每夕輒</hi>
<pb n="KR3k0004_WYG_073-6a"/>
<hi>凌虚歸家曉則還州及朝則化為白鵠至閣前迴翔欲下或以箒擲之得履一隻補</hi>文公大水<hi>益部</hi>
<hi>耆舊傳云文公為治中時旱白刺史云五月一日大水至及期果然</hi>陳禪五毒<hi>謝承後漢書曰陳禪</hi>
<hi>為州治中従事時刺史為人苛刻受納贓賄禪當傳栲乃至笞掠無算五毒畢加神意自若辭對無變事遂釋</hi>
<hi>補</hi>隂澹割耳訴枉<hi>王隠晉書云隂澹時弱冠才行忠烈州請為治中従事</hi>
　　　主簿一百六十三<lb/>
主簿書普聞諸事<hi>韋昭辨釋名云主簿者主諸簿書簿普也闗普諸事也簿書必有掌者録</hi>
<hi>書總領之耳</hi>劉祐買書具<hi>謝承後漢書云劉祐事郡為主簿郡常出錢付令買果實祐悉買筆</hi>
<hi>墨書具與之闔郡稱美</hi>包咸責縁樓<hi>吳録云包咸字子良為郡主簿太守黄君行春咸留守郡</hi>
<pb n="KR3k0004_WYG_073-6b"/>
<hi>守子縁樓探雀卵咸責之曰春月不宜破卵杖之二十</hi>伯師教令無儋<hi>風俗通云朝稜字伯師為</hi>
<hi>郡主簿太守葛興患風恍惚稜常扶教令無儋</hi>鑿齒親遇隆密<hi>晉書曰習鑿齒少有志氣博學</hi>
<hi>洽聞以文筆著稱荆州刺史桓温辟為從事江夏相袁喬深器之數稱其才於温轉西曹主簿親遇隆宻補</hi>
成子聞雀鳴而笑<hi>桂陽先賢贊云成子郴中人能達鳥音為郡主簿與衆俱坐聞雀鳴而笑</hi>
<hi>曰東市輦粟覆雀相呼往食之衆遣視信然補</hi>景仁即撫箏而歌<hi>俗說云謝景仁為豫州主</hi>
<hi>簿在桓𤣥門下𤣥聞其善彈筝以筝令其彈之因歌秋風意氣殊逺𤣥甚重之</hi>趙偉甚器之<hi>武陵</hi>
<hi>先賢傳云潘景為郡主簿太守趙偉甚器之</hi>黄讜甚竒之<hi>謝承後漢書云包咸為吳郡主簿太</hi>
<hi>守黄讜甚竒之</hi>畢雲自劾<hi>三輔決録云畢雲為主/簿剛直樂善每自考劾</hi>郭舒自繫<hi>晉書</hi>
<pb n="KR3k0004_WYG_073-7a"/>
<hi>郭舒傳云舒始為領軍校尉坐擅放司馬彪繫廷尉世多義之刺史夏侯含辟為西曹轉主簿含坐事舒自繫</hi>
<hi>理含事得釋刺史宗岱即命為治中補</hi>少鷹鸇之志<hi>陳留耆舊傳云仇覽年四十為蒲亭長有</hi>
<hi>陳元者母告其子不孝覽為陳慈孝之道卒成孝子時考成令河内王渙政尚嚴猛聞覧以德化人署為主簿</hi>
<hi>謂覽曰聞陳元之過不罪而化之得無少鷹鸇之志耶補</hi>有老成之風<hi>三輔決録云韋元少為郡</hi>
<hi>主簿楊彪稱曰韋主簿雖年少有老成之風</hi>在朝正色<hi>續漢書王元仕郡為主簿在朝正色</hi>以<lb/>
生易死<hi>謝承後漢書周嘉為太守何敞為主簿汝陽劇賊欲殺太守嘉抱號泣之得以生易死案後漢</hi>
<hi>書周嘉傳云嘉仕郡為主簿王莽末羣賊入汝陽城嘉従太守何敞討賊敞為流矢所中郡兵奔北賊圍繞數</hi>
<hi>十里白刃交集嘉乃擁敞以身扞之因呵賊曰卿曹皆人𨽻也為賊既逆豈有還害其君者邪嘉請以死贖君</hi>
<pb n="KR3k0004_WYG_073-7b"/>
<hi>命因仰天號泣羣賊於是兩相視曰此義士也給其車馬遣送之補</hi>舉不避讐怨退不避<lb/>
親戚<hi>續漢書王元傳云元仕郡為主簿在朝正色舉善不避讐怨退惡不避親戚</hi>排閣入諫<lb/>
<hi>謝承後漢書朱震仕為郡主簿時户曹史袁叔穉以微過太守郭琮怒閉閣罰之衆皆悚懼震排闥直入乃前</hi>
<hi>諫曰袁史則故御史珍之孫何為苛罰脫有奄忽如何遂釋之</hi>踰城告急<hi>魏志龎淯傳云太守徐楫</hi>
<hi>請淯為主簿郡人黄昻反圍城淯棄妻子夜踰城出圍告急于張掖燉煌二郡初疑未肯發兵淯欲伏劍二郡</hi>
<hi>感其義遂為興兵軍未至而城邑已陷楫死淯乃收斂楫喪送還本郡行服三年乃還太祖聞之辟為掾屬補</hi>
羸服齎金賂主吏<hi>謝承後漢書朱雋傳云雋為郡主簿太守尹端被坐討賊許昭失利為州</hi>
<hi>所奏罪應棄市雋乃羸服間行輕齎數百金到京師賂主章吏遂得刋定州奏故端得輸作左校端喜放降免</hi>
<pb n="KR3k0004_WYG_073-8a"/>
<hi>而不知其由雋亦終無所言補</hi>毁服為豎親勞辱<hi>臧榮緒漢書云譙王承為湘令易雄為主</hi>
<hi>簿佐史逃散雄毁服為僮豎從之親執勞辱</hi>易雄對賊<hi>晉中興書曰易雄仕郡為主簿張昌之亂</hi>
<hi>也執太守萬嗣將斬之雄對賊爭論曲直賊怒叱使牽雄斬之雄趨出自若賊又呼問之雄對如初如此者三</hi>
<hi>賊乃舍之嗣由是獲免雄遂知名</hi>尹方變姓<hi>黄羲仲交廣二州記云合浦尹方為郡主簿太守有</hi>
<hi>重仇未報方乃變姓名報之天子竒之赦而不問</hi>椓口出齒<hi>東觀漢記云須誦為郡主簿獲罪詣</hi>
<hi>獄引械自椓口口出齒獲免</hi>叩頭流血<hi>廣陵列士傳云劉雋為郡主簿郡將為賊所得雋乃叩頭</hi>
<hi>流血乞得也</hi>拔劍厲聲<hi>陳留耆舊傳云戴斌為郡主簿送故將喪歸鄉蠡吾里人拒之斌拔劍厲</hi>
<hi>聲里人服其義乃納之</hi>舉觴辭墓<hi>謝承漢書公孫瓚為郡主簿太守劉君坐事檻車徵官法不聴</hi>
<pb n="KR3k0004_WYG_073-8b"/>
<hi>吏下親近瓚乃改容服詐稱侍卒身執徒養御車到洛陽太守當徙日南瓚具豚酒於北邙上祭辭先人酹觴</hi>
<hi>祝曰昔為人子今為人臣當詣日南日南多瘴氣恐或不還便當長辭墳塋慷慨悲泣再拜而去觀者莫不歎</hi>
<hi>息既行於道得赦瓚還郡補</hi>里人服義<hi>戴斌事/見上</hi>咸服其義<hi>晉中興書陶侃為郡</hi>
<hi>主簿太守張䕫妻病逺迎醫天正寒雪諸綱紀皆難之侃獨曰資於事父以事君小君猶母也安有父母之疾</hi>
<hi>而不盡心乎乃請行衆咸服其義補</hi>天子竒之赦而不問<hi>尹方見上</hi>從事憚之<lb/>
遂得免咎<hi>晉中興書陶侃為郡主簿時州遣從事案太守張䕫侃謂従事曰可以禮之無吹毛求瑕</hi>
<hi>也従事従之案晉書陶侃傳曰太守張䕫召侃為督郵領樅陽令有能名遷主簿㑹州部従事之郡欲有所按</hi>
<hi>侃閉門部勒諸吏謂従事曰若鄙郡有違自當明憲直繩不宜相逼若不以禮吾能禦之従事即退補</hi>三<lb/>
<pb n="KR3k0004_WYG_073-9a"/>
十年看儒書不如詣習主簿<hi>晉書曰習鑿齒為西曹主簿時桓温有大志追蜀人</hi>
<hi>知天文者至夜執手問國家祚運修短答云世祀方永温疑其難言乃飾辭云如君言豈獨吾福乃蒼生之幸</hi>
<hi>然今日之語自可令盡必有小小厄運亦宜說之星人曰太微紫微文昌三官氣候如此決無憂虞至五十年</hi>
<hi>外不論耳温不悅乃止異日送絹一疋錢五千文以與之星人乃馳詣鑿齒曰家在益州被命逺下今受㫖自</hi>
<hi>裁無由致其骸骨縁君仁厚乞為標碣棺木耳鑿齒問其故星人曰賜絹一疋令僕自裁惠錢五千以買棺耳</hi>
<hi>鑿齒曰君幾誤死君嘗聞乎知星宿有不覆之義乎此以絹戲君以錢供道中資是聴君去耳星人大喜明便</hi>
<hi>詣温别温問去意以鑿齒言答温笑曰鑿齒憂君誤死君定是誤活然徒三十年㸔儒書不如一詣習主簿累</hi>
<hi>遷别駕温出征伐鑿齒或從或守所在任職每處機要莅事有績善尺牘論議温甚器遇之補</hi>
<pb n="KR3k0004_WYG_073-9b"/>
　　　從事一百六十四<lb/>
丙吉為州從事<hi>漢書丙吉為廷尉右監坐法失官為州従事  又趙廣漢為州従事以廉潔通</hi>
<hi>敏下士為名續補</hi>管輅為文學從事<hi>管輅别傳曰冀州刺史裴徽檄召輅為文學従事一</hi>
<hi>相見清論終日不覺罷倦天時大熱移床在庭前樹下乃至雞向晨然後出再相見便為鉅鹿従事三見轉治</hi>
<hi>中四見轉為别駕補</hi>張楊為武猛従事<hi>典畧云張楊靈帝時為并州武猛従事</hi>比部<lb/>
官從事<hi>謝承後漢書胡騰辟荆州部南陽從事遇孝桓帝南巡又為護駕到南陽騰自表上言乘輿所</hi>
<hi>幸便為京師</hi>達道術<hi>益都耆舊傳云邢顯為州従事人稱之曰行黨黨達道術邢子昇顯字子昇</hi>
武力過人<hi>魏志張遼傳云遼少為郡吏漢末并州刺史丁原以遼武力過人召為從事</hi>號白<lb/>
<pb n="KR3k0004_WYG_073-10a"/>
馬從事<hi>廬江七賢傳云陳衆辟州従事有劇賊淳于臨等數千人攻縣光武遣司空李通帥師擊之州</hi>
<hi>牧惶怖恐獲罪衆于是自請以恩信曉諭降之乘單車駕白馬往到賊所以義告諭臨素服名徳即降服民生</hi>
<hi>立祠曰白馬従事補</hi>不累其身<hi>益都耆舊傳云李𢎞為州従事揚雄曰不屈其志不累其身</hi>力<lb/>
疾就車<hi>謝承後漢書朱震為郡従事震宿有疾力疾就車赴職</hi>尚德之舉<hi>孟嘉傳云庾亮</hi>
<hi>拔嘉為勸學從事髙選儒官嘉值尚德之舉</hi>掌洛陽官<hi>應劭漢官儀云司𨽻都官従事掌洛陽中</hi>
<hi>百姓</hi>子顔竒士可與計事<hi>東觀漢記吳漢傳云漢字子顔更始立使使者韓鴻徇河北或</hi>
<hi>謂鴻曰吳子顔竒士也可與計事鴻召見漢恳悅之</hi>愛其才器待以賓友<hi>晉書華譚好學</hi>
<hi>不倦爽慧有口辯為鄰里所重揚州刺史周浚引為従事愛其才器待以賔友之禮</hi>㢘潔通敏<hi>漢書</hi>
<pb n="KR3k0004_WYG_073-10b"/>
<hi>趙廣漢為州従事以廉潔通敏下士為名</hi>陳事序要<hi>謝承後漢書周樹辟為従事刺史孟觀有罪俾</hi>
<hi>樹作章陳事序要得無罪也</hi>三府側席<hi>鍾離意别傳云揚州刺史夏君三辟意署九江郡従事三</hi>
<hi>府側席又按夏君見意曰刺史得京師書聞従事有令聞刺史何惜王家之爵不賁賢者乃表上尚書補</hi>再<lb/>
見便轉<hi>管輅别傳見上</hi>入辟從事<hi>謝承後漢書周樹善能解煩釋疑入辟従事</hi>舉姦<lb/>
摘伏<hi>益部耆舊傳云賀字太和州辟為従事舉姦摘伏部人無怨</hi>得其姦臧<hi>續漢書橋𤣥為</hi>
<hi>部從事時陳相羊昌受取狼籍𤣥到陳案考昌得其姦臧案𤣥少為縣功曹豫州刺史周景行部到梁國𤣥謁</hi>
<hi>景因伏地言陳相羊昌罪惡乞為部陳従事窮案其姦景壯𤣥意署而遣之𤣥到悉收昌賔客具考臧罪昌素</hi>
<hi>為大將軍梁冀所厚冀為馳檄救之景承㫖召𤣥𤣥還檄不發案之益急昌坐檻車徵補</hi>依法執案<lb/>
<pb n="KR3k0004_WYG_073-11a"/>
<hi>長沙耆舊傳云虞之為南陽郡從事依法執案</hi>不畏彊禦<hi>華嶠後漢書曰衛羽為州從事時常侍單</hi>
<hi>超兄子匡為濟隂太守負其勢大為貪放刺史第五種欲收之聞羽素抗厲乃召羽謂曰聞公不畏强禦今欲</hi>
<hi>相委以重事若何對曰願庶幾于一割羽出遂馳至定陶閉城門收匡賔客親吏四十餘人七日中起發其贓</hi>
<hi>五六十萬種即舉奏一州震慄補</hi>不發私書<hi>東觀漢記樊凖為别駕従事監職公正不發私書世</hi>
<hi>稱冰清</hi>解煩釋疑<hi>謝承後漢書/周樹見上</hi>疾惡如風<hi>謝承後漢書曰朱震字伯厚辟</hi>
<hi>為州從事奏濟隂太守贓罪之數諺曰車如雞栖馬如狗疾惡如風朱伯厚</hi>威厲冰霜<hi>長沙耆舊</hi>
<hi>傳讚云虞之轉部従事太守芮氏不遵法度之乃諷諫威厲冰霜</hi>號曰卧虎<hi>陳留耆舊傳曰髙慎</hi>
<hi>字孝甫敦質少華口不能劇談嘿好沉深之謀為州從事號曰卧虎故人謂之巖然不語名髙孝甫補</hi>當<lb/>
<pb n="KR3k0004_WYG_073-11b"/>
為鷹犬<hi>謝承後漢書云朱震為部從事時濟隂太守單匡在官放恣辟震請見曰當為鷹犬</hi>一州<lb/>
震慄<hi>衛羽見上</hi>京邑肅然<hi>王隐晉書劉毅州辟為都官從事京邑肅然</hi>百寮敬服<lb/>
<hi>謝承後漢書胡騰為荆州從事萬事既辦一州肅然百寮敬服其能</hi>萬里肅清<hi>長沙耆舊傳云虞之</hi>
<hi>為部従事萬里肅清</hi>
　　　中正一百六十五<lb/>
銓評之職<hi>干寶晉記云傅咸在位多執正為豫州中正云云</hi>清定之選<hi>湛方生讓中正</hi>
<hi>牋云清定之選實須其人</hi>總十六州中正<hi>王隠晉書魏舒兼總十六州中正</hi>秉一州<lb/>
議<hi>干寶晉記傳咸在位執正云云</hi>操人主之威<hi>劉毅論晉置九品之令為中正乃操人主之威</hi>
<pb n="KR3k0004_WYG_073-12a"/>
掌州鄉之論<hi>傅暢自序云時請定九品以余為中正余以祖考厯代掌州鄉之論</hi>觀過黨<lb/>
里<hi>應璩新語云十室稱忠信觀過必黨里</hi>平次人才<hi>傅子云魏司空陳羣主九品之制置郡中</hi>
<hi>正平次人才之髙下</hi>事名九品而有八損<hi>晉書劉毅傳毅以魏立九品權時之置未見得</hi>
<hi>人而有八損乃上疏曰今之中正不精才實務依黨利不均稱尺務隨愛憎所欲與者獲虛以成譽所欲下者</hi>
<hi>吹毛以求疵上品無寒門下品無世族慢主罔時實為亂源損一也駮違之論横于州里嫌讐之隙結于大臣</hi>
<hi>夫桑妾之訟禍及吳楚鬬雞之變難興魯邦况乃人倫交爭而部黨興刑獄滋生而禍根結損二也優劣易地</hi>
<hi>首尾倒錯推貴異之器使在凡品之下負戴不肖越在成人之首損三也杜一國之口培一人之勢使得縦横</hi>
<hi>無所顧憚諸受枉者抱怨積直獨不蒙天地無私之德而長壅蔽于邪人之銓使上明不下照下情不上聞損</hi>
<pb n="KR3k0004_WYG_073-12b"/>
<hi>四也采譽于臺府納毁于流言任已則有不識之蔽聴受則有彼此之偏所知者以愛憎奪其平所不知者以</hi>
<hi>人事亂其度位以求成不由行立品不校功黨譽虚妄損五也上奪天朝考績之分下長浮華朋黨之士損六</hi>
<hi>也所疎則削其長所親則飾其短徒結白論以為虚譽則品不料能損七也進者無功以表勸退者無惡以成</hi>
<hi>懲懲勸不明則風俗汚濁損八也由此論之雖職名中正實為姦府事名九品而有八損宜罷中正除九品棄</hi>
<hi>魏氏之弊法立一代之美制補</hi>不能寛大<hi>魏畧曰時苗字德胄鉅鹿人也為大官令領其郡中正定</hi>
<hi>九品至于敘人才不能寛大然紀人之短雖在久逺銜之不置續補</hi>彈貶親貴<hi>晉書劉毅年七十已</hi>
<hi>告老後舉為青州中正尚書以毅懸車致仕不宜勞以四碎務孫尹曰司徒魏舒司𨽻嚴詢與毅年齒相近詢管</hi>
<hi>十萬户州兼董司百僚總設機要舒所統殷廣兼執九品銓十六州議者不以為劇昔鄭武公年過八十入為</hi>
<pb n="KR3k0004_WYG_073-13a"/>
<hi>司徒毅志氣聰明一州品第不足勞其思慮毅遂為州都銓正人流清濁區别其所彈貶自親貴始續補</hi>自<lb/>
品編户<hi>孫楚集奏曰九品漢氏本無班固著漢書序往代賢智以為九條此蓋記鬼録次第耳而陳羣</hi>
<hi>依之以品生人又魏武拔竒決于胸臆收才不問階次豈賴九品而得人今可令長守為小中正各自品其編</hi>
<hi>户也續補</hi>疎如馬齒<hi>應璩新論曰百部立中正九品置都士州閭與郡縣希疎如馬齒生不相識面</hi>
<hi>何能别義理續補</hi>
　<lb/>
　<lb/>
　<lb/>
<pb n="KR3k0004_WYG_073-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷七十三<lb/>
</p>
<p>
</p>
  </div>
</body>
</text>
</TEI>
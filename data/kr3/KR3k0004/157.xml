<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔巻一百五十七</head> <lb/>
    <p>
<pb n="KR3k0004_WYG_157-1a"/>
欽定四庫全書<lb/>
　北堂書鈔巻一百五十七<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　地理部一<lb/>
　　地篇一　　　　　　　丘篇二<lb/>
　　陵篇三　　　　　　　崗篇四<lb/>
　　峴篇五　　　　　　　堆篇六<lb/>
<pb n="KR3k0004_WYG_157-1b"/>
　　阜篇七　　　　　　　隴篇八<lb/>
　　阪篇九　　　　　　　培塿十<lb/>
　　坑十一　　　　　　　窟十二<lb/>
　　谷十三<hi>續補</hi>　　　　　　洞十四<hi>續補</hi>
　　　地一<lb/>
積隂為地<hi>黄帝素問積隂為地故地者濁隂也</hi>積形成地<hi>吕氏春秋云山丘河海金石水</hi>
<hi>火此積形而成乎地者</hi>重濁為地<hi>說文云元氣初分重濁為地萬物所陳列也</hi>淹滯為<lb/>
地<hi>淮南子云重濁者淹滯而為地</hi>地者天之根<hi>物理論云地者底也底之言著也隂體下著也</hi>
<pb n="KR3k0004_WYG_157-2a"/>
<hi>其神曰祗祗成也育生萬物備成也形有髙下氣有剛柔物有巨細味有甘苦顯之以五嶽積之以丘陵播之</hi>
<hi>以四瀆流之以百川蓋氣自然之體也發氣黄泉周伏迴轉以生萬物也天之根本也雲雨于是乎出日月星</hi>
<hi>辰于是乎陳霜雪于是乎降形西北髙而東南下東西長而南北短其盡四海者也炎氣鬱蒸景風盪色地之</hi>
<hi>張也秋風蕩生涼氣肅然地之閉也補</hi>地者政之本<hi>管子云地者政之本也是知地可以正政</hi>
<hi>也地不平均和調則政不可正也</hi>丘陵墳衍惣謂之地<hi>聖證論云普天之下華岳列居</hi>
<hi>河海所流丘陵墳衍惣謂之地</hi>原隰阪險惣而曰地<hi>蔡邕月令章句云丘陵原隰阪險惣</hi>
<hi>而曰地</hi>崑崙山為地軸<hi>河海括地象云崑崙之山横為地軸</hi>洞庭穴為地脈<lb/>
<hi>山海經云洞庭穴在長沙巴陵今呉縣南太湖内有山山有洞庭穴地道潛行號曰地脈</hi>地有八柱<lb/>
<pb n="KR3k0004_WYG_157-2b"/>
<hi>河圖云天有九部八紀地有九州八柱天地精通神明列序也補</hi>地有九域<hi>張衡靈憲云元氣剖</hi>
<hi>判清濁異位地定于内而體于隂地有九域聖人始紀綱而經緯之補</hi>地有六體<hi>干寳晉記云裴</hi>
<hi>秀制地圖有六體一曰分率二曰準望三曰道里四曰髙下五曰方斜六曰迂直</hi>地無兩形<hi>蔣子</hi>
<hi>萬機論云夫土地者百姓之所蹈也殊無兩形之政矣而談者强謂之異體也</hi>立地之道曰柔<lb/>
與剛<hi>易註曰剛柔者言其形也</hi>地道不作是以常靜<hi>申子云地道不作是以常靜帝</hi>
<hi>是以正方舉事為之乃有恒常之靜</hi>鎮之以五嶽積之以丘陵　播之以<lb/>
四瀆流之以百川<hi>並物理論見上</hi>立地制形<hi>春秋明命厯序云神農始立地制形</hi>
<hi>甄度四海</hi>在地成形<hi>易註云形謂山川之屬</hi>形有髙下氣有剛柔　炎<lb/>
<pb n="KR3k0004_WYG_157-3a"/>
氣鬱蒸地之張也　秋氣蕩生地之閉也<hi>並物理論見上</hi>交易<lb/>
變化含吐應節<hi>春秋元命苞曰地者易也言養物懐仁交易變化含吐應節故其立字土力于</hi>
<hi>一者為地補</hi>周伏迴轉萬物以生<hi>物理論見上</hi>定寧無不載　廣<lb/>
厚無不容<hi>文子云地承天故定寧地定寧萬物形地廣厚萬物聚定寧無不載廣厚無不容地勢深</hi>
<hi>厚水臬入聚地道方廣故能久長補</hi>雲雨於是乎出　霜雪於是乎降<hi>物理</hi>
<hi>論見上</hi>蓋藏之主<hi>樂聲儀云下元者地氣也為萬物始生育長養蓋藏之主</hi>萬物所陳<lb/>
<hi>說文見上</hi>成萬物<hi>洪範五行傳云/地者成萬物也</hi>載萬物<hi>釋名云地底也其體底下載萬物也</hi>
生萬物<hi>物理論見上</hi>含萬物<hi>禦冦子云大小相含無窮極也含萬物者亦如含天地也含萬</hi>
<pb n="KR3k0004_WYG_157-3b"/>
<hi>物也故不窮含天地也故無極</hi>莫厚於地<hi>張衡靈憲云地深一億萬六千二百五十里故至厚莫如</hi>
<hi>地</hi>厚德載物<hi>易云地勢坤君/子以厚徳載物</hi>地厚三萬里<hi>王嬰古今通論</hi>地有<lb/>
十二分<hi>春秋内事云地有十二分王侯之所居也</hi>西北髙東南下　東西長<lb/>
南北短<hi>並物理論見上</hi>東西為緯南北為經<hi>家語子夏曰商聞山書云地東西為</hi>
<hi>緯南北為經山為積徳川為積刑髙者為生下者為死丘陵為牡川谷為牝補</hi>千乗之國百里<lb/>
之地<hi>鹽鐵論云古者制地足以養民民足以乗其上千乘之國百里之地公侯伯子男各充其求贍</hi>九<lb/>
地<hi>太𤣥經云九九地一為沙泥二為澤池三為沚崖四為下田五為中田六為上田七為下山八為中山九</hi>
<hi>為上山</hi>五地<hi>周禮大司徒辨五地之物一曰山林二曰川澤三曰丘陵四曰墳衍五曰原隰</hi>地財<lb/>
<pb n="KR3k0004_WYG_157-4a"/>
不憂人貧<hi>慎子曰地有財不憂人之貧地雖不憂人貧伐木刈草必取己富焉則地無事也</hi>山<lb/>
陵非地不制<hi>春秋說題辭云地之為言嫓也承天行其義山陵之大非地不制含功以牧生也</hi>
墨翟以地為仁<hi>墨子云禽子問天與地孰仁墨子云翟以地為仁民衣焉食馬死焉冢焉地終</hi>
<hi>不責德焉故以地為仁補</hi>文王畫地為境<hi>鹽鐵論云文王宣德而懐四夷普天下畫地為境人</hi>
<hi>莫犯之</hi>地得一以寧<hi>老子云天得一以/清地得一以寧</hi>夢地身自安<hi>夢書云地</hi>
<hi>為隂者下𡨕人之夢見地者身安寧</hi>鑿山鑚石則地痛<hi>劉向别録云鑿山鑚石則見地痛</hi>
蚤虱衆多則地癢<hi>又云人民衆蚤虱多則地癢</hi>地平如案<hi>諸葛亮云</hi>地無<lb/>
私載<hi>禮記云地無私載謹案地道普載故無私矣</hi>棊局<hi>晉天文志天圓如倚蓋地方如棊局天周</hi>
<pb n="KR3k0004_WYG_157-4b"/>
<hi>于外地如卵黄焉續補</hi>方輿<hi>淮南子云圓天為蓋方地為輿言為蓋則無不覆為輿則無不載也續補</hi>
七表<hi>河圖云天有五行地有五岳天有七星地有七表續補</hi>十形<hi>物理論云夫土地皆有形名而</hi>
<hi>人莫察焉有龜龍體有鱗鳯貌有弓弩勢有斗升象有張舒形有塞閉容有隱真之安有累卵之危有髙腴之</hi>
<hi>利有塉埆之害此十形者氣勢之始終隂陽之所極也補</hi>八澤八紘<hi>淮南子云九州之外乃有八殥</hi>
<hi>亦曰八澤方千里自東北方曰大澤曰元通東方曰大渚曰少海東南方曰具區曰厄澤南方曰大夢曰浩澤</hi>
<hi>西南方曰渚資曰丹澤西方曰九甌曰泉澤西北方曰大夏曰海澤北方曰大𡨕曰寒澤八殥之外有八紘東</hi>
<hi>北之紘曰和丘曰荒土東方之紘曰棘林曰桑野東南之紘曰大窮曰衆女南方之紘曰都廣曰反户西南方</hi>
<hi>之紘曰焦僥曰炎土西方之紘曰金丘曰沃野西北之紘曰一目曰少所北方之紘曰積水曰委羽八紘之外</hi>
<pb n="KR3k0004_WYG_157-5a"/>
<hi>有八極東北方曰方土之山曰蒼門東方曰東極之山曰開明門東南方曰波母之山曰陽門南方曰南極之</hi>
<hi>山曰暑門西南方曰編駒之山曰白門西方曰西極之山曰閶闔之門西北方曰不周之山曰幽都門北方曰</hi>
<hi>北極之山曰寒門又晉地理志云八極之廣東西南北相去各二億三萬餘里自地至天半八極之數續補</hi>
四極四荒<hi>爾雅云東至泰逺西至邠國南至濮鉉北至祝栗謂之四極孤竹北戸西王母日下謂之</hi>
<hi>四荒又山海經云禹使大章步自東極至于西極二億三萬三千五百里七十五步使䜿亥步自北極至于南</hi>
<hi>極亦然續補</hi>
　　　丘二<lb/>
髙土曰丘<hi>周禮註</hi>小陵曰丘<hi>廣/雅</hi>一成為敦丘<hi>爾雅云丘一成為敦丘註</hi>
<pb n="KR3k0004_WYG_157-5b"/>
<hi>云成猶重也周禮云為壇三成今江東呼地髙堆者為敦補</hi>再成為陶丘<hi>爾雅註曰今濟隂定</hi>
<hi>陶城中有陶丘</hi>如椉者椉丘<hi>爾雅註云形似車椉也或云椉者謂稻田塍埒補  案地理志云泰</hi>
<hi>山有椉丘春秋莊十五年公敗宋師于椉丘是因丘以為名乎附</hi>陳有宛丘<hi>爾雅註云今在陳郡</hi>
<hi>陳縣</hi>晉有潛丘<hi>爾雅註云今在/太原晉陽縣</hi>神民之丘<hi>山海經云有鹽長之國有人焉</hi>
<hi>鳥首名曰鳥氏有九丘以水絡之名曰陶唐之丘有叔得之丘孟盈之丘昆吾之丘黑白之丘赤望之丘參衛</hi>
<hi>之丘武夫之丘神民之丘</hi>崑崙之丘<hi>山海經云崑崙之丘是實惟帝之下都  案註云天帝都邑之</hi>
<hi>在下者也補</hi>陶唐之丘<hi>山海經/見上</hi>五陵丘<hi>陳留風俗傳云雍江縣有五陵之邱</hi>九<lb/>
子丘<hi>陳留記云縣西有九子丘</hi>隱盆之丘<hi>莊子云遊於𤣥水之上登隱盆之丘逍遙無為</hi>邐<lb/>
<pb n="KR3k0004_WYG_157-6a"/>
迤沙丘<hi>爾雅註云旁行連延</hi>圓丘<hi>外國圖云圓丘之上有不死樹食之乃壽有赤泉飲之不老</hi>
宛丘<hi>詩云子之湯兮宛丘之上兮</hi>尼丘<hi>史記云叔梁紇禱于尼丘而生孔子孔子生而首上圩頂</hi>
<hi>故因名曰丘字仲尼</hi>平丘<hi>山海經云平/丘在三桑東</hi>虵丘<hi>外國圖云虵丘衆虵居其上</hi>瑕丘<lb/>
<hi>禮記云公叔文子升于瑕丘蘧伯玉從丈子曰樂哉斯丘也死則我欲葬焉</hi>髙丘<hi>春秋元命苞云堯為</hi>
<hi>天子季秋下旬夢白帝遺馬啄子其母始升髙丘覩白帝上有雲虎之狀感而生臯陶</hi>營丘<hi>禮記云太</hi>
<hi>公封于營丘比及五世皆反葬于周</hi>秘丘<hi>博雅云丘上/有木為秘</hi>丹丘<hi>阮籍詩云日夕宿明光註</hi>
<hi>云明光丹丘也</hi>青丘<hi>外國圖云青丘之/民食穀衣野絲</hi>梧丘<hi>戰國䇿童謠曰大冠如箕長劍拄頤</hi>
<hi>攻狄不下累於梧邱</hi>葵丘<hi>左傳云僖九年夏㑹于葵丘㝷盟且脩好禮也補  案孔疏云葵丘杜曰齊地</hi>
<pb n="KR3k0004_WYG_157-6b"/>
<hi>臨淄縣西有地名葵丘傳稱齊候不務徳而勤逺畧西為此㑹則此地逺處齊西不得近在臨淄故釋例以為</hi>
<hi>宋地陳留外黄縣東有葵丘或曰河東汾隂縣為葵丘非也附</hi>虵丘衆虵居之<hi>外國圖見上</hi>
蕭丘羣犬居之<hi>外國圖云蕭丘多風無人民羣犬居之  案一云蕭丘有涼燄補</hi>神丘<lb/>
火穴光照千里<hi>外國圖云神丘有火穴其光照千里</hi>高丘雲氣感生臯陶<lb/>
<hi>春秋元命苞見上</hi>
　　　陵三<lb/>
大阜曰陵<hi>爾雅</hi>深谷為陵<hi>詩註大/阜曰陵</hi>南陵息慎<hi>爾雅云東陵帆南陵息慎</hi>
<hi>西陵威夷中陵朱膝北陵西隃鴈門是也補門案疏云此五方之陵名也其義及所在未詳註云鴈  是也者</hi>
<pb n="KR3k0004_WYG_157-7a"/>
<hi>此指解北陵也即鴈門山是也附</hi>西陵威夷<hi>見/上</hi>堯生於丹陵<hi>帝王世紀云慶都河</hi>
<hi>渚有赤龍感而孕懐堯十四月生于丹陵</hi>堯山有平陵<hi>始興記云堯山下有平陵上有堯故亭</hi>
德至山陵<hi>孝經援神契云德至山陵則景雲出</hi>殽有二陵<hi>左傳云蹇叔送其子曰殽有二</hi>
<hi>陵其南陵夏后臯陶之墓其北陵文王之所避風雨也</hi>
　　　崗四<lb/>
山脊曰崗<hi>爾雅</hi>崗者亢也<hi>釋名云崗亢/也在上言也</hi>玉女崗<hi>安城記云萍鄉西津</hi>
<hi>里有五山里名玉女崗</hi>金牛崗<hi>武昌記云鳯闕南十里有金牛崗古老相傳云有金牛出此崗崗今</hi>
<hi>半崩坑深數丈牛踐崗邊遺跡尚存補</hi>靈壽崗<hi>衡山記衡山有靈壽崗上多芝草靈壽木</hi>芙蓉<lb/>
<pb n="KR3k0004_WYG_157-7b"/>
崗<hi>始興記云郡西南有芙蓉崗髙若玉山鄰枕郊郭可四十里</hi>班竹崗<hi>江陵記云州城五十里有</hi>
<hi>楚平王冡班竹崗</hi>黄龍崗<hi>相書曰黄龍/崗利宫啇</hi>青龍崗<hi>南康記云陳蕃墓有青龍崗土</hi>
<hi>人傳云昔見一物龍形而通身純青數出此崗頂因以為名</hi>白鹿崗<hi>始興記云含淮縣白鹿城南有</hi>
<hi>白鹿崗晉咸和中縣令張魴有德惠白鹿羣遊崗上因以為名</hi>曾青崗<hi>衡山記云衡山有曾青崗出曾</hi>
<hi>青可以合仙藥</hi>雲丹崗<hi>髙海記云魯城縣有雲/丹崗日色出照之晃曜</hi>芝草崗<hi>衡山記見上</hi>
龍崗<hi>廬山記云廬山有龍崗</hi>鳯崗<hi>荆州記云灄陽縣東南有鳯崗四十里古者相傳云昔鳯産乳</hi>
<hi>其山</hi>鸞崗<hi>豫章記云洪井西有鸞崗舊/說洪崖先生乗鸞所憇處</hi>髙崗<hi>毛詩云陟彼髙崗我馬𤣥</hi>
<hi>黄</hi>沈崗<hi>閻墓書云經言葬遇沈崗逺至二十年皆絶世無後葬遇浮崗隨世沈浮著土必安終無災厄</hi>
<pb n="KR3k0004_WYG_157-8a"/>
<hi>葬遇飛崗奕世富貴亦出神仙補</hi>浮崗<hi>見/上</hi>長崗<hi>京口記云有龍目湖秦始皇東遊觀地勢云此</hi>
<hi>有天子氣使諸徒三千人鑿此三湖見長崗因名丹徒</hi>
　　　峴五<lb/>
青沙峴<hi>從征記云青沙峴一名小峴</hi>白石峴<hi>京口記云去城九里有白石峴</hi>銅冶峴<lb/>
<hi>齊地記云萊蕪谷有銅冶峴古鑄銅處</hi>石皷峴<hi>武昌記云城東南有金牛崗西有石皷峴上有三石</hi>
<hi>皷皷鳴天必雨</hi>鸑鷟峴<hi>齊道記云黄丘北/十里有鸑鷟峴</hi>翻車峴<hi>江乗地記云城東四十五</hi>
<hi>里竹里山王途所經甚傾險行者號為翻車峴</hi>兎頭峴<hi>續述征記云兎頭峴雖無峭嶮然連林脩坂數</hi>
<hi>十里</hi>
<pb n="KR3k0004_WYG_157-8b"/>
　　　堆六<lb/>
漢武堆<hi>梁州記云南鄭城泝漢上五十里水邊有漢武堆漢武嘗遊此以為釣臺後人觀其崇基謂之</hi>
<hi>漢武堆</hi>髙堆<hi>爾雅郭璞註云江東呼堆為墩晋書云劉曜追石虎至髙堆又潘岳西征賦云慿髙望之</hi>
<hi>陽堆長安圖云髙望堆在延望朔南八里補</hi>沙堆<hi>阮脩患雨賦云景元二年余耕陽武之地在乎沙堆</hi>
<hi>汴之陽</hi>五鳯堆<hi>述異記云當陽縣南有龍川鳯引漢武帝時八龍五鳯常遊于此亦呼為五鳯堆續</hi>
<hi>補</hi>振履堆<hi>安定圖經云振履堆者故老云夸父逐日振履于此故名之續補</hi>
　　　阜七<lb/>
大阜曰陵<hi>韓壽云積土髙大曰阜大阜曰陵</hi>無石曰阜<hi>博雅云山無石曰阜細土也</hi>
<pb n="KR3k0004_WYG_157-9a"/>
土山曰阜<hi>地圖云土山曰阜阜髙厚也</hi>芒坂曰阜<hi>風俗通曰阜者茂也言平地隆踊不</hi>
<hi>屬于山陵也</hi>琨瑤之阜<hi>呉都賦云其琛賂則琨瑤之阜銅鍇之垠火齊之寳駭雞之珍補</hi>培<lb/>
塿小阜<hi>沙州記云塞北有數山皆培塿小阜</hi>岻阜<hi>華陽國志云𤣥道縣有岻阜江水所出之處</hi>
曲阜<hi>左傳云魯公伯禽宅曲阜之地今曲阜在魯城内中委曲長七八里</hi>厲阜<hi>濟地記云髙宻縣城</hi>
<hi>西北十五里有厲阜鄭康成所筮處</hi>大阜<hi>詩云升彼大阜從其羣醜</hi>
　　　隴八<lb/>
天水大阪<hi>說文云隴天水大阪也</hi>隴名三斷<hi>廣志云流沙在玉門關外東西數百里有</hi>
<hi>三斷名三隴</hi>北人升隴<hi>三秦記曰北人升隴歌曰隴頭流水其聲嗚咽遙望秦川肝腸斷絶</hi>清<lb/>
<pb n="KR3k0004_WYG_157-9b"/>
晨登隴<hi>張華詩云清晨登隴首坎壈行山難</hi>
　　　阪九<lb/>
隥者阪也<hi>博雅</hi>坡者曰阪<hi>爾雅註云阪/地不平也</hi>陂陁長阪<hi>司馬相如哀二</hi>
<hi>世賦云登陂陁之長阪兮坌入曽宫之嵯峨補</hi>逶迤長阪<hi>述征記云黄卷阪者傍絶澗以昇潼關長</hi>
<hi>阪十餘里九阪皆逶迤長阪補</hi>阪有長松<hi>穆天子傳曰天子南還升于長松之阪註曰阪有長松</hi>
阪若黄馬<hi>潘尼惡道賦</hi>馬摶頰阪<hi>華陽國志云楚道有牛叩頭阪馬搏頰阪其險如此</hi>
牛叩頭阪<hi>見上</hi>羊腸阪<hi>新序云趙簡子上羊腸之阪羣臣皆推車宗㑹獨當㦸行歌簡子云</hi>
<hi>人臣而侮其主其罪若何宗㑹云其罪死君亦聞人君而侮其臣乎則智者不為謀辨者不為鬬則其國危乎</hi>
<pb n="KR3k0004_WYG_157-10a"/>
<hi>簡子云善以宗㑹為上客補</hi>羊羮阪<hi>潘尼惡/道賦</hi>黄卷阪<hi>述征記見上</hi>赤土阪<lb/>
<hi>漢書云西域有赤土之阪上即令人身熱無色頭痛嘔吐</hi>玉輪阪<hi>益州記云汶江水源出玉輪阪</hi>義<lb/>
婦阪<hi>列女後傳云吕榮者呉都許升之妻也升為賊所害榮貞烈自守黄巾賊陳寳欲穢之榮執節不聽</hi>
<hi>寳遂殺之是夕疾風暴雨雷電晦暝寳恐懼叩頭葬之而去糜府君聞榮髙行出錢助縣為塚因名曰義婦阪</hi>
九折阪<hi>漢書云王陽為益州刺史至卭僰九折阪歎曰奉先人遺體奈何數乗此險後以病去及王尊</hi>
<hi>為刺史至其阪問吏曰此非王陽所畏道耶尊叱其馭曰駈之王陽為孝子王尊為忠臣補益州記云卭僰有</hi>
<hi>九折阪王陽案轡王尊駈馬之處附</hi>三道登<hi>穆天子傳云天子南還升于三道之隥</hi>𡨕軨阪<lb/>
<hi>漢書云河南大陽縣有𡨕軨阪</hi>當陽阪<hi>蜀志云先生至當陽/長阪為曹公所追</hi>平阪<hi>東方朔别</hi>
<pb n="KR3k0004_WYG_157-10b"/>
<hi>傳云孝武皇帝時上幸甘泉至平阪上馳道聞有赤虫朔曰情氣所生此必秦之置獄處</hi>長阪<hi>漢書云河</hi>
<hi>東有蒲阪縣註曰秦始皇東巡見有長阪故以長阪名</hi>黄阪<hi>西征記云黄阪去終南六十里少華山西</hi>
<hi>補</hi>脩阪<hi>續述征記/見前峴山</hi>王陽案轡　王遵駈馬<hi>並益州記見上</hi>九曲<lb/>
<hi>水經註云洛水東逕九曲其地十里有九阪之曲續補</hi>八特<hi>地里志云函谷東阪謂之八特阪續補</hi>
赤須<hi>班彪北征賦云登赤須之長阪入義渠之舊城註云赤須阪在北地郡水經註云赤須水出須谷西</hi>
<hi>南流註羅水阪以水得名也續補</hi>白馬<hi>舊唐書云垂拱中詔有司白馬阪營大像糜費鉅萬蘇珦以妨</hi>
<hi>農上疏切諫則天納焉續補</hi>
　　　培塿十<lb/>
<pb n="KR3k0004_WYG_157-11a"/>
培塿小山<hi>說文</hi>培塿阜類<hi>風俗通云培塿者即阜之類也今齊魯之間田中少髙者名為</hi>
<hi>之培塿</hi>培塿無松栢<hi>左/傳</hi>培塿生松栢<hi>墨子</hi>
　　　坑十一<lb/>
種瓜坑谷<hi>古今竒字云秦時令人種𤓰坑谷内温處</hi>立祠坑際<hi>南康記云南康上隴左一</hi>
<hi>坑有石人出水内名曰魁星甚有靈應百姓立祠于坑際</hi>白起坑趙卒<hi>史記曰秦將白起坑趙降</hi>
<hi>卒四十萬人</hi>項羽坑秦軍<hi>漢書項羽坑秦/軍二十餘萬</hi>公房祠北有坑<hi>梁州</hi>
<hi>記云有仙人唐公房祠有碑一所北有大坑碑文云是其田宅公房舉宅登仙故以為坑也旁有穴道至洞庭</hi>
瞿坑<hi>晉中興書云泰元末有瞿坑先生不知名姓居宣城又有瞿坑因以名焉桓温徃視之見生無被坐</hi>
<pb n="KR3k0004_WYG_157-11b"/>
<hi>石室神無忤色温命伏滔銘讃之</hi>
　　　窟十二<lb/>
居營窟<hi>禮記云古者未有宫室冬則營窟夏則橧巢</hi>在壑谷<hi>左傳曰鄭伯有耆酒為窟室而</hi>
<hi>夜飲酒擊鐘焉朝至未已朝者曰公焉在其人曰吾公在壑谷補</hi>彭祖窟<hi>列仙傳云瀝陽有彭祖仙</hi>
<hi>窟請雨輒得</hi>唐術窟<hi>秦州記云河崖旁有二窟一曰唐術窟深四十餘丈中有三佛寺流泉浴池而</hi>
<hi>作佛像其西二里則曰時亮窟廣二丈深三十丈亦有泉水藏古書五巻補註云唐術時亮皆古之孝行士也</hi>
<hi>附</hi>公和土窟<hi>王隱晉書云魏末有孫登字公和無家屬時人子汲縣北山窟内得之夏則編草為</hi>
<hi>裳冬則以髮自覆為人無言好讀易鼓瑟</hi>意期土窟<hi>神仙傳云李意期蜀人于成都作一土窟居之</hi>
<pb n="KR3k0004_WYG_157-12a"/>
<hi>冬夏單衣髮長剪去之皆使長五寸或二百日三百日不出窟</hi>董卓窟室<hi>典畧曰董卓雖愛吕布恐</hi>
<hi>終被其害乃養死士于窟室時卓詣宫賀布先置死士以邀之卓墮車顧布所在布下馬曰有詔遂殺之</hi>孔<lb/>
章劍窟<hi>豫章記云豐城縣有雷孔章掘神劍窟方廣七八丈</hi>馮煖三窟<hi>戰國䇿馮煖謂孟嘗</hi>
<hi>君曰狡兎有三窟僅得免其死耳今有一窟未得髙枕而卧也請為君復鑿二窟孟嘗君予車五十乗金五百</hi>
<hi>斤西遊于梁說梁王遣使者黄金十斤車百乗徃聘孟嘗君齊王聞之君臣恐懼遣太傅齎黄金千斤文車二</hi>
<hi>駟服劍一封書一迎孟嘗君反國馮煖誡孟嘗君曰願請先王之祭器立宗廟于薛廟成還報孟嘗君曰三窟</hi>
<hi>已就君姑髙枕為樂矣孟嘗君為相數十年無纎介之禍者馮煖之計也補</hi>落星窟時見電<lb/>
光<hi>南康記云野浮水去郡五里有落星窟深不測底時見電光出其上</hi>蛟龍窟時有霧氣<lb/>
<pb n="KR3k0004_WYG_157-12b"/>
<hi>南康記云湘源下流百里有峽兩岸皆髙山峽岸下數十里有蛟龍窟時時有霧氣起</hi>豹窟<hi>博物志云</hi>
<hi>豹死守窟</hi>兎窟<hi>潘尼惡道賦</hi>
　　　谷十三<hi>續補</hi>
注谿曰谷<hi>爾雅云水注谿曰谷注谷曰溝</hi>注谷曰溝<hi>見/上</hi>有空大谷<hi>詩云大風</hi>
<hi>有隧有空大谷</hi>無底之谷<hi>列子云渤海之東有大/壑焉實維無底之谷</hi>飲水延壽<hi>抱朴</hi>
<hi>子云南陽酈縣有甘谷水左右生甘菊花墮其中飲此水者無不延壽</hi>吹律生温<hi>劉向别録云燕</hi>
<hi>有谷地美而寒不生五榖鄒衍乃吹律而温氣至堪植黍今人謂之黍谷</hi>石崇金谷<hi>晉書云石崇有</hi>
<hi>别館在河陽之金谷</hi>子真鄭谷<hi>韻府鄭子真耕于谷曰鄭谷</hi>
<pb n="KR3k0004_WYG_157-13a"/>
　　　洞十四<hi>續補</hi>
𤣥中<hi>茅君内傳云大天之内有𤣥中之洞三十六所其八海之中崑崙蓬萊方丈瀛洲滄波白山八停之</hi>
<hi>神山山皆有洞宫不在三十六天之洞數也羅鄷山之洞周一萬五千里名曰北帝死生之天皆死神所治五</hi>
<hi>帝之宫考謫之府也鬼神所治又有二十八山洞天之隂宫或地宫所在者不能一一記其洞山之名其餘有</hi>
<hi>六洞天句曲山洞宮之中本有神仙人郭四朝者治其宫亦司三宫領羅鄷師晨候四朝燕人也兄弟四人得</hi>
<hi>道四朝是長兄也</hi>諸葛<hi>郡邑志云黔中郡南石崖屹立傍有石洞數丈相傳諸葛亮征九溪蠻嘗過此</hi>
<hi>留宿洞中設一床懸粟一握以秣馬後遂化為石床石粟至今猶存</hi>清涼<hi>郡邑志云鉅野金鄉山北有石</hi>
<hi>洞山清涼深十餘丈内鑿石作四小閣閣外一堂陛髙三尺堂外兩門門外兩大閣石道長三十丈濶十有六</hi>
<pb n="KR3k0004_WYG_157-13b"/>
<hi>尺世傳秦始皇避暑宮也</hi>含輝<hi>劉禹錫集云薛景晦為道州刺史得異境于近郊有石穹然如夏屋因名</hi>
<hi>其地曰含輝洞</hi>玉泉<hi>白集云荆州玉泉寺近青溪諸山山洞徃徃有玉泉窟中多乳交流有白蝙蝠如鴉</hi>
<hi>千歲之後體如白雪蓋飲乳水而長生也</hi>金沙<hi>揚妃外傳云驪山/有金沙洞玉蘂峯</hi>寳仙<hi>元宗本紀</hi>
<hi>云天寳九載十月庚申幸華清宫太白山人王元翼言𤣥元皇帝降于寳仙洞</hi>大隱<hi>唐書云韋夏卿晚歲</hi>
<hi>將罷歸署其居曰大隱洞</hi>猗玗<hi>唐書云元結作自釋曰天下兵興逃亂入猗玗洞稱猗玗子</hi>白鹿<lb/>
<hi>郡邑志云貞元中洛陽人李渤與兄涉同隱居讀書于廬山五老峰下洞中養白鹿自娯後因以名洞寳厯中</hi>
<hi>渤為江州刺史即洞創臺榭引流植花焉</hi>
　北堂書鈔卷一百五十七<lb/>
</p>
<p>
</p>
  </div>
</body>
</text>
</TEI>
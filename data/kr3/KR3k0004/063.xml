<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷六十三</head> <lb/>
    <p>
<pb n="KR3k0004_WYG_063-1a"/>
欽定四庫全書<lb/>
　北堂書鈔卷六十三<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部十五<lb/>
　　五官中郎將九十二<hi>左右中郎將附</hi>
　　虎賁中郎九十三　　中郎將九十四<hi>典農中郎將附</hi>
　　南中郎九十五<hi>東中郎北中郎附</hi>
<pb n="KR3k0004_WYG_063-1b"/>
　　郎中九十六　　　　羽林監九十七<lb/>
　　羽林中郎將九十八　冗從僕射九十九<lb/>
　　奉車都尉一百<hi>駙馬都尉騎都尉武衞都尉水衡都尉協律都尉司金都尉附</hi>
　　都尉一百一　　　　都䕶一百二<hi>監君附</hi>
　　　五官中郎將九十二<lb/>
皆主宿衞<hi>漢官儀云五官左右中郎將秦官也秋比二千石凡郎官皆主更直執㦸宿衞</hi>比二<lb/>
千石<hi>見上</hi>領三署郎<hi>環濟要畧云五官中/郎將領三署中郎將</hi>主左署郎<hi>續漢書百</hi>
<hi>官志云左中郎將比二千石主左署郎屬官有中郎侍郎郎中皆無員</hi>主右署郎<hi>又云右中郎將</hi>
<pb n="KR3k0004_WYG_063-2a"/>
<hi>比二千石主右署郎屬官有中郎侍郎郎中皆無員</hi>置官屬副丞相<hi>魏志建安十六年天子命</hi>
<hi>魏公子丕為五官中郎將置官屬副丞相</hi>備禮徵拜<hi>謝漢書樊英傳云順帝備禮徵拜英為五官中</hi>
<hi>郎將尚案後漢書樊英傳云天子為英設壇席令公車令導  書奉引賜几杖待以師傅之禮延問得失英不</hi>
<hi>敢辭拜五官中郎將也補</hi>勞以手書<hi>東觀馬嚴字威卿為五官中郎將邊境每有事輒下車處便宜</hi>
<hi>上勞以手書墳案嚴少好擊劍習騎射後從平原楊太伯講學專必  典能通春秋左氏因覽百家羣言遂交</hi>
<hi>結英賢京師大人咸器異之補</hi>明習故事<hi>續漢書張純字伯仁遷五官中郎將純在朝厯世明習故</hi>
<hi>事建武舊章多闕每有疑議輒以訪純自郊廟婚冠喪紀禮儀多所正定帝甚重之以純兼虎賁中郎將數被</hi>
<hi>引見一日或至數四</hi>專掌難問<hi>後漢魏應拜五官中郎將詔入授千乘王伉應經明行脩弟子自遠</hi>
<pb n="KR3k0004_WYG_063-2b"/>
<hi>方至著録數千人肅宗甚重之數進見論難于前特受賞賜時會京師諸儒於白虎觀講論五經同異使應專</hi>
<hi>掌難問補</hi>江革恩寵莫與為比<hi>東觀漢記江革拜五官中郎將毎朝㑹帝常使虎賁扶侍</hi>
<hi>及進拜恒自禮焉時有疾不會輒勅太官送醪膳恩寵莫與為比於是京師貴戚衞尉馬廖侍中竇憲慕其行</hi>
<hi>各奉書致禮革無所報受帝聞而益善之補</hi>臧宫質樸故常見用<hi>後漢書臧宫轉左中</hi>
<hi>郎將擊武谿賊至江陵降之宫以謹信質樸故常見任用後匈奴饑疫自相分爭帝以問宫宫曰願得五千騎</hi>
<hi>以立功帝笑曰常勝之家難與慮敵吾方自思之補案武谿水名在今辰州廬谿縣附</hi>辛慶忌以<lb/>
光禄大夫遷<hi>漢書辛慶忌以光禄大夫遷左曹中郎將  案何武薦忌曰忌行義脩正柔毅敦厚</hi>
<hi>謀慮深遠前在邊郡數破敵獲虜春秋大災未至而豫禦之慶忌宜在爪牙官以備不虞補</hi>段會宗<lb/>
<pb n="KR3k0004_WYG_063-3a"/>
以金城太守轉<hi>漢書段會宗以金城太守轉左曹中郎將光禄大夫使安輯烏孫會宗還奏事</hi>
<hi>公卿議會宗權得便宜以輕兵深入烏孫即誅畨邱宣明國威宜加重賞天子賜會宗爵關内侯黄金百斤是</hi>
<hi>時小昆彌繼父卑爰疐擁衆欲害昆彌漢復遣會宗使安輯與都䕶孫建并力補案會宗初為都䕶谷永與書</hi>
<hi>曰子之材可優游都城而取卿相何必勒功昆山之仄方今漢德隆盛遠人賓服傅鄭甘陳之功没齒不可復</hi>
<hi>見願吾子因循舊貫毋求奇功終更亟還亦足以復鴈門之踦萬里之外以身為本願詳思愚言附</hi>征武<lb/>
陵蠻<hi>東觀臧宫以城門校尉轉左中郎將征武陵蠻</hi>擊潁川賊<hi>續漢書皇甫嵩為左中郎將持</hi>
<hi>節與右中郎將朱儁共發五校三河騎士及募精勇四萬餘人嵩儁各統一軍共討潁川黄巾賊補</hi>單于<lb/>
聞承宫求見<hi>漢書承宫遷左中郎將名播匈奴時北單于遣使求得見宫顯宗勅自整飾宫對曰</hi>
<pb n="KR3k0004_WYG_063-3b"/>
<hi>夷狄眩名非誠實者也臣狀醜不可以視遠宜選威容者帝乃以大鴻臚魏應代之</hi>孫權嘉宗預<lb/>
抗直<hi>蜀志宗預為右中郎將使吳孫權問預曰東之與西譬猶一家而聞西更増白帝之守何也預對曰</hi>
<hi>臣以為東益巴邱之戍西増白帝之守皆事勢宜然俱不足相問也權大笑嘉其抗直甚愛待之時車騎將軍</hi>
<hi>鄧芝自江州還來朝謂預曰禮六十不伏戎而卿甫受兵何也預荅曰卿七十不還兵我六十何為不受耶芝</hi>
<hi>性驕傲自大將軍費禕等皆避下之而預獨不為屈預復東聘吳孫權捉預手涕泣而别曰君每銜命結二國</hi>
<hi>之好今君年長孤亦衰老恐不復相見遺預大珠一斛吳厯曰預臨别謂孫權曰蜀土僻小雖云鄰國東西相</hi>
<hi>賴吳不可無蜀蜀不可無吳君臣慿恃惟陛下重垂神慮補</hi>
　　　虎賁中郎將九十三<lb/>
<pb n="KR3k0004_WYG_063-4a"/>
虎賁中郎將比二千石<hi>續漢書百官志云虎賁中郎將比二千石主虎賁宿衞屬官有</hi>
<hi>左右僕射左右陛長各一人僕射主虎賁郎習射陛長主直虎賁朝會在殿中皆無員掌宿衞侍從自節從虎</hi>
<hi>賁久者轉遷才能差高至中郎漢官儀云虎賁中郎將古官也書稱武王虎賁八百會受于牧野言其猛恣如</hi>
<hi>虎之奔走古有勇士孟賁故曰賁蓋依比是已周禮云虎賁氏掌先後王而趨以卒伍軍旅會同亦如之舍則</hi>
<hi>守王閑王在國則守王宫國有大故則守王門適四方使則從士大夫若道路不通有徵事則奉書以使于四</hi>
<hi>方補蔡質漢儀曰主虎賁千五百人無常員多至千人又虎賁舊作虎奔附</hi>冠鶡尾<hi>漢官儀云孝武</hi>
<hi>皇帝初置期門平帝更名虎賁中郎將戴鶡冠鶡鷙鳥之中果勁者每有攖撮應爪摧碎鬭不死不止尾上黨</hi>
<hi>所貴也漢官典職云虎賁郎戴毛鶡也</hi>服虎文<hi>續漢書百官志云虎賁服虎文章闕服襄邑嵗獻織</hi>
<pb n="KR3k0004_WYG_063-4b"/>
<hi>成虎文</hi>王師是成戎事是禦<hi>崔駰虎賁中郎將箴云赫矣帝臣爰奮厥武桓桓征夫矯</hi>
<hi>矯其旅王師是成戎事是禦</hi>出翼王路入司階闥<hi>又云惟鳥之鶡惟霆之發出翼王路</hi>
<hi>入司階闥功懲閑邪憂其萌孽</hi>孔融三日而遷<hi>續漢書曰孔融拜中軍候在職三日而遷虎賁</hi>
<hi>中郎將會董卓廢立融每因對答輒有匡正之言以忤卓㫖轉為議郎時黄巾寇數州而北海最為賊衝卓乃</hi>
<hi>諷三府同舉融為北海相融負其高氣志在靖難而才疎意廣迄無成功補</hi>張純一日數見<lb/>
<hi>續漢書張純見前</hi>馬防不遷<hi>東觀外戚傳云馬后以不私于朝廷免兄馬防虎賁中郎將訖永平</hi>
<hi>世不遷</hi>潘岳寓直<hi>潘岳秋興賦云余春秋四十有二始見二毛以太尉掾兼典農中郎將虎賁中</hi>
<hi>郎寓直散騎之省</hi>
<pb n="KR3k0004_WYG_063-5a"/>
　　　中郎將九十四<hi>典農中郎將附</hi>
口對兵事畫地成圖<hi>漢書張安世子千秋與霍光子禹俱為中郎將將兵隨度遼將軍范</hi>
<hi>明友擊烏桓還謁大將軍光問千秋戰鬭方畧山川形勢千秋口對兵事畫地成圖無所忘失光復問禹禹不</hi>
<hi>能記曰皆有文書光由是賢千秋以禹為不才歎曰霍氏世衰張氏興矣及禹誅滅而安世子孫相繼自宣以</hi>
<hi>來為侍中中常侍諸曹散騎列校尉者凡十餘人功臣之世唯有金氏張氏親近寵貴比於外戚補班固贊曰</hi>
<hi>漢興以來侯者百數保國持寵未有若富平者也湯雖酷烈及身蒙咎其推賢揚善固宜有後安世履道滿而</hi>
<hi>不溢賀之隂德亦有助云案安世封富平侯附</hi>口陳西域手畫地形<hi>謝後漢書臧旻有幹</hi>
<hi>才達於從政為漢良吏遷匈奴中郎將討賊有功還有問西域諸國土地風俗人物種類旻悉口陳且手畫地</hi>
<pb n="KR3k0004_WYG_063-5b"/>
<hi>形聞者歎服曰設班固作西域傳又何以加此</hi>設方畧羣盜悉破<hi>東觀漢記段熲有文武智</hi>
<hi>畧時竇公孫舉等聚衆三萬人為亂遣兵討之連年不克桓帝詔公卿選將有文武者司徒尹訟薦熲乃拜為</hi>
<hi>中郎將熲到施設方畧旬月羣賊悉破長案熲本傳云熲字紀明少便習弓馬尚遊俠輕財賄  乃折節好古</hi>
<hi>學與皇甫規威明張奐然明並知名顯達京師稱為涼州三明云范煜贊曰山西多猛三明儷蹤戎驂糾結塵</hi>
<hi>斥河潼規奐審䇿亟遏囂凶文㑹志比更相為容段追兩狄束馬縣鋒紛紜騰突谷靜山空補</hi>宣方畧<lb/>
匈奴乞降<hi>謝後漢書張奐為使匈奴中郎將率步騎二萬廣宣方畧大破鮮卑匈奴惶懼乞降</hi>衞<lb/>
綰長者<hi>漢書衞綰以戲車為郎事文帝功次遷中郎將醇謹無它孝景為太子時召上左右飲而綰稱</hi>
<hi>病不行文帝且崩時屬孝景曰綰長者善遇之及景帝立嵗餘不孰何綰綰日以謹力景帝幸上林詔中郎將</hi>
<pb n="KR3k0004_WYG_063-6a"/>
<hi>參乗還而問曰君知所以得參乘乎綰曰臣代戲車士幸得功次遷待罪中郎將不知也上問曰吾為太子時</hi>
<hi>召君君不肯來何也對曰死罪病上賜之劍綰曰先帝賜臣劍凡六不敢奉詔上曰劍人之所施易獨至今乎</hi>
<hi>綰曰具在上使取六劍劍常盛未嘗服也郎官有譴常蒙其罪不與他將爭有功常讓他將上以為廉忠寔無</hi>
<hi>他膓補</hi>郅都敢諫<hi>漢書郅都為中郎將敢直諫面折大臣于朝嘗從入上林賈姬在厠野彘入厠</hi>
<hi>上目都都不行上欲自持兵救賈姬都伏上前曰亡一姬復一姬進天下所少寧姬等耶陛下縱自輕奈宗廟</hi>
<hi>太后何上還彘亦不傷賈姬太后聞之賜都金百斤上亦賜金百斤補</hi>子幼法令從事郎<lb/>
官化之<hi>漢書楊惲字子幼為中郎將以法令從事郎謁者有罪過輒奏免薦舉其高第有行能者至郡</hi>
<hi>守九卿郎官化之莫不自厲絕請謁貨賂之端令行禁止宫殿之内翕然同聲</hi>威明巡視將士<lb/>
<pb n="KR3k0004_WYG_063-6b"/>
三軍感悅<hi>後漢皇甫規字威明為中郎將持節監關西兵討零吾等破之斬首八百級先零諸種羌</hi>
<hi>慕規威信相勸降者十餘萬明年規因發其騎共討隴右而道路隔絕軍中大疫死者十三四規親入菴廬巡</hi>
<hi>視將士三軍感悅東羌遂遣使乞降補</hi>相如建節使邛筰<hi>漢書司馬相如為中郎將建節</hi>
<hi>使邛筰至蜀太守以下郊迎縣令負弓矢先驅蜀人以為寵於是卓王孫臨邛諸公因門下獻牛酒以交驩卓</hi>
<hi>王孫喟然而嘆自以得使女尚司馬長卿晚乃厚分與其女財與男等相如使畧定西南夷邛莋冉駹斯榆之</hi>
<hi>君皆請為臣妾除邊關邊關益斥西至沫若水南至牂柯為徼通靈山道橋孫水以通邛筰還報天子大說補</hi>
蘇武持節使匈奴<hi>漢書蘇武傳云天漢元年單于盡歸漢使路充國等武帝嘉其義迺遣武</hi>
<hi>以中郎將使持節送匈奴使留在漢者因厚賂單于單于皆欲降之使衞律召武受辭武謂常惠等屈節辱命</hi>
<pb n="KR3k0004_WYG_063-7a"/>
<hi>雖生何面目以歸漢引佩刀自刺衞律驚自抱持武馳召毉鑿地為坎置煴火覆武其上蹈其背以出血武氣</hi>
<hi>絕半日復息衞律知武終不可脅白單于單于愈益欲降之迺幽武置大窖中絕不飲食天雨雪武臥齧雪與</hi>
<hi>氊毛并咽之數日不死匈奴以為神乃徙武北海上無人處使牧羝羝乳乃得歸别其官屬常惠等各置他所</hi>
<hi>武既至海上廩食不至掘野鼠去草實而食之杖漢節牧羊臥起操持節旄盡落補</hi>納叛羌<hi>續漢書皇</hi>
<hi>甫規以西羌之叛為中郎將討納叛羌</hi>迎單于<hi>漢官儀云建武二十四年遣中郎將段栁迎單于五</hi>
<hi>原塞也</hi>倉庫並盈<hi>魏志云任峻為典農中郎/將所在積粟倉庫皆盈</hi>所在著稱<hi>魏志</hi>
<hi>云徐邈為典農中郎將所在著稱醉案魏國初建為尚書郎時科禁酒而邈私飲至于沈  校事趙達問以曹</hi>
<hi>事邈曰中聖人達白之太祖太祖甚怒渡遼將軍鮮于輔進曰平日醉客謂酒清者為聖人濁者為賢人邈性</hi>
<pb n="KR3k0004_WYG_063-7b"/>
<hi>修慎偶醉言耳竟得免刑補</hi>
　　　南中郎將九十五<hi>東中郎將北中郎將附</hi>
鄢陵代郡<hi>魏志任城威王曹彰傳云建安二十一年封彰為鄢陵侯二十三年代郡烏桓反以彰為</hi>
<hi>北中郎將行驍騎將軍臨發太祖戒彰曰居家為父子受事為君臣動以王法從事爾其戒之補案彰少善射</hi>
<hi>御膂力過人手格猛獸不避險阻數從征伐志意慷慨太祖常抑之曰汝不念讀書慕聖道而好乘汗馬擊劍</hi>
<hi>此一夫之用何足貴也課彰讀詩書彰謂左右曰丈夫一為衞霍將十萬騎馳沙漠驅戎狄立功建號耳何能</hi>
<hi>作博士耶太祖嘗問諸子所好使各言志彰曰好為將太祖曰為將奈何對曰被堅執銳臨難不顧為士卒先</hi>
<hi>賞必行罰必信太祖大笑及彰北征還歸功諸將太祖喜持彰鬚曰黄鬚兒竟大奇也附</hi>山濤守鄴<lb/>
<pb n="KR3k0004_WYG_063-8a"/>
<hi>晉書云山濤轉北中郎將督鄴城守事</hi>蔣濟請留<hi>魏志蔣濟為東中郎將詔曰卿兼資文武志節</hi>
<hi>忼愾常有超越江湖呑吳會之志故復授將率之任頃之徵為尚書車駕幸廣陵濟表水道難通又上三州論</hi>
<hi>以諷帝帝不從于是戰船數千皆滯不得行議者欲就留兵屯田濟以為東近湖北臨淮若水盛時賊易為寇</hi>
<hi>不可安屯帝從之車駕即發還到精湖水稍盡盡留船付濟船本厯適數百里中濟更鑿地作四五道蹴船令</hi>
<hi>聚豫作土豚遏斷湖水皆引後船一時開遏補</hi>曹植沈醉太祖罷之<hi>魏志曰曹仁為關某</hi>
<hi>所圍太祖以曹植為南中郎將行征虜將軍欲遣救仁呼有所勅戒植醉不能受命於是悔而罷之魏氏春秋</hi>
<hi>曰植將行太子飲焉偪而醉之王召植植不能受王命故王怒也補案植既以才見異而丁儀丁廙楊脩等為</hi>
<hi>之羽翼太祖狐疑幾為太子者數矣而植任性而行不自彫勵飲酒不節文帝御之以術矯情自飾宫人左右</hi>
<pb n="KR3k0004_WYG_063-8b"/>
<hi>並為之說故遂定為嗣附</hi>石崇得鴆傅祇奏之<hi>晉書云石崇為南中郎將得鴆鳥雛以與</hi>
<hi>後軍將軍王愷時制鴆鳥不得過江為司隷校尉傅祇所糺詔原之燒鴆于都街補案崇穎悟有才氣而任俠</hi>
<hi>無行檢在荆州劫遠使商客致富不貲後拜衞尉與潘岳謟事賈謐謐與之親善號曰二十四友財產豐積室</hi>
<hi>宇𢎞麗後房百數皆曳紈繡珥金翠絲竹盡當時之選庖膳窮水陸之珍與貴戚王愷羊琇之徒以奢靡相尚</hi>
<hi>愷以<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>澳釜崇以蠟代薪愷作紫絲布步障四十里崇作錦步障五十里以敵之崇塗屋以椒愷用赤石脂崇</hi>
<hi>愷爭豪如此附</hi>
　　　郎中九十六<lb/>
入賀秦王<hi>韓子云秦昭王有病百姓為之禱病愈殺牛塞禱郎中閻遏公孫衍出見之曰非社臘之</hi>
<pb n="KR3k0004_WYG_063-9a"/>
<hi>時也奚自殺牛而祠社怪而問之百姓曰人主病為之禱今病愈殺牛塞禱閻遏公孫衍說見王拜賀曰過堯</hi>
<hi>舜矣王驚曰何謂也對曰堯舜其民未至為之禱也今王病而民以牛禱病愈殺牛塞禱故臣竊以為王過堯</hi>
<hi>舜也王因使人問之何里為之訾其里正與伍老屯二甲補案注屯罰也附</hi>上書光武<hi>論衡云郎</hi>
<hi>中王賁上書光武</hi>志美行勵<hi>謝後漢書云張堪年十六受業長安志美行勵諸儒號曰聖童世祖</hi>
<hi>㣲時見堪志操常嘉焉及即位中郎將來歙薦堪召拜郎中</hi>清操自然<hi>晉録會稽相朱則上書言</hi>
<hi>楊泉清操自然徵聘終不移心詔拜泉郎中</hi>謝廉通一經<hi>東觀順帝紀云陽嘉二年汝南童子</hi>
<hi>謝廉年十三通一經以太學初繕應召而至除郎中</hi>宋均善論難<hi>華嶠後漢書云宋均為郎中時</hi>
<hi>年十五好經書每休沐日輒受業博士通詩禮善論難至二十餘調</hi>使成前書<hi>後漢書班固傳云固</hi>
<pb n="KR3k0004_WYG_063-9b"/>
<hi>以父彪所續前史未詳乃潛精研思欲就其業既而有人上書顯宗告固私改作國史者有詔下郡收固繋京</hi>
<hi>兆獄盡取其家書先是扶風人蘇朗偽言圖䜟事下獄死固弟超恐固為郡所覈考不能自明乃馳詣闕上書</hi>
<hi>得召見具言固所著述意而郡亦上其書顯宗甚奇之召詣校書部除蘭臺令史與前睢陽令陳宗長陵令尹</hi>
<hi>敏司隷從事孟異共成世祖本紀遷為郎典校秘書固又撰功臣平林新市公孫遺事作列傳載記二十八篇</hi>
<hi>奏之帝乃復使終成前所著書固自永平中始受詔潛精積思二十餘年至建初中乃成當世甚重其書學者</hi>
<hi>莫不諷誦焉補</hi>令校圖䜟<hi>謝後漢書尹敏拜郎中帝以敏博通經記令校圖䜟</hi>馮唐孝著<lb/>
<hi>漢書云馮唐以孝著為郎中署長事文帝帝輦過問唐曰父老何自為郎家安在</hi>黄香求養<hi>謝後</hi>
<hi>漢云黄香除郎以父老求歸供養徵拜郎中帝召香在殿下問父年幾何何故不入公府</hi>劉儉色養<lb/>
<pb n="KR3k0004_WYG_063-10a"/>
<hi>徐廣晉記云東海劉儉清修色養居喪過禮除郎中</hi>
　　　羽林監九十七<hi>羽林左右監附</hi>
宣帝令都尉監<hi>漢書百官公卿表云羽林掌送從次期門武帝太初元年初置名曰建章營騎</hi>
<hi>後更名羽林騎又取從軍死事之子孫養羽林官敎以五兵號曰羽林孤兒羽林有令丞宣帝令中郎將騎都</hi>
<hi>尉監羽林秩比二千石</hi>光武置左右監<hi>東觀漢記云武帝置羽林左右監以征伐之士勞苦</hi>
<hi>者及選漢陽隴西安定北地上郡西河等郡良家子弟便弓馬者為之</hi>象天羽林<hi>漢書儀云孝武</hi>
<hi>太初初置羽林象天有羽林星為國之羽翼如林之盛也</hi>為國羽翼<hi>見/上</hi>冠加鶡毛<hi>通典</hi>
<hi>云羽林監銅印墨綬武冠絳朝服其在陛列則鶡冠</hi>位比大夫<hi>續漢書百官志云光武置左右監秩</hi>
<pb n="KR3k0004_WYG_063-10b"/>
<hi>皆六百石位比大夫</hi>曹襃差序禮樂<hi>漢名臣奏曹襃上疏曰王者莫不制禮作樂詔襃即差序</hi>
<hi>禮樂擢襃羽林左騎充案范後漢書曹襃傳云襃少篤志有大度結髪傳父  業博雅疏通尤好禮士常憾朝</hi>
<hi>廷制度未備慕叔孫通為漢禮儀晝夜研精沈吟專思寢則懷抱筆札行則誦習文書當其念至忘所之適徵</hi>
<hi>拜博士會肅宗欲制定禮樂元和二年下詔曰河圖稱赤九會昌十世以光十一以興尚書璇璣鈐曰述堯理</hi>
<hi>世平制禮樂放唐之文帝命驗曰順堯考德題期立象且三五步驟優劣殊軌每見圖書中心恧焉襃知帝㫖</hi>
<hi>欲有興作乃上疏曰昔者聖人受命而王莫不制禮作樂以著功德今皇天降祉嘉瑞並臻制作之符甚於言</hi>
<hi>語宜定文制著成漢禮丕顯祖宗盛德之美復上疏具陳禮樂之本制改之意章和元年正月乃詔襃詣嘉德</hi>
<hi>門令小黄門持班固所上叔孫通漢儀十二篇勅褒曰此制散畧多不合經今宜依禮條正使可施行于南宫</hi>
<pb n="KR3k0004_WYG_063-11a"/>
<hi>東觀盡心集作襃既受命乃次序禮事依準舊典雜以五經䜟記之文撰次天子至于庶人冠婚吉凶終始制</hi>
<hi>度以為百五十篇補</hi>桓範典集皇覽<hi>魏畧云桓範為羽林左監以有文學與皇象等典集皇覽</hi>
　　　羽林中郎將九十八<hi>羽林郎附</hi>
主羽林<hi>續漢書百官志云羽林中郎將比二千石主羽林郎無員掌宿衞侍從常選漢陽隴西安定北</hi>
<hi>地上郡西河凡六郡良家補之武帝以便馬從獵還宿殿陛巖下室中故號巖郎言其禦侮巖除之下</hi>掌<lb/>
宿衞<hi>續漢書百官志見上</hi>還宿殿陛<hi>續漢書百/官志見上</hi>禦侮巖除<hi>續漢書百官志</hi>
<hi>見上</hi>選良家便弓馬<hi>續漢書云羽林郎武帝選良家子弟便弓馬者充之</hi>以良家善<lb/>
騎射<hi>漢書甘延壽少以良家子善騎射為羽林投石拔距絕於等倫嘗超踰羽林亭樓由是遷為郎  案</hi>
<pb n="KR3k0004_WYG_063-11b"/>
<hi>應劭曰投石以石投人也拔距即下超踰羽林亭樓是也張晏曰范蠡兵法飛石重十二斤為機發行二百步</hi>
<hi>延壽有力能以手投之拔距超距也師古曰投石應說是也抜距者有人連坐相把據地距以為堅而能拔取</hi>
<hi>之皆言其有手掣之力超踰亭樓又言其趫捷耳非拔距也今人猶有拔爪之戲蓋拔距之遺法補</hi>死事<lb/>
子孫號曰孤兒<hi>漢書百官志見前</hi>
　　　冗從僕射九十九<lb/>
建初置期門僕射<hi>漢書百官公卿表云武帝建初三年置期門郎有僕射宦者為之號曰冗</hi>
<hi>從黄門</hi>永壽置冗從僕射<hi>續漢書百官志云桓帝永壽三年初置冗從僕射</hi>居則<lb/>
直門户行則夾輦轂<hi>漢書百官公卿表云建初三年置期門郎有僕射掌執兵送從武宦</hi>
<pb n="KR3k0004_WYG_063-12a"/>
<hi>者為之則號冗從黄門僕射居則直守門户行則騎從夾輦轂也</hi>掌散從師射事<hi>環濟要畧</hi>
<hi>云冗從其有射事則掌師之</hi>從遊獵<hi>續漢書百官志云冗從僕射秩六百石武帝置期門郎有僕射</hi>
<hi>掌遊獵</hi>領黄門<hi>董巴中官傳黄門非尚書者冗居宿衞直守户行則騎從伏雕鈹𢃄赤質虎爪交劒</hi>
<hi>童子佩刀從僕射領</hi>先獵逐疫僕射將之<hi>續漢書百官志云先獵一日儺逐疫鬼冗從僕</hi>
<hi>射將之逐惡鬼于禁中也</hi>索官以自顯<hi>晋諸公贊云新蔡武哀王司馬騰起官為冗從僕射意欲</hi>
<hi>索官以自顯由此為南陽太守</hi>和祥有識見<hi>晉武帝起居注云司馬璞貞固和祥有識見才幹以</hi>
<hi>璞為冗從僕射</hi>
　　　奉車都尉一百<hi>附馬都尉騎都尉武衞都尉水衡都尉協律都尉司金都尉附</hi>
<pb n="KR3k0004_WYG_063-12b"/>
並置三都尉<hi>漢書百官公卿表云武帝元鼎二年置三輔都尉奉車都尉駙馬都尉皆比二千石</hi>
掌御乗輿車<hi>漢書百官公卿表云奉車都尉掌御乘輿車駙馬都尉掌駙馬皆武帝初置秩比二</hi>
<hi>千石</hi>掌羽林從騎<hi>漢書百官公卿表云武帝元肅二年置騎都尉掌羽林從騎無員</hi>御法<lb/>
駕<hi>漢書儀云漢乗輿法駕奉車都尉御侍郎參乗也</hi>侍幃幄<hi>周熈新論云武衞都尉孫奇年十七</hi>
<hi>以秀才入侍幃幄</hi>掌池苑<hi>漢書百官公卿表云水衡都尉武帝元鼎二年初置掌上林苑應劭注曰</hi>
<hi>古山林之官曰衡掌諸池苑故稱水衡張晏曰主都水及上林苑故曰水衡主諸官故曰都有卒徒武事故曰</hi>
<hi>尉師古曰衡平也主平其稅入</hi>主舟船<hi>魏畧云水衡都尉舊主上苑以主天下水軍舟船器械</hi>張<lb/>
緝籌畧<hi>魏畧云張緝字敬仲上便宜中書令孫資以為有籌畧遂拜騎都尉也</hi>譙周好古<lb/>
<pb n="KR3k0004_WYG_063-13a"/>
<hi>晉武帝詔云騎都尉譙周篤志好古命位未加不幸殞喪朕甚悼之賜朝服一具衣一襲錢十五萬喪塟所給</hi>
<hi>比從散騎常侍之制也</hi>延年善變聲<hi>漢書李延年善歌為新變聲是時上方興天地諸祠令司</hi>
<hi>馬相如等作詩頌延年輒承意弦歌所造詩為之新聲曲拜為協律都尉佩二千石印綬而與上臥起</hi>韓<lb/>
暨器用充實<hi>魏志韓暨為監冶謁者在職七年器用充實制書襃歎就加司金都尉班亞九卿</hi>
　　　都尉一百一<lb/>
佐太守為副將<hi>漢書解詁云都尉一人副佐太守言與太守俱受銀印部劄之任為一郡副將</hi>
<hi>然俱主其武職不預民事舊時以八月都試講習其射力以備不虞皆絳衣戎服示揚威武折衝厭難也</hi>典<lb/>
其戎伍<hi>胡伯始邊郡都尉箴云巍巍上聖光被八垠矧惟八面胡不來賓蕩蕩率土來同并守撫其民</hi>
<pb n="KR3k0004_WYG_063-13b"/>
<hi>人典其戎伍</hi>主其武職<hi>漢書解/詁見上</hi>備寇虜<hi>漢名臣翟方進奏云武帝北部都尉主兵</hi>
<hi>馬備寇虜為職而年七十拜起據地不勝任請免</hi>典盜賊<hi>漢名臣翟方進奏云勅渤海都尉當典盜</hi>
<hi>賊為職視事三嵗盜賊浸多請免</hi>奏事稱意<hi>漢書田叔子仁以壯勇為衞將軍舍人使刺三河還</hi>
<hi>奏事稱意拜為京輔都尉</hi>不可治民<hi>史記義縱傳云甯成家居上欲以為郡守御史大夫公孫𢎞曰</hi>
<hi>臣居山東為小吏時甯成為濟南都尉其治如狼牧羊成不可使治民上乃拜成為關都尉嵗餘關東吏隷郡</hi>
<hi>國出入關者號曰寧見乳虎無值甯成之怒義縱自河内遷為南陽太守聞甯成家居南陽及縱至關甯成側</hi>
<hi>行送迎然縱氣盛弗為禮至郡遂案甯氏盡破碎其家成坐有罪補</hi>澹泊無為<hi>東觀漢記云任延為</hi>
<hi>會稽西都尉時年十九迎吏見其少皆驚及到澹泊無為唯先遣饋禮祠延陵季子時天下新定道路未通避</hi>
<pb n="KR3k0004_WYG_063-14a"/>
<hi>亂江南者皆未還中土會稽頗稱多士延到乃聘請高行如董子儀嚴子陵等敬待以師友之禮掾吏貧者輒</hi>
<hi>分奉禄以賑給之省諸卒令耕公田以周窮急每時行縣輒使慰勉孝子就餐飯之補</hi>正身潔已<lb/>
<hi>謝後漢書云張奐遷安定屬國都尉匈奴羌豪率感奐恩德上馬二十疋先零酋長又遺金鐻八枚奐並受之</hi>
<hi>而召主簿于諸羌前以酒酹地曰使馬如羊不以入廐使金如粟不以入懷悉以金馬還之羌性貪而吏清前</hi>
<hi>有八都尉好財貨為所患苦及奐正身潔已威化大行</hi>汲黯無為<hi>史記云汲黯為東海太守嵗餘</hi>
<hi>大治上聞召為主爵都尉治務在無為而已𢎞大體不拘文法</hi>楊僕嚴酷<hi>史記酷吏傳云楊僕者宜</hi>
<hi>陽人也以千夫為吏河南守案舉以為能遷為御史使督盜賊關東治放尹齊以為敢摰行稍遷至主爵都尉</hi>
<hi>列九卿天子以為能南粤反拜為樓船將軍有功封將梁侯為荀彘所縛居久之病死補</hi>道不拾遺<lb/>
<pb n="KR3k0004_WYG_063-14b"/>
<hi>又云義縱者河東人也為少年時嘗與張次公俱攻剽為羣盜縱有姊姁以醫幸王太后王太后問有子兄弟</hi>
<hi>為官者乎姊曰有弟無行不可太后乃告上拜義姁弟縱為中郎補上黨郡中令治敢行少藴藉縣無逋事舉</hi>
<hi>為第一遷為長陵及長安令直法行治不避貴戚以捕案太后外孫脩成君子仲上以為能遷為河内都尉至</hi>
<hi>則族滅其豪穰氏之屬河内道不拾遺補</hi>盜不敢近<hi>史記王温舒為廣平都尉擇郡中豪敢任吏十</hi>
<hi>餘人以為牙爪皆把其隂重罪而縱使督盜賊快其意所欲得此人雖有百罪弗法即有避因其事夷之亦滅</hi>
<hi>宗以其故齊趙之郊盜賊不敢近廣平</hi>遣禮祠延陵<hi>東觀漢記任延見前</hi>優文召處<lb/>
士<hi>鍾離意别傳云西都尉南陽任延以優文召縣曰都尉德薄思賢汲汲處士鍾離意正色鄉黨百行優備</hi>
<hi>應令補吏撽到史掾以禮發遣者</hi>笥餌得都尉<hi>後漢書樊煜與光武少游舊建武初徵為河東</hi>
<pb n="KR3k0004_WYG_063-15a"/>
<hi>都尉引見雲臺初光武㣲時嘗以事拘新野煜為市吏餽餌一笥帝德之不忘仍賜煜御食及乘輿服物因戲</hi>
<hi>之曰一笥餌得都尉何如煜頓首曰小臣蒙恩時見拔擢陛下不忘往舊臣得竭死自效矣</hi>陳平使<lb/>
參乘<hi>漢書云陳平降漢王與語而說之問曰子居楚何官平曰為都尉是日乃拜平為都尉使為參乗典</hi>
<hi>䕶軍諸將盡讙曰大王一日得楚之亡卒未知高下而即與共載反使監䕶軍長者漢王聞之愈益幸平</hi>典<lb/>
韋常繞帳<hi>魏志典韋拜都尉引置左右將親兵數百人常繞大帳性忠至謹重常晝立侍終日夜宿</hi>
<hi>帳左右稀歸私寢好酒食飲噉兼人毎賜食於前大飲長歠左右相屬數人益乃供太祖壯之韋好持大雙㦸</hi>
<hi>與長刀等軍中為之語曰帳下壯士有典君提一雙㦸八十斤補</hi>
　　　都䕶一百二<hi>監軍附</hi>
<pb n="KR3k0004_WYG_063-15b"/>
都䕶之置始自鄭吉<hi>漢書云鄭吉以侍郎田渠黎積穀因發諸國兵攻破車師遷衞司馬</hi>
<hi>使䕶鄯善以西南道神爵中匈奴乖亂日逐王先賢撣欲降漢使人與吉相聞吉發渠黎龜兹諸國五萬人迎</hi>
<hi>日逐王口萬二千人小王將十二人隨吉至河曲頗有亡者吉追斬之遂將諸京師漢封日逐王為歸德侯吉</hi>
<hi>旣破車師降日逐威震西域遂并䕶車師以西北道故號都䕶都䕶之置自吉始焉上嘉其功效乃下詔封吉</hi>
<hi>為安逺矦食邑千户吉於是中西域而立幕府治烏壘城鎮撫諸國誅伐懷集之漢之號令班西域矣補</hi>立<lb/>
幕府<hi>見上</hi>典重職<hi>漢書云段會宗遷都䕶為人好大節矜功名與谷永相友善谷永閔其老復逺</hi>
<hi>出予書戒曰足下以柔遠之令德復典都䕶之重職甚休甚休願吾子因循舊貫毋求奇功也</hi>斬郅支<lb/>
<hi>漢書云甘延壽為都䕶騎都尉與副校尉陳湯共誅斬郅支單于封義成矦</hi>攻康居<hi>漢書云甘延壽</hi>
<pb n="KR3k0004_WYG_063-16a"/>
<hi>為西域都䕶陳湯為副將郅支單于欲辱漢使湯與延壽謀攻康居䧟城故得漢節斬郅支單于頭於京師</hi>
班超為都䕶<hi>范後漢書班超傳云超妹同郡曹壽妻昭上書請超曰妾同產兄西域都䕶定遠侯</hi>
<hi>超以一身轉側絕域曉譬諸國因其兵衆每有攻戰輒為先登身被金夷不避死亡賴蒙陛下神靈且得延命</hi>
<hi>沙漠至今積三十年今且七十衰老被病如有卒暴超之氣力不能從心便為上損國家累世之功下棄忠臣</hi>
<hi>竭力之用誠可痛也帝感其言乃徵超還補</hi>綏納新舊華陽即敘<hi>王隱晉書衞瓘行鎮</hi>
<hi>西將軍監司鄧艾鍾會諸軍事綏納新舊包合同異華陽即敘</hi>勒兵圍賊矯詔降之<hi>謝後</hi>
<hi>漢書宋均為監軍與馬援征武陵蠻臨沔水而兵士多病均懼衆軍多疫勒兵圍賊矯詔降之遣還本郡均未</hi>
<hi>至先自劾矯詔之罪帝甚善之阸案范後漢書宋均傳云均為監軍與諸將俱進賊拒  不得前及馬援卒於</hi>
<pb n="KR3k0004_WYG_063-16b"/>
<hi>師軍士多温濕疾病死者大半均慮軍遂不反乃與諸將議曰今道逺士病不可以戰欲權承制降之何如諸</hi>
<hi>將皆伏地不敢應均曰夫忠臣出竟有可以安國家專之可也乃矯制調伏波司馬吕种守沅陵長命种奉詔</hi>
<hi>書入虜營告以恩信因勒兵墮其後蠻夷震怖即共斬其大帥而降于是入賊營散其衆遣歸本郡為置長吏</hi>
<hi>而還光武嘉其功迎賜以金帛令過家上冡其後每有四方異議數訪問焉補</hi>輕衣出營偽作<lb/>
表章<hi>晉書衞瓘傳云鄧艾鍾會之伐蜀也瓘以廷尉卿持節監艾會軍事行鎮西軍司給兵千人蜀旣平</hi>
<hi>艾輒承制封拜會陰懷異志因艾專擅密與瓘俱奏其狀詔使檻車徵之會遣瓘先收艾㑹以瓘兵少欲令艾</hi>
<hi>殺瓘因加艾罪瓘知欲危已然不可得而距乃夜至成都檄艾所通諸將稱詔收艾其餘一無所問時艾臥未</hi>
<hi>起父子俱被執艾諸將圖欲劫艾整仗趨瓘營瓘輕出迎之偽作表章將申明艾事諸將信之而止補</hi>公<lb/>
<pb n="KR3k0004_WYG_063-17a"/>
達軍國皆掌<hi>荀氏家傳云攸字公達魏太祖以攸為軍師軍國選舉及刑獄法制皆攸掌焉</hi>彥<lb/>
先朝野皆服<hi>晉書顧榮傳云榮字彥先時元帝鎮江東以榮為軍司加散騎常侍凡所謀畫皆以</hi>
<hi>諮焉榮旣南州望士躬處右職朝野甚推敬之補案時南土之士未盡才用榮又言陸士光貞正清貴金玉其</hi>
<hi>質甘季思忠欵盡誠膽幹殊快殷慶元質畧有明規文武可施用榮族兄公讓明亮守節困不易操會稽楊彥</hi>
<hi>明謝行言皆服膺儒敎足為公望賀生沈潛青雲之士陶恭兄弟才幹雖少實事極佳凡此諸人皆南金也書</hi>
<hi>奏皆納之補</hi>莊賈留飲不至<hi>史記田穰苴傳云景公以穰苴為將軍將兵扞燕晉之師穰苴</hi>
<hi>曰臣素卑賤君擢之閭伍之中加之大夫之上士卒未附百姓不信人㣲權輕願得君之寵臣國之所尊以監</hi>
<hi>軍乃可於是景公許之使莊賈往穰苴旣辭與莊賈約曰旦日日中會于軍門穰苴先馳至軍立表下漏待賈</hi>
<pb n="KR3k0004_WYG_063-17b"/>
<hi>賈素驕貴以為將已之軍而已為監不甚急親戚左右送之留飲日中而賈不至穰苴則仆表決漏入行軍勒</hi>
<hi>兵申明約束約束旣定夕時莊賈乃至穰苴曰何後期為賈謝曰不佞大夫親戚送之故留穰苴曰將受命之</hi>
<hi>日則忘其家臨軍約束則忘其親援枹鼓之急則忘其身今敵國深侵邦内騷動士卒暴露於境君寢不安席</hi>
<hi>食不甘味百姓之命皆懸於君何謂相送乎召軍正問曰軍法期而後至者云何對曰當斬於是遂斬莊賈以</hi>
<hi>徇三軍三軍之士皆振慄補</hi>殷浩稱疾不起<hi>晉書云殷浩除侍中安西軍司稱疾不起  案</hi>
<hi>浩識度清逺弱冠有美名尤善𤣥言與叔父融俱好老易融與浩口談則詞屈著篇則融勝浩由是為風流談</hi>
<hi>論者所宗或問浩曰將莅官而夢棺將得財而夢糞何也浩曰官本臭腐故將得官而夢尸錢本糞土故將得</hi>
<hi>錢而夢穢時人以為名言補</hi>
<pb n="KR3k0004_WYG_063-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0004_WYG_063-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷五十三</head> <lb/>
    <p>
<pb n="KR3k0004_WYG_053-1a"/>
欽定四庫全書<lb/>
　北堂書鈔卷五十三<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部五<lb/>
　　御史大夫　　　　　諸卿總<lb/>
　　太常　　　　　　　宗正<lb/>
　　光禄勲　　　　　　廷尉<lb/>
<pb n="KR3k0004_WYG_053-1b"/>
　　　御史大夫<lb/>
御史大夫宰相之副<hi>漢書朱雲傳元帝時琅邪貢禹為御史大夫而華隂守丞嘉上封事</hi>
<hi>言治道在於得賢御史大夫宰相之副九卿之右不可不選平陵朱雲兼資文武忠正智畧可使以六百石秩</hi>
<hi>試守御史大夫以盡其能名按師古曰守華隂縣丞者其人  嘉補</hi>銀印青綬佩水蒼玉<lb/>
<hi>漢書百官公卿表云御史大夫秦官位上卿銀印青綬掌副丞相有兩丞秩千石</hi>上卿<hi>見上</hi>九卿<lb/>
之右<hi>漢書朱雲傳見前</hi>位次丞相<hi>漢書朱博傳博為大司空奏言高皇帝置御史大夫位次</hi>
<hi>丞相</hi>掌副丞相<hi>漢百官公/卿表見前</hi>趙堯竒才代位<hi>史記周昌傳云趙堯年少為符</hi>
<hi>璽御史趙人方與公謂御史大夫周昌曰君之史趙堯年雖少然奇才也是且代君之位及昌相趙高祖持御</hi>
<pb n="KR3k0004_WYG_053-2a"/>
<hi>史大夫印弄之曰誰可以為御史大夫者熟視趙堯曰無以易堯遂拜之</hi>張歐長者處官<hi>漢書</hi>
<hi>張歐傳武帝元朔中代韓安國為御史大夫歐為吏未嘗言按人剸以誠長者處官官屬以為長者亦不敢大</hi>
<hi>欺師古注曰剸與專同又音之兖反附</hi>張蒼明習計籍<hi>漢書張蒼傳蒼秦時為柱下史明習</hi>
<hi>天下圖書計籍又善用筭律厯故令蒼以列侯居相府領主郡國上計者補</hi>延年治甚有名<lb/>
<hi>漢書杜延年字㓜公周之子也明法律為西河太守治甚有名五鳳中徴入為御史大夫延年居父官府不敢</hi>
<hi>當舊位坐卧皆易其處</hi>周昌直言蕭曹皆卑之<hi>漢書周昌為御史大夫昌為人强力</hi>
<hi>敢直言自蕭曹等皆卑之昌嘗燕入奏事高帝方擁戚姬昌還走髙帝逐得騎昌項問曰我何如主也昌仰曰</hi>
<hi>陛下即桀紂之主也於是上笑然尤憚昌</hi>張湯奏事丞相充位而已<hi>漢書張湯為御</hi>
<pb n="KR3k0004_WYG_053-2b"/>
<hi>史大夫每朝奏事語國家用日旰天子忘食丞相取充位  師古注曰旰晚也論事既多至於日晚旰音幹補</hi>
<hi>按是時天下事皆決湯百姓不安其生騷動縣官所興未獲其利姦吏並侵漁於是痛繩以辠自公卿以下至</hi>
<hi>于庶人咸指湯附</hi>公孫𢎞罷滄海<hi>漢書公孫𢎞為御史大夫時東置滄海北築朔方之郡𢎞</hi>
<hi>數諌以為罷敝中國以奉無用之地願罷之</hi>魏相奏副封<hi>漢雜事云故事諸上書者皆為二封</hi>
<hi>署其一曰副領尚書者先發一副封有不善屏去不奏魏相為御史大夫奏去副封以防壅蔽</hi>長卿直<lb/>
言諫争<hi>漢書薛廣德遷御史大夫廣德為人温雅有醖藉及為三公直言諫諍</hi>少翁數言<lb/>
得失<hi>漢書貢禹為御史大夫列于三公自禹在位數言得失書數十上</hi>諸侯皆疾鼂錯<lb/>
<hi>漢書鼂錯遷御史大夫請諸侯之罪過削其支郡奏上上令公卿列侯宗室雜議莫敢難獨竇嬰争之繇此與</hi>
<pb n="KR3k0004_WYG_053-3a"/>
<hi>錯有隙諸侯皆疾錯也</hi>羣臣多附安國<hi>漢書韓安國為御史大夫匈奴來請和親安國曰千</hi>
<hi>里而戰即兵不獲利得其地不足為廣有其衆不足為彊不如和親羣臣多附安國議上許和也</hi>兒寛<lb/>
無所匡諫<hi>漢書兒寛為御史大夫以稱意任職故久無所匡諫於上官屬易之</hi>卜式不習<lb/>
文章<hi>漢書卜式為御史大夫式既在位言郡國不便鹽鐵而船有筭可罷上由是不悦式明年當封禪式</hi>
<hi>不習文章貶秩為太子太傅以兒寛代之</hi>張歐請免以爲上大夫<hi>漢書張歐為御史大</hi>
<hi>夫上具獄事有可却却之不可者不得已為涕泣面而封之其愛人如此老篤請免天子寵以上大夫禄歸老</hi>
<hi>于家</hi>卜式貶秩爲太子太傅<hi>漢書卜式見前</hi>
　　　諸卿總<lb/>
<pb n="KR3k0004_WYG_053-3b"/>
法河海<hi>春秋漢含孳云三公象五嶽九卿法河海二十七大夫法山陵</hi>括河海<hi>謝承漢書李淑</hi>
<hi>諫更始曰夫三公上應台宿九卿下括河海</hi>不失四時<hi>説苑云九卿者不失四時通於溝渠修隄</hi>
<hi>防樹五穀通于地理者也能通不能通能利不能利如此者舉以為九卿故九卿之事常在於德也補</hi>萬<lb/>
國慶賴<hi>釋名云卿慶也言萬國皆慶賴也</hi>章善明理<hi>白虎通云卿之為言彰也彰善名治</hi>
<hi>也</hi>背邪向正<hi>應劭漢官儀云卿彰也明也言當背邪向正彰有道德</hi>以倡九牧阜<lb/>
成兆民　通不通利不利<hi>説苑見上</hi>參三公<hi>帝王世紀曰九卿者所以參三</hi>
<hi>公也士按説苑湯問伊尹曰古者所以立三公九卿大夫列  者何也伊尹對曰三公者所以參五事也九卿</hi>
<hi>者所以參三公也大夫者所以參九卿也列士者所以參大夫也故參而有參是以事宗事宗不失内外若一</hi>
<pb n="KR3k0004_WYG_053-4a"/>
<hi>補</hi>位九棘<hi>周禮朝士職云朝士掌建邦外朝之法左九棘孤卿大夫位焉鄭注云樹棘以為位者取</hi>
<hi>其赤心而外刺象以赤心三刺也</hi>掌建邦治以考事典經綸國體以考<lb/>
留獄<hi>王㫤課事云卿考課一曰掌見邦國制治二曰九卿時序以考事典三曰經綸國體以考奏議四曰</hi>
<hi>共屬衆職以考總攝五曰明慎用刑以考留獄也</hi>六卿分職　六卿分掌<hi>韋昭辨釋</hi>
<hi>名六卿分掌諸官卿孤不掌傑然特立也</hi>漢正九卿<hi>韋昭辨釋名云漢正九卿一曰太常二曰光禄</hi>
<hi>勲三曰衛尉四曰太僕五曰廷尉六曰鴻臚七曰宗正八曰司農九曰少傅</hi>漢置十二<hi>劉熙釋名</hi>
<hi>漢十二卿一曰太常二曰太傅三曰太僕曰衛尉四曰光禄勲五曰宗正六曰執金吾七曰大司農八曰少府</hi>
<hi>九曰大鴻臚十曰廷尉十一曰大長秋十二曰將作大匠</hi>賤不臨貴以爲上卿<hi>説苑云齊</hi>
<pb n="KR3k0004_WYG_053-4b"/>
<hi>桓公使管仲治國管仲對曰賤不能臨貴桓公以為上卿而國不治桓公曰何故管仲對曰貧不能使富桓公</hi>
<hi>賜之齊國市之一年而國不治桓公曰何故對曰疏不能制親桓公立以為仲父齊國大安而遂霸天下  孔</hi>
<hi>子曰管仲之賢不得此三權力者亦不能使其君南面而霸矣補</hi>知其君子以爲上卿<lb/>
<hi>説苑云秦繆公見百里奚牛肥問對曰臣飲食以時使之不以暴有險先後之以身是以肥也繆公知其君子</hi>
<hi>以為上卿</hi>虞卿再説<hi>古史考云虞卿躡蹻擔簦説趙孝成王  説贈金百鎰再説以為上卿</hi>司<lb/>
馬安四至<hi>漢書汲黯姊子司馬安亦少與黯為太子洗馬安文深巧善宦四至九卿</hi>
　　　太常<lb/>
舜咨秩宗<hi>應劭漢官儀云古官也舜典帝曰咨伯汝作秩宗百官公卿表云太常古官云伯夷也</hi>
<pb n="KR3k0004_WYG_053-5a"/>
秦曰奉常<hi>漢百官公卿表云奉常秦官掌宗廟禮儀有丞景帝中六年更名太常補按師古曰太常</hi>
<hi>王者旌旗也畫日月焉王有大事則建以行禮官主奉持之故曰奉常也後改曰太常尊大之義也附</hi>翼<lb/>
翼太常實爲宗伯<hi>揚雄太常箴曰翼翼太常實為宗伯穆穆靈祇寢廟奕奕稱秩元祀班于</hi>
<hi>羣神我祀既祗我粢孔蠲匪愆匪忒君子攸宜無曰我材輕身恃巫東鄰之犧牛不如西鄰之麥魚秦殞望夷</hi>
<hi>隱斃鍾巫常臣司宗敢告執書補</hi>治五禮<hi>周禮春官敘云乃立春官宗伯使帥其屬而掌邦五禮鄭</hi>
<hi>謂五禮吉凶軍賓嘉也</hi>典三禮<hi>應劭曰常典也常典三禮也書云伯汝常存故稱常以列侯為之重</hi>
<hi>宗廟也地按百官公卿表注曰典天神  祇人鬼之禮也補</hi>掌天神地祗<hi>周禮春官宗伯之職</hi>
<hi>掌建邦之天神人鬼地示之禮以佐王建保邦國鄭注建立也立天神地祗人鬼之禮者謂祀之祭之享之禮</hi>
<pb n="KR3k0004_WYG_053-5b"/>
<hi>吉禮是也保安也所以佐王立安邦國者主吉凶軍賓嘉禮也</hi>掌社稷郊畤<hi>漢官解詁曰太常掌</hi>
<hi>社稷郊畤事重職尊故在九卿之首</hi>掌宗廟<hi>漢百官公/卿表見上</hi>太常典天地<hi>晉中興書</hi>
<hi>康帝建元元年詔云太常職典天地兼掌宗廟其為任可謂重矣是以古今選建未嘗不妙簡時望兼收儒雅</hi>
<hi>㑹稽王淑履尚清虛志道無倦優游諷議朕所諮仰其以王領太常本官如故補按萬卷菁華云前漢武帝本</hi>
<hi>紀合璧云漢武帝制俱誤附</hi>掌祭祀<hi>續漢書百官志云太常掌禮儀祭祀及行事贊天子大射養老</hi>
<hi>大喪皆奏其禮儀也</hi>立郊廟　掌禮儀<hi>續漢書百/官志見上</hi>主引贊<hi>續漢書百官志</hi>
<hi>云太常主引贊助祭皆平冕七旒也</hi>治神人和上下　統百官諧萬民<hi>周禮</hi>
<hi>太宰職云三曰禮典以和邦國以統百官以諧萬民鄭注云禮典宗伯之職也</hi>助祭平冕七旒<lb/>
<pb n="KR3k0004_WYG_053-6a"/>
<hi>續漢書百官志云見上</hi>行陵幸車千乘<hi>魏志王朗傳曰西京太常行陵幸車千乗  按魏書曰郎</hi>
<hi>髙才博雅而性嚴整慷慨多威儀補</hi>定儀法<hi>史記叔孫通傳云惠帝即位乃謂通曰先帝園陵寢廟羣</hi>
<hi>臣莫習徙通為奉常定宗廟儀法及稍定漢諸儀法皆通所論著也  按孝惠帝曽春出游離宫叔孫生曰古</hi>
<hi>者有春嘗果方今櫻桃熟可獻願陛下出因取櫻桃獻宗廟上乃許之諸果獻由此興附</hi>言禮樂<hi>續漢</hi>
<hi>書張奮拜太常上疏曰漢當改作禮樂圖書著明王者治定制禮功成作樂謹條禮樂異議三事願下有司以</hi>
<hi>時考定</hi>常引正大義<hi>華嶠後漢書劉愷為太常論議常引正大義諸儒為之語曰難經伉伉劉</hi>
<hi>太常</hi>設職官科限<hi>續漢書張奐拜太常卿設職官科限素有清節當可否之間强禦不可奪也</hi>
韓暨多所匡正<hi>魏志韓暨遷太常時新都洛陽制度未備而宗廟主祏皆在鄴都暨奏請迎鄴</hi>
<pb n="KR3k0004_WYG_053-6b"/>
<hi>四廟神主建立洛陽廟四時蒸嘗親奉粢盛崇明正禮廢去淫祀多所匡正補按祏音石春秋傳曰命我先人</hi>
<hi>典司宗祏注曰宗廟所以藏主石室者附</hi>虞松考正舊儀<hi>晉起居注元康六年以後不常親郊</hi>
<hi>社制度廢弛太常虞松考正舊儀無不悉備</hi>賀循議兄弟不爲後<hi>晉中興書云賀循拜</hi>
<hi>太常時宗廟始建舊儀多闕或以惠懐二帝應各為世則穎川世數過七宜在迭毁事下太常循議以為禮兄</hi>
<hi>弟不相為後不得以承代為世</hi>蔡謨奏宜臨軒作樂<hi>晉中興書曰濟陽蔡謨拜太常咸寧</hi>
<hi>四年臨軒門下奏非祭祀燕饗則無設樂謨奏宜有金石顯宗納焉臨軒作樂自此始也  按謨博學於禮儀</hi>
<hi>宗廟制度多所議定文筆論議有集行于世總應劭以來注班固漢書者為之集解補</hi>杜業數言<lb/>
得失<hi>漢書杜業有才能選為太常數言得失不事權貴按今本不載</hi>周澤數有直言<hi>東觀</hi>
<pb n="KR3k0004_WYG_053-7a"/>
<hi>漢記云周澤少修髙節耿介特立拜太常果敢直言數有據争朝廷嘉其清廉</hi>官屬稱有恩<hi>漢書</hi>
<hi>杜有陵為太常治諸陵縣官屬稱其有恩按今本不載</hi>朝野歎淵學<hi>晉中興書云賀循拜太常</hi>
<hi>與刁恊同議先朝四事朝野咸歎循之淵學循按晉書尚書僕射刁協與循異議循答義深備竟從  議焉朝</hi>
<hi>廷疑滯皆諮之于循循輒依經禮而對為當世儒宗其後帝以循清貧下令曰循氷清玉潔行為俗表位處上</hi>
<hi>卿而居身服物蓋周形而已屋室財庇風雨孤近造其廬以為慨然其賜六尺牀薦席褥并錢二十萬以表至</hi>
<hi>德暢孤意焉補</hi>桓榮東面几杖天子親自執經<hi>後漢書桓榮傳云顯宗即位尊</hi>
<hi>以師禮甚見親重帝乗輿常幸太常府令榮坐東面設几杖天子親自執業既罷悉以大官供具賜太常家其</hi>
<hi>恩禮若此</hi>王祥南面几杖帝北面乞言<hi>晉書王祥拜太常天子幸太學命祥為三</hi>
<pb n="KR3k0004_WYG_053-7b"/>
<hi>老祥南面几杖以師道自居天子北面乞言祥陳明王聖主君臣政化之要以訓之聞者莫不砥厲</hi>柔而<lb/>
能整<hi>晉書鄭黙遷太常山濤欲舉一親故為博士謂黙曰卿似尹翁歸令吾不敢復言黙為人敦重柔而</hi>
<hi>能整皆此類也</hi>儒素有學<hi>山公啓事云彭權儒素有學宜太常選</hi>趙典布被瓦器<lb/>
<hi>益部耆舊傳趙典為太常雖身處上卿而布被瓦器</hi>和洽賣田自給<hi>魏志和洽為太常清貧守</hi>
<hi>約至賣田宅以自給明帝聞之加賜榖帛</hi>病不任行<hi>續漢書張奐以大司農轉太常云云  按奐為</hi>
<hi>太常與尚書劉韙刁猛衛良同薦王暢李膺可參三公之選而曹節等彌疾其言遂下詔切責之奐等皆自囚</hi>
<hi>廷尉數日乃得出並以三月俸贖罪補</hi>病不能從<hi>晉書云鄧攸為太常時帝南郊攸病不能從車</hi>
<hi>駕過攸問疾攸力病出拜有司奏攸不堪行郊而拜左道坐免攸毎有進退無喜愠之色久之遷尚書右僕射</hi>
<pb n="KR3k0004_WYG_053-8a"/>
<hi>補</hi>坐廟酒醉<hi>漢書公卿表任越人為/太常坐廟酒醉論罰</hi>坐宗廟事免<hi>魏志王肅</hi>
<hi>遷太常時大將軍曹爽專權任用何晏鄧颺等肅與太尉蔣濟司農桓範論及時政肅正色曰此輩即𢎞恭石</hi>
<hi>顯之屬復稱説邪爽聞之戒何晏等曰當共慎之公卿已比諸君前世惡人矣坐宗廟事免補</hi>以太廟<lb/>
棟折免<hi>晉書張華為太常以太廟屋棟折免官補</hi>
　　　宗正<lb/>
宗正秦官職掌親屬<hi>漢書百官公卿表云宗正秦官掌親屬有丞平帝元始四年更名宗</hi>
<hi>伯屬官有都司空令丞内官長丞又諸公主家令門尉皆屬焉王莽并其官於秩宗初内官屬少府中屬主爵</hi>
<hi>後屬宗正補</hi>元始更名<hi>漢百官公/卿表見上</hi>建安始置<hi>魏志建安二十一年始置宗正</hi>
<pb n="KR3k0004_WYG_053-8b"/>
<hi>之官</hi>序王國適庶録宗室名籍<hi>續漢書百官志宗正秩守中二千石掌序録王國適</hi>
<hi>庶之次及諸宗室親屬逺近郡國歲計上宗室名籍若有犯法當髠以上先上諸宗正宗正以聞乃報決補</hi>
劉般夙夜不怠<hi>東觀漢記曰劉般遷宗正在朝竭忠盡節勤憂國事夙夜不怠數納嘉謀  按</hi>
<hi>後漢書劉般為宗正在位數言政事其收恤九族行義尤著時人稱之補</hi>劉平仁孝著聞<hi>後漢</hi>
<hi>劉平以仁孝著聞永平三年拜宗正數薦達名士承宫郇恁等在位八年以老病上疏乞骸骨補</hi>
　　　衛尉<lb/>
掌宫門屯兵<hi>漢書百官公卿表云衛尉秦官掌宫門衛屯兵有丞景帝初更名中大夫令後元年</hi>
<hi>復為衛尉屬官有公車司馬衛士旅賁三令丞衛士三丞又諸屯衛候司馬二十二官皆屬焉長樂建章甘泉</hi>
<pb n="KR3k0004_WYG_053-9a"/>
<hi>衛尉皆掌其官職畧同不常置補</hi>掌宫門衛士<hi>漢書百官公卿表見上</hi>衛禁不時<lb/>
<hi>柏梁詩云周衛交㦸禁不時</hi>警夜巡晝<hi>張衡西京賦云衛/尉八屯警夜巡晝</hi>典宿衛<hi>東觀</hi>
<hi>云趙嘉為衛尉性周密盡心事上内典宿衛夙夜匪懈恩寵甚厚</hi>奉宿衛<hi>東觀漢記云竇固為衛尉</hi>
<hi>奉兩宫宿衛仁厚恭謹甚有名稱尊按後漢書云竇固代馬防為衛尉固久厯大位甚見  貴賞賜租禄貲累</hi>
<hi>巨億而性謙儉愛人好施士以此稱之補</hi>主宫闕内爲廬垣下<hi>漢官解詁曰衛尉主宫闕</hi>
<hi>之内衛士於垣下為廬各有員部也</hi>竇固恭謹<hi>見/上</hi>趙嘉周密<hi>東觀漢記趙嘉為衛尉以</hi>
<hi>周密獲寵盡心事上</hi>辛毗以清平聞<hi>魏志辛毗為衛尉以清平聞與徐邈胡質皆憂國忘私不</hi>
<hi>營産業諸按毗為衛尉帝方修殿舍百姓勞役毗上疏曰竊聞  葛亮講武治兵而孫權市馬遼東量其意指</hi>
<pb n="KR3k0004_WYG_053-9b"/>
<hi>似欲相左右備豫不虞古之善政而今者宫室大興加連年穀麥不收唯陛下為社稷計帝又欲平北邙令于</hi>
<hi>其上作臺觀則見孟津毗諫曰天地之性高高下下今而反之既非其理加以損廢人功民不堪役且若九河</hi>
<hi>盈溢洪水為害而丘陵皆夷將何以禦之帝乃止補</hi>趙孝篤行欲寵異之<hi>華嶠漢書趙孝拜</hi>
<hi>長樂衛尉復徴弟禮為御史中丞禮亦恭謙行已類于孝帝嘉其兄弟篤行欲寵異之詔禮十日一就衛尉府</hi>
<hi>大官送供具令共相對盡懽數年禮終帝令孝從官屬送喪歸葬後歲餘復以衛尉告歸  按是時天下亂人</hi>
<hi>相食孝弟禮為餓賊所得孝聞之即自縛詣賊曰禮久餓羸瘦不如孝肥飽賊大驚並放之可且歸更持米糒</hi>
<hi>來孝求不能得復徃報賊願就烹衆異之遂不害鄉黨服其義補</hi>馬光周密特親愛之<lb/>
<hi>後漢書馬光為衛尉小心周密喪母過哀帝以是特親愛之</hi>
<pb n="KR3k0004_WYG_053-10a"/>
　　　光禄勲<lb/>
掌門户<hi>漢書百官公卿表云郎中令秦官掌宫殿掖門户武帝太初元年更名光禄勲</hi>總領從<lb/>
官<hi>柏梁詩光禄勲曰總領從官柏梁臺也</hi>宿衛宫省<hi>東觀馬防為光禄勲云云  按防數言政</hi>
<hi>事多見採用是時始施行十二月迎氣樂防所上也補</hi>居守京師<hi>續漢書李通字次元為光禄勲</hi>
<hi>帝毎征討四方常令通居守京師鎮撫百姓修宫室起學官</hi>經兆宫室限以禁界<hi>揚雄</hi>
<hi>光禄箴云經兆宫室畫為中外廊殿門闥限以禁界國有周衛民有籓籬各有攸保守以不岐昔在夏殷桀紂</hi>
<hi>淫湎特牛之飲門户荒亂郎雖執㦸謁者參差殿中成市或鼔或鞞忘其廊廟而聚夫逋逃四方多罪載號載</hi>
<hi>呶内不可不省外不可不清德人立朝議士充庭禄臣司光敢告執經補</hi>内則宿衛外總三<lb/>
<pb n="KR3k0004_WYG_053-10b"/>
署<hi>續漢書杜林為光禄勲内則宿衛外總三署周密敬慎選舉稱平郎有好學者輒見誘進朝夕滿堂</hi>時<lb/>
亮天工四門順軌<hi>傳𤣥太常趙喜咨進贊云云</hi>以清廉稱<hi>東觀孫湛為光禄勲</hi>
<hi>以清廉見稱與周澤相類</hi>以明經拜<hi>後漢劉昆以明經/徴拜為光禄勲</hi>選貢惟允<hi>庾氷</hi>
<hi>集中樂謨詔云光禄九卿列首具職典吏署選貢惟允其以前散騎常侍謨為光禄勲也</hi>選舉稱平<lb/>
<hi>東觀杜林見上</hi>石建奏事謹愼<hi>漢書石奮傳石建郎中令奏事下建讀之驚恐曰書馬者與尾</hi>
<hi>為五今乃四不足一獲譴死矣其為謹慎他皆如是</hi>魯恭選舉清平<hi>續漢書魯恭遷光禄勲選</hi>
<hi>舉清平京師貴戚莫能枉其正</hi>孟宗德行純素<hi>孟宗别傳云宗為光禄勲大㑹宗先少酒偶有</hi>
<hi>强者飲之一杯便吐傳詔司察宗吐麥飯察者以聞上乃歎息曰至德清純如此</hi>應詹優游諷<lb/>
<pb n="KR3k0004_WYG_053-11a"/>
詠<hi>晉書應詹遷光禄勲詹以王敦專制自樹故優游諷詠無所摽明及敦作逆明帝問詹計將安出詹厲然</hi>
<hi>慷慨曰陛下宜奮赫斯之威臣當得負戈前驅庶憑宗廟之靈有征無戰如其不然王室必危帝以詹為都督</hi>
<hi>前鋒軍事護軍將軍補</hi>張湛正諫<hi>續漢書張湛拜光禄勲光武臨朝或有惰客湛輒陳諫其失常</hi>
<hi>乗白馬帝毎見湛輒言白馬生且復諫矣</hi>陳蕃切諫<hi>東觀漢記陳蕃為光禄勲上疏切諫曰鄙諺云</hi>
<hi>盜不過五女門以女貧家也今後宫之女數千食肉衣綺豈不貧乎</hi>安世隱人過失<hi>漢書張安</hi>
<hi>世為光禄勲郎有醉小便殿上主事白行法安世曰何以知其不反水漿耶如何以小過成罪郎淫官婢婢兄</hi>
<hi>自言安世曰奴以恚怒誣汚衣冠自署適奴其隱人過失皆此類也  按師古曰適讀曰讁補</hi>鄭黙遇<lb/>
人以恩<hi>王隱晉書曰鄭黙轉光禄勲寛中博愛謙虚温謹不以才地矜物事上以禮遇下以和雖僮豎</hi>
<pb n="KR3k0004_WYG_053-11b"/>
<hi>厮養不加聲色補按尚書令衛瓘奏黙才行名望宜居論道五升九卿位未稱德宜贈三司而后父楊駿先欲</hi>
<hi>以女妻黙子豫黙曰吾每讀雋不疑傳常想其人畏逺權貴奕世所守遂辭之駿深為恨至此駿議不同遂不</hi>
<hi>施行附</hi>楊賜按專朝之致<hi>謝承後漢書楊賜拜光禄勲光和元年嘉德殿前有青赤氣帝</hi>
<hi>惡之遣中使問賜祥異禍福吉凶所在以賜博學碩儒故密諮問宜極陳其意賜上疏陳請按春秋䜟云天投</hi>
<hi>蜺海内亂今妾嬖閹尹共專國朝之所致也</hi>王肅知棄甲之變<hi>魏志王肅為光禄勲時有</hi>
<hi>二魚長尺集於武庫之屋有司以為吉祥肅辨之曰魚生於淵而亢于屋介鱗之物失其所也邊將其殆有棄</hi>
<hi>甲之變乎其後果有東關之敗</hi>周仁無所言<hi>漢書周仁景帝時為郎中令為人隂重不洩常衣敝</hi>
<hi>補衣溺袴期為不潔清以是得幸入卧内于後宫袐戲仁常在旁終無所言上時問人仁曰上自察之然亦無</hi>
<pb n="KR3k0004_WYG_053-12a"/>
<hi>所毁他按師古曰問人問以  人之善惡補</hi>應詹無所明<hi>晉書應詹見上</hi>三日拜司<lb/>
空<hi>後漢書荀爽為光禄勲視事三日進拜司空</hi>即日爲護軍<hi>晉書應詹見上</hi>
　　　廷尉<lb/>
廷尉掌刑辟<hi>漢書百官公卿表云廷尉秦官掌刑辟有正左右監秩皆千石景帝中六年更名大</hi>
<hi>理武帝建元四年復為廷尉宣帝地節三年初置左右平秩皆六百石哀帝元壽二年復為大理王莽改曰作</hi>
<hi>士補應劭注云尚書咎繇作士五刑獄官之長也</hi>廷尉平刑罰<hi>續漢書百官志廷尉掌平獄奏</hi>
<hi>當所應凡郡國讞疑罪皆處當以報補</hi>景帝名大理武帝改名廷尉<hi>漢書公卿</hi>
<hi>表見上</hi>獄官之長<hi>應劭注/見上</hi>天下之平<hi>漢書張釋之為廷尉文帝行出中渭橋有</hi>
<pb n="KR3k0004_WYG_053-12b"/>
<hi>一人從橋下走乗輿馬驚於是使騎捕之屬廷尉釋之奏此人犯蹕當罰金上怒釋之曰廷尉天下之平也一</hi>
<hi>傾天下用法皆為之輕重民安得錯其手足上良久曰廷尉當是也</hi>奏讞疑事<hi>漢書張湯為廷尉決</hi>
<hi>大獄欲傅古義乃請博士弟子治尚書春秋補廷尉史平亭疑法奏讞疑必奏先為上分别其原上所是受而</hi>
<hi>著讞法廷尉挈令揚主之明奏事即譴湯摧謝鄉上意弗所便必引正監掾史賢者曰固為臣議如此上責臣臣</hi>
<hi>用愚抵此罪常釋間即奏事上善之曰臣非知為此奏廼監掾史某所為其欲薦吏揚人之善解人之過如</hi>
<hi>此補按師古曰亭均也著謂明書之也挈獄訟之要也書於讞法挈令以為後式也摧謝者若上有責即摧折</hi>
<hi>而謝也臣弗用愚抵此蘇林曰坐不用諸掾語故至於此附</hi>理疑獄<hi>漢官解詁云廷尉當疑獄</hi>吳<lb/>
公治第一爲廷尉<hi>漢書文帝初立河南守吳公治天下第一乃徴吳公為廷尉</hi>吳雄<lb/>
<pb n="KR3k0004_WYG_053-13a"/>
斷獄平爲廷尉<hi>華嶠漢書曰河間吳雄以明法律斷獄平順帝時為廷尉</hi>相承爲廷<lb/>
尉三世<hi>華嶠漢書吳雄子吳訢孫公三世相承為廷尉以法為名家</hi>家世爲廷尉七<lb/>
人<hi>華嶠漢書云郭躬廷尉正遷廷尉家世掌法凡郭氏為廷尉者七人</hi>臯陶爲大理天下<lb/>
無虐刑<hi>淮南子曰臯陶喑而為大理天下無虐刑有貴乎言者也</hi>釋之爲廷尉天下<lb/>
無寃民<hi>漢書張釋之為廷尉天下無寃民于定國為廷尉民自以不寃</hi>盛吉爲廷尉天<lb/>
下稱平<hi>謝承後漢書盛吉字君達為廷尉自掌憲罪囚當斷夜省坐狀其妻執燭吉將丹筆夫婦相向</hi>
<hi>垂涕</hi>傅賢爲廷尉治獄稱平<hi>謝承後漢書傅賢遷廷尉在位治獄稱平直</hi>詰責<lb/>
廷尉<hi>漢書張釋之為廷尉時有人盜高廟座前玉環得文帝怒下廷尉治按盜宗廟服御物者為奏當棄</hi>
<pb n="KR3k0004_WYG_053-13b"/>
<hi>市上大怒曰人無道乃盜先帝器吾屬廷尉者欲致之族而君以法奏之非吾所以共承宗廟意也釋之免冠頓</hi>
<hi>首謝曰法如是足也</hi>切讓三老<hi>謝承後漢書范延壽為廷尉燕趙問有三男共取一妻生四子壽上</hi>
<hi>言男子貴信婦人貴貞今三男一女比之禽獸生子屬母於是以四子付母男子棄于市切讓三老無師道也</hi>
務在哀矜<hi>㑹稽典録云盛吉拜廷尉吉性多仁恩務在哀矜</hi>務在寛恕<hi>魏志王郎為大</hi>
<hi>理務在寛恕</hi>務從輕比<hi>謝承漢書傅𤣥遷廷尉垂念刑法務在輕比毎令斷獄遲迴流涕</hi>所活<lb/>
甚多<hi>東觀記云張禹為比曹吏處事執平為京師所稱明帝以其達法理有張釋之風超拜廷尉</hi>劉<lb/>
頌明法理<hi>晉武帝詔云黄門郎劉頌持平居正兼明法理可議郎守廷尉  按頌守廷尉時尚書令</hi>
<hi>史扈寅非罪下獄詔使考竟頌執據無罪寅遂得免時人以頌比張釋之在職六年號為詳平補</hi>掌法<lb/>
<pb n="KR3k0004_WYG_053-14a"/>
寛平<hi>後漢書郭躬遷廷尉躬家世掌法務在寛平及典理官決獄斷刑多依矜恕乃條諸重文可從輕者</hi>
<hi>四十一事奏之事皆施行著于令</hi>持法清正<hi>㑹稽典畧云黄昆遷廷尉持法清正</hi>無私賓<lb/>
客<hi>謝承漢書傅賢遷廷尉掌法無私門賓客</hi>不發私書<hi>㑹稽典畧云黄昆遷廷尉閉門不發私書</hi>
卜福執謙<hi>東觀云卜福為廷尉執謙求退上以為大中大夫</hi>傅賢廉直<hi>謝承漢書傅賢</hi>
<hi>遷廷尉素廉直公卿讌飲不徃以家貧無以報其施也</hi>釋之前跪結生韈<hi>漢書張釋之為</hi>
<hi>廷尉嘗召居廷中公卿盡㑹立王生老人曰吾韈解顧謂釋之為我結韈釋之跪而結之既已人或讓王生獨</hi>
<hi>奈何廷辱張廷尉如此王生曰吾老且賤自度終亡益于張廷尉廷尉方天下名臣吾故聊使結韈欲以重之</hi>
朝廷稱之<hi>漢書于定國為廷尉決疑平法務在哀鰥寡罪疑從輕加審慎之心朝廷稱之</hi>官屬<lb/>
<pb n="KR3k0004_WYG_053-14b"/>
咸服<hi>漢書朱博遷廷尉恐為官屬所誣召見正監典法掾吏謂曰廷尉本起於武吏不通法律然廷尉治</hi>
<hi>郡決獄以來且二十年亦獨耳剽日久三尺律令人事出其中掾史試與正監共撰前世決事吏議難知者數</hi>
<hi>十事持以問廷尉得為諸君意覆之正監即共條白博博皆召掾吏為平處其輕重十中八九官屬咸服  按</hi>
<hi>博毎遷徙易官所到輒出竒譎以明示下為不可欺者博為人廉儉不好酒色游晏自㣲賤至富貴食不重味</hi>
<hi>案上不過三桮夜寢早起妻稀見其面然好樂士大夫為郡守九卿賓客滿門欲仕宦者薦舉之欲報仇怨者</hi>
<hi>解劍以𢃄之其趨事待士如是補</hi>釋令尹之族<hi>説苑楚令尹之族有干法者廷理拘之聞其令</hi>
<hi>尹之族也而釋之子文召廷理而責之</hi>以主意爲獄<hi>漢書杜周為廷尉其治大抵放張湯而善</hi>
<hi>候伺上所欲擠者因而陷之上所欲釋久繫待問而微見其寃狀客有謂周曰君為天下決平不循三尺法專</hi>
<pb n="KR3k0004_WYG_053-15a"/>
<hi>以人主意指為獄獄者固如是乎周曰三尺安在哉前主所是著為律後主所是疏為令當時為是何古之法</hi>
<hi>乎至周為廷尉詔獄亦益多矣補</hi>李離過殺伏劒而死<hi>韓詩外傳晉文公使李離為大</hi>
<hi>理過聽殺人自拘於廷請死於君君曰官有貴賤罪有輕重下吏有罪非子之罪也李離曰法失則刑刑失則</hi>
<hi>死遂伏劍而死</hi>石奢廢法刎頸而死<hi>新序楚昭王有士曰石奢其為人也公正而好義王</hi>
<hi>使為理於是廷有殺人者石奢追之則其父也遂反於廷曰殺人者僕之父也以父成政不孝不行君法不忠</hi>
<hi>弛罪廢法而伏其辜僕之所守也伏斧鑕命在君遂刎頸而死</hi>定國北面執經<hi>漢書于定國為</hi>
<hi>廷尉乃迎師學春秋身執經北面備弟子禮定按于定國為人謙恭尤重經術士雖卑賤徒步徃過  國皆與</hi>
<hi>鈞禮恩敬甚備學士咸稱焉補</hi>
<pb n="KR3k0004_WYG_053-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷八十六</head> <lb/>
    <p>
<pb n="KR3k0004_WYG_086-1a"/>
欽定四庫全書<lb/>
　北堂書鈔卷八十六<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　禮儀部七<lb/>
　　　法則十五<lb/>
醫不三世不服其藥<hi>曲禮鄭注云慎物齊也</hi>尊賢不過二代<hi>禮郊特牲</hi>
<hi>云天子存二代之後猶尊賢也</hi>無田禄者不設祭器有田禄者先為祭<lb/>
<pb n="KR3k0004_WYG_086-1b"/>
服<hi>曲禮鄭注云祭器可假祭服宜自有</hi>外事以剛日内事以柔日<hi>鄭注云順其出</hi>
<hi>為陽也出郊為外事内事順其居内為隂</hi>祭服敝則焚之祭器敝則埋之<hi>鄭注</hi>
<hi>云不欲人䙝之也焚之必已不用埋之不知鬼神之所為</hi>牲死則埋之龜筴敝則埋<lb/>
之<hi>曲禮云云</hi>乗路馬必朝服<hi>鄭注云路馬君/所乗之馬也</hi>耆老不徒行<hi>王制</hi>
<hi>鄭注云徒空也</hi>顧不過轂<hi>曲禮鄭注云/為掩在後也</hi>視不過衡<hi>論語注云車中不内顧者</hi>
<hi>前視不過衡軛旁視不過輢轂</hi>客車不入大門<hi>曲禮鄭注云謙也</hi>偏駕不入王<lb/>
門<hi>儀禮覲禮云案鄭注云在旁與己同曰偏同姓金輅異姓象輅四衛革輅蕃國木輅駕之與王同謂之偏</hi>
<hi>駕不入王門乗墨車以朝是也偏駕之車舍之于館與補</hi>凡奉者當心提者當帶<hi>曲禮</hi>
<pb n="KR3k0004_WYG_086-2a"/>
<hi>鄭注云髙下之節也</hi>執天子之器則上衡<hi>鄭注云謂髙于心彌敬也此衡謂與心平</hi>執<lb/>
主器輕如不克<hi>鄭注云重慎之也主君也克勝也</hi>授立不跪授坐不立<lb/>
<hi>少儀鄭注云由便也</hi>執玉不趨<hi>曲禮鄭注云志重玉也</hi>執玉鞠躬　操璧尚<lb/>
左手<hi>曲禮云執主器操幣圭璧則尚左手行不舉足車輪曳踵補案鄭注云重慎也尚左手尊左也車輪</hi>
<hi>謂行不絶也</hi>凡有刺刃者以授人則辟刃<hi>少儀鄭注云辟刃不以刃鄉人也</hi>
削授拊<hi>又云刀卻刃授頴削授拊鄭注云辟用時頴鐶也拊謂把</hi>刃授頴<hi>見上</hi>其無篚<lb/>
則皆坐奠之<hi>内則鄭注云奠停也</hi>獻民虜者操右袂<hi>曲禮云獻車馬者執䇿綏</hi>
<hi>獻甲者執胄獻杖者執末獻民虜者操右袂補案鄭注云凡操執者謂手所舉以告者也設其大者舉其小者</hi>
<pb n="KR3k0004_WYG_086-2b"/>
<hi>便也甲鎧也胄兠鍪也民虜軍所獲也操其右袂制之附</hi>獻車馬者執䇿綏<hi>見上</hi>獻鳥<lb/>
者佛其首<hi>鄭注云為其喙害人也佛戾也蓋為小竹籠以冒之</hi>馬則執靮<hi>少儀云犬則執</hi>
<hi>緤守犬田犬則授擯者既受乃問犬名牛則執紖馬則執靮皆右之補案鄭注云緤紖靮皆所以繋制之者守</hi>
<hi>犬田犬問名畜養者當呼之名謂韓盧宋鵲之屬右之者執之宜由便也附</hi>牛則執紖犬則<lb/>
執緤<hi>並見上</hi>獻杖者執末　獻甲者執胄<hi>已上並曲禮篇云見上</hi>有<lb/>
慶非君賜不賀<hi>禮少儀篇見前</hi>入國而問俗<hi>曲禮鄭注云俗謂常所行與所惡也</hi>
入國不馳<hi>鄭注云愛人也</hi>入里必式<hi>鄭注云不/誣十室</hi>城上不呼<hi>鄭注云為</hi>
<hi>惑人</hi>城上不趨<hi>少儀云執玉執龜筴不趨堂上不趨城上不趨補案鄭注云於重器于近尊于迫狹</hi>
<pb n="KR3k0004_WYG_086-3a"/>
<hi>無容也步張足曰趨附</hi>道路男由右女由左<hi>王制云道路男子由右婦人由左車從中</hi>
<hi>央補案鄭注云道中三途逺别也附</hi>斑白者不提挈<hi>又云輕任并重任分斑白者不提挈補案</hi>
<hi>鄭注云皆謂以與少者雜色曰斑附</hi>堂上不趨<hi>少儀篇/見前</hi>室中不翔<hi>曲禮鄭注云為</hi>
<hi>其迫也行而張拱曰翔</hi>堂上接武<hi>鄭注云武迹也迹相接為每移足半躡之中人之迹尺二寸也</hi>
堂下布武<hi>鄭注云每移足各自成迹不相躡也</hi>將上堂聲必揚<hi>曲禮鄭注云警内人</hi>
<hi>也</hi>將即席容毋怍<hi>鄭注云怍/顔色變也</hi>衣毋撥<hi>鄭注云撥發揚貌</hi>足毋蹶<lb/>
<hi>鄭注云蹶行遽貌</hi>勞毋袒<hi>曲禮云毋噭應毋淫視毋怠荒遊毋倨立毋跛坐毋箕寢毋伏斂髪毋髢</hi>
<hi>冠毋免勞毋袒暑毋褰裳補案鄭注云皆為其不敬噭號呼之聲也淫視睇眄也怠荒放散身體也跛偏任也</hi>
<pb n="KR3k0004_WYG_086-3b"/>
<hi>伏覆也髢髲也毋垂餘如髲也免去也褰袪也髢或為肆附</hi>立毋破　毋怠荒　毋<lb/>
淫視<hi>己上並曲禮篇云見上</hi>折旋中矩<hi>玉藻鄭注云/曲行也宜方</hi>立必正方<hi>曲禮</hi>
<hi>鄭注云習其自端正也</hi>立視五雟<hi>鄭注云立平視也巂猶規也謂輪轉之度巂或為繠補</hi>凡<lb/>
視上於面則敖下於帶則憂<hi>鄭注云敖則仰憂則低</hi>在朝言禮<hi>鄭注</hi>
<hi>云于朝廷言無所不用禮</hi>在朝言朝<hi>曲禮云在官言官在府言府在庫言庫在朝言朝補案鄭注云</hi>
<hi>唯君命所在就展習之也官謂版圖文書之處府謂寳藏貨賄之處庫謂車馬兵甲之處朝謂君臣謀政事之</hi>
<hi>處附</hi>在官言官　在府言府　在庫言庫<hi>已上並曲禮篇云見上</hi>男<lb/>
不言内女不言外<hi>内則鄭注云謂事業之次</hi>内言不出外言不入<hi>曲禮</hi>
<pb n="KR3k0004_WYG_086-4a"/>
<hi>云外言不入于梱内言不出于梱補案鄭注云皆為重别防淫亂附</hi>請業則起請益則起<lb/>
<hi>案鄭注云尊師重道也起若今摳衣前請也業謂篇巻也益謂受說不了欲師更說之附</hi>公庭不言<lb/>
婦女<hi>鄭注云非其時也</hi>朝言不及犬馬<hi>鄭注云非公議也</hi>不茍訾不茍<lb/>
笑<hi>鄭注云人之性不欲見毁訾不欲見笑</hi>毋儳言<hi>鄭注云儳猶/暫也非類雜</hi>毋勦說<hi>鄭注</hi>
<hi>云勦猶擥也謂取人之說以為己說</hi>詩書不諱臨文不諱<hi>又云鄭注云為其失事正</hi>食<lb/>
至起<hi>曲禮鄭注云為饌變</hi>燭至起<hi>鄭注云/異晝夜</hi>當食不歎<hi>鄭注云食或以樂非歎所</hi>
<hi>曹案左傳桓九年冬曹太子來朝賔之以上卿禮也享  太子初獻樂奏而歎施父曰曹太子其有憂乎非歎</hi>
<hi>所也補</hi>客踐乃坐<hi>曲禮鄭注云客安主人/乃敢安也講問宜坐</hi>客跪撫席<hi>鄭注云撫</hi>
<pb n="KR3k0004_WYG_086-4b"/>
<hi>之者答主人之親正</hi>主人不問客不先舉<hi>鄭注云客自外來宜問其安否無恙及所為來</hi>
<hi>故</hi>主人敬客則先拜客<hi>曲禮云云</hi>見人弗能館不問其所舍<lb/>
<hi>曲禮云弔喪弗能賻不問其所費問疾弗能遺不問其所欲見人弗能館不問其所舍補案鄭注云皆謂傷恩</hi>
<hi>也見人見行人館舍也附</hi>問疾弗能遺不問其所欲　弔喪弗能賻<lb/>
不問其所費<hi>見上</hi>鄰有喪舂不相里有殯不巷歌<hi>鄭注云助哀也</hi>
<hi>相謂送杵</hi>臨喪不笑<hi>鄭注云宜/有哀色也</hi>望柩不歌<hi>鄭注云哀傷之無容樂</hi>助葬<lb/>
必執紼<hi>鄭注云𦵏喪之大事紼引車索</hi>適墓不登壟<hi>鄭注云為其不敬壟冡也墓塋域</hi>
賤不誄貴幼不誄長<hi>禮曽子問篇云賤不誄貴少不誄長禮也鄭注云誄累也累列生時</hi>
<pb n="KR3k0004_WYG_086-5a"/>
<hi>行迹誄之以作諡諡當由尊者成</hi>六十不親學　八十月告存<hi>已上並王制篇</hi>
<hi>云見上</hi>大夫無故不徹縣士無故不徹琴瑟<hi>曲禮云大夫無故不徹縣</hi>
<hi>士無故不徹琴瑟鄭注云憂樂不相干也故謂災患喪病</hi>父子皆異宫<hi>内則鄭注云異宫崇敬也</hi>
父子不同席<hi>曲禮鄭注云異尊卑也</hi>凡父在孫見祖祖亦名之<hi>内則</hi>
<hi>云凡父在孫見于祖祖亦名之禮如子見父無辭補案見子于祖家統于尊也父在則無辭有適子者無適孫</hi>
<hi>與見庶子同也父卒而有適孫則有詞與見冢子同父兄雖卒而庶孫猶無辭也附</hi>子于父母則<lb/>
自名也<hi>曲禮鄭注云名父母所為也子者男子通稱也</hi>子事父母雞初鳴咸盥<lb/>
潄<hi>内則</hi>為人子者居不主奥<hi>鄭注云謂與父同宫者也不敢當其尊處室中西南隅謂</hi>
<pb n="KR3k0004_WYG_086-5b"/>
<hi>之奥</hi>不登髙不臨深<hi>鄭注云為其/近危險也</hi>不有私財<hi>謹案為人子之道不得有</hi>
<hi>私財之事</hi>不敢私與<hi>鄭注云家事/統於尊者也</hi>父母存不許友以死<hi>曲禮鄭注</hi>
<hi>云謂忘親也死謂報仇讐諸案聶政傳嚴仲子辟人為聶政言曰臣有仇而行游  侯衆矣然至齊竊聞足下</hi>
<hi>義甚髙故進百金者將用為夫人麤糲之費得以交足下之驩豈敢以有求望邪聶政曰臣所以降志辱身居</hi>
<hi>市井屠者徒幸以養老母老母在政身未敢以許人也補</hi>親有疾飲藥子先嘗之<hi>鄭注</hi>
<hi>云嘗度其所堪</hi>父母唾洟不見<hi>内則鄭注云輒刷去之</hi>具父母衣純以繢<lb/>
<hi>深衣鄭注云尊者存以多飾為孝繢畫文也</hi>孤子衣純以素<hi>鄭注云三十以下無父稱孤也</hi>
父之齒隨行兄之齒鴈行<hi>王制鄭注云廣敬也謂于途中</hi>子甚宜其妻<lb/>
<pb n="KR3k0004_WYG_086-6a"/>
父母不悅出<hi>内則鄭注云宜猶善也</hi>己孤暴貴不為父作諡<hi>曲禮鄭注</hi>
<hi>云子事父無貴賤</hi>男角女羈否則男左女右<hi>内則注云夾胷兩旁當角處留髮不</hi>
<hi>剪謂之角留頂上縱横各一相交通達謂之羈補</hi>執右手咳而名之<hi>内則云父執子之右</hi>
<hi>手咳而名之補案鄭注云執右手明將授之事附</hi>二十而冠可以衣裘帛<hi>謹案二十</hi>
<hi>冠而成人可以衣裘帛</hi>男鞶革女鞶絲<hi>鄭注云鞶小囊盛帨巾者男用韋女用繒有飾縁之</hi>
<hi>則是鞶裂與</hi>非先生之法服不敢服<hi>孝經云云鄭注云法服謂日月星辰山龍華蟲</hi>
<hi>藻火粉米黼黻絺繡</hi>禮不盛服不充<hi>玉藻鄭注云禮盛者服充大事不崇曲敬</hi>朝服雖<lb/>
敝加於上<hi>穀梁傳云公㑹王人齊侯宋公衛侯許男曹伯陳世子欵盟于洮王人之先諸侯貴王命</hi>
<pb n="KR3k0004_WYG_086-6b"/>
<hi>也朝服雖敝必加於上弁冕雖舊必加於首周室雖衰必先諸侯兵車之㑹也</hi>不有敬事不敢<lb/>
袒裼<hi>内則鄭注云父黨無容</hi>䙝衣衾不見裏<hi>鄭注云為其可穢</hi>諸侯曰夫<lb/>
人<hi>曲禮鄭注云夫之言扶也</hi>大夫曰孺人<hi>鄭注云孺/之言屬也</hi>士曰婦人<hi>鄭注曰婦</hi>
<hi>之言服也</hi>夫人自稱於天子曰老婦<hi>鄭注云自稱於天子謂畿内諸侯之夫人助祭</hi>
<hi>若時事見</hi>自稱於其君曰小童<hi>曲禮鄭注云小童若云未成人也</hi>自稱於諸<lb/>
侯曰寡小君<hi>鄭注云謂嚮來朝諸侯之時</hi>自世婦以下自稱婢子<hi>鄭注</hi>
<hi>云婢之言卑也於其君稱此以接見</hi>國君不名卿老世婦<hi>曲禮云國君不名卿老世婦大</hi>
<hi>夫不名世臣姪娣士不名家相長妾補案鄭注云雖貴于其國家猶有所尊也卿老上卿也世臣父時老臣附</hi>
<pb n="KR3k0004_WYG_086-7a"/>
君不撫僕妾<hi>雜記鄭注云畧於賤也</hi>大夫不名世臣姪娣　士不<lb/>
名家相長妾<hi>已上並曲禮篇云見上</hi>冢婦每事請於姑<hi>内則鄭注云謂傳家</hi>
<hi>事於長婦也婦雖受傳猶不敢專行也</hi>介婦不敢敵於冢婦<hi>鄭注云雖有勤勞不敢掉</hi>
<hi>磬</hi>西宫御女撞白鐘<hi>淮南子云季秋之月西宫御女白色衣白采撞白鐘</hi>北宫御<lb/>
女擊磬石<hi>又曰孟冬之月北宫御女黒色衣黒采擊磬石</hi>妻將生子居側室<hi>内則</hi>
<hi>云妻將生子及月辰居側室夫使人日再問之作而自問之妻不敢見使姆衣服而對至于子生夫復使人日</hi>
<hi>再問之夫齊則不入側室之門鄭注云側室謂燕寢之旁室補</hi>作而問之使姆對<hi>鄭注云作</hi>
<hi>有感動</hi>男子設弧于門左女子設帨於門右<hi>鄭注云表男女也弧者示</hi>
<pb n="KR3k0004_WYG_086-7b"/>
<hi>有事于武也帨事人之佩巾也</hi>敢用時日祗見孺子<hi>鄭注云祗敬也</hi>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷八十六<lb/>
</p>
<p>
</p>
  </div>
</body>
</text>
</TEI>
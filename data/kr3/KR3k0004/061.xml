<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷六十一</head> <lb/>
    <p>
<pb n="KR3k0004_WYG_061-1a"/>
欽定四庫全書<lb/>
　北堂書鈔卷六十一<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部十三<lb/>
　　司隷校尉八十一　　五校尉八十二<lb/>
　　城門校尉八十三　　䕶羌校尉八十四<lb/>
　　　司隷校尉八十一<lb/>
<pb n="KR3k0004_WYG_061-1b"/>
司隷周官青章青綬<hi>晉百官表注曰司隷校尉周官銀章青綬五時朝服佩水蒼玉</hi>主<lb/>
徒隷<hi>環濟要畧云司隷周官也主徒隷</hi>捕姦猾<hi>漢書百官公卿表云司隷校尉武帝征和四年</hi>
<hi>初置持節從中都官徒千二百人捕巫蠱督大姦猾後罷其兵察三輔三河𢎞農等七郡</hi>督二千石<lb/>
<hi>漢書儀云司隷校尉武帝初置後諸侯王貴戚不服乃以中都中官徒奴千二百人屬為一校尉部刺史督二</hi>
<hi>千石也</hi>察舉百僚<hi>後漢書百官志云司隷校尉一人比二千石孝武帝初置持節掌察舉百官以</hi>
<hi>下及京師近郡犯法者</hi>綂七郡<hi>漢書公卿百/官表云見前</hi>領三河<hi>漢書百官公卿表見前</hi>
乘驄馬<hi>列異記云鮑宣子永孫昱俱為司隷乗驄馬京師歌之曰鮑氏驄三人司隷再入公馬雖瘦行</hi>
<hi>步工</hi>從緹騎<hi>環濟要畧云司/隷出從緹騎</hi>專道而行<hi>漢書百官公卿表云司隷校尉掌察</hi>
<pb n="KR3k0004_WYG_061-2a"/>
<hi>皇太子天下行馬内事皆主之專道而行</hi>專席而坐<hi>東觀漢記曰司隷校尉與尚書令御史中丞朝</hi>
<hi>會皆專席而坐故京師號曰三獨坐</hi>無所不綂<hi>漢書儀云司隷校尉綂皇太子三公以下旁州郡無</hi>
<hi>所不綂也</hi>無不綜典<hi>魏志鍾會遷司隷校尉雖在外司時政損益當世與奪無不綜典</hi>察案<lb/>
公卿<hi>環濟要畧云司隷主徒隷董領京師察案公卿以下</hi>内正百僚外督邦畿<hi>王晉</hi>
<hi>書云李𦙍領司隷校尉𦙍屢自表讓忝傅儲宫不宜兼監司之官武帝以二職並須忠賢故每不許咸寧初皇</hi>
<hi>太子出居東宫帝以司隷内正百僚外督邦畿事任峻重而少傅有旦夕輔導之務𦙍素羸不宜久勞之轉拜</hi>
<hi>侍中加特進補案𦙍雖厯職内外而家至貧儉兒病無以市藥帝聞之賜錢十萬附</hi>時惟鷹鸇<hi>崔瑗</hi>
<hi>司隷校尉箴云率隷掘蠱以詰其姦既定既寧爰遂其官俾督京甸時惟鷹鸇</hi>舊號臥虎<hi>傅咸集司</hi>
<pb n="KR3k0004_WYG_061-2b"/>
<hi>隷校尉舊號臥虎誠以舉綱而萬目理提領而衆毛從者也</hi>刺舉無所迴避<hi>謝承漢書許永</hi>
<hi>為司隷校尉是時奄寺在内貴幸用勢永舉法無所迴避</hi>司隷糾上檢下<hi>應劭漢官云司隷校</hi>
<hi>尉鮑宣糾上檢下嚴刑必斷貴戚憚之京師政清</hi>權門雀目鼠步<hi>東觀漢記陽球為司隷校</hi>
<hi>尉詣闕謝恩表云常侍王甫罪過奔車收送詔獄自臨考之死於杖下權門惶怖莫不雀目鼠步京師肅然</hi>
捕治奄侍<hi>謝承後漢書曰許允為司隷校尉是時奄侍用勢永舉法治之</hi>奏免送官<hi>干寶</hi>
<hi>晉總紀云傅咸兼司隷校尉時朝廷寛𢎞豪右放恣郡縣從容冦賊充斥交相請託朝野溷濁咸於是數日之</hi>
<hi>間三奏免送官奏案蹇諤終無所撓有司肅然</hi>走馬奏趙王朝廷肅然<hi>後漢鮑永為司</hi>
<hi>隷校尉帝叔父趙王良尊戚貴重永以事劾良大不敬由是朝廷肅然莫不戒慎乃辟扶風鮑恢為都官從事</hi>
<pb n="KR3k0004_WYG_061-3a"/>
<hi>恢亦抗直不避彊禦帝常曰貴戚且宜歛手以避二鮑其見憚如此補案東觀記曰時良從送中郎將來歙喪</hi>
<hi>還入夏城門中與五官將軍相逢道迫良怒召門候岑尊叩頭馬前永劾奏良曰今月二十七日車駕臨故中</hi>
<hi>郎將來歙喪還車駕過須臾趙王良從後到與右中郎將張邯相逢城門中道迫狹叱邯旋車又召候岑尊詰</hi>
<hi>責使前走數十步按良諸侯藩臣蒙恩入侍知尊帝城門候吏六百石而肆意加怒令叩頭都道奔走馬頭前</hi>
<hi>無藩臣之禮大不敬也附</hi>奔車收王甫權門屏氣<hi>後漢陽球為司隷校尉表中常侍王</hi>
<hi>甫罪過奔車收之送洛陽獄及甫子永樂少府萌沛相吉球自臨考甫等五毒備極萌謂球曰父子既當伏誅</hi>
<hi>少以楚毒假借老父球曰若罪惡無狀死不滅責乃欲球假借耶萌乃罵曰爾前事吾父子如奴奴敢反汝主</hi>
<hi>乎今日困吾行自及也球使以土窒萌口箠朴交至父子悉死杖下權門聞之莫不屏氣補</hi>奏收尹<lb/>
<pb n="KR3k0004_WYG_061-3b"/>
模<hi>王隱晉書何曾為司隷校尉撫軍校事尹模慿寵作威姦利盈積朝野畏憚莫敢言者曽奏劾之朝廷稱</hi>
<hi>焉時曹爽專權宣帝稱疾曽亦謝病爽討乃起視事魏帝之廢也曽預其謀焉時步兵校尉阮籍負才放誕居</hi>
<hi>喪無禮曽面質籍於文帝座曰卿縱情背禮敗俗之人今忠賢執政綜核名實若卿之曹不可長也因言於帝</hi>
<hi>曰公方以孝治天下而聽阮籍以重哀飲酒食肉於公座宜擯四裔無令汙染華夏帝曰此子羸病若此君不</hi>
<hi>能為吾忍耶曽重引據辭理甚切帝雖不從時人敬憚之補</hi>重據阮籍<hi>見上</hi>晚開早閉<lb/>
<hi>謝承後漢書曰公孫煜為司隷校尉尉京兆晚開早閉</hi>枹鼓不鳴<hi>益部耆舊傳趙祈字伯鸞為司</hi>
<hi>隷校尉枹鼓不鳴民無侵寃</hi>京師清靜<hi>續漢書云宣康字巨公遷司隷校尉奉法遵典督察奸邪</hi>
<hi>務舉宏綱正大體濶畧細㣲其政嚴而不苛百官肅然京師清凈</hi>京師政清<hi>漢官儀云見前</hi>舉<lb/>
<pb n="KR3k0004_WYG_061-4a"/>
正百僚敬憚<hi>續漢書云牟融拜司隷校尉多所舉正百僚敬之</hi>公正百僚忌難<lb/>
<hi>續漢書鮑永為司隷校尉永性矜嚴公正百僚忌難每朝各加戒慎也</hi>宦侍屏氣<hi>後漢李膺拜司</hi>
<hi>隷校尉時張讓弟朔為野王令貪殘無道至乃殺孕婦聞膺厲威嚴懼罪逃還京師因匿兄讓第舍藏於合柱</hi>
<hi>中膺知其狀率將吏卒破柱取朔付洛陽獄受辭畢即殺之讓訴寃於帝詔膺入殿御親臨軒詰以不先請便</hi>
<hi>加誅辟之意膺對曰昔仲尼為魯司冦七日而誅少正卯今臣到官已積一旬私懼已稽留為愆不意獲速疾</hi>
<hi>之罪誠自知釁責死不旋踵特乞留五日克殄元惡退就鼎鑊始生之願也帝無復言顧謂讓曰此汝弟之罪</hi>
<hi>司隷何愆乃遣出之自此諸黄門常侍皆鞠躬屛氣休沐不敢復出宫省帝怪問其故並叩頭泣曰畏李校尉</hi>
<hi>也補</hi>姦慝自弭<hi>楚國先賢傳曰黄尚為/司隷校尉姦慝自弭</hi>權貴改服<hi>謝承後漢書劉</hi>
<pb n="KR3k0004_WYG_061-4b"/>
<hi>佑為司隷校尉時權貴子弟罷州郡還入京師者每至界首輒改易輿服隱匿財寶</hi>彊族歛手<hi>謝承</hi>
<hi>後漢書孫華為司隷校尉案法捕治無所迴避强族歛手</hi>令長去官<hi>謝漢書許永為司隷校尉中官</hi>
<hi>子弟為令長官者並棄官去威烈風行於是深見怨於宰臣也</hi>守令投印<hi>王隱晉書劉毅為司隷校</hi>
<hi>尉糾正豪右司部守令望風投印綬者甚衆望案毅幼有孝行少厲清節然好臧否人物王公貴人  風憚之</hi>
<hi>僑居平陽太守杜恕請為功曹沙汰郡吏百餘人三魏稱焉為之語曰但聞劉功曹不聞杜府君補</hi>閉閤<lb/>
不通私書<hi>謝承漢書華松為司隷校尉是時貴戚專勢松下車閉閤不通私書</hi>閉閤不通<lb/>
豪友<hi>謝後漢書任防為司隷校尉下車嘗食乾飯十日一炊閉閤不通豪友</hi>石鑒再為司<lb/>
隷<hi>臧榮緒晉書云石鑒以才幹習於從政敢斷無疑再為司隷校尉也</hi>劉暾五為司隷<hi>又云</hi>
<pb n="KR3k0004_WYG_061-5a"/>
<hi>劉暾五為司隷允協物情故也</hi>虞詡言常侍論輸左校<hi>後漢虞詡為司隷校尉時中常</hi>
<hi>侍張防特用權勢每請托受取詡輒案之而屢寢不報詡不勝其忿乃自繋廷尉奏言曰今者張防復弄威柄</hi>
<hi>國家之禍將重至矣臣不忍與防同朝謹自繫以聞無令臣襲楊震之跡書奏防流涕訴帝詡坐論輸左校防</hi>
<hi>必欲害之二日之中傳考四獄獄吏勸詡自引詡曰寜伏歐刀以示逺近宦者孫程張賢等知詡以忠獲罪乃</hi>
<hi>相率奏得免補</hi>許永言奄侍當下廷尉<hi>謝承後漢書云許永為司隷校尉言奄侍在内</hi>
<hi>並貴幸用勢于外見怨于宰臣遂見誣譖當下廷尉永謂友人曰永年七十庶幾以忠義致身未得殱姦人之</hi>
<hi>首而先賊受害何能復入奏對刀筆吏乎遂仰藥而死也</hi>摧辱宰相<hi>漢書鮑宣為司隷校尉時丞相</hi>
<hi>孔光四時行園陵官屬以令行馳道中宣岀逢之使吏侍鈎止丞相掾史没入其車馬摧辱丞相事下御史中丞</hi>
<pb n="KR3k0004_WYG_061-5b"/>
<hi>御史至司隷官欲捕從事閍門不肯内宣坐距閉使者亡人臣禮大不敬不道下廷尉獄博士弟子濟南王咸</hi>
<hi>舉幡太學下曰欲救鮑司隷者會此下諸生會者千餘人朝日遮丞相孔光自言丞相車不得行又守闕上書</hi>
<hi>上遂抵宣罪減死一等補</hi>賤易上卿<hi>漢書翟方進為丞相司直時涓勲初拜司隷不肯謁丞相御史</hi>
<hi>大夫後朝會相見禮節又倨方進舉奏勲輕慢宰相賤易上卿不宜處位臣請下丞相免勲</hi>丁沖飲<lb/>
酒醉死<hi>魏畧云丁沖為司隷校尉後數嵗遇諸將飲酒美不覺醉死</hi>鮑昱救火免官<lb/>
<hi>續漢書鮑昱拜司隷校尉昱在職奉法守正坐救火遲免官也</hi>
　　　五校尉八十二<lb/>
五校尉二千石<hi>漢書百官公卿表云五校尉皆二千石武帝置虎賁校尉胡騎校尉悉隷城門</hi>
<pb n="KR3k0004_WYG_061-6a"/>
<hi>校尉建武七年省長水射聲九年改屯騎為驍騎青巾十年又置長水騎為屯騎省越騎置司馬倂長水义省</hi>
<hi>中壘校尉以虎賁并射聲及步兵為五校尉馬案百官公卿表云城門校尉掌京師城門屯兵有司  十二城</hi>
<hi>門候中壘校尉掌北軍壘門内外掌西域屯騎校尉掌騎士步兵校尉掌上林苑門屯兵越騎校尉掌越騎長</hi>
<hi>水校尉掌長水宣曲胡騎又有胡騎校尉掌池陽胡騎不常置射聲校尉掌待詔射聲士虎賁校尉掌輕車凡</hi>
<hi>八校尉皆武帝初置有丞司馬自司隷至虎賁校尉秩皆二千石西域都䕶加官宣帝地節二年初置以騎都</hi>
<hi>尉諫大夫使䕶西域三十六國有副校尉秩比二千石丞一人司馬候千人各二人戊巳校尉元帝初元元年</hi>
<hi>置有丞司馬各一人候五人秩比六百石補</hi>主禁兵<hi>東觀漢記馬光監越騎視事以為五校尉主禁</hi>
<hi>兵武備宿衞兩宫不宜在一處</hi>臨掌宿衞<hi>續漢百官志云五校尉各一人秩比五千户掌宿衞兵</hi>
<pb n="KR3k0004_WYG_061-6b"/>
宿衞兩宫<hi>東觀漢記馬光見上</hi>各領千兵<hi>晉品令云漢置五校尉為宿衞軍各領千兵</hi>
官顯職閒<hi>後漢劉般為屯騎校尉時五校官顯職閒而府寺寛敞輿服光麗伎巧畢給故多以宗室</hi>
<hi>肺腑居之補</hi>禁兵武備<hi>東觀漢記/馬光見上</hi>上應天工下厭羣望<hi>東觀漢記</hi>
<hi>梁冀拜步兵校尉上書列校之職上應天工下厭羣望實非愚臣所宜</hi>府寺寛敞輿服光<lb/>
麗<hi>後漢劉般見前</hi>掌屯兵<hi>漢書百官公卿表云步兵校尉掌上林苑門屯兵續漢書云步兵校尉掌</hi>
<hi>宿衞兵</hi>掌騎士<hi>又云屯騎校尉掌騎士續漢/書云屯騎校尉掌宿衞兵</hi>掌胡騎<hi>又云長水</hi>
<hi>校尉掌長水宣曲胡騎師古注曰長水胡名也宣曲觀名胡騎之屯于宣曲者續漢書云長水校尉掌宿衞兵</hi>
掌射聲<hi>又云射聲校尉掌待詔射聲士服虔注云工射者也㝠㝠中聞聲則中之因之名也應劭曰須</hi>
<pb n="KR3k0004_WYG_061-7a"/>
<hi>詔所命而射故曰待詔射也續漢書云射聲校尉掌宿衞兵</hi>大猷虔恭法憲<hi>王隱晉書齊王</hi>
<hi>攸字大猷少以英奇見稱始除步兵校尉時年十八初授戎任職虔恭法憲綏禦有方</hi>士恭躬處<lb/>
儉約<hi>晉中興書云任丞字士恭為屯騎校尉位居蕃屏躬處儉約</hi>仲華鷹揚虎視<hi>汝南</hi>
<hi>先賢傳曰應順字仲華拜射聲校尉鷹揚虎視</hi>馬光帥厲吏士<hi>東觀漢記馬光為校尉帥厲吏</hi>
<hi>士敎習有方</hi>劉超兵多義隨<hi>晉中興書劉超為射聲校尉時軍校無兵義興人多義隨超因</hi>
<hi>綂其衆以宿衞號曰君子營</hi>吏士稱仁<hi>後漢曹襃遷射聲校尉時射聲營舍有停棺不塟者百餘</hi>
<hi>所褒親自履行問其意故吏對曰此等多是建武以來絕無後者不得埋掩襃乃愴然為買空地悉塟其無主</hi>
<hi>者設祭以祀之吏士咸稱其仁也補</hi>吏士敬畏<hi>謝漢書鄧子淵遷越騎校尉為營吏士所敬畏云</hi>
<pb n="KR3k0004_WYG_061-7b"/>
不同常例<hi>王晉書武帝詔曰射聲校尉内參九列不宜同之常例</hi>高選綱佐<hi>晉中興書</hi>
<hi>東海王沖為長水校尉年十一高選綱佐以劉躭為司馬顧和為主簿</hi>給千人<hi>王晉書云王允為屯</hi>
<hi>騎校尉千人營置長吏司馬</hi>領千營<hi>王晉書王冕傳云冕為長水校尉領千營置吏司馬也</hi>伯<lb/>
宗陳上方畧<hi>續漢書耿恭字伯宗遷長水校尉其秋金城隴西羌反恭上疏陳方畧詔召入問狀</hi>
<hi>乃遣恭將五校士三千人恭案恭嘗被圍疏勒匈奴于城下擁絕澗水吏士渴乏  仰嘆曰聞昔貳師將軍拔</hi>
<hi>佩刀刺山飛泉湧出今漢德神明豈有窮哉乃整衣服向井再拜為吏士禱有頃水泉奔出乃揚水示虜虜遂</hi>
<hi>引去補范煜論曰余初讀蘇武傳感其茹毛窮海不為大漢羞後覽耿恭疏勒之事喟然不覺涕之無從嗟哉</hi>
<hi>義重于生以至是乎昔曹子抗質于柯盟相如申威于河表蓋以決一旦之負異乎百死之地也以為二漢當</hi>
<pb n="KR3k0004_WYG_061-8a"/>
<hi>疏高爵宥十世而蘇君恩不及嗣恭亦終填牢户追誦龍蛇之章以為嘆息附</hi>武孺數言便宜<lb/>
<hi>東觀賈宗字武孺為長水校尉宗惟方正奉職愛士及在朝廷數言便宜深見親異上美宗既有武節又兼經</hi>
<hi>術每宴會與當世文儒司徒丁鴻難經術傳</hi>戴陵諫弋獵<hi>魏志云戴陵為長水校尉諫文帝不</hi>
<hi>宜數行弋獵帝大怒陵減死罪一等</hi>留贊好直言<hi>吳書留贊為屯騎校尉時事得失每常規諫好</hi>
<hi>直言不阿㫖孫權以此憚之</hi>任峻見事理<hi>魏志任峻遷長水校尉峻寛厚有度而見事理每有</hi>
<hi>所陳太祖多善之宗案峻于饑荒之際收䘏朋友孤遺中外貧  周急繼乏信義見稱補</hi>陸嘉有德<lb/>
行<hi>王隱晉書陸嘉仕吳稍至屯衞校尉既名族有德行</hi>任宏校兵書<hi>漢書藝文志成帝時遣步</hi>
<hi>兵校尉任宏校兵書</hi>賈宗兼經術<hi>東觀賈/宗見前</hi>記五經異說<hi>續漢書樊儵為長水</hi>
<pb n="KR3k0004_WYG_061-8b"/>
<hi>校尉與公卿雜定郊祠禮儀以䜟記正五經異說</hi>定五經同異<hi>後漢丁鴻傳云鴻為射聲校尉</hi>
<hi>肅宗詔鴻與廣平王羨及諸儒樓望成封桓郁賈逵等論定五經同異于北宫白虎觀使五官中郎將魏應主</hi>
<hi>承制問難侍中淳于恭奏上帝親稱制臨決鴻以才高論難最明諸儒稱之帝數嗟美焉時人嘆曰殿中無雙</hi>
<hi>丁孝公補</hi>嗣宗縱酒昏酣<hi>魏氏春秋云阮籍聞歩兵校尉缺厨多美酒營人善釀酒求為校尉</hi>
<hi>遂縱酒昏酣遺落世事補案籍本傳云籍能為青白眼見禮俗之士以白眼對之及嵇喜來弔籍作白眼喜不</hi>
<hi>懌而退喜弟康聞之乃齎酒挾琴造焉籍大悅乃見青眼由是禮法之士疾之若讐而帝每保䕶之附</hi>破<lb/>
石縱暴無道<hi>謝後漢書云曹節弟破石為越騎校尉越騎營五百妻有美色破石從求之五百不</hi>
<hi>敢違妻執意不肯行遂自殺其縱暴無道多此類之案韋昭辨釋名曰五百字本為伍伍當也伯道也使  導</hi>
<pb n="KR3k0004_WYG_061-9a"/>
<hi>引當道陌中以驅除也今俗呼行杖人為五百附</hi>公路以氣高人<hi>魏志袁術字公路為長水</hi>
<hi>校尉好奢綺盛車馬以氣高人謡曰路中捍鬼袁長水  案後漢書曰術少以俠氣聞數與諸公子飛鷹走狗</hi>
<hi>後頗折節舉孝廉累遷至河南尹虎賁中郎將及案陳壽魏志術除郎中厯職内外後為折衝校尉此注稱長</hi>
<hi>水校尉當别有據附</hi>
　　　城門校尉八十三<lb/>
掌京師城門<hi>漢書百官公卿表云城門校尉掌京師城門屯兵有司馬  案後漢百官志云城門</hi>
<hi>校尉一人比二千石本注曰掌雒陽城門十二所其正南一門曰平城門北宫門屬衞尉其餘上西門雍門廣</hi>
<hi>陽門津門小苑門開陽門耗門中東門上東門穀門夏門凡十二門蔡質漢儀曰雒陽二十四街街一亭十二</hi>
<pb n="KR3k0004_WYG_061-9b"/>
<hi>城門門一亭補</hi>掌軍壘<hi>又云中壘校尉掌北軍壘門内外掌西域  案師古注曰掌北軍壘門之内而</hi>
<hi>又外掌西域補</hi>掌輕車<hi>又云虎賁校/尉掌輕車</hi>掌諸軍兵田<hi>魏畧云司農校尉黄初置</hi>
<hi>秩二千石掌諸軍兵田</hi>主天下材木<hi>魏畧云材官校尉黄初置秩比二千石主天下材木屬少</hi>
<hi>府也</hi>
　　　護羌校尉八十四<lb/>
主西羌<hi>漢百官志云䕶羌校尉一人主西羌秩二千石</hi>主烏桓<hi>續漢書百官志云烏桓校尉一</hi>
<hi>人主烏桓秩二千石</hi>羌胡感悅<hi>東觀鄧訓為䕶羌校尉時羌胡俗恥病死每病臨困輒以刀自刺訓</hi>
<hi>聞有困病者輒拘持束縳不與兵刃使醫藥療之愈者非一小大莫不感悅訓病卒吏人羌胡愛惜旦夕臨者</hi>
<pb n="KR3k0004_WYG_061-10a"/>
<hi>日數千人或以刀自割又刺殺犬馬牛羊曰鄧使君已死我曹亦俱死耳前烏桓吏人皆奔走道路至空城郭</hi>
<hi>由案章和二年䕶羌校尉張紆誘誅燒當種羌迷吾等  是諸羌大怒謀欲報怨朝廷憂之公卿舉訓代紆為</hi>
<hi>校尉議者咸以羌胡相攻縣官之利以夷伐夷不宜禁䕶訓曰不然今張紆失信衆羌大動經常屯兵不下二</hi>
<hi>萬轉運之費空竭府帑涼州吏人命縣絲髮原諸胡所以難得意者皆恩信不厚耳今因其迫急以德懷之庶</hi>
<hi>能有用遂令開城及所居園門悉驅羣胡妻子内之嚴兵守衞羌掠無所得又不敢逼諸胡因即解去由是湟</hi>
<hi>中諸胡皆言漢家常欲鬭吾曹今鄧使君待我以恩信開門内我妻子乃得父母咸歡喜叩頭曰惟使君所命</hi>
<hi>補</hi>昆彌歡喜<hi>後漢耿恭為戊校尉屯後王部金蒲城謁者關寵為已校尉屯前王桺中城屯各置</hi>
<hi>數百人恭至部移檄烏孫示漢威德大昆彌以下皆歡喜遣使獻名馬補</hi>田豫受其金答其<lb/>
<pb n="KR3k0004_WYG_061-10b"/>
厚意<hi>魏畧曰田豫為䕶羌校尉時鮮卑素利等數來客見多以牛馬遺豫豫轉送官胡以為前所與豫物</hi>
<hi>顯露不如持金乃密懷金三十觔謂豫曰願避左右我欲有所道豫從之胡因跪曰我見公貧故前後遺公牛</hi>
<hi>馬公輒送官今密以此上公可以為家資豫張袖受之答其厚意胡去之後皆悉付外具以狀聞於是詔襃之</hi>
<hi>曰昔魏絳開懷以納戎今卿舉袖以受狄金朕甚嘉焉乃即賜絹五百匹豫得賜分以其半藏小府後胡復來</hi>
<hi>以半與之補</hi>
　<lb/>
　<lb/>
　北堂書鈔卷六十一<lb/>
</p>
<p>
</p>
  </div>
</body>
</text>
</TEI>
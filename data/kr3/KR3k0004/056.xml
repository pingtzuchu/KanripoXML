<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷五十六</head> <lb/>
    <p>
<pb n="KR3k0004_WYG_056-1a"/>
欽定四庫全書<lb/>
　北堂書鈔卷五十六<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部八<lb/>
　　大夫總　　　　　　左右光禄大夫<lb/>
　　大中大夫　　　　　諫議大夫<lb/>
　　議郎　　　　　　　童子郎<lb/>
<pb n="KR3k0004_WYG_056-1b"/>
　　士<lb/>
　　　大夫總<lb/>
為觔脉臣<hi>六韜云廿七大夫者為觔脉之臣</hi>為帝者佐<hi>春秋漢含孳云少㣲之北大夫</hi>
<hi>位為帝者佐也</hi>主綱紀<hi>又云大夫/主綱紀</hi>法山陵<hi>又云大夫法山陵</hi>毗亮九卿<lb/>
<hi>漢官儀云天子廿七大夫職在言議毗亮九卿</hi>職參九卿<hi>帝王世紀云大夫者所以參九卿也</hi>掌<lb/>
論議<hi>漢書百官公卿表云大夫掌論議有太中大夫中大夫諫大夫皆無員多至數十人武帝元狩五年</hi>
<hi>初置諫大夫秩比八百石太初元年更名中大夫為光禄大夫秩比二千石太中大夫秩比千石如故補</hi>掌<lb/>
應對<hi>續漢書百官志云凡大夫無員數掌顧問應對無常事唯詔命所使也</hi>一國之高<hi>文子</hi>
<pb n="KR3k0004_WYG_056-2a"/>
<hi>云取一國之高以為廿七大夫也</hi>四方則之<hi>漢官解詁云光禄大夫諫議大夫揖讓羣卿四方則</hi>
<hi>之</hi>登高能賦<hi>漢官儀云登高能作/賦者可以為大夫</hi>通於人事<hi>說苑云大夫者出入</hi>
<hi>與民同衆取去與民同利通於人事行猶舉繩不傷於言言達於世不害於身通於關梁實於府庫如是者舉</hi>
<hi>以為大夫故大夫之事嘗在於仁也補</hi>進賢達能<hi>白虎通云大夫之為言大扶進人者也故傳云</hi>
<hi>進賢達能謂之大夫也</hi>温故知新<hi>漢官解詁云武帝以中大夫為光禄大夫於古禮為天子之大</hi>
<hi>夫視列國之上卿光禄大夫大中諫議大夫皆能温故知新與叅國體稽合同異者也</hi>講論五始<lb/>
<hi>公羊傳云五始者元年春王正月即位元者氣之始春正者四時之始王者受命之始月者政教之始公即位一國</hi>
<hi>之始也</hi>才知深美<hi>漢官儀曰感物造端才知深美可與國事故舉為列大夫古者諸侯卿大夫交</hi>
<pb n="KR3k0004_WYG_056-2b"/>
<hi>接鄰國以㣲言相感當揖讓之時必稱詩以喻其志别賢不肖而覩盛衰者也</hi>職在言議<hi>漢官儀見</hi>
<hi>上</hi>言達於世事在於仁<hi>說苑見上</hi>大夫之後不可徒行　大<lb/>
夫致仕賜之几杖<hi>曲禮云大夫七十而致仕若不得謝則必賜之几杖行役以婦人適四方</hi>
<hi>乘安車自稱曰老夫於其國則稱名越國而問焉必告之以其制</hi>
　　　左右光禄大夫<lb/>
荀勗以左光禄開府<hi>王隱晉書云荀勗為光禄大夫儀同三司開府辟召時諸州郡大水</hi>
<hi>兖土尤甚勗陳宜立都水使者其後門下啓通事令史伊羨趙咸為舍人對掌文法詔以問勗勗曰増置文法</hi>
<hi>之職適恐更耗擾臺閣臣竊謂不可荀勗傳云時明帝素知太子闇弱恐後亂國遣勗及和嶠往觀之勗還盛</hi>
<pb n="KR3k0004_WYG_056-3a"/>
<hi>稱太子之德而嶠云太子如初於是天下貴嶠而賤勗帝將廢賈妃與馮紞等諫請故得不廢時議以勗傾國</hi>
<hi>害時孫資劉放之匹補案勗久在中書專管機事及失之甚惘惘悵悵或有賀之者勗曰奪我鳳凰池諸君何</hi>
<hi>賀邪附</hi>劉寔以右光禄開府<hi>王晉書劉寔加侍中特進右光禄大夫開府儀同三司領</hi>
<hi>兾州都督紋案寔每崇儉素不尚華麗嘗詣石崇家如厠見有絳  帳裀褥甚麗兩婢持香囊寔便退笑謂崇</hi>
<hi>曰誤入卿内崇曰是厠耳寔曰貧士未嘗得此乃更如他厠補</hi>武陔朝論歸美<hi>晉諸公贊云武</hi>
<hi>陔遷為右光禄開府公身率職朝論歸美云</hi>賀循儒者為榮<hi>晉中興書會稽賀錄云循拜左</hi>
<hi>光禄大夫開府儀同三司帝親臨軒遣使持節加印綬循病雖口不能言而指麾左右推去章服車駕親幸執</hi>
<hi>手流涙太子親臨者三焉往還皆拜儒者以為榮</hi>入朝不趨<hi>晉諸公贊云扶風王朝為光禄比秩</hi>
<pb n="KR3k0004_WYG_056-3b"/>
<hi>三司劍履上殿入朝不趨</hi>太官致膳<hi>晉中興書琅邪顏含拜右光禄大夫門施行馬賜牀帳被褥敕</hi>
<hi>太官四時致膳固辭不受于時論者以王導帝之師傳名位隆重百僚宜為降禮太常馮懷以問于含含曰王</hi>
<hi>公雖重理無偏敬降禮之言或是諸君事宜鄙人老矣不識時務  案含告人曰吾聞伐國不問仁人向馮祖</hi>
<hi>思問佞于我我有邪德乎補</hi>秩二千石<hi>漢書貢禹傳禹上書曰頼陛下神靈拜光禄大夫秩二千</hi>
<hi>石奉錢月萬二千禄賜愈多誠非草茅愚臣所當蒙也伏自念終亡以報厚德日夜慚愧而已補案自禹在位</hi>
<hi>數言得失書數十上禹以為古民亡賦算口錢起武帝征伐四夷重賦于民民產子三嵗則出口錢故民重困</hi>
<hi>又言古者不以金錢為幣專意於農今漢家鑄錢及諸鐵官皆置吏卒徒攻山取銅鐵鑿地數百丈銷隂氣之</hi>
<hi>精地藏空虚不能含氣出雲水旱之災未必不由此也疾其末者絕其本宜罷採珠玉金銀鑄錢之官又減諸</hi>
<pb n="KR3k0004_WYG_056-4a"/>
<hi>衞尉以寛繇役天子下其議令民產子七歲乃出口錢又罷上林宫館希幸遇者及省建章甘泉宫衞卒餘雖</hi>
<hi>未盡從然嘉其質直之意附</hi>銀章青綬<hi>晉百官表注光禄大夫銀章青綬五時服進賢兩梁冠佩</hi>
<hi>水蒼玉官品第二俸月三十五斛也</hi>獻可替否讚揚德化<hi>晉百官表注云光禄大夫官也</hi>
<hi>詩云三事大夫莫不夙夜職掌言議毗亮論道獻可替否贊揚德化</hi>存問耆老延登賢俊<lb/>
<hi>續漢書百官志云云</hi>出則奉車<hi>漢書霍光為光禄大夫出則奉車入侍左右出入禁闥二十餘年小</hi>
<hi>心謹慎未嘗有過甚見親信</hi>出則驂乗<hi>漢書金日磾為光禄大夫既親近未嘗有過失上甚信愛</hi>
<hi>之賞賜累千金出則參乗入侍左右貴戚多竊怨曰陛下妄得一胡兒反貴重之上聞愈厚焉補</hi>出入<lb/>
廬兒傳呼<hi>漢書云杜陵王仲翁為光禄大夫出入蒼頭廬兒傳呼甚寵</hi>致仕門施行<lb/>
<pb n="KR3k0004_WYG_056-4b"/>
馬<hi>魏志云黃初四年楊彪為光禄大夫詔給吏卒門施行馬晉紀云致仕多遜位者給牀帳褥席賜錢二十</hi>
<hi>萬給吏卒門施行馬</hi>谷永才能徵拜<hi>漢書谷永待詔公車為上第永既陰為大將軍王鳳說矣</hi>
<hi>能實最高由是擢為光禄大夫永奏書謝鳳曰永斗筲之才質薄學朽無一日之雅左右之介將軍說其狂言</hi>
<hi>擢之皂衣之吏厠之爭臣之末如案永於經書汎為疏達與杜欽杜鄴畧等不能洽浹  劉向父子及揚雄也</hi>
<hi>其於天官京氏易最密故善言災異前後所上四十餘事畧相反覆專攻上身與後宫而已黨於王氏上亦知</hi>
<hi>之不甚親信也補</hi>陳宫文武擢拜<hi>會稽典錄上見天下郡郎制曰文左武右陳宫乃正中立</hi>
<hi>上問此何郡郎對曰有文有武未知所如又問何施荅曰文為顏氏春秋武為孫吳兵法上擢拜大夫</hi>鼂<lb/>
錯高第乃遷<hi>漢書晁錯對䇿當時有百餘人唯錯為高第乃遷中大夫</hi>周堪領尚書<lb/>
<pb n="KR3k0004_WYG_056-5a"/>
<hi>漢書周堪與孔霸俱事大夏侯勝霸為博士堪譯官令論於石渠經為最高後為太子少傅而孔霸以太中大</hi>
<hi>夫授太子及元帝即位堪為光禄大夫與蕭望之並領尚書事補</hi>鄧晨監諸將<hi>後漢書鄧晨傳</hi>
<hi>云光武嘗與兄伯升及晨俱之宛與穰人蔡少公等讌語少公頗學圖䜟言劉秀當為天子或曰是國師公劉</hi>
<hi>秀乎光武戲曰何用知非僕耶坐者皆大笑晨心獨喜建武三年徵晨還京師數讌見說故舊平生為歡晨從</hi>
<hi>容謂帝曰僕竟辦之帝大笑從幸章陵拜光禄大夫使持節監執金吾賈復等擊平邵陵新息賊補案東觀漢</hi>
<hi>記曰晨與上共載出逢使者不下車使者怒頗加恥辱上稱江夏卒史晨更名侯家承使者以其詐將至亭欲</hi>
<hi>罪之新野宰潘叔為請得免附</hi>常惠勤勞<hi>漢書常惠傳云少時家貧自奮應募隨移中監蘇武使匈</hi>
<hi>奴并見拘畱十餘年昭帝時乃還漢嘉其勤勞拜為光禄大夫也</hi>樊宏謙卑<hi>華嶠漢書云樊宏為</hi>
<pb n="KR3k0004_WYG_056-5b"/>
<hi>光禄大夫位特進宏為人謙卑畏慎不求茍進</hi>魯芝清約<hi>晉錄云光禄大夫魯芝清約儉嗇上賜絹</hi>
<hi>三百匹作案晉書曰武帝以芝清忠履正素無居宅使軍兵為  屋五十間時羊祜為車騎將軍乃以位讓芝</hi>
<hi>曰光禄大夫魯芝潔身寡欲和而不同服事華髮以禮終始未蒙此選臣更越之何以塞天下之望上不從其</hi>
<hi>為人所重如是補</hi>兒寛語經學<hi>漢書兒寛以侍御史見上語經學上悅之問尚書一篇擢為中</hi>
<hi>大夫也</hi>房鳳明經<hi>漢書王根薦房鳳明經/通達擢為光禄大夫</hi>蔡義說詩<hi>漢書蔡義</hi>
<hi>傳云詔求能為韓詩者徵義待詔久不進見義上疏曰臣山東草萊之人行能無所比容貌不及衆然而不棄</hi>
<hi>人倫者竊以聞道於先師自托於經術也願賜清閒之燕得盡精思於前上召見義說詩甚說之擢為光禄大</hi>
<hi>夫給事中補</hi>荀邃善論<hi>荀氏家傳云邃字道明善談論遷光禄大夫</hi>論辯便宜大<lb/>
<pb n="KR3k0004_WYG_056-6a"/>
臣數屈<hi>漢書嚴助傳云舉賢良對䇿百餘人武帝善助對由是獨擢助為中大夫因言國家便宜令助</hi>
<hi>與大臣辯論中外相應以義理之文大臣數詘尤親幸焉</hi>時訪大議據經以對<hi>蜀志譙周</hi>
<hi>遷光禄大夫位亞九列周雖不與政事以儒行見禮時訪大議輒據經以對而後生好事者亦咨問所疑焉案</hi>
<hi>本傳不載</hi>主父言世務<hi>漢書主父偃上書言世務書奏上召見謂曰公皆安在何相見之晚也乃</hi>
<hi>遷為郎中偃數上書言事遷謁者中郎中大夫嵗中四遷補案班固贊曰世稱公孫𢎞排主父張湯陷嚴助石</hi>
<hi>顯譖捐之察其行迹主父求欲鼎亨而得族嚴賈出入禁門招權利死皆其所也亦何排陷之恨哉附</hi>吾<lb/>
邱對寶鼎<hi>漢書吾邱壽王傳云壽王為光禄大夫汾陰得寶鼎武帝嘉之薦見宗廟藏於甘泉宫羣</hi>
<hi>臣皆上壽賀曰陛下得周鼎壽王獨曰非周鼎上聞之召而問之曰今朕得周鼎羣臣皆以為然壽王獨以為</hi>
<pb n="KR3k0004_WYG_056-6b"/>
<hi>非何也有說則可無說則死壽王對曰臣安敢無說臣聞周德始乎后稷長於公劉大於太王成於文武顯於</hi>
<hi>周公德澤上昭天下漏泉無所不通上天報應鼎為周出故名曰周鼎今漢自高祖繼周亦昭德顯行布恩施</hi>
<hi>惠六合和同至於陛下恢廓祖業功德愈盛天瑞並至珍祥畢見昔秦始皇親出鼎於彭城而不能得天祚有</hi>
<hi>德而寶鼎自出此天之所以與漢迺漢寶非周寶也補</hi>言楚詞武帝甚悅<hi>漢書朱買臣傳</hi>
<hi>云嚴助貴幸薦買臣召見說春秋言楚詞帝甚悅之拜為中大夫</hi>舉賢良武帝嘉之<hi>漢書</hi>
<hi>董仲舒傳云武帝即位舉賢良文學之士前後百數而仲舒以賢良對䇿焉制曰朕欲聞大道之要至論之極</hi>
<hi>今子大夫褎然為舉首朕甚嘉之補</hi>灌嬰數力戰<hi>漢書灌嬰數力戰拜為中大夫  案嬰西收軍</hi>
<hi>於滎陽楚騎來衆漢王乃擇軍中可為騎將者皆推故秦騎士重泉人李必駱甲習騎兵今為校尉可為騎將</hi>
<pb n="KR3k0004_WYG_056-7a"/>
<hi>漢王欲拜之必甲曰臣故秦民恐軍不信臣臣願得大王左右善騎者傅之嬰雖少然數力戰迺拜嬰為中大</hi>
<hi>夫令李必駱甲為左右校尉將郎中騎兵擊楚騎於滎陽東大破之補</hi>王延世河決塞堤<lb/>
<hi>漢書溝洫志云河隄使者王延世以竹落長四丈大九圍盛以小石兩船夾載而下之三十六日河堤成上曰</hi>
<hi>東郡河決流漂二州校尉延世隄防三旬立塞其以五年為河平元年卒治河者為著外繇六月惟延世長於</hi>
<hi>計䇿功費約省用力日寡朕甚嘉之其以延世為光禄大夫秩中二千石賜爵關内侯黄金百觔補案華陽國</hi>
<hi>志云延世字長叔犍為資中人也附</hi>徐目為五原築障<hi>漢書匈奴傳云太初三年句黎湖單</hi>
<hi>于立漢使光禄徐目出五原塞數百里逺者千里築城障列亭至盧朐補案師古曰盧朐山名也朐音劬附</hi>
長公當輿前諌<hi>漢書夏侯勝字長公為光禄大夫時昌邑王嗣立數出勝當乗輿前諫曰天久</hi>
<pb n="KR3k0004_WYG_056-7b"/>
<hi>陰而不雨臣下有謀上者陛下出欲何之王怒謂勝為妖言縳以屬吏也</hi>子橫當車斷靷<hi>後漢</hi>
<hi>書郭憲字子横為光禄大夫帝欲到三輔憲諫曰天下未定車駕未可以動憲乃當車拔佩刀以斷車靷帝不</hi>
<hi>從遂上隴其後潁川兵起乃囘駕而還帝嘆曰悔不用子横之言乃召百僚延議憲以為天下疲弊不宜動衆</hi>
<hi>諫爭不合乃伏地稱眩瞀不復言帝令兩郎扶下殿憲亦不拜帝曰常聞關東觥觥郭子横竟不虚也補</hi>汲<lb/>
黯數切諫<hi>漢書汲黯召為中大夫以數切諫不得久畱内遷為東海太守  案黯學黄老言治官民</hi>
<hi>好清靜擇丞史任之責大指而已不細苛黯多病卧閤内不出嵗餘東海大治稱之上聞召為主爵都尉補</hi>
張湛數正諫<hi>東觀漢記張湛為光禄大夫數正諌</hi>樊英委榮為光禄大夫<lb/>
<hi>樊英别傳詔書告南陽太守曰五官中郎將樊英委榮辭禄不降其節今以英為光禄大夫賜歸家所在縣穀</hi>
<pb n="KR3k0004_WYG_056-8a"/>
<hi>千斛以八月致牛一頭酒三斛</hi>常林告老為光禄大夫<hi>魏志常林時論以林節操清峻</hi>
<hi>欲致之公輔而林遂稱疾篤拜光禄大夫也</hi>卞壼乞解拜光禄大夫<hi>晉書卞壼廉潔</hi>
<hi>儉素居甚貧約息當婚詔特賜錢五十萬固辭不受後患面創累乞解職拜光禄大夫加散騎常侍補案時庾</hi>
<hi>亮將徵蘇峻言于朝曰峻狼子野心終必為亂今日徵之縱不順命為禍猶淺若復經年為惡滋蔓不可復制</hi>
<hi>此是鼂錯勸漢景帝早削七國事也當時議者無以易之壼固爭謂亮曰峻擁强兵多藏無賴且逼近京邑路</hi>
<hi>不終朝一旦有變易為蹉跌宜深思逺慮恐未可倉卒亮不納後峻果稱兵壼與諸軍距擊不能禁賊放火燒</hi>
<hi>宫寺六軍敗績壼時發背瘡猶未合力疾而戰率厲散衆及左右吏數百人攻賊麾下苦戰遂死之附</hi>
　　　太中大夫<lb/>
<pb n="KR3k0004_WYG_056-8b"/>
朝賀待以師禮<hi>謝漢書陳囂字子公拜太中大夫年七十每朝賀帝待以師傅之禮賜几杖入</hi>
<hi>朝不趨贊事不名</hi>致仕秩與卿同<hi>晉書華表遷太常卿數嵗以老病乞骸骨詔曰表清貞履</hi>
<hi>素有老成之美久幹王事靜恭匪懈而以疾固辭章表懇至今聽如所上以為大中大夫賜錢二十萬牀帳褥</hi>
<hi>席賜與卿同門施行馬表以苦節垂名司徒李𦙍司𨽻王宏等並歎美表清澹退靜以為不可得貴賤而親疏</hi>
<hi>也補</hi>田豫食卿禄<hi>魏書田豫為衞尉屢乞遜位太傅司馬宣王以為豫克壯書喻未聽豫書答曰</hi>
<hi>年過七十而以居位譬猶鐘鳴漏盡而夜行不休是罪人也遂固稱疾篤拜太中大夫食卿禄也</hi>袁奥<lb/>
從卿例<hi>晉錄云太中大夫新蔡男袁奥行誼優異可從九卿崇重之例</hi>數存問<hi>東觀漢記張湛</hi>
<hi>為太中大夫居中東門候舍故時人號曰中東門君帝數存問賞賜</hi>數引見<hi>後漢張純為太中大夫在</hi>
<pb n="KR3k0004_WYG_056-9a"/>
<hi>朝厯世明習故事建武初舊章多闕每有疑議輒以訪純自郊廟婚冠喪紀禮儀多所正定帝甚重之以純兼</hi>
<hi>虎賁中郎將數被引見一日或至數四補</hi>文帝悅賈誼<hi>漢書賈誼年二十餘最為少每詔令議下</hi>
<hi>諸老先生未能言誼盡為之對人人各如其意所出諸生于是以為能文帝悅之超遷嵗中至太中大夫</hi>朝<lb/>
廷訪鄭興<hi>續漢書鄭興為太中大夫數上便宜多見用朝廷每有文議輒訪焉其論說依經守正衆</hi>
<hi>莫能屈也</hi>召見宣室對政事得失<hi>漢書王嘉為長陵尉鴻嘉中舉敦朴能直言召見宣</hi>
<hi>室對政事得失超遷太中大夫徙案嘉出為九江河南太守治甚有聲徵入為大鴻臚  京兆尹遷御史大夫</hi>
<hi>建平三年代平當為丞相封新甫侯加食邑千一百户嘉為人剛直嚴毅有威重上甚敬之補</hi>徵詣明<lb/>
堂問治亂事<hi>漢書云武帝初即位王臧乃上書宿衞纍遷一嵗至郎中令及代趙綰亦嘗受詩申</hi>
<pb n="KR3k0004_WYG_056-9b"/>
<hi>公為御史大夫綰臧請立明堂以朝諸侯不能就其事乃言師申公於是上使使束帛加璧安車以蒲裹輪駕</hi>
<hi>駟迎申公弟子二人乘軺傳從至見上上問治亂之事申公時已八十餘老對曰為治者不在多言顧力行何</hi>
<hi>如耳是時上方好文辭見申公對黙然然已招致即以為太中大夫補</hi>說詩高祖之前<hi>漢書</hi>
<hi>陸賈拜太中大夫賈時時前說稱詩書高帝罵之曰乃公居馬上得之安事詩書賈曰馬上得之寧可以馬上</hi>
<hi>治之乎且湯武逆取而以順守之文武並用長久之術也</hi>侍講華光之内<hi>後漢書云劉寛典厯</hi>
<hi>三郡温仁多恕靈帝初徵拜太中大夫侍講華光殿補案洛陽宫殿簿云華光殿在華林園内附</hi>賜牀<lb/>
帷<hi>臧榮續晉書爰郡字文伯老乞骸骨詔聽如所上拜太中大夫賜錢三十萬牀帷薦褥禄賜與卿同</hi>給<lb/>
安車<hi>魏志管寧為太中大夫明帝下詔曰寧抱道懷真潛翳海隅比下徵書違命不至不惟古人亦有翻</hi>
<pb n="KR3k0004_WYG_056-10a"/>
<hi>然改節以隆斯民乎日逝月除時方已過澡身浴德將以曷為其命别駕從事郡丞掾奉詔以禮發遣寧詣行</hi>
<hi>在所給安車吏從茵蓐道上厨食上道先奏補案傅子云司空陳羣薦寧曰臣聞王者顯善以消惡故湯舉伊</hi>
<hi>尹不仁者逺伏見徵士北海管寧行為世表學任人師清儉足以激濁貞正足以矯時前雖徵命禮未優備昔</hi>
<hi>司空荀爽家拜光禄先儒鄭𤣥即授司農若加備禮庶必可致附</hi>定官名興禮樂<hi>漢書賈誼</hi>
<hi>遷太中大夫誼奏以為漢興二十餘年天下和洽宜當改正朔易服色制度定官名興禮樂乃草具其儀法</hi>
行風俗多所舉稱<hi>漢書蓋寛饒為太中大夫使行風俗多所稱舉貶黜奉使稱意</hi>在朝<lb/>
廷數上便宜<hi>續漢書梁統拜太中大夫在朝廷數陳便宜以為法令既輕下姦不勝宜重刑罰以</hi>
<hi>遵舊典</hi>使南越尉佗稱臣<hi>漢書陸賈名有口辯常使諸侯時中國初定尉佗平南越因王</hi>
<pb n="KR3k0004_WYG_056-10b"/>
<hi>之高祖使賈賜佗印為南越王賈至尉佗魋結箕踞見賈賈因說佗佗蹶然起坐謝賈曰居蠻夷中久殊失禮</hi>
<hi>義因問賈曰我孰與蕭何曹參韓信賢賈曰王似賢也復問曰我孰與皇帝賢賈曰皇帝起豐沛討暴秦誅强</hi>
<hi>楚自天地剖判未始有也今王衆不過數萬皆蠻夷崎嶇山海間譬如漢一郡王何乃比于漢佗大笑曰吾不</hi>
<hi>起中國故王此使我居中國何遽不若漢迺大說賈留與飲數月曰越中無足與語至生來令我日聞所不聞</hi>
<hi>賈卒令佗稱臣奉漢約歸報高帝大說拜賈為太中大夫補</hi>會東郡盜賊請降<hi>續漢耿純</hi>
<hi>以威信著於衞地遣使拜太中大夫使與大兵會東郡東郡聞純入界盜賊九千餘人皆詣純降大兵不戰而</hi>
<hi>還</hi>橋𤣥謙儉下士<hi>張璠漢記云橋𤣥拜太中大夫謙儉下士子弟親宗無在大官者及卒家</hi>
<hi>無餘業喪無所殯當時稱之</hi>韓暨志節高潔<hi>魏志韓曁傳云明帝景初二年詔曰太中大夫</hi>
<pb n="KR3k0004_WYG_056-11a"/>
<hi>韓暨澡身浴德志節高潔年踰八十守道彌固可謂純篤老而益劭者也</hi>曼倩敖弄公卿<hi>漢書</hi>
<hi>東方朔字曼倩為太中大夫給事中觀察顏色直言切諌上常用之自公卿在位朔皆敖弄無所為屈上以朔</hi>
<hi>口諧辭給好作問之病案時隆慮公主子昭平君尚帝昭女夷安公主隆慮主  困為昭平君豫贖死罪上許之</hi>
<hi>平君日驕醉殺主傅獄繫内官廷尉上請請論上可其奏哀不能自止左右盡悲朔前上壽曰臣聞聖王為政</hi>
<hi>賞不避仇誅不擇骨肉陛下行之天下幸甚臣朔奉觴昧死再拜上萬嵗壽上乃起入省中夕時召讓朔曰今</hi>
<hi>先生上壽時乎朔免冠頓首曰銷憂莫若酒臣朔所以上壽者明陛下正而不阿因以止哀也先是朔嘗醉入</hi>
<hi>殿中小遺殿上有詔免為庶人因此對復為中郎補</hi>文舉愛才樂酒<hi>張璠漢記云孔融字文舉</hi>
<hi>拜太中大夫性寛容少忌好士喜誘掖後進及退閒職賔客日滿其門愛才樂酒常歎曰坐上客常滿罇中酒</hi>
<pb n="KR3k0004_WYG_056-11b"/>
<hi>不空吾無憂矣</hi>魯平道藝深明<hi>續漢書魯平遷中散大夫賈逵薦平道藝深明時見用復與黄</hi>
<hi>散大夫數事上善平罷朝時賜冠幘衣履</hi>嵇康風姿清秀<hi>晉書嵇康字叔夜早孤有奇才逺邁</hi>
<hi>不羣身長七尺八寸美詞氣有風儀而土木形骸不自藻飾人以為龍章鳳<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>天質自然恬靜寡慾含垢匿瑕</hi>
<hi>寛簡有大量學不師受博覽無不該通長好老莊與魏宗室婚拜中散大夫補案嵇康傅云王戎自言與康居</hi>
<hi>山陽二十年未嘗見其喜愠之色康嘗採藥游山澤會其得意忽焉忘反時有樵蘇者遇之咸謂神至汲郡山</hi>
<hi>中見孫登康從之游登沈黙自守無所言說康臨去登曰君性烈而才儁其能免乎附</hi>
　　　諫議大夫<lb/>
古之大夫<hi>漢官解詁云世祖中興諫議大夫太中大夫中散大夫光禄大夫此等於古皆為天子下</hi>
<pb n="KR3k0004_WYG_056-12a"/>
<hi>大夫也</hi>大夫最高大<hi>韋昭辨釋名云太史大夫在中最為高大也</hi>何武賢良徵<lb/>
<hi>漢書何武字君公王音舉武賢良方正徵對䇿拜為諫大夫  案武拜諫大夫遷揚州刺史所舉奏二千石長</hi>
<hi>吏必先露章服罪者為虧除免之而已不服極法奏之抵罪或至死補</hi>孔光經學舉<hi>漢書孔光</hi>
<hi>經學尤明匡衡舉光方正為諫議大夫補</hi>虞承不撓<hi>謝漢書虞承拜諫議大夫雅性忠謇在朝堂犯</hi>
<hi>顏諫爭終不曲撓散禄賑給諸生</hi>周舉高亮<hi>續漢書周舉梁商表為從事中郎商疾甚帝問遺言</hi>
<hi>對曰臣從事中郎周舉清慎高亮可任諫議大夫</hi>言得失<hi>漢書王吉徵諫大夫是時宣帝頗修武帝</hi>
<hi>故事宫室車服盛於昭帝時外戚貴重上疏言得失上以其言迂濶不甚寵異也吉遂謝病歸琅邪補案吉少</hi>
<hi>時學問居長安東家有大棗樹垂吉庭中吉婦取棗以啖吉吉後知之乃去婦東家聞而欲伐其樹鄰里共止</hi>
<pb n="KR3k0004_WYG_056-12b"/>
<hi>之因固請吉令還婦里中為之語曰東家有樹王陽婦去東家棗完去婦復還附</hi>陳讜言<hi>謝漢書傳</hi>
<hi>翻轉諫議大夫天性諒直數陳讜言武帝嘉之</hi>陳宣明洛水必不入<hi>楚國先賢傳云陳宣</hi>
<hi>拜諫議大夫建武十年洛水溢出城門校欲築塞之宣曰昔周公卜洛以安宗廟為萬世基水蓋不入城門今</hi>
<hi>數為災異人主之過不可解塞之無益昔王尊尚修已以禳災况朝廷乎固知水必不入言絕而水退也</hi>陳<lb/>
襌諫人不宜設<hi>謝後漢陳襌拜諫議大夫永寧元年西南夷撣國王獻樂及幻人能吐火自支</hi>
<hi>解易牛馬頭明年元㑹作之於庭安帝嘗與羣臣共觀大奇之禪獨離席舉手大言曰昔齊魯為夾谷之㑹齊</hi>
<hi>作侏儒之樂仲尼誅之帝王之庭不宜設夷狄之技尚書陳忠劾奏禪曰昔合歡之樂舞於堂四夷之樂陳於</hi>
<hi>門今撣國越流沙踰縣度萬里貢獻非鄭衞之聲佞人之比而禪廷訕朝政請劾禪下獄有詔勿收左轉為𤣥</hi>
<pb n="KR3k0004_WYG_056-13a"/>
<hi>菟候城障尉也案撣音徒丹反縣度者山名也谿谷不通以繩索相引而度去陽關五千八百八十里候城縣</hi>
<hi>在遼東補</hi>天子納其善言<hi>漢書貢禹傳云元帝徵禹為諫議大夫數虚已問以政事是時年穀</hi>
<hi>不登禹奏言宫室制度宜從儉省天子納其善言</hi>好事從其遊學<hi>漢書揚雄以耆老久次轉</hi>
<hi>為大夫以病免復召為諫議大夫家素貧嗜酒人希至其門時有好事者載酒肴從游學而鉅鹿侯芭常從雄</hi>
<hi>居受其太𤣥法言焉劉歆亦嘗觀之謂雄曰空自苦今學者有禄利然尚不能明易又如𤣥何吾恐後人用覆</hi>
<hi>醬瓿也補案雄少好學不為章句訓詁通而已博覽無所不見為人簡易佚蕩口吃不能劇談黙而好深湛之</hi>
<hi>思清靜亡為少嗜欲不修廉隅以徼名當世家產不過十金乏無儋石之儲晏如也附</hi>謙遜接人<lb/>
<hi>漢書韋𤣥成以父任為郎常侍騎少好學修父業尤謙遜下士出遇知識步行輒下從者與載送之以為常其</hi>
<pb n="KR3k0004_WYG_056-13b"/>
<hi>接人貧賤者益加敬由是名譽日廣以明經擢為諫議大夫  案𤣥成永光中代于定國為丞相貶黜十年之</hi>
<hi>間遂繼父相位封侯故國榮當世焉𤣥成為相七年守正持重不及父賢而文采過之補</hi>質樸守正<lb/>
<hi>漢書夏侯勝為諫大夫給事中勝為人質樸守正簡易亡威儀</hi>乘車出關<hi>東觀漢記郭丹從師長安</hi>
<hi>買符入函谷關乃慨然而歎曰丹不乘使者車不出此關既至京師嘗為都講更始二年為諫議大夫持節歸</hi>
<hi>南陽自去家十有三年果乘高車出關</hi>安集關西<hi>後漢書鄭興更始立拜為諫議大夫使安集關</hi>
<hi>西</hi>從遊為歌<hi>漢書王襃傳云上令襃與張子僑等並待詔數從襃等放獵所幸宫館輒為歌頌第</hi>
<hi>其高下以差賜帛議者多以為淫靡不急上曰辭賦大者與古詩同義小者辯麗可喜辟如女工有綺縠音樂</hi>
<hi>有鄭衞今世俗猶皆以此虞說耳目辭賦比之尚有仁義風諭鳥獸草木多聞之觀賢於倡優博奕逺矣頃之</hi>
<pb n="KR3k0004_WYG_056-14a"/>
<hi>擢為諫大夫補</hi>召入作賦<hi>華陽國志云李尤字伯任賈逵薦尤有揚雄之才明帝召入作東觀辟雍</hi>
<hi>德陽諸觀賦銘遂拜諫議大夫案李尤傳云尤為諫議大夫受詔與謁者僕射劉珍等俱撰漢記後帝廢太子</hi>
<hi>為濟隂王尤上書諌爭順帝立遷樂安相補</hi>人希至門<hi>漢書揚/雄見上</hi>寄止靈臺<hi>三輔</hi>
<hi>決錄云第五頡為諫議大夫洛陽無主人鄉里無田宅寄止靈臺中或十日不炊</hi>王吉病歸<hi>漢書</hi>
<hi>王吉見上</hi>江革告歸<hi>謝漢書江革轉諫議大夫賜告歸因謝病稱篤元和中天子思革至行制誥齊</hi>
<hi>相曰諫議大夫江革前以病歸今起居何如使縣以見穀千斛賜巨孝常以八月長吏存問致羊酒以終厥身</hi>
<hi>如有不幸祠以中牢由是巨孝之稱行於天下</hi>繫掖庭獄<hi>漢書劉輔舉孝廉為襄賁令上書言得失</hi>
<hi>召見上美其才擢為諫大夫會成帝欲立趙倢伃為皇后輔上疏曰腐木不可以為柱卑人不可以為主臣得</hi>
<pb n="KR3k0004_WYG_056-14b"/>
<hi>以同姓拔擢尸禄不忠汚辱諌爭之官不敢不盡死唯陛下深察書奏上使御史收縛輔繫掖庭秘獄也</hi>繫<lb/>
北寺獄<hi>後漢書劉陶拜諫議大夫是時天下日危冦賊方熾陶憂致崩亂疏陳八事大較言天下大亂</hi>
<hi>皆由宦官宦官事急共讒陶曰前張角事發詔書示以威恩自此以來各各改悔今者四方安靜而陶疾害聖</hi>
<hi>政專言妖孽州郡不上陶何縁知疑陶與賊通情于是收陶下黄門北寺獄掠按日急陶自知必死對使者曰</hi>
<hi>朝廷前對臣云何今反受邪譖恨不與伊吕同儔而以三仁為輩遂閉氣而死天下莫不痛之陶著書數十萬</hi>
<hi>言又作七曜論匡老子反韓非復孟軻及上書言當世便事條教賦奏書記辯疑凡百餘篇補</hi>
　　　議郎<lb/>
議郎秦官<hi>漢舊儀云議郎中郎秦官也議郎秩比六百石特徵賢良方正敦樸有道第公府掾試博</hi>
<pb n="KR3k0004_WYG_056-15a"/>
<hi>士者拜郎中也</hi>秩比六百石<hi>漢舊儀云議郎十二人秩比六百石不屬署不直事侍御史遷補博</hi>
<hi>士諸侯王郎中令</hi>吳良考試為議郎<hi>後漢書呉良傳云東平王蒼上疏薦良顯宗以示公</hi>
<hi>卿曰前以事見良鬚髪皓然衣冠甚偉夫薦賢助國宰相之職蕭何舉諱信設壇而拜不復考試今以良為議</hi>
<hi>郎補</hi>蘇章高第為議郎<hi>後漢書蘇章少博學能屬文安帝時舉賢良方正對䇿高第為議郎</hi>
甄宇以儒學拜<hi>東觀記甄宇以儒學拜議郎</hi>張承以方正拜<hi>魏志張承少知</hi>
<hi>名以方正拜議郎</hi>孔光明經學<hi>漢書孔光經學尤明年未二十舉為議郎</hi>召馴能講<lb/>
論<hi>東觀漢記云召馴以志義聞鄉里號之曰德行恂恂召伯春以明經有志行能講論拜議郎</hi>令說<lb/>
尚書<hi>續漢書桓榮少學長安習歐陽尚書上召榮令說尚書甚善之拜為議郎賜錢十萬入使授太子每</hi>
<pb n="KR3k0004_WYG_056-15b"/>
<hi>朝會輒令榮于公卿前敷奏經書帝稱善曰得生幾晚</hi>使祠陵廟<hi>益部耆舊傳云李尤字伯仁為</hi>
<hi>議郎安帝寢疾使尤祠陵廟肅慎齊潔辭祝俱美上疾有瘳也</hi>德行高妙<hi>東觀漢記黃瓊以德行高</hi>
<hi>妙公車徵拜議郎</hi>篤行清苦<hi>謝後漢書石苞為諸生篤行清苦徵拜議郎</hi>劉淑諸儒<lb/>
之表<hi>謝後漢書劉淑舉賢良方正對䇿十二科為天下諸儒之表擢為議郎</hi>趙享質稟純<lb/>
粹<hi>晉起居注太康中詔曰議郎趙享質禀純粹思議通濟學之有舊方欲敘授而得此薦意常念之</hi>
　　　童子郎<lb/>
謝廉通經<hi>後漢書左雄奏徵海内名儒為博士使公卿子弟為諸生有志操者加其俸禄及汝南謝</hi>
<hi>廉河南趙建年始十二名能通經雄並奏拜童子郎於是負書來學雲集京師</hi>伯達試經<hi>魏志司馬</hi>
<pb n="KR3k0004_WYG_056-16a"/>
<hi>朗字伯達年十二試經為童子郎監試者以其身體壯大疑朗匿年劾問朗曰朗之内外累世長大朗雖穉弱</hi>
<hi>無仰高之風損年以求早成非志所為也監試者異之  案朗年九嵗人有道其父字者朗曰慢人親者不敬</hi>
<hi>其親者也客謝之附</hi>委貌冠都布衣<hi>續漢書百官志云輼車拂挽為公卿子弟六卿十人挽兩</hi>
<hi>邊白素幘委貌冠都布衣也</hi>六品子弟<hi>晉要事云咸康七年尚書僕射諸葛恢奏恭皇后今當山</hi>
<hi>陵依舊公卿六品清官子弟為挽郎非古也豈有牽曳國士為之役夫請悉罷之</hi>一時之秀<hi>世說</hi>
<hi>云徐育長甚有令名武帝崩選百廿堍郎皆一時之秀育長亦在其百中也</hi>
　　　士<lb/>
無生得貴由士而起<hi>白虎通云王者太子亦稱士何舉從下升以為人無生得貴者莫不</hi>
<pb n="KR3k0004_WYG_056-16b"/>
<hi>由士起是以舜時稱為天子必先試于士故士冠禮云天子之元子猶士也  案士冠禮鄭注曰元子世子也</hi>
<hi>無生而貴皆由下升賈疏曰天子之元子雖四加與十二而冠其行事猶依士禮也故云猶士也元子尚不得</hi>
<hi>生而貴則天下之人亦無生而貴者也補</hi>通古今辨然否<hi>白虎通云通古今辨然否謂之士</hi>
能治上官<hi>周書云人生成人能治上官謂之士人</hi>使不辱命<hi>論語云</hi>
　<lb/>
　<lb/>
　<lb/>
　北堂書鈔卷五十六<lb/>
</p>
<p>
</p>
  </div>
</body>
</text>
</TEI>
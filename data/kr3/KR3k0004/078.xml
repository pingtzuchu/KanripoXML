<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷七十八</head> <lb/>
    <p>
<pb n="KR3k0004_WYG_078-1a"/>
欽定四庫全書<lb/>
　北堂書鈔卷七十八<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　設官部三十<lb/>
　　　縣令一百七十六<lb/>
罷侯置縣<hi>崔實政論云秦兼天下罷侯置縣</hi>滅陳為縣<hi>史記云周定王時楚莊王滅陳</hi>
<hi>為縣</hi>諸侯所食曰國公主所食曰邑<hi>漢書百官表云列侯所食曰國皇太后公</hi>
<pb n="KR3k0004_WYG_078-1b"/>
<hi>主所食曰邑</hi>漢萬户以上為令<hi>漢書百官公卿表云縣令長皆秦官掌治其縣萬戸以上</hi>
<hi>為令秩千石至六百石減萬户為長䄮五百石至三百石皆有丞尉秩四百石至二百石是為長吏</hi>晉千<lb/>
户以上為令<hi>晉令云縣千戸以上及五百以上皆為令不滿此為長</hi>從小補大表<lb/>
其能<hi>崔寔政論云舊制萬户以上置大縣令以表其能</hi>才堪治民以㕘選<hi>晉起居注</hi>
<hi>太始元年詔曰若縣令有掾屬才堪治民者當以㕘選</hi>大邑身之所庇<hi>左傳云子皮欲使尹</hi>
<hi>何為邑子産曰少未知可否子皮曰愿吾愛之不吾叛也使夫往而學焉夫亦愈知治矣子産曰不可人之愛</hi>
<hi>人求利之也今吾子愛人則以政猶未能操刀而使割也其傷實多子之愛人傷之而已其誰敢求愛於子子</hi>
<hi>有美錦不使人學製焉大官大邑身之所庇也而使學者製之其為美錦不亦多乎</hi>長史親民之<lb/>
<pb n="KR3k0004_WYG_078-2a"/>
要<hi>晉起居注太始元年詔曰百里長史親民之要也</hi>久相習而無茍且<hi>崔寔政論云建</hi>
<hi>初中南陽隂意以詔除郎為饒陽長視事二十三年遷壽陽令又十八年相習雖久而無茍且竭誠盡節故能</hi>
<hi>君臣和睦百姓樂康</hi>治民之職<hi>晉起居注太始元年詔曰昔孝宗重治民之職</hi>法令為師<lb/>
<hi>漢書薛宣傳云宣子惠為彭城令宣從臨淮遷至陳留過其縣橋梁郵亭不修宣心知惠不能留彭城數日案</hi>
<hi>行舍中處置什器觀視園菜終不問惠以吏事惠自知治縣不稱宣意遣門下掾送宣至陳留令掾進見自從</hi>
<hi>其所問宣不教戒惠吏職之意宣笑曰吏道以法令為師可問而知及能與不能自有資材何可學也衆人傳</hi>
<hi>稱以宣言為然補</hi>當清當慎<hi>李康家誡云武帝時有三長史俱來陛辭上曰為長史當清當慎當</hi>
<hi>勤修此三者何患不治乎</hi>未更長史不為臺郎<hi>晉起居注云太康八年吏部郎師襲向凱</hi>
<pb n="KR3k0004_WYG_078-2b"/>
<hi>上言欲使舍人洗馬未更長史不得為臺郎未更吏不得為主尉</hi>道民以孝<hi>續漢書曰魯恭為中</hi>
<hi>牟令導民以孝推誠而治補</hi>訓民以禮<hi>續漢書云劉寵除東平陵令是時民俗奢泰寵到官恭儉</hi>
<hi>訓民以禮上下有序都鄙有章補附案唐章懷太子賢注東平陵縣名</hi>施其善政<hi>新序云魯君使</hi>
<hi>宓子賤為單父宰子賤辭去因請借善書者二人使書憲書教品魯君予之至單父使書子賤從旁引其肘書</hi>
<hi>醜則怒之欲好書則又引之書者患之請辭而去歸以告魯君魯君曰子賤苦吾擾之使不得施其善政也乃</hi>
<hi>命有司無得擅徵發單父單父之化大治故孔子曰君子哉子賤魯無君子者斯安取斯美其德也補</hi>不<lb/>
言而治<hi>漢書曰原涉為谷口令時年二十餘谷口聞其名不言而治補</hi>以德化俗<hi>後漢書曰</hi>
<hi>曹褒遷圉令以禮理人以德化俗時它郡盜徒五人來入圉界吏捕得之陳留太守馬嚴聞而疾惡風縣殺之</hi>
<pb n="KR3k0004_WYG_078-3a"/>
<hi>褒勅吏曰夫絶人命者天亦絶之臯陶不為盜制死刑管仲遇盜而升諸公今承㫖而殺之是逆天心順府意</hi>
<hi>也其罰重矣如得全此人命而身坐之吾所願也遂不為殺補</hi>煩劇所鍾<hi>抱朴子三台九列坐而論</hi>
<hi>道州牧郡守操綱舉領其官益大其事逾擾煩劇所鍾其唯百里</hi>以仁義治<hi>續漢書孔奮守姑臧</hi>
<hi>長以仁義治抑强扶弱</hi>任力者勞任人者佚<hi>說苑曰宓子賤治單父彈琴身不下堂單</hi>
<hi>父治巫馬期亦治單父以星出以星入日夜不處以身親之而單父亦治巫馬期問其故子賤曰我之謂任人</hi>
<hi>子之謂任力任力者勞任人者佚補</hi>為陳恩德<hi>續漢書魯恭為中牟令為陳父母恩德</hi>政教<lb/>
大行<hi>晉書云賀循舉秀才除陽羡令以寛惠為本不求課最後為武康令俗多厚𦵏及有拘忌迴避嵗月</hi>
<hi>停喪不𦵏者循皆禁焉政教大行鄰城宗之然無援於朝久不進序著作郎陸機上疏薦循曰伏見武康令賀</hi>
<pb n="KR3k0004_WYG_078-3b"/>
<hi>循德量邃茂才鑒清逺補</hi>政㑹晉著<hi>汝南先賢傳云袁/安為平陵令云云</hi>政化大行<hi>東觀</hi>
<hi>漢記云賀𤣥遷鄴令政化大行補</hi>令行風靡<hi>魏畧云時苗為壽春令令行風靡</hi>政有恩<lb/>
惠百姓懷感<hi>後漢劉平傳云平拜全椒長政有恩惠百姓懷感人或増貲就賦或減年從役刺史</hi>
<hi>太守行部獄無繫囚人自以得所不知所問唯班詔書而去補</hi>修德清淨百姓以治<hi>謝後</hi>
<hi>漢書陳寔遷太邱長修德清淨百姓以治</hi>道德齊禮<hi>王晉書云唐彬補鄴令導德齊禮朞月化成</hi>
不任刑罰<hi>後漢書曰魯恭為中牟令専以德化為理不任刑罰訟人許伯等爭田累守令不能決恭</hi>
<hi>為平理曲直皆退而自責輟耕相讓亭長從人借牛而不肯還之牛主訟於恭恭召亭長勅令歸牛者再三猶</hi>
<hi>不從恭歎曰是教化不行也欲解印綬去掾史泣涕共留亭長乃慙悔還牛詣獄受罪恭貰不問於是吏民信</hi>
<pb n="KR3k0004_WYG_078-4a"/>
<hi>服補</hi>不行鞭杖<hi>魏志司馬朗為堂陽長其治務寛惠不行鞭杖而民不敢犯禁</hi>道不拾遺<lb/>
<hi>續漢書云卓茂為宻令數年教化大行道不拾遺補</hi>獄無繫囚<hi>後漢書劉平見上</hi>書佐無<lb/>
事令讀孝經<hi>漢書云王渙為洛陽令書佐無事令讀孝經</hi>吏好遊戲下車公<lb/>
謁<hi>後漢書曰种拂拜宛令時南陽郡吏好因休沐遊戲市里為百姓所患拂出逢之必下車公謁以愧其心</hi>
<hi>自是莫敢出者政有能名累遷光禄大夫補</hi>民悦<hi>東觀漢記云鍾離意為堂邑令初到市無屋乃出奉</hi>
<hi>錢作屋民賫茅竹或持材木爭起趨作不日而成既畢謂解土祝曰興工役者令也如有禍祟令自當之民皆</hi>
<hi>大悅補</hi>民信<hi>謝漢書魯/恭見上</hi>不忍欺<hi>司馬彪續漢書曰卓茂遷宻令其治民舉善而教不</hi>
<hi>能則勸口不出惡言勞心憂念吏民知其有緩急以恩信待吏吏畏而愛之不忍欺也補</hi>莫敢欺<hi>後漢</hi>
<pb n="KR3k0004_WYG_078-4b"/>
<hi>書周䊸為博平令遷召陵侯相廷掾憚䊸嚴明欲損其威乃晨取死人斷手足立寺門䊸聞便徃至死人邊</hi>
<hi>若與死人共語狀隂察視口眼有稻芒乃宻問守門人曰悉誰載藁入城者門者對唯有廷掾耳又問鈴下外</hi>
<hi>頗有疑令與死人語者不對曰廷掾疑君乃收廷掾考問具服不殺人取道邊死人後人莫敢欺者補</hi>太<lb/>
守敬以師友<hi>續漢書云孔奮守姑臧令太守梁統深相敬待不以官屬禮之常迎於大門敬以師</hi>
<hi>友</hi>太守使其兼治<hi>東觀漢記云公孫述補清水長太守以其能使兼治五縣政事循理姦盜</hi>
<hi>不發郡中謂有神明</hi>殷裒有異政<hi>殷氏家傳云裒為滎陽令學校儀禮濟濟如之民為之歌曰滎</hi>
<hi>陽令有異政修立學校人復性令我子弟恥訟諍補</hi>石崇有能名<hi>王晉書云石崇年二十餘為修</hi>
<hi>武令有能名不案崇少敏惠勇而有謀父苞臨終分財物與諸子獨  及崇其母以為言苞曰此兒雖小後自</hi>
<pb n="KR3k0004_WYG_078-5a"/>
<hi>能得附</hi>為州郡最<hi>司馬彪續漢書曰牟融舉茂才為豐令視事三年政化流行縣無獄訟吏畏而</hi>
<hi>愛之治有異迹為州郡最補</hi>十二郡最<hi>臧晉書杜軫遷池陽令為十二郡最池陽百姓為立祠焉</hi>
州課第一<hi>謝漢書云祭彤除偃師長視事五年縣無盜賊州課第一補</hi>㑹課第六<hi>漢書</hi>
<hi>曰蕭育為茂陵令㑹課育第六而漆令郭舜殿見責問育為之請扶風怒曰君課第六裁自脫何暇欲為左右</hi>
<hi>言及罷出傳召茂陵令詣後曹當以職事對育徑出曹書佐隨牽育育案佩刀曰蕭育杜陵男子何詣曹也遂</hi>
<hi>趨出欲去官明旦詔召入拜為司𨽻校尉育過扶風府門官屬掾史數百人拜謁車下補</hi>為三輔第<lb/>
一<hi>世語張免除新豐令治為三輔第一</hi>為一州之首<hi>蜀志云吕乂遷新都綿竹令乃心隠恤百</hi>
<hi>姓稱之為一州諸城之首</hi>孔子稱其三善<hi>家語曰子路治蒲三年孔子過之入其境子曰善哉</hi>
<pb n="KR3k0004_WYG_078-5b"/>
<hi>由也恭敬以信矣入其邑子曰善哉由也忠信以寛矣至其庭曰善哉由也明察以斷矣子貢執轡而問曰夫</hi>
<hi>子未見由之政而三稱其善其善可得聞乎孔子曰吾見其政矣入其境田疇盡易草萊甚辟溝洫深治此其</hi>
<hi>恭敬以信故其民盡力也入其邑牆屋完固樹木甚茂此其忠信以寛故其民不偷也至其庭庭甚清閒諸下</hi>
<hi>用命此其明察以斷故其政不擾也以此觀之雖三稱其善庸盡其美乎</hi>肥親察三異<hi>續漢書魯</hi>
<hi>恭為中牟令建初中郡國螟傷稼犬牙緣界不入中牟河南尹袁安聞之疑其不實使仁恕掾肥親往察之恭</hi>
<hi>隨行阡陌俱坐桑下有雉過止其傍傍有童兒親曰兒何不捕之兒曰雉方將雛親瞿然而起與恭訣曰所以</hi>
<hi>來者欲察君之政迹耳今蟲不犯境此一異也化及鳥獸此二異也童子有仁心此三異也久留徒擾賢者耳</hi>
<hi>還府具以狀白安美其治以勵屬縣</hi>清白聞於州郡<hi>陶氏家傳云遽起家為龍陽長素有清潔</hi>
<pb n="KR3k0004_WYG_078-6a"/>
<hi>之行其妻于月下紡績買紙筆寄之杜絶請謁計日受俸聞於州郡</hi>清廉訓於百里<hi>長沙耆舊</hi>
<hi>傳贊曰桓龍遷魯令明斷朗然獄無停繫安貧樂道内無擔石之儲門絶魚米之饋故清廉訓於百里仁惠洽</hi>
<hi>於所涖黎元飲其恩澤遐邇稱其節槩</hi>沐並清名<hi>魏略云沐並為成臯令在位有清名為衆所許</hi>
何隨清廉<hi>華陽國志云何隨除安漢令蜀亡去官時巴土飢荒所在無穀送吏行乏輒取道側民芋</hi>
<hi>隨以綿繫其處使足所取直民視芋見綿在語曰聞何安漢清廉行過從者無糧必能爾耳持綿追還之終不</hi>
<hi>受因謂語曰安漢吏取糧令為之償補</hi>陳球清髙<hi>續漢書陳球遷繁陽令清髙不動</hi>孔奮<lb/>
清潔<hi>後漢書云孔奮守姑臧令是時天下未定士多不修節操而奮力行清潔為衆人所笑或以為身處</hi>
<hi>脂膏不能以自潤徒益辛苦耳補</hi>脂膏不潤<hi>見/上</hi>貧無車馬<hi>魏志崔林除鄔長貧無車</hi>
<pb n="KR3k0004_WYG_078-6b"/>
<hi>馬單步之官</hi>去留其犢<hi>魏略時苗為壽春令始至乗輿車駕黄牸後嵗餘牛生犢及去任留犢與</hi>
<hi>主簿曰是淮土所生也</hi>妻子親釜竈<hi>東觀云周澤為澠池令奉公克己妻子親自釡竈</hi>妻<lb/>
子食葱韭<hi>續漢書云孔奮守姑臧長素孝供養至勤在姑臧唯母極珍膳妻子飯食葱韭</hi>鑿渠<lb/>
十二<hi>史記曰西門豹為鄴令㑹長老問民所疾苦禁巫祝為河伯娶民之女為婦鑿渠十二灌溉民田到</hi>
<hi>今皆得水利補</hi>起田千頃<hi>益部耆舊傳贊云徐韋除都梁長至縣相地形勢起田千有餘頃</hi>穿<lb/>
渠入河疏道原隰<hi>殷氏家傳裒為滎陽令先時霪雨百姓飢饉裒乃穿渠入河疏導原隰用</hi>
<hi>致豐年民賴其利號殷溝而頌之</hi>畜乾椹收䝁豆<hi>魏略曰楊沛除新鄭長興平末人多飢饉</hi>
<hi>沛課民益畜乾椹收䝁豆閱其有餘以補不足如此積得千餘斛藏在小倉㑹太祖為兖州刺史西迎天子所</hi>
<pb n="KR3k0004_WYG_078-7a"/>
<hi>將千餘人皆無糧過新鄭沛謁見乃皆進乾椹太祖甚喜及太祖輔政遷沛為長社令補</hi>䘏諸孤哀<lb/>
喪紀<hi>家語孔子謂宓子賤曰子治單父衆說子何施而得之也子語丘所以為之者對曰不齊之治也父</hi>
<hi>䘏其子其子䘏諸孤而哀喪紀孔子曰善小節也小民附矣猶未足也補</hi>撫百姓如赤子<hi>東觀</hi>
<hi>漢記曰鍾離意遷堂邑令為政愛利輕刑慎罰撫循百姓如赤子初到縣市無屋意出奉錢帥人作屋人齎茅</hi>
<hi>竹或持材木爭起趨作決日而成功作既畢解土祝曰補興工役者令百姓無事如有禍祟令自當之人皆大悅</hi>
信臣視民如子<hi>漢書曰召信臣以明經甲科為郎出補榖陽令舉髙第選上蔡長其治視民如</hi>
<hi>赤子所居見稱述補</hi>養子曰賈所生<hi>後漢書曰賈彪舉孝廉補新息長小民困貧多不養子彪</hi>
<hi>嚴為其制與殺人同罪城南有盜刼害人者北有婦人殺子者彪出案發而掾吏欲引南彪怒曰賊寇害人此</hi>
<pb n="KR3k0004_WYG_078-7b"/>
<hi>則常理母子相殘逆天違道驅車北行案驗其罪城南賊聞之亦面縛自首數年間人養子者千數僉曰賈父</hi>
<hi>所生生男名為賈子生女名為賈女補</hi>育男以鄭為字<hi>魏志云鄭渾為邵陵令天下未定民</hi>
<hi>皆剽輕不念産殖其生子無以相活率皆不舉渾所在奪其漁獵之具課使耕桑又兼開稻田重去子之法民</hi>
<hi>初畏罪後稍豐給無不舉贍所育男女多以鄭為字</hi>私粟為飯<hi>韓子云季孫相魯子路為郈令魯以</hi>
<hi>五月起衆為長溝當此之為子路以其私秩粟為漿飯要作溝者於五父之衢而飡之孔子聞之使子貢徃覆</hi>
<hi>其飯擊毁其器曰魯君有民子奚為乃飡之子路怫然怒攘肱而入請曰夫子疾由之為仁義乎所學於夫子</hi>
<hi>者仁義也仁義者與天下共其所有而同其利者也今以由之秩粟而飡民不可何也孔子曰由之野也吾以</hi>
<hi>女知之女徒未及也女故如是之不知禮也女之飡之為愛之也夫禮天子愛天下諸侯愛境内大夫愛官職</hi>
<pb n="KR3k0004_WYG_078-8a"/>
<hi>士愛其家過其所愛曰侵今魯君有民而子擅愛之是子侵也不亦誣乎言未卒而季孫使者至讓曰肥也起</hi>
<hi>民而使之先生使弟子令徒役而飡之將奪肥之民邪孔子駕而去魯補</hi>鳳凰集境<hi>荀氏家傳云荀</hi>
<hi>藐除太原榆次令為政以德人懷之時有鳳凰集其境内晉武帝下詔褒美太始三年卒吏人如喪親戚為之</hi>
<hi>樹碑其序曰仰之如日月敬之如神明愛之如父母樂之如時雨補</hi>鸞鳥集學<hi>東觀記云王阜補重</hi>
<hi>泉令吏民向化鸞鳥集於學宫阜使官掾長沙疊為長雅樂鳥舉足垂翼應聲而舞翾翔復上縣庭屋十餘日</hi>
<hi>乃去</hi>嘉禾生庭<hi>續漢書云魯恭為中牟令政有三異蟲不犯境化及鳥獸豎子有仁心河南尹袁安</hi>
<hi>美其治以勵屬縣是嵗嘉禾生恭便坐庭中恭謙不矜功封以言府府即奏上尹以檄勞曰君以名德久屈中</hi>
<hi>牟物産之化流行天降休瑞應行而生尹甚嘉之補</hi>鳩集㕔事<hi>華陽國志云景毅為髙陵令立文學</hi>
<pb n="KR3k0004_WYG_078-8b"/>
<hi>以禮讓化民遷太守上封吏守闕請之三年不絶以子顧師事少府李膺膺誅自免久之拜成都令遷益州太</hi>
<hi>守上封吏民涕泣送之至沮者七百人白水縣者三百人值益州亂後米㪷千錢毅至恩化暢洽比去米㪷八</hi>
<hi>錢鳩鳥集其㕔事孕育而去三府表薦徵拜議郎補</hi>鷹化為鳩暴虎成狸<hi>鍾離意别傳云</hi>
<hi>意遷東平瑕邱令男子兒直勇悍有力三日一飯十斤肉五斗米飯便弓弩飛射走獸百不脫一桀悖好犯長</hi>
<hi>吏意到官召署捕盜掾勅謂之云令昔嘗破三軍之衆不用尺兵嘗縛暴虎不用尺繩但以良計為之爾掾之</hi>
<hi>氣勢安若宜慎之因復召直子涉置門下將游徼私出入寺門無所闗白收涉鞭之直走之寺門吐氣大言言</hi>
<hi>無上下意勅直能為子屈自縛謝令不則鞭殺其子直果自縛意告曰令前告汝曹縛暴虎不用尺繩汝自視</hi>
<hi>何如虎自縛邪勅獄械直父子結連其頭對榜之欲死掾吏陳諫乃貸之由是相率為善所謂上德之政鷹化</hi>
<pb n="KR3k0004_WYG_078-9a"/>
<hi>為鳩暴虎成狸此之謂也補</hi>虎即出界<hi>益部耆舊傳云趙瑶為緱氏令到任虎負其子出界</hi>虎<lb/>
皆渡江<hi>續漢書劉平為全椒長先是縣多虎為害平到政術治民虎皆南渡江去</hi>騶獨致雨<lb/>
<hi>謝承後漢書曰鄭𢎞為騶令勤行德化部人王逢等得路遺寶物縣於道衢求主還之魯國當春大旱五榖不</hi>
<hi>豐騶獨致雨偏熟永平十五年蝗起泰山流彼郡國過騶界不集郡因以狀聞詔書以為不然遣使案行果如</hi>
<hi>言補</hi>縣獨不雹<hi>東觀漢記韓稜為下邳令視事未朞吏民愛慕時鄰縣皆雹傷稼惟下邳獨無補</hi>
蝗不入茂陵<hi>續漢書卓茂為茂陵令蝗不入茂陵界</hi>蝗不入宻界<hi>後漢書云卓茂</hi>
<hi>為宻令平帝時天下大蝗河南二十餘縣皆被其災獨不入宻縣界督郵言之太守不信自出案行見乃服焉</hi>
<hi>補</hi>請雨自責<hi>益部耆舊傳云趙瑤為緱氏令齊戒請雨於虚皇乃自責稽首流血應時天雨大澍</hi>
<pb n="KR3k0004_WYG_078-9b"/>
設壇引咎<hi>海内先賢傳云公孫穆為𢎞農令界有蝗蟲食禾穆設壇引咎請以身禱於是暴雨來螟</hi>
<hi>蟲頓消人以為神明之宰</hi>坐薪自焚<hi>范煜後漢書云戴封為西華令時郡界有蝗獨不入西華境其</hi>
<hi>年大旱封坐薪上自焚俄而大雨至</hi>王喬精神<hi>俗說孝明帝時尚書郎河東王喬遷為鄴令喬有精</hi>
<hi>神每月朔常詣臺朝明帝怪其來數而無車騎宻令太子史候望之言臨至時常有雙鳬從東南飛來因伏伺</hi>
<hi>見鳬舉網但得一隻舄耳使尚方識視四年中所賜尚書郎屬履也</hi>治有異術生為立碑<lb/>
<hi>范煜後漢書董詡除須昌長治有云云</hi>遺愛在民生為立祠<hi>臧榮緒晉書荀勗為安陽</hi>
<hi>令遺愛云云</hi>當遷三老願留<hi>漢書云焦延為小黄令以伺候先知奸邪盜賊不得發愛養利</hi>
<hi>民當遷三老官屬上書願留延有詔許之</hi>免官百姓涕泣<hi>續漢書曹褒遷陳留圉令愛民救死</hi>
<pb n="KR3k0004_WYG_078-10a"/>
<hi>為太守馬嚴疾惡免官百姓涕泣</hi>棄官百姓攀車<hi>續漢書劉寵為平陵令以母疾棄官百姓</hi>
<hi>士女攀車距輪充塞道路車不得前乃輕服潛遁</hi>隨車號泣<hi>續漢書吳漢為洛陽令病卒百姓哀</hi>
<hi>痛老小隨車晝夜號泣</hi>望柩設奠<hi>干寶晉記劉蕃為江夏髙新令及卒百姓如喪父母將歸不受</hi>
<hi>祭吏民往往相聚於路側望柩設奠酹而哭之</hi>民為立祠<hi>荀氏家傳云茍藐除榆次令卒吏民如喪</hi>
<hi>親戚為之樹碑</hi>立碑頌德<hi>隋書房彦謙遷長葛令甚有德化百姓號為慈父仁壽中上使使察長吏</hi>
<hi>能不以謙為天下第一超授郡州司馬吏民號哭相謂曰房明府今去吾屬何用生為其後百姓思之立碑頌</hi>
<hi>德補</hi>圖畫形像<hi>晉書云陸雲補浚儀令縣居都會之要名為難理雲到官肅然下不能欺市無二價</hi>
<hi>人有見殺者主名不立雲録其妻而無所問十許日遣出宻令人隨後謂曰其去不出十里當有男子候之與</hi>
<pb n="KR3k0004_WYG_078-10b"/>
<hi>語便縛來既而果然問之具服云與此妻通共殺其夫聞妻得出欲與語憚近縣故逺相要候於是一縣稱其</hi>
<hi>神明郡守害其能屢遣責之雲乃去官百姓追思之圖畫形像配食縣社補</hi>遣徒還家應期<lb/>
而歸<hi>謝承後漢書云虞延除細陽令每至嵗時伏臘輒休遣徒繫各使還家並感其恩德應期而歸有囚</hi>
<hi>於家被病自載詣獄既至而死延率掾吏殯于門外百姓感悅之補案細縣屬汝南郡郡故城在今潁州汝隂</hi>
<hi>縣西北附</hi>放囚還家如期並至<hi>曹攄别傳云攄為臨淄令放死囚還家如期並至補</hi>放<lb/>
牛於野<hi>續漢書王渙為河南温縣令土俗豪强渙到縣舉賢誅滑道不拾遺卧不閉門皆放牛於野</hi>
繫馬道傍<hi>益部耆舊傳云羅衡為萬年令路不拾遺人家牛馬皆繫於道傍</hi>巨先治劇<lb/>
<hi>漢書原涉字巨先大司徒史丹舉能治劇為谷口令谷口聞其名不言而治</hi>樂恢剛直<hi>續漢書樂</hi>
<pb n="KR3k0004_WYG_078-11a"/>
<hi>恢除守陽令在職剛直</hi>王渙履正<hi>續漢書王渙為洛/陽令治民履正</hi>楊沛嚴能<hi>魏略</hi>
<hi>楊沛為鄴令當官嚴能</hi>朝歌稱神明<hi>後漢書虞詡為朝歌長詡到官設令三科以募求壯士自</hi>
<hi>掾史以下各舉所知其攻刼者為上傷人偷盜者次之帶喪服不事家業為下收得百餘人詡為饗㑹悉貰其</hi>
<hi>罪使入賊中誘令刼掠乃伏兵以待之遂殺賊數百人又潛遣貧人能縫者傭作賊衣以采綖縫其裾為識有</hi>
<hi>出市里者吏輒禽之由是駭散咸稱神明補</hi>上虞謂神明<hi>後漢書曰度尚除上虞長為政嚴峻</hi>
<hi>明於發摘奸非吏人謂之神明補</hi>舉縣畏憚<hi>東觀漢記王阜為重泉令治政肅清舉縣畏憚</hi>京<lb/>
師肅清<hi>又云周行為涇令下車嚴峻貴戚跼蹐京師肅清</hi>誅鉏姦猾<hi>續漢書祭彤遷襄賁</hi>
<hi>令時盜賊抄掠到官誅鉏姦猾縣界清淨詔書増秩一等賜縑百疋璽書勉勵  案襄賁縣名屬東海郡故城</hi>
<pb n="KR3k0004_WYG_078-11b"/>
<hi>在今沂州臨沂縣南賁音肥補</hi>誅鉏姦惡<hi>益部耆舊傳羅衡為萬年令誅鉏姦黨縣界肅然民夜不</hi>
<hi>閉門繫牛馬于道傍曰以屬羅公補</hi>不遇盤根何以别器<hi>續漢書虞詡為朝歌長故舊皆</hi>
<hi>弔詡曰難者不避易者不從不遇盤根錯節何以别利器乎</hi>盜賊清靜<hi>祭彤見上</hi>盜賊省<lb/>
減<hi>續漢書鮑昱為泚陽長盜賊省減云案范漢書昱為長政化仁愛境内清浄又東觀記  泚陽人趙堅殺</hi>
<hi>人繫獄其父母詣昱自言年七十餘唯有一子適新娶今繫獄當死長無種類涕泣求哀昱憐其言令將妻入</hi>
<hi>獄解械止宿遂娠身有子補</hi>陶潛常醉<hi>晉書曰陶潛為彭澤令在縣公田悉令種秫穀曰令吾常</hi>
<hi>醉于酒足矣妻子固請種秔乃使二頃二十畝種秫五十畝種秔素簡貴不私事上官郡遣督郵至縣吏白應</hi>
<hi>束帶見之潛歎曰吾豈能為五斗米折腰拳拳事鄉里小人邪於是掛冠而歸補</hi>胡母節酒<hi>晉書</hi>
<pb n="KR3k0004_WYG_078-12a"/>
<hi>胡母輔之以家貧求試守繁昌令始節酒自厲甚有能名</hi>汲黯病歸田里<hi>漢書汲黯為滎陽令</hi>
<hi>黯恥為令稱疾歸田里</hi>貢禹免冠遂去<hi>漢書貢禹為河南令嵗餘以職事少失為府官所責</hi>
<hi>免冠謝禹曰冠一免安可復冠也遂去官</hi>解劍帶之<hi>益部耆舊傳云趙珜少好遊俠行部帶劍過亭</hi>
<hi>長亭長譴之乃歎曰無大志故為豎吏所輕耳于是解劍挂壁曰珜不乗輜重佩綬不復帶劍因之京師詣太</hi>
<hi>學受業治春秋變行厲操名德遂稱除野王令乃解劍帶之官治官清約以身率下烟火不舉常食乾糒補</hi>
挂冠而去<hi>晉書陶潛見上</hi>中牟股肱<hi>說苑云晉平公問趙武曰中牟三國之股肱邯鄲之</hi>
<hi>肩髀也寡人欲其良令也其令空誰使而可趙武曰邢子可公曰邢子非子之讐邪對曰私讐不入公門又問</hi>
<hi>曰中府之令空誰使而可趙武曰臣子可故外舉不避讐内舉不避子補</hi>多修家具<hi>晉書王述家貧</hi>
<pb n="KR3k0004_WYG_078-12b"/>
<hi>求試宛陵令頗受贈遺而修家具為州司所檢有一千三百條王導使謂之曰名父之子不患無禄屈臨小縣</hi>
<hi>甚不宜耳述答曰足自當止時人未之達也此後屢居州郡清潔絶倫禄賜皆散之親故宅宇舊物不革于昔</hi>
<hi>始為當時所歎補</hi>梁車以不慈免<hi>韓子云梁車新為鄴令其姊往看之暮而後門閉因踰郭</hi>
<hi>而入車遂刖其足趙成侯以為不慈奪之璽而免之令補</hi>尹敏以倉漏免<hi>續漢書尹敏為長陵</hi>
<hi>令以縣倉漏三所自免周案范後漢書尹敏為長陵令永平五年詔書捕男子  慮慮素有名稱而善于敏敏</hi>
<hi>坐繫免官及出嘆曰瘖聾之徒真世之有道者也何為察察而遇斯患乎補</hi>
　<lb/>
　北堂書鈔卷七十八<lb/>
</p>
<p>
</p>
  </div>
</body>
</text>
</TEI>
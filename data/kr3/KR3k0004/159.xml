<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔巻一百五十九</head> <lb/>
    <p>
<pb n="KR3k0004_WYG_159-1a"/>
欽定四庫全書<lb/>
　北堂書鈔巻一百五十九<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　地理部三<lb/>
　　沙二十六　　　　　　泥二十七<lb/>
　　湖二十八<hi>續補</hi>　　　　　溪澗二十九<hi>續補</hi>
　　池三十<hi>續補</hi>　　　　　　潮三十一<hi>續補</hi>
<pb n="KR3k0004_WYG_159-1b"/>
　　井三十二<hi>續補</hi>　　　　　氷三十三<hi>續補</hi>
　　　沙二十六<lb/>
揚沙<hi>易通卦驗云巽氣不至則城中多大風發屋揚沙禾稼盡卧  案史記項王圍漢王三匝于是大風</hi>
<hi>從西北而起折木發屋揚沙石窈㝠晝晦逄迎楚軍楚軍大亂壊散而漢王乃得與數十騎遁去補</hi>聚沙<lb/>
<hi>家語云得其人如聚沙而雨之非其人如㑹聾而聲之</hi>西被流沙<hi>書云東漸于海西被于流沙</hi>
西涉流沙<hi>史記秦始皇二十八年作瑯邪臺立石刻頌秦德曰西涉流沙南盡北户東有東海北過</hi>
<hi>大夏補</hi>但食沙石<hi>河圖云崑崙之東十萬里有大秦之國人長三十丈壽萬八千歲不知禾稼但</hi>
<hi>食沙石</hi>益廣沙丘<hi>史記云殷紂厚賦税以實鹿臺之錢而盈鉅橋之粟益牧狗馬竒物充仞宫室</hi>
<pb n="KR3k0004_WYG_159-2a"/>
<hi>益廣沙丘苑臺多取野獸蜚鳥置其中慢于鬼神大最樂戲于沙丘以酒為池縣肉為林使男女倮相逐其間</hi>
<hi>為長夜之飲補</hi>含沙射人<hi>搜神記云有物浮于江水其名曰蜮一曰短狐能含沙射人以術方抑之</hi>
<hi>則得沙石于肉中補</hi>以沙為屯<hi>魏書云袁紹連營依沙為屯東西數十里曹公分營與相當</hi>沙<lb/>
中坐語<hi>史記云上在雒陽宫從複道望見諸將徃徃相與坐沙中語</hi>沙中設壇<hi>東觀記云</hi>
<hi>朱鮪等共㑹洧水上沙中設壇立聖公為天子</hi>水少沙見<hi>說文云沙水石也水少沙見楚東有沙見</hi>
地震沙涌<hi>續漢書云沖帝建康元年九月京師及太原鴈門二郡地震沙涌</hi>坐置沙上<lb/>
<hi>韓詩外傳云孔子南遊適楚至于河谷之隧有處子佩瑱而浣者孔子曰彼婦人其可與言矣乎抽觴以授子</hi>
<hi>貢曰善為之辭以觀其語子貢曰吾北鄙之人也將南之楚逢天之暑思心潭潭願乞一飲以表吾心婦人對</hi>
<pb n="KR3k0004_WYG_159-2b"/>
<hi>曰阿陽之隧隱曲之氾其水載清載濁流而趨海欲飲則飲何問婢子乎受子貢觴迎流而挹之奐然而棄之</hi>
<hi>促流而挹之奐然而溢之坐置之沙上曰禮固不親受子貢以告孔子曰丘知之矣補</hi>坐于沙中<lb/>
<hi>戰國䇿云齊襄王立田單相之過淄水有老人涉水而寒不能行坐沙中田單見其寒解裘而衣之補</hi>黄<lb/>
沙<hi>晉陽秋云惠帝咸寧十年洛中謠曰南風烈烈吹黄沙遙望魯國鬱嵯峨</hi>丹沙<hi>列仙傳云王柱者不</hi>
<hi>知何許人也與道士共上宕山言此有丹砂可得數萬斤宕山長吏知而上山封之砂流出飛如火乃聽柱取</hi>
<hi>邑令章君明餌砂三年得神砂飛雪服之五年能飛行遂與柱俱去云補</hi>蚩尤食沙<hi>龍魚河圖云蚩</hi>
<hi>尤兄弟八十一人皆銅頭銅額食沙石續補</hi>石蕃負沙<hi>博物志云石蕃衛官也皆能負石沙續補</hi>
盛沙壅水<hi>漢書云韓信擊龍且夾濰水陳信乃夜令人為萬餘囊盛沙以壅水上流引兵半渡擊龍</hi>
<pb n="KR3k0004_WYG_159-3a"/>
<hi>且續補</hi>起沙為城<hi>曹瞞傳云公軍毎渡渭輒為馬超騎所衝突營不得立地又多沙不可築壘婁</hi>
<hi>子伯說公曰今天寒可起沙為城以水灌之可一夜而成公從之乃多作縑囊以運水夜渡兵作城比明城立</hi>
<hi>由是公軍盡得渡渭續補</hi>沙内聞聲<hi>郡國志云伊州鐵勒國路多沙漬漬内聞呌喚聲不見人或聞</hi>
<hi>歌笑之聲蓋鬼物也續補</hi>沙能愈疫<hi>劉根别傳云潁川太守髙府君到官民人疫郡中掾吏死者過</hi>
<hi>半夫人郎君悉得病從根求消除病氣之術根曰于㕔事之亥上穿地取土沙三斛著以淳酒三升沃其上府</hi>
<hi>君從之病者悉得愈疫氣絶續補</hi>
　　　泥二十七<lb/>
需泥致冦<hi>易曰需于泥致冦至註云以剛逼難欲進其道所以招冦而致敵也猶有須焉不陷其剛</hi>
<pb n="KR3k0004_WYG_159-3b"/>
<hi>冦之來也自我所招敬慎防備可以不敗補</hi>猶泥在鈞<hi>漢書董仲舒對䇿曰夫上之化下下之從</hi>
<hi>上猶泥之在鈞唯甄者之所為猶金之在鎔唯冶者之所鑄補</hi>塗泥<hi>禹貢云厥土惟塗泥孔傳云地泉隰</hi>
<hi>也</hi>汙泥<hi>詩含神霧云夫齊之地處孟春之位海岱之間土地汙泥流之所歸利之所聚</hi>夢入于<lb/>
泥<hi>左傳晉楚將戰吕錡夢射月中之退入于泥占之曰姬姓日也異姓月也必楚王也射而中之退入于泥</hi>
<hi>亦必死矣及戰射共王中目</hi>用之割玉<hi>帝王世紀云周穆王征犬戎得煉剛赤刀用之割玉如割</hi>
<hi>泥焉</hi>泥在水中<hi>說文泥黒土/在水中者也</hi>泥行乗毳<hi>漢書云夏書禹堙洪水十三年過家</hi>
<hi>不入門陸行載車水行乗舟泥行乗毳山行則梮以别九州隨山浚川任土作貢補  案孟康曰毳形如箕擿</hi>
<hi>行泥上如淳曰毳音茅附</hi>井泥<hi>易曰井泥不/食下也續補</hi>丸泥<hi>東觀漢記曰隗囂將王元説囂背漢</hi>
<pb n="KR3k0004_WYG_159-4a"/>
<hi>曰元請一丸泥為大王東封函谷關此萬世一時也續補</hi>青泥封書<hi>東觀記云詔以鄧訓將黎陽營</hi>
<hi>兵屯狐奴以防其變訓撫綏邊民為幽部所歸六年遷䕶烏桓校尉黎陽故人知訓好青泥封書從黎陽步推</hi>
<hi>鹿車于洛陽市藥還過趙國易陽并載青泥一襆至上谷遺訓其得人心如是續補</hi>紫泥封璽<hi>隴右</hi>
<hi>記云武都紫水有泥其色亦紫而粘貢之用封璽書故詔誥有紫泥之美續補</hi>聚土作泥<hi>神仙傳云</hi>
<hi>董奉居廬山下時大旱縣令丁士彦議曰聞董君有道當能致雨乃自齎酒脯見奉陳大旱之意奉曰雨易得</hi>
<hi>耳因視屋曰貧道屋皆見天恐雨至何堪令解其意曰先生但致雨當為立架好屋明日士彦自將人吏百餘</hi>
<hi>輩運竹木起屋立成方聚土作泥擬數里取水奉曰不須爾暮當大雨乃止至暮即大雨髙下皆平方民大悅</hi>
<hi>續補</hi>
<pb n="KR3k0004_WYG_159-4b"/>
　　　湖二十八<hi>續補</hi>
流瀆四面<hi>風俗通云湖都也流瀆四面所畏都也</hi>周行百里<hi>呉録云五湖者太湖之别</hi>
<hi>名以其周行五百餘里故以五湖為名</hi>青草<hi>荆州記云巴陵南有青草湖週廻數百里日月出没其中</hi>
<hi>湖南青草山故因以為名</hi>赤沙<hi>水經註云澧水經南安縣又東與赤沙湖㑹湖水通江南注澧水也</hi>荆<lb/>
州之藪<hi>荆州記云華容縣東南有雲夢澤一名巴丘湖荆之藪也</hi>揚州之浸<hi>周禮職方氏云</hi>
<hi>東南曰揚州其山鎮曰㑹稽其澤藪曰其區其川三江其浸五湖鄭註其區五湖在呉南浸可以為陂灌溉者</hi>
白龍升天<hi>秦州記云武都郡前有湖義熈初有白龍于湖升天</hi>大魚輒下<hi>永嘉記云懐化</hi>
<hi>縣有蔣公湖父老傳云先代有祭祀祈請者湖輒下大魚與之</hi>銅船<hi>交州記云有一湖去合流北四十里</hi>
<pb n="KR3k0004_WYG_159-5a"/>
<hi>至隂日百姓樵捕見銅船出水上又有水牛在湖之中</hi>金牛<hi>錢塘記云明聖湖在縣南父老相傳湖中</hi>
<hi>有金牛古嘗有見其映寳雲泉照耀流精神化莫測遂以明聖為名</hi>祈禱分風<hi>荆州記云宫亭湖廟</hi>
<hi>神甚有靈驗塗旅經過無不祈禱能使湖中分風而帆南北  案宫亭即彭蠡澤也謂之彭澤一名匯澤</hi>動<lb/>
搖起雨<hi>荆州記云南康有平湖湖中艑底浮在湖中動搖便起風雨</hi>秦憇<hi>錢塘記云去邑十里</hi>
<hi>有詔息湖古老相傳昔秦始皇巡狩經塗暫憇因以詔息為名</hi>蠡浮<hi>先賢傳云勾踐滅呉謂范蠡曰吾將</hi>
<hi>與子分國而有之蠡曰君行令臣行意乃乗扁舟浮五湖終不返</hi>三山<hi>豫州記云城父縣有巢湖湖中</hi>
<hi>有三山</hi>五渚<hi>史記註五渚/在洞庭湖</hi>臨平石函<hi>呉志云孫皓時呉郡言臨平湖邊得石函</hi>
<hi>中有小石青白色刻上作皇帝字改元為天璽</hi>𤣥武銅斗<hi>謝綽宋拾遺云張永開𤣥武湖冡上得一</hi>
<pb n="KR3k0004_WYG_159-5b"/>
<hi>銅斗有柄太祖訪之朝士何承天曰此是新威斗王莽王公亡皆賜之一在冡内一在冡外于是江左唯有甄</hi>
<hi>邯為大司徒俄而又得一斗復有石書稱甄邯之墓</hi>湖名<hi>水經及地理志云居巢縣有巢湖楊泉湖呉郡</hi>
<hi>有臨平湖女墳湖鄲縣有萬金湖山隂有鏡湖迴踵湖蘭湖華湖魚湖山隂湖溧陽有長塘湖阜陵有麻湖建</hi>
<hi>業有後湖一名𤣥武湖蔣陵湖髙湖潯陽有招湖無錫有射瀆湖尸小湖耆湖乗湖猶湖招湖譙湖雍湖昆湖</hi>
<hi>招湖即海鹽縣淪陷為也江東有滆湖郢城有赤湖蜀有白于湖山陽郡有樊梁湖射陽湖津湖新安有白馬</hi>
<hi>湖常熟有赤山湖下駕湖丹陽湖張昭湖昭封婁侯又因名婁湖髙平湖太傅湖太傅即謝安也著作簿湖劉</hi>
<hi>南蠻湖侍巾湖張侯湖葛塘湖倪塘湖庾氷湖東陽有徐湖永嘉有蔣公湖自婁已下謂皆獨擅一湖之利武</hi>
<hi>昌有長湖瑯琊有攝湖錢塘有明聖湖淮湖承湖一名詔息湖京口有醴湖孟佐湖半陽湖龍日湖刼亭湖新</hi>
<pb n="KR3k0004_WYG_159-6a"/>
<hi>豐湖呉興有欣湖武陵有丹坡湖始興有滄湖武原淪陷為當湖又有洋湖錡湖梅湖荆州有大井湖髙沙湖</hi>
<hi>大滻湖馬骨湖支湖波湖赤湖沔湖酃縣有鄙湖南康有平湖豫州有芍陂湖南越有石湖蘄春有菜黄湖曲</hi>
<hi>阿有後湖王子年拾遺記云員嶠山有方湖又東方朔神異經云亶州有温湖北方有石湖其水恒氷</hi>
　　　溪澗二十九<hi>續補</hi>
水注川曰溪<hi>爾雅註曰有水曰溪無水曰谷</hi>山有水名澗<hi>爾雅疏云山間有水者名</hi>
<hi>澗</hi>百仞<hi>家語云東流之水不息/流行赴百仞之溪也</hi>千仞<hi>文選云清溪千餘仞中有一道士</hi>
為牝<hi>家語云溪谷為牝</hi>守雌<hi>老子云知其雄守/其雌為天下谿</hi>夏恒有寒<hi>武昌記云</hi>
<hi>樊山東有小溪夏時居之懐袖恒有寒氣謂之寒氣</hi>水沸如火<hi>廣州記云管溪周圓丈餘水極沸涌</hi>
<pb n="KR3k0004_WYG_159-6b"/>
<hi>如猛火煎油聲</hi>横溪<hi>荆州記云桂陽郡西南宿山水出注大溪號曰横溪水甚深冬夏不乾俗謂之貪泉</hi>
<hi>飲者輒冐于財賄</hi>竹溪<hi>唐史云李白與孔巢父韓準裴政張叔明陶沔居徂徠日沈飲號竹溪六逸</hi>
好溪<hi>地理志云處州東十里有惡溪多水怪宣宗時刺史段成式有善政水怪潜去民謂之好溪</hi>愚<lb/>
溪<hi>桞河東集愚溪詩序云灌水之陽有溪焉東流入于瀟水或曰冉氏嘗居也故姓是溪為冉溪或曰可以</hi>
<hi>染也名之以其能故謂之染溪余以愚觸罪謫瀟水上愛是溪入二三里得其尤絶者家焉古有愚公谷今予</hi>
<hi>家是溪而名莫定土之居者猶齗齗然不可以不更也故更之為愚溪</hi>馬跳澗<hi>後燕録云晉劉牢之</hi>
<hi>與慕容垂戰敗牢之走馳馬跳五丈澗苻堅救至乃免</hi>馬落澗<hi>異苑云符堅為慕容沖所襲堅馳騧</hi>
<hi>馬墮而落澗追兵無及計無由出馬即踟蹰臨澗垂控與堅不能及又跪而授焉遂得登岸而走</hi>金谷<lb/>
<pb n="KR3k0004_WYG_159-7a"/>
澗<hi>緑珠傳石季倫有别廬在河東界金谷澗中下有清泉茂樹百菓竹木草藥之屬又石崇别墅澗中有金</hi>
<hi>谷</hi>廣武澗<hi>漢書云沛公與項籍臨廣/武澗而語數籍以十罪</hi>采蘋<hi>詩云于以采蘋南澗之濱</hi>
考槃<hi>詩云考槃在澗碩人之寛</hi>
　　　池三十<hi>續補</hi>
停水曰池<hi>孔安國云</hi>開地為池<hi>風俗通云孫子有金城湯池之說後人因此開地為池以</hi>
<hi>養魚鱉圓曰池曲曰沼</hi>秦廣樂<hi>穆天子傳云天子西征至于𤣥池三日休于𤣥池之上乃奏廣樂而</hi>
<hi>歸是曰樂池</hi>歌白雲<hi>穆天子傳天子觴西王母于瑤池之西王母為天子歌白雲之謠</hi>中有<lb/>
樓船<hi>西京雜記云昆明池中有戈船樓船各數百艘樓船上建樓櫓戈船上建戈矛四角悉垂幡毦旍葆</hi>
<pb n="KR3k0004_WYG_159-7b"/>
<hi>麾蓋照灼涯涘</hi>中有方丈<hi>漢書云建章宫北治大池漸臺髙二十餘丈名曰太液池中有蓬萊方丈</hi>
<hi>瀛洲壺梁象海中神山龜魚之屬</hi>𤣥武<hi>魏志武帝還鄴作/𤣥武池以肄舟師</hi>靈芝<hi>魏志黄初三年</hi>
<hi>穿靈芝池</hi>流杯<hi>宋志云明帝天淵池南/設流杯石溝燕羣臣</hi>流觴<hi>伽藍記云柰林西有都堂有流</hi>
<hi>觴池堂東有扶桑海皆有石竇流于地下西通榖水東連陽渠亦與翟泉相連若旱魃為害榖水注之不竭離</hi>
<hi>畢滂潤陽榖泄之不盈至于鱗甲異品羽毛殊類濯波浮浪如似自然也</hi>出入日月<hi>張衡西京賦云</hi>
<hi>乃有昆明靈沼黑水𤣥沚日月于是乎出入遂扶桑與濛氾</hi>吐納雲霧<hi>張載濛氾池賦云幽瀆滂</hi>
<hi>集潜流注仰承河漢吐納雲霧</hi>
　　　潮三十一<hi>續補</hi>
<pb n="KR3k0004_WYG_159-8a"/>
潮汐<hi>說文云朝曰潮夕曰汐經案髙麗圖經云潮汐徃來為天地至信又山海  云海鰌出入之度浮圖</hi>
<hi>書云神龍變化所致竇叔蒙海嶠志云隨月盈虧盧肇海潮賦云日出于海衝擊而成抱朴子云天河激湧洞</hi>
<hi>真經云地機翕張封演云月周而潮應余安道云水徃從月之禮</hi>大小<hi>抱朴子云潮汐者一月之中天</hi>
<hi>再東再西故潮水再大再小又夏時日居南宿隂消陽盛而天髙一萬五千里故夏潮大冬時日居北宿隂盛</hi>
<hi>陽消而天卑一萬五千里故冬潮小春日居東宿天髙一萬五千里故春潮漸起也秋日居西宿天卑一萬五</hi>
<hi>千里故秋潮漸減也</hi>沓潮<hi>番禺記云早潮上晚潮/下兩水相合謂之沓潮</hi>射潮<hi>呉越備史梁開平中</hi>
<hi>錢武肅王始築捍海塘在候潮通江門外江濤晝夜衝擊沙岸版築不能就因命强弩數百以射濤頭又親祝</hi>
<hi>胥山祠仍為詩一章函置海門既而濤頭遂趨西陵乃運巨石盛以竹籠植巨材捍之城基始定其重濠纍塹</hi>
<pb n="KR3k0004_WYG_159-8b"/>
<hi>通衢廣陌亦由是而成焉</hi>陽侯<hi>廣雅云陽侯/濤大波神也</hi>潮候<hi>臨安志云一日子時二日子末三日</hi>
<hi>丑時四日丑末五日寅時六日寅末七日夘時八日夘末時有變更氣有盛衰而浙潮之所至亦因之建酉之</hi>
<hi>月則隂陽之交氣以交而盛故潮大異于餘月朔望之候則天地之變以變而盛故潮大異于餘日</hi>數丸<lb/>
<hi>酉陽雜俎云數丸生江海邊如蟛蜞取土作丸數至三日則潮至人以為侯因名數丸</hi>陵山<hi>番禺記云</hi>
<hi>濤水者潮取物多者其力盛來逺者其勢大今潮水從東地廣道逺陵山觸岸從直赴曲其勢不泄故涌起成</hi>
<hi>濤</hi>鰌魚<hi>風土記云鰌魚長數千里穴居海底魚入穴則潮上出則潮退出入有節故潮水有期</hi>牛<lb/>
魚<hi>博物志云東海中有牛魚其形如牛剥其皮懸之潮至則毛起潮去則伏</hi>揚濤<hi>呉越春秋云呉王賜</hi>
<hi>子胥屬鏤之劒而死乃取其屍盛以䲭夷之器投之于江中子胥因隨流揚波依潮來徃蕩激崩岸</hi>辯濤<lb/>
<pb n="KR3k0004_WYG_159-9a"/>
<hi>論衡云書言呉王殺子胥投之于江實也言其恨恚驅水為濤者虛也屈原懐恨自投湘江湘江不為濤申徒</hi>
<hi>狄蹈河而死河水不為濤夫地之有百川也猶人之有血脈也血脈流行汎揚動靜自有節度百川亦然其朝</hi>
<hi>夕徃來猶人之呼吸氣出入也</hi>瓊海濤<hi>寰宇記瓊管志云江浙欽廉之潮皆有定候瓊海之潮半月東</hi>
<hi>流半月西流潮之大小隨長短星不係月之盛衰</hi>聖水潮<hi>廣西誌云桂林府聖水巖子時潮上午時</hi>
<hi>潮落三五十年有一大潮</hi>送女潮<hi>西呉記云長興呉山下有溪名呉山灣昔呉王送女至此有潮髙三</hi>
<hi>尺倒流七十里名呉王送女潮</hi>尹公潮<hi>圖經云苕溪在餘杭夾岸多苕花因得名相傳云古有尹公者</hi>
<hi>善推候有異術鄉人王氏有女美質尹公求之不得叱水成潮以溺其居至今日暮則風生水長數尺號為尹</hi>
<hi>公潮</hi>
<pb n="KR3k0004_WYG_159-9b"/>
　　　井三十二<hi>續補</hi>
清潔<hi>釋名云井清也泉清潔者也</hi>通用<hi>易傳云井通/也物所通用</hi>不變<hi>字林周云井以不變</hi>
<hi>更為義師說井以清潔為義</hi>無竭<hi>風俗通云井法也節也言法制居人令節其飲食無窮竭也</hi>八<lb/>
家為井<hi>說文云八家為井象構幹形</hi>二舍共井<hi>墨子云二舍共一井</hi>素練寒漿<lb/>
<hi>古歌曰後園作井銀作牀金瓶素練汲寒漿</hi>冬温夏涼<hi>風土記云靈井謂冬温夏涼石包也</hi>華<lb/>
山鳥巢<hi>異苑云蘭陵華山有井鳥巢其中金翅而黒色見則大水井不可窺窺者盈歲輒死</hi>北宫<lb/>
水溢<hi>漢書云成帝北宫井水溢出</hi>銅人掩泉<hi>南康記云雩都盤固山其峯有井大銅人常守</hi>
<hi>之五十年一涌水起數十丈銅人毎以手掩之</hi>金人持杵<hi>荆州記云衡陽溢陽縣有平岡岡有金井</hi>
<pb n="KR3k0004_WYG_159-10a"/>
<hi>數百所深者不測相傳有金人以杵撞地輒便成井故曰金井</hi>抱罋出井<hi>莊子云子貢遇漢隂見一</hi>
<hi>丈人方將為圃畦鑿隧而入井抱罋而出灌子貢曰有械于此後重前輕汲水若抽名曰桔橰日浸百畦用力</hi>
<hi>寡而見功多子不欲乎</hi>負缶入井<hi>說苑云衛有五丈夫俱負缶入井出而灌韮終日竟一區鄧析</hi>
<hi>過下車教之曰為機重其後輕其前命曰桔橰終日溉韮百區不倦</hi>金墉脩井<hi>水經註云南鄭大城</hi>
<hi>内有小城環帶金墉有七十井皆漢髙祖所脩築</hi>江陵潜室<hi>荆州記云江陵縣有天井臺東臨天</hi>
<hi>井井周二里許中有潜室人時見之輒有兵</hi>鬱林司命<hi>廣州記云鬱林郡有古井名曰司命井</hi>
豫章洪涯<hi>豫章記云獻源山有洪井飛流懸注其深無底舊說洪涯先生井也</hi>華林繢石<lb/>
<hi>水經註云華林園中有古井悉以珉玉為之繢石為口工作精密</hi>陵雲擲石<hi>朱超石與兄書云陵</hi>
<pb n="KR3k0004_WYG_159-10b"/>
<hi>雲臺上有竒井望之幽然以一石子擲之久方聞聲</hi>轆轤博山<hi>西征記云太極殿上有井博山轆轤</hi>
<hi>交龍負山于井又有金獅子在龍下</hi>蟾蜍含水<hi>魏畧云明帝九龍殿前為玉井蟾蜍含受神龍吐水</hi>
流謙<hi>孔寗云天髙聽卑載厚流謙揮鋒既擊跪拜亦霑惟益有作德逺事兼明王用汲人具爾瞻</hi>澄<lb/>
澈<hi>蘇味道云玲瓏映玉檻澄澈㵼銀牀流聲集孔雀帶影出羵羊桐落秋蛙散桃舒春錦芳帝力終何有機</hi>
<hi>心庶此忘</hi>
　　　氷三十三<hi>續補</hi>
隂所聚<hi>韓詩云說氷者窮谷隂氣所聚不洩則結而為伏隂</hi>隂始凝<hi>易云履霜堅氷隂始凝也</hi>
春釋<hi>淮南子云夫水向冬則凝而為氷迎春則釋而為水</hi>朝覿<hi>左傳云古者日在北陸而藏氷西陸</hi>
<pb n="KR3k0004_WYG_159-11a"/>
<hi>朝覿而出之其藏也黒牡秬黍以享司寒其出也桃弧棘矢以除其災</hi>夏頒<hi>周禮云淩人夏頒氷註云</hi>
<hi>賜羣臣</hi>冬抱<hi>呉越春秋云越王欲復呉怨苦思勞心夜以接日冬寒則抱氷夏熱則握火愁心苦志懸</hi>
<hi>膽于戸出入嘗之不絶于口</hi>氷凌<hi>風俗通云積氷曰凌氷壯/曰凍氷流曰澌氷解曰判</hi>風壯<hi>左傳</hi>
<hi>云氷以風壯而以風出其藏之也周其用之也徧則冬無愆陽夏無伏隂春無凄風秋無苦雨厲疾不降民不</hi>
<hi>夭札</hi>六尺積胡貉<hi>漢書<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯上書曰胡貉之地積隂之處木皮三寸氷厚六尺</hi>五斛給<lb/>
汝南<hi>八王故事曰汝南王葬詔賜氷五斛</hi>一尺<hi>論衡云夫燻一炬火爨一鑊水終日不熱也倚一尺</hi>
<hi>氷置庖厨中終夜不寒也</hi>五寸<hi>晏子曰景公伐魯得東門無澤問曰魯年榖何如對曰隂不凝陽氷厚五</hi>
<hi>寸者寒温節也寒温節則政平政平則年穀熟請禮魯以息怨</hi>狐聽<hi>述征記云狐聽氷河水無聲狐方行</hi>
<pb n="KR3k0004_WYG_159-11b"/>
魚上<hi>禮云立春後十日魚上氷</hi>北方鼷鼠<hi>神異經云北方有氷萬里厚百丈鼷鼠在氷下土中</hi>
<hi>焉其毛長八尺可為槈却風寒</hi>東海氷蠶<hi>拾遺記云東海員嶠山有氷蠶長七寸有鱗角以霜雪覆</hi>
<hi>之始為繭其色五綵織為文錦入水不濡投火不燎</hi>闔廬室<hi>越絶書云呉閶門外郭巾家者闔廬氷室</hi>
瑯邪井<hi>薛瑩後漢書云靈帝光和六年冬北海東萊瑯邪井氷厚丈餘</hi>魚負<hi>易通卦驗云大雪魚</hi>
<hi>負氷鄭𤣥註云負氷上近氷也</hi>鳥覆<hi>詩云誕寘之寒/氷鳥覆翼之</hi>激素<hi>司馬彪云烈烈𤣥颷起粲</hi>
<hi>粲繁霜凝勁風迴白雪長川激素氷</hi>隂潭<hi>沈君攸云日華照氷彩灼爍自相明隂潭欲半解陽岸已全輕</hi>
<hi>未釋苔文隱將銷草氣生稍得觀魚上非獨見狐驚儻逢魏后術當驗可為城</hi>
　北堂書鈔巻一百五十九<lb/>
</p>
<p>
</p>
  </div>
</body>
</text>
</TEI>
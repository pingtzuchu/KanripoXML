<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷一百七</head> <lb/>
    <p>
<pb n="KR3k0004_WYG_107-1a"/>
欽定四庫全書<lb/>
　北堂書鈔卷一百七<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　樂部<lb/>
　　　舞篇三<lb/>
帝俊始為舞<hi>山海經云帝俊八子始為舞</hi>隂康教民舞<hi>樂府雜詩云昔有隂康始</hi>
<hi>教民舞</hi>舞以導之<hi>吕氏春秋云陶唐氏之始隂多滯伏人氣壅閼故作舞以宣導之</hi>舞以<lb/>
<pb n="KR3k0004_WYG_107-1b"/>
宣情<hi>阮籍樂論云歌以叙志舞以宣情然後文彩照之以風雅播之以八音成之以太和</hi>舞以盡<lb/>
意<hi>傅毅舞賦云歌以盡言舞以盡意</hi>節八音而行八風<hi>左傳衆仲云詳下</hi>觀其<lb/>
舞知其德<hi>樂記云治民勞者其舞行綴遠治民逸者其舞行綴短故觀其舞知其徳也</hi>隱公<lb/>
六佾<hi>左傳云隱公問羽舞數於衆仲對曰天子用八諸侯用六大夫四士二夫舞所以節八音而行八風</hi>
<hi>也故自八以下於是公從之始用六佾也</hi>以弓矢舞<hi>周禮大司樂職云詔諸侯以弓矢舞鄭注云舞</hi>
<hi>謂執弓挾矢揖讓進退之儀</hi>持干戚舞<hi>五經通義云王者之樂有先後者各尚其徳也以文得之</hi>
<hi>先文樂持羽毛而舞以武得之先武樂持朱干玉戚而舞所以增威武也補</hi>舞干羽<hi>尚書孔傳云干</hi>
<hi>楯羽翳也皆舞者之所執也</hi>舞雲門以祀天神<hi>周禮大司樂職云乃奏黄鍾歌大吕舞雲</hi>
<pb n="KR3k0004_WYG_107-2a"/>
<hi>門以祀天神鄭注云以黄鍾之鍾火吕之聲為均者黄鍾陽聲之首大吕為之合奏之以祀天神尊之也天神</hi>
<hi>謂五帝及日月星辰也</hi>舞咸池以祭地祗<hi>周禮大司樂職云乃奏太簇歌應鍾舞咸池以</hi>
<hi>祭地祗鄭注云太簇陽聲第一應鍾為之合咸池大咸也地祗所祭于北郊謂神州之神及社稷補</hi>兵舞<lb/>
山川<hi>周禮舞帥職云教兵舞帥而舞山川之祭祀</hi>帗舞社稷<hi>又云教帗舞帥而舞社稷之祭</hi>
<hi>祀</hi>羽舞四方<hi>又云教羽舞帥而/舞四方之祭祀</hi>四時舞<hi>漢書禮樂志云孝文廟奏昭徳</hi>
<hi>文始四時五行之舞四時舞者孝文所作以明示天下之安和也</hi>五行舞<hi>又云髙祖廟奏武徳文始</hi>
<hi>五行之舞舜武徳舞者象天下樂已行武以除亂也文始舞者本  招舞也髙祖更名曰文始示不相襲也五</hi>
<hi>行舞者本周舞也秦始皇更名曰五行也補</hi>盛徳之舞<hi>劉蒼世祖祭歌議云孝武徳茂作盛徳之</hi>
<pb n="KR3k0004_WYG_107-2b"/>
<hi>舞又漢書禮樂志云孝武廟奏盛徳文始四時五行之舞補</hi>昭徳之舞<hi>劉蒼世祖祭歌議言孝文</hi>
<hi>躬行節儉制昭徳之舞</hi>武始之舞<hi>魏志明帝紀云時有司奏武皇帝撥亂反正為魏太祖樂用武</hi>
<hi>始之舞</hi>雲翹之舞<hi>魏名臣奏盧毓云漢武有/雲翹育命之舞以祀天地</hi>咸熈之舞<hi>魏志</hi>
<hi>明帝紀云時有司奏文皇帝應天受命為魏髙祖樂用咸熈之舞</hi>持矛助生<hi>五經通義云東夷之</hi>
<hi>樂持矛舞助時之生</hi>持羽助養<hi>五經通義云南夷之/樂持羽舞助時之養</hi>持鉞助殺<hi>五經</hi>
<hi>通義云西夷之樂持鉞舞助時之殺</hi>持干助藏<hi>五經通義云北夷之樂持干舞助時之藏</hi>衣文<lb/>
衣<hi>史記齊人曰孔子為政必霸霸則吾地近焉我之為先并矣盍致地焉犂鉏曰請先嘗沮之沮之而不可</hi>
<hi>則致地庸遲乎于是選齊國中女子好者八十人皆衣丈衣而舞康樂也補</hi>衣繡衣<hi>五經通義云王</hi>
<pb n="KR3k0004_WYG_107-3a"/>
<hi>者樂有先後各尚其徳也以文得之衣繡衣持羽毛而舞</hi>奮䄂迴腰<hi>成公綏七唱云奮長䄂以颷迴</hi>
<hi>擢纎腰以煙起</hi>遞進迭舉<hi>劉邵趙都賦云中山名倡襄國妓女狄鞮妙音邯鄲才舞衆美駢羅遞進</hi>
<hi>迭舉</hi>䄂飛縠<hi>崔駰七依云表飛縠以/長䄂舞細腰以抑揚</hi>紆長䄂<hi>左思蜀都賦云紆長䄂而</hi>
<hi>屢舞翩僊僊以裔裔</hi>體如遊龍<hi>傳毅舞賦云舞如/遊龍䄂如素蜺</hi>裾若飛燕<hi>張衡舞賦</hi>
<hi>云裾似飛燕袖如迴雪</hi>擢纎腰以起烟<hi>成公綏/見前</hi>舞細腰以抑揚<hi>崔駰</hi>
<hi>七依見上</hi>若鳯翼之逶迤<hi>袁宏賦云舞迴鸞以紆袖覩佳人之玉儀曵羅裙以徘徊為鳯翼之</hi>
<hi>逶迤</hi>似飛鳬之迅疾<hi>卞蘭許昌宫賦美案魏畧云蘭又獻賦贊述太子徳  太子報曰賦者言</hi>
<hi>事類之所附也頌者美盛徳之形容也故作者不虚其辭受者必當其實蘭此賦豈吾實哉昔吾邱壽王一陳</hi>
<pb n="KR3k0004_WYG_107-3b"/>
<hi>寳鼎何武等徒以歌頌猶受金帛之賜蘭事雖不諒義足嘉也附</hi>迅如孤鵠<hi>邉讓章華賦云縱輕</hi>
<hi>駈以迅起如孤鵠之失羣振華袂以逶迤若遊龍之登雲于是歡嬿既洽長夜向半琴瑟易調繁手改彈清聲</hi>
<hi>發而響激㣲音逝而流散振弱支而紆統兮若緑繁之華幹忽飄颻以輕逝兮似鸞飛于天漢補案讓少辯博</hi>
<hi>能屬文作章華賦雖多淫麗之辭而終之以正亦如相如之諷也附</hi>翩如翔翳<hi>孔偉七引云舞躡鼔</hi>
<hi>節翩若翔翳</hi>眩將墜而復舉<hi>張衡南都賦云修神繚繞而滿庭羅襪躡蹀而容與翩緜緜其</hi>
<hi>若絶眩將墜而復舉</hi>若奔星之墜河<hi>劉損賦云朱顏眻眄彩鳯長歌手如迴雪身如轉波縱修</hi>
<hi>袖以終曲若奔星之赴河</hi>舉長屣以蹈節<hi>張衡七辨云曵羅縠之舞衣裊纎腰以迴翔舉長屣</hi>
<hi>以蹈節奮髙袖之翩翻</hi>若風轉而颷回<hi>傅𤣥西都賦云奏新聲理秘舞颷回風轉流采成文</hi>
<pb n="KR3k0004_WYG_107-4a"/>
<hi>修袖連娟長裾繽紛起若翔電降若頽雲</hi>妙舞巧於絳樹<hi>魏文帝書與繁欽云今之妙舞莫巧</hi>
<hi>於絳樹</hi>妙舞麗於陽阿<hi>邉讓章華臺賦云清歌傳於林谷妙舞麗於陽阿</hi>觀舞於<lb/>
淮南<hi>張衡七盤賦云客有觀舞於淮南者悅而賦之</hi>妙舞於齊趙<hi>張華云妙舞起齊趙悲歌</hi>
<hi>出三秦</hi>邯鄲舞<hi>劉邵趙都/賦見上</hi>起鄭舞<hi>楚辭見前/樂摠篇</hi>發東舞<hi>魏文帝詩</hi>
<hi>云齊唱發東舞秦彈響西音</hi>雅舞<hi>七收云響細合/節雅舞應絃</hi>祕舞<hi>傅𤣥西都賦見前</hi>麗<lb/>
舞<hi>陸機七徵云新粧起艶麗舞僊僊</hi>工舞<hi>任據麗人舞賦云齊之美姜趙之倡女既脩婉而多宜尤</hi>
<hi>嬋娟而工舞</hi>白雪<hi>孫放楚臺賦云歌倡獻遏/雲之聲蛾眉鼓白雪之舞</hi>對舞繩上<hi>漢官典職</hi>
<hi>云以絲繩繫兩柱相去數丈兩女倡對舞行於繩上</hi>㑹舞合節<hi>楚辭九歌云縆瑟兮交鼔簫鐘兮瑶</hi>
<pb n="KR3k0004_WYG_107-4b"/>
<hi>簴鳴䶵兮吹竽思靈保兮賢姱翾飛兮翠曾展詩兮㑹舞應律兮合節</hi>延年善舞<hi>漢書外戚傳云</hi>
<hi>李夫人本以倡進兄延年性知音善歌舞</hi>飛燕學舞<hi>漢書外戚傳云趙飛燕屬陽阿主家學歌舞成</hi>
<hi>帝嘗過陽阿主作樂上見飛燕而悅之召入宫大幸立為媫妤  案趙后外傳云飛燕娣弟事陽阿主家為舍</hi>
<hi>置常竊效歌舞積思精切聽至終日不得食後飛燕縁主家大人得入宫召幸宫中素幸者從容問帝帝曰豐</hi>
<hi>若有餘柔若無骨遷延謙畏若遠若近禮義人也寧與女曹輩脅肩者比耶補</hi>李陵一别<hi>漢書李陵</hi>
<hi>傳云陵在匈奴中置酒與蘇武别曰異域之人一别長絶陵起舞歌曰徑萬里兮度沙漠為君將兮奮匈奴路</hi>
<hi>窮絶兮矢刃摧士衆滅兮名已隤老母已死雖欲報恩將安歸陵泣下數行因與武決補</hi>仲祖酒酣<lb/>
<hi>郭子云王仲祖酒酣起舞劉真長曰阿奴今日不復減向子期</hi>靈帝好胡舞<hi>風俗通云漢靈帝好</hi>
<pb n="KR3k0004_WYG_107-5a"/>
<hi>胡舞</hi>仁祖能異舞<hi>郭子云王仲祖謝仁祖同與王公在坐長史云謝仁祖能作異舞王公命為之</hi>
項伯拔劒身蔽沛公<hi>史記項王畱沛公飲范増數目項王舉所佩玉玦以示之者三項王</hi>
<hi>黙然不應范增起出召項莊謂曰君王為人不忍若入前為壽壽畢請以劒舞因擊沛公于坐殺之莊則入為</hi>
<hi>壽壽畢曰君王與沛公飲軍中無以為樂請以劒舞項王曰諾項莊拔劒起舞項伯亦拔劒起舞常以身翼蔽</hi>
<hi>沛公補案沈約宋志云公莫舞今之巾舞也相傳云項莊劒舞項伯以袖隔之使不得害漢髙祖且語莊曰公</hi>
<hi>莫古人相呼曰公云莫害漢王也今之用巾葢像項伯衣䄂之遺式案琴操有公莫渡河曲然則其聲所從來</hi>
<hi>已乆俗云項伯非也附</hi>吕蒙持楯身分統寧<hi>呉書云凌統怨甘寧殺其父操寧常備統</hi>
<hi>不與相見孫權亦命統不得讐之嘗于吕蒙舍㑹酒酣統乃以刀舞寧起曰寧能雙㦸舞蒙曰二公雖能未及</hi>
<pb n="KR3k0004_WYG_107-5b"/>
<hi>蒙之巧也因操刀持楯以身分之後權知統意因令寧將兵遂徙屯半州補</hi>執戈而舞<hi>莊子云孔</hi>
<hi>子窮於陳蔡之間七日不食絃歌鼓琴子路仡然執戈而舞</hi>杖劒而舞<hi>家語云子路戎服見孔子</hi>
<hi>杖劒而舞孔子曰古之君子忠以為質仁以為衛不出環堵之室而知千里之外有不善則以忠化之侵暴則</hi>
<hi>以仁固之何待劒乎子路曰由乃今聞此言請攝齊以受教補</hi>百獸舞<hi>尚書磬案孔傳云石  也磬音</hi>
<hi>之清者拊亦擊也舉清者和則其餘皆從矣樂感百獸使相率而舞則神人和可知補</hi>鳯鳥舞<hi>吕氏</hi>
<hi>春秋云帝嚳命咸黑作為聲歌九招六列六英有倕作為鼙鼓鐘磬吹苓管壎箎鞀推鐘帝嚳乃令人抃或鼔</hi>
<hi>鼙擊鐘磬吹苓展管箎因令鳯鳥天翟舞之補</hi>舞𤣥鶴<hi>尚書内傳云奏百人之樂致𤣥鶴之舞  案韓</hi>
<hi>子云師曠援琴鼔清徴一奏之有𤣥鶴二八道南方來集于廊門之垝再奏之而列三奏之延頸而鳴舒翼而</hi>
<pb n="KR3k0004_WYG_107-6a"/>
<hi>舞補</hi>舞飛鳥<hi>劉欽新義云聲音節諧故為之樂所以上舞飛雲之鳥下躍沉淵之魚</hi>歌舞不<lb/>
倦<hi>左傳云王子頹享五大夫樂及徧舞鄭伯聞之見虢叔曰寡人聞之哀樂失時咎殃必至今王子頽歌舞</hi>
<hi>不倦樂禍也</hi>歌舞井市<hi>詩東門之枌序云幽公淫荒風化之所行男女棄其舊業亟㑹於道路歌</hi>
<hi>舞於市井爾</hi>燕餘才舞<hi>張衡七辨云淮南/清歌燕餘才舞</hi>大出手小垂手<hi>明皇</hi>
<hi>雜録云舞者樂之容也有大出手小垂手或象驚鴻或如飛燕婆娑舞態也蔓延舞綴也古之能舞者不可勝</hi>
<hi>記開元中有公孫大娘善舞劒僧懷素見之草書遂長續補</hi>象驚鴻如飛燕<hi>見上</hi>縈塵<lb/>
<hi>王子年拾遺云燕昭王即位二年廣延國來獻善舞者二人一名旋娟一名提嫫並玉質凝膚體輕氣馥綽約</hi>
<hi>而窈窕絶古無倫或行無跡影或積年不飢昭王處以單綃華幄飲以瓀珉之膏飴以丹泉之粟王登崇霞之</hi>
<pb n="KR3k0004_WYG_107-6b"/>
<hi>臺乃召二人徘徊翔舞殆不自支王以纓縷拂之二人皆舞容冶妖麗靡于鸞翔而歌聲輕颺乃使女伶代唱</hi>
<hi>其曲清響流韻雖飄梁動木未足嘉也其舞一名縈塵言其體輕與塵相亂次曰集羽言其婉轉若羽毛之從</hi>
<hi>風末曲曰旋懷言其支體纒蔓若入懷䄂也續補</hi>集羽<hi>見/上</hi>鞞舞<hi>宋書樂志曹植鞞舞歌序云漢</hi>
<hi>靈帝西園故事有李堅者能鞞舞遭亂西隨叚煨先帝聞其舊有技召之堅既中廢兼古曲多謬誤異代之文</hi>
<hi>未必相襲故依前曲改作新歌五篇不敢充之黄門近以成下國之陋樂焉晉鞞舞歌亦五篇又鐸舞歌一篇</hi>
<hi>幡舞歌一篇鼔舞伎六曲並陳于元㑹今幡鼔歌詞猶存舞並闕鞞舞即今之鞞扇舞也續補</hi>拂舞<hi>宋書</hi>
<hi>樂志云江左初有拂舞舊云拂舞呉舞撿其歌非呉詞也皆陳于殿庭楊泓拂舞序曰自到江南見白符舞或</hi>
<hi>言白鳬鳩舞云有此來數十年察其詞㫖乃是呉人患孫皓虐政思屬晉也又有白紵舞按舞詞有巾袍之言</hi>
<pb n="KR3k0004_WYG_107-7a"/>
<hi>紵本呉地所出宜是呉舞也續補</hi>長袖善舞<hi>韓子云長袖善舞多財善賈續補</hi>飲酒善<lb/>
舞<hi>晉中興書云殷融為司徒飲酒善舞終日嘯咏未嘗以事務縈懷續補</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0004_WYG_107-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北堂書鈔卷一百七<lb/>
</p>
<p>
</p>
  </div>
</body>
</text>
</TEI>
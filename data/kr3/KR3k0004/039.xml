<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北堂書鈔卷三十九</head> <lb/>
    <p>
<pb n="KR3k0004_WYG_039-1a"/>
欽定四庫全書<lb/>
　北堂書鈔卷三十九<lb/>
　　　　　　　　　　　唐　虞世南　撰<lb/>
　　　　　　　　　　　明　陳禹謨　補註<lb/>
　政術部<lb/>
　　施惠二十九　　　　振恤三十<lb/>
　　興利三十一　　　　方畧三十二<lb/>
　　摘伏三十三　　　　勸課三十四<lb/>
<pb n="KR3k0004_WYG_039-1b"/>
　　異績三十五<lb/>
　　　施惠二十九<lb/>
雲行雨施　博施於民　施其惠散其利<hi>周禮旅師職云以質劑致</hi>
<hi>民施其惠散其利鄭𤣥注謂恤民之艱阨也以賙衣食曰惠以作事業曰利</hi>其養民也惠其<lb/>
使民也義　惠在愛民<hi>孔子家語子游問於孔子曰夫子之極言子産之惠可得聞乎</hi>
<hi>孔子曰惠在愛民而已子游曰愛民之謂德教何翅任惠者哉</hi>康濟小民　治有惠政<lb/>
<hi>范後漢張訓遷丹陽太守治有惠政</hi>外播惠政<hi>應璩與梁州刺史劉文爽書曰足下内挹叔夷之清</hi>
<hi>節外播二南之惠政</hi>民懷其惠<hi>東觀朱暉為臨淮/太守民懷其惠</hi>吏民所愛<hi>范後漢劉</hi>
<pb n="KR3k0004_WYG_039-2a"/>
<hi>寵除平陵令以仁惠為吏民所愛母疾棄官去百姓將送塞道</hi>愛利爲行<hi>漢書朱邑少為桐鄉嗇夫</hi>
<hi>廉平不苛以愛利為行未嘗笞辱人也</hi>大小感悅<hi>東觀鄧訓為䕶羌校尉諸胡俗皆恥病臨困輒</hi>
<hi>以刀自刺訓聞有疾困者輒使醫藥瘳之差者甚多大小感悦訓卒遂家家為訓立祠每有疾病輒禱請求福</hi>
<hi>也</hi>視民如傷<hi>左傳云國之興也視民如傷是其福也及其哀也以民為土芥是其禍也</hi>視民<lb/>
如子<hi>賈誼書鄒穆公親賢以定國視民如子漢書邵信臣為上蔡長視民如子遷南陽太守其治民如在</hi>
<hi>上蔡也</hi>薄征緩刑<hi>周禮司徒職云大荒大札則令邦國移民通財舍禁弛力薄征緩刑</hi>省除<lb/>
煩苛<hi>華嶠漢書劉寵拜㑹稽太守省除煩苛</hi>手筆作議所活甚多<hi>東觀徐寵為廷</hi>
<hi>尉云</hi>冬月斷囚夫妻垂泣<hi>㑹稽典録云盛吉字君逹拜廷尉至冬月罪囚當斷吉夜省刑</hi>
<pb n="KR3k0004_WYG_039-2b"/>
<hi>狀其妻執燭吉手持丹筆夫妻相向垂泣</hi>愍哀病徒<hi>東觀曹褒為城門校尉愍哀病徒親自省治醫</hi>
<hi>藥糜粥</hi>義𦵏流民<hi>潁川太守王立義𦵏流民蔡邕頌云哀此骼骴寛體孤魂遭水為泥逢風成塵</hi>
<hi>殮以時服𦵏以洛濱</hi>仁足惠下威能討姦<hi>東觀張堪世祖召見諸郡計吏問前後太守能</hi>
<hi>否蜀郡諸掾樊顯曰張堪昔治蜀其仁足惠下咸能討姦</hi>仁風翔於路衢禮讓行於<lb/>
士女<hi>太常趙咨贊云天下信之如日月仰之如雲雨仁風翔云云</hi>
　　　振䘏三十<lb/>
君子周急　救患䘏隣<hi>左傳曰晉荐饑使乞糴於秦秦伯謂百里奚與諸乎對曰天灾</hi>
<hi>流行國家代有救患䘏隣道也行道有福於是輸粟於晉自雍及絳相繼命之曰汎舟之役</hi>分貧拯<lb/>
<pb n="KR3k0004_WYG_039-3a"/>
窮<hi>左傳楚子使然丹簡上國之兵於宗邱且撫其民分貧拯窮長幼孤養老疾</hi>恤孤振困<hi>管子</hi>
<hi>云九惠之教一曰老老二曰慈幼三曰恤孤四曰養病五曰合獨六曰問病七曰通窮八曰振困九曰接絶</hi>
賙民艱阨<hi>周禮鄉師職云以歲時巡國及野而賙萬人之艱阨鄭𤣥注曰艱阨饑乏也</hi>哀窮<lb/>
賤<hi>裴秀新詩云姬文發號先哀哀務窮賤齊景吐德音嬰稱治國半注曰齊景見長年負薪而饑色悽然傷</hi>
<hi>心命吏養焉晏聞之再拜而賀曰君吐此音宜治國半也</hi>賜貧窮振乏絶　出貨財<lb/>
振困乏<hi>春秋繁露董仲舒五行逆順云火者夏成長也本朝舉賢良進茂才官得其能任得其力賞有</hi>
<hi>功封有德出貨財振困乏正封疆使四方恩及於火則火順人而甘露降補</hi>巡孤寡供乏困<lb/>
<hi>左傳子西曰昔闔閭在國天有菑癘親巡孤寡而供其乏困在軍熟食者分而後敢食</hi>恤鰥寡振<lb/>
<pb n="KR3k0004_WYG_039-3b"/>
不足<hi>新序云楚人有獻魚楚王者曰今日漁穫食之不盡賣之不售棄之又惜故來獻也左右曰鄙哉辭</hi>
<hi>也楚王曰子不知漁者仁人也蓋聞囷倉粟有餘者國有飢民後宫多幽女者下民多曠夫餘衍之蓄聚於府</hi>
<hi>庫者境内多貧困之民皆失君人之道故厨庖有肥魚廏有肥馬民有飢色是以亡國之君藏於府庫寡人聞</hi>
<hi>之久矣未能行也漁者知之其以此諭寡人也且今行之於是乃遣使恤鰥寡而存孤獨出倉粟發幣帛而振</hi>
<hi>不足罷去後宫不御者出而妻鰥夫楚民欣欣大悦鄰國歸之故漁者一獻餘魚而楚國賴之可謂仁智矣補</hi>
私財爲饘粥<hi>王薈為吳郡内史其年大饑荒薈出私財為百姓饘粥全活甚多</hi>私米振<lb/>
餘敝<hi>虞氏家記曰虞潭為南康内史於時年荒潭乃出私米二千七百斛振其餘敝</hi>載米給貧<lb/>
民<hi>東觀記梁髙飢年榖貴有飢餒輒遣蒼頭以車載米菜錢於四城外給與貧民</hi>出穀贍貧民<lb/>
<pb n="KR3k0004_WYG_039-4a"/>
<hi>㑹稽典録云駱俊拜丞相出倉見榖以贍貧乏者</hi>出粟以貸<hi>左傳云宋飢平公出粟以貸</hi>以<lb/>
穀給民<hi>晉書華譚為郟令于時兵亂之後境内饑饉譚傾心撫恤司徒王戎聞而善之出穀三百斛以</hi>
<hi>助之曰案譚素以才學為東土所推博士王濟於衆中嘲之  君吳楚之人亡國之餘有何秀異而應斯舉譚</hi>
<hi>答曰秀異固産于方外不出于中域也是以明珠文貝生於江鬱之濱夜光之璞出乎荆藍之下故以人求之</hi>
<hi>文王生於東夷大禹生於西羌子弗聞乎附</hi>開倉振民<hi>晉書郭黙為東郡太守値歲荒人飢黙輒</hi>
<hi>開倉振給乃舍都亭自表待罪朝廷嘉黙憂國詔書褒歎比之汲黯頒告天下若郡縣有此比者皆聽出給</hi>
振貸貧民<hi>鄧攸見前</hi>出裘衣寒者<hi>賈誼云楚昭王當房而立愀然有寒色曰寡人朝飢</hi>
<hi>饉時酒二<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>重裘而立猶憯然有寒氣將奈我元元之百姓何是日也出府之裘以衣寒者出倉之粟以賑飢</hi>
<pb n="KR3k0004_WYG_039-4b"/>
<hi>者居二年闔閭襲郢昭王奔隨諸當房之賜者請還死冦闔閭一夕而五徙卧不能賴楚曳師而去昭王乃復</hi>
<hi>當房之德也</hi>解裘老人<hi>戰國䇿齊襄王立田單相之過淄水有老人涉淄而寒出不能行坐於沙</hi>
<hi>中田單見其寒欲使後車分衣無可以分者單解裘而衣之也</hi>五羖贖百里奚<hi>史記云穆公以</hi>
<hi>五羊皮贖百里奚於楚號為五羖大夫</hi>左驂贖越石父<hi>史記云越石父賢在於縲絏中晏子</hi>
<hi>出遭之塗解左驂贖之載歸弗謝入閨久之越石父請絶晏子戄然攝衣冠謝曰晏雖不仁免子於厄子何求</hi>
<hi>絶之速也越石父曰不然吾聞君子屈於不知己而申於知己方吾在縲絏中彼不知我也夫子既已感悟而</hi>
<hi>贖我是知己知己而無禮固不如在縲絏中晏子於是延入為上客</hi>外御妻貧人<hi>管子云桓公之</hi>
<hi>平陵家有九子年老而自養者公問其故對曰吾有子九人家無以妻之盡居傭而未返也桓公出外御者五</hi>
<pb n="KR3k0004_WYG_039-5a"/>
<hi>人而妻之</hi>乘輿濟溱洧<lb/>
　　　興利三十一<lb/>
爲民興利務在富之<hi>漢書召信臣遷南陽太守好為民興利務在富之躬勸耕農行視水</hi>
<hi>泉開通溝瀆起水門堤閼凡數十處以廣溉灌嵗歲増加多至三萬頃民得其利信臣為民作均水約束刻石</hi>
<hi>立於田畔以防分爭</hi>爲百姓興利郡以殷富<hi>漢書荆州刺史奏召信臣為百姓興利郡</hi>
<hi>以殷富賜黄金三十斤</hi>富民之術日引月長<hi>魏志劉馥子靖出為河南尹應璩書與靖</hi>
<hi>曰入作納言出臨京任富民之術日引月長藩落髙峻絶穿窬之心五種别出逺水火之災農器必具無失時</hi>
<hi>之闕蠶麥有苫備之用無雨濕之虞封符指期無流連之吏鰥寡孤獨蒙廪振之實加之以明摘幽㣲重之以</hi>
<pb n="KR3k0004_WYG_039-5b"/>
<hi>秉憲不撓有司供承王命百里垂拱仰辦雖昔趙張三王之治未足以方也補</hi>必先富民<hi>管子云凡</hi>
<hi>為國之道必先富民民富則易治民貧則難治治國常富而亂國必貧也</hi>入務利民<hi>春秋云晉侯出</hi>
<hi>定襄王入務利民</hi>開澮興造民賴其利<hi>崔氏集崔瑗為汲令有澤田不殖五榖瑗為開</hi>
<hi>澮興造民賴其利</hi>稻田歲增民賴其利<hi>魏志鄭渾為沛郡太守郡界下溼興陂遏開稻</hi>
<hi>田頃畝歲増民賴其利刻石頌之號曰鄭陂課案渾為山陽魏郡太守又以郡下百姓苦乏材木乃  樹榆為</hi>
<hi>籬並益樹五果榆皆成藩五果豐實入魏郡界村落齊整如一民得財足用饒補</hi>開道通溝民<lb/>
得其利<hi>召信臣見上</hi>嚴使儲水百姓爲便<hi>東觀漢記廉范為蜀郡太守舊制禁</hi>
<hi>民夜作以防火災而更相隱蔽燒者相屬范乃毁削先令嚴使儲水百姓為便歌之曰廉叔度來何暮不禁火</hi>
<pb n="KR3k0004_WYG_039-6a"/>
<hi>民安厝生平無一襦今有五袴案後漢書曰廉叔度來何暮不禁火民安作平生無襦今五絝補</hi>開治<lb/>
稻田百姓殷富<hi>東觀張堪為漁陽太守開治稻田八十餘頃百姓殷富</hi>興鴻郄陂<lb/>
常以豐熟<hi>東觀鄧晨為陳留郡興鴻郄陂益地數千頃溉郡稻常以豐熟兼流給他郡</hi>教民<lb/>
糞種<hi>氾勝之奏云昔湯有旱灾伊尹作區教民糞種乃負水澆稼收至畝百石勝之試為之收至畝四十</hi>
<hi>石</hi>教民牛種<hi>續漢書任延為九真太守治民牛耕鑄作田器民以利之</hi>治作水排教<lb/>
化大行<hi>張璠漢記杜詩為南陽太守治作水排教化大行號曰杜母</hi>因流爲排利益<lb/>
三倍<hi>魏志韓暨為監冶謁者舊時冶作馬排每一孰石用馬百匹更作人排又費功力暨乃因長流為水</hi>
<hi>排計其利益三倍於前</hi>決漳水灌鄴傍終古斥鹵生稻粱<hi>吕氏春秋云魏</hi>
<pb n="KR3k0004_WYG_039-6b"/>
<hi>襄王時史起為鄴令決漳河灌田鄴民大怨欲籍起起不敢出而避之王乃使他人遂為之水已行民大得其</hi>
<hi>利相與歌曰鄴有聖令史公決漳水云云</hi>田於河所池陽谷口且溉且糞長<lb/>
我禾黍<hi>漢書溝洫志太始二年趙中大夫白公復奏穿渠引涇水首起谷口尾入櫟陽注渭中袤二百</hi>
<hi>里溉田四千五百餘頃因名曰白渠民得其饒歌之曰田於何所池陽谷口鄭國在前白渠起後舉臿為雲決</hi>
<hi>渠為雨涇水一石其泥數斗且溉且糞長我禾黍</hi>蒲萑之地更爲沃壤<hi>崔瑗為汲令見</hi>
<hi>前</hi>曩之鹵田化爲甘壤<hi>蔡邕京兆樊君頌云曩之鹵田化為甘壤熈怡悦豫相與謳歌</hi>
益蓄菱芡<hi>漢書龔遂為渤海太守見齊俗奢侈好末技不田作乃躬率以儉約勸民農桑令口種一</hi>
<hi>樹榆百本薤五十本蔥一畦韭家二母彘五鷄春夏不得不趨田畆秋冬課收歛益畜果實菱芡勞來循行郡</hi>
<pb n="KR3k0004_WYG_039-7a"/>
<hi>中皆有蓄積吏民皆富實</hi>育養漆園<hi>魏志嶺南太守傅方到郡以來育養漆園之樹念存軍國用心</hi>
<hi>
                        <graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>㣲</hi>
　　　方畧三十二<lb/>
方畧耳目發伏禁姦<hi>漢書張敞為京兆尹方畧耳目發伏禁姦</hi>治有方畧爲<lb/>
民興利<hi>漢書召信臣為人勤力有方畧</hi>長於計䇿功費約省<hi>漢官儀云成帝時王</hi>
<hi>延世以校尉領河隄語曰東郡決河流漂二州校尉延世隄防立塞改為河平元年惟延世長於計䇿功費約</hi>
<hi>省以延世為光禄寺大夫秩二千石</hi>以一警百吏民恐懼<hi>漢書尹翁歸為東海大守其治</hi>
<hi>以一警百吏民皆服恐懼改行自新</hi>以便宜從事<hi>龔遂為渤海太守上問何以息盜賊遂曰臣聞</hi>
<pb n="KR3k0004_WYG_039-7b"/>
<hi>治亂民猶治亂䋲不可急也唯緩之然後可治臣願丞相御史且無拘臣以文法得一切便宜從事上許焉</hi>
有莅任之方<hi>晉中興書云琅邪諸葛禄為㑹稽太守臨行上為置酒謂之曰足食足兵在於良守</hi>
<hi>以君有莅任之方是以相屈也</hi>西門豹爲河伯投巫於河<hi>史記西門豹為鄴令到縣</hi>
<hi>㑹長老問民間所苦長老云苦為河伯娶婦後因河伯娶婦豹親徃觀焉謂三老巫祝曰是女不堪娶大巫嫗</hi>
<hi>為入報河伯更為求好女即使抱大巫嫗投之河有頃曰巫何久也復投一弟子如此復使一人趣之凡投三</hi>
<hi>弟子豹曰巫嫗及弟子皆不能事煩三老入復投三老於河豹磬折向河上立待報長吏傍觀者皆驚恐豹頃</hi>
<hi>曰巫及三老不還奈之何欲復投廷掾及豪長入趣之皆叩頭破額從是後無復言為河伯娶婦者</hi>宋均<lb/>
爲唐山娶巫家女<hi>東觀漢記宋均為九江太守有兩山名曰唐后山有神祠衆至共為嫁娶</hi>
<pb n="KR3k0004_WYG_039-8a"/>
<hi>皆取百姓男女不復要娶巫家女百姓患之長吏莫敢改之均乃移書曰自今已去當為山娶巫家女其後乃</hi>
<hi>絶百案均本傳浚遒縣有唐后二山民共祠之衆巫遂取  姓男女以為公嫗歲歲改易既而不敢嫁娶前後</hi>
<hi>守令莫敢禁均乃下書曰自今以後為山娶者皆娶巫家勿擾良民於是遂絶注云以男為山公以女為山嫗</hi>
<hi>猶祭之有尸主也補愚自幼讀漢書至宋均傳毎以山公嫗可對河伯婦乃行祕書已先得之矣附</hi>印綬<lb/>
示劫<hi>典録云張敞為太原太守有三人劫郡界持三人以為質敞聞之自徃詣劫所諭曉之曰釋質大守</hi>
<hi>釋汝乃解印綬以示之曰大夫不敢欺賊釋質自首遂解縱之遂自劾詔復其冠履如故</hi>破械遣囚<lb/>
<hi>魏志田豫為南陽太守先是郡人侯音反前太守收其黨五百人表奏皆當死豫悉見慰諭破械遣之諸囚叩</hi>
<hi>頭願自效即相告語一朝解散</hi>石犀厭水<hi>華陽國志云秦孝文王以李冰為蜀守作石犀五頭以厭</hi>
<pb n="KR3k0004_WYG_039-8b"/>
<hi>水精穿石犀溪於江南命曰犀牛里後轉為耕牛二頭一在府市市橋門今所謂石牛門是也一在淵中補</hi>
聽民輸芋<hi>汝南先賢傳云袁安為隂平長民飢租調不入聽民輸芋頭惠澤流著</hi>桴鼓希<lb/>
鳴市絶偷盜<hi>漢書張敞為京兆尹署偷長為吏小偷悉來賀且飲醉偷長以赭汙其衣裾吏坐里</hi>
<hi>閭閲出赭汙者輒收縛之窮治所犯由是枹鼓稀鳴市絶偷盗</hi>除藻飾割浮費<hi>汝南先賢傳云</hi>
<hi>應華為將作大匠發姦摘伏除藻飾割浮費</hi>賴遇賢令<hi>謝承後漢書彭脩字子陽海賊丁義欲向</hi>
<hi>郡郡内驚惶不能捍禦太守聞脩義勇請守吳令身與義相見宣國威德賊遂解去民歌之曰時歲倉卒盜賊</hi>
<hi>縱横大㦸强弩不可當賴遇賢令彭子陽州案脩後州令辟從事時賊張子林等數百人作亂郡言  請脩守吳</hi>
<hi>脩與太守俱出討賊賊望見車馬競交射之飛矢雨集脩障扞太守而為流矢所中死太守得全賊素聞其思</hi>
<pb n="KR3k0004_WYG_039-9a"/>
<hi>信即殺弩中脩者餘悉降散言曰為彭君故降不為太守服也補</hi>　<hi>自/</hi>風俗頗革<hi>後漢周舉為并</hi>
<hi>州刺史太原一郡舊俗以介子推焚骸有龍忌之禁至其亡月咸言神靈不樂舉火由是士民毎冬中輒一月</hi>
<hi>寒食莫敢烟爨老小不堪歲多死者舉既到州乃作弔書以置子推之廟言盛冬去火殘損民命非賢者之意</hi>
<hi>以宣示愚民使還温食於是衆惑稍解風俗頗革補</hi>
　　　摘伏三十三<lb/>
發姦摘伏<hi>漢書趙廣漢守京兆尹其發姦摘伏如神</hi>發伏禁姦<hi>張敞見前</hi>發摘姦<lb/>
伏京師稱有神筭<hi>范後漢王渙為洛陽令能發摘姦伏京師稱歎以渙有神筭</hi>明於<lb/>
摘伏吏民謂之神明<hi>范後漢度尚為上虞長為政嚴峻明於摘伏吏民謂之神明</hi>善<lb/>
<pb n="KR3k0004_WYG_039-9b"/>
爲鈎距以得事情<hi>漢書趙廣漢守京兆尹善為鉤距以得事情鉤距者設欲知馬價則先問</hi>
<hi>狗已問羊又問牛然後及馬參伍其價以類相準則知馬之貴賤不失實矣唯廣漢至精能行之他人效者莫</hi>
<hi>能及也</hi>
　　　勸課三十四<lb/>
敬教勸學<hi>左傳衛文公大布之衣大帛之冠務財訓農通商惠工敬教勸學授方任能元年革車三</hi>
<hi>十乗季年乃三百乗</hi>正學爲基<hi>潛夫論云凡為治之體莫善於抑末而務本夫為國者以富民為本</hi>
<hi>以正學為基民富乃可教學正乃得義也</hi>起學成都<hi>漢書文翁為蜀郡選郡縣小吏十餘人造詣京</hi>
<hi>師受業又修起學宫於是蜀地學於京師者比齊魯焉文翁終於蜀吏民為立祠  案師古曰文翁學堂于今</hi>
<pb n="KR3k0004_WYG_039-10a"/>
<hi>猶在益州城内附</hi>執經教授<hi>魏志杜畿為河東太守冬月修戎講武又開學宫親自持經教授郡</hi>
<hi>中化之</hi>崇肅肅之儀揚濟濟之化<hi>張衡南陽文學儒林書贊云南陽太守上黨鮑</hi>
<hi>君愍文學之弛廢懐儒林之陵遲乃命匠修而新之崇肅肅之儀揚濟濟之化</hi>一農不辦民有<lb/>
飢者一女不織民有寒者<hi>管子云</hi>一年之計莫若樹穀十<lb/>
年之計莫若樹木終身之計莫若樹人<hi>管子云</hi>務財訓農<lb/>
<hi>左傳見前</hi>勞農勸民　命農勉作　巡其稼穡<hi>周禮遂師職云巡其稼穡</hi>
<hi>而移用其民以救其時事耕鄭𤣥注云移用其民使得轉相助救時急事也四時  耨歛艾芟地之宜晚早不</hi>
<hi>同而有天期地澤風雨之急</hi>勸民農桑<hi>漢書召信臣見前</hi>農無廢業野無空<lb/>
<pb n="KR3k0004_WYG_039-10b"/>
地<hi>新序云子産相鄭</hi>使習壤者相澤仁才者播種<hi>陳思王籍田論</hi>饁彼<lb/>
南畝田餕至喜　星言夙駕說于桑田　書爾于茅宵<lb/>
爾索綯　登金商之館察田夫之私者<hi>陳思王籍田論</hi>能明農<lb/>
事者置黄金一斤使蠶不病者置黃金一斤<hi>管子</hi>田修理<lb/>
賜之以巨觴田蕪穢戮之以柔桑<hi>陳思王籍田論</hi>龔遂令渤海<lb/>
種榆<hi>漢書龔遂見前</hi>王景教廬江種桑<hi>東觀建初八年王景為廬江太守乃教民種麻</hi>
<hi>桑而養蠶</hi>教民織履<hi>東觀桂陽郡俗不種桑無蠶織之利盛冬皆以火燎郡守令屬縣教民種桑柘</hi>
<hi>養蠶織履數年之間大賴其利</hi>教民紡績<hi>崔寔傳云五原土地宜麻枲而俗不知紡績民冬月無衣</hi>
<pb n="KR3k0004_WYG_039-11a"/>
<hi>積細草而卧其中見吏則衣草而出寔至官斥賣儲峙為作紡績織絍練緼之具以教之民得以免寒苦</hi>
　　　異績三十五<lb/>
治有殊政<hi>東觀郭賀為荆州刺史治有殊政顯宗巡狩賜以三公之服黻冕之旒</hi>治有異<lb/>
績<hi>范漢書王渙為洛陽令治有異跡</hi>潁川八年治有異政<hi>漢書黄霸臨潁川八年治</hi>
<hi>有異政鳯凰頻見其境</hi>膠東九載治有異政<hi>後漢書吳祜傳云袩為膠東相九載治有</hi>
<hi>異政</hi>治績尤異<hi>王隱晉書曰太康十年詔曰陽平太守梁栁治績尤異賜粟千斛秩中二千石</hi>前<lb/>
有趙張後有二王<hi>漢書贊曰自孝武置左馮翊右扶風京兆尹而吏民為之語曰前有趙張</hi>
<hi>後有二王不廣漢聰明下不能欺延夀厲善所居移風然皆訐上  信以失身墮功翁歸抱公潔已為近世表</hi>
<pb n="KR3k0004_WYG_039-11b"/>
<hi>張敞衎衎履忠進言縁飾儒雅刑罰必行縱赦有度條教可觀然被輕媠之名王尊文武自將所在必發譎詭</hi>
<hi>不經好為大言王章剛直守節不量輕重以陷刑戮妻子流遷哀哉補</hi>吏民稱之<hi>漢書趙廣漢守</hi>
<hi>京兆尹吏民稱之不容於口長老傳以為自漢興以來治京兆者莫能及  案廣漢嘗記召湖都亭長界上亭</hi>
<hi>長戲曰至府為我多謝問趙君既至廣漢問事畢謂曰界上亭長寄聲謝我何以不為致問因曰還為我謝勉</hi>
<hi>思職事有以自效京兆不忘卿厚意其發摘如神皆此類也  左馮翊右扶風皆治長安中犯法者從跡喜過</hi>
<hi>京兆界廣漢歎曰亂吾治者常二輔也誠令廣漢得兼治之直差易耳補</hi>
　<lb/>
　北堂書鈔卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_784-1a"/>
太平御覽卷第七百八十四　四夷部五<lb/>
　東夷五<lb/>
　　豆莫婁　沃沮　肅愼<lb/>
　　勿吉　扶桑　女國<lb/>
　　文身　大漢　流求<lb/>
　　　　　豆莫婁<lb/>
後魏書曰豆莫婁國在勿<hi>吉囯</hi>北千里去洛陽六千里舊北<lb/>
夫餘也<lb/>
　　　　　沃沮<lb/>
范曄後漢書曰東沃沮人性質直強勇便持矛歩戰<lb/>
魏志曰東沃沮在高句驪盖馬大山之東濵大海而居無<lb/>
大君王丗丗有邑長其言語與句麗大同時時小異漢𥘉<lb/>
燕亡人衛滿王朝鮮時沃沮皆屬焉元封二年伐朝鮮分<lb/>
<pb n="KR3k0012_SBCK_784-1b"/>
其地爲四郡以沃沮爲玄莵郡後爲夷貊所侵還屬樂浪<lb/>
今諸邑落渠帥稱三老臣句驪置其中大人爲使又置文<lb/>
家以統之稅其貂布食物羙女婢妾其土肥羙背山向海<lb/>
冝五榖人性質直少牛馬便持刀矛其國俗制度大較似<lb/>
句驪其嫁娶之法女年十歲已相許男家迎之長飬以爲<lb/>
婦至成人更還女<hi>家</hi>責錢畢乃復還男其葬送之法大木<lb/>
槨長十餘丈開一頭作户新死皆假埋之湏肌肉盡聚置<lb/>
槨中舉家皆共一槨刻木如生隨死者爲數又爲瓦鬲置<lb/>
米其中編懸之於槨户邊<lb/>
後漢書曰北沃沮人言海中有女國無男人或傳其國有<lb/>
神并闚之輒生子云<lb/>
魏志曰北沃沮一名置溝婁去南沃沮八百里其俗南北<lb/>
皆同與挹婁接喜乗舩㓂抄沃沮畏之夏日垣在山上長<lb/>
<pb n="KR3k0012_SBCK_784-2a"/>
深穴中爲守備冬月冰凍舩道不通乃下居村落其耆老<lb/>
言國人嘗乗舩捕魚遭風見吹數十日東得一島其上有<lb/>
人言語不可暁其俗常以七月取童女沈海又言一國亦<lb/>
在海中純女無男又得一布衣其兩䄂長二文又得一破<lb/>
舡在岸邊有一人項中復有面與語不相暁不食而死<lb/>
　　　　　　肅慎<lb/>
書曰成王旣伐東夷肅慎來賀<hi>海東諸夷武王克商皆通道焉成王即政而叛王服</hi>
<hi>而服之故肅慎相來賀</hi>王俾榮伯作賄肅慎之命<hi>王使筞伯為命書以弊賄賜肅慎之</hi>
<hi>夷亡</hi>
後漢書曰挹婁古肅慎之國也在夫餘東北千餘里東濵<lb/>
大海南與北沃沮接不知其北所極土地多山險車馬不<lb/>
通人形似夫餘而言各異有五穀麻布出赤玉好貂<hi>所謂挹婁</hi>
<hi>貂是</hi>無君長其邑各有大人處於山林之間土氣極寒常爲<lb/>
<pb n="KR3k0012_SBCK_784-2b"/>
穴居以深爲貴大家至接九梯好飬豕食其肉衣皮冬以<lb/>
豕膏塗身厚數分以禦風寒夏則祼以尺布蔽其前後其<lb/>
人臭穢不㓗作厠於中圜之而居自漢興己後臣屬夫餘<lb/>
種衆雖少而多勇力處山嶮又善射發能入人自弓長四<lb/>
尺力如弩矢用楛長一尺八寸青石爲鏃鏇皆施毒中人<lb/>
即死便乗舡好㓂盗隣國畏患而卒不能服東夷夫餘飲<lb/>
食類此皆用爼豆唯挹婁獨無法俗最無綱紀<hi>魏志所載同</hi>
山海經曰不咸出在肅慎國有樹名雄先人代帝於此取<lb/>
依<hi>其谷無衣中國有聖帝代立者則此木皮可衣</hi>
家語曰孔子在陳惠公賔之於上館時有隼集於陳侯之<lb/>
庭而死楛矢貫之石砮<hi>楛木名砮箭鏃</hi>其長尺有咫惠公使以隼<lb/>
如孔子之館問焉子曰隼之來逺矣此肅慎氏之矢也<hi>事具</hi>
<hi>慱物部</hi>
<pb n="KR3k0012_SBCK_784-3a"/>
肅愼國記曰肅慎氏其地在夫餘國北可六十日行東濵<lb/>
大海夏則巢居冬則穴處父子丗爲君長無文墨以言語<lb/>
爲約其畜有馬猪牛羊不知乗馬以爲財産而己猪放山<lb/>
谷中食其肉㘴其皮績猪毛以爲布無井竃人作瓦鬲四<lb/>
五升以食㘴則箕踞足𬒮肉而啖之得凍肉㘴其上令煥<lb/>
土地無塩燒木作灰灌取汁食之俗皆編髮以布作褡<lb/>
俓尺餘以蔽前嫁娶之法男以毛羽挿女頭女和則持歸<lb/>
然後致禮娉之婦貞而女淫貴壯賤老寡居終身不嫁性<lb/>
凶悍以無憂喪相尚父母死男子不哭哭者謂之不壯相<lb/>
盗贓物無多少盡誅殺之雖野處而不相犯死者即日便<lb/>
葬於野交木作小槨殺猪積槨上冨室數百貧者數十以<lb/>
爲死者之粮以土覆之以繩繫於槨頭岀土上以酒灌<lb/>
纔繩腐而止無時祭祀也其檀弓三尺五寸括矢長尺有<lb/>
<pb n="KR3k0012_SBCK_784-3b"/>
咫石砮皮骨申石山在國東北取之必先祈神石利入鐡<lb/>
　　　　　勿吉<lb/>
後魏書曰勿吉國在髙句驪北舊肅慎國也去洛五千里<lb/>
國有大水闊三里餘名速木　其地下濕無牛有車<lb/>
馬佃則偶耕車則歩推有粟及麥穄<hi>音祭</hi>菜則有葵水氣鹹<lb/>
凝塩<hi>生樹上亦有塩池多猪無</hi>羊嚼米醖酒飲之能醉婦人則布裙男子<lb/>
猪大皮裘婚之夕男就女家執女乳而罷便以爲定仍爲<lb/>
夫婦俗以人溺洗手面頭挣虎豹尾其父母春夏死立埋<lb/>
之冡上作屋不令雨濕若秋冬死以其尸哺貂食其肉多<lb/>
得之國南有從太山魏言太皇有虎豹熊狼不害人其傍<lb/>
有大莫盧覆鍾國莫多廻國庫婁國素和國其伏弗國延<lb/>
犁小國拔大何國都羽陵國庫伏眞國魯婁國羽真俟國<lb/>
前陵各遣朝獻<lb/>
<pb n="KR3k0012_SBCK_784-4a"/>
北史曰勿吉國在髙句麗北百鞂鞨也落各自有長不相<lb/>
㹅一其人勁捍於東夷冣強言語獨異常輕豆莫婁等國<lb/>
亦患之去洛陽五千里自和龍北二百餘里有善玉山山<lb/>
北行十三日至祁黎山又北行七日至洛懷水水廣里餘<lb/>
又北行十五日至太岳魯水又東北行十八日到其國其<lb/>
部類凡有七種一號栗末部與髙麗接勝兵數千多驍武<lb/>
毎㓂高麗其二曰伯咄部在栗末北勝兵七千其三日安<lb/>
車骨部在伯咄東北其四曰拂涅部在伯咄東其五曰號<lb/>
室部在拂涅東其六曰黒水部在安車骨西比其七曰山<lb/>
部在栗末東南勝兵並不過三千而黒水部尤爲勁徤自<lb/>
拂涅以東矢皆石鏃即古肅慎氏也東夷中爲強國所居<lb/>
多依山水渠帥曰大莫弗瞞<hi>母官切</hi>咄國南有從太山者俗<lb/>
甚敬畏之人不得山上溲汙行經山者以物盛去地卑濕<lb/>
<pb n="KR3k0012_SBCK_784-4b"/>
築土如堤鑿穴以居開口向上以梯出入其妻有外淫者<lb/>
人告其夫夫輒殺妻而後悔必殺告者由是姧淫事終不<lb/>
敢發人皆善射以射獵爲業角弓長三尺箭長尺二寸常<lb/>
以七八月造毒藥傳矢以射禽獸中者立死煑毒藥氣亦<lb/>
能殺人<lb/>
又曰延興中勿吉國遣乙力支朝獻大和𥘉又貢馬五百<lb/>
疋乙力支稱𥘉發其國乗舡溯難可西上至太沵河沉舩<lb/>
於水南出陸行度洛孤水從契丹西界逹和龍自云其國<lb/>
先破髙句麗十落密共百濟謀從水道并力取髙麗遣乙<lb/>
力支奉使大國謀其可否詔勑三國同是藩附冝共和順<lb/>
勿相侵擾乙力乃還從其來道取得夲舡汎逹其國<lb/>
隋書曰開皇𥘉勿吉國相率遣使貢獻文帝詔其使曰朕<lb/>
聞彼土人勇今來實副朕懷視尓等如子尓等冝敬朕如<lb/>
<pb n="KR3k0012_SBCK_784-5a"/>
父對曰臣䓁僻處一方聞内國有聖人故來朝拜旣親奉<lb/>
聖顔願長爲奴僕其國西北與契丹接每相刼掠後因其<lb/>
使來文帝誡之使勿相　攻擊使者謝罪帝因厚勞之令<lb/>
宴飲於前使者與其徒皆起舞其曲折多戰闘容上頋謂<lb/>
侍臣曰天地間乃有此物常得用兵意然其國與隋懸隔<lb/>
唯栗末白山爲近焬帝𥘉與髙麗戰頻敗其衆渠師突地<lb/>
稽率其部降拜右光禄大夫居之栁城與邊人來徃恱中<lb/>
國風俗請𬒳冠帶帝嘉之賜以錦綺而褒寵之及遼東之<lb/>
役突地稽率其徒以從每有戰功賞賜甚厚<lb/>
　　　　　　扶桒國<lb/>
南史曰扶桒國者齊永平元年其國有渉門慧深來至荆<lb/>
州說云扶桒在大漢國東二萬餘里地在中國之東其土<lb/>
多扶桒木故以爲名扶桒葉似桐初生如笋國人食之實<lb/>
<pb n="KR3k0012_SBCK_784-5b"/>
如梨而赤績其皮爲布以爲衣亦以爲錦作板屋無城郭<lb/>
有文字以扶桒皮爲紙無兵甲不攻戰其國法有南北獄<lb/>
若有犯輕罪者入南獄重罪者入北獄有赦則放南獄不<lb/>
赦北獄在北獄者男女相配生男八歳爲奴生女九歲爲<lb/>
婢犯罪之身至死不出貴人有罪國人大㑹坐罪人於坑<lb/>
對之宴飲分訣若死别焉以灰繞之其一重則一身屏退<lb/>
二重則及子孫三重者則及七丗名國王爲乙祁貴人第<lb/>
一者對盧第二者小對盧第三爲納咄沙國主行有鼓角<lb/>
導從其衣色隨年改易甲乙年青景丁年赤戊巳年黄庚<lb/>
辛年白壬癸年黒有牛角甚長以角載物至勝二十斛有<lb/>
馬車牛車鹿車國人飬鹿如中國畜牛以乳爲酪有赤梨<lb/>
經年不壞多蒲桃其地無鐵有銅不貴金銀市無租估其<lb/>
婚姻法壻徃女家門外竹屋晨夕灑掃經年而女不恱即<lb/>
<pb n="KR3k0012_SBCK_784-6a"/>
駈之相恱乃成婚婚禮大抵與中國同親喪也日不食祖父<lb/>
母喪五日不食兄弟伯叔姑姉妹三日不食設坐爲神<lb/>
像朝夕拜奠不制衰絰嗣王立三年不親國事其俗舊<lb/>
無佛法宋大明二年罽賔國常有比丘五人游行其國始<lb/>
佛法經教焉<lb/>
　　　　　女國<lb/>
南史曰沙門惠深云女國在扶桒東千餘其人容白端<lb/>
正色甚潔白身體存毛髮長委地至二三月<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>入水妊娠<lb/>
六七月産子女人胷前無乳項後生毛根白毛中有汗<lb/>
似乳子百日能行三四年則成人矣兒見人驚避偏畏丈<lb/>
夫食醎草如禽獸醎草葉似邪蒿而氣味醎<lb/>
　　　　　文身<lb/>
南史曰文身國在倿國東北七千餘里人體有文如獸其<lb/>
<pb n="KR3k0012_SBCK_784-6b"/>
額上有三文大直貴文小曲者賤土俗歡樂物豊而賤行<lb/>
客不齎粮有屋宇無城郭國王所居飾以金銀珎麗遶<lb/>
屋爲壍廣一丈實以水銀雨則流于小銀之上市用珎寳<lb/>
　　　　　大漢<lb/>
南史曰漢國在文身國東五千餘里無兵戈不戰代鳯俗<lb/>
並與文貞國同而言語異<lb/>
　　　　　流求<lb/>
隂書曰流求國居海島之間當見建安郡東水行五日<lb/>
而至<hi>閩川之東也</hi>土多出銅其王性歡斯名渴刺兠不知其由來有<lb/>
國代數也彼土人呼之爲可老羊妻曰多快茶所居曰<lb/>
波羅檀洞壍柵三重環以流水樹棘爲藩王所居舎其<lb/>
十人十六門彫刻禽獸多闘鏤樹以橘而葉蜜條纎如髮紛然<lb/>
下垂國有四五師統諸洞洞有小王徃徃有村村有鳥了<lb/>
<pb n="KR3k0012_SBCK_784-7a"/>
帥並以善戰者爲之自相樹立理一村之事男女皆以白<lb/>
紵纒髮從頭盤繞婦人以羅紋白布爲帽織闘鏤皮并雜<lb/>
色紵及雜花以爲衣製裁不一織藤爲苙飾以毛羽兵有<lb/>
刀矟弓箭劒鼓之屬編紵爲甲或以熊豹之皮王乗木獸<lb/>
令人舉之而行導從不過數十人國人好相攻擊人皆驍<lb/>
徤善走難死而耐創諸洞各爲部隊不相救助兩陣相當<lb/>
勇者三五人相擊射如其不勝一軍皆走遣人致謝即共<lb/>
和解収取鬪死者共聚而食之食皆用手無賦<hi>歛有</hi>事則均<lb/>
稅俗無文字視月虧盈以紀時節候草枯以爲年歲人深<lb/>
目長鼻頗類於胡人縱年老髮多不白無君臣上下之節<lb/>
拜伏之禮父子同牀而寢婦人産乳必食子衣　槽曝海<lb/>
水爲塩木汁爲醋醸米麴爲酒遇得異味先進尊者凢有<lb/>
宴會執酒者必待呼名而後飲上王者酒亦呼王名衘盃<lb/>
<pb n="KR3k0012_SBCK_784-7b"/>
同飲頗同突厥歌呼蹋蹄一人唱衆皆和音韻哀怨其死<lb/>
者氣將絶舉至庭浴其屍以布帛纒之裏以葦草櫬土而<lb/>
殯上不起墳爲子者數月不食肉有熊羆犲狼尤多猪鷄<lb/>
無牛羊驢馬厥田良沃先以火燒而引水灌之持一挿以<lb/>
石爲刃長尺餘闊數寸而墾之冝播種樹木同江表氣候<lb/>
與嶺南相類俗事山海之神祀以酒肴鬪戰殺人便將所<lb/>
殺人祭其神煬帝大業𥘉海帥何蠻等每春秋二時天清<lb/>
風静東向依稀似有煙霧之氣亦不知幾千里三年帝令<lb/>
羽騎尉朱寛入海求訪異俗何蠻言之遂與蠻俱徃因到<lb/>
流求國言語不相通掠一人并取其甲而還時倭國使來<lb/>
朝貢見之曰此夷邪乆國人所用也帝遣武賁郎將陳稜<lb/>
朝請大夫張鎭同率兵自義安浮海擊之至流求𥘉稜將<lb/>
南方諸國人從軍有崑崙人頗解其語遣人慰諭之流求<lb/>
<pb n="KR3k0012_SBCK_784-8a"/>
不從拒逆官軍稜擊走之進至其都頻戰皆敗毀其宫室<lb/>
虜其男女數千人而還<lb/>
太平御覽卷第七百八十四<lb/>
<pb n="KR3k0012_SBCK_784-8b"/>
</p>
<p>
</p>
  </div>
</body>
</text>
</TEI>
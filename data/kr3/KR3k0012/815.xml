<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_815-1a"/>
太平御覽卷第八百一十五<lb/>
布帛部二<lb/>
　錦<lb/>
　繡<lb/>
　　　　　錦<lb/>
說文曰錦襄邑織成也<lb/>
釋名曰錦金也作之用功重其價如金故制字帛與金也<lb/>
禮記王制曰錦文珠玉成器不鬻於市<hi>不示民也奢與貪成猶善也</hi>
禮記玉藻曰童子之節也緇衣衣錦縁錦紬并紐錦束髮<lb/>
皆朱錦<hi>童子未冠之稱冠禮日將冠者綵衣紒也</hi>
又玉藻曰君衣狐白裘錦衣以褐之錦衣狐裘諸侯之服<lb/>
也<lb/>
又曰居士錦帶<hi>居士道藝處士也</hi>
<pb n="KR3k0012_SBCK_815-1b"/>
又中庸曰詩云衣錦褧衣惡其文之著也故君子之道闇<lb/>
然而日章小人之道的然而日亡<hi>言君子深逺難知小人淺近易知也所以不知</hi>
<hi>孔子以其深逺也揮爲褧錦衣以美而君子以褧表之爲其文章露似小人也</hi>
左傳閔公曰衛遷于曹齊桓公歸夫人魚軒重錦三十兩<lb/>
又襄三曰晉侯先歸公享晉六卿于蒲圃賄荀偃束錦加<lb/>
璧<lb/>
又襄五曰左師見夫人之歩馬者<hi>歩馬習馬</hi>問之對曰君夫人<lb/>
氏也左師曰誰爲君夫人余胡弗知圉人歸以告夫人使<lb/>
饋之錦與馬先之以玉<lb/>
又襄六曰子皮欲使尹何爲邑子産曰少未知可否子皮<lb/>
曰吾愛之夫徃而學焉亦愈知治子産曰人之愛人求利<lb/>
之也今吾子愛人以政猶未能操刀而使割也其傷實多子<lb/>
之愛人傷之而巳子有美錦不使人學製焉大官大邑身<lb/>
<pb n="KR3k0012_SBCK_815-2a"/>
之所庇而使學者製焉其爲美錦不亦多乎<hi>言官邑人重多於美錦也</hi>
又昭四曰晉合諸侯次于衛地叔鮒求貨於衛淫蒭蕘者<lb/>
<hi>淫放也欲使衛惠之而致貨也</hi>衛人使屠伯饋叔向羮與一篋錦<hi>屠伯衛大夫也</hi>
曰諸侯事晉未敢携貳況衛在君之宇下<hi>屋宇之下喻近</hi>而敢有<lb/>
異志蒭蕘者異於他日敢請之<hi>請止之也</hi>叔向受羮反錦<hi>受羮示不</hi>
<hi>逆其意且非貨也</hi>
又昭四曰平丘之㑹公不與盟晉人執季孫意如以幕蒙<lb/>
之使狄人守之司鐸射<hi>魯大夫也</hi>懷錦奉壷飲氷以匍匐焉守<lb/>
者御之乃與之錦而入<hi>匍匐竊徃飲季孫也氷箭箭盖可以取飲者也</hi>
又昭六曰齊侯將納公命無受魯貨申豐後女賈<hi>豐賈二人皆季</hi>
<hi>氏家臣也</hi>以幣錦二兩<hi>二丈爲一端二端爲一/兩所謂匹也二兩二匹</hi>縛一如瑱<hi>瑱充耳縛</hi>
<hi>卷也急卷使如充耳易懷藏</hi>適齊師謂子猶之人髙齮<hi>齮子猶家臣子猶梁丘據</hi>能<lb/>
貨子猶爲髙氏後粟五千庾<hi>言若能爲我行貨於子猶當爲請使得爲高氏後又當致</hi>
<pb n="KR3k0012_SBCK_815-2b"/>
<hi>粟五千庾庾十六斗丸八千斛</hi>髙齮以錦示子猶子猶欲之齮曰魯人買<lb/>
之百兩一布以道之不通先入幣財<hi>言魯人買此甚多布陳之以百兩爲數</hi>
子猶受之<lb/>
又哀上曰呉人藩衛侯之舎<hi>藩籬</hi>子服景伯謂子貢曰夫諸<lb/>
侯之㑹事旣畢矣侯伯致禮地主歸餼<hi>侯伯致禮以禮賔也地主所㑹主人</hi>
<hi>也餼生物</hi>以相辭也<hi>各以禮爵讓</hi>今吾不行禮於衛而藩其君舎以<lb/>
難之<hi>難若困也</hi>子盍見大宰乃請束錦以行<hi>以賂呉</hi>
毛詩淇澳碩人曰碩人其頎衣錦褧衣齊侯之子衛侯之<lb/>
妻<lb/>
又蟋蟀曰角枕粲兮錦衾爛兮<lb/>
又巷伯曰巷伯刺幽王也寺人傷於䜛而作是詩也萋兮<lb/>
斐兮成是貝錦<hi>萋斐丈相錯也</hi>彼譛人者亦以太甚<lb/>
論語曰宰我問三年之䘮期巳乆矣君子三年不爲禮禮<lb/>
<pb n="KR3k0012_SBCK_815-3a"/>
必壊三年不爲樂樂必崩舊糓旣没新糓旣升鑚燧改火<lb/>
期可巳矣子曰食夫稻衣夫錦於女安乎曰安女安則爲<lb/>
之<lb/>
爾雅曰素錦綢杠<hi>以白地錦韜旗之竿</hi>
尚書大傳曰古之帝王者必有命民能敬長憐孤取舎好<lb/>
讓舉事力者命於其君然後得乗飾車軿馬衣文錦<lb/>
漢書曰項羽在關中懐思東歸曰冨貴不歸故郷如衣錦<lb/>
夜行<lb/>
又曰景帝二年下詔曰雕文刻鏤傷農事錦繡纂組害女<lb/>
工冝禁之<lb/>
又曰賈人母得衣錦<lb/>
謝承後漢書曰朱寵仲威爲太尉家貧食脫粟卧布被朝<lb/>
廷賜錦𬒳梁肉皆不敢當<lb/>
<pb n="KR3k0012_SBCK_815-3b"/>
漢官儀曰虎賁中郎將古官衣紗縠單衣虎文錦袴餘郎<lb/>
亦然<lb/>
漢官典職曰尚書郎直中官供錦𬒳<lb/>
魏志曰景𥘉中賜倭女王絳地交龍錦五疋紺地勾文錦<lb/>
三疋倭獻暴文雜錦二十疋<lb/>
魏文帝詔曰前後每得蜀錦殊不相比適可訝而鮮卑尚<lb/>
復不愛也自吾所織如意虎頭連璧錦亦有金薄蜀薄來<lb/>
至洛邑皆下惡是爲下土之物皆有虚名<lb/>
典略曰孔子反衛夫人南子使人謂之曰四方君子之來<lb/>
者必見寡小君孔子不得巳見之夫人在錦帷中孔子北靣<lb/>
稽首<lb/>
呉志曰蔣欽字公弈爲右護軍孫權常入其内母練帳縹<lb/>
𬒳權歎其在貴守約勑御府爲其母作錦𬒳改易帷帳<lb/>
<pb n="KR3k0012_SBCK_815-4a"/>
又曰甘寜住止常以繒錦維舟去輙割弃以示奢<lb/>
又曰諸葛融父兄質素雖在軍旅身無采飾而融錦罽文<lb/>
繡獨爲奢侈<lb/>
環氏呉紀曰蜀遣使獻重錦千端<lb/>
江表傳曰陸遜攻劉備於夷陵備捨舡歩走燒皮鎧以斷<lb/>
道使兵以錦挽車走入白帝<lb/>
蜀志曰先主入益州賜諸葛亮法正張飛關羽錦各千疋<lb/>
王隱晉書曰袁甫字公曹稱所知於領軍何勗勗曰君稱<lb/>
其好人則多所冝何以爲欲使宰民不可爲臺閣職乎甫<lb/>
曰人各有能<hi>有不能此人雖</hi>好好莫過錦錦不可以爲熖<lb/>
王隱晉書曰竇滔妻蘇氏善屬文符堅時滔爲秦州刺史<lb/>
𬒳徙流沙蘇氏思之織錦爲回文詩以寄滔循環宛轉以<lb/>
讀之詞甚悽切<lb/>
<pb n="KR3k0012_SBCK_815-4b"/>
晉書曰石季龍僣立遷都于鄴傾心事佛圖澄有重於勒<lb/>
下書衣澄以綾錦乗以雕輦<lb/>
南史曰宋元凶劭將作難賜袁淑等袴褶又就主衣取錦<lb/>
裁三尺爲一叚又中裂之分蕭斌與淑及左右使以縛袴<lb/>
褶<lb/>
齊書曰江淹爲宣城太守時罷歸始泊禪靈寺渚夜夢一<lb/>
人自稱張景陽謂曰前以一疋錦相寄今可見還淹探懐<lb/>
中得數尺與之此人大恚曰郍得割截都盡顧見丘遲謂<lb/>
曰餘尺旣無用以遺君自爾淹文章躓矣<lb/>
趙書曰前石死調大臣子弟六十人爲挽郎引錦一疋<lb/>
後魏書曰甄琛爲定州刺史旣至郷衣錦晝遊政體嚴細<lb/>
甚無聲譽<lb/>
又曰孝武至彭城宋江夏王義恭獻蠟燭十挺武陵王駿<lb/>
<pb n="KR3k0012_SBCK_815-5a"/>
獻錦一疋<lb/>
北史曰齊畢義雲家有十餘機織錦并造金銀器物<lb/>
後周書曰太祖曽在同州與郡公宴集出錦罽及雜綾絹<lb/>
數叚命諸將樗蒲取之<lb/>
唐書曰王方慶天后初爲廣州都督境内清肅手制襃之<lb/>
曰朕以卿歷職有稱故授此官旣美化逺聞實副朝寄令<lb/>
賜卿雜綵六十叚并瑞錦等物以彰善政也<lb/>
又曰大曆初代宗詔許宰臣元載王縉及左僕射裴冕戸<lb/>
部侍郎判度支第五琦京兆尹黎幹各出錢三十萬宴郭<lb/>
子儀于子儀私第内侍魚朝恩叅其㑹焉朝恩出錦三十<lb/>
疋羅五十疋綾一百疋爲子儀纒頭之費極歡而罷舊俗<lb/>
賞歌舞人以錦綵置之頭上謂之纒頭宴饗加惠借以爲<lb/>
詞<lb/>
<pb n="KR3k0012_SBCK_815-5b"/>
又曰大曆中代宗勑曰王制命市納賈以觀人之好惡布<lb/>
帛精麤不中度廣狹不中量不鬻於市漢詔亦云纂組文<lb/>
繡害女工也朕思以恭儉克巳敦朴化人毎尚素玄之服<lb/>
庶齊金土之價而風俗不一踰侈相髙浸弊於時其來自<lb/>
乆耗縑繒之夲資錦綺之奢異彩竒文恣其誇競今師旅<lb/>
未戢黎元不康豈使淫巧之功更虧恒制在外所織造大<lb/>
張錦軟錦瑞錦透背及大<graphic n="KR3075" url="https://raw.githubusercontent.com/kanripo/KR-Gaiji/master/images/KR3075.png" mimeType="image/png"/>錦竭鑿六硬巳上錦獨窠文<lb/>
紗四尺幅及獨窠呉綾獨窠司馬綾等並冝禁斷其長行<lb/>
髙麗白錦雜色錦及常行小文字綾錦花文所織盤龍對<lb/>
鳯麒麟師子天馬辟邪孔鵲仙鶴芝草萬字雙勝及諸織<lb/>
差様文字等亦冝禁斷<lb/>
又曰張萬福爲和州刺史賊許果至楚州大掠節度使韋<lb/>
元甫命萬福追討未至淮隂果爲其將康自勸所逐自勸<lb/>
<pb n="KR3k0012_SBCK_815-6a"/>
擁兵繼掠循淮南東萬福倍道追而殺之代宗發詔以勞<lb/>
之賜衣一襲宫錦十雙<lb/>
又曰太和中賜修指南車記里古人故金忠義男公亮緋<lb/>
衣牙笏錦三十疋<lb/>
范子計然曰錦大丈出陳留<lb/>
列子曰范氏之藏火子華曰若能入火取得錦者從所多<lb/>
少啇丘開入火徃還而身不燒<lb/>
尸子曰夫　捨而弗治則腐而棄使工女繰之以爲美錦<lb/>
人君朝而服之<lb/>
子思子曰管仲饋錦也雖惡而登朝子産練紫也雖美而<lb/>
不尊<hi>孔子家語</hi>
淮南子曰管仲文錦也雖醜登廟子産練帛也美而不尊<lb/>
<hi>管雖不及聖猶文錦也子産先思後去如練帛雖温不堪爲宗廟服</hi>
<pb n="KR3k0012_SBCK_815-6b"/>
枹朴子曰籍孺董鄧猶錦紈之裹塵埃<lb/>
又曰寸錦足以知巧刺䑕足以知勇<lb/>
又曰寸裂之錦黻未若堅完之韋布<lb/>
又曰小文雖巧猶寸錦細碎之珎<lb/>
太公六韜曰夏桀殷紂之時婦人錦繡文綺之㘴席衣以<lb/>
綾紈嘗三百人<lb/>
穆天子傳曰吉日甲子天子乃執白珪玄璧以見西王母<lb/>
好獻錦組百純<hi>郭璞注日純疋錦名也組綾屬音祖也</hi>西王母再拜受之<lb/>
又曰盛姬之䘮天子使襞人贈用文錦<lb/>
漢武内傳曰帝見西王母巾器中有一卷小黃書盛以紫<lb/>
錦之囊帝問此書是仙方耶不審其目可得瞻盻不王母<lb/>
出以示之此五岳之眞形圖也文袐禁豈汝穢質所冝佩<lb/>
王母即命女宋靈賔更取一圖以與武帝靈賔探懷中得<lb/>
<pb n="KR3k0012_SBCK_815-7a"/>
一卷盛以雲錦之囊王母起立手以付帝<lb/>
說苑曰魏文侯與田子方語有兩童予衣錦而侍於君前<lb/>
田子曰此君之寵子乎文侯曰非也此其父死於戰此其<lb/>
㓜孤也寡人収之<lb/>
潜夫論曰夫攻玉以石治金以鹽濯錦以魚浣布以灰物<lb/>
故有以醜治好者矣<lb/>
郭子横洞冥記曰元鼎元年起招仙靈閣於甘泉宫西編<lb/>
翠羽麟毫爲廉有走龍錦有翻鴻錦<lb/>
西京雜記曰武帝時得貳師天馬以玫瑰石爲鞍轡鏤以<lb/>
金銀以緑地五色錦爲蔽泥<lb/>
王子年拾遺記曰貟矯之山名環丘東有雲石廣五百里有<lb/>
蠶長七寸黒色有角鱗以霜雪覆之然後作繭長一尺其<lb/>
色五綵織爲文錦入水不濡其質輕煖柔滑<lb/>
<pb n="KR3k0012_SBCK_815-7b"/>
又曰周成王時因祗國致工女一人善織以五色絲内口<lb/>
中手引而結之便成文錦其國人來獻有雲崑錦文如雲<lb/>
霞有樓堞有離珠錦文似貫佩珠也有篆<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>錦文似大篆<lb/>
字有列明錦文羅燈燭七幅皆廣三尺<lb/>
又曰周靈王起昆昭之臺以享群臣張鸞章錦文如鸞翔<lb/>
又曰呉趙逵之妹善書畫巧妙無雙能於指間以綵絲爲<lb/>
雲龍虬鳯之錦大則盈尺小則方寸<lb/>
神仙傳曰淮南王爲八公張錦綺之帳燔百和之香<lb/>
又曰左慈字元放廬江人少有神道嘗在魏武帝坐帝曰<lb/>
恨無蜀中生薑耳放曰亦可得也因曰吾前遣人到蜀<lb/>
買錦可過勑使者増市二端須臾即得薑還并獲使報<lb/>
華陽國志曰閻憲字孟度成都人名知人爲綿竹令以禮<lb/>
讓化民莫敢犯者有民杜成夜行得遺賄一囊中有錦二<lb/>
<pb n="KR3k0012_SBCK_815-8a"/>
十疋求其主還之曰縣有明君何敢負也<lb/>
陳留風俗傳曰襄邑縣南有渙水北有睢水傳曰睢渙之<lb/>
間文章故有黼黻藻錦日月華蟲以奉天子宗廟御服焉<lb/>
異物志曰錦鳥文章如丹地錦而藻繢㸦交俗人見其似<lb/>
錦因謂之錦鳥<lb/>
鄴中記曰石虎冬月施熟錦流蘇斗帳四角安純金龍頭<lb/>
銜五色流蘇或用黃地博山文錦或用紫綈及小明光錦<lb/>
又曰織錦署在中尚方大登髙小登髙大明光小明光大<lb/>
愽山小愽山大茱莄小茱莄大交龍小交龍蒲桃文錦班<lb/>
文錦鳯皇錦朱雀錦韜文錦桃核文錦<lb/>
丹陽記曰闘塲錦署平關右遷其百工也江東歷代尚未<lb/>
有錦而成都獨稱妙故三國時魏則布於蜀而呉亦資西<lb/>
道<lb/>
<pb n="KR3k0012_SBCK_815-8b"/>
語林曰陳元方遭父䘮骨立其母愍之以錦𬒳蒙其上郭<lb/>
林宗徃弔見而責之賔客絶百許日<lb/>
世說曰石崇錦歩障四十里<lb/>
左思蜀都賦曰貝錦斐成濯色江波<lb/>
古詩曰錦衾遺洛浦同𫀆與我違<lb/>
夏侯孝若集羊太常辛夫人傳曰夫人字憲英衛尉肅侯<lb/>
毗之女不好華麗琇上夫人　子帔縁以錦不肯服從外<lb/>
孫胡母楊上夫人錦𬒳夫人反卧之<lb/>
諸葛亮集曰今民貧國虚決敵之資唯仰錦耳<lb/>
張温表曰劉禪送臣温孰錦五端<lb/>
魏武與楊彪書曰今贈足下錦裘二領<lb/>
　　　　　繡<lb/>
尚書益稷曰予欲觀古人之象藻火粉米黼黻絺繡<lb/>
<pb n="KR3k0012_SBCK_815-9a"/>
尚書大傳曰未命爲士得衣繡<lb/>
毛詩終南曰君子至止黼衣繡裳<lb/>
又楊之水曰素衣朱繡從子于鵠<hi>鵠曲沃邑也鵠音沃</hi>
又九罭曰九罭美周公也我遘之子衮衣繡裳<lb/>
周禮秋官下小行人曰合六幣琮以錦琥以繡<lb/>
又冬官上畫繢曰五采備謂之繡<lb/>
禮記月令曰仲秋之月命有司文繡有恒必修其故<lb/>
左傳閔公曰狄伐衛公與石祁子玦寗莊子矢曰以此賛<lb/>
國擇利而爲之與夫人繡衣曰聽於二子<lb/>
春秋潜潭巴曰天子文繡布地必動絶無嗣<lb/>
釋名曰繡脩也文脩然也<lb/>
史記曰范睢說昭王曰秦韓之地形相錯如繡<lb/>
又曰文帝所幸愼夫人令衣不得曳地帷不得文繡以示<lb/>
<pb n="KR3k0012_SBCK_815-9b"/>
敦朴<lb/>
又曰楚莊王有愛馬衣以文繡<lb/>
漢書曰廣川王去后昭信譛姬榮愛視瞻意態不善疑有<lb/>
私時愛爲王刺方領繡<hi>晉灼注曰今婦人直領爲方領上刺作黼黻文也</hi>去取燒<lb/>
之<lb/>
又曰齊織作繡宣帝時呼韓邪單于來賜帛繡綺八千疋<lb/>
又曰武帝詞太一祝宰衣紫及繡<lb/>
又曰江充使匈奴拜直指繡衣御史使督三輔<lb/>
又曰暴勝之爲直指使者衣繡持斧逐捕盗賊威震州郡<lb/>
又曰罽賔刺文繡<lb/>
又曰刺繡文不如倚市門此言末業貧者之資也<lb/>
又曰霍光薨贈絮繡𬒳百領<lb/>
又百官表曰侍御史有繡衣直指武帝所制<lb/>
<pb n="KR3k0012_SBCK_815-10a"/>
東觀漢記曰更始遂共謀誅百升乃大㑹諸將以成其計<lb/>
更始取伯升寳劒視之繡衣御史申屠建隨獻玉玦更始<lb/>
竟不能發<lb/>
又曰李忠獨不掠財物上曰我欲賜之諸君無望乎取大<lb/>
驪馬及繡𬒳以賜忠<lb/>
魏志曰張旣爲尚書出爲雍州刺史太祖謂旣曰還君本<lb/>
州可謂衣繡晝行矣<lb/>
魏略曰大秦國有金縷繡色綾其國利得中國絲素解以<lb/>
爲胡陵<lb/>
晉中興書曰中宗所幸鄭夫人衣無文繡<lb/>
後魏書曰王憲爲并州刺史還京師以憲年老特賜錦繡<lb/>
布帛珎羞禮膳<lb/>
管子曰桀女樂三萬人無不服文繡衣裳也<lb/>
<pb n="KR3k0012_SBCK_815-10b"/>
墨子曰古之人未知爲衣服衣皮帶茭今則厚歛百姓以錦<lb/>
繡文彩靡曼衣<lb/>
范子計然曰能繡細文出齊上價疋二萬中萬下五千也<lb/>
孫卿子曰天子尊重無上矣衣被則五綵雜間色重文繡<lb/>
莊子曰楚聘莊子莊子曰子不見夫犧牛乎衣以文繡入<lb/>
於太廟雖欲爲孤犢其可得乎<lb/>
淮南子曰繡爲𬒳則冝爲冠則議<lb/>
國語齊桓公曰昔吾先君襄公陳妾數百食必梁肉衣必<lb/>
文繡<lb/>
帝王世紀曰紂不服短褐處於茅屋之下必將衣繡遊於<lb/>
九重之臺<lb/>
賈誼曰繡是古天子之服今冨人大賈嘉㑹召客以𬒳牆<lb/>
屋<lb/>
<pb n="KR3k0012_SBCK_815-11a"/>
說苑曰晉平公使叔向聘呉呉人飾舟以送之左百人右<lb/>
百人有繡衣而豹裘者有錦衣而狐裘者歸以告平公平<lb/>
公曰呉其亡乎<lb/>
又曰鄂君乗青翰之舟張翠蓋越人擁檝而歌曰心恱君<lb/>
兮君不知於是鄂君舉繡被而覆之<lb/>
楊子法言曰今之學也非獨爲華藻又從而繡其鞶恱<hi>喻今</hi>
<hi>學煩多也</hi>
鹽鐵論曰古庶人老耄而後衣絲其餘則麻枲而巳故命<lb/>
曰布衣今冨者綺繡羅紈素綈水綿<lb/>
論衡曰齊郡能刺繡恒女無不能者襄邑能織錦恒婦無<lb/>
不巧者目見而手狎也<lb/>
又曰刺繡之師能縫帷裳網縷之工不能織錦儒生能爲<lb/>
文吏文吏不能爲儒生也文吏一旦在位則鮮冠利劒一<lb/>
<pb n="KR3k0012_SBCK_815-11b"/>
歳典職則田宅併集<lb/>
又曰繡之未刺錦之未織絲帛何以異哉反其加五采之<lb/>
功施針縷之飾則文章煥燿學士有文章其猶絲帛布色<lb/>
之功<lb/>
桓譚新論曰陽城子張名衡蜀郡人王翁與吾俱爲講樂<lb/>
祭酒及寢疾預買棺槨多下錦繡立被發冡<lb/>
崔贑易林离之大過曰𬒳繡夜行不見文章安㘴玉堂乃<lb/>
無咎殃<lb/>
洞冥記曰甘泉有霞光繡藻龍繡連煙繡<lb/>
王子年拾遺記曰孔子生之夕有麟吐玉書於闕里人家<lb/>
乃以繡紱繫麟角而去<lb/>
又曰呉主孫權常歎魏蜀未夷軍旅之隟思得善畫者使<lb/>
圖作山川地形軍陣之象趙夫人曰丹青之色易歇滅不<lb/>
<pb n="KR3k0012_SBCK_815-12a"/>
可爲乆寳妾能刺繡作列國圖於方帛上冩五岳河海城<lb/>
邑行陣之形進於呉主時人謂之針絶<lb/>
呉越春秋曰呉王死辭曰不忍見伍子胥吾死必結璧連<lb/>
組以幕吾目恐其不蔽即復重羅繡三㤿以爲奄明生不<lb/>
昭我身死不見我形吾何言哉<lb/>
物理論曰世傳有夫死而婦許以不嫁者誓以繡衣禭以<lb/>
衣尸納諸棺焉後三年婦出適迎有日矣有行道人夜求<lb/>
人家宿向晨主人語之婦約之辭寄所誓之衣曰子到若<lb/>
千里當逢之還此衣焉或者出門到所言處果見迎車具<lb/>
以事告還其繡衣婦遂自經而死<lb/>
又曰夫論事比類不得其體雖飾以華辭文以美言無異<lb/>
錦繡衣掘株管弦樂土梗非其趨也<lb/>
世說曰曹植妻衣繡太祖登臺見之以違制命還家賜死<lb/>
<pb n="KR3k0012_SBCK_815-12b"/>
戒經六禽變曰寅爲衣裳文繡<lb/>
夢書曰錦繡爲憂事有文章夢得錦繡憂縣官也<lb/>
班固詩曰長安何紛紛詔葬霍將軍刺繡𬒳百領縣官給<lb/>
衣衾<lb/>
張衡四愁詩曰美人贈我錦繡叚何以報之青玉案<lb/>
班固與竇將軍牋曰固於張掖縣受賜虎頭繡鞶囊一雙<lb/>
慕容晁與顧和書曰今致繡鞾一量<lb/>
太平御覽卷第八百一十五<lb/>
</p>
<p>
</p>
  </div>
</body>
</text>
</TEI>
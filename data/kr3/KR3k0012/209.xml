<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_209-1a"/>
太平御覽卷第二百九<lb/>
　職官部七<lb/>
　　　大司馬　三公府掾屬<lb/>
　　　　　大司馬<lb/>
韋昭辯釋名曰大司馬馬武也大揔武事也大司馬掌軍<lb/>
古者兵車一車四馬故以馬名官<lb/>
周禮夏官曰大司馬之職掌建邦國之九法以佐王平邦<lb/>
國<hi>平成也</hi>制畿封國以正邦國<hi>封爲立封立彊爲界</hi>設儀辨位以等邦<lb/>
國<hi>儀謂諸侯之儀也别尊卑之位</hi>進賢興功以作邦國<hi>作起也起其勸善樂業之心使不廢</hi>
<hi>也</hi>建牧立監以維邦國<hi>牧州牧也監監一國謂君也維聮結也</hi>制軍詰禁以<lb/>
均邦國<hi>語猶窮治也均猶正也</hi>施貢分職以任邦國<hi>職謂賦稅也任猶事事以其力</hi>
<hi>之所堪也</hi>簡稽郷民以同封邦國<hi>簡謂比數之以稽猶訓也</hi>均守平則以安<lb/>
邦國<hi>均之者尊者守大卑者守小也則法也</hi>比小事大以和邦國<hi>比猶親也使大國親</hi>
<pb n="KR3k0012_SBCK_209-1b"/>
<hi>小國小國事大國相合和也</hi>以九伐之法正邦國<hi>諸侯有違王命則出兵以征伐所以正之</hi>
尚書曰司馬掌邦政統六師平邦國也<lb/>
毛詩曰圻父<hi>圻父司馬也</hi>予王之爪牙<lb/>
春秋運斗樞曰黃帝與大司馬容光觀鳯皇銜圖置黃帝<lb/>
前<lb/>
尚書中候曰禝爲大司馬舜爲太尉<lb/>
尚書大傳曰蠻夷猾夏冦賊姦宄則責之司馬<lb/>
韓詩外傳曰故隂陽不和四時不節星辰失度灾變非常<lb/>
則責之司馬<lb/>
河圖録運法曰黃帝坐玄扈閣上與大司馬容光左右輔<lb/>
將周昌等百二十人觀鳯皇銜書<lb/>
家語曰賢能而失官爵功勞而失賞禄士卒疾怨兵弱不<lb/>
用曰不平不平則飭司馬<hi>飭謂整攝</hi>
<pb n="KR3k0012_SBCK_209-2a"/>
史記曰楚大司馬景舎帥軍伐蔡蔡侯奉社稷而歸之楚<lb/>
發其賞舎辭曰發誠布令而敵退是王威也相攻而敵退<lb/>
是將威也戰而敵退是衆威也臣不冝以衆威受賞<lb/>
漢書曰元狩四年上命大將軍衛青驃騎將軍霍去病各<lb/>
兵五万騎數十万出塞斬首捕虜有功廼置大司馬<lb/>
又曰董賢爲大司馬是時賢年二十二雖爲三公常給事<lb/>
中領尚書百官因賢奏事單于來朝宴見羣臣上前單于<lb/>
怪賢年少以問上令報曰大司馬年少以大賢居位單于<lb/>
乃起拜賀漢得賢臣<lb/>
又曰孝元王皇后成帝母也家凡十侯五大司馬外戚莫<lb/>
盛焉<lb/>
又曰成帝綏和元年賜大司馬金印紫綬置官屬禄比丞<lb/>
相<lb/>
<pb n="KR3k0012_SBCK_209-2b"/>
東觀漢記曰更始欲以近親廵行河北大司徒賜言上第<lb/>
一可用更始以上爲大司馬遣之河北<lb/>
又曰䜟云孫咸征狄命以平狄將軍孫咸行大司馬事<lb/>
後漢書曰丗祖北擊羣賊呉漢常將突騎五千爲軍鋒數<lb/>
先登䧟陣及河北平漢與諸將奉圖書上尊號丗祖即位<lb/>
拜漢爲大司馬<lb/>
又曰上疾瘳召見隂興欲以代呉漢爲大司馬興叩頭流<lb/>
涕固讓曰臣不敢惜身誠虧損聖德不可苟冒至誠發中<lb/>
感動左右帝遂聽之<lb/>
漢官序曰三司之職司馬主兵漢承秦曰太尉武帝改曰<lb/>
大司馬無印綬官兼加而已丗祖改曰太尉<lb/>
呉志曰赤鳥九年秋九月以車騎朱然爲左大司馬衛將<lb/>
軍全琮爲右大司馬<lb/>
<pb n="KR3k0012_SBCK_209-3a"/>
晉書曰石苞泰始之初拜大司馬舊叅軍於都督無敬故<lb/>
孫楚抗衡於苞苞以楚傲更相表理故叅軍有敬自楚始<lb/>
也<lb/>
又曰齊王冏之盛也有一婦人詣大司馬府求寄産吏詰<lb/>
之婦人曰我截臍便去耳識者聞而惡之<lb/>
又曰陳騫咸寜初轉大司馬騫因入朝言於帝曰胡列牽<lb/>
弘皆勇而無謀強於自用非綏邊之材將爲國恥願陛下<lb/>
詳之時弘爲楊州刺史不承順騫命帝以爲不恊相搆於<lb/>
是徴弘旣至復以爲凉州刺史騫竊歎息以爲必敗二人<lb/>
後果失羌戎之和皆𬒳宼喪没征討連歳僅而得定帝乃<lb/>
悔之<lb/>
晉武帝太始官名曰大司馬石苞開通爽悟秉意不碎<lb/>
晉公卿禮秩曰司馬兵官也魏氏大司馬大將軍各自爲<lb/>
<pb n="KR3k0012_SBCK_209-3b"/>
官在三司上晉以石苞爲大司馬次三司下<lb/>
晉諸公賛曰義陽王爲大司馬時父孚爲太宰父子居上<lb/>
公中代以來未之有也<lb/>
晉中興書曰王猛少貧賤鬻畚爲事常至洛陽貨畚有人<lb/>
於市貴買其畚云家近在此可隨我取直猛隨去忽至深<lb/>
山此人曰且住當先啓道君湏臾猛進見一公踞胡牀頭<lb/>
白侍從十許人有一人引猛云大司馬公可進猛因拜老<lb/>
公公曰王公何縁拜即十倍售畚直遣人送猛出山顧視<lb/>
乃嵩髙山也<lb/>
齊職儀曰大司馬品第一秩中二千石金章紫綬武冠絳<lb/>
朝服佩山玄玉其在少昊則雎鳩氏之任顓頊以司馬主<lb/>
火堯命羲叔爲司馬夏官也虞夏二代以司夏官棄居其<lb/>
職周成王以畢公髙爲司馬楚漢之際曹叅周勃始居其<lb/>
<pb n="KR3k0012_SBCK_209-4a"/>
職<lb/>
又曰大司馬府舊爲闕王莽篡位故貶去闕焉<lb/>
後魏書曰安定王休領大司馬髙祖親行諸軍遇休以三<lb/>
盗人徇於六軍斬之有詔救之休執曰陛下將逺親衡霍<lb/>
故親御六師跋渉野次軍行始尓巳有姧竊如其不斬何<lb/>
以息盗詔曰大司馬執憲誠如是但因縁㑹朕王者之體<lb/>
亦時有非常之澤雖違軍法可特原之休乃奉詔髙祖謂<lb/>
司徒誕曰大司馬嚴而秉法君不可不慎於是六軍肅然<lb/>
後周書曰夏官謂之大司馬<hi>卿掌邦政以建邦國之九法佐皇帝平邦國大祭祀掌其</hi>
<hi>宿衛廟社則奉犧牲</hi>
管子曰昔黃帝得大封辨乎四方故使爲司馬<lb/>
又曰凉風至白露下天子命左右司馬全組甲厲士衆<lb/>
傳子曰曹大司馬之勇賁育弗加也<hi>曹仁</hi>
<pb n="KR3k0012_SBCK_209-4b"/>
博物志曰太公望爲灌壇令文王夢見婦人當道哭問其<lb/>
故曰吾泰山之神嫁爲西海婦灌壇令當吾道夢覺召太<lb/>
公三日果疾風暴雨文王乃拜太公爲大司馬<lb/>
班彪上事曰元狩六年罷太尉置司馬時議以北軍中候<lb/>
有千人司馬故加之爲大司馬所以別小大司馬之號也<lb/>
　　　三公府掾屬<lb/>
　　　　　太尉長史<lb/>
應劭漢官儀曰太尉司徒司空長史秩比千石號爲毗佐<lb/>
三台助和鼎味<lb/>
　　　　　太尉掾<lb/>
汝南先賢傳曰李宣字公休爲太尉黃瓊所辟時寒暑不<lb/>
和瓊見掾屬曰是太尉無德願諸掾有以匡之次及宣宣<lb/>
曰明公𬒳日月之衣居上司之位輔弼天子處諌諍之職<lb/>
<pb n="KR3k0012_SBCK_209-5a"/>
未有對楊謇謇之言其所旌命不授巖谷之士小掾私所<lb/>
以於邑<lb/>
廣州先賢傳曰鄧盛字伯眞蒼梧人爲太尉諸曹掾彭城<lb/>
相左尚以贓罪三府掾屬栲驗踰科不竟更選盛覆栲盛<lb/>
到獄洗沐尚解械賜席乃謂尚曰君受國重恩而所坐事<lb/>
理如此今遇君子不可以小人道相待尚感盛至意對曰<lb/>
今使君相於如此尚獨何心敢不以死相歸乎即引筆具<lb/>
對<lb/>
衛玠別傳曰玠字叔寳陳留阮千里有令聞當年太尉王<lb/>
君見而問曰老莊與聖教同異阮曰將無同太尉善其言<lb/>
而辟之爲掾丗號曰三語掾君見而謿之曰一言可辟何<lb/>
假三阮曰苟是天下民望可無言而辟復何假於一言<lb/>
崔寔政論曰且三公天子之股肱掾屬則三公之喉舌天<lb/>
<pb n="KR3k0012_SBCK_209-5b"/>
子當恭巳南面於三公三公亦委䇿掾屬以荅天子<lb/>
　　　　　太尉從事中郎<lb/>
後魏書曰郭景尚字思和渉歷書傳遷太尉從事中郎善<lb/>
事權寵丗呼爲郭尖<lb/>
于寳司徒儀曰從事中郎之職各掌其所治之曹而紀綱<lb/>
其事維正大體叅輔謀議<lb/>
　　　　　太尉主簿<lb/>
後魏書曰元慶智性貪鄙爲太尉主簿事無大小得物然<lb/>
後判或十錢二十錢得便取之府中號曰十錢主簿<lb/>
廣州先賢傳曰鄧盛字伯直爲秭歸令聞母病解印綬決<lb/>
去太尉馬公嘉其所履服竟辟之初入府爲主簿<lb/>
　　　　　司徒長史<lb/>
東觀漢記曰呉梁爲司徒長史以清白方正稱<lb/>
<pb n="KR3k0012_SBCK_209-6a"/>
于寳晉紀曰傳咸爲司徒長史多所執正<lb/>
齊書曰到撝爲司徒左長史宋丗上數遊㑹撝家同從明<lb/>
帝射雉郊野渴倦撝得早青瓜與上對剖食之上懷其舊<lb/>
德意眄良厚至是一歳三遷<lb/>
梁書曰禇球字仲寳爲司徒左長史加貂自球始也<lb/>
于寳司徒儀曰右長史職掌撿其法憲明其分職<lb/>
　　　　　司徒掾<lb/>
漢書曰武帝時司徒奏州郡農桑未有賞罰制冝遣掾屬<lb/>
循行詔遂使司徒督察州郡播殖有所循者増掾屬十人<lb/>
謝承後漢書曰虞延辟司徒侯霸府正旦百官朝賀上望<lb/>
見延在公府掾屬中馳小黃門問曰故陳留督郵虞延非<lb/>
耶對曰是遂前召見<lb/>
漢雜事曰陳寵爲司徒掾先是公府掾多不親事但以交<lb/>
<pb n="KR3k0012_SBCK_209-6b"/>
接爲務寵常獨親事<lb/>
魏書曰王粲字仲宣年十八司徒掾辟遷黃門不就<lb/>
晉書曰魏舒爲司徒時陳留周震累爲諸府所辟辟書旣<lb/>
下公輙喪亡僉號震曰殺公掾莫有辟者舒固辟之而竟<lb/>
無患識者以此稱其逹命<lb/>
又曰周馥遷司徒左曹掾司徒王渾奏曰馥理識清正有<lb/>
才幹主定九品檢括精詳臣委任責成褒貶允當請𥙷尚<lb/>
書郎許之<lb/>
于寳司徒儀曰掾屬之職敦明教義肅厲清風非禮不言<lb/>
非法不行以訓羣吏以貴朝望各掌其所治之曹<lb/>
鍾離意别傳曰司徒侯霸辟意署議曹掾以詔書送徒三<lb/>
百餘人到河北遭遇隆冬盛寒徒衣𬒳單手足不能復行<lb/>
到弘農縣使令出見錢爲徒作𥜗袴令曰不𬒳詔意曰使<lb/>
<pb n="KR3k0012_SBCK_209-7a"/>
者奉詔命寕私行耶出錢便上尚書使者亦當上之光武<lb/>
皇帝得上狀見霸曰所使掾何仁恕爲國用心乎誠良吏<lb/>
也<lb/>
　　　　　司徒屬<lb/>
東觀漢記曰司徒侯霸辟閔仲叔到與相見勞問之不及<lb/>
政事仲叔曰始𬒳明公辟且喜且懼及奉見明公喜懼皆<lb/>
去所望明公問屬何以爲政羙俗成化以仲叔爲不足耶<lb/>
不當辟也如以爲任用而不使陳之則爲失人是以喜懼<lb/>
皆去便辭而出<lb/>
晉中興書曰殷融字洪逺司徒王導以爲左西屬融飲酒<lb/>
善舞終日嘯詠未嘗以事務自嬰導甚相親恱焉<lb/>
　　　　　司徒從事中郎<lb/>
晉中興書曰頴川荀組字大章司徒王渾表曰左西屬荀<lb/>
<pb n="KR3k0012_SBCK_209-7b"/>
組文義貞素清識見稱冝轉從事中郎<lb/>
陶氏家傳曰迴字恭淵爲大司徒王導從事中郎爲人正<lb/>
直不撓導亦以此重焉每言曰陶中郎有輔佐之才眞國<lb/>
器也<lb/>
　　　　　司徒諮議叅軍<lb/>
晉中興書曰廬江何充字次道爲司徒王導諮議叅軍<lb/>
後魏書曰李系爲主客郎齊文襄王攝選以系爲司徒諮<lb/>
議叅軍因謂之曰自郎署此所謂不次以卿人才故有此<lb/>
舉耳<lb/>
　　　　　司徒主簿<lb/>
三國典略曰齊許悙護之子也性識敏速逹於從政嘗爲<lb/>
司徒主簿以能判時人號爲入鐡主簿<lb/>
　　　　　司空掾<lb/>
<pb n="KR3k0012_SBCK_209-8a"/>
魏志曰國淵字子尼太祖辟爲司空掾屬每於公朝論議<lb/>
常直言正色退無私宴<lb/>
又曰太祖爲司空丞相毛玠常爲東曹掾與崔琰並典選<lb/>
舉其所舉用皆清正之士雖時有盛名而行不由夲者終<lb/>
莫得進務以儉率人由是天下之士莫不以廉節自勵雖<lb/>
貴寵之臣輿服不敢過度太祖歎曰用人如此使天下自<lb/>
治吾復何憂哉<lb/>
邴吉別傳曰原字根矩魏武皇帝初爲司空辟署議曹掾<lb/>
請見禮畢上送至門中原辭直去不顧上還語左右孤甚<lb/>
敬此人與其辭逺送之謂其尚顧而終不顧此人誠髙士<lb/>
也人謂曰君冝謝公公望君一日辭不顧揖原勃然曰夫<lb/>
何謝哉夫揖讓者謂其敵耳吾人臣也公人君也君尊臣<lb/>
卑揖讓何施且孔子反命曰賔不顧矣吾何謝哉人以語<lb/>
<pb n="KR3k0012_SBCK_209-8b"/>
</p>
<p>
</p>
  </div>
</body>
</text>
</TEI>
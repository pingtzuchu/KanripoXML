<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_423-1a"/>
太平御覽卷第四百二十三<lb/>
　人事部六十四<lb/>
　　　　謙　讓上<lb/>
　　　　　謙<lb/>
易謙卦曰謙亨君子有終吉彖曰天道下濟而光明地道<lb/>
卑而上行天道虧盈而益謙地道變盈而流謙鬼神害盈<lb/>
而福謙人道惡盈而好謙謙尊而光卑而不可踰君子之<lb/>
終也象曰地中有山謙君子以裒多益寡稱物平施𥘉六<lb/>
謙謙君子用渉大川吉六二鳴謙貞吉九三勞謙君子有<lb/>
終吉六四無不利撝謙上六鳴謙利用行師征吉易下繫<lb/>
曰謙德之柄也<lb/>
尚書曰滿招損謙受益<lb/>
左傳莊公曰齊侯使敬仲爲卿辭曰羇旅之臣敢辱髙位<lb/>
<pb n="KR3k0012_SBCK_423-1b"/>
以速官謗敢以死告<lb/>
又成上曰晉與齊戰而勝歸范文子後入武子曰無爲吾<lb/>
望尓也<hi>武子士㑹丈子之父</hi>對曰師有大功國人喜以逆也先入必<lb/>
屬耳目是代帥受名故不敢武子曰吾知免矣<hi>知其不益巳禍</hi>
漢書曰張安丗兄賀爲掖庭令而宣帝以皇曽孫収飬掖<lb/>
庭賀視飬拊循恩甚宻焉上追思賀恩欲封其塚爲恩徳<lb/>
侯置守塚户二百家安丗深辭賀封又求損守塚户上曰<lb/>
吾自爲掖庭令非爲將軍安丗乃止<lb/>
又曰于定國爲人謙恭尤重經術士雖卑賤徒歩定國皆<lb/>
與均禮<lb/>
又曰元帝即位徴孔霸爲師賜爵關内侯霸爲人謙退不<lb/>
好權勢常爵位泰過何德以堪之霸讓位自陳上深知其<lb/>
志誠乃弗用<lb/>
<pb n="KR3k0012_SBCK_423-2a"/>
東觀漢記曰北海靖王睦顯宗之在東宫尤見幸而睦性<lb/>
謙㳟好士名儒宿徳莫不造門永平中法憲頗峻睦乃謝<lb/>
絶賔客放心音樂歳終遣中大夫奉璧朝賀召而謂曰朝<lb/>
廷設問寡人大夫將何辭對使者曰大王忠孝慈仁敬賢<lb/>
樂士臣雖螻蟻敢不以實睦曰吁子危我哉此乃孤㓜時<lb/>
進趨之行也大夫其對以孤襲爵巳來志意衰惰聲色是<lb/>
娯犬馬是好使者受命而行<lb/>
又曰李通娶寜平公主爲大司空通性謙恭常避權勢謝<lb/>
病不視事<lb/>
又曰馮異字公孫爲人謙退與諸將相逢輙引車避道毎<lb/>
止頓諸將共論功伐異常屏止樹下軍中號大樹將軍<lb/>
又曰鄧騭兄常居禁中騭謙退不欲乆在内連求還第太<lb/>
后乃許<lb/>
<pb n="KR3k0012_SBCK_423-2b"/>
又曰樊宏爲人謙愼常誡其子曰冨貴盈溢未有能終者<lb/>
及病困車駕臨問其所欲言宏頓首自陳無功享食大國<lb/>
願還壽張食小郷亭上悲傷其言而不許<lb/>
又曰梁商朝廷敬憚其委任自前丗外戚見禮過尊顯所<lb/>
未曽有商門無駐馬請謁之賔謙虚挹損九命弥恭漢興<lb/>
巳來妃后之家亦無商比<lb/>
晉書曰羊祜開府累年謙譲不辟士始有所命㑹卒不得<lb/>
除署<lb/>
宋書曰劉懷愼武帝北伐以爲中領軍宿衛輦轂雖名位<lb/>
優重而恭恪愈至毎所之造位任不踰巳者皆束帶門外<lb/>
下車其謹退類如此<lb/>
又曰蒯恩字道恩以戰功封新寧縣男武帝北伐留恩侍<lb/>
衛丗子命朝士與之交恩益自謙損與人語常呼官位自<lb/>
<pb n="KR3k0012_SBCK_423-3a"/>
稱鄙人撫士卒甚有恩紀<lb/>
又曰臨川王義慶爲平西將軍荆州刺史荆州居上流之<lb/>
重資實兵士居朝廷之半義慶以宗室令美故特有此授<lb/>
性謙虚始至及去迎送物並不受<lb/>
又曰彭城王義康與王弘共輔朝政弘旣多疾且毎事推<lb/>
謙自省内外衆務一斷之義康<lb/>
又曰建平王宏爲人謙儉周愼禮賢接士明逹政事上甚<lb/>
信仗之轉尚書令<lb/>
唐書曰李藩以張建封在徐州辟爲從事居幕中謙謙未<lb/>
甞論細微<lb/>
㑹稽典録曰陳瑞字文象丗爲縣卒瑞謙恭敬譲及其居<lb/>
二千石九卿位少年童竪拜者皆正朝服與之抗禮若疾<lb/>
病不能荅拜輙拊頰以謝之<lb/>
<pb n="KR3k0012_SBCK_423-3b"/>
新序曰晉人伐楚楚大夫請擊之莊王曰先君在時晉不<lb/>
伐楚及孤之身而晉伐楚是孤之過如何其辱諸大夫大<lb/>
夫曰是臣之罪請擊之莊王俛泣起拜諸大夫晉人聞之<lb/>
曰君臣爭以過爲在已上下一心三軍同力未可攻也還<lb/>
師而歸<lb/>
袁彦伯明謙曰賢人君子推誠以存禮非降巳以應丗率<lb/>
心以成謙非匿情以同物故侯王以孤寡饗天下江海以<lb/>
卑下朝百川易曰天道下濟而光明地道卑而上行老子<lb/>
曰髙以下爲基貴以賤爲夲此之謂乎<lb/>
　　　　譲上<lb/>
尚書舜典曰咨四岳有能奮庸熈帝之載使宅百揆亮采<lb/>
惠疇僉曰伯禹作司空帝曰俞咨禹汝平水土惟時懋哉<lb/>
禹拜稽首譲于稷契曁臯陶帝曰疇若予工<hi>工百工也</hi>僉曰垂<lb/>
<pb n="KR3k0012_SBCK_423-4a"/>
哉<hi>垂臣名也</hi>帝曰俞咨垂汝作共工垂拜稽首譲于殳斨曁伯<lb/>
與帝曰俞往哉汝諧帝曰疇若予上下草木鳥獸僉曰益<lb/>
哉帝曰俞咨益汝作朕虞<hi>虞掌山澤官名</hi>益拜稽首讓于朱虎熊<lb/>
羆<hi>朱虎熊羆二臣也</hi>帝曰俞往哉汝諧帝曰咨四岳有能典朕三<lb/>
禮僉曰伯夷<hi>伯夷臣名</hi>帝曰俞咨伯汝作秩宗<hi>秋宗主郊庿之官</hi>伯拜<lb/>
稽首譲于夔龍<lb/>
毛詩魚藻角弓曰民之無良相怨一方受爵不讓至于巳<lb/>
斯亡<lb/>
周禮地官上大司徒曰以陽禮教譲則民不爭<lb/>
禮記曲禮曰博聞強識而讓尊善行而不怠謂之君子<lb/>
又曲禮曰君子恭敬樽節退讓以明禮<lb/>
又坊記曰故貴賤有等衣服有別朝廷有位則民有所讓<lb/>
子云君子辭貴不辭賤辭富不辭貧則亂益亡子云觴酒<lb/>
<pb n="KR3k0012_SBCK_423-4b"/>
豆肉讓而受惡民猶犯齒祍席之上譲而坐下民猶犯貴<lb/>
朝廷之位譲而就賤民猶犯君子云君子貴人而賤巳先<lb/>
人而後已則民作譲<lb/>
又祭義曰天子有善譲德於天諸侯有善歸諸天子卿大<lb/>
夫有善薦於諸侯士庶人有善夲諸父母<lb/>
又儒行曰儒有衣冠中動作愼其大譲如慢小譲如僞<lb/>
又郷飲酒曰三揖至于階三譲以賔升月者三日則成魄<lb/>
三月則成時是禮有三讓<lb/>
左傳隱公曰宋穆公疾召大司馬孔父而屬殤公焉曰先<lb/>
君舎與夷而立寡人<hi>先君穆公兄宣公也與夷宣公子即所屬殤公也</hi>若以大夫<lb/>
之靈得保首領以殁先君若問與夷其將何辭以對請子<lb/>
奉之以主社稷對曰群臣願奉馮也<hi>馮穆公子莊公</hi>公曰不可先<lb/>
君以寡人賢使主社稷若弃德不譲是廢先君之舉也<lb/>
<pb n="KR3k0012_SBCK_423-5a"/>
又僖上曰齊侯使管夷吾平戎于王使隰朋平戎于晉王<lb/>
以上卿之禮饗管仲管仲辭曰臣賤有司也有天子之二守<lb/>
國髙在若節春秋來承王命何以禮焉陪臣敢辭王曰舅<lb/>
氏余嘉乃勲應乃懿德謂督不忘徃踐乃職管仲卒受下<lb/>
卿之禮而還君子曰管氏之丗祀也冝哉譲不忘其上<lb/>
又曰宋桓公疾太子兹父固請曰目夷長且仁君其立之<lb/>
<hi>兹父㐮公也目夷兹父庶兄子魚也</hi>公命子魚子魚辭曰能以國讓仁孰大<lb/>
焉臣不及也且又不順<hi>立庶不順禮</hi>遂走而退<lb/>
又文上曰穆伯如齊始聘禮也凡君即位卿出並聘踐修<lb/>
舊好要結外援好事隣國以衛社稷忠信卑譲之道忠信<lb/>
德之固也卑譲德之基也<lb/>
又宣上曰鄭人立子良辭曰以賢則去疾不足<hi>去疾子良之名</hi>以<lb/>
順則公子堅長乃立襄公<lb/>
<pb n="KR3k0012_SBCK_423-5b"/>
又成下曰諸侯將見子臧於王而立之子臧曰前志有之<lb/>
曰聖逹節次守節下失節爲君非吾節也雖不能聖敢失<lb/>
守乎遂逃奔宋<lb/>
又襄上曰晉韓獻子告老公族穆子有廢疾將立之辭曰<lb/>
詩曰豈不夙夜謂行多露無忌不才讓其可乎請立起也<lb/>
<hi>無忌穆子名起無忌弟宣子也</hi>
又襄二曰晉侯使士丐將中軍辭曰伯游長<hi>伯游荀偃</hi>昔臣習<lb/>
於智伯是以佐之非能賢也請從伯游使荀偃將中軍士<lb/>
丐佐之使韓起將上軍辭以趙武又使欒黶辭曰臣不如<lb/>
韓起願上趙武君其聽之使趙武將上軍韓起佐之欒黶<lb/>
將下軍魏絳佐之晉國之民是以大和諸侯遂睦君子曰<lb/>
譲禮之主也范宣子譲其下皆譲欒黶爲汱弗敢違也<lb/>
又襄二曰呉子諸樊旣除喪將立季札<hi>札諸樊少弟</hi>季札辭曰<lb/>
<pb n="KR3k0012_SBCK_423-6a"/>
曹宣公之卒也諸侯與曹人不義曹君將立子臧子臧去<lb/>
之遂弗爲也札雖不才願附於子臧以無失節固立之弃<lb/>
其室而耕乃舎之<hi>傳言季札之讓月明呉兄弟相傳</hi>
又襄五年曰鄭伯賞入陳之功饗子展賜之先輅三命之<lb/>
服<hi>先輅次輅皆王所賜車侯伯之上卿三命</hi>先八邑賜子産次輅再命之服先<lb/>
六邑子産辭邑曰自上巳下降殺以兩禮也臣之位在四<lb/>
且子展之功也臣不敢及賞請辭邑公固與之乃受三邑<lb/>
公孫揮曰子産其將知政矣譲不失禮也<lb/>
論語曰能以禮譲爲國乎何有不能以禮讓爲國如禮何<lb/>
又曰子曰太伯其可謂至德也巳矣三以天下讓民無得<lb/>
而稱焉<lb/>
孝經曰先之以敬譲而民不爭<lb/>
國語曰狐毛卒使趙衰代之辭曰城濮之役先且居之佐<lb/>
<pb n="KR3k0012_SBCK_423-6b"/>
軍也善<hi>先且居晉大夫先子也</hi>軍伐有賞善君有賞能其官有賞且<lb/>
居有三賞不可廢也且臣之倫箕鄭胥臣先都在<hi>倫軰也三子皆</hi>
<hi>晉大夫也</hi>乃使先且居佐上軍公曰趙衰三讓其所譲皆社稷<lb/>
之衛也廢譲是廢德也以趙衰之故蒐于清原作五軍<hi>清原</hi>
<hi>之蒐在魯僖三十年也</hi>使趙衰將新上軍箕鄭佐之胥臣將新下軍<lb/>
先都佐之<lb/>
又曰君子急病讓夷<lb/>
又曰齊桓公自莒反於齊使鮑叔牙爲宰辭曰臣不若夷<lb/>
吾者有五寛惠愛民臣不若也治國家不失其柄臣不若<lb/>
也忠信可結於百姓臣不若也制禮義可法於四方臣不<lb/>
若也執枹鼔立於軍門使百姓皆加勇臣不若也<lb/>
又曰晉悼公使張老爲卿辭曰臣不如魏絳乃使魏絳佐<lb/>
新軍<lb/>
<pb n="KR3k0012_SBCK_423-7a"/>
家語曰虞芮二國爭田而訟連年不决相謂曰西伯仁人<lb/>
<hi>文王</hi>盖往質焉入其境則耕者讓畔行者讓路入其朝則士<lb/>
譲於大夫大夫譲於卿虞芮之君曰吾儕小人不可以入<lb/>
君子之朝遂自相與成以其所争爲閑田<lb/>
史記曰呉太伯弟仲雍皆大王之子季歴之兄也季歴賢<lb/>
又生聖子曰太王欲立季歴以及昌於是太伯仲雍二人<lb/>
奔荆蠻文身斷髮示不可用以避季歴<lb/>
又曰太尉周勃立代王代王曰奉髙帝宗廟重事寡人不<lb/>
足以稱寡人不敢當群臣皆伏固請代王西向讓者三南<lb/>
向讓者再<lb/>
又曰魯連旣說秦軍秦軍爲却平原君欲封魯連魯連辭<lb/>
謝者三終不肯受平原君乃置酒酒酣起前以千金爲魯<lb/>
連壽連嘆曰所貴天下之士者爲人排難解紛而無取也<lb/>
<pb n="KR3k0012_SBCK_423-7b"/>
即有取者是啇賈之事連不忍爲也遂辭而去終身不復<lb/>
見<lb/>
又曰董偃在舘陶主家兒戲博殿下主伏檻觀之偃負則<lb/>
饒人勝則有譲主益竒之<lb/>
又曰伯夷叔齊孤竹君之子也父欲立叔齊乃譲伯夷伯<lb/>
夷曰父命也遂逃去<lb/>
漢書曰文帝𥘉立以陳平爲相太尉勃親以兵誅吕氏功<lb/>
多平欲譲勃位廼謝病文帝恠平病問之平曰髙帝時勃<lb/>
功不如臣及誅諸吕臣切亦不如勃願以相譲勃<lb/>
又曰袁盎謂文帝曰陛下至代邸西郷讓天子者三東譲<lb/>
天子者再夫許由一譲而陛下五以天下譲過許由四矣<lb/>
又曰龔遂爲渤海太守數年上遣使者徴遂議曹王生願<lb/>
從太守㑹遂引入宫王生醉從呼曰願有所白遂問其故<lb/>
<pb n="KR3k0012_SBCK_423-8a"/>
王生曰天子即問君何以治渤海君不可有所陳冝曰皆<lb/>
聖主之德非小臣之力也上果問以治狀遂對如王生言<lb/>
天子恠其有讓嘆曰君安得長者之言而稱之遂因前曰<lb/>
臣非知此乃臣議曹教臣也<lb/>
又曰武帝屬霍光以輔少主光譲金日磾日磾曰臣外國<lb/>
人且使匈奴輕漢於是遂爲光副<lb/>
又曰韋賢薨子玄成當爲嗣玄成心知其兄非賢雅意欲<lb/>
譲即佯狂丞相御史遂以玄成實不病劾奏之有詔勿劾<lb/>
引拜玄成不得巳受侯爵<lb/>
<pb n="KR3k0012_SBCK_423-8b"/>
</p>
<p>
太平御覽卷第四百二十三<lb/>
</p>
<p>
</p>
  </div>
</body>
</text>
</TEI>
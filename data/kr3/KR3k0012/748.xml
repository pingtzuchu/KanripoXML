<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_748-1a"/>
太平御覽卷第七百四十八<lb/>
工藝部五<lb/>
　　　　　書中<lb/>
王右軍題衛夫人筆陣圗後曰夫紙者陣也筆者刀矟也<lb/>
墨者鍪甲也水硯者城也夲領者將軍也心意者將副也<lb/>
結構者謀畫也颺筆者吉凶也出入者號令也屈折者殺<lb/>
戮也夫欲書者先于研墨凝神静思預想字形大小偃仰<lb/>
平直振動令筋脉相連意在筆前然後作字若平直相似<lb/>
狀如筭子便不是書伹得其點畫耳昔宋翼常作此書翼<lb/>
鍾繇之弟子乃咄之翼三年不敢見繇潜心改跡每畫一<lb/>
波常三過折筆毎作一點常隱鋒而爲之<lb/>
衛夫人筆陣圗曰若𥘉學書先湏大書不得從小善鑒者<lb/>
不冩善冩者不鑒多骨微肉者筋書多肉微骨者墨猪多<lb/>
<pb n="KR3k0012_SBCK_748-1b"/>
力豐筋者聖無力無筋者病一二從其消息而用之<lb/>
王僧䖍論書曰王平南廙是右軍之叔自過江東右之前<lb/>
唯廙爲最畫爲晉明帝師書爲右軍法<lb/>
又曰中書今王珉筆力過於子敬書舊品云有四疋素月<lb/>
朝操筆三暮便竟首尾如一又無誤字子敬戲云弟書如<lb/>
騎騾駸駸常欲度驊騮前<lb/>
又曰鍾公之書謂之盡妙鍾有三躰一曰銘石書妙者也<lb/>
二曰章程書傳小學秘書教者也三曰行狎書是者也二<lb/>
法皆丗人所善<lb/>
虞龢論書曰晉謝奉起廟悉用棐村右軍取柹書之滿林<lb/>
奉收得一大簣子敬後徃謝奉爲說右軍書甚佳而宻巳<lb/>
削作數十棐板請子敬書之亦甚佳奉並珎録後履分半<lb/>
與桓玄用履爲楊州主簿餘一半孫㤙破㑹稽略以之海<lb/>
<pb n="KR3k0012_SBCK_748-2a"/>
又曰晉時有一好事少年故作精白紗祴衣着詣子敬子<lb/>
敬便取書之草正諸體悉備兩䄂及褾略同少年覺王左<lb/>
右有陵奪之色掣祴而走左右果逐之及門外鬪争分裂<lb/>
少年纔得一䄂耳<lb/>
梁武帝觀鍾繇書法曰子敬不迨逸少猶逸少不迨元帝<lb/>
學子敬者如畫虎也學元常者比畫龍也<lb/>
又曰夫運筆邪則無芒角執手寛則書緩弱點掣短則去<lb/>
擁腫點掣長則法離澌畫促則字横畫踈則形慢拘則乏<lb/>
勢放又少則純骨無媚純肉無力少墨浮澁多墨笨<hi>蒲本切</hi>
鈍此並任之自然之理也<lb/>
庾元威論書曰余爲書十牒屏風書作十體間以采墨當<lb/>
時衆所驚異自尓絶筆唯留草本而巳<hi>其百</hi>體者懸針書垂露<lb/>
書秦望波冡書金鵲書玉文書鵠頭書虎爪書倒薤書偃<lb/>
<pb n="KR3k0012_SBCK_748-2b"/>
波書幡信書制書列書日書月書風書雲書科斗署書胡<lb/>
書蓬書相書天竺書轉宿書一筆篆一筆<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>飛白章草古<lb/>
又<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>横書横書楷書小科<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>芝英<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>花草<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>幡信隷鍾鼓<lb/>
隷龍虎篆鳯魚篆麒麟篆仙人篆科斗篆雲篆蟲篆魚篆<lb/>
鳥篆龍篆龜篆虎篆鸞篆龍虎隷鳯魚隷麒麟隷仙人隷<lb/>
科斗隷雲<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>蟲<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>魚<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>鳥<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>龍隷龜<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>虎<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>鸞隷龍文書<lb/>
龜文書䑕書牛書龍書虎草書兔書龍草書蛇草書馬書<lb/>
羊書猴書雞書大書豕書巳上皆采色其外復有大篆小<lb/>
篆銘鼎摹印刻符石經象形篇章震書到書反左書等及<lb/>
九體書所謂縑素書簡奏書牋表書行狎書檝書蒿書半<lb/>
草全草書此九法極真草之次第焉刪捨之外所存猶一<lb/>
百二十體<lb/>
袁昂古今書評曰王右軍書如謝家子弟縱復不端正者<lb/>
<pb n="KR3k0012_SBCK_748-3a"/>
爽爽有一種風氣王子敬書如河洛間少年雖皆充恱而<lb/>
舉體蹉跎殊不可耐羊欣書如大家婢爲夫人雖處其位<lb/>
而舉止羞澁終不似真徐淮南書如南岡士大夫徒好尚<lb/>
風䡄終不免寒乞阮研書如貴胄失品次不能復排突英<lb/>
賢王儀同書如晉安帝非不處尊位而都無神施吴興書<lb/>
如新亭傖父一徃見似楊州人共語便音態出陶隱居書<lb/>
如吴興小兒形雖未成長而骨體甚駿快殷鈞書如膏麗<lb/>
使人抗浪甚有意氣滋韻終不精味袁山松書如深山道<lb/>
士見人便欲退縮蕭子雲書如春𥘉望山林花無處不發<lb/>
如經論道人無絶不言崔子玉書如危峯阻日孤松一枝<lb/>
有絶望之意師冝官書如鵰羽未息翩翩自逝韋誕書如<lb/>
龍威虎振劒拔弩張蔡邕書骨氣風逺爽爽爲神鍾司書<lb/>
徒字十二種意外殊妙實多竒邯鄲淳書應䂓入矩方圎<lb/>
<pb n="KR3k0012_SBCK_748-3b"/>
乃成張伯英書如漢武帝愛道憑虚欲仙索靖書如飄風<lb/>
忽舉鷙鳥不飛皇象書如歌聲繞梁琴人捨揮衛常書如<lb/>
揷花美人舞笑鏡臺孟光禄書如崩山絶崖人見可畏張<lb/>
芝驚竒鍾繇特絶逸少鼎能獻之冠丗四英其頽洪芳不<lb/>
㓕羊真孫草蕭竹范篆各一時妙絶鍾繇書若飛鴻戯海<lb/>
舞鶴遊天行間希宻實亦難過蕭思話書走墨連綿字勢<lb/>
屈強若龍跳淵門虎卧鳯闕薄紹之書字勢蹉跎如舞妓<lb/>
低腰仙人嘯樹<lb/>
江式論書表曰秦有八體一曰大篆二曰小篆三曰符書<lb/>
四曰蟲書五曰摹印六曰署書七曰殳書八曰隷書<lb/>
又曰漢時有六書一曰古文孔子壁中書也二曰竒字即<lb/>
古文而異者也三曰篆書云小篆也四曰佐書秦隷書也<lb/>
五曰繆篆所以摹印也六曰鳥蟲所以書幡信也<lb/>
<pb n="KR3k0012_SBCK_748-4a"/>
李嗣真書後品曰蟲篆者小學之所宗草隷者士人之所<lb/>
尚近代君子故多好之或時有可觀耳<lb/>
武平一徐氏法書記曰梁大同中武帝勑周興嗣撰千字<lb/>
文使温鐡石摸次羲之之迹以賜八王<lb/>
徐浩論書曰𥘉學之際冝先筋骨筋骨不立肉何所附用<lb/>
筆之勢特須藏鋒鋒若不藏字則有病病且未去能何有<lb/>
焉字不欲踈亦不欲宻亦不欲大亦不欲小小長令大大<lb/>
蹙令小踈肥令密密瘦令踈斯其大經矣筆不欲捷亦不<lb/>
欲徐亦不欲平亦不欲側側竪令平峻不使傾捷則湏定<lb/>
徐則須利如此則其大較矣<lb/>
徐浩古跡記曰中宗時中書令宗楚客奏事承恩乃乞大<lb/>
小二王真跡勑賜十二卷大小各十軸楚客遂裝作十二<lb/>
扇屏風以禇遂良閑居賦枯樹賦爲脚大會貴要張以示<lb/>
<pb n="KR3k0012_SBCK_748-4b"/>
之時薛稷崔湜盧藏用廢食歎美復不宴樂<lb/>
何延之蘭亭記曰蘭亭者晉右軍將軍㑹稽内史琅耶王<lb/>
羲之字逸少所書之詩序也右軍蟬聮美胄蕭散名賢雅<lb/>
好山水尤善草隷以晉穆帝永和九年暮春三月三日甞<lb/>
遊山隂與太原孫綽興公廣漢王彬之并逸少凝徽操之<lb/>
等四十有一人修祓禊之禮揮毫製序興樂而書用𧖟蠒<lb/>
𥿄䑕鬚筆遒媚勁徤絶代更無凢二十八行三百二十四<lb/>
字字有重者皆構別體就中之字最多乃有二十許箇變<lb/>
轉悉異遂無同者其時廼有神助及醒後他日更書數百<lb/>
千夲終無如袚褉所書之者右軍亦自珍愛寳重此書留<lb/>
付子孫傳掌至七代孫智永永即右軍第五子徽之之後<lb/>
掌其書爲蕭翼紿而取之<lb/>
又曰右軍孫僧智永帝居永欣寺闕閣上臨書所退筆頭<lb/>
<pb n="KR3k0012_SBCK_748-5a"/>
置之於大竹簏簏受一石餘而五簏皆滿凡三十年於閣<lb/>
上臨得真草千字文好者八百餘夲浙江東諸寺各施一<lb/>
夲今有存者猶直錢數萬<lb/>
張懷瓘書詁曰文質相法立其三古貴賤殊品置其五等<lb/>
三古者篆籕爲上古鍾張爲中古羲獻爲下古<lb/>
又曰崔張玉也逸少金也大賈則貴其玉小啇則重其金<lb/>
膚淺之人多任其耳但知王書爲最真草一槩略無差殊<lb/>
張懷瓘二王等書録曰承聖末魏師襲荆州元帝將降其<lb/>
夜乃聚古今圗書十四萬卷并大小二王跡遣後閣舎人<lb/>
髙善寳焚之吴越寳劒並將斫柱乃歎曰蕭丗誠遂至於<lb/>
此文武之道今夜窮乎歷代祕寳並爲煨燼矣<lb/>
張懐瓘議書曰其真書逸少第一元常第二丗將第三子<lb/>
敬第四士秀第五文静第六茂猗第七其行書逸少第一<lb/>
<pb n="KR3k0012_SBCK_748-5b"/>
子敬第二元常第三伯英第四伯玉第五季琰第六敬和<lb/>
第七茂弘第八安石第九章草子玉第一伯英第二㓜安<lb/>
第三伯玉第四逸少第五士秀第六子敬第七休明第八<lb/>
其草書伯英剏立䂓範得物象之形歸造化之理然其法<lb/>
太古質不剖斷以此爲少也有推輪草意之妙後學得魚<lb/>
獵其中冝爲第一叔夜第二子敬第三處冲第四丗將第<lb/>
五仲將第六士秀第七逸少第八<lb/>
張懷瓘叙書法曰太宗自真草書屏風以示羣臣筆力遒<lb/>
勁爲一時之絶甞謂朝臣曰書學小道功非急務時或留<lb/>
心猶勝弃日凡諸藝業未有學而不得者也<lb/>
韋述書法記曰太宗貞觀中搜訪王右軍等真跡岀御府<lb/>
金帛重爲購賞由是人間古夲紛然畢進<lb/>
書斷曰鍾繇字元常尤善書師曹喜蔡邕劉德昇真書光<lb/>
<pb n="KR3k0012_SBCK_748-6a"/>
妙乃過於師剛柔備矣點畫之間多有異趣雖神明不備<lb/>
可謂幽深無際而古雅有餘秦漢巳來一人而巳求其盡善<lb/>
盡美則狐裘而有羔䄂其行書羲之之亞書則索衛之下<lb/>
八分則有魏受禪碑稱此爲最也<lb/>
又曰晉韋昶字文休太元中孝武帝改治宫室及廟諸門<lb/>
並欲使王獻之隷書題牓獻之固辭乃使劉瓌以八分書<lb/>
之後又使文休以大篆改八分焉或問王右軍父子書君<lb/>
以爲如何荅曰二王自可謂能未是知書也<lb/>
又曰妙則筆王子敬得其筆歎爲絶丗<lb/>
又曰晉薄紹之字敬叔丹陽人也官至給事中善書憲草<lb/>
<hi>小王</hi>風格秀異若干將出匣光芒射人<lb/>
書斷曰晉太元中新起太極殿謝安欲使子敬題牓以爲<lb/>
萬代寳而難言之乃說韋仲題陵雲臺事子敬知其旨乃<lb/>
<pb n="KR3k0012_SBCK_748-6b"/>
正色曰仲將魏室大臣寧有此事使其若此知魏德之不<lb/>
長安遂不之逼<lb/>
又曰齊王僧䖍善書孝武欲擅書名僧䖍不敢顯迹大明<lb/>
之丗常用掘筆書以此見容<lb/>
梁蕭子雲字景喬小篆草行諸體兼備而剏造小篆飛白<lb/>
意趣飄然點畫之際有若騫舉妍妙至極難與比肩故歐<lb/>
陽詢云飛白烏巾冠丗其後逸少子敬又稱妙絶乃尓飛<lb/>
而不白蕭子雲輕濃得中蟬翼掩素遊霧崩雲可得而語<lb/>
其真書𥘉學子敬晚師元常及其暮年筋骨亦備名蓋當<lb/>
丗舉朝效之<lb/>
又曰梁庾肩吾云張功夫第一天然次之鍾天然第一功<lb/>
夫次之王功夫不及張天然過之天然不及鍾功夫過之<lb/>
懷瓘以爲杜度章草並無所師鬱然靈變爲後丗楷則此<lb/>
<pb n="KR3k0012_SBCK_748-7a"/>
乃天然第一也及有道變杜君章體以至草聖天然所資<lb/>
理可度矣池水盡墨功亦至焉隨永欣寺僧知果會稽人<lb/>
也煬帝甚善之工書甞謂永師云和尚得右軍肉智果得<lb/>
骨夫筋骨藏於膚肉山水不厭髙深<lb/>
書斷曰唐禇遂良善書少則伏膺虞監長則祖述右軍真<lb/>
書甚得其媚趣若瑶堂青瑣窅䁐春林美人嬋姢似不任<lb/>
乎羅綺鈆華婥約則歐虞謝之其行草之間即居二公之<lb/>
後<lb/>
書斷曰唐髙正臣善書廣平人也甞爲人書十五紙人或<lb/>
戲換其五紙又令示髙再看不寤客曰有人換公書髙乃<lb/>
審詳之得其三紙客曰猶有在髙又觀之竟不能辯<lb/>
又曰唐宋令文河東陜人也官至左衛郎將竒姿偉麗<hi>身有</hi>
三絶書畫力尤於書備兼諸體偏意在草焉<lb/>
<pb n="KR3k0012_SBCK_748-7b"/>
</p>
<p>
太平御覽卷第七百四十八<lb/>
</p>
<p>
</p>
  </div>
</body>
</text>
</TEI>
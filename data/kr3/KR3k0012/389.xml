<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_389-1a"/>
太平御覽卷第三百八十九<lb/>
　人事部三十<lb/>
　　嗜好　容止<lb/>
　　　　嗜好<lb/>
禮記檀弓上曰孔子與門人立拱而尚右二三子亦皆尚<lb/>
右孔子曰二三子之嗜學也我則有姉之䘮故也二三子<lb/>
皆尚左<hi>喪上右隂也吉上左陽也</hi>
又祭義曰先王之孝也心志嗜欲不忘乎心<lb/>
又祭統曰不齊則於物無防也嗜欲無止也及其將齋也<lb/>
防其邪物訖其嗜欲耳不聽樂<lb/>
左傳閔公曰衛懿公好鶴鶴有乗軒者及有狄人之難國<lb/>
人皆曰鶴實有禄位余焉能戰遂敗<lb/>
又僖中曰齊侯好内多内寵内嬖如夫人者六人<lb/>
<pb n="KR3k0012_SBCK_389-1b"/>
左傳襄公曰鄭伯有好田而嗜酒爲窟室而夜飲酒擊鍾<lb/>
焉朝至未巳朝者曰公焉在<hi>家臣故謂伯有爲公</hi>其人曰吾公在壑<lb/>
谷<hi>壑谷窟室</hi>
又昭公曰莒子庾輿虐而好劒苟鑄劒必試諸人<lb/>
又哀上曰曹伯陽即位好田弋曹鄙人公孫彊好弋獲白<lb/>
鴈獻之<lb/>
公羊傳僖公曰虞公貪而好寳及爲晉所滅抱寳牽馬而<lb/>
出<lb/>
國語曰屈到嗜艾有疾召其宗老而屬之祭我必以艾子<lb/>
木曰夫子不以私欲奸國之典<hi>言不犯常法</hi>遂不用<lb/>
論語公冶長曰子曰十室之邑必有忠信如丘者焉不如<lb/>
丘之好學也<lb/>
又雍也曰哀公問弟子孰爲好學孔子對曰有顔回者好<lb/>
<pb n="KR3k0012_SBCK_389-2a"/>
學不遷怒不貳過不幸短命死矣<lb/>
又衛靈公曰子曰吾未見好德如好色者也<lb/>
家語曰子路見孔子曰汝何好對曰好長劒孔子曰加之<lb/>
以學豈可及乎子路曰南山有竹不揉自直斬而用之射<lb/>
逹於犀兕以此言之何用學焉子曰括而羽之所逹深矣<lb/>
史記曰魏文侯問曰呉起何如人李克曰起貪而好色然<lb/>
其用兵司馬穰苴弗過也於是魏文侯以爲將拔秦五城<lb/>
又曰范増說項羽曰沛公居山東之時貪於財貨好羙姬<lb/>
入關財物無所取婦人無所幸此其志不在小<lb/>
漢書曰濟東王彭離昏暮私與其奴亡命少年數十人行<lb/>
剽殺人取財物以爲好<hi>以是爲好喜之事也</hi>
又曰漢家言律暦者夲張蒼蒼好書無所不觀無所不通<lb/>
又曰朱買臣字翁子呉人也家貧好讀書不治産業<lb/>
<pb n="KR3k0012_SBCK_389-2b"/>
又曰陳遵嗜酒毎大飲賔客滿座輒閉門取客車轄投井<lb/>
中雖有急不能去<lb/>
續漢書曰劉寛簡略嗜酒不好盥浴<lb/>
東觀漢記曰耿弇字伯昭扶風人少好習學文業帝又令試<lb/>
騎士建旗鼓肆馳射由是好將帥之事<lb/>
又曰姜詩字士游廣漢雒人以傭作飬母赤眉賊經其里<lb/>
落云不可驚孝子母好飲江水児取水溺死恐母知詐云行<lb/>
學歲歲作衣投於江中俄而涌泉出於舎側味如江水<lb/>
又曰更始韓夫人尢嗜酒毎侍飲常侍奏事輒怒曰帝方<lb/>
對我飲正酣何此時持事來乎起禠破書案<lb/>
謝承後漢書曰馬武字子張南陽人爲人好酒豁逹敢直<lb/>
言時在御前靣折同列以爲笑樂<lb/>
典略曰荆州牧劉表跨有南土子弟驕貴並好酒設大針<lb/>
<pb n="KR3k0012_SBCK_389-3a"/>
於杖端客有醉寢伏輒以劖<hi>鋤衘切</hi>刺驗其醒醉<lb/>
晉書曰王濟好弓馬嘗乗一馬着連乾鄣泥前有水終不<lb/>
肯渡濟云此必是惜鄣泥使人解去便渡故杜預謂濟有<lb/>
馬癖<lb/>
晉中興書曰郭璞性輕易不持威儀嗜酒好色或過度其<lb/>
友人于寳常誡之曰此非適性爾璞曰吾所受有夲限用<lb/>
之恒恐不盡乃憂爲害乎<lb/>
後魏書曰辛少雍字季仲少有孝行尤爲祖父紹先所受<lb/>
紹先愛食羊肝常呼少雍共食及紹先卒少雍終身不食<lb/>
羊肝<lb/>
宋書曰庾炳之性好㓗士大夫造之者去未出户輒令拭<lb/>
席枕床時陳郡殷沖亦好净小人非淨浴新衣不得近左<lb/>
右士大夫小㓗每容接之炳好㓗反是冲每以此譏焉<lb/>
<pb n="KR3k0012_SBCK_389-3b"/>
又曰謝靈運出爲永嘉太守郡有名山水靈運素所愛好<lb/>
出守旣不得志遂肆志遊遨遍歷諸縣動逾旬朔<lb/>
又曰劉邕所噉食毎異於人性嗜瘡痂以爲味似蝮魚常<lb/>
詣孟靈休靈休先患炙瘡瘡痂落床上邕因取食之靈休<lb/>
大驚邕荅云性之所嗜靈休瘡痂未落者悉禠取以貽邕<lb/>
邕旣去靈休與何朂書曰邕向　見噉遂舉體流血南康<lb/>
囚史二百許人不問有罪無罪逓㸦與鞭鞭痂常給邕膳<lb/>
齊書曰何修之字士威廬江人也性好㓗一日之中洗滌<lb/>
者十餘過猶恨不足時人稱爲水淫于時又有遂安令劉<lb/>
爲性弥浄㓗縣中洒掃郭邑無撗草水湔塵穢百姓不堪命<lb/>
㘴免官<lb/>
又曰王思逺瑯瑘臨沂人也好簡㓗衣服垢穢方便不前<lb/>
形像新楚乃與促膝雖然旣去之後猶令二人交箒掃其<lb/>
<pb n="KR3k0012_SBCK_389-4a"/>
㘴處<lb/>
又曰明帝好食逐夷以銀鉢盛宻漬之一飡數鉢謂王景<lb/>
文曰此味卿頗足不景文曰臣夙好此味貧素致之甚難<lb/>
帝甚恱食逐夷積多胸腹不息氣將絶疾大困一食漬汁<lb/>
猶至三㪷終以此卒<lb/>
管子曰呉王好劒而國士輕死<lb/>
墨子曰晉文公好士之惡服大夫䍧羊之裘韋以帶劒大<lb/>
帛之冠越王好士勇自焚其室曰越國之寳悉在此中王<lb/>
自鼓蹈火而死者百餘人<lb/>
孟子曰曽晢嗜羊棗而曽子不忍食羊棗<hi>羊棗大棗也</hi>
莊子曰子張見魯哀公哀公不禮曰臣聞君好士不逺千<lb/>
里以見公今見公之好士也有似葉公子髙之好龍葉公<lb/>
好龍室中彫文盡以爲龍於是天龍聞而下之窺頭於牖<lb/>
<pb n="KR3k0012_SBCK_389-4b"/>
拖尾於堂葉公見之弃而還走失其魂魄五神無主是葉<lb/>
公非好龍也夫似龍而非龍也今君非好士也夫似士而<lb/>
非士也<hi>新序同</hi>
尹文子曰昔齊桓公好紫闔境不鬻異綵<lb/>
又曰齊宣王好射所用弓不過三石以示左右左右引之<lb/>
皆曰此不下九石而宣王終身自以爲用九石<lb/>
韓子曰齊桓公好服紫一國盡服紫當時十素不得一紫<lb/>
公患之管仲曰君欲止之何不試勿衣也謂左右曰甚惡<lb/>
紫臭公曰諾於是三日境内莫有衣紫<lb/>
又曰楚恭王與晉厲公戰于鄢陵楚師敗恭王傷目其戰<lb/>
之時司馬子反渴而求飲榖陽竪操觴酒而進之子反曰<lb/>
此酒也竪曰非也飲之子反謂之嗜酒弗能絶口<lb/>
又曰公儀休相魯而嗜魚一邦皆爭買魚而獻之公儀子<lb/>
<pb n="KR3k0012_SBCK_389-5a"/>
不愛<lb/>
又曰鄒君好服長纓左右皆服纓纓甚貴鄒君患之問左<lb/>
右對曰君服之百姓亦多服是故貴也鄒君因先自斷其<lb/>
纓而出國中皆不服長纓<lb/>
賈誼曰文王使吕望傅太子發發嗜鮑魚公不與曰鮑魚<lb/>
不登於爼豈有非禮而可養太子哉<lb/>
說苑曰魏文侯封太子擊於中山三年不徃來趙倉唐曰<lb/>
君何不遣人使大國太子曰願之乆矣未得可使者對曰<lb/>
臣願奉使於是遣倉唐緤北大奉晨鳬獻之文侯曰擊愛<lb/>
我知我所嗜好<hi>韓詩外傳同</hi>
風俗通曰趙王好大眉民闊半額楚王好廣領國人没頸<lb/>
文士傳曰嵆康性絶巧好鍜家有盛栁樹乃激水圜之夏<lb/>
天甚凉恒居其下自鍜有人就者康不受其直<lb/>
<pb n="KR3k0012_SBCK_389-5b"/>
孝子傳曰隗通字君相犍爲𤏡道人母好飲江脊水常乗<lb/>
舡捷致漂浚辛苦忽然有撗石特起直江脊後取水無復<lb/>
勞劇<lb/>
又曰陳遺爲郡主簿母好食鐺底焦飯常持一囊盛之懸<lb/>
案下<lb/>
郭子曰陸士衡𥘉入雒張公云冝詣劉道眞於是二陸旣<lb/>
徃劉尚在哀制性嗜酒禮畢𥘉無他言唯問東吴有長柄<lb/>
胡盧卿得種不陸兄弟珠失望乃云悔徃<lb/>
丗說曰謝遏年少玄也好着紫羅香囊太傅患之而不欲<lb/>
傷其意賭得而焚之<lb/>
又曰林公好鶴徃剡東時有人遺其雙鶴少時翅長欲飛<lb/>
林公意甚惜之乃鎩其翮鶴騫翥不能復起乃舒翼反頭<lb/>
視之如似懊惱意林公曰旣有凌霄之姿何肯爲人作耳<lb/>
<pb n="KR3k0012_SBCK_389-6a"/>
目近翫養令翮成遂飛去<lb/>
又曰王武子好驢鳴旣葬文帝臨其喪顧語同遊曰王子<lb/>
好驢鳴可各作聲以送赴客皆一時作驢鳴<lb/>
語林曰王武子死孫子荆哭之甚悲賔客莫不垂涕哭畢<lb/>
向靈座曰卿嘗好我作驢鳴令我爲君作驢鳴聲似真賔客<lb/>
皆笑孫聞之曰諸君不死而令王武子死賔客皆怒焉<lb/>
又戴叔鸞母好驢鳴叔鸞毎爲驢鳴以樂其母<lb/>
又曰祖約少好財阮遥集好屐並常自經營同是一累而<lb/>
未判其得失有詣祖見料視財物客至併當不盡餘兩小<lb/>
<graphic n="KR3875" url="https://raw.githubusercontent.com/kanripo/KR-Gaiji/master/images/KR3875.png" mimeType="image/png"/>以置背後傾身障之意未能平或有詣阮正見自蠟屐<lb/>
因歎曰未知一生當着幾緉屐神甚閑暢於是勝負始分<lb/>
也<lb/>
又曰王子猷嘗暫寄人空宅住使令種竹或問暫住何煩<lb/>
<pb n="KR3k0012_SBCK_389-6b"/>
尓嘯詠良夕直指竹曰何可一日無此君<lb/>
語林曰張湛好於齋前種松栢袁山松出遊好令左右挽<lb/>
歌時人謂張屋下陳尸袁道上行殯曹植永祭先王表曰<lb/>
先王喜鰒魚臣前以表徐州臧霸遺鰒魚二百枚足自供<lb/>
事<lb/>
　　　　容止<lb/>
毛詩曰臣工振鷺二王之後來助祭也<hi>二王夏殷也其後𣏌宋也</hi>振鷺<lb/>
于飛于彼西雍我客戾止亦有斯容<hi>箋云自鳥集於西雍之澤言所集得其</hi>
<hi>有斯容言威儀之若鷺然也</hi>
禮記玉藻曰君子之容舒遲足容重<hi>舉欲遲也</hi>手容恭<hi>髙且正也</hi>目<lb/>
容端<hi>不睇視也</hi>口容止<hi>不妄/動也</hi>聲容静<hi>不<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>/咳也</hi>頭容直<hi>不傾顧也</hi>氣容肅<lb/>
<hi>似不息也</hi>立容德<hi>如有/予也</hi>色容莊<hi>勃如/戰色</hi>㘴如尸<hi>尸居神位敬慎也</hi>燕居告<lb/>
温温<hi>告謂教使也詩云温温恭人</hi>凡祭容貌顔色如見所祭者喪容纍<lb/>
<pb n="KR3k0012_SBCK_389-7a"/>
纍<hi>嬴憊貌也</hi>色容顚顚<hi>憂思/貌也</hi>視容瞿瞿梅梅<hi>不審/貌也</hi>言容繭繭<hi>聲氣</hi>
<hi>微也</hi>戎容曁曁<hi>果毅/貌也</hi>言容詻詻<hi>教令/嚴也</hi>色容厲肅<hi>儀形貌也</hi>視容清<lb/>
明<hi>察於事也</hi>立容辨卑母讇<hi>辯讀爲貶自貶卑謂聲磬折也</hi>
又表記曰容貌以文之衣服以移之是故君子服其服則<lb/>
文以君子之容有其容則文以君子之辭<lb/>
左傳定下曰邾隱公來朝子貢觀焉邾子執玉髙其容仰<lb/>
公受玉卑其容俯子貢曰以禮觀之二君者皆有死亡焉<lb/>
論語子張曰曽子曰堂堂乎張也難與並爲仁矣<hi>言子張容儀盛</hi>
<hi>而於仁道薄難勉進</hi>
漢書曰薛宣好威儀容止甚可觀<lb/>
又曰息夫躬河内陽人也少受春秋通覽詩書容貌壯麗<lb/>
爲衆所異<lb/>
又曰江充召見大臺宫自請以所常𬒳服見上上許之充<lb/>
<pb n="KR3k0012_SBCK_389-7b"/>
衣紗縠單衣冠歩摇冠爲人魁岸容貌甚壯帝望見而異<lb/>
之謂左右曰燕趙固多竒士<lb/>
又曰武帝即位徵天下賢良待以不次之位自衒鬻者以<lb/>
千數<lb/>
東方朔上書曰臣朔年二十二長九尺三寸目若懸珠齒<lb/>
若編貝<lb/>
又曰王商爲丞相河平四年單于來朝引見丞相㘴未央<lb/>
庭中單于前拜謁商商起離席與言單于仰視商貌大畏<lb/>
之遷延却退天子聞而歎曰此眞漢相矣<lb/>
又曰司馬相如字長卿蜀郡成都人也至臨卭富人卓王<lb/>
孫請之相如時從車騎雍容閑雅甚<hi>都羙也詩曰不見子都</hi>都王孫<lb/>
有女文君新寡竊從户窺心說而好之遂夜奔相如<lb/>
又曰雋不疑字曼倩渤海人也暴勝之爲直指使者至東<lb/>
<pb n="KR3k0012_SBCK_389-8a"/>
海素聞不疑賢請與相見望見不疑容皃尊嚴衣冠甚偉<lb/>
勝之躧履起迎<lb/>
續漢書曰侯霸字君房河南人爲人矜嚴有威容家累千<lb/>
金不事産業篤志詩書師事房元常爲都講<lb/>
東觀漢記曰上過頴陽祭遵以縣吏數進見上愛其容儀<lb/>
署爲門下吏<lb/>
又曰虞延字子太陳留人爲都督郵丗祖聞而竒之二十<lb/>
年東廵路過小黄髙帝母昭陵后園陵在焉時延爲都督<lb/>
郵詔呼引見問園陵之事延進旨從容跪拜可觀其陵樹<lb/>
株栢皆諳其數爼豆犠牲頗曉其禮帝善之勑延從駕西<lb/>
盡郡界賜錢及劒帶佩刀還郡<lb/>
又曰杜詩薦伏湛䟽曰容皃堂堂國之光輝智略謀慮朝<lb/>
之淵藪齠齓勵志白首不衰實足以先後王室名足以光<lb/>
<pb n="KR3k0012_SBCK_389-8b"/>
示逺人柱石之臣宜居輔弼<lb/>
英雄記曰袁紹生而孤㓜爲郎容皃端正威儀進止動見<lb/>
倣効弱冠除復陽長有清能名<lb/>
呉書曰張純字元基少厲操行學博才秀切問捷對容止<lb/>
可觀拜郎中𥙷廣德令治有異績擢爲太子輔義都尉<lb/>
呉録曰滕胤年十二孤單焭獨爲人白晢威儀可觀毎正<lb/>
朔朝㑹脩覲在位大臣見者莫不歎賞<lb/>
魏志曰延康元年蜀將孟逹率衆降逹有容止可觀文帝<lb/>
甚器愛之使逹爲新城太守加散騎常侍<lb/>
蜀志曰魏文帝察黄權有局量試欲驚之遣左右請權未<lb/>
至之間累催相屬馬使奔馳交錯於道官屬莫不禠魄而<lb/>
權舉止顔色自若後領益州刺史大將軍司馬宣王深器<lb/>
之問權曰蜀中有卿軰幾人權笑而不荅曰不圗明公見<lb/>
<pb n="KR3k0012_SBCK_389-9a"/>
頋之重<lb/>
蜀志曰彭永年廣漢人身長八尺容皃甚偉姿性驕傲多<lb/>
所輕忽唯敬同郡秦子勑<lb/>
呉志曰張昭容皃矜嚴有威風權常曰孤與張公言不敢<lb/>
妄也舉邦憚之<lb/>
王隱晉書曰王褒少立操尚非禮不動非法不言身長八<lb/>
尺四寸容皃絶異音聲清亮辭氣韶雅<lb/>
沈約宋書曰元凶弑逆義宣發哀即日便舉兵張暢爲元<lb/>
佐位居僚首哀容俯仰䕃映當時舉哀畢變服着黄韋袴<lb/>
褶出射堂簡人音姿容止莫不瞩目見之者皆願爲盡命<lb/>
又曰羊欣字敬先少靜黙無競於人羙言笑善容止徧覽<lb/>
經籍尤長隷書<lb/>
賈誼新書曰朝廷之容師師然翼翼然整以敬祭祀之容<lb/>
<pb n="KR3k0012_SBCK_389-9b"/>
遂遂然粥粥然敬以婉軍旅之容愊然肅然固以猛喪紀<lb/>
之容怮然懾然若不還<lb/>
頋譚别傳曰譚字子嘿呉人常慕賈誼之爲人身長七尺<lb/>
八寸少言笑容皃矜整有珪璋威重未常失色於物非其<lb/>
人或終日不言<lb/>
顔含别傳曰顔髦字居道含之子也少慕家業惇於孝行<lb/>
儀狀嚴整風皃端羙桓公見而歎曰顔侍中廊廟之望也<lb/>
桓邵别傳曰邵字敬倫丞相之第五子清貴簡素風姿甚<lb/>
羙而善治容儀雖家人近習莫見其怠墮之皃温見而稱之<lb/>
曰可謂鳯鶵<hi>郭子同</hi>
三輔決録曰竇叔髙名玄爲上郡計吏朝㑹數百人儀狀<lb/>
絶衆天子異之詔以公主妻之出同軰調笑焉叔髙時巳<lb/>
自有妻不敢以聞方欲迎婦與訣未發而詔召叔髙就第<lb/>
<pb n="KR3k0012_SBCK_389-10a"/>
成婚<lb/>
益部耆舊傳曰張肅有威儀容貌甚偉弟松爲人短小不<lb/>
持節操然識逹精果有材幹劉璋乃遣詣曹公曹公不甚<lb/>
禮楊修深器之脩以所撰兵書示松飲讌之間一省即便<lb/>
闇誦修以此異之<lb/>
㑹稽典録曰賀邵善容止正其衣冠尊其瞻視動静有常<lb/>
與人交乆益敬之至於官府左右莫見其跣坐常着韈希<lb/>
見其足<lb/>
荀氏家傳曰荀羡風器英秀識准摽貴明鬚眉羙音氣俯<lb/>
仰頋盻容止可則<lb/>
丗說曰太尉揔角時常造公司徒王衍神情明秀風姿詳雅<lb/>
山公嗟嘆者良乆旣去目之而言曰何物老嫗生此寧馨<lb/>
児然恐誤天下生民者未必非此人<lb/>
<pb n="KR3k0012_SBCK_389-10b"/>
又曰崔琰字季珪聲姿髙朗鬚長四尺甚有威重武帝見<lb/>
匈奴使自以形陋不足以雄逺國使季珪代自捉刀立牀<lb/>
頭旣畢令間諜問曰魏王何如荅曰王雄望非常然牀頭<lb/>
捉刀人此乃英雄也魏武追殺其使<lb/>
又曰裴令公有容儀脫冠冕麤服亂頭皆好時人以爲玉人<lb/>
又曰時人見嵇中散歎曰蕭肅　如長松下風髙而且<lb/>
深山公曰嵆叔夜巖巖若孤松之獨立及其醉也如玉山<lb/>
之將頽<lb/>
又曰王右軍見杜弘治歎曰靣如凝脂眼如點漆此神仙<lb/>
中人也又時人謂左軍飄若遊雲矯若驚龍<lb/>
又曰海西時諸公毎朝朝堂猶暗唯㑹稽王來軒軒若朝<lb/>
霞舉<lb/>
太平御覽卷第三百八十九<lb/>
</p>
<p>
</p>
  </div>
</body>
</text>
</TEI>
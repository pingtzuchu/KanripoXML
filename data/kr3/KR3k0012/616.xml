<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_616-1a"/>
太平御覽卷第六百一十六<lb/>
　學部十<lb/>
　　　　　讀誦<lb/>
禮記曲禮下曰居喪未葬讀喪禮旣葬讀祭禮喪復常讀<lb/>
樂章<lb/>
論語曰南容三復白珪孔子以其兄之子妻之<lb/>
周禮春官下曰太史掌建邦之六典大祭祀與執事卜日<lb/>
<hi>執事太卜之屬</hi>及宿之日與群執事讀禮書而恊事<hi>恊合也合禮謂習録所當</hi>
<hi>共之事也</hi>
又曰小史掌邦國之志大祭祀讀禮法史以書叙昭穆之<lb/>
俎簋<hi>讀禮法者大史舉群執事史此小史也</hi>
史記曰太史公曰子讀孟子書至梁惠王問何以利吾國<lb/>
未甞不廢書而歎息也曰嗟乎利誠亂之始也夫子罕言<lb/>
<pb n="KR3k0012_SBCK_616-1b"/>
利者<lb/>
又曰孔子晚善易韋編三絶鐵擿三折<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>書三滅也<lb/>
又曰董仲舒下帷讀書三年不窺園圃<lb/>
漢書曰劉向專精經術晝誦書傳夜觀星宿<lb/>
又曰楊雄自有大度非聖哲之書不好也非其意雖冨貴<lb/>
不事也<lb/>
東觀漢記曰章帝詔黄香令詣東觀讀所未甞見書謂諸<lb/>
生曰此日下無雙江夏黄童也<lb/>
又曰髙鳯誦經畫夜不絶聲妻之田曝麥以竿授鳯令護<lb/>
雞鳯受竿誦經如故天暴雨流麥意在經不視麥漂<lb/>
謝承後漢書曰王充字仲任家貧無書至京師市讀書一<lb/>
見輙能誦憶<lb/>
又曰應奉字丗叔讀書五行俱下<lb/>
<pb n="KR3k0012_SBCK_616-2a"/>
又曰侯瑾字子瑜傭作爲資暮還輙爇火以讀書<lb/>
後漢書曰和熹鄧后六歳能史書<hi>史書周宣王太史史籀所作大篆十五篇</hi>
十二通詩論語諸兄每讀經傳輙下意難問志在典籍不<lb/>
問居家之事母常非之曰汝不習女工乃更務學欲舉博<lb/>
士耶后重違母言晝脩婦業暮誦經典家人號曰諸生后<lb/>
又詔中官近臣於東觀受讀經傳以教授宫人左右習誦<lb/>
朝夕濟濟<lb/>
范曄後漢書曰周盤字伯堅居貧養母儉薄不充常誦<lb/>
詩至汝墳之卒章慨然而歎乃解韋帶就孝廉之舉也<lb/>
又曰裴駿字仲駒駿從第安祖少而聦慧年七八歳就師<lb/>
講詩至鹿鳴篇語兄云禽獸得食相呼而况人也自此之<lb/>
後未甞獨食<lb/>
又曰尚長字子平河内朝歌人也隠居不仕讀易至損益<lb/>
<pb n="KR3k0012_SBCK_616-2b"/>
卦喟然而歎曰吾以知冨不如貧貴不如賤但未知死何<lb/>
如生<lb/>
魏武本紀曰吾讀介之推之避晉封申包胥之逃楚賞未甞<lb/>
不廢書而歎<lb/>
魏略曰侍中董遇好學避難採樵負販常挾經書投閑習<lb/>
誦人從學者遇不肯教云當先讀百遍而義自見<lb/>
吴志曰闞澤字德潤好學居貧常爲人賃書所冩旣畢誦<lb/>
誦亦遍<lb/>
魏志曰賈逵最好春秋課日讀一遍<lb/>
吴志曰劉賛字正明性果烈好讀兵書及史傳毎覽古良<lb/>
將攻伐之勢輙對書獨歎<lb/>
晉書曰陶潜字元亮好讀書不求甚解毎有㑹意欣然忘<lb/>
食<lb/>
<pb n="KR3k0012_SBCK_616-3a"/>
又曰殷仲堪能清言善屬文毎云三日不讀道德論便覺<lb/>
舌本間強其談理與韓康伯齊名士咸愛慕之<lb/>
又曰王恭抗直深存節義讀左傳至奉王命討不庭毎輟<lb/>
卷而歎<lb/>
又曰劉敏元字道光北海人也厲己修學不以嶮難改心<lb/>
好星暦隂陽術數潜心易太玄不好讀史常謂同志曰誦<lb/>
書當味義根何爲費功於浮辭之文易者義之源太玄理<lb/>
之門能明此者即吾師也<lb/>
王隱晉書處士傳曰王褒字偉元北海人也讀書至哀哀<lb/>
父母生我劬勞未嘗不反覆流涕霑胷也<lb/>
沈約齊紀曰顧歡字玄平少喪父事母謹孝母喪於墓側<lb/>
數年好事者或從受書每至哀哀父母生我劬勞悲動不<lb/>
能禁自是學徒廢蓼莪之篇不復講授也<lb/>
<pb n="KR3k0012_SBCK_616-3b"/>
崔鴻十六國春秋前燕録曰韓景山安平雀津人也年十<lb/>
歳能屬文　博覽經籍無所不通<lb/>
宋書曰沈演之家丗爲將至演之折節好學讀老子百遍<lb/>
以逹義理上知名<lb/>
北齊書曰趙郡王琛字子叡𥘉讀孝經至資於事父輙流<lb/>
涕歔欷<lb/>
又曰楊愔㓜而喪母曽詣舅子㤗㤗與之飲問汝讀何書<lb/>
荅曰詩㤗曰至渭陽未耶愔便號泣感咽子㤗亦對之歔<lb/>
欷於是遂爲罷酒<lb/>
北史曰後魏元暉業領中書監録尚書事齊文襄甞問之<lb/>
曰比何所披覽對曰數㝷伊霍之傳不讀曹馬之書暉業<lb/>
以時運漸謝不復圖全唯事飲㗖一日三羊三日一犢又<lb/>
甞賦詩云昔居王道㤗濟濟冨群英今逢丗路阻狐兔鬱<lb/>
<pb n="KR3k0012_SBCK_616-4a"/>
縱横<lb/>
梁書曰武帝每讀孝子傳未曽終軸輙輟書悲慟由是家<lb/>
門愛重探賾索隱窮理盡性究覽墳籍神悟知機讀書不<lb/>
待温故一閱皆能誦憶<lb/>
又曰范雲傳𥘉竟陵王子良爲㑹稽太子雲爲府主簿王<lb/>
未之知後尅日登秦望山乃命雲雲以山上有秦始皇刻<lb/>
石此文三句一韻人多作兩句讀之並不得韻又皆大篆<lb/>
人多不識乃夜取史記讀之令上知明日登山子良命賔<lb/>
僚讀之皆茫然不識末問雲雲曰下官甞讀史記見此刻<lb/>
石文進乃讀之如流水子良大恱因以爲上賔<lb/>
又曰昭明太子統字德施美姿皃善舉止讀書數行並下<lb/>
過目皆憶<lb/>
陳書曰始興王叔陵脩飾虚名每入朝常於車中馬上執<lb/>
<pb n="KR3k0012_SBCK_616-4b"/>
卷讀書髙聲長誦陽陽自若朝坐齋中或自執斧斤爲沭<lb/>
猴百戲<lb/>
隋書曰崔儦字歧叔以讀書爲務頗自負而忽人甞大署<lb/>
其門曰不讀五千卷書無得入我室<lb/>
又曰來護兒字崇㓜而慕詭好立竒節𥘉讀詩至擊鼓其<lb/>
鏜踊躍用兵羔裘豹飾孔武有力捨書而歎曰大丈夫其<lb/>
丗當如是爲國滅賊以取功名安能區區乆事隴畝群軰<lb/>
嘉其言而壯其志<lb/>
又曰韋師字公頴少沉謹有慧性𥘉就學始讀孝經捨書而<lb/>
歎曰名教之極其在兹乎<lb/>
唐書曰章懷太子賢上深所嗟賞之謂司空李勣曰此<lb/>
兒巳讀得尚書禮記曽遺讀論語至賢賢易色再三覆誦<lb/>
之乃云性愛此言固知夙成聦敏出自天性也<lb/>
<pb n="KR3k0012_SBCK_616-5a"/>
又曰蕭徳言晚年尤篤志於學自晝逹夜略無厭倦毎欲<lb/>
開五經必盥濯束帶危坐對之妻子候間請曰終日如是<lb/>
無乃勞乎徳言曰敬先聖之言豈憚如此<lb/>
又曰郭山惲蒲州河東人少通三禮景龍中累遷國子司<lb/>
業時中宗數引近臣及修文學士與之宴集甞令各效伎<lb/>
蓺以爲笑樂工部尚書張錫爲談客娘舞將作大匠宗晉卿<lb/>
舞渾脫左衛將張洽舞黄麞左金吾衛將軍杜元琰誦婆<lb/>
羅門况給事中李行言唱駕車西河中書舎人盧藏用效<lb/>
道士上章山惲獨奏曰臣無所解請誦古詩兩篇帝從之<lb/>
於是誦鹿鳴蟋蟀之詩奏未畢中書令李嶠以其詞有好<lb/>
樂無荒之語頗渉䂓諷恐爲忤㫖遽止之帝嘉山惲之意<lb/>
墨子曰周公朝讀書百篇夕見七十五士<lb/>
莊子曰孔子遊于緇惟之林休于杏壇之上弟子讀書孔<lb/>
<pb n="KR3k0012_SBCK_616-5b"/>
子絃歌鼓琴有漁父聽曲爲法<lb/>
又曰臧與榖相與牧羊而俱亡其羊問臧奚事挾䇿讀書<lb/>
問榖奚事博塞以遊<lb/>
又曰桓公讀書於堂上輪扁斵輪於堂下釋椎鑿而問曰<lb/>
敢問公所讀之書何言也公曰聖人之言曰聖人在乎公<lb/>
曰巳死矣曰然則公所讀者古人之糟粕也公曰寡人讀<lb/>
書輪人安得議乎有說則可無說則死扁曰以臣之事觀<lb/>
之斵輪徐則甘而不固疾則苦而不入不徐不疾得於手<lb/>
而應於心口不能言也有數存焉於其間臣不能以喻臣<lb/>
之子臣之子亦不能受之於臣是以行年七十而老斵輪<lb/>
<hi>古人物各有信教學之無益也</hi>古人與其不可傳者死矣然則君之所讀<lb/>
者古人之糟粕而巳<lb/>
尚書大傳曰子夏讀書畢見夫子夫子問子何爲於書子<lb/>
<pb n="KR3k0012_SBCK_616-6a"/>
夏曰書之論事皎皎如日月之代明離離如參辰之錯行<lb/>
啇所受於夫子者忠之於心弗敢忘也<lb/>
尸子曰孔子曰誦詩讀書與古人居<lb/>
說苑曰孔子讀易至於損益則喟然而歎子夏避席而問<lb/>
曰夫子何爲歎孔子曰夫自損者益自益者缺吾是以歎<lb/>
也子夏曰然則學者不可以益乎孔子曰否天之道成而<lb/>
必變未甞得乆也夫學者以虚受之昔堯履天子之位允<lb/>
恭以持之虚静以待下故百載而逾盛迄今而益章昆吾<lb/>
自臧而滿意窮髙而不衰故當時虧敗迄今而逾惡是非<lb/>
益損之徴歟日中則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月盈則食天地盈虚與時消息是<lb/>
以聖人不敢當盛升輿而遇三人則下二人則軾調其盈<lb/>
虚故能長乆也子夏曰善請終身誦之<lb/>
神仙傳曰孔子讀書老子見而問曰是何書也曰禮也聖<lb/>
<pb n="KR3k0012_SBCK_616-6b"/>
人亦讀之老子云聖人可也汝曷爲復讀之<lb/>
洞冥記曰李充者馮翊人也自言三百歳從秦始皇登㑹<lb/>
稽山以望江漢之流也少而好學爲秦愽士門徒萬人伏<lb/>
生時十歳乃就充石壁山中受尚書乃以口傳受伏子四<lb/>
代之事略無遺脫伏子因而誦之常以細繩十餘㝷以縛<lb/>
腰誦一遍則結繩一結十㝷之繩皆成結矣計誦尚書可<lb/>
數萬遍但食糓損人精意有遺失伏子今所傳百卷得其<lb/>
一二耳故堯舜二典闕漏尤多<lb/>
家語曰孔子讀史至於楚復陳<hi>陳夏徴舒殺其君楚莊王討之因取陳而有之申叔</hi>
<hi>時諌莊王從之乃復陳國也</hi>喟然歎曰賢哉楚莊王也輕千乗之國而<lb/>
重一言之信非申叔之忠弗能進其義非莊王之賢弗能<lb/>
受其訓<lb/>
春秋後語曰蘇周歸周雖多畜亦何以爲於是夜發書篋<lb/>
<pb n="KR3k0012_SBCK_616-7a"/>
數十得周書隂符<hi>戰國䇿云得太公隂符之謀</hi>伏而讀之欲睡引錐刺<lb/>
其股血流至踝暮年以出揣摩曰此可以說當丗之君矣<lb/>
幽明録曰襄陽城南有秦民墓爲性至孝親殁泣血三年<lb/>
人有爲其詠蓼莪詩者民聞其義涕泗不自勝<lb/>
桓子新論曰劉子政子駿伯玉三人尤珎重左氏教子孫<lb/>
下至婦女無不讀誦<lb/>
俗說曰劉栁爲僕射傳迪爲左丞傳好讀書而不解其義<lb/>
劉唯讀莊老而巳傳道劉云正讀十二卷何足夲人劉道<lb/>
傳云讀書雖多而無所解可謂書簏<lb/>
物理論曰語曰能理亂絲乃可讀詩余雖無治絲之能而<lb/>
悟問詩之義<lb/>
華陽國志曰徐誦字子産少讀書日不過五十字誦千遍<lb/>
乃得終成儒學<lb/>
<pb n="KR3k0012_SBCK_616-7b"/>
先賢傳曰延篤從唐季度受左氏欲冩傳本無紙乃借本<lb/>
誦之及辭歸季度曰卿欲冩傳何辭歸荅曰巳誦之矣<lb/>
孝德傳曰張楷字公超河南人也至孝自然䘮親哀毀毎<lb/>
讀詩見素冠棘人未甞不掩泗焉<lb/>
列女傳曰班婕好况之女賢才通辯選入後宫毎讀詩及<lb/>
窈窕淑女之篇必三復之<lb/>
晉潘岳閑居賦序曰岳讀汲黯傳見司馬安四至九卿而<lb/>
良史書之題以巧宦之目未甞不慨然廢書而歎<lb/>
金樓子曰有人讀書握卷而輙睡者梁朝有名士呼書卷<lb/>
爲黄妳此蓋言其怡神飬性妳媪也<lb/>
又曰凢讀書必以五經爲夲所謂非聖人之書勿讀讀之<lb/>
百遍其義自見此外衆書自可汎而觀耳正史旣見得失<lb/>
成敗此經國之所急五經之外冝以正史爲先譜諜所以<lb/>
<pb n="KR3k0012_SBCK_616-8a"/>
別貴賤明是非尤冝留意或復中表親踈或復通塞昇降<lb/>
百丗衣冠不可不悉<lb/>
又曰自叙云吾時夏夕中下綘紗中有銀甌一枚貯山隂<lb/>
甜酒卧讀有時至曉率以爲常又經病瘡肘膝爛盡此以<lb/>
來三十餘載泛玩衆書萬餘矣曰余年十四苦眼疾沉痼<lb/>
此來轉暗不復能自讀書三十六年來恒令左右唱之曽<lb/>
生所謂誦詩讀書與古人居讀書誦詩與古人期兹言是<lb/>
也<lb/>
太平御覽卷第六百一十六<lb/>
<pb n="KR3k0012_SBCK_616-8b"/>
</p>
<p>
</p>
  </div>
</body>
</text>
</TEI>
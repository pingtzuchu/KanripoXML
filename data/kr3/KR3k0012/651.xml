<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_651-1a"/>
太平御覽卷第六百五十一<lb/>
　　刑法部十七<lb/>
　　　除名　免官　収贖<lb/>
　　　禁錮<lb/>
　　　　　除名<lb/>
何法盛晉中興書曰胡母崇爲永康令多受貨賂政治<lb/>
苛暴詔都街頓鞭一百除名爲民<lb/>
隋書曰賀若敦𬒳除名毎岀怨言晉公護徴還令自殺臨<lb/>
刑呼子弼謂曰吾欲必平江南然此心不果汝當成之吾<lb/>
以舌死汝不可不思引錐刺弼舌出血誡以慎口<lb/>
又曰賀若弼坐免官弼怨望愈甚後數年下弼獄上謂之<lb/>
曰我以髙熲楊素爲宰相汝唱言云此二人唯堪㗖飯耳<lb/>
是何意也弼曰熲臣之故人素臣之舅子臣並知其爲人<lb/>
<pb n="KR3k0012_SBCK_651-1b"/>
誠有此語公卿奏弼怨望罪當死上惜其功於是除名爲<lb/>
民<lb/>
又曰髙熲得罪除名爲民潁𥘉爲僕射其母誡之曰汝冨<lb/>
貴巳極但有一斫頭耳尔其慎之潁由是常恐禍變及此<lb/>
潁歡然無恨色以爲得免於禍<lb/>
又曰權武爲潭州惣管晚生子與親客宴集酒酣遂擅赦<lb/>
所部内獄囚武帝以南越邊逺治從其俗務適便冝不依<lb/>
律令而每言當今法急官不可爲上令有司案其事皆驗<lb/>
上大怒命斬之武於獄中上書言其父爲武元皇帝戰死<lb/>
於馬前以此求哀由是除名爲民<lb/>
晉律曰吏犯不孝謀殺其國王侯伯子男官長誣偷受財<lb/>
枉法及掠人和賣誘藏亡奴婢雖遇赦皆除名爲民<lb/>
又曰除名比三嵗刑<lb/>
<pb n="KR3k0012_SBCK_651-2a"/>
又曰其當除名而所取飲食之用之物非以爲財利者應<lb/>
罰金四兩以下勿除名<lb/>
晉潘岳閑居賦叙曰今天子諒闇之際領太傳主簿府誅<lb/>
除名爲民俄而復官<lb/>
　　　　　免官<lb/>
後漢書曰梁松遷太僕數爲私書請託郡縣二年發覺免<lb/>
官遂懷怨望四年冬乃懸飛書誹謗下獄免<lb/>
宋書曰庾登之爲司徒長史南東海太守府公彭城王義<lb/>
康專覽政事不欲自下厝意而登之性剛毎陳己志義康<lb/>
不恱出爲吴郡太守以贓貨免官<lb/>
又曰謝靈運在㑹稽亦多徒衆驚動縣邑太守孟顗因靈<lb/>
運撗恣表其異志靈運馳詣闕上表自陳本末文帝知其<lb/>
見誣不罪也以爲臨川内史在郡遊放不異永嘉爲有司<lb/>
<pb n="KR3k0012_SBCK_651-2b"/>
遣使隨州從事鄭望生収靈運興兵叛逸遂有逆志爲詩<lb/>
曰韓亡子房奮秦帝魯連耻本自江海人忠義感君子追<lb/>
討禽之送廷尉廷尉論上斬刑上愛其才欲免官而已彭<lb/>
城王義康堅執謂不宜恕詔以謝玄勲叅微管冝宥及後<lb/>
嗣降死徙廣州<lb/>
晉律曰免官比三歲刑其無真官而應免者正刑召還也<lb/>
又曰有罪應免官而有文武加官者皆免所居職官<lb/>
又曰其犯免官之罪不得減也<lb/>
又曰其當免官者先上<hi>免官謂不聽應収治者也</hi>
　　　　収贖<lb/>
書曰金作贖刑<lb/>
又曰墨辟疑赦其罰百鍰<hi>六兩曰鍰鍰黄鐵也</hi>劓辟疑赦其罰惟倍<lb/>
<hi>倍百爲二百也</hi>剕辟疑赦其罰倍差<hi>倍差謂俗之文半爲五百鍰</hi>宫辟疑赦其<lb/>
<pb n="KR3k0012_SBCK_651-3a"/>
罰六百鍰大辟疑赦其罰千鍰<lb/>
國語曰桓公問齊國寡甲兵爲之若何<hi>甲鎧兵弓矢之屬</hi>管仲對<lb/>
曰輕過而移諸甲兵<hi>諸之也謂輕其過使以甲兵贖罪</hi>制重罪贖以犀甲<lb/>
一㦸<hi>重罪死罪犀犀皮可爲甲㦸戰㦸也秘長二丈六尺</hi>輕罪贖以鞼<hi>劬位切</hi>盾一㦸<lb/>
<hi>輕罪劓刖之屬鞼盾綴革有文加續</hi>小罪讁以金分<hi>小罪不入五刑者以金贖分兩之差今之罪金</hi>
<hi>是也書曰金作贖刑也</hi>
家語曰魯國之政法贖人臣妾於諸侯者皆取金於府子<lb/>
貢贖之而辭不取孔子聞之曰賜失之矣夫聖人舉事可<lb/>
以移風易俗而教導不可施於百姓非獨適身之行也今<lb/>
魯國冨者寡貧者多贖人受之益金則爲不廉則何以相<lb/>
贖乎自今巳後魯人不復贖人法於諸侯矣<lb/>
漢書曰文帝常行中渭橋有一人聞蹕匿橋下乆以爲蹕<lb/>
過走出乗輿馬驚廷尉張釋之奏犯蹕當罰金帝怒曰賴<lb/>
<pb n="KR3k0012_SBCK_651-3b"/>
吾馬和柔他馬巳傷敗我廷尉廼罰金耶<lb/>
又曰張敞上書論死刑以下出粟贖罪以給軍用蕭望之<lb/>
以爲父兄囚執子弟將不頋死亡之患敗亂之行以赴財<lb/>
利求救一人得生十人以䘮且冨者得生貧者獨死刑法<lb/>
不一也<lb/>
又曰禹貢上言孝文皇帝時貴廉㓗賤貪行賈人贅聓及<lb/>
吏坐贓者皆禁錮不得爲吏無贖罪之法欲令禁止海内<lb/>
大化武帝始臨天下尊賢用正開地廣境日見功大遂縱<lb/>
嗜欲廼行一時之變使犯法者贖罪入糓者𥙷吏是以官<lb/>
民貧盗賊並起<lb/>
又曰衛青爲太中大夫元光六年拜爲車騎將軍擊匈奴<lb/>
岀上谷公孫敖出代郡李廣岀鴈門敖以七千騎廣爲虜<lb/>
所得得脫歸皆當斬贖爲庶人<lb/>
<pb n="KR3k0012_SBCK_651-4a"/>
又曰趙食其祋栩人也<hi>祋丁外切栩許羽切</hi>爲右將軍從大將軍出<lb/>
定襄迷失道當斬贖爲庶人<lb/>
又曰博望侯張騫郎中令李廣俱岀右北平異道匈奴左<lb/>
貢王將數萬騎圍廣廣與戰二日騫至匈奴引兵出騫坐<lb/>
行留當斬贖爲庶人<lb/>
又曰右衛將軍蘇建亡軍獨身脫還贖爲庶人<lb/>
後漢書曰孝明時詔亡命自殊死以下贖死罪縑四十疋<lb/>
左趾至髠鉗城旦舂十疋定城旦至司㓂五疋犯罪未發<lb/>
覺詔書到日自告者半入贖<lb/>
晉書曰王宏有政績後爲河南尹苛碎坐桎梏罪人以泥<lb/>
墨塗面置深坑中餓不與食又擅縱五嵗刑以下二十人<lb/>
爲有司所劾帝以宏累有功績聽以贖論<lb/>
又曰烈王無忌閔王承之子也承爲荆州刺史王廙所害<lb/>
<pb n="KR3k0012_SBCK_651-4b"/>
江州刺史禇襃當之鎮無忌及丹陽尹桓景等餞於版橋<lb/>
時王廙子丹陽丞耆之在坐無忌志欲復讎㧞刀將手刃<lb/>
之襃景命左右救捍獲免御史中丞車灌奏無忌欲專殺<lb/>
人付廷尉科罪成帝詔曰王當以體國爲大豈可㝷繹由<lb/>
來以亂朝憲主者其申明法令自今已徃有犯必誅於是<lb/>
聽以贖論<lb/>
齊書曰到撝永明元年爲御史中丞車駕幸丹陽郡宴飲<lb/>
撝恃舊酒後狎侮同列謂庾景之蠢尔蠻荆其俗鄙復謂<lb/>
虞悰曰斷髮文身其風陋王晏旣貴雅步從容又問曰王<lb/>
散騎復可故尓晏先爲國常侍轉貟外散騎郎此二職清<lb/>
華所不爲故以此嘲之王敬則執榠查以刀子削之又曰<lb/>
此非元徽頭何事自喫之爲左丞庾景之所糺以贖論<lb/>
唐書曰後魏起自北方屬晉室之亂部落漸盛其主乃峻<lb/>
<pb n="KR3k0012_SBCK_651-5a"/>
刑法每以軍令從事人乗寛政多以違令得罪死者以萬<lb/>
計於是國落騷然其後當死者聽其家獻金馬以贖<lb/>
㑹稽典録曰楊矯爲右丞詣南宫取急案條閣舊事於複<lb/>
道中逢太常羊柔不避車又下矯糺奏柔以爲知丞郎應<lb/>
行威儀有序九列外官而公干犯請廷尉治柔罪詔勿治<lb/>
以三月俸贖罪<lb/>
晉律曰其年老小篤癃病及女徒皆収贖<lb/>
又曰諸應収贖者皆月入中絹一疋老小女人半之<lb/>
又曰贖死金二斤也<lb/>
又曰失贖罪囚罰金四兩也<lb/>
又曰以金罰相代者率金一兩以當罰十也<lb/>
　　　　　禁錮<lb/>
傳曰楚共王即位將爲陽楊橋之役使屈巫聘于齊且告<lb/>
<pb n="KR3k0012_SBCK_651-5b"/>
師期巫臣盡室以行遂奔晉晉人使爲刑大夫子反請以<lb/>
重幣錮之<hi>禁錮勿令仕</hi>王曰　其自爲謀也則過矣其爲吾先<lb/>
君謀也則忠忠社稷之固也所盖多矣<hi>盖覆也</hi>旦彼若能利<lb/>
國家雖重幣晉將可乎<hi>言不許</hi>若無益於晉晉將弃之何勞<lb/>
錮焉<lb/>
又曰㑹於商任錮欒氏也<hi>禁錮欒盈使諸侯不得受之</hi>二十二年㑹于<lb/>
沙隨復錮欒氏也<hi>晉知欒盈在齊故復錮也</hi>
後漢書曰河内張成善說風角推占當赦遂教子殺人李<lb/>
膺爲河南尹督促収捕旣而逢宥獲免膺愈懷憤疾竟案<lb/>
殺之𥘉成以方伎交通䆠官帝亦頗訊其占成弟子牢循<lb/>
因上書誣告膺等飬太學遊士交結諸郡生徒更相駈馳<lb/>
共爲部黨誹訕朝廷疑亂風俗於是天子震怒班下郡國<lb/>
逮捕黨人布告天下使同忿疾遂収執膺等其辭所連及<lb/>
<pb n="KR3k0012_SBCK_651-6a"/>
陳寔之徒二百餘人或有逃遁不獲皆懸金搆募使者四<lb/>
岀相望於道明年尚書霍諝城門校尉竇武並表爲請帝<lb/>
意稍解乃皆赦歸田里禁錮終身而黨人之名猶書王府<lb/>
熹平五年永昌太守曹鸞上書大訟黨人言甚方切帝省<lb/>
奏大怒即詔司隷益州檻車収鸞送槐里獄掠殺之於是<lb/>
又詔州郡更考黨人門生故吏父子兄弟其在位者免官<lb/>
禁錮爰及五屬<hi>謂斬縗齊縗大功小功緦麻也</hi>
又韓稜𥘉爲郡功曹太守葛興中風病不能聽政稜隂代<lb/>
興視事岀入二年令無違者興嘗發教欲署吏稜拒執<lb/>
不從因令怨者章之<hi>章謂令上章告言之</hi>事下案驗吏以稜掩蔽興<lb/>
病專典郡職遂致禁錮顯宗知其忠後詔特原之<lb/>
又曰第五倫上䟽云三輔論議者至云以貴戚廢錮當復<lb/>
以貴戚浣濯之猶解酲當以酒也<hi>病酒曰酲</hi>詖險趍勢之徒誠<lb/>
<pb n="KR3k0012_SBCK_651-6b"/>
不可親近<lb/>
齊書曰王晏弟詡位少府卿勑未登黄門郎不得畜女伎<lb/>
詡與射聲校尉隂玄知坐畜伎免官禁錮十年勑特原<lb/>
典略曰馬騁在東觀十六年以爲乆費精思非飬生之道<lb/>
擅去離署免官禁六年<lb/>
崔鴻前燕録曰遼東内史宋該舉侍郎韓偏爲孝廉慕<lb/>
容儁令曰夫孝廉者道徳沉敏貢之王庭偏徃助叛徒<lb/>
迷固之罪及王威臨討慿城醜詈此則勃之甚柰何舉之<lb/>
該下吏可正四歲刑偏行財祈進虧亂王典可免官禁錮<lb/>
終身<lb/>
晉令曰犯免官禁錮三年<lb/>
鄭玄别傳曰玄病篤與益恩書曰吾預黨禁錮十四年也<lb/>
大平御覽卷第六百五十一<lb/>
</p>
<p>
</p>
  </div>
</body>
</text>
</TEI>
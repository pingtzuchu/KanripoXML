<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_208-1a"/>
太平御覽卷第二百八<lb/>
　職官部六<lb/>
　　　司徒下　司空<lb/>
　　　　　司徒下<lb/>
晉書曰王渾字玄冲遷司徒仍加兵渾以司徒文官主吏<lb/>
不持兵持兵乃吏屬絳衣自以非是舊典皆令皂服論者<lb/>
羙其謙而識體<lb/>
又曰石苞爲司徒奏州郡農桑未有賞罰之制冝遣掾屬<lb/>
循行皆當均其土冝舉其殿最然後黜陟焉詔曰農殖者<lb/>
爲政之夲有國之大務也雖欲安民興化不先冨而教之<lb/>
其道無由而至今四海多事軍國用廣加承征役之後屬<lb/>
有水旱之患倉庫不充百姓無積稼穡樹藝司徒掌之今<lb/>
雖登論道然經國立政唯時所急故陶唐之丗稷官爲重<lb/>
<pb n="KR3k0012_SBCK_208-1b"/>
今司徒位當其任有毁家紓國乾乾匪躬之志其使司徒<lb/>
督察州郡播殖其増置掾屬十人聽取王官更練事業者<lb/>
苞在位稱爲忠勤帝每委任焉<lb/>
又曰何劭曽之子也永康初遷司徒趙王倫篡位及三王<lb/>
交爭劭以軒冕而遊其間無怨之者<lb/>
又曰何曽字頴考以太保侍中領司徒曽固讓詔曰司徒<lb/>
舊丞相之職自古及今揔論人物化治之夲以君弘道故<lb/>
選於衆而復盤桓非所聞也<lb/>
又曰魏舒爲司徒不持激厲不課人短陳留周震爲諸府<lb/>
所辟書旣下公輒亡僉號震曰殺公掾舒辟之果無患<lb/>
又曰王戎代王渾爲司徒髙選長史西曹掾委任責成戎<lb/>
形狀短陋而目明徹威儀不足常畜馬轝無日不岀親類<lb/>
之亡無不弔也常以象牙笇晝夜笇計家財遠及田牧性<lb/>
<pb n="KR3k0012_SBCK_208-2a"/>
又至儉不能善自奉飬財不出外天下之人謂之膏肓之<lb/>
病<lb/>
又曰山濤爲司徒固辭勑斷表卧加章綬曰豈可以垂没<lb/>
之年汙宦乎逕出歸家<lb/>
又曰魏舒字陽元爲司徒年過致仕有遜讓意而無居宅<lb/>
乃漸以俸秩之餘爲第一所舒素爲人先行而後言故未<lb/>
曾語親踈言當遜位九年正月整法服入殿朝㑹罷逕還<lb/>
奉送章綬内外莫有知舒此情者<lb/>
曹嘉之晉紀曰王戎再至司徒委事掾屬乗小馬從便門<lb/>
出見者不知是台司也<lb/>
晉諸公讃曰司徒傳祗疾遜位不許板轝上殿<lb/>
晉中興書曰劉隗從兄疇字王喬有重名司空蔡謨每歎<lb/>
曰若使劉王喬得南渡司徒公之羙選也<lb/>
<pb n="KR3k0012_SBCK_208-2b"/>
又曰蔡謨字道明遷司徒謨固讓曰若我作司徒將爲後<lb/>
代哂義不敢拜詔數十下謨章表十餘上陳以疾篤帝臨<lb/>
軒自朝至申而徴不至公卿以蔡公慠無人臣之禮奏送<lb/>
謨廷尉謨率子弟詣闕稽顙詔免爲庶人<lb/>
齊職儀曰司徒品秩冠服同丞相郊廟服冕同太尉漢哀<lb/>
帝從朱愽議始置三司改丞相爲大司徒以孔光爲之魏<lb/>
以華歆爲之<lb/>
北齊書曰孫騰初北境亂騰亡一女及貴推訪不得疑其<lb/>
爲人婢及爲司徒婢訴良者皆免之願免千人兾得其女<lb/>
神武知之大怒遂解司徒<lb/>
隋書曰王誼爲大司徒蘇威立議以爲户口滋多民田不<lb/>
贍欲減功臣之地以給民誼奏曰百官者歷丗勲賢方蒙<lb/>
爵土一旦削之未見其可如臣所慮正恐朝臣功徳不建<lb/>
<pb n="KR3k0012_SBCK_208-3a"/>
何患民田有不足上然之竟寢威議<lb/>
唐書曰大和四年守司徒裴度上表辭冊命言臣此官巳<lb/>
三度受冊有靦顔目從之<lb/>
九州春秋曰靈帝賣官廷尉崔烈入錢五百万以買司徒<lb/>
烈子均亦有時名烈問曰吾作公天下人謂何如對曰大<lb/>
人少有髙名不謂不當爲公今登其位海内嫌其銅臭烈<lb/>
舉杖擊之均走烈曰子授父撾而走可謂孝乎均曰舜之<lb/>
事父小杖則受大杖而走不䧟父於不義烈曰尓以吾爲<lb/>
瞽叟耶<lb/>
華陽國志曰自建武之後羣儒修業開案圖緯漢之宰相<lb/>
當出坤郷於是司徒李公屢登七政太傅于堅弈代論道<lb/>
荀氏家傳曰組字大章中宗爲晉王時將徴爲司徒問太<lb/>
常賀循循曰組舊望清重勤勞顯著遷訓五品以統人倫<lb/>
<pb n="KR3k0012_SBCK_208-3b"/>
實充人望詔以組爲司徒<lb/>
江氏家傳曰江統字應元時太傳從事中郎庾子嵩以風<lb/>
韻見重亦雅敬君德每云當今可以居司徒允民望者江<lb/>
生其人也<lb/>
管子曰昔者黃帝得祝融辨南方故使爲司徒<lb/>
符子曰魯侯欲以孔子爲司徒將召三桓而議之乃謂左<lb/>
丘明曰寡人欲以孔丘爲司徒而授以魯政焉寡人將欲<lb/>
詢諸三子左丘明曰孔丘聖人與夫聖人在政過者離位<lb/>
焉君雖欲謀其罪弗合乎魯侯曰吾子奚以知之丘明曰周人<lb/>
有愛裘而好珍羞欲爲千金之裘而與狐謀其皮欲具少<lb/>
牢之珍而與羊謀其羞言未卒狐相率逃於重丘之下羊<lb/>
相呼藏於深林之中故周人十年不制一裘五年不具一<lb/>
牢何者周人之謀失之矣今君欲以孔丘爲司徒召三桓<lb/>
<pb n="KR3k0012_SBCK_208-4a"/>
而議之亦以狐謀裘與羊謀羞哉於是魯侯遂不與三桓<lb/>
謀而召孔丘爲司徒<lb/>
典略曰契爲司徒百姓和親夔主賔客逺人畢至<lb/>
蔡邕中鼎銘序曰惟建寜四年春三月進公登于王前廷<lb/>
乃制詔曰其以司空橋玄爲司徒公拜稽首三讓然後受<lb/>
命<lb/>
曹植輔臣論曰辨博通幽見傳異度德實充塞于內知謀<lb/>
從横於外解疑釋滯剖散盤結者主司徒<lb/>
荀朂荅詔曰咸寜四年司徒何曽遷太宰詔問勗司徒處<lb/>
當得人副逺近之望并治事見才誰可也朂表三公具瞻<lb/>
之望誠不可用非其人昔魏文帝用賈詡爲公孫權笑之<lb/>
尚書令李胤忠亮髙㓗應處台輔<lb/>
朱謝莊爲北中郎謝兼司徒章曰臣聞爕理隂陽夤亮天<lb/>
<pb n="KR3k0012_SBCK_208-4b"/>
地弗惟其官無人則闕司徒掌敷五典職擾兆民豈悟乾<lb/>
靈罔遺光渥方闡不次之任殊絶蕃岳豈可權尸三事假<lb/>
備六符慙震周廻顧歩交悸<lb/>
　　　　　司空<lb/>
尚書曰舜曰咨四岳有能奮庸熈帝之載<hi>奮明也載成也</hi>僉曰伯<lb/>
禹作司空帝曰俞咨禹女平水土惟時懋哉<hi>帝曰然嗟禹女有平水災</hi>
<hi>之功惟是勉之哉遂委以政也</hi>
又曰司空掌邦土居四民時地利<hi>冬官卿主國空亡以居士農工啇四民使順天</hi>
<hi>時分地利也</hi>
禮記王制曰司空執度度地<hi>司空冬官卿掌邦事者也度丈尺也</hi>量地逺近<lb/>
<hi>制邑井之處也</hi>興事任力<hi>事謂築邑宿市</hi>
春秋昭四年曰爽鳩氏司空也<lb/>
續漢志曰司空爲冬官掌邦事凡營城起邑復溝洫修墳<lb/>
<pb n="KR3k0012_SBCK_208-5a"/>
防之事則議其利建其功四方水土功課歳盡則奏其殿<lb/>
最而行賞罰凡國有大造大疑諌諍與太尉同<lb/>
春秋元命苞曰危東六星兩兩而比曰司空主水金木守<lb/>
之天下憂水<lb/>
韓詩外傳曰山陵崩陁川谷不通五榖不殖草木不茂則<lb/>
責之司空<lb/>
尚書大傳曰溝瀆擁遏水爲民害田廣不墾則責之司空<lb/>
尚書形德放曰禹長於地理水泉九州得括象圖故堯以<lb/>
爲司空<lb/>
家語曰度量不審舉事失理都鄙不修財物失所曰貧貧<lb/>
則飭司空<hi>飭謂整攝</hi>
又曰魯定公以孔子爲司空乃別五土之性<hi>五土山林川澤丘陵墳衍</hi>
<hi>原隰也</hi>而物其所生之冝咸得厥所<lb/>
<pb n="KR3k0012_SBCK_208-5b"/>
漢書曰成帝綏和元年始更名御史大夫曰大司空<hi>初改爲司</hi>
<hi>空議者又以縣道官有獄司空故復加爲大司空亦所以别大小之文</hi>
又曰彭宣字子佩爲大司空而王莽爲大司馬專權宣上<lb/>
書曰三公鼎足承君一足不任則覆亂羙質臣老病願上<lb/>
印綬<lb/>
又曰何武字君卿爲司空事後母不篤詔以其舉措煩碎<lb/>
不合衆心孝聲不聞惡名流行其上大司空印綬遂冊免<lb/>
之<lb/>
東觀漢記曰杜林代張純爲大司空務於無爲第五倫爲<lb/>
司空奉公不撓言事無所依違<lb/>
後漢書曰王梁初爲野王令丗祖議選大司空而赤伏符<lb/>
曰王梁主衛作玄武帝以野王衛之所徙<hi>史記曰衛文君自濮陽徙於野</hi>
<hi>王</hi>玄武水神之名司空水土之官也於是擢拜梁爲大司<lb/>
<pb n="KR3k0012_SBCK_208-6a"/>
空<lb/>
又曰竇融拜兾州牧十餘日又遷大司空融自以非舊臣<lb/>
一旦入朝在功臣之右召㑹進見容貌辭氣卑㳟巳甚帝<lb/>
以此愈親厚之<lb/>
又曰陳寵爲司空府故事以計吏至時自以下皆屬籍不<lb/>
通賔客以防交關寵去籍通客以明無所不受論者大之<lb/>
又曰張奮字穉通父純臨終勑家丞曰司空無功於時猥<lb/>
蒙爵土身死之後勿議傳國奮兄根少𬒳病光武詔奮嗣<lb/>
爵奮稱純遺勑固不肯受帝以奮違詔勑収下獄奮惶怖<lb/>
乃襲<lb/>
又曰第五倫章帝立徴拜司空奉公不橈言議果決後自<lb/>
陳老病以二千石禄俸終厥身<lb/>
續漢書曰張奮爲司空時歳災旱祈雨不應乃上表即時<lb/>
<pb n="KR3k0012_SBCK_208-6b"/>
引見復口陳時政之冝帝召太尉司徒幸洛陽獄録囚徒<lb/>
大雨三日<lb/>
華嶠後漢書曰第五倫雖峭直然常以中興巳來二主好<lb/>
吏化俗尚苛刻政化之夲冝先以寛和及爲三公值章帝<lb/>
長者多恕屢有善政倫上䟽褒稱盛羙因以勸成德風也<lb/>
又曰伏恭爲太僕常臨辟雍於行禮中拜恭爲司空儒者<lb/>
以爲榮<lb/>
袁宏後漢紀曰第五倫爲司空有人與倫千里馬者倫雖<lb/>
不取每三公有所選舉倫心不忘也然亦終不用<lb/>
漢官解詁曰下理坤道上和乾光謂之司空<lb/>
魏志曰景初元年司徒司空並缺散騎侍郎孟康曰夫宰<lb/>
相者天下之所瞻效誠冝得秉忠履正夲德伏義之士足<lb/>
爲海內所師表者竊見司隷校尉崔林禀自然之正性體<lb/>
<pb n="KR3k0012_SBCK_208-7a"/>
髙雅之弘量論其所長以比古之人忠直不回則史魚之<lb/>
儔也清儉守約則季文之疋也遂爲司空封安陽亭侯三<lb/>
公封列侯自林始也<lb/>
又曰徐邈拜司空歎曰三公論道之官無其人則缺豈可<lb/>
以老病忝之哉固辭不受<lb/>
晉書曰裴秀爲司空刪定官制損益多善當禪代之際揔<lb/>
納言之要其所裁當禮無違者又案禹貢山川地名古有<lb/>
今無者皆隨事注列作禹貢地域圖十八篇事成奏上藏<lb/>
於祕府秀在位四年爲當丗名公<lb/>
又曰鄭袤字林叔爲司空天子臨軒遣就第拜授袤謂使<lb/>
曰魏以徐景山爲司空徐公曰三公上應天心苟非其人<lb/>
實傷和氣固辭見許<lb/>
晉起居注曰武帝太始七年詔光禄大夫鄭袤體行純正<lb/>
<pb n="KR3k0012_SBCK_208-7b"/>
履道冲粹退有清和之風進有素絲之節冝齊三階之曜<lb/>
𥙷衮職之闕明弼朕躬匡其不逮其以袤爲司空<lb/>
晉中興書虞玩字士瑶王道郄鑒庾亮相繼薨遷玩爲司<lb/>
空給羽林四十人玩比陳讓不聽旣拜歎息謂賔客曰以<lb/>
我爲三公是天下無人矣談者以玩爲知言<lb/>
齊職儀曰司空品秩官服同太宰舜以禹爲司空成王以<lb/>
毛公爲司空宋以武公之諱改司空爲莫敖秦置御史大<lb/>
夫省司空<lb/>
後魏書曰伊馥拜司空及爲三公清約自守爲政舉大綱<lb/>
而已不爲苛碎<lb/>
後周書曰冬官謂之大司空卿掌邦事以五材九範之徒<lb/>
佐皇帝富邦國大祭祀行灑掃廟社四望則奉豕牲<lb/>
唐書曰天寳十三載冊楊國忠爲司空其日雨土<lb/>
<pb n="KR3k0012_SBCK_208-8a"/>
五代史唐書曰清㤗二年制以前同州節度使馮道爲守<lb/>
司空時議以自隋唐已來三公無職事自非親王不恒置<lb/>
於宰臣爲加官無單置者道在相位時帶司空及罷鎭未<lb/>
命官議者不練故事率意行之及制出言議紛然或云便<lb/>
可綜中書門下事或云湏冊開府及就列無故事乃不就<lb/>
朝堂叙班臺官兩省官入就列方入宰臣退踵後先退及<lb/>
晉天福中以李鏻爲司徒周廣順𥘉以竇貞固爲司徒蘇<lb/>
禹珪爲司空遂以爲例議者不復有云<lb/>
華陽國志曰趙瑶字元珪拜扶風太守未之郡司空張温<lb/>
謂曰第五伯魚從蜀郡爲司空今掃吾第以待足下<lb/>
荀氏家傳曰荀爽字慈明董卓徴公公到府三日䇿拜司<lb/>
空爽起巖穴九十五日而爲台司丗人號爲白衣登三公<lb/>
又曰顗爲司空文帝平蜀議復五等表魏朝使公定禮儀<lb/>
<pb n="KR3k0012_SBCK_208-8b"/>
中護軍賈充正法律尚書僕射裴秀議官制公遂刪定舊<lb/>
文行正式爲一代之典書成奏藏於祕府其服色旗幟法<lb/>
駕之式禮樂犧牲柴燎之典𥙿禘遷毀配食之制及於明<lb/>
堂辟雍之儀皆公所議定朝廷歸其美公旣爲台輔德望<lb/>
清重加以留心禮教以年耆多疾不數朝見詔使侍中任<lb/>
愷諮問政化所冝行否<lb/>
又曰蕃字大堅爲司空劉琨表於太子曰司空荀蕃朝廷之<lb/>
舊臣弈丗忠勤乃心皇家具瞻之望唯蕃而巳冝増位號<lb/>
授分陜之重永令臣等有所慿准<lb/>
白虎通曰司空主土不言土而言空空尚主之況於實乎<lb/>
環濟要略曰冬官司空掌邦事營城郭都邑立社稷宗廟造<lb/>
宫宅器械監百工<lb/>
典略曰禹爲司空披九山通九澤決九川定九州使各以<lb/>
<pb n="KR3k0012_SBCK_208-9a"/>
其職來貢<lb/>
傳子曰荀仲豫稱禹十二爲司空<lb/>
丗論曰諸葛誕爲鎮東將軍都督楊州司馬文王秉政徴<lb/>
誕爲司空書至誕曰我當在王文舒後今便爲司空不遣<lb/>
使者出賫書使以兵付樂綝此必綝所爲乃將左右數百<lb/>
人至楊州州人欲閉門誕叱之曰卿非我故吏耶逕入綝<lb/>
逃上樓就斬之<lb/>
齊孔稚珪爲王敬則讓司空表曰故李通豪贍以親寵登<lb/>
用王基才勇以聲華入選先帝擢臣以榮華陛下申臣以<lb/>
富貴遂得北帶五州東跨六郡内亞三鼎外齊四岳蟬佩<lb/>
之映則左右交暉龜組之華則縱横吐曜輕輪徐動則劒<lb/>
騎如雲飛蓋暫停則歌鍾成列樅金龍吹鬱其前鳴笳鳯<lb/>
管疊其後鄧禹若不遭漢光則南陽之掾史微臣若不逢<lb/>
<pb n="KR3k0012_SBCK_208-9b"/>
明聖則孤城之戍客豈可加以正台之席登以論道之寄<lb/>
啓黃扉而爕五緯躡青帷而調四序<lb/>
梁劉孝儀爲臨川王解司空表曰臣以庸薄謬竊隆重職<lb/>
班三事任揔六條衣衮坐槐旣闕論道駝傳憇棠尤慙爲<lb/>
政而俯司土地仰爕隂陽折撓之譏巳彰愆伏之咎爰著<lb/>
今水蜧不躍旱魃爲灾山無薈蔚雲成煙火陛下曲私未<lb/>
垂䇿免臣職是當於何逃責乞責降兹台歩恊此天人<lb/>
太平御覽卷第二百八<lb/>
</p>
<p>
</p>
  </div>
</body>
</text>
</TEI>
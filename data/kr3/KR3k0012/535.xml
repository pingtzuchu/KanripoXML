<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_535-1a"/>
太平御覽卷第五百三十五<lb/>
　禮儀部十四<lb/>
　　　庠序　釋奠<hi>立廟附</hi>養老<lb/>
　　　　　庠序<lb/>
禮記王制曰有虞氏飬國老於上庠養庶老於下庠夏后<lb/>
氏養國老於東序養庶老於西序殷人養國老於左學養<lb/>
庶老於右學周人養國老於東膠養庶老於虞庠<lb/>
又學記曰古之教者家有塾黨有庠術有序國有學<hi>術當爲遂</hi>
<hi>萬二千五百家爲遂也</hi>
五經通義曰三王教化之宫揔名爲學夏爲學校校之言<lb/>
教也殷爲庠周爲序周家又兼用之故郷爲庠里爲序家<lb/>
爲塾<lb/>
白虎通曰郷曰庠里曰序庠者禮義也序者序長㓜也<lb/>
<pb n="KR3k0012_SBCK_535-1b"/>
漢書曰郷序庠置孝經師一人<lb/>
又儒林傳曰三代之道郷里有教夏曰校殷曰庠周曰序<lb/>
所以勸善懲惡也<lb/>
南史曰梁武帝脩建庠序別開五館其一館在袁憲宅西<lb/>
憲常招引諸生與之談論新義出人意表同軰咸嗟服焉<lb/>
　　　　　釋奠<hi>立廟附</hi>
禮記月令仲春曰是月也命樂正習舞<hi>爲將釋奠</hi>上丁釋奠於<lb/>
國學<hi>釋謂置也謂置牲幣之奠於文宣王</hi>天子及公卿諸侯大夫親徃視之<lb/>
<hi>觀其禮也</hi>命有司上戊釋奠於太公廟<hi>亦用牲幣之奠</hi>
又月令仲秋曰是月也命樂正習吹<hi>春夏尚舞秋冬尚吹習之爲將釋奠</hi>上<lb/>
丁釋奠於國學天子乃率公卿諸侯大夫親徃視之<hi>禮儀同仲</hi>
<hi>春</hi>是月也命有司上戊釋奠於太公廟<hi>禮儀同仲春</hi>
又文王丗子曰凡始立學必先釋奠于先聖先師及行事<lb/>
<pb n="KR3k0012_SBCK_535-2a"/>
必用幣天子親學大昕鼓懲所以警衆也<lb/>
晉書禮志曰昔武王入殷而封先代之後蓋追思其德也<lb/>
孔子大聖終於陪臣未有封爵至漢元帝時孔霸以帝師<lb/>
號襃成侯奉孔子後魏黄𥘉三年以議郎孔羡爲宗聖侯<lb/>
奉孔子祀魏齊王正始二年使太常釋奠以太牢祀孔子<lb/>
於辟雍以顔回配<lb/>
宋書禮志曰魏齊王正始中每講經使太常釋奠先聖先<lb/>
師於辟雍晉惠帝明帝之爲太子及愍懷太子講經竟並<lb/>
親釋奠於太學太子進爵於先師中庶子進爵於顔淵成<lb/>
穆孝武三帝亦皆親釋奠<lb/>
又禮志曰元嘉二十二年太子釋奠採晉故事官有其注<lb/>
祭畢太祖親臨學宴㑹太子以下悉預<lb/>
唐六典曰仲春上丁釋奠于孔宣父以顔回配焉其七十<lb/>
<pb n="KR3k0012_SBCK_535-2b"/>
二弟子及先儒並從祀仲秋之月亦如之仲春上戊釋奠<lb/>
于齊太公以留侯張良配焉仲秋之月亦如之凡州縣皆<lb/>
置孔宣父廟以顔回配仲春上丁州縣官行釋奠之禮仲<lb/>
秋上丁亦如之<lb/>
唐書曰開元七年十一月以貢舉人將謁先師質問疑義<lb/>
敕曰皇太子及諸子雖年未志學而道在尊師冝行齒胄<lb/>
禮<lb/>
又曰開元七年皇太子入國學行齒胄禮謁先聖皇太子<lb/>
𥘉献其亞献終献並以胄子常侍禇无量開講孝經及禮<lb/>
記文王太子篇<lb/>
又曰歸崇敬議春秋釋奠文宣王祝板御署北面揖以爲<lb/>
其禮太重按大戴禮師尚父授周武王丹書武王東面而<lb/>
立今置祝板請准武王東面之禮輕重庶得其中晉愽士<lb/>
<pb n="KR3k0012_SBCK_535-3a"/>
成洽議曰釋奠奉先師唯皇太子業終乃禮不然則廢<lb/>
晉尚書大事曰尚書符太常曰按洛陽圖宫南自有太學<lb/>
國子辟雍不相預也捨辟雍以太學辟雍便爲無事虚誕<lb/>
漢魏舊事皆言釋奠祠先聖於辟雍未有言太學者又咸<lb/>
和中成皇帝釋奠於中堂之前臺中故事亦曰辟雍是爲<lb/>
漢魏之丗初自兩立至釋奠便在辟雍猶存今廢辟雍而<lb/>
立二學中興以來相違太常王彪之荅魏帝齊王使有司<lb/>
釋奠於辟雍此是魏之大事非晉書舊典太始元康釋奠<lb/>
太學不在辟雍太始五年元康五年二行饗禮皆於辟雍<lb/>
不在太學是則釋奠於太學行饗於辟雍有晉巳行之准<lb/>
也中朝有辟雍猶在太學况無辟雍唯有太學更當不在<lb/>
太學乎宰相從太常所荅<lb/>
晉范堅書問馮懷曰漢氏以來釋奠先師唯仲尼不及公<lb/>
<pb n="KR3k0012_SBCK_535-3b"/>
且何也馮荅曰若如來談亦當憲章堯舜文武豈唯周旦<lb/>
乎<lb/>
摯虞釋奠頌曰如彼泉流不盈不運講業旣終禮師釋奠<lb/>
升觴折爼上下惟善邕邕其來肅肅其見<lb/>
　　　　　立廟附<lb/>
鍾離意别傳曰意爲魯相脩孔子廟孔子教授堂下牀首<lb/>
有懸甕意召守廟孔訢問曰此何等甕訢曰夫子甕背有<lb/>
丹書自夫子亡後無敢發者意乃發索得書焉<lb/>
宋書禮志曰晉清河人李遼表曰亡父先臣回綏集邦邑<lb/>
歸誠夲朝以太元十年遣臣奉表路經闕里過覲孔廟庭<lb/>
宇傾頽䡄式頽圯萬丗宗匠忽焉淪廢仰瞻俯慨不覺涕<lb/>
流旣逵京輦表求興復聖祀脩建講學至十四年奉𬒳明<lb/>
詔採臣鄙議勑兖州魯郡准舊營飾<lb/>
<pb n="KR3k0012_SBCK_535-4a"/>
北齊書曰天保元年詔封崇聖侯邑一百户以奉孔子之<lb/>
祀并下魯郡以時脩治廟宇務盡襃崇之至<lb/>
唐書曰武德中制祠典釋奠於太學以周公爲先聖孔丘<lb/>
配饗房玄齡及朱子奢議云公旦尼父俱是聖人庠序置<lb/>
奠夲縁夫子故魯宋至於梁陳爰及隋大業故事皆以孔<lb/>
丘爲先聖顔回爲先師歷代所行古今通允請停祭周公<lb/>
升夫子爲先聖以顔回配饗<lb/>
又曰上元中制曰定禍亂者必先於武德極生靈者諒在於<lb/>
師貞周武創業克寜區夏惟師尚父實佐興王况德有可<lb/>
師義當禁暴稽諸古昔爰崇典禮太公望可追封爲武成<lb/>
王有司依文宣王置廟擇古今名將置亞聖及十哲享祭<lb/>
之典一同文宣<lb/>
又曰開元十九年始於兩京置齊太公廟以張良配上元<lb/>
<pb n="KR3k0012_SBCK_535-4b"/>
𥘉特加封太公爲武成王以歷代名將從其祀然有其制<lb/>
而未之行祠宇日荒至是宰臣盧𣏌京兆尹盧甚以盧者<lb/>
齊之裔乃鳩其裔孫若盧崔丁吕之族合錢以崇飾之請<lb/>
復舊典兼擇自古名將如孔門十哲皆配饗詔下史官乃<lb/>
定張良穰苴孫武吴起樂毅白起韓信諸葛亮李靖李勣<lb/>
配焉<lb/>
　　　　　養老<lb/>
禮記祭義曰食三老五更於太學天子祖而割牲執醬而<lb/>
饋執爵而酳所以教諸侯之悌也<lb/>
蔡邕月令章句曰五更當爲五叟叟長老之稱也其字似<lb/>
更書有轉誤嫂字女傍叟今皆以爲更矣<lb/>
孝經援神契曰天子親臨辟雍尊事三老兄事五更三者<lb/>
道成於三五者訓於五品言其能以善道改巳也三老五<lb/>
<pb n="KR3k0012_SBCK_535-5a"/>
更皆取有妻男女完具者<lb/>
續漢書曰三老五更玉杖長九尺端以鳩爲飾鳩者不噎<lb/>
之鳥欲老人之不噎也<lb/>
華嶠後漢書曰熈平中天子引袁逢爲三老賜玉杖<lb/>
應劭漢書曰天子父事三老兄事五更天子親割三公設<lb/>
几九卿正履<lb/>
魏志髙貴郷公詔曰夫養老興教三代所以樹風化垂不<lb/>
朽也必有三老五更以崇至敬乞言納誨着在惇史然後<lb/>
六合承流下觀而化冝妙㨂德行以充其選關内侯王祥<lb/>
履仁秉義雅志淳固關内侯鄭小同温恭孝友師禮不忒<lb/>
其以祥爲三老小同爲五更車駕親率群司躬行古禮焉<lb/>
王隠晉書曰王祥字休徴魏帝髙貴郷公入學命祥爲三<lb/>
老祥南面几杖以師道自居帝北面乞言祥於是陳明王<lb/>
<pb n="KR3k0012_SBCK_535-5b"/>
聖帝之䡄君臣政化之要俯以訓帝于時百辟卿士聞其<lb/>
格言莫不砥礪<lb/>
後魏書曰孝文帝以前司徒尉元爲三老前鴻臚卿游明<lb/>
根爲五更皇帝再拜肅拜五更乞言畢乃賜歩輓一乗詔<lb/>
曰三老可給上公之禄五更可食九卿之俸<lb/>
後周書曰髙祖保定三年乃下詔集太保燕公爲三老<lb/>
又曰武帝以太傅燕國公于謹爲三老賜延年杖太師宇<lb/>
文護設几司㓂豆盧寧正舄<lb/>
又曰孝閔踐祚于謹以年老乞骸骨詔報不許有司冝斷<lb/>
表啓遂詔謹爲三老有司具禮擇日又賜延年杖髙祖幸<lb/>
太學以食之三老入門皇帝迎拜門屏之間三老荅拜有<lb/>
司設三老席於中楹南向太師晉公護升階設几於席三<lb/>
老升席南面憑几而坐以師道自居大司㓂楚公寜升階<lb/>
<pb n="KR3k0012_SBCK_535-6a"/>
正舄皇帝升立於斧扆之前西面有可進饌皇帝跪設醬<lb/>
豆親祖割三老食訖皇帝又親跪受爵以酳有司徹訖皇<lb/>
帝北面立訪道三老乃起立於席後皇帝曰猥當天下重<lb/>
任自惟不才不知政治之要公其誨之三老荅曰木受繩<lb/>
則正后從諌則聖自古明王聖主皆虗心納諌以知得失<lb/>
天下乃安惟陛下念之又曰爲國之夲在守忠信是以古<lb/>
人云去食去兵信不可失國家興廢莫不由之願陛下守<lb/>
而勿失又曰治國之道必湏有法法者國之綱紀綱紀不<lb/>
可不正在於賞罰若有功必賞有罪必罰則爲善者日益<lb/>
爲惡者日止若有功不賞有罪不罰則天下善惡不分人<lb/>
無所措手足矣三老言畢皇帝再拜受之三老荅拜焉禮<lb/>
成而出<lb/>
隋書曰後齊仲春令辰陳養老禮先一日三老五更齊於<lb/>
<pb n="KR3k0012_SBCK_535-6b"/>
國學皇帝進賢冠玄紗𫀆至辟雍入揔章堂列宫懸王公<lb/>
巳下及國老名定位司徒以羽儀武賁安車迎三老五更<lb/>
于國學並進賢冠玄服黑舄素帶國子生黒介幘青衿單<lb/>
衣乗馬從之至皇帝釋劒執班迎於門内三老至門五更<lb/>
去門十步則降車以入皇帝拜三老五更攝齋荅拜皇帝<lb/>
揖進三老在前五更在後升自右階就筵三老坐五更立<lb/>
皇帝升堂北面公卿升自左階北面三公授几杖卿正履<lb/>
國老庶老各就位皇帝拜三老羣臣皆拜不拜五更乃坐<lb/>
皇帝西向肅拜五更進珍羞酒食親祖割執醬以饋執爵<lb/>
以酳以次進五更又設酒醴於國老庶老皇帝升御坐三<lb/>
老乃論五孝六順典訓大綱皇帝虚躬請受禮畢而還又<lb/>
都下及外州人年七十巳上賜鳩杖黄帽<lb/>
太平御覽卷第五百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_669-1a"/>
太平御覽卷第六百六十九<lb/>
　道部十一<lb/>
　　　　　服餌上<lb/>
神農經曰上藥令人身安命延又云餌五芝丹砂曽青雲<lb/>
母太一禹餘粮各以單服令人長生中藥養性下藥除病<lb/>
此上聖之至言方術之實録也仙藥之上者丹砂次者黄<lb/>
金白銀衆芝五玉五雲明珠也黄精與术餌之却粒或遇<lb/>
㓙年可以絶粒謂之米脯<lb/>
西極明科曰上清金液丹經九鼎神圗太一九轉大丹等<lb/>
凢一百四十卷<lb/>
五符經曰胡麻夲生大宛又名巨勝服之不息與丗長存<lb/>
五糓之長也服之可以知萬物通神明<lb/>
又曰眞人謂黄精獲天地之淳精依山寄居神化者也天<lb/>
<pb n="KR3k0012_SBCK_669-1b"/>
仙名此爲戊已芝<lb/>
玉訣經曰元始五常氣以陽光𥘉明散元始之暉眞人食<lb/>
其景而無窮<lb/>
三光經曰三光者仙道錬胎之術也泥丸者體形之上神<lb/>
也<lb/>
吐納經曰八公有言食草者力食肉者勇食糓者智食氣<lb/>
者神<lb/>
仙經曰丹爲金服之上士也茹芝導引咽氣者中士也食<lb/>
餌草木者下士也食金丹大藥雖未去丗百邪不近也若<lb/>
但服草木及餌八石適可令疾除命益耳不足却外禍也<lb/>
惟守眞一則劇性不犯昔仙公各服一物以得數百年乃<lb/>
合神丹金液韓衆服菖蒲十三年身生毛日視書萬言皆<lb/>
誦之冬袒不寒又菖蒲生湏石上一寸九節巳上紫花者<lb/>
<pb n="KR3k0012_SBCK_669-2a"/>
尤善<lb/>
又曰煑石方東府左卿白石先生造也皆眞人所授但未<lb/>
見眞夲丗有兩夲以省少者爲佳<lb/>
又東華眞人食石法即東府也亦是太清法<lb/>
又曰紫微夫人撰术序其畧曰吾俱察草木之勝負若速<lb/>
益於已者並已不及木之多驗乎所以長生乆視逺而更<lb/>
靈我非謂諸物皆當减於术也眞以术之用今之所要末丗<lb/>
多疾冝當服餌夫道有内足猶畏外事之禍有外足者亦<lb/>
或中崩之弊我見山林隱逸得服术者千年八百年此肩<lb/>
五岳矣今撰术數方以傳好尚若必信用庶無橫暴之災<lb/>
矣<lb/>
又曰南陽酈縣山中有甘谷水所以甘者谷山左右皆生<lb/>
甘菊菊花墮其中歴丗弥乆臨此谷中居民皆不穿井悉<lb/>
<pb n="KR3k0012_SBCK_669-2b"/>
食甘谷水食者無不壽髙者百四五十歳下者不失八九<lb/>
十歳故司空王暢太尉劉寛太傅袁隗皆爲南陽太守毎<lb/>
到官常使酈縣月送甘谷水四十斛以爲飲食此諸公多<lb/>
患風痺及眩冐皆得愈但不能大得其益如甘谷上居民<lb/>
從㓜便飲食此水又菊花與薏花相似直以甘苦別之耳<lb/>
菊甘而薏苦今眞菊甚少耳率多生於水側緱氏山與酈<lb/>
縣最多仙方所謂曰精更生周盈皆一菊而根莖花實異<lb/>
名矣其說甚美而近來服之者畧無所効正由不得眞也<lb/>
八素經曰太上曰飛錬之法未可得眞人之門户又四極<lb/>
明科云金液丹經九鼎神圖並眞仙之祕書藏于名山<lb/>
太上太霄㓪書曰除欲减私服御吐納<lb/>
上清列紀曰中黄之書皆白帝君所藏於瑶臺說丹藥祕<lb/>
法非有眞籙不得其道也<lb/>
<pb n="KR3k0012_SBCK_669-3a"/>
太上丹簡墨籙曰修金液之術當得太清丹經<lb/>
太丹隱書曰感召靈跡則天人下降上學之士服日月黄<lb/>
華金精飛根黄氣<lb/>
五厨經曰修奉和太不虧不盈<lb/>
天交上經曰太古之人所以壽考者不食糓也身安神樂<lb/>
修道易成五符經云食月之精可以長生食星之精上升<lb/>
太清登眞隱訣云服雲牙可絶糓去尸虫也可修眞一之<lb/>
道裴眞人曰喜怒損志哀樂損性榮華减德隂陽冦身皆<lb/>
學道之大忌仙法之所嫉也莫若知而不爲爲而不敢散<lb/>
此仙之要道生生之夲業也欲得延年當吞日華食物多<lb/>
飲愼便卧多則生病卧則蕩心心蕩則失性病生則藥不<lb/>
行學道者愼此<lb/>
劉向列仙傳曰務光夏時人好琴服蒲韮根又彭祖多服<lb/>
<pb n="KR3k0012_SBCK_669-3b"/>
水桂雲母中岳人蘇林字子玄夲衛人靈公末年師仇公<lb/>
教以服氣之法<lb/>
又尹喜之長沙服巨勝實<lb/>
又曰劉奉林周時人也學道嵩髙山積年後之委羽山能<lb/>
閉氣三日不息但服黄連已及千歳不能有所役使<lb/>
又曰董威輦不知何許人晉武帝末在洛陽白社中藍縷<lb/>
不蔽恒吞一石子終日不食<lb/>
南岳魏夫人内傳曰夫人名華存字賢安任城人也晉成<lb/>
帝時服金屑得道<lb/>
太元眞人茅盈内傳曰金闕聖君命太極真人使正一玄<lb/>
玉郎王忠鮑丘等與茅盈四節燕胎流明神芝長躍雙飛<lb/>
夜光洞草使拜而食之佩璽服衣正冠北首帶符握鈴畢<lb/>
四使者告盈日食太極四節隱芝者位爲眞卿食金闕燕<lb/>
<pb n="KR3k0012_SBCK_669-4a"/>
胎玉芝者位爲司命食東宫流明金英者位爲司禄食長<lb/>
躍雙飛者位爲眞伯食夜光洞草者位爲主㹅左右御史<lb/>
之任子今盡食之矣壽畢天地位當爲司命上眞東岳卿<lb/>
君都統呉越之神仙<lb/>
眞人周君内傳曰紫陽眞人周義山字季通汝隂人也漢<lb/>
丞相勃七世孫父浚官至陳留内史君年十六隨浚在郡<lb/>
爲人沉重喜怒不形好獨坐静處精思微宻常以平旦出<lb/>
日之𥘉面東嗽日服氣旦旦知此<lb/>
眞誥曰衡山張正禮漢末受西城君虹景神丹方患丹砂<lb/>
難得去廣州爲道士仙去颷室爲上仙<lb/>
又曰張玄賔定襄人也魏武帝時曽舉茂才歸郷里師事<lb/>
西河葪公受服餌术方後遇眞人樊子明於少室授以遁<lb/>
變隱景之道昔在天柱山今來華陽内爲理禁伯<lb/>
<pb n="KR3k0012_SBCK_669-4b"/>
又曰廬江潜山中有學道者鄭景世張重華並以晉𥘉受<lb/>
仙人孟德然口訣以入山行守五藏含日法兼服胡麻又<lb/>
服玄丹<lb/>
又曰平仲節河東人也劉聦亂中夏仲節度江入括蒼山<lb/>
體有眞氣服餌仙去<lb/>
又曰趙廣信陽城人魏末渡江入剡小白山受李法服氣<lb/>
又受左君守玄中之道如此積年或賣藥人間多來都下<lb/>
市丹砂作九華丹仙去<lb/>
又曰虞翁生㑹稽人也受仙人介君食日精法吳時來隱<lb/>
狼伍山兼行雲氣廻形之道精思積乆仙去<lb/>
又曰朱孺子呉末入赤水山中服窮華及术後遇西歸子<lb/>
從乞度世西歸子授以要言仙去<lb/>
又曰明星王女者居華山服玉漿山中頂上有石龜其廣<lb/>
<pb n="KR3k0012_SBCK_669-5a"/>
數畝髙且三仞其側有梯磴逹龜背見玉女祠前有五石<lb/>
曰号曰玉女洗頭盆其中水碧緑澄澈雨不加溢旱不减<lb/>
耗内有玉女馬一疋<lb/>
又曰華隂山中有學道者尹受子張石生李方回並晉武<lb/>
帝時人受仙人管成子蒸丹餌术法又授蘇門周壽陵服<lb/>
丹霞之法<lb/>
又曰范㓜冲遼西人恒服三氣法青白赤氣各如綖服之<lb/>
十年遂得仙此髙元君太素内景法旦旦爲之視日益佳<lb/>
其法簡其事驗<lb/>
又曰姜伯眞在大橫山服石腦石腦如石小班色而軟又<lb/>
大茅山東亦有形狀貟小如曽青而色似鐘乳繁陽子昔<lb/>
亦服此<lb/>
裴君内傳曰佛靣道人支子元裴君授以長生内術又云<lb/>
<pb n="KR3k0012_SBCK_669-5b"/>
尋藥之與存思雖致道同津而關源異緒服藥所以保形<lb/>
形康則神安存思所以安神神通則形保二理乃成相資<lb/>
而有<lb/>
道學傳日許邁字叔玄少名映後改名逺遊與王羲之父<lb/>
子爲世外之交羲之亦辭榮養生毎造逺弥日忘歸詩書<lb/>
徃復多論服餌<lb/>
又曰上清左卿黄觀子學道服金丹讀大洞經得道東府<lb/>
左卿白玉生有煑石方文德石仙監張叔隱受青精方太<lb/>
清右公李抱祖岷山人受青精　飰方<lb/>
葛洪神仙傳曰劉京從邯鄲張君受餌雲丸<lb/>
又曰封君逹隴西人入鳥䑕山服餌年百餘歳常乗青牛<lb/>
又曰衛叔卿中山人也服雲母<lb/>
又曰孔元許昌人常服松脂伏苓<lb/>
<pb n="KR3k0012_SBCK_669-6a"/>
又曰焦先字孝然河東人也常食白石以分人熟如煑芋<lb/>
又曰靈壽光扶風人年七十餘乃得未央丸方服之年二<lb/>
百餘歳不老<lb/>
又曰中候上仙范邈字度世舊名冰服虹景丹得道撰魏<lb/>
夫人傳<lb/>
又曰清虚眞人王褒字子登前漢安國侯王陵七世孫主<lb/>
仙道君以雲碧陽水晨飛丹腴二斗賜褒服之視見甚逺<lb/>
坐在立亡役使群神<lb/>
太平御覽卷第六百六十九<lb/>
<pb n="KR3k0012_SBCK_669-6b"/>
</p>
<p>
</p>
  </div>
</body>
</text>
</TEI>
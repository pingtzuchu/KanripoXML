<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_455-1a"/>
太平御覽卷第四百五十五<lb/>
　人事部九十六<lb/>
　　　　　諫諍五<lb/>
鍾離意別傳曰孝明帝作北宫意復諫曰頃天旱不雨陛<lb/>
下躬自勑責避正殿之榮今日雨而不濡豈政有改耶是<lb/>
天威未消也愚以爲可命大匠止功作諸室減省不急以<lb/>
助時氣奏聞有詔曰朕之不德敢不如教即日中沛然大<lb/>
雨<lb/>
列女傳曰魏曲沃負者魏曲沃大夫如耳之母也<hi>曲沃邑也</hi>魏<lb/>
哀王爲太子納妃而將自納焉負謂如耳曰王亂於不別<lb/>
何故不匡之如耳未遇閑會使於齊<hi>未值王之清閑而受使行也</hi>負因<lb/>
詣王門請見曰妾聞男女之別國之大節也婦人脆於志<lb/>
窳於心不可以邪開<hi>脆窳不堅固不冝以邪事開誘也</hi>是故十五而笄二<lb/>
<pb n="KR3k0012_SBCK_455-1b"/>
十而嫁早成其號謚所以就之<hi>號謚笄嫁之名</hi>聘則爲妻奔則爲<lb/>
妾所以開善遏淫也節成然後許嫁親迎而後隨貞女之<lb/>
義也今大王爲太子求妃匹而自納之此毀貞女之行而<lb/>
亂男女之別妾恐王之國危也王曰然寡人不知也遂與<lb/>
太子而賜負粟三十鍾<hi>六石四升曰鍾</hi>
又曰楚處莊姪者楚縣邑之女也頃襄王好遊觀之樂焉<lb/>
王左右謂王曰南遊於唐五百里有樂焉王將行姪年十<lb/>
二王旣見出操幟伏於南郊道傍王車至姪舉其幟王使<lb/>
人問之姪曰願謁隱事於王王召之子何以成寡人對曰<lb/>
大魚失水有龍無尾牆欲内崩而王不視王曰不知對曰<lb/>
大魚失水者離國五百里也有龍無尾者年三十無太子<lb/>
牆欲内崩王不視者禍亂且成而王不改王曰何對曰王<lb/>
好臺榭而不恤衆庶出入不時耳目不聦強奏聞王左右<lb/>
<pb n="KR3k0012_SBCK_455-2a"/>
使王日以滋甚王不亟反且及禍雖悔無逮三曰善命後<lb/>
車載之立反國比至國門巳閇反者巳定王乃發鄢郢之<lb/>
師以擊之僅而得勝乃立姪爲夫人<lb/>
說苑曰齊晏子復於景公曰朝居嚴平公曰朝居嚴則曷<lb/>
害於治國哉晏子對曰朝居嚴則下無言下無言則上無<lb/>
聞矣下無言則謂之喑上無聞則謂之聾聾喑則非害治<lb/>
國家如何且泰山之髙非一石也累卑然後髙也夫治天<lb/>
下者非用一士之言也<lb/>
又曰秦始皇時侯生諫始皇望見侯生大怒曰老虜不良<lb/>
誹謗而至乃敢復見我侯生曰陛下奢侈失夲淫佚趨末<lb/>
人力殫盡尚不知臣等恐言之無益而自取死也故逃而<lb/>
不敢言<lb/>
又曰趙簡子舉兵攻齊令軍中諫者罪至死被甲之士名<lb/>
<pb n="KR3k0012_SBCK_455-2b"/>
曰公盧望見簡子而笑曰臣有宿笑當枽之時臣隣家父<lb/>
與妻俱之田見桒中女因徃追之不能得還反其妻怒而<lb/>
去之臣笑其曠也簡子還師而歸<lb/>
又曰左儒友於杜伯皆臣周宣王宣王將殺杜伯而非其<lb/>
罪也左儒爭之王不許也王曰黨友也易而言則生不易<lb/>
而死左儒對曰臣聞古之士不枉義以從邪不易言以求<lb/>
生王殺杜伯而儒死之<lb/>
又曰有能盡言於君用則留不用則去謂之諫<lb/>
又曰秦始皇帝太后不謹幸郎嫪毒封以爲長信侯爲生<lb/>
兩子毒專國事浸益驕奢與侍中左右貴臣俱博飲酒醉<lb/>
爭言而鬪瞋目大叱曰吾乃皇帝之假父也窶人子何敢<lb/>
乃與我抗所與鬪者走行白皇帝皇帝太怒毒懼誅因作<lb/>
亂戰咸陽宫敗始皇乃取毒四支車裂之取其兩弟囊撲<lb/>
<pb n="KR3k0012_SBCK_455-3a"/>
殺之諌而死者二十七人矣齊客茅蕉乃徃上謁曰齊客<lb/>
茅蕉願上諫皇帝皇帝使使者出問客得無以太后事諌<lb/>
也茅蕉曰然使者還白曰果以太后事諌皇帝曰走徃告<lb/>
之若不見闕下積死人耶使者問茅焦茅焦曰臣聞之天<lb/>
有二十八宿今死者巳有二十七人矣臣所以來者欲滿<lb/>
其數耳臣非畏死人也走入白之茅焦邑子同食者盡負<lb/>
其衣物行亡使者入白之皇帝大怒曰是子故來犯吾禁<lb/>
趨炊鑊湯煑之是安得積闕下乎趨召之入皇帝按劒而<lb/>
坐口正沬出使者召之入茅焦不肯疾行足趣相過耳使<lb/>
者趨之茅焦曰臣至前則死矣君獨不能忍吾湏臾乎使<lb/>
者極哀之茅焦至前再拜謁起稱曰臣聞之夫有生者不<lb/>
諱死有國者不諱亡諱死者不可以得生諱亡者不可以<lb/>
得存死生存亡聖主所欲急聞也不審陛下欲聞之不皇<lb/>
<pb n="KR3k0012_SBCK_455-3b"/>
帝曰何謂也茅焦對曰陛下有狂悖之行不自知耶皇帝<lb/>
曰何等也願聞之茅焦對曰陛下車裂假父有嫉妬之心<lb/>
囊撲兩弟有不慈之心遷母棫陽宫有不孝之行從蒺藜<lb/>
於諌士有桀紂之治今天下聞之盡瓦解無嚮秦者臣竊<lb/>
爲陛下危之所言巳畢乞行就鑕乃解衣伏鑕皇帝下殿<lb/>
左手接之右手麾左右曰赦之先生就衣今願受事乃立<lb/>
焦爲仲父爵之爲上卿皇帝立駕千乗萬騎空左方自行<lb/>
迎太后棫陽宫歸於咸陽太后大喜乃置酒待茅焦及飲<lb/>
太后曰抗枉令直使敗更成安秦之社稷使妾母子復得<lb/>
相㑹者盡茅君之力也<lb/>
又曰楚莊王築層臺延石千里延壤百里士有反三月之<lb/>
糧者大臣諌者七十二人諫者皆死矣有諸御巳者違楚<lb/>
百里而耕謂其耦曰吾將入見於王其耦曰以身乎吾聞<lb/>
<pb n="KR3k0012_SBCK_455-4a"/>
說人主者皆間暇之人也然且至而死矣今子持草茅之<lb/>
人耳諸御巳曰若與子同耕而比方也至於說人主不與<lb/>
子比智矣委其耕入見莊王莊王謂之曰諸御巳來汝將諫<lb/>
耶諸御巳曰君有義之用有法之行且巳聞之土負水者<lb/>
平木負繩者正君受諫者聖君築層臺延石千里延壤百<lb/>
里民之釁咎血成通於塗然且未敢諫也巳何敢諌乎頋<lb/>
臣愚竊以虞不用宫之竒而晉并之陳不用子家羈而楚<lb/>
并之曹不用僖負羈而宋并之萊不用子猛而齊并之呉<lb/>
不用子胥而越并之秦不用蹇叔之言而秦國危桀殺關<lb/>
龍逢而湯得之紂殺王子比干而武王得之宣王殺杜伯<lb/>
而周室卑此三天子六諸侯皆不能尊用賢辯士之言故<lb/>
身死而國亡遂趨而出楚王遽而追之曰已子　反矣吾<lb/>
將用子之諌先日說寡人者其說也不足以動寡人之心<lb/>
<pb n="KR3k0012_SBCK_455-4b"/>
又危加諸寡人故皆至而死矣今子說足以動寡人之心又<lb/>
不危加諸寡人故將用子之諫明日令曰有能入諫者吾與<lb/>
爲兄弟遂解層臺而罷民楚人歌之曰薪乎萊乎無諸御<lb/>
己訖無子乎萊乎薪乎無諸御巳訖無人乎<lb/>
又曰齊桓公謂鮑叔曰寡人欲鑄大鍾昭寡人之名焉寡<lb/>
人之行豈避堯舜哉鮑叔曰敢問君之行桓公曰昔者吾<lb/>
圍譚三年得而不自與者仁也吾北伐孤竹剗令支而反<lb/>
者武也吾爲葵丘之㑹以偃天下之兵者文也諸侯抱美<lb/>
玉而朝者九國寡人不受者義也然則文武仁義寡人盡<lb/>
有之矣寡人之行豈避堯舜哉鮑叔曰君好直言臣<hi>以直言對昔者</hi>
公子糺在上位而不讓　非仁也背太公之言而侵魯境<lb/>
非義也壃埸之士上詘於一劒非武也姪娣不離裏袵非<lb/>
文也爲不善遍於物不自知者無天禍必有人害天處甚<lb/>
<pb n="KR3k0012_SBCK_455-5a"/>
髙其聽甚下今君過言天且聞之桓公曰寡人有過子幸<lb/>
記之是社稷之福也子不幸教幾有大罪以辱社稷<lb/>
又曰楚昭王欲之荆臺游司馬子綦進諫曰荆臺之游左<lb/>
洞庭之陂右彭蠡之水南望猲山下臨方淮樂其使人遺<lb/>
老而忘死人君游者盡以亡其國願大王勿徃游焉王曰<lb/>
荆臺乃吾地也有地而游之子何爲絶我游乎怒而擊之<lb/>
於是令尹子西駕安車駟馬至於殿下曰今日荆臺之游<lb/>
不可不觀也王登車而拊其背曰荆臺之游與子共樂之<lb/>
矣歩馬十里引轡而止曰臣不敢下車願得有道大王肯<lb/>
聽之乎王曰第言之令尹子西曰臣聞之爲人臣而忠其<lb/>
君爵禄不足以賞也若司馬子綦者忠臣也若臣者䛕臣<lb/>
也願大王殺臣之軀罰臣之家而禄司馬子綦王曰若我<lb/>
能止聽公子獨能禁我游後丗游之無有極時奈何乎令<lb/>
<pb n="KR3k0012_SBCK_455-5b"/>
尹子西曰欲禁後丗易耳願大王山陵崩陁爲陵於荆臺<lb/>
未嘗有持鍾皷管弦之樂而游於父之墓上者也於是王<lb/>
還車卒不游於荆臺令罷先置孔子從魯聞之曰悲哉令<lb/>
尹子西諫之十里之前而催之於百丗之後者也<lb/>
又曰荆文王得如黄之狗菌蕗之矰以畋於雲夢三月不<lb/>
反得舟之姬淫之朞年不聽朝保申謀曰先王卜以臣爲<lb/>
保吉今王得如黃之狗菌蕗之矰畋於雲夢三月不反得<lb/>
舟之姬淫之朞年不聽朝王之罪當笞匍伏將笞王王曰不<lb/>
榖免於繦緥託諸侯矣願請變更無笞保申曰臣承先王之<lb/>
命不敢廢王不受笞是廢先王之命也臣寜得罪於王無<lb/>
負於先王王曰敬諾乃蓆王王伏保申承細箭五十跪而<lb/>
加之王背如此者再謂王起矣王曰有笞之名一也遂致<lb/>
之保申曰臣聞之君子恥之小人痛之恥之不變痛之何<lb/>
<pb n="KR3k0012_SBCK_455-6a"/>
益保申趨出欲自流乃請罪於王王曰此不榖之過保申將<lb/>
何罪王乃變行從保申殺如黃之狗折菌蕗之矰逐舟之<lb/>
姬務治乎荆兼國三十令荆國廣大至於此者保申敢極<lb/>
言之功也蕭何王陵聞之曰聖主能奉先丗之業而以成<lb/>
功名者其唯荆文王乎故天下譽之至今明主忠臣孝子<lb/>
以爲法<lb/>
又曰晉平公使叔向聘於吴吴人拭船以送之左五百人<lb/>
右五百人有繡衣豹裘者叔向歸以告平公平公曰吴其<lb/>
亡乎奚以敬舟奚以敬民叔向對曰君爲馳底之臺上可<lb/>
以發千兵下可以陳鍾皷諸侯聞君者亦曰奚以敬臺奚<lb/>
以敬民所敬各異也於是平公乃罷臺<lb/>
又曰齊景公好弋使燭鄒主鳥而亡之景公怒而欲殺之<lb/>
晏子曰燭鄒有罪請數之以其罪乃殺之景公曰可於是乃<lb/>
<pb n="KR3k0012_SBCK_455-6b"/>
召燭鄒數之景公前曰汝爲君主鳥而亡之是一罪也使<lb/>
吾君以鳥之故殺人是二罪也使諸侯聞之以吾君重鳥<lb/>
而輕士是三罪也數燭鄒罪巳畢殺之景公曰止勿殺而<lb/>
謝之<lb/>
又曰齊景公正晝𬒳髮乗六馬御婦人以岀正閨刖跪擊<lb/>
其馬而反之曰爾非吾君也公慙而不朝晏子賭裔敖而<lb/>
問曰君何故不朝對曰昔者君正晝被髮乗六馬御婦人<lb/>
岀閨刖跪擊其馬而反之曰爾非吾君也公慙而反不果<lb/>
出是以不朝晏子入公見曰昔者寡人有罪𬒳髪乗六馬<lb/>
以出正閨刖跪擊馬而反之曰爾非吾君也寡人以天子<lb/>
大夫之賜得率百姓以守宗廟今見戮刖跪以辱社稷吾<lb/>
猶可以齊於諸侯乎晏子對曰民無直辭上有隠惡民多<lb/>
諱言君有驕行古者明君在上下有直辭君上好善民無諱<lb/>
<pb n="KR3k0012_SBCK_455-7a"/>
言今君有失行而刖跪有直禁是君之福也故臣來慶請<lb/>
賞之以明君之好善禮之以明君之受諫公咲曰可乎晏<lb/>
子曰可於是刖跪倍資時朝無事<lb/>
又曰景公飲酒移於晏子家前驅報門曰君至晏子被朝<lb/>
衣立於門曰諸侯得微有諫乎國家得微有事乎君何爲<lb/>
非時而夜辱公曰酒醴之味金石之聲願與夫子樂之晏子<lb/>
對曰布薦席陳簠簋者有人臣不敢與焉公曰移於司馬<lb/>
穰苴之家前驅報門曰君至司馬穰苴介胄操㦸立於門<lb/>
曰諸侯微有兵乎大臣得微有叛者乎君何爲非時而夜<lb/>
辱公曰酒醴之味金石之聲願與夫子樂之對曰布薦席<lb/>
陳簠簋者有人臣不敢與焉公曰移於梁丘據之家前驅<lb/>
報門曰君至梁丘據左操瑟右挈竽行歌而至公曰樂哉<lb/>
今夕吾飲酒也微彼二子者何以治吾國微此一臣者何<lb/>
<pb n="KR3k0012_SBCK_455-7b"/>
以樂吾身聖賢之君皆有益友無偷樂之臣景公弗能及<lb/>
故兩用之僅得不亡<lb/>
又曰呉王濞反梁孝王中郎枚乗字叔聞之爲書諫王其辭<lb/>
曰君王之外臣乗竊聞得全者昌失全者亡舜無立錐之<lb/>
地以有天下禹無百户之衆以王諸侯湯武之地方不過<lb/>
百里上不絶三光之明下不傷百姓之心者有王術之故<lb/>
父子之道天性也忠臣不敢避誅以直諫故事無廢業而<lb/>
功流於萬丗也臣乗願披膓心而效愚忠恐大王不能用<lb/>
也臣乗願大王聽臣乗之言夫一縷之任係千鈞之重上<lb/>
懸之無極之髙下垂之不測之淵雖甚愚之人且猶知哀<lb/>
其絶也馬方駭而重驚之係方絶而重鎭之係絶於天不<lb/>
可復結墜入深淵難以復岀其出不岀間不容髮誠能用<lb/>
臣乗言以百舉必脱必若所欲爲危於累卵難於上天變<lb/>
<pb n="KR3k0012_SBCK_455-8a"/>
所欲爲易於反掌安於泰山今欲極天命之夀弊無窮之樂<lb/>
保萬乗之勢不出反掌之易以居泰山之安乃欲乗累卵<lb/>
之危走上天之難此愚臣之所大惑也人生有畏其影而<lb/>
惡其迹者乃背而走無益也不如就隂而止影㓕迹絶欲<lb/>
人勿聞莫若勿言欲人勿知莫若勿爲欲湯之冷令一人<lb/>
炊之百人揚之無益也不如絶薪止火而巳不絶之於彼<lb/>
而救之於此譬猶抱薪救火也故武王諤諤而昌紂嘿嘿<lb/>
而亡君無諤諤之臣父無諤諤之子兄無諤諤之弟夫無<lb/>
諤諤之婦士無諤諤之友其亡可待故曰君失之臣得之<lb/>
父失之子得之兄失之弟得之夫失之婦得之士失之友<lb/>
得之故無亡國破家悖父亂子放兄弃弟狂夫淫婦絶交<lb/>
敗友者也<lb/>
又曰易曰王臣謇謇匪躬之故人臣之所以謇謇爲難而<lb/>
<pb n="KR3k0012_SBCK_455-8b"/>
諫其君者非爲身也將欲以匡君之過矯君之失也君有<lb/>
過失者危亡之萌也而見君之過失而不諫是輕君之危<lb/>
亡也夫輕君之危亡者忠臣不忍爲也三諫而不用則去不<lb/>
去則亡身亡身者仁人所爲也是故諫有五一曰正諫二曰<lb/>
降諫三曰忠諫四曰戇諫五曰風諫孔子曰吾其從風諫<lb/>
夫不諫則危君固諫則危身與其危君寜危身危身終不<lb/>
用則諫亦無功矣智者度君權時調其緩急而處其冝上<lb/>
不敢危君下不爲危身故在國而國不危在身而身不殆<lb/>
昔陳靈公不聽泄冶之諫而殺之曹羈三諫曹君不聽而<lb/>
去春秋序義雖俱賢而曹羈合禮<lb/>
太平御覽卷第四百五十五<lb/>
</p>
<p>
</p>
  </div>
</body>
</text>
</TEI>
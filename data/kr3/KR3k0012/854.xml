<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_854-1a"/>
太平御覽卷第八百五十四<lb/>
飲食部十二<lb/>
　　糟　糠<lb/>
　　　　　糟<lb/>
說文曰糟酒滓也糠榖皮也<lb/>
春秋後語曰張儀說韓惠王曰韓地多阨惡山居五榖所<lb/>
生非菽而麥民之食大板菽飯藿羹一歳不収民不厭食糟<lb/>
糠<lb/>
又曰秦急圍邯鄲邯鄲且欲降傳舎吏子李同說平原君<lb/>
曰今邯鄲之民析骨而炊易子而食可謂急矣而君之後<lb/>
宫以百數婢妾𬒳綺縠餘梁肉而民弊衣不完糟糠不厭<lb/>
君器物鍾鼔自若使秦破趙安得而有此哉<lb/>
後漢書曰明帝姉湖陽公主新寡帝與共論朝臣微觀其<lb/>
<pb n="KR3k0012_SBCK_854-1b"/>
意主曰宋公威容德器羣臣莫及帝白方且圖之後弘𬒳<lb/>
引見帝令主坐屏風後因謂弘曰諺言貴易交冨易妻人<lb/>
情乎弘曰臣聞貧賤之知不可忘糟糠之妻不下堂帝顧<lb/>
謂主曰事不諧矣<lb/>
華嶠後漢書曰藥崧家貧爲郎無𬒳食糟自此詔給大官<lb/>
食<lb/>
魏志曰李通禽黄巾大師呉覇而降其属遭歳大飢通傾<lb/>
家振施與士分糟糠皆争爲用由是盗不敢犯<lb/>
六韜太公曰古之亂君夏桀殷紂積糟爲丘以酒爲池飲<lb/>
者常三千人<lb/>
　　　　　糠<lb/>
爾雅曰糠謂之蟲<hi>米皮</hi>
廣志曰糠謂之䅥<lb/>
<pb n="KR3k0012_SBCK_854-2a"/>
通俗文曰碎糠曰䊳<hi>牟皮切</hi>
史記曰呉中大夫應髙說膠西王母曰舐糠及米<lb/>
漢魏春秋曰甄后之誅由郭后之寵及殯令以糠塞口後<lb/>
明帝逼殺郭后使殯如甄后<lb/>
晉書曰王戎子万有美名而太肥戎令食糠而肥愈甚<lb/>
又曰孫綽性通率好譏調甞與習鋻齒共行綽在前頋謂<lb/>
鑿齒曰沙之汰之瓦石在後鑿齒曰簸之颺之糠粃在前<lb/>
齊書曰頋歡所居郷中有學舎歡貧無以受業於舎壁後<lb/>
倚聽無遺忘者夕則燃松節讀書或然糠自照<lb/>
墨子曰備城皆收藏灰糠馬矢<lb/>
又曰人衣短褐食糠糟<lb/>
莊子曰播糠脒目則天地四方易位矣<lb/>
韓子曰糟糠不厭者不待梁肉而飽短褐不完者不湏文<lb/>
<pb n="KR3k0012_SBCK_854-2b"/>
繡而好<lb/>
潜夫論曰不命大將以討叛羗州郡稍興兵若排糠障風<lb/>
掏沙壅河<lb/>
抱朴子曰上丗玄水結而不寒肴糠絶而不飽<lb/>
劉欣期交州記曰合浦海口有糠頭山傳云越王舂米於<lb/>
此積糠而成<lb/>
太平御覽卷第八百五十四<lb/>
</p>
<p>
</p>
  </div>
</body>
</text>
</TEI>
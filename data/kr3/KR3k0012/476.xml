<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_476-1a"/>
太平御覽卷第四百七十六<lb/>
　人事部一百一十七<lb/>
　　　　　施恩上<lb/>
周易曰見龍在田德施普也雲行雨施天下治也<lb/>
周禮曰小司徒以歳時廵國野而賙萬人之艱阨以王命<lb/>
施惠<lb/>
左傳曰冬晉荐饑使乞糴于秦秦伯謂子桑曰與諸乎對<lb/>
曰重施而不報其民必携携而討焉無衆必敗謂百里曰<lb/>
與諸乎對曰天災流行國家代有救災恤憐道也行道有<lb/>
福是以輸粟于晉自雍及絳相繼命之曰汎舟之役<lb/>
傳曰晉侯逆秦師使韓簡視師復曰師少於我闘士倍我<lb/>
公曰何故對曰出因其資入用其寵飢食其粟三施無報<lb/>
是以來也<lb/>
<pb n="KR3k0012_SBCK_476-1b"/>
傳曰宋公子鮑禮於國人宋飢竭其粟而貸之年七十以<lb/>
上無不饋詒也時加羞珎異無日不數於六卿之門國之<lb/>
賢人無不事也親自桓以下無不䘏也公子鮑美而艶襄<lb/>
夫人欲通之<hi>鮑適祖母</hi>而不可乃助之施<lb/>
傳曰鄭子皮即位於是鄭飢而未及麥民病子皮以子展<lb/>
之命餼國人粟戸一鍾是以得鄭國之民故罕氏常掌國<lb/>
政以爲上卿<lb/>
傳曰楚子伐蕭申公巫臣曰師人多寒王廵三軍拊而勉<lb/>
之三軍之士皆如挾纊<lb/>
傳曰晉公子重耳及曹僖負羈之妻曰吾觀晉公子從者<lb/>
皆足以相公子必反其國若反其國必得志於諸侯而誅<lb/>
無禮曹其首也子盍早自貳焉乃饋盤飡置壁焉公子受<lb/>
飡反璧<lb/>
<pb n="KR3k0012_SBCK_476-2a"/>
傳曰子西曰昔闔廬有國天有災厲親廵孤寡而供其乏<lb/>
困在軍熟食者分而後敢食<lb/>
語曰子華使於齊冉子爲其母請粟子曰與之釡請益曰<lb/>
與之庾冉子與之粟五秉子曰赤之適齊也乗肥馬衣輕<lb/>
裘吾聞之君子周急不繼冨<lb/>
史記曰范蠡之陶修産積居十九年中三致千金再散分<lb/>
與貧交友兄弟此謂冨好行其德者也<lb/>
又曰田常以大斗出貸以小斗收齊人歌之曰嫗乎採芭<lb/>
歸乎田成子<lb/>
又曰蘇秦爲從約長并相六國北報趙王乃行過雒陽周<lb/>
顯王使人郊勞於是蘇秦散千金以賜宗族貧友<lb/>
漢書曰韓信釣於城下諸母漂<hi>漂水擊挐爲漂</hi>有一母見信飢飯<lb/>
信竟漂數十日信謂漂母曰吾必重報母怒曰大夫不能自<lb/>
<pb n="KR3k0012_SBCK_476-2b"/>
食吾哀王孫而進食<hi>蘇林曰如言公子也</hi>豈望報乎<lb/>
前列曰呉楚反竇嬰爲大將軍賜金千斤嬰言袁盎欒布<lb/>
諸名賢士在家進之所賜金陳廊廡下軍吏過輙令財取<lb/>
爲用<hi>蘇林曰自令裁取爲用</hi>金無入家者<lb/>
又曰李廣歷七郡太守前後四十年得賞賜輙分其麾下<lb/>
飲食與士卒共之家無餘財終不言生産事<lb/>
前列曰婁護字君卿爲諌議大夫使郡國護貸多持幣帛<lb/>
至齊上書永上先人冡因會宗族人各以親踈與束帛一<lb/>
日散百金之費使還奏事事稱㫖擢夫水太守<lb/>
前列曰韋玄成字少翁以父任爲郎少好學脩父業尤謙<lb/>
遜下士出遇相識歩行輙下從者與載送之以爲常其接<lb/>
人貧賤者益加由是名譽日廣以明經擢爲諌議大夫遷<lb/>
大河都尉<lb/>
<pb n="KR3k0012_SBCK_476-3a"/>
前列曰張臨安丗曾孫亦謙儉毎登閣殿常歎曰桑霍爲<lb/>
我戒豈不厚且死分施宗族故舊薄葬不起墳<lb/>
又曰蘇武爲右曹典屬國所得賞賜盡以施與昆弟故人<lb/>
又曰未邑爲人惇篤於故舊以愛和爲行居處儉節賜以<lb/>
供九族郷黨家無餘財<lb/>
後漢書曰趙典兄子温字子恭𥘉爲京兆郡丞歎曰丈夫<lb/>
當雄飛安能雌伏遂弃官去遭歳大飢散家粮以賑窮餓<lb/>
所活萬餘人<lb/>
後列曰劉詡字子相頴川人家丗豊産常能周施而有不<lb/>
其惠嘗行於汝南界中有陳國張季禮逺赴師䘮遇寒冰<lb/>
車毀頓滯道路詡見而下車與之不告姓名自䇿馬去季<lb/>
禮意其子相也後故到頴隂還所假乗詡閇門辭行不與<lb/>
相見後黄巾賊起郡縣飢荒詡救給乏絶資粮者數百人<lb/>
<pb n="KR3k0012_SBCK_476-3b"/>
又逢知故困餒於路不忍委去因殺所駕牛以救之衆人<lb/>
止之詡曰視没不救非志也遂俱餓<lb/>
後列曰折像字伯式廣漢雒人父國有資財二億家僮八<lb/>
伯人像㓜有仁心不殺昆虫不折萌牙能通京氏易好黄<lb/>
老言及國卒感多藏厚亡之義乃散金帛資産周施親踈<lb/>
自知亡日召賔客飲食辭訣忽然而終<lb/>
又曰廖扶逆知歳荒乃聚糓數千斛悉用周給宗族姻親<lb/>
又歛葬遭疫死亡不能自収者常居先人冡側未曾入城<lb/>
市人因號爲北郭<lb/>
袁宏後漢書曰种暠字景伯父爲定陶令有財三千萬父<lb/>
卒暠皆以賑郷里貧賤者其進趣名利者皆不與交通<lb/>
東觀漢記曰鄧弘収恤故舊無所失父所厚同郡郎中王<lb/>
臨年老貧乏弘常居業給足乞與衣裘輿馬施之終竟<lb/>
<pb n="KR3k0012_SBCK_476-4a"/>
後列曰馬援少年處處田牧至有牛馬羊數千頭糓萬斛<lb/>
旣而歎曰凢殖貨財産貴其能施賑也否則守錢虜耳乃<lb/>
盡散以班昆弟故舊<lb/>
又曰崔駰學於太學而粮盡鄧衛尉欲餼焉而未果季彦<lb/>
九歳以其父命往見衛尉曰施不必豊期於救乏崔生臣<lb/>
父之執也不幸而貧公許賑之有日矣嘉貺未至或欲豊<lb/>
之然後乃致之乎荅曰家物少湏租入曰是猶古人欲決江<lb/>
海以救牛蹄之類也鄧公曰諾<lb/>
又曰鄧琳字叔孫西羌反破郡縣上乃拜綝謁者屯田三<lb/>
輔琳臨發之日散千金之産分與兄弟甥舅親族各有差<lb/>
品<lb/>
又曰朱暉建𥘉四年南陽大飢米石千錢𥘉同縣張堪有<lb/>
名德每與相見常接以友道暉以堪宿望成名未敢安也<lb/>
<pb n="KR3k0012_SBCK_476-4b"/>
堪至把暉臂曰欲妻子託朱生暉舉手不敢荅後堪仕至<lb/>
蜀郡漁陽太守物故暉自爲臨淮太守後遂絶不復相聞<lb/>
南陽飢時聞堪妻子貧窮暉乃自往候視困厄分所有以<lb/>
賑之<lb/>
又曰王丹字仲回京兆人王莽時連徴不至家累千金隱<lb/>
居養志好施周急<hi>巳具冨部</hi>
後列曰宼恂經明行脩名重朝廷所得秩俸盡施朋友故<lb/>
人及所從吏士常曰吾因士大夫以致此其獨享之乎時<lb/>
人稱其長者後爲宰相<lb/>
又曰竇固乆歴大位甚見尊貴而性謙儉愛人好施士以<lb/>
此稱之<lb/>
又曰梁啇飢年穀貴民餒輙遣蒼頭去幘着巾車載米塩<lb/>
菜錢於四城門與貧乏不語主人知其隂德伏恩絶不望<lb/>
<pb n="KR3k0012_SBCK_476-5a"/>
報匿名隱譽皆此類也<lb/>
司馬彪續漢書曰郭伋字細侯并州牧徴爲太中<hi>大夫</hi>賜宅<lb/>
一區及帷帳錢糓伋輙散與宗親九族無遺餘<lb/>
又曰張純字奮少好學節儉行義常分損租奉貽䘏宗親<lb/>
雖<hi>至傾</hi>匱而施與不怠<lb/>
又曰伏湛字惠公更始元年拜爲平原太守遭倉卒兵起<lb/>
莫不驚擾而湛燭安然教授謂妻子曰一糓不升國君徹<lb/>
膳今人皆飢柰何獨飽且食麄糲盡分奉禄以賑活郷里<lb/>
來客者百餘家<lb/>
司馬彪續漢書曰獻帝𥘉百姓飢荒張儉資計差<hi>温乃</hi>傾竭<lb/>
財産與邑里共之頼其差温故存者以百數<lb/>
又曰肅宗崩廉范奔起敬陵時廬江郡掾嚴麟奉章俱㑹<lb/>
於路麟乗小車塗深馬死不能自進范見而愍然命從騎<lb/>
<pb n="KR3k0012_SBCK_476-5b"/>
下馬與之不告而去麟事畢不知馬所歸乃㳂路訪之或<lb/>
謂麟曰故蜀郡太守廉叔度好周人窮今奔國䘮獨當<hi>是耳</hi>
麟亦素聞范名以爲然即牽馬造門謝而歸之丗伏其義<lb/>
魏志曰楊俊字秀才以兵亂方起而河内處四逹之衢必<lb/>
爲戰場乃扶老弱去詣京宻問同行者百餘家俊賑濟貧<lb/>
乏通共有無宗族如故爲人所畧作奴僕者凢六家俊皆<lb/>
傾財贖之<lb/>
魚豢魏畧曰趙喜字伯陽爲平原太守百官大食光武問<lb/>
喜在郡何如咸稱喜政有跡時親家諸夫人皆㑹會罷諸<lb/>
大夫言喜篤義多恩從長安還收護妾等衣食生活使得<lb/>
䝉今日之冨貴非獨能臨人也<lb/>
呉志曰魯肅字子敬大散財貨摽賣地以賑窮人結士爲<lb/>
務甚得郷邑忻心周瑜爲居巢長將數百人故過候肅并<lb/>
<pb n="KR3k0012_SBCK_476-6a"/>
求資粮肅家有兩囷米各三千斛肅乃指一囷與瑜瑜<hi>益知</hi>
其竒也遂相親結定僑札之分<lb/>
又曰朱據字子範呉郡人有姿皃膂力絶人又能論難黄<lb/>
武𥘉徴拜五官中郎權遷建業據尚公拜左將軍封雲陽<lb/>
侯謙虚接士輕財好施<lb/>
呉志曰駱公緒時年八歲與親客歸㑹稽事　母甚謹時<lb/>
飢荒多有困乏公緒爲之飲食衰少其姉仁愛有行寡歸<lb/>
無子見甚哀之數問其故公緒曰丈夫糟糠不足我亦何<lb/>
必獨飽姉曰誠如是何不告我而自苦若此乃自以私粟<lb/>
與公緒又以告母亦覺之遂使分施由是顯名<lb/>
晉書郄鑒時所在饑荒州中之士素有感其恩義者相與<lb/>
資贍鑒復分所得以恤宗族郷曲孤老頼而全濟者甚多<lb/>
又曰紀瞻少與陸機兄弟親善及機𬒳誅瞻䘏其家周至<lb/>
<pb n="KR3k0012_SBCK_476-6b"/>
及嫁女資送同於所生<lb/>
王隱晉書曰潘朂字元茂值年荒部曲之家徤兒渠帥皆<lb/>
素服重名共相率送迎道路所在爲儲以供行資朂隨主<lb/>
人多少口率均分無有尊卑優劣若所賦巳盡偶有不足<lb/>
則推巳之分以周未遍父老有頌之曰且貴且冨有南山<lb/>
之壽吾仍得與潘元茂又曰恩不可忘無如我潘郎<lb/>
晉中興書曰應詹以孝稱年㭘餘歳祖父母亡家冨於財<lb/>
而詹年稚弱乃請宗中單貧者與共爲居弱冠知名太宰<lb/>
何邵見而稱之曰質文之士也<lb/>
晉紀曰祖逖梗㮣有大志年十五不知書輕財好施每至<lb/>
諸田舎輙稱兄意散帛以是嘉焉<lb/>
太平御覽卷第四百七十六<lb/>
</p>
<p>
</p>
  </div>
</body>
</text>
</TEI>
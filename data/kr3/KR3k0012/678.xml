<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_678-1a"/>
太平御覽卷第六百七十八<lb/>
　道部二十<lb/>
　　　　　傳授上<lb/>
五岳眞形圗經曰若道士得祕聖之經皆當杜祕於一人<lb/>
之口者即眞靈之文將墜於獨見何縁得存於永代乎傳<lb/>
授但當必得其人豈可祕而不出是斯文永翳也<lb/>
太極經曰太上玉經隱注寳訣衆經之祖也太上令傳太<lb/>
極諸侯公王卿伯未得此位不得之矣道士有見此書則<lb/>
皆應爲仙公也玄籙宿名將定焉<lb/>
靈寳眞一經曰太靈眞人告太極左宮仙公曰吾昔授太<lb/>
上靈寳洞玄自然太眞上寳經爲太極眞人依太上法傳<lb/>
授於人<lb/>
定志經曰元始告右玄眞人曰汝授此經可擇其人傳之<lb/>
<pb n="KR3k0012_SBCK_678-1b"/>
弥布無外<lb/>
三皇經曰百萬人中或有一人應得此文者皆有仙籙宿<lb/>
命者也欲有所授當擇其人入諸名山八極周流天下鬼<lb/>
神無敢犯之者太清元始天中之王母𥘉學道之師也<lb/>
又曰皇人者太帝所使在峨嵋山黄帝徃授眞一五牙法<lb/>
抱朴子曰黄帝東至青丘過風山見紫府先生受三皇内<lb/>
文以刼召萬神南至圎壠䕃建木觀百靈西至中黄子受<lb/>
九加之方過崆峒從廣成子授自然之經北至洪隄上具<lb/>
茨見大隗君黄蓋童子受神芝圖還陟王屋得神丹注記<lb/>
至峨嵋山見黄人於玉堂問眞一之道曰夫長生仙方惟<lb/>
有金液守形却惡獨有眞一之道古人尤重也黄帝自然<lb/>
體道者也猶復陟王屋而受丹經登崆峒而問廣成徃具<lb/>
茨而事大隗適東岱而奉中黄入金谷而咨子心論道飬<lb/>
<pb n="KR3k0012_SBCK_678-2a"/>
而證玄素精推歩而授雷𡵨窮神姦記而白澤相地理而<lb/>
書青烏救傷殘而綴金冶故能畢該秘要窮盡道眞按神<lb/>
仙經云昔黄帝老子奉事元君元君以受要訣况乎不建<lb/>
彼二君者安能自得仙度丗者乎按荆山經及龍首記皆<lb/>
云黄帝服神丹<lb/>
又曰彭祖八百年安期千年斯其壽之過人逺矣若果有<lb/>
不死之道彼何不遂仙乎豈非禀命受氣偶得其多者乎<lb/>
按彭祖經云佐堯曆夏至啇爲大夫啇王從受還年之術<lb/>
行之有効欲殺彭祖以絶其術祖覺而逃去去時年八百<lb/>
又曰紫微玄宮玉飛天眞書太清元始授西母佩之位登<lb/>
仙宗眞人衛從<lb/>
又曰玄洲仙伯關天万仙眞書東海小童授以得道人佩<lb/>
之一名仙人道籙一名鳯眞籙太玄登仙盟文又崑崙墉<lb/>
<pb n="KR3k0012_SBCK_678-2b"/>
臺靈飛太眞大上丈人以授得道者佩之周行五岳山神授<lb/>
職一名五岳兵符佩之金石爲開<lb/>
又曰蓬來髙上眞書成青天上皇以傳寗封佩此眞符横<lb/>
行江海一名蓬萊太玄玉札一名九流眞書北陵丈人授<lb/>
以馬師皇致龍來又天帝丈人黄上眞書佩之知吉㐫未<lb/>
兆之事<lb/>
上清經曰上清眞人登大帝滄浪山諸太極眞人授以丹<lb/>
青玉鑪錬雲根經<lb/>
三元布經曰昔寗玄甫受此經於皇上眞人九年祕藏白<lb/>
空山齋戒百日忽見其巖有王文銀簡今封一通於白空<lb/>
山中<lb/>
夲行經曰丹靈眞人遇玄和先生受靈寳赤書五氣玄文<lb/>
黒帝眞文一篇<lb/>
<pb n="KR3k0012_SBCK_678-3a"/>
髙玄經曰昔上元以隠文授太和玉女玉女授㓜陽君以<lb/>
文封於九疑洞室<lb/>
登眞隠訣曰太極帝君寳章者東海靑童君授㳙子以封<lb/>
掌名山㳙子剖鯉所獲是太上召三一守形也以朱書素<lb/>
佩之左肘勿經履汙穢佩之八年而三一俱見矣三一者<lb/>
三元真一君也授其封掌之教<lb/>
又曰李翼字仲甫以七變法傳左慈慈修之以變化万端<lb/>
此經在茅眞人傳後道士以還丹方殊祕故畧出別爲一<lb/>
卷<lb/>
茅君傳曰太眞元君西母授說明堂玄眞經云太上立玄<lb/>
雙神四明玄眞内映明堂外清吞息二暉長生神精上𥙷<lb/>
司命監御万靈六華充溢撤視黄寜此四十字即玄眞之<lb/>
本經也其後王母惣眞更演說行事之法猶如九眞中經<lb/>
<pb n="KR3k0012_SBCK_678-3b"/>
惟以龍書爲主也太上刻於鳯臺南軒非惣眞弟子不教<lb/>
非司命之玄挺不傳<lb/>
又曰西母携王君茅盈以詣固衷之宮固衷盈二弟也西<lb/>
母撫背告之曰汝道雖成所聞未足我有所授汝乃遣侍<lb/>
女郭宻香與上元夫人相聞云但不相見四千餘年天事<lb/>
勞我致以罕面可暫來否當此相待上元夫人遣一侍女<lb/>
荅曰阿環再拜上問起居逺隔絳河擾以官事遂違顔色<lb/>
近五千年仰戀光潤情係無違宻香至奉信承降尊於茅<lb/>
固處聞命之際即當飾駕先𬒳太常君勑使詣希林校定<lb/>
三元之籙正尓暫徃如是當還還便束帶願暫少留茅固<lb/>
因問王母不審上元夫人何眞也曰三天眞皇之母上元<lb/>
之髙眞統領十方玉女之名籙者也及上元夫人來聞雲<lb/>
中簫鼓聲龍馬嘶鳴旣至從者甚衆皆女子齊年十六七<lb/>
<pb n="KR3k0012_SBCK_678-4a"/>
容色明逸多服青綾之衣光彩奪目上元年未笄天姿絶<lb/>
艶服赤霜之𫀆𬒳青錦裘頭作三角髻餘髮散於腰戴九<lb/>
晨夜月之冠鳴六山火藻之佩曵鳯文琳華大綬執流黄<lb/>
　揮精劒入室向王母拜王母坐止呼之與同座北向上元<lb/>
夫人設厨王君勑茅盈二弟固衷起拜稽首而立命坐復<lb/>
席上元乃勑侍女出紫錦囊開緑金之笈三元流珠經丹<lb/>
景道精經隱地八術經太極緑景經凢四部以傳固衷西<lb/>
王母勑侍女李方明出丹瓊之凾披雲珠之笈以玉珮金<lb/>
璫太霄隠書洞飛二景内眞符以傳司命茅君上元曰阿<lb/>
母隠書之妙上眞内經天仙所寳封之金臺佩入太微動<lb/>
則八景玉輿静則宴寢金堂此丈妙矣阿環太極緑經等<lb/>
可以致明月黄華得白日之赤精也及西母上元俱去惟<lb/>
王君獨留經日於是盈與二弟訣別而與王君俱去到赤<lb/>
<pb n="KR3k0012_SBCK_678-4b"/>
城玉洞之府告二弟曰吾今去便有局任不得復數相徃<lb/>
來句曲山是治所也漢光武建武七年三月丁巳遣使者呉<lb/>
倫賫黄金五十斤置于茅三君廟下四時祠以太牢至明<lb/>
帝永平二年詔丹陽句容茅眞人廟使營護脩守時邑人<lb/>
通呼此廟爲白鵠廟句曲之洞宫有五門石堦曲山以水<lb/>
其門令得徃來上下也句曲洞天東通林屋北通岱宗西<lb/>
通峨嵋南通羅浮皆大道也其間小徑新路阡陌沙澮非<lb/>
一處也漢建安之未左慈聞江東有此山故㝷之齊戒三<lb/>
月而登山乃得其門入洞虚造隂宮二茅君授以神芝三<lb/>
種慈周旋洞室經年制度甚肅歎曰不圖天下復有如此<lb/>
之異乎至于地中洞天有三十六所王屋委羽西城西玄<lb/>
青城赤城羅浮句曲林屋括蒼崑崙蓬萊<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>州方丈滄浪<lb/>
白山八停之屬也五岳及諸名山皆有洞室或三十里二<lb/>
<pb n="KR3k0012_SBCK_678-5a"/>
十里十里岳洞方百里也句曲山秦時名爲句金壇以洞<lb/>
天内有金壇百丈因以致名也漢靈帝時勑郡縣採句曲<lb/>
之金以充武庫孫權時又遣宿衛人採金常輸官句曲山<lb/>
毎至三月十八日十二月二日東卿司命茅君當是日請<lb/>
㧾真玉君大虚眞人東海青童君㑹于句曲之上好道者<lb/>
欲求神仙冝先齋戒俟此日登山陳乞也茅君即授以要<lb/>
道得入洞門<lb/>
又曰紫微元靈白玉龜臺九靈太真元君即西王母也上<lb/>
宰揔真王君東卿司命茅君之師右莢紫微夫人之母也<lb/>
居崑崙墉臺別治白玉龜山青琳之宫朱紫之房首戴華<lb/>
勝腰帶虎章葆盖沓暎羽旌廕庭以漢平帝時來降句曲<lb/>
華陽宫授司命茅君玉佩金璫經又奬教中小二君至晉<lb/>
成帝時與金闕聖君同降陽洛隠元臺授魏夫人玉清隠<lb/>
<pb n="KR3k0012_SBCK_678-5b"/>
書四卷又穆天子傳所載詣西王母及降漢武者皆是也<lb/>
别有傳紀名靈鏡洞玄上經或曰大有妙經即今所存中<lb/>
元輔卿手執者是未顯于丗主訓教天下學真之人<lb/>
又曰西極揔真君者茅司命之師也生於啇末服青精䭀<lb/>
飯九轉丹用曲晨劒解之道治西城山宫年三十着繡衣<lb/>
芙蓉冠把鈴帶劒一漢元帝時降陽洛山授玉清虚上經<lb/>
三十一卷晉時又降魏夫人於陽洛臺毎以三月十二月<lb/>
亦同來句曲推校學仙别有傳未顯於丗神仙傳云降蔡<lb/>
經家者是此君也<lb/>
又曰清虗王真人揔真王君弟子南岳魏夫人師漢元帝<lb/>
時辭家人華隂山九年太極真人降授二法後入地胏山<lb/>
<hi>終南山一名地胏</hi>又登陽洛山平帝時南極夫人西城王君同降<lb/>
授上經三十一卷王君共詣玄洲請書真名乃還西城修<lb/>
<pb n="KR3k0012_SBCK_678-6a"/>
行道成於是乗飛飊車遊行天下後登白空山詣紫清太<lb/>
素三元君受流金火鈴豁落七元八景飛晨神筞玉璽<lb/>
畢又還西城太上遣賜繡羽晨盖雙珠月明素羽瓊干丹<lb/>
紱錦旌太素又遣賫成命之書以爲太素清虗真人治玉<lb/>
屋山主領寳經乗虎斾虎輦金盖玉輪八景飛輿杖九<lb/>
色節出入上清受事太素寢宴太極南岳魏夫人師之撰<lb/>
傳顯於丗<lb/>
南岳魏夫人内傳曰夫人姓魏諱華存字賢安任城人<lb/>
晉司徒文康公魏舒女也少讀老莊春秋三傳五經百<lb/>
子事常別居一園獨立閑處服餌胡麻父母偪之強適<lb/>
太保公椽南陽劉㓜彦疇昔之志存而不虧後㓜彦爲<lb/>
修武令隨之縣舎閑齋別寢入室百日所期仙靈季冬<lb/>
月夜半四真人來降于室太極真人安度明東華青童<lb/>
<pb n="KR3k0012_SBCK_678-6b"/>
君碧海景林莫清虚真人王子登於是夫人拜乞長生<lb/>
度丗青童君曰此清虚真人者爾之師也當受業焉景<lb/>
林真曰爾應爲紫虚元君上真司命封南岳夫人也夫<lb/>
人謝曰此是婢子有幸賜以性命自陳畢東華小童指<lb/>
而笑曰丹心苦哉於是清虚真人王君乃命侍女華散<lb/>
條李明瓮䓁川披雲藴開玉笈出太上寳文八經隱書<lb/>
大洞真經靈書八道紫度炎光石精玉馬神真虎<lb/>
文髙仙羽玄三十一卷即手授夫人也王君昔學道<lb/>
在陽洛山遇南極夫人西城王君授此三十一卷經行<lb/>
之成真人今所授者是南極西城之夲經也陽洛山<lb/>
有洞臺是清虚之别宫也王君當授魏夫人經之時起<lb/>
立北向而誓曰太上三玄九皇髙真太帝太帝使教子<lb/>
魏華存於是景林真又授夫人黄庭内景經一名太上<lb/>
<pb n="KR3k0012_SBCK_678-7a"/>
琴心一名大帝金書一名東華玉篇令晝夜誦之王君又<lb/>
告曰子若不在山中隱身齋戒則大洞眞經不可妄讀也<lb/>
至于虎經龍書八素隱文之屬竒祕玄奥若不齋戒絶丗<lb/>
不可施行子今且可誦黄庭内經歩躡七元存五星之神<lb/>
而巳人間行之亦足感通變化欲成際㑹我有以相迎矣<lb/>
方諸青童怡然小留四眞吟唱乃命北寒玉女宋聮㳙彈<lb/>
九氣之璈東華玉女煙景珠擊西盈之鐘雲林玉女賈屈<lb/>
庭吹鳯戾之簫飛玄玉女鮮于靈金拊九合玉節王君乃<lb/>
語夫人曰訣諸要訖乃別去夫人守静日進在丗八十三<lb/>
年以晉成帝咸和九年王君與東華青童來降時歳在甲<lb/>
午二眞人與夫人藥題曰隠遷白醫川神散石精金光化<lb/>
形靈丸使稱疾忽行尅期有定俱㑹陽洛宮言畢二眞人<lb/>
去夫人即服藥因稱脚疾閉目寢息飲而不食到七日其<lb/>
<pb n="KR3k0012_SBCK_678-7b"/>
夜半之後太一玄仙遣飈車來迎駕氣騁御徑入帷寢其<lb/>
時子弟侍疾衆親滿側莫之覺也夫人遂用藏景之法託<lb/>
形劒化徐登飈輪徑之陽洛居隱元之臺志栖上元誠感<lb/>
九天丹心真契澄神太素夫人遂北詣上清宫太微天帝<lb/>
遣九宫太眞侍玉元晨郎李明期授夫人神鳯之章使封<lb/>
山召雲中央黄老君遣正一羽晨侯公陽子明授夫人龍<lb/>
衣虎帶丹靑飛裙十絶華幡使川登行上清攝眞命仙三<lb/>
素髙元君遣左華九成夫人范定英授夫人流金火鈴九<lb/>
蓋之軿使彈制万魔飛輪太無太上玉晨大道君遣繡衣使<lb/>
者孟六竒授九色之節雙珠月明神虎之符錦旂虎　旌<lb/>
使位主羣神以威六天太素三元君遣保禁仙都衷文堅<lb/>
右嬪元姬趙約羅授夫人西華玉女三百八景飛輿玄景<lb/>
九龍使侍衛執巾上詣三清扶桑太帝君遣八玄仙伯柯<lb/>
<pb n="KR3k0012_SBCK_678-8a"/>
原首五方天帝君簡肅正等授夫人玉札金文位爲紫虚<lb/>
元君領上眞司命使主諸學道死生圖籍攝御之官關校<lb/>
罪考金關後聖君命仙伯牙叔平授夫人青瓊之板丹緑<lb/>
爲文位爲南岳夫人比秩仙公給曲晨飛蓋以遊九宫使<lb/>
治天台大霍山洞臺之中主下訓奉道教授當爲眞仙者<lb/>
令一月再登玉清三登太素四謁玉晨宫宴扶桑之髙臺<lb/>
於是夫人授王母之命且還王屋山小有之中更齋戒三<lb/>
月九微元君龜山王母西城眞人王方平太虚眞人赤松<lb/>
子桐栢眞人王子喬並降小有清虗上宫絳房之中各命<lb/>
侍女金石發響於是西母徘徊起立折腰俯唱曰哀此去<lb/>
留㑹刼盡天地傾嘉㑹絳阿内相與樂未央歌畢湏臾司<lb/>
命神仙諸隷屬及南岳神靈迎官並至西母等與夫人同<lb/>
去詣天台霍山臺<lb/>
<pb n="KR3k0012_SBCK_678-8b"/>
登真隠訣曰太微天帝金虎符太上玉眞保皇道君以授<lb/>
於太上太微天帝君<lb/>
又曰太一有玉璽金真虎符方丈臺昭靈李夫人治方丈<lb/>
臺弟十三朱館中以晉興寜中降楊君曳紫錦衣帶神虎<lb/>
符流金鈴帶青玉色綬有兩侍女年二十許著青綾衣一<lb/>
侍女名隱暉捧赤玉箱二枚青帶絡玉檢文題檢一曰太<lb/>
上章一曰太上文自此後數數來降授書作詩<lb/>
集仙錄曰驪山姥不知何代人也李筌好神仙之道常歷<lb/>
名山博採方術至嵩山石室中得黄帝隂符經夲絹素書<lb/>
緘之甚宻題云大魏眞君二年七月七日道士冦謙之藏<lb/>
之名山用傳同好筌竟不曉其義因入秦至驪山下逢一<lb/>
老母髽髻當頂餘髮半垂弊衣扶杖神狀甚異路傍見遺<lb/>
火燒樹因自語曰火生於木禍發必尅筌聞之前謁曰此<lb/>
<pb n="KR3k0012_SBCK_678-9a"/>
黄帝隂符經祕文也母曰吾受此經已三元六周甲子少<lb/>
年從何而得知筌稽首再拜具告得經之所因請問玄義<lb/>
盡得之俄失姥<lb/>
太平御覽卷第六百七十八<lb/>
<pb n="KR3k0012_SBCK_678-9b"/>
</p>
<p>
</p>
  </div>
</body>
</text>
</TEI>
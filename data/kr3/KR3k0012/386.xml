<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_386-1a"/>
太平御覽卷第三百八十六<lb/>
　人事部二十七<lb/>
　　徤　羸<lb/>
　　　徤<lb/>
釋名曰徤建也能有所建爲也○左傳莊公曰宋萬弑閔<lb/>
公于蒙澤曹師伐之南宫長萬奔陳以乗車輦其母一日<lb/>
而至<hi>乗車非兵車也駕人曰輦宋去陳二百六十里言萬之多力</hi>宋人請南宫長萬於<lb/>
陳陳人使婦人飲之酒而以犀革褁之比及宋手足皆見<lb/>
又曰𥘉雩講于梁氏女公子觀之圉人犖自墻外與之戯<lb/>
子般怒使鞭之公曰不如殺之是不可鞭犖有力焉能投<lb/>
盖于稷門<hi>盖覆地稷門魯南城門走而自投接其屋之桷反覆門上</hi>
又宣公下曰晉魏顆見老人結草以抗杜回<hi>杜回秦之力人也</hi>
又成公上曰髙固入晉師磔石以投人禽之而乘其車繫<lb/>
<pb n="KR3k0012_SBCK_386-1b"/>
桑夲焉以徇齊壘<lb/>
又成公下曰晉楚交戰叔山冉搏人以投中車折軾晉師<lb/>
乃止<lb/>
又襄公二曰晉荀偃士丐請伐偪陽偪陽人啓門諸侯之<lb/>
士門焉<hi>見門開故攻之</hi>懸門發鄹人紇抉之以出門者<hi>紇鄹邑大夫仲尼父</hi>
<hi>叔梁紇也</hi>狄虒弥建大車之輪而蒙之以甲以爲櫓<hi>狄虒弥魯人蒙覆也</hi>
<hi>櫓大楯也</hi>左執之右拔㦸以成一隊<hi>百人曰隊</hi>孟獻子曰詩所謂有<lb/>
力如虎者也主人縣布堇父登之及堞而絶之墜則又縣<lb/>
之蘇而復上者三主人辭焉乃退<lb/>
又哀公下曰楚白公作亂劫惠王子西以𬒮掩靣而死子<lb/>
期曰昔者吾以力事君不可以弗終抉豫章以殺人而後<lb/>
死<hi>以効其多力豫章大木</hi>
史記曰秦王有力好戯士任鄙烏獲孟說皆至大官王與<lb/>
<pb n="KR3k0012_SBCK_386-2a"/>
說舉龍文赤鼎絶臏而死<lb/>
又曰范雎說秦昭王曰烏獲任鄙之力成荆孟賁慶忌夏<lb/>
育之勇<lb/>
又曰張良常學淮陽東見滄海君得力士爲鐵椎重百二<lb/>
十斤秦皇東遊良與客俱擊秦皇博浪沙中悞中副車秦<lb/>
皇大怒大索天下求賊甚急張良乃更姓名亡匿於下邳<lb/>
漢書曰項羽在鴻門沛公與張良在坐樊噲聞事急乃抜<lb/>
楯入𥘉入營營衛止噲噲直橦入立帳下羽見之問爲誰<lb/>
良曰沛公叅乗樊噲也羽曰壯士賜之巵酒彘肩噲旣飲<lb/>
酒抜劒切肉食之羽曰能復飲乎曰臣死且不辭豈特巵<lb/>
酒也<lb/>
又曰甘延夀字君况北地郁郅人少以良家子善騎射爲<lb/>
羽林投石拔距絶於等倫常超踰羽林亭樓由是遷爲郎<lb/>
<pb n="KR3k0012_SBCK_386-2b"/>
又曰淮南王長力能扛鼎廣陵王骨空手搏熊羆<lb/>
又曰上官桀從武帝上甘泉天大風車不得行解盍授桀<lb/>
桀奉蓋雖風常屬車兩下蓋御上竒其才力遷未央廐令<lb/>
又曰彭城王翌身長八尺七寸驍幹過人能手舉殿梁超<lb/>
過平陽<lb/>
楚漢春秋曰項梁甞隂養士最髙者多力拔樹以擊地<lb/>
東觀漢記曰蓋延字巨卿身長八尺彎弓三百斤以氣勢<lb/>
聞<lb/>
又曰隂興字君陵爲期門僕射從上出入常操小蓋疾風<lb/>
暴雨屏翳左右泥塗隘狹自投車下脫袴解履渉淖至膝<lb/>
又曰祭彤字次孫力貫弓三百斤入爲太僕從至魯帝指<lb/>
子路室曰此太僕室也<lb/>
范曄後漢書曰虞延字子太陳留人延生時有物如疋練<lb/>
<pb n="KR3k0012_SBCK_386-3a"/>
直曻天長八尺六寸力能扛鼎<lb/>
又曰董卓膂力過人雙帶兩鞬左右馳射爲羗胡所畏<lb/>
魏志曰許禇字仲康長八尺餘大十圍容皃雄毅勇力絶<lb/>
人漢末聚宗族堅壁以禦寇賊賊攻壁禇令男女聚石如<lb/>
蓋者禇飛石擲之所值皆碎以牛與賊易食牛奔還禇一<lb/>
手逆曵牛尾行百歩賊遂不敢取牛禇後事太祖以力如<lb/>
虎而癡號曰癡虎<lb/>
又曰典韋陳留人形皃魁梧膂力過人<lb/>
又曰吕布字奉先五原人也以驍武給并州刺史丁原爲<lb/>
騎都尉便弓馬膂力過人號爲飛將<lb/>
英雄記曰袁紹父成字文開名壯徤貴戚權豪自大將軍<lb/>
梁兾以下皆與交結恩好言無不從故京師諺曰事不諧<lb/>
詣文開<lb/>
<pb n="KR3k0012_SBCK_386-3b"/>
江表傳曰太祖與馬超單馬㑹語超負其多力常置六斛<lb/>
米嚢東西走馬輒掣米囊以量太祖輕重許禇瞋目瞪盻<lb/>
超<hi>瞪直玉切</hi>曰聞君有徤將虎侯郍在太祖指禇超乃止太祖<lb/>
尋知之歎息良乆曰幾爲狡虜所欺<lb/>
王隱晉書曰呉彦字士則呉郡人有文武材幹長八尺餘<lb/>
膂力如虎<lb/>
晉中興書曰庾闡父東以勇力聞丗祖時西域遣一使胡<lb/>
趫䟁<hi>音巢</hi>勇果自謂無敵晉人不敢與校丗祖募求勇敢之<lb/>
士唯東應選遂懪殺胡勇聞殊俗晉令曰選三部司馬皆<lb/>
限力舉千二百斤以上前驅司馬取便大㦸由基司馬取<lb/>
能挽一石七㪷以上弓<lb/>
沈約宋書曰丁旿驍勇有氣力時人爲之語曰勿䟦扈付<lb/>
丁旿<lb/>
<pb n="KR3k0012_SBCK_386-4a"/>
蕭子顯齊書曰張敬兒爲持節督雍梁二州刺史部仵泊<lb/>
沔口敬児舴艋過江詣晉熈王爕中江遇舡覆左右丁壯<lb/>
者各走餘二小吏没䑳下呼叫張敬児兩掖挾之隨舡覆<lb/>
仰常得在水上如此飜覆行數十里方得迎接<lb/>
又曰東昏侯有膂力能檐白虎幢自製雜色錦伎衣綴以<lb/>
金花玉鏡衆寳逞諸意態<lb/>
崔鴻十六國春秋秦録曰姚興將軍王奚仲驍悍有膂力<lb/>
去其弓矟持短兵出堡與赫連勃勃力戰衆多傷勃勃乃<lb/>
羈縻圍之斷其水路堡民執奚仲出降勃謂奚仲曰卿忠臣<lb/>
也朕方與卿共平天下奚曰若蒙大恩速死爲惠乃與所<lb/>
親數十人自刎而死<lb/>
又前趙録曰郭黙字玄雄河内懷人丗以屠沽爲業黙壯<lb/>
勇拳捷能貫甲跳三丈壍時人咸異之曰此児必興郭氏<lb/>
<pb n="KR3k0012_SBCK_386-4b"/>
河内陸允丗之豪民望見以女妻之<lb/>
又曰陳安字虎侯家丗農民安少慷慨曰大丈夫當乗軒<lb/>
杖節安能乆執犁鋤乎遂東遊京師頗學書笇讀魏書見<lb/>
許禇而慕之乃自字虎侯遇晉室喪亂遂慿結司馬賔驍<lb/>
壯果毅武幹過人多力善射持七尺刀貫甲奔及馳馬<lb/>
又前秦録曰張蚝<hi>音刺</hi>夲姓弓上黨泫氏人也<hi>泫玄字</hi>膂力過<lb/>
人能却曵牛走張平愛而子之媱於平妾知而責之蚝慙<lb/>
割隂以自誓遂爲閹人堅甚寵之常侍左右終爲名將所<lb/>
在有殊功稱鄧羗張蚝萬人敵也<lb/>
又後趙録曰張珎字巨秦汲郡人晉永嘉中與梁臣戍武<lb/>
德城石勒攻之城潰弥隨例當坑大呼曰官當活徤児何<lb/>
以殺也曰有何捷事而求活也弥曰武德西城上大聲督<lb/>
時警備嚴設使賊不入正是張弥勒笑曰降児能尓正自<lb/>
<pb n="KR3k0012_SBCK_386-5a"/>
竒徤乃赦之<lb/>
趙書曰汲桑清河貝丘人年二十餘力扛百鈞呼聞數里<lb/>
時人服之<lb/>
又曰劉靈陽平人年二十餘常期役於縣力制奔牛走及<lb/>
馳馬<lb/>
後魏書曰孝文帝有膂力年十餘歲能以指彈碎羊髀骨<lb/>
又曰元淑字買仁有膂力彎弓三百斤善騎射<lb/>
又曰陳留王䖍姿氣魁傑膂力絶人毎以常矛短乃大作<lb/>
之猶患其輕後綴銅鈴於刃下其弓力倍如常人以其殊<lb/>
異於丗䖍常臨陣以矟刺人遂貫胷髙舉以示於衆又嘗<lb/>
以一手頓矟於地騎馬僞退敵人争取引不能出䖍引弓<lb/>
射之一箭殺其二人揺矟之徒亡魄奔散徐乃命人取矟<lb/>
而反毎從征伐乃率偏將先登䧟陣勇冠當時<lb/>
<pb n="KR3k0012_SBCK_386-5b"/>
又曰衛王儀長七尺五寸容皃甚偉羙鬢髯有笇略少能<lb/>
舞劒騎射膂力過人弓將十石陳留公䖍矟大見称異時<lb/>
人云衛王弓桓王矟也<lb/>
又曰韓茂字元輿嘗從太宗征丁零時大風旍旗皆偃仆<lb/>
茂於馬上持幢𥘉不傾倒太宗訝其膂力<lb/>
又曰伊馥代人也善射多力曵牛却行<lb/>
三國典略曰周賀若敦嘗從太祖校獵於甘泉宫圍人不<lb/>
齊獸多越逸太祖大怒圍内唯有一鹿俄亦突圍而走敦<lb/>
躍馬馳之鹿上東山敦弃馬歩逐山半掣之而下太祖大<lb/>
恱<lb/>
周書曰韓雄河東垣人也少敢勇魁岸膂力絶人工騎射<lb/>
有將帥才略<lb/>
又曰竇熾字光成性寛明有偉略羙鬢髯身長八尺二寸<lb/>
<pb n="KR3k0012_SBCK_386-6a"/>
善騎射膂力過人<lb/>
隋書曰魚俱羅馮翊下邽人也身長八尺膂氣雄壯言聞<lb/>
數百歩○墨子曰紂有勇力之人生捕兕虎指畫殺人<lb/>
晏子曰昔夏之衰也有推侈大戯殷之衰也有費仲惡來<lb/>
足走千里手制兕虎○子思子曰中行穆伯手捕虎<lb/>
列子曰公儀伯以力聞諸侯周宣王備禮聘之公儀伯至<lb/>
觀形懦夫也宣王心惑曰汝之力何以對曰臣之力能折<lb/>
春螽之服勝秋蟬之翼王作色曰吾之力者能分犀兕之<lb/>
革曵九牛之尾猶憾其弱公儀伯曰臣之師有南丘子者<lb/>
力無敵於天下而六親弗知未嘗用其力故也<lb/>
又曰魏黒夘殺丘邴章邴章之子來丹謀復仇丹氣甚猛<lb/>
形甚露計粒而食從風而趨誓手劒以屠黒夘黒夘悍志<lb/>
絶衆力抗百夫筋骨皮肉非人類也延頸承刃披胸受矢<lb/>
<pb n="KR3k0012_SBCK_386-6b"/>
鋩鍔摧屈而體無痕負其才力視來丹猶鶵鷇也<lb/>
孟子曰有馮婦善搏虎<lb/>
尸子曰中黄伯余左執太行之獶<hi>音猱</hi>右搏雕虎唯象未與<lb/>
吾試願爲牛與象鬪以自試<lb/>
又曰飛廉惡來力角犀兕勇搏熊虎也<lb/>
孔叢子曰孔鮒謂陳王曰梁人有陽由者其力扛鼎伎巧<lb/>
過人骨騰肉飛<lb/>
淮南子曰孔子勇復孟諸足蹀狡兎不以力聞<lb/>
六韜曰紂之卒握炭流湯者十八人崇侯虎等舉五百石<lb/>
重沙二十四人<lb/>
山海經曰中曲之山有懷木食之多力<lb/>
穆天子傳曰有虎在於葭中七萃之士曰髙奔戎生捕以<lb/>
獻天子乃命爲㭱而畜之東虞是曰虎牢<lb/>
<pb n="KR3k0012_SBCK_386-7a"/>
吕氏春秋曰孔子之勁能招國門之關<hi>招舉也淮南子同也</hi>
又曰趙氏中山之多力者曰吾兵衣鐵甲操䥫杖以戰所<lb/>
擊無不碎所衝無不䧟以車投車以人投人<lb/>
春秋外傳曰少室爲簡子右聞牛談有力請與之戲不勝<lb/>
致右焉簡子許之使少室爲宰曰知賢而讓可以訓矣<lb/>
蜀王夲紀曰秦王知蜀王好色乃獻女五人蜀王遣五丁<lb/>
迎女還梓潼見大虵入山穴一丁引其尾不出五丁共引<lb/>
虵山乃崩<lb/>
說苑曰勇士孟賁氷行不避蛟龍陸行不避虎狼發怒吐<lb/>
氣聲響動於天<lb/>
王充論衡曰語稱紂力能索鐵伸鈎撫梁易柱言其多力<lb/>
也<lb/>
風俗通曰頴川張欽字孟孝呉楚反與亞夫常爲前鋒䧟陣<lb/>
<pb n="KR3k0012_SBCK_386-7b"/>
潰圍傍人觀曰壯哉此君欽聞自矜遂死軍<lb/>
方言曰蹶膂力也東齊曰䠇宋魯曰膂膂力也<hi>郭璞曰律多力皃</hi>
通俗大曰強徤曰馶<hi>音翅</hi>
曹肇別傳曰肇之弟繤字德思力舉千鈞明帝寵之寢止<lb/>
恒同嘗與戯賭衣物有所獲輙入御帳取而出之<lb/>
石虎別傳曰虎字季龍勒從弟年十七八身長七尺五寸<lb/>
好弓馬射獵迅徤有勇力同時等類多畏憚之<lb/>
異苑曰荆州上明浦常有蛟殺人死者不脫歲昇平中鄧<lb/>
遐爲太守素勇徤入水覔蛟曳出斬之至今不復有患<lb/>
博物志曰石蕃衛臣也有勇力背負千二百斤沙<lb/>
西京雜記曰江都王勁捷能超七尺屏風<lb/>
任豫益州記曰元帝爲丞相有力士鍾齊夲呉人百斛米<lb/>
分爲三擔擔從渚入市五六里<lb/>
<pb n="KR3k0012_SBCK_386-8a"/>
丗說曰周處年少時凶強使氣爲郷里所患時義興水中<lb/>
有鮫山中有虎並皆犯暴百姓議與人爲三撗而處尤極或<lb/>
說處使殺蛟虎遂入擊蛟或没或出行數十里經三日夜<lb/>
郷里皆謂死更相慶處竟殺蛟而出始知爲人情所患處<lb/>
遂自改勵終爲忠臣孝子<lb/>
楚辭曰魂兮來歸無上天一夫九首抜木九千<hi>言有一丈夫身有九</hi>
<hi>段強梁多力從朝至暮能抜木九千也</hi>
張衡西京賦曰烏獲扛鼎都盧尋橦<lb/>
　　　　羸<lb/>
說文曰羸痿也<lb/>
釋名曰羸累也恒累於人也<lb/>
東觀漢記曰和喜太后遭新野君喪悲傷思慕骨立不能<lb/>
自勝<lb/>
<pb n="KR3k0012_SBCK_386-8b"/>
王隱晉書曰皇甫謐表從武帝借書上送一車書與謐謐<lb/>
羸病手不釋書歴觀今古無不皆綜<lb/>
又曰尚書令傳朂乆羸瘦上令太官給乳酪<lb/>
呉越春秋曰子胥與要離見於呉王要離對曰臣吴國之<lb/>
東阡陌人細微無力迎風則偃背風則仆大王有命臣不<lb/>
敢盡死<lb/>
吕氏春秋曰吴王欲殺王子慶忌而莫之能殺吴王患之<lb/>
吴王之友曰要離謂王曰臣請殺之吴王曰汝抜劒不能<lb/>
舉臂上車不能登足汝能殺之要離曰請必能吴王曰諾<lb/>
丗說曰何晏自平叔體弱不勝重服<lb/>
又曰李欽是茂曽弟六子清貞有逺操而少羸病不肯㛰<lb/>
宫居住臨海常徃兄侍中慕下旣有髙名王丞相辟爲公<lb/>
府掾欽得板命笑曰茂弘乃復以一爵假人又曰丞相<lb/>
<pb n="KR3k0012_SBCK_386-9a"/>
見衛洗馬居然有羸形雖復終日調暢猶若不堪羅綺<lb/>
太平御覽卷第三百八十六<lb/>
<pb n="KR3k0012_SBCK_386-9b"/>
</p>
<p>
</p>
  </div>
</body>
</text>
</TEI>
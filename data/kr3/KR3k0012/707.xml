<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_707-1a"/>
太平御覽卷第七百七<lb/>
　服用部九<lb/>
　　　枕　𬒳<lb/>
　　　　　枕<lb/>
說文曰枕卧爲所薦首者也<lb/>
釋名曰枕撿也所以檢項也<lb/>
詩曰角枕粲兮錦衣爛兮<lb/>
又曰有美一人碩大且儼寤寐無爲展轉伏枕<lb/>
周禮曰王府掌王之金玉玩好大䘮則供角枕<lb/>
禮曰鷄鳴咸盥漱歛枕簟<hi>歛枕簟不欲人見</hi>
國語曰楚靈王敗於乾谿王親獨行彷徨於山林之中三<lb/>
日乃見其㳙人疇王呼之曰余不食三日矣疇趍而進王<lb/>
枕其股以寢於地王寐疇枕王曰墣而去之<hi>璞塊也</hi>
<pb n="KR3k0012_SBCK_707-1b"/>
洞林曰丞相從事中郎王文英家枕自作聲<lb/>
漢書曰淮南王有枕中鴻寳祕苑書言使鬼物爲金之術<lb/>
及鄒衍重道延命方丗人莫知劉更生父於武帝時治淮<lb/>
南獄得書更生以爲竒獻之言黄金可成上命典作方鑄<lb/>
事費甚多不驗<lb/>
後漢書曰樂崧天性朴忠家貧爲郎嘗獨直臺上無𬒳枕<lb/>
杫<hi>祉音思漬切謂爼九也蜀漢之郊日祉</hi>食糟糠帝毎夜入臺輙見崧問其<lb/>
故甚嘉之自此詔太常賜尚書以下朝夕飡給幃帳<lb/>
東觀漢記曰黄香事親暑則扇枕寒則以身温席<lb/>
後漢書曰魏髙昌有白塩其形如玉髙昌人取以爲枕貢<lb/>
之中國<lb/>
魏志曰蘇則爲侍中董昭嘗枕則膝卧則推下之曰蘇則<lb/>
膝非佞人枕也<lb/>
<pb n="KR3k0012_SBCK_707-2a"/>
魏畧曰大秦國岀五色枕<lb/>
呉書曰張紘作柟榴枕賦陳琳在此得之因以示士人曰<lb/>
此吾郷里張子㓜作也<lb/>
晉書曰王敦鎭豫章爲王澄以舊意所侮敦益忿怒請澄<lb/>
入宿隂欲殺之而澄左右二十人持䥫馬鞭爲衛澄手恒<lb/>
捉玉枕以自防故敦未之得發後敦賜澄左右酒皆醉借<lb/>
玉枕觀之因下牀而謂澄曰何與杜弢通信敦令力士路<lb/>
戎搤殺之<lb/>
又曰筮者謂董豊曰君憂獄逺二枕避三沐豊旣歸妻具<lb/>
枕授沐豊皆不從其夜果誤殺妻也<lb/>
沈約宋書曰武帝紀曰寜州嘗獻虎魄枕光色甚麗時北<lb/>
征以虎魄治金瘡上大恱命擣碎分諸將<lb/>
又曰武昌王渾少而凶戾爲中書令毎夕祼身露頭往<lb/>
<pb n="KR3k0012_SBCK_707-2b"/>
散騎省戲因彎弓射通直郎周朗中枕以爲笑樂又朱齡<lb/>
石少好武不事崖撿舅淮南蔣氏才劣齡石使舅卧㕔事<lb/>
剪紙方一寸怗着舅枕以刀子懸擲之相去八九尺百擲<lb/>
百中舅畏齡石終不敢動<lb/>
齊書曰陳顯逹建武丗不自安侍宴酒後啓上借枕帝令<lb/>
與之顯逹撫枕曰臣年巳老冨貴巳足唯少枕死特就陛<lb/>
下乞之上失色曰公醉矣<lb/>
北齊書曰郎基自丗業清愼嘗語人曰任官之所木枕亦<lb/>
不湏作况重於此者也<lb/>
梁書曰王茂爲雍州長史人或譛茂反武帝弗之信令鄭紹<lb/>
叔徃候之遇其卧因問疾茂曰我病可耳紹叔曰都下<lb/>
殺害日甚使君家門塗炭今欲起義長史那猶卧茂因擲<lb/>
枕起即袴褶隨紹叔入見武帝<lb/>
<pb n="KR3k0012_SBCK_707-3a"/>
唐書曰玄宗嘗製大𬒳長枕與寕王憲申共之<lb/>
又曰貴妃姉虢國夫人豪侈尤甚所枕照夜枕不知其價<lb/>
夜中照廡其光如晝<lb/>
尸子曰孝子一夕五起視親衣之厚薄枕之髙下<lb/>
淮南子曰楚將子發好伎道之士有善偷者往見子發子<lb/>
發禮之無幾齊伐楚偷夜出盗其齊將軍枕歸之明夕復<lb/>
取其簮又以歸之齊師大駭還師而去<lb/>
越絶書曰越王問范子曰寡人巳問隂陽之事糓之貴賤<lb/>
可得而知乎曰陽者主糓貴隂者主糓賤故當寒而不寒<lb/>
糓爲之暴貴當温而不温者糓爲之暴賤王曰善書帛藏<lb/>
之枕中以爲國寳<lb/>
范子曰堯舜禹湯皆有預見之明雖有凶年而民不窮王<lb/>
曰善以丹書置之枕中以爲邦貴<lb/>
<pb n="KR3k0012_SBCK_707-3b"/>
東宫舊事曰皇太子納妃有龍頭舊髻枕銀鐶鈎副之<lb/>
蔡質漢官儀曰尚書郎直給通中枕<lb/>
西京雜記曰趙飛燕爲皇后其女弟上遺虎珀枕龜文枕<lb/>
拾遺録曰魏咸熈二年宫中夜夜有異或吼呼驚人乃有<lb/>
傷害者詔使宦者闇中伺候有白虎毛色净宻以戈投<lb/>
虎即中左目俄而往取虎巳隱形更搜覔乃於藏中得一<lb/>
玉虎枕左目有血帝嗟其大異問諸大臣荅云昔誅梁兾<lb/>
得玉虎枕一枚云此枕單池國所獻臆下有題云帝辛九<lb/>
年獻帝辛紂也金玉乆而有神<lb/>
神仙傳曰㤗山父者漢武帝東廵狩見父頭頂白光髙數<lb/>
尺帝呼問之曰有道士教臣作神枕枕有三十二物二十<lb/>
四物以應二十四氣八物應八風臣行之轉少而齒生<lb/>
列異傳曰景𥘉中咸陽縣吏王臣夜倦枕枕卧有頃聞竈<lb/>
<pb n="KR3k0012_SBCK_707-4a"/>
下有呼曰文納何不以之頭下應曰我見枕不得動汝來就<lb/>
我至乃飲缶也<lb/>
集異記曰中山劉玄暮忽見一人着烏袴褶取火照之靣<lb/>
首無七孔靣莽黨然乃請師筮之師曰此是君家先丗物<lb/>
乆則爲魅劉因執縛刀斫數下變爲一枕乃是其先祖時<lb/>
枕<lb/>
異苑曰滕放枕文石枕卧忽暴雷震其枕傍人莫不爲之<lb/>
怖懾微覺有聲不爲驚也<lb/>
楚宋玉髙唐賦曰楚王嘗遊髙唐怠而晝寢夢見一婦人<lb/>
曰妾巫山之女也願薦椀蓆<lb/>
司馬相如長門賦曰搏芳若以爲枕席荃蘭而爲香<lb/>
又美人賦曰髙茵重設角枕横施<lb/>
劉向別録曰向有芳松枕賦後漢張紘瓌林枕賦曰有卓<lb/>
<pb n="KR3k0012_SBCK_707-4b"/>
爾之殊瓌超詭異以邈絶且其色也如芸之黄其爲香也<lb/>
如蘭之芳其文綵也霜地金莖紫葉而紅榮<lb/>
蔡邕警枕銘曰應龍蟠蟄潜德保靈制器像物示有其形<lb/>
哲人降鑒居安慮傾<lb/>
崔駰六安枕銘曰枕有規矩恭一其德承元寕躬終始不<lb/>
<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>六安言六靣安也<lb/>
蘇彦楠榴枕銘曰珎木之竒文鬰理鮮廉稜方正宻滑貞<lb/>
堅卞敬宗作無患枕讃無患木名也言人枕之無患也<lb/>
江文通詩曰撫枕懷百慮<lb/>
　　　　　𬒳<lb/>
說文曰衾大被也<lb/>
釋名曰𬒳所以𬒳覆人也衾也其下廣大如岸一受人也<lb/>
論語曰必有寢衣長一身有半<lb/>
<pb n="KR3k0012_SBCK_707-5a"/>
詩曰錦衾爛兮<lb/>
又曰肅肅霄征抱衾與裯<hi>裯單𬒳也</hi>
傳曰楚子次于乾谿雨雪楚王皮冠秦復陶翠被豹舄執<lb/>
鞭以出<lb/>
史記曰王章字仲卿疾無𬒳卧牛衣中<lb/>
又曰汲黯曰公孫弘位至三公俸禄甚厚爲布𬒳此詐也<lb/>
上問弘弘謝曰有之夫九卿與臣善者無過黯然今日廷<lb/>
詰臣誠中臣之病夫以三公爲布𬒳飾詐以釣名且臣聞<lb/>
管仲相齊有三歸侈擬於君桓公亦霸晏嬰相景公食不<lb/>
重肉妾不衣絲齊國亦治今臣位爲御史大夫而爲布𬒳<lb/>
自九卿以下至小吏無差誠如黯言且無汲黯申之陛下<lb/>
安聞此言天子以爲謙讓愈益厚之<lb/>
漢書曰廣川王去疾妃昭信甚砳王愛姬陶望卿昭信妬<lb/>
<pb n="KR3k0012_SBCK_707-5b"/>
之譛於王曰望卿視有姦窺即言郎中令卧錦𬒳王信之<lb/>
擊殺之<lb/>
又曰李夫人病篤上自臨候之夫人蒙𬒳謝曰妾乆寢病<lb/>
形貌壞不可以見帝願以王及兄弟爲託<lb/>
又曰霍光薨詔賜繡𬒳百領<lb/>
後漢書曰祭遵奉公家無私財布𬒳夫人裳不加綵<lb/>
又曰宣秉性節儉常服布𬒳𬞞食<lb/>
華嶠後漢書曰樂崧爲郎獨宿眞臺上無𬒳帝推𬒳與之<lb/>
袁山松後漢書曰范丹爲萊蕪長去官無𬒳空囊自隨也<lb/>
謝承漢書曰京兆朱寵字仲威爲太尉家貧卧布𬒳朝廷<lb/>
賜錦𬒳卧兼布𬒳<lb/>
又曰羊續字興祖爲南陽太守以清率下唯卧一幅布綯<lb/>
敗糊𥿄𥙷之<hi>綯與禂同</hi>
<pb n="KR3k0012_SBCK_707-6a"/>
東觀漢記曰王良爲大司徒在位恭儉妻子不入官舎布<lb/>
被瓦器<lb/>
又曰馮豹字仲文後母惡之嘗因豹夜卧引刀斫之正值<lb/>
其起中𬒳獲免<lb/>
又曰馮豹毎奏事未報常服省閣下或從昏至明天子黙<lb/>
使小黄門持𬒳覆之曰勿驚之<lb/>
漢官典職曰尚書郎入直供青練白綾𬒳或錦被<lb/>
魏書曰文帝詔朝臣三代大夫知𬒳服五代大夫知飲食<lb/>
此言𬒳服飲食難曉也<lb/>
晉陽春秋曰景帝有目疾文鴦之來攻驚而目出懼六軍<lb/>
恐䝉以𬒳痛甚齧被破<lb/>
晉書曰魏舒爲尚書郎或有非其人論者欲有沙汰<lb/>
之言舒乃曰吾即其人也襆被徑出論者咸自愧之<lb/>
<pb n="KR3k0012_SBCK_707-6b"/>
也<lb/>
又曰楊駿𬒳誅𥘉駿徴髙士孫登遺以布𬒳登截𬒳於門<lb/>
外大呼曰斫刾旬日託疾死及是其言果驗<lb/>
又曰光逸字孟祖爲博昌小吏令使之冒雨還令不在逸<lb/>
解衣卧衾𬒳中令還詰之逸曰衣單冐雨如不易衣衣必<lb/>
致凍死何惜一𬒳而殺一人耶令竒之而不問<lb/>
又曰祖逖字士雅與琨共𬒳寢中夜聞鷄鳴蹴琨覺曰起<lb/>
舞此非惡聲<lb/>
又曰呉納爲呉興守徴爲尚書去任有𬒳幞而巳<lb/>
又曰秃髪烏孤之祖壽闐之在孕母胡掖氏因寢而産於<lb/>
𬒳中鮮卑謂𬒳爲秃髪因而氏焉<lb/>
宋書曰虞龢位中書郎廷尉少好學居貧屋漏恐濕墳典<lb/>
乃舒𬒳覆書書獲全而𬒳大濕時人以比高鳯<lb/>
<pb n="KR3k0012_SBCK_707-7a"/>
又曰沈麟士以楊王孫皇甫謐深逹生死而終禮矯俗乃<lb/>
自爲終制遺令氣絶剔𬒳取三幅布以覆屍及斂仍移布<lb/>
於屍下以爲斂服反𬒳左右兩際以周上<lb/>
又曰康沙門釋寳志王亮欲以衲𬒳遺之未及有言寳志<lb/>
忽來牽𬒳而去<lb/>
又曰羅研齊苟兒之役臨汝侯嘲之曰卿蜀人樂禍貪亂<lb/>
一至於此對曰蜀中積弊實非一朝百家爲林不過數家<lb/>
有食貪亂樂禍無足多恠若令牀上有百錢布𬒳甑中有<lb/>
數升麥飯寜肯爲亂乎<lb/>
梁書曰裴之横字如岳少好賔重氣俠不事産業兄之髙<lb/>
以其縱誕乃爲狹𬒳𬞞食以激厲之之横嘆曰大丈夫冨<lb/>
貴必作百幅𬒳後爲呉興太守作百幅𬒳以成其志<lb/>
陳書曰髙宗時豫州獻織成羅文錦𬒳詔於雲龍門外焚<lb/>
<pb n="KR3k0012_SBCK_707-7b"/>
之<lb/>
孫卿子曰天子至尊重無上矣衣𬒳則五彩雜間色重文<lb/>
繡加飾之以珠玉<lb/>
家語曰黔婁先生死𬒳短露足孔子及門人見之謂其妻<lb/>
曰寧使正之不足不可斜之有餘<lb/>
說苑曰鄂君乗青翰之舟張翠華之蓋越人擁檝而歌曰<lb/>
山有木兮木有枝心恱君兮君不知於是鄂君舉繡𬒳而<lb/>
覆之<lb/>
夏侯孝子集曰羊太常辛夫人字憲英性不好華麗從外<lb/>
孫胡母楊上夫人錦𬒳夫人取反卧之<lb/>
晉惠帝起居注曰帝至朝歌無𬒳中黄門以兩幅布𬒳給帝<lb/>
東宫舊事曰太子納妃有綵柸文綺𬒳一絳具文羅一幅<lb/>
被一綘𬒳羅繡文四五幅被一<lb/>
<pb n="KR3k0012_SBCK_707-8a"/>
東宫故事曰太子有七彩文綺𬒳又有綘文羅𬒳<lb/>
京兆舊事曰長安孫晨家貧爲郡功曹十月無被夜卧蒿<lb/>
束晝収之<lb/>
西京雜記曰趙飛鷰爲皇后其女弟上遺鴛鴦𬒳<lb/>
晉陸雲與兄機書曰一日按行曹公器物有寒夏被七枚<lb/>
海内先賢傳曰姜肱字伯淮事繼母年少肱兄弟感凱風<lb/>
之孝同𬒳而寢不入室以慰母心也<lb/>
邊讓别傳曰讓字元禮才辯俊逸孔融薦於魏武曰邊讓<lb/>
爲九州之𬒳則不足爲單衣䄡則有餘<lb/>
益部耆舊傳曰王忳字少林於客舎見諸生疾甚困謂忳<lb/>
曰腰下有金十斤願以相與乞收藏屍骸未及問其姓名<lb/>
呼吸困絶忳賣金一斤以給棺柩餘九斤置生腰下後署<lb/>
大度亭長到亭有白大馬一疋入亭中其日大風有一<lb/>
<pb n="KR3k0012_SBCK_707-8b"/>
繡𬒳隨風來而後忳乗馬馬突入金彦父家彦父見曰眞<lb/>
得盗矣忳說得馬之狀又取𬒳示之彦父曰卿有何隂德<lb/>
曰念葬諸生事且說形狀彦父曰眞我子也忳即以被馬<lb/>
歸之彦父不受遣迎生䘮金具存焉<lb/>
列女後傳曰江夏孟宗少遊學與同學共處母爲作十二<lb/>
幅𬒳其隣婦恠問之母曰少兒無異操懼明類之不頋大<lb/>
其𬒳以招貧生之卧庻聞君子之言耳<lb/>
桓任傳曰任後母酷惡常憎任爲作二幅箕踵𬒳<lb/>
杜祭酒别傳曰君曽新作𬒳煖眠不覺晏起乃歎煖眠使<lb/>
人忘起異事因命着陌上有寒苦人舉𬒳乞之常眠布𬒳<lb/>
中<lb/>
孫畧别傳曰親親有窮老者畧或推𬒳以恤之竟寒不解<lb/>
帶而寢<lb/>
<pb n="KR3k0012_SBCK_707-9a"/>
郭子曰殷浩好作楊州劉君行曰小欲暮便令左右取𬒳<lb/>
幞人問其故荅云刺史嚴不敢夜行<lb/>
語林曰魏武云我眠中不可妄近近輙斫人不覺左右冝<lb/>
愼之後乃陽凍眠所幸小兒竊以𬒳覆之因便斫殺自尔<lb/>
莫敢近之<lb/>
又曰傳信字子思遭父䘮哀慟骨立母憐之竊以錦𬒳䝉<lb/>
其上林宗往吊之見𬒳謂之曰卿海内之雋四方是則如<lb/>
何當䘮錦𬒳蒙上郭奮衣而去自後賔客絶百許日<lb/>
古詩曰客從逺方來遺我一端綺文彩雙鴛鴦裁爲合歡<lb/>
𬒳着以長相思縁以結不解<lb/>
樂府詩曰天寒知𬒳薄憂思知夜長<lb/>
楚辭曰翡翠珠爛齊光<lb/>
陸雲芙蓉詩曰寢共織成𬒳絮以同攻綿<lb/>
<pb n="KR3k0012_SBCK_707-9b"/>
傅玄𬒳銘曰𬒳雖温無忘人之寒無厚於巳無薄於人<lb/>
張華苦行曰重無暖氣輕𬒳覆空牀<lb/>
潘岳悼亡詩凛凛凉風升始覺夏衾單豈曰無重瀇詩與<lb/>
同歳寒<lb/>
劉孝威謝賚錦𬒳啓曰色豔蒲萄采踰聮壁鄂君慙繡楚<lb/>
侍羞朱雖復帝賜鶴綾客贈鴛綺髙慙藻麗逺謝鮮明漢<lb/>
老恱其恠文魏馬驚其香氣<lb/>
太平御覽卷第七百七<lb/>
<pb n="KR3k0012_SBCK_707-10a"/>
</p>
<p>
</p>
  </div>
</body>
</text>
</TEI>
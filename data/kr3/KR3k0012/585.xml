<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_585-1a"/>
太平御覽卷第五百八十五<lb/>
　文部一<lb/>
　　　　　叙文<lb/>
易賁封彖曰觀乎天文以察時變觀乎人文以化成天下<lb/>
春秋襄二十五年傳曰鄭子産獻捷于晉<hi>獻入廉之功</hi>士莊伯<lb/>
不能詰仲尼曰志有之言以足志文以足言不言誰知其<lb/>
志言之無文行之不逺<lb/>
論語曰孔子曰周鑒於二代郁郁乎文哉吾從周<lb/>
又曰子貢曰夫子之文章可得而聞也夫子之言性與天<lb/>
道不可得而聞也<lb/>
又曰大哉堯之爲君也巍巍乎唯天爲大唯堯則之蕩蕩<lb/>
乎民無能名焉巍巍乎其有成功煥乎其有文章<lb/>
揚子法言曰或曰良玉不雕羙言不文何謂也曰玉不雕<lb/>
<pb n="KR3k0012_SBCK_585-1b"/>
璵璠不作器言不文典謨不作經<lb/>
桓寛塩鐵論曰内無其實而外學其文若畫脂鏤氷費日<lb/>
損功<lb/>
王充論衡曰學問習熟則能推類興文文由外而滋未必<lb/>
實才與文相副也<lb/>
魏文帝典論曰夫文本同而末異盖奏議冝雅書論冝理<lb/>
銘誄尚實詩賦欲麗文以氣爲主氣之清濁有體不可力<lb/>
強而致古之作者寄身於翰墨見意於篇籍不假良史之<lb/>
辭不託飛馳之勢而聲名自傳於後故西伯幽而演易周<lb/>
旦顯而制禮不以隠約而弗務不以康樂而加恩夫然則<lb/>
古人賤尺壁而重寸隂懼乎時之過已而人多不強力貧<lb/>
賤則懾於飢寒冨貴則流於逸樂遂營目前之務而遺千<lb/>
載之功日月逝於上體貌衰於下忽然與萬物遷化斯志<lb/>
<pb n="KR3k0012_SBCK_585-2a"/>
士之所大痛也<lb/>
晉摯虞文章流別論曰文章者所以宣上下之象明人倫<lb/>
之叙窮理盡性以究萬物之冝者也王澤流而詩作成功<lb/>
臻而頌興德勲立而銘著嘉羙終而誄集祝史陳辭官箴<lb/>
王闕周禮太師掌教六詩曰風曰賦曰比曰興曰雅曰頌<lb/>
言一國之事繫一人之本謂之風言天下之事形四方之<lb/>
風謂之雅頌者羙盛德之形容賦者敷陳之稱也比者喻<lb/>
類之言也興者有感之辭也後世之爲詩者多矣其功德<lb/>
者謂之頌其餘則惣謂之詩頌詩之羙者也古者聖帝明<lb/>
王功成治定而頌聲興於是奏於宗廟告於鬼神故頌之<lb/>
所羙者聖王之德也古之作詩也發於情止乎禮義情之<lb/>
發因辭以形之禮義之指湏事以明之故有賦焉所以假<lb/>
象盡辭敷陳其志古詩之賦以情義爲主以事類爲佐今<lb/>
<pb n="KR3k0012_SBCK_585-2b"/>
之賦以事形爲本以義正爲助情義爲主則言省而文有<lb/>
例矣事形爲本則言冨而辭無常矣文之煩省辭之險易<lb/>
盖由於此夫假象過大則與類相逺免辭過壯則與事相<lb/>
違辯言過理則與義相失麗靡過羙則與情相悖此四過<lb/>
者所以背大體而害政教示以司馬遷割相如之浮說揚<lb/>
雄疾辭人之賦麗以淫也<lb/>
沈約宋書論曰民禀天地之靈含五常之德剛柔迭用喜<lb/>
愠分情然則歌詠所興冝自生民始也周室旣衰風流弥<lb/>
著屈平宋玉導清源於前賈誼相如振方塵於後英辭潤<lb/>
金玉髙義薄雲天自兹以降情志逾廣王褒劉向楊班崔<lb/>
蔡之徒異䡄同奔逓相師祖雖清辭麗曲時發于篇而蕪<lb/>
音累氣固亦多矣若夫平子豔發文以情變絶唱髙蹤乆<lb/>
無嗣響至于建安曹氏基命二祖陳王咸蓄盛藻自漢至<lb/>
<pb n="KR3k0012_SBCK_585-3a"/>
魏四百餘年辭人才子文體三變相如巧爲形似之言二<lb/>
班長於情理之說子建仲宣以氣質爲體源其飈流所始<lb/>
莫不同祖風騷降及元康潘陸特秀律異班賈體變曹王<lb/>
縟采星稠繁文綺合綴平臺之逸響採南皮之髙韻遺風<lb/>
餘烈事極江右爰逮宋氏顔謝騰聲靈運之興㑹標舉延<lb/>
年之體裁明宻並方䡄前秀垂範後昆<lb/>
李充翰林論曰或問曰何如斯可謂之文荅曰孔文舉之<lb/>
書陸士衡之議斯可謂成文也<lb/>
陸景典語曰所謂文者非徒執卷於儒生之門攄筆於翰<lb/>
墨之悉乃貴其造化之淵禮樂之盛也<lb/>
文心雕龍曰人文之元肇自泰極幽讃神明易象惟先庖<lb/>
犧畫其始仲尼翼其終而乾坤兩位獨制文言言之文也<lb/>
天地之心哉若乃河圖孕乎八卦絡書韞乎九疇玉版金<lb/>
<pb n="KR3k0012_SBCK_585-3b"/>
鏤之寳丹文緑牒之華誰其尸之亦神理而巳自鳥迹代<lb/>
繩文字始炳炎皥遺事紀在三墳而年世眇邈聲采靡追<lb/>
唐虞文章則煥乎爲盛元首載歌旣發吟詠之志稷益陳<lb/>
謨亦垂敷奏之風夏后氏興業峻鴻績九序詠謌勲德弥<lb/>
縟逮及啇周文勝其質雅頌所𬒳英華日新文王憂患繇<lb/>
辭炳燿符采複隱精義堅深重以公旦多才振其徽烈制<lb/>
詩縟頌斧藻群言至若夫子繼聖獨秀前哲鎔鈞六經必<lb/>
金聲而玉振雕琢性情組織辭令木鐸啓而千里應席珎<lb/>
流而萬世響冩天地之輝光曉生民之耳目矣故爰自風<lb/>
姓曁于孔氏玄聖創典素王述訓莫不原道心以敷章研<lb/>
神理以設教著象乎河洛間數乎蓍龜觀天文以極變察<lb/>
人文以成化然後能纒緯區宇弥綸彞憲發揮事業彪炳<lb/>
辭義故道㳂聖以垂文聖因文以明道旁通而無涯日用<lb/>
<pb n="KR3k0012_SBCK_585-4a"/>
而不匱易曰皷天下之動者存乎辭辭之所以能皷天下<lb/>
者道之文也<lb/>
又曰方其搦翰氣倍辭前曁乎篇成半折心始何則意飜<lb/>
空而易竒言徴實而難巧也是以臨篇綴翰必有二患理<lb/>
鬰者始貧辭溺者傷亂然則博見爲饋貧之粮貫一爲拯<lb/>
辭之藥博而能一亦有助乎心力矣<lb/>
又曰翬翟俻色而翶翥百歩肌豊而力沉也鷹隼無采而<lb/>
翰飛戾天骨勁而荒猛也文章才力有似於此若風骨乏<lb/>
采則鷙集翰林采乏風骨則雉竄文囿若藻曜而髙翔固<lb/>
文章之鳴鳯也<lb/>
又曰括囊雜體功在銓別宫啇朱紫隨勢各配章表奏議<lb/>
則准的乎典雅賦頌歌詩則羽儀乎清麗符檄書移則揩<lb/>
式於明斷史論序注則軌範於覈要箴銘碑誄則體制於<lb/>
<pb n="KR3k0012_SBCK_585-4b"/>
弘深連珠七辭則從事於功艶此脩體而成勢隨變而立<lb/>
功者也雖復契㑹相叅節文牙雜譬五色之錦各以本采<lb/>
爲地矣<lb/>
又曰夫薑桂因地辛在本性文章㳂學能在天才故才自<lb/>
内發學以外也有學飽而才餒有才冨而學貧學貧者迍<lb/>
邅於事義才餒者劬勞於辭情此内外之殊分也是以屬<lb/>
意於文心與筆謀才爲盟主學爲輔佐合德丈采必覇才<lb/>
學𥚹狹雖羙少功才童學文冝正體制必以情志爲神明<lb/>
事義爲骨骾辭采爲肌膚宫啇爲聲氣然後品藻玄黄摛<lb/>
振金玉獻可替否以裁厥中斯綴思之恒數也夫文變無<lb/>
方意見浮雜約則義孤博則辭叛變故多尤而爲事賤且<lb/>
才分不同思緒各異或製首以通尾或尺接以寸附然通<lb/>
製者盖寡接附者甚衆若統緒失宗辭味必亂義脉不流<lb/>
<pb n="KR3k0012_SBCK_585-5a"/>
則偏枯文體夫能懸識湊理然後節文自㑹如膠之粘木<lb/>
石之合玉矣是以四壯異力而六轡如琴馭文之法有似<lb/>
於此昔張湯疑奏而再却虞松草表而屢譴並事理之不<lb/>
明而辭旨之失調也及倪寛更草鍾㑹易字而漢武歎竒<lb/>
晉景稱善者乃理得而事明心敏而辭當也<lb/>
宋范曄獄中與諸生姪書以自序其略曰吾少嬾學問年<lb/>
三十許始有尚耳自尔巳來轉爲心化至於所通處皆自<lb/>
得之胷懷常爲情志所託故當以意爲主以文傳意以意<lb/>
爲主則其旨必見以文傳意則其辭不流然後抽其芬芳<lb/>
振其金石耳<lb/>
金樓子曰王仲任言夫說一經者爲儒生也傳古今者爲<lb/>
通人也上書奏事者爲文人也能精思著文連篇章爲鴻<lb/>
儒也若劉子政楊子雲之列是也盖儒生轉通人通人爲<lb/>
<pb n="KR3k0012_SBCK_585-5b"/>
文人文人轉爲鴻儒也<lb/>
又曰古之學者有二今之學者四焉夫子門徒轉相師授<lb/>
通聖人之經者謂之儒屈原宋玉枚乗長卿之徒止爲辭<lb/>
賦則謂文今之儒博窮子史但能識其事不能通其理者<lb/>
謂之學至如不便爲詩閻纂善爲章奏如伯松若此之流<lb/>
謂之筆吟詠風謡流連哀思者謂之文唯湏綺縠紛披宫<lb/>
徴靡曼脣吻適㑹情靈摇蕩潘安仁清綺若是而評者止<lb/>
稱情切故知爲文之難也曹子建陸士衡皆文士觀其辭<lb/>
致側宻事語堅明雖不以儒者命家此亦悉通其義也若<lb/>
夫今之俗也縉紳稚齒閭巷小生茍取成章貴在恱目龍<lb/>
首豕足隨時之冝牛頭馬髀強相附㑹夫挹酌道德憲章<lb/>
前言者君子所以行之也原憲云無財謂之貧學道不行<lb/>
謂之病末俗學徒頗或異此或假兹以爲伎術或狎之以<lb/>
<pb n="KR3k0012_SBCK_585-6a"/>
爲戲笑未聞強學自立和樂愼禮者也<lb/>
齊書曰陸厥字韓卿少有風槩好屬文時盛爲文章呉興<lb/>
沈約陳郡謝眺琅邪王融以氣類相推轂汝南周顒善識<lb/>
聲韻約等文皆用宫啇將平上去入四聲以此制韻有平頭<lb/>
上尾蜂腰鶴膝五字之中音韻悉異兩句之内角徴不同<lb/>
不可増减世爲永明體厥與約書曰范詹事自序性别宫<lb/>
啇識清濁特能適輕重濟艱難古今文多不全了斯處縱<lb/>
有㑹此者此必不從根本中來沈尚書亦云自靈均巳來<lb/>
此秘未覩或闇與理合匪由思至張蔡曹王曽無先覺潘<lb/>
陸顔謝去之弥逺大旨欲宫羽相變低昻舛節若前有浮<lb/>
聲則後湏切響一簡之内音韻盡殊兩句之中輕重悉異<lb/>
辭旣羙矣理又善焉但觀歴代衆賢似不都闇此處而云<lb/>
此秘未覩近於誣乎案范云不從根本中來尚書云匪由<lb/>
<pb n="KR3k0012_SBCK_585-6b"/>
思至斯則揣情謬於玄黄擿句着其音律也范又云時有<lb/>
㑹此者尚書云或闇與理合夫思有合離前哲同所不免<lb/>
文有開塞即事不得無之子建所以欲人譏彈士衡所以<lb/>
遺恨終篇自魏文屬論深以清濁爲言劉楨奏書大明體勢<lb/>
之致齟齬安帖之談操末續顚之說興玄黄於律吕比五<lb/>
色之相宣苟此秘未覩兹論爲何所指耶至於掩瑕藏疾<lb/>
合少謬多則臨淄所云人之著述不能無病者也長門<lb/>
上林殆非一家之賦洛神池鴈便成二體之作王粲𥘉<lb/>
征他文未能稱是楊脩敏捷暑賦彌日不獻率意寡尤<lb/>
則事促乎一曰翳愈伏而理賖於七歩一人之思遟速<lb/>
天懸一家之文工拙壤隔何獨宫啇律吕必責其如一<lb/>
耶<lb/>
三國典略曰徐摛字士秀東海郯人也貟外散騎常侍起<lb/>
<pb n="KR3k0012_SBCK_585-7a"/>
之子文好新率不拘舊體梁武謂周捨曰爲我求一人文<lb/>
學俱長兼有德行者欲令與晋安遊處捨曰臣外弟徐摛<lb/>
形質陋小若不勝衣而堪此選梁武曰必有仲宣之才亦<lb/>
不簡其皃也乃以摛爲侍讀王爲太子轉家令文體旣别<lb/>
春坊盡學之謂之宫體宫體之號自斯而起<lb/>
又曰齊主甞問于魏收曰卿才何如徐陵収對曰臣大國<lb/>
之才典以雅徐陵士國之才麗以艶<lb/>
後周書庾信父肩吾爲梁太子中庶子掌管記東海徐摛<lb/>
爲左衛率摛子陵及信並爲抄撰學士父子在東宫出入<lb/>
禁闥恩禮莫與比隆旣有盛才文並綺艶故世號爲徐庾<lb/>
體焉<lb/>
<pb n="KR3k0012_SBCK_585-7b"/>
太平御覽卷第五百八十五<lb/>
</p>
<p>
</p>
  </div>
</body>
</text>
</TEI>
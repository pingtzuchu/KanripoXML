<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_596-1a"/>
太平御覽卷第五百九十六<lb/>
　文部十二<lb/>
　　誄　弔文　哀辭　哀䇿<lb/>
　　　　　誄<lb/>
釋名曰誄累也累列其事而稱之也<lb/>
說文曰誄謚也<lb/>
周禮春官下曰太史掌建邦之六典大䘮執灋以涖勸防<lb/>
<hi>鄭司農云勸防引六紼</hi>遣之曰讀誄<hi>累其行而讀/之而之謚也</hi>凢䘮事孜焉<hi>爲有得失</hi>
小䘮賜謚<hi>小喪卿大夫也</hi>
禮記檀弓曰魯哀公誄孔丘曰天不慭遺一老莫相予位<lb/>
焉嗚呼哀哉尼父<lb/>
曾子問曰賤不誄貴㓜不誄長禮也唯天子稱天以誄之<lb/>
諸侯相誄非禮也<lb/>
<pb n="KR3k0012_SBCK_596-1b"/>
又檀弓上曰魯莊公及宋人戰于乗丘縣賁父御卜國爲<lb/>
右馬驚敗績公墜佐車授綏公曰末之卜也縣賁父曰它<lb/>
日不敗績而今敗績是無勇也遂死之<hi>三人赴敵而死</hi>圉人浴馬<lb/>
有流矢在白肉公曰非其罪也<hi>流矢中馬非御與右之罪</hi>遂誄之士之<lb/>
有誄自此始也<lb/>
傳曰誄者累其行迹而爲之謚也<lb/>
漢書曰景帝中二年春二月令諸侯王薨列侯𥘉封及之<lb/>
國大鴻臚奏謚䇿<hi>應劭曰諸侯王皆屬大鴻臚故薨奏其行亦賜與謚及哀䇿誄文也</hi>列侯<lb/>
薨及諸侯太傅𥘉除之官大行謚奏誄䇿<hi>師古曰大鴻臚本名典容行大</hi>
<hi>令即典客之屬其行也官後政曰大行令如淳曰三公薨以䇿書誄其行</hi>
東觀漢記曰杜篤字季雅客居羙陽與羙陽令遊數從之<lb/>
請託不諧頗相恨令怒收篤送京師㑹大司馬呉漢薨丗祖<lb/>
詔諸儒誄之篤於獄中爲誄辭最髙帝羙之賜帛免刑<lb/>
<pb n="KR3k0012_SBCK_596-2a"/>
魏志明帝詔曹植曰吾旣薄才至於賦誄特不閑從兒陵<lb/>
上還哀懷未散作兒誄爲田家公語耳荅曰奉詔并見聖<lb/>
思所作故平原公主誄文義相扶章章殊興句句感切哀<lb/>
動聖明痛貫天地楚王臣彪等聞臣爲讀莫不揮涕<lb/>
晉中興書郗超死之日貴賤操筆爲誄者四十餘人其爲<lb/>
物所宗如此<lb/>
齊書曰謝超宗有名譽善屬文爲新安王子鸞國常侍王母<lb/>
殷淑儀卒超宗作誄奏帝大嗟賞謂謝莊曰超宗殊有鳯<lb/>
毛<lb/>
文章流别傳曰詩頌箴銘之篇皆有徃古成文可放依而<lb/>
作惟誄無定制故作者多異焉見於典籍者左傳有魯哀<lb/>
公爲孔子誄<lb/>
文心雕龍曰周丗盛德有銘誄之文士大夫之才臨䘮能<lb/>
<pb n="KR3k0012_SBCK_596-2b"/>
誄誄者累其德行旌之不朽也夏啇以前其詳靡聞周雖<lb/>
有誄未𬒳於士又賤不誄貴㓜而不誄長其萬乗則稱天<lb/>
以誄之讀誄定謚其節文大矣自魯莊戰乗丘始及於士<lb/>
迨尼父之卒哀公作誄觀其慭遺之辭嗚呼之歎雖非叡<lb/>
作古式存焉至栁妻之誄惠子則辭哀而韻長矣曁于漢<lb/>
丗承流而作楊雄之誄元后文實煩穢沙鹿撮其要而<lb/>
執疑成篇安有誄德述遵而闊略四句乎杜篤之誄德<lb/>
有譽前代呉誄雖工而結篇頗踈豈以見稱光武而頋<lb/>
眄千金哉傅毅所製文體倫序孝山崔瑗辦㓗相叅觀<lb/>
其序事如傳辭靡律調固誄之才也潘岳搆意專師孝山<lb/>
巧於叙悲易入新麗所以隔代相望能徴厥聲者也至如<lb/>
崔駰誄趙劉陶誄黃並得憲章貴在簡要陳思功名而體<lb/>
實繁緩文皇誄末百言自陳其乖甚矣若夫殷臣誄湯追<lb/>
<pb n="KR3k0012_SBCK_596-3a"/>
褒玄鳥之祚周史歌文上闡后稷之烈誄述祖宗盖詩之<lb/>
則也至於序述哀情觸類而長傳毅之誄北海云白日幽<lb/>
光雰霞杳冥始序致感遂爲後式影而效者弥取於切矣<lb/>
詳夫誄之爲制盖遐言以録行傳體而頌文榮始而哀終<lb/>
論其人也瞬乎若可覿送其哀也悽焉如可傷此其旨也<lb/>
文心雕龍曰陳思之文群才之儁也而武帝誄云尊靈永<lb/>
蟄明帝頌云聖體浮輕輕浮有似於蝴蝶永蟄頗擬於昆<lb/>
蟲施之尊極不其蚩乎<lb/>
南史宋謝莊作宣貴妃誄曰賛堯門方之漢釣弋也及廢<lb/>
帝即位下莊于獄曰卿作此誄時知有東宫否<lb/>
列女傳曰栁下惠死門下將誄之妻曰將述夫子德耶二<lb/>
三子不若妾之知之乃爲誄曰夫子之信誠與人無害兮嗚呼<lb/>
哀哉魂神泄兮夫子之謚冝爲惠兮門人從之<lb/>
<pb n="KR3k0012_SBCK_596-3b"/>
丗說曰孫長樂作王長史誄云余與夫子交非勢利心猶<lb/>
淡水同此玄昧孝伯見云才士不遜亡祖何至與此人周<lb/>
旋<lb/>
又曰謝太傅問主簿陸退張慿何以作母誄陸荅曰故當是<lb/>
丈夫之德表於事行婦人之美非誄不顯<lb/>
　　　　　弔文<lb/>
文心雕龍曰弔者至也詩云神之吊矣言神至也君子令<lb/>
終定謚事極理哀故賔之慰主亦以至到爲言也壓溺乖<lb/>
道所以不弔矣又宋水鄭火行人奉辭國災人亡故同弔<lb/>
也及晉築虎臺齊襲燕城史趙蘇秦翻賀爲弔害民構怨<lb/>
亦亡之道凢斯之例弔之所設也或驕貴以殞身或狷介<lb/>
以乖道或有志而無時或行羙而兼累追而慰之並名爲<lb/>
弔自賈誼浮湘發憤而弔屈體周而事覈辭清而理哀盖<lb/>
<pb n="KR3k0012_SBCK_596-4a"/>
首出之作也及相如之弔二世全爲賦體桓譚以爲其言<lb/>
惻愴讀者歎息及卒章意要切斷而能悲也楊雄序屈思積<lb/>
功寡意深文略故辭韻沉膇班彪蔡邕並敏於致詰然影<lb/>
附賈氏難爲並驅耳故胡阮之弔夷齊褒䘮而無文仲宣<lb/>
所製譏呵實工然則胡阮嘉其清王子傷其隘各其志也<lb/>
祢衡之弔平子縟麗而輕清陸機之弔魏武詞巧而文繁<lb/>
降斯巳下未有可稱者矣夫弔雖古義而華辭未造華過<lb/>
韻緩則化而爲賦固冝正義以繩理昭德而塞違析割褒<lb/>
貶哀而有正則無奪倫矣<lb/>
左傳莊十一年曰秋宋大水公使弔焉曰天作淫雨害於<lb/>
粢盛若之何不弔對曰孤實不敬天降之災又以爲君憂<lb/>
拜命之辱臧文仲曰宋其興乎禹湯罪巳其興也㪍焉桀<lb/>
紂罪人其亡也忽焉且列國有凶稱孤禮也言懼而名禮<lb/>
<pb n="KR3k0012_SBCK_596-4b"/>
其庶乎<lb/>
史記曰相如從上至長楊還過冝春宫奏賦以哀二世行<lb/>
失也其辭曰東馳工山兮北揭石瀬弭節容與兮歴弔二<lb/>
世持身不謹兮亡國失勢信䜛不寤兮宗廟滅絶墳墓蕪<lb/>
穢而不修䰟無歸而不食<lb/>
漢書曰楊雄怪屈原文過相如至不容作離騷自投江而<lb/>
死悲其文未嘗不流涕也君子遇不遇命也何必沉身哉<lb/>
迺作書徃徃撫離騷文而反之自岷山投諸江流以弔屈<lb/>
原名曰反騷<lb/>
祢衡别傳曰南陽㓂栢松記劉景升當蹔小岀屬守長胡<lb/>
政令給視之栢松父子宿與政不佳景升不在栢松子在<lb/>
後羅人盗迹胡政無狀便尔殺之景升還慙悼無巳即治<lb/>
殺胡政爲作三牲醊焉正平爲作板書弔之時當行在焉<lb/>
<pb n="KR3k0012_SBCK_596-5a"/>
上駐馬授筆倚柱而作之<lb/>
祢衡弔張衡其辭曰南岳有精君誕其姿清和有理君逹<lb/>
其機故能下筆繡亂揚手文飛昔伊尹值湯吕尚遇旦嗟<lb/>
矣君生而獨植漢倉蠅爭飛鳯凰巳散元龜可羈河龍可<lb/>
絆石堅而朽星華而滅唯道與隆悠悠永絶靡滯君音與<lb/>
浮河水有竭君聲永流周旦先没發夣孔丘余生雖後身<lb/>
亦存遊士貴知巳君其勿憂<lb/>
糜元弔比干曰余旣詰紂之後又感比干亢辭進諌不顧<lb/>
其身而受刳屠之戮殺身之後紂不悔寤適足快凶君之<lb/>
心而無益於世故復責而弔之<lb/>
糜元弔夷齊曰少承洪烈從戎子王側聞先生餓於首陽<lb/>
敢不敬弔寄之山岡嗚呼哀哉夫五德更運天秩靡常如<lb/>
有絶代之主必有受命之王故堯終于虞舜禹殄於成湯<lb/>
<pb n="KR3k0012_SBCK_596-5b"/>
且夏后氏之末祀亦殷氏之所亡若周武爲有失則帝乙<lb/>
亦有傷子不棄殷而餓死何獨背周而深藏所行誰路而<lb/>
子渉之首陽誰山而子匿之彼薇誰菜而子食之行周之<lb/>
道藏周之林讀周之書彈周之琴飲周之水食周之茶而<lb/>
謗周之主謂周之淫是誦聖之文聽聖之音居聖之世而<lb/>
異聖之心<lb/>
束晢弔蕭孟恩文曰東海蕭惠孟恩者父昔爲御史與晢<lb/>
先君同僚孟恩及晢旦夕同遊分義早著孟恩夫婦皆亡<lb/>
門無立胤時有伯母從兄之憂未獲自徃致文一篇以弔<lb/>
其魂并修薄奠其文曰舊友人陽平束晢謹請同業生李<lb/>
察奉腵脩一束麥糒一器以致詞于處士蕭生之墓曰嗚<lb/>
呼哀哉精爽遐登形骸幽匿有耶亡耶莫之能測敬薦薄<lb/>
饋魂兮來食孟恩孟恩豈猶我識<lb/>
<pb n="KR3k0012_SBCK_596-6a"/>
束晢弔衛巨山曰元康元年楚王瑋矯詔舉兵害太保衛<lb/>
公及公四子三孫公丗子黃門郎巨山與晢有交好時自<lb/>
本郡來赴其䘮作弔文一篇以告其柩曰同志舊友陽平<lb/>
束晢頃聞飛虎肆暴竊矯皇制禍集于子宗祊幾滅越自<lb/>
兾方來赴來祭遥望子弟銘旌藂立旣闚子庭其殯盈十<lb/>
徘徊感慟載號載泣歛𬒮升階子不我楫引𬒮授祛子不<lb/>
我執魂兮魂兮於焉栖集<lb/>
李充弔嵇中散曰先生挺邈世之風資髙明之質神蕭蕭<lb/>
以宏逺志落落以遐逸忘尊榮於華堂括卑静於蓬室寜<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園之逍遥安柱下之得一寄欣孤松取樂竹林尚想榮<lb/>
莊聊與抽簮味孫觴之濁醪鳴七弦之清琴慕義人於玄<lb/>
旨詠千載之徽音凌晨風而長嘯託歸流而永吟乃自足於<lb/>
丘壑孰有愠乎陸沉馬樂厚而翹足龜恱塗而曵尾疇廟<lb/>
<pb n="KR3k0012_SBCK_596-6b"/>
堂之是榮豈和鈴之足視乆先生之所期差玄逹於遐旨<lb/>
尚遺大以岀生何殉小而入死嗟乎先生逢時命之不丁<lb/>
兾後凋於歲寒遭繁霜而夏零滅皎皎之玉質絶琅琅之<lb/>
金聲投明珠以彈雀捐所重而爲輕諒心不爽非大雅之<lb/>
所營〇袁宏友李氏弔嵇中散曰宣尼有言曰唯仁者能好<lb/>
人能惡人自非賢智之流不可以褒貶明德擬議英哲矣故<lb/>
彼嵇中散之爲人可謂命丗之傑矣觀其德竒偉風韻劭<lb/>
邈有似明月之暎幽夜清風之過松林也若夫吕安者嵇<lb/>
子之良友也鍾㑹者天下之惡人也良友不可以不明明<lb/>
之而理全惡人不可以不拒拒之而道顯然夜光匪與魚<lb/>
目比暎三秀難與朝華争榮故布皷自嫌於雷門礫石有<lb/>
忌於琳琅矣嗟乎道之䘮也<hi>雖智周萬物不能遣絶糧之困識逹去留不能違顚沛之</hi>
艱故存其心者不以一青累懷檢乎跡者必以纎芥爲事<lb/>
<pb n="KR3k0012_SBCK_596-7a"/>
逹人之獲譏懼髙範之莫全凌清風以三歎予撫兹而悵<lb/>
焉聞先覺之髙唱理極滯其必宣候千載之大聖期百五<lb/>
之明賢聊寄憤於斯章思慷慨男兒而泫然<lb/>
　　　　　哀辭<lb/>
文章流別傳曰哀辭者誄之流也崔瑗蘇順馬融等爲之<lb/>
率以施於童殤夭折不以壽終者建安中文帝臨菑侯各<lb/>
失稚子命徐幹劉禎等爲之哀辭哀辭之體以哀痛爲主<lb/>
縁以歎息之辭<lb/>
文心雕龍曰哀者依也悲實依心故曰哀也以辭遣哀盖<lb/>
下流之悼故不在黃髮必施夭昬昔三良殉秦百夫莫贖<lb/>
事均夭枉黃鳥賦哀抑亦詩人之哀辭乎漢武封禪而霍<lb/>
嬗暴亡哀傷而作詩亦哀辭之類也降及後漢汝陽主亡<lb/>
崔瑗哀辭始變前式然腹穾鬼門恠而不辭駕龍乗雲僊<lb/>
<pb n="KR3k0012_SBCK_596-7b"/>
而不哀又卒章五言頗似歌謡亦髣髴乎漢武也至於顯<lb/>
順張升並述哀文雖發其華而未極心實建安哀辭唯偉<lb/>
長差善行女篇時有惻怛及潘岳繼作實鍾其羙觀其慮<lb/>
瞻辭變情洞悲苦叙事如傳結言摹詩促節四言鮮有緩<lb/>
句故能義直而文婉體舊而趣新金鹿澤蘭莫之或繼也<lb/>
原夫哀辭大體情主於痛傷而辭窮乎愛惜㓜未成性故<lb/>
興言止於察惠弱不勝務故悼惜加乎容色隱心而結文<lb/>
則事愜觀文而屬心則體奢體奢爲辭則雖麗不哀必使<lb/>
情徃㑹悲文來引泣乃其貴耳班固馬仲都哀辭曰車騎<lb/>
將軍順文侯馬仲都明帝舅也從車駕於洛水浮橋馬驚<lb/>
入水溺死帝謂侍御史班固爲馬上三十歩哀辭<lb/>
南史曰劉孝綽三妹一適東海徐悱文尤清壯所謂劉三<lb/>
娘者也悱爲晉安郡卒䘮還建業妻爲祭文詞甚悽愴悱<lb/>
<pb n="KR3k0012_SBCK_596-8a"/>
父勉欲爲哀辭見之乃閣筆<lb/>
三國典略曰齊文宣崩楊愔選其挽歌令樂署歌之其魏<lb/>
收四首陽休之祖珽劉逖各二首盧思道八首入用於是<lb/>
晉陽人謂思道爲八采盧郎北營刺史李愔戯謂逖曰盧八<lb/>
問誶劉二逖每衘之至是愔上感思賦自陳文宣之丗遭<lb/>
遇䜛譛逖爲帝奏其文誹謗先帝齊主怒令鞭之逖喜曰<lb/>
髙搥三十熟鞭之百何如喚劉二時<lb/>
　　　　　哀䇿<lb/>
文章流別傳論曰今所哀䇿者古誄之義<lb/>
丗說曰王東亭夢人以大筆與之如椽子大覺曰當有大<lb/>
手筆事少日烈宗崩哀䇿謚議皆王所作<lb/>
國朝傳記曰禇遂良爲太宗哀䇿文自朝還馬誤入人家<lb/>
而不覺也<lb/>
<pb n="KR3k0012_SBCK_596-8b"/>
又曰崔融司業作武后哀文因發疾而卒時人以爲三二<lb/>
百年來無此文<lb/>
太平御覽卷第五百九十六<lb/>
</p>
<p>
</p>
  </div>
</body>
</text>
</TEI>
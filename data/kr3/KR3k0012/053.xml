<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_053-1a"/>
太平御覽卷第五十三<lb/>
　地部十八<lb/>
　　丘　陵　阪<lb/>
　　陘　峽　岡<lb/>
　　　　　丘<lb/>
說文曰丘土之髙非人所爲丘字從一一地也人居在丘<lb/>
南從北中拜之居在崑崙一曰四方髙中央下象形也<lb/>
詩曰送子渉淇至于頓丘<lb/>
又曰子之蕩兮苑丘之上兮<lb/>
又曰崇丘萬物得極其髙大也<lb/>
又曰楊園之道猗于畝丘<lb/>
又曰綿蠻黄鳥止于丘隅<lb/>
又曰丘中有麻彼留子嗟<lb/>
<pb n="KR3k0012_SBCK_053-1b"/>
禮曰太公封於營丘比及五世皆反葬於周君子曰樂樂<lb/>
其所自生禮不忘其本古之人有言曰狐死正丘首仁也<lb/>
<hi>正丘首正首丘也仁恩也</hi>
又曰公叔文子升於瑕丘蘧伯玉從<hi>二子衛大夫</hi>文子曰樂哉<lb/>
斯丘也死則我欲葬焉蘧伯玉曰吾子欲之則瑗請前<hi>利其</hi>
<hi>欲害人良田也瑗伯玉名也</hi>
又曰爲髙必因丘陵爲下必因川澤<lb/>
周禮曰丘陵其動物冝羽物其植物冝覆物其民專而長<lb/>
傳曰車脫其輹火焚其旗不利行師敗于宗丘○春秋元命<lb/>
包曰堯爲天子季秋下旬夢曰帝遺吾馬喙子其母爲扶<lb/>
始昇髙丘賭白帝上有雲虎之狀感巳生臯陶<lb/>
春秋說題辭曰丘者墓也○又曰丘谷輔氣元士扶化<lb/>
爾雅曰丘一成爲敦丘<hi>成猶重周禮曰爲壇三成今江東呼地高堆者敦舊音頓</hi>再成<lb/>
<pb n="KR3k0012_SBCK_053-2a"/>
銳上爲融丘三成爲崑崙丘<hi>崑崙山三重形如累三盂</hi>如乗者乗丘<hi>形似</hi>
<hi>車乗</hi>如渚者渚丘<hi>水中小/洲爲渚</hi>水潦所止泥丘<hi>頂上/洿下</hi>丘方胡丘<hi>形四</hi>
<hi>方</hi>絶髙爲之京<hi>人力所作</hi>非人爲之曰丘<hi>地自然生</hi>水潦所還曰將<lb/>
丘<hi>宦音謂丘邊有界埓水繞環之</hi>上正章丘<hi>頂/平</hi>澤中有丘都丘<hi>在水澤内</hi>當塗<lb/>
梧丘<hi>塗道</hi>塗岀其右而還之重丘<hi>言爲道/所䂓畫</hi>途岀其前戴丘<hi>道岀</hi>
<hi>丘南</hi>途岀其後昌丘<hi>道岀丘北</hi>水岀其前渻丘水岀其後沮丘水<lb/>
出其右正丘水岀其左營丘<hi>今齊之營丘淄水過其南及東</hi>如覆敦者敦<lb/>
丘邐迤沙丘左髙咸丘右髙臨丘前髙旄丘後髙陵丘偏<lb/>
髙阿丘丘背有丘爲負丘<hi>中央隆峻狀如負一丘於背上</hi>右澤定丘右陵<lb/>
泰丘<hi>宋有泰丘見史記</hi>如畒畒丘<hi>丘有壟界如田</hi>如陵陵丘丘上有丘爲<lb/>
宛丘陳有宛丘<hi>今在陳郡陳縣</hi>淮晉有潜丘<hi>今在太原晉楊陽縣</hi>淮南有州<lb/>
黎丘<hi>今在壽春</hi>天下有名丘五其三在河南二在河北<hi>說者多以州黎</hi>
<hi>宛營爲河南者潜敦爲河北者案北方稱天下之名丘恐此諸丘碌碌未足用當之殆别有魁梧桀大者五但未詳</hi>
<pb n="KR3k0012_SBCK_053-2b"/>
<hi>其名號所在耳</hi>
廣雅曰小陵曰丘<lb/>
又曰丘上有木爲祕丘<lb/>
家語曰丘陵爲牡谿谷爲牝<lb/>
方言曰冢大者謂之丘<lb/>
穆天子傳曰天子昇于崑崙之丘以觀黃帝之宫<hi>郭璞注曰黄帝</hi>
<hi>廵狩四海登崑崙山起宫室於其上</hi>
又曰爲盛姬謚曰哀淑人之丘天子名之<hi>爲丘作名</hi>是曰淑人<lb/>
之丘乙丑天子東征舎乎五鹿叔㛗<hi>七和切</hi>且哭<hi>思盛姬也㛗穆王女</hi>
<hi>也</hi>是曰女㛗之丘<hi>困以名五鹿也</hi>丁夘<lb/>
山海經曰崑崙之丘實惟帝之下都<lb/>
莊子曰衛靈公死卜葬於故墓不吉卜葬於沙丘而吉掘<lb/>
之數仞得石槨焉洗而視之有銘曰不慿其子靈公奪而<lb/>
<pb n="KR3k0012_SBCK_053-3a"/>
埋之夫靈公之爲靈乆矣<lb/>
淮南子曰堯時有大風爲民害乃繳大風於青丘之野<hi>許愼</hi>
<hi>注曰大風大鷙鳥也</hi>
文子曰川竭而谷虛丘夷而泉塞<lb/>
越絶書曰闔閭冢在呉縣昌門外名曰虎丘下廣平六十<lb/>
歩水深丈五尺銅槨三重玉鳬之流扁諸之劒在焉卒十<lb/>
万人治之取土臨湖葬三曰白虎居上故號曰虎丘<lb/>
東方朔十洲記曰長洲一名青丘在南辰巳地地五千里<lb/>
去岸二十五萬里上饒山川又多大樹樹有二千圍者一<lb/>
洲之上專是林木故一名青丘仙草靈藥甘液玉英靡所<lb/>
不有<lb/>
齊地記曰營丘在臨淄小城内古以爲齊室也丘下周三<lb/>
百餘歩髙九丈北廂下隆丈五造井水深七丈餘井與地<lb/>
<pb n="KR3k0012_SBCK_053-3b"/>
平<lb/>
伏韜北征記曰博望城内有成湯伊尹箕子冢今皆爲丘<lb/>
𫐠異記曰南海中有軒轅丘鸞自歌鳯自舞古云天之樂<lb/>
也<lb/>
郡國志曰濮陽縣本顓頊之城今謂之帝丘夏后之代昆<lb/>
吾居之春秋衞遷于帝丘夢人登昆吾之墟是也<lb/>
又曰濮州初徒陶於乗丘故縣掘得<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>盃二厎内有朱<lb/>
書曰乗丘旣見風日糜然爛碎矣<hi>陶今定陶</hi>
外國圖曰貟丘之上有不死樹食之乃壽有赤泉飲之不<lb/>
老蕭丘多大風無人民群犬居之青丘之民食榖衣野絲<lb/>
去琅瑘萬三千里神丘有火穴其光照千里去琅瑘三萬<lb/>
里<lb/>
陳留風俗傳曰雍丘縣有五陵之丘以故名縣<lb/>
<pb n="KR3k0012_SBCK_053-4a"/>
酈善長注水經曰沮水西逕楚昭王墓東對江陵城<lb/>
故王仲宣之賦登樓云西接昭丘是也<lb/>
又曰隋縣有断虵丘隋侯岀見大虵中断因舉而藥之故<lb/>
謂之断虵丘<lb/>
又曰鞏縣北有山臨河謂之岑原丘下有穴謂之鞏穴言<lb/>
山潜通淮濟北逹于河直穴有渚謂之鮪渚<lb/>
十道志云岑原丘在縣西北三十三里<lb/>
　　　　　陵<lb/>
釋名曰陵隆也體隆髙也<lb/>
易曰天險不可升地險山川丘陵<lb/>
又曰躋於髙陵三歳不覿<lb/>
詩曰鴪彼飛隼率彼中陵<lb/>
又曰髙岸爲谷深谷爲陵<lb/>
<pb n="KR3k0012_SBCK_053-4b"/>
禮曰五月可以居髙明可以遠眺望可以處臺榭<lb/>
傳曰蹇叔送其子曰殽有二陵其南陵夏后臯之墓其北<lb/>
陵文王之所避風雨也<lb/>
春秋說題辭曰陵之爲言稜也輔山成其廣層稜扶推益<lb/>
厥長也<lb/>
孝經援神契曰德至山川丘陵則景雲岀<hi>宋均注曰景雲應間澤不偏也</hi>
爾雅曰大阜曰陵<lb/>
又曰東陵阠<hi>所陳切</hi>南陵息愼西陵威夷中陵朱勝北陵西<lb/>
隃<hi>鴈門是也音戍</hi>陵莫大於加陵梁莫大於溴梁墳莫大於河墳<lb/>
謂之八陵<lb/>
穆天子傳曰天子東遊次于崔梁曝蠹書于羽陵<lb/>
莊子曰盗跖死於東陵之上<lb/>
又曰歩仞之丘陵巨獸無所隱其軀而孽狐天子東征釣<lb/>
<pb n="KR3k0012_SBCK_053-5a"/>
于隰水祭淑人是日祭丘爲之降<lb/>
吕氏春秋曰凢葬必於髙陵之上以避狐狸之患水泉之<lb/>
濕此則善矣<lb/>
楊子法言曰百川學海而至於海丘陵學山而不至山是<lb/>
故惡夫住者<hi>住止</hi>
魏子曰堯入百仞之溪則不照三里非矇闇位卑勢下故<lb/>
也桀紂昇百丈之陵能見四海非照明位髙勢尊故也<lb/>
十洲記曰崑崙陵即崑崙山也西海之戍地北海之亥地<lb/>
去中國十萬里有弱水周匝繞山<lb/>
呉録曰張紘言於孫權曰秣陵楚武王所置名爲金陵秦<lb/>
始皇時望氣故掘断連崗改名秣陵<lb/>
物理論曰地者鎭之以五岳積之以丘陵<lb/>
　　　　　阪<lb/>
<pb n="KR3k0012_SBCK_053-5b"/>
詩曰阪有<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>隰有栗<lb/>
爾雅曰坡者曰阪<hi>郭璞注曰阪地不平也</hi>
史記曰漢文帝嘗從覇陵西馳下峻坂表盎攬轡上曰將<lb/>
軍怯也盎曰臣聞千金之子坐不垂堂百金之子立不倚<lb/>
衡今聖主乗危馳不側之淵如馬警車敗柰髙廟何上乃<lb/>
止<lb/>
漢書地理志曰河東蒲坂縣故曰蒲泰更名<hi>應劭曰秦始皇東廵見有</hi>
<hi>長坂孟康曰本属晉文公以賂秦秦人還蒲魏人喜曰蒲反矣</hi>
漢書曰王陽爲益州至卭僰<hi>蒲北切</hi>坂九折歎曰柰何以先<lb/>
人之遺體乗此險乎遂以病去及王遵爲刺史至此坂問<lb/>
吏曰此非王陽所畏道耶叱其馭駈之曰王陽爲孝子王<lb/>
遵爲忠臣<hi>應劭注曰坂在嚴道縣界</hi>
漢書西域傳曰西域有赤玉身熱之坂上即今人身熱無<lb/>
<pb n="KR3k0012_SBCK_053-6a"/>
色頭痛嘔吐<lb/>
續漢書地理志曰河東大陽縣有顛軨坂<lb/>
蜀志曰先主至當陽之長坂爲曹公所追敗<lb/>
王隱晉書曰孫登楊駿逼迎之與語不荅賜布𫀆登借刀<lb/>
截断棄門中大呼云刺斫刺斫卒病死後人見在貴馬坂<lb/>
穆天子傳曰天子南還昇于長松之坂<hi>郭僕注曰坂有長松</hi>
酈善長注水經曰洛水東逕九曲其地千里有九坂之曲<lb/>
穆天子傳所謂天子西征升九阿是也<lb/>
又曰河水東逕旋門坂北今城臯西大坂是也昇陟此坂<lb/>
而東趣成臯城<lb/>
列女後傳曰吕榮者呉郡許昇之妻也昇爲賊所害榮貞<lb/>
固自守黄巾賊陳寳欲干穢之榮執節不聽寳遂殺榮是<lb/>
日疾風暴雨雷電晦冥寳恐懼叩頭謝葬之而去䴢府君<lb/>
<pb n="KR3k0012_SBCK_053-6b"/>
聞榮髙行遣主簿祭之又岀錢助縣爲冢於嘉興郭里墟<lb/>
北名曰義婦坂<lb/>
華陽國志曰有牛叩頭坂馬搏頰坂其嶮如此<lb/>
晋太康地記曰常山曲陽縣有恒山坂號飛狐口上壺関<lb/>
縣有羊膓坂<lb/>
地理志曰凾谷東坂謂之八特坂<lb/>
述征記曰黄卷坂者傍絶澗以昇潼関長坂十餘里九坂<lb/>
皆迤邐長坂東京賦曰所謂西阻九阿者也<lb/>
戴延之西京賦曰黄坂去終南六十里少華山西<lb/>
任豫益州記曰汶江水源岀玉輪坂下今属汶江郡在郡<lb/>
東北三十里<lb/>
古今地名曰冥軨坂在塩池東呉城之北今之呉坂<lb/>
新序曰趙簡子上羊腸之坂群臣皆推車宗㑹獨當㦸行<lb/>
<pb n="KR3k0012_SBCK_053-7a"/>
歌簡子曰人臣而侮其主其罪若何宗㑹曰其罪死君亦<lb/>
聞人君而侮其臣乎則智者不爲謀辯者不爲闘則其國<lb/>
危乎簡子曰善以宗㑹爲上客<lb/>
郡國志曰雍州咸陽縣北十五里長平坂漢武帝幸甘泉<lb/>
馳道有蟲覆地赤如生肝問東方朔朔曰秦獄地冤氣也<lb/>
臣聞酒能銷愁以酒澆之果銷矣<lb/>
　　　　　陘<lb/>
爾雅曰山絶曰陘<hi>郭璞注曰連山中断者也</hi>
漢書曰趙王成安君陳餘聞漢且襲之聚兵井陘口號稱<lb/>
二十萬<lb/>
穆天子傳曰天子北征乃絶漳水至于鈃山之下<hi>郭璞注曰即井</hi>
<hi>鈃山今在常山石邑郷</hi>
述征記曰燕趙間凢厥山路名之曰陘井陘在常山<lb/>
<pb n="KR3k0012_SBCK_053-7b"/>
　　　　　峽<lb/>
水經注曰丹山在丹陽属巴丹山西即巫山者也帝女居<lb/>
焉宋玉所謂我帝之季女名曰瑶姬未行而亡封于巫山<lb/>
之陽髙唐之岨且爲雲暮爲雨朝朝暮暮陽臺之下旦朝<lb/>
視之果如其言故爲立廟號朝雲焉其間首尾一百六十<lb/>
里謂之巫峽盖因山爲名也<lb/>
盛弘之荆州記曰舊云自二峽取蜀數千里中恒是一山<lb/>
此盖好大之言也唯三峽七百里中兩岸連山略無闕處<lb/>
重巖疊嶂隱天蔽日自非停午夜分不見日月至於夏水<lb/>
襄陵㳂泝阻絶或王命急宜有時云朝發白帝暮至江陵<lb/>
其間一千二百里雖乗奔御風不爲疾也春冬之時則素<lb/>
湍渌潭廻清到影絶獻多生檉栢懸泉瀑布飛其間清榮<lb/>
峻茂良多雅趣毎晴初霜旦林寒澗肅常有髙猿長嘯属<lb/>
<pb n="KR3k0012_SBCK_053-8a"/>
引凄異空岫傳嚮哀轉乆絶故漁者歌曰巴東三峽巫峽<lb/>
長猿鳴三聲淚沾裳<lb/>
又曰南崖有重嶺疊起最大髙崖間有石色如人負刀牽<lb/>
牛人黒牛黃成就分明此崖旣大加以江湍縈紆廻塗經<lb/>
宿猶望見之行者歌曰朝發黃牛暮宿黃牛三日三夜黄<lb/>
牛如故<lb/>
庾仲雍荆州記曰巴陵楚之丗有三峽明月峽廣德峽東<lb/>
突峽即今之巫峽秭歸峽歸郷峽<lb/>
袁山松冝都記曰巴陵楚之丗有三峽髙山重鄣非日中<lb/>
半夜不見日月猿鳴至清諸山谷傳其響冷冷不絶也<lb/>
王韶之始興記曰宿縣有觀峽横巒交枕絶崖岝㟧護水<lb/>
口有貞女峽峽西岸水際有石如人形髙可七尺狀似女<lb/>
子是曰貞女父老相傳秦丗有女數人取螺於此遇風雨<lb/>
<pb n="KR3k0012_SBCK_053-8b"/>
晝昏而一女化爲此石<lb/>
鄧德朋南康記曰雩都峽其水常自激通奔如轉輪<lb/>
郡國志曰南郷峽峽西八十里有巴郷村善釀酒故俗稱<lb/>
巴郷酒也村傍有溪溪中多靈壽木焉<lb/>
水經注曰湞陽觀峽下有廟丗人以爲河伯晉時縣人有<lb/>
使至洛者使訖將還忽有一人寄其書云吾家在觀前石<lb/>
間石間懸藤即其處也但扣藤自當有人取之使者依其<lb/>
言果有二人岀外取書并延入水府衣不霑濡<lb/>
又曰續漢書云虞詡爲武都太守下辯東三十餘里有峽<lb/>
峽中白水生大石鄣塞水流春夏輙濆溢敗壞城郭詡使<lb/>
人燒石以醋灌之石皆淬裂因鐫去焉遂無泛溺之害<lb/>
又曰涇水東南逕都盧山山路之中常有如彈筝之聲行<lb/>
者鼔舞樂而後去即絃歌之山也故謂此山峽爲彈筝峽<lb/>
<pb n="KR3k0012_SBCK_053-9a"/>
隴西記曰襄武有錦鏡峽即黒水所經其峽四望花木明<lb/>
媚照影於其中因以稱之也<lb/>
峽程記曰瀘合遂蜀四郡皆峽之郡自蠻江桔栢沲導等<lb/>
江至此二百八十江㑹于峽前次荆門都四百五十灘即<lb/>
有清水重峯胡灘漢灘忽雷閃電咤灘瀬灘狼尾使君主<lb/>
簿皆使君主簿沉舟之所遂爲名其他不悉記之三峽者<lb/>
即明月峽仙山峽廣澤峽其有瞿塘灧澦鷰子屏風之類<lb/>
皆不預三峽之數<lb/>
李膺益州記曰廣陽州東七里水南有遮要二塠石石東<lb/>
二里至明月峽峽前南岸壁髙四十丈其壁有圎孔形如<lb/>
滿月因以爲名<lb/>
　　　　　崗<lb/>
釋名曰崗亢也在上言之<lb/>
<pb n="KR3k0012_SBCK_053-9b"/>
詩曰陟彼髙崗我馬玄黃<lb/>
又曰如山如阜如崗如陵<lb/>
又曰謂山盖髙爲崗爲陵<lb/>
又曰陟彼崗矣瞻望兄矣<lb/>
尚書曰火炎崑崗玉石俱焚<lb/>
爾雅曰山脊曰崗<lb/>
山謙之丹陽記曰句容縣東三十五里有龍崗崗頂有沸<lb/>
潭周廻十三丈聞人聲水便沸動不聞不涌也<lb/>
王韶之始興記曰郡西南有芙蓉崗髙若玉山隣枕郊郭<lb/>
周廻連亘四十餘里<lb/>
又曰含淮縣白鹿城南有白鹿崗晉咸和中郡民張鮑作<lb/>
令著惠有白鹿遊此崗因以爲名<lb/>
雷次宗豫章記曰洪井西有鸞崗舊說洪崖先生乗鸞所<lb/>
<pb n="KR3k0012_SBCK_053-10a"/>
憩處也<lb/>
顧微廣州記曰四㑹有金崗行人往往見金於崗側<lb/>
裴淵廣州記曰城西北五里連續大崗直上百㝷名爲越<lb/>
王冢呉朝掘覔尉他墓竟無所見於天井崗得六玉璽一小<lb/>
車州城北有馬鞌崗秦時瞻氣者言南方有天子氣始皇<lb/>
發民鑿破此崗地中岀血今鑿處猶在増城縣有雲母崗<lb/>
日出照之晃曜<lb/>
武昌記曰城北有崗髙數丈名曰鳯闕其處顯敞昇闕以<lb/>
望州澤多所遠瞻呉黃龍元年有鳯皇集此崗故謂之鳯<lb/>
闕鳯闕南十里有金牛崗古老相傳云有金牛岀此崗崗<lb/>
今半崩坈深数丈金牛躍岀踐崗邊遺跡猶存<lb/>
王妥安成記曰萍鄉西津南五里山名女崗天氣將雨水<lb/>
輙先涌岀石門而有五色玄黄百姓謂之玉女披衣<lb/>
<pb n="KR3k0012_SBCK_053-10b"/>
鄧德明南康記曰陳蕃墓在青龍崗土人傳云昔見一物<lb/>
龍形而通身絶青数出崗頂及山邊故言名青龍也<lb/>
又曰贑縣馬脊崗在縣西其形馬脊故以爲名也<lb/>
任端休江陵記曰州城北五十四里有楚平王冢枝江班<lb/>
竹崗又云平王冢周廽数百歩未知孰是<lb/>
荆州記曰零陵郡東南有黃溪黄溪西有礬石崗<lb/>
衡山記曰衡山有曽青崗岀曽青可合仙藥有靈壽崗有<lb/>
靈壽木周廽数十里芝草崗有神芝靈草<lb/>
郡國志曰乆畱崗昔太守衛諷罷郡還京故老送別乆留<lb/>
此崗<lb/>
又曰顯朝崗在欝平縣陸績制渾儀處<lb/>
隋圖經曰歴陵縣西十里有石子崗寳山也而髙大有冢<lb/>
如硯子世謂之研子冢是趙簡子冢也石虎令人發之𥘉<lb/>
<pb n="KR3k0012_SBCK_053-11a"/>
得炭深一丈得連木板厚髙八尺次得流泉水水色清冷<lb/>
非常以牛皮爲囊作絞車以汲之一月而水無極乃止築<lb/>
城繞之氣成樓闕<lb/>
<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>元注水經注曰<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>水岀襄國石井崗崗上有井大如輪<lb/>
隋區宇圖志云此井光武營軍所鑿傍有藂荆棘生皆蟠<lb/>
縈如人手結云是光武繫馬處<lb/>
又石勒時天旱沙門佛圖證於此崗掘得一死龍長尺餘<lb/>
濟之以水良乆乃蘇㝷祭之龍騰空而上天雨即降因名<lb/>
龍崗<lb/>
鄱陽記曰大雷崗在縣東北後漢雷義字仲公所居又有<lb/>
小雷崗側<lb/>
又曰雷煥所居之處<lb/>
<pb n="KR3k0012_SBCK_053-11b"/>
</p>
<p>
太平御覽卷第五十三<lb/>
<pb n="KR3k0012_SBCK_053-12a"/>
</p>
<p>
</p>
  </div>
</body>
</text>
</TEI>
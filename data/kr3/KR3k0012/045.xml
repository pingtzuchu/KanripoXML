<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_045-1a"/>
太平御覽卷第四十五<lb/>
　地部十<lb/>
　　　　　　　　河北諸山<lb/>
　　　大伾山　枉人山　鮒鰅山　天門山<lb/>
　　　蘇門山　萬谷根山　郡山　嬰山<lb/>
　　　牢山　介山　静巖山　風山<lb/>
　　　管涔山　五臺山　謁泉山　懸罋山<lb/>
　　　五指山　紇眞山　元姬山　白登山<lb/>
　　　火山　三山　稷山　霍山<lb/>
　　　平山　發鳩山　抱犢山　房山<lb/>
　　　韓信山　湯山　干山言山　黒山<lb/>
　　　雷公山　鼔山　隆慮山　鮮卑山<lb/>
　　　大碣石山　白狼山　鳴雞山　歷山<lb/>
<pb n="KR3k0012_SBCK_045-1b"/>
　　川喬山　大翮山小翮山　飛龍山<lb/>
　　無終山　燕山　龍山<lb/>
　　孔山<lb/>
　　　　　大伾山<lb/>
隋圖經曰大伾山按書云至于大伾又名青檀山今名黎<lb/>
陽東山<lb/>
劉澄山川記云黎國也詩云黎侯寓于衛衛以中露泥中<lb/>
二邑處之以國名也<lb/>
又張揖云成臯山是大伾山即謬矣<lb/>
　　　　　枉人山<lb/>
隋圖經曰枉人山俗名上陽三山或云紂殺比干於此山<lb/>
因得名古凢伯國之地也<lb/>
　　　　　鮒鰅山<lb/>
<pb n="KR3k0012_SBCK_045-2a"/>
山海經曰鮒鰅山顓頊葬其陽九嬪葬其隂四虵衛之鮒<lb/>
鰅山者盖今廣陽山之别名也<lb/>
郡國志曰顓頊所葬俗名青冢山焉<lb/>
　　　　　天門山<lb/>
水經注曰天門注曰謂之百家巖下可容百家故以爲名<lb/>
山有石穴狀如門纔得通人自平地東南入便至天井<lb/>
　　　　　蘇門山<lb/>
十道志曰蘇門山一曰蘇嶺俗又名五巖山魏氏春秋云<lb/>
即阮籍見孫登長嘯有鳯皇集登隱之處故號登爲蘇門<lb/>
先生<lb/>
　　　　　萬谷根山<lb/>
郡國志曰晉陽萬谷根山即羊腸坂也<lb/>
皇甫謐云羊腸塞在龍山西即晉陽西北古西河上郡關<lb/>
<pb n="KR3k0012_SBCK_045-2b"/>
於此隋焬帝大業四年經此幸汾陽改名深谷嶺<lb/>
十二州志云晉陽有羊腸蟠曲在其西北九十里也<lb/>
又隋國經曰失山去萬谷根山二十里頭上有石墟魏太<lb/>
武避暑之所羊腸坂在焉<lb/>
　　　　　郡山<lb/>
後魏興國土地記曰太原郡山有石室方丈四尺四壁有<lb/>
篆字人莫之識<lb/>
　　　　　嬰山<lb/>
隋圖經曰嬰山爲并州之主<lb/>
　　　　　牢山<lb/>
又曰牢山在太原縣東北<lb/>
後魏書劉聦遣子粲襲據晉陽猗廬救之遂獵于受陽年<lb/>
山陽閱皮肉山爲之赤也<lb/>
<pb n="KR3k0012_SBCK_045-3a"/>
　　　　　介山<lb/>
并州記曰介山一名撗嶺<lb/>
左傳僖二十四年晉侯賞從亡者介之推不及禄遂與母<lb/>
階隱而死晉侯求不獲以綿上田封之以志吾過且旌人<lb/>
杜注曰西河介休縣南有地名綿上也<lb/>
　　　　　静巖山<lb/>
郡國志曰靈石縣有静巖山在東北二十里即太岳也下<lb/>
有五龍泉即文公封推綿上之田是也<lb/>
　　　　　風山<lb/>
水經注曰河水南經北屈縣故城西十里有風山上有穴<lb/>
如輪風氣蕭瑟習常不止當其衝飄也而略無生草盖常<lb/>
不定衆風之門故也<lb/>
　　　　　管涔山<lb/>
<pb n="KR3k0012_SBCK_045-3b"/>
水經注曰管涔山汾水所出土人亦云箕管山見多管草<lb/>
或以爲名又爲管字<lb/>
前趙録云劉元海族子曜嘗隱避於管涔之山夜忽有二<lb/>
童子入跪曰管涔王使小臣奉謁趙皇帝獻劒一口置前<lb/>
再拜而去以燭視之劒長二尺光輝非常背有名云神劒<lb/>
服御除衆毒矅遂服之隋時變爲五色也又有三城堆故<lb/>
縣城於此置也又有汾陽宫隋大業四年置隋末廢也又<lb/>
有汾水岀山陽<lb/>
山海經云管涔之山汾水岀焉西流至于河<lb/>
十二州記云汾水岀周武縣之燕京山盖管涔之異名也<lb/>
　　　　　五臺山<lb/>
水經注曰五臺山其山五蠻巍然故曰五臺<lb/>
晉永嘉三年鴈門郡人五百餘家避乱入此山見山中人<lb/>
<pb n="KR3k0012_SBCK_045-4a"/>
爲先驅因而不返遂寧巖野往還之士稀有望見其村居<lb/>
者至詣㝷訪莫知所在故俗人以爲仙者之都矣中臺之<lb/>
山山頂方三里西北陬有一泉水不流謂之太華泉盖五<lb/>
臺之層秀仙經云此山名爲紫府仙人居之其北臺之山<lb/>
冬夏常氷雪不可居即文殊師利常鎭毒龍之所今多佛<lb/>
寺四方僧徒善信之士多往禮焉<lb/>
　　　　　謁泉山<lb/>
隋圖經曰西河謁泉山一名隱泉山有石室子夏退居之<lb/>
所<lb/>
水經注曰謁泉山俗云陽雨愆時謁禱是應故得其名<lb/>
　　　　　懸罋山<lb/>
郡國志曰懸罋山一名龍山亦名結絀山多鮆魚食之不<lb/>
驕晉水岀焉又有象山前録云劉聦征劉琨不克略晉陽<lb/>
<pb n="KR3k0012_SBCK_045-4b"/>
踰象山而歸也又汾水自陽曲縣界流入南過晉陽縣晉<lb/>
水從縣南流注之又有洞過水西入于汾晉水下口也<lb/>
又有晉祠水經注曰倨西山枕水有唐叔虞祠水側有凉<lb/>
堂晉川之中最爲勝處<lb/>
姚最序行記云髙洋天保年中大修樓觀<lb/>
　　　　　五指山<lb/>
李穆叔趙記曰轑陽東北有五指山巖石孤聳上有一手<lb/>
一足之迹厥大如箕指數俱全<lb/>
又郡國志云北齊宣王遣人量之長七尺<lb/>
又十六國春秋云石勒當生之時此山上草木皆爲鐡騎<lb/>
之形<lb/>
　　　　　紇眞山<lb/>
兾州圖經曰紇眞山在城東北登之望桑乾代郡數百里<lb/>
<pb n="KR3k0012_SBCK_045-5a"/>
内宛然<lb/>
又郡國志云望之數百里内夏恒積雪故彼人語曰紇眞<lb/>
山頭凉死雀何不飛去生處樂<lb/>
又有神泉人歌曰紇眞山頭有神丹入地千尺絶骨冷是<lb/>
山北十里有白登山<lb/>
　　　　　元姬山<lb/>
兾州圖經曰元姬山在馬邑後魏書云道武侍人姓李善<lb/>
謳歌死葬此山魏主思之樂府爲之曲其曲存焉<lb/>
　　　　　白登山<lb/>
兾州圖經曰白登山在定襄縣東北漢髙所困之處上有<lb/>
臺因山爲名<lb/>
　　　　　火山<lb/>
兾州圗經曰火山在定襄縣西五里<lb/>
<pb n="KR3k0012_SBCK_045-5b"/>
水經注曰西溪水源出火山山有火井南北七十歩深不<lb/>
見底炎熱上升常若雷之發嚮以草㸑之則煙騰火發其<lb/>
山一名熒臺井東五六尺有陽井廣輪與火井相狀熱勢<lb/>
亦同東有火井祠歳時祀之井北百歩有東西谷廣十許<lb/>
歩南岸下有風穴厥大容人其深不測而穴中肅肅常有<lb/>
微風雖三伏亦凛列<lb/>
　　　　　三山<lb/>
隋圗經曰河東都三山即舜所耕歷山也禹貢所謂壷口<lb/>
雷首至于太岳壷口山在慈州太岳在晉州雷首在河東<lb/>
界此山有九名謂歷山首山薄山襄山甘棗山渠猪山獨<lb/>
頭山陑山等之名又湯伐桀升自陑之所<lb/>
　　　　　稷山<lb/>
隋圖經曰稷山在綘郡后稷播百榖於此山亦左氏傳謂<lb/>
<pb n="KR3k0012_SBCK_045-6a"/>
晉侯治兵於稷以略狄土是此也<lb/>
後魏曰髙凉山隋巳後又爲稷山<lb/>
　　　　　霍山<lb/>
隋圖經曰霍山在洪洞縣東北霍水岀焉<lb/>
水經注云發源成潭潭闊七十歩而不測其深<lb/>
爾雅云霍山之珠玉焉<lb/>
又有聖人崖崖有七穴相通<lb/>
又水經云霍山北有雀䑕谷中道險左右柱結成偏梁閣<lb/>
道累石成路俗謂之魯班橋也<lb/>
　　　　　平山<lb/>
隋圖經曰平山在平陽一名壷口山尚書謂壷口治梁及<lb/>
歧即此地也今名姑射山在縣西平水岀其下<lb/>
又山海經云憲山之南三百里有姑射山<lb/>
<pb n="KR3k0012_SBCK_045-6b"/>
兾州圖經云西入文成郡以山爲界<lb/>
又莊子云堯見姑射神人杳然䘮其天下即是此山也<lb/>
　　　　　發鳩山<lb/>
山海經曰上黨發鳩山多柘木有鳥狀如烏而文首白喙<lb/>
赤足名曰精衛其鳴自相呼云炎帝女東遊溺海化鳥今<lb/>
猶銜石以塡之<lb/>
　　　　　抱犢山<lb/>
道書福地記曰抱犢山在上黨東南髙七丈有石城髙十<lb/>
丈方一里東南角有草名玉照下枝冬生花髙五六尺味<lb/>
頗甘取其末服之方寸匕日三不飢冝五糓多食物無惡<lb/>
毒宼賊不至〇玉匱云抱犢山東北去恒山之南數百里云<lb/>
南有穴行三百里岀美陽縣西七十里名洞口<lb/>
又隋圗經日卑山卑音蔽今名抱犢山四面危絶山頂有<lb/>
<pb n="KR3k0012_SBCK_045-7a"/>
二泉後魏葛榮亂百姓抱犢上山因以名之也<lb/>
　　　　　房山<lb/>
隋圖經曰房山嶺上有王母祠甚靈俗號爲王母山<lb/>
後漢書曰章帝永和三年幸趙祠房山即謂此山也在縣<lb/>
西北十里濊水出焉亦謂石臼水又謂之鹿水出行唐東<lb/>
入博陵謂之木刀溝一謂袈裟水又從此過石童山南流<lb/>
入滹沱河<lb/>
前燕慕容雋時房山王母祠前大樹自抜根下得玉圭壁<lb/>
八十三顆光色稍苛雋以爲岳神之命以太牢祭之每祀<lb/>
有一虎來往祠側性頗馴狎而不害於物<lb/>
　　　　　韓信山<lb/>
隋圖經曰韓信山圎峻俗呼爲韓信臺又乎爲土門口西<lb/>
入井陘即向太原路是此也又有韓信城信破趙駐軍於<lb/>
<pb n="KR3k0012_SBCK_045-7b"/>
此<lb/>
　　　　　湯山<lb/>
山海經曰湯山湯水出焉此湯能愈疾爲天下最<lb/>
又按隋圖經云湯後側巖上有石室一户無塵穢俗號曰<lb/>
聖人室下經銅鳥廟有碑題云漳河神壇是也<lb/>
　　　　　干山言山<lb/>
李公緒記曰栢仁縣有干山言山衛詩云出宿于干飲餞<lb/>
于言是此也<lb/>
　　　　　黒山<lb/>
九州要記曰墨子昔居汲郡黒山採茯苓餌五百歳或老<lb/>
或少<lb/>
又魏志漢獻帝𥘉平二年黒山賊爲毒自統睦固等十万<lb/>
餘衆以掠魏郡也又云一名青山<lb/>
<pb n="KR3k0012_SBCK_045-8a"/>
列仙傳曰犢子鄴人在黒山常牽一黃犢來過鄴城沽<lb/>
酒陽都女見恱之遂留相奉都女生死連眉即此者<lb/>
也<lb/>
土地十三州志云黒山險爲逋逃幽藪<lb/>
隋區宇圖志云周太祖諱黒因改黒山爲青山也<lb/>
　　　　　雷公山<lb/>
隋圖經曰雷公山耆老傳曰魏時黒山群盗張燕等不立<lb/>
君長直以名號爲稱多髯者謂之羝公大聲者謂之雷公<lb/>
時雷公賊保此山因以爲名<lb/>
　　　　　鼓山<lb/>
隋圖經曰鼔山亦名塗山<lb/>
宋永𥘉古今山川記云鼔山如石鼔形二所南北相當二<lb/>
鼔相去十里<lb/>
<pb n="KR3k0012_SBCK_045-8b"/>
兾州圖經云鄴城西有石鼔鼔自烏即有兵魏都賦云神<lb/>
誕召逓於髙巒是也髙齊末此鼔鳴未幾云鄴城有兵而<lb/>
齊滅隋文季年又鳴聞數百里也<lb/>
　　　　　隆慮山<lb/>
隋圖經曰隆慮山一名林慮盖隋縣西二十里山有三峯<lb/>
南第一峯名仙人樓髙五十丈下有黃花谷北巖岀瀑布<lb/>
水注成池黃花谷西北有洞穴去地十餘仞下有小山孤<lb/>
竦謂之玉女臺髙九百丈其山北一峯名舉峯其北有偏<lb/>
橋即抱犢因也南接大行北連恒岳<lb/>
又按顔脩内傳曰橋順字仲產有二子曰璋曰琮師事仙<lb/>
人盧子基於隆慮山栖霞谷教二子清虚之術服飛龍藥<lb/>
一丸千年不飢<lb/>
魏文帝詩曰西山有雙童不飲亦不食謂此也<lb/>
<pb n="KR3k0012_SBCK_045-9a"/>
　　　　　鮮卑山<lb/>
隋圖經曰鮮卑山在桞城縣東南<lb/>
崔鴻十六國春秋慕容廆先代君遼左號曰東胡其後雄昌<lb/>
與勾奴爭盛秦漢之際爲匈奴所敗分保鮮卑山因復以山<lb/>
爲號也棘城之東塞外又有鮮卑山在遼西之西北一百<lb/>
里與此異山而同號<lb/>
　　　　　大碣石山<lb/>
地理志曰大碣石山在右北平驪城縣西南王莽改曰碣<lb/>
石也漢武帝亦常登之以望巨海而勒其石今於此枕海<lb/>
有石如埇道數十里當山頂有大石如柱形往往而見立<lb/>
於海之中潮水大至及潮波退不動不没不知深淺世名<lb/>
之天橋柱也狀若人造亦非人力所就韋昭亦指此以爲<lb/>
碣石也<lb/>
<pb n="KR3k0012_SBCK_045-9b"/>
　　　　　白狼山<lb/>
郡國志曰白狼山一曰鹿首山魏武於此逢師子處<hi>事具獸部</hi>
　　　　　鳴鷄山<lb/>
隋圖經曰鳴鷄山在懷戎縣東北本名磨笄山昔趙襄子<lb/>
殺代王其夫人曰代已亡矣吾將何歸遂磨笄於山而自<lb/>
殺代人憐之爲立祠焉因名其山爲磨笄山毎夜有野雞<lb/>
群鳴於祠屋上故亦謂爲鳴鷄山<lb/>
　　　　　歷山<lb/>
後魏輿地圖風土記曰潘城西北三里有歷山形似覆釡<lb/>
故以名之其下有舜祠瞽叟祠存焉<lb/>
　　　　　川喬山<lb/>
山海經曰川橋山有黃帝祠大荒内有軒轅臺射者不敢<lb/>
西向畏軒轅故也<lb/>
<pb n="KR3k0012_SBCK_045-10a"/>
梁湘東王臨終詩云寂寥千載後誰畏軒轅臺<lb/>
　　　　　大翮山小翮山<lb/>
山海經曰大翮山小翮山有王仲廟仲字次仲年小入學<lb/>
而逺常先到其師恠之謂不歸使人候焉實在家等軰常<lb/>
見次仲捉一小棘木長三尺餘至著屋間欲取輙不見及<lb/>
年弱冠變蒼頡舊文爲今隷書秦始皇時官務繁多次仲<lb/>
爲文簡略赴急用之大嘉使徴不至始皇大怒詔檻車送<lb/>
之次仲吟詠化爲大鳥岀車外翮然髙飛徘徊長引至于<lb/>
西門山落二翮因名之也<lb/>
　　　　　飛龍山<lb/>
隋圖經曰飛龍山又名封龍山<lb/>
十六國春秋前趙録云王俊遣祁弘率鮮卑討石勒戰於<lb/>
飛龍山下勒師大敗<lb/>
<pb n="KR3k0012_SBCK_045-10b"/>
酈元水經注云汶水東經飛龍山北<lb/>
又趙記云毎歳有疾風雹雨東南而行俗傳此山神女爲<lb/>
東海而三石人猶存衣冠全具其北即張耳故墟耳<lb/>
　　　　　無終山<lb/>
隋圖經曰無終山一名歩隂山又名翁同山<lb/>
神仙傳云仙人白仲理者遼東人也隱居無終山中合神<lb/>
丹又於山中作金五千斤以救百姓即此山也<lb/>
又水經云翁伯周末避亂適無終山山前有泉水甚清夏<lb/>
嘗澡浴得玉藻架一雙於泉側<lb/>
又捜神記云無終山又有陽翁玉田昔雍伯雒陽人父母<lb/>
終葬於無終山山髙八十里上無水雍伯置飲有人就飲<lb/>
與石一升令種之後玉生得白壁五雙娉北平徐氏遂家<lb/>
焉<lb/>
<pb n="KR3k0012_SBCK_045-11a"/>
　　　　　燕山<lb/>
隋圖經曰燕山在易縣東南七十里巖側有石鼓去地百<lb/>
餘丈望之若數百石囷左右梁貫之鼓東南有石人援桴<lb/>
之狀同擊勢云燕山石鼓鳴則有兵<lb/>
　　　　　龍山<lb/>
隋圖經曰龍山在易縣西南三十里有龍山石上往往有<lb/>
仙人及龍跡西麓谷有一坈大如車輪春則風岀東夏岀<lb/>
南秋岀西冬岀北有沙門法猛以夏日入其東穴見石堂<lb/>
石人欲窮諸穴便有一人厲聲云法師有滯三穴皆如東<lb/>
者不冝仍來見穢猛仍意不息不覺忽在穴外也<lb/>
　　　　　孔山<lb/>
水經注曰易水東經孔山北<lb/>
又隋圖經云孔山有孔表裏通徹故名尓<lb/>
<pb n="KR3k0012_SBCK_045-11b"/>
</p>
<p>
太平御覽卷第四十五<lb/>
</p>
<p>
</p>
  </div>
</body>
</text>
</TEI>
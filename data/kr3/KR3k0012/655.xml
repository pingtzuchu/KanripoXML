<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_655-1a"/>
太平御覽卷第六百五十五<lb/>
釋部三<lb/>
　　僧　玄僧上<lb/>
　　　　僧<lb/>
宋書僧道　生彭城人㓜而聦悟年十五便能講經及長<lb/>
有異解立頓悟義時人推服元嘉十一年卒於廬山<lb/>
又曰徐湛之爲南兖州刺史招集文士盡遊玩之適時有<lb/>
沙門釋休善属文湛之與之甚厚孝武命使還俗姓湯位<lb/>
至楊州從事<lb/>
又曰沙門慧琳秦郡秦縣人姓劉氏少出家住治城寺有<lb/>
才章兼内外之學爲廬陵王義真所知甞著均善論頗貶<lb/>
裁佛法云有白學先生以爲中國聖人經綸百丗其徳弘<lb/>
矣智周萬變天人之理盡矣道無隱旨教罔遺筌聦　迪<lb/>
<pb n="KR3k0012_SBCK_655-1b"/>
哲何負於殊論哉有黑學道士陋之謂不照幽冥之途弗<lb/>
及來生之化雖尚虛心未能虛事不逮西域之深也爲主<lb/>
客酬荅其歸以爲六度與五教並行信順與慈悲齊伍論<lb/>
行於丗文帝見論賞之元嘉中遂叅懽要朝廷大事皆與<lb/>
議焉權侔宰相㑹稽孔顗常詣之慨然歎曰遂有黑衣宰<lb/>
相可謂冠履失所矣<lb/>
齊書曰趙僧岩北海人寥廓無常人不能測後忽爲沙門<lb/>
栖遟山谷常挈一壷自隨一旦謂弟子曰吾今夕當死壷<lb/>
中大錢一千以通九泉之路蠟燭一鋌以照七尺之尸至<lb/>
夜而亡時人以爲知命<lb/>
建康實録曰沙門支遁字道林常隱跡東山不遊人事好<lb/>
飬鷹馬而不乗放人或譏之遁曰貧道爱其神駿耳卒後<lb/>
戴安道常經其墓歎曰徳音未逺而拱木巳積盖神理綿<lb/>
<pb n="KR3k0012_SBCK_655-2a"/>
綿不與氣運俱盡耳<lb/>
支遁傳云本姓關氏陳留人或云河東林慮人㓜有神理<lb/>
聦明秀徹𥘉至京師太原王濛甚重之曰造微之功不減<lb/>
輔嗣<lb/>
又曰王坦之𥘉與沙門笁法仰甚厚毎共論幽冥報應使<lb/>
要先死者當報其事後經歳師忽來云貧道巳死罪福皆<lb/>
不虚唯當勤修道徳以升濟神明爾言訖不見坦之尋亦<lb/>
病卒<lb/>
梁書曰有惠岩惠議道人並住東安寺學行精整爲道俗<lb/>
所推時闘塲　寺多禪都下爲之語曰闘塲<lb/>
禪師窟東安談議林<lb/>
髙僧傳曰攝摩騰中天笁人漢明帝遣郎中蔡愔等徃天<lb/>
笁尋訪佛法於彼見摩騰乃要還漢地明帝甚加賞接於<lb/>
<pb n="KR3k0012_SBCK_655-2b"/>
城西門外立精舎以處之漢地有沙門之始也大法𥘉傳未<lb/>
有歸信故藴其深解無所宣述後卒於洛陽騰譯四十二<lb/>
章經一卷𥘉緘在蘭臺騰所住處今雒城西白馬寺是也<lb/>
又曰笁法蘭亦天笁人自言誦經論數萬章爲天笁學者<lb/>
之師時蔡愔旣至蘭與摩騰共契遊化遂相隨而來昔漢<lb/>
武穿昆明池底得黒灰問東方朔朔云不經可問西域胡<lb/>
後法蘭至衆人追以問之蘭　云丗界終盡刼火<lb/>
洞燒此灰是也後卒於雒<lb/>
又曰康僧㑹其先康居人吴地𥘉染大法風化末全僧㑹<lb/>
欲使道振江左乃杖錫東遊以吴赤烏十年𥘉達建業營<lb/>
立䒢茨設像行道時吴𥘉見沙門疑爲矯異有司奏曰有<lb/>
胡人入境自稱沙門容服非常事應檢察權曰昔漢明帝<lb/>
夢神號稱爲佛彼之所事豈非其遺風耶即召僧㑹詰問<lb/>
<pb n="KR3k0012_SBCK_655-3a"/>
有靈驗否㑹曰如來遷逝忽逾千載遺骨舎利神曜無方<lb/>
昔阿育起塔八萬四千塔寺之興以表遺化也㑹乃㓗齋<lb/>
静室以銅瓶加几燒香禮請三七日果獲舎利權大歎服<lb/>
即爲建塔號建𥘉寺名其地爲佛陁里<lb/>
又曰帛尸梨宻多羅此云告攴西域人呼爲髙座傳云國<lb/>
王之子當承継丗而以國讓弟遂爲沙門宻天姿髙朗風<lb/>
神超邁晉亦嘉𥘉始到中國值亂仍過江上建𥘉寺丞相<lb/>
王導一見而竒之以爲吾之徒也宻常在石子崗東行道頭<lb/>
陁旣卒因葬于此成帝懷其風爲樹刹於塚後有關右沙<lb/>
門來遊乃於家處起寺陳郡謝混賛成其業仍曰髙座寺<lb/>
也<lb/>
又曰釋道安姓衛氏常山扶柳人也形雖不逮於人而聦<lb/>
俊罕儔七歳讀書再覽能誦年至十三出家日誦萬言師<lb/>
<pb n="KR3k0012_SBCK_655-3b"/>
敬異之爲受具戒至鄴遇佛圖澄而見嗟賞與語終日因<lb/>
事澄爲師澄講安覆疑難鋒起安挫銳解紛行有餘力後<lb/>
避地南投襄陽時襄陽習鑿齒鋒辯天起籠罩當時其先<lb/>
籍安髙名早以致書通好及聞安至即徃修造旣坐稱言<lb/>
四海習鑿　安曰彌天釋道安時人以爲名荅安常注諸<lb/>
經恐不合理乃誓曰若所說不甚違理願見瑞相乃夢見<lb/>
胡道人頭白眉毛長語安云君所注經殊合道理我不入<lb/>
泥洹住在西域當相助弘通可時設食後至逺公乃知和<lb/>
上所夢賔頭盧也以晉太元十年卒年七十二羅什在西<lb/>
國聞安風謂是東方聖人恒遥禮之𥘉安生而便左臂有<lb/>
一皮廣寸許着臂上可得上下之唯不得出手時人謂之<lb/>
爲印手菩薩<lb/>
又曰惠逺姓賈鴈門樓煩人也屇尋陽見廬峯清靖足以<lb/>
<pb n="KR3k0012_SBCK_655-4a"/>
息心始住龍泉精舎刺史桓伊乃爲逺又於山東立房殿<lb/>
即東林是也絶塵清信之賔並不期而至鼓城劉遺民豫<lb/>
章雷次宗鴈門周續之新蔡畢頴之南陽宗炳等並弃世<lb/>
遺榮依逺遊止著法性論羅什見而歎曰邊國未有經便<lb/>
闇與理合豈不妙哉逺卜居廬阜三十餘年影不出山迹<lb/>
不入俗每送客常以虎溪爲界焉惠逺集云隆安六年桓<lb/>
玄遣書於惠逺言沙門令致敬王者惠逺荅書論不可致<lb/>
之意又言袈裟非朝廷之服鉢盂非廊廟之器軍國非沙<lb/>
門之像竊所未安遂著沙門不敬王者論五篇一論家二<lb/>
論出家三論出求宗不順化四論躰不兼應五論形盡神<lb/>
不滅著是五論以明出家之法不合同俗以致敬於王者<lb/>
又曰笁道生姓魏鉅鹿人㓜而頴悟聦哲若神𥘉入廬山<lb/>
幽栖七年後還都止青園寺王弘范泰顔延之並挹敬風<lb/>
<pb n="KR3k0012_SBCK_655-4b"/>
猷從之問道生曰夫象以盡意得意則忘象言以詮理入<lb/>
理則言息自經典東流譯人重阻多守滯文鮮見圎義若<lb/>
忘筌取魚始可與言道矣於是校閱真俗研思因果廼言<lb/>
善不受報頓誤成佛剖析經理洞入幽微廼說阿闡提人<lb/>
皆得成佛于時大部未傳舊學以爲邪說譏憤滋甚後涅<lb/>
槃大本至于南京果稱闡提悉有佛性與前所說若合符<lb/>
契<lb/>
又曰釋惠觀姓崔清河人十歳便以慱見馳名晚適廬山<lb/>
諮稟惠逺什公入關乃自南徂北訪覈異同詳辨新舊風<lb/>
神秀雅思入玄微時人稱之曰通情則生融上首精難則<lb/>
觀肇第<lb/>
洛陽伽藍記曰融斍寺比丘曇謨最善於釋學講涅槃花<lb/>
嚴僧徒千人天笁國胡沙門菩提流支見其徒禮之號爲<lb/>
<pb n="KR3k0012_SBCK_655-5a"/>
苦薩流支解佛義知名西土西土諸夷號爲羅漢流支讀<lb/>
曇謨㝡大乗義章毎彈栺賛歎唱言微妙即爲胡書冩之<lb/>
傳於西域西域沙門常東向遥禮之號爲東方聖人<lb/>
又曰僧肇法師制四論合爲一卷曽呈廬山逺大師大師<lb/>
歎仰不已又呈劉遺民歎曰不意方𫀆復有平叔方𫀆之<lb/>
語出遺民也<lb/>
又曰佛耶舎此云覺明日誦三萬言洞明三藏與羅什法<lb/>
師情好共岀毗婆沙論及四分律爲人髭赤時號爲赤髭<lb/>
三藏<lb/>
談藪曰北齊髙祖多殺戮有稠禪師者以業行著稱箴之<lb/>
曰陛下羅刹化臨水必自見之如其言果見群羅刹在其<lb/>
後於是乃禁断鷹鷂造佛寺断屠殺不食肉<lb/>
又曰汝南　周捨清信士也學通内外兼有口才謂沙門法<lb/>
<pb n="KR3k0012_SBCK_655-5b"/>
雲曰孔子不飲盗泉之水法師何以捉鍮石香鑪荅曰檀<lb/>
越旣能載纛貧道何爲不執鍮僕射徐孝嗣修緝髙座寺<lb/>
多在𬒳宴息法雲曰法師亦治蕭寺日夕逰此二寺隣椄<lb/>
而不相徃來嗣常謂法師常在髙座不遊髙座寺荅曰檀<lb/>
越旣事蕭門何不至蕭寺<lb/>
又曰魏李恕聘梁沙門重公椄恕曰向來全無𦵔膎<hi>户佳切</hi>
恕父名諧以爲犯諱恕曰短髪粗踈重公曰貧道短髪沙<lb/>
門種類以君交聘二國不辨膎諧重公常謁髙祖問曰弟<lb/>
子聞在外有四聲何者爲是重公應聲荅曰天保寺刹及<lb/>
出向劉孝綽道以此爲能綽曰何如道天子萬福<lb/>
髙僧傳曰三藏法師玄奬陳留人姓陳氏貞觀𥘉肇自咸<lb/>
京誓徃西國窮覽聖迹經六載至摩伽陁城凢十二年備<lb/>
歴聖君龍庭之文就嶺之祕皆研機覩奥矣又造伽葉結<lb/>
<pb n="KR3k0012_SBCK_655-6a"/>
集之墟千聖道成之樹䖍心頂禮焚香散花設大施㑹於<lb/>
是五天億衆十八國王獻氈投珠積如山岳咸稱法師爲<lb/>
大乗也及東歸太宗詔留於弘福道塲乃召名徳僧靈潤<lb/>
等二十人譯梵自萻薩戒至摩訶般若㹅七十四部一千<lb/>
三百餘軸法師身長八尺眉目踈朗九所遊歴一百二十<lb/>
八國<lb/>
長阿含經曰凢沙門衣鉢隨身譬如飛鳥<lb/>
四十二章經曰僧行道如牛負深泥中疲極不敢左右頋<lb/>
增一阿含經曰沙門皆草蓐爲床<lb/>
又曰四河入海無復河名四姓爲沙門皆稱釋種<lb/>
無爲經曰沙門有三坐禪爲上軰誦經爲中軰助衆爲下<lb/>
軰<lb/>
道安傳曰𥘉魏晉沙門依師爲姓故姓各不同安以爲大<lb/>
<pb n="KR3k0012_SBCK_655-6b"/>
師之本莫尊釋迦乃以釋命氏後獲增一阿含經果稱四<lb/>
河入海無復河名旣懸與經符遂爲永式<lb/>
　　　　　異僧上<lb/>
晉書曰鳩摩羅什天笁人也丗爲國相父鳩摩炎聦懿有<lb/>
大節將嗣相位乃辭出家東度葱領龜兹王聞其名郊迎<lb/>
之請爲國師王有妹年十二才悟明敏諸國交聘並不許<lb/>
及見炎心欲當之乃逼以妻焉旣而羅什在胎其母慧解<lb/>
倍常及年七歳母遂與俱出家羅什從師受經曰誦千偈<lb/>
義亦自通年十二其母携到沙勒國王甚重之遂停沙勒<lb/>
一年慱覽五經爲性率達不拘小檢專以大乗爲化諸學<lb/>
者共師焉年二十龜兹王迎之還國廣說諸經四逺學徒<lb/>
莫之能杭西域諸國咸伏羅什神雋符堅聞之乃遣吕光<lb/>
率兵伐龜兹謂光曰若獲羅什即馳驛送之光還至涼州聞<lb/>
<pb n="KR3k0012_SBCK_655-7a"/>
符堅爲姚萇所害於是竊號河右羅什在涼州積年姚興<lb/>
破吕隆乃迎羅什待以國師之禮甞講經于草堂寺忽下<lb/>
髙座謂興曰有二小兒登吾肩欲鄣湏婦人興以宫女進<lb/>
之生二子焉<lb/>
又曰沙門曇瞿秃髪傉檀時從河南來持一錫杖令人跪<lb/>
曰此是波若眼奉之可以得道或人藏其錫杖曇瞿大哭<lb/>
數聲開目湏臾起而取之咸竒其神異莫能測也後兵亂<lb/>
不知所如<lb/>
又曰佛圖澄天笁人也姓白氏少學道妙通玄術永嘉四<lb/>
年來適洛陽自云百有餘歳常服氣自養能積日不食善<lb/>
誦神呪能役使鬼神以油麻雜茵支塗掌千里外事皆徹<lb/>
見掌中如對面焉腹旁有一孔常以絮塞之毎夜讀書則<lb/>
拔絮孔中出光照于一室又常齋時平旦流水側從腹旁<lb/>
<pb n="KR3k0012_SBCK_655-7b"/>
孔中引出五藏六腑洗之還内腹中卒於鄴宫寺復　有<lb/>
沙門從雍州來稱見澄西入關石季龍掘而觀之唯有一<lb/>
石而無尸季龍悪曰石者朕也葬我而去吾將死矣明年<lb/>
季龍死<lb/>
梁書曰沙門釋寳誌不知何許也於宋太始中見之出入<lb/>
鍾山徃來都邑年巳五六十矣宋齊之交稍顯靈迹𬒳髪<lb/>
徒跣語嘿不論或𬒳錦𫀆飲啖同於凡俗恒以鏡銅剪刀<lb/>
鑷属柱杖負之好爲懴記所謂志公符是也天監十三年<lb/>
卒將死忽移寺金剛像出置户外語人云菩薩當去旬日<lb/>
無疾而終先是琅瑘王筠至莊嚴寺寳誌遇之與交言歡<lb/>
飲至亡勑令筠爲碑蓋先覺也<lb/>
洛陽伽藍記曰沙門寳公不知何許人也刑皃寢陋心識<lb/>
通逹過去未來預覩三丗發言似䜟不可得解事過之後<lb/>
<pb n="KR3k0012_SBCK_655-8a"/>
始驗其實胡太后問以丗事寳公曰把粟與雞喚朱朱時<lb/>
人莫解建義元年后爲爾朱榮所害始驗其言<lb/>
又曰法雲寺西域烏長國胡沙門曇摩羅所立摩羅聦惠<lb/>
利根學窮釋氏至中國即曉魏言及隷書凡所聞見無不<lb/>
通解京都沙門好胡法者皆就摩羅授持之戒行真苦秘<lb/>
呪神驗呪枯樹能生枝葉呪人變爲驢馬見者莫不驚怖<lb/>
西域所賫舎利骨及佛牙經像皆在此寺<lb/>
髙僧傳曰耆域天笁人以晉惠之末至于洛陽見洛陽宫<lb/>
城云髣髴似忉利天宮但自然之與人事不同耳又曰匠<lb/>
此宫者從忉利天來成便還天上矣<lb/>
又曰犍陁勒者夲西域人來至洛陽積年雖敬其風操而<lb/>
終莫能測後謂衆僧曰洛東南有槃鴟山山有寺廟處基<lb/>
摭猶存可共修立衆未之信試遂撿視入山到一處四靣<lb/>
<pb n="KR3k0012_SBCK_655-8b"/>
平坦勒示云此山寺基也即掘之果得寺下石基後示講<lb/>
堂僧房處如言皆驗衆咸驚歎因共修立焉<lb/>
又曰釋曇始關中人晉孝武太元末賫經律數十部徃遼<lb/>
東宣化顯授三乗髙句驪聞道之始也義熈𥘉復還關中<lb/>
始足白於靣雖跣渉泥水未常沾濕天下咸稱白足和尚<lb/>
又曰釋法成涼州人十六出家學經律不餌五糓唯食松<lb/>
脂隱居岩穴習禪爲務後小疾便告衆云亡常誦寳積經<lb/>
於是自力誦之始得半卷氣劣不堪乃令人讀之一遍裁<lb/>
竟合掌而卒侍疾十餘人咸見空有紺馬負金棺昇空而<lb/>
逝<lb/>
又曰笁曇猷燉煌人少苦行習禪定逰江左止剡之石城<lb/>
山乞食坐禪後有神見形詣猷曰師威徳旣重來止此山<lb/>
弟子輙推室以相奉天台山懸崖峻峙峯嶺切天古老相<lb/>
<pb n="KR3k0012_SBCK_655-9a"/>
傳云上有釋舎得道者居之雖有石槗跨澗而撗石断之<lb/>
自終古以來無得至者猷行至槗所聞空中聲曰知君誠<lb/>
篤今未得度却後十日自當來也猷毎恨不得度石洞開<lb/>
度槁少許覩精舎神僧果如前所說因共燒香中食食畢<lb/>
神僧謂猷曰却後十年自當來此今得住於是而返<lb/>
又曰釋曇諦其先康居人母黄氏晝寢夢見一僧呼黄爲<lb/>
母寄一塵尾并鐵鏤書鎮二枚眠覺見兩物具存因而懷<lb/>
孕生諦諦年五歳以塵尾等示之諦曰秦王所餉母曰汝<lb/>
置何處荅曰不億至年十歳出家學不從師悟自天發後<lb/>
見僧㗉<hi>音畧</hi>法師㗉曰即先師弘覺法師㗉晚入吴居虎丘<lb/>
寺唐髙僧傳曰萬廻姓張氏閿郷人其形如愚蒙其跡乃<lb/>
神聖苦樂貴賤不關其心歌哭隱顯不恒其性剃髪褐衣<lb/>
遊伽藍　年十歳有兄戍遼陽其母憶甚飰僧祈福師忽<lb/>
<pb n="KR3k0012_SBCK_655-9b"/>
然裏齋餘出門徑去晚際執兄書至母驚問其由黙然而<lb/>
無對後兄來還言是日萬迴云從家來啖齋餘取書而反<lb/>
始知其靈神焉中宗賜號玄通大居士封雲誨公<lb/>
太平御覽卷第六百五十五<lb/>
</p>
<p>
</p>
  </div>
</body>
</text>
</TEI>
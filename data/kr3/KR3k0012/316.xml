<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_316-1a"/>
太平御覽卷第三百一十六<lb/>
兵部四十七<lb/>
　　　　　掩襲下<lb/>
晉書曰石勒僞推奉晉幽州刺史王浚浚不疑勒於是<lb/>
輕騎襲幽州以火霄行至易水浚督護孫緯馳遣白浚<lb/>
引軍拒勒浚將佐咸請出軍擊勒浚怒曰石公來正欲<lb/>
奉戴我也敢言擊者斬乃命設饗以待之勒晨至薊北<lb/>
門者開門疑有伏兵先驅牛羊數千頭聲言上禮實欲<lb/>
塡諸街巷使兵不得發浚乃懼或坐或起勒入城升其<lb/>
㕔事命甲士執浚立之於前數其罪惡而誅之遂䧟幽<lb/>
州<lb/>
又曰劉𥙿秉政劉毅爲荆州刺史每多異同之議𥙿帥兵<lb/>
討之遣禆將王鎭惡先襲至豫章口豫章口去江陵城二<lb/>
<pb n="KR3k0012_SBCK_316-1b"/>
十里自鎭惡進路楊聲劉蕃上先是毅稱病表請從弟兖<lb/>
州刺史蕃爲副毅謂信然不知見襲鎭惡自豫章口捨船<lb/>
歩上小將蒯思軍在前鎭惡次之舸留一乙士<hi>卒之次也</hi>對舸<lb/>
岸上竪六七旗每旗下安一鼔語所留人計我將至城便<lb/>
長嚴令如後有大軍狀又分隊在後令燒江津船艦鎭惡<lb/>
逕前襲城語前軍若有問者但云劉兖州至津戍及百姓皆<lb/>
言劉蕃實上晏然不疑未至城五六里逢毅親將朱顯之<lb/>
將千餘騎從者數十欲出江津問是何人荅曰劉兖州至<lb/>
顯之騎前問蕃在所荅云在後顯之旣至後不見蕃而見<lb/>
軍人擔鼓排戰具又遥見江津船艦巳𬒳焚燒煙熖張天<lb/>
而鼓嚴之聲甚盛如其非蕃上便躍馬馳去告毅外有大<lb/>
軍似從下上垂已至城江津船悉𬒳火燒矣行命閇諸城<lb/>
門鎭惡亦馳進軍人縁城得入門猶未及下關因得開大<lb/>
<pb n="KR3k0012_SBCK_316-2a"/>
城東門入城内毅凡有八隊餘已得戒嚴蒯思入東門便<lb/>
北廽擊射堂前軍攻金城東門鎭惡入東門便直西擊金<lb/>
城西門軍分攻金城南門毅金城内東從舊將士猶有六<lb/>
隊千餘人食時就關中晡西入退散及歸降略盡鎭惡入<lb/>
城便因風放火燒大城南門及東門又遣人以詔及文并<lb/>
髙祖手書凢三篋示毅皆燒不視金城内亦未信𥙿自來<lb/>
鎭惡至軍門人與毅東來將士或有是父兄子弟中表親<lb/>
者鎭惡命因闘且共語衆並知劉𥙿自來人情離懈一更<lb/>
許聽事前陣散潰毅左右兵猶閇東西閣拒戰鎭惡恐慮<lb/>
夜暗自相傷犯乃引軍出繞金城開其南面以退毅慮南<lb/>
有伏兵三更中率左右三百許人開北門突出城於佛寺<lb/>
自縊<lb/>
梁書曰侯景反䧟建業髙州刺史李遷仕據大臯圗逆召<lb/>
<pb n="KR3k0012_SBCK_316-2b"/>
髙梁太守馮寳寳欲徃其妻沈氏止之曰刺史無故不合<lb/>
召太守此詐君欲爲反耳頃者京師危逼羽檄徴兵遍于<lb/>
郡縣刺史稱疾不赴繕甲治兵今巳備矣而更召君徃必<lb/>
見留追君兵衆此意可知矣魚不可脫於泉願且勿行遣<lb/>
使譎之曰身病篤謹遣妻傳意并送土物以省之彼聞喜<lb/>
必無防爲君取之如反掌矣寳從之於是沈氏自將千人<lb/>
皆藏短兵歩檐雜物唱言賝貨<hi>賝音琛</hi>先書報遷仕曰太守<lb/>
馮寳疾篤謹令妻沈氏傳啓并奉土貢以資軍費遷仕大恱<lb/>
出迎沈氏因釋檐出刃大破之遷仕脫身而遁沈氏入據<lb/>
其城盡収其衆<lb/>
後魏書曰晉王伏羅督髙平源州諸軍討吐谷渾慕利延<lb/>
軍至樂都謂諸將曰若從大道恐軍聲先振必當逺遁若<lb/>
潜軍出其非意此鄧艾擒蜀之計也諸將咸難之伏羅曰<lb/>
<pb n="KR3k0012_SBCK_316-3a"/>
夫將軍制勝萬里擇利專之可也遂間道行至大母橋利<lb/>
延衆驚奔白蘭慕利延兄子拾寅走河曲降其一萬餘落<lb/>
又曰陸俟代人也長安盧永劉超等聚黨以叛丗祖詔俟<lb/>
以夲官鎭長安使以方略定<hi>之於</hi>是俟單馬之鎭超聞之欣<lb/>
然以爲無能爲也旣申揚威信示以成敗誘納超女外若<lb/>
姻親超猶自驚𥘉無降意俟乃率其帳下徃見超觀其舉<lb/>
措超使人逆曰三百人以外適當以弓馬相待三百以内<lb/>
當以酒食相供乃將三百騎詣超超設備甚嚴俟遂縱酒<lb/>
以盡醉而返後謂將士曰超可取乃宻選精兵五百人激<lb/>
厲之言至懇切士卒荅曰以死從公必無二也遂僞獵詣<lb/>
超與士卒約曰今㑹發機以當醉爲限俟於是詐醉上馬<lb/>
大呼手斬超將士皆應聲縱擊遂平之丗祖大恱徴還轉<lb/>
外都大官<lb/>
<pb n="KR3k0012_SBCK_316-3b"/>
又曰魏使蕭寳寅伐梁堰淮水濫溢將爲楊徐之患寅於<lb/>
堰上流鑿新渠引注淮澤乃遣將士千餘夜渡淮燒其營<lb/>
聚破賊斬其將軍而還<lb/>
又曰慕容白曜南征宋以酈範爲副帥次無鹽宋將申纂<lb/>
慿城拒守議者僉以攻具未周不冝便進範曰今輕軍逺<lb/>
襲深入敵境無冝淹留乆稽機候且纂必以我軍來速不<lb/>
在攻守謂方城可慿弱卒可恃今若外潜威形内整戎旅<lb/>
宻厲將士出其不意可一攻而尅之白曜遂潜軍僞退示<lb/>
以不攻纂果不設備於是即夜部分晨便騰城崇朝而剋<lb/>
又曰幽州刺史劉靈助以莊帝𬒳爾朱兆所弑遂舉兵唱<lb/>
義諸州豪右咸相通結靈助屯於定州之安固兆遣將叱列<lb/>
延慶討之諸將謂延慶曰靈助善於卜占百姓信惑所在<lb/>
響應未易可圗若万一戰有利鈍則大事去矣若未還師<lb/>
<pb n="KR3k0012_SBCK_316-4a"/>
西入據關拒嶮以待其變延慶曰劉靈助庸人也天道深<lb/>
逺豈其所識大兵一臨彼皆恃其妖術坐看符猒寜肯勠<lb/>
力致死與吾爭勝負哉如吾計者欲出城營外詭言西歸<lb/>
靈助聞之必信而自寛潜軍徃襲可一舉而擒乃出頓城<lb/>
西聲云將還簡精騎一千夜發詰朝造靈助壘戰於城北<lb/>
遂破𬒳擒之<lb/>
又曰宕昌羌獠甘作亂逐其王彌定魏遣將史寧討破之<lb/>
甘將百騎走投生羌鞏㢘王彌定遂得復位寧以未獲獠<lb/>
甘宻欲圖之乃揚聲欲還獠甘聞之復招引叛羌依山起<lb/>
柵欲攻彌定寧謂諸將曰此羌人入吾術中當進兵擒之<lb/>
耳諸將思歸咸曰羌之聚散無常依據山谷今若追討恐<lb/>
引日無成且彌定還得守藩將軍功巳立矣獠甘勢弱定<lb/>
能制之此還軍䇿之上者寧曰一日縱敵數丗之患豈可<lb/>
<pb n="KR3k0012_SBCK_316-4b"/>
捨垂滅之㓂更煩再舉人臣之禮知無不爲此觀諸軍不<lb/>
足與計事也如更沮衆寧豈不能斬諸將遂進軍獠甘衆<lb/>
亦至與戰大破之生擒獠甘并鞏廉王<lb/>
後周書曰劉亮𥘉從賀㧞岳西征常先鋒䧟陣以功拜大<lb/>
都督及岳𬒳害亮與諸將<hi>謀迎</hi>太祖豳州刺史孫定兒據州<lb/>
不下涇秦諸州悉相與應衆至數萬推定兒爲主以拒義<lb/>
師太祖令亮襲之定兒以義兵猶逺未爲之備亮輕將二十<lb/>
騎先竪一纛於近城髙嶺即馳入城中定兒方致酒髙㑹<lb/>
卒見亮衆皆駭愕莫知所爲亮乃麾兵斬定兒首懸首號<lb/>
令賊黨仍遥指城外纛命二騎曰出追大軍賊黨大懼一<lb/>
時降附於是諸州皆歸欵伏太祖置十二軍諸將將之亮<lb/>
領一軍毎征討與怡峯俱爲騎將<lb/>
又曰賀㧞岳從爾朱天光討万俟醜奴宣言逺近曰今氣<lb/>
<pb n="KR3k0012_SBCK_316-5a"/>
候漸熱非征討之時待至秋凉更圗進取醜奴聞之遂以<lb/>
爲實分遣諸軍散農營於歧州之北百里綱州岳與天光<lb/>
諸軍盡發掩之醜奴乃弃平亭而走岳輕騎急追明日及<lb/>
醜奴於平涼之長坈一戰擒之<lb/>
隋書曰遂州獠反命將周法尚討之軍將至賊弃州城走<lb/>
散山谷間法尚捕不能得於是遣使慰諭以官號僞班師<lb/>
自行二十里軍再舎潜遣人覘之知其首領盡歸柵聚飲<lb/>
相賀法尚選歩騎數千人襲擊破之<lb/>
又曰李徹從元帥衛王爽擊突厥行軍㹅管李充言於爽<lb/>
曰周齊之丗有戰國中夏力分其來乆矣突厥毎侵邊諸<lb/>
將輙以全軍爲計莫能死戰由是突厥勝多敗少所以毎<lb/>
輕中國之師今者沙鉢略悉國内之衆屯據要險必輕我<lb/>
而無備精兵襲之可破也爽從之諸將多以爲疑唯徹獎<lb/>
<pb n="KR3k0012_SBCK_316-5b"/>
成其計請以同行遂與充率精騎五千出其不意掩擊大<lb/>
破之沙<hi>鉢略</hi>弃所服金甲潜草中而遁以功加上大將軍<lb/>
又曰李安爲尚書右丞黄門侍郎下陳之役以爲楊素司<lb/>
馬仍領行軍揔管率蜀兵順流東平時陳人屯白沙安謂<lb/>
諸將曰水戰非北人所長今陳人依險泊船必輕我而無<lb/>
備以夜襲之賊可破也諸將以爲然安率衆先鋒大破陳<lb/>
師髙祖嘉之詔書勞曰陳賊之意自言水戰爲長險隘之<lb/>
間彌謂官軍所憚開府親將所部夜動舟師摧破賊徒生<lb/>
擒虜衆益官軍之氣破賊人之膽副朕所委聞以欣然<hi>進位</hi>
上大將軍<lb/>
又曰李宻擊宇文化及精兵良將多有死傷王世充在東都<lb/>
乗其弊而擊之率歩騎二萬營於洛南李宻軍於偃師北世<lb/>
充潜遣二百騎夜伏於邙山自統其衆遲明渡水人奔馬<lb/>
<pb n="KR3k0012_SBCK_316-6a"/>
馳以襲宻營遽出兵以拒之陣未成列兩軍已合伏兵於<lb/>
北山中乗髙而下馳入宻營燒其廬舎宻見營中火發因<lb/>
而遁走<lb/>
又曰煬帝末年群盗起遣將張須陁擊盧明月於下邳賊<lb/>
連營十餘萬須陁纔萬人力勢不敵去賊六七里立柵相<lb/>
持經十餘日糧盡<hi>欲退</hi>謂將士曰賊見兵却必輕來追我其<lb/>
衆若出營内即虚欲以千人襲營可有大利此乗危險誰<lb/>
能去者人皆莫對唯秦叔寳與羅士信皆曰願行於是須<lb/>
陁委柵而遁使二人分領千兵潜伏於草<hi>莾旣</hi>而明月悉兵<lb/>
追之叔寳士信馳至其柵柵門閉不得入二人超昇其樓<lb/>
抜賊幟各殺數人營中大亂叔寳斬關而納外兵因散縱<lb/>
火焚其三十餘柵煙熖漲天明月奔還須陁却逐之大破<lb/>
賊衆明月以數百騎遁去餘皆虜之<lb/>
<pb n="KR3k0012_SBCK_316-6b"/>
又曰李宻起兵于雍丘是時河南山東大水死者將半宻<lb/>
將李勣言於宻曰今人多阻飢若據得黎陽倉大事濟矣<lb/>
宻乃遣勣領麾下五千人自原武濟河掩襲即日剋之開<lb/>
倉恣食一旬之間勝兵二十餘萬人<lb/>
唐書曰髙宗遣將薛仁貴郭待封等伐吐蕃大非川將赴<lb/>
烏海仁貴謂待封曰烏海險逺車行艱澁若引輜重將失<lb/>
事機又破賊即廻不煩轉運彼多瘴癘無冝乆留大非川<lb/>
嶺上寛平足堪置柵可留二萬人作兩柵輜重並留柵内<lb/>
吾等輕銳倍道掩其未整即撲滅之矣仁貴遂率衆先行<lb/>
至河口遇賊擊破斬之所獲甚衆収其牛羊萬餘頭<lb/>
又曰貞觀𥘉突厥頡利可汗牙於定襄時諸部離散代州<lb/>
道行軍揔管李靖選驍騎三千徑赴惡陽嶺出其不意擊<lb/>
之突利驚走靖遂収定襄之地頡利可汗懼退寳鐵山遣<lb/>
<pb n="KR3k0012_SBCK_316-7a"/>
使入朝謝罪請舉國内附又命靖徃迎之頡利雖外請入<lb/>
朝猶持兩端待草青馬肥將踰沙磧其年太宗遣唐儉安<lb/>
脩仁徃頡利牙慰撫之靖揣知其意謂副將張公謹曰詔<lb/>
使到彼虜必自寛若選精騎一萬賷二十日糧引兵自白<lb/>
道襲之破虜必矣公謹曰詔許其降行人在彼未冝置討<lb/>
靖曰此兵機也時不可失韓信所以破齊如唐儉等輩何<lb/>
足可惜督軍疾進師至隂山遇其斥候千餘帳皆俘以隨<lb/>
軍頡利見詔使大恱不虞官兵之卒至靖軍將逼其牙十<lb/>
五里虜始覺頡利乃走靖俘斬萬餘級獲口十餘萬得可<lb/>
汗婦隨義城公主殺之頡利奔吐谷渾西道行軍張寳相<lb/>
擒之以獻俄而突利可汗來降靖始復定襄恒安故地開<lb/>
拓北境自隂山巳北至於大漠太宗𥘉聞突厥國滅謂侍<lb/>
臣曰朕聞主憂臣辱主辱臣死昔國家草創太上皇以百<lb/>
<pb n="KR3k0012_SBCK_316-7b"/>
姓之故稱臣於突厥朕未嘗不痛心疾首志滅凶奴坐不<lb/>
安席食不甘味今暫舉偏師無徃不捷單于欵塞恥其雪<lb/>
乎因大赦天下大酺五日<lb/>
又曰李愬將襲蔡州先七日使判官鄭澥告師期於裴度<lb/>
乃以李祐帥突將三千爲先鋒李忠義副之愬自帥中軍<lb/>
三千田進誠以後軍三千殿而行𥘉出文城柵衆請所向<lb/>
愬曰東六十里而止至賊境曰張柴圍入之而盡殺其衆<lb/>
令軍士少息分食繕羈勒兵甲胄發刃彀弓復建斾而出<lb/>
是日隂晦雨雪大風裂旗斾馬慄而不能躍士卒苦寒抱<lb/>
戈僵仆者道路相望其川澤梁徑險夷張柴以東師人未<lb/>
嘗蹈其境皆謂投身不測𥘉張柴諸將請所止愬曰入蔡<lb/>
州取元濟也諸將矢色監軍使駐馬哭曰果落祜計中矣<lb/>
愬不聽促進師其下皆謂其必不還然以從愬之令無敢<lb/>
<pb n="KR3k0012_SBCK_316-8a"/>
爲身計者愬道分五百人斷洄曲路橋其夜凍死者十二<lb/>
三又分五百人斷㓪山路自張柴行七十里北至縣瓠城<lb/>
夜半雪愈甚城傍有鵝鴨池愬令驚擊之以雜其聲賊恃<lb/>
吴房㓪山之固晏然無一人知者李祐李忠義持钁坎城<lb/>
而先登敢銳者從之盡殺守門卒而發其門留柝者以安<lb/>
之及鷄鳴雪亦止愬以衆入止元濟外宅田進誠續至乃<lb/>
合衆攻其子城子城防卒及雜役者尚千餘人乗城拒戰<lb/>
𥘉有告元濟不信又告城䧟矣元濟曰是洄曲子弟歸求<lb/>
寒衣耳及出聽聞愬號令云常侍傳語乃曰何常侍乃得<lb/>
至此遂操弓挾矢麾其左右奴僕盡乗城而自督戰愬計<lb/>
元濟猶望董質來救乃訪質家安恤之使其子持書禮召<lb/>
質質見子言城巳䧟及元濟孤窘之狀又見李祐軰<lb/>
巳立竒功乃慨然以單騎歸愬白衣叩伏愬前愬揖登堦<lb/>
<pb n="KR3k0012_SBCK_316-8b"/>
以賔禮與之食時田進誠旣毀其城外門得甲仗庫易其<lb/>
器甲明日後薄城焚其南門百姓爭負薪蒿以委之元濟<lb/>
城上以請罪進誠授梯而下之愬得元濟檻送京師其申<lb/>
光二州城鎭兵尚二萬餘人相次來降自元濟就執愬不<lb/>
戮一人其爲元濟執事帳下及厨厩之間者使復其職使<lb/>
之不疑乃屯軍鞠塲以候裴度也<lb/>
又曰石雄爲劉沔禆將㑹昌𥘉回鶻㓂天德詔命劉沔爲<lb/>
招撫迴鶻使三年廻鶻大掠雲朔北邊牙於五原沔以太<lb/>
原之師屯于雲州沔謂雄曰黠虜離散不足駈除國家以<lb/>
公主之故不欲急攻今觀其所爲氣凌我輩若禀朝旨或<lb/>
恐依違我輩捍邊但能除患專之可也公乃選驍徤乗其<lb/>
不意徑趍虜帳彼以疾雷之勢不睱枝梧必弃公主亡竄<lb/>
事苟不捷吾自繼進亦無患也雄受教自選勁騎得沙陁<lb/>
<pb n="KR3k0012_SBCK_316-9a"/>
李國昌三部落兼契苾拓㧞雜虜三千騎月暗夜發馬邑<lb/>
徑趍烏介之牙時虜帳逼振武雄旣入城登堞視其衆寡<lb/>
見氊車從十從者皆衣朱碧類華人服飾雄令諜者訊之<lb/>
此何大人虜曰此公主帳也雄喻其人曰國家兵馬欲取<lb/>
可汗公主至此國家也須謀歸路俟其兵合時不得動帳幕<lb/>
雄乃大率城内牛馬雜畜及大鼓夜穴城爲十餘門遲明<lb/>
城上立旗張炬火乃於諸門縱其牛畜鼓譟從之直犯烏<lb/>
介牙帳炬火燭天鼓譟動地可汗惶駭莫測率騎而奔雄<lb/>
率勁騎追之至殺胡山急擊之斬首萬級生擒五千羊馬<lb/>
車帳皆委之而去遂迎公主還<lb/>
又曰黄巢旣䧟長安時鄭畋帳下小校竇玖者驍敢無敵<lb/>
毎夜率敢死之士百人直入京師放火燔諸門斬級而還<lb/>
賊人悚駭<lb/>
<pb n="KR3k0012_SBCK_316-9b"/>
吕氏春秋曰齊令章子將攻荆荆令唐篾將拒之與荆人<lb/>
夾泚水而軍章子令人視水可絶者荆人射之水不可得<lb/>
近有芻水旁者告齊侯者曰水淺深甚易知荆人所盛守<lb/>
盡其淺者也所簡守皆其深者也使載芻者與見章子因<lb/>
夜奄荆人所盛守果殺唐篾也<lb/>
　　太公隂謀書武王伐殷兵至牧野晨舉脂燭推掩不<lb/>
備<lb/>
太平御覽卷第三百一十六<lb/>
<pb n="KR3k0012_SBCK_316-10a"/>
</p>
<p>
</p>
  </div>
</body>
</text>
</TEI>
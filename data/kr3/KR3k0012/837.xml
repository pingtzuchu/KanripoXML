<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_837-1a"/>
太平御覧卷第八百三十七<lb/>
百榖部一<lb/>
　　　　榖<lb/>
周易曰日月麗乎天百榖草木麗乎土<lb/>
尚書曰稷降播種農食嘉穀<lb/>
毛詩谷風信南山曰旣沾旣足生我百榖<lb/>
毛詩甫田曰播厥百榖旣庭且碩曽孫是若<lb/>
周禮天官曰太宰以九職任萬民一曰三農生九穀<hi>鄭曰農云</hi>
<hi>九榖稷黍秫稻麻大小豆大小麦</hi>凡王之膳食用六穀<hi>鄭司農云稻黍稷梁麥菰菰彫胡也</hi>
藥養其病<hi>鄭玄注五榖麻黍稷麥豆</hi>
又夏官曰職方氏掌天下之圗辯其邦國都鄙九榖之數<lb/>
楊州荆州其榖冝稻䂊州并州其糓冝五稷<hi>鄭玄云黍稷麥稻菽</hi>
青州其榖冝稻麥兖州其穀冝四種<hi>黍稷稻麥</hi>雍州冀州其榖<lb/>
<pb n="KR3k0012_SBCK_837-1b"/>
冝稷幽州其榖冝三種<hi>稷黍稻</hi>
禮記月令曰孟春天子乃以元日祈榖于上帝孟夏驅獸<lb/>
無害五榖<hi>獸䴢鹿之屬食糓苗驅之令勿害也</hi>孟秋農乃登穀天子甞新先<lb/>
薦寢廟<hi>黍稷之屬於是始熟</hi>
又王制曰五榖不時不鬻於市<lb/>
又樂記曰夫古者天地順而四時當民有德而五榖昌疾<lb/>
疹不作而無妖祥德盛而教尊五榖時熟然後賞之以樂<lb/>
大戴禮曰黄帝播百榖草木節用水火財物生而民得其<lb/>
利百年民畏其神百年亡而民用其敎百年故曰三百年<lb/>
又曰食氣者神明而壽食榖者智惠而考不食者不死<lb/>
禮斗威儀曰君乗木而王則草木豐茂嘉榖並生也<lb/>
左傳襄公曰㤗伯之弟鍼謂趙文子曰鍼聞之國無道年<lb/>
榖和熟天賛之也鮮不五稔<lb/>
<pb n="KR3k0012_SBCK_837-2a"/>
又曰晉范宣子爲政賦黍苗季武子興再拜稽首曰小國<lb/>
之仰大國也如百榖之仰膏雨也<lb/>
榖梁傳襄公二十四年曰京師大飢五榖不升爲大飢<hi>升成</hi>
<hi>也</hi>一榖不升謂之嗛<hi>嗛不足貌</hi>二榖不升謂之飢三穀不升謂<lb/>
之饉四榖不升謂之康<hi>康虐也</hi>五榖不升謂之大侵<lb/>
春秋繁露曰金干土則五榖傷土干金則五榖不成<lb/>
春秋佐助期曰咸池主五榖<lb/>
爾雅曰中有岱岳與其五榖魚鹽生焉榖不熟爲飢仍飢<lb/>
爲荐<hi>郭璞注曰言㤗山有魚鹽之饒也不熟五榖不成荐連歲不成也</hi>
周書曰凡禾麥居東方黍居南方稻居中央粟居西方菽<lb/>
居北方<lb/>
史記曰黃帝考定星暦立五行民神易業敬而不黷故神<lb/>
降之嘉生<hi>嘉榖也</hi>
<pb n="KR3k0012_SBCK_837-2b"/>
又曰齊桓公欲封禪管仲曰今鳯皇不來嘉榖不生而還<lb/>
蓬蒿䔧莠茂鴟梟數至<lb/>
又曰留侯性多病即導引不食榖<hi>服辟榖藥而靜居行氣</hi>
漢書晁錯曰粟米布帛生於地長於是聚於力非可一日<lb/>
成也數石之重中人弗勝不爲姧邪所利一日弗得而飢<lb/>
寒至是故明君貴五穀而賤金玉今海内爲一土地人民<lb/>
之衆不減湯禹加以亡天灾數年之旱而蓄積之未及也<lb/>
何也地有遺利民有餘力生榖之土未盡墾山澤之利未<lb/>
盡出也游食之人未盡歸農也<lb/>
又曰宣帝即位歲數豐穰榖至石五錢<lb/>
東觀漢記曰永平十五年上始欲征匈奴與竇固等議出<lb/>
兵調度皆以爲塞外草美可不須榖馬案軍出塞無穀馬<lb/>
故事馬防言常與榖上曰何以言之防對曰宣帝時五帝<lb/>
<pb n="KR3k0012_SBCK_837-3a"/>
出征案其奏言匈奴候騎得漢矢見其中有粟知漢兵出<lb/>
以故引去以是言之馬當與榖上善其用意微緻即下調<lb/>
馬穀防遂見親也<lb/>
又曰建武𥘉榖食尚少趙孝得榖炊將熟令弟禮夫妻岀<lb/>
北還孝夫妻共𬞞食茹菜禮夫妻來輙獨飴之積乆禮心<lb/>
疑恡後同掩見亦不復肯岀兄弟怡怡鄉里歸德<lb/>
華嶠後漢書曰馬援在河西有榖數萬斛乃歎曰凡殖財<lb/>
者貴以施也否則守錢虜耳<lb/>
袁宏漢紀曰赤眉亂後關中大饑黄金一斤易五升榖<lb/>
後漢書曰董卓築塢於郿髙原七丈號曰萬歲塢<hi>今案塢舊基高</hi>
<hi>一丈周廻一里一百歩也</hi>積穀爲三十年儲自云事成雄據天下不成<lb/>
守此足以畢老<lb/>
又曰王莽末天下大飢建武二年天下野穀旅生麻菽尤<lb/>
<pb n="KR3k0012_SBCK_837-3b"/>
盛<lb/>
魏志曰自遭荒亂率乏糧榖曹公曰夫定國之術在於強<lb/>
兵足食秦人以急農兼天下孝武以屯田定西域此先丗<lb/>
之良式也是歳乃募民屯田許下得榖百萬斛於是郡列<lb/>
置田官所在積榖<lb/>
又曰袁曜卿爲魏國郎中令及卒太祖爲之流涕賜榖二<lb/>
千斛一教以太倉榖千斛賜郎中令家一教以垣下榖千<lb/>
斛與曜卿家外不解其意教曰以太倉穀者官法也以垣<lb/>
下榖者親舊也<lb/>
又曰袁譚以王循爲别駕太祖破鄴藉没審配等家財物<lb/>
貲以萬數破南皮閱循家榖不滿十斛<lb/>
又曰髙堂隆諌禄賜穀帛人主之所以惠養吏民而爲之<lb/>
司命若令有廢是奪其命<lb/>
<pb n="KR3k0012_SBCK_837-4a"/>
又曰甄皇后三歳失父後天下兵亂飢饉百姓皆賣金銀<lb/>
珠金寳物時后家大有儲榖頗以買之后年十餘歳白母<lb/>
曰今丗亂而多買寳物匹夫無罪懷璧爲罪又左右皆飢<lb/>
乏不如以榖振給親族鄰里廣爲恩惠舉家稱善<lb/>
曹暪傳曰太祖甞賦廪榖不足私謂主者如何主者曰可<lb/>
以小斛以足之後軍中言太祖欺衆太祖謂主者曰借汝<lb/>
一死厭衆乃殉曰小斛盗官穀即斬之<lb/>
江表傳曰諸葛亮聞恪代徐詳書與陸遜曰家兄年老而<lb/>
恪性踈今使典主粮榖糧榖軍之要㝡僕雖在逺竊用不<lb/>
安足下特爲啓至尊轉之<lb/>
王隱晉書曰鄧攸爲吴郡太守吴人飢荒攸輙出䑓倉穀<lb/>
振之後𬒳効攸曰善不可爲也<lb/>
三國典略曰後梁有何山者其射之妙人莫能及有烏噪<lb/>
<pb n="KR3k0012_SBCK_837-4b"/>
於庭樹蕭察悪之謂山曰射中者賜一車榖其烏巢並於<lb/>
枝上山曰脫一箭中兩請賜兩車臣無車牛願官爲送察<lb/>
許之於是山射中其二項察甚欣恱即令載榖送之<lb/>
後魏書曰韋珎遷顯武將軍郢州刺史在州有聲績朝廷<lb/>
嘉之遷龍驤將軍賜驊騮二疋帛五十五疋榖三百斛珎<lb/>
乃召集州内孤貧者謂曰天子以我能綏撫卿故賜以穀<lb/>
帛吾何敢獨當遂以所賜悉分與之<lb/>
北史曰盧義僖寛和畏愼不妄交欵性情儉素不營財利<lb/>
少時幽州頻遭水旱先有數萬石榖貸人義僖以年穀不<lb/>
熟乃燔其契州閭恱其恩德雖居顯位毎至困乏麥飯𬞞<lb/>
食忻然甘之<lb/>
唐書曰長壽二年元日大雪其夜質明而晴上謂侍臣曰<lb/>
俗云元日有雪則百榖豐末知此語有何故實文昌左丞<lb/>
<pb n="KR3k0012_SBCK_837-5a"/>
姚璹對曰汜勝書云雪是五榖之精以其汁和種則年榖<lb/>
大穰又宋孝武帝大明五年元日降雪以爲嘉瑞上曰朕<lb/>
臨御萬方心存百姓如得年登歲稔此即可爲大瑞雖獲<lb/>
麟鳯亦何用爲<lb/>
墨子曰一榖不收謂之饉二榖不收謂之旱三榖不収謂<lb/>
之凶四榖不收謂之五榖不收謂之饑饉則大夫以下<lb/>
損禄五分之一旱則三凶則四饑則盡禄廪食而己<lb/>
孔叢子曰魏王問子愼曰寡人聞昔上天神異后稷而爲<lb/>
之下嘉穀周遂以興住中山之地無故有榖非人所爲云<lb/>
天雨之反以亡國何荅曰天雖至神自古及今未聞其下<lb/>
榖與人也詩美后稷能大教民種善榖以利天下所謂稷<lb/>
降播種農殖嘉榖其義一也若中山之榖妖怪之事非所<lb/>
謂天祥也<lb/>
<pb n="KR3k0012_SBCK_837-5b"/>
管子曰常山之東河汝之間早生而晚殺五榖之所蕃熟也<lb/>
陳子要言曰食榖而鄙田衣帛而笑𧖟是惑也〇范子計然<lb/>
曰五榖者萬民之命國之重寳也是故無道之君及無道<lb/>
之臣皆不能積其盛有餘之時以待其衰不足<lb/>
星經曰八榖八星在五車北<hi>主黍稷稻粱麻麥烏麻星明俱熟</hi>
師曠曰杏多實不蟲者來年秋喜五榖之先欲知五榖但<lb/>
視五木擇其木盛者來年益種之<lb/>
京房五星占曰五榖俱傷何君無德也<lb/>
京房易逆刺曰天雨榖歳大熟<lb/>
淮南子曰木勝土土勝水水勝火火勝金金勝水故禾春<lb/>
生秋死<hi>禾木也木王而生金王而死也</hi>菽夏生冬死<hi>菽火也火王而生水王而死也</hi>麥秋<lb/>
生夏死<hi>麥金也金王而生火王而死也</hi>薺冬生仲夏死<hi>薺水也水王而生土王而死也</hi>
又曰稷墾草發甾糞土樹榖使五榖之五種各得冝因地<lb/>
<pb n="KR3k0012_SBCK_837-6a"/>
之勢也<lb/>
又曰女夷鼔歌<hi>女夷天帝之女下司時和春陽喜樂鼔歌也</hi>以司天和以長百<lb/>
穀禽獸草木孟夏之月以享穀夲雄鳩長榖爲帝候歲<hi>雄鳩</hi>
<hi>養長榖之鳥也</hi>
金樓子曰鬻官者欲民之死蓄榖者欲歳之飢船漏水入<lb/>
囊洞内虚也<lb/>
說苑曰楚魏㑹於晉陽將以伐齊王患之使人召淳于髠<lb/>
曰楚魏謀欲伐齊願先生與寡人共之淳于髠大笑而不<lb/>
應三問而不應王怫然作色曰先生以寡人國爲戯乎淳<lb/>
于髠對曰臣不敢以王國爲戯也臣笑隣之祠田也以篋<lb/>
飲與一鮒魚其祝曰下田洿耶得榖百車㙰<hi>户買反</hi>塊<hi>口對反</hi>
者冝禾臣笑其所以祠者少而求者多王曰善賜之千金<lb/>
革車百乗立爲上卿<lb/>
<pb n="KR3k0012_SBCK_837-6b"/>
山海經曰都廣之野百榖自生冬夏播琴<hi>郭璞注曰其城方三百里盖天</hi>
<hi>地之中素女所出也播琴猶播殖方俗言耳</hi>
楊雄方言曰凡以火乾五榖之類岀自山東齊楚以徃曰<lb/>
熬隴兾以徃曰<hi>平力切</hi>秦晉之間曰焣<hi>創眇切</hi>
楊泉物理論曰榖氣勝元氣其人肥而不壽養性之術常<lb/>
使榖氣少則病不生矣粱者黍稷之惣名也稻者漑種之<lb/>
惣名菽者衆豆之惣名三榖各二十種爲六十䟽果之實<lb/>
助穀各二十斤爲百榖故詩曰播厥百榖榖者衆種之大<lb/>
名也<lb/>
說文曰稑<hi>音六</hi>疾熟也榖續也百榖惣名也<lb/>
賈誼書曰至于神農甞百草之實察容鹹苦之味教民食<lb/>
榖〇汜勝之書曰雪者五榖之精<lb/>
又曰小豆忌夘稻麻忌辰禾忌田秫忌未小麥忌戍大麥<lb/>
<pb n="KR3k0012_SBCK_837-7a"/>
忌子<lb/>
桓譚新論曰丗俗咸言漢文帝澤加黎庶榖至石數錢<lb/>
論譚曰謂天雨榖從天而下應變而生非也夫雲岀於山<lb/>
散而爲雨人見從天墜謂雨水也夏日則雨冬寒則凝爲<lb/>
雪發於丘山不從天降明矣榖從地起與疾風俱飄集於<lb/>
地人謂天之雨也建武三十一年陳留雨榖蔽地視榖形<lb/>
如米而黒此夷狄地所生榖也夷狄不食榖生於草野成<lb/>
熟委於地遭疾風之俱飛衰榖集中國中國見之謂天雨<lb/>
榖<lb/>
丗要論曰學不勤則不知道耕不力則不得榖<lb/>
又曰服一綵則念女工勞御一榖則恤農夫勤<lb/>
兵書曰軍中地生五榖將軍得天道大吉<lb/>
夢書曰五榖爲財飲食物夢見榖得財吉五榖入家家當<lb/>
<pb n="KR3k0012_SBCK_837-7b"/>
盛<lb/>
殷氏丗傳曰殷謖字伯起遭丗䘮亂埋榖數百石後謖爲<lb/>
賊所執見掠責具以榖告之賊猶嫌其未實欲刃焉謖乃<lb/>
詈曰卿行劫害當知人心豈有出財還自殺耶則知其誠<lb/>
遂免<lb/>
羊祜別傳曰祜周行賊境七百餘里徃反四十餘日刈賊<lb/>
榖以爲軍糧皆計湏畝送絹還直使如榖價<lb/>
風俗通曰建武之𥘉旅榖弥望野繭𬒳山<lb/>
盛弘之荆州記曰桂陽郡西北接耒陽縣有温泉其下流<lb/>
百里恒資以漑灌常十二月一日種至明年三月新榖便<lb/>
登重種一年三熟<lb/>
博物志曰馬食榖則足重不能行<lb/>
又曰扶海洲上有草焉名曰蒒其實食之如大麥從七月<lb/>
<pb n="KR3k0012_SBCK_837-8a"/>
稔熟民歛穫至冬乃訖名曰自然谷或曰禹餘糧<lb/>
又曰孝元竟寧元年南陽山都雨榖小者如黍粟而青黒<lb/>
味苦大者如米豆赤黃味如麥下三日生根葉狀如大豆<lb/>
𥘉生時<lb/>
幽明録曰琅耶諸葛氏兄弟二人寓居晉陵家甚貧耗常<lb/>
假乞自給榖在囷中計日用未應盡而早以空罄始者<lb/>
謂是家中相竊盗復封檢題識而耗如𥘉後有宿客逺來<lb/>
際夕至巷口見數人擔榖從門出客借問諸葛在否荅云<lb/>
悉在客進内言語之後因問卿何得大糶糓主人云告乞<lb/>
少榖欲充口云何復得糶之客云吾向來逢見數人擔糓<lb/>
從門岀若不糶者爲何事主人兄弟相視竊自疑怪試入<lb/>
㸔封題儼然如故試開囷量視即無十許斛知前後所失<lb/>
非人爲之<lb/>
<pb n="KR3k0012_SBCK_837-8b"/>
異苑曰凉州張駿時天雨五榖殖之悉生因名爲天麥<lb/>
張衡東京賦曰所貴唯賢所寳唯糓<lb/>
曹植謝賜榖表曰詔書念臣經用不足以船河邸閣糓五<lb/>
千斛賜臣<lb/>
謝玄書奉白糧榖十斛是釣池上之所種<lb/>
太平御覽卷第八百三十七<lb/>
</p>
<p>
</p>
  </div>
</body>
</text>
</TEI>
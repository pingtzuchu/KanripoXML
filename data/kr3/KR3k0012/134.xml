<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_134-1a"/>
太平御覽卷第一百三十四<lb/>
　偏霸部十八<lb/>
　　陳陳蒨<lb/>
　　　陳伯宗<lb/>
　　　陳頊<lb/>
　　　陳叔寳<lb/>
　　　　陳蒨<lb/>
陳書曰丗祖文皇帝諱蒨字子華始興昭烈王長子也少<lb/>
沉敏有識量羙容儀留意經史舉動方雅造次必遵禮法<lb/>
髙祖甚愛之常稱此兒吾宗之英秀也梁太清𥘉帝夢兩<lb/>
日闘一大一小大者光滅墜地色正黄其大如斗丗祖因三<lb/>
分取一而懐之侯景之亂郷人多依山湖冦抄丗祖獨保家<lb/>
無所犯時亂日甚乃避地臨安及髙祖舉義兵侯景遣使<lb/>
<pb n="KR3k0012_SBCK_134-1b"/>
収丗祖及衡陽獻王丗祖乃宻裏小刀冀因入見而害景<lb/>
至便屬吏故其事不行髙祖大軍圍石頭景欲加害者數<lb/>
矣㑹景敗丗祖乃得出赴髙祖營起家爲呉興太守髙祖<lb/>
受禪立爲臨川郡王邑二千户拜侍中安東將軍及周文<lb/>
育侯安都敗於沌口髙祖詔丗祖入衛軍儲戎備皆以委<lb/>
焉尋命率兵城南晥<hi>户板切</hi>永定三年六月景午髙祖崩遺<lb/>
詔徴丗祖入篡皇統甲寅至自南晥入居中書省其日即皇<lb/>
帝位於太極前殿詔曰上天降禍奄集邦家大行皇帝背離<lb/>
萬國率土崩心若䘮考妣龍圗寳暦眇屬朕躬運鍾擾攘<lb/>
事務機務南靣須主西讓禮輕今便式膺景命光宅四海<lb/>
可大赦天下改永定四年爲天嘉元年鰥寡孤獨不能自<lb/>
存立者賜榖人五斛孝悌力田殊行異等加爵一級甲寅<lb/>
分遣使者宣勞四方辛酉輿駕親祠南郊二年春正月庚<lb/>
<pb n="KR3k0012_SBCK_134-2a"/>
戌大赦天下十二月立始興國廟於京師用王者之禮太<lb/>
子中庶子虞荔御史中丞孔奐以國用不足奏立煑海鹽<lb/>
及搉酤之稅並施行三年春正月庚戌設帷宫於南郊幣<lb/>
告胡公以配天辛亥輿駕親祠南郊二月甲子改鑄五銖<lb/>
錢三月景子安成王頊至自周詔授侍中中書監中衛將<lb/>
軍置佐吏是歲周所立梁王蕭察死子巋<hi>丘軌切</hi>代立天康<lb/>
元年春二月景子詔曰朕以寡德纂承洪緒日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>劬勞思<lb/>
弘景業而政道多昩黎庶未康兼疾患淹時元陽累月百<lb/>
姓何咎寔由朕躬念兹在兹痛加疾首可大赦天下改天<lb/>
嘉七年爲天康元年三月巳卯以驃騎將軍開府儀同三<lb/>
司楊州刺史司空安成王頊爲尚書令夏四月乙卯皇孫<lb/>
至澤生在位文武賜絹帛各有差爲父後者賜爵一級癸<lb/>
酉丗祖疾甚是日崩于有覺殿遺詔曰朕疾苦彌留遂至<lb/>
<pb n="KR3k0012_SBCK_134-2b"/>
不救脩短有命夫復何言但王業艱難頻歲軍旅生民多<lb/>
弊無忘愧惕今方隅乃定俗教未弘便及大漸以爲遺恨<lb/>
社稷任重太子可即君臨王侯將相善相輔翊内外叶和<lb/>
勿違朕意山陵務存儉速大斂竟羣臣三日一臨公除之<lb/>
制率依舊典六月甲子羣臣上謚曰文皇帝廟號丗祖葬<lb/>
永寧陵<lb/>
　　　　　陳伯宗<lb/>
陳書曰廢帝諱伯宗字奉業小字藥王丗祖嫡長子也永<lb/>
定二年拜臨川王丗子丗祖嗣位立爲皇太子天康元年<lb/>
四月世祖崩即皇帝位二年春詔大赦天下改光大元年<lb/>
孝悌力田賜爵一級輿駕祠南郊二年十一月慈訓大后<lb/>
集群臣於朝堂令降爲臨海王送還藩邸是日出居别第太<lb/>
建二年薨時年十九<lb/>
<pb n="KR3k0012_SBCK_134-3a"/>
　　　　　陳頊<lb/>
陳書曰髙宗孝宣皇帝諱頊字紹丗小字師利始興昭烈<lb/>
王第二子也梁大通二年生有赤光滿室少寛大多智略<lb/>
及長羙容儀身長八尺三寸垂手過膝有勇力善騎射髙<lb/>
祖平侯景鎮京口梁元帝徴髙祖子姪入侍髙祖遣髙宗<lb/>
赴江陵累官爲直閣將軍中書侍郎時有馬軍主李㧾與<lb/>
髙宗有舊毎同遊處髙宗嘗夜𬒳酒張燈而寐揔適出尋<lb/>
返乃見髙宗身是大龍揔便驚走時在關右永定元年遙<lb/>
襲封始興郡王邑二千户三年丗祖嗣位改封安成王天<lb/>
嘉三年自周還授侍中中書監中衛將軍置佐吏尋授使<lb/>
持節都督楊南徐東楊南豫北江五州諸軍事楊州刺史<lb/>
進號驃騎將軍餘如故四年加開府儀同三司六年遷司<lb/>
空天康元年授尚書令廢帝即位拜司徒進號驃騎大將<lb/>
<pb n="KR3k0012_SBCK_134-3b"/>
軍録尚書都督中外諸軍事給班劒三十人光大二年正<lb/>
月進位太傅領司徒加殊禮劒履上殿増邑并前三千户<lb/>
餘如故十一月甲寅慈訓太后令廢帝爲臨海王以髙宗入<lb/>
篡是歲春正月甲午即皇帝位于太極前殿詔改光大三<lb/>
年爲太建元年大赦天下在位文武賜位一階孝悌力田<lb/>
及爲父後者賜爵一級異等殊才並加䇿序鰥寡孤獨不<lb/>
能自存者人賜榖五斛復太皇太后尊號曰皇太后立妃<lb/>
柳氏爲皇后丗子叔寳爲皇太子冬十月新除左衛將軍<lb/>
歐陽紇據廣州舉兵反辛未遣車騎將軍開府儀同三司章<lb/>
昭逹率衆討之壬午輿駕祠太廟二年春正月乙酉以征西<lb/>
大將軍開府儀同三司郢州刺史黄法氍<hi>其於切</hi>爲中護大將<lb/>
軍丙午輿駕親祠太廟二月癸未儀同章昭逹擒歐陽紇<lb/>
送都斬于建康市廣州平三月丙申皇太后崩丙午曲赦<lb/>
<pb n="KR3k0012_SBCK_134-4a"/>
廣衡二州丁未大赦天下三年春正月癸丑以尚書右僕<lb/>
射領大著作徐陵爲尚書僕射辛酉輿駕親祠南郊辛未<lb/>
親耕藉田三月丁丑大赦天下自天康元年訖大建元年<lb/>
逋餘軍糧禄秩夏調未入者悉原之五年三月討大都督<lb/>
呉明徹統衆十萬發自白下夏四月癸卯前巴州刺史魯<lb/>
廣逹尅齊大峴城辛亥呉明徹尅秦州水柵庚申齊遣兵<lb/>
十萬援歷陽儀同黄法氍破之辛酉齊軍救秦州呉明徹<lb/>
又破之癸亥詔北伐衆軍所殺齊兵令埋掩甲子南譙太<lb/>
守徐槾尅石梁城六年春正月壬戌朔詔曰王者以四海<lb/>
爲家萬姓爲子一物乖方夕惕猶厲六合未混旰食弥憂<lb/>
朕嗣纂鴻基思弘經略上符景宿下叶人謀命將興師大<lb/>
拯淪溺灰琯未周凱捷相繼拓地數千連城將百蠢彼餘<lb/>
黎毒兹異境江淮年少猶有剽掠郷閭無賴擿<hi>他歴切</hi>出陰<lb/>
<pb n="KR3k0012_SBCK_134-4b"/>
私將帥軍人罔顧刑典今使符法蠲除仁聲載路且肇元<lb/>
告慶邊服來荒始覩皇風冝覃曲澤可赦江右淮北南司<lb/>
霍光歴陽臨江等郡士民罪無輕重悉皆原宥七年春正<lb/>
月辛未輿駕親祠南郊四月乙末陳桃根表上織成羅文<lb/>
錦𬒳表各二首詔於雲龍門外焚之八月周遣使來聘是<lb/>
月甘露頻降樂遊苑丁未輿駕幸樂遊苑採甘露宴羣臣<lb/>
詔於苑龍舟山立甘露亭十一年春正月丁酉龍見于南<lb/>
兖州永寧樓側池中二月癸亥輿駕親耕藉田三月丁未<lb/>
詔淮北義人率户口歸國者建其夲屬舊名置立郡縣即<lb/>
隷近州賦給田宅秋七月辛卯𥘉用大貨六銖錢八月甲<lb/>
子青州義主朱顯宗等率所領七百户入附丁卯輿駕幸<lb/>
太社觀閱武十一月詔建子令月微陽𥘉載應此加辰宜<lb/>
播寛澤可大赦天下甲午周遣柱國梁士彦率衆至肥口<lb/>
<pb n="KR3k0012_SBCK_134-5a"/>
戊戌周軍進圍壽陽以新除中衛大將軍楊州刺史始興<lb/>
王叔陽爲大都督揔督水歩衆軍十二月乙丑南北兖晉<lb/>
三州及盱眙山陽平馬頭秦歴陽沛北譙南梁等九州並<lb/>
自拔還京師譙北徐州又䧟自是淮南之地盡没于周矣<lb/>
十四年春正月巳酉髙宗弗豫甲寅崩于宣福殿時年五<lb/>
十三上謚孝宣皇帝廟號髙宗葬顯寧陵<lb/>
　　　　　陳叔寳<lb/>
陳書曰後主諱叔寳字元秀小字黄奴髙宗嫡長子也梁<lb/>
承聖二年生于江陵江陵䧟髙宗遷關右留後主于穰城<lb/>
夫嘉三年歸京師立爲安成王丗子太建十四年正月髙<lb/>
宗崩即皇帝位于太極前殿詔大赦尊皇后爲皇太后宫<lb/>
曰弘範立妃沈氏爲皇后七月辛未大赦是月江水赤色<lb/>
如血自京師至于荆州九月設無㝵<hi>五漑切</hi>大㑹於太極殿<lb/>
<pb n="KR3k0012_SBCK_134-5b"/>
捨身及乗輿服御至德元年正月詔大赦改太建十五年<lb/>
爲至德元年二年十二月夜天開自西北至東南其内有<lb/>
靑黄雜色隱隱若雷聲後主在東宫好學有文藝及即位<lb/>
耽於酒色常在後庭不恤政事又於光昭殿前起臨春結<lb/>
綺望仙三閣閣髙數丈竝數十間其牎牖欄檻之類悉以<lb/>
沈檀香木爲之飾以金玉間以珠翠微風暫至香聞數里<lb/>
瑰寳竒麗近古未有其下積石爲山引水爲池植以竒樹<lb/>
雜以花藥後主自居臨春閣孔貴人居望仙閣張貴妃居<lb/>
結綺閣並複道徃來婦人麗質巧態以從者常千餘人張<lb/>
貴妃孔貴人等八人侍㘴尚書令江揔孔範等十人侍宴<lb/>
號曰狎客上令八婦人制五言詩十客一時繼和遲則罰<lb/>
酒君臣酣飲從夕逹曙所司皆因閹人奏事主者由此擅<lb/>
作威福軍旅警備並皆不修任用沈客卿施文慶等以苛<lb/>
<pb n="KR3k0012_SBCK_134-6a"/>
刻爲忠於是文武離心莫肯用命隋文帝謂髙頴曰我爲<lb/>
百姓父母豈可限一衣帶水不拯之乎命大作戰船人請<lb/>
宻之隋文曰吾將行天討何宻之有使投梀於江彼若能<lb/>
改吾又何求乃遣晉王廣爲元帥以討之及聞隋軍臨江<lb/>
孔範曰必無渡理但恣妓樂縱酒作詩不輟明日隋軍濟<lb/>
江陵文武百寮皆遁出唯尚書僕射袁憲侍側憲勸端坐<lb/>
殿上正色以待之後主曰鋒刃之下未可當之吾自有計乃<lb/>
逃于井旣軍人窺井呼之後主不應欲下石乃叫以繩引之<lb/>
驚其太重及出與張貴妃孔貴人三人同束而上賀若弼呼<lb/>
後主視之惶懼汗流股慄再拜弼謂之曰大國之卿當小<lb/>
國之君拜禮也入朝不失作歸命侯亦無勞恐懼三月後主<lb/>
與王公百司發自建鄴至長安後主巳下大小在路五百里<lb/>
累累不絶隋文宣詔讓後主後主伏地不能對乃宥之給<lb/>
<pb n="KR3k0012_SBCK_134-6b"/>
賜甚厚毎侍宴恐致傷心爲不奏呉音後監守者言叔寳<lb/>
願得官號隋文曰叔寳絶無心肝監守又言叔寳日飲一<lb/>
石少有醒時隋文曰不爾何以過日及從東廵狩印山賦<lb/>
詩曰日月光天德山河壯帝居太平何以報願上封禪書<lb/>
并上表請封禪隋文謙讓不許後從至仁壽宫嘗侍宴及<lb/>
出隋文目之曰此敗豈不由飲酒作詩將此功夫何如思<lb/>
安邊計䇿𥘉賀若弼度京口彼人密啓告急叔寳爲飲酒<lb/>
遂不省髙潁至猶見啓在牀下未開封豈天亡也後主以<lb/>
隋仁壽四年十一月終於洛陽在位七年年五十二歲<lb/>
史臣曰後主生深宫之中長婦人之手旣屬邦國殄瘁不<lb/>
知稼穡艱難𥘉懼阽<hi>音簷</hi>危屢有哀矜之詔後稍安集復扇<lb/>
淫侈之風賔禮諸公唯寄情於文酒胒近羣小皆委之以<lb/>
衡軸謀謨所及遂無骨鯁之臣權要所在莫匪侵漁之吏<lb/>
<pb n="KR3k0012_SBCK_134-7a"/>
政刑日紊尸素盈朝耽荒爲長夜之飲嬖寵同豔妻之孽<lb/>
危亡弗恤上下相蒙衆叛親離臨機不悟自投於井冀以<lb/>
苟生視其以此求全抑亦民斯下矣遐觀列辟纂武嗣興<lb/>
其始也皆欲齊明日月合德天地髙視五帝俯恊三王然<lb/>
而靡不有𥘉鮮克有終其故何哉並以中庸之材懷可移<lb/>
之性口存於仁義心怵<hi>音黜</hi>於嗜慾仁義利物而道逺嗜慾<lb/>
遂性而便身便身不可乆違道逺難以固志佞謟之倫承<lb/>
顔候色因其所好以恱導之若下坂走丸順流決壅非夫<lb/>
感靈辰象降生明德孰能遺其所樂而以百姓爲心哉此<lb/>
所以成康文景千載而罕遇也<lb/>
<pb n="KR3k0012_SBCK_134-7b"/>
</p>
<p>
太平御覽卷第一百三十四<lb/>
<pb n="KR3k0012_SBCK_134-8a"/>
</p>
<p>
</p>
  </div>
</body>
</text>
</TEI>
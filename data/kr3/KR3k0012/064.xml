<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_064-1a"/>
太平御覽卷第六十四<lb/>
　地部二十九<lb/>
　　河北諸水<lb/>
　　　　淇水　黄花水　洹水　清水<lb/>
　　　　滏水　漳水　易水　汾水<lb/>
　　　　文水　澮水　晉水　嬀水<lb/>
　　　　沁水　鴦漿水　石臼河　滹沱<lb/>
　　　　衡水　白溝水　屯氏河　鳴犢河<lb/>
　　　　滭發水　窮魚水　漏水　桑乾河<lb/>
　　　　巨馬河　五渠水　金河<lb/>
　　　　　　淇水<lb/>
說文曰淇水出河内共北山東入海<lb/>
詩曰毖彼泉水亦流于淇<lb/>
<pb n="KR3k0012_SBCK_064-1b"/>
又曰要我乎上宫送我乎淇之上矣<lb/>
又曰瞻彼淇澳菉竹猗猗<lb/>
又曰籊籊竹竿以釣于淇淇水悠悠檜檝松舟<lb/>
韓子曰昔紂爲甲卒百萬左飲馬於淇右飲馬於洹洹水<lb/>
竭淇水不流武王甲卒三千破之<lb/>
隋圖經曰清淇西自魏郡朝歌縣界入分爲二派一在郡<lb/>
東一在郡西俱南流入河案酈道元注水經云淇水南與清<lb/>
水合而入白溝石㑹宿胥皆瀆之名淇又一名王莽河王<lb/>
莽時所穿也<lb/>
兾州圖經云河水西從河内郡界入至黎陽而東北至臨<lb/>
河西至王莽河出焉又東經澶淵東入武陽河南即東郡<lb/>
界是<lb/>
水經曰淇水出河内隆慮縣西大號山<lb/>
<pb n="KR3k0012_SBCK_064-2a"/>
山海經曰淇水出沮如山水出其側頽波漰住衝激横山山<lb/>
上合下開可減六七十歩巨石磥砢交積隍澗傾瀾漭盪<lb/>
勢同雷轉激水散氣曖若霧合<lb/>
又曰詩云瞻彼淇澳菉竹猗猗毛云菉王芻也竹𥚹竹也<lb/>
漢武帝塞決河斬淇園之竹木以爲用寇恂爲河内伐竹<lb/>
淇川冶夫百餘萬以輸軍資今通望淇川無復此物唯生<lb/>
芻編草不異<lb/>
　　　　　黄花水<lb/>
隋圖經曰黄花水出隆慮縣西北崖上髙十七里去地七<lb/>
里懸水東南注壑巖下狀若雞翅俗謂之雞翅蓋天台赤<lb/>
城之流也至谷潜入地下十里復出名曰柳水者是黄花<lb/>
水重源發也其谷號爲黄花谷内有仙母塜谷西有洞穴<lb/>
謂之聖人窟<lb/>
<pb n="KR3k0012_SBCK_064-2b"/>
　　　　　洹水<lb/>
隋圖經曰洹水出隆慮縣西北俗謂安陽河即聲伯夢渉<lb/>
之所源出林慮山東平地<lb/>
　　　　　清水<lb/>
水經曰清水出河内脩武縣之北黒山黒山在縣北白鹿<lb/>
山東清水所出也上承諸陂散泉以成川南流西南屈曲<lb/>
瀑布垂巖懸河注壑二十餘丈聲震山谷左右石壁層深<lb/>
獸跡不交隍中散水霧合視不見底其水歷澗流飛清泠<lb/>
洞觀謂之清水矣<lb/>
　　　　　滏水<lb/>
水經注曰滏水發源出石皷山南巖下泉奮湧若滏水之<lb/>
湯矣其水冬温夏冷崖上有魏丗所立銘水上有祠能興<lb/>
雲雨滏水又東流注于漳又謂之合河<lb/>
<pb n="KR3k0012_SBCK_064-3a"/>
浮圖澄別傳曰石虎時自正月不雨澄詣滏口祠稽首曝<lb/>
露即日二白龍降於祠下於是雨遍千里也<lb/>
山海經曰神國之山滏水出焉東流注于歐水郭璞注曰<lb/>
金滏水在臨水縣西釡口山經鄴西北至列人縣入于漳<lb/>
其水熱<lb/>
　　　　　漳水<lb/>
說文曰濁漳水出上黨長子鹿谷山東入清漳清漳出沾<lb/>
山大要谷北入河<lb/>
吕氏春秋曰史起引漳水灌鄴田民𥘉大怨後轉獲利相<lb/>
與歌曰鄴有聖令曰史公決漳水灌鄴旁終古斥鹵生稻<lb/>
梁<lb/>
風土記云南易水夲名漳水源出三門山案趙地記云六<lb/>
國時此水名易水埤蒼及水經云洺水之目不知誰改俗<lb/>
<pb n="KR3k0012_SBCK_064-3b"/>
謂山之下地名洺水因經之故曰洺水案燕趙記云其分<lb/>
有三易漳爲南易水<lb/>
鄴縣圖經曰濁漳水在縣西水東北津有永樂浦浦西五<lb/>
里俗謂爲紫陌河北處即俗巫爲河伯娶婦處也<lb/>
水經注曰清漳水東經沙縣故有沙河之稱<lb/>
又曰濁漳水出上黨長子縣西發搗山〇又云漳水出麓谷<lb/>
山與發鳩連麓而在南淮南子曰謂之發苞山故異名㸦<lb/>
見也左則陽泉水注之右則散蓋水入焉三源同出一山<lb/>
但以南北爲別耳<lb/>
又曰尚書所謂覃懷厎績至于衡漳也<lb/>
孔安國曰衡横也言漳水横流也<lb/>
　　　　　易水<lb/>
水經曰易水出溕郡故安縣閻郷西山<lb/>
<pb n="KR3k0012_SBCK_064-4a"/>
燕太子丹曰荆軻入秦不擇日發太子送之於易水之上荆<lb/>
軻起爲壽歌曰風蕭蕭兮易水寒壯士一去兮不復還故<lb/>
安圖經曰易水又名安國河亦名北易水<lb/>
　　　　　汾水<lb/>
說文云汾水出太原晉陽山西南入河<lb/>
山海經曰管涔之山其山無木而下多草其下多玉汾水<lb/>
出焉而流注于河<lb/>
十三州志曰出武周燕之燕京山亦管涔之異名也其山<lb/>
重阜脩層有草木無泉源導於南麓之下<lb/>
說文曰汾水出太原晉陽山西南入河<lb/>
莊子曰堯治天下之民平海内之政徃見四子於姑射之<lb/>
山汾水之陽窅然䘮其天下焉<lb/>
說苑曰智伯圍趙襄子於晉陽決晉水以灌之晉陽之城<lb/>
<pb n="KR3k0012_SBCK_064-4b"/>
不没者三版智伯曰吾始知水之可以亡人國汾水可以<lb/>
灌安邑絳水可以灌平陽<lb/>
淮南子曰汾水濛濁而冝麻<lb/>
水經曰汾水南過冠爵津汾名也在介休縣之西南俗謂<lb/>
之雀䑕谷數十里間道隘水左右悉結編梁閣道累石就<lb/>
路縈帶巗側或去水一丈或髙五六丈上戴山阜下臨絶<lb/>
澗𥙿謂之爲魯股橋盖通古之津隘又亦在今之地嶮<lb/>
　　　　　文水<lb/>
水經曰文水出大陵縣西山文谷東北入于汾注云縣西<lb/>
南山下武氏穿井給養井至幽深後一朝水溢平流東南<lb/>
注文水<lb/>
又曰文水又南逕縣右㑹隠泉水口水出謁泉山之上頂<lb/>
俗陽雨愆時　謁是禱故山得其名非所詳也其山石岸<lb/>
<pb n="KR3k0012_SBCK_064-5a"/>
絶險壁立崖半有一石室去地可五十餘丈爰有層松飾<lb/>
巖列栢綺望唯西側一處得歴級升陟頂上平地一十許<lb/>
頃沙門釋僧光表建二刹泉發於兩寺之門東流瀝石㳂<lb/>
注上下又東津渠隱没而不恒流故有隱泉之名矣雨澤<lb/>
豐澍則通入文水又南經兹氏縣故城東爲文湖東西一<lb/>
十五里南北三十里丗謂之西河在縣直東一十里湖之<lb/>
西側臨湖<lb/>
　　　　　澮水<lb/>
水經曰澮水出河東絳縣東澮交東髙山注云一名詳髙<lb/>
山亦曰河南山西南逕翼城北合諸水謂之澮交左傳晉<lb/>
悼公謀去故絳欲居郇瑕魏獻子曰不如新田有汾澮以<lb/>
流其惡遂居新田又謂之絳盖在絳澮之陽又西南過虒<lb/>
祁宫南入于汾<lb/>
<pb n="KR3k0012_SBCK_064-5b"/>
　　　　　晉水<lb/>
水經注曰山海經曰懸甕之山晉水出焉今在縣之西南<lb/>
昔智伯之遏晉水以灌晉陽其川上源後人踵其遺跡畜<lb/>
以爲沼沼西際山枕水有唐叔虞祠水側有凉堂結飛梁<lb/>
於水上左右雜樹交隂希見曦景晉川之中最爲勝處<lb/>
　　　　　嬀水<lb/>
地記曰河東郡首山之東北山中有二泉水南流者曰嬀<lb/>
水北流曰汭水二水西經歴山下異流同歸渾流而注入<lb/>
于河<lb/>
水經注曰尚書所謂釐降二女于嬀汭孔安國曰舜居嬀<lb/>
水之汭王肅曰嬀汭虞地名皇甫謐曰納二女於嬀水之<lb/>
汭馬季長曰水所入曰汭然則汭似非水名則今見有二<lb/>
水異源同歸渾流西注而入于河<lb/>
<pb n="KR3k0012_SBCK_064-6a"/>
　　　　　沁水<lb/>
水經曰沁水出上黨涅縣謁戾山注云沁即洎水也<lb/>
水經注曰沁水南廵石門石門是晉安平獻王司馬孚之<lb/>
爲魏野王典農中郎將之所造也案其表云臣孚言臣被<lb/>
明詔興河内水利臣旣到檢行沁水源出銅堤山屈曲周<lb/>
廻水道　九百自太行以西王屋以東層巖髙峻天時霖<lb/>
雨衆谷走水小石漂迸木門杇敗稻田汎濫歲功不成臣<lb/>
輙案行去堰五里以外方石可得數萬餘枚臣以爲累方<lb/>
石爲門若天旱増堰進水若天霖雨陂澤充隘則閉方斷<lb/>
水空渠衍澇足以成河雲雨田人經國之謀暫勞永逸聖<lb/>
王所許願陛下特出臣表敕大司農府給人工勿使稽延<lb/>
詔書聽許於是狹岸累石結以爲門用代木門矣<lb/>
　　　　　鴦漿水<lb/>
<pb n="KR3k0012_SBCK_064-6b"/>
山海經曰解縣南有壇道山山下有水潜出停而不流俗<lb/>
爲鴦漿水發于上而潜于下厥頂方平有良藥<lb/>
　　　　　石<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>河<lb/>
水經注曰漢永平中治呼沲石臼河案司馬彪後漢郡國<lb/>
志常山南行唐縣有石<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>谷盖資承呼沲之水轉山東之<lb/>
費自都盧至羊腸倉將慿汾水以漕太原用實秦晉苦役<lb/>
連年轉運所經九三百八十九隘死者無筭拜鄧訓爲謁<lb/>
者監護水功訓隱括知其難立言肅宗從之全活數千人<lb/>
和喜鄧后之立也訓后叔父以爲訓積善所致也<lb/>
　　　　　滹沲<lb/>
禮曰晉人將有事於河必先有事於滹沲<lb/>
隋圖經曰滹沲在深澤縣界光武爲赤眉所追至滹沲河<lb/>
欲渡導吏還乃言水深無船左右懼上使王霸前瞻水霸<lb/>
<pb n="KR3k0012_SBCK_064-7a"/>
恐驚衆乃言氷堅可渡北至氷合囊沙布氷上乃渡未畢<lb/>
數車氷䧟今名其豦爲危渡口是也魏改曰清寜河此水<lb/>
常有蛟入五月恒暴遂變爲人於岸上與人並行至懸岸<lb/>
處推之與人俱下<lb/>
　　　　　衡水<lb/>
信都記曰衡水亦曰長蘆水即濁漳之下流也水有袁潭<lb/>
渡歴下博城北而逶迤東北注謂之九爭曲水味鹹苦俗<lb/>
稱苦河亦謂之黄漳河是也<lb/>
　　　　　白溝水<lb/>
信都記曰白溝水地接館陶界隋煬帝導爲永濟渠亦名<lb/>
御河南自相州洹水縣界流入又北難河出焉盖魏時河<lb/>
難所以導以利行故瀆故此瀆有難之稱矣<lb/>
　　　　　屯氏河<lb/>
<pb n="KR3k0012_SBCK_064-7b"/>
注水經曰大河故瀆北爲屯氏河<lb/>
漢書溝洫志曰自塞宣坊河復北決於舘陶分爲屯河氏<lb/>
廣深與大河等<lb/>
　　　　　鳴犢河<lb/>
漢書地理志曰河水自靈縣別出爲鳴犢河<lb/>
溝洫志元帝永光五年河決清河鳴犢口而屯氏河絶滅<lb/>
　　　　　滭發水<lb/>
隋圖經曰滭發水今俗亦名妬女泉大如車輪水色青碧<lb/>
百姓祀之婦人不得艶裝衣新彩臨之必興雨雹故云妬<lb/>
女介子推妹也<lb/>
　　　　　窮魚水<lb/>
竹書紀年曰晉荀瑶伐中山取窮魚之丘<lb/>
水經云水出魚山山石若巨魚水發其下<lb/>
<pb n="KR3k0012_SBCK_064-8a"/>
　　　　　漏水<lb/>
漏水曰一名澧水一名鴛鴦水俗謂之百泉源出龍岡縣<lb/>
東南平地以道其源納㹅衆泉合成一川故也亦謂之鴛<lb/>
鴦水魏都賦所云鴛鴦交谷是也<lb/>
　　　　　桑乾河<lb/>
水經曰桑乾河水潜承太原汾陽縣北燕京山天池也天<lb/>
池一名大池俗謂之衣連汭在静樂縣北百四十里注水<lb/>
經云桑乾河水潜承燕京之池池在山東之上周廻里餘<lb/>
其水澄停鏡淨潭而不流若安定朝郍之湫池也池内曽<lb/>
無片草及其風籜有淪輙有小鳥翠色投池衘水岀㑹稽<lb/>
之耘鳥矣<lb/>
　　　　　巨馬河<lb/>
注水經曰巨馬河即<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>水也東北經郎山西望衆崖競舉<lb/>
<pb n="KR3k0012_SBCK_064-8b"/>
若鳥翼立石嶄巖似劒㦸之狀又南流經刀山層巖直上<lb/>
于霄望崖側若積刀環<lb/>
　　　　　五渠水<lb/>
邢子勵記曰後魏延興𥘉文安縣人孫願捕魚於五渠水<lb/>
中有群魚從西來共以柴塞之忽有人謂願曰須臾當大<lb/>
得魚若願多求冝勿殺也後願下網果得大魚其狀如鯉<lb/>
而大願以爲異物遂殺食之俄然風雨晝昏唯聞鳥飛聲<lb/>
比風息雨霽有人乗舩至者云前見群魚無數飛入於海<lb/>
願遂不復漁矣因呼入海之豦爲飛魚口也<lb/>
　　　　　金河<lb/>
郡國志曰雲中郡有紫河鎭界内有金河水其泥色紫故<lb/>
曰金河<lb/>
太平御覽卷第六十四<lb/>
</p>
<p>
</p>
  </div>
</body>
</text>
</TEI>
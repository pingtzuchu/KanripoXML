<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_785-1a"/>
太平御覽卷第七百八十五<lb/>
四夷部六<lb/>
　南蠻一<lb/>
　　　叙南蠻　越裳國　黄支國　盤瓠<lb/>
　　　廩君　板楯蠻　俚<lb/>
　　　　　叙南蠻<lb/>
禮記曰王制曰南方曰蠻雕題交阯有不火食者矣<hi>雕文謂刻</hi>
<hi>肌以丹青涅之交距足相郷不火食地氣煖不爲病</hi>○傳曰庸人率群蠻以叛楚<lb/>
<hi>庸今上庸縣屬楚之小國</hi>麋人率百濮聚於選將伐楚<hi>選楚地百濮夷也</hi>於是<lb/>
申息之北門不啓<lb/>
又曰楚子聞蠻氏之亂也與蠻子無質也<hi>質信也</hi>使然丹誘<lb/>
戎蠻子嘉殺之遂取蠻氏<lb/>
又曰王子朝使告于諸侯曰兹不糓震蕩播越竄在荆蠻<lb/>
<pb n="KR3k0012_SBCK_785-1b"/>
未有攸底<lb/>
詩曰蠢爾蠻荆大邦爲讎<hi>蠢動也蠻荆荆州之蠻也</hi>
又曰脩爾車馬弓矢戎兵用戒戎作用逷蠻方<hi>蠻方蠻荆之外也此</hi>
<hi>時中國微弱故復戒將率之臣以治軍實</hi>
又曰保有鳬繹遂荒徐宅至于海邦淮夷蠻貃及彼南夷<lb/>
莫不率從<lb/>
尚書舜典曰柔逺能邇惇德允元而難任人蠻夷率服帝<lb/>
曰臯陶蠻夷猾夏㓂賊姦宄<hi>猾乱也夏華夏也羣行攻劫曰㓂殺人曰賊在外曰姦在</hi>
<hi>内曰究言無殺所致也</hi>
又禹貢曰三百里蠻<hi>以文德來之不制以法</hi>
論語曰子張問行子曰言忠信行篤敬雖蠻貃之邦行矣<lb/>
史記曰呉太伯弟仲雍皆周大王之子避季歴乃犇荆蠻<lb/>
文身斷髮示不可用荆蠻義之從西歸之千餘家<lb/>
<pb n="KR3k0012_SBCK_785-2a"/>
漢書曰賈誼上書云凢天子者天下之首何也上也蠻夷<lb/>
者天下之足何也夫下也<lb/>
丗說曰郝隆爲桓温南蠻叅軍三月三日就温席作詩曰<lb/>
娵隅躍清池温問何物荅曰蠻名魚爲娵隅桓曰何爲作<lb/>
蠻語隆曰千里投公始得一蠻府叅軍郍得不作蠻語<lb/>
　　　　　越裳國<lb/>
尚書大傳曰交阯之南有越裳國周公居攝六年制禮作<lb/>
樂天下和平越裳以三象重譯而獻曰雉曰道路悠逺山<lb/>
川阻深音使不通故重譯而朝成王以歸周公曰徳不加<lb/>
焉則君子不饗其質<hi>質亦贄也</hi>政不施焉則君子不臣其人吾<lb/>
何以獲此賜也其使請曰吾受命吾國之黄耇日乆矣天<lb/>
之無烈風注雨意者中國有聖人乎有則盍往朝之周公<lb/>
乃歸之於王稱先王之神致以薦于宗廟周德旣衰於是<lb/>
<pb n="KR3k0012_SBCK_785-2b"/>
稍絶<lb/>
　　　　　黄支國<lb/>
漢書曰黄支國去合浦日南三萬國俗與朱崖略同武帝<lb/>
時來貢具多明珠璧琉璃竒石異物大珠圍及二寸至團<lb/>
者置之平地終日不得止<lb/>
　　　　　槃瓠<lb/>
後漢書曰昔髙辛氏有犬戎之㓂帝患其侵暴而征伐不<lb/>
尅乃訪募天下有能得犬戎之將呉將軍首者購黄金千<lb/>
鎰邑萬家又妻以少女時帝有畜狗其毛五采名曰槃瓠<lb/>
下令之後槃瓠遂衘人頭造闕下群臣恠而診視之乃呉<lb/>
將軍首也帝大喜乃以女配槃瓠槃瓠得女負而走南山<lb/>
止石室中所處險絶人跡不至於是女解去衣裳爲僕鑒<lb/>
之髻結著獨力之衣<hi>僕鑒獨力皆未詳流俗或改鑒爲堅者妄穿鑿也</hi>經三年生<lb/>
<pb n="KR3k0012_SBCK_785-3a"/>
子十二人六男六女槃瓠死後因自相夫妻織績木皮染以草<lb/>
實好五色衣服製裁皆有尾形其衣裳班蘭語言侏離好<lb/>
入山壑不樂平曠帝順其意賜以名山廣澤其後滋蔓號<lb/>
曰蠻夷外癡内黠安土重舊以先父有功母帝之女田作<lb/>
賈販無關梁符傳租稅之賦有邑君長皆賜印綬冠用獺<lb/>
皮名渠帥曰精夫相呼爲姎徒<hi>姎焉郎切說文曰自自稱姎我也</hi>今長沙<lb/>
武陵蠻是也<lb/>
又曰南蠻其在唐虞與之要質故曰要服夏商之時漸爲<lb/>
邊患曁于周代黨衆弥盛故詩曰蠢爾蠻荆大邦爲讎至<lb/>
楚武王時蠻與羅子共敗楚師殺其將屈瑕<hi>莫敖不設備故敗縊</hi>
<hi>于荒谷群帥囚于治父也</hi>楚師旣振遂屬於楚及呉起相悼王南并蠻<lb/>
越遂有洞庭蒼梧秦昭王使白起伐楚略取蠻夷始置黔<lb/>
中郡<lb/>
<pb n="KR3k0012_SBCK_785-3b"/>
又曰漢興改秦黔中郡爲武陵歲令大人輸布一疋小口<lb/>
二丈是謂賨布<hi>說文曰賨南蠻賦曰音牛冬切</hi>雖時爲㓂盗而不足爲郡<lb/>
國患光武建武二十三年武陵蠻精夫相單程等大㓂郡<lb/>
縣遣武威將軍劉尚發南郡長沙武陵兵萬餘人乗舩泝<lb/>
沅水入武谿擊之<hi>沅水出牂牁故旦蘭東北經靈溪長沙巴陵郡入洞庭通功也武溪在靈溪</hi>
<hi>郡盧溪縣</hi>尚輕敵深入悉爲所没又遣伏波將軍馬援將兵至<lb/>
臨沅<hi>今武陵郡武縣即漢臨沅縣也</hi>擊破之單程等飢困乞降㑹援病卒<lb/>
謁者宗均聽悉受降爲置吏以司之群蠻遂平<lb/>
又曰順帝永和𥘉武陵太守上書以蠻夷率服可比漢人<lb/>
増其租賦議者皆以爲可尚書令虞詡獨奏曰自古聖王<lb/>
不臣異俗非德不能及威不能加其獸心貪婪難率以禮<lb/>
是故羈縻而綏撫之附則受而不逆叛則弃而不追先帝<lb/>
舊典貢稅多少所由來乆矣今猥増之必有怨叛計其所<lb/>
<pb n="KR3k0012_SBCK_785-4a"/>
得不償所費必有後悔帝不從其冬澧中漊中蠻<hi>漊水出令澧陽</hi>
<hi>郡漊音婁</hi>果爭貢布非舊約遂殺郷史舉種反叛明年遣武陵<lb/>
太守李進討破之斬首數百級餘皆降散<lb/>
又曰延熹中長沙零陵蠻反叛㓂江陵荆州刺史劉度謁<lb/>
者馬睦南郡太守李肅皆奔走肅王簿胡爽扣馬首諌曰<lb/>
蠻夷見郡無儆備故敢乗間而進明府爲國大臣連城千<lb/>
里舉旄鳴皷應聲十萬秦何委付守之重而爲逋逃之人<lb/>
平肅拔刃向爽曰掾促去太守今急何暇此計枹馬固諌<lb/>
肅遂殺爽而走帝聞之徴肅弃市復爽門問拜家一人爲<lb/>
郎<lb/>
魏略曰髙辛氏有老婦居王室得耳疾挑之乃得物大如<lb/>
蠒婦人盛瓠中覆之以槃俄湏化爲犬其文五色因名槃<lb/>
瓢○于寳晉紀曰武陵長沙郡夷槃瓢之後雜處五服之<lb/>
<pb n="KR3k0012_SBCK_785-4b"/>
内慿山阻險每常爲猱雜魚肉而歸以祭槃瓠俗稱赤髓<lb/>
撗裙子孫<lb/>
唐書曰黄國公冊安昌者槃瓠之苗裔也丗爲巴東蠻師<lb/>
與田李向鄧各分槃瓠一禮丗傳其皮盛以金凾四時致祭<lb/>
黄閔武陵記曰山半有槃瓠石室可容萬人中有石床槃<lb/>
瓢行迹今接山窟前有石羊石獸古跡竒異尤多坐石窟<lb/>
大如三間屋遥見一石仍似狗形蠻俗相傳云是槃瓠象<lb/>
也<lb/>
荆州記曰阮陵縣君居酉口有上就武陽二鄉唯此是槃<lb/>
瓠子孫狗種也二郡在武陵溪之北<lb/>
　　　　　廩君<lb/>
後漢書曰巴郡南郡蠻本有五姓色氏樊氏瞫氏<hi>瞫音審</hi>相<lb/>
氏鄭氏皆出於武落鍾離山<hi>在今郡是陵山縣</hi>其山有赤黒二穴<lb/>
<pb n="KR3k0012_SBCK_785-5a"/>
巴氏之子生於赤穴四姓之子皆生黒穴未有君長俱事<lb/>
鬼神乃共擲劒於石穴約能中者奉以爲君巴氏子務相<lb/>
乃獨中之衆皆歎又令各乗土<hi>舩約能浮者當爲君餘姓悉沉惟務相獨泘因共立之是</hi>
爲廪君乃乗土舩從夷水至鹽陽塩水有神女謂廪君曰<lb/>
此地廣大魚塩所出願留共居廪君不許塩神暮輙來宿<lb/>
旦即化爲蟲與諸蟲群飛掩蔽日光天地晦冥積十餘日<lb/>
廩君思其便因射殺之天乃開明廪君於是君乎夷城四<lb/>
姓皆臣之廩君死魂魄丗爲白虎巴氏以虎飲人血遂以<lb/>
人祠焉<lb/>
又曰秦惠王并巴中以巴氏爲蠻夷君長世代尚秦女其<lb/>
人爵比不更有罪得以爵除<lb/>
又曰漢興南郡太守靳強奏請一依秦時故事至光武建<lb/>
武二十三年南郡潳山蠻雷遷等始反叛<hi>潳音屠</hi>㓂掠百姓<lb/>
<pb n="KR3k0012_SBCK_785-5b"/>
遣武威將軍劉尚討破之徙其種人七千餘口置江夏界<lb/>
中其後沔中蠻是也<hi>漢之江夏郡今竟陵郡冨水安陸齊安漢陽江夏蘄春郡地皆是也</hi>
又曰和帝永元十三年巫蠻許聖等<hi>漢之巫縣今雲安郡巫山縣也</hi>以郡<lb/>
収稅不均懐怨恨遂屯聚反叛荆州諸郡兵討破之復悉<lb/>
徙置江夏靈帝光和三年江夏蠻復反宼爲患累年廬江<lb/>
太守陸康討破之<hi>漢廬江即今郡也</hi>〇丗夲曰廩君使人操青縷<lb/>
以遺塩神曰嬰此即相冝云與女俱生弗冝將去塩神受<lb/>
縷而嬰之廪君即立陽石上望青縷而射之塩神死天乃<lb/>
大開○說文曰<graphic n="KR1970" url="https://raw.githubusercontent.com/kanripo/KR-Gaiji/master/images/KR1970.png" mimeType="image/png"/>南郡蠻夷布也<hi>
                        <graphic n="KR1970" url="https://raw.githubusercontent.com/kanripo/KR-Gaiji/master/images/KR1970.png" mimeType="image/png"/>音稼</hi>
荆州圗曰夷陵縣西有温泉古老相傳此泉元出塩于今<lb/>
水有塩氣縣西一獨山有石穴有二大石並立穴中相去<lb/>
一丈俗名爲隂陽石隂石常濕陽石常燥<lb/>
盛弘之荆州記曰昔廪君浮夷水射塩神于陽石之上按<lb/>
<pb n="KR3k0012_SBCK_785-6a"/>
今施州清江縣江水一名夷水一名塩水源出清江縣西<lb/>
都亭山<lb/>
水經曰夷水别出巴郡魚復縣注云水色清照十丈分沙<lb/>
石蜀人見澄清因名清江<lb/>
　　　　　板楯蠻<lb/>
後漢書曰板楯蠻者秦昭襄王時有一白虎常從群虎數<lb/>
遊秦蜀<hi>巴漢</hi>之境傷害千餘人昭王乃募國中有殺虎者賞<lb/>
邑萬家時有巴郡閬中夷人能作白竹之弩乃登樓射殺<lb/>
白虎昭王嘉之以其夷人不欲加封乃刻石盟要復夷人<lb/>
頃田不租十妻不筭<hi>一户免其一頃田之租稅雖有十妻不輸口筭之錢也</hi>傷人者<lb/>
論殺人得以倓錢贖死<hi>何承天纂文曰倓蠻夷贖罪貨也倓音徒濫也</hi>盟曰秦犯<lb/>
夷輸黄龍一雙夷犯秦輸清酒一鍾夷人安之<lb/>
又曰漢髙帝爲漢王發夷人還伐三秦<hi>今尓中秦川</hi>秦地旣定<lb/>
<pb n="KR3k0012_SBCK_785-6b"/>
上遣還巴中復其渠帥羅朴督鄂度夕龔七姓不輸租賦<lb/>
餘户乃歲入賨錢口四十丗号爲板楯蠻夷閬中有渝水<lb/>
其人多居水左右天性勁勇𥘉爲漢前鋒數䧟陣俗喜歌<lb/>
舞<hi>喜音虚記切</hi>髙祖觀之曰此武王伐紂之歌也乃命樂人習<lb/>
之所謂巴渝舞也<lb/>
又曰靈帝光和中巴郡板楯叛㓂掠三蜀及漢中諸郡帝<lb/>
欲大發兵乃問益州計吏考以征討方略漢中上計程苞<lb/>
對曰板楯七姓射殺白虎立功先丗復爲義人其人勇猛<lb/>
善於兵戰昔安帝永<hi>和𥘉</hi>中羗入漢川郡縣破壞得板楯救<lb/>
之羗死敗殆盡故號爲神兵羗人畏忌傳語種軰勿復南<lb/>
行至建和三年羗復大入實頼板楯連槯破之前車騎將<lb/>
軍馮緄南征武陵雖丹陽精兵之銳亦倚板楯以成其功<lb/>
近益州郡亂太守李顒亦以板楯討而平之忠功如此夲<lb/>
<pb n="KR3k0012_SBCK_785-7a"/>
無惡心但長吏郷亭更賦至重僕役箠楚過於奴虜闕庭<lb/>
悠逺不能自聞含怨呼天叩心窮谷故邑落相聚以致叛<lb/>
戾非有謀主僣號以圗不輒今但選明能牧守自然安集<lb/>
不煩征伐也帝從其言遣太守曹謙宣詔赦之即皆降服<lb/>
北史曰自劉石亂後請漸得北遷陸渾以南溝於山谷道<lb/>
武旣定中山蠻王梅安率渠帥數千朝京求留質子以表<lb/>
忠欵拜安侍子豹爲安逺將軍延興中大陽蠻首桓誕擁<lb/>
河水以北滍葉以南八萬餘落内屬孝文嘉之拜誕東荆<lb/>
州刺史襄陽王誕字天生桓玄子也旣内屬居朗陵王師<lb/>
南伐請爲前駈討義陽不果而旋太和十七年蠻首田益<lb/>
宗率部曲四千餘户内屬襄陽蠻首雷婆思等十一人率<lb/>
千餘户内徙求居大和川詔給廪食後開南陽全有沔北<lb/>
之地蠻人安堵不爲宼賊宣武景明𥘉太陽蠻首田育丘<lb/>
<pb n="KR3k0012_SBCK_785-7b"/>
等二萬八千户内附詔置四郡十八縣魯陽蠻魯北鷰等<lb/>
聚衆萬餘攻逼頻陽遣右衛將軍李崇討平之徙萬餘家<lb/>
於南北及六鎮尋叛南走所在追討比及河殺之皆盡正<lb/>
始二年梁沔東太守田清喜擁七郡三十一縣户萬九千<lb/>
内附永平𥘉東荆州表太守桓叔興前後招慰大陽蠻歸<lb/>
附者一萬七百户請置郡十六縣五十詔前鎮東府長史<lb/>
麗道元檢行置之後二荆兩郢蠻大擾動斷三鵶路殺都<lb/>
督㓂盗至於襄城汝水百姓多𬒳其害連年攻討散而復<lb/>
舍其暴滋甚有冉氏向氏田氏陬落最盛大者萬家小者<lb/>
千户更相崇樹僣稱王決七據三峽斷遏水路荆蜀行人<lb/>
至有假道者周文略定伊瀍聲教南𬒳諸蠻畏威靡然向<lb/>
風後唐州蠻田魯嘉叛自号豫州伯王雄等計平之尋而<lb/>
蠻師舟令賢向五子王等反攻䧟白帝天和𥘉開封陸騰<lb/>
<pb n="KR3k0012_SBCK_785-8a"/>
討斬之以其骸骨於水邏城側爲京觀後蠻蜑<hi>音但</hi>見輙大<lb/>
哭自此狼戾之心去矣<lb/>
　　　　　俚<lb/>
後漢書曰建武十二年九真徼外蠻里張<hi>里蠻之别号今則呼爲俚人</hi>
率種人慕化内属封爲歸漢里君○沈懷逺南越志曰晉<lb/>
康郡夫陙<hi>音純</hi>縣人夷曰<hi>丗尺切</hi>其俗柵居實惟俚之城<lb/>
落<lb/>
南州異物志曰廣州南有賊曰俚此賊在廣州之南蒼梧<lb/>
欎林合浦寧浦髙凉五郡中央地方數千里往往別村各<lb/>
有長帥無君主恃在山險不用王自古及今弥歴年紀民<lb/>
俗惷愚唯知貪利無有仁義道理土俗不愛骨肉而貪寳<lb/>
貨及牛犢若見賈人有財物水牛者便以其子易之夫或<lb/>
鬻婦兄亦賣弟若隣里有負其家債不時還者其子弟中<lb/>
<pb n="KR3k0012_SBCK_785-8b"/>
愚者謂其兄曰我爲汝取錢汝但當善殯葬我耳其處多<lb/>
野葛爲鈞挽數寸徑到債家門下謂曰汝負我錢不肯還<lb/>
我今當自援因食野葛而死債家門下其家便稱宛宗族<lb/>
人衆往債家<hi>曰汝</hi>不還我錢而殺我子弟今當擊汝債家慙<lb/>
懼因以牛犢財物謝之數十倍死家乃自収死者罷去不<lb/>
以爲恨<lb/>
裴淵廣州記曰俚獠貴銅皷唯髙大爲貴面闊丈餘方以<lb/>
爲竒𥘉成懸於庭尅晨置酒招致同類來者盈門其中豪<lb/>
冨子女以金銀爲大义執以叩鼓竟留遺主人名爲銅皷<lb/>
釵風俗好殺多構讎怨欲相攻擊鳴此鼓集衆到者如雲<lb/>
有是鼓者極爲豪強<lb/>
太平御覽卷第七百八十五<lb/>
</p>
<p>
</p>
  </div>
</body>
</text>
</TEI>
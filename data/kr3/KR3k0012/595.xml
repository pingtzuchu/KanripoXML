<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_595-1a"/>
太平御覽卷第五百九十五<lb/>
　文部十一<lb/>
　　論　議　牋　啓　書記<lb/>
　　　　　論<lb/>
李充翰林論曰研覈名理而論難生焉論貴於允理不求<lb/>
支離若嵇康之論成文美矣<lb/>
文心雕龍曰論者倫理無爽則聖意不墜昔仲尼微言門<lb/>
人追記故抑其經目稱爲論語盖群論立名始於兹矣論<lb/>
者弥綸群言而研精一理也是以莊周齊物以論爲名不<lb/>
韋春秋六論昭別至如石渠論蓺白虎講聚述聖通經論<lb/>
家之政體也及班彪王命嚴左三將敷述昭情善入史體<lb/>
魏之𥘉霸術兼名法傅嘏王粲校練名理迄至正始務欲<lb/>
守文而何晏之徒始盛玄論於是聃周當路與尼父争塗<lb/>
<pb n="KR3k0012_SBCK_595-1b"/>
矣詳觀蘭石之才性仲宣之去伐叔夜之辨聲太𥘉之本<lb/>
玄輔嗣之兩例平叔之二論並師心獨見鋒潁精宻盖論<lb/>
之英也至乃李康運命同論衡而過之陸機辨亡效過秦<lb/>
而不及然亦其羙哉原夫論之爲體所以辯正然否窮於<lb/>
有數追於無形鑚堅求通鈎深取極乃百慮之筌蹄萬事<lb/>
之權衡也故其義貴圎通詞忌枝碎也必使心與理合弥<lb/>
縫莫見其隙詞共心宻敵人不知所乗斯其要也是以論<lb/>
譬析薪貴能破理斤利者越理而橫斷詞辨者反義而取<lb/>
通覽文雖巧而撿迹知妄惟君子能通天下之志安可以<lb/>
曲論哉<lb/>
漢書曰班彪遭王莽亂避地隴右時隗囂據隴右囂問彪<lb/>
曰徃者周亡戰國並争天下分裂意者從橫之事復起於<lb/>
今乎將承運迭興在一人也願先生論之彪旣感囂言又愍<lb/>
<pb n="KR3k0012_SBCK_595-2a"/>
狂狡之不息乃著王命論以救其時難<lb/>
後漢書曰王符耿介不同於俗困而憤恚著書以譏於世<lb/>
不欲彰名號曰潜夫論<lb/>
又曰仲長統字公理每論古今世俗行事恒發憤歎息因<lb/>
著論名曰昌言<lb/>
晉書裴頠傳曰頠深患時俗放蕩不遵儒術何晏阮籍素<lb/>
有重名於世口談浮虚不遵禮法尸禄躭寵仕不事事至<lb/>
王衍之徒聲譽大盛位髙勢重不以物務自嬰遂相放效<lb/>
風教陵遟乃著崇有之論以釋其蔽<lb/>
又范喬傳光禄大夫李銓嘗論楊雄才學優於劉向喬以<lb/>
爲立一代之書正群籍之篇使雄當之故非所長遂著楊<lb/>
劉優劣論<lb/>
又曰董養字仲道陳留俊儀人也太始𥘉到洛下不干榮<lb/>
<pb n="KR3k0012_SBCK_595-2b"/>
禄及楊后廢養因遊太學升堂歎曰建斯堂也將何爲乎<lb/>
毎見國家赦書謀反逆者赦至於祖父母不赦以爲王法<lb/>
所不容也柰何公卿處議文飾禮典以至此乎天人之理<lb/>
旣滅大亂作矣因著元化論以非之<lb/>
又曰魯褒字元道元康之後綱紀大壞褒傷時貪鄙乃隱<lb/>
姓名著錢神論其略曰市井便易不患耗折親之如兄字<lb/>
曰孔方失之則貧弱得之則冨強無翼而飛無足而走解<lb/>
嚴毅之顔開難發之口錢多者處前錢少者居後京邑衣<lb/>
冠疲勞講肆厭聞清談對之睡寐見我家兄莫不驚視又<lb/>
成公綏亦著錢神論<lb/>
梁書曰范縝字子真南陽舞隂人也齊竟陵王子良盛招<lb/>
賔客縝豫焉子良精信釋教而縝不信因果㸔神滅論以<lb/>
明之子良集僧難之而不能屈王筠難縝曰嗚呼范子曾<lb/>
<pb n="KR3k0012_SBCK_595-3a"/>
不知其先祖神靈所在縝荅曰嗚呼王子知其先祖神靈<lb/>
所在而不能殺身以從之<lb/>
又曰劉峻見任昉諸子西華等兄弟流離不能自振平生<lb/>
舊交莫有收恤西華冬月葛帔練衣路逢峻峻泫然矜之<lb/>
乃廣朱公叔絶交論到漑見其書抵凡於地終身爲恨<lb/>
後周書曰抑虬時人論文體者時有今古非文有今古乃<lb/>
爲文質論<lb/>
隋書曰開皇之末國家殷盛朝野皆以遼東爲意劉炫以<lb/>
爲遼東不可伐作撫夷論以諷焉當時莫有悟者及大業<lb/>
之年三征不克炫言方驗<lb/>
典論曰余觀賈誼過秦發周秦之得失通古今之滯義治<lb/>
以三代之風潤以聖人之化斯可謂作者矣<lb/>
抱朴子曰洪造穹天論云天形穹隆如笠冒地若謂天北<lb/>
<pb n="KR3k0012_SBCK_595-3b"/>
方逺者視北方星冝細於三方矣<lb/>
語林曰宋岱爲青州刺史著無鬼論甚精莫能屈後有書<lb/>
生詣岱談論次及無鬼論書生乃拂衣而去曰君絶我軰<lb/>
血食二十餘年以君有青牛髯奴所以未得相困今奴巳<lb/>
死今得相制矣言終而失明日岱亡<lb/>
又幽明録曰阮瞻亦著無鬼論俄而鬼見而瞻死<lb/>
　　　　　議<lb/>
說文曰議語也又曰論難也<lb/>
周易節卦曰君子以制度數議德行<lb/>
文心雕龍曰周爰咨謀是謂爲議議之言冝審事冝也易<lb/>
之節卦君子以制度數議德行<lb/>
周書曰議事以制政乃弗迷議貴節制經典之體也昔管<lb/>
仲稱軒轅有明臺之議則其來逺矣洪水之難堯咨四岳<lb/>
<pb n="KR3k0012_SBCK_595-4a"/>
百揆之舉舜疇五臣三代所興詢及芻蕘春秋釋宋魯桓<lb/>
預議及趙靈胡服而季父争論商鞅變法而甘龍交辯雖<lb/>
憲章無筭而同異足觀迄至有漢始立駮議駮者雜也議<lb/>
不純故曰駮也自兩漢之明揩式昭備藹藹多士發言盈<lb/>
庭若賈誼之遍代諸生可謂捷於議矣至如主父之駮挾<lb/>
弓安國之辯匈奴賈捐陳於朱崖劉歆辯於祖宗雖質文<lb/>
不同得事要矣若乃張敏之斷輕侮郭躬之議擅誅程曉<lb/>
之駮校事司馬芸之議貨錢何曾蠲出女之科秦秀定賈<lb/>
充之謚事實允當可謂逹議體矣漢世善駮則應劭爲首晉<lb/>
代能議則傅咸爲宗然仲援博古銓貫以叙長虞識治而<lb/>
屬辭枝繁及陸機議亦有鋒潁而腴辭不剪頗累文骨亦<lb/>
有其羙風俗存焉夫動先擬議明用稽疑所以敬愼群務<lb/>
施張治術故其大體所資必樞紐經典頋事實於前代觀<lb/>
<pb n="KR3k0012_SBCK_595-4b"/>
變通於當今理不謬揷其枝字不妄舒其藻郊祀必洞於<lb/>
禮戎事冝練於兵田糓先曉於農斷訟務精於律然後摽<lb/>
以顯義約以正辭文以辯㓗爲能不以繁縟爲巧事以明<lb/>
覈爲羙不以環隱爲竒此綱領之大要也若不逹政體而<lb/>
舞筆弄文支離搆辭穿鑿㑹巧空騁其華固爲事實所㯽<lb/>
設得其理亦爲浮詞所埋矣昔秦女嫁晋從文衣之媵晉<lb/>
之貴媵而賤女楚鬻珠於鄭爲薫桂之櫝鄭人買櫝而還<lb/>
珠若文浮於理末勝於其本則秦女楚珠復存於兹矣<lb/>
李充翰林論曰在朝辯政而議奏岀冝以逺大爲本陸機<lb/>
議晉斷亦各其羙矣<lb/>
三國典略曰王粲才旣髙辯鍾繇王㓪等雖各爲魏卿相<lb/>
於朝廷奏議皆閣筆不敢措手<lb/>
又曰齊主命立三恪朝士議之太子少傅魏收爲議衆皆<lb/>
<pb n="KR3k0012_SBCK_595-5a"/>
同之吏部侍郎崔瞻以父與收有隙乃別立議收讀瞻議<lb/>
畢笑而不荅瞻曰瞻議若是湏賛所長瞻議若非湏詰所<lb/>
短何容讀國士議文直如此冷笑收但慙而竟無言<lb/>
又曰齊魏收嘗在議曹與諸愽士引據漢書論宗廟事博<lb/>
士笑之收便忿取韋玄成傳抵之而起博士夜共披㝷遲<lb/>
明乃來謝曰不謂玄成如此學也<lb/>
南史曰馬褧梁天監𥘉詔通儒定五禮有司舉褧脩嘉禮<lb/>
除尚書祠部郎時創定禮樂褧所建議多見施行兼中書<lb/>
通事舎人每吉凶禮當時名儒明山賔賀㻛等疑不能斷<lb/>
者皆取决也<lb/>
唐書曰天寳中崔昌上封推五行之運以國家合承周漢<lb/>
其周隨不合爲二王後請廢詔下尚書省集公卿議昌獨<lb/>
見之明群議不屈㑹集賢院學士衛包抗表陳論議之夜<lb/>
<pb n="KR3k0012_SBCK_595-5b"/>
四星聚於尾宿天意昭然上心遂定求殷周漢後爲三恪<lb/>
廢韓介酅等公以昌爲左賛善大夫<lb/>
又曰張平叔判度支平叔欲以征利中上意以希大任請<lb/>
加監榷貴集州郡時宰不能奪因下其議韋處厚奏議發<lb/>
十難以詰之上然後深知害人乃止平叔繇是始踈<lb/>
獨斷曰有疑事公卿百官㑹議若臺閣有正處而獨執異<lb/>
意者曰駮議曰某官某甲議以爲如是下言臣愚戅議異<lb/>
其非駮議不得言議異<lb/>
金樓子曰余後爲江州副君賜報曰京師有語云論議當<lb/>
如湘東王仕宦當如王克克時始爲僕射領選也<lb/>
　　　　　牋<hi>說文作箋</hi>
說文曰箋表識書也<lb/>
文心雕龍曰牋者表也識表其情也崔寔奏記於公府則<lb/>
<pb n="KR3k0012_SBCK_595-6a"/>
崇讓之德音矣黃香奉牋於江夏亦肅恭之遺式矣公幹<lb/>
牋記文麗而䂓益子桓不論故世所共遺若略名取實則<lb/>
有羙於爲詩矣劉廙謝恩喻切以至陸機自叙情周而巧<lb/>
牋之善者也原牋記之爲式旣上窺乎表亦下睨乎書使<lb/>
敬而不懾簡而無傲清靡以惠其才彪蔚以文其響盖箋<lb/>
記之分也<lb/>
晉書曰劉卞字叔龍東平湏昌人也本兵家子質直少言<lb/>
爲縣小吏功曹夜醉如厠使卞執燭不從功曹衘之以它<lb/>
事𥙷亭子有祖秀才者於亭中作與刺史箋乆不成卞教<lb/>
之數言卓犖有大致秀才謂縣令曰卞公府椽之精者卿<lb/>
云何以爲亭子令即召爲門下吏<lb/>
異苑曰河内荀儒字君林乗冰省舅氏陷河而死兄倫爲<lb/>
文求尸積日不得設祭水側又投牋與河伯經一宿岸側<lb/>
<pb n="KR3k0012_SBCK_595-6b"/>
冰開尸手執牋浮出倫又牋謝之<lb/>
愽物志曰鄭玄注毛詩曰箋不解此意或云毛公嘗爲北<lb/>
海玄是此郡人故以爲敬<lb/>
丗說曰郗司空在北府桓宣武惡其居兵權於事素暗遣<lb/>
牋詣桓方欲共奬王室修復園陵世子嘉賔出行道上聞<lb/>
信至急遣取牋視之竟寸寸毁裂便廽車解衣帳中卧更<lb/>
作牋自陳老病不復堪人間欲乞閑地自養宣武大喜即<lb/>
發詔轉爲督王部守㑹稽<lb/>
　　　　　啓<lb/>
說文曰啓傳信也<lb/>
服䖍通俗文曰官信曰啓<lb/>
張璠漢紀曰董卓呼三臺尚書以下自詣卓啓事然後得<lb/>
行<lb/>
<pb n="KR3k0012_SBCK_595-7a"/>
文心雕龍曰啓者開也髙宗云啓乃心沃朕心盖其義也<lb/>
孝景諱啓後兩漢無稱至魏國牋記始云啓聞奏事之末<lb/>
或云謹啓自晉來盛啓用兼表奏陳政事言旣奏之異條<lb/>
讓爵謝恩亦表之别幹必辯要輕清文而不侈亦啓之大<lb/>
略也<lb/>
晉書曰山濤爲吏部濤所奏甄抜人物各爲題目時稱山<lb/>
公啓事<lb/>
　　　　　書記<lb/>
文心雕龍曰大舜云書用識哉所以記時事也盖聖賢言<lb/>
辭揔爲之書書之爲體主言者也<lb/>
楊雄曰言心聲也書心畫也聲畫形君子小人見矣故書<lb/>
者舒也舒布其言染之簡牘取象乎夬貴在明决而巳三<lb/>
代政暇文翰頗踈春秋聘繁書令弥盛繞朝贈士㑹以䇿<lb/>
<pb n="KR3k0012_SBCK_595-7b"/>
子家弔趙宣以書巫臣之責子反子産之諫范宣詳觀四<lb/>
書辭若對面又子服敬叔進弔書於滕君故知行人絜辭<lb/>
多𬒳翰墨及七國獻書詭麗輻湊漢來筆札辭音紛紜觀<lb/>
史遷之報任安東方之謁公孫楊惲之酬㑹宗子雲之荅<lb/>
劉歆志氣盤桓各含珠采並杼軸乎尺素㧕揚乎寸心逮<lb/>
後漢書記則崔瑗尤善魏之元瑜號稱翩翩文舉屬音半<lb/>
簡必録休璉好事留意翰辭抑其次也嵇康絶交實志髙<lb/>
而文偉矣趙壹贈離乃少年之激昻也至如陳遵占辭百<lb/>
封各意祢衡代書親踈得冝斯皆尺牘之文也詳諸書體<lb/>
本在盡言所以散鬰陶詠風采固冝滌蕩以任氣優㳺以<lb/>
懌懷文明從容亦心聲之獻酬也若夫尊貴差序則肅以<lb/>
節文自戰圓巳前君臣同書秦漢立儀始有表奏王公國<lb/>
内亦稱奏書張敞奏書於膠后其辭義羙哉迄至後漢稍<lb/>
<pb n="KR3k0012_SBCK_595-8a"/>
有名品公府奏記而郡將奉牋也<lb/>
漢書曰蘇武與常惠使匈奴𬒳留昭帝即位數使至匈奴<lb/>
常惠請其守者與俱得夜見漢使具自陳道教使者謂單<lb/>
于言天子射上林中得鴈足有係帛書言武等在某澤中<lb/>
使者大喜如惠語單于單于視左右而敬謝漢使曰武等<lb/>
實在於是遣還漢<lb/>
又曰陳遵容皃竒偉略渉傳記贍於文辭善書與人尺牘<lb/>
皆以爲榮爲河南太守旣至官遣吏西上召善書吏十人<lb/>
於前治私書謝京師故人遵馮机口占目省官事數百封<lb/>
親踈各有意<lb/>
又曰谷永字子雲便於筆札故時人云谷子雲之筆札婁<lb/>
君卿之脣舌<lb/>
後漢書曰鄧奉反於南陽趙熹素與奉善數遺書切責之<lb/>
<pb n="KR3k0012_SBCK_595-8b"/>
而䜛者因言熹與奉合謀帝以爲疑及奉敗帝得熹書乃<lb/>
驚曰趙熹真長者也即徴熹引見賜鞍馬待詔公車<lb/>
又曰竇章字伯向好學有文與馬融崔瑗同好更相推薦<lb/>
融與竇書曰孟陵奴來賜書見手迹歡喜何量次於面也<lb/>
書雖一𥿄八行行七字<lb/>
呉録曰王宏爲兾州刺史不發私書不交豪族號曰王獨<lb/>
坐<lb/>
蜀志曰先主辟馬良遂爲椽後遣使呉良請亮曰今衘國<lb/>
命恊穆二家幸爲良介於孫將軍亮曰君試自爲文良即<lb/>
爲草曰寡君遣椽馬良通聘繼好以紹昆吾豕韋之勲其<lb/>
人吉士荆楚之令鮮於造次之華而有克終之羙願降心<lb/>
存納以慰將命權大待之<lb/>
又曰王平字子均生長戎旅手不能書所識不過十字而<lb/>
<pb n="KR3k0012_SBCK_595-9a"/>
占授作書皆有意使人讀史漢諸傳聽之略知其義徃徃<lb/>
論說不失其指<lb/>
晉書曰何曾爲三公人以小𥿄爲書者勑記室勿報<lb/>
又曰何綏字伯蔚曾之孫也位至侍中尚書因以繼丗名<lb/>
賢奢侈過度性旣輕物翰札甚簡城陽王尼見綏書䟽謂<lb/>
人曰伯蔚居丗而務豪乃尔豈其免乎劉與潘滔譛之於<lb/>
東海王越越遂誅綏<lb/>
又曰荀朂傳云朂與裴秀羊祜共管機宻時將發使聘呉<lb/>
並遣當時文士作書與孫皓帝用勗所作皓旣報命和親<lb/>
帝謂朂曰君前作書使呉思順勝十萬之衆也<lb/>
又曰簡文輔政引髙松爲撫軍司馬桓温擅率衆北伐簡<lb/>
文忌之松曰冝致書喻以禍福自當廻斾便於坐爲書革<lb/>
曰㓂讎冝平時㑹冝接此實爲國逺圗經略之大莫能加<lb/>
<pb n="KR3k0012_SBCK_595-9b"/>
斯非足下而誰<lb/>
又曰王㳟將舉兵討譙王尚之以謀告殷仲堪桓玄玄等<lb/>
從之推㳟爲盟主尅期同赴京師時内外疑阻津邏嚴急<lb/>
仲堪之信因庾揩逹之以斜絹爲書内箭簳中合鏑<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之<lb/>
揩送於㳟㳟發絹文角戾不復可識謂揩爲詐<lb/>
晉陽春秋曰劉弘爲荆州刺史毎有興發手書郡國叮嚀<lb/>
欵宻故莫不感恱顚倒㳟赴咸曰得公一𥿄書賢於十部<lb/>
從事也<lb/>
沈約宋書曰劉穆之朱齡石並便尺牘嘗於髙祖坐與齡<lb/>
石共荅書自旦至日中穆之得百凾齡石得八十凾而穆<lb/>
之應對無廢<lb/>
又曰徐湛之善於尺牘音詞流暢<lb/>
南齊書曰周顒字彦倫善尺牘沈攸之送絶交書太祖口<lb/>
<pb n="KR3k0012_SBCK_595-10a"/>
授令顒裁荅<lb/>
齊春秋曰呉都張融字思光臨終及葬徴士何點使汝南<lb/>
風周英爲書與融謝[卄/瀹]見歎曰此書雖漂宕不倫亦有破<lb/>
的<lb/>
後周書曰梁臺性果敢有志操不過識百字口占書詞意<lb/>
可觀<lb/>
又曰栁慶時父僧習爲潁川郡地接都畿民多豪右將選<lb/>
官皆依倚貴勢競來請託選用未定僧習謂子曰權貴請<lb/>
託吾並不用其使欲還皆湏有荅汝等各以意爲吾作書<lb/>
也慶乃具書草云下官受委大邦選吏之日有能者進不<lb/>
肖者退此乃朝廷恒典僧習讀書歎曰此兒有意氣丈夫<lb/>
理當如是即依慶所草以報<lb/>
後唐書曰李襲吉掌太祖書記襲吉博學多通尤諳悉國<lb/>
<pb n="KR3k0012_SBCK_595-10b"/>
朝近事爲文精意練實動拘典故無所放縱羽檄軍書辭<lb/>
理尤徤自太祖上源之難與朱温不叶乾寧末劉仁㳟負<lb/>
恩其間論列是非交相聘荅者數百篇警䇿之句播在人<lb/>
口文士稱之天復中太祖與朱温脩好遣張特致書𥘉叙<lb/>
相失之由毒手尊拳之句温怡然大笑謂幕史敬翔曰李<lb/>
公斗絶一隅削弱如此襲吉一函抵二十萬兵勢所謂彼<lb/>
有人可當也如吾之智筭得襲吉之筆才虎傅翼矣翔𧹞<lb/>
然而退<lb/>
魯連子曰燕伐齊取七十餘城唯莒與即墨不下齊田單<lb/>
以即墨破燕軍殺將軍騎刧復齊城唯聊城不下燕將守<lb/>
城數月魯仲連乃爲書著之於矢以射城中遺燕將書燕<lb/>
將得書泣三日乃自殺<lb/>
韓子曰鄭人有遺燕相國書者夜火不明因謂持燭者曰<lb/>
<pb n="KR3k0012_SBCK_595-11a"/>
舉燭而誤於書中云舉燭非書意也燕相國受書而恱之<lb/>
曰舉燭髙明者舉賢而任之因以之治也<lb/>
皇甫謚髙士傳曰光武徴嚴光至司徒侯霸使西之曹屬<lb/>
侯子道奉書光不起於牀上箕踞發書讀訖問子道曰君<lb/>
房素癡今爲三公寕小差否子道曰位居台鼎足不癡也<lb/>
光曰遣卿來何言子道曰公聞先生至區區欲即詣迫於<lb/>
典司是以不獲願因日暮自屈語言光曰卿言不癡是非<lb/>
癡語天子徴我三辭乃來人主尚不見當見人臣乎子道<lb/>
求報光曰我手不得書乃口授之曰君房足下位至鼎司<lb/>
甚善懷仁輔義天下恱阿䛕順旨腰領絶無它言使者嫌<lb/>
少可更足光曰買菜乎求益耶<lb/>
魯國先賢志曰孔翊爲洛陽令置器水於前庭得私書皆<lb/>
投其中一無所發彈治貴戚無所廽避〇典略曰太祖嘗<lb/>
<pb n="KR3k0012_SBCK_595-11b"/>
使阮瑀作書與韓遂於馬上其具草書成呈之太祖攬筆<lb/>
欲有所定而竟不能増損<lb/>
語林曰殷洪喬作䂊章郡臨去郡人因寄百餘函書至石<lb/>
頭悉擲水中因視祝之曰沉者自沉浮者自浮殷洪喬不<lb/>
能作逹書郵<lb/>
魏文帝與呉質書曰元瑜書記翩翩致足樂也<lb/>
魏文帝集曰上平定漢中族父都尉還書與余盛稱彼上<lb/>
地形勢觀其詞知陳琳所爲<lb/>
李充起居誡曰牀頭書䟽亦不足視或是他私宻事不欲<lb/>
令人見見之縱不能宣誰與明之若有泄露則傷之者至<lb/>
矣<lb/>
嵇康與山濤書曰素不便書不喜作書而人間事堆案盈<lb/>
几不相酬荅則犯教傷義欲自勉強則不能乆堪<lb/>
<pb n="KR3k0012_SBCK_595-12a"/>
延篤荅張奐書曰離别三年夢想言念何日有違伯英來<lb/>
惠之書盈四𥿄讀之及覆喜不可言<lb/>
張奐與隂氏書曰篤念旣宻文章粲爛奉讀周旋𥿄弊墨<lb/>
渝不離於手<lb/>
金樓子曰劉睦能屬文作春秋旨義終始論及賦頌數十<lb/>
又善史書當丗以爲揩則及寢病帝驛馬令作草書尺牘<lb/>
十首<lb/>
古詩曰客從逺方來遺我一書札置之懷䄂中三歳字不<lb/>
滅<lb/>
又曰客從逺方來遺我雙鯉魚呼兒烹鯉魚中有尺素書<lb/>
長跪讀素書書中意何如上言加飡食下言長相憶<lb/>
<pb n="KR3k0012_SBCK_595-12b"/>
</p>
<p>
太平御覽卷第五百九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_489-1a"/>
太平御覽卷第四百八十九<lb/>
　人事部一百三十<lb/>
　　　　　别離<lb/>
毛詩曰出宿于濟飲餞于禰<lb/>
又曰申伯言邁王餞于郿<lb/>
又曰挑兮撻兮在城闕兮一日不見如三月兮<lb/>
又曰燕燕于飛差池其羽之子于歸逺送于野瞻望弗及<lb/>
泣涕如雨<lb/>
又曰送子渉淇至于頓丘<lb/>
又曰我送舅氏曰至渭陽<lb/>
又曰出宿于浦飲餞于祢<lb/>
又曰顯父餞之清酒百壷<lb/>
又曰有女仳離慨其歎矣<lb/>
<pb n="KR3k0012_SBCK_489-1b"/>
禮記曰嫁女之家三夜不息燭思相離也<lb/>
左傳昭四年鄭六卿餞宣子於郊宣子曰二三子請賦詩<lb/>
起亦以知鄭志子<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>賦野有蔓草子産賦羔裘子太叔賦<lb/>
褰裳子㳺賦風雨子旗賦有女同車子柳賦籜兮宣子喜<lb/>
曰二三子以命貺起賦不出鄭志二三君子皆數丗之主<lb/>
也<lb/>
家語曰孔子去周而老子送之曰吾聞冨貴送人以金仁<lb/>
者送人以言吾雖不能冨貴而竊仁者之號請送子以言<lb/>
凡當丗之聦明深察而近於死者好議人者也博辨宏大<lb/>
而危其身者好發人之惡者也孔子曰敬奉教<lb/>
又曰孔子在衛晨興顔淵侍有哭者甚哀回曰此哭非獨<lb/>
哀死又悲生離也孔子曰何以知之對曰回聞恒山之鳥<lb/>
生四子焉羽翼旣成將分離悲鳴以相送哀有類於此矣<lb/>
<pb n="KR3k0012_SBCK_489-2a"/>
史記曰魯人或惡呉起曰起之爲人猜忍人也其少時家<lb/>
累千金將仕不遂遂破其家郷黨笑之起殺其謗巳者三<lb/>
十餘人而東出衛郭門外與其母訣齧臂而盟曰起不爲卿<lb/>
相不復入衛<lb/>
又曰貳師將軍李廣利將兵擊匈奴丞相劉屈氂爲祖道<lb/>
送渭橋與廣利別<lb/>
又曰踈廣踈受父子並爲皇太子師傳朝廷以爲榮在位<lb/>
歳乆廣謂受曰吾聞知足不辱知止不殆功遂身退天之<lb/>
道也今仕宦至二千石䆠成名立如此不去懼有後悔即<lb/>
日父子俱稱病乞骸骨上以其年篤老皆許之加賜黄金<lb/>
二十斤皇太子賜以五十斤公卿大夫故人邑子爲設祖<lb/>
道供帳東都門外<hi>蘇林注曰長安東郭門也</hi>送者車數百兩辭訣而去<lb/>
及道路觀者皆曰賢哉二大夫或歎息爲之下泣<lb/>
<pb n="KR3k0012_SBCK_489-2b"/>
又曰肅宗遣諸王歸國帝特留東平王蒼賜以秘書列仙圖<lb/>
道術秘方至八月飲酎畢有司復奏遣蒼乃許之手詔賜<lb/>
蒼曰骨肉天性誠不以逺近親踈然數見顔色情重昔時<lb/>
中心戀戀惻然不能言於是車駕祖送流涕而訣復賜乗<lb/>
輿服御珎寳與馬錢布以億萬計<lb/>
又曰赤眉兵盛乃拜鄧禹前將軍持節西征自選可與俱<lb/>
者於是凡將六將軍吏二萬人禹辭訣上自從輕騎數百<lb/>
送至野鄧禹不能定赤眉乃遣馮異代禹討之車駕送至<lb/>
河南賜以乗輿七尺劒勑異曰諸將非不能徤闘然好虜<lb/>
掠卿本能御吏念自修飭無爲郡縣所苦異頓首受命<lb/>
又曰東平王蒼朝京師月餘還國帝臨送歸宫悽然懷思<lb/>
乃詔遣使詣國辭别之後獨坐不樂因就車歸伏軾而吟<lb/>
誦及採菽以増歎息<lb/>
<pb n="KR3k0012_SBCK_489-3a"/>
又曰第五倫年少諸家惟令詣郡尹鮮于裒見而異之署<lb/>
爲吏後裒坐事徴臨去握倫臂訣曰恨相知之晚<lb/>
又曰申徒蟠爲太尉黄瓊所辟不就及瓊卒歸葬江東四<lb/>
方名豪會帳下六七千人談論莫有及蟠者唯南郡一生<lb/>
與相酬對旣别執蟠手曰君非聘則徴如是相見於上京<lb/>
矣蟠勃然作色曰始吾以子爲可與言何乃相教榮貴之<lb/>
徒耶因振手而去<lb/>
魏志曰夏侯惇薨以曹休爲鎭南將軍假節都督諸軍事<lb/>
車駕臨送下輿執手而別<lb/>
呉志曰魯肅代周瑜過吕蒙酒酣蒙問肅曰君受重任與<lb/>
關羽爲隣將何計略以備不虞肅應曰臨時施冝蒙因爲<lb/>
畫五䇿肅於是越席就之拊其背曰吕子明吾不知卿才<lb/>
略所及至於此也遂拜蒙母結友而別<lb/>
<pb n="KR3k0012_SBCK_489-3b"/>
又曰劉繇亡於豫章孫䇿命太史慈徃撫安之左右皆曰<lb/>
慈必北去不還䇿曰子義舎我尚復與誰餞送昌門把腕<lb/>
別曰何時能還荅曰不過六十日果如期而反<lb/>
晉中興書曰王澄甞之荆州送者傾邑所別處樹上有鵲<lb/>
巢澄便脫衣着犢鼻上樹探鵲<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>而弄之傍若無人<lb/>
晉中興書曰衛玠兄璪時爲散騎侍郎内侍懷帝玠以天<lb/>
下將亂移家南行母曰我不能捨仲寳而去也玠啓喻深<lb/>
至爲門户大計母涕泣從之臨別玠謂璪曰在三之義人<lb/>
之所重今可謂致身命之日兄其勉之乃扶將老母轉至<lb/>
豫章而洛城失守璪没焉<lb/>
沈約宋書曰王弘字方平家貧而性好山水求爲烏傷令<lb/>
尋以病歸桓謙以爲衛軍叅軍時殷仲文還姑熟祖送傾<lb/>
朝謙要弘之同行荅曰凡祖離送别必在有情下官與殷<lb/>
<pb n="KR3k0012_SBCK_489-4a"/>
風馬不接無縁陪從謙貴其言<lb/>
又曰張敷音儀詳緩與人別執手曰念相聞<lb/>
後魏書曰南安王禎復封南安王後爲鎭北大將軍相州<lb/>
刺史帝餞禎華林都亭詔左右賦詩不能者並可聽射當<lb/>
使武士彎弓文人下筆帝送禎下堦流涕而別<lb/>
續齊諧記曰京兆田眞三人分財堂前有紫荆花葉茂異<lb/>
共議破爲三分明截之爾夕樹即枯死眞見之驚謂弟曰<lb/>
花本同株當分析枯悴况人兄弟孔懷而少離異是不如<lb/>
樹也兄弟相感更合<lb/>
呉録曰朱桓還屯濡湏權祖之桓奉觴曰臣當逺去願一<lb/>
捋陛下鬚無所復恨權憑几前席桓進持鬚日臣今日眞<lb/>
可謂捋虎鬚者權大笑<lb/>
呉越春秋曰越王勾踐伐吳將與大夫范蠡入臣於呉群<lb/>
<pb n="KR3k0012_SBCK_489-4b"/>
臣皆送浙江大夫文種前爲祝其辭曰皇天祐助先沉後<lb/>
揚禍爲德根憂爲福堂<lb/>
許邁别傳曰邁好飬生遣妾歸家東逰採藥於桐廬山欲<lb/>
斷穀以山近人不得專一移入臨安自以無復反期乃改<lb/>
名逺逰書與婦別<lb/>
管輅别傳曰諸葛樂與輅别戒以二言卿性樂酒雖温克<lb/>
然不可保寧當節卿相有水鏡之才所見者妙福如膏火<lb/>
不可不愼侍節散才游於雲漢之間不受冨貴也輅言酒<lb/>
不可極才不可盡吾欲持酒以禮持才以愚何患之有耶<lb/>
穆天子傳曰天子觴西王母瑶池之上王母謡曰白雲在<lb/>
天山川間之<lb/>
荆府圖曰襄陽縣南陸道六里有林館是餞行送歸之所<lb/>
水經曰壽春縣故城東爲長瀬津之側有射堂北亭迎送<lb/>
<pb n="KR3k0012_SBCK_489-5a"/>
之所<lb/>
江表傳曰孫權乗飛雲大舡與張昭秦松魯肅十餘人共<lb/>
送周瑜大宴㑹叙別昭等皆出權獨與劉備留語因言次<lb/>
嘆瑜曰公瑾文武籌略萬人之英頋其噐量廣大恐不乆<lb/>
爲人臣耳<lb/>
李陵別傳曰陵與蘇武書曰男兒生不成名死必葬蠻夷<lb/>
中耳誰復能屈伸稽顙還向北闕使刀筆吏弄其文墨邪<lb/>
願足下勿復望陵嗟乎子卿知復何言相去萬里人絶路<lb/>
殊生爲離別之人死爲異域之鬼<lb/>
文士傳曰張翰到京師時齊王冏擅權翰謂同郡人頋榮<lb/>
曰天下紛紛未巳夫有四海之名者求退難吾本山林間<lb/>
人無望於時去矣子善以明防前以智慮後榮捉其手愴<lb/>
然嘆曰吾亦思汝採南山蕨飲三江水耳翰遂稱疾徑歸<lb/>
<pb n="KR3k0012_SBCK_489-5b"/>
府以翰輙去除吏名<lb/>
世說曰杜預屯荆州頓七里橋朝士悉祖之<lb/>
又曰阮籍㛐甞歸家籍相見與別人或譏之曰禮豈爲我<lb/>
輩設耶<lb/>
裴淵廣州記曰尉佗築臺以朔望升拜號爲朝䑓即岡<lb/>
傍江搆起華館以送陸賈因稱朝亭<lb/>
語林曰殷公北征朝士出送之軍容甚盛儀止可觀陳說<lb/>
經略攻取之冝衆皆謂必能平中原將別忽逞才自槃馬<lb/>
遂墮地士以是知其必敗<lb/>
又曰有人詣謝公別謝公流涕人了不悲旣去左右曰尚<lb/>
客殊自密雲謝公曰非徒密雲乃自旱雷<lb/>
吕氏春秋曰吴起行魏武侯自送之西河而與起辝武侯<lb/>
曰先生將何以治西河對曰以忠以信以仁以義武侯曰<lb/>
<pb n="KR3k0012_SBCK_489-6a"/>
四者足矣<lb/>
郭子曰周叔治爲晉陵<hi>謨子叔治光禄大夫西平貞侯顗弟</hi>周侯仲智送之<lb/>
<hi>周侯名顗字伯仁仲智名嵩次弟也</hi>叔治將泣涕不止仲智恚之曰困人及<lb/>
婦人別惟知啼便捨去周侯獨留與飲酒言語臨別流涕<lb/>
撫其背曰阿孥自愛<lb/>
孔藂子曰子髙遊趙平原君客有鄒文李節者與相友善<lb/>
及將還魯諸故人訣旣畢文節送行三宿臨別文節流涕<lb/>
交頥子髙徒握手而巳分背就路其徒問先生與彼二子<lb/>
善彼有戀戀之心而先生厲聲髙揖無乃非親之謂乎髙<lb/>
曰始吾謂此二子丈夫耳乃今知其婦人人生其有四方<lb/>
之志豈鹿豕哉而常羣聚乎其徒曰若此二子泣非耶吾<lb/>
荅曰斯二子良人也有不忍之心其於斷必不足矣<lb/>
又曰竇皇后弟廣國曰姉去我西時與我訣於傳舎中沐<lb/>
<pb n="KR3k0012_SBCK_489-6b"/>
我而去<lb/>
又曰成帝遣定陶王之國王辭去上與相對涕泣而訣<lb/>
琴操曰商陵牧子娶妻五年無子父兄將欲與改娶妻聞<lb/>
中夜驚起倚户悲嘯牧子聞援琴鼔之痛恩愛永離歎别<lb/>
鶴以舒情故曰別鶴操<lb/>
古詩曰行行重行行與君生別離相去萬餘里各在天一<lb/>
涯道路阻且長㑹靣安可期胡馬嘶北風越鳥巢南枝相<lb/>
去日巳逺衣帶日巳緩棄捐勿復道弩力加飡飯<lb/>
李陵贈蘇武詩曰携手上河梁遊子暮何之徘徊歧路間<lb/>
恨恨不能辭行人難乆留客言長相思安知非日月弦望<lb/>
自有時弩力崇明德皓首以爲期又曰仰視浮雲馳奄忽<lb/>
互相踰風波一失路各在天一涯<lb/>
又曰昔爲鴛與鴦今爲參與商<lb/>
<pb n="KR3k0012_SBCK_489-7a"/>
又曰二鳬俱北飛一鳬獨南翔子當留斯土我獨歸故郷<lb/>
蘇武贈李陵詩云黄鵠一逺別千里影徘徊<lb/>
古詩曰客從逺方來遺我一書劄上有長相思下言乆離<lb/>
别置書懷䄂中三歲字不滅<lb/>
江淹别賦曰黯然消魂者唯别而巳矣<lb/>
楚辭序曰離别也騷愁也經徑也言巳放逐離别中心愁<lb/>
思猶陳道徑以諷諌君<lb/>
又曰草木揺落而變衰憭栗兮若在逺行登山臨水送將<lb/>
歸<lb/>
又曰悲莫悲兮生别離<lb/>
<pb n="KR3k0012_SBCK_489-7b"/>
太平御覽卷第四百八十九<lb/>
</p>
<p>
</p>
  </div>
</body>
</text>
</TEI>
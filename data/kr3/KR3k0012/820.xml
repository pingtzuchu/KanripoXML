<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_820-1a"/>
大平御覽卷第八百二十<lb/>
　布帛部七<lb/>
　　布　火浣布　紵<lb/>
　　白疊<lb/>
　　　　　布<lb/>
說文曰細布十五升布也纑布縷也絟細布也繐蜀布也<lb/>
釋名曰布布列諸縷繐慧也齊人謂涼爲慧言服之輕細<lb/>
凉慧也<lb/>
周禮地官下載師曰凡宅不毛者有里布<lb/>
又夏官下職方氏曰正北曰并州其淶易其利布帛<lb/>
禮記月令曰仲夏之月母暴布<hi>鄭玄注曰不以隂功于太陽事</hi>
禮記玉藻曰年不順盛君衣布<hi>爲凶年變</hi>
又冠義曰始冠之冠緇布之冠也太古冠布齋則緇之其<lb/>
<pb n="KR3k0012_SBCK_820-1b"/>
緌也<lb/>
左傳閔公曰衛文公大布之衣大帛之冠<lb/>
襄二曰諸侯圍偪陽主人懸布魯孟氏之臣秦堇父登之<lb/>
及堞而絶之<hi>偪陽人懸布以試外之勇者</hi>墜則又懸之蘇而復上者三<lb/>
主人辭焉乃退<hi>主人嘉其勇故辭謝不復懸布</hi>帶其斷布以徇於軍三日<lb/>
<hi>帶其斷布以示勇也</hi>
又襄二十八年齊子尾曰且夫冨如布帛之有幅焉爲之<lb/>
制度使無遷也<hi>遷移也</hi>夫民生厚而用利於是乎正德以幅<lb/>
之<hi>言厚利皆人之所欲唯正德可以爲之幅</hi>使無黜嫚<hi>黜猶放也</hi>謂之幅利利過則<lb/>
爲敗吾不敢貪多所謂幅也<lb/>
周易說卦曰坤爲布<lb/>
論語郷黨曰齊必有明衣布<lb/>
史記張騫傳曰臣在大夏時見卭竹杖蜀布問安得此大<lb/>
<pb n="KR3k0012_SBCK_820-2a"/>
夏國人曰吾賈人徃市身毒在大夏東南可數千里<lb/>
又曰伏靈在莵絲之下燭之火滅即記其數以新布四尺<lb/>
環置之明即掘取<lb/>
漢書曰太山以布爲貨廣二尺二寸爲幅長四丈爲疋<lb/>
又曰髙帝曰吾奮布衣而取天下<lb/>
又曰文帝徙淮南王長道死時民謡曰一斗粟尚可舂一<lb/>
尺布尚可縫兄弟二人不相容<lb/>
又曰公孫弘爲丞相而卧布𬒳<lb/>
又曰張敞爲京兆尹長安游徼受臧布罪名巳定其母年<lb/>
八十守遺腹子詣敞自陳願乞一生之命敞多其母守節<lb/>
而出教更量所受布狹幅短度中䟽虧二尺賈直五百由<lb/>
此得不死<lb/>
東觀漢記曰廉范年十五入蜀迎祖母䘮及到葭萌渡舡<lb/>
<pb n="KR3k0012_SBCK_820-2b"/>
没幾死太守張穆持筒中布數篋與范范曰石生堅蘭生<lb/>
香前後相違不忍行也遂不受<lb/>
又曰建𥘉元年賈逵入北宫虎觀南宫雲臺使出左氏大<lb/>
義書奏上嘉之賜布五百疋衣一襲<lb/>
謝承後漢書曰靈帝時楊珽爲零陵太守時蒼梧滑賊相<lb/>
聚吏民憂恐珽乃特制馬車數十乗以排囊盛石灰於車<lb/>
上繫布索於馬尾從風鼔灰賊不得視因以火燒布燃馬<lb/>
驚奔突賊陣<lb/>
又曰董卓獲山東兵以猪膏塗布十餘疋用纏其身然後<lb/>
燒之先從足起<lb/>
又曰呉郡夲不獻越布陸閎美容儀常衣越布單衣明帝<lb/>
好之因勑郡獻越布由此始也<lb/>
華嶠後漢書曰哀牢夷知染綵紬布織成文章如綾絹有<lb/>
<pb n="KR3k0012_SBCK_820-3a"/>
梧木華績以爲布幅廣五尺㓗白不受垢汗先以覆亡人<lb/>
然後服之<hi>華陽國志出之與此同</hi>
又曰王允與吕布及士孫瑞謀董卓有人書回字於布上<lb/>
負而行於市歌曰布乎布乎有告卓者卓不悟<lb/>
范曄後漢書曰馬太后詔曰吾爲天下母而身服大練食<lb/>
不求甘左右但著布布無香薫之飾者欲身率下也<lb/>
又曰元和二年詔令天下大酺五日賜公卿以下錢帛各<lb/>
有差及洛陽民當酺者布户一疋外三户共一疋賜博土<lb/>
弟子見在太學者布人三疋<lb/>
典略曰蘇秦如趙逢其隣子於易水之上從貸布一疋約<lb/>
價千金鄰子不與<lb/>
魏略曰大秦國在安息條支西出細布布織成　言用<lb/>
水羊毳名曰海西布<lb/>
<pb n="KR3k0012_SBCK_820-3b"/>
又曰大秦國出金塗布緋持竹布發隆火浣布阿羅得布<lb/>
巴則布鹿代布温宿布五色枕布魏文帝詔曰夫珍翫所<lb/>
生皆中國及西域他方物比不如也代郡黃布爲細樂浪<lb/>
練爲精江東太未布爲白故不如白疊故鮮皮也<lb/>
魏略曰皇甫隆爲燉煌太守燉煌婦人作裙率縮如羊膓<lb/>
用布一疋隆禁止之所省復不訾<lb/>
晉書曰王戎性慳從子將㛰遺一單布衣㛰畢却収之<lb/>
又曰蘇峻平後帑藏空竭庫中唯練數千端鬻之不售而<lb/>
國用不給導患之乃與朝賢俱制練布單衣於是人士翕<lb/>
然竟服之練遂踴貴乃令主者出賣端至一金<lb/>
又曰謝尚書江夏相府以布四十疋爲尚造烏布帳尚以<lb/>
爲軍士𥜗袴<lb/>
又曰顧愷之爲殷仲堪荆州叅軍嘗因假還仲堪特以布<lb/>
<pb n="KR3k0012_SBCK_820-4a"/>
帆借之至破冡遭大風愷之與仲堪牋曰地名破冡直破<lb/>
冡而出下官平安布帆無恙<lb/>
宋書曰王玄謨侵魏爲前鋒好營貨利一疋布責人八百<lb/>
梨以此倍失人心<lb/>
梁書曰蕭恢爲郢州刺史境内大寧時有進筒中布者恢<lb/>
以竒貨異服即命焚之於是百姓仰德<lb/>
陳書曰姚察自居顯要一不交通嘗有私門生不敢厚餉<lb/>
送南布一端花練一疋察謂曰吾所衣著止是麻布蒲練<lb/>
此物於吾無用旣欲相接欵幸不煩爾此人遜請察厲色<lb/>
驅出自是莫敢饋遺<lb/>
南史曰林邑國出古貝古貝者樹名也其華盛時如鵝毳<lb/>
抽其緒紡之以作布布與紵布不殊亦染成五色織爲班布<lb/>
又曰東夷扶桒國其土多扶桒木故以爲名扶桒爲桐𥘉<lb/>
<pb n="KR3k0012_SBCK_820-4b"/>
生如荀國人食之實如梨而赤績其皮爲布以爲衣亦以<lb/>
爲錦<lb/>
燕書曰宋該字宣孔爲右長史太祖㑹羣僚以該性貪故<lb/>
賜布百餘疋令負而歸重不能致乃至僵頓以愧辱之<lb/>
後魏書曰楊大眼爲荆州刺史常縛膏爲人衣以青布而<lb/>
射之召諸蠻渠指示之曰卿等作賊吾正如此相殺<lb/>
也<lb/>
又曰楊椿歸老臨行誡子孫曰國家初丈夫好服彩色吾<lb/>
雖不記上谷翁時事然記清河翁時服飾恒見翁着布衣<lb/>
韋帶嘗自約勑諸父曰汝等後世若冨貴於今日者愼勿<lb/>
積金一斤綵帛百疋巳上用爲冨也<lb/>
北史曰齊鄭述祖爲光州刺史有人入市盗布其父怒曰<lb/>
何惡仁君執之以歸首述祖特原之自是境内無盗<lb/>
<pb n="KR3k0012_SBCK_820-5a"/>
唐書曰貞觀十八年命將征遼東安州人彭逋請出布五<lb/>
千叚以資征人上喜之比漢之卜式拜宣義郎<lb/>
晏子春秋曰景公謂晏子曰東海中有水而赤中有棗華<lb/>
而不實何也晏子曰者秦繆公乗龍治天下以黄布褁蒸<lb/>
棗至海而淬其布於波黃布故水赤蒸棗故華而不實公<lb/>
曰吾佯問晏子對曰嬰聞佯問者亦佯對之<lb/>
莊子曰魯君聞顔闔得道之人使人以弊先焉顔闔守門<lb/>
麤布之衣而自飯牛使者致幣顔闔對曰恐聽謬而遺使<lb/>
者罪不若審之使者還反復來求即不得<lb/>
孫卿子曰與人善言煖若布帛與人惡言深於矛㦸<lb/>
韓子曰衛人有夫妻禱而祝曰使我無故得百束布其夫<lb/>
曰何少也妻曰益則子將取妾<lb/>
又曰齊國好厚葬布帛盡於衣衾林木盡於棺椁桓公患<lb/>
<pb n="KR3k0012_SBCK_820-5b"/>
之以告管仲曰布帛盡則無以爲幣林木盡則無以爲守<lb/>
備而人厚葬之不休禁之柰何管仲對曰凡人之有爲也<lb/>
非名之則利之也於是乃下令曰棺槨過度者僇其戸罪<lb/>
夫當䘮者夫僇死無名罪當䘮者無利人何故爲之也<lb/>
又曰公儀休相魯其妻織布休曰汝豈與世人争利哉遂<lb/>
燔其機<lb/>
淮南子曰布之新不如紵紵弊而不如布或善爲新或善<lb/>
爲故<hi>美由冝也</hi>
抱朴子曰寸裂之錦黻未若堅完之韋布<lb/>
郭子曰劉道眞嘗爲徒扶風王以五百疋布贖之旣而用<lb/>
爲從事中郎當時以爲美談<lb/>
吕氏春秋曰戎人見暴布者問曰何以爲此莽莽也指麻<lb/>
而示之怒曰此權權何以爲莽莽<hi>權權由養治之莽莽長皃也</hi>
<pb n="KR3k0012_SBCK_820-6a"/>
說苑墨子曰古有用無文者禹是也土階三等衣裳細布<lb/>
當此時黼黻無所用務在完堅<lb/>
王子年拾遺記曰周成王六年然丘國遣使貢獻使者衣<lb/>
雲霞之布如今之朝霞布也<lb/>
列女傳曰楚江乙母者當恭王之時乙爲大夫有入王宫<lb/>
盗者令尹以罪乙請於王而黜之處家無幾其母亡布八<lb/>
㝷言令尹盗之王曰令尹在上冦盗在下令尹不知有何<lb/>
罪焉母曰昔日妾子爲郢大夫人盗王宫中之物妾子唑<lb/>
之而黜令尹獨何不以是爲過也王曰善令吏償母之布<lb/>
因賜金十溢母讓金布曰妾豈貪貨而干王哉怨令尹之<lb/>
治也遂不肯受王曰母智若此其子必不愚乃復召江乙<lb/>
而用之<lb/>
先賢行狀曰王烈字彦考通識逹道人皆慕之州閭成風<lb/>
<pb n="KR3k0012_SBCK_820-6b"/>
咸競爲善時國中有盗牛者牛主得之盗者曰我邂逅迷<lb/>
惑從今巳後將改過子旣巳見宥幸無使王烈聞之人有<lb/>
以告烈者烈以布一端遺之<lb/>
廣州先賢傳曰丁密蒼梧廣信人也清貧爲節非家織布<lb/>
不衣〇竹林亡賢論曰王戎爲侍中南郡太守劉肇遺戎<lb/>
筩中布五十端戎不受而厚報其書議者以爲譏世祖患<lb/>
之爲發詔議者乃息<lb/>
越絶書曰葛山者勾踐種葛使越女織治葛布獻於呉<lb/>
玄中記曰玄菟北有山山有花人取紡績葛布<lb/>
南越志曰桂州豐水縣有古終藤俚人以爲布<lb/>
南州異物志曰五色班布以絲布古貝木所作此木熟時<lb/>
狀如鵝毳中有核如珠玽<hi>公後切</hi>細過絲緜人將用之則治<lb/>
出其核但紡不績在意小抽相牽引無有斷絶欲爲班布<lb/>
<pb n="KR3k0012_SBCK_820-7a"/>
則染之五色織以爲布弱輭厚緻上毳毛外徼人以班布<lb/>
文最煩縟多巧者名曰　城其次小麤者名曰文辱又次<lb/>
麤者名曰烏驎<lb/>
顧微廣州記曰阿林縣有勾芒木俚人斫其大樹半斷新<lb/>
條更生取其皮績以爲布輭滑甚好<lb/>
裴氏廣州記曰蠻夷不蚕採木緜爲絮皮貟當竹剥古縁<lb/>
藤績以爲布<lb/>
笑林曰沈珩弟峻字叔山有譽而性儉張温使蜀辭峻峻<lb/>
入内良乆出語温曰向擇一端布欲以送卿而無麤者温<lb/>
嘉其能顯非<lb/>
俗說曰桓豹奴善騎乗亦有極快馬時有一諸葛即自云<lb/>
能走與馬等桓車騎以百疋布置埒令豹奴乗馬與諸葛<lb/>
並走至者得布便俱走諸葛恒與馬齊欲至埒馬頭去埒<lb/>
<pb n="KR3k0012_SBCK_820-7b"/>
布三尺許諸葛一歩<lb/>
杜寳大業拾遺録曰七年十二月朱寛征留仇國還獲男<lb/>
女口千餘人并雜物産與中國多不同緝木皮爲布甚細<lb/>
白幅闊三尺二寸亦有細斑布幅闊一尺許<lb/>
夏侯開國呉郡賦曰金玉星煩明當霞聚纎絺細越青箋<lb/>
白紵名練奪乎樂浪英葛光乎三輔<lb/>
張載擬四愁詩曰佳人遺我筒中布何以報之流黄素<lb/>
楊雄蜀都賦曰細絺弱折緜繭成衽筩中黄潤一端數金<lb/>
魏武遺令曰銅雀臺上安六尺牀施繐帳月旦十五日向<lb/>
帳作妓汝等時時登銅雀臺望吾西陵墓田<lb/>
曹植表曰欲遣人到鄴市上黨布五十疋作車上小帳帷<lb/>
謁者不聽<lb/>
陸機弔魏武文曰悼繐帳之冥漠怨西陵之芒芒<lb/>
<pb n="KR3k0012_SBCK_820-8a"/>
　　　　　火浣布<lb/>
魏志曰青龍三年西域重譯獻火浣布詔大將軍太尉臨<lb/>
試以示百僚<lb/>
呉録曰日南比景縣有火䑕取毛爲布燒之而精名火浣<lb/>
布<lb/>
崔鴻十六國春秋前秦録曰天笁國獻火浣布<lb/>
南史曰南海諸簿國東千餘里至自然火洲其上有樹生<lb/>
火中洲左近人剥取其皮紡績作布以爲手巾與蕉麻無<lb/>
異而色微青黒若小垢洿則投火中復更精潔或作燈炷<lb/>
用之不知盡<lb/>
列子曰周穆王大征西戎西戎獻崑吾劒火浣布其劒長<lb/>
尺有咫錬銅赤刃用之切玉如泥焉其布浣之必投火中<lb/>
布則火色出而振之皜然疑乎雪也<lb/>
<pb n="KR3k0012_SBCK_820-8b"/>
抱朴子曰海中肅丘有自生火常以春起而秋滅丘方十<lb/>
里當火起滿洲洲上純生一種木正暑此木雖爲火所焚<lb/>
而不䴢但小燋黒人或得爲薪者火之俱如常薪但不成<lb/>
灰炊熟則以水灌㓕之後復更用如此不窮夷人取此木<lb/>
華績以爲布其木皮赤剥以灰煑治以爲布但麤不及華<lb/>
俱可以火浣又有白䑕毛長三寸許亦居此洲上空木中<lb/>
入火中不燒灼也其毛又可績以爲布故火浣有三種<lb/>
傳子曰長老說漢桓帝時大將軍梁兾作火浣布單衣㑹<lb/>
賔客行酒公卿朝臣前佯爭酒失杯而汙之僞怒解衣而<lb/>
燒之布得火煒燁赫然而熾如燒凡布垢盡火滅粲然㓗<lb/>
白如氷澣之<lb/>
東方朔神異經曰南荒之外有火山長四十里廣五十里<lb/>
其中皆生不燼之木晝夜火燒得暴風不猛雨不滅火中<lb/>
<pb n="KR3k0012_SBCK_820-9a"/>
有䑕重百斤毛長二尺餘細如絲可以作布恒居火中色<lb/>
洞赤時時出外而色白以水逐而沃之即死織以爲布<lb/>
捜神記曰崑崙之墟有炎火之山山上有鳥獸草木皆生<lb/>
長於炎火之中故有火浣布非此山草木之皮枲則其鳥<lb/>
獸之毛也漢世西域舊獻此布中間乆絶至魏𥘉時人疑<lb/>
其有文無實文帝以爲火性酷烈無含育之氣著之典論<lb/>
明其不然曰不然之事絶智者之聽及明帝立詔三公曰<lb/>
先帝昔著典論不朽之格言其利刋石于廟門之外及太<lb/>
學與石經並以爲永示後丗至此西域使至始獻火浣布<lb/>
焉於是刋滅此論而天下笑之臣松之昔從征西洛陽歷<lb/>
觀舊物見典論石在太學者尚存而廟外廡之間諸長老<lb/>
云晉𥘉受禪即用魏廟移此石於太學非兩處立也竊謂<lb/>
此言爲然<lb/>
<pb n="KR3k0012_SBCK_820-9b"/>
王子年拾遺記曰晉太康中有羽山之民獻火浣布其國<lb/>
人稱羽山之上有文石生火煙色似隨四時而見也名爲<lb/>
淨火有不㓗之衣投於石火之中雖滯汙淄涅如新浣矣<lb/>
當虞舜時其國獻黃布漢末獻赤布梁兾製爲衣謂之丹<lb/>
衣而史家云單衣則今縫掖也字異聲同未知孰是<lb/>
又曰方丈山東有龍塲地方千里王瑤爲林或云龍常闘<lb/>
此處膏血如水流著物如淳<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>燕昭王二年海人乗霞舟<lb/>
以彫壷盛膏數斗以獻王坐通雲之堂以火浣布爲纒用<lb/>
龍膏爲燈照耀百里<lb/>
梁四公記曰有啇人賷火浣布三端帝以雜布積之令杰<lb/>
公以他事至於市所杰公遥識曰此火浣布也二是絹木<lb/>
皮所作一是積䑕毛所作以誥啇人具如杰公所說因問<lb/>
木䑕之異公曰木堅毛柔是可別也以陽燧火山隂柘木<lb/>
<pb n="KR3k0012_SBCK_820-10a"/>
爇之木皮改常試之果驗<lb/>
異物志曰斯調國有大洲在南海中其上有野火春夏自<lb/>
生秋冬自死有木生於其中而不消也枝皮更滑秋冬火<lb/>
死則皆枯瘁其俗常以冬採其毛以爲布色小青黒若塵<lb/>
垢汙之便投着火中則更鮮明也<lb/>
　　　　　紵<lb/>
尚書禹貢曰荆河惟豫州<hi>西南至荆山北雖河</hi>厥貢漆枲絺紵<lb/>
毛詩宛丘東門之池曰東門之池可以漚紵彼美淑姬可<lb/>
與晤語<lb/>
左傳襄六曰季札聘鄭見子産如舊相識與之縞帶子産<lb/>
獻紵衣焉<lb/>
漢書曰賈人不得衣錦繡綺縠絺[絺-巾+ㄙ]紵罽<lb/>
宋書曰戴法興㑹稽之山人家貧父　子以販紵爲業<lb/>
<pb n="KR3k0012_SBCK_820-10b"/>
華陽國志曰獠人賈言紵爲蘭<lb/>
朱崖傳曰朱崖　出入　着布或細紵布巾巾四幅<lb/>
其中内頭如領巾象<lb/>
說苑曰呉赤巾使於智氏假道於衛寗文子具紵絺三百<lb/>
製將以送大夫懇曰呉雖大國也亦不壤交假之道則亦<lb/>
敬矣又何禮焉文子不聽遂致之<lb/>
古樂府曰白紵歌盛稱舞好冝及芳時作樂其辭曰白紵<lb/>
質如月輕如雲色如銀製以爲𫀆餘作巾夲呉舞也<lb/>
　　　　　白疊<lb/>
漢書曰其帛絮細布千鈞紋綵千疋荅布<hi>白疊也</hi>皮革千石<lb/>
比千乗之家<lb/>
晉令曰士卒百工不得服越疊<lb/>
呉時外國傳曰諸簿國安子織作白疊花布<lb/>
<pb n="KR3k0012_SBCK_820-11a"/>
南史曰髙昌國有草實如繭繭中絲如細纑名爲白疊子<lb/>
國人取織以爲布布甚輭白交布用焉<lb/>
呉篤趙書曰石勒建平二年大宛獻珊瑚琉璃[翕*毛]㲪白疊<lb/>
廣志曰白疊毛織出諸薄洲<lb/>
太平御覽卷第八百二十<lb/>
<pb n="KR3k0012_SBCK_820-11b"/>
<pb n="KR3k0012_SBCK_820-11b"/>
</p>
<p>
</p>
  </div>
</body>
</text>
</TEI>
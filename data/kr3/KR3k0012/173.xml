<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_173-1a"/>
太平御覽卷第一百七十三<lb/>
　居處部一<lb/>
　　　　　宫<lb/>
丗本曰堯使禹作宫<lb/>
釋名宫穹也屋見垣上穹隆也<lb/>
爾雅曰宫謂之室室謂之宫<lb/>
史記曰天官書曰玄武虚危主宫室<lb/>
大戴記曰周時徳澤和洽蒿茂大以爲宫柱名爲蒿宫<lb/>
毛詩曰定之方中作爲楚宫揆之以日作爲楚室<lb/>
又曰鼓鍾于宫聲聞于外<lb/>
易曰上古穴居而野處後丗聖人易之以宫室上㨂下宇<lb/>
以待風雨蓋取諸大壯<lb/>
左傳曰襄公作楚宫穆叔曰太誓云人之所欲天必從之<lb/>
<pb n="KR3k0012_SBCK_173-1b"/>
君欲楚夫故作其宫若君不復適楚必死是宫也六月公<lb/>
薨于楚宫<lb/>
又曰晉成虒祁之宫又成銅鞮之宫數里<lb/>
論語曰禹卑宫室而盡力乎溝洫禹吾無間然矣<lb/>
史記曰騶子之燕昭王擁彗先驅請列弟子坐而受業築<lb/>
碣石宫親徃師之<lb/>
又曰秦始皇造阿房宫徴發天下工匠<lb/>
又曰秦始皇所居之宫有祈年宫長信宫梁山宫<lb/>
又曰戎使由余於秦秦繆公示以宫室積聚由余曰使鬼<lb/>
爲之則勞神矣使人爲之亦苦民矣<lb/>
又曰項羽屠咸陽焚其宫室三月火不㓕<lb/>
又曰盧生說始皇曰人主爲微行所居而人知之則害於<lb/>
神願上居無令人知則不死之藥殆可得也乃命咸陽之<lb/>
<pb n="KR3k0012_SBCK_173-2a"/>
旁三百里内宫觀二百七十複道甬道相連帷帳鍾鼔美<lb/>
人充之所幸言其處者死始皇幸梁山宫望見丞相車騎<lb/>
衆不善之中人以告丞相損車騎始皇怒曰此中人泄吾<lb/>
語捕時在旁者斬之自是莫知所在决事悉於咸陽宫<lb/>
又曰始皇二十七年作長信宫於渭南通驪山作甘泉前<lb/>
殿築甬道自咸陽屬之<hi>築牆垣如街巷</hi>
又曰漢武帝時河決天子自臨決河沉白馬玉壁作瓠子<lb/>
歌於是　築宫其上名曰宣房宫<lb/>
又曰樗里子卒葬于渭南章臺之東曰後百歳是當有天<lb/>
子之宫夾我墓樗里疾室在於昭王廟西渭南隂郷樗里<lb/>
故俗謂之樗里子至漢興長樂宫在其東未央宫在其西<lb/>
武庫正直其墓秦人諺曰力則任鄙智則樗里<lb/>
漢書曰漢八年蕭丞相營作未央宫立東闕北闕<hi>蒼龍玄虎二闕</hi>
<pb n="KR3k0012_SBCK_173-2b"/>
前殿武庫太倉髙祖還見宫闕壯麗甚怒曰天下方未定<lb/>
何治宫室過度也何曰非壯非麗無以威四夷旦令後世<lb/>
無以加也<lb/>
又曰𥘉江充召見犬臺宮<hi>晉灼曰黄圖上林有走狗觀也古曰今書本犬臺有作太臺字</hi>
<hi>者誤也漢無太臺宫</hi>自請願以所常𬒳服冠見上上許之充爲人魁岸<lb/>
容貌甚壯帝望見而異之謂左右曰燕趙固多竒士旣至<lb/>
前問以當丗政事上恱之<lb/>
又曰武帝六年冬行幸囬中春作首山宫<lb/>
又曰上幸不其祠神人于交門宫若有向坐拜者作交門<lb/>
之歌<lb/>
又曰幸河東之明年正月鳯皇集祋祤於所集處得玉寳<lb/>
起歩壽宫<lb/>
又曰栢梁災越巫勇之廼曰越俗有火災又起屋必以大<lb/>
<pb n="KR3k0012_SBCK_173-3a"/>
用勝服之於是起建章宫爲千門萬户<lb/>
又曰梁孝王吴楚破梁最親有功又爲大國居天下膏腴<lb/>
北界泰山西至髙陽四十餘城多大縣孝王太后少子愛<lb/>
之賞賜不可勝道於是孝王築東苑方三百餘里廣睢陽<lb/>
城七十里大治宫室爲複道宫連屬於平臺四十餘里<hi>如淳</hi>
<hi>曰在梁東北離宫所在晉灼曰或說在城中東北角</hi>得賜天子旌旗從千乗萬騎出<lb/>
警入蹕擬於天子<lb/>
又曰孝武作建章宫爲千門萬户有鳯凰闕髙二十餘丈<lb/>
中有蓬萊方丈瀛洲壷梁象海中神山南有玉堂壁門大<lb/>
鳥之屬立神明臺井幹樓度髙五十餘丈輦道相屬焉<lb/>
又曰秦起咸陽西至雍離宫三百<hi>師古曰凡言離宫者皆謂於別處置之非常所</hi>
<hi>居也</hi>鍾鼓帷帳不移而具又爲阿房之殿髙數十仭<hi>師古曰阿房者</hi>
<hi>言殿之四阿皆爲房也一說大陵曰阿言其殿髙若於阿上爲房也房次王作旁說云始皇作四十殿未有名以其</hi>
<pb n="KR3k0012_SBCK_173-3b"/>
<hi>去咸陽近且號阿房阿近也八尺曰仭也</hi>東西五里南北千歩從車羅騎四馬<lb/>
馳鶩旌旗不撓<hi>師古曰撓屈也言庭之廣大殿之髙敞衆騎馳鶩無所觸建立旗旌不屈撓撓音女</hi>
<hi>孝切</hi>爲宫室之麗至於此使其後世曽不得聚廬而託處焉<lb/>
又曰鄒陽諌吴王曰臣聞秦倚曲臺之宫<hi>應劭曰始皇帝所治處也若漢</hi>
<hi>家未央宫也</hi>懸衡天下<hi>服䖍曰關西爲衡應劭曰衡平也如淳曰衡猶稱也言其縣法度於其上也師</hi>
<hi>古曰此說秦自以爲威力強固非論平法也下又言陳勝連從兵之據則是說從撗之事耳服釋是也</hi>畫地<lb/>
而不犯兵加胡越<hi>師古曰畫地不犯者法制之行</hi>至其晩節末路張耳陳<lb/>
勝連從兵之據<hi>師古曰從音子容切</hi>以叩函谷咸陽遂危<hi>師古曰叩擊也</hi>何<lb/>
則列郡不相親萬室不相救也<lb/>
又曰後元二年幸盩屋作五柞宫<hi>張晏曰有五柞樹因以名</hi>
又曰甘露二年幸萯陽宫<hi>在鄠萯音倍</hi>
後漢書曰永平三年夏旱而大起北宫鍾離意詣闕免冠<lb/>
上䟽曰伏見陛下以天時小旱憂元元降避正殿躬自克<lb/>
<pb n="KR3k0012_SBCK_173-4a"/>
責而皆密雲遂無大潤豈政有未得應天心者邪昔成湯<lb/>
曹旱以六事自責曰政不節邪使人疾邪宫室榮邪女謁<lb/>
盛邪苞苴行邪䜛夫昌邪竊見北宮作人失農時此所謂<lb/>
宫室榮也自古非患宫室小狹但患人不安寜冝且罷以<lb/>
應天心臣意以疋夫之才無有重能乆食重祿擢備近臣<lb/>
比受厚賜喜懼相半不勝愚戇征營罪當萬死<hi>征營不自安也</hi>帝<lb/>
䇿詔報曰湯引六事咎在一人其冠履勿謝比上天降旱<lb/>
宻雲數㑹朕戚然慚懼思獲善應故分布禱請闚候風雲<lb/>
北祈明堂南設雩塲<hi>明堂在洛陽城南言北祈者蓋時修雩塲在明堂之南也</hi>今又勑<lb/>
大匠上作諸宫減省不急庶消災譴詔因謝公卿百僚遂<lb/>
應時澍雨又曰東平王蒼薨元和三年東廵狩幸東平宫<lb/>
追念蒼謂其諸子曰思其人至其郷其處在其人亡因泣<lb/>
下沾襟<lb/>
<pb n="KR3k0012_SBCK_173-4b"/>
魏志曰帝營作許昌宫楊阜諌曰堯尚茅茨而萬國安<lb/>
禹卑宫室而天下樂桀作琁室象廊紂爲傾宫鹿臺皆喪<lb/>
社稷也<lb/>
吴志曰後主二年六月起新宫於太𥘉之東制度尤廣二<lb/>
千石巳下皆自入山督攝伐木又壞諸地大開苑囿起土<lb/>
山作樓觀加飾珠玉製以竒名右臨硎左彎碕又開城<lb/>
北渠引後湖水激流入宫内廵遶堂殿窮極伎巧功費萬<lb/>
計<lb/>
又曰赤烏十年春二月適南宫三月改作太𥘉宫詔移武<lb/>
昌材瓦有司奏武昌宫作巳二十八年恐不堪用冝别更<lb/>
置帝曰大禹卑宫室爲美今軍事未巳所在多賦妨損農<lb/>
業且建業宫乃朕從京來作府舎耳材柱率細年月乆逺恐<lb/>
朽壞今武昌宫材木自可用繕之〇晉書曰尚書僕射謝安<lb/>
<pb n="KR3k0012_SBCK_173-5a"/>
石以宫室杇壞啓作新宫帝權出居㑹稽王第二月始興<lb/>
功内外日役六千人安與大匠毛安之决意修定皆仰摸<lb/>
玄象體合辰極並新制置省閣堂宇名署時正構太極殿<lb/>
欠一梁有梅木流至石頭石頭津主啓聞取用之因畫花<lb/>
於梁上以表瑞焉又起朱雀重樓皆繡栭藻井門開三道<lb/>
上重名朱雀觀觀下門上有銅雀懸楣上刻木爲龍虎<lb/>
左右相對<lb/>
王隱晉書曰髙堂隆刻鄴宫屋材云後若干年當有天子<lb/>
居此宫惠帝止鄴宫治屋土剥更渥始見刻字計年正合<lb/>
時<lb/>
載記曰石勒欲營鄴宫先是廷尉續咸諌止之及是霖雨<lb/>
中山西北暴水流漂巨木百餘萬根集于堂陽勒大恱謂<lb/>
公卿曰諸卿知否此非爲災天意欲吾營都矣於是營之<lb/>
<pb n="KR3k0012_SBCK_173-5b"/>
勒親定䂓模<lb/>
又曰劉曜命起酆明觀立西宫建凌霄樓於滈池侍中喬<lb/>
豫和苞上䟽曰臣聞人主之興作也上准乾坤俯順人時<lb/>
是以衛文承亂亡之後宗廟流漂無所而猶上憲營室作<lb/>
爲楚宫故能上興康叔武公之迹延九百之慶也今奉<lb/>
詔書將營酆明觀市道蒭蕘咸非之曰一觀之費足以平<lb/>
涼州矣又奉勑旨復欲擬阿房而建西宫模瓊樓而建陵<lb/>
霄以此功費亦可以吞吴蜀剪齊魏矣書奏曜大恱<lb/>
宋書曰少帝以石頭城爲長樂宫東府城爲未央宫<lb/>
齊書曰髙祖永明元年秋七月車駕幸青溪舊宫設金<lb/>
石樂在位者賦詩<lb/>
唐書曰東都平太宗入觀隋氏宫室嗟後主罄人力以逞<lb/>
奢侈薛収進曰峻宇雕牆殷辛以滅土階茅㨂唐堯以昌<lb/>
<pb n="KR3k0012_SBCK_173-6a"/>
秦帝増阿房之飾漢后罷露臺之費故漢祚延而秦禍速<lb/>
自古如土崩瓦解取譏後代良以奢虐所致太宗恱其對<lb/>
又曰髙祖甞避暑于仁智宫<lb/>
又曰閻立徳受詔造翠微宫及玉華宫咸稱旨賞賜甚厚<lb/>
又曰太宗將幸九成宫姚思廉諌曰離宫遊幸秦皇漢武<lb/>
之事固非堯舜禹湯之所爲也言甚切至太宗納之<lb/>
西京雜記曰趙王如意年㓜未能親就外傅戚姬使舊趙<lb/>
内傅趙媪傳之號其室爲養徳宫<lb/>
又曰五柞宫有五柞樹皆連抱上枝覆䕃數十畝其西有<lb/>
青桐觀觀有三梧桐樹樹下石騏驎二枚刋其脇爲文字<lb/>
是秦始皇酈山墓上物也頭髙一丈三尺東邊者前左脚<lb/>
折折處有赤如血父老謂其有神皆含血而屬䈥焉<lb/>
帝王世紀曰紂作傾宫七年乃成大十里髙十丈又曰堯<lb/>
<pb n="KR3k0012_SBCK_173-6b"/>
有貳宫<lb/>
漢武故事曰上起明光宫發燕趙羙女二千人充之取年<lb/>
十五巳上二十巳下滿四十者出嫁掖庭令惣其籍時有<lb/>
死出者隋捕之凡諸宫美人可有七八千建章未央長樂<lb/>
三宫皆輦道相屬懸棟飛閣不由徑路<lb/>
六韜曰殷君喜治宫室七十三所大宫百里宮中九市<lb/>
列仙傳曰鈎弋夫人齊人病六年右手拳望氣者云東方<lb/>
有貴人氣推而得之召到姿色甚偉帝披其手得一玉鈎<lb/>
而手尋展故名其宫爲鈎翼宫<lb/>
十洲記曰方丈山上有玄琉璃宫<lb/>
博物志曰夏桀之時爲長夜宫於深谷之中男女雜處三<lb/>
旬不岀聽政其後大風飄沙一夕填此宫谷<lb/>
鄴<hi>中記曰石虎在時自</hi>襄國至鄴二百里中四十里輙立一宫宫有<lb/>
<pb n="KR3k0012_SBCK_173-7a"/>
一夫人侍婢數十黄門宿衛石虎下輦即止凡虎所起内<lb/>
外大小殿臺觀行宫四十四所<lb/>
項國志曰武帝遊五柞宫欲廣上林令譙隆諌曰堯舜至<lb/>
治廣徳不務苑囿帝初不恱後拜爲中郎〇墨子曰上古之<lb/>
人未知爲宫室就陵而居處下潤傷民故聖人作爲宫室<lb/>
宫室之法髙足以避潤濕中足以禦風寒上足以待霜雪<lb/>
牆髙足以別男女故以便生不以爲樂也今之爲宫室必<lb/>
厚歛百姓暴奪民財爲曲直之室青黄刻鏤之飾故國<lb/>
貧而人難訴也<lb/>
管子曰黄帝有合宫以聽政<lb/>
穆天子傳曰天子升于崑崙之丘以觀黄帝之宫<lb/>
越絶書曰美女宫周五百九十歩土城者句踐所習教美<lb/>
女西施鄭旦宮室<lb/>
<pb n="KR3k0012_SBCK_173-7b"/>
方言曰吴有館娃之宫<lb/>
列子曰周穆王時西域國有化人來王執化人之祛騰而上<lb/>
天曁化人之宮構以金銀絡以珠玉出雲雨之上實爲清<lb/>
都紫微也<lb/>
孟子曰齊宣王見孟子於雪宫<lb/>
吕氏春秋曰武王勝殷靖箕子之宫也<lb/>
神異經曰東方有宫青石爲牆髙三仭左右闕髙百尺畫<lb/>
以五色門有銀牓以青石碧鏤題曰天地長男之宫西方<lb/>
有宫白石爲牆五色玄黄門有金牓而銀鏤題曰天地少<lb/>
女之宫西南有宫以金爲牆闕有金牓以銀鏤題曰天皇<lb/>
之宫南方有宫以赤石爲牆赤銅爲門闕有銀牓曰天地<lb/>
中女之宫北方有宫以黒石爲牆題曰天地中男之宫東<lb/>
南有宫以黄石爲牆以黄牓碧鏤題曰天地少男之宫西<lb/>
<pb n="KR3k0012_SBCK_173-8a"/>
南有宫以黄銅爲牆題曰地皇之宫<lb/>
十洲記曰青丘山上有紫宫天真仙女多遊於此<lb/>
又曰方丈山有琉璃宫<lb/>
紀年曰穆王所居鄭宫春宫<lb/>
說苑曰楚使使聘齊齊王享之梧宫使者曰大哉梧乎王<lb/>
曰江海之魚吞舟况大國之樹<lb/>
三輔故事曰桂宫周匝十里内有光明殿走狗臺土山複<lb/>
道横北庭從宫中西上城至神明臺<lb/>
三輔黄圖曰有夜光宫望逺宫昭臺宫蒲桃宫棠梨宫萯<lb/>
陽宫長平宫五柞宫<lb/>
漢宫闕名曰長安有長樂宫未央宫長門宫鼓篁宫承<lb/>
光宫冝春宫池陽宫長平宫黄山宫望仙宫長楊宫集靈宫<lb/>
延壽宫祈年宫通天宫馺娑宫沛宫林光宫甘泉宫龍泉<lb/>
<pb n="KR3k0012_SBCK_173-8b"/>
宮首山宫交門宫明光宫五柞宫萬歳宮竹宫壽宫建章<lb/>
宫太一宫思子宫<hi>見漢書長樂等宫或在京師或在外邵或帝王所居或祠祀所在或因事以置</hi>
夜光宫棠梨宮扶茘宫<hi>見三輔莫圖</hi>桂宫<hi>見三輔故事</hi>鼎湖宫谷口<lb/>
宫〇魏略曰大秦國城中有五宫相去各十里宫室皆以<lb/>
水精爲梱食器亦然<lb/>
郡國誌曰金河府摩磷宫北二十里有石殿一飛橋向岸<lb/>
畫以古賢哲士太常卿蔣少遊制太和五年文明太后來<lb/>
幸釣得鯉魚一雙長三尺以黄金鏁穿鰓放於池中後皆<lb/>
長五尺沉泛相隨正光元年五月五日天清氣爽聞池内<lb/>
鏘鏘聲水中驚沸湏臾雷電晦冥有氣五道自池中屬於天<lb/>
乆之乃滅波止水定唯見一魚化爲龍矣<lb/>
又曰秦川宮昔非子到秦於此築宫室<lb/>
又曰廬山有三宫上宫在懸崖之表人所不及次宫在山<lb/>
<pb n="KR3k0012_SBCK_173-9a"/>
巖下兩邊有隂陽溝有石羊馬夾道相對下宫在彭蠡湖<lb/>
際<lb/>
隋圖經曰大業十六年自江都還洛陽勑於汾州北臨汾<lb/>
水起汾陽宫即管涔山汾河源所出之處當盛暑之時臨<lb/>
河盥潄即涼風凛然如八九月其北多雨經夏罕有晴日<lb/>
一日之中倐忽而雨倐忽而晴晴雨未曽經日雖髙嶺千<lb/>
仞嶺上居人掘地深二三尺即得清泉用之<lb/>
壽春圖經曰十宫在縣北五里長阜苑内依林傍澗踈逈跨<lb/>
㞯隨地形置焉並隋煬帝立也曰歸鴈宫回流宫九里宫<lb/>
松林宫楓林宫大雷宫小雷宫春草宫九華宫光汾宫是<lb/>
曰十宫<lb/>
西京記曰通義坊唐髙祖龍潜舊宅武徳元年以爲通義<lb/>
宫六年髙祖臨幸大宴羣臣引見鄰里父老班賜有差貞<lb/>
<pb n="KR3k0012_SBCK_173-9b"/>
觀元年立爲興聖尼寺焉<lb/>
又曰大明宫南接京城之北面西接京城之東北隅𥘉髙宗<lb/>
甞患風痺以宫内湫濕屋宇擁蔽乃於此置宫司農少卿<lb/>
梁孝仁充使製造北據髙岡南望爽塏視終南如指掌坊<lb/>
市俯而可窺<lb/>
東京記曰上陽宫在皇城西南東苑前苑東垂南臨洛水西<lb/>
亘糓水上元中韋機充使所造列岸脩廊連亘掘地得銅<lb/>
器似盆而淺中有隱起雙鯉之狀魚間有四篆字曰長冝<lb/>
子孫時人以爲李氏再興之符髙宗末年常居此宫以聽<lb/>
政也<lb/>
兩京記曰上陽宫西有西上陽宫兩宫夾糓水虹橋架逈<lb/>
以通徃來楚辭曰魚鱗屋兮龍堂紫貝闕兮珠宫<lb/>
太平衘覽卷第一百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_047-1a"/>
太平御覽卷第四十七<lb/>
　地部十二<lb/>
　　　　　　　　㑹稽東越諸山<lb/>
　　稷山　麻山　雞豕山　獨女山<lb/>
　　龜山　秦望山　<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>山　塗山<lb/>
　　重山　羅山　鶴山　陳音山<lb/>
　　銅牛山　土城山　亭山　洛思山<lb/>
　　烏帶山　龍頭山　壇讌山　白石山<lb/>
　　小白山　縉雲山　桃都山　椒山<lb/>
　　覆釡山　石簣山　括蒼山　天姥山<lb/>
　　消山　白鶴山　仙石　石新婦山<lb/>
　　靈石山　臨海山　崛門山　石公山<lb/>
　　　石城山　金勝山　長山　畢嶺<lb/>
<pb n="KR3k0012_SBCK_047-1b"/>
　　銅山　崑山　騎石山　江郎山<lb/>
　　石室山　天階山　太湖山　孤山<lb/>
　　泉山　梨嶺　武夷山　闌干山<lb/>
　雞巖　烏嶺山　金泉山　演仙山<lb/>
　　　　　稷山<lb/>
越絶書曰稷山者勾踐齋戒臺也<lb/>
　　　　　麻山<lb/>
越絶書曰麻山者勾踐欲伐吴種麻以爲弓弦<lb/>
　　　　　雞豕山<lb/>
越絶書曰雞豕山者越將伐吴養雞豕於此山以食死士<lb/>
　　　　　獨女山<lb/>
吴越春秋曰獨女山者諸寡婦女淫佚犯過皆輸此山上<lb/>
越王將伐呉其士有憂思者令遊山上以喜其意<lb/>
<pb n="KR3k0012_SBCK_047-2a"/>
　　　　　龜山<lb/>
呉越春秋曰怪山者琅邪東武海中山也一夕自來百姓<lb/>
怪之故曰怪山形似龜體故謂龜山<lb/>
孔曄㑹稽記曰城西門外百餘歩有怪山越時起靈臺於<lb/>
山上又作三層樓以望雲<lb/>
㑹稽志曰龜山之下有東武里即琅邪東武縣山一夕移<lb/>
於此東武人因徙此故里不動<lb/>
　　　　　秦望山<lb/>
水經注曰㑹稽秦望山在州城正南爲衆峯之傑渉境便<lb/>
見史記云秦始皇登之以望南海自平地取山頂七里懸<lb/>
嶝孤危峭路險絶記云攀蘿捫葛然後能昇山上無甚髙<lb/>
木當由地逈多風所致山南有嶕峴中有大城越王無餘<lb/>
之舊都也故呉越春秋云勾踐語范蠡曰先君無餘國在<lb/>
<pb n="KR3k0012_SBCK_047-2b"/>
南山之陽社稷宗廟在湖之南又有會稽之山古防山也<lb/>
亦謂之茅山也又曰揀山越絶云揀猶鎭也蓋周禮所謂<lb/>
楊州之鎭山矣山形四方多金玉下多玞石山海經曰夕<lb/>
水出焉南流注于湖呉越春秋稱山覆盎釡之中有金簡<lb/>
玉字之書黃帝之遺䜟也山下有禹廟廟有聖姑像禮樂<lb/>
緯云禹治水天賜神女聖姑即其像也山上有禹冢昔大<lb/>
禹即位十年東巡狩崩于會稽因而葬之言鳥爲之耘春<lb/>
銜抜草根秋啄其穢是以縣官禁民不得妄害此鳥犯則<lb/>
有刑無赦山東有陘去廟七里深不見厎謂之禹井云東<lb/>
游者多探其穴也秦始皇登稽山刻石紀功尚存山側孫<lb/>
暢之述書云承相李斯所篆也又有石山上有金簡玉字<lb/>
之書言夏禹發之得百川之理也又有射的山逺望山的<lb/>
狀若射侯故謂射的射的之西有石室之爲射堂年登否<lb/>
<pb n="KR3k0012_SBCK_047-3a"/>
常占射的以爲貴賤之准的明則米賤的闇則米貴故喭<lb/>
云射的白斛米百射的玄斛米千<lb/>
　　　　　<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>山<lb/>
水經注曰剡縣<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>山山下有亭亭帶山臨江松嶺森蔚沙<lb/>
渚平淨浦陽江之東北經始寧縣嶀山之嶠嶠壁立臨江<lb/>
欹路峻狹不得併行行者牽木稍進不敢俯視嶠西有孤<lb/>
峯特上飛禽罕至嘗有採藥者㳂山見涌蹊㝷上於山頂<lb/>
樹下有十二方石地甚方㓗還復更㝷遂迷前路言諸仙<lb/>
之所集讌故以壇讌名山嶠北有嶀浦浦口有廟廟甚靈<lb/>
驗行人及樵伐者皆先敬焉若相盗竊必爲蛇虎所傷北<lb/>
則嶀山與<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>山接二山雖曰異縣而峯嶺相連其間傾澗<lb/>
懹烟泉溪引霧吹陸風馨觸岫延賞是以王元琳謂之神<lb/>
明境事備謝康樂山居記<lb/>
<pb n="KR3k0012_SBCK_047-3b"/>
宋書曰張稷子<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>字四山稷𥘉爲剡令至<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>亭生之因名<lb/>
<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>字四山<lb/>
　　　　　塗山<lb/>
郡囯志曰塗山禹㑹萬囯之所有石舡長一丈云禹所乗<lb/>
者宋元嘉中有人於舡側掘得鐵履一雙<lb/>
又㑹稽記云東海聖姑從海中乗舟張石㠶至二物見在<lb/>
廟中又有周時樂器名錞于銅爲之形似鍾有頸映水用<lb/>
芒莖刜則鳴宋武修廟得古珪梁武初修之又得青玉印<lb/>
　　　　　重山<lb/>
孔曄㑹稽記曰重山大夫種墓語訛成重漢江夏太守宋<lb/>
輔於山南立斈教授今白樓亭處是也<lb/>
　　　　　羅山<lb/>
孔曄㑹稽記曰諸曁縣北界有羅山越時西施鄭旦所居<lb/>
<pb n="KR3k0012_SBCK_047-4a"/>
所在有方石是西施矖紗處今名紵羅山王羲之墓在山<lb/>
足有石碑孫興公爲文王子敬所書也<lb/>
　　　　　鶴山<lb/>
孔靈符㑹稽記曰射的山西南水中有鶴山此鶴常爲仙<lb/>
人取箭曽刮壤㝷索遂成此山漢太尉鄭弘少貧賤以採<lb/>
薪爲業嘗於山中得一遺箭羽鏃異常心甚怪之頃之有<lb/>
一人覔箭弘以還之<lb/>
又曰射的山半嶺有石室仙人射堂東髙巖臨潭有石的<lb/>
岫形甚圎明視之如鏡矣<lb/>
　　　　　陳音山<lb/>
孔曄㑹稽記曰陳音山昔有善射者陳音越王使簡士習<lb/>
射於郊外死因葬焉冢今開冢壁悉畫作騎射之象因以<lb/>
名山<lb/>
<pb n="KR3k0012_SBCK_047-4b"/>
</p>
<p>
孔曄㑹稽記曰銅牛山舊傳常有一黃牛出山巖食草採<lb/>
伐人始見猶謂是人所養或有共驅蹙之垂及輙失然後<lb/>
知爲神異<lb/>
　　　　　土城山<lb/>
孔曄㑹稽記曰勾踐索美女以獻呉王得諸曁羅山賣薪<lb/>
女西施鄭旦先教習於土城山山邊有石云是西施澣紗<lb/>
石<lb/>
　　　　　亭山<lb/>
孔曄稽㑹記曰晉司空何元忌臨郡起亭山椒極望巖阜<lb/>
基址猶存因號亭山<lb/>
　　　　　洛思山<lb/>
孔曄㑹稽記曰永興縣東五十里有洛思山漢太尉朱偉<lb/>
<pb n="KR3k0012_SBCK_047-5a"/>
爲光禄大夫時遭母哀欲卜墓此山將洛下冢師歸登山<lb/>
相地冢師去郷旣逺歸思常深忽極目千里北望京洛遂<lb/>
縈咽而死葬山頂故以爲名<lb/>
　　　　　烏帶山<lb/>
孔靈符㑹稽記曰諸曁縣西北有烏帶山其山上多紫石<lb/>
世人莫知之居士謝敷少時經始諸山往往遷易功費千<lb/>
計生業將盡後遊此境夜夢山神語之曰當以五十萬相<lb/>
助覺甚怪之旦見主人床下有異色甚明澈試取瑩拭乃<lb/>
紫石因問所從來云岀此山遂往掘果得其利不訾<lb/>
　　　　　龍頭山<lb/>
孔靈符㑹稽記曰上虞縣有龍頭山上有蘭峯峯頂盤石<lb/>
廣丈餘葛洪學坐其上<lb/>
　　　　　壇讌山<lb/>
<pb n="KR3k0012_SBCK_047-5b"/>
孔曄㑹稽記曰始寧縣有壇讌山相傳云仙靈所讌集處<lb/>
山頂有十二方石石悉如坐席許大皆作行列<lb/>
　　　　　白石山<lb/>
孔曄㑹稽記曰剡縣西七十里有白石山上有瀑布水懸<lb/>
下三十丈巖際有蜜房採蜜者以葛藤連結然後得至<lb/>
　　　　　小白山<lb/>
名山略記曰小白山在㑹稽陽城趙廣信以魏末入小白<lb/>
山受李氏服氣法又師左元放受守中之道後錬九華丹<lb/>
丹成服之太一遣迎今在東華宫爲眞人<lb/>
　　　　　縉雲山<lb/>
郡國志曰括州<hi>即處州也</hi>括蒼縣縉雲山黃帝遊仙之處有孤<lb/>
石特起髙二百丈峯數十或如羊角或似蓮花謂之三天<lb/>
子都有龍鬚草云群臣攀龍髯所墜者<lb/>
<pb n="KR3k0012_SBCK_047-6a"/>
　　　　　桃都山<lb/>
郡國志曰台州桃都山上有大桃樹上有天雞日初岀桃<lb/>
樹天雞即鳴雞下聞之而鳴樹下有兩鬼持葦索取不祥<lb/>
之鬼食之<lb/>
　　　　　椒山<lb/>
郡國志曰越州椒山呉王遣木客入山求大木不得工人<lb/>
憂思作木客吟一旦神木自生合抱長二十丈伐造姑蘇<lb/>
臺<lb/>
　　　　　覆釡山<lb/>
郡國志曰台州覆釡山云夏帝登此得龍符處有巨跡云<lb/>
是夸父逐日之所踐<lb/>
　　　　　石簣山<lb/>
賀循記曰石簣山其形似簣在宛委山上呉越春秋云九<lb/>
<pb n="KR3k0012_SBCK_047-6b"/>
山東南曰天柱山號宛委承以文玉覆以盤石其書金簡<lb/>
青玉爲字編以白銀禹乃東廵登衡山殺四馬以祭之見<lb/>
赤繡文衣男子自稱玄夷倉水使者謂禹曰欲得我簡書<lb/>
知導水之方者齋於黃帝之岳禹乃齋登石簣山果得其<lb/>
文乃知四瀆之眼百川之理鑿龍門通伊闕遂周行天下<lb/>
使伯益記之名爲山海經<lb/>
開山圖曰禹開宛委山得赤珪如日碧珪如月長一尺二<lb/>
寸也<lb/>
　　　　　括蒼山<lb/>
五岳圖序曰括蒼山東岳之佐命<lb/>
登眞隱訣注及吴録云括蒼山登之俯視雷雨也<lb/>
　　　　　天姥山<lb/>
郡國志曰天姥山與括蒼山相連石壁上有刋字科斗形<lb/>
<pb n="KR3k0012_SBCK_047-7a"/>
髙不可識春月樵者聞簫鼓笳吹之聲䀨耳元嘉中遣名<lb/>
畫寫狀於圎扇即此山也<lb/>
　　　　　消山<lb/>
郡國志曰消山下有夫人祠山北湖隂又有消御史廟孤<lb/>
石聳出似婦人艶粧而坐<lb/>
　　　　　白鶴山<lb/>
郡國志曰白鶴山者昔有白鶴飛入㑹稽雷門鼓中擊之<lb/>
聲震洛陽<lb/>
臨海記曰郡西有白鶴山山上有池泉水懸溜逺望如倒<lb/>
掛白鶴因名掛鶴泉<lb/>
又郡國志云漢末有徐公於白鶴山成道控鶴騰虚而去<lb/>
又有鶴掛嶺猶有翶翔之勢<lb/>
　　　　　仙石山<lb/>
<pb n="KR3k0012_SBCK_047-7b"/>
臨海記曰仙石山有館土人謂之黃公客堂兩邊有石歩<lb/>
廊觸石雲起崇朝必兩有四竿䈥竹風吹自垂空微拂石<lb/>
皆浄即王方平遊處也<lb/>
　　　　　石新婦山<lb/>
臨海記曰新婦山亦名似人山土石悉紺色列石參差似<lb/>
人形逺望如鳥之俯仰宋文帝遣畫工模冩山狀時一國<lb/>
盛圖於白團扇焉<lb/>
　　　　　靈石山<lb/>
臨海記曰靈石山者山有寺當孫恩作叛毀材木以爲舩<lb/>
舸山石即於空中自然而落賊每有所傷故曰靈山石<lb/>
　　　　　臨海山<lb/>
臨海記曰臨海山山有二水合成溪曰臨海一水是始豊<lb/>
溪一水是東女溪至州北兩溪相合即名臨海溪山因溪<lb/>
<pb n="KR3k0012_SBCK_047-8a"/>
名<lb/>
　　　　　崛門山<lb/>
郡國志曰崛門山在海中腹有孔上達于頂有聲即大風<lb/>
不風即水涌岀必見大兵吴將平孔内有聲逺聞千里<lb/>
　　　　　石公山<lb/>
東陽記曰石公山孤石望如石人坐其傍又有石如人狀<lb/>
似新婦着花履焉或名新婦巖<lb/>
　　　　　石城山<lb/>
呉録曰永康有石城山<lb/>
海内南經云三天子都在閩西海北郭璞注云在新安歙<lb/>
縣東又引張氏土地記云東陽永康縣南四里有石城山<lb/>
上有小石城云黃帝曽遊此山即三天子都也<lb/>
　　　　　金勝山<lb/>
<pb n="KR3k0012_SBCK_047-8b"/>
郡國志曰金勝山昔有人於此拾得金勝因以名之山有<lb/>
趙炳祠炳善方術廟至今無蚊䖝<lb/>
異苑曰孫權時永康人入山還得大龜烹之不爛即此山<lb/>
也<lb/>
　　　　　長山<lb/>
郡國志曰長山相連逕三百里一名金華山即皇初平初<lb/>
起遇道士教以仙方處<lb/>
吴録地理志曰常山仙人採藥處謂之長山山南有春草<lb/>
巖折竹巖巖間不生蔓草盡岀龍鬚云赤松羽化處又有<lb/>
似龍鬚而麄大者名爲虎鬚不中爲席但以其蓑爲燈炷<lb/>
又抱朴子云左元放言金華山可以合神丹免五兵洪水<lb/>
之患又按輿地志云金華山連亘三百餘里<lb/>
　　　　　畢嶺<lb/>
<pb n="KR3k0012_SBCK_047-9a"/>
輿地志曰東陽畢嶺之下有錢嶺往往人於嶺下獲大錢<lb/>
今俗謂之錢嶺<lb/>
　　　　　銅山<lb/>
東陽記曰銅山下有泉水色鮮白號爲銅泉<lb/>
又按異苑曰吴時有軍士五百人破洞得一銅釡將欲破<lb/>
之水從中暴發遂成湖以溺人皆死於此<lb/>
　　　　　崑山<lb/>
東陽記曰崑山頂上有一孤石髙可三十丈其形如甑人<lb/>
謂之石甑<lb/>
　　　　　騎石山<lb/>
郡國志曰騎石山如人騎馬而無頭昔有神巫以印指馬<lb/>
馬頭即落則此山也<lb/>
　　　　　江郎山<lb/>
<pb n="KR3k0012_SBCK_047-9b"/>
郡國志曰江郎山有三峯峯上各有一巨石髙數十丈歳<lb/>
漸長昔有江家在山下居兄弟三人神化於此故有三石<lb/>
峯在焉又有湛滿者亦居山下其子仕晉遭永嘉之亂不<lb/>
得歸滿乃使祝宗言於三石之靈能致其子靡愛斯牲旬<lb/>
日中湛子岀洛水邊見三少年使閇眼入車欄中等閑去<lb/>
如疾風俄頃間從空墮怳然不知所以良乆乃覺是家園<lb/>
中也<lb/>
　　　　　石室山<lb/>
郡國志曰石室山一名石橋山一名空石山晉中朝時有<lb/>
王質者嘗入山伐木至石室有童子數四彈琴而歌質因<lb/>
放斧柯而聽之童子以一物與質狀如棗梅含之不復飢<lb/>
遂復小停亦謂俄頃童子語曰汝來巳乆何不速去質應<lb/>
聲而起柯巳爛盡<lb/>
<pb n="KR3k0012_SBCK_047-10a"/>
　　　　　天階山<lb/>
建安記曰天階山在將樂縣南二十里山下有寳華洞即<lb/>
赤松子採藥之所洞中有石鷰石蝙蝠石室石柱并石臼<lb/>
石井俗云其井南通沙縣溪復有乳泉自上而滴人以服<lb/>
之登山頂者若昇碧霄故有天階之號<lb/>
　　　　　大湖山<lb/>
建安記曰大湖山在浦城縣西南一百里一名聖湖山湖<lb/>
在山頂昔有採藥者止此湖畔見滿湖芙蓉渉水採之乃<lb/>
石也亦有禽鳥逺望如飛近視則石<lb/>
　　　　　孤山<lb/>
建安記曰孤山在環璋之間其地坦平悉是溝塍阡陌以<lb/>
以此山挺然孤立因以名之<lb/>
梁江淹爲吴興令云此地有碧水丹山珎木靈草昔爲淹<lb/>
<pb n="KR3k0012_SBCK_047-10b"/>
之勝境<lb/>
　　　　　泉山<lb/>
泉山記曰山頂有泉分爲兩沠一入處州一入建溪即漢<lb/>
書朱買臣所謂東越王居保泉山一人守險千人不得上<lb/>
即此山也<lb/>
　　　　　梨嶺<lb/>
泉山記曰梨嶺因梨以名之記云南嶺下道東有鍾離古<lb/>
亭跡存焉<lb/>
　　　　　武夷山<lb/>
蕭子開建安記曰武夷山髙五百仞巖石悉紅紫二色望<lb/>
之若朝霞有石壁峭抜數百仞於煙嵐之中其石間有木<lb/>
碓礱簸箕籮箸什器等物靡不有之顧野王謂之地仙之<lb/>
宅半巖有懸棺數千<lb/>
<pb n="KR3k0012_SBCK_047-11a"/>
傳云昔有神人武夷君居此故因名之又坤元録云建陽<lb/>
縣上百餘里有仙人葬山亦神仙所居之地<lb/>
郡國志云漢武好祀天下岳瀆此山預祭故曰漢祀山<lb/>
　　　　　䦨干山<lb/>
建安記曰䦨干山南與武夷山相對半巖有石室可容六<lb/>
千人巖口有木欄干飛閣棧道逺望石室中隱隱有床帳<lb/>
按几之屬巖石間悉生古栢懸棺仙葬多類武夷<lb/>
　　　　　雞巖<lb/>
建安記曰雞巖隔澗西與武夷山相對半巖有雞窠四枚<lb/>
石峭上不可登履時有群雞數百飛翔雄者類鷓鴣魏王<lb/>
泰坤元録云武夷山瀾東一巖上有鷄栖即此是也<lb/>
　　　　　烏嶺山<lb/>
烏嶺山記曰烏嶺峻極不通牛馬以其烏居山連接因以<lb/>
<pb n="KR3k0012_SBCK_047-11b"/>
爲名<lb/>
魏王泰坤元録云邵武北有庸嶺一名烏嶺北隰中有大<lb/>
虵爲將樂令李誕女所殺者<lb/>
　　　　　金泉山<lb/>
建安記曰金泉山南枕溪有細泉岀沙彼人以夏中水小<lb/>
披沙掏之得金山之西有金泉祠<lb/>
　　　　　演仙山<lb/>
建安記曰演仙山古老相傳云演氏錬丹於此山竈之餘<lb/>
基近猶存焉此山東面亦略通人逕山中岀橘其味甘人<lb/>
有食者即可携之岀山即迷道又有演仙水出此山當郡<lb/>
城北爲大河莫知其深淺兼下有暗竇入城流出於劒潭<lb/>
居人資之常流不絶<lb/>
太平御覽卷第四十七<lb/>
<pb n="KR3k0012_SBCK_047-12a"/>
</p>
<p>
</p>
  </div>
</body>
</text>
</TEI>
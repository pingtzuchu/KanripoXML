<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_974-1a"/>
太平御覽卷第九百七十四<lb/>
果部十一<lb/>
　枳梖　探　蒳　木威　榞木　朹<lb/>
　　　　楊桃　楊榣　冬熟　猴闥　關桃<lb/>
　土翁　狗槽　雞橘　猴惣　多南　王壇<lb/>
　三廉　鬼目　甘蔗　甘藷　燕薁　廉薑<lb/>
　　　　　枳椇<hi>音只短</hi>
毛詩嘉魚南山有䑓曰南山有枸北山有楰<hi>枸枳枸</hi>
詩義䟽曰枳枸樹髙大如白楊所在皆有子著支端支柯<lb/>
不直噉之甘羙如飴八九月熟江南特羙今官園種之謂<lb/>
之木蜜能令酒味薄若以爲屋柱則一屋酒可薄<lb/>
禮記曲禮下曰婦人之贄椇榛脯脩<hi>鄭玄曰祖枳椇也</hi>
廣志曰枳椇葉似柳子似珊瑚其味如蜜十一月熟樹乾<lb/>
<pb n="KR3k0012_SBCK_974-1b"/>
者益羙岀南方大如指頭<lb/>
崔豹古今注曰枳椇子一名樹蜜一名木錫實形拳曲核<lb/>
在實外味甜羙如餳蜜一名白石一名木石一名枳椇也<lb/>
　　　　　探<hi>音蟾南越志果名似柰而酸</hi>
薛瑩荆楊以南異物志曰探子樹産山中實似梨冬熟味<lb/>
酸丹陽諸郡有之<lb/>
　　　　　蒳<hi>音納</hi>
異物志曰蒳草樹果如栟櫚而小三月採其葉細破乾之<lb/>
味近苦　雞舌香食之益善也<lb/>
顧徽廣州記曰山㯽榔大於蒳子蒳子土人亦呼爲㯽榔<lb/>
左思吴都賦曰藿蒳荳䓻<lb/>
　　　　　木威<lb/>
顧徽廣州記曰餘甘甘蕉木威黄皮其味殊苦<lb/>
<pb n="KR3k0012_SBCK_974-2a"/>
顧徽廣州記曰木威髙丈餘子如橄欖而堅削去皮以爲<lb/>
粽<lb/>
　　　　　榞木<lb/>
吴録地理志曰廬陵南部雩都縣有榞樹其實如甘蕉而<lb/>
核味亦如之<lb/>
　　　　　朹<hi>音求</hi>
爾雅曰　檕<hi>音計</hi>梅也<hi>郭璞注曰朹樹似梅子如指頭可食赤色似小㮈也</hi>
　　　　　棪<lb/>
爾雅曰棪<hi>音琰</hi>㯈<hi>音/速<折 t="33"/>郭璞注曰棪實似榛赤可食</hi>
山海經曰庭之山其上多棪木<hi>郭璞注曰即㯈也</hi>
曹毗魏都賦曰果則谷棪山楟<hi>音亭</hi>
　　　　　楊桃<lb/>
臨海異物志曰楊桃似南方橄欖子其味甜常五月十月<lb/>
<pb n="KR3k0012_SBCK_974-2b"/>
熟謔言楊桃無蹙一歳三熟其色靑黄核如棗核<lb/>
臨海異物志曰楊桃子生晉安候官縣一小樹得數十石<lb/>
實大三寸可蜜藏之<lb/>
庾仲𥘉楊都賦曰楊桃枇杷<lb/>
　　　　　楊榣<lb/>
臨海異物志曰楊榣有七脊子生樹皮中其躰雖異味則<lb/>
無竒長四五寸色青黄味甘也<lb/>
　　　　　冬熟<lb/>
臨海異物志曰冬熟如指大正赤其味甘勝梅<lb/>
　　　　　猴闥<lb/>
臨海異物志曰猴闥子如指頭大其味小苦可食<lb/>
　　　　　關桃<lb/>
臨海異物志曰關桃子其味酸<lb/>
<pb n="KR3k0012_SBCK_974-3a"/>
　　　　　土翁<lb/>
臨海異物志曰土翁子如漆子大熟時甜酸其色青黒<lb/>
　　　　　狗槽<lb/>
臨海異物志曰狗槽子如指頭大正赤其味甘<lb/>
　　　　　雞橘<lb/>
臨海異物志曰鷄橘子如指頭大味甘永寜南界中有之<lb/>
　　　　　猴惣<lb/>
臨海異物志曰猴惣子如指頭大與柿相似其味不減於<lb/>
柿<lb/>
　　　　　多南<lb/>
臨海異物志曰多南子如指大其色紫味甘與梅子相似<lb/>
晉安候宫界中有<lb/>
　　　　　王壇<lb/>
<pb n="KR3k0012_SBCK_974-3b"/>
臨海異物志曰王壇子如棗大其味甘晉安候官越王祭<lb/>
壇邊有此果無知其名因見生處遂名王壇其形小於龍<lb/>
眼有似木瓜七月熟甘羙也<lb/>
王彪之閩中賦曰王壇侯栗<lb/>
楊都賦曰草則龍目荔支王壇丹橘<lb/>
　　　　　三廉<hi>出熈安郡雲母山見南趙志</hi>
陳祈暢異物志曰三廉大實實不但三<hi>雖名三㢘或有四五六枝</hi>食之<lb/>
多汁味酸且甘藏之尤好與衆果相叅<lb/>
　　　　　鬼目<hi>亦名几目</hi>
爾雅曰符鬼目<hi>郭景純曰今江東有鬼目草莖似葛葉圎而毛子如耳璫赤色叢生</hi>
廣志曰鬼目似梅南人以飲酒<lb/>
南方草木狀曰鬼目樹大者如木子小者如鴨子二月花<lb/>
色仍連着實七月八月熟其色黄其味酸以蜜煑之滋味<lb/>
<pb n="KR3k0012_SBCK_974-4a"/>
柔嘉交阯武平興古九真有之<lb/>
裴淵廣州記曰鬼目益智直爾不敢噉可爲漿也<lb/>
交州記曰鬼目樹似棠梨葉似楮皮白樹髙大如木瓜而<lb/>
小邪傾不周正味酢九月熟又有草眯子亦如之亦可爲<lb/>
糁周其草似鬼目<lb/>
　　　　　甘蔗<lb/>
說文曰藷蔗也<lb/>
漢書禮樂志郊祀歌曰百味旨酒布蘭生泰尊柘漿㭊<lb/>
朝酲<hi>應劭曰柘漿取柘汁以爲飲也</hi>
吴録地理志曰交阯句屚<hi>音漏</hi>縣干蔗大數寸其味醇羙異<lb/>
於他處笮以爲餳嚗之凝如氷破如博碁入口消釋<lb/>
江表傳曰孫亮使黄門以銀盌并蓋就中藏吏取交州所<lb/>
獻甘蔗錫黄門先恨藏吏以䑕矢投餳中啓言吏不謹亮<lb/>
<pb n="KR3k0012_SBCK_974-4b"/>
呼吏持餳器入門曰此器旣蓋之且有油覆無縁有此也<lb/>
黄門將有恨汝耶叩頭曰常從臣求官莞蓆有數不敢與<lb/>
亮曰必是此也問具服即於前加髠鞭斥外付<lb/>
晉書曰顧愷之每食蔗自尾至夲人或問之曰漸入佳境<lb/>
宋書曰庾仲文好貨劉雍自謂得其助力事之如父夏中<lb/>
送甘蔗<lb/>
又曰元嘉末魏太武征彭城遣使至小市門致意求甘蔗<lb/>
及酒孝武遣人送酒二器甘蔗百挺<lb/>
齊書曰冝都王鏗善射常以堋的太闊曰終日射侯何難<lb/>
之有乃取甘蔗挿地百歩射之十發十中<lb/>
又曰范雲永明十年使魏魏人李彪宣命至雲所甚見稱<lb/>
羙彪爲設甘蔗黄粽隨尽復益彪笑謂曰范散騎小驗之<lb/>
一盡不能復得<lb/>
<pb n="KR3k0012_SBCK_974-5a"/>
梁書曰庾沙弥性至孝母劉亡好噉甘蔗沙弥遂不食焉<lb/>
三國典略曰陸納反湘州分其衆二千人夜襲巴陵晨至<lb/>
城下冝豊候脩出壘門座胡牀以望之納衆乗水來攻矢<lb/>
下如雨脩方食甘蔗曽無懼色部分軍旅鼔而進之遂獲<lb/>
其一艦生擒六千人納遂㱕保長沙<lb/>
又曰侯景至朱雀街南建康令庾信守朱雀門俄而景至<lb/>
信衆撤桁始除一舶見景軍皆着鐵靣退隱于門自言口<lb/>
慘屢求甘蔗俄而飛箭中其門柱信手中甘蔗應弦而落<lb/>
隋書曰赤土國物産多同於交阯以甘蔗作酒雜以紫瓜<lb/>
根酒色黄赤味亦香羙<lb/>
永嘉郡記曰樂城縣三州府江有三洲因以爲名對岸有<lb/>
浦名爲菰子出好甘蔗<lb/>
盧諶祭法曰冬祀用甘蔗<lb/>
<pb n="KR3k0012_SBCK_974-5b"/>
范汪祠制曰孟春祠用甘蔗<lb/>
扶南傳曰安息國岀甘蔗<lb/>
廣志曰甘蔗其餳爲石宻<lb/>
雲南記曰唐韋齊休聘雲南㑹川都督劉寛使使致甘蔗<lb/>
蔗節希似竹許削去後亦有甜味<lb/>
神異經曰南方荒内<graphic n="KR2464" url="https://raw.githubusercontent.com/kanripo/KR-Gaiji/master/images/KR2464.png" mimeType="image/png"/>　林其髙百丈圍三丈促節多汁<lb/>
甜如蜜<hi>
                        <graphic n="KR2464" url="https://raw.githubusercontent.com/kanripo/KR-Gaiji/master/images/KR2464.png" mimeType="image/png"/>音干音柘</hi>
異物志曰甘蔗逺近皆有交阯所産特醇好夲末無薄厚<lb/>
其味甘圍數寸長丈餘頗似竹断而食之旣甘生取汁爲<lb/>
飴餳益珎煎而暴之凝如氷<lb/>
甄異傳曰隆安中吴縣張牧字君林忽有鬼來無他湏臾<lb/>
唯欲噉甘蔗自称髙褐主人因呼阿楬牧母見之是小女<lb/>
靣青黒色通身青衣<lb/>
<pb n="KR3k0012_SBCK_974-6a"/>
魏文帝典論曰甞與平虜將軍劉勲奮威鄧展等共飲宿<lb/>
聞展有手臂曉三兵余與論劒酒酣耳熱方食干蔗便以<lb/>
爲杖下殿數交三中其臂<lb/>
袁子正書曰歳比不登凡不給之物若干蔗之屬皆可權<lb/>
禁<lb/>
楚辭曰臑<hi>奴到切</hi>鼈炮羔有柘漿<hi>柘蔗也</hi>
司馬相如子虚賦曰諸柘巴苴<hi>諸柘甘柘</hi>
張恊都蔗賦曰若乃九秋良朝玄酎𥘉岀黄華浮觴酣飲<lb/>
累曰挫斯柘而療渴若漱醴而含蜜清滋津於紫梨流液<lb/>
豊於朱橘<lb/>
曹植詩曰都蔗雖甘杖之必折巧言雖羙用之必滅<lb/>
張載詩曰江南都蔗釀液澧沛三巴黄甘瓜州素㮏凡此<lb/>
數品殊羙絶快渴者所思銘之裳帶<lb/>
<pb n="KR3k0012_SBCK_974-6b"/>
李伯仁七欵曰副以甘柘豊弘誕節纎液玉津旨於飴蜜<lb/>
虞飜與弟書曰有數頭男皆如奴僕伯安雖癡諸兒不及<lb/>
觀我所生有兒無子伯安三男阿思似父思其兩弟有似<lb/>
人也去日南逺恐如甘蔗近抄即薄<lb/>
應璩與尚書諸郎書曰檀氏園葵菜繁茂諸蔗瓜芋亦<lb/>
离尚萌未知三生復何種植<lb/>
馮衍杖銘曰杖必取材不必用味相必取賢不必所愛都<lb/>
蔗雖甘猶不可杖佞人恱巳亦不可相<lb/>
　　　　　甘藷<lb/>
南方草物狀曰甘藷民家常以二月種之至十月乃成卵<lb/>
大者如鵝小者如鴨掘食其味甜經乆得風乃淡泊耳岀交<lb/>
阯武平九真興古<lb/>
陳祈暢異物志曰甘藷似芋亦有臣魁剥去皮肌肉正白<lb/>
<pb n="KR3k0012_SBCK_974-7a"/>
如昉南方人專食之以當米榖蒸炙皆香羙賔客酒食亦<lb/>
施設有如果實也<lb/>
　　　　　燕薁<hi>音郁</hi>
毛詩豳七月曰六月食欎及薁<hi>薁蘡薁也</hi>
毛詩題綱曰葛藟一名燕薁藤好生河滸邊得水潤而長<lb/>
喻王九族蒙王恩惠以育子孫今王無澤於族人不如葛<lb/>
藟生河滸邊也<lb/>
廣雅曰燕薁嬰舌也<lb/>
廣志曰燕薁似梨早熟<lb/>
魏王花木志曰燕薁實大如龍眼黒色說文謂之嬰薁詩<lb/>
䟽一名車鞅藤豳詩七月食欎及薁此名燕薁<lb/>
潘岳閑居賦曰梅香薁棣之屬繁榮藻麗之飾<lb/>
曹毗魏都賦曰英梅楊李若留郁棣<hi>郁俗謂炶郁</hi>
<pb n="KR3k0012_SBCK_974-7b"/>
　　　　　廉薑<lb/>
廣雅曰蔟葰<hi>相維切</hi>廉薑也<lb/>
湘州記曰始安縣空龍山精了山出廉薑<lb/>
食經曰廉薑法蜜煑烏梅去滓以滓廉薑再三宿色黄赤<lb/>
如琥珀<lb/>
劉楨清慮賦曰仰秤木韮俯㧞廉薑<lb/>
太平御覽卷第九百七十四<lb/>
</p>
<p>
</p>
  </div>
</body>
</text>
</TEI>
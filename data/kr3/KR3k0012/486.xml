<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_486-1a"/>
太平御覽卷第四百八十六<lb/>
　人事部一百二十七<lb/>
　　　窮　凍　餓<lb/>
　　　　　窮<lb/>
說文曰窮極也<lb/>
韓詩外傳曰田子方出見老馬於道曰何馬也御曰公家<lb/>
畜罷而不爲用故放之田子方曰少盡其力老弃其身仁<lb/>
者不爲也束帛贖之窮士聞之知所歸心矣<lb/>
論語曰君子固窮小人窮斯濫矣<lb/>
家語曰楚昭王聘孔子孔子徃拜禮焉路出乎陳蔡大夫<lb/>
相與謀曰孔子賢聖其所刺譏皆中諸侯之病若用於楚<lb/>
則陳蔡危矣遂使徒兵距孔子孔子不得行絶糧七日無<lb/>
所通藜羹不充從者皆病<lb/>
<pb n="KR3k0012_SBCK_486-1b"/>
史記曰范雎說秦昭王曰伍子胥橐載而出昭關夜行而<lb/>
晝伏至於陵水無以餬其口膝行匍匐拜稽首肉袒鼓腹<lb/>
吹簫乞於呉市卒舉呉國闔廬爲伯使臣得進謀如子胥<lb/>
加之以幽囚終身不復見是臣之說行也<lb/>
又曰管仲曰吾甞爲鮑叔謀事而更窮困鮑叔不以我爲<lb/>
愚知時有利不利也<lb/>
漢書蘇武傳曰單于弟於靬王弋射海上武能結網繳檠<lb/>
弓弩於靬王愛之給其衣食三歳餘王病賜武馬畜服匿<lb/>
穹廬<hi>穹廬旃廬也</hi>王死後人衆徙去其冬丁零盗武牛羊武復<lb/>
大窮<lb/>
漢獻帝春秋曰王朗降孫䇿䇿令使者詰朗曰問逆賊王<lb/>
朗朗受國恩當云何報德朗對曰身輕罪重死有餘辜申<lb/>
脰就羈蹴足入絆叱咤聽聲東西唯命<lb/>
<pb n="KR3k0012_SBCK_486-2a"/>
魏氏春秋曰𥘉宣王使何晏治曹爽等獄宣王曰凡有八<lb/>
族晏䟽丁鄧等七姓宣王曰未也晏窮急乃曰豈謂晏乎<lb/>
宣王曰是也乃收晏<lb/>
魏末傳曰曹爽兄弟歸家勑洛陽縣發民八百人使尉部<lb/>
圍爽第四角作髙樓令人在上望視爽兄弟舉動爽計窮<lb/>
愁悶持彈到後園中樓上人便唱故大將軍東行爽還㕔<lb/>
事上<lb/>
蜀志曰先主伐呉先主敗引退道隔黄權不得還降魏魏<lb/>
文帝謂權曰君捨逆歸順欲追蹤陳韓耶權對曰臣過受<lb/>
劉氏厚遇降呉不可還蜀無路是以歸命敗軍之將免死<lb/>
爲幸何古人之可慕文帝善之<lb/>
蜀志曰許靖爲許邵排擯不得齒叙以馬磨自給<lb/>
王隱晉書曰上攻張方决千金堰水碓不作發王公家奴<lb/>
<pb n="KR3k0012_SBCK_486-2b"/>
婢手舂給兵男子自十三以上皆從役於是公私窮踧米<lb/>
石萬錢<lb/>
晉中興書曰桓玄聞義軍起斬其二將志慮窘塞日與臧<lb/>
道士推筭數厭勝之術<lb/>
皇甫士安髙士傳曰陳仲字子終齊人適楚居於陵自謂<lb/>
於陵子仲窮不苟求非義之食不食<lb/>
呉越春秋曰越伐呉呉王率其賢良投於胥山越兵大至<lb/>
圍呉三重大夫文種相拜范蠡左手提鼔右手操桴而鼔<lb/>
之於是呉王書其弓矢而射種蠡之軍其辭曰臣聞狡兎<lb/>
巳死良犬烹敵國巳滅謀臣亡今呉巳病也子大夫何不<lb/>
虞之<lb/>
墨子曰孔子窮陳蔡之間藜羮不糝子路烹豚孔丘不問<lb/>
肉所從來而食之也<lb/>
<pb n="KR3k0012_SBCK_486-3a"/>
荀卿子曰鳥窮則啄獸窮則攫人窮則詐<lb/>
又曰孔子適楚遊陳蔡之間七日不食子路曰由聞善者<lb/>
天報之福不善者天報之禍今夫子積德義奚居之隱孔<lb/>
子曰由芳蘭生於深林非以無人而不芳君子之學非爲<lb/>
同也居不隱者思不生身不佚者志不廣<lb/>
莊子曰泉涸魚相與處於陸相喣以濕相濡以沬不若相<lb/>
忘乎江湖<lb/>
又曰孔子窮於陳蔡之間七日不火良藜羹不糝顔回擇<lb/>
菜子貢相與言曰夫子載逐於魯削迹於衛伐樹於宋窮<lb/>
於陳蔡君子之無耻也若此乎顔回無以應入告孔子孔<lb/>
子推琴喟然而歎曰由與賜細人也召而語之今丘也抱<lb/>
仁義之道以遭丗之暴其何窮之爲也<lb/>
尸子曰湯復於湯丘文王幽於羑里武王覊於王門越王<lb/>
<pb n="KR3k0012_SBCK_486-3b"/>
棲於㑹稽秦繆公敗於殽塞齊桓公遇賊晉文公出走故<lb/>
三王資於辱而五伯得於困也<lb/>
韓子曰魯人身善織履妻善織縞而徙於越或謂之曰子<lb/>
必窮矣履爲人履之也而越人乗舟縞爲人冠之也而越<lb/>
人𬒳髪欲無窮可得乎<lb/>
燕丹子曰樊將軍以窮歸我而丹賣之心不忍也<lb/>
淮南子曰今夫窮鄙之社也叩盆拊缻相和而歌自以爲<lb/>
樂矣<hi>窮鄙之社窮巷之小社也</hi>甞試爲之撃建鼔撞巨鍾乃始知其缻<lb/>
之足羞矣<lb/>
新序曰寗戚欲干齊桓公窮困無以自進於是爲啇歌宿<lb/>
於郭門之外擊牛角而歌桓公聞之曰異哉之歌非常人<lb/>
也<lb/>
雜道書曰地肺之山其下生草名曰救窮如竹冬夏不枯<lb/>
<pb n="KR3k0012_SBCK_486-4a"/>
取而食之可絶糓不食令人長生服之三十日行及走馬<lb/>
趙壹窮鳥賦曰有一窮烏戢翼原野罩網加上機穽在下<lb/>
前見蒼隼後逼驅者繳彈張右羿弓彀左飛丸激矢交集<lb/>
於我思飛不得欲鳴不可舉頭畏觸揺足恐墮内獨怖急<lb/>
乍冰乍火<lb/>
琴操曰孔子使顔淵執轡到匡郭外孔子旣似陽虎以爲<lb/>
今復來至乃相率圍孔子數日不解弟子皆有飢色於是<lb/>
孔子仰天而嘆曰君子固亦窮乎子路聞孔子之言悲感<lb/>
勃然大怒張目奮劒聲如鍾鼔頋謂二三子曰使吾有此<lb/>
厄也<lb/>
司馬彪與山巨源書曰根拔失據託命此别告求矜愍許<lb/>
見賑恤窮人易感悲喜兼懷承命之後情過挾纊<lb/>
孔舒元在窮記曰遣信與義陽太守孫仲開相聞告其困<lb/>
<pb n="KR3k0012_SBCK_486-4b"/>
乏得絹二疋壞車一乗賣得絹三疋以糴得米一石橡三<lb/>
斛食口三十五人百日之中以此自活人皆鶴節無復血<lb/>
色<lb/>
　　　　　凍<lb/>
左傳襄三年曰楚師伐鄭渉於魚齒之下<hi>魚齒山之下有水故言渉也</hi>
甚雨楚師多凍役徒幾盡<lb/>
漢書曰韓王信降匈奴上自將撃之連戰乗勝北至樓煩<lb/>
㑹寒大雨士卒飢凍<lb/>
又曰王莽天鳯四年八月莽親之南郊鑄作威斗威斗者<lb/>
以五石銅爲之<hi>五色石銅合治爲威斗也</hi>若北斗長二尺五寸欲以厭<lb/>
勝衆兵旣成令司命負之莽出則在前入則御旁鑄斗曰<lb/>
大寒百官人馬有凍死者<lb/>
三輔决録曰鮑恢父爲縣吏有罪令欲殺之恢年十三常<lb/>
<pb n="KR3k0012_SBCK_486-5a"/>
伏門外凍地晝夜號泣令感而赦之<lb/>
晉元嘉起居注曰徐州刺史王仲德上言下坯僮令殷道<lb/>
益十一月冒寒出郡履渉冰雪主簿王黒等三人脚悉凍<lb/>
斷<lb/>
晏子春秋曰景公出遊於寒塗覩死瘠者嘿然不問晏子<lb/>
曰昔吾先君桓公出遊覩飢者與食病者與財今君遊寒<lb/>
塗飢寒凍餒死瘠相望而君不問失君道矣公於是歛死<lb/>
瘠發粟賑貧三月不出遊<lb/>
吕氏春秋曰戈夷違齊如魯天大寒而後門與弟子宿於<lb/>
郭外寒愈甚謂弟子曰子與我衣我活我與子衣子活我<lb/>
國士也爲天下惜死子不肖人不足愛也子與我衣弟子<lb/>
曰夫不肖人惡能與國士衣哉戈夷解衣與弟子夜半而<lb/>
死弟子遂活<lb/>
<pb n="KR3k0012_SBCK_486-5b"/>
琴操曰曽子㓜少慈仁質孝耕於太山之下遭天霖澤雨<lb/>
雪寒旬月不得歸乃作憂思之歌<lb/>
　　　　　餓<lb/>
禮記檀弓曰齊大饑黔敖爲食於路以待餓者而食之有<lb/>
餓者蒙𬒮戢屨貿貿然來黔敖左奉食右執飲曰嗟來食<lb/>
揚其目而視之曰予唯不食嗟來之食以致於斯也<hi>嗟來食雖</hi>
<hi>憫而呼之非敬辭也</hi>從而謝焉終不食而死<lb/>
左傳宣上曰晉侯飲趙盾酒伏甲將攻之𥘉宣子田於首<lb/>
山舎於翳桑<hi>田獵也翳桑桑之多隂翳者也</hi>見靈輙餓問其病<hi>靈輙晉人</hi>曰不<lb/>
食三日矣食之舎其半問之曰官三年矣未知母之存否<lb/>
今近焉請以遺之使盡之而爲之簞食與肉寘諸槖以與<lb/>
之旣而輙爲公介<hi>靈輙爲公甲士</hi>倒㦸以御公徒而免之問其何<lb/>
故曰翳桑之餓人也問其名居不告而退<lb/>
<pb n="KR3k0012_SBCK_486-6a"/>
論語季氏曰齊景公有馬千駟死之日民無德而稱焉伯<lb/>
夷叔齊餓于首陽之下民到于今稱之<lb/>
史記曰趙主父遊沙丘公子章作亂李兊起兵敗之章徃<lb/>
走主父兊因圍主父宫令宫人後出者夷主父不得出探<lb/>
雀鷇而食之三月遂餓死沙丘營<lb/>
又曰上使善相人相鄧通曰當貧餓死文帝曰能冨通者<lb/>
在我何謂貧於是賜鄧通蜀嚴道銅山得自鑄錢景帝立<lb/>
有告鄧通盗出徼外鑄錢下吏驗問頗有遂案盡没入一<lb/>
簪不得着身遂餓死<lb/>
又曰條侯周亞夫爲河内守時許負相之曰後三歳而侯<lb/>
八歲爲將相持國柄貴矣於人臣無两其後九歳而君餓<lb/>
死負指其口有從理入口曰此餓死法也三歲其兄絳侯<lb/>
有罪文帝擇絳侯子賢者皆推亞夫乃封亞夫爲條侯卒<lb/>
<pb n="KR3k0012_SBCK_486-6b"/>
餓死<lb/>
又曰趙王友以諸吕女爲后弗愛太后怒召趙王置邸弗<lb/>
與食趙王餓遂幽死<lb/>
戰國䇿曰楚伐中山中山君亡走有二人挈戈隨其後曰<lb/>
臣父甞餓且死君下壷飱餔臣父臣父曰中山有事女必<lb/>
死之故來死君也<lb/>
漢書曰朱買臣獨行歌道中負薪墓間故妻與夫家俱上<lb/>
塜見買臣飢寒呼飯食之<lb/>
又曰蘇武字子卿杜陵人使匈奴匈奴必欲降之乃出置<lb/>
大窖中絶不與飲食天雨雪武齧雪與氊毛并咽之數日<lb/>
不死匈奴以爲神乃徙武北海上無人之處使牧羝羊粟<lb/>
食不至掘野䑕草實而食之<lb/>
又曰元帝即位天下大水關東郡十一尤甚二年齊地飢<lb/>
<pb n="KR3k0012_SBCK_486-7a"/>
榖石三十餘萬民多飢死琅琊郡人相食<lb/>
又曰王莽末赤眉遂燒長安宫室市里害更始民飢餓相<lb/>
食死者數十萬長安爲虚城中無行人宗廟園林皆發掘<lb/>
唯覇陵完<lb/>
東觀漢記曰王莽末南方枯旱民多飢餓群盗入野澤掘<lb/>
鳬茨食之<lb/>
又曰建武九年正月隗囂餓出城飡糗腹脹死<lb/>
又曰朱勃上書理馬援曰八年車駕討隗囂唯獨狄道爲<lb/>
國堅守然民飢饉啖弩煑履寄命漏刻<lb/>
又曰上問第五倫曰聞卿爲吏撾妻父不過從兄飯寕有<lb/>
之也倫對曰臣三娶妻皆無父臣生遭饑擾攘米石萬錢<lb/>
不敢妄過人飯<lb/>
又曰王郎起上自薊東南馳晨夜草舎至饒陽無蔞亭時<lb/>
<pb n="KR3k0012_SBCK_486-7b"/>
天寒冽衆皆飢疲馮異上豆粥明旦上謂諸將曰昨得公<lb/>
孫豆粥飢寒俱解<lb/>
又曰鄧禹與赤眉戰赤眉佯敗棄輜重走皆載土以豆覆<lb/>
其上兵士飢争取之赤眉引還撃之軍潰亂時百姓饑人<lb/>
相食黄金一斤易豆五升道路斷隔委輸不至軍士悉以<lb/>
菓實爲粮<lb/>
又曰耿恭在䟽勒城救兵不至數月食盡窮困乃煑鎧弩<lb/>
食其筋革<lb/>
謝承後漢書曰天下亂人相食趙孝弟禮爲餓賊所得孝<lb/>
聞之即自縳詣賊曰禮乆餓羸瘦不如孝肥飽賊大驚並<lb/>
放之<lb/>
袁山松後漢書曰赤眉入長安掖庭中有數百千人自更<lb/>
始敗閉殿門不出掘庭中蘆菔根捕池中魚食之死因埋<lb/>
<pb n="KR3k0012_SBCK_486-8a"/>
宫中有故祠甘泉樂人尚共擊鼓歌儛衣服鮮明見盆子<lb/>
叩頭言飢盆子使中黄門廪之粟數升後盆子去皆餓死<lb/>
范曄後漢書曰鄧禹威稍損又乏食歸附者離散而赤眉<lb/>
復還入長安禹與戰敗走至髙陵軍士飢餓皆食棗菜<lb/>
漢獻帝傳曰車駕至洛陽是時宫室燒盡百官披荆棘依<lb/>
丘牆間州郡各擁強兵而委輸不至羣僚飢乏尚書郎以<lb/>
下自出採穞或餓死牆壁間<lb/>
呉志曰袁術在壽春榖石百餘萬載金錢之市求糴市無<lb/>
米而棄錢去百姓飢寒以桑椹蝗蟲爲乾飯<lb/>
王隱晉書曰永嘉五年洛中大飢五月摯虞餓死<lb/>
又曰劉琨與王丞相牋曰不得進軍者實困無食殘民鳥散<lb/>
擁髪徒跣木弓一張荆矢十發編草盛粮不盈二日夏即<lb/>
桑椹冬則營豆視此哀歎使人氣索恐呉孫韓白猶或難<lb/>
<pb n="KR3k0012_SBCK_486-8b"/>
之况以琨怯弱凡才而當率此以殄強㓂<lb/>
晉中興書曰王尼字季孫洛陽覆没避亂江夏王澄時爲<lb/>
荆州刺史見之欣喜厚供給之尼早䘮婦止有一息不用<lb/>
居宅唯畜露車牛一乘每行輙使兒御暮則宿車上無有<lb/>
定處澄卒荆州飢荒尼殺牛壞車煑之遂父子餒死<lb/>
晏子春秋曰越石父凍餓爲人臣㒒三年矣晏子解左驂<lb/>
贖之<lb/>
文子曰神農之法大夫丁壯不耕天下有受其餓者<lb/>
孟子曰陳仲居於陵三日不食耳目無聞見井上有李螬<lb/>
食實者過半矣匍匐徃將食之三咽而後耳目有聞見<lb/>
韓子曰秦大餓應侯謂王曰吾苑之草𬞞橡菓棗栗足以<lb/>
活民請發之王曰今發吾苑以活民是使有功與無功争<lb/>
取也人生而亂不如死而治<lb/>
<pb n="KR3k0012_SBCK_486-9a"/>
賈誼新書曰<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>君驕恣晉伐之出走逃於山中遂餓死爲<lb/>
禽獸食之<lb/>
風俗通曰俗說大餓不在一車飯謂正得一車飯不復活<lb/>
也<lb/>
符子曰惠子家窮餓數日不舉火乃見梁王王曰夏麥方<lb/>
熟請以割子可乎惠子曰施方來遇羣川之水長有一人<lb/>
溺流而下呼施救之施應曰吾不善游方將爲子告急於<lb/>
東越之王簡其善游者以救子可乎溺人曰我得一瓢之<lb/>
力則活矣子方告急於東越之王簡其善游者以救我是<lb/>
不如求我於重淵之下魚龍之腹矣<lb/>
丗說曰郗公遭永嘉䘮亂窮餒郷人共食之公常携兄子<lb/>
外甥二小皃徃食郷人曰各自窮餒以君之賢共欲存君<lb/>
耳恐不能兼食公於是獨徃食訖輙含飯着頰還吐與二<lb/>
<pb n="KR3k0012_SBCK_486-9b"/>
兒後並得存<lb/>
幽明録曰樂安縣故市經荒亂人民餓死枯骸填地毎至<lb/>
天隂將雨輙聞吟嘯呻歎聲聒於耳<lb/>
古艶歌曰行不隨道經歴山陂馬啖栢葉人啖栢脂不可<lb/>
當飽聊可過飢<lb/>
傳玄詩曰炎旱歴三時天運失其道河中飛塵起野田無<lb/>
生草一飡重丘山哀之以終老君無半粒儲形影不相保<lb/>
太平御覽卷第四百八十六<lb/>
<pb n="KR3k0012_SBCK_486-10a"/>
</p>
<p>
</p>
  </div>
</body>
</text>
</TEI>
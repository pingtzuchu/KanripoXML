<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_773-1a"/>
太平御覽卷第七百七十三<lb/>
車部二<lb/>
　　　　　叙車下<lb/>
司馬彪續漢書輿服志曰奚仲爲車正具物以時六材皆<lb/>
良<lb/>
又曰輕車古之戰車也不巾不蓋孫吴兵法云車有巾有<lb/>
蓋謂之武剛車武剛者爲先驅又爲属車輕車爲後殿焉<lb/>
又曰大使車立乗駕駟赤帷持節者重道從賊曹皆兩大<lb/>
車伍伯璅弩十二人辟車四人從車四人從車乗元單導<lb/>
减半小使車不立乗有騑赤屏泥油重綘帷導無斧車近<lb/>
小使車蘭與赤轂白蓋赤帷從騶騎四十人此謂追捕考<lb/>
案有所勑取者之所乗也其送葬曰堊巳下駟車而後還<lb/>
公卿中二千石郊廟明堂祠陵法岀皆大車立乗駕駟他<lb/>
<pb n="KR3k0012_SBCK_773-1b"/>
岀乗安車大行載車其飾如金根加施組組連壁交結四<lb/>
角金龍首㗸璧乗五彩折羽流蘇前後雲氣畫裳靈文畫<lb/>
曲轓長輿車等大僕御駕六希者淳白駱馬施色以黒藥<lb/>
灼其身爲虎文<lb/>
又曰諸車之文乗輿倚龍伏虎靈文盡輈龍首鸞衡班<lb/>
輪升龍飛輅皇太子諸侯倚虎伏鹿靈文畫輈<hi>陟周切</hi>
                    <graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>吉<lb/>
陽筩朱鹿班輪文飛軨　旗九斿<hi>音留</hi>降龍公列侯倚<lb/>
鹿伏熊黒<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>朱班輪鹿文飛九斿降龍卿朱两<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>五斿<lb/>
降龍二千石以下各從科品諸輻車以上軛皆有吉陽<lb/>
筩<lb/>
漢獻帝傳曰董卓作乗輿青蓋金范瓜畫兩輻者乗之時<lb/>
人皆號月軨磨車言近天子也後地動卓問蔡邕邕曰地<lb/>
動隂盛大臣踰制之所致也公乗青蓋逺近以爲非冝太<lb/>
<pb n="KR3k0012_SBCK_773-2a"/>
師之乗白蓋車畫輻<lb/>
東觀漢記曰郭丹字少卿從師於長安買符入凾谷關旣<lb/>
入封乞符乃慨然歎曰不乗使者車終不出關<lb/>
又曰梁兾作平上軿車侍御史張綱獨埋輪於洛陽都亭<lb/>
曰豺狼當路安問狐狸遂奏兾<lb/>
應劭漢官儀曰天子有五色安車皆駕四馬毛詩四者示<lb/>
有四方之志也是爲五時副車孝景帝六年令二千石朱<lb/>
兩<hi>音</hi>千石六百石朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>較車耳及岀爲藩屏也<lb/>
又曰天子出祭陵常乗金根車春二月青安車在前秋八<lb/>
月白虎在前<lb/>
又曰天子法駕所乗白金根車駕六龍有五色立車各一<lb/>
皆駕四馬<lb/>
又曰甘泉鹵簿有道車五乗遊車九乗在輿前<lb/>
<pb n="KR3k0012_SBCK_773-2b"/>
漢雜事曰古諸侯貳車乗秦滅九國兼其服故大駕屬車<lb/>
八十一乗尚書御史乗之最後一車懸豹尾<lb/>
漢官解詁曰馬有廐車有府皮軒以虎皮爲軒<lb/>
魏収後魏書曰安車紫蓋朱裏與公侯同子皂蓋青裏<lb/>
晉書曰謝玄敗符堅於淝水獲堅所乗雲母車儀服等<lb/>
又曰和嶠爲給事黄門侍郎遷中書令帝深器遇之舊監<lb/>
令共車入朝時荀朂爲監嶠鄙朂爲人以意氣加之毎同<lb/>
乗髙枕專車而去㘴乃後使監令異車自嶠始也<lb/>
晉公卿禮秩曰安平王孚齊王攸梁王肜給青蓋車垂九<lb/>
旒駕四馬太常何曽太傅楊駿梁王肜乗車入殿依漢田<lb/>
千秋故事光禄魏館軺車施黒孚薨葬給徘徊黒耳車一<lb/>
乗諸王及縣王皆給青徘徊車花瓜蓋孤李降給雲母陽<lb/>
遂車一乗犢車二十乗鹿車五十乗<lb/>
<pb n="KR3k0012_SBCK_773-3a"/>
沈約宋書曰漢制乗輿金根安車立車輪皆朱班重轂兩<lb/>
轄飛舲以金薄繆龍爲輿倚較靈文畫<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>文獸伏軾龍首<lb/>
㗸軛鸞雀立衡靈文畫轅翠羽蓋黄裏所課黄屋也金華<lb/>
拖轑<hi>音未</hi>建旂旗十二斿<hi>音留</hi>也畫日月升龍駕六黒馬又<lb/>
加犛<hi>音猫</hi>牛尾大如斗置左騑馬　上所謂左纛也其五色<lb/>
立車五色安車亦皆如之太后皇后法駕乗重翟羽蓋金<lb/>
根車加青交輅青帷裳雲靈畫轅黄金塗五朱皇太子皆<lb/>
要車朱班輅倚獸伏鹿軾旂旗九斿畫降龍文<lb/>
又曰沈慶之前廢帝立加几杖給三望車慶之每朝賀常<lb/>
乗猪鼻無幰<hi>虚偃切</hi>車左右從之不過三五騎履行園田每<lb/>
農桑劇月無人從行過者不知三公也及加三望車謂人<lb/>
曰我毎遊履田園有人時與馬成三無人則與馬成二今<lb/>
乗此車安所之乎及賜几杖並皆固讓<lb/>
<pb n="KR3k0012_SBCK_773-3b"/>
孝經援神契曰上徳至山陵則山岀木根車應載萬物金<lb/>
車王者志行徳則出虞舜徳盛於山陵故山車出山者自<lb/>
然之㹅也山藏之精與象車相似舜時盛山車有垂綏<lb/>
古史考異曰黄帝作車少皥時略加牛禹時奚仲駕馬仲<lb/>
又造車更廣其制度也<lb/>
神仙傳曰葛玄行過神廟乗車不下湏臾有大迴風逐玄<lb/>
埃塵張天玄怒曰小雅敢爾舉手指風風即止<lb/>
穆天子傳曰王欲肆其心周行天下皆有車轍馬迹焉<lb/>
韓詩外傳曰田子方魏太子從車百乗而送於郊太子再<lb/>
謁田子方不下車太子不恱曰敢問如何則可以驕人乎<lb/>
子方曰吾聞人而亡者有矣以一國驕人而亡者由此觀<lb/>
之則貧賤可以驕人矣夫志不得㨙履而適秦楚耳安徃<lb/>
而不得吾貧賤乎於是太子再拜而後退子方遂不下車<lb/>
<pb n="KR3k0012_SBCK_773-4a"/>
漢武内傳曰内外謐寂以候仙官到夜二更之後忽見西<lb/>
南如白雲起蓊鬰直來遥趨宫庭湏臾王母或駕龍虎或<lb/>
乗白麟或乘白鶴或乗軿車或乗天馬羣仙數千光輝庭<lb/>
宇<lb/>
關令内傳曰尹喜常登樓望見東極有紫氣西邁喜曰應<lb/>
有聖人過京邑果見老君乗青牛車來過<lb/>
神仙傳曰洗義學道於蜀中與妻共載路逢白鹿車一乘<lb/>
王子年拾遦記曰周成王六年然丘之國獻比翅鳥雌雄<lb/>
各一隻以玉爲樊其國使者拳頭奓<hi>陟加切</hi>鼻衣雲霞之布<lb/>
經百有餘國方到京師越䥫峴泛沸海有虵洲蜂岑䥫峴<lb/>
峭礪車輪皆剛金爲<graphic n="KR2142" url="https://raw.githubusercontent.com/kanripo/KR-Gaiji/master/images/KR2142.png" mimeType="image/png"/>比至京師<graphic n="KR2142" url="https://raw.githubusercontent.com/kanripo/KR-Gaiji/master/images/KR2142.png" mimeType="image/png"/>銳幾盡沸海湧起如<lb/>
煎魚鼈皮骨堅強如石可以爲鎧汎沸海之時以銅薄爲<lb/>
底虵龍蛟不得近經虵洲度則以豹皮爲屋於屋中推車<lb/>
<pb n="KR3k0012_SBCK_773-4b"/>
經峰岑然胡蘇之木此木煙能殺百䖝經塗五年然後至<lb/>
洛邑<lb/>
老子曰三十輹共一轂當其無有車之用<lb/>
莊子曰秦王有疾召醫破癕潰疽者得車一乗䑛痔者得<lb/>
車五乘<lb/>
管子曰奚仲之車也方圜曲直皆中規矩鈎繩故機旋相<lb/>
得成器堅固主猶奚仲也言辭動作皆中術數故衆理相<lb/>
當上下相親巧者奚仲之所以爲器也<lb/>
孔藂子曰孔子使宰予于楚昭王以安車象飾遺孔子宰<lb/>
予曰夫子無以爲也王曰何對曰臣自侍衛夫子巳來竊<lb/>
見其言不離道動不遺仁貴義尚清素好儉妻不服綵妾<lb/>
不衣帛車器不雕馬不食粟若夫觀物之麗靡窈妙之浮<lb/>
音夫子過之弗聽也故臣知夫子之不用車也<lb/>
<pb n="KR3k0012_SBCK_773-5a"/>
孟子曰子産聽鄭國之政以其乗輿濟人於溱洧<lb/>
韓子曰啇太宰使庶子行市還云西市門多車太宰謂庶<lb/>
子曰汝勿言及市吏至問曰市何多牛屎耶吏恠太宰神<lb/>
智<lb/>
又曰昔彌子瑕有寵　於君衛國之法竊駕君車罪刖彌<lb/>
子之母有疾告彌子矯駕君車君曰孝哉爲母之故犯刖<lb/>
罪及彌子色衰愛㢮得罪於君君曰是嘗矯駕吾車也<lb/>
又曰孫叔敖爲令尹棧車牝馬糖飲菜羮枯魚爲膳靣有<lb/>
飢色<lb/>
淮南子曰夫車之所能轉千里所者以其要在三寸轄<lb/>
又曰見飛蓬轉而知爲車以類取之也<lb/>
晏子曰齊人好擊轂相犯以爲樂禁之不止晏子爲新車<lb/>
良馬出與其人相犯曰犯轂者不祥下車而去之也然後<lb/>
<pb n="KR3k0012_SBCK_773-5b"/>
國人不爲<lb/>
又曰晏子衣緇布之衣而頳裏棧軫之車而牝馬以朝子<lb/>
思子曰終年爲車無一尺之軨則不可以馳<lb/>
尸子曰文軒六駃題無四寸之鍵則車不行小亡則大者<lb/>
不成也<lb/>
又曰寗戚爲桓公祝曰使公無忘在莒管子無忘在魯寗<lb/>
戚無忘車下<lb/>
又曰車輕道近則鞭䇿不用<lb/>
孫卿子曰三尺之岸虚車不能登百仞之山負車登焉陵<lb/>
遟故也<lb/>
蘇子曰房麗者趙之賢人立東門之外有行啇車轄忘麗<lb/>
告之不悟復更告之啇人怒曰吾轄自亡何湏汝告惠加於<lb/>
巳而反怒之吾欲比之草木草木有心矣<lb/>
<pb n="KR3k0012_SBCK_773-6a"/>
沈約輿服志曰車服以庸著在唐典夏建旌旂辯其尊卑<lb/>
至于殷瑞山車者金車也故殷人制爲大輅金根之色也<lb/>
周人則有玉金象革木五路之制其物致巧備於考工輦<lb/>
車周禮王后五路之車也后居宫中從容所乗非王車也<lb/>
漢制乗輿御之或使人輓或駕車果下馬案女史圖班婕<lb/>
妤辭輦則乗之又復殷之末制後代遂行之耳<lb/>
陸景典語曰吴朝貴戚或犯道背理雕車麗服撗陵市路<lb/>
車服雖侈人不爲榮宫室雖羙士不過門<lb/>
又曰顯臣以車服天下莫不瞻其榮<lb/>
又曰飛車䇿馬撗騰超追來如霧合去若雲散得志則進<lb/>
失意則逝也<lb/>
異語曰仕䆠不止車生耳長六尺法六律六隂數也今其<lb/>
上作簟文所以缺後者月滿則虧也<lb/>
<pb n="KR3k0012_SBCK_773-6b"/>
風俗通曰車一兩謂兩兩相與爲體也厚其所以言兩者<lb/>
箱裝及輪兩兩而耦故稱兩耳<lb/>
通俗文曰車轢曰軋　後重曰軒前重曰輊<hi>陟利切</hi>載喪車<lb/>
謂之䡜<hi>音六</hi>轊<hi>音/衛</hi>車聲曰轞<hi>胡减切</hi>雇車載曰僦<lb/>
蔡邕獨斷曰永安七年見金根耕根諸御車皆一轅或四<lb/>
馬或六馬金箱四輪皆以金鑄正黄兩辟前後剋金作龍<lb/>
虎龜鳥<lb/>
又曰緑車名皇孫車天子有孫乗以從<lb/>
蔡邕車服志曰俗人失其名故名冕爲平天冠五時副車<lb/>
曰五帝鸞旗曰雞翹耕根曰三蓋旗皆非一<lb/>
儀制令曰諸車一品青油纁道幰<hi>許偃切</hi>朱裏朱絲絡綱三<lb/>
品以上青道幰朱裏五品以上青道幰碧裏六品以下皆<lb/>
不得用幰<lb/>
<pb n="KR3k0012_SBCK_773-7a"/>
括地圖曰竒肱民能爲飛車從風逺行湯時西風起竒肱<lb/>
車至於豫州湯破其車不以示民十年西風至乃復使作<lb/>
車遣歸其國去玉門四萬里<lb/>
董巴輿服志曰乗輿金根車五乗輪皆朱班重牙貳轂<lb/>
司馬法曰夏曰予車殷曰胡奴車周曰輜車三代之輦<lb/>
語林曰潘安仁皃羙毎行老嫗以果擲之常滿車中張孟<lb/>
陽至醜毎行兒以瓦礫擲之亦滿車<lb/>
傅暢故事曰尚書令軺車黑耳後户僕射但後户無黒耳<lb/>
中書監令如僕射<lb/>
譙周法訓曰鸞車璜珮求中道心<lb/>
石崇奴劵曰作車當取大良白槐之輻茱茰之<graphic n="KR2142" url="https://raw.githubusercontent.com/kanripo/KR-Gaiji/master/images/KR2142.png" mimeType="image/png"/>
說苑曰齊景公伐宋至於歧隄之上登髙以望大息而歎<lb/>
曰昔我先君桓公長轂八百乗以霸諸侯今我長轂三千<lb/>
<pb n="KR3k0012_SBCK_773-7b"/>
乗而不敢乆處於此<lb/>
管仲與弦章對曰臣聞之水廣則魚大君明則臣忠昔有<lb/>
桓公乃有管仲今桓公在此則車下之臣盡管仲也<lb/>
又曰趙簡主乗弊車癯<hi>音衢</hi>馬衣羖羊之裘其宰進諌曰車<lb/>
新則安馬肥則徃來便衣狐豹之裘温且輕簡子曰吾非不<lb/>
知吾聞君子服羙則益恭小人服羙則益倨今我以自備<lb/>
恐有小人之心<lb/>
又曰晉平公　爲馳逐之車掛之以犀錯之以羽車成立<lb/>
於殿下群臣得觀焉田差三過而不觀平公作色大怒差<lb/>
對曰臣聞桀以奢亡紂以此敗是以不敢觀也平公曰善<lb/>
令左右去車<lb/>
世說曰王武子乗車着連乾障泥前有水馬不肯渡武子<lb/>
曰此馬惜鄣泥使解之馬乃渡<lb/>
<pb n="KR3k0012_SBCK_773-8a"/>
白虎通曰制車以歩故立乗天子大路路大也道也正君<lb/>
至尊制度大所以行道徳正車也諸侯路車大夫漸<hi>子亷切</hi>
車士飾車<lb/>
山海經曰畨禺生奚仲奚仲生吉光始以木爲車<hi>郭璞曰世</hi>
<hi>夲曰奚仲造車此言吉光明其父子共創意首稱也</hi>
袁子正書曰申屠剛諌光武以頭軔輪馬不得前子正云光<lb/>
武近岀未有得失而頭軔輪此方頭也<lb/>
又曰　輻車即輦魏晋公卿小出嘗乗馬亦多乗輿車<lb/>
漢諸侯貧者乃乗之其後轉見貴孫權云車中八牛即犢<lb/>
車也江左御岀則載儲供之物漢世賤輅車而貴輜軿魏<lb/>
晉賤軿車而貴軺車又有追鋒如軺車而駕馬乂以雲母<lb/>
飾犢車謂之雲母車臣不得乗時以賜王公晉氏之有四<lb/>
望車今制亦存又漢制唯賈人不得乗馬車其餘皆乗之<lb/>
<pb n="KR3k0012_SBCK_773-8b"/>
矣除吏赤蓋杠餘則青蓋杠云其非法駕則紫罽軿車案<lb/>
字林軿車有衣蔽無後轅其後有轅者謂之輻<lb/>
賈誼新書曰古之爲路輿也蓋圜以象天二十八撩<hi>音老</hi>以<lb/>
象列星軫方以象地三十輻以象日月故仰則觀天文俯則<lb/>
察地理前視則暏鸞和之響四時之運此輿教之道也<lb/>
後漢崔駰車左銘曰虞夏作車取象機衡君子建左法天<lb/>
之陽正位授綏車不内顧塵不出軌鸞以節歩彼言不疾<lb/>
彼指不躬玄覧于道永思厥中也<lb/>
又車右銘曰擇御卜右採徳用良詢納耆老于我是匡惟<lb/>
賢是師惟道是式箴闕旅賁内頋自勑匪望其度匪愆其<lb/>
則越戒敦儉禮以華國<lb/>
又車後銘曰敬其在路體貌思恭望衡頋轂允填兹容無<lb/>
或好失匪槃于遊頋省厥遺虎尾斯求昭德塞違抑盈以<lb/>
<pb n="KR3k0012_SBCK_773-9a"/>
無雖有三晉咸然若虚<lb/>
後漢李尤小車銘曰盆蓋象天方輿則地輪法隂陽動不<lb/>
相離合之嗛<hi>苦琰切</hi>嘘䟽　通兩輜彰　尊卑從輗之用信<lb/>
義所同<lb/>
梁載暠車馬篇日朝集類蒸烟晚至如吹雪子雲亦何事<lb/>
門巷無車轍<lb/>
太平御覽卷第七百七十三<lb/>
<pb n="KR3k0012_SBCK_773-9b"/>
</p>
<p>
</p>
  </div>
</body>
</text>
</TEI>
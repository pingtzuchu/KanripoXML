<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_679-1a"/>
太平御覽卷第六百七十九<lb/>
　道部二十<lb/>
　　　　　傳授下<lb/>
金簡玉字經曰黄帝受襄城小童歩六紀之法<lb/>
又曰黄累小童受歩三經之法也<lb/>
又曰廣成受東中元童歩六官之法也<lb/>
文始内傳曰太上遣繡衣使者傳命尹喜<lb/>
玉帝七聖玄紀曰七聖撰上玄之章以付五老上眞仙都<lb/>
左公藏於紫蘂玉笈封以啓命之章西龜定籙東華校名<lb/>
三天正法曰太眞靈籙祕在太上靈都之宫付五老上眞<lb/>
仙都左公<lb/>
四極明科曰帝嚳之時九天眞王駕九龍之輿降牧德之<lb/>
臺授帝此真文也<lb/>
<pb n="KR3k0012_SBCK_679-1b"/>
又曰凢授上清寳經皆當備信信以誓心以寳於道無信<lb/>
而受經謂之越天道無盟而傳經謂之泄天寳<lb/>
玉清隱書曰有帝簡金書玄玉緑籍可以傳玄羽玉經玄<lb/>
羽玉經付玄羽玉郎以授上清眞人<lb/>
又曰傳授上皇玉慧玉清之隠書金玄隱玄之羽書經者<lb/>
皆五老校圗太一式觀<lb/>
又曰上皇玉帝命太老眞人開瓊珠之篋出玉清隠書玄<lb/>
羽玉經以傳太微天帝君<lb/>
二十四生圗曰元始天帝於長桑碧林園中聞帝尊普<lb/>
告元聖尊神洞玄天文靈寳玉奥也<lb/>
又曰依舊典府仰之格付度道君女青律云太眞玉帝上<lb/>
宫府仰之格舊經億刼不傳也<lb/>
又曰帝尊在恊晨靈觀登白玉座具宣祕要開闡妙門<lb/>
<pb n="KR3k0012_SBCK_679-2a"/>
太玄經曰老子傳授經戒籙儀注訣曰以局脚小案置經<lb/>
綵巾覆上<lb/>
明眞經曰元始尊在香林園中說明眞經<lb/>
太清中經曰道曰愼無賣吾以求寳也愼無傳吾非其人<lb/>
也愼無閉吾絶吾學也<lb/>
又曰太真經曰師之傳授選其上有仙相中有仁孝下有<lb/>
才能篤志者然後授之<lb/>
太上真經曰太上曰成道歸夲混同無𥘉出三界外濟九<lb/>
天中接生與善授記德人<lb/>
玄羽經曰元嬦金爲簡刻玉篇授葛玄<lb/>
金根經曰太上以大洞真經付上相青童君掌録於東華<lb/>
青宫使傳後聖應爲眞人者此金簡玉札出自太上靈都<lb/>
之宫刻玉爲札結金爲簡書以朱文編以朱繩之結<lb/>
<pb n="KR3k0012_SBCK_679-2b"/>
太眞科曰太上告張陵天師曰内外法契與天地水三官<lb/>
折石飲丹爲誓也張陵受命爲天師命弟子扶翼爲嗣師<lb/>
上崇虚之堂登白虚之壇醮奏太一傳授口訣傳命嗣師<lb/>
承代基業行教天人<lb/>
真誥曰裴君曰大洞眞經讀之者輕舉昔中央黄君隠祕<lb/>
此經丗不知也若知之祕而不傳<lb/>
又曰紫陽眞人受蘇君三一玄丹之道<lb/>
又曰有北海公㳙子受守一玄丹之道<lb/>
又曰東宫中候眞夫人受桐桓眞人飛解脫綱之道<lb/>
又曰昔周君學道常山中積年精思忽見老人知是神異<lb/>
乃叩頭請道老人出素書七篇令誦之周君仙去<lb/>
又曰趙叔期學道王屋山時出民間聞有卜者在市肆叔<lb/>
期曰欲入天門調三關存朱衣正崑崙叔期知神人因拜<lb/>
<pb n="KR3k0012_SBCK_679-3a"/>
乞要訣因出一書與之是胎精中記拜此書入山誦之後<lb/>
合神丹服而升天<lb/>
王君内傳曰王子登得太上丈人授以瓊藴隱書井雲碧<lb/>
陽水飛丹法君服之絶見逺物坐在立亡役使羣神<lb/>
又曰太素三元君遣西華靈妃甄幽簫齎成命之書以雲<lb/>
瓊爲板紫金刻之以授王君子登後聖<lb/>
道君列紀曰道君命五老上真開紫蘂玉笈雲錦囊出靈<lb/>
書紫丈上經以付青童君<lb/>
八素眞經曰若精勤皆當書以蘂簡刻以瓊文位爲上清<lb/>
左眞公<lb/>
昇玄經曰張道陵曰不敢以身傳此教太上曰何得頋難<lb/>
廢不通法汝當建意無謂不可傳若丗有道士得此仙經<lb/>
披㝷首尾知是真要無師可授便得奉行<lb/>
<pb n="KR3k0012_SBCK_679-3b"/>
天戒經曰葛玄告弟子鄭隱云吾昔所授善道太上所貴<lb/>
今爲師友是以相授吾去丗也將有樂道慈心居士來生<lb/>
吾門者子當以今道業事一通付之法應丗丗傳授也子<lb/>
以一通依科傳付弟子佳者也若無其人一通封五岳名<lb/>
山可也<lb/>
又曰劉翊字子朔潁川人有道德家世子仁感濟於人遇<lb/>
師皇先生告翊曰子仁感天地隂德鬼神太上嘉子之用<lb/>
心使我授汝以長生之道吾仙官也尓能從我去否翊曰<lb/>
願從教乃特入桐栢山中授以隠地八術服五星之華而<lb/>
今度名東華來在洞中爲定籙府右理中監<lb/>
又曰淳于斟字叔通㑹稽人漢桓帝時爲徐縣令好道術<lb/>
數服餌胡麻黄精後入呉烏目山中隠居人授以虹景丹<lb/>
經修行得道在洞中爲典栢執法郎主誠有道者<lb/>
<pb n="KR3k0012_SBCK_679-4a"/>
又曰桃俊錢塘人少爲郡吏漢末入增城山中學道遇東<lb/>
郭㓜平㓜平秦時人乆隠増城得道者也㓜平授俊服九<lb/>
精練氣輔星存心之術俊修之道戒在東華宫中爲北河<lb/>
司命<lb/>
又曰張奉字公先河内人也太傅袁隗常歎其髙操後入<lb/>
剡山遇山圖公子授奉九雲水強梁鍊桂法在東華宫爲<lb/>
太極仙侯<lb/>
又曰夏馥字子治陳留人也少好道服术餌和雲母後入<lb/>
呉山從赤湏先生受錬魂法又遇桐栢真人授以黄水雲<lb/>
漿法得道在洞中爲明晨侍郎<lb/>
又曰後漢劉寛字文饒少好道爲司徒太尉年七十三遇<lb/>
青谷先生降於寢室授其杖解法入太華山行九息服氣<lb/>
及授以爐丹方修之道成在洞中作童𥘉府上師至始學<lb/>
<pb n="KR3k0012_SBCK_679-4b"/>
者<lb/>
又曰劉少翁數入太華山中遇西岳丈人授其仙道<lb/>
又曰黄景華司空黄瓊女韓衆授以岷山丹服得仙法<lb/>
又曰趙威伯東郡人少好道師邯鄲張先生晚在中岳受<lb/>
玉珮金璫經於丘林乃漢樓舡將軍衛行道婦也遂受行<lb/>
挹日月之景又服九靈明鏡華遂得道在華陽内爲保命<lb/>
承主仙籍并記學道者井主暴雨水領五芝金王章<lb/>
又曰張玄賔魏武帝時人也遇真人樊子明於少室授以<lb/>
道變隠景之道在天柱山<lb/>
靈寳經曰迦羅山樹下有三天人講元陽經<lb/>
明眞科曰元始尊在香林園中與衆教化諸法<lb/>
内音玉字經曰大𣑽隱語西母以上皇元年七月丙午於<lb/>
洞室下教以授清虚眞人王君傳於夏禹封文於南浮洞<lb/>
<pb n="KR3k0012_SBCK_679-5a"/>
室石匱故五符經云九天靈書猶封於石匱是也玉訣下<lb/>
云五老真人封題玉匱亦其例也孔靈符云㑹稽山南有<lb/>
宛委山其上石俗呼爲石匱壁立于雲累梯然後至焉昔<lb/>
禹治洪水其功未就乃齋於此山發石匱得金簡玉字以<lb/>
知山河躰勢於是䟽導百川各盡其冝<lb/>
上清經曰元始天帝與南極元君登太空瓊臺五老上眞<lb/>
仙都公開鬰林之笈雲錦之囊上清變化七十四方解形<lb/>
之道三元布經以授於元君<lb/>
道學傳曰王母云此靈光生經聽四千年得傳一人无其<lb/>
人聽八千年頓傳二人授非其人是爲泄天道可傳而不<lb/>
授是爲閇天寳不計限而妄授之是爲輕天老受而不敬<lb/>
是爲慢天藻泄閇輕慢四者延禍之事也同道謂之天親<lb/>
同心謂之地愛傳授當相親愛共均榮辱<lb/>
<pb n="KR3k0012_SBCK_679-5b"/>
又曰漢武帝自撰西王母所說集爲一卷及所與經圖之<lb/>
屬盛以黄金之几封以白玉之凾安着栢梁臺上<lb/>
像名經曰東方上尊凭十寳鳯丈之曲几敷說道要真經<lb/>
太上黄素經曰凡修受太洞眞經雌一竒文常置經於几<lb/>
格㓗浄處<lb/>
法輪經曰夫欲授經皆當齎金寳之信詣師請受道貴法<lb/>
重道非言不行輕傳則爲非寳空修則爲賤道<lb/>
衆篇經曰古人非心不仙末世非財不度所以尓者末世<lb/>
貴財賤道也以黄金万斤仙經一部施于窮山末世乃取<lb/>
金弃經黄金刻爲身患仙經刻得長生公知如此不能免<lb/>
貪也非道弘人此之謂也<lb/>
大有經曰大上寳章傳太帝君太帝君傳天帝君天帝君<lb/>
傳太微天帝太微天帝傳金闕帝君金闕帝君傳東海青<lb/>
<pb n="KR3k0012_SBCK_679-6a"/>
受之以金爲盟長九寸廣四寸厚三分刻而書之以封山<lb/>
川五岳之真精也<lb/>
三元真一經曰盟誓三官委帛血壇割革大約乃得授付<lb/>
受者盟者保神以堅心故萬物不能犯天地不能違以素<lb/>
絲一兩齋百日或五十日或三十日或二十日十日也法<lb/>
以四十年得傳一<lb/>
受玄丹玉經曰青布三十二尺朱帛三十二尺明鏡二枚<lb/>
告誓爲不泄之約<lb/>
八術神虎隱文曰欲受八術隱文者齎金龍玉魚盟誓而<lb/>
受之受大洞真經亦用此<lb/>
又曰上金十兩以爲神真之信也錦九十尺以誓九天青<lb/>
繒四十尺以盟其文好道樂真勤心注玄輕物貴道者始<lb/>
可與言<lb/>
<pb n="KR3k0012_SBCK_679-6b"/>
又曰受三天虎書者齎金虎玉鈐素錦玄羅各四十尺以<lb/>
爲金真之誓盟于天地不宣之約也<lb/>
太一洞真玄經曰古者傳經盟誓皆㰱血断髮立壇盟天<lb/>
今自可以金青代髮膚之躰又云違此者失兩明<lb/>
玄母八門經曰琅玕華丹五石玄腴之法皆結盟<lb/>
真一修檢經曰受太一法二十四年得傳<lb/>
又曰東海玉華妃停文期青童君之妹降授張微子服霧<lb/>
之方<lb/>
又曰主仙道君即命侍女范運華趙峻珠王抱臺等發瓊<lb/>
笈披緑藴出上清隠書龍文八靈真經二卷授范襄平<lb/>
太行經曰仁安逺遊山林於寒靈洞穴遇玄和先生授靈<lb/>
寳黒帝真文<lb/>
又曰西方有九光靈童以白帝真文授皇妃<lb/>
<pb n="KR3k0012_SBCK_679-7a"/>
又曰央有無生童子於色之國授元君信然靈寳赤帝真<lb/>
文<lb/>
三元經曰元始於明霞觀以上真玉撿下授三天玉童<lb/>
馬明生内傳曰龔仲陽受嵩髙小童歩紀之法<lb/>
珠囊曰陸元德呉興東遷人宋文帝召入内服膺尊異時<lb/>
太后王氏雅信黄老降母后之尊執門徒之禮<lb/>
又曰陶弘景字通明魏郡平陽人也自云華陽隱居梁髙<lb/>
祖太子從而受道梁簡文邵陵諸王謝覽沈約阮忻虞權<lb/>
並服膺師事之<lb/>
又曰劉法先彭城人也爲宋明帝崇靈舘主帝先師陸元<lb/>
德元德卒又師事法先盡北靣之禮<lb/>
又曰薛彪之晉陵人也煙爐神鼎之法无不辯其精麄究<lb/>
其難易門人有所請益必誨示勤懇隨量而退<lb/>
<pb n="KR3k0012_SBCK_679-7b"/>
又曰謝暄字元映陳郡陽夏人也年十二辭親入髙壽山<lb/>
師朱天賜菜食長齋專務修道朱性嚴厲入室者惟暄<lb/>
人也隱虞山雖居幽寂逺近歸向林谷常滿<lb/>
又曰庾承仙字崇光潁川<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵人也㓜聦悟博極羣書時<lb/>
處士劉弘碩學尤明老莊隱于荆州之沙洲承仙師之講<lb/>
習多所該究家貧無書每事假借一覧便誦<lb/>
又曰孫遊岳字玄逹東陽永康人也宋泰始中陸元德自<lb/>
廬岳下都闡揚至教遊岳乃出京師問道親侍惟席預入<lb/>
室之流其宏言奥旨非遊岳不傳<lb/>
太一記曰裴君精思五年五帝曰君登八極城明真靈臺<lb/>
授揮神九有之術<lb/>
玉皇譜籙曰元始丈人登玉虚之壇受九天譜籙<lb/>
葛洪神仙傳曰嚴青者㑹稽人也居貧常於山逢一人與<lb/>
<pb n="KR3k0012_SBCK_679-8a"/>
青語臨別贈素書一軸但以㓗器盛之置髙處井教青<lb/>
服石腦法<lb/>
太平御覽卷第六百七十九<lb/>
<pb n="KR3k0012_SBCK_679-8b"/>
<pb n="KR3k0012_SBCK_679-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_286-1a"/>
太平御覽卷第二百八十六<lb/>
　兵部十七<lb/>
　　　　　機略五<lb/>
王隱晉書曰馬隆子咸爲成都王前鋒統陸機攻長沙王<lb/>
乂於石橋將士器仗嚴利長沙王所統冠軍司馬王瑚率<lb/>
衆討咸咸堅不動瑚乃使數十騎下馬縳㦸於馬安革頭放<lb/>
令伺咸又使數十騎各刺所放馬馬驚奔咸軍軍即壞瑚<lb/>
因馳逐猛戰臨陣斬咸<lb/>
晉書毛寳傳曰時蘇峻送米万斛饋祖約約遣司馬桓撫<lb/>
等迎之寳告其衆曰兵法軍令有所不從豈可不上岸邪乃<lb/>
設變力戰悉獲其米<lb/>
又曰馬隆平泰原加赤幢曲盖鼔吹隆竒謀間發夾道累<lb/>
礠石賊負鐡鎧行不得前隆卒先𬒳犀甲無所留礙賊咸<lb/>
<pb n="KR3k0012_SBCK_286-1b"/>
以爲神也<lb/>
又曰衛瓘旣囚鄧艾諸將圖欲刼艾整仗趨瓘營瓘輕岀迎<lb/>
之僞作表草將申明艾事諸將信之而止<lb/>
又曰劉琨少負壯氣有縱横之才善交勝已而頗浮誇與<lb/>
范陽祖逖爲友聞逖𬒳用與親故書曰吾枕戈待用志梟<lb/>
逆虜常恐祖生先吾着鞭其意相期如此在晉陽甞爲胡<lb/>
騎所圍數重城中窘迫無計琨乃乘月登樓清嘯胡賊聞<lb/>
之皆悽然長歎中夜奏胡笳賊又流涕歔欷有懷土之切<lb/>
向暁復吹之賊弃圍而走<lb/>
又曰盧循自廣州南下戎卒十萬舩艫千艘討敗將軍劉<lb/>
毅于桑落逕至江寧循妹夫徐道覆素有膽决知𥙿已還<lb/>
欲乾没一戰請於新亭白石焚舟而上數道攻之循多謀<lb/>
少决欲以萬全爲討固不聽道覆曰我終爲盧公所誤事<lb/>
<pb n="KR3k0012_SBCK_286-2a"/>
必不成使我得爲英雄主驅馳天下不足定也後循戰敗<lb/>
又曰王敦反敦旣死以兄子應爲嗣沈充自呉率衆萬餘<lb/>
人至與王含等合充司馬顧颺說充曰今日舉大事而天子<lb/>
巳扼其喉情離衆沮鋒挫持疑猶豫必致禍敗今若決破<lb/>
栅塘因湖水灌京邑肆舟艦之勢極水軍之用此所謂不<lb/>
戰而屈人之兵上䇿也藉𥘉至之銳并東南衆軍之力十<lb/>
道俱進衆寡過倍理必摧䧟中䇿也轉禍爲福因敗爲成<lb/>
召錢鳯計事因斬之以降下䇿也充不能用颺逃歸于呉<lb/>
含復率衆渡淮蘇峻等逆擊大敗之充亦燒營而退旣而<lb/>
周光斬錢鳯呉儒斬充並傳首京師<lb/>
又載記曰符登攻姚萇萇退還安定登就食新平留其大<lb/>
軍于胡空堡率騎萬餘圍萇營四靣大哭哀聲動人萇惡<lb/>
之命三軍哭以應登登乃引退<lb/>
<pb n="KR3k0012_SBCK_286-2b"/>
又曰河間王顒在関中遣將張方討長沙王乂方率衆自<lb/>
凾谷入屯河南入遣左將軍皇甫啇拒之而敗張方率兵<lb/>
入洛陽又奉惠帝討方于城内方軍遥見乗輿於是引退<lb/>
方止之不得衆遂大敗方退壁于十二里撟人情挫衂無<lb/>
復固志或勸方夜遁方曰兵之利鈍是常貴因敗以爲成<lb/>
耳我更前作壘出其不意此用兵之竒也乃夜潜進逼洛<lb/>
城七里人旣新捷不以爲意忽聞方壘成乂師乃戰遂大<lb/>
敗<lb/>
又曰石勒據襄國晋將王浚遣督護王昌及鮮卑叚就六<lb/>
眷末杯等部衆五萬餘以討勒時城隍未修乃築隔城重<lb/>
栅以待之就六眷屯于渚陽勒分遣諸將連出桃戰頻爲<lb/>
六眷所敗又聞其大造攻具顧謂其將佐曰今宼來轉逼<lb/>
彼衆我寡恐攻圍不解外救不至内糧罄絶必敗不能固<lb/>
<pb n="KR3k0012_SBCK_286-3a"/>
也吾將簡練將士大陣於野以決之何如諸將曰冝固守<lb/>
以疲宼彼師老自退追而擊之必尅張賔曰聞就六眷尅<lb/>
來月上旬送死北城今以我勢寡弱謂不敢出戰意必懈<lb/>
怠今叚氏種衆之悍末杯尤最其卒之精勇悉在末杯可<lb/>
勿復出戰示之以弱速鑿北壘爲突門二十餘道候賊列<lb/>
守未定出其不意直衝末杯帳敵必震惶計不及設所謂<lb/>
迅雷不及掩耳末杯之衆旣奔餘自摧散擒末杯之後王<lb/>
浚指揮而定勒納之即以孔萇爲攻戰都督造突門于北<lb/>
城鮮卑入屯北壘勒候其陣未定躬率將士鼓譟于城上<lb/>
㑹孔萇督諸突門伏兵俱出擊之生擒末杯就六眷等衆<lb/>
遂奔散萇乗勝追擊枕屍三十餘里獲鎧馬五千疋就六<lb/>
眷收其遺衆屯于渚陽遣使永和送鎧馬金銀并以末杯<lb/>
三弟爲質而請末杯諸將並勸殺末杯以挫之勒曰遼西<lb/>
<pb n="KR3k0012_SBCK_286-3b"/>
鮮卑與我素無㤪讎爲王浚所使耳今殺一人結㤪一國<lb/>
非計也放之必恱不復爲浚用矣於是納其質而遣末杯<lb/>
就六眷等引還終獲其用<lb/>
又曰杜預以太康元年正月陳兵于江陵遣叅軍樊顯尹<lb/>
林鄧圭襄陽太守周竒等率衆循江西上授以節度旬日<lb/>
之間累尅城邑皆如預䇿焉又遣牙門管定周旨伍巢等<lb/>
率竒兵八百汎舟夜渡以襲樂郷多張旗幟起火巴山於<lb/>
要害之城以奪賊心呉都督孫歆震恐與伍延書曰北來<lb/>
諸軍乃飛渡江也呉之男女降者萬餘口旨巢等伏兵樂<lb/>
郷城外歆遣軍出拒王濬大敗而還旨等發伏兵隨歆軍<lb/>
而入歆不覺直至帳下虜歆而還故軍中爲之謡曰以計<lb/>
伐戰一當萬<lb/>
又曰劉牢之等討妖賊孫恩恩敗走虜男女二十餘萬口<lb/>
<pb n="KR3k0012_SBCK_286-4a"/>
一時入海懼官軍之躡乃縁道多弃寳物子女時東土殷<lb/>
實粲麗盈目牢之等遽收歛故恩復得逃入海<hi>通典曰孫恩用此術</hi>
<hi>獲免也</hi>
又曰李矩守滎陽後趙石勒親率兵襲矩矩遣老弱入山<lb/>
令所在散牛馬因設伏以待之賊爭取牛馬伏發齊呼聲<lb/>
動山谷遂大敗之斬獲甚衆勒乃退<lb/>
又曰劉琨守太原遣將姬澹率衆十餘萬討石勒勒將拒<lb/>
之或諌曰澹兵馬精盛其鋒不可當冝深溝髙壁以挫其<lb/>
銳攻守勢異必獲萬全勒曰澹衆大逺來體疲力竭犬羊<lb/>
烏合號令不齊可一戰擒之何強之有宼巳垂至胡可捨<lb/>
去大軍一動豈易中還若澹乗我之退頋走乃無暇焉得<lb/>
深溝髙壘乎此爲不戰而自滅亡之道立斬諌者以孔萇<lb/>
爲前鋒都督令三軍後出者斬設疑兵於山上分爲二伏<lb/>
<pb n="KR3k0012_SBCK_286-4b"/>
勒輕騎與澹戰僞收衆而北澹縱兵追之勒前後伏兵夾<lb/>
擊澹軍大敗<lb/>
又載記曰前燕慕容廆封略漸廣<hi>廆胡罪切</hi>據棘城晉平州刺<lb/>
史東夷校尉崔毖隂結髙勾麗<hi>毖音祕</hi>及宇文叚回等謀滅<lb/>
廆以分其地遂同伐廆廆曰彼信崔毖虚說邀一時之利<lb/>
烏合而來耳旣無統一莫相歸伏吾今破之必矣然彼軍<lb/>
𥘉合其鋒甚銳幸我速戰若逆擊之落其計矣靖以待之<lb/>
必懷疑貳迭相猜防一則疑吾與毖譎而覆之二則自疑<lb/>
三國之中與吾有韓魏之謀者待其人情沮惑然後取之<lb/>
矣於是三國攻棘城廆閉門不戰遣使送牛酒以犒宇文<lb/>
大言於衆曰崔毖昨有使至於是二國果疑宇文同於廆<lb/>
也引兵而歸宇文悉獨官曰二國雖歸吾當獨兼其國盡<lb/>
衆逼城連營三十里廆簡銳士配子皝推鋒於前<hi>皝音晃</hi>子<lb/>
<pb n="KR3k0012_SBCK_286-5a"/>
翰領精騎爲竒兵從傍出直衝其營廆方陣而進悉獨官<lb/>
自恃其衆不設備見廆軍之至方率兵拒之前鋒始交翰<lb/>
巳入其營縱火焚之衆遂大敗<lb/>
又曰蘇峻反攻尅石頭城據之以陶侃温嶠率兵討之諸<lb/>
將請於查浦築壘監軍鄧岳曰查浦地下又在水南唯白<lb/>
石峻極崇固可容數千人賊來攻不便戮賊之術也侃從<lb/>
之夜立壘訖賊見壘大驚賊攻大葉侃將救之長史殷羡<lb/>
曰若大葉歩戰不利則大事去矣但當急攻石頭峻必救<lb/>
之而大葉自解侃又從羡言峻果弃大葉救石頭諸軍與<lb/>
峻戰陵東侃督竟陵太守李陽部將彭伐斬峻於陣賊衆<lb/>
遂潰<lb/>
又曰妖賊孫恩北出海鹽劉𥙿爲將築城于海鹽賊日來<lb/>
攻城城内兵力甚弱𥙿深獨慮之一夜偃旗匿衆若巳遁<lb/>
<pb n="KR3k0012_SBCK_286-5b"/>
者明旦開門使羸疾數人登城賊遥問𥙿所在曰夜已走<lb/>
矣信之乃率衆大上𥙿乘其懈怠奮擊大破之<lb/>
崔鴻十六國春秋曰北涼泪渠蒙遜率兵伐南凉秃髮傉<lb/>
檀<hi>傉奴沃切</hi>入其境徙數千户而還傉檀追及蒙遜于窮泉蒙遜<lb/>
將擊之諸將皆曰賊已安營不可犯也蒙遜曰傉檀謂吾逺來<lb/>
疲弊必輕而無備及其壘壁未成可一鼓而滅進擊敗<lb/>
之乘勝至于姑臧夷夏降者乃數千戸傉檀懼請和之而<lb/>
歸<lb/>
又曰前燕將慕容垂討丁零翟釗于滑臺次于黎陽津釗<lb/>
於南岸拒守垂徙營就西津爲牛皮舡百餘艘載疑兵列<lb/>
仗泝流而上釗先以大衆備黎陽見垂向西津乃弃營西<lb/>
拒垂潜遣其桂林王慕容鎮率驍騎於黎陽津夜濟壁于<lb/>
河南釗聞而奔士衆疲渇走歸滑臺釗携妻子率數百騎<lb/>
<pb n="KR3k0012_SBCK_286-6a"/>
北趣白鹿垂遣追擊盡擒其衆<lb/>
又曰後燕慕容盛據遼東其遼西太守李㓪隂引後魏軍<lb/>
上表請發兵以拒宼盛曰此必詐也召其使而詰之果驗<lb/>
盡滅其族遣將李旱率騎討之師次建安召旱旋師㓪聞<lb/>
其家𬒳誅也擁二千餘户以自固及聞旱中路而還謂有<lb/>
内變不復爲備留其子養守令又迎魏師于北平旱候知<lb/>
之襲尅令友遣禆將追㓪及于無支斬之盛謂羣臣曰前<lb/>
以追旱還者㓪新爲叛逆必忌官威一則鳩合同類刧害<lb/>
良善二則亡竄山澤未可卒平故非意而還以盈怠其志<lb/>
卒然掩之必尅之理也羣臣皆曰非所及也<lb/>
又曰前秦符堅䧟襄陽晉將桓沖攻之堅將慕容垂等率<lb/>
歩騎五萬救襄陽以石越爲前鋒次于沔水垂越夜命三<lb/>
軍人持火拒於樹枝光照數里沖懼退還<lb/>
<pb n="KR3k0012_SBCK_286-6b"/>
又曰後趙石勒將石季龍太掠陳蔡間而去留將桃豹守<lb/>
譙城住西臺東晉將祖逖遣將韓潜等鎮東臺同一大城<lb/>
賊從南門出入放牧逖軍開東門相守四旬逖以布囊盛<lb/>
土如米狀使千餘人運上臺又令數人擔米僞爲疲極而<lb/>
息於道賊果逐之皆弃擔而走賊旣獲米謂逖士衆豐飽<lb/>
而胡戎飢乆益懼無復膽氣<lb/>
又曰後涼吕光遣將吕延伐西秦乞伏乾歸大敗之乾<lb/>
歸因大泣歎曰死中求生正在今日也乃縱反間稱乾歸<lb/>
東奔成紀吕延信之引師輕進延司馬耿雅諌曰乾歸雄<lb/>
勇過人權略難測破王廣尅楊定皆羸師以誘之雖蕞尓<lb/>
小國<hi>蕞左外切</hi>亦不可輕也困獸猶鬪况乾歸而可覩風自散<lb/>
乎今冝部陣而前歩騎相接徐俟諸軍大集可一舉滅之<lb/>
延不從戰敗死之<lb/>
<pb n="KR3k0012_SBCK_286-7a"/>
又曰北涼沮渠蒙遜伐西涼李士業於酒泉先攻浩舋<hi>浩音</hi>
<hi>閤舋音門</hi>虵盤於帳前蒙遜笑曰前一爲騰虵今盤在吾帳天<lb/>
意欲吾廻師燒攻具而還次于川巖聞李士業徴兵欲攻<lb/>
張掖蒙遜曰入吾計矣但恐聞吾迴軍不敢前也兵事尚<lb/>
權乃露布西境稱得浩舋將進軍黄谷士業聞而大恱進<lb/>
入都瀆澗蒙遜潜軍逆之敗士業于懷城遂進尅酒泉<lb/>
又曰南涼秃髮傉檀守姑臧後秦姚興遣將姚弼等至於<lb/>
城下傉檀驅牛羊於野弼衆採掠傉檀分擊大破之<lb/>
又曰前燕慕容儁巳尅幽薊至于兾州冉閔帥騎拒之與<lb/>
儁將慕容恪相遇於魏昌閔將董閏言於閔曰鮮卑乘勝<lb/>
勁不可當也請避之以溢其氣然後濟師以擊之可以捷<lb/>
也閔怒曰吾成師以出將平幽州斬慕容儁今遇恪而避<lb/>
之人將侮我矣閔威名素振燕衆咸憚之恪謂諸將曰閔<lb/>
<pb n="KR3k0012_SBCK_286-7b"/>
勇而無謀一夫之敵耳雖有甲兵不足擊也呉今分爲軍<lb/>
三都掎角以待之閔性輕銳又以吾軍勢非敵必出萬死<lb/>
衝吾中軍吾今貫甲厚陣以俟其至諸軍但勵卒從傍湏<lb/>
其戰合夾而擊之必尅閔與恪遇十戰皆敗之恪乃以鐡<lb/>
鎻連馬簡善射鮮卑勇而無㓻者五千方陣而前閔乗駿<lb/>
馬左杖雙刀右執鈎㦸順風擊之斬鮮卑三百餘級俄而<lb/>
燕騎大至圍之數周閔衆寡不敵躍馬潰圍東走行二十<lb/>
餘里爲恪所擒<lb/>
太平御覽卷第二百八十六<lb/>
<pb n="KR3k0012_SBCK_286-8a"/>
</p>
<p>
</p>
  </div>
</body>
</text>
</TEI>
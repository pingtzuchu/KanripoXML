<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_383-1a"/>
太平御覽卷第三百八十三<lb/>
　　人事部二十四<lb/>
　　　　壽老<lb/>
說文曰老考也<lb/>
釋名曰六十曰耆耆指也不從力役指事使人也七十曰<lb/>
耄頭髮耄耄然也八十曰耋耋鐡也皮膚變黒色如䥫也<lb/>
九十曰鮐背背有鮐文也或曰黄耇鬢髮變黄也耇垢也<lb/>
皮色驪悴恒如有垢也或曰胡耇皮如雞胡也或曰凍梨<lb/>
皮有班黒如凍梨色也或曰鬼齒大齒落盡更生細齒如<lb/>
小兒齒也百年曰期頥頣飬也老惛不復知服味善惡孝<lb/>
子期於盡飬道也老朽也老不死曰仙仙遷也遷入山也<lb/>
周禮夏官司馬曰中春羅春鳥獻鳩以飬國老<hi>是時鷹化爲鳩鳩與</hi>
<hi>春鳥變舊爲新以冝養左助生氣也</hi>
<pb n="KR3k0012_SBCK_383-1b"/>
禮記曲禮上曰六十曰耆指使七十曰老而傳八十曰耋<lb/>
九十曰耄百年曰期頥<hi>鄭玄注日耄昏忘也期要也頤養不知衣服食味孝子盡飬之道也</hi>
又曰大夫七十而致仕若不得謝行役以婦人從適四方<lb/>
乗安車自稱曰老夫<lb/>
又檀弓上曰子夏喪其子而喪其明曽子吊之子夏哭曰<lb/>
天乎予之無罪曽子怒曰吾與汝事夫子於洙泗之間退<lb/>
而老於西河之上使西河之民疑汝於夫子尓罪一也<lb/>
又曰王制曰飬耆老以致孝<lb/>
又曰凢飬老有虞氏以燕禮夏后氏以饗禮殷人以食禮<lb/>
周人脩而兼用之五十飬於郷六十養於國七十養於學<lb/>
逹於諸侯<hi>天子諸侯養老同也</hi>五十異糧六十宿肉七十貳膳八十<lb/>
常珍九十飲食不離寢膳飲從於遊可也五十始衰六十<lb/>
非肉不飽七十非帛不煖八十非人不煖九十雖得人不<lb/>
<pb n="KR3k0012_SBCK_383-2a"/>
煖矣<lb/>
又曰五十杖於家六十杖於郷七十杖於國八十杖於朝<lb/>
九十者天子欲有問焉則就其室以珍從<hi>尊養之</hi>七十不俟<lb/>
朝<hi>二夫士之差者揖君則退</hi>八十曰告存<hi>每月/致膳</hi>九十曰有秩<hi>秩常也有常膳</hi>有<lb/>
虞氏養國老於上庠養庶老於下庠夏后養國老於東<lb/>
序養庶老於西序殷人養國老於右學養庶老於左學周<lb/>
人養國老於東膠養庶老於西膠<lb/>
又曰君子耆老不徒行庶人耆老不徒食矣<lb/>
又曰文王丗子曰文王謂武王曰汝何夢矣武王對曰夢<lb/>
帝與我九齡<hi>帝天也</hi>文王曰古者謂年齡齒亦齡也我百爾<lb/>
九十吾與爾三焉文王九十七而終武王九十三而終<lb/>
又祭義曰先王之所以治天下者五貴有德貫貫貴老仁<lb/>
長慈㓜爲其近於親也<lb/>
<pb n="KR3k0012_SBCK_383-2b"/>
又曰虞夏殷周天下之盛王也未有遺年者年之貴乎天<lb/>
下乆矣次乎事親也○又曰天子廵守諸侯待于竟天子<lb/>
先見百年者<lb/>
左傳隱公曰石碏使告于陳曰衛國𥚹小老夫耄矣無能<lb/>
爲也<lb/>
又僖公上曰王使宰孔賜齊侯胙將下拜孔曰且有後命<lb/>
天子使孔曰以伯舅耋老加勞賜一級無下拜<lb/>
又僖公下曰秦晉圍鄭佚之狐言於鄭伯曰國危矣若使<lb/>
燭之武見秦君師必退公從之辤曰臣之壯也猶不如人今<lb/>
老矣無能爲也<lb/>
又襄公六曰晉悼夫人食與人之城𣏌者綘縣人或年長<lb/>
矣無子而往興於食有與疑年使之年<hi>使言其年</hi>曰臣小人也<lb/>
不知紀年臣生之歲正月甲子朔四百有四十五甲子矣<lb/>
<pb n="KR3k0012_SBCK_383-3a"/>
其季於今三之一也吏走問諸朝師曠曰魯叔仲惠伯㑹<lb/>
郤成子于承匡之歲也七十三年矣<lb/>
又曰穆叔至自㑹見孟孝伯語之曰趙孟將死矣其語偷<lb/>
不似民主且年未盈五十而諄諄焉如八十九十者弗能<lb/>
乆矣<lb/>
又昭元曰天王使劉定公勞趙孟於潁館於洛汭劉子曰<lb/>
羙哉禹功子盍亦逺績禹功而大庇民乎對曰老夫罪戾<lb/>
是懼焉能恤逺吾儕偷食朝不謀夕何其長也劉子歸以<lb/>
語王曰諺所謂老將至而耄及之者其趙孟之謂也<lb/>
又曰齊侯田於莒蘆蒱嫳見泣且請曰余髮如此種種余<lb/>
奚能爲<hi>種種短也自言衰老不能復爲害</hi>
又昭公四曰楚靈王至乾溪聞羣公子之死也自投于車<lb/>
下曰人之愛其子也亦如余乎侍者曰甚焉小人老而無<lb/>
<pb n="KR3k0012_SBCK_383-3b"/>
子知擠于溝壑矣<lb/>
尚書盤庚曰汝無侮老成人無弱孤有㓜<lb/>
又洪範曰五福一曰壽<hi>百二十年</hi>
又無逸曰自時厥後立王生則逸生則逸不知稼穡之艱<lb/>
難不聞小人之勞惟耽樂之從自時厥後亦罔或克夀<hi>以耽</hi>
<hi>樂之故從是其後亦無有能壽考</hi>
又吕刑曰惟吕命王享國百年耄荒<hi>言吕侯見命爲卿時穆王以享國百年耄</hi>
<hi>乱荒怱雖老而能用賢以揚名</hi>
論語里仁曰父母之年不可不知一則以喜一則以懼<hi>孔子</hi>
<hi>曰見其壽老則喜見其衰老則懼</hi>
又微子曰齊景公待孔子曰若季氏則吾不能以季孟之<lb/>
間待之曰吾老矣不能用也孔子行<lb/>
爾雅曰耆老也<lb/>
<pb n="KR3k0012_SBCK_383-4a"/>
尚書中候曰齊桓公欲封禪謂管仲曰寡人日暮仲父年<lb/>
艾<lb/>
韓詩外傳曰楚丘先生見孟常君孟常君曰先生老矣春<lb/>
秋髙矣多遺忘矣何以教文先生曰使我投石超距追車<lb/>
赴馬逐麋鹿搏虎豹吾則老矣使我探計謀設精神决嫌<lb/>
疑出正辤尚諸侯吾乃始壯耳何老之有孟常君勃然汗<lb/>
出至踵曰文過耳<lb/>
又曰齊桓公見敏丘人曰叟年幾何對曰臣年八十三公<lb/>
曰羙哉壽也<lb/>
論語䜟曰仲尼曰吾聞堯舜等遊首山觀河渚乃有五老遊<lb/>
河渚一老曰河圗將來吿帝期二老曰河圗持龜告帝謀<lb/>
三老曰河圗將來吿帝書四老曰河圗將來告帝圗五老<lb/>
曰河圗將浮龍衘玉包金泥玉檢封盛書五老飛爲流星<lb/>
<pb n="KR3k0012_SBCK_383-4b"/>
上入昴<hi>宋均注曰浮龍浮於水</hi>
周書曰文王在鄗召太子發曰嗚呼我身老矣吾語汝我<lb/>
所保與我所守汝勤之我傳之子孫吾厚德而廣惠信忠<lb/>
而志愛不爲驕役不爲㤗靡括柱而茅茨爲民愛費也<lb/>
戰國䇿曰昔者秦魏爲國齊楚約攻魏魏使人求救於<lb/>
秦冠盖相望秦救不出魏人有唐祖者年九十餘謂魏王<lb/>
曰老臣請西說秦令兵出可乎曰敬諾遂約車遣之見秦<lb/>
王秦遽發兵救之<lb/>
史記曰秦使百里傒子孟明視蹇叔子西乞術將兵行行<lb/>
日百里傒蹇叔二人哭之繆公聞而怒二老曰臣非敢沮<lb/>
君軍軍行臣子與往臣老遟還恐不相及故哭耳<lb/>
又曰蔡澤從唐舉戯之乃曰富貴吾所自有吾所不知者<lb/>
夀也願聞之唐舉曰先生之壽從今以徃者四十三歲蔡<lb/>
<pb n="KR3k0012_SBCK_383-5a"/>
澤笑而謝去謂其御曰吾持梁齧肥躍馬疾驅懷黄<lb/>
金之印結紫綬於腰揖讓人主之前食肉富貴四十三年<lb/>
足矣<lb/>
又曰王翦傳曰始皇問李信吾欲攻荆用幾何人而足信<lb/>
曰不過用二十萬人始皇問王翦翦曰非六十萬人不可<lb/>
始皇曰王將軍老矣何怯也李將軍壯勇其言是也王翦<lb/>
因謝病歸老於頴陽<lb/>
又曰上置酒太子侍四人從太子年皆八十有餘鬢眉皓<lb/>
白衣冠甚偉上恠之問曰彼何爲者四人前對各言名姓<lb/>
曰東園公角里先生綺里季夏黄公上乃大驚曰吾求公<lb/>
數歳公避逃我今公何自從吾兒游乎四人皆曰陛下輕<lb/>
士善罵臣等義不受辱故恐而亡匿竊聞太子爲人仁孝<lb/>
恭敬愛士天下莫不延頸欲爲太子死者故臣來耳上曰<lb/>
<pb n="KR3k0012_SBCK_383-5b"/>
煩公幸卒調護太子<lb/>
又曰伏生者<hi>伏生名勝</hi>濟南人故秦博士也孝文欲求能治尚<lb/>
書者天下無有聞伏生能治召之是時伏生年九十餘老<lb/>
不能行乃詔太常掌故朝錯徃受之<lb/>
又曰武帝使束帛加璧安車駟馬迎申公弟子二人乗軺<lb/>
傳從見天子天子問治亂之事申公時巳八十餘對曰爲<lb/>
治者不至多言頋力行何如耳<lb/>
又曰李少君以祠竈却老方見上自謂七十嘗從武安侯<lb/>
飲㘴中有年九十餘老人少君乃言與其大父游射處老<lb/>
人爲兒時從其大父行識其處一㘴盡驚<lb/>
漢書曰文帝元年詔老者非帛不煖非肉不飽今歲首不<lb/>
時使人存問長老又無布帛酒肉之賜將何以佐天下子<lb/>
孫孝養其親哉具爲令有司請令縣道八十以上賜米人<lb/>
<pb n="KR3k0012_SBCK_383-6a"/>
月一石肉二十斤酒五斗其九十以上又賜帛人二疋絮<lb/>
三斤賜物及當廪鬻米者長吏閱視丞若尉致之<lb/>
又曰馮唐趙人也以孝著爲中郎署長<hi>應劭曰此云孝子郎</hi>事文帝<lb/>
文帝輦過問唐曰父老何自爲郎家安在具以實對<lb/>
又曰張蒼食乳女子爲乳母妻妾百數曽孕子者不復幸<lb/>
猶是百餘歲乃卒<lb/>
又曰張安丗宣帝下詔曰安丗守職秉謙以安宗廟著節<lb/>
老臣令朝朔望號稱祭酒<lb/>
又曰石建爲中郎令建老白首萬石君尚無恙毎五日洗<lb/>
沐歸謁親入子舎竊問侍者取親中裙厠牏身自澣洒復<lb/>
<hi>予諸侍者</hi>子孫咸孝然建特爲甚<lb/>
又曰貢禹上書曰臣禹犬馬之齒八十一血氣衰竭耳目<lb/>
不聦非能復有𥙷益所謂素飡尸禄汚朝之臣也乞骸及<lb/>
<pb n="KR3k0012_SBCK_383-6b"/>
身生歸郷里死無恨矣<lb/>
續漢書曰仲秋之月縣皆案户比民年七十者授之王杖<lb/>
長九尺端以鳩爲飾鳩者不咽之鳥欲老人不咽所以受<lb/>
民也是月也祠老人星於國南逺郊<lb/>
東觀漢記曰馬援字文淵建武二十年武陵五溪蠻夷深<lb/>
入軍没援因復請行年六十二帝愍其老未許之援自請<lb/>
曰臣尚能𬒳甲上馬帝令試之援據鞌頋盻以示可用帝<lb/>
笑曰矍鑠哉是翁也遂遣援<lb/>
又曰閔仲叔客安邑老病家貧不能買肉日買一片猪肝<lb/>
署或不肯爲斷安邑令候之問諸子何飯食對曰但食猪<lb/>
肝屠者或不肯與令出勑市吏後買輙得叔恠問其子道<lb/>
狀乃歎曰閔仲叔豈以口腹累安邑耶遂去之<lb/>
又曰班超自以乆在絶域年老思土上䟽曰臣常恐年衰<lb/>
<pb n="KR3k0012_SBCK_383-7a"/>
奄忽僵仆不敢望到酒泉郡但願生入玉門關<lb/>
魏志曰田豫爲并州刺史徴爲衛尉屢乞遜位太傅司馬<lb/>
宣王以豫尅壯書喻未聽豫書荅曰年過七十而以居位<lb/>
譬猶鍾鳴漏盡而夜行不休是罪人也遂稱疾篤拜太中<lb/>
大夫食卿禄年八十二薨<lb/>
晉書曰華表太始中遷太常卿數歲以老病乞骸骨詔以<lb/>
表清貞履素有老成之羙而以疾固辭今聽如所上禄賜<lb/>
與卿同<lb/>
又曰劉寔字子眞少貧賣牛衣好學歴吏部尚書封脩陽<lb/>
子懷帝復授太尉辤以老九十一薨<lb/>
又曰祖逖進鎮雍丘略定河外躬自勸督農桑剋巳施下<lb/>
百姓感恱置酒大㑹耆老中㘴流涕曰某等老矣更得父<lb/>
母死將何恨<lb/>
<pb n="KR3k0012_SBCK_383-7b"/>
又曰周訪少時遇善相者陳訓謂訪與陶侃曰二君皆位<lb/>
至方岳功名略同但陶上壽周下壽優劣在年耳<lb/>
齊書曰虞玩之字茂瑶年老有疾請退表曰四十仕進七<lb/>
十懸車壯即驅馳老冝休息知足不辱臣知足矣<lb/>
後魏書曰畢衆敬篤老乞還桑梓朝廷許之臨還獻其珠<lb/>
璫四具銀裝劒一口刺虎矛一枚仙人綾百疋文明太后<lb/>
與髙租引見於皇信堂賜酒饌車一乗馬三疋絹二百疋<lb/>
勞遣之<lb/>
又曰羅結代人丗祖𥘉爲散騎常侍遷侍中㹅三十六曹<lb/>
事年一百七歲精爽不衰丗祖以其忠慤甚見信待詔聽<lb/>
歸老賜太寧東川以爲居業并爲築城即號曰羅侯城至<lb/>
今猶在<lb/>
又曰刀雍以耆年特見優禮錫以几杖杖履上殿因致珎<lb/>
<pb n="KR3k0012_SBCK_383-8a"/>
羞焉嘗經篤疾幾死見有神明救之言福門子當享長年<lb/>
後卒於洛州刺史<lb/>
又曰尉元許致仕詣闕謝老引見於庭命昇殿勞宴賜以<lb/>
玄冠素肥又詔充三老給上公之禄<lb/>
唐書曰太宗將伐遼東召李靖入閤賜坐御前謂曰公南平<lb/>
吴㑹北清沙漠西定慕容唯東有髙麗未服公意如何對<lb/>
曰臣徃者慿藉天威簿展微効今殘年朽骨唯擬此行陛<lb/>
下若不棄老臣病其瘳矣帝愍其羸老不許<lb/>
又曰嚴綬材器不踰常品事兄嫂過謹爲時所稱常以寛<lb/>
柔自持位躋上公年至大耋前後統臨三鎮皆號雄藩所<lb/>
辟士親暏爲將相者凢九人其貴壽如此<lb/>
周史曰蕭愿字惟恭梁宰相頃之子也𥘉愿之曽祖倣唐<lb/>
僖宗朝入相接客之次愿爲兒童効倣傳呼之聲倣謂客<lb/>
<pb n="KR3k0012_SBCK_383-8b"/>
曰余豈敢以得位而喜所幸弈丗壽考吾今又有曽孫在<lb/>
目前矣及愿長事父母以孝稱後爲兵部郎卒之時年七<lb/>
十餘母猶在堂一門壽考人罕及者矣<lb/>
鬻子曰鬻子年九十見文王文王曰嘻老矣鬻子曰若使<lb/>
臣捕虎逐鹿則老矣使臣䇿國事則臣年尚少因立爲師<lb/>
莊子曰盗跖曰人上壽百歲中壽八十下壽六十<lb/>
孟子曰老吾老以及人之老<lb/>
又曰伯夷避紂居北海之濵太公避紂居東海之濵聞文<lb/>
王作興曰盍歸乎來吾聞西伯善養老者二老者天下<lb/>
之大老也而歸之是天下之父歸之天下之父歸之其子<lb/>
焉徃<lb/>
抱朴子内篇曰余亡祖鴻臚少卿時嘗爲臨沅令云此縣<lb/>
有廖氏家丗壽老或出百年或八九十徙去生子孫轉多<lb/>
<pb n="KR3k0012_SBCK_383-9a"/>
夭折人有居其故宅復累丗壽由此覺是宅所爲疑其井<lb/>
水殊赤乃試掘井左右得古人埋丹砂數十斛去井數尺<lb/>
此丹砂汁因泉水漸洿入井是以飲其水而得壽况乃持<lb/>
丹砂而服之乎<lb/>
六韜曰文王祖父壽百二十而没王季百年而没文王壽<lb/>
九十七而没<lb/>
國語曰齊宣王出遊路見閭丘先生長老十三人謁齊王<lb/>
王賜之田衆老皆拜閭丘先生獨不拜又賜無役諸老復<lb/>
拜閭丘先生又不拜宣王疑而問之對曰來見大王所望<lb/>
者三願賜臣壽賜臣富賜臣貴王曰天命有長短非寡人<lb/>
所制無所壽先生倉粟雖盈備災畜無以富先生大官無<lb/>
闕小官卑賤無以貴先生先生曰所望願王選良吏臣少<lb/>
得壽焉使人以時役無煩苛此臣所以得富焉使少者敬<lb/>
<pb n="KR3k0012_SBCK_383-9b"/>
長者長者敬老者此臣所以得其貴也王賜臣田田不租<lb/>
倉廪虛賜臣無役則官無所使非所望也王曰賜先生爲<lb/>
相可乎先生曰臣得三願足矣安用爲相<lb/>
又曰子竒年八十齊君任爲東阿旣行而君悔焉使人追<lb/>
之嘱使者曰未至追令還巳至勿追未至東阿使者反之<lb/>
齊君問故使者曰臣見子竒同載者皆白首矣夫老者之<lb/>
智少者之決此必能治東阿矣王曰善哉<lb/>
又曰昔衛武公年九十五儆於國曰苟在朝者無謂我老<lb/>
耋而舎我也必恭恪於朝夕以儆我聞一二之言志誦納<lb/>
之以訓道<lb/>
漢武故事曰上甞輦至郎署見一老髭鬚皓白衣服不完<lb/>
上問曰公何時爲郎何其老矣對曰臣姓顔名駟江都人<lb/>
也文帝時爲郎上問曰何不遇也駟曰文帝好文臣好武<lb/>
<pb n="KR3k0012_SBCK_383-10a"/>
景帝好老臣又少陛下好少臣巳老是以三丗不遇上感<lb/>
其言拜爲㑹稽都尉<lb/>
新序曰孔子見宋榮啓期年老白首衣弊服鼓琴自樂孔<lb/>
子問曰先生老而窮何樂也啓期曰吾有三樂天生萬物<lb/>
以人爲貴吾得爲人一樂也人生以男爲貴吾得爲男二<lb/>
樂也人生命有傷夭吾年九十餘是三樂也貧者士之常<lb/>
死者人之終居常以守終何不樂乎<lb/>
說苑曰楚文王伐鄭使王子革子露居二子出遊老人戴<lb/>
畚從而乞食焉不與摶而奪之畚<lb/>
又曰晉平公問師曠曰吾年七十欲學恐晚如何對曰暮<lb/>
不炳燭耶臣聞少而學者如日出之陽壯而學者如日中<lb/>
之光老而學者如炳燭之明炳燭之明孰與昧行乎公曰<lb/>
善哉善哉<lb/>
<pb n="KR3k0012_SBCK_383-10b"/>
申鑒曰學壽不至壽可以盡命<lb/>
新論曰余前爲王翁典樂大夫見樂家書記文帝時得魏<lb/>
文侯時樂人竇公百八十歳兩目皆盲文帝竒之問何能<lb/>
服食而至此耶對曰年十三失明父母哀之教使鼓琴日<lb/>
講習以爲常事臣不能道引無所服餌也譚以爲少盲恒<lb/>
逸樂所以益性命也<lb/>
神仙傳曰淮南王安好道術八公乃詣門門者見其垂白<lb/>
不進八公皆化成童子色如桃花門吏白王王迎之登思仙<lb/>
之臺張錦綺之帷設象牙之床　燔百和之香進碧玉之<lb/>
几執弟子禮八公還成老人授之要道及郎中雷𬒳譛安<lb/>
安與八公昇天所踐石皆䧟今人馬之跡在焉<lb/>
王子年拾遺録曰昔老聃當周之末居及景日室之山與<lb/>
丗人絶迹唯有黄髮老叟五人或乘虎豹或乘鴻鵠衣毛<lb/>
<pb n="KR3k0012_SBCK_383-11a"/>
羽之服眉覆於目耳垂至肩兩眸子皆黒方靣玉㓗手握<lb/>
青筠之杖出入于日室之中與老子談天文之數<lb/>
述異記曰尹雄年九十頭生角角半寸<lb/>
丗說曰頋恱與簡文同年而早白簡文問曰卿何以先老<lb/>
荅曰蒲柳之姿望秋而先落松栢之質逢霜而弥盛<lb/>
應璩詩曰昔有行道人陌上見三叟年各百餘歲相與鋤<lb/>
禾莠住車問三叟何以得此壽上叟前置辤室内嫗麄醜<lb/>
中叟前置辤量腹節所受下叟前置辤暮卧不覆首要哉<lb/>
三叟言所以能長乆<lb/>
太平御覽卷第三百八十三<lb/>
<pb n="KR3k0012_SBCK_383-11b"/>
</p>
<p>
</p>
  </div>
</body>
</text>
</TEI>
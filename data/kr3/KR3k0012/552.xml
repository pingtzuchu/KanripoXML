<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_552-1a"/>
太平御覽卷第五百五十二<lb/>
禮儀部三十一<lb/>
　椁　櫕　蒭靈　明器<lb/>
　明衣　祖載　翣　紼<lb/>
　旅旒　旐　挽歌　方相<lb/>
　　　　　椁<lb/>
周禮地官閭師曰凡庶民不樹者不椁<lb/>
禮記檀弓上曰有子曰昔者夫子居於宋見桓司馬自爲<lb/>
石椁三年而不成夫子曰若是其靡也死不如速朽之愈<lb/>
也死之欲速朽爲桓司馬言之<lb/>
禮記檀弓下曰孔子之故人曰原壤其母死夫子助之沐<lb/>
椁<hi>沐治也</hi>原壤登木曰乆矣予之不託於音也<hi>木椁材也託寄也謂叩物</hi>
<hi>以作音也</hi>歌曰狸首之班然執女手之卷然<hi>說人亂也</hi>夫子爲弗聞<lb/>
<pb n="KR3k0012_SBCK_552-1b"/>
也者而過之從者曰子未可以巳乎夫子曰丘聞之親者<lb/>
無失其爲親也故者無失其爲故也<lb/>
又䘮大記曰君松椁大夫栢椁士雜木椁<hi>椁謂周棺者也天子栢椁以端</hi>
<hi>長六尺夫子制於中都使庶人之椁五寸五寸謂端方也</hi>棺椁之間君容祝大夫容壷<lb/>
士容甒<hi>間可以藏物因以爲節</hi>
左傳定上曰魏獻子屬伇於韓簡子原壽過<hi>簡子韓起孫不信也壽過</hi>
<hi>周大夫也</hi>而田於大陸焚焉還卒於寗<hi>寗今脩武魏也</hi>范獻子去其栢<lb/>
椁以其未復命而田也<hi>范獻子伐魏子爲政去其栢椁是貶</hi>
廣雅曰椁廓也<lb/>
史記曰始皇葬驪山發北山石爲椁<lb/>
又曰愼夫人鼓瑟上自倚瑟而歌意悽愴悲懷顧謂羣臣<lb/>
曰嗟乎北山石爲椁用紵絮斮<hi>一作錯</hi>陳<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>其間<hi>紵絮以漆著其間</hi>
豈可動哉左右曰善張釋之前曰使其中有可欲者雖錮<lb/>
<pb n="KR3k0012_SBCK_552-2a"/>
南山猶有郄使其中無可欲者雖無石椁又何慼焉文帝<lb/>
稱善<lb/>
古史考曰禹作土堲以周棺湯作木椁昜土堲<lb/>
漢書曰始皇石椁中爲逰<lb/>
又劉向上書曰棺椁之作自黄帝始也<hi>臣瓉注曰殷人作棺椁也</hi>始皇<lb/>
葬於驪山後牧兒亡羊羊入其藏牧者持火照求羊失火<lb/>
燒其藏及椁<lb/>
續漢禮儀志曰侯王公主將軍特進薨使者治䘮作栢椁<lb/>
東觀漢記曰明帝自制石椁廣丈二尺長二丈五<lb/>
魏志曰夫餘國厚葬有椁無棺東沃沮其葬作大木椁長<lb/>
十餘丈開一頭作户舉家皆共椁刻木爲數<lb/>
魚豢魏略曰髙麗其死葬有椁無棺停䘮百日也<lb/>
越絶書曰闔閭葬銅椁三重<lb/>
<pb n="KR3k0012_SBCK_552-2b"/>
二石僞事曰佛圖澄死時衆官皆殯歛以生所服錫杖鉢<lb/>
終内着棺中爲其理石作椁葬畢經年冉閔後故發椁開<lb/>
棺視之了不見醴骨處所唯見杖鉢存焉<lb/>
莊子曰衛靈公死卜葬沙丘而吉掘之數仞得石椁焉有<lb/>
銘曰不馮其子靈公奪而埋之<lb/>
郭縁生述征記曰桓魋石椁在九里山之東北也椁有二<lb/>
重門間隱起青石方淨如鏡門扇數四<lb/>
博物志曰漢滕公薨公卿送至東都門四馬悲鳴掊地不<lb/>
行於蹄下得石椁有銘曰佳城鬱鬱三千年見白日吁嗟<lb/>
滕公居此室<lb/>
豫章記曰艾縣有一塜鑿青石以爲椁制度非常號曰楊<lb/>
栁塜歷代乆逺莫知其誰<lb/>
　　　　櫕<lb/>
<pb n="KR3k0012_SBCK_552-3a"/>
禮記䘮大記曰君殯用輴櫕至于上畢塗屋大夫殯以幬櫕<lb/>
置于西序塗不墍於棺士殯見衽塗上帷之<hi>鄭玄注云攅猶藂也</hi>
釋名曰塗曰櫕櫕木於上而塗之也<lb/>
　　　　　蒭靈<lb/>
周禮春官塚人曰及葬言鸞車象人<hi>鸞遣車也象人以蒭草爲人言問其不如</hi>
<hi>法度也</hi>
禮記檀弓曰塗車蒭靈自古有之<hi>蒭靈束茅爲人馬謂之靈者神之</hi>明器<lb/>
之道也<hi>言與明器同</hi>孔子謂爲蒭靈者善謂爲俑者不仁不殆<lb/>
於用人乎哉<hi>俑偶人也有靣目機發有以於生人孔子善古而非周</hi>
釋名曰束草爲人馬以神靈名之也<lb/>
續漢書禮儀志曰天子崩蒭靈三十六尺<lb/>
王肅䘮服要記曰魯哀公葬父孔子問曰寧設桐人乎哀<lb/>
公曰桐人起於虞卿虞卿齊人遇惡繼母不得養父死不<lb/>
<pb n="KR3k0012_SBCK_552-3b"/>
得葬知有過故作桐人吾父生得供養何用桐人爲<lb/>
陸機士庶挽歌辭曰埏埴爲塗車束薪作蒭靈<lb/>
　　　　　明器<lb/>
周禮春官冡人曰大䘮入藏凶器<hi>凶器明器</hi>
周禮夏官司兵曰大䘮廞五兵<hi>廞興作也興作明器之共</hi>
禮記檀弓上曰宋襄公葬其夫人醯醢百甕曽子曰旣曰<lb/>
明器矣而又實之<hi>言名之爲明器與祭器皆實之是亂鬼器與人器也</hi>
又曰旣殯旬而布材與明器<hi>木工冝乾暗且預成材椁材也</hi>
又曰之死而致死之不仁而不可爲也之死而致生之不<lb/>
知而不可爲也<hi>之徃也死之生之謂無知與有知也爲猶行也</hi>是故竹不成用瓦<lb/>
不成沬木不成斵<hi>成猶善也竹不可善用謂邊無滕味當作沫沬靧也</hi>琴瑟張而不<lb/>
平竽笙備而不和<hi>無宫啇之調</hi>有鍾磬而無簨簴<hi>不縣之也横日簨植曰簴</hi>
其曰明器神明之也<hi>言神明死之也神明者非人所知拆其器如此</hi>
<pb n="KR3k0012_SBCK_552-4a"/>
又曰仲憲言於曽子曰夏后氏用明器示民無知也<hi>所謂致死</hi>
<hi>之仲憲孔子弟子原憲</hi>殷人用祭器示民有知也<hi>所謂致生之</hi>周人兼用<lb/>
之示民疑也<hi>言使民疑於無知與有知</hi>曽子曰其不然乎其不然乎<hi>非其</hi>
<hi>說之非也</hi>夫明器鬼器也祭器人器也夫古之人胡爲而死其<lb/>
親乎<hi>言仲憲之言三者皆非此或用鬼器或用人器</hi>
又檀弓下曰孔子謂明器者知䘮道矣備物而不可用也<lb/>
哀哉死者而用生者之器不殆於用殉乎哉其曰明器神<lb/>
明之也<hi>神明死者異於生人也</hi>
釋名曰送死之器曰明器神明之器異於人<lb/>
鹽鐵論曰古者明器有形無實示人不用也今厚資多藏<lb/>
器用如生人並衣綈紈<lb/>
江逌表曰宣皇帝顧命終制山陵不設明器以貽後則景<lb/>
帝奉遵遺勑逮文明皇后崩武皇帝亦承前無所設施唯<lb/>
<pb n="KR3k0012_SBCK_552-4b"/>
酺醢之奠瓦器而巳昔康皇帝玄宫内寳奩烏粥此盖太<lb/>
妃因巳之情實違先志累世之法今永欲以爲故事用此<lb/>
二物<lb/>
　　　　　明衣<lb/>
說文曰褮鬼衣也<hi>褮讀如葛壘榮之縈</hi>
穆天子傳曰贈用文錦明衣<lb/>
　　　　　祖載<lb/>
周禮春官䘮祝曰掌大䘮及朝御柩乃奠<hi>朝將葬朝於祖考廟</hi>及祖<lb/>
飾棺及載遂御之<hi>祖將葬祖於庭</hi>
禮記檀弓曰殯於客位祖於庭所以即逺也<lb/>
儀禮旣夕曰旣夕哭請啓期告于殯宿興設盥于祖廟門<lb/>
外<hi>祖王父也下土祖拆共廟</hi>有司請祖期<hi>將行而飲食曰祖祖始也</hi>
白虎通曰祖於庭何奪孝子之恩也祖始始載於庭也乗<lb/>
<pb n="KR3k0012_SBCK_552-5a"/>
車辭祖禰故爲祖載也<lb/>
　　　　　翣<lb/>
周禮夏官曰御僕大䘮持翣<hi>翣棺飾也持之者夾蜃車</hi>
禮記檀弓下曰周人廧置翣<hi>鄭玄注云廧栁衣翣者車飾也</hi>
又禮器曰天子七月而葬五重八翣諸侯五月而葬三重<lb/>
六翣大夫三月而葬再重四翣此以多爲貴也<lb/>
又䘮大記曰飾棺君黼翣二畫翣二大夫黼翣二畫翣二<lb/>
士畫翣二<lb/>
古史考曰周公作翣<lb/>
齊書曰張緒卒日無宅以殯遺命凶事不設栁翣<lb/>
莊子曰戰而死者其人之葬也不以翣資<hi>翣者武之所資也戰而死者無</hi>
<hi>武也翣將安施耳</hi>
世夲曰武王作翣<lb/>
<pb n="KR3k0012_SBCK_552-5b"/>
董勛荅問曰翣似屏風人持隨䘮車前後左右也<lb/>
　　　　　紼<lb/>
禮記雜記曰諸侯䘮執紼五百人四紼皆衘枚<hi>紼引車索</hi>
釋名曰從前引曰紼紼發也發車使行<lb/>
續漢書禮儀志曰禮登遐中黃門虎賁執紼<lb/>
又曰公卿巳下子弟凡三百人執紼白素幘委貌冠<lb/>
杜預要集曰凡挽天子六紼諸侯四大夫二士一<lb/>
　　　　　旅旒<lb/>
賀循葬禮曰大夫五旒吉韋車之所建也通而已下不爲<lb/>
龍畫<lb/>
　　　　旐<lb/>
周禮春官曰司常大䘮供銘旌建廞車之旌<hi>銘旌王則太常也</hi>
禮記檀弓上曰銘明旌也以死者爲不可別也故以其旗<lb/>
<pb n="KR3k0012_SBCK_552-6a"/>
識之<lb/>
續漢書禮儀志曰禮登遐大旂之制長三刃十有二斿曵<lb/>
地畫日月昇龍書旐曰天子之柩<lb/>
賀循葬禮曰杠今之旐也古者以緇布爲之命以絳繒題<lb/>
姓字而巳不爲畫飭也<lb/>
禮論曰問下殤葬墓有旐否徐邈荅曰旐以題柩耳無不<lb/>
有旐<lb/>
晉書曰魏明悼后崩議書名旌或欲去姓而書魏或欲兩<lb/>
書安平王子孚以爲經典正義皆不應書凡帝王皆因夲<lb/>
國之名以爲天下之號而與徃代相别耳非爲擇美名以<lb/>
自光也天稱皇天則帝稱皇帝地稱后土則后稱皇后此<lb/>
乃所以同天地之大號統無二之尊名不待稱國號以自<lb/>
表不俟稱氏族以自彰<lb/>
<pb n="KR3k0012_SBCK_552-6b"/>
　　　　　挽歌<lb/>
左傳哀上曰呉與齊戰齊人公孫夏將戰命其徒歌虞殯<lb/>
<hi>杜預注曰虞殯送葬歌曲示必死</hi>
纂文曰薤露今人挽歌<lb/>
續漢書禮儀志曰禮登遐羽林孤兒巴俞櫂歌者六十人<lb/>
續漢書曰大將軍梁啇三月上巳日㑹洛水倡樂畢極終<lb/>
以薤露之歌座中流涕其年八月而啇薨<lb/>
晉公卿禮秩曰安平王葬給挽歌六十人諸公及開府給<lb/>
三十人<lb/>
晉書禮志曰漢魏故事大䘮及大臣之䘮執紼者挽歌新<lb/>
禮以爲挽歌岀於漢武帝役人之勞歌聲哀灱遂以爲送<lb/>
終之禮雖音曲摧愴非經典所制違禮衘枚之義方在號<lb/>
慕不冝以歌爲名除挽歌摯虞以爲挽歌因倡和而爲摧<lb/>
<pb n="KR3k0012_SBCK_552-7a"/>
愴之聲衘枚所以全哀此亦以感衆雖非經典所載是歴<lb/>
代故事詩稱君子作歌惟以告哀以歌爲名無所嫌冝定<lb/>
新禮如舊<lb/>
續晉陽秋曰袁山松作行路難辭句婉麗聽者莫不流淚<lb/>
呉曇善倡樂桓伊能挽歌時稱爲三絶<lb/>
又曰武陵王晞未敗四五年喜爲挽歌自揺鈴使左右和<lb/>
之<lb/>
語林曰張湛好於齊前種松栢養鴝鵒袁山松岀遊好令<lb/>
左右挽歌時人謂張屋下陳尸袁道上行殯<lb/>
謝綽宋拾遺録曰太祖嘗召顔延之傳詔頻曰㝷覔不值<lb/>
太祖曰但酒店中求之自當得也傳詔依旨訪覔果見延<lb/>
之在酒肆躶身挽歌了不應對他日酒醒乃徃<lb/>
宋書曰范曄爲吏部郎元嘉元年彭城王太妃薨將葬祖<lb/>
<pb n="KR3k0012_SBCK_552-7b"/>
夕僚故並集東府曄與司徒左曹屬王深及弟司徒祭酒<lb/>
廣夜中酣飲開北牖聽挽歌爲樂彭城王義康大怒左遷<lb/>
宜城太守<lb/>
梁書曰謝幾卿普通六年詔西昌侯藻督衆軍北侵幾卿<lb/>
啓求行擢爲藻軍師長史軍至渦陽退敗幾卿坐免官居<lb/>
自揚石井宅中交好者載酒從之客恒滿坐時左丞庚仲<lb/>
容亦免歸二人意相得並肆情誕縱或乗露車歴遊郊野<lb/>
酔則執鐸挽歌不屑物議<lb/>
莊子曰紼謳所生必於斥苦司馬彪注云紼引柩索也斥<lb/>
踈緩若用力也引紼所有謳者爲人用力慢緩不齊促急<lb/>
之也<lb/>
風俗通曰京師賔㛰嘉㑹酒酣之後續以挽歌<lb/>
譙周法訓曰挽歌者髙帝召田撗至尸郷自斃從者不敢<lb/>
<pb n="KR3k0012_SBCK_552-8a"/>
哭而不勝其哀故作此歌以寄哀音焉<lb/>
于寳捜神記曰挽歌者䘮家之樂執紼者相和之聲也挽<lb/>
歌詞有薤露蒿里二章岀田橫門人橫自殺門人傷之爲<lb/>
悲歌言人如薤上露昜晞滅也亦謂人死精魂於蒿里<lb/>
古辭曰薤露朝露何昜晞明朝更復露人死一去何時歸<lb/>
二章曰蒿里誰家地聚斂精魂無賢愚鬼伯一何相催促<lb/>
人命不得少踟蹰至李延年乃分爲二曲薤露送王公貴<lb/>
人蒿里送士大夫庶人使挽柩者歌之<hi>又有長歌短歌言壽命長短不可妄</hi>
<hi>求</hi>
魏繆襲挽歌辭曰生時遊國都死没弃中野朝發髙堂上<lb/>
墓宿黄泉下白日入虞淵縣車息駟馬造化雖神明安能<lb/>
復存我形容稍歌滅齒髮行當墮自古皆有然誰能離此<lb/>
者<lb/>
<pb n="KR3k0012_SBCK_552-8b"/>
陸機挽歌辭曰魂衣何盈盈旟旐何習習父母拊棺號兄<lb/>
弟扶筵泣靈轜動轇　龍首矯崔嵬挽歌挾轂唱嘈嘈一<lb/>
何悲浮雲中容與飄風不能廻淵魚仰失梁征烏俯墜飛<lb/>
又曰中闈且勿諠聽我薤露詩生死各異倫祖載當有時<lb/>
舎爵兩楹位啓殯進靈轜餞飯觴莫舉出宿歸無期<lb/>
又曰重阜何崔嵬玄廬竄其間磅礴云四極穹崇効蒼天<lb/>
側聽隂溝涌卧觀天井懸壙霄何遼廓大暮安可晨人徃<lb/>
有返歳我行無歸年昔居四人宅今爲萬鬼隣昔爲七尺<lb/>
體今成灰與塵金王昔所佩鴻毛今不振豐肌享螻蟻形<lb/>
體永夷泯壽堂延魑魅虚無自相賔螻蟻爾何怨魑魅我<lb/>
何親撫心痛荼毒永歎莫爲陳<lb/>
宋陶潜挽歌辭曰荒草何茫茫白楊亦蕭蕭嚴霜九月中<lb/>
送我岀逺郊四靣無人居髙墳正嶕嶤馬爲仰天鳴風日<lb/>
<pb n="KR3k0012_SBCK_552-9a"/>
自蕭條幽室一巳閉千年不復朝千年不復朝賢逹無柰<lb/>
何向來相送人各亦歸其家親戚或餘悲他人亦巳歌死<lb/>
去何所道託體同山阿<lb/>
又曰有生必有死早終非命促昨暮同爲人今旦在鬼録<lb/>
魂氣散何之枯形寄空木嬌兒索父號良友撫我哭<lb/>
顔延之挽歌辭曰令龜告明兆撒奠在方昏戒徒赴幽麥<lb/>
祖駕出髙門行行去城邑遥遥首丘園息鑣竟平𡑞稅駕<lb/>
列巖根<lb/>
北齊祖孝徴挽歌辭曰驅駟馬謁帝長楊宫旌懸白雲外<lb/>
騎獵紅塵中今來向漳浦素蓋轉悲風榮華與歌笑萬事<lb/>
盡成空<lb/>
隋盧思道鼓城王挽歌辭曰旭且禁門開隱隱靈輿發纔<lb/>
看鳯樓逈稍視龍山没猶陳五營騎尚聚三河卒容衛儼<lb/>
<pb n="KR3k0012_SBCK_552-9b"/>
未歸空山照秋月<lb/>
又樂平長公主挽歌辭曰粧樓對馳道吹臺臨景舎風入<lb/>
上春朝月滿涼秋夜未言歌笑畢巳覺先榮謝何時洛水<lb/>
湄芝田解龍駕<lb/>
　　　　　方相<lb/>
周禮夏官曰方相氏掌蒙熊皮黃金四目玄衣朱裳執戈<lb/>
楊揗帥百隷大䘮先匶及墓入壙以戈擊四隅歐方良<hi>壙穿</hi>
<hi>中也方良罔兩也</hi>
蔡質漢官儀曰隂太后崩前有方相及鳯皇車<lb/>
晉公卿禮秩曰上公薨者給方相車一乗安平王孚薨方<lb/>
相車駕馬<lb/>
幽明録曰廣陵露白村人毎夜輒見鬼恠或有異形醜惡<lb/>
怯弱者莫敢過村人恠如此疑必有故相率得十人一時<lb/>
<pb n="KR3k0012_SBCK_552-10a"/>
發掘入地尺許得一朽爛方相頭訪之故老咸云嘗有人<lb/>
冒雨葬至此遇刼一時散走方相頭䧟没泥中<lb/>
風俗通曰俗說亡人魂氣浮揚故作魌頭以存之言頭體<lb/>
魌魌然盛大也或謂魌頭爲觸壙殊方語也<lb/>
太平御覽卷第五百五十二<lb/>
<pb n="KR3k0012_SBCK_552-10b"/>
</p>
<p>
</p>
  </div>
</body>
</text>
</TEI>
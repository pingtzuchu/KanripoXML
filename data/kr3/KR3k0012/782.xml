<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_782-1a"/>
太平御覽卷第七百八十二　四夷部三<lb/>
　東夷三<lb/>
　　　俀　曰夲　紵嶼人　蝦夷國<lb/>
　　　　　俀<lb/>
後漢書曰俀在韓東南大海中依山島爲居凢百餘國武<lb/>
帝滅朝鮮使驛通於漢者三十許國俀王居邪馬臺國<hi>俀今</hi>
<hi>名邪魔惟音之訛反</hi>樂浪郡徼去其國萬二千里其地大較在㑹稽<lb/>
東冶與朱崖儋耳相近故其俗多同土冝禾稲麻紵蚕桑<lb/>
知織績爲縑布出白珠青玉其山有丹土氣温煖冬夏生<lb/>
菜茹無牛馬虎豹羊鵲<hi>鵲或作鷄</hi>其兵有矛楯木弓竹矢或以<lb/>
骨爲鏃男子皆黥靣文身以其文左右大小別尊卑之差<lb/>
其男衣皆横幅結束相連女人𬒳髮屈紒衣如單𬒳貫頭<lb/>
而着之並以丹朱坋身<hi>說文曰坋塵也音蒲頓切</hi>如中國之用粉也有城<lb/>
<pb n="KR3k0012_SBCK_782-1b"/>
柵屋宇父母兄弟異處唯㑹同男女無别飲食以手而用<lb/>
籩豆俗皆徒跣以蹲踞爲恭敬<hi>其人</hi>性嗜酒多壽考至百餘<lb/>
歳者甚衆國多女子大人皆有四五妻其餘或兩或三女<lb/>
人不滛不妬又俗不盗竊少爭訟犯法者沒其妻子重者<lb/>
滅其門族其死者停喪十餘日家人哭泣不進酒食而等<lb/>
類就歌舞爲樂灼骨以爲卜用决吉凶行來渡海令一人<lb/>
不櫛沐不食肉不近婦人名曰持衰若在塗吉利則雇以<lb/>
財物如病疾遭害以爲持衰不謹便共殺之<lb/>
魏志曰倭國在帶方東南大海中依山島爲舊國百餘小<lb/>
國漢時有朝見者今令使譯所通其三十國從帶方至倭<lb/>
循海岸水行歷韓國從乍南乍東到其北岸拘耶韓國七<lb/>
千餘里至對馬國户千餘里大官曰卑狗副曰卑奴母離<lb/>
所居絶島方四百餘里地多山林無良田食海物自活乗<lb/>
<pb n="KR3k0012_SBCK_782-2a"/>
舩南北市糴又南渡一海一千里名曰瀚海至一大國置<lb/>
官與對馬同地方三百里多竹木叢林有三千許家亦有<lb/>
田地耕田不足食方行市糴又渡海千餘里至未盧國户<lb/>
四千濵山海居人善捕魚水無深淺皆能沉没取之東南<lb/>
陸行五百里到伊都國官曰爾支副曰泄謨觚柄渠觚有千<lb/>
餘户丗有王皆統屬女王帶方使徃來常止住又東南至<lb/>
奴國百里置官曰先馬觚副曰卑奴母離有二萬餘户又<lb/>
東行百里至不彌國户千餘置官曰多模副曰卑奴母離<lb/>
又南水行二十日至於投馬國<hi>户五</hi>萬置官曰彌彌副曰彌<lb/>
彌郍利又南水行十日陸行一月至耶馬臺國户七萬女<lb/>
王之所都其置官曰伊支馬次曰彌馬叔次曰彌馬獲支<lb/>
次曰奴佳鞮其屬小國有二十一皆統之女王之南又有<lb/>
狗奴國男子爲王其官曰狗石智卑狗者不屬女王也自<lb/>
<pb n="KR3k0012_SBCK_782-2b"/>
帶方至女國萬二千餘里其俗男子無大小皆黥靣文身<lb/>
聞其舊語自謂太伯之後又云自上古以來其使詣中國<lb/>
草傳辭說事或蹲或跪兩手據地謂之恭敬其呼應聲曰<lb/>
噫噫如然諾矣<lb/>
又曰倭國本以男子爲王漢靈帝光和中倭國亂相攻伐<lb/>
無定乃立一女子爲王名卑弥呼事鬼道能惑衆自謂年<lb/>
已長大無夫壻有男弟佐治國以婢千人自侍唯有男子<lb/>
一人給飲食傳辭出入其居處宫室樓觀城柵守衛嚴峻<lb/>
景𥘉三年公孫淵死倭女王遣大夫難升米等言帶方郡<lb/>
求詣天子朝見太守劉夏送詣京師難升米致所獻男生<lb/>
口四人女生口六人班布二疋詔書賜以雜錦采七種五<lb/>
尺刀二口銅鏡百枚眞珠鈆丹之屬付使還又封下倭王<lb/>
印綬女王死大作冡殉葬者百餘人更立男王國中不<lb/>
<pb n="KR3k0012_SBCK_782-3a"/>
伏更相殺數千人於是復更立卑弥呼宗女臺舉年十<lb/>
三爲王國中遂定其倭國之東渡海千里復有國皆倭種<lb/>
也又有朱中儒國在其南人長三四尺去倭國四千餘里<lb/>
又有躶國墨<hi>齒囯復在</hi>其南舩行可一年至<lb/>
南史曰倭國風俗不淫男女皆露髻冨貴者以錦綉雜來<lb/>
爲帽似中國胡公頭晋安帝時有倭王讃遣使朝貢宋武<lb/>
帝永𥘉二年詔曰倭王讃逺誠冝甄可賜除授文帝元嘉二<lb/>
年讃又遣使奉表獻方物讃死弟珎立遣使貢獻自稱使<lb/>
持節都督倭百濟新羅任郍秦韓六國諸軍事安東大將<lb/>
軍倭國王詔除安東將軍倭國王珎又求除正倭洧等十<lb/>
三人平西征虜<hi>冠軍</hi>号詔並聽之自此朝貢不絶至順帝昇<lb/>
明二年倭王武遣使上表言自昔祖禰躬擐甲胄跋渉山<lb/>
川不遑寧處東征毛人五十五國西服衆夷六十六國陵<lb/>
<pb n="KR3k0012_SBCK_782-3b"/>
平海北九十五國王道融㤗廓土遐畿累葉朝宗不愆于<lb/>
歲道過百濟裝飾舩舫而句麗無道圗欲見吞臣亡考濟<lb/>
方欲大舉奄喪父兄使垂成之功不獲一簣今欲練兵甲<lb/>
父兄之志竊自假開府儀同三司其餘咸各假授以勸忠<lb/>
節詔除武使持節督倭新羅<hi>任郍加羅秦韓六囯</hi>諸軍事安東大將<lb/>
軍倭國王至齊建元中及梁武帝時並來朝貢<lb/>
北史曰隋開皇二十年倭王姓何毎宇多利思比孤號河<lb/>
軰雞弥遣<hi>使詣</hi>闕上令所司訪其風俗使者言倭王以天爲<lb/>
兄以日爲弟天明時岀聽政跏趺坐日坐便理務云委我<lb/>
弟文帝曰此大無義理於是訓令改之王妻姓雞弥沒官<lb/>
有女六七百人名太子爲利歌弥多弗利<lb/>
又曰倭國内官有十二等一曰大德次小德次大仁次小<lb/>
仁次大義次小義次大禮次小禮次大智次小智次大信<lb/>
<pb n="KR3k0012_SBCK_782-4a"/>
次小信貟無定數有軍尼一百二十人猶中國牧宰八十<lb/>
户置一伊尼翼如今里長也十伊尼翼屬一軍尼<lb/>
又曰倭國男子服飾衣裙𥜗其䄂微小履如屨形漆其上<lb/>
繫之脚人庻多跣足不得用金銀爲飾故時衣横幅結束相連<lb/>
而無縫頭亦無冠但垂髮於兩耳上至隋時王始制冠以錦<lb/>
綵爲之以金銀鏤花爲飾婦人束髮於後亦衣裙𥜗裳皆<lb/>
有<graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>纎竹聚以爲梳編草爲薦雜皮爲表縁以雜文皮<lb/>
文曰倭國兵有弓矢<graphic n="KR1483" url="https://raw.githubusercontent.com/kanripo/KR-Gaiji/master/images/KR1483.png" mimeType="image/png"/>斧添皮爲甲骨爲矢鏑雖有兵無<lb/>
征戰其王朝㑹必陳設儀仗其國樂户户可十萬俗殺人<lb/>
強盗及姦皆死盗者計贓酬物無財者沒身爲奴自餘輕<lb/>
重或流或杖毎訊冤獄不承引者以木壓膝或置小石於<lb/>
沸湯中令所<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>者探之云理曲者即手爛或置虵甕中令<lb/>
取之云曲者即螫手人頗恬静罕爭訟少盗賊樂有五弦<lb/>
<pb n="KR3k0012_SBCK_782-4b"/>
琴笛男女多黥面文身沒水捕魚無文字唯刻木結繩後<lb/>
於百濟求得佛經始有文字知卜筮尤信巫覡毎至正月<lb/>
一日必射戯飲酒其餘節略與華同好棊博握槊樗蒲之<lb/>
戯氣候温煖草木冬青土地膏腴水多陸少以水環挂鸕<lb/>
鷀項令入水捕魚日得百餘頭俗無盤爼藉以槲葉性質<lb/>
直有雅風女多男少女婚嫁不取同姓男女相恱者即爲<lb/>
婚婦入夫家必先跨火乃與夫相見婦人不淫妬死者歛<lb/>
以棺椁親賔就屍者歌舞妻子兄弟以白布製服貴人三<lb/>
年殯庻人卜日而瘞及葬置屍舩上陸地牽之或以小輿<lb/>
又曰倭國有阿蘇山其石無故大起接天者俗以爲異因<lb/>
行禱祭有如意寳珠其色青大如雞卵夜則有光新羅百<lb/>
濟皆以倭爲大國多珎物並仰之恒通使徃來<lb/>
又曰隋大業三年倭國王多利思比孤遣朝貢使者曰聞<lb/>
<pb n="KR3k0012_SBCK_782-5a"/>
海西菩薩天子重興佛法國書曰日出處天子致書日沒<lb/>
處天子無恙云云帝覽不恱謂鴻臚卿曰夷書有無禮者<lb/>
勿復以聞明年上遣文林郞裴丗清使倭國王遣小德何<lb/>
軰䑓從數百人設儀仗鳴鼓角來迎後十日又遣大禮歌<lb/>
多毗從三百餘騎郊勞旣至彼都其王與丗清來貢方物<lb/>
此後遂絶<lb/>
唐書曰倭國土風頗類新羅貞觀五年遣使獻方物太宗<lb/>
矜其道逺勑所司無令歲貢又遣新州刺史髙表仁持節<lb/>
徃撫之表仁無綏逺之才與王子爭禮不宣朝命而還至<lb/>
二十二年又附新羅奉表以通起居<lb/>
　　　　　日本國<lb/>
唐書曰日本國者倭國之别種也以其國在日邊故以日<lb/>
本爲名或云倭國自惡其名不雅改爲日本或云日本舊<lb/>
<pb n="KR3k0012_SBCK_782-5b"/>
小國併倭國之地其人入朝者多自矜大不以實對故中<lb/>
國疑焉又云其國界東西南北皆數千里西界南界咸至<lb/>
大海東界北界有大山爲限山外即毛人之國長安三年<lb/>
其大臣朝臣眞人來貢方物朝臣真人者猶中國户部尚<lb/>
書冠進德冠其頂爲花分而四散身服紫𫀆以帛爲腰帶<lb/>
眞人好讀經史解屬文容止温雅則天宴之於麟德殿授<lb/>
司膳卿放還本國<lb/>
又曰開元𥘉日夲國遣使來朝因請儒士授經詔四門助<lb/>
教趙玄黙就鴻臚寺教之乃遺玄黙闊幅布以爲束脩之<lb/>
禮題云白龜元年調布人亦疑其僞爲此題所得錫賚盡<lb/>
市文籍泛海而還其偏使朝臣仲滿慕中國之風因留不<lb/>
去改姓名爲朝衡仕歴左𥙷闕儀王友衡留京師五十年<lb/>
好書籍放歸郷逗留不去<lb/>
<pb n="KR3k0012_SBCK_782-6a"/>
又曰貞元二十一年日夲國遣使來朝留學生橘免勢學<lb/>
問僧空海元和元年朝貢使判官髙階真人上言前件學<lb/>
生藝業稍成願歸夲國便請與臣同歸從之開成四年又<lb/>
遣使朝貢○南海經曰南倭北倭屬<hi>倭國在帶方東大海中以女為王其俗零</hi>
<hi>結衣服無鈄功以丹朱塗身不妬忌一男子數十婦</hi>
　　　　　紵嶼人<lb/>
外國記曰周詳汎海落紵嶼上多紵有三千餘家云是徐<lb/>
福僮男之後風俗似呉人<lb/>
　　　　　蝦夷國<lb/>
唐書曰蝦夷國海島中小國也其使鬚長四尺尤善弓矢<lb/>
挿箭於首令人戴觚而立數十歩射之無不中者明慶四<lb/>
年十月隨倭國使入朝<lb/>
<pb n="KR3k0012_SBCK_782-6b"/>
</p>
<p>
太平御覽卷第七百八十二<lb/>
</p>
<p>
</p>
  </div>
</body>
</text>
</TEI>
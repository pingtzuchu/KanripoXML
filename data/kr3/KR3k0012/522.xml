<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_522-1a"/>
太平御覽卷第五百二十二<lb/>
禮儀部一<lb/>
　　　　　叙禮上<lb/>
尚書舜典曰咨四嶽有能典朕三禮<hi>三禮天神地祗人鬼之禮也</hi>
毛詩國風曰相䑕刺無禮也衛文公能正其羣臣而刺在<lb/>
位承先君之化無禮儀也相䑕有皮人而無儀<hi>相視無禮儀者雖居</hi>
<hi>尊位猶爲闇昧之行箋云儀威儀也視䑕有皮雖處高顯之處偷食茍得不知廉耻亦與人無威儀者同</hi>人而<lb/>
無儀不死何爲<hi>箋云人以有威儀爲貴今反無之傷化敗俗不知其死無所害也</hi>相䑕有<lb/>
齒人而無止<hi>止所止息箋云止容止孝經曰容止可觀</hi>人而無止不死何俟<hi>俟待</hi>
<hi>也</hi>相䑕有體<hi>體支體也</hi>人而無禮人而無禮胡不遄死<hi>遄速也</hi>
毛詩國風曰蒹葭刺襄公也未能用周禮將無以固其國<lb/>
焉<hi>秦處周之舊土其人𬒳周之德教曰乆矣今襄公親爲諸侯未習周之禮法故國人未服焉</hi>蒹葭蒼<lb/>
蒼白露爲霜<hi>興也蒹葭蘆也蒼蒼盛也白露疑戾爲霜然後歳事成國家待禮然後興箋云蒹葭在衆</hi>
<pb n="KR3k0012_SBCK_522-1b"/>
<hi>草之中也蒼然疆至白露凝戾爲霜則成而黄興者喻衆者不後襄公政令者得周禮以教之則服</hi>所謂<lb/>
伊人在水一方<lb/>
周禮天官曰太宰之職掌建邦之六典三曰禮典以和邦<lb/>
國以統百官以諧萬民<lb/>
周禮地官司徒曰司徒之職掌施十有二教焉一曰以祀<lb/>
禮教敬則民不茍二曰以陽禮教讓則民不爭三曰以隂<lb/>
禮教親則民不怨四曰以禮樂教和則民不乖五曰以儀<lb/>
辯等則民不越六曰以俗教安則民不愉七曰以刑教中<lb/>
則民不虣八曰以誓教恤則民不怠九曰以度教節則民<lb/>
知足十曰以丗事教能則民不失職十有一曰以賢制爵<lb/>
則民慎德十有二曰以庸制禄則民興功<lb/>
周禮地官曰大司徒以五禮防萬民之僞而教之中<hi>禮所以節</hi>
<hi>止民之侈僞使其行得中鄭司農云五禮謂吉凶賔軍嘉</hi>
<pb n="KR3k0012_SBCK_522-2a"/>
周禮春官宗伯曰以嘉禮親萬民<hi>嘉善也所以固人心所善者而爲之制嘉禮之</hi>
<hi>别有云</hi>以飲食之禮親宗族兄弟<hi>親者使之相親人君有食宗族飲酒之禮所以親之</hi>
<hi>也文王丗子曰族食丗降一等大傳曰繫之以姓而弗別綴之以食而弗殊百丗而㛰姻不通者周道然也</hi>
以昏冠之禮親成男女<hi>親其思成其性</hi>以賔射之禮親故舊朋友<lb/>
<hi>射禮雖王亦立賔主也王者故舊朋友爲丗子時共在學者天子時有友諸侯之義武王誓曰我有邦冡君是也司</hi>
<hi>㓂職有議故之辟議賔之辟</hi>以饗燕之禮親四方之賔客<hi>賔客謂朝聘者</hi>以脤<lb/>
膰之禮親兄弟之國<hi>脤膰社稷宗廟之肉以賜同姓之國同福禄也兄弟有共先王者魯定公</hi>
<hi>十四年天王使石尚來歸脤</hi>以賀慶之禮親異姓之國<hi>異姓王昏姻甥舅</hi>
禮記曲禮曰夫禮者所以定親䟽决嫌疑別同異明是非<lb/>
也道德仁義非禮不成教訓正俗非禮不備分争辯訟非<lb/>
禮不决君臣上下父子兄弟非禮不定官學事師非禮不<lb/>
親班朝治軍涖官行法非禮威嚴不行禱祠祭祀供給鬼<lb/>
神非禮不誠不莊是以君子恭敬樽節退讓以明禮<hi>樽猶趍也</hi>
<pb n="KR3k0012_SBCK_522-2b"/>
曲禮曰人有禮則安無禮則危故曰禮者不可不學也夫<lb/>
禮者自卑而尊人雖負販者必有尊也而况冨貴乎<hi>負販者友</hi>
<hi>輕恌志利冝者無禮然</hi>冨貴而知好禮則不驕不淫貧賤而知好禮<lb/>
則志不懾<hi>懾猶也</hi>
又曲禮下曰君子行禮不求變俗<hi>求猶務也</hi>
又禮運曰孔子曰夫禮先王以承天之道以治人之情故<lb/>
失之者死得之者生詩曰相䑕有體人而無禮人而無<lb/>
禮胡不遄死<hi>相視也遄疾言䑕之有身體如人而無禮者矣人之無禮可憎賤如䑕不如疾死之愈</hi>
是故夫禮必夲於天殽於地列於鬼神<hi>聖人則大之明因地之利取法度於</hi>
<hi>鬼神以制禮下教令也旣又禮之盡其敬也教民嚴上也鬼者精䰟所歸神者引物而出謂祖廟山川五祀之屬也</hi>
逹於䘮祭射御冠昏朝聘<hi>民知嚴上則此禮逹於下</hi>故聖人以禮示之<lb/>
故天下國家可得而正也<lb/>
又禮運曰禮者君之大柄也所以別嫌明微儐鬼神考制<lb/>
<pb n="KR3k0012_SBCK_522-3a"/>
度別仁義所以治政安君也<hi>疾今失禮如此爲言禮之大義也柄所操以治事</hi>
又禮運曰是故夫禮必夲於太一分而爲天地轉而爲隂<lb/>
陽變而爲四時列而爲鬼神<lb/>
又禮運曰故聖人之所以治人七情脩十義講信脩睦尚<lb/>
辭讓去争奪舎禮何以治之<hi>唯禮可耳</hi>飲食男女人之大欲存<lb/>
焉死亡貧苦人之大惡存焉故欲惡者心之大端也人藏<lb/>
其心不可測度也美惡皆在其心不見其色也欲一以窮<lb/>
之舎禮何以哉<hi>言人情之難知明禮之重</hi>
又禮運曰故禮行於郊而百神受職焉禮行於社而百貨<lb/>
可極焉禮行於祖廟而孝慈服焉禮行於五祀而正法則<lb/>
焉<hi>言信得其禮則神物與人皆應之百神列宿也百貨金玉之屬</hi>
又禮運曰故禮義也者人之大端也所以講信脩睦而固<lb/>
人之肌膚之㑹筋骸之束也所以養生送死事鬼神之大<lb/>
<pb n="KR3k0012_SBCK_522-3b"/>
端也所以逹天道順人情之大竇也<hi>竇孔穴也</hi>故唯聖人爲知<lb/>
禮之不可以巳也故壞國䘮家亡人必先去其禮<hi>言愚者之反聖</hi>
<hi>人也</hi>故禮之於人也猶酒之有蘖也君子以厚小人以薄<hi>皆得</hi>
<hi>以爲美味性善者醇耳</hi>
又禮器曰禮器是故大備大備盛德也<hi>禮器言禮使人成器如耒耜之爲用</hi>
<hi>也人情以爲田脩禮以耕之此是也大備自耕至於食之而肥</hi>禮釋回増美質措則正施<lb/>
則行<hi>釋猶去也回邪辟也質猶㧣也措置</hi>其在人也如竹箭之有筠也如松<lb/>
栢之有心也二者居天下之大端故貫四時而不改柯易<lb/>
葉君子有禮則外諧而内無怨故物無不懷仁鬼神饗德<lb/>
先王之立禮也有夲有文忠信禮之夲也義理禮之文也無本<lb/>
不立無文不行<hi>言必外内具也</hi>
又禮器曰禮也者猶體也<hi>若人身體</hi>體不備君子謂之不成人<lb/>
設之不當猶不備也禮有大有小有顯有微大者不可損<lb/>
<pb n="KR3k0012_SBCK_522-4a"/>
小者不可益顯者不可揜微者不可大也故經禮三百曲<lb/>
禮三千其致一也<hi>致之言至也一謂誠也經禮謂周禮也周禮六篇其官有三百六十曲猶事也</hi>
<hi>事禮謂今禮今禮篇多亡本數未聞其中事儀三千</hi>未有入室而不由户者<hi>三百三千皆猶</hi>
<hi>誠也</hi>
又禮器曰君子曰甘受和白受采忠信之人可以學禮苟<lb/>
無忠信之人則禮不虚道是以得其人之爲貴也<lb/>
又樂記曰是故先王有大事必有禮以哀之有大福必有<lb/>
禮以樂之哀樂之分皆以禮終<hi>大事謂死䘮也</hi>
又經解曰禮之於正國也猶衡之於輕重也繩墨之於曲直<lb/>
也規矩之於方圎也故衡誠縣不可欺以輕重䋲墨誠陳<lb/>
不可欺以曲直䂓矩誠設不可欺以方圎君子審禮不可<lb/>
誣以姦詐<hi>衡稱也縣謂重也陳設謂彈畫也誠猶審也</hi>是故隆禮由禮謂之有<lb/>
方之士不隆禮不由禮謂之無方之民敬讓之道也<lb/>
<pb n="KR3k0012_SBCK_522-4b"/>
又經解曰故朝覲之禮所以明君臣之義也聘問之禮所<lb/>
以使諸侯相尊敬也䘮祭之禮所以明臣子之恩也郷飲<lb/>
酒之禮所以明長㓜之序也婚姻之禮所以明男女之別<lb/>
也夫禮禁亂之所由生猶坊止水之所自來也故以舊坊<lb/>
爲無所用而壊之者必有水敗以舊禮爲無所用而去之<lb/>
者必有亂患<hi>春見曰朝小聘曰問昏姻謂嫁娶也壻曰昏妻曰姻自以由也</hi>故昏姻之禮<lb/>
廢則夫婦之道苦而淫辟之罪多矣郷飲酒之禮廢則長<lb/>
㓜之序失而爭鬪之獄䌓矣䘮祭之禮廢則臣子之恩薄<lb/>
而倍死忘生者衆矣聘覲之禮廢則君臣之位失諸侯之<lb/>
行惡而倍畔侵陵之欺起矣<hi>若謂不至不荅之屬</hi>故禮之教化也微<lb/>
其止邪也於未形使人日徙善逺罪而不自知也是以先<lb/>
王隆之<lb/>
又哀公問曰哀公問於孔子曰大禮何如君子之言禮何<lb/>
<pb n="KR3k0012_SBCK_522-5a"/>
其尊也孔子曰丘也小人不足以知禮<hi>謙不荅曰</hi>君曰否吾子<lb/>
言之也孔子曰丘聞之民之所由生禮爲大非禮無以節<lb/>
事天地之神也非禮無以辨君臣上下長㓜之位也非禮<lb/>
無以別男女父子兄弟之親昏姻䟽數之交也君子以此<lb/>
之爲尊敬然<hi>言君子以此故尊禮</hi>
又曰仲尼燕居子張子貢言游侍縱言至於禮<hi>言㳺言偃子㳺也縱</hi>
<hi>言汎說事</hi>子曰居女三人者吾語女禮使女以禮周流無不偏<lb/>
也<hi>居女三人者女三人且坐也使之坐凡與尊者言更端則起也</hi>子貢越席而對曰敢問<lb/>
何如<hi>對應也</hi>子曰敬而不中禮謂之野恭而不中禮謂之給<lb/>
勇而不中禮謂之逆言游進曰敢問禮也者領惡而全好<lb/>
者與子曰然<hi>領猶治也好善也</hi>然則何如子曰郊社之義所以仁<lb/>
鬼神也甞禘之禮所以仁昭穆也饋奠之禮所以仁死䘮<lb/>
也射郷之禮所以仁郷黨也食享之禮所以仁賔客也<hi>仁猶</hi>
<pb n="KR3k0012_SBCK_522-5b"/>
<hi>存也凢存此者所以全善之道郊社甞禘饋奠存死之善者也射郷食享存生之善者也郊有后稷社有勾龍</hi>子<lb/>
曰明乎郊社之義甞禘之禮治國其如指諸掌而已乎是<lb/>
故以之居處有禮故長㓜辨也以之閨門之内有禮故三<lb/>
族和也以之朝廷有禮故官爵序也以之田獵有禮故戎<lb/>
事閑也以之軍旅有禮故武功成也<lb/>
又仲尼燕居曰子曰禮者何也即事之治也君子有其事<lb/>
必有其治治國而無禮譬猶瞽之無相與倀倀乎其何之<lb/>
譬如終夜有求於幽室之中非燭何以見若無禮則手足<lb/>
無所錯耳目無所加進退揖讓無所制<lb/>
又坊記曰子云夫禮者所以章疑別微以爲民坊者也故<lb/>
貴賤有等衣服有別朝廷有位則民有所讓<hi>位朝位也</hi>
又中庸曰子曰吾說夏禮𣏌不足徴也吾學殷禮有宋存<lb/>
焉吾學周禮今用之吾從周<hi>徴猶明也吾能說夏禮顧𣏌之君不足與明故也吾從周</hi>
<pb n="KR3k0012_SBCK_522-6a"/>
<hi>行今之道</hi>
禮含文嘉曰禮者履也<lb/>
禮稽命徴曰得禮之制澤谷之中有赤烏白玉赤蛇赤龍<lb/>
赤木白泉生出飲酌之使壽長<lb/>
禮稽命徴曰禮之動揺也與天地同氣四時合信隂陽爲<lb/>
符日月爲明上下和洽則物獸如其性命<lb/>
太平御覽卷第五百二十二<lb/>
<pb n="KR3k0012_SBCK_522-6b"/>
</p>
<p>
</p>
  </div>
</body>
</text>
</TEI>
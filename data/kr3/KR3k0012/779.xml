<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_779-1a"/>
太平御覽卷第七百七十九<lb/>
　　奉使部三<lb/>
　　　　奉使下<lb/>
三輔故事曰婁敬曰臣願爲髙車使者持節往至匈奴庭<lb/>
與其分土定界敬至曰汝夲處北海之濵秦亂汝侵其界<lb/>
居中國地今婚姻己成當還汝夲牧還我中國地作舟書<lb/>
鐵劵曰自海以南冠盖之士處焉自海以北控弦之士<lb/>
處焉割土盟誓然後求還<lb/>
華陽李郃別傳曰郃字孟君漢中人和帝即位分遣使者<lb/>
循州郡觀風俗皆微服單行使者二人當到益州投公舎<lb/>
宿時夏月露坐爲出酒與談公仰視問曰二君發京師時<lb/>
寧知二使者何日發耶二人驚相視而曰不聞問公何以<lb/>
知之公指星有二使星向益部二人知其深明遂共談甚<lb/>
<pb n="KR3k0012_SBCK_779-1b"/>
嘉異焉<lb/>
風俗通曰周秦常以歲八月遣輶車之使采異代方言還<lb/>
奏之事藏祕室<lb/>
晏子春秋曰晏子使呉呉稱曰天子請見晏子蹵然曰臣<lb/>
受命弊邑使於呉王臣迷惑入于天子之朝敢問呉王惡<lb/>
存呉王夫差請見以諸侯之禮<lb/>
又曰晏子使楚楚王進橘置削晏子不剖而并食王曰橘<lb/>
去剖對曰臣聞之賜人主者瓜桃不削橘柚不剖臣故不<lb/>
敢剖臣非不知<lb/>
又曰晏子使楚楚人爲小門而延晏子晏子不入曰使狗<lb/>
國者從狗門入今臣使楚不當狗門入也王曰齊無人耶<lb/>
對曰齊之臨淄三萬户張𬒮成帷揮汗成雨何爲無人齊<lb/>
以賢者使賢主不肖者使不肖主嬰不肖是故使王耳<lb/>
<pb n="KR3k0012_SBCK_779-2a"/>
又曰晏子聘楚楚王知其賢智欲辱之使人縛一人從殿<lb/>
前過佯問之此何罪也左右荅曰此齊人也今犯盗王謂<lb/>
晏子曰齊國善盗也晏子荅曰臣聞江南生橘江北爲枳<lb/>
土地使其然也臣察此人在齊不爲盗今來楚而盗亦土<lb/>
地使然也楚王大慙<lb/>
漢雜事曰呉楚七國反齊孝王城守膠西濟南三國圍齊<lb/>
齊使路中大夫告於天子還報曰堅守此至三國圍齊已<lb/>
數重矣無從入三國將與路中大夫盟若反言漢已破大<lb/>
夫許之至城下望見齊王曰漢已發兵百萬使太尉周亞<lb/>
夫擊破呉楚引兵救齊齊必堅守三國將誅路中大夫<lb/>
韓詩外傳曰越王勾踐使廉稽獻民於荆使者越夷狄之<lb/>
國也臣請欺其使者荆王越曰王賢人也其使者亦賢子<lb/>
慎之使者出見廉稽曰冠則得以見廉稽曰夫越亦周室<lb/>
<pb n="KR3k0012_SBCK_779-2b"/>
之列封也不得處中國則處江海之陂與黿鱣魚鼈爲伍<lb/>
文身剪髮而後處焉今來至上國必曰冠乃得見不冠不<lb/>
得如此則大國使適越亦將劓墨文身剪髮而後得見乎<lb/>
荆王披衣出謝<lb/>
又曰魏文侯有子曰擊次曰訢訢少而立以爲嗣封太子<lb/>
擊於中山三年不徃來其傳趙倉唐諌曰父忘子子不可<lb/>
忘父何不遣使乎擊曰願之乆矣未有所使倉唐對曰爲<lb/>
之使則臣請使擊曰諾於是乃問君何所好與所嗜曰君<lb/>
嗜晨鳬好北大遂求晨鳬北大齎行倉唐至曰北藩中山<lb/>
之君有北大晨鳬使倉唐再拜獻之文侯曰嘻擊知吾好<lb/>
北大晨鳬也即見使者文侯曰擊無恙乎倉唐唯唯三問<lb/>
而不對文侯曰不對何也倉唐曰臣聞諸侯下名君旣己<lb/>
賜弊邑使得小侯國不敢對也文侯曰中山君無恙乎倉<lb/>
<pb n="KR3k0012_SBCK_779-3a"/>
唐曰今者之來拜送於郊文侯曰中山君長短若何矣倉<lb/>
唐曰聞諸侯比諸侯不朝則側者皆人臣也臣無所比之<lb/>
然則所賜之裘幾能勝之矣文侯曰中山之君亦何好乎<lb/>
對曰好詩文侯曰於詩何好曰好黍離與晨風文侯曰黍<lb/>
離詩何哉對曰彼黍離離彼稷之苗行邁靡靡中心揺揺<lb/>
知我者謂我心憂不知我者謂我何求悠悠蒼天此何人<lb/>
哉文侯曰怨乎曰非敢怨也時思也文侯曰晨風謂何對<lb/>
曰詩云鴆彼晨風鬰彼北林未見君子憂心欽欽如何如<lb/>
何忘我實多此以忘我者也於是大恱曰欲知其子視其<lb/>
母欲知其君視其使中山君若不賢惡能使其使賢遂廢<lb/>
太子訢而召中山君以爲嗣<lb/>
說苑曰秦王以五百里地封<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵君君不受使虞且謝秦<lb/>
王忿然作色謂且曰亦嘗見天子之怒乎曰臣未嘗見也<lb/>
<pb n="KR3k0012_SBCK_779-3b"/>
王曰天子之怒伏尸百萬流血千里且曰大王亦嘗見布<lb/>
衣韋帶之士怒乎王曰布衣韋帶之士怒則解冠徒跣以<lb/>
頭槍地耳何難知者且曰此乃庸夫之怒耳布衣之士怒<lb/>
伏尸二人流血五歩即持其匕首起視秦王曰今將是矣<lb/>
秦王變色長跪曰先生就坐寡人諭矣<lb/>
又曰趙王遣使者之楚方鼓瑟而送之誡之曰必如吾言<lb/>
<hi>注事具瑟門</hi>
又曰齊使淳于髠聘楚髠爲人形兒短小楚王薄賤之曰<lb/>
謂之齊無人耶而使子來乎何長也髠對曰臣無所長要<lb/>
中七尺之劒欲斬無狀王王曰止吾但戯子耳與髠共飲<lb/>
酒<lb/>
又曰晉楚之君爲好㑹苑丘之上宋使人臣晋楚大夫曰<lb/>
趣以天子禮見吾我將見子使者曰冠雖弊義居上履雖<lb/>
<pb n="KR3k0012_SBCK_779-4a"/>
新義居下周室微諸侯未之能易也師雖昇未城臣猶不<lb/>
更臣之服也遂以諸侯禮見之<lb/>
又曰楚使者聘齊齊王享之梧宫使者曰大哉梧乎王曰<lb/>
江海之魚吞舟國之樹臣公使者王曰昔燕攻齊遵雄路<lb/>
渡濟橋楚雍問擊齊左而虚其右王鼎絶頭乎杜山公孫<lb/>
羌格死于龍門飲馬乎淄澠宣獲乎瑯瑘王與太后奔乎<lb/>
莒逃城陽之山此時梧之大小何如矣力渤對曰使者問<lb/>
梧之年即昔荆州王爲無道加諸申氏殺子胥父與兄子<lb/>
胥𬒳髮食於呉闔廬以爲相三年將兵復讎于楚戰勝舉<lb/>
級頭百萬囊瓦奔鄭王保於隨師入郢胥行郢都親射宫<lb/>
臨于王冡笞其墓若此則梧可爲拊也<lb/>
又曰明君之使人也任之以事不制之以辭<lb/>
王逸子曰或問張騫可謂名使者歟曰周流斷城東西數<lb/>
<pb n="KR3k0012_SBCK_779-4b"/>
萬里其中胡貊皆如其習俗得始大䔉蒲萄首蓿等<lb/>
語林曰魏武將見匈奴使自以形陋不足雄逺國使崔季<lb/>
珪代當坐自捉刀床頭座旣畢令人問魏王何如使荅曰<lb/>
魏王信曰雅望非常然床頭捉刀人此乃英雄也魏王聞<lb/>
馳遣殺此使<lb/>
天文要集曰天節星主奉使小而明則使中正也<lb/>
梁元帝鄭衆論曰漢丗銜命匈奴困而不食者二人而己<lb/>
子卿手持漢節卧伏氷霜仲師固無下拜陽絶太水况復風<lb/>
生稽落日隱龍堆翰海飛沙臯蘭走霰豈不酸鼻痛心憶<lb/>
雒陽之宫陛屑泣撗悲想長安之城闕直以爲臣之道義<lb/>
不爲生事君之節生爲義盡豈望拔幽泉出重仞經長樂<lb/>
抵未央及還望塞亭來依候火傍觀上郡側眺雲中雖在<lb/>
己之自隆而於時之報未重<lb/>
<pb n="KR3k0012_SBCK_779-5a"/>
梁劉孝儀北使還與永豐侯書曰足踐寒地身犯朔風暮<lb/>
宿客亭晨炊謁舎飄颻辛苦迄屇氈郷雜種覃化頗幕中<lb/>
國兵傳李緒之法樓擬衛律所治而毳幕難淹酪漿易厭<lb/>
王程有限時反玉關射鹿胡奴乃共歸國刻龍漢節還待<lb/>
入塞馬衘苜蓿嘶逗故墟人獲蒲萄歸種舊里稚子出迎<lb/>
善隣相勞倦握蟹螯亟覆蝦椀毎取朱顔略多自醉用此<lb/>
終日亦自娯<lb/>
太平御覽卷第七百七十九<lb/>
<pb n="KR3k0012_SBCK_779-5b"/>
</p>
<p>
</p>
  </div>
</body>
</text>
</TEI>
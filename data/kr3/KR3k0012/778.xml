<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_778-1a"/>
太平御覽卷第七百七十八<lb/>
　　奉使部二<lb/>
　　　　奉使中<lb/>
後漢書曰伏湛子隆字伯文少有節操立名當時張歩兄<lb/>
弟各擁強兵據有齊地拜隆爲太中大夫持節使青徐招<lb/>
降張歩等五校尉皆降其冬拜隆爲光禄大夫復使於歩<lb/>
皆招懷綏輯多來附隆帝嘉其功以比之酈生即拜歩爲<lb/>
東萊太守劉永復遣使立歩爲齊王歩貪受王爵猶與未<lb/>
决隆暁譬曰髙祖與天下約非劉氏不王今可得爲十萬户<lb/>
侯耳歩欲留隆與共守二州隆不聽求得反命歩不從乃<lb/>
執隆隆遣間使上書曰臣隆奉使無狀<hi>言罪大也</hi>受執凶逆雖<lb/>
在困戹授命不顧又吏人知歩反叛心不附之願以時進<lb/>
兵無以臣隆爲念也臣隆得生歸闕庭受誅於有司此其大<lb/>
<pb n="KR3k0012_SBCK_778-1b"/>
願若令沒身寇手以父母兄弟長累陛下陛下與皇后太<lb/>
子永享萬國與天無極帝得隆奏召其父湛流涕以示之<lb/>
曰隆可謂有蘇武之節恨不且許而遽求還也其後歩遂<lb/>
殺之時人莫不憐哀焉以其子瓊爲中郎<lb/>
又曰奉車都尉竇固出擊匈奴以爲班超假司馬將兵別<lb/>
擊伊吾戰於蒲類海多斬首虜而還<hi>伊吾匈奴中地名蒲類匈奴中海名在燉煌北</hi>
固以爲能遣與從事郭恂俱使西域超到鄯善<hi>鄯善夲西域樓蘭國</hi>
<hi>也後改為鄯善去陽關一千六百里去長安六千一百里</hi>鄯善王廣奉迎超禮敬甚備<lb/>
後忽更踈懈超謂其官屬曰寧覺廣禮意薄乎此必有北<lb/>
虜使來狐疑未知所從故也明者覩其未萌况己著耶乃<lb/>
召侍胡詐之曰匈奴使來數日今安在乎侍胡惶恐具服<lb/>
其狀超乃閉侍胡悉㑹其吏三十六人與共飲酒酣因激怒<lb/>
之曰卿曹與我俱在絶域欲立大功以求冨貴今虜使到裁<lb/>
<pb n="KR3k0012_SBCK_778-2a"/>
數日而王廣禮敬即廢如今鄯善収吾屬送匈奴骸骨長<lb/>
爲豺狼食矣爲之柰何官屬皆曰今在危亡之地死生從司<lb/>
馬超曰不入虎穴不得虎子當今計獨有因夜以火攻虜使<lb/>
彼不知我多少必大震怖可殄盡也滅此虜則鄯善破膽<lb/>
功成事立矣衆曰當與從事議之超怒曰吉凶决於今日<lb/>
從事文俗吏聞此必恐而謀泄死而無所名非壯士也衆<lb/>
曰善𥘉夜遂將吏士徃奔虜營㑹天大風超令十人特鼓<lb/>
藏虜舎後約曰見火燃者當鳴鼓大呼餘人悉持弓弩夾門<lb/>
而伏超乃順風縱火前後鼓噪虜衆驚亂超手格殺三人<lb/>
吏兵斬其使及從士三十餘級衆百許人悉焼死明日乃<lb/>
還告郭恂恂大驚旣而色動超知其意舉手曰掾雖不行<lb/>
班超何心獨擅之乎恂乃恱超於是召鄯善王廣以虜使<lb/>
首示之一國震怖超暁告撫慰遂納子爲質還奏於竇固<lb/>
<pb n="KR3k0012_SBCK_778-2b"/>
固大善具上超功効并求更選使使西域帝壯超節詔報曰吏如<lb/>
班超何故不遣而更選乎今以超爲軍司馬令遂前功<lb/>
又曰鄭衆字伯師拜越騎校尉使匈奴至北庭虜欲令拜<lb/>
衆不屈單于大怒不與水火欲脅伏衆拔劒自誓單于乃<lb/>
止<lb/>
又曰張網字文紀爲侍御史漢安元年選八使徇行風俗<lb/>
皆耆舊知名多歷顯位唯綱年少官資最微餘人受命之<lb/>
部而綱獨埋其車輪於洛陽都亭曰豺狼當路安問狐狸遂<lb/>
奏大將軍梁兾弟河南尹不疑皆蒙外戚之任居阿衡之<lb/>
職不能敷揚五教專務虵豕而己帝雖知綱言公直然不<lb/>
忍行用也時廣陵賊張嬰殺太守據部兾乃用綱爲廣陵<lb/>
太守綱至乃陳示禍福嬰等開門出降網乃撫納離叛使<lb/>
各得安居部内肅清帝嘉之賜錢十萬<lb/>
<pb n="KR3k0012_SBCK_778-3a"/>
續漢書曰大使車乗駕駟赤帷持節者重導伍百瑣弩十<lb/>
二人小使車蘭與赤轂赤帷從騶騎四十人<lb/>
又曰周舉字宣光順帝時詔八使遣巡行風俗皆選素有<lb/>
威名者拜舉侍中杜喬守光禄大夫周栩前貴州刺史馮<lb/>
羡尚書欒巴侍御史張網兖州刺史甄遵太尉張史劉班<lb/>
普守光禄大夫分行於天下其刺史二千石有贓罪顯明<lb/>
者驛馬上之墨綬以下便輒収舉其有清忠惠利爲百姓<lb/>
所安宜表異者皆以狀上於是八使同時俱拜天下號曰<lb/>
八俊舉於是劾奏貪猾表薦清公朝廷稱之<lb/>
又曰范滂字孟博汝南征西人厲清節爲州所服舉孝廉<lb/>
時兾州飢荒盗賊群起乃使滂案察之滂登車攬轡慨然<lb/>
有澄清天下之志乃至州境守令自知贓汙望風解印綬<lb/>
去其所舉奏莫不厭伏衆議<lb/>
<pb n="KR3k0012_SBCK_778-3b"/>
東觀漢記曰來歙字君叔南陽人也建武五年持節送馬<lb/>
援奉璽書於隗囂囂遣子恂隨入侍時山東略定帝謀西<lb/>
牧囂兵與俱伐蜀囂將三元說囂故不决歙素剛直遂發<lb/>
憤責之曰國家以公知臧否暁廢興故以手書暢至意足<lb/>
下擁忠誠眷委質是君臣父子信也今乃欲從佞惑之言<lb/>
爲族滅之計叛主負子違背忠信吉凶之决在於今日因<lb/>
欲前刺囂囂起入部勒兵將殺歙歙徐杖節就車而去<lb/>
又曰隗囂甚重馬援以爲綏德將軍時公孫述稱帝囂使<lb/>
援徃觀之援素與𫐠同郷里相善以爲至當握手迎如平<lb/>
生而𫐠方盛陳陛衛以延援入交拜禮畢就館更爲援製<lb/>
都布單衣交譲冠㑹百官於宗廟立舊交之位𫐠鸞旗旄<lb/>
騎警<graphic n="KR3414" url="https://raw.githubusercontent.com/kanripo/KR-Gaiji/master/images/KR3414.png" mimeType="image/png"/>就車禮甚盛欲以援封侯食大將軍位賔客皆樂<lb/>
留援暁之因而辭歸謂囂曰子陽井底鼃耳不如專意東<lb/>
<pb n="KR3k0012_SBCK_778-4a"/>
方囂乃便援奉書洛陽援至引見於宣德殿上迎笑謂之<lb/>
曰卿遨遊二帝間見卿使人慙援頓首謝曰當今之丗非<lb/>
獨君擇臣臣亦擇君臣與公孫述少相善臣前至蜀述陛<lb/>
㦸而後進臣今逺來陛下何知非刺客而簡易如此於是<lb/>
上復笑曰卿非刺客顧說客耳援乃曰天下反覆目盗名<lb/>
字者不可勝數今見陛下恢廓大度同符髙祖乃知帝王<lb/>
自有眞也<lb/>
又曰郭丹從師於長安買傳入凾谷關乃慨然歎曰丹不<lb/>
乗使者車終不出關後三公舉丹賢能徴諌議大夫丹自<lb/>
去家十有二年果乗高車出關如其志也<lb/>
何賢之有伊曰以地言尉佗不在弊邑馮弘聞而大恱還<lb/>
封都亭侯<lb/>
後魏書曰燕鳯字子章代人也拜代王左長史叅决國事<lb/>
<pb n="KR3k0012_SBCK_778-4b"/>
常使符堅堅問鳯曰代王何如人也對曰寛和仁愛經略<lb/>
髙逺一時雄主也常有并吞天下之志堅曰卿軰北人無<lb/>
剛甲利器敵弱則進敵強則退安能兼并也鳯曰北人壯<lb/>
掉上馬持三仗驅使若飛主人雄雋率服北土控弦百萬<lb/>
號令若一軍粮輕重樵㸑自若輕行速捷因敵取資此南<lb/>
方所以疲弊北方所以常勝也堅曰彼國人馬多少鳯曰<lb/>
控弦之士數十萬見馬一百萬疋堅曰卿言人衆則可說<lb/>
馬太多鳯曰雲中川自東山至西河二百餘里北至南山<lb/>
百餘里每歲自孟秋馬常大集略爲滿川以此推之使人<lb/>
言猶未盡鳯還堅厚加贈<lb/>
又曰朱長生岱人孝文時爲散騎常侍使髙車其王阿伏<lb/>
至羅國乃不以禮待長生長生責至羅王旣稱臣内附何<lb/>
得口云再拜而實不拜乃呼出帳令衆中拜至羅慙其臣下大<lb/>
<pb n="KR3k0012_SBCK_778-5a"/>
怒乃以兵脅之曰不降則殺長生厲声曰我寧作魏鬼不<lb/>
爲汝臣留三歲乃放還孝文比之蘇武也<lb/>
又曰李彪使蕭頥親謂彪曰卿前使還日賦詩云但願長<lb/>
閑暇後歲復來遊果如言今日卿此還也復有來理否彪<lb/>
荅曰使臣請重賦詩曰宴衍清都中一去永矣哉頥惘然<lb/>
曰清都可爾一去何事觀卿此言似成長闊<lb/>
隋書曰許憙字務夲髙陽北新成人也家有書萬卷皆悉<lb/>
遍渉禎明二年加通直散騎常侍聘隋遇文帝伐陳禮成<lb/>
而不獲反命留縶賔館陳亡素服號泣於西陛下藉草三<lb/>
日有詔就館拜通直散騎常侍憙盡夜哀哭北靣立垂涕<lb/>
再拜受詔明日乃朝伏泣於殿下悲不能勝左右曰我平<lb/>
陳唯獲此人旣懷其舊君則我誠臣也勑以夲官直門下<lb/>
省賜物千叚<lb/>
<pb n="KR3k0012_SBCK_778-5b"/>
唐書曰大歴𥘉以授歸崇敬倉部郎中兼御史中丞賜金<lb/>
紫充吊祭冊立新羅王使至海中流波濤迅急舟漏衆咸<lb/>
驚駭舟人請以小艇載崇敬避禍崇敬曰舟人凢數百我<lb/>
何獨濟逡廵波濤稍息故事使新羅者至海東多有所求<lb/>
或携資帛而往貿昜䂓利崇敬一皆絶之東夷稱重其德<lb/>
又曰殷侑爲童児力學不念家産長能通經以講習自娯<lb/>
五經登第通歴代㳂革擢爲太常博士轉虞部貟外郞爲<lb/>
入囬紇副使囬紇驕倨見漢使盛陳兵甲與其相不拜欲<lb/>
受漢使禮侑堅立不動宣命旣畢虜使責之云欲留使者<lb/>
行人皆惶怖獨侑謂虜曰今可汗是漢家子壻㘴受使臣<lb/>
禮是可汗無禮非使臣無禮也虜憚其嚴正卒不敢逼<lb/>
荆州先德傳曰費禕字文偉江夏人也呉與蜀和遣使張<lb/>
温字惠怒來脩好温辨好論議鮮能抑之諸葛亮以禕有<lb/>
<pb n="KR3k0012_SBCK_778-6a"/>
俊才冝遣報温使以禕爲奉信校尉權時竊尊號意猶豫<lb/>
未决禕爲陳存亡之晝開國建家之䇿權甚恱滑稽時知<lb/>
名皆在㑹並使發異端之難禕應機輒荅坐席稱之由是<lb/>
愛敬焉<lb/>
太平御覽卷第七百七十八<lb/>
<pb n="KR3k0012_SBCK_778-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_917-1a"/>
太平御覽卷第九百一十七<lb/>
　羽族部四<lb/>
　　鴈　五色鴈　白鴈<lb/>
　　雉　白雉　射雉<lb/>
　　　　　鴈<lb/>
禮記曰孟春之月鴻鴈來季秋之月鴻鴈來賔季冬之月<lb/>
鴈北郷<lb/>
儀禮婚禮曰下逹納采用鴈<lb/>
又士相見曰大夫相見以鴈飾以布維之以索如執雉<hi>鴈知</hi>
<hi>時飛翔有別也飾之以布謂裁縫之其身也維謂繫聮其足</hi>
又聘禮曰私覿岀如舒鴈<hi>威儀自然而有行列舒鴈鵝</hi>
左傳曰　鄭徐吾犯之妺美公孫楚聘之矣公孫黒又<lb/>
使強委禽焉<hi>禽鴈也納采用鴈</hi>
<pb n="KR3k0012_SBCK_917-1b"/>
毛詩曰雍雍鳴鴈旭日始旦<lb/>
尚書舜典曰修五禮五玉三帛二牲一死贄<hi>孔傳曰大夫執鴈</hi>
爾雅曰鳬鴈醜其足蹼<hi>郭璞曰脚指間有幕蹼属相著</hi>
春秋說題辭曰鴈之言鴈鴈起聖以招期知晚蚤故鴈南<lb/>
北以陽動也<hi>鴈鴈音聲皃也聖王聞鴈鴈有音聲知爲府節鴈鳥隨日南以常動</hi>
春秋繁露曰凡贄大夫用鴈有類長者在民上必有先後<lb/>
鴈有行列故以爲贄<lb/>
廣雅曰<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鵝㑹<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鴈也<lb/>
周書曰白露之日鴻鴈來鴻鴈不來逺人背畔小寒之日<lb/>
鴈北郷鴈不北郷民不懷至<lb/>
史記曰蘇武在匈奴中昭帝遣使通和常惠夜見漢使使<lb/>
謂單于曰天子射上林中得鴈足有係帛書言武等在某<lb/>
澤中使者如其言單于大驚乃使武還<lb/>
<pb n="KR3k0012_SBCK_917-2a"/>
漢書曰梁孝王於睢陽園中作鳬鴈池<lb/>
又曰武帝太始三年幸東海獲赤鴈作朱鴈之歌<lb/>
後漢書曰度遼將軍皇甫䂓解官歸安定郷人有以貨買<lb/>
鴈門太守者亦去職還家書刺謁卧不迎旣入而問卿前<lb/>
在郡食鴈美乎<lb/>
北史曰齊斛律光從文襄出野見雙鴈飛來文襄使明月<lb/>
馳射之以二矢俱落焉<lb/>
又曰尉遟逈之亂也隋將史万歳從梁士彦擊之軍次馮<lb/>
翊見羣鴈飛來万歳謂士彦曰請射行中第三者射之應<lb/>
弦而落三軍莫不恱服<lb/>
三國典略曰徐思王壽陽人家夲寒微以捕鴈爲業<lb/>
晉史曰朱漢賔少時善射甞因與同軰出獵指一飛鴈隨<lb/>
矢而落其鏃正中其臆臆上貫一金錢有篆文示其郡之<lb/>
<pb n="KR3k0012_SBCK_917-2b"/>
碩學皆無識者人甚異之由是人皆号之朱落鴈<lb/>
莊子曰莊子行於山中見大木伐木者止其傍<hi>而不</hi>取問其<lb/>
故曰無所用莊子曰此木以不材得終其天年出於山及<lb/>
邑舎故人家故人喜具酒肉令竪子殺鴈烹之竪子請曰<lb/>
其一鴈能鳴其一不能鳴奚殺主人公曰殺不能鳴者<lb/>
明日弟子問曰昨日山中之木以不材得終其天年主人<lb/>
之鴈以不材而死先生何處焉莊子嘆曰周將處夫材與<lb/>
不材之間<lb/>
淮南子曰夫鴈從風飛以愛氣力衘蘆而翔以備弋<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>
山海經曰鴈門山鴈出其間在髙栁北<lb/>
家語曰孔子之衛衛公與孔子語見飛鴈過而仰視之色<lb/>
不在孔子孔子乃逝<lb/>
賈誼書曰鄒穆公令食邊鴈必以秕無敢以粟<lb/>
<pb n="KR3k0012_SBCK_917-3a"/>
說苑曰秦穆公得百里奚公孫友歸取鴈以賀曰吾得社<lb/>
稷之臣敢賀社稷之福公不辭再拜而受<lb/>
又曰齊晏子對景公曰君之鳬鴈食以菽粟<lb/>
又曰大夫以鴈爲贄鴈者有長㓜之禮士以雉雉者取其<lb/>
不可狎服庻人以䳱䳱以其無他心也<lb/>
白虎通曰贄用鴈者取隨時南北不失其節明不奪女子<lb/>
之時<lb/>
楊雄方言曰自關而東謂鴈<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鵝南楚之外謂之鵝或謂<lb/>
之倉<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>
博物志曰鴈食粟則翼重不能飛<lb/>
㑹稽典録曰虞固字季鴻少有孝行爲日南太守常有雙<lb/>
鴈止宿㕔事上毎出行縣輒飛逐車卒官鴈遂哀鳴還至餘<lb/>
姚住墓前歴二年乃去<lb/>
<pb n="KR3k0012_SBCK_917-3b"/>
梁州記曰梁州縣界有鴈塞山傳云此山有大池水鴈樓<lb/>
集之固因名曰鴈塞<lb/>
盛弘之荆州記曰鴈塞北接梁州汶陽郡其間東西嶺属<lb/>
天無際雲飛風翥望崖廽翼　鴈逹塞矯翼<lb/>
裁度故名鴈塞同於鴈門也<lb/>
鄧德明南康記曰平固縣有覆笥山上有湖周廻十里有<lb/>
一石鴈浮岀湖中毎至秋天石鴈飛鳴如候時也<lb/>
十三州記曰上虞縣有鴈爲民田春衘抜草根秋喙除其<lb/>
穢是以縣官禁民不得妄害此鳥犯則有刑無赦<lb/>
荆州圖記曰沮陽縣西北有鴈浮山是山經所謂景山也<lb/>
髙三十餘里周迴三百里脩巖遐亘擢幹干霄鴈南翔北<lb/>
歸偏經其上士人由兹改山名焉<lb/>
　　　　　五色鴈<lb/>
<pb n="KR3k0012_SBCK_917-4a"/>
漢書郊祀志宣帝於西河築丗宗廟告祀有五色鴈集殿<lb/>
前<lb/>
唐書曰貞元十年同州獻五色鴈<lb/>
　　　　　白鴈<lb/>
左傳曰哀上曹伯陽即位好田弋曹鄙人公孫疆好弋獲<lb/>
白鴈獻之且言田弋之說因訪政事大說之有寵使爲司<lb/>
城以聽政<lb/>
新語曰梁君出獵見白鴈而欲自射之道上有驚鴈飛者<lb/>
梁王怒命以射此人其御公孫龍諌曰昔衛文公時大旱<lb/>
三年卜云必湏人祀文公曰求雨者爲民也今殺之不仁<lb/>
吾自當之言未卒雨下今君重鴈殺人何異虎狼梁君引<lb/>
龍登車入郭呼萬歳曰善哉今曰獵得善言<lb/>
晉書曰載記建元𥘉石季龍饗群臣于太武殿前有白鴈<lb/>
<pb n="KR3k0012_SBCK_917-4b"/>
百餘集于馬道南季龍命射之無所獲<lb/>
　　　　　雉<lb/>
春秋運斗樞曰機星散爲雉<lb/>
周禮春官太宗伯曰士執雉<hi>鄭玄注曰取其守介不失節</hi>
儀禮士相見曰士相見之贄各用雉<hi>士䞇用雉者取其耿介交有時别其倫也</hi>
禮記曲禮下曰祭宗廟雉曰䟽趾<lb/>
又月令曰孟冬雉入水爲蜃<lb/>
又曰季冬之月雉雊雞乳<lb/>
左傳昭四曰郯子云丹鳥氏司閉五雉爲五工正<hi>杜預注曰丹鳥</hi>
<hi>鷩雉者立秋來立冬去入水爲蜃五雉雉有五種也</hi>
又曰叔孫豹奔齊齊庾宗婦人献以雉問其姓曰予子長<lb/>
矣能捧雉而從我矣<lb/>
毛詩邶柏舟曰雄雉刺衛宣公也淫亂不恤國政雄雉于<lb/>
<pb n="KR3k0012_SBCK_917-5a"/>
飛泄泄其羽我之懷矣自貽伊阻雄雉于飛下上其音展<lb/>
矣君子實勞我心<lb/>
又曰有㳽濟盈有鷕雉鳴<hi>鷕雌雉聲</hi>
又曰如翬斯飛君子攸躋<lb/>
又節小弁曰雉之朝雊尚求其雌<lb/>
又甫田車轄曰瞻彼中林有集惟鷮<lb/>
毛詩義䟽曰林應山下人語曰四足之美有鹿兩足之美<lb/>
有鷮<lb/>
周易鼎卦九三曰鼎耳革其行塞雉膏不食方雨虧悔終<lb/>
吉○又旅卦六五曰射雉一矢亡終以譽命○又曰離爲雉<lb/>
尚書曰日月星辰山龍華蟲<hi>華虫鷩雉也五色故謂華也</hi>
又曰髙宗祭成湯有飛雉升鼎耳而雊<lb/>
論語曰山梁雌雉時哉時哉子路拱之三嗅而作<lb/>
<pb n="KR3k0012_SBCK_917-5b"/>
爾雅曰鸕諸雉<hi>命雉</hi>鷂雉<hi>責質/五色</hi>鷮雉<hi>長尾走/且鳴</hi>鳴雉<hi>黄色鳴自呼</hi>鷩<lb/>
雉<hi>似山雞而小冠背毛黄腹赤頂縁色鮮明</hi>秩秩海雉<hi>如雉而黒/出海中山</hi>鸐山雉<hi>尾長者也</hi>
翰雉鵫雉<hi>今白鵫江東呼白翰亦名白雉</hi>伊洛而南素質五采皆備成章<lb/>
曰翬<hi>翬亦雉属言其毛色光鮮</hi>江淮而南青質五采皆備成章曰鷂<hi>即鷂</hi>
<hi>雉也</hi>南方曰<graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>句東方曰緇<hi>音緇衣/之緇</hi>北方曰鵗<hi>音/希</hi>西方曰鷷<hi>說四</hi>
<hi>方雉之名也音所旬切</hi>雉之暮子爲鷚<hi>晚生者也今呼少鷄爲鷚</hi>
尚書大傳曰武丁祭成湯有雉飛升鼎耳而雊問諸祖巳<lb/>
祖巳曰雉者野鳥也不當升鼎今升鼎者欲爲用也逺方<lb/>
將有來朝者乎武丁思先王之道編髪重譯至者六國<lb/>
周書曰立冬之日水始氷後五日雉入大水爲蜃小暑後<lb/>
十日雉始雊<lb/>
史記曰秦文公獲若石于陳倉北阪城祠之<hi>蘇林注曰白質其實</hi>其<lb/>
神或歳不至或歳數來來常以夜光若流星從東南集於<lb/>
<pb n="KR3k0012_SBCK_917-6a"/>
祠城則若雄雞<hi>如淳注曰野雞雉也吕后名雉故曰野雞</hi>
漢書曰成帝鴻嘉二年有飛雉集于殿庭歴階升堂而雊<lb/>
東觀漢記曰魯恭字仲康爲中牟令蛉螟不入中牟河南<lb/>
尹袁安疑其不實遣仁恕掾肥親驗之恭隨親行阡陌坐<lb/>
樹下雉過止其側旁有小兒親曰兒何不捕之兒言雉將<lb/>
鶵親嘿然有頃與恭訣曰本來考君界有無蟲耳今蟲不<lb/>
犯境一異也化及鳥獸二異也竪子有仁心三異也府掾<lb/>
乆留但擾賢者因還府以狀白安<lb/>
魏志曰管輅至王弘直許有雄雉飛來登直内柱頭大不<lb/>
安令輅作卦輅曰五月必遷時三月也至期果爲渤海太守<lb/>
晉咸寜起居注曰太醫司馬程據上雉頭裘一領詔於殿<lb/>
前燒之<lb/>
晉書曰武庫封閉甚宻其中忽聞雉雊張華曰此必虵化<lb/>
<pb n="KR3k0012_SBCK_917-6b"/>
也開視之雉側有虵蛻焉<lb/>
又曰涼武昭王暠卒子<hi>歆嗣</hi>立春有雙雉飛出宫内<lb/>
北史曰後魏裴安祖閑居養志不出城邑曽天熱舎於樹<lb/>
下有鷙鳥逐雉<hi>雉急</hi>投之遂觸樹而死安祖愍之乃取置隂<lb/>
地徐徐護視良乆得蘇憘而放之後夜忽夢一丈夫衣冠<lb/>
甚偉着繡曲領向安祖再拜安祖怪問之此人云感君前<lb/>
日見放故來謝德聞者異焉<lb/>
三國典略曰齊髙緯如晉陽穆后將從辭胡太后于北宫<lb/>
有雉集于御牀有司獲之不敢以聞<lb/>
又曰梁臨賀王正德其妹長樂公主太子家令謝禧之妻<lb/>
也姿容國色恱而報之生子二人乃燒主第投婢於火唱<lb/>
言主死黄門郎張準有<hi>一雉</hi>媒正德見而奪之準於重雲殿<lb/>
法㑹所罵之曰張準雉媒非長樂公主何可略奪太子綱<lb/>
<pb n="KR3k0012_SBCK_917-7a"/>
恐梁主聞遣武陵王紀急相解喻凖罵乃止正德旣出以<lb/>
雉還之<lb/>
山海經曰小華之山其鳥多赤鷩可以禦火其山中多白<lb/>
雉<lb/>
莊子曰澤雉十歩一啄百歩一飲不畜於樊中<lb/>
尹文子曰楚人擔山雉者路人問焉何鳥也欺之曰鳯皇<lb/>
也路人曰我聞鳯皇今始見矣汝販之乎請買十金弗與<lb/>
請加倍乃與之方欲獻楚王經宿鳥死路人不遑惜其金<lb/>
唯恨不得獻王王聞之感其欲獻巳召厚賜之過買鳥之<lb/>
金十倍<lb/>
抱朴子曰鷄有專栖之雄雉有擅澤之鷮蟻有兼弱之智<lb/>
蜂有攻窠之計相役衘亦猶是耳<lb/>
廣雅曰野雞雉<lb/>
<pb n="KR3k0012_SBCK_917-7b"/>
洪範五行傳曰正月雷微動而雉雊雷通氣也<lb/>
楚辭曰彭鏗斟雉帝何饗<hi>鏗彭祖也好和滋味斟白雉羮以事堯堯美而饗食之</hi>
列異傳曰秦穆公時陳倉人掘地得物若羊非羊若猪非<lb/>
猪牽以獻諸公道逢二童子童子曰此名爲媪常在地食<lb/>
死人腦若欲殺之以栢捶其首媪復曰彼二童名爲陳寳<lb/>
得雄者王得雌者霸陳倉人捨媪逐二童子童化爲雉飛<lb/>
入乎林陳倉人告穆公穆公發徒大獵果得其雉又化爲<lb/>
石置之汧渭之間至文公爲立祠名陳寳　今<lb/>
南陽雉縣其地也秦欲表其符故以名縣毎陳寳祠時有<lb/>
赤光長十餘丈從雉縣來入陳祠中有聲如雄雉<lb/>
楊雄琴清英曰雉朝飛操者衛女傅母所作也衛侯女嫁<lb/>
於齊太子中道太子死問傅母曰何如傳母曰且往當喪<lb/>
喪畢不肯歸終之以死傅母悔之取女所自操琴於冡上<lb/>
<pb n="KR3k0012_SBCK_917-8a"/>
鼓之忽有二雉俱出墓中傳母撫雌雉曰女果爲雉耶言<lb/>
未卒俱飛而起忽然不見傳母悲痛援琴作操故<hi>曰雉</hi>朝飛<lb/>
琴操曰齊獨沐子年七十無妻出見飛雉雌雄相隨感之<lb/>
撫琴而歌曰雉朝飛鳴相和雌雄羣遊於山阿<lb/>
蕭廣濟孝子傳曰蕭芝忠孝除尚書郎有雉數十頭飲啄<lb/>
宿止當上直送至歧路下直及門飛鳴車側<lb/>
璅語曰有鳥從飛西方來白質五色皆備集平公之庭相<lb/>
見如讓公召叔嚮問之叔嚮曰吾聞師曠曰西方有白質<lb/>
鳥五色皆備其名曰翬南方赤質五色備其名曰揺其來<lb/>
爲吾君臣其祥先至矣<lb/>
博物志曰翟雉長雨雪惜其毛栖髙樹之上不敢下食往<lb/>
往餓死<lb/>
徐廣車服注曰天子金根車馬上挿以翟毛皇后法駕乗<lb/>
<pb n="KR3k0012_SBCK_917-8b"/>
重翟羽盖<lb/>
崔豹古今注云有雉尾扇<lb/>
宣驗記曰野火焚山林中有一雉入水漬羽飛以滅火往<lb/>
來疲乏不以爲苦<lb/>
　　　　　白雉<lb/>
春秋感精符曰王者徳流四表則白雉見<lb/>
孝經援神契曰王者德至鳥獸故雉白首<hi>妃房不徧故白雉應</hi>
又曰周成王時越裳獻白雉去京師三萬里王者祭祀不<lb/>
相踰宴食衣服有節則至<lb/>
抱朴子曰白雉自有種南越尤多案地域圖今之九德則<lb/>
古之越裳也盖白雉之所出周成王所以爲瑞者貴其所<lb/>
自來之逺明其德化所𬒳廣非謂此爲竒<lb/>
楚辭曰昭后成遊南土爰厎<hi>爰於也厎至也言昭王背成王之制而出逰南至楚楚人</hi>
<pb n="KR3k0012_SBCK_917-9a"/>
<hi>沉之南遂不返之</hi>厥利惟何逢彼白雉<hi>厥其也逢迎也言昭王南遊何利於楚乎也爲越裳</hi>
<hi>氏献白雉昭王徳不能致親往迎也</hi>
漢書曰平帝元始元年春越裳重譯獻白雉一黒雉二詔<lb/>
使三公以薦宗廟<lb/>
魏略曰文帝欲受禪郡國奏白雉十九見<lb/>
魏志文紀曰延康元年四月饒安縣言白雉見<lb/>
北史曰後魏南安王禎孝文時爲雍州刺史性忠謹其母<lb/>
疾篤憂毀異常遂有白雉遊其庭前帝聞其致感賜帛千<lb/>
疋以褒美之<lb/>
三國典略曰渤海王髙歡攻鄴時瑞物無歳不有令史焚<lb/>
連里木煑白雉而食之<lb/>
　　　　　射雉<lb/>
左傳曰賈大夫<hi>賈大夫大夫也</hi>娶妻而美三年不言不笑衘以如<lb/>
<pb n="KR3k0012_SBCK_917-9b"/>
臯<hi>爲妻御也之臯澤也</hi>射雉而獲之其妻始笑而言<lb/>
魏書曰太祖才力絶人於南皮一日射雉獲六十三頭<lb/>
江表傳曰孫權數射雉潘濬諌權權曰時時暫出耳不復<lb/>
如往日濬曰天下未定萬機務多射雉非急弦絶括破皆<lb/>
能爲害濬乃手自徹壞雉翳權由是遂絶不復射雉<lb/>
吴志曰孫休銳意於典籍欲畢覽百家之言大好射雉春<lb/>
夏之間常晨出夜還唯此時捨書<lb/>
宋書曰孝武帝常岀射雉值雨侍中沈懷文諌曰非止千<lb/>
乘失容亦乃聖躬櫛沐<lb/>
沈約宋書曰明帝與晉平王休祐於岩山射雉有一雉不<lb/>
肯入埸日暮將反留休祐射之語云不得雉勿歸因遣壽<lb/>
寂之等諸壯士追之日巳欲闇與休祐相及遂拉殺之<lb/>
又曰到撝與蕭道成同從宋明帝射雉郊野渴倦撝得早<lb/>
<pb n="KR3k0012_SBCK_917-10a"/>
青瓜與上對割食之<lb/>
齊書曰武帝好射雉竟陵王子良啓諌先是左衛殿中將<lb/>
軍邯鄲超諌射雉武帝爲止乆之永明末上將射雉子良<lb/>
復諌<lb/>
又曰蕭景先轉中領軍車駕躬射雉郊外景先常申仗從<lb/>
廉察左右<lb/>
又曰蕭敏爲新安太守好射雉未甞在郡辭說者遷於畋<lb/>
焉後張弩損腰而卒<lb/>
又曰桓僖伯少負氣豪俠妙解射雉尤爲武帝所重<lb/>
又日張欣㤗爲河東内史召還都屏居家巷置宅南岡下<lb/>
面接松山欣㤗負弩射雉姿情閑放<lb/>
又曰袁彖爲侍中形皃充肥異衆毎從射雉郊野數人持<lb/>
扶乃能從歩<lb/>
<pb n="KR3k0012_SBCK_917-10b"/>
又曰禇炫從宋明帝射雉帝至日中無所得甚羞召問侍<lb/>
臣吾且來如臯遂從空行可笑座者莫荅炫獨曰今節候<lb/>
雖適而雲霧尚凝故斯翬之禽驕心未驚伹得神駕猶豫<lb/>
羣情便可載懽帝意解乃於雉埸置酒<lb/>
南史曰齊東昬侯在位置射雉埸二百九十六處翳中惟<lb/>
帳及歩障皆祫以縁紅金銀鏤弩牙瑇琩帖箭毎出輙以<lb/>
鷹犬隊主徐令孫媒翳隊主俞靈韻齊馬而走左右爭逐之<lb/>
又曰武帝親拜陵蔡興宗負璽陪乗及還上欲因以射雉<lb/>
興宗正色曰今致䖍園陵情敬兼重從禽猶有餘日請待<lb/>
他辰<lb/>
陳書曰新安王伯固性好射雉叔陵好發冢出遊田野必<lb/>
與偕行<lb/>
太平御覽卷第九百一十七<lb/>
</p>
<p>
</p>
  </div>
</body>
</text>
</TEI>
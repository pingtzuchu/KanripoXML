<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_301-1a"/>
太平御覽卷第三百一<lb/>
　兵部三十二<lb/>
　　　　　陣<lb/>
尚書曰武王與紂癸亥陣于商郊<lb/>
左傳曰晉將荀呉敗燕無終及羣狄于太原崇卒也<hi>無終山戎</hi>
𥘉將戰魏舒曰彼徒我車所遇又阨<hi>地險不便也阨烏介反</hi>以什共<lb/>
車必克<hi>更增十人當一車之用</hi>困諸阨又克<hi>車每用於阮道今去車故爲必克也</hi>請皆<lb/>
卒<hi>去馬爲歩卒</hi>自我始乃毀車以爲行<hi>魏舒先自毁其屬車爲歩陣行户郎反</hi>五<lb/>
乘爲三五<hi>乗車者車三人五乗十五人今改去車更以五人爲五分爲五三也</hi>爲五陣以相<lb/>
離兩於前伍於後專爲右角參爲左角偏爲前拒<hi>皆臨時處置之</hi>
<hi>名也</hi>以誘之狄人笑之<hi>笑其失常</hi>未陣而薄之大敗<lb/>
又曰王以諸侯伐鄭鄭伯禦之原繁髙渠彌奉公爲魚麗<lb/>
之陣先偏後伍伍承彌縫<hi>柱預注曰此魚麗之法</hi>
<pb n="KR3k0012_SBCK_301-1b"/>
又曰宋爲乗丘之役故侵我公禦之宋師未陣而薄之敗<lb/>
諸鄑凢師敵未陣曰敗某師皆陣曰戰大崩曰敗績得儁<lb/>
曰克覆而敗之曰取某師京師敗曰王師敗績于某<lb/>
又曰宋公及楚人戰于泓司馬子魚曰彼衆我寡及其未<lb/>
濟請擊之公曰不可旣陣而後擊之宋師敗績公傷股門<lb/>
官殱焉<hi>門官守門者也</hi>國人皆咎公公曰古之軍也不以阻隘寡<lb/>
人雖亡國之餘<hi>宋商紂之後</hi>不鼓不成列<hi>恥以詐勝也</hi>
又曰晉楚將戰晉欒書曰楚師輕窕固壘而待之三日必<lb/>
退退而擊之必獲候勝焉郄至曰楚有六間不可失也其<lb/>
二卿相惡<hi>子重子反也</hi>王卒以舊<hi>罷老不代</hi>鄭陣而不整蠻軍而不<lb/>
陣<hi>蠻夷從楚不結陣也</hi>陣不違晦<hi>晦月終隂之盡/故兵衆以爲忌</hi>在陣而嚻<hi>嚻喧嘩也</hi>合<lb/>
而加嚻<hi>陣合冝靖而益有聲</hi>各顧其後莫有鬪心<hi>人恤其所底</hi>舊必不良<lb/>
以犯天忌我必克之<lb/>
<pb n="KR3k0012_SBCK_301-2a"/>
又曰宋公謀逐華貙衛公子朝救宋與華氏戰于赭丘鄭<lb/>
翩願爲鸛其御願爲鵝<hi>鄭翩宋大夫華貙俱亡者鸛鸛陣也鵝鴈行陣也</hi>
又曰越子伐呉呉人禦之苙澤來水而陳越子爲左右勾<lb/>
卒<hi>勾卒鈎伍相着引爲左右屯也</hi>使夜或左或右鼔譟而進呉師分以禦<lb/>
之越子以三軍潜渉當呉中軍而鼔之呉師大亂<lb/>
又曰魯哀公爲支離之卒因祝史揮以侵衛<hi>陣名</hi>衛人病之<lb/>
又曰呉楚戰于雞父公子先曰請先去備薄威後者敦陣<lb/>
整衣遂克之<lb/>
又曰鄭子元請爲左拒以當蔡人衛人爲右拒以當陳人<lb/>
<hi>陣名</hi>
論語曰衛靈公問陣於孔子孔子對曰俎豆之事則甞聞<lb/>
之軍旅之事未之學也<lb/>
周書曰春爲牝陣弓爲前行夏爲方陣㦸爲前行季夏爲<lb/>
<pb n="KR3k0012_SBCK_301-2b"/>
圎陣矛爲前行秋爲牡陣劒爲前行冬爲伏陣楯爲前行<lb/>
是爲五陣<lb/>
史記曰黄帝有涿鹿之戰以定火災顓頊有共工之陣以<lb/>
平水害<lb/>
漢書陳湯傳曰湯伐西域置揚威白虎合騎三校<hi>張晏曰西域陣</hi>
<hi>名</hi>
又曰韓信爲相國擊齊齊王走髙宻信追至髙宻西楚使<lb/>
龍且將號二十萬救齊齊王使龍且并軍與信戰夾濰水<lb/>
陣信乃夜令人爲萬餘囊盛沙以壅水上流引軍半渡擊<lb/>
龍且佯不勝還走龍且果追渡水信使人決壅囊水大至<lb/>
龍且軍太半不得渡即擊殺龍且虜齊王廣遂平齊<lb/>
又曰李陵至峻稽山與單于相值騎可三萬圍陵陵軍居<lb/>
山間以大車爲營陵引士出營外爲陣前行持㦸楯後行<lb/>
<pb n="KR3k0012_SBCK_301-3a"/>
持弓弩令曰聞鼔聲而縱聞金聲而止虜見漢軍少直前<lb/>
就營陵搏戰攻之千弩俱發應弦而倒虜還走上山漢軍<lb/>
追殺千人<lb/>
又曰衛青軍岀塞千餘里見單于兵陣而待於是青令武<lb/>
剛車自環爲營<hi>張晏曰兵車也</hi>而從五千騎徃當匈奴<lb/>
晉書曰卞壼字望之子眕及盱同没陣母撫二子尸哭曰<lb/>
父爲忠臣汝爲孝子夫何恨乎徴士翟陽曰父死於君子<lb/>
死於父忠孝之道萃於一門<lb/>
王隱晉書曰馬隆擊涼州惡虜斷道隆作八陣圖車營並<lb/>
追狹則木屋施輪並前智謀縱横岀其不意故能成功<lb/>
後魏書曰文成帝和平二年制戰陣之法十有餘條因大<lb/>
儺曜兵有飛龍騰蛇魚麗之變以示威武<lb/>
隋書曰周法尚爲定襄太守時帝幸榆林法尚朝于行宫<lb/>
<pb n="KR3k0012_SBCK_301-3b"/>
内史令元夀言於帝曰漢武出塞旍旗千里今御營之外<lb/>
請分爲二十四軍日别遣一軍發相去三十里旗幟相望<lb/>
鉦鼓相聞首尾連注千里不絶此亦出師之盛者也法尚<lb/>
曰不然兵亘千里動間山川卒有不虞四分五裂腹心有<lb/>
事首尾未知道阻且長難以相救雖是故事此乃取敗之<lb/>
道也帝不懌曰卿意以爲如何法尚曰結爲方陣四面外<lb/>
拒六宫及百官家口並住其間若有變起當頭分抗内引<lb/>
竒兵岀外奮擊車爲壁壘重設鈎陳此與據城理亦何異<lb/>
苦戰而捷抽騎追奔或戰不利此屯營自守臣謂牢固萬全<lb/>
之䇿也帝曰善因拜左武衛將軍良馬一疋絹三百疋<lb/>
唐書曰太宗自爲眞草書屏風以示群臣筆力遒勁爲一<lb/>
時之絶先是人間有羲之書凡真行二百九十𥿄裝爲七<lb/>
十卷草書二千𥿄裝爲八十卷每聽覽餘閑時取臨翫焉<lb/>
<pb n="KR3k0012_SBCK_301-4a"/>
謂朝臣曰書小道𥘉非急務時或留心猶勝弃日凡諸藝<lb/>
業未有學而不得者也病在心力懈怠不能專精耳朕少<lb/>
時爲公子未遭陣敵義旗之始乃平㓂亂毎執鼔必自指<lb/>
撝習覯兵陣即知強弱常取吾弱對其強強對其弱敵犯<lb/>
其弱追奔不踰百數十歩吾擊其弱必突過其陣自背而<lb/>
反擊之無不潰多使此而制勝思得其理深也今吾臨人<lb/>
之書殊學於形勢唯在求其骨力及得骨力而形勢自生<lb/>
耳然吾所爲皆先作意是以果能成也<lb/>
又曰太宗製破陣樂舞圖左圎右方先偏後伍魚麗鵝鸛<lb/>
箕張翼舒交錯屈伸首尾廻牙以象戰陣之形令起居郎<lb/>
吕才依圖教樂工一百二十人𬒳甲執㦸而習之凡爲三<lb/>
變毎變爲四陣有來徃疾徐擊刺之象以應歌節數日而<lb/>
就更名七德之舞<lb/>
<pb n="KR3k0012_SBCK_301-4b"/>
又曰髙宗御武成殿親試制舉人問之曰兵書云天陣地<lb/>
陣人陣其說如何舉人貟半千對曰臣觀載籍此說頗多<lb/>
或謂天陣偏伍彌縫也以臣愚見謂不然矣夫師岀以義<lb/>
有若時雨得天之時此天陣也兵在足食且耕且戰得地<lb/>
之利此地陣也善用兵者使三軍之士如父子兄弟得人之<lb/>
和此人陣也三者去矣其何以戰髙宗嗟賞之擢居上第<lb/>
家語曰戰陣有列矣而勇爲夲<lb/>
國語曰呉王之軍爲方陣白裳白旗素甲白羽望之如荼<lb/>
<hi>茅也</hi>左軍赤裳赤旟望之如火右軍玄裳玄旗望之如墨<lb/>
莊子曰徐無鬼謂武侯曰軍無盛鶴列於麗譙之間<hi>鶴列陣名</hi>
<hi>麗譙棲也</hi>
鬻子曰武王伐紂虎旅百萬陳於商郊起自黄鳥訖于赤<lb/>
甫走如疾風聲如震霆武王乃使太公把旄以麾之紂軍<lb/>
<pb n="KR3k0012_SBCK_301-5a"/>
反走<lb/>
尉繚子曰梁惠王問尉繚曰吾聞黄帝有刑徳可以百戰<lb/>
百勝有之乎尉繚曰不然黄帝所謂刑德者天官時日隂<lb/>
陽背向者也黄帝者人事而巳矣何以言之武王伐紂背<lb/>
清水向山陵以萬二千擊紂億有八萬斷紂頭懸於白旗<lb/>
豈不得天官之陣哉<lb/>
孫子曰善用兵者譬如常山之虵也擊其首則尾至擊其<lb/>
尾則首至擊其腹則首尾俱至<lb/>
傅子曰兵法云内精八陣之變外盡九成之冝然可以用<lb/>
竒也<lb/>
盛弘之荆州記曰魚復縣鹽井以西石磧平曠聘望四逺<lb/>
諸葛孔明積細石爲壘方可數百歩壘西郭又聚石爲八<lb/>
行相去二丈許謂之八陣圖曰八陣旣成自今行師庶不<lb/>
<pb n="KR3k0012_SBCK_301-5b"/>
復敗自後深識見者並莫能了桓宣武伐蜀經之以爲常<lb/>
山虵勢<lb/>
六韜曰武王問太公曰凡用兵爲天陣奈何爲地陣奈何<lb/>
爲人陣奈何太公曰星辰日月斗杓一左一右一迎一背<lb/>
謂之天陣丘陵水泉亦有左右前後之利此謂地陣用車<lb/>
用馬用人用文用武謂之人陣武王曰善<lb/>
又曰武王問曰引兵入諸侯之地髙山盤石其避無草木<lb/>
四面受敵士卒惑迷爲之柰何太公曰當爲雲象之陣<lb/>
兵鈐曰有運衡陣洞當陣龍騰陣鳥翔陣握機陣虎翼陣<lb/>
兵書要決曰孫子稱無要正正之旗無擊堂堂之陣正正<lb/>
之旗者謂行軍也前後正治故不可要而擊之也堂堂之<lb/>
陣者謂營軍也堂堂不冒亂者不可就而擊之<lb/>
黄石公記曰使商人爲前兵者象白虎陣使羽人爲前兵<lb/>
<pb n="KR3k0012_SBCK_301-6a"/>
者象玄武陣使徴人爲前兵者象朱雀陣使角人爲前兵<lb/>
者象青龍陣亦曰旬始陣<lb/>
又曰彼以直陣來者我以方陣應之方來銳應之銳來曲<lb/>
應之曲來圎應之圎來直應之直木方金銳火曲水圎土<lb/>
也各以能克者應勝之<lb/>
諸葛亮軍令曰連衝陣狹而厚也<lb/>
衛公兵法曰諸逢賊布陣湏有次第先右虞候爲首其次<lb/>
右軍其次前軍其次中軍其次後軍其次左軍其次左虞<lb/>
候其諸軍跳盪竒兵馬軍各隨夲軍以次行至戰所並於<lb/>
夲軍戰鋒隊前布列待五方旗節度加戰鋒等隊打賊不<lb/>
入其跳盪竒兵排後即入山谷林木蒙密之處并渡水狹<lb/>
路及下營戰處百里以來揔湏搜踏清静不然兵引過半<lb/>
臨戰下營伏兵起發致損軍旅其收軍還營却抽左虞候<lb/>
<pb n="KR3k0012_SBCK_301-6b"/>
見入即左軍後軍中軍前軍右軍右虞候次之諸賊徒恃<lb/>
固阻山布陣不得横列兵士分立冝爲竪陣其陣法弩手<lb/>
弓手與戰鋒隊相間引前兩隊兩邊相翊布列旣定諸軍<lb/>
旣聽角聲其角聲節度一准前看黄旗向賊亞聞鼔聲發<lb/>
諸軍弩手弓手及戰鋒隊各令人捉馬一時籠槍大叫齊<lb/>
入若弩手弓手戰鋒等隊引退跳盪竒兵隊一時齊入戰<lb/>
鋒等隊排比廻面還與竒兵同入如見黄旗却立不亞及<lb/>
聞金鉦聲乃止膊上架搶引還各於舊處准前聽角聲卷<lb/>
幅簇隊一准前如便放散即更聽一㑹角聲依軍次發行<lb/>
又曰諸方陣先成逢賊鬪戰或打頭或打尾打頭其陣行<lb/>
不前進陣旣不進自然牢密如其打尾頭行不停其陣中<lb/>
間多即斷絶湏面別各定揔管都押幹當勾令斷絶<lb/>
太白隂經曰黄帝設八陣之形車廂洞當金也車土中黄<lb/>
<pb n="KR3k0012_SBCK_301-7a"/>
上也鳥雲鳥翔火也折衝木也龍騰却月水也鴈行鵝鸛<lb/>
天也輪車地也飛翼浮阻巽也風后亦演渥竒圖云以正<lb/>
合以竒勝或合而爲一陣或散而爲八聚散之勢節制之<lb/>
度復置虚實二壘力牧亦創營圖其後秦由余蜀諸葛亮<lb/>
並有陣圖以教人戰夫營壘教圖使士卒知進止識金鼔<lb/>
其應敵戰不可預形故其戰勝不復而應形無窮兵形象<lb/>
水因地而制形兵因敵而制勝能與敵變化而取勝者謂<lb/>
之神則其戰陣無圖明矣而庸將以教習之陣爲戰敵之<lb/>
陣不亦謬乎<lb/>
又曰合而爲一陣終一陣之中離而爲八陣聽音望麾以<lb/>
出四竒飛龍虎翼鳥朔虵盤爲四竒陣地天風雲爲四正<lb/>
陣夫善戰者以正合以竒勝竒正相生如環之無端孰能<lb/>
窮之竒爲陽正爲隂隂陽相薄而四時行焉竒爲剛正爲<lb/>
<pb n="KR3k0012_SBCK_301-7b"/>
柔剛柔相得而萬物成焉竒正之用而萬物無所勝焉<lb/>
又曰天陣經曰風后演握竒圖<hi>自一陣之中分爲八陣天有衝或圎布形黄帝曰少</hi>
<hi>則爲圎利爲主色尚玄爲乾</hi>地陣<hi>黄帝曰壯則爲方利爲主色尚黄爲坤</hi>風陣風附於天<lb/>
風象峯其形銳首利爲客色尚赤爲巽雲陣雲附於天<hi>太公</hi>
<hi>曰左右相向是也其形銳首利爲主色尚白巳前爲四正爲坎</hi>飛龍陣<hi>其形屈曲象龍利爲主色尚上玄下</hi>
<hi>赤爲震</hi>虎翼陣<hi>居中張翼而進其形踞利/爲主色尚上黄下青爲兊</hi>虵盤陣<hi>太公曰圍繞之義其</hi>
<hi>形宛轉利爲主色尚上黄下赤爲艮</hi>鳥翔陣<hi>太公曰突擊之戰其形迅急利爲客其色尚上玄下白爲离</hi>
又曰天陣居乾爲天門地陣居坤爲地門風陣居巽爲風<lb/>
門雲陣居坎爲雲門飛龍居震爲飛龍門武翼居兊爲武<lb/>
翼門鳥翔居离爲鳥翔門虵盤居艮爲虵盤門天地風雲<lb/>
爲四正門龍虎鳥虵爲四竒門乾坤艮巽爲闔門坎离震<lb/>
兊爲開門<lb/>
太平御覽卷第三百一<lb/>
</p>
<p>
</p>
  </div>
</body>
</text>
</TEI>
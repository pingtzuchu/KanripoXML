<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_120-1a"/>
太平御覽卷第一百二十<lb/>
　　偏霸部四<lb/>
　　　後趙<lb/>
　　　　　　石勒<lb/>
　　　　　　石弘<lb/>
　　　　　　石虎<lb/>
　　　　　　石閔<lb/>
　　　　後趙石勒<lb/>
崔鴻十六國春秋後趙録曰石勒字丗龍上黨武郷羯人<lb/>
父周易朱勒生時赤光滿室白氣自天屬于庭中長而壯<lb/>
健有膽力雄武好騎射幼而力耕毎聞鞞鐸之聲或在前<lb/>
後懼以告父母曰勞耳鳴無不祥也㑹并州刺史司馬騰<lb/>
執諸胡山東賣充軍實將詣兾州兩胡一枷勒亦在中東<lb/>
<pb n="KR3k0012_SBCK_120-1b"/>
至平原賣荏平人師懽爲奴毎夜於野嘗聞鼔角之聲諸<lb/>
奴亦聞歸以白灌懽竒而免之隣於馬牧率汲桑往來勒<lb/>
以能馬自託於桑而傭武安臨水爲遊軍所囚㑹有羣鹿<lb/>
傍過軍人競逐之勒乃獲免俄而見一老父謂勒曰羣鹿<lb/>
者我也君應爲中州主故相救耳勒拜而受命遂招集王<lb/>
陽䕫安等十八騎復東如赤龍騎諸苑中乗苑馬逺掠繒<lb/>
寳以賂汲桑永興元年關東所在兵起二年陽平人公師<lb/>
蕃等自稱將軍起兵趙魏衆至數萬勒與汲桑率牧人乗<lb/>
苑馬數百騎以赴之桑始命勒以石爲姓以勒爲名永嘉<lb/>
元年勒歸劉淵淵拜爲輔漢將軍平晉王淵薨聦襲位劉<lb/>
曜王弥圍洛陽勒帥精騎三萬㑹之王弥旣平洛陽將先<lb/>
誅勒請弥讌于巳營手斬弥并其衆將軍郭黙獲沙門笁<lb/>
浮圖澄以其有道術進之於勒試澄有効甚尊重之前趙<lb/>
<pb n="KR3k0012_SBCK_120-2a"/>
嘉平二年張賔說勒曰邯戰襄國趙之舊都依山慿險形<lb/>
勢之國可擇此二邑而都之然後命將四岀授以竒略王<lb/>
業可圖勒於是進據襄國聦授勒都督幽兾并營四州諸<lb/>
軍事兾州牧進封本郡上黨公邑萬户三年以征虜將軍<lb/>
爲魏郡太守鎭業三臺基謀之萌逃於此矣前趙麟嘉元<lb/>
年劉琨遣姬澹帥衆來討勒與戰澹軍大敗琨長史李弘<lb/>
以并州來降七月劉聦疾甚以勒爲大將軍録尚書事受<lb/>
遺輔政勒固辭乃止劉曜稱尊號將授勒太宰大將軍加<lb/>
九錫增封十郡并前二十郡出入警蹕如曹公輔故事曜<lb/>
聞曹平樂之言停太宰之授勒大怒曰趙王趙帝孤自取<lb/>
之名號大小豈尓所呼耶征虜虎與左右長史張敬張賔<lb/>
等上䟽曰大司馬雖位冠九台非霸者之號請改稱大將<lb/>
軍大單于領兾州牧趙王依魏王在鄴故事以二十四郡<lb/>
<pb n="KR3k0012_SBCK_120-2b"/>
户十九萬爲趙國十一月勒即位改光𥘉二年爲趙王元<lb/>
年建社稷宗廟主書司典胡人出内重其禁法不聽侮易<lb/>
衣冠華族號胡爲國人二年令曰國人不聽執㛐在喪婚<lb/>
娶至於燒葬令如本俗八月繕軒懸儛八佾作金根大輅<lb/>
黄屋左纛天子禮樂於斯備矣三年黎陽民陳武妻産三<lb/>
男一女上書自陳令曰昔周之興也四乳八子今武妻乳<lb/>
四子可謂慶過姬祥羙加曩日其賜乳婢一人榖百石雜<lb/>
繒四十疋庶以肅迎嘉祥冬十月勒與郷親齒坐語及平<lb/>
生勒曰李陽壯士也孤方任之何以不來父老歸語令速<lb/>
來漚麻麻之忿是布衣之恨孤方崇信于天下寜讎疋夫<lb/>
乎令曰武郷吾之豐沛也其復之三丗十一月李陽至引<lb/>
入懽酣宣楊臂笑視之曰卿雖老臂中猶有力頗復與人<lb/>
闘不孤住曰厭卿老拳卿亦飽孤毒手賜甲第一拜爲都<lb/>
<pb n="KR3k0012_SBCK_120-3a"/>
尉陽與勒隣居歳常爭漚麻池迭相敺擊四年二月拜子<lb/>
弘爲丗子勒雅好文學雖在軍旅之中常令儒生讀春秋<lb/>
史漢諸傳而聽之聞酈食其勸立六國後大驚曰此法當<lb/>
失何以得成天下至留侯諫乃曰頼有此侯耳其天資英<lb/>
逹如此八年八月脩三臺十月以丗子衛將軍弘鎮鄴太<lb/>
和十年劉曜圍洛陽襄國大震勒統歩騎四萬趙金墉濟<lb/>
河先是流澌風猛軍至氷冸清和濟畢流澌大至以爲神<lb/>
靈之助命曰靈昌津戰于西陽門曜軍大潰石堪執曜送<lb/>
之二年曜子熈等去長安奔于上邽車騎虎尅上封遣主<lb/>
簿趙封奉傳國玉璽送之秦隴悉平建元元年二月車騎<lb/>
虎等上尊號勒不許固請勒以趙天王行皇帝事大赦八<lb/>
月羣臣又固請以名位不正宜即尊號九月僣即皇帝位<lb/>
大赦改年正月勒南郊有白氣自壇属天勒大恱四月勒<lb/>
<pb n="KR3k0012_SBCK_120-3b"/>
如鄴議營新宫廷尉續咸諌曰臣聞唐虞之治採掾茅茨<lb/>
土堦三尺羙彰于詩書漢文惜百金不營露臺稱之於千<lb/>
古迨夏啇之瓊臺瑶室楚秦章華阿房資財内竭華夷外<lb/>
叛詔曰且勑停作申吾直臣之氣九月以太尉中山王虎<lb/>
爲大司馬程遐開府儀同是月犬雨霖中山西北暴水流<lb/>
巨木萬餘根集于堂陽勒大恱謂公卿曰此非爲灾天意<lb/>
欲吾營鄴都耳於是營之勒以成周漢晉舊京欲有移都<lb/>
之意乃命洛陽爲南都置行臺治書侍御史于洛陽三年<lb/>
正月大饗于建德殿酒酣勒謂徐光曰朕方自古開基何<lb/>
等主也光對曰陛下神武籌略邁于髙皇雄藝卓犖超絶<lb/>
魏祖自三王巳來無可比也其軒轅之亞乎勒笑曰人豈<lb/>
不自知卿言亦巳太過朕若逢髙皇當北面而事之然猶<lb/>
與韓彭競鞭而爭先耳脫遇光武者當並驅于中原未知<lb/>
<pb n="KR3k0012_SBCK_120-4a"/>
鹿死誰手丈夫行事當礧礧落落如日月皎然終不能如<lb/>
曹孟德司馬仲逹父子欺他孤兒寡婦狐媚以取天下朕<lb/>
在二劉之間軒轅豈所擬乎羣臣皆稱萬歳四年雍州刺<lb/>
史石生上言西郷竹死虵䑕鬪于安定府間二日虵死臨<lb/>
涇馬生角長安城中雞鳴音皆曰基兹安定㕔事前夜聞<lb/>
誦書聲求之不得七日乃止隕石于肥郷六月勒寢疾召<lb/>
中山王虎太子弘中常侍嚴震等侍疾禁中七月薨于西<lb/>
閤僞謚明皇帝廟號髙祖<lb/>
晉書曰勒年十四隨邑人行敗洛陽倚嘯上東門王衍見<lb/>
而異之頋謂左右曰向胡鶵吾觀其聲視有竒志恐將爲<lb/>
天下之患馳遣收之㑹勒巳去<lb/>
　　　　石弘<lb/>
崔鴻十六國春秋後趙録曰石弘字大雅第三子母程夫<lb/>
<pb n="KR3k0012_SBCK_120-4b"/>
人右光禄遐之妹建平元年立爲太子虚衿受士好爲文<lb/>
詠其所親昵莫非儒素勒謂徐光曰大雅愔愔殊不似將<lb/>
家子光曰漢祖以馬上取天下孝文以玄黙治之聖人之<lb/>
後必丗勝殘天之道也勒大恱程遐言於勒曰中山怏怏<lb/>
不可以輔少主宜早除之以便大計勒不從勒薨虎執政<lb/>
臨軒召子兾州刺史遂帥兵入禁宿衞文武無不奔散弘<lb/>
大懼䇿拜中山王虎爲丞相以十三郡封爲魏王又加九<lb/>
錫虎僞讓後乃授之延熈元年七月改頓丘爲衛國分魏<lb/>
郡立黎陽十月弘賫璽綬親詣魏宫喻禪意虎曰弘昏昧<lb/>
愚暗處喪無禮不可以君臨萬國奉承宗廟便當廢之云<lb/>
何禪讓也十一月廢弘爲海陽王弘就車容色自若幽弘<lb/>
及太后南陽王恢于崇訓宫煞之時年二十二<lb/>
　　　　石虎<lb/>
<pb n="KR3k0012_SBCK_120-5a"/>
崔鴻十六國春秋後趙録曰石虎字季龍勒之從子勒父<lb/>
朱幼而子之故或謂之爲勒弟晉永興中與勒相之嘉平<lb/>
元年劉琨送勒母王及虎于葛陂時年十七殘忍好馳獵<lb/>
諠遊無紀度尤善彈人軍中毒患之勒白王曰此兒凶暴<lb/>
無使軍人煞之聲名可惜宜自除也王曰快牛犢子小時<lb/>
多能破車爲復小忍勿怯之至十八檢攝恭謹嚴重愛士<lb/>
弓馬迅健勇冠當時勒深嘉焉拜征虜將軍性酷虐無道<lb/>
軍中勇幹䇿略與已侔者輙因事害之至於降城䧟壘坑<lb/>
斬士女鮮有遺類勒屢加責誨而行意自若然御衆嚴而<lb/>
不頗莫敢犯者指授攻討所向無前故勒寵信弥隆杖以<lb/>
專征之任旣廢殺弘稱居攝趙大王建武元年正月大赦<lb/>
改年虎志荒内遊外躭營繕使太子邃省可尚書奏事選<lb/>
守牧祀郊廟征伐刑断乃親覽之三月南遊臨江而還江<lb/>
<pb n="KR3k0012_SBCK_120-5b"/>
東大震是日鶴省臺成賜匠有差九月遷都鄴宫二年徙<lb/>
洛陽鍾簴九龍等于鄴是歳大武殿東西宫皆就大武殿<lb/>
基二丈八尺穿爲伏室置衛士五百人於其中東西七十<lb/>
五歩南北六十五歩皆<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>瓦金璫銀楹珠簾玉壁窮極伎<lb/>
巧起靈臺之殿于顯陽後採召百官州郡民女以充之後<lb/>
庭服綺榖珎竒者萬餘人内置宫女十八等教宫人星占<lb/>
及馬歩射置女太史靈臺仰觀災祥以考外太史虚實禁<lb/>
郡國不得私知學星䜟左校令成公叚造庭燎于崇杠之<lb/>
末髙十餘丈上置繚下盤置人絙繳上下虎試而恱之三<lb/>
年太保安夔等文武五百九十人上皇帝尊號勸進方入<lb/>
而庭燎油灌下盤死者七人虎大怒腰斬成公叚于閶闔<lb/>
門即天王位南郊大赦親王貶爲郡公蕃王爲縣侯太子<lb/>
邃㹅百揆其後荒酒淫色驕恣無道或盤于遊畋懸管而<lb/>
<pb n="KR3k0012_SBCK_120-6a"/>
入或夜百騎宿于宫臣家淫其妻妾裝飾宫人羙淑者斬<lb/>
首洗血置盤上傳首視之又内諸比丘尼有姿色者與其<lb/>
交䙝後煞之合牛羊肉煑而食亦賜左右所以識其味也<lb/>
虎荒躭内遊威怒違度邃以事可呈之怒曰此小事何足<lb/>
呈也時有所不聞復怒曰何以不呈誚責杖捶月至再三<lb/>
邃甚愠私謂中庶子李顔等曰官家難稱吾欲行冒頓之<lb/>
事卿從我乎顔等伏不敢對事發幽邃于東宫殺之及妃<lb/>
張氏男女二十六人盡賜死合一棺埋之誅其宫臣友黨<lb/>
二百餘人立河間公宣爲太子建武六年追尊號考樂平<lb/>
孝公爲太宗孝皇帝八年六月上黨孟門上有神人之像<lb/>
㘴于山上三日而去虎遣使以太牢祀之九年十二月武<lb/>
郷送雄虎變爲雌乳一狼子七日噬虎腦而殺之後三日<lb/>
狼子亦死佛圖澄聞之流涕十年虎起河橋於靈昌津採<lb/>
<pb n="KR3k0012_SBCK_120-6b"/>
石爲中濟石無大小輙隨流用功五百餘萬不成虎如靈<lb/>
昌津沉壁告誠壁浮于渚上水波騰上津所殿觀莫不傾<lb/>
壞壓死者百餘人虎恚甚斬工匠而還十一年發雍梁十<lb/>
六萬人城長安未央宫又發司豫荆兖二十六萬人城洛<lb/>
陽宫十三年二月虎親耕籍田于桑梓苑十四年三月虎<lb/>
夢龍飛西南自天落地旦而問澄公公曰禍將至矣陛下<lb/>
冝父慈子和深以愼之四月秦公韜起宣光殿于太尉<lb/>
府梁長九丈太子宣視而惡之斬匠截梁而云韜怒増之<lb/>
十丈宣聞之恚甚謂楊柸牟成等曰韜凶竪勃逆敢違我<lb/>
如是汝等能殺之者吾入宫盡以韜之國邑分封汝等韜<lb/>
旣死主上必親臨喪因行大事無不濟矣柸等許諾八月<lb/>
煞韜宣奏之虎哀絶乆之乃蘇召太子宣鏁繫於鄴北火<lb/>
焚殺之議立太子于東堂虎曰吾欲以純灰三㪷洗吾腹<lb/>
<pb n="KR3k0012_SBCK_120-7a"/>
穢惡故生凶子兒年二十便欲煞父今丗方十歳比其二<lb/>
十吾巳老矣齊公丗爲皇丗子立昭儀劉氏爲皇后十一<lb/>
月饗羣臣于大武前殿佛圖澄殿上褰衣而行吟曰棘子<lb/>
成杯將壞人衣虎發石而視之有棘子生焉冉閔小字棘<lb/>
奴也十二月辛巳雷大雨霖虎問佛圖澄澄曰其爲我乎<lb/>
至戊子而澄卒大寜元年正月虎僣即皇帝位于南郊大<lb/>
赦改年二月有沙門從雍州來稱見佛圖澄西入關虎掘<lb/>
之無屍唯有一石虎惡之曰石者朕也葬我而去吾將死<lb/>
矣因而寢疾四月薨于金華殿<hi>晉書曰季龍始咸康元年僣位至此太和六年凡在</hi>
<hi>位十五歳</hi>子丗即位尊劉后爲太后彭城王遵先鎭關右至是<lb/>
勒兵而還戎卒九萬次于湯隂石閔爲前鋒都督太后令<lb/>
授遵丞相加九錫増封十郡己丑至安陽亭庚申矅兵入<lb/>
自鳯陽門昇太武前殿盡哀退如東閤羣臣敦勸即位大<lb/>
<pb n="KR3k0012_SBCK_120-7b"/>
赦封丗爲譙王邑萬戸廢太后劉氏爲昭儀㝷皆殺之丗<lb/>
立凡三十三日尊其母鄭氏爲皇太后立妃張氏爲皇后<lb/>
大司馬義陽王鑒爲太傅沛王冲爲太保石閔爲都督中<lb/>
外諸軍事録尚書事甲午太武殿災諸門觀閤蕩然服御<lb/>
燒者太半光炎照天月餘乃㓕乙未雨血周遍鄴城六月<lb/>
葬虎顯原陵僞謚武皇帝廟號太祖十二月石閔劫司空<lb/>
李農右衞王基等謀共廢遵閔使將軍蘇彦周成帥甲士<lb/>
三十人執于南臺如意觀遵時方與婦人彈碁問成等曰<lb/>
反者誰也成曰義陽王鑒當立遵曰我尚如是汝等立鑒<lb/>
復幾時遂殺之于琨華殿并誅鄭太后張皇后遵字太祗<lb/>
虎第九子凡在位百八十三日鑒即位大赦以石閔爲將<lb/>
軍封武德王李農爲大司馬鑒使中書令李松殿中將軍<lb/>
張才等夜誅閔農于琨華殿不克禁中擾亂鑒僞不知夜<lb/>
<pb n="KR3k0012_SBCK_120-8a"/>
斬松才於西中華門龍驤將軍孫伏都劉誅等結羯士三<lb/>
千人伏于胡天亦欲誅閔等鑒在中臺伏都帥三十人將<lb/>
昇臺挾鑒以攻之鑒見問其故伏都曰閔農等反已在都<lb/>
掖門臣嚴帥衞士謹先啓知鑒曰卿好陳力勿憂無報也<lb/>
伏都等攻閔農不克閔農攻斬伏都等自鳯陽門至琨華<lb/>
撗尸相枕諸胡羯無少長斬之死者二十餘萬人于時髙<lb/>
鼻多鬚至有濫死者青龍𥘉元年正月石閔欲㓕二石之<lb/>
號議曰孔子曰死姓而王七月者七十有二國継趙李䜟<lb/>
書炳然且德星鎭衞宜改號大衛易姓李氏又大赦改元<lb/>
閏月廢鑒煞之誅虎孫三十八人盡殪石氏鑒在位一百<lb/>
三日鑒字太朗虎第三子也<lb/>
晉書曰季龍十三子五人爲冉閔所殺八人自殘害䜟言<lb/>
㓕石者陵㝷而徙封蘭陵公字龍惡之改蘭陵爲武興郡<lb/>
<pb n="KR3k0012_SBCK_120-8b"/>
至是終爲閔所㓕石勒以成帝咸和三年僣立二主四子<lb/>
凡二十三年以穆帝永和五年㓕<lb/>
　　　　石閔<lb/>
崔鴻十六國春秋後趙録曰石閔字永曾虎之養孫也父<lb/>
瞻字弘武本姓冉名良魏郡内黄人也其先漢黎陽騎督<lb/>
累丗牙門勒破陳午於河内獲贍時年十二長而勇悍便<lb/>
弓馬臨陣不頋勒竒之曰此兒壯健可嘉命虎子之歴位<lb/>
左積射將軍封西華侯閔㓜而果銳虎撫之如孫及身長<lb/>
八尺善謀勇力絶人虎即位爲脩武侯歴北中郎將虎之<lb/>
敗昌黎閔軍獨全由此功名大顯永興元年閏月司徒申<lb/>
鍾司空郎闓等四十八人上尊號於閔僣皇帝位于南郊<lb/>
大赦改元號稱大魏復姓冉氏追尊祖隆元皇帝考贍烈<lb/>
祖皇帝母王氏爲皇太后妻董氏爲皇后子智爲皇太子<lb/>
<pb n="KR3k0012_SBCK_120-9a"/>
以司馬李農爲太宰諸子皆爲縣公新興王祗聞石鍳之<lb/>
死稱尊號于襄國改年永寜石祗遣相國汝隂王石琨帥<lb/>
衆十萬伐鄴六月進據邯鄲閔盡衆拒之琨軍大敗二年<lb/>
三月閔改襄國百餘日祗懼乃去皇帝之號改稱趙王遣<lb/>
太尉張舉乞師于慕容㑺中軍張春請救于姚弋仲三月<lb/>
祗相國汝隂王琨自兾州救祗弋仲遣子襄帥騎三萬八<lb/>
千儁遣將軍恱綰帥甲士三萬勁卒十三萬四方攻之祗<lb/>
衛其後閔師大敗閔與十餘騎奔還鄴祗使劉顯師衆七<lb/>
萬追奔伐鄴閔盡衆岀戰大敗之追奔至于陽平顯懼宻<lb/>
使請降求煞石祗爲効四月劉顯煞祗及其丞相樂安王<lb/>
炳太保張舉等遣拜顯上大將軍大單于兾州牧祗炳皆<lb/>
虎之庶子也七月劉顯稱尊號襄國三年二月劉顯帥衆<lb/>
伐常山守蘇彦告難閔率騎八千救彦敗顯于常山追奔<lb/>
<pb n="KR3k0012_SBCK_120-9b"/>
及于襄國顯大將軍曹伏駒開門爲應遂入襄國誅顯及<lb/>
其公卿已下百餘人焚襄國宮室遷其民于鄴三月慕容<lb/>
儁已尅幽葪略地至于兾州閔帥騎擊之與慕容恪遇于<lb/>
廣臺恪方陣而前閔衆寡不敵所乗赤馬曰朱龍日行千<lb/>
里潰圍出東奔二十餘里馬無故而死遂爲恪所擒送之<lb/>
于薊儁立閔而問之曰汝奴僕下才何敢妄稱天子閔曰天<lb/>
下大亂爾曹夷狄人面獸心尚欲篡逆我一時英雄何爲<lb/>
不可作王耶儁怒鞭之三日遣慕容評帥衆圍鄴五月送<lb/>
閔龍城告廆而煞之鄴中餓人相食虎時宫人略盡冉智<lb/>
尚㓜蔣幹遣詹事劉猗奏表降晉八月長水校尉馬願龍<lb/>
驤將軍田香開門降評蔣幹懸而投岀于倉垣評送閔后<lb/>
董氏太子智太尉申鍾及諸王公卿于薊𥘉慕容儁斬閔<lb/>
于遏陘山山左右七里草木悉枯蝗虫大起自五月不雨<lb/>
<pb n="KR3k0012_SBCK_120-10a"/>
至于十二月儁遣使者祀之謚曰武悼天王其曰大雨雪<lb/>
是歳太和八年也<lb/>
太平御覽卷第一百二十<lb/>
<pb n="KR3k0012_SBCK_120-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_281-1a"/>
太平御覽卷第二百八十一<lb/>
　兵部十二<lb/>
　　　　　撫士下<lb/>
唐書曰太宗征遼車駕次遼澤下詔曰日者隋師渡遼時<lb/>
非天賛從軍士卒骸骨相望遍於原野良可哀歎掩骼之<lb/>
義抑惟先典其令並收葬之<lb/>
又曰建中二年田恱攻臨洺守將張伾以軍事連戰巳苦<lb/>
府藏巳竭私産亦罄而賞之不賙乃飾其愛女出示於衆<lb/>
曰室家所有一女而巳請估而給焉軍中感之曰願以一<lb/>
死鬪不敢言賞遂大破之<lb/>
又曰馬燧旣敗田恱以功加右僕射先戰燧誓於軍中戰<lb/>
勝請以家財行賞旣戰盡其私積以頒將士上聞而嘉之<lb/>
乃詔度支出錢五萬貫行賞還其家財㝷加魏博招討使<lb/>
<pb n="KR3k0012_SBCK_281-1b"/>
又曰李晟以神䇿軍討朱泚時神䇿軍家族多䧟於泚晟<lb/>
家妻子僅百口亦同䧟泚左右或有言者晟曰乗輿何在<lb/>
而敢言乎泚又間日使人至晟軍則晟小吏王無忌之婿<lb/>
也因無忌以謁晟且曰公家無恙城中有書問以此誘晟<lb/>
晟怒曰尒敢爲賊傳命耶立斬之時轉輸不至盛夏軍士<lb/>
或衣裘褐晟必同勞苦毎以大義奮激士皆涕流感恱卒<lb/>
無離叛者於是軍士皆角力馳騎超踰爲戲晟知可用<lb/>
又曰德宗在梁州山南地偏及夏尤熱將士未給春服上<lb/>
亦御裌服以視朝左右請御衫上曰將士從我者冬服未<lb/>
易我豈可獨衣衫乎將士聞之無不感涕至五月諸道財<lb/>
賦稍至先令給將士衣服而後御衫<lb/>
又曰李光顔爲陳許節度使㑹討呉元濟詔光顔以夲軍<lb/>
獨當一靣光顔性忠義善撫養士卒士卒樂爲用毎戰甚<lb/>
<pb n="KR3k0012_SBCK_281-2a"/>
苦及賊將鄧懷金以郾城兵三千人降光顔益堅平賊之<lb/>
志時韓弘爲汴帥驕矜倔強常恃賊勢索朝廷姑息且惡<lb/>
光顔力戰隂圖撓屈計無所施遂舉大梁城求得一美婦<lb/>
人教以歌舞絃管六愽之藝飾之以珠翠金玉衣服之具<lb/>
計費凢數百萬命使者送遺光顔兾光顏一見恱惑而怠<lb/>
於軍政也使者即賫書先造光顔戰壘曰夲使令公德公<lb/>
私愛憂公暴露欲進一妓以慰公征役之思謹以候命光<lb/>
顔曰今日巳暮明旦納焉詰朝光顔乃大宴軍士三軍咸<lb/>
集命使者進妓妓至則容止端麗殆非人間所有一座皆<lb/>
驚光顔乃於座上謂來使曰令公憐光顔離家室乆捨美<lb/>
妓見贈誠有以荷德也然光顔受國恩深誓不與逆賊同<lb/>
生日月下今戰卒數萬皆弃妻子蹈白刃光顔奈何獨以<lb/>
女色爲樂言訖涕泣嗚咽堂下兵士數萬皆感激流涕乃<lb/>
<pb n="KR3k0012_SBCK_281-2b"/>
厚以縑帛酬來使俾令領其妓自席上而迴仍謂使者曰<lb/>
爲光顔多謝令公光顔事君許國之心死無貳矣明日遂<lb/>
大戰兵士無不一當百終殄蔡孽光顔功㝡居多<lb/>
又曰令狐楚爲汴州刺史汴軍素驕累逐主帥前使韓弘<lb/>
兄弟率以峻法繩之人皆偷生未能革志楚長於撫理前<lb/>
鎭河陽代烏重胤重胤移鎮滄州以河陽軍三千人爲牙<lb/>
卒咸不願從中路叛歸又不敢歸州聚於境上楚𥘉赴任<lb/>
聞之乃疾驅赴懷州潰卒亦至楚單騎喻之咸令櫜弓解<lb/>
甲用爲前驅卒不敢亂及蒞汴州解其酷法以仁惠爲治<lb/>
去其太甚軍民感恱翕然從化後竟爲善地<lb/>
又曰栁公綽鎭鄂州時呉元濟叛公綽請討之鄂軍旣在<lb/>
行營公綽時令左右省問其家如疾病養生送死必厚廪<lb/>
給之軍士之妻冶容不謹者沉之于江行卒相感曰中丞<lb/>
<pb n="KR3k0012_SBCK_281-3a"/>
爲我軰知家事何以報效故鄂人戰毎剋捷<lb/>
又曰鄭從讜爲北都留守舊府城都虞候張彦球者前帥<lb/>
令率兵三千逐沙陁於百井中路而還縱兵破鑰殺故帥<lb/>
康傅圭及從讜至搜索其魁誅之知彦球善有方略召之<lb/>
開喻坦然無疑悉以兵柄委之<lb/>
又曰烏重㣧爲長帥赤心奉上能與下同甘苦所至立功<lb/>
未甞矜伐而善待寮佐體分周密曲盡禮敬故當時名士<lb/>
咸願依焉殁數日有軍士二十餘人皆割股肉以祭重㣧<lb/>
古之良將無以加也<lb/>
三國典略曰北齊斛律光雖居大將未甞戮人軍士未安<lb/>
終不入幕寒不服裘夏不操扇所得果糒徧分麾下號令<lb/>
不過數句言皆切要毎戰居險爲士卒先有士卒中蠱親<lb/>
嘗其唾三軍感之樂爲致命<lb/>
<pb n="KR3k0012_SBCK_281-3b"/>
戰國䇿曰魏以呉起爲將與士卒最下者同衣食卧不設<lb/>
席行不騎乗親羸糧與士分勞<hi>羸音盈</hi>卒有病疽者呉起爲<lb/>
吮<hi>疽七余反</hi>卒母聞而哭之或謂之曰母子卒也而將軍自吮其<lb/>
疽何哭矣母曰非然也往年呉公吮其父父戰不旋踵遂<lb/>
死於敵今又吮此子妾不知其所死處矣是以哭之於是<lb/>
擊秦拔其五城<lb/>
吕氏春秋曰勾踐苦㑹稽之耻欲深得民心必致死於呉<lb/>
有酒流之江與人同有甘肥不分不敢食<lb/>
又曰昔秦繆公乗馬而車爲敗右服失而野人取之<hi>四馬車兩</hi>
<hi>馬在中爲服詩曰兩服上襄兩在邊爲驂</hi>繆公自徃求焉見野人方將食之於<lb/>
歧山之陽繆公笑曰食駿馬之肉不還飲酒余恐其傷汝<lb/>
也偏飲而去之處一年爲韓原之戰晉人巳環繆公之車<lb/>
矣晉梁由靡巳扣繆公之左驂矣<hi>扣持</hi>晋惠公之右路右奮<lb/>
<pb n="KR3k0012_SBCK_281-4a"/>
役而擊繆公其甲之抎者巳六扎矣<hi>抎者配隕也文有所失也</hi>野人之<lb/>
甞食馬肉者三百有餘人畢力爲繆公疾鬪於車下遂大<lb/>
克晋反獲惠公以歸此詩所謂君子正以行徳愛人則寛<lb/>
以盡其力人主胡可不務行德愛人行徳愛人則民親其<lb/>
上皆樂爲其死<lb/>
符子曰秦穆公伐晉及河將勞師而醪唯飲一鍾蹇叔曰<lb/>
一米可投河而釀也穆公乃以一醪投河三軍醉矣<lb/>
三略曰夫將之爲帥者必同滋味共安危人有遺一簞之<lb/>
醪者使投諸河令士衆向流而挹之夫一簞之醪不能味<lb/>
一河然而三軍之士思爲之死者何也以滋味及巳也<lb/>
又曰用兵之要在於崇禮而重禄<hi>崇髙也禄廪食也</hi>崇禮則賢士<lb/>
至重禄則戎士輕死<hi>賢士至謂若燕禮郭隗而樂毅之徒鱗集也故曰重賞之下必有死夫</hi>
又曰良將之統軍也恕巳活人推惠施恩士力日親戰如<lb/>
<pb n="KR3k0012_SBCK_281-4b"/>
風發攻如河決<lb/>
淮南子曰古人善將者必以其身先之暑不張蓋寒不𬒳<lb/>
裘所以均寒暑也隂陽不乗上陵必下所以齊勞佚也軍<lb/>
食熟然後敢食軍井通然後敢飲所以同飢渇也合戰必<lb/>
立矢射之所及以其安危也故良將之用兵也常以積德<lb/>
擊積怨以積愛擊積憎何故而不勝主之所求於民者二<lb/>
求民爲之勞也欲民爲之死也民之所望於主者三飢者<lb/>
能食之勞者能息之有功者能德之民巳償其二責而失<lb/>
其三望國雖大兵猶且弱也<lb/>
又曰苦者必得其樂勞者必得其利斬首之功必全死事<lb/>
之後必賞<hi>死事以軍事死賞其後子孫也</hi>四者旣信於民矣主雖射雲中<lb/>
之鳥而釣深淵之魚彈琴瑟聲鍾竿敦六博<hi>敦致也</hi>投髙嗇<lb/>
兵猶且強令猶且行也是故上足仰則下可用也德足慕<lb/>
<pb n="KR3k0012_SBCK_281-5a"/>
則威可立也<lb/>
又曰上視下如子則下事上如父上視下如弟則下事上<lb/>
如兄夫上視下如子則必王四海下事上如父則必正天<lb/>
下上視下如弟則不難爲之死下事上如兄則不難爲之<lb/>
亡是故父子兄弟之宼不可與鬪者積恩先施也故四馬<lb/>
不調造父不能以致逺弓矢不調羿不能以必中君臣乖<lb/>
心則孫子不能以應敵<hi>孫子名武呉王闔閭之將也</hi>是故内脩其政以<lb/>
積其德外塞其醜以服其威察其勞佚以知其飽飢故戰<lb/>
日有期視死若歸故將必與卒同甘苦共飢寒故其死可<lb/>
得而盡也<lb/>
說苑曰楚莊王賜羣臣酒多燈燭滅乃有人引美人衣者<lb/>
美人援絶其冠纓吿王曰今者燭滅有引妾衣者妾援得<lb/>
其冠纓持之趣火來上視絶纓者曰賜人酒使醉失禮奈<lb/>
<pb n="KR3k0012_SBCK_281-5b"/>
何欲顯婦人之節而辱士乎乃命左右曰今日與寡人飲<lb/>
不絶冠纓者不懽羣臣百有餘人皆絶去其冠纓而上火<lb/>
卒盡懽而罷居二年晋與楚戰有一臣常在前五合五獲<lb/>
首却敵卒得勝之莊王怪而問曰寡人德薄又未嘗異子<lb/>
子何故出死不疑如是對曰臣當死徃者醉失禮王隱忍<lb/>
不暴而誅也臣終不敢以䕃蔽之德而不顯報王也常願<lb/>
肝腦塗地用頸血濺敵乆矣臣乃夜絶纓者也遂斥晉軍<lb/>
楚得以強此有隂德者必有陽報也<lb/>
又曰平原君旣歸趙楚使春申君將兵救趙魏信陵君亦<lb/>
矯奪晉鄙軍徃救趙未至秦急圍邯鄲邯鄲急且降平原<lb/>
君患之甚邯鄲傳舎吏子李談謂平原君曰君不憂趙亡<lb/>
乎平原君曰趙亡即勝虜何爲不憂李談曰邯鄲之民炊<lb/>
骨易子而食之可謂至因而君之後宫百數婦妾荷綺縠<lb/>
<pb n="KR3k0012_SBCK_281-6a"/>
厨粮餘梁肉士民兵盡或剡木爲矛㦸而君之器物鍾磬<lb/>
自恣若使秦破趙君安得有此使趙而全君誠能令夫人<lb/>
以下徧於士卒間分功作之家所有盡散以饗士方其危<lb/>
苦時易惠耳於是平原君如其計而勇敢之士三千人皆<lb/>
岀死因從李談赴秦軍爲却三十里亦㑹楚魏救至秦軍<lb/>
遂罷李談死封其父爲侯<lb/>
列女傳曰楚子反攻秦軍絶粮使人請於王因問其母母<lb/>
問使者曰士卒無恙乎使者曰士卒分菽粒而食之又問<lb/>
曰將軍無恙乎對曰將軍朝夕蒭豢黍梁子反破秦軍而<lb/>
歸母閉門不内使數之曰子不聞越王勾踐之伐呉耶客<lb/>
有獻醇酒一器者王使人注上流使卒飲下流味不加喙<lb/>
而士卒戰自五也異日又有獻一囊糒王又使以賜軍士分而<lb/>
食之甘不踰嗌而戰自十也今士卒分菽粒而食之子獨<lb/>
<pb n="KR3k0012_SBCK_281-6b"/>
</p>
<p>
</p>
  </div>
</body>
</text>
</TEI>
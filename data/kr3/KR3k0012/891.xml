<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_891-1a"/>
太平御覽卷第八百九十一<lb/>
　獸部三<lb/>
　　　　　虎上<lb/>
說文曰虎山獸之君也<lb/>
春秋運斗樞曰樞星散而爲虎<lb/>
易履卦曰履虎尾不咥人亨<lb/>
又頥卦曰虎視耽耽其欲逐逐<lb/>
易革卦九五象曰大人虎變其文炳也<lb/>
易通卦驗曰立秋虎始嘯<lb/>
月令曰仲冬虎始交<lb/>
禮記曰孔子過太山側有婦人哭於墓者而哀夫子式而<lb/>
聽之使子貢問之曰子之哭也一似重有憂者而曰然昔<lb/>
吾舅死於虎吾夫又死焉今吾子又死焉夫子曰何爲不<lb/>
<pb n="KR3k0012_SBCK_891-1b"/>
去曰無苛政子曰小子識之苛政猛於虎也<lb/>
左傳宣四年曰若敖娶於䢵生鬪伯比若敖卒從其母畜<lb/>
於䢵淫於䢵子之女生子文焉䢵夫人使弃諸夢中<hi>夢澤</hi>虎<lb/>
乳之䢵子田見之懼而歸夫人以告<hi>告女私通所生</hi>遂使收之楚<lb/>
人謂乳爲榖謂虎爲於莬故命之曰鬪榖於莬<lb/>
春秋考異郵曰三九二十七七者陽氣成故虎七月而生<lb/>
陽立於七故虎首尾長七尺般般文者隂陽雜也<lb/>
春秋演孔圖曰天命湯白虎戲朝其終白虎在野<lb/>
爾雅曰甝白虎<hi>漢宣帝時南郡獲白儵虎獻其皮骨爪牙也虎</hi>里虎<hi>虪音叔甝胡甘切</hi>
漢書曰猛虎之猶與不如蜂蠆之致蠚<lb/>
又曰宣帝元狩南郡獲白虎以爲寳<lb/>
又曰李廣北平郡出獵見草中石以爲虎而射之中石没<lb/>
羽視之石也明日射之終不能入矣<lb/>
<pb n="KR3k0012_SBCK_891-2a"/>
又曰馬遷書曰猛虎在山中百獸震恐及陷檻穽揺尾而求<lb/>
食積威納之漸也<lb/>
又曰李敢子禹有寵於太子禹有勇上召禹使刾虎懸下<lb/>
圏中未至地有詔引出之禹以劒斫絶纍欲刾虎上壯之<lb/>
遂放焉<lb/>
後漢書曰劉昆字桓公光武時爲弘農太守先是崤澠驛<lb/>
道多虎灾行旅不通昆爲政三年仁化大行虎皆負子渡<lb/>
河帝聞而異之後徴爲光禄勲詔問昆曰前在江陵返風<lb/>
滅火後守弘農虎北渡河行何徳政而致是事昆對曰偶<lb/>
然耳左右皆笑其質訥帝歎曰此乃長者之言也顧命書<lb/>
諸䇿<lb/>
又曰宋均遷九江太守郡多虎暴數爲人患常募設㩜穽<lb/>
而猶多傷害<hi>㩜爲機以捕獸穽謂穿地䧟之</hi>均到下記屬縣曰夫虎豹在<lb/>
<pb n="KR3k0012_SBCK_891-2b"/>
山黿鼉在水各有所託且江淮之有猛獸猶北土之有雞<lb/>
豚也今爲人害咎在殘吏而勞勤張捕非憂恤之夲也其<lb/>
務退姧貪思進忠善可一去㩜穽除削課制其後傳言虎<lb/>
相與東遊渡江<lb/>
又曰法雄爲南郡太守郡濵帶江沔又有雲夢藪澤<hi>雲夢澤今</hi>
<hi>在安州</hi>永𥘉中多虎狼之暴前太守賞募張捕反爲所害者<lb/>
甚衆雄乃移書屬縣曰凡虎狼之在山林猶人之居城市<lb/>
古者至化之代猛獸不擾皆由恩信寛澤仁及飛走太守<lb/>
雖不德敢忘其義記到其毀壞㩜穽不得妄捕山林是後<lb/>
虎害稍息人以獲安在郡數歳歲常豐稔<lb/>
又曰童恢字漢宗爲不其令户人甞爲虎所害乃設檻捕<lb/>
之生獲二虎恢呪虎曰天生萬物唯人爲貴虎狼當食六<lb/>
畜而殘暴於人王法殺人者死傷人則論法若是殺人者<lb/>
<pb n="KR3k0012_SBCK_891-3a"/>
當垂頭服罪自知非者當號呼稱冤一虎低頭閉目狀如<lb/>
震懼即時殺之一乃踊躍自奮遂放之<lb/>
謝承後漢書曰豫章劉陵字孟髙爲長沙安成長先時多<lb/>
虎百姓患之皆從他縣陵之官脩德政踰月虎悉岀界去<lb/>
民皆還<lb/>
漢皇德傳曰丗祖遣鄧禹西征送之於道旣返因於野王<lb/>
獵路見二老翁即禽丗祖問曰禽何向並舉首西指言此<lb/>
中多虎臣每即禽虎亦即臣大王勿徃也<lb/>
方言曰虎陳魏宋楚之間或謂之李父江淮南楚之間謂<lb/>
之李耳<hi>虎食物值耳即止以觸其諱故</hi>或謂之於䖘<hi>於音今江南山夷呼虎爲䖘自関東西或</hi>
<hi>謂之伯都也</hi>
風俗通曰呼虎爲李耳俗說虎夲南郡中廬李氏公所化<lb/>
爲呼李耳因喜呼班便怒<lb/>
<pb n="KR3k0012_SBCK_891-3b"/>
龍魚河圖曰懸文虎鼻門上冝官子孫帶印綬懸虎鼻門<lb/>
中周一年取燒作屑與婦飲之二月中便有兒生貴子勿<lb/>
令人知之泄則不驗也亦勿令婦人見之<lb/>
春秋後語曰楚黃歇說秦昭王曰天下強國莫過於秦楚<lb/>
今聞大王欲伐楚此猶兩虎相與鬪而駑犬受其弊不如<lb/>
善楚也<lb/>
又曰秦惠王謂陳<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>曰今韓魏相攻朞年不解或謂寡人救<lb/>
之便或曰勿救便寡人不能自爲決願子爲寡人計之<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>
曰亦甞有以卞莊子之刾虎聞於王者乎王曰不聞<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>曰<lb/>
卞莊子方刾虎而卞竪子止之曰兩虎方食牛牛甘必爭<lb/>
爭必鬪闘則大者傷小者死從傷而刾之一舉必有雙虎<lb/>
之名卞莊子以爲然立而頋之有頃兩虎果鬪大者傷小<lb/>
者死一舉果有雙虎之功今韓魏相攻朞年不解是必大<lb/>
<pb n="KR3k0012_SBCK_891-4a"/>
國傷小國亡從傷而伐之一舉必有二實此猶卞莊子㓨<lb/>
虎之類也惠王曰善卒不救待其敗而攻之果大剋也<lb/>
吴越春秋曰吴王塟昌門外金玉精上爲白虎<lb/>
列士傳曰秦召公子無忌無忌不行使朱亥奉璧一雙秦<lb/>
王大怒將朱亥着虎圈中亥瞋目視虎眥裂血出濺虎終<lb/>
不敢動<lb/>
穆天子傳曰有虎在於葭中<hi>葭葦</hi>七萃之士曰髙奔戎乃生<lb/>
捕虎而獻之天子命爲押<hi>押㩜</hi>而畜之東虞是曰虎牢<hi>因名其地</hi>
<hi>今滎陽成臯縣是也</hi>
山海經曰孟山鳥䑕同穴之山其上多白虎也<lb/>
又曰狄山爰有熊文虎幽都之山黒水上有玄虎<lb/>
尸子曰虎豹之駒未成文而有食牛之氣<lb/>
又曰中黃伯曰余左執太天行之夔而右摶雕虎<lb/>
<pb n="KR3k0012_SBCK_891-4b"/>
韓子曰龐共與太子質於邯鄲謂魏王曰今一人言市有<lb/>
虎王信乎王曰不二人言王信乎王曰不三人言王信乎<lb/>
曰寡人信之龐共曰夫市無虎明矣然而三人言成市虎<lb/>
今邯鄲去魏逺於市議臣者過三人願王察之龐共從邯<lb/>
鄲還竟不得入<lb/>
又曰夫虎之所以能伏狗者爪牙也使虎釋其爪牙而使<lb/>
狗用之則虎反服於狗矣人主者以刑德制臣今君失其<lb/>
刑德而使臣用之則君反制於臣矣<lb/>
管子曰桀之時女樂三萬人放虎於市觀其驚駭<lb/>
列子曰梁鴦曰養虎之法凢順之則喜逆之則怒此血氣<lb/>
者性也夫食虎物不敢以生物與之爲其殺之恐怒也不<lb/>
敢以全物與之爲其决之之怒也<hi>莊子同</hi>
孟子曰晉人有馮婦者善摶虎有衆逐虎望見馮婦趍而迎之<lb/>
<pb n="KR3k0012_SBCK_891-5a"/>
孫卿子曰見寢木以爲伏虎<lb/>
吕氏春秋曰衣人在寒食人在飢陳思稱投虎千金不如<lb/>
一豚肩<lb/>
淮南子曰中行繆伯手摶虎而不能生也<hi>中行繆伯晉臣也力能摶虎而</hi>
<hi>能伏之也</hi>
又曰虵不可使爲足虎不可使縁木<lb/>
淮南萬畢術曰燒角入山則虎豹自逺惡其臭也<lb/>
又曰昔者牛哀病七日化而爲虎其兄啓户而入虎摶而<lb/>
殺之方其爲虎不知其甞爲人也方其爲人不知其且爲<lb/>
虎也<hi>且猶將也</hi>
又曰虎嘯則谷風生<lb/>
說苑曰孔鳥愛羽虎豹愛瓜所以輔其身也<lb/>
抱朴子曰虎及鹿兎皆壽千歳滿五百歳者其色皆白<lb/>
<pb n="KR3k0012_SBCK_891-5b"/>
又曰或問爲道者多在山林山林虎狼之室何以避之<lb/>
抱朴子曰古之入山者佩黄神越章其廣四寸其字百二<lb/>
十以封泥着所住之四方各百歩則虎狼不敢近其内也<lb/>
又曰山中寅日稱虞史者虎也<lb/>
又曰蔡誕入山還其家云𬒳謫到崑崙崑崙山下白虎蜲<lb/>
虵長百餘里其口中牙皆如三百斛舡大<lb/>
風俗通曰虎者陽物百獸之長也能噬食鬼魅今人卒得<lb/>
病焼皮飲之繫其衣服亦辟惡此甚驗<lb/>
又曰桃梗葦茭畫虎謹案黃帝書上古之時有神荼與鬱<lb/>
壘兄弟二人性能執鬼度朔山上桃樹下簡閲百鬼鬼無<lb/>
道理妄與人禍荼與欝壘縳以葦索執以食虎於是官常<lb/>
以臘餘文飾桃人畫虎於門皆是追效前事兾以禦凶也<lb/>
又曰宋均爲九江太守虎負子渡江按虎毛婆娑豈犯陽<lb/>
<pb n="KR3k0012_SBCK_891-6a"/>
侯波里語云狐欲渡河無奈尾何舟人尚有懼况虎耶若<lb/>
德𬒳四海虎亦能至鬼方也<lb/>
璅語曰周王欲殺王子冝咎立伯服釋虎將執冝咎叱之<lb/>
虎弭耳而服<lb/>
蔣濟萬機論曰猛虎不處卑勢鷙鳥不立垂枝也<lb/>
西京雜記曰李廣與兄弟獵於冥山之北見卧虎焉射一<lb/>
矢斃斷其髑髏以爲枕示服猛也鑄銅象其形爲溲器示<lb/>
厭服之也<lb/>
又曰余所知有鞠道龍善爲幻術甞向余說曰東海人黃<lb/>
公少時爲幻秦末有白虎見東海詔遣黃公以赤刀徃厭<lb/>
之術旣不行遂爲虎所殺三輔人俗用以爲戲漢朝亦取<lb/>
之爲角抵戲焉<lb/>
王子年拾遺録曰始皇二年謇㳙國畫工者名烈裔刻白<lb/>
<pb n="KR3k0012_SBCK_891-6b"/>
王兩虎削玉爲毛有如眞矣不點兩目睛始皇使餘工夜<lb/>
徃點之爲睛旦徃虎即飛去明年南郡有獻白虎二頭始<lb/>
皇使視之乃是先刻玉始皇命去目睛二虎不能復去<lb/>
太平御覽卷第八百九十一<lb/>
</p>
<p>
</p>
  </div>
</body>
</text>
</TEI>
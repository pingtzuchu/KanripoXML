<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_807-1a"/>
太平御覽卷第八百七　珎寳部六<lb/>
　璋　琮　璜　瓉瑁　珊瑚　瑇瑁貝<lb/>
　　　　　璋<lb/>
說文曰璋半圭也○尚書顧命曰康王即位太保秉璋以<lb/>
酢<hi>孔安囯注曰王已祭太保又祭報祭曰酢也</hi>〇毛詩棫樸曰濟濟辟王左右<lb/>
奉璋<hi>半圭曰璋</hi>○又斯干曰乃生男子載弄之璋〇又板曰天<lb/>
之誘民如壎如箎如璋如圭如取如擕〇周禮春官上大<lb/>
宗伯曰以赤璋禮南方〇又典瑞曰牙璋以起軍旅以治<lb/>
兵革<hi>馬融注曰牙璋若今之銅虎符</hi>〇又秋官下小行人曰合六弊順有璋<lb/>
也○公羊傳定公八年曰陽虎竊寳玉而走晉寳者何<lb/>
制璋也〇爾雅曰大璋八寸謂之琡<hi>璋半圭也</hi>
山海經曰招揺之神祠用一璋<lb/>
吕氏春秋曰成功用璋<lb/>
<pb n="KR3k0012_SBCK_807-1b"/>
　　　　　琮<lb/>
說文曰琮瑞玉也八寸似車釭<lb/>
周禮春官上大宗伯曰以黄琮禮地<lb/>
又秋官下小行人職曰合六幣琮以錦<lb/>
又冬官下玉人曰璧琮八寸以頫聘駔琮五寸宗后以爲<lb/>
權<hi>駔讀爲鉏</hi>大琮十有二寸射四寸厚寸是謂内鎭宗后守之<lb/>
駔琮七寸鼻寸有半寸天子以爲權瑑琮八寸諸侯以享<lb/>
夫人<lb/>
白虎通曰貟中方外曰琮琮起土功位西方<lb/>
吕氏春秋曰大喪用琮<lb/>
　　　　　璜<lb/>
說文曰璜半璧也<lb/>
尚書中候曰文王由磻谿之水吕尚釣其涯王下拜曰乃<lb/>
<pb n="KR3k0012_SBCK_807-2a"/>
今見光景于斯尚曰望釣得玉璜<lb/>
周禮春官上大宗伯曰以玄璜禮北方<lb/>
又秋官下小行人曰合六幣璜以黼<lb/>
左傳文公曰周公相王室以尹天下於周爲睦分魯公以<lb/>
大路大旂夏后氏之璜<hi>杜預注曰璜美玉名</hi>
又哀下曰宋向魋出奔衛公父文伯攻之求夏后氏之璜<lb/>
與之他玉而奔齊<lb/>
白虎通曰璜以徴召位在北方<lb/>
又曰何謂五玉玉謂圭璧琮璜璋<lb/>
又曰孔子卒受魯君璜玉葬墎之北<lb/>
文子夏曰夏后之璜不能無纇<lb/>
淮南子曰夏后氏之璜不能無考<hi>考瑕</hi>
又曰精神可寶非直夏后之璜<lb/>
<pb n="KR3k0012_SBCK_807-2b"/>
楚辭曰璜臺十成誰可極焉<hi>璜石次玉</hi>
傅玄歌詩曰有所思兮在天一方何用贈之玉佩珠璜<lb/>
　　　　瓉<lb/>
說文曰瓉三玉一石也天子用全純玉也上公用駹四玉<lb/>
一石侯用瓉伯用將玉石半相將也<lb/>
尚書文侯命曰平王錫晉文侯秬鬯圭瓉作文侯之命<lb/>
毛詩文王旱麓曰瑟彼玉瓉黄流在中<hi>玉瓉圭瓉也黄金所以流鬯也圭瓉</hi>
<hi>之狀以圭爲柄黄金爲勺青金爲外朱中央</hi>
毛詩大雅江漢曰釐爾圭瓉秬鬯一卣告于文人<hi>釐賜也</hi>
周禮春官小宗伯曰凡祭祀賔客以時將瓉果<hi>將送也猶奉也祭祀</hi>
<hi>以時奉而授王賔客以時奉而授宗伯天子圭瓉諸侯璋瓉</hi>
又冬官下玉人曰祼圭有瓉以祀廟<lb/>
禮記王制曰諸侯賜圭瓉然後爲鬯未賜圭瓉則資鬯於<lb/>
<pb n="KR3k0012_SBCK_807-3a"/>
天子<hi>得其器乃敢爲其事圭瓉鬯爵也鬯秬酒也</hi>
又明堂位曰季夏三月以禘禮祀周公於太廟灌用玉瓉<lb/>
大圭<lb/>
又祭統曰君執圭瓉祼尸大宗執璋瓉亞祼及迎牲<lb/>
左傳昭四曰有星孛于大辰西及漢鄭禆竈言於子産曰<lb/>
宋衛陳鄭將同日火若我以瓘斚玉瓉鄭必不火<hi>瓘圭也斚玉斚</hi>
<hi>瓉勺也欲穰火</hi>子産不與<lb/>
漢書曰王莽加九命秬鬯圭瓉<lb/>
魏志曰天子命魏文踐祚錫命孫權秬鬯圭瓉<lb/>
北史曰于謹受華州刺史賜秬鬯一卣珪瓉副焉<lb/>
白虎通曰圭瓉鬯宗廟之盛禮也<lb/>
　　　　　瑁<hi>音昌</hi>
尚書顧命曰乃受同瑁<hi>王受瑁爲主受同以祭</hi>
<pb n="KR3k0012_SBCK_807-3b"/>
周禮冬官下玉人曰天子執瑁四寸以朝諸侯<hi>玉以君之似梨冠也</hi>
白虎通曰天子執瑁以朝諸侯瑁之爲言冒也上有所覆<lb/>
下有所冒也<lb/>
　　　　珊瑚<lb/>
說文曰珊瑚色赤生於海中或生於山也<lb/>
孝經援神契曰珊瑚鈎瑞寳也神靈滋液百珎寳用則見<lb/>
廣雅曰珊瑚珠也<lb/>
晉書曰石崇王愷爭豪武帝每助愷甞以珊瑚樹賜之髙<lb/>
二尺許枝柯扶踈丗所罕比愷以示崇崇便以鐵如意撃<lb/>
之應手而碎愷旣惋惜又以爲疾已之寶聲色方厲崇曰<lb/>
不足多恨今還卿乃令左右悉取珊瑚有三四尺者六<lb/>
七株條榦絶俗光彩曜日如愷比者甚衆愷怳然自失<lb/>
矣<lb/>
<pb n="KR3k0012_SBCK_807-4a"/>
又四夷傳曰大秦國一名犁鞬在西海之西其地東西南<lb/>
北各數千里有城邑其地周廻百餘里屋宇以珊瑚爲挩<lb/>
而琉璃爲牆璧水精爲柱礎也<lb/>
宋書曰劉勔爲鬱林太守勔旣至隨冝剪定大致名馬并<lb/>
獻珊瑚<lb/>
宋紀曰大明六年鬰林郡獻珊瑚連理樹<lb/>
南史曰扶南國梁天監二年跋摩復遣使送珊瑚佛像并<lb/>
獻方物<lb/>
又曰波斯國有鹹池生珊瑚樹長一二尺亦有虎珀馬腦<lb/>
眞珠玟㻁等國内不以爲珎<lb/>
西京雜記曰積草池中有珊瑚樹高一丈二尺一夲云三<lb/>
柯上四百六十二條是南越國王趙他所獻號爲𤇺火樹<lb/>
至夜光景昭然<lb/>
<pb n="KR3k0012_SBCK_807-4b"/>
漢武故事曰武帝起神堂前庭植玉樹葺珊瑚爲枝<lb/>
述異記曰鬰林郡有珊瑚市海客市珊瑚處也珊瑚碧色<lb/>
生海底一樹數十枝枝間無葉大者髙五六尺尤小者尺<lb/>
餘鮫人云海上有珊瑚宮<lb/>
漢元封二年鬰林郡獻瑞珊瑚婦人帝命植於殿前謂之<lb/>
女珊瑚忽一旦柯葉甚茂至靈帝時樹死咸以爲漢室將<lb/>
亡徴也<lb/>
海中經曰珊瑚生海中欲取之先作鐵網沉水厎珊瑚貫<lb/>
網而生歲髙二三尺有枝無葉形如小樹因絞網出之珊<lb/>
瑚皆摧折在網中<lb/>
孫氏瑞應圖曰珊瑚鈎者王者恭信則見一夲云不珎玩<lb/>
弄則出<lb/>
廣志曰珊瑚其長者爲御車柱出西海底<lb/>
<pb n="KR3k0012_SBCK_807-5a"/>
玄中記曰珊瑚出大秦西海中生水中石上𥘉生白一年<lb/>
黄三年赤四年蟲食敗<lb/>
司馬相如上林賦曰玟㻁碧林珊瑚藂生<lb/>
班固兩都賦曰珊瑚之樹上栖碧雞<lb/>
傅玄紫華賦曰炳叅差以照燿兮何光麗之難形葩艶挺<lb/>
於碧枝兮煥若珊瑚之翠英<lb/>
潘安仁石榴賦曰似長離之栖鄧林若珊瑚之映緑水<lb/>
　　　　　瑇瑁<lb/>
周書王㑹曰伊尹謂湯曰請以瑇瑁爲獻<lb/>
孝經援神契曰神明滋液則瑇瑁背<hi>宋均日背文也</hi>
春秋考異郵曰承石取鐵瑇瑁吸<hi>類相致也芥也音若</hi>
史記曰趙使使於春申君欲誇楚爲瑇瑁簮劒器悉飾以<lb/>
瑇瑁<lb/>
<pb n="KR3k0012_SBCK_807-5b"/>
又曰江南出丹沙犀象瑇瑁珠璣<lb/>
漢書西域傳賛曰故能覩犀布瑇瑁則建珠崖七郡感蒟<lb/>
醬竹枝則開䍧牱越嶲<lb/>
續漢書輿服志曰貴人助蚕瑇瑁釵<lb/>
范曄後漢書曰賈琮傳云交趾土多珎産明璣翠羽象犀<lb/>
瑇瑁異香美木之屬莫不自出前後刺史率多無清行有<lb/>
司舉琮爲交趾刺史<lb/>
又曰和熹鄧皇后臨朝上方珠玉犀象瑇瑁雕鏤之物皆<lb/>
絶<lb/>
又曰天笁國出象犀玳瑁也<lb/>
呉録曰嶺南盧賔縣漲海中玳瑁似龜而大<lb/>
呉録曰魏使以馬求易珠璣翡翠玳瑁<lb/>
孫權曰此皆孤所不用而得馬若何而不聽<lb/>
<pb n="KR3k0012_SBCK_807-6a"/>
晉命曰士卒百工不得服犀玳瑁<lb/>
齊書曰少帝夜醉乗馬從西歩廊向北馳走如此兩三將<lb/>
倒臨汝侯坦之諫不從執馬椌帝運拳擊垣之着到地坦之<lb/>
與曹道剛扶抱還壽春殿瑇瑁牀上卧<lb/>
齊書曰廬陵王子卿爲荆州刺史在鎭營造服飾多違制<lb/>
度作瑇瑁乗具詔責之令速送都<lb/>
唐書曰憲宗朝訶陵國獻僧祗女二人瑇瑁榼生犀物等<lb/>
西京雜記曰韓嫣以玳瑁爲牀<lb/>
南方異物志曰玳瑁如龜生南海大者加籧篨背上有鱗<lb/>
大如扇發取鱗因見其文欲以作器則煑之刀截任意所<lb/>
爲冷乃以梟魚皮籍治之後以枯木條葉瑩之乃有光輝<lb/>
廣志曰玳瑁形似龜出南海巨延州<lb/>
司馬相如紫虚賦曰網瑇瑁釣紫貝<lb/>
<pb n="KR3k0012_SBCK_807-6b"/>
張衡東京賦曰翡翠不裂玳瑁不簇<lb/>
孫德施南榴枕賦曰委之玳瑁席停之象牙床<lb/>
劉楨清慮賦曰後布玳瑁之席前設觜蠵之筵<lb/>
左思呉都賦曰蠵璧玳瑁金質黒章<lb/>
繁欽寄情詩曰何以表別離取後玳瑁釵<lb/>
班固與竇憲牋書曰明將軍賜固駮玳瑁簮<lb/>
髙文惠與婦書曰今致玳瑁梳一枚<lb/>
　　　　　貝<lb/>
說文曰貝海介蟲也古　者貨貝而寳龜至周而有泉到<lb/>
秦廢貝行泉<lb/>
尚書禹貢曰淮海惟楊州厥篚織貝<lb/>
又顧命曰大貝鼖鼓在西房<hi>孔安囯注曰大貝如車渠啇周傳寶之</hi>
毛詩曰萋兮棐兮成是貝錦<lb/>
<pb n="KR3k0012_SBCK_807-7a"/>
又義䟽曰具鼊之屬又有紫貝其白質如玉而紫點爲文<lb/>
皆行列相當大者有徑一尺六寸今九眞交趾以爲杯盤<lb/>
寳物也<lb/>
爾雅曰貝居陸者　在水者　大者魫小者鰿<hi>音積今之細貝亦有紫色</hi>
暏<hi>出南</hi>玄貝貽貝<hi>黑色/貝也</hi>餘蚳黄白文<hi>音治黄質白文也</hi>餘泉白黄文<lb/>
<hi>以白爲質黄爲文點今之紫貝以紫爲質黒爲文點也</hi>蚆愽而<hi>者中央廣兩頭銳</hi>大而<lb/>
險<hi>險者謂汗簿</hi>
                    <graphic n="KR1853" url="https://raw.githubusercontent.com/kanripo/KR-Gaiji/master/images/KR1853.png" mimeType="image/png"/>小而橢<hi>即上小貝橢謂狹而長此皆說貝之形容也</hi>
春秋運斗樞曰瑶光得江吐大貝<lb/>
尚書大傳曰文王囚於姜里散冝生之江淮之浦而得大<lb/>
貝如車渠以獻紂<lb/>
歸藏曰有人將來遺我貨貝以至則徹以求則得有喜則<lb/>
至<lb/>
漢書曰文帝賜南越王尉他書及衣他因使者獻貝五百<lb/>
<pb n="KR3k0012_SBCK_807-7b"/>
又曰王莽時大貝四寸八分已上二枚爲一朋直二百一<lb/>
十六壯貝三寸六分已上一朋直百五十分貝二寸四分<lb/>
已上一朋直三十小貝寸二分巳上一朋直十不盈寸二<lb/>
分不得爲朋率枚直錢三是貨<lb/>
南史曰南海有婆利國在廣州東南二月日行出文螺紫<lb/>
貝有石名蚶貝羅𥘉採之柔軟及刻削爲物暴乾之遂大<lb/>
硬<lb/>
山海經曰隂山濁谷之水注于蕃之澤中多文貝<lb/>
又曰隂山漁水中多文貝邽山濛水多黄具赤水之東蒼<lb/>
梧之野有文貝<lb/>
太公六韜曰商王拘周西伯昌於姜里太公謂散冝生求<lb/>
物以免君罪九江得大具百朋<hi>詩作百明</hi>
鹽鐵論曰敎與俗改弊與丗易夏后以玄貝周人紫石也<lb/>
<pb n="KR3k0012_SBCK_807-8a"/>
夲草經曰貝子一名貝齒生東海<lb/>
楚辭九歌曰魚鱗兮龍堂紫貝闕兮朱宫<hi>河伯以魚鱗盖畫龍文紫具作</hi>
<hi>闕者丹其宫之義也</hi>
廣州志曰貝凢有八紫貝㝡爲美者出交州大貝出巨延<lb/>
州與行賈貿易<lb/>
萬震南州異物志曰乃有大貝竒姿難儔<hi>大貝文貝也交趾以南海中皆</hi>
<hi>有之</hi>素質紫飾文若羅朱不磨不瑩彩輝光浮思雕莫加欲<lb/>
琢靡踰在昔姬伯用免其拘<lb/>
徐哀南方記曰班貝羸大者圍之得六十小者圍之得五<lb/>
十在於海邊捕魚人時有得之者大貝出諸簿巨延州土<lb/>
地採賣之以易絳青<lb/>
劉欣期交州記曰大貝出日南如酒杯小貝貝齒也善治<lb/>
毒俱有紫色<lb/>
<pb n="KR3k0012_SBCK_807-8b"/>
南州異物志曰交趾北南海中有大文貝質白而文紫色天<lb/>
姿自然不假雕琢瑩而光色焕爛<lb/>
相貝經曰相經朱仲受之於琴髙琴髙乗魚浮于河海水<lb/>
産必究仲學先於琴髙而得其法獻珠於漢武云不知所<lb/>
以嚴助爲㑹稽太守仲又云遺助以徑尺之貝并致此文<lb/>
於助曰黄帝唐堯夏禹三代之貞瑞靈竒之秘寳其有次<lb/>
此者貝盈尺狀如赤電黒雲謂之紫貝素質紅黒謂之珠<lb/>
貝有青地緑文謂之綬貝黒文黄畫謂之霞貝紫愈疾珠<lb/>
明目綬清氣鄣霞伏蛆蟲不能延齡増壽其禦害一也復<lb/>
有下此者鷹喙蟬脊以逐温去水無竒功貝大者如輪文<lb/>
王請大秦貝徑半㝷穆王得其殻懸於昭觀秦穆公以遺<lb/>
燕黽可以明目逺冝玉冝金南貝如珠璣或曰駮其性寒<lb/>
其味甘巴水毒浮貝使人寡無以近婦人黒白各半是也<lb/>
<pb n="KR3k0012_SBCK_807-9a"/>
濯使人善驚無以親童子黄脣點齒有赤駮是也雖貝使<lb/>
病瘧黒鼻無皮是也䂃貝使人胎消勿以示孕婦赤帶通<lb/>
脊是也慧貝使人善忘勿以近熾内殻赤絡是也醟貝使<lb/>
童子愚女淫有青脣赤鼻是也碧貝使人盗脊上有縷句<lb/>
脣是也雨則重霽則輕委貝使志強夜行伏迷鬼狼豹百<lb/>
獸赤中貟是也雨則輕霽則重<lb/>
太平御覽卷第八百七<lb/>
<pb n="KR3k0012_SBCK_807-9b"/>
</p>
<p>
</p>
  </div>
</body>
</text>
</TEI>
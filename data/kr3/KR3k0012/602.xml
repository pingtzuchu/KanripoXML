<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_602-1a"/>
太平御覽卷第六百二<lb/>
　文部十八<lb/>
　　著書下　㓜屬文<lb/>
　　　　　著書下<lb/>
吕氏春秋曰吕不韋爲秦相國集諸儒使著其所聞爲十<lb/>
二記八覽六論合十餘萬言名爲吕氏春秋暴之咸陽市<lb/>
門懸千金於其上有能増損一字者與之金時人無能増<lb/>
損說者以爲非不能也盖憚相國畏其勢耳然其書以道<lb/>
德爲准的以無爲爲紀綱以忠義爲品式以公方爲撿格<lb/>
與孟軻孫卿相表裏也<lb/>
列仙傳曰李耳字伯陽陳人也生於殷時爲周柱下史好<lb/>
養精氣貴無名接而不施轉爲守藏吏積年乃知其真人<lb/>
也仲尼師之去入大秦過關令尹喜待迎之彊使著書作<lb/>
<pb n="KR3k0012_SBCK_602-1b"/>
道德上下經二卷鶡冠子或曰楚人隱居衣弊履穿以鶡<lb/>
爲冠莫測其名因服成號著書言道家事馮煖常師事之<lb/>
西京雜記曰淮南王著鴻列二十篇鴻大也烈明也言大<lb/>
明禮教也號爲淮南子一曰劉安子自云字中有風霜之<lb/>
氣楊子雲以爲一出一入字直百金<lb/>
又曰董仲舒夢蛟龍入懷乃作春秋繁露<lb/>
又曰葛洪家世有劉子駿漢言百卷首尾無題目但以甲<lb/>
乙丙丁記其卷數先父傳之劉歆欲撰書編録漢事類未得<lb/>
搆而亡故書無宗本止雜記而前後無事類後好事者以<lb/>
意次第之始甲之癸爲十帙帙十卷合百卷洪家有小同異<lb/>
又曰楊雄著太玄經夢吐白鳯皇集其頂上而㓕<lb/>
楊雄傳賛曰雄好古而樂道其志欲窮文辭成名於後丗<lb/>
以爲經莫大於易於是故作太玄傳莫大於論語故作法<lb/>
<pb n="KR3k0012_SBCK_602-2a"/>
言<lb/>
桓譚新論曰楊子雲才智聞逹卓絶於衆漢興巳來未有<lb/>
此也國師子駿曰何以言之荅曰通才著書以百數唯太<lb/>
史公爲廣大餘皆藂殘小論不能比之子雲所造法言太<lb/>
玄也人貴所聞賤所見故輕易之若遇上好事必以太玄<lb/>
次五經也<lb/>
抱朴子曰王充作論衡北方都未有得之者蔡伯喈嘗到<lb/>
江東得之歎其文髙度越諸子及還中國諸儒覺其談論<lb/>
更逺嫌得異書或搜求至隱處果得論衡捉取數卷將去<lb/>
伯喈曰唯我與尓共之勿廣也<lb/>
又曰盧生問曰蔡伯喈張平子才足著子書正恐言逺旨<lb/>
深丗人不解故不著也余難云若如來言子雲亦不應作<lb/>
太玄經也瓦甂木柸比門所饒金觴玉爵萬家無一也<lb/>
<pb n="KR3k0012_SBCK_602-2b"/>
又曰孔鄭之門耳聽口受者滅絶而託竹素者爲丗寳也<lb/>
又曰余家遭火典籍蕩盡困於無力不能更得故抄掇衆<lb/>
書撮其精要用功少而所収多思不煩而所見博或謂洪<lb/>
曰流無源則乾條離株則悴吾恐玉屑盈車不如金璧余<lb/>
荅曰詠圎流者採珠而捐蚌登荆嶺者拾五而棄石余之<lb/>
抄畧譬猶擿翡翠之藻羽脫犀象之角牙<lb/>
又曰嵇君道問二陸優劣<lb/>
抱扑子曰朱淮南嘗言二陸重規沓矩無多少也一手之<lb/>
中不無鈍利方之它人若江漢之與潢潦陸子十篇誠爲<lb/>
快書者其辭之冨者雖覃思不可損也其理之約者雖潜<lb/>
筆腐豪不可益也陸平原作子書未成吾門生有在陸君<lb/>
軍中嘗在左右說陸君臨亡曰窮通時也遭遇命也古人<lb/>
貴立言以爲不杇吾所作子書未成以此爲恨耳余謂仲<lb/>
<pb n="KR3k0012_SBCK_602-3a"/>
長統作昌言未竟而亡後董襲撰次之桓譚新論未備而<lb/>
終班固謂其成琴道今才士何不賛成陸公子書<lb/>
頴容春秋例曰著述之事前有司馬遷楊雄後有鄭衆班<lb/>
固近即馬融鄭玄其所著作違義正者畧舉一兩事以言<lb/>
之遷史記不識畢公文王之子而言與周同姓楊雄法言<lb/>
不識六十四卦云所從來尚矣<lb/>
論衡曰畫工好畫上丗人不畫秦漢士者尊古卑今楊子<lb/>
云作太玄經法言張伯松不肯一觀與並肩故賤其言也<lb/>
若生周丗則爲金匱也<lb/>
又曰淮南吕覽文不無累害所以出者家冨官貴也人有<lb/>
難充書者繁重云不在多以爲龍少魚衆少者爲神充荅<lb/>
曰文衆勝寡財冨愈貧丗無一分吾有百篇人無一字吾<lb/>
有萬言孰爲賢也充仕數不遇以章和二年徙家避難揚<lb/>
<pb n="KR3k0012_SBCK_602-3b"/>
州丹陽入爲治中才小任大職在刺劾笔札之思歷年寢<lb/>
廢章和三年罷州還年漸七十時可懸輿髪白齒落日月<lb/>
逾邁貧無供養志不娯快乃作養生之書凢十六篇論衡<lb/>
造於永平末定於建𥘉之年耳<lb/>
新論曰余爲新論術辨古今亦欲興治也何異春秋褒貶<lb/>
耶今有疑者所謂蚌異蛤二五爲非十也譚見劉向新序<lb/>
陸賈新語乃爲新論莊周寓言乃云堯問孔子淮南子云<lb/>
共工争帝地維絶亦皆爲妄作故丗人多云短書不可用<lb/>
然論天間莫明於聖人莊周等雖虚誕故當採其善何云<lb/>
盡弃耶<lb/>
風俗通應邵撰序云風者天氣有寒煖地形有隂陽泉水<lb/>
有美惡草木有剛柔俗者含血之類象而生之百里不同<lb/>
風千里不同俗周秦嘗以月遣輶軒使采異代方知載之<lb/>
<pb n="KR3k0012_SBCK_602-4a"/>
祕府及羸氏之亡遺棄殆盡蜀人嚴君平有千餘言林陶<lb/>
翁儒才有挭槩與楊雄續注二十七年凢九千字猶不如<lb/>
尓雅之宏麗張竦云縣諸日月不刋之書余不才敢比隆<lb/>
於斯人<lb/>
金樓子曰王仲宣昔在荆州著書數十篇荆州壊盡焚其<lb/>
書今在者一篇知名之士咸重之見虎一毛不知其班<lb/>
又曰劉輔性矜嚴有盛名沉深好經書善說京氏易論集<lb/>
經傳及圖䜟文作五經通論丗號之曰沛王通明帝甚敬<lb/>
重之賞賜恩寵加異<lb/>
又曰或問余曰子何不詢之有識共著此書曷爲區區自<lb/>
懃如此予曰夫荷旃𬒳毳者難與道純緜之緻宻羮藜唅<lb/>
糗者不足論大牢之滋味故服[絺-巾+ㄙ]絺之凉者不知盛暑之<lb/>
鬱燠襲貂狐之煖者不知至寒之悽愴予之術業豈賔客<lb/>
<pb n="KR3k0012_SBCK_602-4b"/>
之能闚斯盖以筳撞鍾以蠡測海也予常切齒淮南不韋<lb/>
之書謂爲賔遊所製毎至著述之間不令賔客闚之也<lb/>
又曰桓譚新論華譚又有新論楊雄有太玄經楊泉有太<lb/>
元經談此多誤動形色或云桓譚有新論何處復有華譚<lb/>
楊子但有太玄經何處復聞太元也皆由不學使之然矣<lb/>
隋大業拾遺曰大業之𥘉勑内史舎人竇威起居舎人崔<lb/>
祖濬及龍川賛治侯偉等三十餘人撰區宇圖志一部五<lb/>
百餘卷新成奏之又著丹陽郡風俗乃見以呉人爲東夷<lb/>
度越禮義及屬辭比事全失脩撰之意帝不恱遣内史舎<lb/>
人柳逵宣勑責威等云昔漢末三方鼎立大呉之國以稱<lb/>
人物故晉武帝云江東之有呉㑹猶江西之有汝潁衣冠<lb/>
人物千載一時及永嘉之末華夏衣纓盡過江表此乃天<lb/>
下之名都自平陳之後碩學通儒文人才子莫非彼至尓<lb/>
<pb n="KR3k0012_SBCK_602-5a"/>
等著其風俗乃爲東夷之人度越禮義於尓等可乎然於<lb/>
著術之體又無次序各賜杖一頓即日勑追祕書學士十八<lb/>
人脩十郡志内史侍郎虞丗基惣檢於是丗基先令學士<lb/>
各序一郡風俗擬奏請體式學士著作佐郎虞綽序京兆<lb/>
郡風俗學士宣惠尉陵敬序河南郡風俗學士宣德郎杜<lb/>
寳序呉郡風俗四人先成以簡丗基丗基曰虞綽序京兆<lb/>
文理俱贍優博有餘然非衆人之所能繼陵敬論河南雖<lb/>
文華才冨序事過繁袁朗杜寳呉蜀二序不畧不繁文理<lb/>
相副冝具狀以四序奏聞去取聽勑及奏帝曰學士脩書<lb/>
頗得人意各賜物二十叚付丗基擇善用之丗基乃鈔呉<lb/>
郡序付諸頭以爲體式及圖志第一副夲新成八百卷奏<lb/>
之帝以部秩太少更遣子細重脩成一千二百卷卷頭有<lb/>
圖別造新様𥿄卷長二尺叙山川則卷首有山水圖叙郡<lb/>
<pb n="KR3k0012_SBCK_602-5b"/>
國則卷首有郭邑圖叙城隍則卷首有公館圖其圖上山<lb/>
水城邑題書字極細並用歐陽肅書即率更令詢之長子<lb/>
攻於草隷爲時所重<lb/>
　　　　　㓜屬文<lb/>
東觀漢記曰班固字孟堅九歳能作賦頌因數入讀書禁<lb/>
中毎行廵狩輙獻上賦頌<lb/>
魏志曰陳思王植年十歳善屬文太祖曰汝倩人耶植跪<lb/>
對曰出言爲論下筆成章願當靣試時銅雀臺新成太祖<lb/>
悉將諸子登臺使各賦之植援筆立就<hi>亦出思疾門</hi>
又曰文帝八歳屬文<lb/>
魏氏春秋曰阮籍㓜有竒才異質八歳能屬文性恬静兀<lb/>
然彈琴長嘯以此終日<lb/>
又曰庾闡字仲𥘉少孤年九歳能屬文郷里重之<lb/>
<pb n="KR3k0012_SBCK_602-6a"/>
崔鴻十六國春秋曰南凉録秃髮傉檀子歸年十三命爲<lb/>
髙昌殿賦援筆即成影不移漏傉檀覽而異之擬之曹子<lb/>
建<hi>亦出思疾周</hi>
後魏書曰胡叟入長安觀風化隱匿名行懼人見知時京<lb/>
兆韋祖思少閱典墳多蔑時彦知叟至召而見之祖思習<lb/>
常待叟不足聊與温涼拂衣而出祖思固留之曰當與君<lb/>
論天人之際何遽而反乎叟對曰論天人者其亡乆矣與<lb/>
君相知何夸言若是也遂不坐而去至主人家賦韋杜二<lb/>
族一宿而成時年十有八矣具述前載無違舊美叙中丗<lb/>
有恊時事而末及鄙黷人皆竒其才思其筆丗猶傳誦之<lb/>
以爲笑狎<lb/>
齊書曰張率字士簡性寛雅年十二能屬文常日限爲詩<lb/>
一篇或數日不作則追𥙷之稍進作賦頌至年十六向作<lb/>
<pb n="KR3k0012_SBCK_602-6b"/>
二千餘首有虞訥者見而詆之率乃一旦焚毀更爲詩示<lb/>
焉託云沈約訥便向之嗟稱無字不善率曰此吾作也訥<lb/>
慙而退<lb/>
南史曰劉孝綽本名冉㓜聦敏七歳能屬文舅齊中書郎<lb/>
王融深賞異之與同載以適親友號曰神童融毎曰天下<lb/>
文章若無我當歸阿士阿士即孝綽小字也<lb/>
又曰謝貞八歳嘗爲春日閑居詩從舅王筠竒之謂所親<lb/>
曰至如風定花猶落乃追歩惠連矣年十三尤善左氏春<lb/>
秋工草隷蟲篆<lb/>
後周書曰李旭㓜年巳解屬文有聲洛下時洛陽刱置明<lb/>
堂旭年十歳數爲明堂賦雖優洽未足才制可觀見者咸<lb/>
曰有家風矣<lb/>
三國典略曰蕭大心字仁恕小名英童與大臨同年十歳<lb/>
<pb n="KR3k0012_SBCK_602-7a"/>
並能屬文嘗雪朝入見梁武帝詠雪令二童各和並援筆<lb/>
立成<lb/>
梁書曰柳惲早有令名少工篇什爲詩云亭臯木葉下隴<lb/>
首秋雲飛琅邪王融見而嗟賞因書齋壁及所執白䦨團<lb/>
扇<lb/>
又曰太祖文帝諱綱字丗讃六歳能屬文髙祖驚其早就<lb/>
不之信也及於御前面試辭彩甚美髙祖難曰此子吾家<lb/>
之東阿也<lb/>
又曰丘遟字子希年八歳便屬文父靈鞠有才名常謂氣<lb/>
骨似我徴士何點見而異之<lb/>
又曰庾肩吾八歳能賦詩特爲兄於陵所友愛<lb/>
又曰何遜字仲言八歳能賦詩弱冠州舉秀才南郷范雲<lb/>
見對䇿大相稱賞謂所親曰頃觀文人質則過儒文則傷俗<lb/>
<pb n="KR3k0012_SBCK_602-7b"/>
其能含清濁守今古見之何生矣沈約亦愛其文<lb/>
又曰陸從典字由儀㓜聦敏年八歳讀沈約集見廻文妍<lb/>
麗援筆擬之便有佳致十二作柳賦其辭甚美從父瑜特<lb/>
所賞愛<lb/>
隋書曰李德林㓜聦敏年數歳誦左思蜀都賦十餘日便<lb/>
度髙隆之見而嗟歎遍告朝士云若假其年必爲天下偉<lb/>
器鄴京人士多就宅觀之月餘日中車馬不絶年十五誦<lb/>
五經及古今文集日數千言俄而該博墳典隂陽緯候無<lb/>
不通渉善屬文辭覈而理暢<lb/>
又曰于宣敏字仲逹少沉宻有才思年十一詣周趙王王<lb/>
命之賦詩宣敏爲詩甚有幽貞之志王大竒之坐客莫不<lb/>
嗟賞起家右侍上士<lb/>
文選人名録曰曹植年十歳誦讀詩論及賦數萬言能屬<lb/>
<pb n="KR3k0012_SBCK_602-8a"/>
文<lb/>
又曰謝靈運㓜而聦慧善屬文舉筆立成文章之盛獨絶<lb/>
當時<lb/>
㓜童傳曰謝瞻字宣逺㓜而聦悟五歳能屬文通玄理<lb/>
又曰孫士潜字石龍六歳上書七歳屬文<lb/>
金樓子自叙曰余六歳解爲詩奉勑爲詩曰池萍生巳合<lb/>
林花發稍周風入花枝動日照水光浮因尓稍學爲文也<lb/>
太平御覽卷第六百二<lb/>
<pb n="KR3k0012_SBCK_602-8b"/>
</p>
<p>
</p>
  </div>
</body>
</text>
</TEI>
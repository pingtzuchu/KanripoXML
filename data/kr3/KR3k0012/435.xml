<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_435-1a"/>
太平御覽卷第四百三十五<lb/>
　人事部七十六<lb/>
　　　　勇三<lb/>
吴志曰孫堅年十七與父共載舩至錢塘㑹海賊胡王等<lb/>
從匏里上掠賈人財物方於岸上分之行旅皆住舩不敢<lb/>
進堅謂父曰此賊可擊請討之父曰非爾所圗也堅行操<lb/>
刀上岸以手東西指麾若分部兵以羅遮賊狀賊望見以<lb/>
爲官兵捕之即委財物散走堅追斬得一級以還父大驚<lb/>
由是顯聞<lb/>
又曰曹公出濡湏甘寧爲前部督受勑斫敵前營權特賜<lb/>
米酒衆肴寜乃賜手下百兵食食畢寧先以銀椀酌酒自<lb/>
飲兩椀乃酌與都督伏不肯持寧引白削置膝上呵謂之<lb/>
曰卿見知於至尊孰與甘寧甘寧尚不惜死卿何得獨惜<lb/>
<pb n="KR3k0012_SBCK_435-1b"/>
死乎都督見寜色厲即起拜持酒次通酌兵各一銀椀至<lb/>
二更時衘枚出破敵敵驚動遂退寧益貴重増兵二千<lb/>
又曰董襲字元岱餘姚人權討黄祖祖横兩艨艟守江口<lb/>
以栟櫚大紲縛石爲矴上有千人以弩交射軍不得進襲<lb/>
將敗死百餘人𬒳兩鎧乗軻舩突入艨艟襲乃以刃斷其<lb/>
紲艨艟於是横流制不能巳大兵遂進祖乃開門走追斬<lb/>
之明日大㑹權舉觴屬襲曰今日之㑹斷紲之功也<lb/>
又曰甘寜字興霸性奢靡甞以繒錦維舟去或割弃勸權<lb/>
襲黃祖擒之隨魯肅至益陽拒關羽羽擇銳士五千人從<lb/>
上流淺瀬夜渡寧曰請以五百人徃對之羽聞吾咳唾聲<lb/>
必不敢渉渉即成擒矣<lb/>
又曰陸統字公績從征合肥爲右部都督時權徹軍還前<lb/>
部巳發魏將張遼等奄至津北統率親近三百人䧟圍拔<lb/>
<pb n="KR3k0012_SBCK_435-2a"/>
權出敵巳毀橋權䇿馬駈馳統復還戰左右盡死所殺數<lb/>
十人度權巳免乃還橋敗道絶𬒳甲潜行權旣御舩見之<lb/>
驚喜統痛親近無返者悲不自勝權引𬒮拭之謂曰公績<lb/>
亡者巳矣茍使卿在何患無人<lb/>
蜀志曰關羽字雲長河東人也先主入益州留羽督荆州<lb/>
軍事嘗爲流矢所中貫左臂羽令鑿骨劈之時與諸將飲<lb/>
食血流盈器言笑自若及破曹仁於樊城威振華夏曹公<lb/>
議遷都以避其銳司馬宣王蔣濟以爲關羽得志孫權必<lb/>
大怒權後果用吕蒙計平荆州虜羽斬之<lb/>
又曰張飛字益德涿人先主背曹公依劉表於雷陽聞曹<lb/>
公卒至弃妻子而奔乃以飛將二十騎拒之後飛據水斷<lb/>
橋瞋目撗槊曰張益徳在此爾曹敢來决死否衆無敢近<lb/>
者先主入益州飛與諸葛亮分定郡縣飛雄猛名亞關羽<lb/>
<pb n="KR3k0012_SBCK_435-2b"/>
羽善待卒伍而驕士大夫飛敬愛君子而不恤小人先主<lb/>
常戒之及先主伐吴臨發益州於是飛帳下張逹殺之持<lb/>
其首順流奔于孫權<lb/>
晉書曰桓石䖍小字鎮惡有材幹趫捷從父在荆州於獵<lb/>
圍中見猛獸𬒳數箭而伏諸督將素知其勇戲令拔箭石<lb/>
䖍因急徃拔得一箭猛獸跳石䖍亦跳髙於猛獸猛獸伏<lb/>
復拔一箭以歸嘗從桓沖入關沖爲符徤所圍垂没石䖍<lb/>
躍馬赴之拔沖於數萬衆中而還莫敢抗者三軍歎息威<lb/>
震敵人<lb/>
又曰吾彦字士則呉郡人出自寒微有文武才幹身長八<lb/>
尺手格猛獸膐力絶群陸抗竒其勇略將拔用之衆情不<lb/>
允乃㑹諸將宻使狂人拔刀跳躍而走彦不動舉凡禦之<lb/>
衆伏其勇乃擢用焉<lb/>
<pb n="KR3k0012_SBCK_435-3a"/>
又曰庾闡字仲𥘉頴川鄢陵人也祖輝安北長史父東以<lb/>
勇力聞武帝時有西域徤胡趫捷無敵晉人莫敢與校帝<lb/>
募勇士唯東應選遂撲殺之名震殊俗<lb/>
又曰王弥多權略凡有所掠必預圖成敗舉無遺䇿弓馬<lb/>
迅捷膐力過人靑土號爲飛豹<lb/>
又曰周處爲人勇暴不可當之嘗居義興水中有蛟龍山<lb/>
上有白額虎郷里有周處時人謂之三撗有里人說處請<lb/>
殺虎虎死入水擊蚊龍没行數十里處與之俱經三日三<lb/>
夜人謂巳死矣皆相慶賀處殺蛟龍廻聞郷里相賀始知<lb/>
身之患人也於是仄身脩巳至洛陽惠帝拜爲將軍累遷<lb/>
爲建威將軍後西征没于陣贈西平將軍<lb/>
又曰郭黙殺江州太守自稱刺史爲人勇捷常身𬒳重甲<lb/>
跳三丈矛時人莫不憚之後陶侃及庾亮率軍滅之<lb/>
<pb n="KR3k0012_SBCK_435-3b"/>
又曰蔡裔仕僞趙爲振武將軍少有勇力呼聲若雷嘗有<lb/>
盗入室裔撫机一呼賊衆皆殞時人憚之<lb/>
又曰李特巴西人少仕州郡雄勇善騎射沉毅有大度嘗<lb/>
至劔閣箕踞太息顧眄險阻曰劉禪有如此之地靣縛於<lb/>
人豈非庸才耶後聚流人衆至數萬遂攻城自稱大將軍<lb/>
爲益州刺史後稱蜀爲羅尚所殺子孫六丗至勢爲大司<lb/>
馬桓温所滅共四十六年<lb/>
又曰劉元海匈奴中人祖扶羅助漢討黃巾遂以衆留定<lb/>
難屬董卓亂屯于河内元海即扶羅之孫也髫齓英惠及<lb/>
長好學尤好左氏傳孫吴兵法略皆誦之兼愛武事妙絶<lb/>
於衆猨臂善射趫捷膐力過人姿儀魁偉身長八尺四寸<lb/>
鬚長三尺太始中武帝召與語大恱之及惠帝失馭㓂盗<lb/>
蜂起成都王潁表元海爲將軍後王浚伐潁元海說潁曰<lb/>
<pb n="KR3k0012_SBCK_435-4a"/>
今二鎮跋扈衆餘十萬恐非宿衛所能禦及請爲殿下還<lb/>
說五部以赴國難潁曰五部之衆可保發否鮮卑烏丸勁<lb/>
速如風雲何易可當吾欲奉乗輿還洛陽避其鋒銳徐傳<lb/>
檄天下以逆順制之君意如何元海曰殿下武皇帝之子<lb/>
有殊勲於王室威恩允洽四海欽風孰不思爲殿下没命<lb/>
捐軀者何難發之有乎王浚竪子東<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>踈屬豈與殿下爭<lb/>
衡乎殿下一發鄴宫示弱於人洛陽何復得至縱逹洛陽<lb/>
威權不復在殿下也𥿄檄尺書誰人奉之且東胡之悍不<lb/>
踰五部願殿下勉撫士衆靖以鎮之當爲殿下以二部摧<lb/>
東瀛二部梟王浚二竪之首可指日而懸矣潁恱拜元海<lb/>
爲北單于元海至左國城二旬之間衆巳五萬元海謂劉<lb/>
宣等曰夫帝王豈有常哉大禹出於西戎文王生於東夷<lb/>
唯德所授耳遂僣稱漢王子孫四丗至曜爲石勒所滅合<lb/>
<pb n="KR3k0012_SBCK_435-4b"/>
二十五年<lb/>
又曰石季龍趙王石勒從子也身長七尺五寸趫捷便弓<lb/>
馬勇冠當時至於降城䧟壘不復料别善惡坑壍士女鮮<lb/>
有遺類指授攻討所向無前故勤委以專征之任所在立<lb/>
功後廢弘而僣位時豪傑侵恣賄賂公行季龍患之擢殿<lb/>
中御史季宸爲御史中丞特親任之自此百僚震懾州部<lb/>
肅淸季龍曰朕嘗聞良臣猛獸髙歩通衢而犲狼避路信<lb/>
矣哉季宸是也賞賜甚厚後以疾卒<lb/>
又曰石閔趙王季龍飬子也善謀䇿勇力絶人旣殺石鑒<lb/>
遂僣國號大魏戎卒三十萬旌旗鍾鼔綿亘百餘里雖石<lb/>
氏之盛無以過之慕容儁遣慕容恪率衆伐之閔與恪十<lb/>
戰皆敗恪恪乃以鐡鏁連馬簡善射卑勇而無剛者五千<lb/>
方陣而前閔所乗赤馬日行千里左仗雙刃右執劔㦸順<lb/>
<pb n="KR3k0012_SBCK_435-5a"/>
風擊之斬鮮卑三百餘級俄而燕騎大至圍之數匝閔躍<lb/>
馬潰圍馬死爲恪所擒斬之左右七里草木悉枯<lb/>
又曰符生徤之子也㓜而無頼及長力舉千斤雄勇好殺<lb/>
手格猛獸走及奔馬擊刺騎射冠絶一時<lb/>
何法盛晉中興書曰周訪字士逹㝷陽人遷武昌太守時<lb/>
杜弢作亂㓂䂊章訪進討弢别帥杜弘張彦等邀訪訪爲<lb/>
流矢所中折齒口中流血壯氣益勇先登奮擊臨陣禽彦<lb/>
殺數百人<lb/>
又曰劉遐字正長廣平人性果毅便弓馬遭天下亂遐自<lb/>
爲隝主攻抄日至無時不戰遐毎奮擊直入賊軍䧟堅摧<lb/>
銳郷人邵績深知之以女妻焉遂立壁河濟之間胡不敢<lb/>
逼時人號爲關羽張飛<lb/>
王隱晉書曰叚疋磾召弟文鴦還厭次石虎來先縱騎抄<lb/>
<pb n="KR3k0012_SBCK_435-5b"/>
城左右鴦登城臨見不勝其勇欲出擊胡磾疑有伏不聽<lb/>
出民出大爲胡所殺掠鴦單將壯士數十騎出擊胡所殺<lb/>
甚多胡騎退鴦追躡磾率歩繼鴦虎伏騎起磾鴦力戰殺<lb/>
胡數十鴦還赴磾磾巳散還鴦所乗馬乏頓虎呼曰大兄<lb/>
乆望共天同不違願今日見何故復戰請精杖語鴦罵曰<lb/>
汝爲宼虜乆應死吾兄不能用吾計故令汝得至此吾寧<lb/>
死不忍爲汝擒遂下馬與胡戰矟折執刀戰不降虎軍四<lb/>
面解馬羅披自鄣前捉鴦自辰至申力極斫殺人而後見<lb/>
得也<lb/>
又曰石勒攻夏口朱伺衘鐡靣以弩的射賊大帥數人皆<lb/>
殺之並以磊石弓箭雨下所向摧破賊皆抛舩上岸於水<lb/>
邊作陣伺身𬒳數十箭氣色不變諸軍㝷至賊兵便崩退<lb/>
投水死者百數夏口之全伺之勲也<lb/>
<pb n="KR3k0012_SBCK_435-6a"/>
宋書曰蒯恩字道恩蘭陵人髙祖出征恩縣差爲征民充<lb/>
甲士使伐馬蒭恩常負大束兼倍餘髙祖聞之即給器仗<lb/>
伏恩大喜因征妖賊常爲先登多斬首級旣習戰陳膽力<lb/>
過人<lb/>
又曰宋越朱陽人爲郡吏太守夏侯穆擢爲隊主蠻有爲<lb/>
㓂盗者常使越討伐徃輙有功家貧無以市馬常刀楯歩<lb/>
出單身挺戰衆莫能當毎一揵郡將輒賞錢五千因此得<lb/>
買馬<lb/>
又曰宗慤爲江夏王國上將軍十五年不徙官元嘉二十<lb/>
二年伐林邑慤自奮願行義恭舉慤有膽勇乃降除振威<lb/>
將軍<lb/>
又曰薛安都與副將譚金追魯爽於小峴爽自與腹心壯<lb/>
騎斷後譚金先薄之不能入安都望見爽便躍馬大呼直<lb/>
<pb n="KR3k0012_SBCK_435-6b"/>
徃刺之應手而倒左右范雙斬爽首爽累丗驍猛生習戰<lb/>
陣咸云萬人敵安都單騎直入斬之而反時人皆云關羽<lb/>
之斬顔良不過也<lb/>
徐爰宋書曰栁元景字孝仁河東解人也良家子少便弓<lb/>
馬慕尚將師數隨父伐蠻夙以勇稱<lb/>
孫巖宋書曰拓跋燾字佛貍壯徤有筋力勇於戰闘忍虐<lb/>
好殺夷旅畏之攻城臨敵皆親貫甲胄<lb/>
又曰宗慤字元幹南陽沮人兄泌娶妻始入門夜𬒳刼慤<lb/>
年十四挺身與刼相拒十餘人皆披散不得入室時天下<lb/>
無事士人並以文義爲業而慤任氣好勇故不爲郷曲所<lb/>
知<lb/>
齊書曰桓崇祖在淮隂見上便自比韓信白起咸不信唯<lb/>
上獨許之崇祖再拜奉旨及破虜啓上謂朝臣曰崇祖許<lb/>
<pb n="KR3k0012_SBCK_435-7a"/>
爲我制虜果如其言恒自擬韓白今真其人也<lb/>
又曰張敬兒年少便馬有膽氣好射虎發無不中南陽新<lb/>
野風俗出騎射而敬兒尤多膐力<lb/>
又曰魚復侯子響勇力絶人開弓四斛力數在園池中帖<lb/>
騎馳走竹樹下身無虧傷<lb/>
又曰周山圖鎮軍將軍張永征薛安都於彭城山圖領二<lb/>
千人迎軍至武原爲虜騎所追合戰多所傷殺虜圍轉急<lb/>
山圖據城自固然後更結陣死戰突圍出虜披靡不能禁<lb/>
衆稱其勇呼爲武原將<lb/>
又曰焦度𥘉青州刺史顔師伯出鎮差度領憧上送之索<lb/>
虜宼青州師伯遣度領軍與虜戰於沙溝杜梁度身破陣<lb/>
大捷師伯拔爲巳輔國府叅軍虜遣清水公㓂清口度又<lb/>
領軍救援刺虜騎將豹皮公墮馬獲其裝鎧矟手殺數十<lb/>
<pb n="KR3k0012_SBCK_435-7b"/>
人師伯啓孝武稱度氣力弓馬並絶人帝召還充左右見<lb/>
度身形黒壯謂師伯曰真徤物也<lb/>
又曰周盤龍子奉叔單馬率二百餘人結陣虜萬餘騎張<lb/>
左右翼圍繞之一騎走還報奉叔已没盤龍方食棄筯馳<lb/>
馬奮弰直奔虜陣自稱曰周公來虜素畏盤龍驍名即時<lb/>
披靡時奉叔已大殺虜得徃在外盤龍不知乃衝東擊西<lb/>
奔走突北賊衆莫敢當奉叔見其父乆不出復躍馬入陣<lb/>
父子兩騎縈攪數萬人虜衆大敗盤龍父子由是名播北<lb/>
國形甚羸訥而臨軍勇果諸將莫逮<lb/>
又曰崔惠景恭祖者慧景宗人驍果便馬矟氣力絶人頻<lb/>
經軍陣討王敬則與左興盛軍容袁文曠争及敬則首訴<lb/>
明帝曰恭祖秃馬絳衫手刺倒賊故文曠得斬其首以死<lb/>
易勲而見枉奪若夫此勲要當刺殺左興盛帝以其勇使<lb/>
<pb n="KR3k0012_SBCK_435-8a"/>
謂興盛曰何容令恭祖與文曠爭功遂封二百户<lb/>
又曰桓康簡陵人勇果驍悍宋太𥘉中隨武帝起義爲郡<lb/>
所縶衆皆散康裝擔一頭貯穆后一頭貯文惠太子<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>陵<lb/>
王子良自負至山中與門客蕭欣祖三十餘人相結破獄<lb/>
出武帝郡兵追急康死戰破之隋武帝起兵摧堅䧟陣所<lb/>
經材邑次行暴害江南人畏之以其名怖小兒畫其形狀<lb/>
於寺中病瘧者寫其形怙其牀壁無不立愈位至蘭陵太<lb/>
守<lb/>
梁書曰王神念少善射騎旣老不衰常於髙祖前手執二<lb/>
刀楯左右交度馳馬徃來冠絶群伍<lb/>
又曰侯景懷朔人也少而不覊髙歡以爲將雄勇冠時征<lb/>
伐數有大功景謂髙歡曰若假臣三萬人當撗行天下要<lb/>
湏縛取蕭衍老翁遣作太平寺主及歡敗於沙苑景謂歡<lb/>
<pb n="KR3k0012_SBCK_435-8b"/>
曰宇文㤗忸於戰勝今必致殆請以勁騎數千至關中取<lb/>
之歡以告其妃婁氏婁氏曰彼若得泰景亦不歸髙歡乃<lb/>
止後歡死景乃以河南十三州降于梁髙澄使慕容紹宗<lb/>
圍景於長社景乃走紹宗追之至渦陽景遣使謂紹宗曰<lb/>
欲送客耶將定雌雄耶紹宗曰决戰景乃令將士皆𬒳甲<lb/>
持短刄但低視斫人腦馬足遂敗紹宗軍禆將斛律光尤<lb/>
之紹宗曰吾戰多矣未見此賊爾相持連月景食盡其將<lb/>
景顯等降紹宗衆遂潰景乃與腹心數十騎南走後稍收<lb/>
散卒得馬歩八百人晝夜兼行追軍不敢逼遣使謂紹宗<lb/>
曰景若就擒公復何用紹宗乃縱之遂攻壽春下之據其<lb/>
城<lb/>
太平御覽卷第四百三十五<lb/>
<pb n="KR3k0012_SBCK_435-9a"/>
</p>
<p>
</p>
  </div>
</body>
</text>
</TEI>
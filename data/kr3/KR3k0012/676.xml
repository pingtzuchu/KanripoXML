<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_676-1a"/>
太平御覽卷第六百七十六<lb/>
　道部十八<lb/>
　　　　　簡章<lb/>
玉帝七聖玄記曰七聖定簡五帝記名<lb/>
登眞隱訣曰小有天王太素清虚眞人登白空山詣紫虗<lb/>
太眞三元君受流金火鈴豁落七元八景飛晨䇿玉璽<lb/>
又曰太一有玉璽金丹虎符<lb/>
玉清隱書曰有太上飛行九晨玉經金簡内文<lb/>
又曰玉璽鳯函金眞玉光紫文單章在其内<lb/>
九幽經曰帝尊在三元宫中惣校圗籙<lb/>
又曰善功注名黄籙金格王簡陳列三清四極<lb/>
明科經曰若有玄名帝圗紫簡緑字千年得傳也<lb/>
又曰五老寳經青緑爲字以書其章又八素眞經太上之<lb/>
<pb n="KR3k0012_SBCK_676-1b"/>
隱書也八色采筆金闕帝君自書之爲致貞之法以付太<lb/>
虚眞人南岳赤松子使下授學道宿有眞金玉字刻在金<lb/>
閣當爲眞人者不得越傳地仙又五符經一道通書以南<lb/>
和丹繒封以金英之凾印以玄都之章付震水洞室之君<lb/>
又靈寳眞一自然經衆眞佩此経者以黄錦爲地丹金書<lb/>
之永谷道眞享之無期也元始說經中所言並是諸天上<lb/>
帝内名隱韻之音非丗之常辭也<lb/>
又曰雌一玉檢五寳經祕在九天之上大有之宫太玄靈<lb/>
寳臺玉房之中紫金爲素以撰其文青緑爲字以書其章<lb/>
又曰有妙經刻玉爲簡傳於天帝君<lb/>
太上八素眞經曰司命著藉玉簡丹書編以金縷纏以青<lb/>
絲千億万年無所復疑<lb/>
又曰太上吉日即以三元之章又印以太玄之章又印以<lb/>
<pb n="KR3k0012_SBCK_676-2a"/>
髙皇之章又印以中黄之章<lb/>
又曰西華宫有琅簡蘂書也<lb/>
又曰太上以白玉爲簡丹玉書亦用青碧玄玉黄金爲之<lb/>
八素經曰八素眞經玄文生於太空之内見於西龜之山<lb/>
玄圃之上積石之隂髙玄羽章衆眞宴禮稱慶上清<lb/>
上清經曰三天玉童帶朱精禁天之章髙玉皇佩丹皇玉<lb/>
章<lb/>
又曰紫映九霄眞玉佩金鳯璽<lb/>
又曰太素三元君有雲瓊之板九變虎書<lb/>
又曰髙靈九帝帶元光紫綬流精飛瓊之章<lb/>
又曰三天玉童帶九天之章<lb/>
又曰髙上虚皇君佩丹皇玉章<lb/>
又曰玉眞九天丈人佩九元通眞之䇿<lb/>
<pb n="KR3k0012_SBCK_676-2b"/>
又曰紫靈皇上元皇佩封靈召眞玉䇿帶流光鳯章<lb/>
又曰上皇玉虚君佩丹文紫綬<lb/>
又曰三元大明上皇君帶神虎紫章<lb/>
又曰皇上万始先生佩金虎鳯文帶丹皇紫章<lb/>
又曰皇上帝君帶神虎玉章<lb/>
又曰上極紫皇君佩六山玉帶神精交虵之章綬<lb/>
太霄琅書曰太微天帝君以紫簡結紫度經篇目也<lb/>
又曰有帝章之印<lb/>
又曰瓊文帝章當刻書棗心之木受於絶巖之中<lb/>
又曰太霄琅書乃九天飛霄之典瓊文帝章乃上文也並<lb/>
以元始生於自然空洞之中靈皇玉帝受於九玄鑄金爲<lb/>
簡刻玉結篇金鏤玉字以明寳文祕於九天之上<lb/>
洞神經曰有三都印三皇印九天印鉅天下<lb/>
<pb n="KR3k0012_SBCK_676-3a"/>
又曰有三皇玉劵一名金契<lb/>
又曰受三皇法湏玉簡長一尺二寸廣一寸厚三分無者<lb/>
槿桐准也<lb/>
又曰通謁三皇之簡以青玉作之赤金爲字<lb/>
金根經曰金簡玉札出自大上靈都之宫書以朱文編以<lb/>
朱繩<lb/>
又曰有神華玉門眞人投金簡之處<lb/>
又曰領仙玉郞賫金簡紫籍來於東華青宫校定玉名<lb/>
又曰玉皇刻降丹精玉芝金璽鳯章也玉寳青宫之内有<lb/>
金章鳯璽<lb/>
又曰青宮北殿上有金章鳯璽眞人得之<lb/>
又曰青宫之内北殿上有仙格<hi>金架也</hi>格上有學仙簿籙及<lb/>
玄名年月深淺金簡玉札有十萬篇領仙王郎之典也<lb/>
<pb n="KR3k0012_SBCK_676-3b"/>
又曰青宫無金簡之籙玉格無玄編之名神經亦不可得<lb/>
披<lb/>
大洞玉經曰讀玄一洞經者神臺刋名於福連之簡太上<lb/>
金簡玉札名爲福連之書也<lb/>
又曰眞陽者上清之宫名福連之簡刋其内<lb/>
五符經曰眞一食五牙天文西母刻以黄金之札封以丹<lb/>
芝光草印以太上中章<lb/>
茅君内傳曰茅盈在恒山内夢太玄玉女把玉札携之<lb/>
又曰天上道君有玉輿鳯璽<lb/>
又曰太元眞人有一人帶録章囊又一人帶繡章囊一人<lb/>
帶錦囊書<lb/>
金眞玉光經曰有昭靈之章保生玉章<lb/>
又曰此經髙妙衆經之尊緫御萬眞匡御羣仙玄符流映<lb/>
<pb n="KR3k0012_SBCK_676-4a"/>
洞明紫晨祕於九天之宫鑄金爲簡以撰靈文刻玉丹書<lb/>
八明其篇也<lb/>
又靈寳自然經曰太上諸仙眞以黄金爲簡丹玉書之又<lb/>
太眞科以玉牒金書七寳爲簡玉帝<lb/>
七聖玄紀曰刻以白銀之簡結以飛青之文<lb/>
又曰廣靈之堂廻天九霄白簡青籙刻其内<lb/>
太眞科曰丹簡者以朱漆簡明火立陽也墨籙者以墨書<lb/>
文明水主隂人學長生故名丹簡墨籙祕不安傳<lb/>
又曰天皇執飛仙玉䇿人皇執上皇保命王䇿地皇執元<lb/>
皇定籙之䇿<lb/>
三華寳曜内眞上經曰太帝靈都宫中有二十四万上眞<lb/>
仙人皆鑄金爲簡白銀結編紫華書文誦詠此篇<lb/>
三天正法曰三天九微玄都大眞靈籙者祕在太上靈都<lb/>
<pb n="KR3k0012_SBCK_676-4b"/>
之宫刻以紫玉爲簡黄金爲文付五老上眞仙都左公封<lb/>
以紫蘂玉芨盛以雲錦之囊<lb/>
南岳夫人内傳曰白簡素籙以白玉爲簡以青玉爲字故<lb/>
謂之白簡青籙皆記得道之人名姓<lb/>
道學傳曰金簡有王元規之筆迹<lb/>
太上素經曰凢受太上黄素經者傳盟用玉札一枚長一<lb/>
尺五分廣一寸四分又云有三元秀簡<lb/>
眞誥曰清虚眞人詣三元君受玉璽金眞<lb/>
龜山元籙曰丹文紫章神虎玉章七元交光之章流金紫<lb/>
章太上命神之章夜光寳章九色離羅之章<lb/>
靈書紫文經曰靈書紫文上經刻以紫玉爲簡青金爲文<lb/>
黄籙簡文經曰投金龍一枚丹書玉札青絲纏之以關靈<lb/>
　五帝昇度之信封於絶巖之中一依舊法<lb/>
<pb n="KR3k0012_SBCK_676-5a"/>
又曰丹書玉札一枚金龍一以青絲繫石沉三河以關水<lb/>
帝昇度之信一依玉訣舊文<lb/>
太洞玉經曰太上經簡玉札名爲福連之書<lb/>
又曰太上書以彤玉之札則玉映之堂可見四明之門可<lb/>
入也<lb/>
後聖道君列紀曰刻以紫玉爲簡青金爲文龜母按筆眞<lb/>
童拂筵玉童結編名之曰靈書<lb/>
龍飛尺素隠訣曰太微天帝君命羽仙侍郎奉金按以請<lb/>
飛行羽章<lb/>
太一洞眞玄經曰白元司命五人朱衣綘巾各捧一白玉<lb/>
案上有所主簡<lb/>
紫度炎光經曰龜母捧筆太一拂筵天妃侍香玉筆結綸<lb/>
以白玉爲簡金書保仙上符仙都也左公封以玉笈雲錦<lb/>
<pb n="KR3k0012_SBCK_676-5b"/>
之囊<lb/>
變化經曰金光立空之案雲錦之囊封九赤班符於玄元<lb/>
之中南極長生司命君得之<lb/>
玉佩金璫上經曰九老仙都捧金精立空之案上請寳文<lb/>
以授衆眞<lb/>
空洞靈章經曰白簡度品青籙定仙<lb/>
太元上上經曰非有瓊籙玉名刻簡三清者不得金虎内<lb/>
符<lb/>
靈書經曰東方九氣天中靈寳度命品章出自元始東華<lb/>
青童君封之青玉寳凾之中印以元始九氣之章<lb/>
神仙中經曰老子度關時爲尹喜著五千言解五十五章<lb/>
是手所書也能行此道知元氣父母天地之先不知此者<lb/>
徒自苦耳太微天帝君以紫簡注紫度炎光經篇目金簡<lb/>
<pb n="KR3k0012_SBCK_676-6a"/>
書其正文玄章在焉<lb/>
玉皇譜籙曰髙上衆眞結自然之章<lb/>
金玄羽章經曰玉清八景隱書金玄内文生於元始之先<lb/>
即天之書也以威百神諸天<lb/>
内音經曰天有飛玄自然之氣合和五音以成天中無量<lb/>
洞章<lb/>
赤書玉訣上曰無始靈寳告水帝削除罪簡上聞九天金<lb/>
龍驛傳在朱書銀木簡以投三河之淵𥘉用金鈕九雙連<lb/>
簡沉之於清泠之泉埋本命之岳三官九府書人功過其<lb/>
理甚明<lb/>
隱元内文經曰青童君延万帝於曲宇講寳訣之妙章<lb/>
洞眞經曰六層玉臺在九天圗之上臺上有金簡玉扎及<lb/>
紫鳯丹章十万篇太上眞文玉郎典之<lb/>
<pb n="KR3k0012_SBCK_676-6b"/>
玉光八景經曰玉寳臺太空之章封其内<lb/>
飛行羽經曰上皇九轉之道絳簡紫書祕於紫天元臺<lb/>
二十四生圗曰披九光玉藴出金書紫字玉文丹章三部<lb/>
八景二十四生圗置白玉案上<lb/>
靈寳隠書曰玉誕者曇誓天十都名也上有大洞之章紫<lb/>
書玉字煥乎上清<lb/>
玉京山齋曰諸髙仙眞人人㑹太上玄都披空洞歌章<lb/>
靈書經曰東方九氣天中靈書度命品章出自天元始東<lb/>
華青宫青童君封之青玉寳亟之中印以元始九氣之章<lb/>
又南方三氣丹天靈書度命玉章出自元始朱陵上宫南<lb/>
極上元君封之赤玉寳凾之中印以太丹三氣之章又西<lb/>
方七氣天中靈書度命玉章出自元始西華宫中金母封<lb/>
之白玉寳凾之中印以太素七氣之章<lb/>
<pb n="KR3k0012_SBCK_676-7a"/>
又云北方五氣天靈書度命玉章出自元始北上宫中玉<lb/>
晨君封之玄玉變之中印以太玄五氣之章<lb/>
三元布經曰髙上三元經者乃三清眞書也上眞玉撿飛<lb/>
空之篇上元檢天大籙中元撿仙眞書下元撿地玉文如<lb/>
是寳篇髙上皆刻金丹書盛以自然雲錦囊封以三元寳<lb/>
神之章藏於九天之上大有之宫金臺玉室九曲丹房<lb/>
靈寳赤書曰元始命太眞按筆玉妃拂筵鑄金爲簡刻書<lb/>
玉篇五老賞籙祕於九天靈都之宫<lb/>
迴天九霄經曰於是大一拂筵天妃持香玉華執巾丹書<lb/>
紫字刻於白金隠起靈顔結於玉篇題以青籙得道之名<lb/>
龍景九文<lb/>
紫鳯赤書經曰太上命太極眞人授以玉簡金書寳洞飛<lb/>
霄絶玄之章<lb/>
<pb n="KR3k0012_SBCK_676-7b"/>
玉帝玄記曰中皇元年九月七日七聖齋靈清長宫記其<lb/>
得道之篇刻以白銀之簡藏於雲錦之囊封以啓命之章<lb/>
付以五老仙都左公掌籙瓊宫<lb/>
又曰古空洞之中有廻天上文四司所保五帝所詮七聖<lb/>
定簡舉形合先<lb/>
大有經曰太上玉章刻玉爲簡惣御万眞<lb/>
眞經曰東方歳星青帝勾芒佩通明之印南方熒惑赤帝<lb/>
太昊佩太陽之印西方太白白帝少昊佩通隂之印北方辰<lb/>
星黒帝顓頊佩通神之印中央鎭星大帝文昌佩方神之<lb/>
印<lb/>
夲際經曰有十二法印<lb/>
紫書金根經曰有青精玉璽<lb/>
金房上經曰大帝靈神都宫中有金房度命延年之訣鑄<lb/>
<pb n="KR3k0012_SBCK_676-8a"/>
金爲簡刻白銀之編紫筆書文<lb/>
消魔經曰發九天之朱匱望上清之瓊扎玄書旣刻於玉<lb/>
章絳名始刋於靈闕<lb/>
大洞眞經曰八景玉籙藏於太素瑶臺玄雲羽室封以欝<lb/>
森之笈玉清三元之章簡扎品曰青童君曰無金簡者銀<lb/>
木亦可當也無玉扎者桐木亦可當但令精好也眞理無<lb/>
有闇節當取扎於雲錦之囊此上眞之至號玉帝之靈篇<lb/>
也<lb/>
上清九眞中經内訣有玄靈元君寳祕奔日月之玉章<lb/>
神州七變經曰大隂玉晨九天眞妃紫晨君受流精飛景<lb/>
寳章<lb/>
太清中經曰有天一八極璽<lb/>
龜山元籙曰有流金鳯璽<lb/>
<pb n="KR3k0012_SBCK_676-8b"/>
又曰天皇太帝遣繡衣使者冷廣子期授茅盈以神璽玉<lb/>
章金闕聖君命太極眞人使正一上玄玉郎王忠鮑兵等<lb/>
與茅盈佩璽<lb/>
太上飛行羽經曰太眞丈人衣九色飛雲曜光羽章<lb/>
靈飛六甲經曰玉眞青君帶流金鳯章太上九赤班符<lb/>
五帝内眞經曰封靈制魔之章黄神中皇之章<lb/>
三皇經曰三皇自然之文皆以金玉爲用天皇所授玄玉<lb/>
爲簡青玉爲文地皇所授黄玉爲簡白玉爲文綴以金鈎<lb/>
聮以金鏁置以玉案覆以珠巾寳蓋珎床安之青宫閉之<lb/>
紫閣芬以五香侍以十華也<lb/>
神州七轉七變經曰流金鳯璽紫宸上皇先生所佩<lb/>
三皇序目曰九天印文以召九天校事也<lb/>
上清變化經曰髙上虗皇君佩丹皇玉章<lb/>
<pb n="KR3k0012_SBCK_676-9a"/>
又云三元大明上皇君帶神虎紫章又有皇上帝君佩金<lb/>
虎鳯文帶神虎玉章<lb/>
又曰九霄眞王佩金鳯璽<lb/>
歷藏經曰天王侯帶紫綬金印<lb/>
五岳眞圗曰太山君佩通陽大明之印衡山君佩夜光天<lb/>
眞之印嵩山君佩神宗陽和之印華山君佩開天通眞之<lb/>
印恒山君佩長津悟眞之印青城丈人佩三庭之印<lb/>
後聖列紀曰紫微上眞天帝玉清君遣八景瓊輿來迎聖<lb/>
君以登上清宫賜蘂剛丹玉鳯璽<lb/>
後聖九玄道君列紀曰太隂法有死生有黒籙白簿眞青<lb/>
丹編簡受生先後之相次也<lb/>
後聖道君列紀曰玉清君賜道君玉鳯璽<lb/>
飛行三界經曰下有太一紫綬金印威喜天帝信璽修靈<lb/>
<pb n="KR3k0012_SBCK_676-9b"/>
寳飛行三界之道眞人所佩<lb/>
五稱符上經曰五星通靈之印印五星靈符<lb/>
道學傳曰呉王闔閭得眞文不解封以黄金之檢印以玉<lb/>
皇之章以問魯大夫孔子<lb/>
又曰禹封五符以金英之凾檢以玄都之印<lb/>
神仙傳曰衛叔卿語其子度丗云可於室西北桂下取我<lb/>
仙方按而服之令人長生度丗握得玉凾封以飛仙之印<lb/>
取按之服五色靈母仙去<lb/>
北帝經曰鄷都祕印用救丗間攝制鬼神<lb/>
集仙籙曰杜蘭香女仙也於洞庭包山降張碩家碩蓋修<lb/>
道者也授以飛化之道留玉簡玉唾盂又賫黄麟羽帔此<lb/>
上仙之所服非洞天之所有也<lb/>
太平御覽卷第六百七十六<lb/>
</p>
<p>
</p>
  </div>
</body>
</text>
</TEI>
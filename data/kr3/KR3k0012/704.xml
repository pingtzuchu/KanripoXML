<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_704-1a"/>
太平御覽卷第七百四<lb/>
　服用部<lb/>
　　　囊<lb/>
　　　帊幞<lb/>
　　　　　囊<lb/>
說文曰囊謂橐也橐車上大囊也<lb/>
方言曰自關而西食囊謂之掩囊<lb/>
周易坤卦六四曰括囊無咎象曰括囊無咎愼不害也<lb/>
焦贛易林歸妹之損曰争鷄失羊亡其金囊利得不長<lb/>
毛詩公劉曰廼裏餱糧于橐于囊<lb/>
公羊傳哀公曰齊景公死舎立陳乞迎陽生使力士舉巨<hi>大也</hi>
囊而至開之則公子陽生也乞曰此君也諸大夫皆再拜<lb/>
稽首自是往殺舎<lb/>
<pb n="KR3k0012_SBCK_704-1b"/>
史記曰韓信巳定臨淄楚使龍且救齊夾睢水陣韓信乃<lb/>
夜令人爲萬餘囊盛沙以壅水上流引軍半渡擊龍且佯不<lb/>
勝遂走龍沮追信信渡水使人决壅水大至急擊殺龍且<lb/>
戰國䇿曰荆軻逐秦王時侍醫夏無且以樂囊提軻<hi>提擊也</hi>
漢書曰陸賈使尉佗佗賜賈囊中裝直千金<lb/>
又曰東方朔曰侏儒長三尺奉一囊粟錢二百四十朔長<lb/>
九尺餘亦一囊粟錢二百四十侏儒飽欲死臣朔飢欲死<lb/>
又曰楊王孫病且終先令其子曰吾欲臝葬以反吾真死<lb/>
則爲布囊盛入地七尺旣下從兄脫其囊以身親士<lb/>
又東方朔傳曰文帝集上書囊以爲殿帷<lb/>
又曰張安丗持囊簪筆事孝武數十年見謂忠謹<hi>囊挈橐也近臣</hi>
<hi>負也</hi>
又曰邴吉馭吏嘗知邊塞吏岀適見驛持赤白囊邊郡發<lb/>
<pb n="KR3k0012_SBCK_704-2a"/>
犇命書馳來至虜入雲中代郡遽歸府見吉白狀<lb/>
又曰成帝許美人乳詔使婢嚴持乳醫及藥篋至美人所<lb/>
後詔使嚴持緑囊書與許美人告嚴曰美人當有以予女<lb/>
受來置飾室中美人葦篋一合盛所生兒死緘封及緑囊<lb/>
報書予嚴<lb/>
又曰王陽好車馬衣服鮮明而遷徙轉移所載不過囊槖<lb/>
時人怪其奢伏其儉故俗傳王陽能作黄金<lb/>
東觀漢記曰岑彭與呉漢圍隗囂壅谷水以縑囊盛土爲<lb/>
堤灌西城<lb/>
後漢書張湛傳曰光武嘗召見諸郡計吏問前後守令能否<lb/>
蜀郡計掾樊顯曰漁陽太守張堪昔在蜀仁以惠下威能<lb/>
討姦前公孫述破時珎寳山積捲握之物足冨十丗而堪<lb/>
去職之日乗折轅車布𬒳囊而巳<lb/>
<pb n="KR3k0012_SBCK_704-2b"/>
范曄後漢書曰楊琁爲零陵太守以緋囊盛石灰於車上<lb/>
繫布索於馬尾㑹戰從風鼓灰賊不得視因以火燒布布<lb/>
燒馬驚奔突賊陣<lb/>
又曰和熹鄧后臨朝杜根以安帝長冝親政事乃上書直<lb/>
諌太后怒収根盛以縑囊撲殺之執法者以根知名私語<lb/>
行事人使不加力而載出城外根得蘇<lb/>
典略曰馬略爲司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>督軍從事討郭援爲飛矢所中乃以<lb/>
囊褁其足而戰斬援首詔拜徐州刺史<lb/>
魏略曰大秦國王有五宫相去各十里王一旦至一宫聽<lb/>
事止宿明旦復至一宫遍而還出行常以一韋囊自隨有<lb/>
上言者収辭囊中還宫乃省之<lb/>
呉録曰歩騭表言北降王潜等說北箱部伍圖以東向多<lb/>
作布囊欲以盛沙塞江孫權見吕範諸葛恪云毎讀騭表輙<lb/>
<pb n="KR3k0012_SBCK_704-3a"/>
獨失笑此江與開闢俱生寧有可囊塞埋乎<lb/>
王隱晉書曰棗嵩用事於王浚時謡曰十囊五囊入棗郎<lb/>
晉中興書曰孫恩敗以囊簏盛嬰兒投之於外而告之曰<lb/>
賀汝先登仙堂我㝷而後就汝<lb/>
晉書曰郭公居河東精卜筮郭璞從而受業公以青囊中<lb/>
書九卷與之璞由是洞曉其術<lb/>
宋書曰呉郡人陳遺少爲郡吏母好食鐺底飯遺在役恒<lb/>
帶一囊毎煑食輙録其燋以貽母<lb/>
陳書曰後主怠於政事每啓奏後主倚隱囊置張貴妃於<lb/>
膝上共决之<lb/>
隋書曰張䖍威嘗在塗見一遺囊恐其主求失因令左右<lb/>
負之而行後數日物主來認悉以付之<lb/>
莊子曰人而不學命之曰視皮學而不行命之曰輙囊<hi>輙囊</hi>
<pb n="KR3k0012_SBCK_704-3b"/>
又曰將爲胠篋探囊發匱之盗而爲守備則必攝緘縢固<lb/>
扄鐍此丗俗所謂智也然巨盗至則負匱掲篋擔囊而趨<lb/>
唯恐緘縢之不固也<lb/>
淮南萬畢術曰鴻毛囊之可以渡江<hi>盛鴻毛滿囊可渡江不溺也</hi>
東宫舊事曰太子納妃有絳石綺絹裏𬒳囊一丹羅長命<lb/>
綺絹裏椀囊一紫綦文綺絳絹裹椀囊二<lb/>
晉中經簿曰盛書皁縹囊書函中皆有香囊二<lb/>
丗說曰謝玄年少時好着紫羅香囊垂覆手太傳患之而<lb/>
而不欲傷其意乃鐍與戲賭得即燒之<lb/>
語林曰劉承胤少有淹雅之度王庾温公皆素與周旋聞<lb/>
其至共載㸔之劉倚𬒳囊了不與王公言神味亦不相酬<lb/>
俄頃賔退王庾甚怪此意未能解温曰承胤好賄𬒳下必<lb/>
有珍寳當有市井事令人視之果見向囊皆珍玩焉與胡父諧<lb/>
<pb n="KR3k0012_SBCK_704-4a"/>
賈<hi>諧賈賛鬻</hi>
又曰石崇厠内兩婢持錦囊是籌也<lb/>
俗說曰何承天顔延年俱爲郎何問顔曰藿囊是何物顔<lb/>
荅曰此當復何解耶藿囊將是卿<hi>言腹中無所有純是藿此是丗俗相調之辭也</hi>
西京雜記曰惠帝與趙王同寢處后殺之不得後帝早獵<lb/>
后命力士於𬒳中搤殺之乃死吕后不信以緑囊盛之載<lb/>
以小軿車入見厚賜之力士東都門外官奴帝後知腰斬<lb/>
之<lb/>
拾遺録曰蘇秦張儀二人假食於路剥樹皮爲囊以盛天<lb/>
下良書<lb/>
又曰燕昭王夢西方羽人從雲中來曰大王精智未開求<lb/>
恒生乆視之觀不可得也以指畫王心應手而裂王乃驚<lb/>
悟血濕於襟王復見所夢人曰本欲易王之心乃出方寸<lb/>
<pb n="KR3k0012_SBCK_704-4b"/>
緑囊囊中有續脉石名丸𥙷血精散摩主之臆俄而即愈<lb/>
又曰石虎爲浴臺皆用鍮石珷玞爲隄岸或以虎魄車渠<lb/>
爲缾杓夏則自渠水以内池池中皆紗縠爲囊盛百雜香<lb/>
漬於水裏<lb/>
王肅䘮服要記曰昔魯哀公祖載其父孔子問曰寧設五<lb/>
穀囊乎哀公曰五糓囊者起伯夷叔齊讓國不食周粟而餓<lb/>
首陽之山恐魂乏飢故作五糓囊吾父食味含哺而死何<lb/>
以此爲<lb/>
國語曰呉王殺申胥盛以鳲鴺而投之於江<hi>鳲鴺革囊</hi>
春秋後語曰趙王使平原君入楚求其從約其客有文武<lb/>
者二十人偕得十九人未有可以備二十者毛遂請行平<lb/>
原君曰賢士處丗譬如錐之處囊其鋒立見今先生處勝<lb/>
門下三年無所聞是先生無所能也遂曰臣乃今日請處<lb/>
<pb n="KR3k0012_SBCK_704-5a"/>
囊中耳若早處囊中乃頴脫而出非特末見也平原乃許<lb/>
與偕<lb/>
江表傳曰魏太祖與馬超單馬㑹語超負其多力嘗置六<lb/>
斛米囊東西走馬輙製米囊以量太祖輕重太祖尋知之<lb/>
曰幾爲狡虜所欺<lb/>
漢武内傳曰帝見三母有一卷書盛以紫錦之囊母曰此<lb/>
吾真形圖也<lb/>
曹暪傳曰操性佻易自佩小鞶囊盛手巾細物<lb/>
益部耆舊傳曰閻憲字孟度爲綿竹令男子杜成行於路<lb/>
得遺裝囊開視有錦帛二十五疋明送詣吏<lb/>
汝南先賢傳曰范滂𬒳詰受幾許贓賕滂曰曽爲北部督<lb/>
郵汝陽令有記囊表裹六尺若以此爲贓贓直六十耳<lb/>
郭文舉别傳曰文舉河内人也懷帝未濟江至餘杭市賣<lb/>
<pb n="KR3k0012_SBCK_704-5b"/>
箭箬易塩米以樹皮作囊得米塩以内囊中<lb/>
裴淵廣州記曰州㕔事梁上畫五羊象又作五榖囊隨象<lb/>
懸之云昔髙固爲楚相五年衘穀萃於楚庭因是圖其象<lb/>
荆楚歳時記八月民俗以錦綵爲眼明囊記曰赤松子此<lb/>
日以囊承栢樹下露以爲相貽或以金薄爲之遞相餉遺<lb/>
幽明録曰習鑿齒爲荆州主簿從桓宣武出獵見黄物射<lb/>
之即死是老雄狐臂帶絳綾香囊<lb/>
又曰廣陵韓略將下馬覺鞭重見有緑錦囊中有短卷書<lb/>
着鞭鞘皆不知所從來開視之故榖𥿄祝經乃丗之常聞<lb/>
也<lb/>
異苑曰信安鄭微年少時見人遺一囊云中有物欲碎便<lb/>
爲凶兆微宻開看乃是一挺炭意甚祕之年八十病篤語<lb/>
子弟云吾齒老矣可試啓此囊見炭悉碎折於是遂死<lb/>
<pb n="KR3k0012_SBCK_704-6a"/>
趙一秦客詩曰文籍雖滿腹不如一囊錢<lb/>
宋劉義㳟啓曰垂賜金虎魄茱茰囊七寳校裝玉眼明囊<lb/>
　　　　　帊幞<lb/>
通俗文曰帛三幅曰帊帊衣曰幞<lb/>
職官曰尚書郎入直中宫供青縑曰綾幞<lb/>
晉中興書曰陸納爲呉興太守徴拜左右尚書臨發止<lb/>
留𬒳幞餘悉還官<lb/>
梁書曰張譏㓜䘮母有錯綵絲經帕即母之遺製及有所<lb/>
識家人具以告之毎歳時輙對帕哽咽不能自勝<lb/>
南史曰關康之寓居南平昌特進顔延之等當時名士十<lb/>
許人入山候之見其散髮𬒳黄布帊而卧了不相眄延之<lb/>
等咨嗟而退不敢干也<lb/>
北史曰後魏元文旣專政於禁中自作別庫掌握之珎寳充<lb/>
<pb n="KR3k0012_SBCK_704-6b"/>
牣其中又曽卧婦人於食輿以帊覆之令人輿入禁内出亦<lb/>
如之直衛雖知無敢言者<lb/>
東宫舊事曰皇太子納妃有絳綾裹幞帊五具絹裹帊五<lb/>
太平御覽卷第七百四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_830-1a"/>
太平御覽卷第八百三十<lb/>
　資産部十<lb/>
　　尺寸　量　秤　剪刀　衣軸<lb/>
　管　針<hi>醫針附</hi>鐟　縫<lb/>
　　　　　尺寸<lb/>
禮記王制曰古者以周尺八尺爲歩今以周尺六尺四寸<lb/>
爲歩古者百畝當今東田百四十六畝三十歩古者百里當<lb/>
今百二十一里六十歩四尺二寸二分<hi>周尺之數未詳聞也案禮制周猶以</hi>
<hi>十寸爲尺蓋六國時多變亂法度或言周尺八寸則歩更爲八八六十四寸以此計之古者百畝當今百五十六畒</hi>
<hi>二十五歩古者百里當今百二十五里</hi>
漢書曰度者分寸尺丈引也所以度長短也<hi>度音大各反</hi>本起<lb/>
黄鍾之長以子榖秬黍中者<hi>師古曰秬即黒黍中者不大不小也言取黑黍穀子大小中者率爲</hi>
<hi>分寸也</hi>一黍之廣度之九十分黄鍾之長一爲一分十分爲<lb/>
<pb n="KR3k0012_SBCK_830-1b"/>
<pb n="KR3k0012_SBCK_830-1b"/>
古尺一具<lb/>
隋書曰丗稱有田父於野地中得周時玉尺便是天下正<lb/>
尺荀朂試以校尺所造金石絲竹皆短校一米<lb/>
管子曰尺寸㝷丈者所以得短長之情也故以尺寸量短<lb/>
長則萬舉而萬不失矣是故尺寸之度雖冨貴衆強不爲<lb/>
益長雖卑辱貧賤則弗爲損度公平而無所偏故姧詐之<lb/>
人弗能誤也故明法者不可巧以詐僞有㝷丈之數者不<lb/>
可欺以長短<lb/>
又曰以規矩爲方圎則成以尺寸量短長則得以法數治民<lb/>
則安故事廣於理者其成若神<lb/>
孟子曰陳代謂孟子云枉尺直㝷若冝可爲<hi>枉尺直㝷欲使孟子屈巳</hi>
<hi>宗道也</hi>
尸子云孔子曰詘寸而信尺小枉而大直吾爲之者也<lb/>
<pb n="KR3k0012_SBCK_830-2a"/>
韓子曰釋法術而心治堯不能正一國去規矩而妄意度<lb/>
奚仲不能成輪廢尺寸而差短長王爾不能半中使中主<lb/>
守法術拙匠執規矩尺寸則萬不失<lb/>
孔叢子曰跬一舉足也倍跬謂之歩四尺謂之仞倍仞謂<lb/>
之㝷㝷舒兩肱也倍㝷謂之常五尺謂之墨倍墨謂之丈<lb/>
倍丈謂之端端謂之兩倍兩謂之疋兩有五謂之束<lb/>
家語曰孔子曰夫布指知寸布寸知尺舒肱知㝷舒身知<lb/>
常斯不逺之則也<hi>白虎通同</hi>
說苑曰度量衡以粟生之十粟爲一分十分爲一寸十寸<lb/>
爲一尺十尺爲一丈<lb/>
夣書曰丈尺爲人正長短夣得丈尺欲正人也<lb/>
魏武上雜䟽曰中宫用物雜畫象列尺一枚貴人公主有<lb/>
象牙尺三十枚宫人有象牙尺百五十枚骨尺五十枚<lb/>
<pb n="KR3k0012_SBCK_830-2b"/>
　　　　　　量<lb/>
周禮冬官考工記曰㮚氏爲量改煎金錫則不耗<hi>消涷之精不復</hi>
<hi>減也㮚古文或作歴玄謂量當與鍾鼎同齊工異者大器</hi>不耗然後權之<hi>權謂稱分之也雖異法用</hi>
<hi>金必齊</hi>權之然後凖之<hi>凖故書或作水杜子春云當爲水金噐有孔者水入孔中則當重也玄謂</hi>
<hi>凖擊平王之又當齊大小</hi>凖之然後量之<hi>鑄之於法中也量讀如量人之量</hi>量之以爲<lb/>
鬴深尺内方尺而圜其外其實一鬴<hi>以其容爲之名也四升曰豆四豆曰區四</hi>
<hi>區曰鬴鬴六斗四升也鬴十則鍾方尺積千寸於今粟米法少二升八十一分升之二十二其數必容鬴此言大方</hi>
<hi>耳圜其外者爲之脣</hi>其臋一寸其實一豆<hi>故書臋作脣杜子春云當爲臋謂覆之其底深一寸</hi>
<hi>也</hi>其耳三寸其實一升<hi>耳在旁可舉也</hi>重一鈞<hi>重三十斤</hi>其聲中黄鍾<lb/>
之宫<hi>應律之首</hi>槩而不稅<hi>鄭司農云令百姓得以量而不租稅</hi>其銘曰時文思索<lb/>
允臻其極<hi>銘刻之也時是也允信也臻至也極中也言是文徳之君思求可以爲民立法者而作此量信</hi>
<hi>至於道之中矣</hi>嘉量旣成以觀四國<hi>以觀示四方使放象之</hi>永啓厥後兹器<lb/>
維則<lb/>
<pb n="KR3k0012_SBCK_830-3a"/>
左傳昭公三年云晏子曰齊舊四量豆區釡鍾四升爲豆<lb/>
各自其四以登於釡<hi>四豆爲區區斗六升四區爲釡釡六斗四升登成也</hi>釡十則鍾<lb/>
<hi>六斛四斗</hi>陳氏三量皆登一焉鍾乃大矣<hi>登加也一謂加舊量之一也以五升爲豆</hi>
<hi>五豆爲區五區爲釡則區二斗釡八斗鍾八斛</hi>以家量貸而以公量収之<hi>貸厚而収薄</hi>
漢書曰量者龠合升斗斛也所以量多少也本起於黄鍾<lb/>
之龠用度數審其容<hi>師古曰因度以生量也其容謂其中所容受之多少也</hi>以子穀<lb/>
秬黍中者千有二百實其龠以井水凖其槩<hi>槩欲其直故以水平之井水清</hi>
<hi>清則平也師古曰槩所以槩平斗斛之上者也</hi>十龠爲合十合爲升十升爲斗十斗<lb/>
爲斛而五量嘉矣其法用銅方尺而圎其外旁有　焉<hi>師古曰</hi>
<hi>不滿之處也音吐彫反</hi>其上爲斛其下爲斗<hi>其上謂仰斛也其下謂覆斛之厎受一斗也</hi>左<lb/>
耳爲升右耳爲合龠其狀似爵以縻爵禄<hi>縻散也</hi>上三下二<lb/>
叄天兩地圜而函方左一右二隂陽之象也其圜象規其<lb/>
重二鈞備氣物之數合萬有一千五百二十<hi>三十斤爲鈞萬一千五百</hi>
<pb n="KR3k0012_SBCK_830-3b"/>
<pb n="KR3k0012_SBCK_830-3b"/>
風俗通曰斛者角也庾三斛四斗秉二十四斛<lb/>
　　　　　秤<lb/>
廣雅曰秤謂之衡錘謂之權<lb/>
說文曰秤銓也<lb/>
禮記曰令仲春曰是月也日夜分則同度量平權衡<hi>因春分晝</hi>
<hi>夜平則正之同亦平也丈尺曰度斗斛曰量稱錘曰權稱上曰衡</hi>
又經解曰禮之於正國也猶衡之於輕重也繩墨之於曲<lb/>
直也規矩之於方圜也故衡誠縣不可欺以輕重繩墨誠<lb/>
陳不可欺以曲直規矩誠設不可欺以方圜<lb/>
漢書曰衡權者衡平也權重也衡所以任權而鈞物平輕<lb/>
重也其道如厎<hi>厎平也謂以厎石厲物令平齊也厎音指</hi>以見凖之正繩之直<lb/>
左旋見規右折見矩其在天也佐助璇機斟酌建指以齊<lb/>
七政故曰玉衡論語云立則見其參於前也<hi>孟康曰權衡量三䓁爲參</hi>
<pb n="KR3k0012_SBCK_830-4a"/>
<pb n="KR3k0012_SBCK_830-5a"/>
也四百八十兩者六旬行八節之象也<hi>孟康曰六甲爲六旬一歳有八節六</hi>
<hi>甲周行成歳以六乗八節得之也</hi>三十斤成鈞者一月之象也石者大也<lb/>
權之大者也始於銖两明於斤均於鈞終於石物終石大<lb/>
也四鈞爲石者四時之象也重百二十斤者十二月之象<lb/>
也終於十二辰而復於子黄鍾之象也<hi>孟康曰稱之數始於銖終於石石重</hi>
<hi>百二十斤象十二月銖之重本取於子律黄鍾一<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>容千二百黍爲十二銖故曰復於子黄鍾之象也</hi>千九<lb/>
百二十两者陰陽之數也三百八十四爻五行之象也四<lb/>
萬六千八十銖者萬五千五百二十物歴四時之象也而<lb/>
歳功成就五權謹矣<lb/>
魏志曰鄧哀王冲字倉舒少聦察歧嶷生五六歳智意所<lb/>
及有若成人孫權曽致巨象太祖欲知其斤重訪之羣下<lb/>
咸莫能岀其理冲曰置象大舡之上而尅其水所至稱物<lb/>
以載之則立可知矣太祖大恱即施行焉<lb/>
<pb n="KR3k0012_SBCK_830-5b"/>
呉志曰薛綜上䟽云九眞㑹稽朱符多以郷入虞裒劉彦<lb/>
之徒作長吏侵虐百姓強賦於民黄魚一枚収稻一稱<lb/>
唐書曰安禄山晚年益肥垂肚過膝自秤得三百五十斤毎<lb/>
朝見玄宗戲之曰朕適見卿肚幾垂至地<lb/>
管子曰權衡者所以起輕重之數也然而人不事者非心<lb/>
惡利也權不能爲之多少其數而衡不能爲之輕重其量<lb/>
也知事權衡之無益故不事也<lb/>
又曰有權衡之稱者不可欺以輕重有㝷丈之數者不可<lb/>
差以長短<lb/>
又曰四㑹諸侯令曰修道路偕度量一稱數<hi>偕同也稱斤两也數多少</hi>
<hi>也</hi>
莊子曰聖人不死大盗不止爲權衡以稱之則并與權衡<lb/>
而竊之雖有軒冕之賞弗能勸斧鉞之威不能禁掊斗折<lb/>
<pb n="KR3k0012_SBCK_830-6a"/>
衡而民不爭也<lb/>
愼子曰厝鈞石使禹察錙銖之重則不識也縣於權衡則<lb/>
氂髪之微識矣及其識之於權衡則不待禹之智中人之<lb/>
知莫不足以識之矣<lb/>
愼子曰君臣之間猶權衡也權左橛則右重右重則左橛<lb/>
輕重迭相柝天地之理也<lb/>
孔叢子曰二十四銖曰两两有半曰揵倍揵曰舉倍舉曰<lb/>
鏘鏘謂之鍰二鍰四兩謂之斤斤十二謂之衡衡有半謂<lb/>
之倍稱謂之鈞鈞四謂之石石四謂之鼔然則鼔四百八<lb/>
十斤也<lb/>
韓子曰人之不事衡石者非貞廉而逺利也石不能爲人<lb/>
多少衡不能爲人輕重求索不得故人不事也明主之國<lb/>
官不敢枉法吏不敢爲私利貨賂不行是境内之事盡如<lb/>
<pb n="KR3k0012_SBCK_830-6b"/>
衡石也<lb/>
說苑曰度量衡以十粟生之十粟重一豆六豆重一銖二<lb/>
十四銖重一兩十六兩重一斤三十斤重一鈞四鈞重一石<lb/>
語林曰孟業爲幽州其人甚肥或以爲千斤武帝欲秤之<lb/>
難其大臣乃作大秤挂壁業入見帝曰朕欲試自秤有幾<lb/>
斤業荅曰陛下正是欲稱臣耳無煩復勞聖躬於是遂秤<lb/>
業果得千斤<lb/>
夣書曰銓衡爲人正也夣得衡爲平端也以銓稱量平財<lb/>
錢也重者價貴輕者賤也銓衡折敗無平人也<lb/>
李尤權衡銘曰夫審輕重莫若權衡正是非其唯賢明<lb/>
　　　　　剪刀<lb/>
爾雅釋言曰劑剪齊也<hi>郭璞注曰南方人呼剪刀爲劑刀</hi>
釋名曰剪刀剪進也<hi>所剪稍進</hi>前也<lb/>
<pb n="KR3k0012_SBCK_830-7a"/>
齊書曰范雲幸於竟陵王子良江祐求雲女婚姻因酣以巾<lb/>
箱中剪刀與雲曰且以爲娉雲笑受之至是祐貴雲又因<lb/>
酣曰昔與將軍俱爲黄鵠今將軍化爲鳯皇荆布之室理<lb/>
隔華盛因出剪刀還之<lb/>
南史曰沙門寳誌不知何許人齊宋之交稍顯靈迹𬒳髪<lb/>
徒跣語黙不倫恒以銅鏡剪刀鑷屬挂杖負之而趍預言<lb/>
未兆識之多驗<lb/>
脩復山陵故事曰后梓宫用剪刀六枚<lb/>
東宫舊事曰太子納妃有龍頭金縷交刀四銀牙鏁綵帶<lb/>
副<lb/>
丗說曰爰綜爲新安太守郡南界有刻石爰至其下醼飲<lb/>
忽有人得剪刀於石下者衆咸異之綜問主簿主簿對曰<lb/>
昔呉長沙桓王嘗飲餞孫洲父老云此洲狹而長君當爲<lb/>
<pb n="KR3k0012_SBCK_830-7b"/>
長沙乎事果應夫三刀爲州得交刀君亦當交州後果交<lb/>
州<hi>幽明録同</hi>
　　　　　衣軸<lb/>
丗說曰張華將敗有飄風吹衣軸六七倚壁<lb/>
　　　　　管<lb/>
禮記内則曰鍼管線纊<lb/>
荀卿針縷賦曰管以爲母<lb/>
魏武上雜物䟽曰中宫雜物雜畫象牙鍼管一枚<lb/>
　　　　　針<lb/>
說文曰針綴衣也<lb/>
禮記内則曰舅姑衣裳綻裂紐針請𥙷綴<lb/>
左傳成公上曰楚伐魯賂以執針百人<hi>女工</hi>
呉書曰虞翻年十二客詣翻兄不過之乃與客書曰虎魄<lb/>
<pb n="KR3k0012_SBCK_830-8a"/>
不受腐芥慈石不受曲針<lb/>
王隱晉書曰東宫舊制月請五十万以供衆用愍懐太子<lb/>
桓探取三月以供賤妾舎人杜錫數諌太子後取針着錫<lb/>
常坐處氊中錫上床刺足血流<lb/>
晋書曰鳩摩羅什嘗講經于草堂寺姚興及朝臣大德沙<lb/>
門千餘人肅然觀聽什忽下髙坐謂興曰有二小兒登吾<lb/>
肩慾障湏婦人興乃召宫女進入一交而生二子焉興甞<lb/>
謂什曰天師聦明超悟天下莫二何使法種無嗣遂以妓<lb/>
女十人逼令受之尓後不住僧坊別立廨舎諸僧名多効<lb/>
之什乃聚針盈鉢引諸僧謂之曰若能見効食此者乃可<lb/>
畜室尔因舉匕進針與常食不別諸僧愧服乃止<lb/>
又曰頋愷之常恱一隣女挑之弗從乃圖其形於壁以棘<lb/>
針釘其心女遂患心痛愷之因致其情女從之遂宻去針<lb/>
<pb n="KR3k0012_SBCK_830-8b"/>
而愈<lb/>
宋書曰傳琰爲山隂令賣針賣糖老姥爭團絲來詣琰琰<lb/>
樹團絲於柱鞭之宻視有鐵屑乃罰賣糖者<lb/>
南史曰齊王奐爲雍州刺史加都督與寧蠻長史劉興祖<lb/>
不睦十一年奐遣軍主朱公息征蠻失利興祖欲以啓聞<lb/>
奐大怒収付獄興祖於獄以針畫漆合盤爲書報家稱枉<lb/>
令啓聞而奐亦馳信啓上誣興祖扇動荒蠻上知其枉勑<lb/>
送興祖還都<lb/>
後魏書曰胡太后臨朝常幸西林園命侍臣射不能者罰<lb/>
之又自射針中之大恱<lb/>
呉楚春秋曰勾踐與妻入臣呉妻奉針縷北靣爲妾<lb/>
管子曰女必有一刀一針然後成爲女<lb/>
淮南子曰先鍼而後縷可以成帷先縷而後鍼不可以成<lb/>
<pb n="KR3k0012_SBCK_830-9a"/>
衣針成幕蕢成城<hi>幕帷也縷非針无以通故宜先蕢土籠也始於一蕢以成其城也</hi>
淮南萬畢術曰首澤浮針<hi>取頭中垢塗針塞其孔水中則浮針</hi>
抱朴子曰殫鳥則千金不及丸泥縫緝則長劒不及數分<lb/>
之針<lb/>
又曰結巾投地而莬走鍼綴丹帶而蛇行<lb/>
西京雜記曰漢綵女常以七月七日夜穿七針於開襟樓<lb/>
俱以習之<lb/>
說苑曰客因孟嘗君寄於齊王而不用客反見孟嘗君曰<lb/>
不知君之過臣之罪孟甞君曰夫縷因針而入不因針而<lb/>
急<lb/>
典論曰劉表子弟好酒設大針於坐端有醉伏者輙刺驗<lb/>
其醉醒<lb/>
王子年拾遺記曰魏文帝美人薛夜來妙於針巧雖處於<lb/>
<pb n="KR3k0012_SBCK_830-9b"/>
深帷重幕之内不用燈燭裁衣製作六成非夜來所縫製<lb/>
帝不服也宫内號曰針神<lb/>
諸葛元遜傳曰昔元遜對　南陽韓文晃誤呼其父字晃<lb/>
難之曰何人子前呼人父字是禮乎諸葛笑荅曰向天穿<lb/>
針而不見天何者不輕天意有所在耳即罰文晃酒一盃<lb/>
王郎新奏議曰至於遺針御衣懼傷至尊之體故加之以<lb/>
髠刑將欲懲戒先傷以防絶後傷<lb/>
輿地志曰齊武起曽城觀七月七夕宫人登之穿針丗謂<lb/>
之穿針樓<lb/>
劉義恭啓事曰聖恩賜金銀針七色縷并格一犀棟刷匣<lb/>
副綿布兆珎服寳翫以恊嘉辰<lb/>
孫卿針賦曰有物於此生於山阜處於堂室不盗不竊穿<lb/>
窬而行日夜合離以成文章以能合從又善連横下覆百<lb/>
<pb n="KR3k0012_SBCK_830-10a"/>
姓上飾帝王　時用則存不用則亡臣愚弗識敢請之王<lb/>
曹大家針賦曰鎔秋金之剛精形微妙而直端性通逹而<lb/>
漸進博庶物而一貫<lb/>
　　　　　醫針附<lb/>
魏志曰樊何從華他學何善針凡醫咸言背及胷藏之間<lb/>
不可妄針何針背入一二寸巨闕入五六寸疾輒瘳<lb/>
三輔舊事曰江充爲桐人長尺以針刺其腹埋太子宫<lb/>
中充曉醫術因言其事<lb/>
燉煌實録曰張存喜針存有奴好逃亡存宿行針縮奴脚<lb/>
欲使則針解之<lb/>
王渾表曰臣有氣病善夜發服半夏湯或服湯不解尚取<lb/>
針前殿中醫趙恭思纂見給事醫在醫署纂能針有方<lb/>
伎乞以纂名課稱考課醫給臣自療治<lb/>
<pb n="KR3k0012_SBCK_830-10b"/>
梁書曰王僧孺多識古事侍郎金元起欲注素問訪以砭<lb/>
石僧孺荅曰古人當以石爲針必不用鐵說文有此砭字<lb/>
許愼云以石刺病也東山經髙氏之山多針石郭璞云可<lb/>
以爲砭針春秋美疹不如惡石服子愼注云石砭石也季<lb/>
丗無復佳石故以鐵代之耶<lb/>
唐書曰貞觀中太宗幸甄權宅權頴川人醫術爲天下㝡<lb/>
孫思邈師之以授針法時年一百三歳<lb/>
唐書曰太宗征髙麗江夏王道宗在陣損足上親為之針<lb/>
　　　　　鐟<lb/>
說文曰鐟可以綴署物者也韻集鐟綴衣細竹也<lb/>
晉東宫舊事曰太子納妃金鐟二枚<lb/>
　　　　　縫<lb/>
說文曰縫線也縷線也<lb/>
<pb n="KR3k0012_SBCK_830-11a"/>
周禮春官下曰縫人掌王宫縫線之事以役女御縫王及<lb/>
后之衣服<lb/>
淮南子曰秦代天下婦不得剡麻考縷<lb/>
抱朴子曰髙巖將霣非細縷所綴龍門沸騰非掬壤所遏<lb/>
而京雜記曰賈佩蘭云在宫時七月七日臨百子池作于<lb/>
闐樂樂畢以五色縷相羈謂爲連愛<lb/>
鄴中記曰北方五月五日自作飲食祠神乃作五色縷花<lb/>
相遺不爲介子推<lb/>
離騷大招曰秦　齊縷鄭線絡<lb/>
鄭氏婚禮謂文讃曰長命之縷女工所制縫君子裳髙<lb/>
松爲例<lb/>
太平御覽卷第八百三十<lb/>
</p>
<p>
</p>
  </div>
</body>
</text>
</TEI>
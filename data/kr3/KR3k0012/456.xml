<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_456-1a"/>
太平御覽卷第四百五十六<lb/>
　人事部九十七<lb/>
　　　　　諫諍六<lb/>
周書曰微子開者紂之兄也紂不道數諫不聽度紂終不<lb/>
可諫欲死之及去未能决乃問太師箕子少師比干曰紂<lb/>
湎於酒婦人之言是用若渉水無津涯箕子曰今誠得治<lb/>
國國治身死不恨爲死終不治不如去之紂乃爲象牀箕<lb/>
子曰彼爲玉牀則思逺方珍怪之物而御之矣爲人臣者<lb/>
諫不聽是彰君之惡乃𬒳髮佯狂比干曰君有過不以死<lb/>
爭則百姓何辜矣乃直言諌紂怒刳視其心微子曰父有<lb/>
過三諫不聽則號泣而隨之臣三諫不聽則其義可以去<lb/>
矣<lb/>
又曰許綰魏襄王欲爲中天之臺誡曰敢諌者死綰乃負<lb/>
<pb n="KR3k0012_SBCK_456-1b"/>
操捶而入曰臣聞大王將爲中天之臺願加一力焉王曰<lb/>
何也對曰臣聞天地相去萬五千里今王因而半之當髙<lb/>
七千五百里基址當廣八千里盡王之地不足以爲大王<lb/>
必欲爲之先起兵以伐諸侯及四夷盡有地乃足矣然以<lb/>
林木之積人徒之衆倉廪之輸當給其外乃可以作襄王<lb/>
嘿然無以應之乃罷<lb/>
又曰叚規智伯請地於韓康子康子欲勿與規諌曰不可<lb/>
夫智伯之爲人好利而鷙復來請地而勿與則必加兵於<lb/>
我矣若與之彼又請地於他國他國不聽必向之以兵然<lb/>
則與可以免於患而待事之變康子曰善因使使者封萬<lb/>
家之縣一與智伯智伯大恱復請地於趙不與果隂約韓<lb/>
魏而伐圍晉陽三年後韓魏應之遂滅智伯<lb/>
又曰田嬰齊宣王弟封靖郭君於薜嬰自威王以來任職<lb/>
<pb n="KR3k0012_SBCK_456-2a"/>
有功故封之靖郭君嬰將城薛客多諌者嬰謂謁者有諌<lb/>
者勿通於是人有請見者曰臣請三言而巳矣若過三言<lb/>
臣則請烹靖郭君見之客趨進曰海大魚因返走君不解<lb/>
曰更言之客對曰君夫不聞海大魚乎網不能止釣不能<lb/>
牽忽而失水則螻蟻得志焉今齊亦君之水也若長有齊<lb/>
奚以薛爲君若一旦失齊雖降薛之城到天猶無益也君<lb/>
曰善遂不城薛<lb/>
又曰不幸不聞其過福在受諫基在愛民固在親賢<lb/>
戰國䇿曰齊王有幸臣九人九人欲傷安平君田單田單<lb/>
之與王君臣無禮隂結諸侯之雄俊其志欲有爲也貂勃<lb/>
從楚來王賜諸前酒酣王曰召相田單貂勃避席稽首曰<lb/>
王惡得此亡國之言乎人臣之功豈有厚於安平君乎王<lb/>
乃煞九子益封安平君<lb/>
<pb n="KR3k0012_SBCK_456-2b"/>
又曰先生王歜造門而歌欲見於宣王宣王使謁者延入<lb/>
王歜趨見王爲好勢王趨見歜爲好士於王何如使者還<lb/>
報宣王因趨而迎之於門與入曰寡人聞先生直言正諫<lb/>
不諱王歜曰生於亂丗事亂君焉敢直言正諌宣王忿然<lb/>
作色不說有間王歜曰昔先君桓公所好者五天子受籍<lb/>
立爲太伯今王有四焉宣王說曰寡人愚陋焉能有四王<lb/>
歜曰先君好馬好狗好酒好色王亦好之先君好士王不<lb/>
好士宣王曰當今之丗無士寡人何好歜謂王曰丗無騏驥<lb/>
騄耳王駟巳備丗無東郭韓盧氏之犬王走犬巳備無毛<lb/>
嬙西施之妓王宮巳充王亦弗好士也何患無士<lb/>
附託辛戰國䇿曰趙旦伐燕蘓代爲燕王謂趙惠王曰今<lb/>
者來過川蜯方岀曝而鷸啄其肉蜯合而掩其啄鷸曰今<lb/>
日不雨明日不雨蜯將爲脯蜯亦謂鷸曰今日不出明日<lb/>
<pb n="KR3k0012_SBCK_456-3a"/>
不出必見死鷸兩者不肯相捨漁父得而并禽之今趙旦<lb/>
伐燕燕趙乆相交以弊大衆臣恐強秦之爲漁父也惠王<lb/>
曰善乃止之<lb/>
又曰趙太后新用事秦急征之趙氏求救於齊齊曰必以<lb/>
長安君爲質兵乃出太后不肯大臣強諫太后謂左右有復<lb/>
言令長安君爲質者老婦必唾其靣右師解龍言願見太<lb/>
后盛氣而湏之入而徐趨曰老臣賤息舒旗最少不肖而<lb/>
衰竊愛隣之願令得𥙷黒衣之數以衛王宫太后敬諾問<lb/>
年幾何矣對曰十五歳矣太后曰丈夫亦愛憐少子對曰<lb/>
甚於婦人太后曰婦人異甚對曰左右臣竊以爲嫗之愛<lb/>
燕后賢於長安君過矣媪之送燕后時祭祀則祝之曰必<lb/>
不使反豈非計長乆爲子孫相繼爲王也今媪尊長安君<lb/>
之位而封之以膏腴之地與之重器而不反今令有功於<lb/>
<pb n="KR3k0012_SBCK_456-3b"/>
國山陵崩長安君何以自託於趙老臣與媪爲長安君短<lb/>
也故以爲其愛不若燕后太后曰諾惟君所使之於是爲<lb/>
長安君約車百乗質於齊齊兵乃出<lb/>
𥙷逸禮傳曰衛靈公之時蘧伯玉賢而不用弥子瑕不肖<lb/>
而任事史鰌患之數言蘧伯玉　賢而不聽病且死謂其<lb/>
子曰我死則治喪於北堂吾生不能進蘧伯玉而退弥子<lb/>
瑕是不能正君也生不能正君者死不當成禮而致尸於<lb/>
北堂於是足矣靈公徃吊問其故其子以父言聞靈公靈<lb/>
公失容曰吾失矣立召蘧伯玉而進之召弥子瑕而退之<lb/>
徙喪於堂成禮而後去衛國以治史鰌之力也史鰌以尸<lb/>
諫可謂忠不衰矣<lb/>
孝經援神契曰三諌侍放復三年眷眷所以者臣爲君諌<lb/>
若言有過而放矣所諌事遂以行者遂去不留凢侍放者<lb/>
<pb n="KR3k0012_SBCK_456-4a"/>
兾君用耳事以行灾咎將至無爲留之臣侍放於郊君不<lb/>
絶其禄者亦不欲去道不合故去耳以其宗廟賜之環即<lb/>
還之玦則去<lb/>
國語曰周靈王二十二年榖雒鬪將毁王宫王欲壅之太<lb/>
子晉曰不可晉聞古之長人者不墮山不崇藪不防川不<lb/>
竇澤<lb/>
行成坤國語曰呉伐越越王令諸稽郢行成於呉曰君王<lb/>
不以鞭箠使之而辱軍士使冦令焉<hi>若御冦之號令</hi>勾踐請一介<lb/>
嫡女執箕箒一介嫡男奉盤匜以隨諸御<hi>匜沃器也</hi>春秋貢獻<lb/>
不懈王府諺曰狐埋之而狐搰之是無成功也今大王旣封<lb/>
植越國而又刈之<hi>刈斬</hi>是無勞也呉王曰吾將許越謝成申<lb/>
胥諌曰<hi>申胥楚臣五貟</hi>不可許大夫種勇以善謀將還玩呉國於<lb/>
摧掌之上以得其志故婉約其辭以從王志爲虺弗摧爲<lb/>
<pb n="KR3k0012_SBCK_456-4b"/>
虵將若何<hi>虺短虵長</hi>呉王不聽乃許盟<lb/>
立後土國語曰魯武公以括與戲見宣王<hi>武公敖也括武公長子伯御也</hi>
王命立戲樊仲山父諌<hi>樊宣王卿七山父之所封也仲山父樊穆仲也</hi>曰不可立<lb/>
也不順必犯王命犯王命必誅故出命不可不愼也命之<lb/>
不行政之不立行而不順民將弃上夫下事上少事長所<lb/>
以爲順也今天子立諸侯而建其少是敎逆也天子其圖<lb/>
之<lb/>
又曰宣王旣喪南國之師乃料民于太原仲山父諫曰民<lb/>
不可料也無故而料民天之惡也害於政而妨於後嗣王<lb/>
卒料之及幽王乃㓕<lb/>
諷諫木國語曰晉平公射鷃不死使堅襄搏之失公怒拘<lb/>
將煞之叔向聞之曰君必煞之昔吾先君唐叔射兕于徒<lb/>
林殪以爲大甲以封於晉今君嗣吾先君射鷃不死搏之<lb/>
<pb n="KR3k0012_SBCK_456-5a"/>
不得是揚吾君之恥者也君必速煞之無令逺聞君顏忸<lb/>
怩乃走赦之<lb/>
說苑曰齊景公遊於海上而樂之六月不歸令左右曰敢<lb/>
有先言歸者致死不赦顔燭趍進諫曰君樂治海上而六<lb/>
月不歸彼儻有治國者君且安得樂此海也景公援㦸將<lb/>
斬之顔燭進撫衣待之曰君奚不斫也昔者桀殺關龍逢<lb/>
紂殺王子比干君之賢非比二主也臣之材亦非比二子<lb/>
也君奚不斫以臣叅此二人者不亦可乎景公說遂歸中<lb/>
道聞國人謀不内矣<lb/>
又曰呉王欲伐荆舎人少孺子欲諫不敢則懷丸操彈遊<lb/>
於後囿露沾其衣王曰何沾衣如此對曰榆上有蟬髙居<lb/>
而鳴不知螳蜋在其後螳蜋欲取蟬不知黄雀在其傍黄<lb/>
雀延頸欲啄螳蜋而不知彈丸在其下臣欲彈雀不知露沾<lb/>
<pb n="KR3k0012_SBCK_456-5b"/>
衣如此三者皆務欲得其利而不顧其後患也王曰善哉<lb/>
乃罷兵<lb/>
又曰晉平公好樂多其賦歛不治城郭敢有諫者死國人憂<lb/>
之有咎犯者見門大夫曰臣聞主君好樂故以樂見門大<lb/>
夫入言晉人咎犯欲以樂見平公曰内之止坐殿上則出<lb/>
鍾磬竽瑟坐有頃平公曰客子爲樂咎犯對曰臣不能爲<lb/>
樂臣善隱平公召隠士十二人咎犯曰隱臣竊願昧死御<lb/>
平公曰諾咎犯申其左臂而詘五指平公問於隱官曰占<lb/>
之爲何隱官皆曰不知平公歸之咎犯則申其一指曰是<lb/>
一也便游赭畫而後城門二也柱梁衣繡土民無褐三也<lb/>
侏儒有餘酒而死士渴四也民有饑色而馬有粟秣五也<lb/>
近臣不敢諫逺臣不得逹平公曰善乃屏鍾皷除竽瑟遂<lb/>
與咎犯治國<lb/>
<pb n="KR3k0012_SBCK_456-6a"/>
又曰枚乗上書諌呉王曰福生有基禍生有胎納其基絶<lb/>
其胎禍何從來哉泰山之溜穿石殫極之綆斷幹水非石<lb/>
之鑚繩非木之鋸也漸摩使之然夫銖銖而稱之至石必<lb/>
差寸寸而度之至丈必過石稱丈量俓而寡失十圍之木<lb/>
始生於孽可分而絶可擢而拔據其未生先其未形磨礲<lb/>
砥礪不見其損有時而盡種樹畜長不見其益有時而大<lb/>
積德循行不知其善有時而用弃義背理不知其惡有時<lb/>
而亡臣乗願大王熟計而身行之此百王不易之道呉王<lb/>
不聽卒死丹徒<lb/>
又曰晉靈公造九層臺費用千億謂左右曰敢有諌者斬<lb/>
荀息聞之上書求見靈公張弩持矢見之謂曰子欲諌耶<lb/>
息曰不敢諫也臣能累十二博碁加九鷄子其上公曰子<lb/>
爲寡人作之息即正顔色定志意以碁子置下加九鷄子<lb/>
<pb n="KR3k0012_SBCK_456-6b"/>
其上左右慴息靈公扶伏氣息不續公曰危哉危哉息曰<lb/>
是不危也復有危於此者公曰願復見之息曰九層之臺<lb/>
三年不成男不得耕女不得織國有空虚隣國謀議將欲<lb/>
興兵社稷亡滅君欲何望靈公曰寡人之過乃止於此即<lb/>
壞九層之臺<lb/>
又曰秦始皇時侯生諌始皇望見侯生大怒侯生曰陛下<lb/>
之淫萬萬丹朱而千千桀紂臣恐陛下之千亡曾不一存<lb/>
始皇嘿然乆之曰汝何不蚤言侯生曰陛下之自賢自健<lb/>
上侮五帝下陵三王弃毒撲就末伎陛下徴見乆矣臣等<lb/>
恐言之無益而自爲取死也故逃而不敢言<lb/>
又曰楚莊王伐陽夏師乆而不罷羣臣欲諌而不敢莊王<lb/>
獵於雲夢椒舉諌曰所以多得獸者馬也而廢王國亡王<lb/>
之馬豈可哉王曰善不榖之屈強國之可以長諸侯也知<lb/>
<pb n="KR3k0012_SBCK_456-7a"/>
得地可以爲冨也亡其民之不用也明日飲諸大夫酒椒<lb/>
舉爲上客罷陽夏之師<lb/>
晏子春秋曰景公爲長庲<hi>音來舎也</hi>將欲美之有風雨作公與<lb/>
晏子入坐飲酒致堂上之樂酒酣晏子作歌曰穗兮不得<lb/>
穫秋風至兮草零落風雨之拂煞之靡弊之歌終顧而流<lb/>
涕張掖而儛公止之曰今日夫子有賜譏寡人之罪遂廢<lb/>
酒罷役<lb/>
又曰齊景公使人飬所愛馬暴病死景公怒令人持刀欲<lb/>
煞飬馬者是時晏子侍前左右執刀而進晏子止之而問<lb/>
古者堯舜支解人從何體始公懼然曰從寡人始遂止不<lb/>
支解公曰以屬獄晏子曰請數之使自知其罪然後煞之<lb/>
獄公曰可晏子數之曰尓有罪三公使汝飬馬汝煞之當<lb/>
死罪一又煞公之所愛馬當死罪二使公以一馬之故而<lb/>
<pb n="KR3k0012_SBCK_456-7b"/>
煞人百姓聞之必怨吾君諸侯聞之必輕吾國汝一煞公<lb/>
馬使公怨積於百姓兵弱於隣國汝當死罪三令以屬獄<lb/>
公喟然曰赦之<lb/>
又曰景公築路寢之臺三年未息而又爲鄒之長塗晏子<lb/>
諌公斬板而去之<lb/>
又曰景公有愛槐令吏謹守之令犯槐者刑傷槐者死有<lb/>
不聞令過而犯之者將加罪焉晏子諌曰嬰聞窮人財力<lb/>
以從嗜欲謂之暴崇玩好威嚴謂之逆形煞不稱謂之賊<lb/>
三者守國之大殃也君饗國德行未見於民而三辟著於<lb/>
國嬰恐其不可以莅國子人也公曰善岀犯槐之囚<lb/>
君臣望晏子曰景公畋於署梁十有八日而不返晏子伯<lb/>
自徃見公比至衣冠不正不革衣冠望游而馳公望見晏<lb/>
子曰何其遽國家得無故乎晏子對曰國人皆以君安於<lb/>
<pb n="KR3k0012_SBCK_456-8a"/>
野不安於國好獸而惡民公曰寡人之有子猶心之有四<lb/>
支也心有四支故心得佚焉豈不可哉晏子對曰嬰聞之<lb/>
與君言異乃若心之有四支而心得佚焉則可今四支無<lb/>
心也十有八日矣不亦乆乎公于是罷田歸<lb/>
又曰楚巫徴道裔欵以見景公侍坐三日景公說之楚巫<lb/>
曰公明神之主帝王之君也公即位十有七年矣事未大<lb/>
濟者神明未至也請致五帝以明君德景公再拜稽首楚<lb/>
巫曰請廵國郊以觀帝位至於牛山而不敢登曰五帝之<lb/>
位在於國南請齊具而後登之公命百官供齊具裔欵視<lb/>
事晏子聞之而見於公曰古者不慢行而繁祭不輕身而<lb/>
恃巫今政亂而行辟　弃賢而用巫<lb/>
帝王之在身也　而求帝王不亦難<lb/>
乎<lb/>
<pb n="KR3k0012_SBCK_456-8b"/>
又曰景公射鳥野人駭之公怒令吏誅之晏子曰野人不<lb/>
知也臣聞之賞無功謂之亂罪不知謂之虐兩者先王之<lb/>
禁也公曰善自尒以來未有鳥獸之禁<lb/>
又曰景公曰爲巨冠長衣以聽朝日晏不罷晏子進曰日<lb/>
晏矣君脫服就晏公曰諾寡人受令退朝遂去衣冠不復<lb/>
服也<lb/>
蕭方等三十國春秋曰秦王符堅懸珠簾於正殿以朝羣<lb/>
臣宫宇服御物極珍飾之竒尚書金部郎裴元略諌曰願<lb/>
陛下遵采椽之不斵鄙瓊室而不居堅笑曰非卿之忠朕<lb/>
何由聞過乎<lb/>
趙曄呉越春秋曰呉王旣煞子胥問太宰曰子胥數以越<lb/>
諌遂以䘮身從死以來若有所亡今欲祠之何日可也曰<lb/>
三月癸未可也及夫差出國祠子胥江水之濵乃言曰寡<lb/>
<pb n="KR3k0012_SBCK_456-9a"/>
人昔日不聽相國之言至令相國逺投江海自亡<lb/>
司馬彪九州春秋曰曹公征孫權叅軍傳幹諌曰今未承<lb/>
王命者呉與蜀也唯明公思虞舜舞干戚之義全威養德<lb/>
以道制勝公不從軍遂無功<lb/>
太平御覽卷第四百五十六<lb/>
<pb n="KR3k0012_SBCK_456-9b"/>
<pb n="KR3k0012_SBCK_456-9b"/>
</p>
<p>
</p>
  </div>
</body>
</text>
</TEI>
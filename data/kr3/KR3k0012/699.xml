<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_699-1a"/>
太平御覽卷第六百九十九<lb/>
　服用部一<lb/>
　　帳　幔　幌　幬　牀幨　青廬<lb/>
　　　　　帳<lb/>
釋名曰帳張也張施於牀上也小帳曰斗形如覆斗也<lb/>
尔雅曰幬謂之帳<lb/>
史記曰丞相公孫弘燕見上或時不冠至如汲黯不冠不<lb/>
見也上嘗坐武帳中黯前奏事上不冠望見黯避帳中使<lb/>
人可其奏其見敬禮如此<lb/>
漢書曰東方朔曰陛下誠能用臣朔之計推甲乙之帳<hi>甲乙</hi>
<hi>帳名瓉曰造甲乙之帳終以隨珠</hi>燔之於四達之衢<lb/>
東觀漢記曰馮魴永平中上行幸諸國勑魴車駕發後將<lb/>
緹騎宿玄武門複道上詔南宫複道多悪風寒老人居之<lb/>
<pb n="KR3k0012_SBCK_699-1b"/>
且病靡<hi>音肥風病</hi>苦内者多取惟悵東西竟塞諸䆫望令致宻<lb/>
漢官儀曰祭天有紺幄帳<lb/>
魏略曰大秦國金織成五色帳又以明月夜光珠爲帳<lb/>
又呉時外國傳云斯條國王作白珠交結帳<lb/>
魏志曰吕布將辭袁紹還洛紹欲殺之明日當發紹遣甲<lb/>
兵三十人辭以送布布使止於帳側僞使人於帳中鼓筝<lb/>
紹兵卧布無何岀去而兵不覺夜半兵起亂斫布床𬒳謂<lb/>
爲巳死明旦紹訊問知布尚在<hi>事見樂部</hi>
又曰太祖幃壞即𥙷納<lb/>
又曰典韋拜都尉太祖引置左右將親兵數百人常繞帳<lb/>
晝立侍終日夜宿帳左右<lb/>
又曰曹爽從帝朝髙平陵司馬宣王語弟孚曰陛下在外<lb/>
不可露宿促送帳幔詣行在所也<lb/>
<pb n="KR3k0012_SBCK_699-2a"/>
<pb n="KR3k0012_SBCK_699-3a"/>
又曰吐谷渾王河南其國多善馬有屋宇雜以百子帳即<lb/>
穹廬也<lb/>
隋書曰煬帝北巡欲誇戎狄令宇文愷爲大帳其下坐數<lb/>
千人帝大恱賜物千叚又造觀風行殿上容侍衛者數百<lb/>
人離合爲之下施輪軸推移倐忽有若神功戎狄見之莫<lb/>
不驚駭<lb/>
唐書曰髙祖時呉王杜伏威獻竹帳上以勞人不受<lb/>
又曰始畢可汗衙帳無故自破高祖曰此何祥也<lb/>
内史令蕭瑀進曰昔魏文帝幸許昌城門無故自壞帝悪<lb/>
之而返其年文帝崩始畢帳壞即其類也髙祖然之<lb/>
抱朴子曰蔡伯喈到江東得論衡中國諸儒覺其談論更<lb/>
逺嫌得異書求其帳中隱處果得之<lb/>
傳子曰太祖武皇帝<hi>魏武帝</hi>愍嫁娶之僣上公主適人不過<lb/>
<pb n="KR3k0012_SBCK_699-3b"/>
皂帳<lb/>
郭子曰許侍中頋司空俱作王丞相從事常夜在丞相許<lb/>
戲二人歡極丞相便使入巳帳中眠頋至曉猶展轉不得<lb/>
熟寐許上床便大鼾丞相語諸客曰此中亦是難眠處耳<lb/>
東宮舊事曰皇太子納妃有熟絳綾帳絳絹幄<lb/>
又曰東齊夏施烏紗單帳四率坊洗馬坊烏練帳<lb/>
三輔事曰秦時奢侈綈帳綺繡土木朱紫<lb/>
漢武故事曰上以瑠璃珠玉明月夜光雜錯天下珎寳爲<lb/>
甲帳其次爲乙帳甲以居神乙以自居<lb/>
桓譚新論曰李少君置武帝李夫人神影於帳中令帝觀<lb/>
見之<lb/>
燕丹太子曰秦始皇置髙漸離於帳中擊筑<lb/>
又時外國傳曰斯調王作白珠交結帳金牀上天笁佛精<lb/>
<pb n="KR3k0012_SBCK_699-4a"/>
舎天笁王見珠圎好意欲留焉臣下諫乃止<lb/>
拾遺録曰蜀先主甘后坐於白絹帳中於外望之如月下<lb/>
聚雪<lb/>
益部耆舊傳曰翟酺上事云漢文帝連上事書囊以爲帳<lb/>
惡聞紈素之聲<lb/>
神仙傳曰茅君當受神靈之職衆賔皆至忽然有素縑帳<lb/>
於屋下敷數重白氈金案玉柸人皆飽醉<lb/>
又曰茅君仙去民爲立廟茅在帳中與人言<lb/>
鄴中記曰石虎御床辟方三丈冬月施熟錦流蘇斗帳四<lb/>
角安純金龍頭衘五色流蘇或用青綈光錦或用緋綈登<lb/>
髙文錦或用紫綈大小錦絮以房子錦百二十斤白綈爲裏<lb/>
名爲裏複帳帳四角安純金銀鑿金香爐以石墨燒集和<lb/>
名香帳頂上安金蓮花花中懸金薄織成椀囊春秋但錦<lb/>
<pb n="KR3k0012_SBCK_699-4b"/>
帳表以五色緫爲夾帳夏用紗羅或綦文丹羅或紫縠文<lb/>
爲單帳<lb/>
鄧德明南康記曰陽道士葬巖室經數年尸猶儼然葛帳<lb/>
覆之<lb/>
幽明録曰晉朱黄祖奉親至孝母病篤天漢開明有一<lb/>
老翁將小兒持箱自通即以兩丸藥賜母服之患頓消因<lb/>
停宿夜中㕔事上有五色氣祭天琴歌清好祖徃視<lb/>
之翁坐斗帳裹四角及頂上各有一大珠形如鵝子明彩<lb/>
炫耀<lb/>
馬融別傳曰融爲通儒善鼓琴好吹笛逹生任性不拘儒<lb/>
者節居宇器服多在侈飾常坐髙堂施絳紗帳前授生徒<lb/>
後列女樂弟子次相傳授鮮有入其室者<lb/>
風俗通曰靈帝好胡服帳京師皆竟爲之後董卓擁胡兵<lb/>
<pb n="KR3k0012_SBCK_699-5a"/>
掠宫掖<lb/>
語林曰劉植詣石崇如厠見有絳文帳大牀茵褥甚麗不<lb/>
得行乃更如他厠<lb/>
俗說曰桓玄在南州妾當産畏風應須帳桓曰不湏作帳<lb/>
可以到夫人故帳與之<lb/>
丗說曰郗超爲桓温叅軍時謝安王坦之嘗詣温温令超<lb/>
帳中卧聽論事風動帳開見超安笑曰郄生可謂入幕之<lb/>
賔矣<lb/>
又曰卞範爲丹陽羊孚於南州蹔還徃卞許云卞疾動不<lb/>
堪坐卞便開帳<graphic n="KR3113" url="https://raw.githubusercontent.com/kanripo/KR-Gaiji/master/images/KR3113.png" mimeType="image/png"/>褥羊逕上卞大床枕入𬒳下乃迴坐傾<lb/>
膝移辰逹暮羊去卞執手曰我弟一理其卿卿莫負我<lb/>
魏武遺令曰吾與妓女皆着銅雀臺上施六尺牀練帳月<lb/>
朝十五輙向帳作樂<lb/>
<pb n="KR3k0012_SBCK_699-5b"/>
古詩曰紅羅複斗帳四角垂香囊<lb/>
柴子大七折曰錦衾内設羅幬繢帳也<lb/>
江淹别賦曰春宫悶此青苔色秋帳含兹明月光<lb/>
孔稚珪北山文曰蕙帳空兮夜鶴怨山人去兮暁猨驚<lb/>
離騷曰翡翠羽帳飾髙堂<lb/>
劉玄休詩曰羅帳延秋月<lb/>
　　　　　幔<lb/>
說文曰幔幕也<lb/>
釋名曰幔幔相連綴之言也<lb/>
廣雅曰幔掩也<lb/>
東觀漢記曰岑彭與呉漢圍隗囂壅谷水以縑幔盛土爲<lb/>
堤灌城<lb/>
宋書曰晉安王子勛叛逆取所乗車除脚以爲輦其夕有<lb/>
<pb n="KR3k0012_SBCK_699-6a"/>
鴞集其幔<lb/>
梁書曰曹景宗爲揚州刺史性躁動不能沉黙岀行常欲<lb/>
褰車帷幔左右輙諌以位望隆重人所具瞻不冝然景宗<lb/>
謂所親曰我昔在郷里平澤中逐麞數助射之此樂使人<lb/>
忘死不知老之將至今來楊州作貴人動轉不得路行開<lb/>
車幔小人輙言不可開置車中如三日新婦此悒悒使人<lb/>
無氣<lb/>
又曰栁惔<hi>音談</hi>甚重婦頗成畏憚性愛音樂女妓精麗畧不<lb/>
敢視僕射張稷與惔狎宻而爲惔妻賞敬稷每詣惔必先<lb/>
相聞夫人惔每欲見妓但因稷請奏其妻隔幔坐妓然後<lb/>
出惔因得留目<lb/>
六韜曰將冬不服裘夏不操扇天雨不張帳盖名曰禮將<lb/>
不躬禮無以知士卒寒暑也<lb/>
<pb n="KR3k0012_SBCK_699-6b"/>
軍令曰戰時皆取舡上布幔布衣漬水中積聚之賊有炬<lb/>
火火箭以掩滅之<lb/>
拾遺録曰周穆王時鸞章錦幔者摩連國獻焉錦文如鸞<lb/>
翔<lb/>
又曰呉主趙夫人巧妙無雙權居昭陽宫倦暑乃褰紫絹<lb/>
之帷夫人曰此不足貴也權使夫人厝其思焉荅曰妄欲<lb/>
窮慮盡思能使下絹帷而清風自入視外無有蔽礙列侍<lb/>
者飄然自凉若馭風而行權稱善夫人乃扸髮以神膠續<lb/>
之神膠出鬰夷國接弓弩之弦百絶百續乃織爲羅縠累月<lb/>
而成裁之爲幔内外視之飄飄如煙氣輕動而房内自凉<lb/>
時權尚軍旅常以此幔自隨以爲征幕舒之則廣縱一丈<lb/>
卷之内文漆忱中謂之絲絶<lb/>
秦記曰符堅以太常韋逞母宋傳其父業得周官音義<lb/>
<pb n="KR3k0012_SBCK_699-7a"/>
乃就家立講堂書生百人隔紗幔而授業焉<lb/>
陸機别傳曰機夢黒幔繞車手决不開至明見誅<lb/>
丗說曰庾太尉亮有兒年數歲温太真常隱幔怛<hi>怛驚也</hi>之<lb/>
此兒神色恬然乃徐跪曰君侯何以爲論者乃謂不减亮<lb/>
王融詠幔詩曰幸得與珠綴羃歴君之楹日暎不辭卷風<lb/>
來輙自輕每聚金鑪氣時駐玉琴聲但願置撙酒蘭釭當<lb/>
夜明<lb/>
　　　　　幌<hi>說文作櫎</hi>
說文曰櫎帷屏風之屬<lb/>
晉惠帝起居注曰有雲母幌<lb/>
鄴中記曰石虎太武殿西有崑華殿閣上輙開大䆫皆絳<lb/>
紗幌<lb/>
華延雋洛陽記曰洛陽城十八觀皆籠雲母幌<lb/>
<pb n="KR3k0012_SBCK_699-7b"/>
　　　　　幬<lb/>
說文曰幬單帳也<lb/>
謝承後漢書曰黄昌夏多蚊貧無幬傭債爲作幬<lb/>
又曰羊續爲廬江太守卧一幅布幬幬穿敗糊𥿄𥙷之<lb/>
淮南子曰楚將子發求伎道之士楚有善爲偷者願以伎<lb/>
自効子發禮之後齊伐楚偷乃夜解齊將之幬獻之子發<lb/>
因複還之齊將懼而退<lb/>
楚辭曰翡翠幬髙堂紗版玄玉梁<lb/>
又曰翡翠珠𬒳<hi>𬒳爛衾</hi>齊光弱何拂壁羅幬張<lb/>
馬融廣成頌曰張雲㠶施蜺幬<lb/>
曹植九詠曰蕙幬兮荃牀<lb/>
　　　　　牀幨<lb/>
通俗文曰障牀曰幨<hi>昌塩切</hi>
<pb n="KR3k0012_SBCK_699-8a"/>
釋名曰牀前帷曰幨幨垂也<lb/>
東宫舊事曰皇大子納妃有録石綺絹裏牀幨二<lb/>
　　　　青廬<lb/>
丗說曰魏武帝少時常與袁紹好爲遊俠觀人新婚因潜<lb/>
入主人園中夜叫呼云偷青廬中人皆岀觀帝乃抽刀刼<lb/>
新婦與紹還岀失道棘林中紹不能動帝復大叫偷人今<lb/>
在此紹惶迫自擲岀遂俱免<lb/>
唐書曰建中中議公主岀降之儀曰近代設氊帳擇地而<lb/>
置此乃北胡穹廬之制不可以爲佳冝於堂室中置帳以<lb/>
紫綾縵爲之<lb/>
太平御覽卷第六百九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_532-1a"/>
太平御覽卷第五百三十二<lb/>
禮儀部十一<lb/>
　　　社稷　先農　靈星<lb/>
　　　　　社稷<lb/>
尚書禹貢曰海岱及淮惟徐州厥貢惟土五色<hi>王者封五色土爲社稷建</hi>
<hi>諸侯則各割其方色土與之使立社</hi>
又召誥曰越翌日戊午乃社于新邑牛羊豕各一<lb/>
尚書逸篇曰太稷唯松東社唯栢南社唯梓西社唯栗<lb/>
北社唯槐天子社廣五丈諸侯半之<lb/>
尚書曰湯旣勝夏欲遷其社不可作夏社<hi>言夏社不司迁之義</hi>
周書曰諸侯受命于周乃建太社于國中其壝東青土南<lb/>
赤土西白土北驪土中霤以黄土將建諸侯取方一靣之<lb/>
土苴以白茅以土封之故曰列土<lb/>
<pb n="KR3k0012_SBCK_532-1b"/>
毛詩閔予載芟曰春耕籍田而祈社稷也載芟載祚其<lb/>
耕澤澤<lb/>
又閔予曰良耜秋冬報社稷也畟畟良耜俶載南畝<lb/>
周禮地官曰大司徒之職設其社稷之壝而樹之田主各<lb/>
以其野之所冝木遂以名其社與其野<lb/>
又地官上曰小司徒掌凡建國立其社稷<lb/>
又地官上封人曰封人設王之社稷壝爲畿封而樹之<lb/>
又春官上大宗伯曰以血祭祭社稷<hi>鄭玄注曰隂祀曰血貴氣臰</hi>
又春官上小宗小伯曰宗伯掌建國之神位右社稷<lb/>
又青官下喪祝曰喪祝掌勝國邑社稷之祝號以祭祀禱<lb/>
祠焉<hi>馬融曰所計國所封邑猶立其社稷</hi>士師若祭勝國之社稷則爲之尸<lb/>
又冬官曰匠人營國左祖右社面朝後市<hi>五宫所居也祖宗廟面猶郷也王宫當中</hi>
<hi>經之涂也</hi>
<pb n="KR3k0012_SBCK_532-2a"/>
禮記月令仲春擇元日命人社<hi>爲祀社稷也春事興故祭之祈農祥元日謂近春分前後戊日</hi>
<hi>元吉也</hi>仲秋擇元日命人社<hi>賽秋成也元日謂近秋分前後戊日</hi>
又曲禮曰問國君之年長曰能從宗廟社稷之事㓜曰未<lb/>
能從宗廟社稷之事<lb/>
又檀弓曰衛獻公岀奔反於衛及郊將班邑於從者而後<lb/>
入栁莊曰如皆守社稷則孰執羈靮而從如皆從則孰守<lb/>
社稷<lb/>
又郊特牲曰社祭而主隂氣也君南嚮於北墉下荅隂之<lb/>
義也<hi>墻謂之墉北墉社内</hi>日用甲用日之始也天子太社必受霜露<lb/>
風雨以逹天地氣也是故喪國之社屋之不受天陽也薄<lb/>
社北牖使隂明也<hi>絶其陽通其隂而巳薄社殷之社殷始都薄</hi>社所以神地之<lb/>
道也地載萬物天垂象取財於地取法於天是以尊天而親<lb/>
地也故教民美報焉家主中霤而國主社示夲也<hi>中霤亦士神也</hi>
<pb n="KR3k0012_SBCK_532-2b"/>
唯爲社事單出里唯爲社田國人畢作唯社兵乗共粢盛<lb/>
所以報夲反始也<lb/>
又祭法曰王爲群姓立社曰太社王自立社曰王社諸侯<lb/>
爲百姓立社曰國社諸侯自爲立社曰侯社大夫以下成<lb/>
羣立社曰置社<hi>羣衆也大夫以下至庶人也大夫不得特立社與民族居百家以上則共立一社</hi>
<hi>之里社是也</hi>
又祭義曰建國之神位右社稷而左宗廟<hi>周尚左也</hi>
禮記外傳曰社者五土之神也稷者百榖之神也<hi>一云稷是原隰</hi>
<hi>之神原隰冝種百榖</hi>天子爲天下之人立社曰太社壇方五丈諸侯<lb/>
爲境内之民立社曰國社<hi>又有王社侯社者天子諸侯别自立社私有禱求</hi>地之<lb/>
勢有禮生物各隨所冝九州之人各居其土食其利者各<lb/>
報祭之<hi>是謂神地之道者</hi>籍田之後則告<hi>爲將耕也</hi>五榖旣登又報功<lb/>
也國以民爲夲人以食爲天故建國君民先命立社地廣<lb/>
<pb n="KR3k0012_SBCK_532-3a"/>
糓多不可徧祭故於國城之内立壇祭之親之也日用甲<lb/>
尊之也<hi>天有十日甲爲首也周公卜洛建王都戊申社于新邑自此皆用戊日</hi>唯天子祭天<lb/>
地諸侯祭社禝而巳<lb/>
又曰社樹各以其土所冝之木<hi>河東冝松周地冝栗</hi>社主用石<hi>石土中堅</hi>
<hi>者</hi>天子親征則載社主行有罪者誅之於車前<lb/>
左傳僖公曰宋公使邾文公用鄫子於次雎之社欲以屬<lb/>
東夷<hi>此水有妖神東夷皆社祠之</hi>司馬子魚曰古者六畜不相爲用小<lb/>
事不用大牲而况敢用人乎祭祀以爲人也民神之主也<lb/>
用人其誰饗之<lb/>
又曰襄四君民者豈以陵民社稷是主臣君者豈爲其口<lb/>
實社稷是養故君爲社稷死則死之爲社稷亡則亡之<lb/>
又昭七曰魏憲子問於蔡墨曰社稷五祀誰氏之五官也<lb/>
對曰少暭氏有四叔<hi>賈逵注曰少暭黄帝之後金天氏也四叔四子皆叔</hi>曰重曰該<lb/>
<pb n="KR3k0012_SBCK_532-3b"/>
曰脩曰熈實能金木水<hi>能順其成性也</hi>使重爲勾芒該爲蓐収脩<lb/>
及熈爲玄冥此其三祀也顓頊氏有子曰黎祝融<hi>黎水土官黎當</hi>
<hi>髙辛氏之丗故外傳曰黎爲髙辛氏火正也</hi>共工氏有子曰勾龍爲后土<hi>共工大皡</hi>
<hi>之後炎帝之前霸九有者也其裔子佐顓頊能平水土</hi>此其二祀也后土爲社稷田<lb/>
政也<hi>掌田之官長后稷也</hi>有烈山氏之子曰柱爲稷<hi>烈山炎帝之丗烈山氏也</hi>自<lb/>
夏以上祀之周棄亦爲稷<hi>周棄周祖后稷棄也爲唐虞夏后稷也</hi>自啇以來<lb/>
祀之<hi>啇殷也柱之功至湯浸祀周棄以爲稷也</hi>
又定上曰且夫祝社稷之常隷也<hi>賤臣</hi>社稷不動祝不出境<lb/>
官之制也<hi>社稷動謂國迁</hi>
公羊傳隱公曰宋宣公謂繆公曰以吾愛與夷則不若愛<lb/>
汝以爲社稷宗廟主則與夷不若汝蓋終爲君矣<lb/>
又莊公曰日有蝕之鼔用牲于社求于隂之道也以朱絲<lb/>
縈社或曰脅之或曰爲闇恐犯故縈也<lb/>
<pb n="KR3k0012_SBCK_532-4a"/>
又僖公曰邾婁人執鄫子用之社蓋叩其鼻以血社稷也<lb/>
又哀公曰毫社災毫社者何亡國之社<hi>毫社者先丗亡國在魯境</hi>社<lb/>
者封也<hi>爲封士祀社也</hi>其言災何亡國之社掩其上而柴其下<hi>故火</hi>
<hi>得燒之</hi>
春秋潜潭巴曰里社鳴此里有聖人生其呴百姓歸之<hi>宋均</hi>
<hi>注曰鳴則教令行若湯放桀也呴鳴之怒者也</hi>
論語八佾曰哀公問社於宰我宰我對曰夏后氏以松殷<lb/>
人以柏周人以栗曰使民戰栗<hi>孔安國注曰凢建邦立社各以其土所冝之木</hi>
<hi>宰我不夲其意妄爲之說因周栗便云使民戰栗也</hi>
孝經說曰社土地之主也地廣不可盡敬故封土爲社以<lb/>
報功稷五榖之長也榖衆不可遍祀故立稷神祭之<lb/>
五經通義曰王社籍田中爲千畝報功也文家右社稷左<lb/>
宗廟何文家握地而王地道長右得事宗廟以有社稷故<lb/>
<pb n="KR3k0012_SBCK_532-4b"/>
右之也質家左社稷右宗廟社皆有壇者飾也有木者土<lb/>
當生萬物莫善於木<lb/>
五經異義曰今民謂社神爲公社位上公非地祇也<lb/>
漢書郊祀志曰髙祖時天下巳定詔御史令於豐治枌揄<lb/>
社常春以羊彘祠之也<lb/>
又郊祀志曰稷者百榖之主所以奉宗廟供粢盛人所食<lb/>
以生活也王者莫不尊重親祭自爲之主禮如宗廟禮記<lb/>
曰唯祭宗廟社稷爲越紼而行事聖漢興禮儀稍定巳有<lb/>
官社未立官稷<hi>臣瓉按髙紀除秦社稷立漢社禮所謂大社也時人立官社配以夏禹所謂王社也</hi>
<hi>見漢紀今未立官稷至此始立之也</hi>遂於官社後立官稷以夏禹配食官社<lb/>
后稷配食官稷稷種榖樹<lb/>
又曰陳平旣娶張氏女資用益饒遊道日廣里中社平爲<lb/>
宰分肉甚均里父老曰陳孺子能爲宰乎曰使平得宰天<lb/>
<pb n="KR3k0012_SBCK_532-5a"/>
天下亦如此肉也<lb/>
又曰欒布吴軍時以功封爲鄃侯復爲燕相薺燕之間皆<lb/>
爲立社號曰欒公社<lb/>
續漢書曰每月朔旦太史上其月曆有司侍郎尚書見讀<lb/>
其令奉行其正朔前後各二日皆牽羊酒至於社下以祭<lb/>
日變割羊以祠社用救日變執事者冠長冠衣皂單衣絳<lb/>
領䄂縁中衣絳<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>袴以行禮如故事<lb/>
又曰建武二年立太社稷於雒陽在宗廟之左社稷之右<lb/>
皆方壇無屋有墻門而巳二月八月及臘一歳三祠皆置社稷<lb/>
太守令長侍祠牲用羊豕唯州所治有社無稷古者師行<lb/>
有載社主不載稷也<lb/>
晉書禮志曰前漢但置官社而無官稷王莽置官稷故漢<lb/>
至魏但太社有稷故常二社一稷<lb/>
<pb n="KR3k0012_SBCK_532-5b"/>
後魏書曰天平四年四月七帝神主旣遷於太廟太社石<lb/>
主將遷於社宫禮官云應用幣中書侍郎裴伯茂時爲祝<lb/>
文伯茂據故事太和中遷社髙祖用特不用幣遂以奏聞<lb/>
于時議者或引大戴禮遷廟用幣今遷社冝不殊伯茂據<lb/>
尚書召誥應用牲詔遂從之<lb/>
宋書禮志曰晉元帝建武元年又依洛京立二社一稷其<lb/>
太社之祝曰地徳普施惠存無疆乃建太社保佑萬邦悠<lb/>
悠四海咸頼嘉祥其社之祝曰坤徳厚載王畿是保乃建<lb/>
帝社以神地道明祀惟辰景福來造禮左宗廟右社稷歴<lb/>
代遵之故洛京社稷在廟之右而江左又然也<lb/>
又曰祠太社帝太稷常以歳二月八月二社日祠之<lb/>
唐書曰天寳中升社稷五星爲大祀詔曰祭之爲典以陳<lb/>
至敬名或不正是相奪倫况社稷孚祐百代蒙其福日月<lb/>
<pb n="KR3k0012_SBCK_532-6a"/>
照臨五星叶其紀兆庶允殖下土式瞻旣超言象之外湏<lb/>
極尊嚴之禮列爲中祀頗紊大猷自今巳後社稷及日月<lb/>
五星並升爲大祀仍以四時致祭<lb/>
六典曰仲春上戊祭太社以后土氏配焉祭太稷以后稷<lb/>
氏配焉<lb/>
家語曰孔子曰古之平水土及播植百榖者衆矣然唯勾<lb/>
龍兼食於社而弃爲稷易代奉之無敢益者明不可與等<lb/>
也<lb/>
莊子曰㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>之民相與言曰庾桑之始來吾酒然異之今<lb/>
吾日計之而不足歳計之而有餘庶幾其聖人乎子胡不<lb/>
尸而祝之社而稷之也<lb/>
又曰匠石之齊至于曲轅見櫟社樹其大蔽千牛㓗<hi>㓗者匝也</hi>
百圍其髙山臨千仭而後有枝其可以爲舟者旁十數觀<lb/>
<pb n="KR3k0012_SBCK_532-6b"/>
者如市<lb/>
淮南子曰夫窮郷之社扣瓮拊缾相和而歌自以爲樂也<lb/>
甞試爲之擊建鼔橦巨鍾乃知夫瓮缻之足羞也<lb/>
又曰禹勞力天下死而爲社<hi>勞力謂治水功死託祀於后士之中</hi>周棄作穡<lb/>
死而爲稷<hi>種曰稼歛曰穡死託於祀稷官之神</hi>子房之智陳平之無忤絳<lb/>
侯勃之果霍將軍之勇終之以禮樂則可謂社稷之臣矣<lb/>
太公金匱曰武王問太公曰天下精神甚衆恐後復有試<lb/>
余者也何以待之師尚父曰請樹槐於王門内王路之右<lb/>
起國社築垣墻祭以酒脯食以犧牲尊之曰社客有非常<lb/>
先與之語客有益者入無益者距歳告以水旱與其風雨<lb/>
澤流悉行除民所苦<lb/>
白虎通曰王者所有社稷何爲天下求福報功人非土不立<lb/>
非榖不食土地廣愽不可遍敬五祀衆多不可一一而祭<lb/>
<pb n="KR3k0012_SBCK_532-7a"/>
故封土立社<hi>祀而之示</hi>尊五榖之長立稷而祀之稷者得隂陽<lb/>
和氣而爲用又多故爲長歳再祭之<lb/>
又曰祭社稷有樂乎禮記曰金石之樂用之於宗廟社稷<lb/>
又曰王者諸侯必有戒社何示存亡也明爲善者得之爲<lb/>
惡者失之<lb/>
春秋公羊傳曰亡國之社奄其上柴其下郊特牲記曰喪<lb/>
國之社屋之示與天地絶也<lb/>
葵邕獨断云天子太社五色土爲壇皇子封爲王者授之<lb/>
太社之土以所封之方色藉以白茅歸國以立社故爲之<lb/>
茅社也<lb/>
陳留風俗傳曰東昬縣者衛地故陽武之户牖郷也漢相<lb/>
陳平家焉少爲社下宰今民祀其社<lb/>
邴原别傳曰原避也遼東以虎爲患自原之落獨無虎患<lb/>
<pb n="KR3k0012_SBCK_532-7b"/>
甞行而得遺錢㭘以繫樹枝比錢不見取繫錢者逾多原<lb/>
問其故荅者謂之社樹原惡其由巳而成妄祀乃辯之於<lb/>
是里中遂歛其錢以爲社供里老爲之誦曰邴君行仁落<lb/>
邑無虎邴君行廉路樹成社<lb/>
列異傳曰大司馬河内陵㽔字聖卿少時病虐逃社中有<lb/>
人呼社邸社邸聖卿應曰諾起至户中人曰取此書去得<lb/>
素書一卷譴劾百鬼法所劾輙効<lb/>
搜神記曰中興𥘉有應嫗者生四子而寡見神光照社試<lb/>
探之得黄金自是諸子官學並有才名至瑒七丗顯<lb/>
劉楨京口記曰虎社中村老故相傳云昔有虎於社中産<lb/>
因以爲名<lb/>
荆州記曰葉縣東百歩有縣故城西南四里名伍伯村有<lb/>
白榆連李樹異幹合條髙四丈餘士民奉以爲社<lb/>
<pb n="KR3k0012_SBCK_532-8a"/>
丗說曰阮宣子伐樹人有止之宣子曰若樹而爲社伐樹<lb/>
則社移社而爲樹伐樹則社亡矣<lb/>
習鑿齒逸民髙士傳曰董威輦不知何許人忽見於洛陽<lb/>
白社中<lb/>
戴延之西征記曰洛陽建春門外道北有白社董威輦所<lb/>
住也去門二里有牛馬市嵇公臨刑處也<lb/>
愽物志曰子路與子貢過社社樹有鳥子路搏鳥社神牽<lb/>
子路子貢說之乃止<lb/>
又曰周之正月受社牲之首以出種子帝籍蚕又受社雍<lb/>
及祭以沐蚕種上辛乃射黒牲于帝郊以祈來年之豐二<lb/>
月司空開冰射桃弧棘矢五發以御其災<lb/>
述異記曰庾邈與女子郭凝通詣社約不二心俱不㛰娉<lb/>
經二年凝忽暴亡邈出見凝云前北村還遇強梁抽刀見<lb/>
<pb n="KR3k0012_SBCK_532-8b"/>
逼懼死從之不能守節爲社神所責心痛而絶人鬼異路<lb/>
因下泣矜之也<lb/>
蔡邕陳留東昬庫上里社碑曰惟斯庫上里古陽武之户<lb/>
牖郷也秦時有池子華爲丞相漢興陳平由此社宰遂相<lb/>
髙祖剋定天下爲右丞相孝平之丗虞延爲太尉延喜中<lb/>
平曽孫放爲尚書令以宰相継踵咸出斯里雖有積徳脩<lb/>
身之政亦斯社所相乃樹碑頌云<lb/>
魏公九錫文曰錫君玄土苴以白茅爰契爾龜用建冡<lb/>
社注言亦如天子社稷也<lb/>
曹植讃社文曰余前封鄄城侯轉雍丘皆遇荒土宅字𥘉<lb/>
造以府庫尚豊志在繕宫室務園圃而巳農桑一所無營<lb/>
經離十載塊然守空飢寒備甞聖朝愍之故封此縣田則<lb/>
一州之膏腴桑則天下之甲第故封此桑以爲田社乃作<lb/>
<pb n="KR3k0012_SBCK_532-9a"/>
頌云<lb/>
應璩與隂夏書曰從田來見南野之中有徒歩之士恠而<lb/>
問之乃知郎君頃有微痾告祠社神將以祈福聞之悵然<lb/>
以増歎息靈社髙樹能有靈應哉<lb/>
張華朽社賦曰髙栢橋南大道傍有古社槐樹蓋數百年<lb/>
木也余少居近之後去行路過之則巳朽株意有𬗟然聊<lb/>
爲之言衰盛之理<lb/>
殷仲堪合社文曰夫社之爲祀逺哉故大夫以成羣斯禱<lb/>
里社之興由來尚矣自喪亂流遷舊俗隳廢今二三宗親<lb/>
思桑梓之遺風遵先聖之明誥㓗齊牲牢庶乎自祐以來<lb/>
一日之澤然三人之行必有其師故復選中正立三老者<lb/>
惟公理以御衆稽舊章以作憲<lb/>
卞敬宗櫟社序讃曰余門前有一社樹盤根䟽柯似非近<lb/>
<pb n="KR3k0012_SBCK_532-9b"/>
丗所植抗秀路左流䕃庭宇莊周喻道於啇丘之木匠石<lb/>
辯才於曲轅之擽由斯而觀固可以悟微矣<lb/>
王廙春可樂曰吉辰兮上戊明靈兮唯社百室兮必集祈<lb/>
祭兮樹下濯夘兮𦵔韮齧䔉兮擗鮓縹醪兮浮蟻交觴兮並<lb/>
坐氣和兮體適心怡兮志可<lb/>
何承天社頌曰社實隂祇稷唯榖元率育萬類恊賛乹坤<lb/>
　　　　　先農<lb/>
禮記月令曰孟春乃擇元辰天子親載耒耜置之車右率<lb/>
公卿諸侯大夫躬耕籍田<hi>辰亥也謂郊後吉亥享先農於東郊先農神農也</hi>
續漢書祭祀志曰光武即位於鄗爲壇營於鄗之陽營神<lb/>
五星及中宫星雷公先農風伯雨師四海四瀆名山大川<lb/>
之屬<lb/>
漢舊儀曰春始東耕於籍田官祠先農先農即神農炎帝<lb/>
<pb n="KR3k0012_SBCK_532-10a"/>
矣祠以一牢百官皆從大賜三輔二百里孝悌力田三老<lb/>
布帛<lb/>
漢名臣奏曰黄瓊上言先王制典籍田有曰司徒咸戒司<lb/>
空除壇先時五日有恊風至即齋宫饗燕載耒誠重之也<lb/>
先農之禮所冝躬親以迎春和以致時風<lb/>
沈約宋書祭祀志曰元嘉二十一年帝親耕乃立先農壇於<lb/>
籍田髙四丈爲四出陛廣五尺外加埒方十丈車駕未到<lb/>
司空大司農率太祝及衆執事質明以一太牢祀祭祭器<lb/>
用社稷器祠畢頒餘胙於奉祠者舊典先農又都列於<lb/>
郊祭<lb/>
　　　　　靈星<lb/>
周書作雒曰設兆于南郊以祀上帝配以后稷農星先王<lb/>
皆與食<lb/>
<pb n="KR3k0012_SBCK_532-10b"/>
毛詩閔予曰絲衣繹賔尸也髙子曰靈星之尸也<hi>繹又祭也天子</hi>
<hi>諸侯曰繹以祭之明曰卿大夫曰賔尸與祭同周曰繹啇曰彤也</hi>
漢書郊祀志曰髙祖時或言周興而邰立后稷之祠至今<lb/>
血食天子於是制詔御史其令天下立靈星祠<hi>張晏曰龍星左角曰天田</hi>
<hi>則農祥也星見而祭之</hi>常歳時祀以牢<lb/>
三輔舊事曰漢靈星祠在長安城東十里<lb/>
淮南子曰君人之道其猶靈星之尸儼然嘿端而受福也<lb/>
嵩髙山記曰漢孝武遊登五岳尊事靈星遂移祠置岳南<lb/>
脚上築作殿壇周廻立瓦屋行種松栢前五百歩臨大道<lb/>
立兩石闕極髙大<lb/>
太平御覽卷第五百三十二<lb/>
</p>
<p>
</p>
  </div>
</body>
</text>
</TEI>
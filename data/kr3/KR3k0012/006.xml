<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_006-1a"/>
太平御覽卷第六<lb/>
　天部六<lb/>
　　　　　星中<lb/>
天文録曰格擇星狀如炎火下大上銳色黃白起地而上<lb/>
占曰格擇星見不種而獲不有土功必有大害<lb/>
又曰歸邪如星非星如雲非雲名曰歸邪司馬遷天官書<lb/>
曰歸邪見必有歸國者<lb/>
又曰六甲六星主分隂陽而紀節候故在帝旁所以布政<lb/>
教而授民則也<lb/>
又曰平星論語䜟曰平星主法合誠圖曰主建廷平主平<lb/>
天下之獄事若今廷尉之象<lb/>
又曰魚星主理隂陽事知雲雨之期也故讃曰漢中魚星<lb/>
知雲雨也占曰魚星明大河海水皆岀又云魚星明則大<lb/>
<pb n="KR3k0012_SBCK_006-1b"/>
隂陽氣和魚星忽不明而在則魚多魚星亡則少魚<lb/>
又曰郎位一曰哀烏郎府也注曰郎位周官之元士漢官<lb/>
之光禄中散諌議三署郎中是其職也或曰郎位今尚書<lb/>
也<lb/>
大象列星圖曰北極五星一名天極一名北極其第一星<lb/>
爲太子第二星最明者爲帝第三星爲庶子餘二後宫屬<lb/>
也並在紫微宫中央故謂之中極其占明大則吉若變動<lb/>
則有憂今觀象之始始於中極者先尊以及卑自中以周<lb/>
外也其一人爲首謂極第二星爲首也<lb/>
又曰四輔四星在紫微宫中抱之細星也此爲輔臣之位<lb/>
賛於萬機其占以小而明則吉若微闇則官不理<lb/>
又曰鈞陳六星在紫微宫中華蓋之下天帝所居之宫亦<lb/>
護軍將軍之象占以明則吉<lb/>
<pb n="KR3k0012_SBCK_006-2a"/>
又曰華蓋七星其杠九星合十六星如蓋狀在紫微宫臨<lb/>
鈞陳以䕃帝坐占若正則吉若傾則凶也<lb/>
又曰女史一星在紫微宫内柱史北此婦人之官掌記宫<lb/>
中之事占以明則爲記史直詞若不明則反是<lb/>
又曰柱下史一星在紫微宫内近尚書此左右掌記君之<lb/>
過其占以明則爲史直詞若不明則詞不依過無眞實也<lb/>
又曰尚書五星在紫微宫門内東南之隅此八座大臣之<lb/>
象故讃曰尚書納言夙夜諮謀占以小而明則君臣和<lb/>
又曰北斗七星近紫微宫南在太微北是爲帝車以主號<lb/>
令運乎中央而臨制四方建四時均五行移節度定諸紀<lb/>
皆繫於北斗其魁四星爲璿璣其杓三星爲玉衡故書云在<lb/>
璿璣玉衡以齊七政又其魁第一星爲樞亦曰正星主陽<lb/>
德天子之象二曰璿亦曰法星主隂刑女主之位三曰璣<lb/>
<pb n="KR3k0012_SBCK_006-2b"/>
亦曰令星主禍四曰權亦曰伐星主天理伐無道五曰衡<lb/>
亦曰殺星主中央助四旁殺有罪六曰開陽亦曰應星又<lb/>
一主天二主地三主火四主水五主土六主木七主金又<lb/>
一主秦二主楚三主梁四主呉五主隋六主燕七主齊<lb/>
又曰文昌六星在北斗魁前如匡形故史遷曰斗魁戴<lb/>
匡其第六星名曰司禄此天之府計集所㑹也<lb/>
又曰宦者四星次帝座西南主侍者帝旁閹人也占以不<lb/>
明則吉若明則内臣專權<lb/>
又曰勢四星在太陽西北主刑餘人而用事者也占以不<lb/>
明爲吉若明則閹官用權<lb/>
又曰輔一星附北斗杓第六星大臣之象也占欲其小而<lb/>
明則吉若大而明則臣奪君政若小而不明則臣不任職<lb/>
若明大與斗合者則國兵暴起<lb/>
<pb n="KR3k0012_SBCK_006-3a"/>
又曰八榖八星在紫微蕃之外五車之北其八星一主稻<lb/>
二主黍三主大麥四主大豆五主小豆六主小麥七主粟<lb/>
八主麻子占其明則八榖成若暗則不成若一星不見則<lb/>
一榖不登若八星不見則國人有糊口之憂<lb/>
又曰房四星去氐十五度爲明堂布政之宫占若移徙則<lb/>
國流逆均明則天下大同<lb/>
又曰傅說一星在尾後河中也蓋後宫女巫也主祝祠神靈<lb/>
祈禱以求子胤占若大而明則後宫多禱祈<lb/>
又曰杵三星在箕南主舂杵之用占若其縱則爲豐若其<lb/>
撗則爲飢<lb/>
又曰農丈人一星在南斗南主農正官也占明則爲豐稔<lb/>
若暗則爲飢歉<lb/>
又曰南斗六星去牽牛二十六度四分之一爲天廟丞相<lb/>
<pb n="KR3k0012_SBCK_006-3b"/>
太宰之位主薦賢良授爵禄又主兵機魁南二星爲天梁<lb/>
中央二星爲天相北二星杓曰天厨庭亦爲夀命之期將<lb/>
有天子之事占其斗星盛明則王道和平爵禄行若不然<lb/>
反是也<lb/>
又曰河鼔三星在牽牛北主軍鼔蓋天子三將軍也中央<lb/>
大將軍也其南左星左將軍也其北右星右將軍也所以<lb/>
備關梁而拒難也昔傳牽牛織女七月七日相見者則此<lb/>
是也故爾雅云河鼔謂之牽牛又古歌曰東飛伯勞西飛<lb/>
鷰黃姑織女時相見其黃姑者即河鼓也爲呉音訛而然<lb/>
今之言者謂是列舎牽牛而㑹織女故爲此分析令知斷<lb/>
其疑焉<lb/>
又曰<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>四星在人星東南主舂<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>占若覆則歲中人飢荒<lb/>
若仰則天下熟<lb/>
<pb n="KR3k0012_SBCK_006-4a"/>
又曰内杵三星在人星旁主軍糧占若正直下對曰口則<lb/>
吉若偏與曰不相當則軍糧絶<lb/>
又曰漸臺四星屬織女左足主晷刻律吕占若明正則隂<lb/>
陽調而律吕和不然則否也<lb/>
又曰弧九星在狼東南謂天弓也主備賊盗常屬矢向狼<lb/>
星<lb/>
又曰天錢十星在北落西北主錢帛所聚占若明則府藏<lb/>
盈若不明則爲虚耗<lb/>
又曰東壁二星去營室十六度天子圖書之袐府也占若<lb/>
明則圖書集道術行小人退君子入若不然則天子好武<lb/>
臣賤文士稽古忠正之臣隱親黨邪曲之人用也<lb/>
又曰羽林四十五星三三而聚在壘壁南主天軍占若星<lb/>
聚明則國安寧若星稀而動揺則兵革出<lb/>
<pb n="KR3k0012_SBCK_006-4b"/>
又曰進賢一星在太微宫東華門東平道之西主訪賢薦<lb/>
士也占若明則賢人進若不明則否也<lb/>
又曰太微宫垣十星在翼珍北主天子之宫庭五帝之座<lb/>
十二諸侯府也其外藩南二星間名曰端門東第一星爲<lb/>
左執法廷尉之象也<lb/>
又曰軒轅十七星在七星北如龍之體主雷雨之神後宫<lb/>
之象隂陽交感震爲雷激爲電和爲雨怒爲風亂爲霧凝<lb/>
爲霜散爲露聚爲雲氣立爲虹蜺離爲背矞分爲抱珥此<lb/>
十四變皆軒轅主之<lb/>
又曰天街二星在畢昴間主國界也街南爲華夏之國街<lb/>
北爲戎夷之國<lb/>
又曰玉井四星在參西主水泉<lb/>
石氏星經曰卷舌六星在昴北主䜛佞言語之吏若移動<lb/>
<pb n="KR3k0012_SBCK_006-5a"/>
多口舌兵起　星繁天下兵亂星少兵廢<lb/>
又曰天䜛星在卷舌中亦主誹謗<lb/>
又曰天禀四星在昴南主積聚黍稷供享祀及御膳星明<lb/>
豐暗儉<lb/>
又曰天苑十六星在昴畢如環狀主天子苑囿五星守犯<lb/>
牛馬死<lb/>
又曰參旗九星在參畢間一曰天弓星不欲明明則白衣<lb/>
㑹邊兵動<lb/>
又曰闕丘二星在南河主天子門闕諸侯之兩觀也<lb/>
又曰文昌六星如半月形斗魁前爲天府主天下集計事<lb/>
第一星名上將第二名次將第三名貴相第四名司録第<lb/>
五名司命第六名司法星光潤則天下安<lb/>
又曰大理四星在斗中亦爲貴人牢又爲執法之宫<lb/>
<pb n="KR3k0012_SBCK_006-5b"/>
又曰庫樓十五星在左角南器府東一名天庫兵車之府<lb/>
星芒角兵起<lb/>
又曰招揺一星在梗河北主逺狄芒角則兵起<lb/>
又曰貫索九星在七公前爲賤人牢口一星爲門門欲開<lb/>
開即有赦星惣見獄事繁<lb/>
豫章列士傳曰周騰字叔逹爲御史桓帝欲南郊平明出<lb/>
叔逹仰首曰王者象星今宫中宿䇿馬星不出動帝何岀<lb/>
焉四更皇子卒遂止<lb/>
關令内傳曰北斗一星面百里相去九千里置二十四氣<lb/>
四宿行四時五方立五星主五岳也<lb/>
黄石公記曰黃石鎭星之精也<lb/>
王子年拾遺記曰禹鑄九鼎擇雌金爲隂鼎雄金爲陽鼎<lb/>
太白星見九日不没<lb/>
<pb n="KR3k0012_SBCK_006-6a"/>
莊子曰夫道可傳而不可受可得而不可見傳說得之以<lb/>
相武丁奄有天下乗東維騎箕尾而比於列星<lb/>
列子曰星積氣之中有光耀者<lb/>
抱扑子曰辰星水精生玄武歲星木精生青龍<lb/>
又曰人𥘉受氣皆應列宿之精值聖宿則聖值賢宿則賢<lb/>
也<lb/>
尸子曰自井中視星所見不過數星自丘上以望則見始<lb/>
岀也非明益也勢使然也私井中也公丘上也<lb/>
淮南子曰太微者太一庭也紫宫者太一之居也軒轅者<lb/>
帝妃之舎也咸池者水魚之囿也天河者羣神之闕也天<lb/>
河星名也闕猶門也<lb/>
又曰令雨師灑道使風伯掃塵髙誘注曰雨師畢星也風<lb/>
伯箕星也<lb/>
<pb n="KR3k0012_SBCK_006-6b"/>
又曰歳星之所居五榖豐昌其對爲衡歲乃殃<lb/>
又曰四守者所司賞罰許愼注曰四守紫宫軒轅咸池天<lb/>
河也<lb/>
家語曰巫馬期爲單父令戴星出入以理人<lb/>
劉向說苑曰玄象著明莫大於日月察變之動莫著於五<lb/>
星也<lb/>
又曰秦胡亥立日月薄食山林淪亡枉矢光夜熒惑襲月<lb/>
景帝通紀曰彗星者天地之旂也<lb/>
國精符曰地爲山川山川之精上爲星各應其州城分野<lb/>
爲國作精神符驗也<lb/>
五姓占曰君薄德義懦弱不勝任則太白失度經天作變<lb/>
易之象<lb/>
樂汁圖曰天宫紫微宫也鈎陳後宫也大當正妃也<hi>大當鈎陳</hi>
<pb n="KR3k0012_SBCK_006-7a"/>
<hi>末大星也</hi>閣道北斗輔天理貴人牢<hi>爲貴人作/牢獄也</hi>文昌宫<hi>天五曹㑹府也</hi>
玄戈招揺也<hi>皆備兵難之星</hi>梗河天矛也<hi>梗河一名天矛</hi>織女連營賤人<lb/>
牢<hi>連營貫索</hi>咸池五車<hi>五車咸池别名</hi>天關叅旗伐也觜觹天廟也奎<lb/>
天豕也天矢婁也胃天倉也狼弧魚陵天船天苑卷舌天<lb/>
老人<hi>皆西方星名也</hi>栁主材木<hi>栁星主材木也</hi>
鄭玄注曰日月遺其珠囊珠謂五星也遺其囊者盈縮失<lb/>
度也<lb/>
黃石公隂謀祕訣法曰熒惑者火之精御史之象主禁令<lb/>
刑罰<lb/>
蔡邕月令章句曰天官五獸之於五事也左有蒼龍大辰<lb/>
之㒵右有白虎大梁之文前有朱雀鶉火之體後有玄武<lb/>
龜蛇之質中有大角軒轅麒麟之信<lb/>
風俗通曰月與星並無光日照之乃光耳如以鏡照日則<lb/>
<pb n="KR3k0012_SBCK_006-7b"/>
影見壁月初見西方月望後光見東北一照也<lb/>
又曰東方朔太白星精黃帝時爲風后堯時爲務成子周<lb/>
時爲老子越爲范蠡齊爲鴟夷言其變化無常也<lb/>
祖台之志怪曰呉未亡前常有紫赤氣見牛斗之間星官<lb/>
及諸善占者咸憂呉方興唯張茂先於天文尤精獨知爲<lb/>
神剱之氣非江南之祥<lb/>
太平御覽卷第六<lb/>
</p>
<p>
</p>
  </div>
</body>
</text>
</TEI>
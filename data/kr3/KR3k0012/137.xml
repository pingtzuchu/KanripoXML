<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_137-1a"/>
太平御覽卷第一百三十七<lb/>
　皇親部三<lb/>
　　東漢<lb/>
　　　光武郭皇后　光武陰皇后<lb/>
　　　孝明馬皇后　孝章母賈貴人<lb/>
　　　孝章竇皇后　孝章梁皇后<lb/>
　　　孝隱宋皇后　孝和陰皇后<lb/>
　　　孝和鄧皇后<hi>曹大家附</hi>孝德左皇后<lb/>
　　　孝安閻皇后　孝安李皇后<lb/>
　　　孝順梁皇后　孝冲母虞貴人<lb/>
　　　孝質母陳妃　孝崇匽皇后<lb/>
　　　孝桓梁皇后　孝桓鄧皇后<lb/>
　　　孝桓竇皇后　孝仁董皇后<lb/>
<pb n="KR3k0012_SBCK_137-1b"/>
　　　孝靈宋皇后　孝靈何皇后<lb/>
　　　孝靈王皇后　孝獻伏皇后<lb/>
　　　孝獻曹皇后<lb/>
　　　　　光武郭皇后<lb/>
續漢書曰光武郭皇后眞定槀人也安陽思侯昌女曰聖<lb/>
通世祖至眞定納聖通有寵丗祖即位聖通爲貴人建武<lb/>
元年生皇子強二年貴人立爲皇后強爲太子是後后寵<lb/>
衰數懷怨懟廢二十八年薨葬北陵<lb/>
　　　　　光武陰皇后<lb/>
續漢書曰光武光烈陰皇后南陽新野人名麗華宣思哀<lb/>
侯陸女也陸卒後女年十九兄識嫁與世祖納后於苑當<lb/>
成里以后性寛仁宜母天下欲授以尊位后輙退讓自陳<lb/>
不足以當男爲東海王十七年郭皇后廢后立爲皇后十九<lb/>
<pb n="KR3k0012_SBCK_137-2a"/>
年太子強廢東海王爲太子<lb/>
東觀漢記曰上微時過新野聞后羙心悅之後至長安見<lb/>
執金吾車騎甚盛因歎曰仕䆠當作執金吾娶妻當得隂<lb/>
麗華更始元年遂納后於苑<lb/>
　　　　　孝明馬皇后<lb/>
續漢書曰孝明明德馬皇后伏波將軍新息侯援之女后<lb/>
年七歲幹治家事勑制僮御出入授計一以貫之諸家莫<lb/>
如其母不知其家事獨后所爲也後聞之咸驚異焉母甞<lb/>
使善卜者相后曰此女必當大貴遂爲帝王妃然而少子<lb/>
建武二十八年年十三以選入太子宫接待同列如承至<lb/>
尊先人後巳發於至誠由是見寵永平三年春有司奏請<lb/>
立長秋宫以帥八妾上未有所言皇太后曰馬夫人德冠<lb/>
後宫即其人也遂登后位身衣大帛御者秃裙不縁性不<lb/>
<pb n="KR3k0012_SBCK_137-2b"/>
喜出入遊觀未甞臨御牎牖又不好音樂上時幸苑囿離<lb/>
宫以故希從輒誡言不宜晨起因陳風邪霧露之誡辭意<lb/>
甚備上納焉誦易經習詩論春秋略記大義讀楚辭尤善<lb/>
賦頌疾其浮華聽論輙摘其要讀光武皇帝紀至有獻千<lb/>
里馬寳劒者上以馬駕鼔車劒賜騎士手不持珠玉后未<lb/>
甞不歎息也時有楚獄囚證相引繫者甚多后慮其多濫<lb/>
承間爲上言之上惻然感動於是上夜起彷徨思論所納<lb/>
非臣下所得聞后志在克巳奉上不以私家㚥朝廷兄爲<lb/>
虎賁中郎將兩弟黃門郎訖永平世不遷明帝體不安召<lb/>
黃門防奉參醫藥夙夜勤勞帝崩后作起居注省去防參<lb/>
醫藥事章帝即位后爲皇太后下詔告三輔二千石無得<lb/>
令馬氏㛰親因權託屬奸亂吏治犯者正法以聞太后素<lb/>
自喜儉前過濯龍門上見外家問起居車如流水馬如龍<lb/>
<pb n="KR3k0012_SBCK_137-3a"/>
蒼頭衣緑褠直領領䄂正白頋視旁御者逺不及也亦不<lb/>
譴怒但絶其歲用冀以嘿止諠耳於是親戚𬒳服如一政<lb/>
教不嚴而從以躬率先之故也置織室蚕於濯龍中數徃<lb/>
來觀視内以娯樂外以先女功太后崩合葬顯節陵<lb/>
東觀漢記曰后長七尺二寸青白色方口美髮爲四起大<lb/>
髺但以髮成尚有餘繞結三匝復出諸髮眉不施黛獨左<lb/>
眉角小缺𥙷之如粟后素謹愼小感慨輒自責如平生事<lb/>
舅姑時新平主家御者失火及北閣後殿深以自過起居<lb/>
不忻至正月當上原陵言我守備不精慙見原陵不上<lb/>
陳思王畫讃序曰昔明德馬后美於色厚於德帝用嘉之<lb/>
嘗從觀畫虞舜見娥皇女英帝指之戯后曰恨不如此爲<lb/>
妃又前見陶唐之象后指堯曰嗟乎羣臣百僚恨不戴君<lb/>
如是帝顧而笑<lb/>
<pb n="KR3k0012_SBCK_137-3b"/>
　　　　　孝章母賈貴人<lb/>
續漢書曰孝明賈貴人南陽人明德馬后之姨女孝章皇<lb/>
帝之母也初選入後宫爲貴人生章帝馬后無子帝旣生<lb/>
而馬后母養之明帝謂馬后曰人未必當自生子也但患<lb/>
養之不勤愛之不至耳若能愛如巳子則孝敬亦如親生<lb/>
矣於是馬后待章帝過於所生章帝感養育之恩遂專名<lb/>
馬氏爲外家故賈貴人家不蒙舅氏之寵<lb/>
　　　　　孝章竇皇后<lb/>
續漢書曰孝章章德竇皇后右扶風平陵人竇勲之女后<lb/>
生二歳呼卜相工見后皆言大貴有容貌才能母泚陽公<lb/>
主欲内之帝聞后有才色數以問諸家建初二年后與女<lb/>
弟隨主入見長樂宫進止得適人事脩備奉事長樂宫下<lb/>
至侍御貢獻問遺皆得其忻心太后異之亦可焉入掖庭<lb/>
<pb n="KR3k0012_SBCK_137-4a"/>
見北宫章德殿后性敏給稱譽日聞太后亦縁意明年有<lb/>
司請立長秋宫遂立爲后有寵專固後宫先是宋貴人生<lb/>
太子慶梁貴人生和帝后心忌害之皆誣以挾邪媚道後<lb/>
以憂卒<lb/>
　　　　　孝章梁皇后<lb/>
續漢書曰孝章恭懷梁皇后安定烏氏人也父竦建初中<lb/>
以女二人選入宫有寵其弟産孝和皇帝竇后母養欲隔<lb/>
絶梁氏初和帝生竦兄弟不蒙忻喜竊私相賀語言漏泄<lb/>
傳聞竇后惡之遂作蜚語誣䧟以惡詔書傳考竦死漢陽<lb/>
獄家屬徙九眞二貴人以憂薨永元九年竇太后崩竦長<lb/>
女嫕上書自陳上遂見嬺泣涕問訊賞賜舎第財物以二<lb/>
貴人葬有闕改殯之于承光宫小貴人尊號曰皇太后與<lb/>
姊貴人合葬于西陵上謚曰恭懷皇后儀比敬園追爵謚<lb/>
<pb n="KR3k0012_SBCK_137-4b"/>
竦爲襃親愍侯徴還竦家屬<lb/>
　　　　　敬隱宋皇后<lb/>
續漢書曰敬隱宋皇后右扶風平陵人當陽穆侯揚之女<lb/>
也兩女皆有才能令色永平末俱選入宫配皇太子皆寵<lb/>
明帝崩太子即位是爲章帝姊妹並爲貴人建初三年小<lb/>
貴人生皇子慶二歳立爲皇太子後竇后幸廢爲清河王<lb/>
至永元九年竇后崩清河王上書求上貴人家又爲外祖<lb/>
母求詣洛陽治病詔書聽之殤帝崩清河王子立是爲安<lb/>
帝鄧太后崩安帝追尊小貴人曰敬隱后<lb/>
　　　　　孝和隂皇后<lb/>
續漢書曰孝和隂皇后呉房侯綱之女也后爲人聦惠有<lb/>
才能永元四年選入掖庭爲貴人以託先后近屬故有異<lb/>
寵立爲皇后自和熹鄧后入宫後隂后寵衰怨恨后外母<lb/>
<pb n="KR3k0012_SBCK_137-5a"/>
鄧朱數出入后所有言后與朱共挾蠱賜后䇿遷于桐宫<lb/>
以憂死葬臨平亭部<lb/>
　　　　　孝和鄧皇后<hi>曹大家附</hi>
續漢書曰孝和和熹鄧皇后太傅髙宻侯禹之孫平壽敬<lb/>
侯訓之女也訓有五男三女長騭次京悝弘閶女燕次綏<lb/>
綏即后也次容蚤卒有子女娥甫在襁褓時后年十二傷<lb/>
娥早孤養視撫育慈恩深至后七歲讀論語十二通詩諸<lb/>
兄讀經輒難問微意志在書傳母非之曰當習女工以供<lb/>
衣服今不是務汝當舉博士耶后重違母意則縫綻極女<lb/>
工事暮夜私買脂燭讀經傳宗族内外皆號曰諸生父訓<lb/>
心異之永元四年呼相工蘇太相后大驚曰此成湯之骨<lb/>
法也貴不可言七年中復與諸家女俱選入宫姿容窈窕<lb/>
進退辭令粲然有異與衆女殊八年十一月巳夘后入掖<lb/>
<pb n="KR3k0012_SBCK_137-5b"/>
庭爲貴人諸兄除郎中后時年十六德冠後宮后性恭肅<lb/>
小心承事隂氏夙夜兢兢接撫同列常尅巳下之上深喜<lb/>
焉遂有特寵后自入宫遂博覽五經傳記圖䜟内事風雨<lb/>
占候老子孟子禮記月令法言不觀浮華申韓之書上每<lb/>
欲官秩后諸兄弟輒爲推讓孝和世騭裁虎賁中郎將京<lb/>
悝弘閶黃門郎和帝未崩數失皇子皇子生養於民間羣<lb/>
僚無知者及和帝崩是日倉卒上下憂惶后乃収歛皇子<lb/>
皇子勝長有微疾殤帝生百餘日后欲自養長立爲皇子<lb/>
其夜即位尊皇后爲皇太后帝在襁褓皇太后臨朝建元<lb/>
元年三月太后崩丙午合葬順陵<lb/>
東觀漢記曰后年五歳太夫人爲剪髮夫人年老目冥并<lb/>
中后額雖痛忍不言一額盡傷左右怪而問之后言夫人<lb/>
哀我爲斷髮難傷老人意故忍之耳及爲太后時宫中亡<lb/>
<pb n="KR3k0012_SBCK_137-6a"/>
大珠一筐太后念欲下掖庭考問之恐有無辜僵仆者乃<lb/>
親自臨見宮人閱問動察顔色開示恩信宫人即時首服<lb/>
不加鞭箠不敢隱情宫人驚咸稱神明<lb/>
　　　　　曹大家附<lb/>
後漢書曰扶風曹世叔妻者同郡班彪之女也名昭字惠<lb/>
班一名姬愽學髙才世叔早卒有節行法度兄固著漢書<lb/>
其七表及天文志未及竟和帝詔就東觀藏書閣踵而成<lb/>
之帝數召入宮令皇后諸貴人師事焉號曰大家每有貢<lb/>
獻異物輒詔大家作賦頌及鄧太后臨朝預聞政事作女<lb/>
誡七篇年七十餘卒皇太后素服舉哀使者監護喪事所<lb/>
著賦頌銘誄論䟽凡十六篇子婦丁氏爲撰集之又作大<lb/>
家讃焉<lb/>
　　　　　孝德左皇后<lb/>
<pb n="KR3k0012_SBCK_137-6b"/>
續漢書曰孝德左皇后安帝母也父仲躬犍爲武陽人后<lb/>
兄聖伯爲妖言伏誅父母同産皆没官后長掖庭有令色<lb/>
賜清河王王大悅特親幸自姬妾巳下莫能與比六年生<lb/>
男爲清河太子卒葬當利庭延平元年殤帝崩清河太子<lb/>
爲皇帝尊清河孝王曰孝德皇帝左姬曰孝德皇后<lb/>
　　　　　孝安閻皇后<lb/>
續漢書曰孝安安思閻皇后河南滎陽人侍中長水校尉<lb/>
暢之女也有才能令色立爲皇后安帝崩閻后皇太后與<lb/>
兄顯定䇿禁中立濟北王少子北郷侯爲皇帝奉後以其<lb/>
年少欲乆專政於是太后攝政永建元年崩謚安思后合<lb/>
葬恭陵<lb/>
　　　　　孝安李皇后<lb/>
續漢書曰孝安恭愍李皇后以宮人侍上見幸生順帝爲<lb/>
<pb n="KR3k0012_SBCK_137-7a"/>
閻后所妬見鴆物故瘞葬城北帝即位左右以聞更以禮<lb/>
殯永元二年葬北陵謚曰愍皇后<lb/>
　　　　　孝順梁皇后<lb/>
續漢書曰梁皇后大將軍啇女后有光景之祥及長聦叡<lb/>
仰承兄姊俯接弟妹恩情周悉旣有女功之巧尤好史書<lb/>
學問之事九歲能誦孝經論語遂治韓詩大義略舉女傳<lb/>
列圖常在左右宗族中外咸敬異焉選入掖庭相工茅通<lb/>
見之大驚曰此所謂日角偃月相之極貴臣所未常見於是<lb/>
以爲貴人恩寵日崇乃白上曰陽以博施爲德隂以不專<lb/>
爲義蓋詩人螽斯之福則百斯男之祚所由興也願陛下<lb/>
思天行之普逮均貫魚之次序使小妾得免罪謗之累於<lb/>
是上愈善之益親顧焉陽嘉元年立爲皇后冲帝在襁褓<lb/>
太后攝政和平元年崩羣臣奏謚曰順烈皇后合葬憲陵<lb/>
<pb n="KR3k0012_SBCK_137-7b"/>
　　　　　孝冲母虞貴人<lb/>
續漢書曰孝順虞大家孝冲皇帝母也遭冲質仍夭政在<lb/>
梁氏故與質帝母俱抑而無號嘉平四年小黃門趙祐議<lb/>
郎畢正言上孝冲皇帝母虞大家質皇帝母渤海陳夫人<lb/>
皆誕生聖帝未有稱號今遭盛明當以母氏序載外戚朝<lb/>
廷之恩臣子極賤尚有追贈況二母見存而徒曰大家夫<lb/>
人非所示後進母以子貴之義上感其言即日拜大家爲<lb/>
貴人使中常侍持節就園授印綬<lb/>
　　　　　孝質母陳妃<lb/>
續漢書曰樂安陳夫人孝質皇帝母也家夲魏郡少以伎<lb/>
入孝王宫得幸生質帝梁兾欲專國權令帝母不得至京<lb/>
都又帝短祚是以外家無他寵靈帝拜夫人爲孝王妃<lb/>
　　　　　孝崇匽皇后<lb/>
<pb n="KR3k0012_SBCK_137-8a"/>
續漢書曰蠡吾博園匽貴人者桓皇帝母也上年十四襲<lb/>
父蠡吾侯翼爵即帝位追尊父爲崇皇陵曰博陵匽夫人<lb/>
爲崇園貴人和平元年有司上言爲孝崇皇后即授印綬<lb/>
宫曰永樂<lb/>
　　　　　孝桓梁皇后<lb/>
續漢書曰孝桓懿獻皇后順烈后之女弟也字女瑩上始<lb/>
即位備禮儀納綵案舊令娉后納采乗馬束帛如孝惠孝<lb/>
平故事娉后黃金二萬斤永初四年立爲皇后時太后秉<lb/>
政皇后擅寵後宫太后崩後后恩稍衰後宫姙孕若産皇<lb/>
子后輒隨嫉害少有得全育者然終身亦無子後見御轉<lb/>
希至延熹二年以憂恚崩葬㦤陵<lb/>
　　　　　孝桓鄧皇后<lb/>
續漢書曰孝桓鄧皇后字猛女母宣本微初適郎中鄧香<lb/>
<pb n="KR3k0012_SBCK_137-8b"/>
生后後適梁紀故后冒姓梁氏上誅后兄冀等立猛女爲<lb/>
皇后惡梁姓之同改姓亳氏復姓鄧氏后特尊驕忌與上<lb/>
所幸郭貴人更相讃乃廢之凡立七年以憂死葬於北邙<lb/>
　　　　　孝桓竇皇后<lb/>
儥漢書曰孝桓鄧皇后章帝竇后之族孫大將軍武之女<lb/>
也孝靈皇帝尊皇后爲皇太后臨朝武以䆠者放縱日乆<lb/>
謀悉誅除廢其䆠上欲獲忠節下副論者數入禁中進白<lb/>
太后太后以爲此皆天所生漢元以來丗丗用事國典常<lb/>
故何可廢耶但當誅惡耳宁常寺管覇頗聞其語結謀誅<lb/>
武武自殺太后歸長樂宫嘉平元年六月崩合葬宣陵<lb/>
　　　　　孝仁董皇后<lb/>
續漢書曰河間愼園董貴人孝靈皇帝母也靈帝即皇帝<lb/>
位追尊父長爲孝仁皇帝陵曰愼陵董太夫人曰愼園貴人<lb/>
<pb n="KR3k0012_SBCK_137-9a"/>
及竇太后歸政還長樂宫迎貴人到京都奉璽綬上尊號<lb/>
爲孝仁皇后稱永樂宫竇太后崩後永樂后數至前省與<lb/>
上相見與於政事中平六年上弃天下永樂后兄子重爲<lb/>
驃騎將軍何太后臨朝重與太后兄大將軍進權勢相害<lb/>
后每欲參于政事太后輒相禁塞后憤恚嗔罵曰汝欲怙<lb/>
大將軍耶勑驃騎斬大將軍頭來何太后以告進進収重<lb/>
免官爵重自殺后憂怖病還河間崩合葬愼陵<lb/>
　　　　　孝靈宋皇后<lb/>
續漢書曰孝靈宋后帝敬宋貴人之從孫執金吾酆之女<lb/>
無寵而乆當正位後宫幸姬衆共讃惡誣以祝詛上信之<lb/>
遂䇿収璽綬后自致暴室獄以憂死父兄弟皆𬒳誅諸常<lb/>
侍少黃門在省闥者皆憐宋氏無辜共合錢収葬后及酆<lb/>
父子於睪門亭宋氏舊瑩<lb/>
<pb n="KR3k0012_SBCK_137-9b"/>
　　　　　孝靈何皇后<lb/>
續漢書曰孝靈靈思何皇后南陽宛人也以良家子選入<lb/>
掖庭見幸妊身就館生男爲貴人父眞前卒召貴人同父<lb/>
兄何進爲郎中靈帝崩何皇后子辯立爲皇帝后爲皇太<lb/>
后進爲録尚書袁紹謀誅廢中官進以紹計白太后后不<lb/>
聽以爲中官統領禁省自古及今漢家故事不可廢也且<lb/>
先帝新弃天下柰何令我楚楚與士人共事乎及董卓屯<lb/>
顯陽議以爲太后迫永樂后令崩逆婦姑之節遷太后于<lb/>
桐宫太后暴崩羣臣奏謚曰靈思皇后合葬文陵<lb/>
　　　　　孝靈王皇后<lb/>
續漢書曰孝靈靈懷王皇后孝獻帝母王璋女也才明聦<lb/>
敏能書㑹計以良家子應法相選入掖庭光和三年中夏<lb/>
幸妊身后怖畏何皇后服藥欲除姙胎安不動又后數夢<lb/>
<pb n="KR3k0012_SBCK_137-10a"/>
負日遂不敢摇四年三月癸巳生上庚子渴飲米粥遂暴<lb/>
薨上歸掖庭暴室嗇夫朱直擁養獨擇乳母歳餘永樂后<lb/>
自將護至三歳靈帝閔上早失所生追思后令羙乃作追<lb/>
德賦令儀頌陵曰文昭陵起墳文陵園北<lb/>
　　　　　孝獻伏皇后<lb/>
續漢書曰孝獻伏皇后琅邪東武人侍中輔國將軍不其<lb/>
侯完女也后㘴與父完謀爲姧書詐罔不道上収后下暴<lb/>
室詔獄憂死兄弟皆伏誅<lb/>
張璠漢記曰曹操入其二女於宫貴人誣伏氏氏爲亂使<lb/>
御史大夫郗慮伏節収后后𬒳髮徒跣走而執上手曰不<lb/>
能復相活耶上大驚號哭曰我亦不知命在何時頋謂慮<lb/>
曰郗公天下暴虐豈有此乎左右莫不流涕遂殺后也<lb/>
曹暪别傳曰公遣華歆勒兵入宫収后后閑户匿壁中歆<lb/>
<pb n="KR3k0012_SBCK_137-10b"/>
攘户廢壁牽后出<lb/>
　　　　　孝獻曹皇后<lb/>
續漢書曰孝獻曹后丞相魏王操女也名憲建安十八年<lb/>
上納操二女憲節於後宫皆以爲貴人明年伏后薨憲爲<lb/>
皇后二十年獻帝禪位於魏憲拜山陽公夫人<lb/>
太平御覽卷第一百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_863-1a"/>
太平御覽卷第八百六十三<lb/>
　飲食部二十一<lb/>
　　　肉　炙<lb/>
　　　　　肉<lb/>
禮曰母反魚肉<hi>爲巳歴口人可穢也</hi>濡肉齒决乾肉不齒决<lb/>
又曰六十宿肉六十非肉不飽<lb/>
又曰觴酒豆肉讓而受惡<lb/>
傳曰公將如棠觀魚臧僖伯諌曰鳥獸之肉不登於俎則<lb/>
公不射古之制也<lb/>
又曰齊師伐我曹劌請見其郷人曰肉食者謀之<hi>肉食謂朝大夫</hi>
劌曰肉食者鄙未能逺謀<lb/>
又曰公膳日雙雞<hi>卿大夫之膳食</hi>饔人竊更之以鶩御者知之則<lb/>
去其肉而以其泊饋<hi>進御食者饔人御者欲使諸大夫怨慶氏减其膳蓋盧蒲癸王何之謀也</hi>
<pb n="KR3k0012_SBCK_863-1b"/>
又曰有酒如淮有肉如坻有酒如澠有肉如陵<hi>亦具酒門</hi>
榖梁傳曰公曰天王使石尚來歸脤脤也者何也俎實也<lb/>
祭肉也生曰脤熟曰俎<lb/>
論語曰子在齊聞韶三月不知肉味<lb/>
又郷黨曰魚餒而肉敗不食肉雖多不使勝食氣祭於君<lb/>
不宿肉<hi>助祭於君所得性體歸即以班賜不留神惠也</hi>祭肉不出三日出三日不<lb/>
食之矣<hi>自家其食肉也過三日不食之褻鬼神之餘</hi>
爾雅曰肉謂之敗<hi>臰懷</hi>
又曰肉曰脫之<hi>剥其皮家柰肉束鹿之屬呼麋通</hi>
又曰鮑宣上書柰何獨私養外親與幸臣董賢使奴從賔<lb/>
爲肉<lb/>
史記曰廉頗奔魏趙王使者視頗尚可得用不趙使見頗<lb/>
頗爲之一飯㪷米肉十斤<lb/>
<pb n="KR3k0012_SBCK_863-2a"/>
八曰公孫弘爲丞相食一肉<lb/>
帝王丗紀曰夏桀爲肉山脯林<lb/>
漢書曰黄覇頴川太守使吏出不敢舎郵亭食於道旁烏<lb/>
欔其肉民有欲詣府口言事者適見覇與語道此後日吏<lb/>
謁見覇迎勞之曰甚苦食於道旁乃爲烏所盗肉吏大驚<lb/>
又曰武帝爲酒池肉林令外國客遍觀<lb/>
又曰陳平爲里社分其肉均父老曰善陳<g n="孑*_焉-正+?">]□</g>子之爲宰平<lb/>
曰嗟乎使平宰天下亦當如此肉矣<lb/>
又曰張湯父爲長安　丞出湯爲兒守舎父還䑕盗肉父<lb/>
怒笞湯湯掘室得䑕及餘肉劾䑕掠治<lb/>
又曰伏日賜從官肉大官丞日晏不來東方朔獨拔劒切<lb/>
肉即懷肉歸太官奏之朔入免冠謝上曰先生起自責也朔<lb/>
再拜曰朔來受賜不待詔何無禮也抜劒割肉一何壯也<lb/>
<pb n="KR3k0012_SBCK_863-2b"/>
割之不多一何廉也歸遺細君又何仁也上笑曰使先生<lb/>
自責乃反自譽賜酒一石肉百斤歸遺細君客漿酒霍肉<lb/>
<hi>視酒如漿視肉如霍</hi>
又曰成帝許后上䟽曰故時酒肉有所賜外家輙上表迺<lb/>
决<lb/>
東觀漢記曰太尉趙喜聞魯恭志行每歳時遣子送米肉<lb/>
辭讓不敢當<lb/>
又曰卓茂爲宻令民有言亭長受其米肉者茂問之亭長<lb/>
從汝求乎有事與之自以恩意遺人乎民曰自遺之茂曰<lb/>
人異於禽獸者以有仁愛也亭長素爲善吏歳時遺之禮<lb/>
也<lb/>
又曰賊經姜詩墓不敢驚孝子致米肉詩埋之後吏譴詩<lb/>
掘出示之<lb/>
<pb n="KR3k0012_SBCK_863-3a"/>
又曰閔仲叔客居安邑老病家貧不能買肉日買猪肝一<lb/>
片<lb/>
謝承後漢書曰李萇家晝則躬耕夜則讀書日爲母市斤<lb/>
肉梁米作食<lb/>
後漢書曰桓任字儀遼後母生時不食猪羊肉故終身不<lb/>
以猪羊肉入口<lb/>
又曰李充延平年中詔公卿中二千石各舉隠士大儒務<lb/>
取髙行以勸後進特徴充爲愽士侍中大將軍鄧隲貴戚<lb/>
傾時無所下借<hi>下音假借音子夜反</hi>以充髙節毎卑敬之甞置酒請<lb/>
賔客滿堂酒酣隲跪曰幸託椒房位列上將幕府𥘉開欲<lb/>
辟天下竒偉以匡不逮惟諸君愽求其器充乃爲陳海内<lb/>
隠居懷道之士頗有不合隲欲絶其論以肉啖之充抵肉<lb/>
於地曰說士猶甘於肉遂出徑去隲甚望之<lb/>
<pb n="KR3k0012_SBCK_863-3b"/>
漢舊儀曰齊法食肉三十六兩<lb/>
英雄記曰兾州刺史韓馥問諸從事曰収有何長何短治<lb/>
中<lb/>
劉子曰前勞賜有餘肉百斤賣之一州調度奢儉不復在<lb/>
是猶可勞賜勤勞吏士賣之可示儉<lb/>
呉志曰趙逹甞過故知取盤中隻箸再縱横之乃言卿東<lb/>
壁下有羙酒一斛又有鹿肉三斤何以辭無<lb/>
王隠晉書曰愍懷太子令人屠肉巳自分齊手揣輕重斤<lb/>
兩不差云其母夲屠家之女也<lb/>
太康起居注曰尚書郭弈有疾日賜酒米各伍升猪羊肉<lb/>
各一斤<lb/>
石崇崔亮母疾曰賜清酒粳米各伍升猪羊肉各一斤半<lb/>
臧榮緒晉書曰趙髙爲丞相指鹿爲馬持蒲作肉<lb/>
<pb n="KR3k0012_SBCK_863-4a"/>
晉中興書曰陸納爲呉興太守辭大司馬桓温因問桓公<lb/>
醉可飲幾酒肉食多少温曰温酒不過三升便醉白肉不<lb/>
過十臠納後伺間求入自言外有徴禮温勑而受正有酒一<lb/>
斗鹿肉一盤一坐愕然納曰公近云飲三升民正可二升<lb/>
今有一斗似備餘瀝温歎服<lb/>
晉書曰周訪郷人盗訪牛於家間殺之訪得之宻埋其肉<lb/>
不使人知<lb/>
宋書曰衡陽王儀季鎮荆州隊主續豊母老家貧無以充<lb/>
養遂不食肉儀季哀其志以錢米給豊母并制豊噉肉<lb/>
齊書曰髙帝雖從官而家業夲貧爲建康令時明帝等冬<lb/>
月猶無縑纊而奉瞻甚厚后母撤去兼肉曰於我過足矣<lb/>
梁書曰傳昭性尤篤愼予婦甞得家餉牛肉以進昭昭召<lb/>
其子曰食之則犯法告之則不可取而埋之<lb/>
<pb n="KR3k0012_SBCK_863-4b"/>
隋書曰王邵篤好經史遺落世事用思旣專性頗怳忽至<lb/>
對食閉目疑思　盤中之肉輙爲僕從所食邵弗之覺唯<lb/>
責肉少數罰厨人以情白依前閉目伺候<hi>而獲之厨人方</hi>免笞辱<lb/>
墨子曰孔子厄於陳蔡子路烹豚孔子不問肉所由來食<lb/>
之<lb/>
晏子春秋曰梁丘據見晏子中食而肉不足<lb/>
王孫子曰楚莊伐宋厨有臰肉將軍子重諌王以肉饋於<lb/>
賢公孫<lb/>
尼子曰殷紂爲肉圃<lb/>
孟子曰孔子爲魯司冦從而祭膰肉不至不稅冕而行不<lb/>
知者以爲肉也其知者以無禮也<lb/>
又曰庖有肥肉厩有肥馬民有飢色野有餓殍此率獸而<lb/>
食人也<lb/>
<pb n="KR3k0012_SBCK_863-5a"/>
又曰雞豚狗彘之畜無失其時七十者可以食肉矣<lb/>
韓子曰夫百日不食以待梁肉餓者不育令待堯舜之賢<lb/>
乃治當世之民是猶待梁肉而救餓之說也<lb/>
又曰晏子對景公曰田成子殺一牛取一豆肉餘以食士<lb/>
燕丹子曰荆軻入秦過陽翟買肉争輕重屠辱軻武陽欲<lb/>
擊軻止之<lb/>
淮南子曰今屠牛而烹其肉或以酸或以甘煎熬犢炙和有<lb/>
萬方其夲一牛之體<lb/>
吕氏春秋曰肉之羙者猩猩之脣貛貛之炙㑺燕之翠𫐠<lb/>
蕩之掔<hi>音牽獸名</hi>旄象之約<hi>旄象牛獸也族牛肉羮貴之也</hi>
又曰甞一臠而知一鑊之味一鼎之調<lb/>
又曰肥肉厚酒務以相強命之曰爛膓之食<lb/>
劉向新序曰趙簡子使使者聘孔子於魯以胖牛肉迎於<lb/>
<pb n="KR3k0012_SBCK_863-5b"/>
河上使者謂舡人曰孔子即上舡中河安流而殺之孔子<lb/>
至使者致命進胖牛之肉孔子仰天而歎曰羙哉水乎洋<lb/>
洋也使丘不濟此水者命也夫<lb/>
桓譚新論曰九江太守龐眞案縣令髙曾受社祭釐有生<lb/>
牛肉二十斤劾以主守盗上請逮捕詔釐不贓天下縁是<lb/>
諸府縣社臈祠祭竈不但進熟食皆復多肉米酒脯腊諸<lb/>
竒珎益盛是故諸郡府至殺牛數十頭<lb/>
又曰關東鄙語世人聞長安樂出門西向笑知肉味羙則<lb/>
對屠門而屑<lb/>
風俗通曰陳伯敬目有所見不食其肉<lb/>
王充論衡曰仲子兄禄萬鍾以兄之禄爲不義而不食之<lb/>
避兄離母處於陵他日歸有饋其兄生鵝者曰惡用是鶂<lb/>
鶂者他日其母殺是鵝與之食其兄自外來至曰鶂鶂之<lb/>
<pb n="KR3k0012_SBCK_863-6a"/>
肉而仲子耻負前言即吐而出之<lb/>
典略曰凢宗廟三歳大祫毎大牢分之左辯上帝右辯上<lb/>
后俎餘委肉積於前數千斤名堆俎<lb/>
博物志曰食鷰肉不可入水爲蛟所呑龍肉以醢漬則文章<lb/>
生○方言曰燕之北郊朝鮮洌水間凢異肉及披牛羊五<lb/>
臟謂之膊<hi>音慱</hi>
說文曰殽雜肉也腌漬肉也<hi>一刼反</hi>膊切肉也<hi>之䎡反</hi>
廣志曰北方有牧草便於其畜故北方出羙肉<lb/>
異苑曰山隂有人甞食牛肉便作牛鳴菜食乃止<lb/>
廣州先賢傳曰丁宻不食有目之肉<lb/>
桂陽先賢畫讃曰程曽子孝孫七歳亡母號慕毀悴王母<lb/>
哀憐嚼食哺之知有肉味遂吐不食<lb/>
華陽國志曰孝子狼偶二親病時不能食肉遂終身不食<lb/>
<pb n="KR3k0012_SBCK_863-6b"/>
肉<lb/>
董卓別傳曰吕布殺卓百姓欣慶相賀長安酒肉爲暴貴<lb/>
江氏家傳曰<graphic n="KR3455" url="https://raw.githubusercontent.com/kanripo/KR-Gaiji/master/images/KR3455.png" mimeType="image/png"/>年七歳葬父有酒肉食之左右或戲曰郎<lb/>
爲孝何肉食<graphic n="KR3455" url="https://raw.githubusercontent.com/kanripo/KR-Gaiji/master/images/KR3455.png" mimeType="image/png"/>瞿然歛容遂不食<lb/>
十洲記曰崑崙銅柱下有回屋焉壁方　丈上有鳥名曰<lb/>
希有左翼覆<hi>東王公右翼覆西王母其肉若</hi>醢仙人甘之<lb/>
笑林曰甲買肉過入都厠挂肉着外乙偷之未得去甲出<lb/>
覔肉因詐便口䘖肉曰挂著外門何得不失若如我銜肉<lb/>
着口豈有失理<lb/>
世說曰羅友作荆州從事桓宣武爲王車騎集別有永集<lb/>
坐良乆辭出宣武曰卿向以諮事今何以去荅曰友聞白<lb/>
羊白肉羙一生未甞得故來求食食了無事可諮<lb/>
魏文帝與呉質書曰舉太山以爲肉竭東海以爲酒<lb/>
<pb n="KR3k0012_SBCK_863-7a"/>
陸凱表曰吕蒙凌統早亡先帝痛悼不巳子並㓜稚皆内<lb/>
省中稱肉食之客<lb/>
　　　　　炙<lb/>
釋名曰炙炙也炙於火上也脯炙以脯餳蜜豉汁淹之脯<lb/>
然也釡炙於釡中汁和熟之也衘炙細掾肉和以薑椒塩<lb/>
豉已乃以肉衘裏其表而炙之豹炙全體炙之各自方割<lb/>
出於胡貊之爲也<lb/>
禮曰膾炙處外母嘬炙<hi>嘬音切夬切</hi>
詩曰執㸑踖踖爲爼孔碩或燔或炙<lb/>
又曰有兎斯首炮之燔之君子有酒酌言獻之<hi>毛曰炮加火曰燔</hi>
傳曰欒寜將飲酒炙未熟聞亂使告季子<hi>季子子路也爲孔氏宰邑也</hi>
召獲駕乗車<hi>召獲衛大夫駕乗車言不欲戰也</hi>行爵食炙奉衛侯輙來奔<lb/>
韓子曰晉平公時進炙而髪繞之平公使殺庖人庖人呼<lb/>
<pb n="KR3k0012_SBCK_863-7b"/>
天曰嗟乎臣有三罪而死不自知乎平公曰何謂也對曰<lb/>
臣刀之利風靡骨断而髪不截是臣之一死桑灰炙之肉<lb/>
紅白而髪不燒是臣之二死也炙熟又重脻而視之髪繞<lb/>
炙而目不見是臣三死也意者堂下有憎臣乎殺臣不亦枉<lb/>
乎<lb/>
謝承後漢書曰陳正字叔方爲太官令與黄門侍郎有隙<lb/>
因進御食以髪内炙中光武見之怒將斬正正曰臣當萬死<lb/>
者三一山炭増冶吐炎燋膚爛肉而髮不銷臣罪一也匣<lb/>
出佩刀<hi>匠也</hi>砥礪而虧肌截骨曽不能断髪臣罪二也臣少<lb/>
事眼目書奏章表猶讀表五經具供御食　與承反庖人六目<lb/>
齊視豈不如黄門兩目臣罪三也制赦之<lb/>
晉書曰王羲之年十三謁周顗顗異之時重牛心炙座客<lb/>
未噉顗割噉羲之於是始知名<lb/>
<pb n="KR3k0012_SBCK_863-8a"/>
齊書曰桂揚之役詔檄乆之未就齊髙帝引江淹入中書<lb/>
省光賜酒食淹素能飲啖食鵝炙垂盡進酒數升訖文誥<lb/>
亦辦<lb/>
隋書曰煬帝𥘉在藩魚俱羅弟賛以左右從累遷大都督<lb/>
及帝嗣位拜車騎將軍賛性㐫暴虐其部下令左右炙肉<lb/>
遇不中意以籖刺瞎其眼有温酒不適者立斷其舌<lb/>
孟子曰嗜秦人之炙無以異於嗜吾炙夫物則亦有然者<lb/>
也然則嗜炙亦有外與<lb/>
又曰曽晳嗜羊棗而曽子不忍食羊棗公孫丑問曰膾炙<lb/>
與羊棗孰羙孟子曰膾炙哉公孫丑曰然則何爲食膾炙<lb/>
而不食羊棗乎曰膾炙所同也羊棗所獨也<lb/>
孝子傳曰王祥後母病欲黄雀炙乃有黄雀數枚飛入其<lb/>
幕因以供母<lb/>
<pb n="KR3k0012_SBCK_863-8b"/>
說苑曰智伯以庖人忘炙而不知韓魏炙知小而不忘知<lb/>
大也<lb/>
世說曰頋榮字彦先輟巳炙啖行炙者曰豈有終日執之<lb/>
而不知其味也耶<lb/>
明皇雜録曰杜甫後漂寓湘潭間覉旅鷦<graphic n="KR3537" url="https://raw.githubusercontent.com/kanripo/KR-Gaiji/master/images/KR3537.png" mimeType="image/png"/>於衡州耒陽<lb/>
縣頗爲令長所厭甫投詩於宰宰遂致牛炙白酒以甫遺<lb/>
甫飲過多一夕而卒集中猶有贈聶耒陽詩也<lb/>
太平御覽卷第八百六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_976-1a"/>
太平御覽卷第九百七十六<lb/>
菜部一<lb/>
　菜　韭<lb/>
　　　　菜<lb/>
詩曰我有旨畜亦以御冬<hi>旨美御禦也蓄聚菜以禦冬月乏無時也</hi>
又曰其蔌<hi>音速</hi>伊何維筍及蒲<hi>蔌菜殽也</hi>
周禮春官曰入學釋菜合舞<hi>八學必釋菜禮先師也菜蘋蘩之属</hi>
儀禮婚禮曰舅姑旣没則婦入三月乃奠菜<hi>没終也奠菜者韭祭菜也</hi>
<hi>蓋用薫</hi>稱婦之姓曰某氏來婦敢奠嘉菜<hi>始爲皇舅</hi>
禮曰仲秋之月命有司趣民収歛務蓄菜<hi>始爲禦冬之備也</hi>
左傳曰蘋蘩藴藻之菜可薦於鬼神可羞於王公<lb/>
爾雅曰菜謂之蔌𬞞不熟爲饉<hi>蔌菜揔名見詩凡草菜可食通名爲𬞞也</hi>
論語曰雖𬞞食菜羹瓜祭必齊如也<lb/>
<pb n="KR3k0012_SBCK_976-1b"/>
又曰飯𬞞食飲水曲肱而枕之樂亦在其中矣<lb/>
尚書大傳曰煞君之室雖生羙菜<hi>有義</hi>之士弗食<lb/>
後漢書曰劉平與母俱匿野澤中平朝出求食逢餓賊將<lb/>
烹之平叩頭曰今旦爲老母求菜母老<hi>將平爲命</hi>願得先歸食<lb/>
<hi>音嗣下同</hi>母畢還就死因涕泣賊見其至讓而遣之平還旣食<lb/>
母訖因白曰属與賊期義不可欺遂還詣賊衆皆大驚相<lb/>
謂曰常聞烈士乃今見之子去矣吾不忍食子於是得全<lb/>
又曰崔瑗愛士好賔客盛脩肴膳殫極滋味不問餘産居<lb/>
常𬞞食菜羹而巳<lb/>
謝承後漢書曰汝南鍾南嚴海君少時郷人有入其園竊<lb/>
菜者明日拔菜悉遺郷里郷里人相約無復取菜者<lb/>
又曰彭城刀曜字子卿爲漁陽相前相所種菜悉付還外<lb/>
魏志曰倭國地温冬夏食生菜<lb/>
<pb n="KR3k0012_SBCK_976-2a"/>
吴書曰趙咨使魏魏人曰聞江東有耑<hi>音端</hi>蹄菜作若爲食<lb/>
咨曰當得倉<hi>助庾切</hi>鰷以作羹<lb/>
王隱晉書曰皇甫咨姑子梁栁爲城陽太守或勸諮曰栁<lb/>
爲布衣過吾吾<hi>送迎</hi>栁不出門食不過塩菜貧不以酒肉爲<lb/>
禮也今而送是貴城陽太守而賤梁鴻季也豈中古人之<lb/>
道哉<lb/>
又曰邵續爲石勒所執身灌園鬻菜以供衣食勒屢遣<lb/>
察之歎曰此真髙人矣不如是安足貴乎嘉其清苦賜榖<lb/>
帛毎臨朝嗟歎以勵群官<lb/>
又曰桓温性儉毎讌唯下七奠拌菜果而巳<lb/>
又曰吴隱之母䘮哀毀嘗醎𦵔以其味旨輟而弃之及爲<lb/>
廣州清操踰勵常食不過菜及乾魚而巳帷帳器服皆付<lb/>
外庫時人頗謂其矯然亦始終不易<lb/>
<pb n="KR3k0012_SBCK_976-2b"/>
宋書曰張敷父在吴興亡成服凡十餘日始進水漿葬畢<lb/>
不進塩菜遂毀瘠成疾<lb/>
又曰宋慤以軍功封洮陽侯先是郷人庾業家豪冨侈侯<lb/>
服玉食與賔客相對膳必方丈而爲慤設粟飯菜𦵔謂客<lb/>
曰宗上車串噉麄食慤致飽而退𥘉無異辭至是爲慤長<lb/>
史帶梁郡慤待之甚厚不以昔事爲嫌<lb/>
又曰栁元景爲三公時在朝勲貴多事産業唯元景獨無<lb/>
所營南岸有數十畝菜得錢三萬還宅元景怒曰我立此<lb/>
園采以供家啖耳乃復賣以取錢奪百姓之利耶<hi>乃以</hi>錢乞<lb/>
守園人<lb/>
又曰王玄謨栁元景桓護之雖並北人而玄謨獨受老傖<lb/>
之目凡諸稱爲四方書䟽亦如之甞爲玄謨作四時詩曰<lb/>
堇茹供春膳粟漿充夏飡匏醬調秋菜白醝解冬寒<lb/>
<pb n="KR3k0012_SBCK_976-3a"/>
又曰朱脩之姉在郷里飢寒不立脩之貴爲刺史末曽供<lb/>
膳徃姉爲設菜羹麄飯以激之<lb/>
齊書曰晉永嘉五年曲陽縣市黄慶宅左右有園東南廣<lb/>
數文毎種菜輙鮮異雖加採㧞更生夜恒有白光似懸絹<lb/>
道士傳徳占使人掘之三尺獲玉印文曰長承萬福<lb/>
又曰冝都王鏗生三歳䘮母及有識問母所在左右告以<lb/>
早亡便思慕𬞞食自悲不識母<lb/>
又曰江泌性仁孝食菜不食心以<hi>其有</hi>生意唯食老葉而巳<lb/>
南史隱逸傳曰沈道䖍辟州府凡十二命皆不就有竊園<lb/>
菜者外還見之仍自逃隠待竊者去後乃出<lb/>
梁書曰武帝太官常膳唯以菜𬞞圎案所陳不過三盞<lb/>
又武帝詔曰今雖無復牲腥猶有脯脩之類即之幽明義<lb/>
爲未盡可更詳定悉薦時𬞞左丞司馬筠等叅議大餅<lb/>
<pb n="KR3k0012_SBCK_976-3b"/>
代大晡餘悉用𬞞菜帝從之<lb/>
三國典略曰梁蕭棟宇吉豫章安王權之子也侯景以法<lb/>
駕迎棟時棟與其妃執鋤種菜忽然見逼駭愕乆之<lb/>
後魏書曰甄琛母曹氏有孝性夫氏去家路踰百里毎得<lb/>
魚肉菜菓珍羮口實者必令僮僕走奉其母乃後食焉<lb/>
又曰髙閭曽造胡叟短褐曳柴從田歸舎爲閭設濁酒𬞞<lb/>
食皆手自辦案其館宇卑陋園疇𥚹局而飯菜精潔醯醬<lb/>
調羙見<hi>其二</hi>妾並年衰跛眇衣布穿弊閭見其貧約以衣服<lb/>
直十餘疋贈之亦無辭媿<lb/>
又曰盧義僖性清儉不營財利雖居顯位毎至困乏夌飯<lb/>
𬞞食忻然甘之<lb/>
三國典略曰北齊主以鄴清風園賜穆提婆於是官無𬞞<lb/>
菜賖買於人負錢三百萬其人訴焉斛律光曰此園賜提<lb/>
<pb n="KR3k0012_SBCK_976-4a"/>
婆一家足不賜提婆百官足<lb/>
又曰庫狄士文爲貝州刺史性清苦不受公料家無餘財<lb/>
其子甞噉官厨餅士文枷之繫獄累日杖之一百歩送還<lb/>
京僮隷無敢出門所買菜必於外境凡有出入皆封署<lb/>
其門親故絶迹慶吊不通<lb/>
隋書曰姚察陳亡入隋詔授秘書丞別勑成梁陳二史又<lb/>
勑<hi>於朱</hi>華門長叅文帝察𬞞菲别曰召入内殿賜果菜指謂<lb/>
朝臣曰朕聞姚察學行當今無比我平陳只得此一人<lb/>
唐書曰太宗回次易州界司馬陳元璹令百姓種𬞞坈上<lb/>
而微火煦之欲其速生以擬供進太宗聞之責其謟媚詔<lb/>
免官<lb/>
又曰太宗時徤逹獻佛土菜一莖五葉花赤中心正黄而<lb/>
蘂子紫色泥婆羅獻波稜菜葉類紅藍實如蒺䔧火熟之<lb/>
<pb n="KR3k0012_SBCK_976-4b"/>
能益食味又有酢菜狀似芹而味香渾提葱其狀猶葱而<lb/>
甘辛<lb/>
又曰髙宗時司農欲以冬藏餘菜賣之百姓以墨勑示僕<lb/>
射蘇良嗣良嗣判曰昔公儀相魯抜去園葵况臨御萬邦<lb/>
而敗𬞞鬻菜事遂不行<lb/>
又曰王昇爲刑部尚書性貪恡不常在公乃鬻公廨菜園<lb/>
収其價錢以自潤甚爲時論所醜<lb/>
又曰中書園𬞞日給於衆官者主事白常衮減其數崔祐<lb/>
甫怒訶主事曰此相公之命祐甫大詬曰門下侍郎安得<lb/>
理中書之𬞞叱左右踣主事而拽之自是與衮常<lb/>
不平<lb/>
又曰貞元七年冬司農卿李摸免官𥘉司農當供三官冬<lb/>
菜二千車以度支給車直稍賤又阻雨菜敗模以度支爲<lb/>
<pb n="KR3k0012_SBCK_976-5a"/>
辭上責其不先聞故免之先是模奏司農菜不足請京兆<lb/>
府市之尹薛玨萬年令韋彤乃禁人私賣上命奪珏俸一<lb/>
月彤俸三月<lb/>
又曰貞元中奚陟爲中書舎人以所得雜給均分省内官<lb/>
又躬親庶務下至園𬞞皆悉自點閱人以爲難而陟處之<lb/>
無倦<lb/>
莊子曰宣尼窮於陳蔡之間顔回擇菜<lb/>
孔藂子曰菜謂之𬞞<lb/>
金樓子曰秦始皇聞鬼谷先生言因遣徐福入海求金菜<lb/>
玉𬞞<lb/>
說苑曰楚文王伐鄧使王子革王子靈共桾菜<hi>二子出見老丈</hi>人<lb/>
戴畚乞焉不與搏而奪之王聞之令皆拘二子將煞之大<lb/>
夫辭曰取畚信有罪然煞之非其罪也君若何煞之言卒<lb/>
<pb n="KR3k0012_SBCK_976-5b"/>
丈人造軍而言曰鄧爲無道故伐之今君公之子搏而奪<lb/>
吾畚無道甚於鄧乎天命而君聞之群臣之曰討有罪而<lb/>
横奪非所以禁暴也恃力虐老非所以教㓜也愛子棄法<lb/>
非所以保國也私二子滅三行非所以從政也丈人舎之<lb/>
矣謝之軍門之外<lb/>
又曰楚莊王賜虞丘子菜田三百號曰國老以孫叔敖爲<lb/>
令尹<lb/>
吕氏春秋曰菜之羙者壽木之華枯姑之東赤木玄木之<lb/>
葉餘瞀之南有菜名嘉樹其色若碧<lb/>
桓譚新論曰董仲舒專精於𫐠古年至六十餘不窺園井<lb/>
菜<hi>論行亦云</hi>
山東六賢傳曰袁下字叔隰陬慮人種菜一園左右竊取<lb/>
度溝瀆下乃爲之橋其敦義如此<lb/>
<pb n="KR3k0012_SBCK_976-6a"/>
漢武内傳曰西王母云上仙之藥有碧<hi>海之</hi>狼菜<lb/>
孝子傳曰北平陽公輦水作漿兼以給過者公𥙷履屩不<lb/>
取其直天神化爲書生問云何不種菜曰無菜種即與數<lb/>
升公種之化爲白璧餘皆爲錢公得以娶婦<lb/>
廣州先賢傳曰丁宻蒼梧人非家織布不衣非巳耕種菜<lb/>
菓不食<lb/>
杜蘭香別傳曰香降張碩賫瓦榼酒七樏多菜而無他味<lb/>
亦有丗間常菜輙有三種色或丹或紫一物與海蛤相類<lb/>
并有非時菜碩云食之亦不甘然一食七八日不飢<lb/>
荆楚歳時記曰正月七日謂爲人日採七種菜以爲羹<lb/>
兩京記曰隋大業六年諸夷來朝請入市交易煬帝許之<lb/>
於是修飾邸店皆使甍宇齊正卑髙如一環貨充積人物<lb/>
華盛競崇侈麗至賣菜者亦以龍鬚席籍之<lb/>
<pb n="KR3k0012_SBCK_976-6b"/>
魏王花木志曰吴郡邊海諸山悉生紫菜<lb/>
崔豹古今注曰𦵔荆楊州人謂𦵔爲戢<lb/>
杜寳大業拾遺録曰徐孝頴性仁孝甞在園中晝卧見人<lb/>
盗菜徐徐轉身向裏恐偷者見之仁行退讓皆此類也<lb/>
漢張竦奏曰古叛逆之國潴其宫室以爲汙池名曰凶墟<lb/>
雖生菜𬞞而民不食<lb/>
　　　　　韭<lb/>
詩曰四之日其蚤獻羔祭韭<lb/>
<hi>可</hi>曰庶人春薦韭韭曰豊本<lb/>
爾雅曰霍山韭<hi>今山中多有孔菜皆如人家所種者</hi>
說文曰菁韮華韭菜一種乆而生也象形在地上北也<lb/>
通俗文曰韭根曰荄<hi>古人切</hi>
山海經曰遏春山雞山韭丹重之山其草多韭<lb/>
<pb n="KR3k0012_SBCK_976-7a"/>
榖梁傳曰古者公田爲井居竈䓗韭盡取焉<lb/>
漢書曰龔遂爲㴾海太守民口種一畦韭<lb/>
晉書曰石崇爲客作豆粥咄嗟便辦毎冬得韭蓱<hi>音并</hi>韲王<lb/>
愷毎以此事爲恨乃宻貨崇帳下問其所以荅云豆至難<lb/>
煑豫作熟有客來作白粥以投之耳韭蓱韲是擣韭根雜<lb/>
以麥苗耳<lb/>
又曰温嶠滅王敦先是童謡曰剪韭剪韭断<hi>楊栁</hi>河東小子<lb/>
令我與子以爲賊如韭栁尋得復生也<lb/>
晉<hi>書後</hi>略曰成都王圍京邑城中無菜採陳韭芥以爲善菜<lb/>
齊書曰周顒隱鍾山王儉謂曰卿在山中何所食荅曰赤<lb/>
米白塩緑葵紫蓼又問何者㝡佳曰春𥘉旱韭秋暮晚菘<lb/>
又曰庾呆之字景行爲丗祖征虜功曹清貧食唯韭𦵔[卄/瀹]<lb/>
韭雜菜或戯之曰誰言庾郎貧食鮭甞有二十七種韭言<lb/>
<pb n="KR3k0012_SBCK_976-7b"/>
三九也<lb/>
三國丗略曰北齊太上後宫無限衣皆珠玉一女歳費萬<lb/>
金寒月盡食韭牙<lb/>
莊子曰徐無鬼見武侯武侯曰先生居山食芋壓䓗韭今<lb/>
老病欲酒肉之味耶無鬼曰君爲萬乗之主苦國以義耳<lb/>
目君病矣何勞吾乎<lb/>
列子曰老韭爲莧老羭爲猿<lb/>
魯連子曰市處者僕娈膾炙而食市饒也壅泉沃韭織屨<lb/>
之士從兄弟室父徃而不得粗糒<hi>音俻</hi>焉非愛其僕妾惡其<lb/>
室父也此其饒羡之與不足也<lb/>
說苑曰衛有一夫負缶入井灌韭終日一區鄧晢過教之<lb/>
曰有機重後輕前命曰桔橰終日訖九百區丈夫曰有機<lb/>
智必有機心我非不知不欲爲也<lb/>
<pb n="KR3k0012_SBCK_976-8a"/>
正論曰小民髪如韭剪復生頭如雞割復鳴吏不必可<lb/>
畏從來必可輕奈何欲望致州厝乎<lb/>
漢武内傳西王母曰仙次藥有八阮赤韭<lb/>
繆襲祭儀曰春祀和羹芼以韭<lb/>
水經曰交州平樂山多龍穴傍生野韭人徃乞者神許則<lb/>
風吹制分隨偃而拔不得過越不偃而抜輙凶也<lb/>
楊衒知洛陽茹藍記曰李崇爲尚書令儀同三司冨傾天<lb/>
下僮僕千人而性多儉恡惡衣麄食食常無肉止有韭茹<lb/>
韭𦵔崇家客李元祐語人云李令公一食十八種人問其<lb/>
故元祐曰二九十八聞者大笑丗以此爲譏<lb/>
諸葛亮教張君嗣曰去婦不頋門萎韭不入園以婦人之<lb/>
性草菜之精猶有所耻想忠壯者意何所之<lb/>
<pb n="KR3k0012_SBCK_976-8b"/>
</p>
<p>
太平御覽卷第九百七十六<lb/>
</p>
<p>
</p>
  </div>
</body>
</text>
</TEI>
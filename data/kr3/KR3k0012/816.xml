<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_816-1a"/>
太平御覽卷第八百一十六<lb/>
布帛部三<lb/>
　　羅　綺　織成<lb/>
　　綾　縠　紗<lb/>
　　綃　綈　罽<lb/>
　　紬<lb/>
　　　　　羅<lb/>
釋名曰羅文羅䟽也纚簁也麤可以簁物也<lb/>
魏文帝詔曰江東爲葛　寜比羅紈綺縠<lb/>
魏志曰自公侯巳下大夫以上皆服綾錦羅綺金縷之物<lb/>
自是以下雜綵之服通于賤人也<lb/>
晉書曰謝玄好帶紫羅香囊叔父安惡之不欲傷其意因<lb/>
賭而焚之遂絶<lb/>
<pb n="KR3k0012_SBCK_816-1b"/>
晉令曰第一品巳下不得服羅綃<lb/>
東宫舊事曰太子納妃絳眞文羅一幅帔一絳杯文繡羅<lb/>
一幅帔一絳眞衣羅袴一<lb/>
王孫子曰隨珠曜日羅衣從風<lb/>
燕丹子曰荆軻左手把秦王䄂右手椹其匈秦王曰願聽<lb/>
琴聲而死召姬人皷琴聲曰羅縠單衣可掣而絶<lb/>
淮南子曰齊俗有䌓繡羅紈<lb/>
漢武内傳曰帝以七月七日掃除宫掖之内設大床於殿<lb/>
上以紫羅薦地燔百和香燃九微燈以待西王母<lb/>
西京雜記曰趙飛鷰爲皇后女弟在昭陽殿遺書曰今日<lb/>
嘉辰貴姉懋膺洪冊上禭三十條以陳踊躍金花紫羅面<lb/>
衣織成𥜗羅帷羅幌羅帳羅幬<lb/>
黃庭經曰黄庭爲不死之道受者先齋九日然後受之結<lb/>
<pb n="KR3k0012_SBCK_816-2a"/>
盟立誓期以勿渫古者盟以玄雲之錦九十尺金簡鳯文<lb/>
羅四十尺<lb/>
徐延年別傳曰道士姓徐名延年仙人以新黄羅衣衣之<lb/>
王子年拾遺記曰周氏王五年因祗國獻女工一人善於<lb/>
工巧體貌輕潔𬒳纎羅新繡之衣<lb/>
又曰呉主孫權居昭陽宫趙夫人乃織羅縠累月而成裁<lb/>
之爲幔内外視之飄飄如煙氣輕動而房内自涼<lb/>
異苑曰張仲舒爲司空廣陵城北元嘉年七月中輙見門<lb/>
側有赤氣赫然後空中忽雨絳羅於其庭内廣七八分長<lb/>
五六寸皆以箋𥿄繼之廣長亦與羅等紛紛甚張惡而焚<lb/>
之猶有數片府州多相傳示張經宿暴疾而死<lb/>
世說曰武帝常降王武子供饌悉用琉璃器婢子百餘人<lb/>
皆綾羅袴以手擎飲食<lb/>
<pb n="KR3k0012_SBCK_816-2b"/>
宋玉風賦曰躋于羅帷經于洞房<lb/>
司馬相如美人賦曰女以玉釵挂臣冠羅䄂拂臣衣<lb/>
張衡南都賦曰羅韈懾惵而容與<lb/>
古詩曰明月何皎皎照我羅床帷<lb/>
古歌詩曰大婦織綺羅中婦織流黃小婦無所作挾瑟上<lb/>
髙堂<lb/>
阮籍詩曰西方有佳人皎皎如日光被服纎羅衣左右佩<lb/>
雙璫<lb/>
　　　　　綺<lb/>
廣雅曰鬱金流黃綦綺<lb/>
說文曰綺文繒也<lb/>
釋名曰綺踦也其文欹邪不順經緯之縱橫也有杯文形<lb/>
似杯也有長命其采色相間皆橫也福言長之者服之使<lb/>
<pb n="KR3k0012_SBCK_816-3a"/>
人命長夲造者之意也有棋文方文如棋也<lb/>
漢書曰班伯侍講金華殿在織𥜗紈袴之間非其好也<lb/>
又曰賈人不得衣錦繡綺縠<lb/>
又曰孝文六年遺匈奴書使者言單于服繡祫綺衣<lb/>
東觀東記曰馬后𫀆極麤䟽諸主朝望見反以爲綺后曰<lb/>
此繒染色好故直用之<lb/>
漢書儀曰祭天用六綵綺席六重長一丈<lb/>
于寳晉紀曰初洛中名服有白石綺織者尤之曰石非繒<lb/>
綵之稱<lb/>
晉令曰第三品巳下得服雜杯之綺第六品巳下得服七<lb/>
綵綺〇東宫舊事曰太子納妃有七綵杯文綺𬒳一絳石<lb/>
杯文綺𬒳一七綵杯文絳袴長命杯文綺袴<lb/>
司馬相如長文賦曰張羅綺之幔帷垂楚組之連綱<lb/>
<pb n="KR3k0012_SBCK_816-3b"/>
班固西都賦曰紅羅颯纚綺組<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛<lb/>
潘岳秋興賦序曰余兼虎賁中郎將寓直散騎之省珥蟬<lb/>
冕襲綺紈之士此馬遊處<lb/>
古詩曰客從逺方來贈我一端綺文作雙鴛鴦裁爲合歡<lb/>
𬒳<lb/>
又曰緗綺爲下裳紫綺爲上襦<lb/>
曹植詩曰西北有織婦綺縞何<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛清晨秉機杼日暮不<lb/>
成文<lb/>
　　　　　織成<lb/>
廣雅曰天笁出細織成<lb/>
續漢書輿服志曰虎賁武騎皆鶡冠虎文單衣襄邑歳獻<lb/>
織成虎文<lb/>
魏略曰大秦國用水羊毛木皮野繭絲作織成皆好色<lb/>
<pb n="KR3k0012_SBCK_816-4a"/>
魏略曰大秦國出金織成帳<lb/>
呉時魏國傳曰大秦國天笁國皆出金縷織成<lb/>
晉後略曰張方兵入洛諸官府大刧掠御寳織成流蘇皆<lb/>
分割爲馬棧矣<lb/>
晉令曰織成衣爲禁物<lb/>
捜神記曰陳節謁諸神東海君以織成青𥜗一領遺之<lb/>
西京雜記曰宣帝𬒳収繫郡邸獄臂上猶帶史良娣合采<lb/>
婉轉絲繩係身毒國寳鏡一枚大如八銖錢及即位常以<lb/>
琥珀笥盛之緘以戚里織成一曰斜文織成<lb/>
西京雜記曰趙飛鷰爲皇后其女弟昭儀在昭陽殿遺飛<lb/>
鷰書曰今日嘉辰貴姉懋膺洪冊上禭三十五條以陳踊<lb/>
躍之志内有織成下𥚑<lb/>
杜蘭香傳曰蘭香降南郡張碩與碩織成袴衫<lb/>
<pb n="KR3k0012_SBCK_816-4b"/>
鄴中記曰石虎冬月施流蘇斗帳懸金薄織成腕囊<lb/>
又曰石虎皇后出女妓二千爲鹵簿冬月皆着紫綸巾熟<lb/>
錦袴脚着五文織成鞾<lb/>
又曰石虎獵着金縷織成合歡袴<lb/>
髙柔婦與柔書曰今奉織成袜一量<lb/>
　　　　　綾<lb/>
釋名曰綾者其文望之似氷凌之理也<lb/>
漢官典職儀曰尚書郎直供青縑白綾𬒳<lb/>
魏略曰大秦國有金縷繡雜色綾其色利得中國絲素解<lb/>
以爲胡綾<lb/>
魏志曰楊阜字義山爲城門校尉常見明帝着㡌𬒳縹綾<lb/>
半䄂阜問帝曰此於禮何法服也帝黙然<lb/>
晉咸康起居注曰詔臨邑使主范栁所貢物多絳綾是其<lb/>
<pb n="KR3k0012_SBCK_816-5a"/>
所珎可籌量増賜<lb/>
晉安帝紀曰桓玄㓜時㑹于西堂設伎樂上施絳綾　縷<lb/>
金以爲飾<lb/>
晉脩復山陵故事曰帝改服着白綾帽<lb/>
荀勗爲晉文王與孫皓書曰餉雜色綾十端<lb/>
後魏書曰辛穆字叔宗舉茂才爲雍州別駕𥘉隨父在下<lb/>
邳與彭城陳敬文友善敬文弟敬武少爲沙門從師逺學<lb/>
經乆不返敬文病臨卒以雜綾二十疋託穆與敬武穆乆<lb/>
不得見經一十年始於洛陽見敬武以物還之封題如故<lb/>
世稱廉信<lb/>
唐書曰太宗𥘉七品以上服龜甲雙具十花綾其色緑九<lb/>
品巳上服絲布及雜小綾其色青<lb/>
又曰長慶中浙西觀察使李德𥙿上表曰臣當道奉詔更<lb/>
<pb n="KR3k0012_SBCK_816-5b"/>
令織定羅絲𫀆叚及　盤絛綾一千疋況立鵝天馬<lb/>
豹盤絛文彩珎竒只合聖躬自服今所織千疋費用至多<lb/>
在臣愚誠亦所未諭乞酌臣當道物力所冝更賜節減即<lb/>
海隅蒼生無不受賜詔許罷進盤絛綾一千疋<lb/>
漢武内傳曰西王母侍女服紺綾之𫀆<lb/>
西京雜記曰霍光妻遺淳于衍散花綾二十五疋綾出鉅<lb/>
鹿陳寳光妻傳其法霍顯召入其弟使作之一疋直錢一<lb/>
萬又與緑綾七百端直錢百萬<lb/>
符丕荅謝玄書曰今徃大文羅大絞綾各五疋<lb/>
　　　　　縠<lb/>
三禮圖曰五綵方山冠以綵縠爲之<lb/>
說文曰縠細繒也<lb/>
釋名曰糓粟也其形戚戚如也<lb/>
<pb n="KR3k0012_SBCK_816-6a"/>
戰國䇿曰　計見齊宣王宣王曰願聞先生直言正<lb/>
諌計曰王之憂國愛民不如王之愛一尺之縠王使人爲<lb/>
冠不使左右便僻而使工者以爲能也今治齊國非左右<lb/>
便僻無使也故王之愛民不如一尺之縠<hi>事具冠門</hi>
漢書曰江充召見太一宫自請願以所常𬒳服衣冠見上<lb/>
上許之充衣紗縠單衣<lb/>
東觀漢記曰建𥘉二年詔齊相其止物復送氷紈方空縠<lb/>
董巴輿服志曰羽林左右監左右虎賁皆冠鶡紗縠單衣<lb/>
魏志曰袁術遂僣號荒侈滋甚後宫數百服綺縠餘梁肉<lb/>
楊子法言曰或曰霧縠之麗曰女工之蠧<lb/>
潜夫論曰小民或刻剥綺縠以成榆葉水波文<lb/>
枹朴子曰勁弩之餘力不能洞霧縠<lb/>
宋玉風賦曰主人女翳承日之華更𬒳丹縠之單衣<lb/>
<pb n="KR3k0012_SBCK_816-6b"/>
司馬相如子虚賦曰雜羅綃垂霧縠<hi>言細好如霧出以復須也</hi>
劉楨魯都賦曰其女工則絳綺縠<lb/>
荀勗爲晉文王與孫皓書曰餉縠三端<lb/>
　　　　　紗<lb/>
東觀漢記曰馬融博洽通儒敎養諸生千數融好侈飾常<lb/>
施絳紗帳前授生徒後列女樂<lb/>
晉書曰武帝泰始九年帝多簡良家子女以充内職自擇<lb/>
其美者以絳紗繫臂<lb/>
梁書曰王僧孺㓜貧其母鬻紗布以自業<hi>事具鹵簿門</hi>
後魏書曰游明根以年踰七十表求致仕優詔許之引入<lb/>
陳謝悲不自勝帝言別殷勤仍爲流涕賜青紗丹衣委貌<lb/>
冠𬒳褥錦𫀆等物<lb/>
北齊書曰琅邪王儼字威仁武成第三子拜京畿大都督<lb/>
<pb n="KR3k0012_SBCK_816-7a"/>
領軍大將軍領御史中丞遷大司徒𥘉從北宫出將上中<lb/>
丞凢京畿歩騎領軍之官屬中丞之威儀司徒之鹵簿莫<lb/>
不畢備帝與后在華林園東門外張幕隔青紗歩障觀之<lb/>
北史齊盧道䖍娉妻元氏甚聦悟常升髙座講老子道䖍<lb/>
從弟元明隔紗帷以聽焉<lb/>
唐書曰太宗幸蒲州刺史趙元揩　服黄紗單衣迎<lb/>
謁路左<lb/>
東宫舊事曰皇太子𥘉拜有絳紗單衣<lb/>
王子年拾遺記曰漢武帝思李夫人不可復得　詔董仲<lb/>
君曰朕思李氏其可得乎仲君曰可遥見而不可同帷幄<lb/>
有潜英石色青輕如毛羽寒盛則石温暑盛則石冷刻之<lb/>
人像不異眞人使此像徃則夫人至矣乃遣人至　海經<lb/>
年而還得此石命工衣李夫人彩刻成置於輕紗幕裏宛<lb/>
<pb n="KR3k0012_SBCK_816-7b"/>
若生時帝大恱<lb/>
又曰江漢之民至暮春上巳之日禊集　之祠或結五<lb/>
色紗囊盛食沉於波中以言蛟龍水虫畏之不侵食也<lb/>
蔡克別傳曰克字子尼體貌尊嚴莫有媟嫚髙平劉整儁<lb/>
才白衣居家車服奢麗謂人曰紗縠吾之常服耳遇蔡子<lb/>
在㘴而經日不自安<lb/>
齊諧記曰餘杭縣有一人姓沈名蹤與父同入山至夜二<lb/>
更中忽見一人着紗㡌披絳綾𫀆云是闘山王<hi>闘山在餘杭縣</hi>
秦記曰符堅以太常韋逞母宋氏傳其父業周官音義乃就<lb/>
宋家立講堂書生百人隔絳紗幔而受業焉<lb/>
　　　　　綃<lb/>
毛詩義䟽曰楊之水素衣朱繡繡當爲綃綃綺也<lb/>
禮記玉藻曰君子狐青裘豹褏玄綃衣以楊之<hi>君子大夫士也綃綺</hi>
<pb n="KR3k0012_SBCK_816-8a"/>
<hi>屬也染之於玄以狐青裘相冝也</hi>
廣雅曰綃謂之緗<lb/>
晉令曰第六品巳下不得服羅綃<lb/>
王子年拾遺記曰燕昭王二年廣延國來獻善舞者二人<lb/>
昭王處以單綃華幄<lb/>
又曰呉主孫權居昭陽宫倦暑乃褰紫綃之帷<lb/>
曹植洛神賦曰踐逺遊之文履曵霧綃之輕𥚑<lb/>
　　　　　綈<lb/>
說文曰綈赤黄色也<lb/>
釋名曰綈似<graphic n="KR2171" url="https://raw.githubusercontent.com/kanripo/KR-Gaiji/master/images/KR2171.png" mimeType="image/png"/>虫之色緑而澤也<lb/>
史記曰范睢改名爲張禄相秦秦伐魏魏使湏賈於秦睢<lb/>
爲微行弊衣徒步入邸見須賈賈驚曰范叔無恙乎今叔<lb/>
何事睢曰爲人賃賈意哀之留㘴飲食曰叔寒如此哉乃<lb/>
<pb n="KR3k0012_SBCK_816-8b"/>
取其綈𫀆以賜之後睢見賈賈頓首言死罪睢曰公所以<lb/>
得不死者以綈𫀆戀戀有故人之意故釋公<lb/>
漢書曰文帝身衣弋綈<hi>如淳曰弋帛也</hi>
漢書儀曰太官湯官奴婢各三千人大置酒日皆綈褠蔽<lb/>
膝<lb/>
漢書儀曰印綬盛以篋篋以緑綈　白表裏<lb/>
西京雜記曰漢制天子玉几冬則加綈錦其上謂之綈几<lb/>
諸侯皆以竹木爲之不得加綈錦之飾<lb/>
王子年拾遺記曰漢成帝於太液池傍起宵遊宫以<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>爲<lb/>
柱鋪黒綈之幕又造飛行殿所幸之宫咸以氊綈籍地惡<lb/>
車轍馬跡之喧也<lb/>
竹林七賢論曰舊俗七月七日法當曬衣諸阮庭中爛然<lb/>
莫非錦綈阮咸時緫角乃豎長竿摽大布犢鼻於庭中曰<lb/>
<pb n="KR3k0012_SBCK_816-9a"/>
未能免俗爾<lb/>
鄴中記曰石虎　尚方御府中巧工作錦織成署皆數百<lb/>
人有青綈或白綈或緋綈或黃綈或緑綈或紫綈<lb/>
范子計然曰綈出河東<lb/>
鹽鐵論曰鼲貂狢不益錦綈之寳是以王者不珎<lb/>
張衡西京賦曰木衣綈錦土𬒳朱紫<lb/>
　　　　　罽<lb/>
韋輝光毛詩問曰七月之時無褐箋云褐毛布也賤者之<lb/>
所服也今罽亦用爲之<lb/>
爾雅曰氂罽也<hi>郭璞注曰毛氂所以爲罽也揵爲舎人注曰氂毛也罽胡人績羊毛作衣</hi>
說文曰罽西胡毳布也<lb/>
呉曆曰魏文帝賜呉王太子罽二張<lb/>
呉志曰孫堅爲董卓軍所攻堅與數十騎潰圍而出堅常<lb/>
<pb n="KR3k0012_SBCK_816-9b"/>
着赤罽幘令親近將祖茂著之卓騎爭逐茂故堅從間道得<lb/>
免<lb/>
于寳晉紀曰孫皓遣使詔書賜班罽五十張絳罽二十張<lb/>
紫青罽各十五張<lb/>
崔鴻十六國春秋西秦録曰沮渠蒙遜尚書郎王朽送戎<lb/>
罽千疋銀三百斤<lb/>
鄴中記曰石虎御府罽有巳頭文罽麗子罽花罽<lb/>
扶南傳曰妥息國出五色罽<lb/>
鹽鐵論曰今冨者黃金馬腦勒罽繡馬掩汙<lb/>
桓譚新論曰余歸沛道病蒙絮𬒳絳罽䄡乗騂馬宿下邑<lb/>
東亭亭長疑是賊發卒余令勿闘乃問而去此安靜自存<lb/>
也<lb/>
曹植辯道論曰甘始謂王曰諸梁時西域胡來獻罽悔不<lb/>
<pb n="KR3k0012_SBCK_816-10a"/>
取也<lb/>
班固與弟超書曰竇侍中前寄人錢八十萬市得雜罽十<lb/>
餘張<lb/>
　　　　　紬<lb/>
說文曰紬大絲繒也<lb/>
釋名曰紬抽也抽引絲端細緒也又謂之絲掛也掛於杖<lb/>
端振舉之也<lb/>
北史曰袁聿脩爲太常少卿出使廵省仍令考校官人得<lb/>
失經兖州時邢劭爲刺史别後送白紬爲别信聿脩不受<lb/>
與劭書云今日仰遇有異常行瓜田　李下古人所愼願<lb/>
得此心不貽厚責劭亦欣然頓解報書云老夫忽忽意不<lb/>
及此敬承來旨吾無間然弟昔爲清郎今日復作清卿矣<lb/>
<pb n="KR3k0012_SBCK_816-10b"/>
</p>
<p>
太平御覽卷第八百一十六<lb/>
</p>
<p>
</p>
  </div>
</body>
</text>
</TEI>
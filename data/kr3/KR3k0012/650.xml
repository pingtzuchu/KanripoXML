<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_650-1a"/>
太平御覽卷第六百五十<lb/>
　刑法部十六<lb/>
　　　杖　督　流徒<lb/>
　　　　　杖<lb/>
尚書堯典曰朴作教刑<hi>撲檟楚也不勤道業則撻之</hi>
禮記學記曰檟楚二物収其威也<lb/>
家語曰舜之事父小杖則受大杖則走<lb/>
後漢記曰明帝時政事嚴峻九卿皆鞭杖左雄上言九卿<lb/>
位次三事班在大臣行有佩玉之節動有庠序之儀加以<lb/>
鞭杖誠非古典上即除之<lb/>
魏志曰楊阜字義山爲大匠卿上䟽欲省宫人諸不見幸<lb/>
者乃召卿府史問後宮人數吏崔令對曰禁宻不得宣露<lb/>
阜怒杖百數之曰國家不與九卿爲宻乃與小吏爲宻乎<lb/>
<pb n="KR3k0012_SBCK_650-1b"/>
帝聞而愈敬禪之<lb/>
又曰周宣字孔和樂安人爲郡吏太守楊沛夢八月一日<lb/>
曹公當至必與君杖飲以藥酒使宣占之對曰夫杖起弱<lb/>
藥治人病八月一日賊必除滅至期賊果破<lb/>
蜀志曰劉琰妻胡入賀太后太后令特留胡經日乃歸胡<lb/>
有羙色琰疑其與後主有私呼卒伍撾胡至於以杖傳面<lb/>
而後棄遣胡具以告琰坐下獄有司議卒非撾妻之人面<lb/>
非受杖之地琰竟棄市<lb/>
王隱晉書曰武帝以山濤爲司徒頻讓不許出而徑歸家<lb/>
左丞白褒又奏濤違詔杖褒五十<lb/>
晉陽秋曰諸葛武侯杖十以上親决宣王聞之喜曰吾無<lb/>
患矣<lb/>
後周書曰宣帝自公卿巳下皆𬒳楚撻其間誅戮黜免者<lb/>
<pb n="KR3k0012_SBCK_650-2a"/>
不可勝言每笞箠人以百二十爲度名曰天杖宫人内職<lb/>
亦如之后妃嬪御雖𬒳寵嬖亦多𬒳杖背於是内外恐懼<lb/>
人不自安<lb/>
北史曰盧潜爲黄門鄭子黙奏潜從清河王岳南討岳令<lb/>
潜說梁將侯瑱大納瑱賂遺還不奏聞文宣杖潜一百仍<lb/>
截其鬢潜顔色不變<lb/>
三國典略曰齊義寧太守荀仲舉字士髙潁川汝䕃人也<lb/>
在郡清簡亦工詩詠嘗與長樂王尉粲劇飲齧粲指至骨<lb/>
齊文宣知之賜杖一百或問其故云我郍許當時正疑是<lb/>
鹿尾耳<lb/>
又曰齊馮翊王潤字子澤神武第十四子也廉慎方雅習<lb/>
於吏職神武嘗稱之曰此是吾家千里駒也𥘉爲定州刺<lb/>
史開府王廻洛潤督獨孤㧞侵竊官田受納贈賂潤案舉<lb/>
<pb n="KR3k0012_SBCK_650-2b"/>
其事二人上言潤出送臺使登魏文舊壇南望歎息不測<lb/>
其意武成宣命於州曰馮翊王少小謹慎内外所知不爲<lb/>
非法朕信之矣登髙逺望人之常情何足可道䑕軰輕相<lb/>
間搆理應從斬猶以舊人未忍致法廻洛决鞭二百㧞冝<lb/>
决杖一百<lb/>
隋書曰髙祖性猜忌素不恱學旣任智而獲大位因以文<lb/>
法自矜明察臨下恒令左右覘視内外有小過失則加以<lb/>
重罪又患令史贓汚因私使人以錢帛遺之得犯立斬每<lb/>
於殿庭打人一日之中或至數四嘗怒門事揮楚不甚即<lb/>
命斬之十年尚書左僕射髙熲治書侍御史柳或等諌以<lb/>
爲朝堂非殺人之所殿庭非决罰之地帝不納熲等乃盡<lb/>
詣朝堂請罪曰陛下子育群生務在去弊而百姓無知犯<lb/>
者不息致陛下决罰過嚴皆臣等不能有所禆益請自退<lb/>
<pb n="KR3k0012_SBCK_650-3a"/>
屏以避賢路帝於是顧謂領左右都督田元曰吾杖重乎<lb/>
元曰重帝問其狀元舉手曰陛下杖大如指捶楚人三十<lb/>
者比常杖數百故多致死帝不懌乃令殿内去杖欲有决<lb/>
罰各付所由<lb/>
又曰庫狄士文拜具州刺史性清苦不受公料家無餘財<lb/>
其子嘗噉官厨餅士文枷之於獄累曰杖一百歩送還京<lb/>
僮隷無敢出門<lb/>
又曰燕榮爲幽州緫管按部道次見藂荆堪爲笞捶命取<lb/>
之輒以試人人或自陳無咎榮曰後若有罪當免尓及後<lb/>
犯細過將撾之人曰前日𬒳杖使君許有罪宥之榮曰無<lb/>
過尚尔况有過耶搒捶如舊<lb/>
唐書曰開元二年監察御史蔣挺有所犯勑朝堂杖之黄<lb/>
門侍郎張廷珪曰御史憲司清望耳目之官有犯當殺即<lb/>
<pb n="KR3k0012_SBCK_650-3b"/>
殺當流即流不可决杖可殺不可辱也<lb/>
又曰開元中前廣州都督裴伷先下獄中書令張嘉貞奏<lb/>
請决杖兵部尚書張說進曰臣聞刑不上大夫以其近於<lb/>
君也故曰士可殺不可辱臣今秋廵邊中途聞姜皎朝堂<lb/>
决杖流皎是三品亦有微功不冝决廷辱以卒伍待之且<lb/>
律有八議勲貴在焉今伷先不可輕行决罰上然其言嘉<lb/>
貞不恱退而謂恱曰何言事之深也說曰宰相者時來即<lb/>
爲豈能長據若貴臣盡當可杖但恐吾等行當及之此言<lb/>
非爲伷先乃爲天下士君子也<lb/>
又曰王遂爲浙西觀察使毎有笞撻其杖率過常制旣遇<lb/>
禍監軍使封其杖來獻命中人出示於朝以作誡<lb/>
丗祖曰桓宣武在荆州欲以德𬒳江漢耻以威刑肅物令<lb/>
史受正從朱衣上過桓室年少從外來云向從門下過令<lb/>
<pb n="KR3k0012_SBCK_650-4a"/>
史受杖上稍雲根下拂地足意機其不着宣武云我猶患<lb/>
其重<lb/>
傳集曰咸爲左丞楊濟與咸書曰昨遣人相視受罰云大<lb/>
重以爲恒然相念杖痕不耐風寒冝深慎護不可輕也當<lb/>
飲酒令體中常煖爲佳蘇治瘡上急痛故寄徃之咸荅違<lb/>
距上命稽停詔罰退思此罪在於不測纔加罰黜退用戰<lb/>
悸何復以杖重爲劇小人不德所好唯酒冝於飬瘡可數<lb/>
致也<lb/>
襄陽耆舊記曰羅尚爲右丞是時左丞處事失武帝意大<lb/>
怒欲案入重罪事連尚於是尚爲坐受杖一百時論美之<lb/>
益部耆舊傳曰常播字文平蜀郡江源人仕縣主簿縣長<lb/>
廣都朱淑以官榖割没當論重罪播争獄訟身受杖數千<lb/>
披肌割膚更歴三獄幽閑二年每將掠拷吏先驗問伏不<lb/>
<pb n="KR3k0012_SBCK_650-4b"/>
播荅言忽得罰無所多問辭終不撓事遂見明也<lb/>
三輔决録曰丁邯字叔春正直不撓舉孝廉爲郎以令史<lb/>
次𥙷也丗祖改用孝廉選邯𥙷爲郎邯稱疾不就詔問實<lb/>
病羞爲郎乎對曰臣實不病以孝廉爲令史職尓丗祖怒<lb/>
使虎賁杖之數千詔問欲爲郎不邯曰能殺臣者陛下不<lb/>
能爲郞者臣也詔出不爲郎<lb/>
　　　　督<lb/>
晉書曰魏明帝改士庶罰金之令婦人加笞還從鞭督之<lb/>
例以其刑體祼露故也<lb/>
晉律曰諸有所督罰五十以下鞭如令平心無私而以辜<lb/>
死者二嵗刑<lb/>
晉令曰應受杖而體有瘡者督之也<lb/>
束晢勸農賦曰乃有老閑舊猥欺狡難覺時雖𬒳考不過<lb/>
<pb n="KR3k0012_SBCK_650-5a"/>
挍督歌對囹圄笑向桎梏<lb/>
　　　　　流徒<lb/>
書曰五流有宅五宅三居謂不忍加刑則流放之若四㐫<lb/>
者五刑之流各有所居大罪四裔次九州之外次千里之<lb/>
外也<lb/>
又曰流宥五刑流共工於幽州放驩兠于崇山竄三苗于<lb/>
三危殛鮌于羽山四罪而天下咸服<lb/>
後魏書曰髙聦有罪怒死徙平州爲民届瀛州屬刺史王<lb/>
質獲白兔將獻託聦爲表髙祖見表顧謂王肅曰在下郍<lb/>
得復有此才而今朕不知也肅曰此髙聦北徒此文或其<lb/>
所製髙祖悟曰必應然也<lb/>
隋書曰王伽開皇末爲齊州行參軍𥘉無足稱後𬒳州使<lb/>
送流囚李叅等七十餘人詣京師時制流人並枷鏁傳送<lb/>
<pb n="KR3k0012_SBCK_650-5b"/>
伽行次滎陽哀其辛苦悉呼而謂之曰汝等雖犯憲法枷<lb/>
鏁亦大辛苦吾欲與汝等脫去行至京師惣集能不違期<lb/>
不皆拜謝曰必不敢違伽於是悉脫其枷停援卒與期曰<lb/>
某日當至京師如致前却吾當爲汝受死舎之而去流人<lb/>
感恱依期而至一無離叛上聞而異之於是悉召流人并<lb/>
令携負妻子俱入賜宴於殿庭而赦之擢伽爲雍令<lb/>
太平御覽卷第六百五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_951-1a"/>
太平御覽卷第九百五十一<lb/>
　蟲豸部八<lb/>
　　　蚤　虱蟣　螕<lb/>
　　　蜼螟　蛕　叩頭<lb/>
　　　食屍　蟯　蛻<lb/>
　　　蛾　蛹　蛓<lb/>
　　　蟥蛢　班猫　地膽<lb/>
　　　蛤蚧　龐降　蛆<lb/>
　　　　　蚤<lb/>
焦贛易林萃之大過曰亂頭多憂蚤虱生愁膳夫仲年<lb/>
使我無聊<lb/>
說文曰蚤齧人跳蟲也<lb/>
韓子曰子韋見孔子於啇太宰曰吾見孔子則視子猶蚤<lb/>
<pb n="KR3k0012_SBCK_951-1b"/>
虱之細者也今吾見之於君子韋恐孔子貴於君也因謂<lb/>
太宰曰且君　巳見孔子亦将視子猶蚤虱太宰弗復見<lb/>
也<lb/>
又曰韓昭侯搔而佯亡一蚤求之甚急左右因取其蚤虱<lb/>
而殺之昭侯以此察左右不誠也<lb/>
淮南子曰昌羊去蚤虱而人弗席者為其來蛉窮也<hi>高誘曰窮</hi>
<hi>幽兾謂之蜟蚳入耳之蟲蜟音育</hi>
又曰釋大道任小枝無異使蟾諸捕蚤<lb/>
論衡曰人在天地之間猶蚤虱之在衣裳螻蟻之在穴隙<lb/>
也<lb/>
趙壹解擯賦曰丹鴻可殺蚤虱<lb/>
抱朴子曰蚤虱羣攻卧不獲安<lb/>
曹植論曰孟春之旦從陽徑生貴放鳥雀者加其禄也得<lb/>
<pb n="KR3k0012_SBCK_951-2a"/>
者莫不馴而放之爲利人也得蚤者莫不摩之齒牙爲害<lb/>
身也<lb/>
虞翻與弟書曰其餘幾何老更衣希爲蚤虱所咋故一二<lb/>
相告省書一過悉以付火<lb/>
齊卞士蚤虱賦序曰余居貧布衣十年不製一𫀆之緼有<lb/>
生所託資其寒暑無與易之爲之多病起居甚踈縈寝敗<lb/>
絮不能自釋兼攝性懈惰嬾事皮膚澡刷不謹澣沐失時四<lb/>
體㲰㲰<hi>乃耕切</hi>加以臭穢故葦席蓬纓之間蚤虱猥流探揣<lb/>
獲撮日不替手<lb/>
　　　　　虱蟣<lb/>
說文曰虱齧人蟲也蟣虱子也<lb/>
漢書曰項羽謂宋義曰疾引兵渡河破秦必矣義曰不然<lb/>
夫搏牛之䖟不可以破虱<hi>䖟諭秦虱諭章邯等言大小不同勢</hi>
<pb n="KR3k0012_SBCK_951-2b"/>
又曰王莽校尉韓威進曰以新室之威而吞胡虜無異口<lb/>
中蚤虱<lb/>
東觀漢記曰馬援擊㝷陽山賊上書曰除其竹木譬如嬰<lb/>
兒頭多蟣虱而剃之蕩蕩然蟣虱無所復依書奏上大恱<lb/>
因出小黄門頭有虱者皆剃之<lb/>
續晉陽秋曰咸陽王猛被緼𫀆而詣桓温一靦談當時之<lb/>
事猛摸虱而言傍若無人温察而竒之<lb/>
晉書曰阮籍著大人先生傳曰少稱郷黨長聞鄰國上欲<lb/>
圖三公下不失州牧獨不見羣虱之處禈中逃乎深缝匿<lb/>
乎壞絮自以爲吉宅行不敢離縫匿乎禈襠自以爲得䋲<lb/>
墨也然炎丘火流焦邑滅都羣虱處於禈中而不能出也<lb/>
君子之處域内何異夫虱之處禈中乎<lb/>
齊書曰江泌性行仁義衣弊虱多綿裏置壁上恐虱飢死<lb/>
<pb n="KR3k0012_SBCK_951-3a"/>
乃置衣中數日中終身無復虱<lb/>
又曰卞彬爲南康郡丞彬頗飲酒擯棄形體仕旣不遂乃<lb/>
著蚤虱<graphic n="KR1599" url="https://raw.githubusercontent.com/kanripo/KR-Gaiji/master/images/KR1599.png" mimeType="image/png"/>蟲蝦蟇等賦皆大有指斥<lb/>
三國典略曰梁劉殻常有飛書謗殻梁主怒曰劉殻似衣<lb/>
中虱少湏搯之<hi>音恰</hi>
北史司馬子如爲大行臺及文襄輔政見之哀其憔悴以<lb/>
膝承其首親爲擇虱賜酒百缾羊五百口粳米五百石子<lb/>
如曰無事尚𬒳囚幾死若受此豈有生路耶<lb/>
列子曰紀昌學射於飛衛使學視小如大紀昌以氂懸虱<lb/>
於牗南面而望之二年之後如車輪焉以覩餘物皆丘山<lb/>
也乃以燕角之弧孤蓬之簳射之貫虱之心而懸不絶以<lb/>
告飛衛飛衛曰汝得之矣<lb/>
莊子曰濡需者豕虱是也擇䟽鬛自以爲廣宫大囿奎蹄<lb/>
<pb n="KR3k0012_SBCK_951-3b"/>
曲限乳間股脚自爲安室利處不知屠者一旦布燥烟火<lb/>
而與豕俱燋<lb/>
韓子曰天下無道攻擊不巳甲胄生蟣虱燕雀處帷幄而<lb/>
兵不歸故曰戎馬生於郊<hi>淮南子亦云</hi>
又曰應侯謂秦王曰王得宛臨陳陽夏断河内臨東陽邯<lb/>
鄲猶口中虱也<lb/>
又曰三虱食彘相與訟一虱遇之曰奚訟三虱曰爭肥饒<lb/>
者一虱曰若爾不患臘之将至而烹之也躁目若有奚患<lb/>
於是乃相與聚其目而食之彘痩人乃不殺<lb/>
淮南子曰牛馬之氣蒸不能生蟣虱蟣虱之風蒸不能<lb/>
生牛馬故化生於外非生於内也<lb/>
又曰湯沐具而蟣虱相吊大厦成而鷰雀相賀<lb/>
抱朴子曰夫虱生於我我非虱之父母虱非我之子孫也<lb/>
<pb n="KR3k0012_SBCK_951-4a"/>
又曰眼能察天衢而不能周項領之間耳能聞雷霆而不<lb/>
能周蟣虱之音也<lb/>
又曰今頭虱著身皆稍變而白身虱著頭皆漸化而黒則<lb/>
玄素果無定質移易在乎所漸也<lb/>
符子曰齊魯爭汶陽之田魯侯有憂色魯隱者周豊往觀<lb/>
曰臣甞晝寢愀然聞羣虱之鬪乎衣中甘臣膏腴之肌珎<lb/>
臣項膂之膚相與樹黨爭之日夜不息相殺者太半虱父<lb/>
止之曰我與汝<hi>廬不過縫所飡食</hi>不過容口奚用竊乎交戰爲哉羣虱<lb/>
止今君以七百里地爲君之城亦以足矣而以汝汶陽數<lb/>
歩之田感君之心曽不如一虱之知竊爲君羞之魯侯曰<lb/>
善<lb/>
語林曰顧和始爲楊州從事月且當朝未入停車州門外<lb/>
湏臾周侯巳醉著白恰慿兩人來詣丞相歴和車邊和先<lb/>
<pb n="KR3k0012_SBCK_951-4b"/>
在車中覔虱夷然不動周始見遥過去行數歩覆反還指<lb/>
顧心曰此中何所顧擇虱不輟徐徐應曰此中最是難測<lb/>
量地<lb/>
風俗通曰河南趙仲讓爲梁兾從事郞中冬月坐庭中向<lb/>
日觧壞裘捕虱襄成君使推問之兾笑曰此我從事絶清<lb/>
髙士也<lb/>
楊偉時務論曰夫吞八荒者不咀蟣虱也<lb/>
神異經曰西荒之中有人焉長短如人着百結敗衣手足<lb/>
虎爪名獏㺔<hi>張茂先曰俗曰貌僞音撝</hi>伺人眠輙徃就人欲食人腦先<lb/>
使捕虱得卧而舌出盤地丈餘聞其聲常燒大石伺其得<lb/>
卧舌出以石投舌上於是低頭絶氣而死<lb/>
異苑曰太孫廣頭上不得有虱虱大者便遭朞䘮大功小<lb/>
則小功殤服<lb/>
<pb n="KR3k0012_SBCK_951-5a"/>
劉義慶宣驗記曰晉義熈中京師長年寺道人惠祥與法<lb/>
向連堂夜四更中惠遥喚向暫來徃視祥仰眠交手胷上<lb/>
足脡<hi>欶鼎切</hi>直云可解我手足繩曰上並無繩也祥因得轉<lb/>
動云向有人衆以我手足鞭箠交下問何故齧虱語祥若<lb/>
更不止當入兩間礚之<hi>音盍</hi>祥後徴戒於虱餘無精進<lb/>
相牛經曰治牛虱用苦梗生魚汁清坎底土若酒和塗之<lb/>
夢書曰夢梳箆爲憂解也其髮滑澤心喜也蟣虱盡去百<lb/>
病愈也蟣虱爲憂齧人身也夢見蟣虱有憂至也<lb/>
揚雄長楊賦曰鞮鍪生蟣虱介胄𬒳霑汗<lb/>
趙壹作非草書曰俯而擇虱不睱見地仰而觀鍼不睱見<lb/>
天天地至大而不見者銳精於鍼虱也<lb/>
魏文帝與王朗書曰蚤虱雖細虐於安寢鼷䑕至微猶毁<lb/>
郊牛<lb/>
<pb n="KR3k0012_SBCK_951-5b"/>
嵇康養生論曰夫虱處頭而黒麝食桓而香<lb/>
又與山濤書曰危坐一時痺不得揺性復多虱把搔無巳<lb/>
而當襲以章服揖拜上官三不可堪也<lb/>
　　　　　螕<hi>邊奚切</hi>
字林曰螕齧牛蟲也<lb/>
　　　　　蟭螟<lb/>
晏子春秋曰景公問晏子曰天下有極細乎對曰東海有<lb/>
蟲生於蚊睫再乳而飛蚊不爲驚臣嬰不知其名東海者<lb/>
者命曰蟭螟<lb/>
列子曰江浦之間生麽<hi>細麽也</hi>蟲其名曰焦螟羣飛而集於<lb/>
睫不相觸也捷宿去來蚊不覺也離朱子羽方晝栻皆楊<lb/>
眉而望之弗見其形<hi>離未黄帝時明目人子羽未聞也</hi>
抱朴子曰焦螟也蚊眉之中而笑彌天之大鵬寸鮒遊牛<lb/>
<pb n="KR3k0012_SBCK_951-6a"/>
迹之水不貴横海之巨鱣也<lb/>
　　　　　蛕<hi>音囿</hi>
說文曰蛕蝮中長蟲也<lb/>
　　　　　叩頭<lb/>
異苑曰有小蟲形色如大豆呪令叩頭又使吐血皆從所<lb/>
教如似請放稽顙輙七十而有聲故俗呼爲叩頭也<lb/>
傅咸叩頭蟲賦叙曰叩頭蟲蟲之微細者然觸之輙叩頭<lb/>
人以其叩頭殺之不祥故莫之害也<lb/>
　　　　　食屍<lb/>
裴氏廣州記曰林任縣有甲蟲嗜臭肉人死食屍都盡紛<lb/>
紛满屋非可驅殺<lb/>
博物志曰景𥘉中蒼梧刺史京師云廣州西南數郡人病<lb/>
将死便有飛蟲狀如麥集舎人死便食不可斷截惟殘骨<lb/>
<pb n="KR3k0012_SBCK_951-6b"/>
在便去以梓板爲器則不集<lb/>
　　　　　蟯<hi>音饒</hi>
說文曰蟯蝮中短蟲也<lb/>
史記曰臨菑汜里女子薄吾病甚衆醫皆爲寒熱篤當死<lb/>
不治淳于意侯其脉曰蟯瘕蟯瘕爲腹大上膚黄麤修之<lb/>
戚戚然意飲以元華一撮即出蟯可數升病巳三十日如<lb/>
故<lb/>
淮南子曰天下物莫不資於水澤及<hi>音𡵨</hi>蟯而不求報<hi>高誘</hi>
<hi>曰蟯微蟲也</hi>
　　　　　蛻<lb/>
廣雅曰復育蛻也<lb/>
論衡曰蟬生於復育開背而岀<lb/>
　　　　　蛾<lb/>
<pb n="KR3k0012_SBCK_951-7a"/>
詩曰螓首蛾眉<lb/>
爾雅曰蛾羅也<hi>郭</hi>
廣雅曰蛢<hi>歩丁反</hi>蛾也<lb/>
漢書曰建始元年春三月上幸雍祠五畤秋八月有白蛾<lb/>
羣飛蔽日從東都門至軹道<lb/>
宋書曰傳亮少帝失徳内懷憂懼直宿禁中睹夜蛾赴<lb/>
燭作感物以寄意焉<lb/>
王子年拾遺記曰有谷将子學道也言於燕昭王曰西王<lb/>
母尋來必語虚尤之術不踰一年王母果至與昭王遊乎<lb/>
燧林之下談炎上鑚火之術取縁桂之膏燃以眏夜忽有<lb/>
飛蛾衘火狀如丹雀來拂於桂膏之上蛾出於貟丘之穴<lb/>
郭子横洞冥記曰武帝旣耽於靈恠常得丹豹之髓白鳯<lb/>
之膏磨青錫爲屑以淳蘇油和之照於神壇夜暴雨火光<lb/>
<pb n="KR3k0012_SBCK_951-7b"/>
不滅有霜蛾如蜂赴燈侍者舉麟鬚之拂以驅之<lb/>
列仙傳曰園客濟陽人種五色香草服食其實一旦有五<lb/>
色蛾止其香末收而薦之生蠶焉<lb/>
符子曰不安其昧而樂其明是猶夕蛾去闇赴燈而死者<lb/>
也<lb/>
崔豹古今注曰飛蛾善拂燈一名火花一名慕光<lb/>
廣志曰有蠶蛾凢草木蟲以蛹化爲蛾甚衆<lb/>
任昉𫐠異記曰楚荘王宫人一旦化爲野蛾而飛去<lb/>
夢書曰蛾爲婦女眉儇也夢見蛾者憂婚也<lb/>
白澤圖曰赤蛾兩頭而白翼者龍也殺之兵死矣<lb/>
支曇諦火蛾賦序曰悉逹有言曰愚人貪財如蛾投火誠<lb/>
哉斯言信而有徴<lb/>
鮑明逺飛蛾賦曰仙人司闇飛蛾候明均靈升化詭態齊生<lb/>
<pb n="KR3k0012_SBCK_951-8a"/>
觀生齊而態詭各㑹性以慿方凌焦烟之浮景赴熈爛之<lb/>
明光拔身幽草下畢命君子堂本輕死以邀願得縻願其<lb/>
何傷豈効南山之文豹避霧雨而巖藏<lb/>
　　　　　蛹<hi>蚕具資産部中</hi>
爾雅曰螝蛹也<hi>郭璞曰蚕蛹也</hi>
說文曰螝蛹也讀若潰蛹繭蟲也<lb/>
韓子曰蟲有螝者一身兩頭爭食相嚙也遂殺巳人臣爭<lb/>
事亡其國者皆螝類也<lb/>
　　　　　蛓<hi>七賜切</hi>
爾雅曰<hi>户感切</hi>毛蠹<hi>即/也</hi>墨蛅<hi>如占切</hi>蟴蛓属今八月角螫<lb/>
蟲<hi>音虫</hi>
說文曰蛓毛蟲也讀若笥蜭手蠹也<lb/>
　　　　　蟥蛢<hi>上音黄下音瓶</hi>
<pb n="KR3k0012_SBCK_951-8b"/>
爾雅曰蚑符蟥蛢<hi>郭璞曰甲蟲也大如虎豆緑色江東呼黄蛢孫炎曰翼在甲褱</hi>
說文曰蛢<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>
                    <hi>音韋也</hi>蟥也以翼鳴者也<lb/>
　　　　　班猫<lb/>
本草經曰班猫一名龍尾味寒生谷<lb/>
吳氏本草經曰班猫一名班蚝<hi>音判</hi>一名龍蚝一名班<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>一<lb/>
名腃髪一名晏青神農辛歧伯醎桐君有毒扁鵲甘有大<lb/>
毒河内川谷或生水石<lb/>
　　　　　地膽<lb/>
廣雅曰地膽地要青蠵也<lb/>
本草經曰元青春食芫華故云元青秋爲地膽地膽黒頭<lb/>
赤味辛有毒主蟲毒風注秋食葛華故名之爲葛上亭長<lb/>
呉氏本草經曰地膽一名元青一名杜龍一名青虹<lb/>
陶洪景本草經曰地膽味辛寒有毒一名元青一名青<hi>蛙一</hi>
<pb n="KR3k0012_SBCK_951-9a"/>
眞者岀梁州狀如大馬蟻有小翼子僞者即是班猫所化<lb/>
狀如大豆大都治躰略同必不能得眞此亦可用<lb/>
　　　　　蛤蚧<lb/>
嶺表録異曰蛤蚧首如蝦蟇背有細鱗如蠶子土黄色身<lb/>
短尾長多巢於樹中端州子墻内有巢於㕔署城樓間者<lb/>
旦暮則鳴自呼蛤蚧或云鳴一聲是一年者里人採之鬻<lb/>
於市爲藥能治肺疾醫人云藥力在尾尾不具者無功<lb/>
　　　　　龐降<lb/>
嶺表録異曰龐降生於山野多在橄欖樹上形如蜩蟬腹<lb/>
青而薄其聲業其鳴自呼爲龐降但聞其聲探者鮮得名<lb/>
以善價求之以爲媚藥<lb/>
　　　　　蛆<lb/>
梁書曰王琳敗後入齊爲特進侍中所居屋脊無故剥破<lb/>
<pb n="KR3k0012_SBCK_951-9b"/>
岀赤蛆數升落地化為血蠕動<lb/>
又曰元帝時安城人劉敬躬於田間得白蛆化爲黄金龜<lb/>
将銷之龜生光照室敬躬以爲神而禱之所請多驗遂謀<lb/>
作亂帝命都督王僧辯討擒之<lb/>
後魏書曰宣武遐昌三年章武王熈爲相州刺史有蛆生<lb/>
於庭俄而反伏誅<lb/>
廣五行記曰北燕馮跋太平二十一年三月蛆觸地而生<lb/>
月餘跋爲弟洪所殺<lb/>
又曰唐來俊臣性殘忍貪淫縱異自知制獄數年家積巨<lb/>
萬凢所殺戮不可勝計俊臣家婢生一塊肉大如二升椀<lb/>
剖之有赤蛆升餘湏臾皆變爲蜂螫人而去<lb/>
︻太平御覽卷第九百五十一<lb/>
<pb n="KR3k0012_SBCK_951-10a"/>
</p>
<p>
</p>
  </div>
</body>
</text>
</TEI>
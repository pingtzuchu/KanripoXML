<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_459-1a"/>
太平御覧卷第四百五十九<lb/>
　人事部一百<lb/>
　　　　　鑒戒下<lb/>
鬻子曰昔周公使康叔守啇戒之曰無殺不辜寜失有罪<lb/>
亦有無罪而見誅亦有有功而不賞愼之<lb/>
管子曰齊桓公管仲鮑叔牙寗戚飲公曰何不爲寡人夀<lb/>
鮑叔牙奉杯而起曰使公無忘在莒管仲無忘束縛於魯<lb/>
寗戚無忘飲牛車下公避席再拜<lb/>
晏子曰夫爵益髙者意益下官益大者心益小禄益厚者<lb/>
施益博也<lb/>
又曰君子居必擇隣遊必就士可以避患也<lb/>
又曰人之將疾必先不甘梁肉之味國之將亡必先思忠<lb/>
臣之語<lb/>
<pb n="KR3k0012_SBCK_459-1b"/>
列子曰狐丘文人謂孫叔敖曰人<hi>有三怨子</hi>知之乎孫叔敖曰<lb/>
何謂也對曰爵髙者人妬之官大者主惡之禄厚者患處<lb/>
之孫叔敖曰吾爵益髙志益下吾官益大吾心益小吾禄<lb/>
益厚吾施益博以是免三怨可乎<lb/>
莊子曰夫畏途十殺一人則父子兄弟相戒必盛從卒而<lb/>
後敢出祍席之上飲食之間而不知爲之戒過也<lb/>
文子曰其文好者身必剥其角羙者身見殺甘泉先竭直<lb/>
木必伐<lb/>
荀子曰魯哀公問政於孔子曰寡人生於深宫之中長於<lb/>
婦人之手未甞知哀未嘗知憂未甞知勞未嘗知懼未嘗<lb/>
知危孔子曰君之問也丘小人也何以知之曰無吾子無所<lb/>
聞之孔子曰君入廟門而右登自胙階仰見榱棟俯察机筵<lb/>
其器存其人亡君以此思則哀至焉昧爽而櫛冠未明而<lb/>
<pb n="KR3k0012_SBCK_459-2a"/>
聽朝一物失所亂之端也君以此思則憂至焉君平明而<lb/>
聽朝日昗而退諸侯之子孫必有在君之庭者君以此思<lb/>
則勞至焉君岀魯之四門以望四郊亡國之墟則必有類<lb/>
焉君以此思則懼至焉且丘聞之君者舟也民者水也水<lb/>
能載舟亦能覆舟君以此思則危至焉<lb/>
又曰慶封爲亂於齊而將之越其族人曰晉近奚不之慶<lb/>
封曰越逺利以避難族人曰變是心也居晉而安不變是<lb/>
心雖越其可以安乎<lb/>
又曰桓公徃問管仲曰仲父有病即有不幸政將遷誰竪<lb/>
刁何如曰不可人情莫不愛其身竪刁自宫而爲君治内<lb/>
身之不愛何能愛君公曰衛公子開封何如管仲曰齊衛<lb/>
之間不過十日之行開封事君十年不歸不見父母非人<lb/>
心也父母之不親安能親君公曰易牙何如曰夫易牙爲<lb/>
<pb n="KR3k0012_SBCK_459-2b"/>
君主味君之所未嘗食唯人肉而易牙蒸首子而進之其<lb/>
子不愛焉能愛君公曰孰可管仲曰隰朋可其爲人堅中<lb/>
而廉外少欲而多信堅中足以爲表廉外可與大任少欲<lb/>
則能臨其衆多信則能親隣國此霸王之佐也君其用之<lb/>
管仲死桓公不用隰朋而用豎刁三年桓公南遊堂邑竪<lb/>
刁易牙衛公子開封及大臣爲亂桓公餒而死<lb/>
荀子曰伯禽將歸於魯周公謂伯禽曰君子力如牛不與<lb/>
牛爭力走如馬不與馬爭走智如士不與士爭智<lb/>
韓子曰西門豹性急佩韋以自緩董安于心緩佩弦以自<lb/>
急故能以有餘𥙷不足以長續短之謂明至<lb/>
淮南子曰奔車之上無仲尼覆舟之下無伯夷<lb/>
韓子曰天下有至貴而非勢位也有至冨而非金玉也有<lb/>
至壽而非千歳也愿恕反性則貴矣適情知足則冨矣明<lb/>
<pb n="KR3k0012_SBCK_459-3a"/>
生死之分則壽矣<lb/>
韓子曰秦昭王謂左右曰今時韓與魏孰強對曰魏強秦<lb/>
昭王曰其無奈寡人何左右皆然中旗伏瑟而對曰王之<lb/>
料天下過矣當六晉之時智氏最強滅范中行氏又率韓<lb/>
魏之兵以圍趙襄子於晉陽决晉水以灌晉陽之城城不<lb/>
没者三板智伯行水魏宣子御韓康子驂乗智伯曰吾始<lb/>
不知水可以亡國也乃今知之汾水可以灌安邑絳水可<lb/>
以灌平陽魏宣子肘韓康子韓康子履魏宣子之足接於<lb/>
車上而智氏身死國亡爲天下笑今秦雖不過智氏韓魏<lb/>
弱尚賢其在晉陽之下也此方其用肘足之時願王勿易<lb/>
也於是秦王恐<lb/>
又曰呉鐸以聲自毀膏燭以明自鑠<lb/>
又曰魏武侯浮西河而下中流謂呉起曰羙哉山河之固<lb/>
<pb n="KR3k0012_SBCK_459-3b"/>
魏國之寳也對曰在德不在險昔三苗氏左洞庭而右彭<lb/>
蠡德義不修而禹滅之夏桀之居左河濟而右太華伊闕<lb/>
在其南羊膓在其北修政不仁湯放之啇紂之國左孟門<lb/>
右太行常山在其北大河經其南修行不德而武王滅之<lb/>
王恃儉而不修德舟中之人盡敵國也武侯曰善<lb/>
說苑曰昔成王封周公周公辭不受乃封周公子伯禽於<lb/>
魯將辭去周公戒之曰去矣子其無以魯國驕士矣我文<lb/>
王之子也武王之弟也今王之叔父也又相天子吾於天<lb/>
下亦不輕矣嘗一沐而三握髮一食而三吐哺猶恐失天<lb/>
下之士吾聞之曰德行廣大而守以恭者榮土地博𥙿而<lb/>
守以儉者安禄位尊盛而守以卑者貴人衆兵彊而守以<lb/>
畏者勝聦明睿智而守以愚者益博聞多記而守以淺者<lb/>
廣此六守者謙徳也夫貴爲天子冨有四海不謙者先天<lb/>
<pb n="KR3k0012_SBCK_459-4a"/>
下亡其身桀紂是也可不愼乎故易曰天道虧盈而益謙<lb/>
地道變盈而流謙鬼神害盈而福謙人道惡盈而好謙誡<lb/>
之哉子其無以魯國驕士矣<lb/>
又曰春秋有忽然而足以亡者國君不可以不愼也妬妾<lb/>
不一足以亡公族不親足以亡大臣不任足以亡國爵不<lb/>
用足以亡親佞近讒足以亡舉百事不時足以亡使民不<lb/>
節足以亡刑罰不中足以亡内失衆心足以亡外嫚大國<lb/>
足以亡<lb/>
說苑曰田子方侍魏文侯坐太子擊趨而入見賔客羣臣<lb/>
皆趨田子獨不起文侯有不說之色太子亦然田子方稱<lb/>
曰爲子起與無如禮何不爲子起與無如罪何請爲子誦<lb/>
楚恭王之爲太子也將出之雲夢遇大夫工尹工尹遂趨<lb/>
避家人之門中太子下車從之家人之門中曰子大夫何<lb/>
<pb n="KR3k0012_SBCK_459-4b"/>
爲其若是吾聞之尊其父者不兼其子兼其子者不祥莫<lb/>
大焉子大夫何爲其若是工尹曰向吾望見子之面今而<lb/>
後記子之心文侯曰善太子擊前誦㳟王之言而習之<lb/>
又曰孫叔敖爲楚令尹一國吏民皆來賀有一父衣鹿衣<lb/>
冠白冠後來弔孫叔敖正衣冠而出見之謂老父曰楚王<lb/>
不知臣不肖使臣受吏民之垢人盡來賀子獨來弔豈有<lb/>
說乎父曰有說身已貴而驕人者民去之位巳髙而檀權<lb/>
者君惡之禄巳厚而不足者患處之孫叔敖再拜曰謹受<lb/>
命願聞餘教父曰位巳髙而意益下官益大而心益小禄<lb/>
巳厚而愼不取君守此三者足以治楚矣<lb/>
說苑曰魏公子牟東行穰侯送之曰先生將去　之山東<lb/>
矣獨無一言以教冉乎魏公子曰微君言之牟幾忘語君<lb/>
君知夫官不與勢期而勢自至乎勢不與冨期而冨自至<lb/>
<pb n="KR3k0012_SBCK_459-5a"/>
乎冨不與貴期而貴自至乎貴不與驕期而驕自至乎驕<lb/>
不與罪期而罪自至乎罪不與死期而死自至乎穰侯曰<lb/>
善謹受明教<lb/>
說苑曰髙上尊貴無以驕人聦明聖智無以窮人資給疾<lb/>
速無以先人剛毅勇猛無以勝人不知則問不能則學雖<lb/>
知必質然後辯之雖能必讓然後爲之故士雖聦明聖智<lb/>
自守以愚功𬒳天下自守以讓勇力距丗自守以怯冨有<lb/>
四海自守以廉此謂髙而不危滿而不溢者也<lb/>
說苑曰齊桓公爲大臣具酒期以日中管仲後至桓公舉<lb/>
觴以飲之管仲半弃酒桓公曰期而後至飲而弃酒於禮<lb/>
可乎管仲對曰臣聞酒入舌出舌出者言失言失者身弃<lb/>
臣計弃身不如弃酒桓公笑曰仲父起就坐<lb/>
說苑曰常樅有疾者老子徃問焉曰先生疾甚矣無遺教<lb/>
<pb n="KR3k0012_SBCK_459-5b"/>
可以語諸弟子者乎常樅曰子雖不問吾將語子曰過故<lb/>
郷而下車子知之乎老子曰過故郷而下車非謂其不忘故<lb/>
郷耶常樅曰嘻是巳常樅曰過喬木而趨子知之乎老子曰<lb/>
過喬木而趨非謂其敬老耶常樅曰嘻是以張其口而示老<lb/>
子曰吾舌存乎老子曰然吾齒存乎老子曰亡常樅曰子知<lb/>
之乎老子曰夫舌之存也豈非以其柔耶齒之亡也豈非以<lb/>
其剛耶常樅曰嘻是以天下之事巳盡矣無以復語子哉<lb/>
說苑曰桓公曰金剛則折革剛則裂人君剛則國家滅人<lb/>
臣剛則交友絶夫剛不和不和則不可用是故四馬不和<lb/>
取道不長父子不和其丗破亡兄弟不和不能乆同夫妻<lb/>
不和家室大凶易曰二人同心其利斷金因不剛也<lb/>
又曰老子曰得其所利必慮其害樂其所樂必頋其敗人<lb/>
爲善者天報以福人爲不善者天報以禍也故曰禍兮福<lb/>
<pb n="KR3k0012_SBCK_459-6a"/>
所倚福兮禍所伏戒之愼之君子不務何以備之夫上知<lb/>
天則不失時下知地則不失財日夜愼之則無害矣<lb/>
太公金匱曰武王問師尚父曰五帝之戒可復得聞乎師<lb/>
尚父曰舜之居民上兢兢如履薄冰禹之居民上慄慄如<lb/>
恐不滿湯之居民上翼翼乎懼不敢息<lb/>
吕氏春秋曰出則以車入則以輦務以自逸命之曰招蹷<lb/>
之機肥肉厚酒務以自強命之曰爛膓之食靡曼皓齒鄭<lb/>
衛之音務以自樂命之曰伐性之斧三者冨貴之所致者<lb/>
也<lb/>
新序曰楚恭王有疾召令尹曰常侍苑蘇與我處忠我以<lb/>
義吾與其處不見不思也雖然吾有以得也其功不細必<lb/>
爵之申侯伯與我處吾所樂者勸吾爲之吾所好者勸吾<lb/>
服之吾與處不見思之雖然吾終無得也其過也不細必<lb/>
<pb n="KR3k0012_SBCK_459-6b"/>
亟遣之令尹曰諾明日王薨令尹即拜苑蘇爲上卿而逐<lb/>
申伯出於國<lb/>
諸葛亮集先主遺詔勑後主曰勿以惡小而爲之勿以善<lb/>
小而不爲唯賢唯德能服於人汝父德薄勿效之讀傳必<lb/>
可讀漢書禮記閑暇歷視諸子及六韜啇君書益人意知<lb/>
吾終之後汝兄弟父事丞相<lb/>
鄭玄別傳曰玄病困戒子益恩曰吾家舊貧爲父母羣弟所<lb/>
容去厮役之吏遊周秦之都徃來幽并兖豫之役候覲通<lb/>
人大儒得意者咸從捧手有所受焉遂愽稽六藝究覽傳<lb/>
記今我告尔以事將閑居以安性覃思以終業自非國君<lb/>
之命問親族之憂展孝墳墓觀省野物曷常扶杖出門乎<lb/>
家事大小汝一承之吾焭焭一夫曾無同生相依其朂求<lb/>
君子之道研鑚勿替㳟愼威儀以近有德顯譽成於僚友<lb/>
<pb n="KR3k0012_SBCK_459-7a"/>
德行立於已志若致聲稱亦有榮於所生耳<lb/>
曹植別傳曰植博學有髙才年十餘歳誦詩論及賦十萬<lb/>
言性簡易不事華麗太祖征孫權使植留守鄴戒之曰吾<lb/>
昔爲潁令年二十三思此時所行無悔於今今汝年二十<lb/>
三矣可不勉與<lb/>
文士傳曰陸景誡盈曰重臣貴戚隆盛三族莫不罹患搆<lb/>
禍鮮以善終大者破家小者㓕身唯金張子弟丗履忠篤<lb/>
故能保貴持寵祚鍾昆季其餘禍敗可爲痛心<lb/>
東方朔集曰朔將仙戒其子曰明者處丗莫尙於中庸優<lb/>
哉游哉與道相從首陽爲拙柱下爲工飽食安歩以仕代<lb/>
農依隠玩丗詭時不逢<lb/>
劉向集誡子書曰告歆謙之無忽若未有異德蒙恩甚厚<lb/>
將何以報董生有云弔者在門賀者在閭有憂則恐懼愼<lb/>
<pb n="KR3k0012_SBCK_459-7b"/>
事愼事則必有善功而遺福也<lb/>
蔡邕女誡曰心猶首面也是以甚致飾焉面一旦不脩則<lb/>
塵垢穢之心一朝不思善則邪惡入之咸知飾其面不脩<lb/>
其心夫面之不飾愚者謂之醜心之不脩賢者謂之惡愚<lb/>
者謂之醜猶可賢者謂之惡將何容焉故覽照拭面則思<lb/>
其心之㓗也傳脂則思其心之軟也加粉則思其心之鮮<lb/>
也澤髪則思其心之順也用櫛則思其心之理也立髻則<lb/>
思其心之正也攝鬢則思其心之整也<lb/>
蔡邕廣連珠曰臣聞目瞤耳鳴近夫小戒也狐鳴犬嘷家<lb/>
人小祅也猶忌愼動作封鎮書符以防其禍是故天地示<lb/>
異灾變横起則人主恒恐懼而脩政<lb/>
魏文帝誡子曰父母於子日雖肝傷腐爛爲其掩蔽不欲<lb/>
使郷黨士友聞其罪過然行之不改乆乆人自知之用此<lb/>
<pb n="KR3k0012_SBCK_459-8a"/>
仕官不亦難乎<lb/>
王脩誡子書曰我實老矣所恃汝等也汝今踰郡縣越山<lb/>
河離兄弟去目下者欲令見舉動之冝以觀髙人逺節聞一<lb/>
得三父欲令子善唯不能殺身其餘無惜也<lb/>
諸葛亮誡外生曰夫志當存髙逺慕先賢絶情欲棄凝滯<lb/>
使庶幾之志揭然有所存惻然有所感忍屈伸去細碎廣<lb/>
咨問除嫌吝雖有淹留何損於羙趣何患於不濟若志不<lb/>
強毅意不慷慨徒碌碌滯於俗黙黙束於情永竄伏於凢<lb/>
庸不免於下流矣<lb/>
又曰夫君子之行静以脩身儉以養德非澹薄無以明志<lb/>
非寧静無以致逺夫學欲静也才湏學也非學無以廣才<lb/>
非志無以成學滔慢則不能勵精險躁則不能治性年與<lb/>
時馳意與日去遂成枯落多不接丗悲守窮廬將復何及<lb/>
<pb n="KR3k0012_SBCK_459-8b"/>
崔瑗坐右銘曰無道人之短無說已之長施人愼勿念受<lb/>
施愼勿忘丗譽不足慕唯仁爲紀綱隱心而後動謗議庸<lb/>
何傷<lb/>
太平御覽卷第四百五十九<lb/>
</p>
<p>
</p>
  </div>
</body>
</text>
</TEI>
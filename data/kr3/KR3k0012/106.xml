<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_106-1a"/>
太平御覽卷第一百六<lb/>
　　皇王部三十一<lb/>
　　　隋髙祖文皇帝　焬皇帝<lb/>
　　　　隋髙祖文皇帝<lb/>
隋書曰髙祖文帝姓楊氏諱堅弘農郡華隂人也漢太尉<lb/>
震八代孫鉉仕燕爲北平太守鉉生元壽後魏代爲武川<lb/>
鎮司馬子孫因家焉元壽生太原太守惠嘏恵嘏生平原<lb/>
太守烈烈生寜逺將軍禎禎生忠忠即皇考也皇考從周<lb/>
太祖起義關西賜姓普六茹氏位至柱國大司空隋國公薨<lb/>
贈太保謚曰桓皇妣吕氏以大統七年六月癸丑夜生髙祖<lb/>
於馮翊般若寺紫氣充庭有尼來自河東謂皇妣曰此兒所<lb/>
從來甚異不可於俗間處之尼將髙祖舎於別館躬自撫養<lb/>
皇妣甞抱髙祖忽見頭上角出遍體鱗起皇妣大駭墜髙祖<lb/>
<pb n="KR3k0012_SBCK_106-1b"/>
於地尼自外入見曰巳驚我兒致令晚得天下爲人龍顔額<lb/>
有五柱入頂目光外射有文在手曰王長上短下沉深嚴重<lb/>
𥘉入太學雖至親昵不敢狎也年十四京兆尹薛善辟爲<lb/>
功曹十五以太祖勲授散騎常侍車騎大將軍儀同三司<lb/>
封成紀縣公武帝即位遷左小宫伯出爲隋州刺史進位<lb/>
大將軍後徴還遇皇妣寢疾三年晝夜不離左右丗稱純孝<lb/>
宇文護執政尤忌髙祖屢將害焉大將軍侯伏侯壽等匡<lb/>
護得免其後襲爵隋國公武帝娉髙祖長女爲皇太子妃<lb/>
益加禮重齊王憲言於帝曰普六茹堅相貌非常臣每見<lb/>
之不覺自失恐非人下請早除之帝曰此止可爲將耳内<lb/>
史王軌驟言於帝曰皇太子非社稷主普六茹堅皃有反<lb/>
相帝不恱曰必天命有在將若之何髙祖甚懼深自晦匿<lb/>
建德中率水軍三萬破齊師於河橋明年從帝平齊進位<lb/>
<pb n="KR3k0012_SBCK_106-2a"/>
柱國與宇文憲破齊任城王髙湝於兾州除定州㹅管宣<lb/>
帝即位以后父徴拜上柱國大司馬大象𥘉遷太僕丞右<lb/>
司武俄轉大　帝每廵幸恒委以居守大象二年五月<lb/>
以髙祖爲楊州惣管將發暴有足疾不果行乙未宣帝崩<lb/>
時静帝㓜冲未能親理政事内史大夫鄭譯御正大夫劉<lb/>
昉以髙祖皇后之父衆望所歸遂矯詔引髙祖入㹅朝政<lb/>
都督内外諸軍事周氏諸王在藩者髙祖恐其生變稱趙<lb/>
王招將嫁女於穾厥爲詞以徴之丁未發䘮庚戌周帝拜<lb/>
髙祖假黄鉞左丞相百官惣已而聽焉十二月甲子周帝<lb/>
詔以郢州之漢東二十郡爲隋國劒履上殿入朝不趨賛<lb/>
拜不名備九錫之禮加璽紱逺遊冠相國印緑綟綬位在<lb/>
諸王上隋國置丞相巳下一依舊式髙祖再讓不許於是<lb/>
建臺置官大定元年二月丙辰詔王冕十有二旒建天子<lb/>
<pb n="KR3k0012_SBCK_106-2b"/>
旌旗出警入蹕乗金根車駕六馬備五特副車置旄頭雲<lb/>
䍐樂儛八佾設鍾簴宫懸王妃爲王后長子爲太子前後<lb/>
三讓乃授俄而周帝以衆望有歸乃下詔遣大宗伯大將<lb/>
軍金城公趙煚奉皇帝璽紱百官勸進髙祖乃受焉開皇<lb/>
元年二月甲子上自相府常服入宫備禮即皇帝位於臨光<lb/>
殿設壇於南郊遣使柴燎告天是日大赦改元爲開皇六<lb/>
月癸未詔以𥘉受天命赤雀降祥五德相生赤爲火色其<lb/>
郊及社廟依服冕之儀而朝㑹之服旗幟犧牲各令尚赤<lb/>
戎服以黄秋七月乙夘上始服黄百寮畢賀二年六月景<lb/>
申詔曰龍首山川原秀麗卉物滋阜卜食相土冝建都邑<lb/>
定鼎之基永固無窮之業所在公私府宅規模逺近營構<lb/>
資費隨事條奏仍詔左僕射髙熲將作大匠劉龍鉅鹿郡<lb/>
公賀婁子幹太府少卿髙龍乂等創造新都三年春正月庚<lb/>
<pb n="KR3k0012_SBCK_106-3a"/>
子將入新都大赦天下六年二月丁亥發丁男十一萬修<lb/>
築長城三旬而罷七年春正月癸巳有事於太廟乙未制<lb/>
諸州歲貢三人丁巳祀朝日於東郊已巳陳遣兼散騎常<lb/>
侍王亨兼通直散騎常侍王眘來聘壬申車駕幸醴泉宫<lb/>
是月發丁男十萬餘修築長城二旬而罷夏四月巳酉幸<lb/>
晉王第庚戍於楊州開山陽瀆以通運漕八年冬十月甲<lb/>
子將伐陳有事於太廟命晉王廣秦王俊清河公楊素並<lb/>
爲行軍元帥以伐陳九年春正月巳巳白虹夾日辛未賀<lb/>
若弼拔陳京口韓擒虎抜陳南豫州癸酉以尚書右僕射<lb/>
虞慶則爲右衛大將軍景子賀若弼敗陳師於蔣山獲其<lb/>
將蕭摩訶韓擒虎進師入建業獲其將任蠻奴獲陳主叔<lb/>
寳陳國平得州三十郡一百縣四百癸巳遣使持節廵撫<lb/>
之夏四月巳亥幸驪山親勞旋師乙巳三軍凱入獻俘於<lb/>
<pb n="KR3k0012_SBCK_106-3b"/>
太廟拜晉王廣爲太尉五月巳夘以吏部尚書蘇威爲尚<lb/>
書右僕射六月乙丑以荆州㹅管楊素爲納言丁丑以吏<lb/>
部侍郎盧愷爲禮部尚書時朝野物議咸願登封秋七月<lb/>
景午詔曰豈可命一將軍除一小國遐邇注意便謂太平<lb/>
予以薄德而封名山用虚言而干上帝非朕攸聞而今以<lb/>
後言及封禪冝即禁絶二十年冬十月乙丑皇太子勇及<lb/>
其諸子並廢爲庶人殺柱國太平縣公史萬歲巳巳殺左<lb/>
衛大將軍五原郡公元旻十一月戊子天下地震京師大<lb/>
風雪以晉王廣爲皇太子十二月戊午詔東宫官属不得<lb/>
稱臣於皇太子仁壽元年春正月乙酉朔大赦改元以尚<lb/>
書右僕射楊素爲尚書左僕射納言蘇威爲尚書右僕射<lb/>
丁酉徙河南王昭爲晉王三年七月詔令州縣搜掦賢哲<lb/>
皆取明知今古通識治亂究政敎之夲逹禮樂之源不限多<lb/>
<pb n="KR3k0012_SBCK_106-4a"/>
少不得不舉以三旬咸令進路徴召將送必湏以禮四年<lb/>
春正月景辰大赦甲子幸於仁壽宫乙丑詔賞罰支度事<lb/>
無巨細並付皇太子夏四月乙夘上不豫六月庚申大赦<lb/>
天下八月甲辰上疾甚卧於仁壽宫與百寮辭訣並握手<lb/>
歔欷是時唯太子及陳宣華夫人侍疾太子無禮宣華訴<lb/>
之帝怒曰死狗郍堪付後事遽令召勇楊素祕不宣乃屏<lb/>
左右令張衡入拉帝血濺屏風冤痛之聲聞于外年六十<lb/>
四在位二十四年<lb/>
史臣曰髙祖龍德在田竒表見異晦明藏用故知我者稀<lb/>
始以外戚之尊受託孤之任與能之議未爲當時所許是<lb/>
以周室舊臣咸懷憤惋旣而王謙固三蜀之阻不踰朞月<lb/>
尉遟逈舉全齊之衆一戰而亡斯乃非止人謀抑亦天之<lb/>
所賛也乗兹機運遂遷周鼎于時蠻夷猾夏荆楊未一劬<lb/>
<pb n="KR3k0012_SBCK_106-4b"/>
勞日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>經營四方樓船南邁則金陵失險驃騎北指則單<lb/>
于欵塞職方所載並入疆理禹貢所圗咸受正朔雖晉武<lb/>
之克平吴㑹漢宣之推亡固存比義論功不能尚也七德<lb/>
旣敷九歌巳洽要荒咸曁尉侯無警於是躬節儉平傜賦<lb/>
倉廪實法令行君子咸樂其生小人各安其業強無陵弱<lb/>
衆不暴寡人物殷阜朝野歡娯二十年間天下無事區宇<lb/>
之内晏如也考之前王足以叅蹤盛烈但素無學術不能<lb/>
任下無寛仁之度有刻薄之資曁乎暮年此風逾扇又雅<lb/>
好符瑞暗於大道建彼維城權侔京室人皆同帝制靡所適<lb/>
從聽哲婦之言惑邪臣之說溺寵廢嫡託付失人滅父子之<lb/>
道開昆弟之隙縱其尋斧剪伐本枝墳土未乾子孫繼踵<lb/>
屠戮松檟纔列天下皆非隋有惜哉迹其衰怠之源稽其<lb/>
亂亡之兆起自髙祖成於焬帝所由來逺矣非一朝一夕<lb/>
<pb n="KR3k0012_SBCK_106-5a"/>
其不祀忽諸未爲不幸也<lb/>
　　　　賜皇帝<lb/>
隋書曰焬皇帝諱廣一名英小字阿𡡉髙祖第二子也母<lb/>
曰文獻獨孤皇后上羙姿儀少敏慧髙祖及后於諸子中<lb/>
特所鍾愛在周以髙祖勲封鴈門郡公開皇元年立爲晉<lb/>
王拜柱國并州揔管時年十三尋授武衛大將軍進位上<lb/>
柱國河北道行臺尚書令大將軍如故髙祖令項城公韶<lb/>
安道公才李徹輔導之上好學善屬文沉深嚴重朝野<lb/>
属望髙祖宻令善相者來和遍視諸子和曰晉王眉上雙<lb/>
骨隆起貴不可言旣而髙祖幸上居第見樂器絃多斷絶<lb/>
又有塵埃若不用者以爲不好聲妓善之上尤自矯飾當<lb/>
時稱爲仁孝嘗觀獵遇雨左右進油衣上曰士卒皆霑濕<lb/>
我獨衣此乎乃令持去六年轉淮南道行臺尚書令其年徴<lb/>
<pb n="KR3k0012_SBCK_106-5b"/>
拜雍州牧内史令八年冬大舉伐陳以上爲行軍元帥及<lb/>
陳平進位太尉賜輅車乗馬衮冕之服玄珪白璧各一復<lb/>
拜并州揔管髙祖之祠太山領武候大將軍明年歸藩後<lb/>
數載突厥宼邊復爲行軍元帥出靈武無虜而還及太子<lb/>
勇廢立上爲皇太子是月當受冊髙祖曰吾以大興公成<lb/>
帝業令上出舎大興縣其夜烈風大雪地震山崩民舎多<lb/>
壞壓死者百餘口仁壽𥘉奉詔廵撫東南是後髙祖每避暑<lb/>
仁壽宫恒令上監國四年七月髙祖崩上即皇帝位於仁壽<lb/>
宫八月奉梓宫還京師并州揔管漢王諒舉兵反詔尚書左僕<lb/>
射楊素討平之十一月癸丑詔可於伊雒營建東京即設官<lb/>
分職以爲民極也大業元年正月壬辰朔大赦改元立妃蕭<lb/>
氏爲皇后改豫州爲秦州洛州爲豫州廢諸州揔管府景申<lb/>
立晉王昭爲皇太子三月丁未詔尚書令楊素納言楊逹將<lb/>
<pb n="KR3k0012_SBCK_106-6a"/>
作大匠宇文愷營建東京徙豫州郭下居民以實之辛亥發<lb/>
河南諸郡男女萬餘開通濟渠自西苑引榖洛水逹於河自<lb/>
板渚引河通於淮庚申遣黄門侍郎王弘上儀同於上澄往<lb/>
江南採木造龍舟鳯舸黄龍赤艦樓船等數萬艘七月景子<lb/>
詔曰今宇宙平一文軌攸同十歩之内必有芳草四海之中<lb/>
豈無竒秀諸在家及見入學者若有篤志好古躭恱典墳<lb/>
學行優敏堪膺時務所在採訪具以名聞即當隨其器能<lb/>
擢以不次八月壬寅上御龍舟幸江都以左武衛大將軍郭<lb/>
衍爲前軍李景爲後軍文武官五品巳上給樓舩九品巳上<lb/>
給黄蔑舳艫相接二百餘里冬十月巳丑赦江淮巳南陽州<lb/>
給復五年舊揔管内給復三年二年春正月辛酉東京成賜<lb/>
監督者各有差三月庚午車駕發江都夏四月庚戍上自伊<lb/>
闕陳法駕備千乗萬騎入於東京辛亥上御端門大赦免天<lb/>
<pb n="KR3k0012_SBCK_106-6b"/>
下今年租賦三年四月甲午詔曰夫孝悌有聞人倫之夲<lb/>
德行敦厚立身之基或節義可稱或操履清潔所以激貪<lb/>
厲俗有益風化強毅正直執憲不撓學業優敏文才美秀<lb/>
並爲廊廟之用寔乃瑚璉之資才堪將略則抜之以禦侮<lb/>
膂力驍壯則任之爪牙爰及一藝可取亦冝採録衆善畢舉<lb/>
與時無弃以此求治庶幾非逺文武有職事者五品巳上<lb/>
宜依今十科舉人有一於此不必求備朕當待以不次隨<lb/>
才升擢景申車駕北廵狩六月戊子次榆林郡丁酉啓民<lb/>
可汗來朝巳亥吐谷渾髙昌並遣使貢方物甲辰上御北<lb/>
樓觀漁於河北宴百僚秋七月辛亥啓民可汗上表請變<lb/>
服襲冠帶詔啓民賛拜不名位在諸侯王上甲寅上於<lb/>
郡城東御大帳其下備儀衛建旌旗宴啓民及其部落三千<lb/>
五百人奏百戯之樂賜啓民及其部各有差八月壬午車駕<lb/>
<pb n="KR3k0012_SBCK_106-7a"/>
發榆林乙酉啓民飾廬清道以候乗輿帝幸其帳啓民奉<lb/>
觴上壽宴賜極厚上謂髙麗使者曰歸語尓王當早來朝<lb/>
見不然者吾與啓民廵彼土矣皇后亦幸義城公主帳己丑<lb/>
啓民可汗歸蕃癸巳入樓煩關壬寅次太原詔營晉陽宫<lb/>
九月己未次濟源幸御史大夫張衡宅宴享極歡己巳至<lb/>
于東都五年三月己巳車駕西廵河右乙亥幸扶風舊宅<lb/>
夏四月己亥大獵於隴西壬寅髙昌吐谷渾伊吾並遣使<lb/>
來朝乙巳狄道党項羗來貢方物癸亥出臨津關渡黄河<lb/>
至西平陳兵講武五月乙亥上獵於抜延山長圍周亘二<lb/>
千里庚辰入長寧谷度星領甲申宴羣臣於金山之上六<lb/>
月景午次張掖辛亥詔諸郡學業該通才藝優敏膂力驍<lb/>
壯超絶等倫在官勤舊堪理政事立性正直不避強禁四<lb/>
科舉人壬子髙昌王麴伯雅來朝伊吾吐屯設等獻西域<lb/>
<pb n="KR3k0012_SBCK_106-7b"/>
數千里之地上大恱景辰上御觀風行殿盛陳文物奏九<lb/>
部樂設魚龍曼延宴髙昌王吐屯設於殿上以寵異之其<lb/>
蠻夷陪列者三十餘國戊午大赦天下文皇巳來流配悉<lb/>
放還郷晉陽逆黨不在此例寵右諸郡給復一年行經之所<lb/>
給復二年秋七月丁夘置馬牧於青海渚中以求龍種無<lb/>
効而止九月癸未車駕入長安六年二月庚申徴魏齊周<lb/>
陳樂人悉配太常三月癸亥幸江都宫甲子以鴻臚卿史<lb/>
祥爲左驍衛大將軍夏四月丁未宴江淮巳南父老頒賜<lb/>
各有差七年二月己未上升釣臺臨楊子津大宴百寮頒賜<lb/>
各有差庚申百濟遣使朝貢乙亥上自江都御龍舟入通<lb/>
濟渠遂幸於涿郡八年正月辛巳大軍集於涿郡壬午下<lb/>
詔曰髙麗小醜昬迷不恭崇聚渤碣之間荐食遼穢之境<lb/>
親㹅六師用伸九伐拯厥阽危恊從天意若髙麗泥首轅門<lb/>
<pb n="KR3k0012_SBCK_106-8a"/>
自歸司寇即宜解縛焚櫬弘之以㤙其餘臣人歸朝奉順<lb/>
咸加撫慰各安生業隨才任用無隔夷夏營壘所次務在<lb/>
整肅芻蕘有禁秋毫勿犯布以恩宥喻以禍福若其同惡<lb/>
相濟抗拒官軍國有常刑俾無遺類明加曉示稱朕意焉<lb/>
揔管一百一十三萬三千八百號二百萬其餽運者倍之癸<lb/>
未第一軍發終四十日引師乃盡旌旗亘千里近古出師<lb/>
之盛未之有也三月癸巳上御師甲子臨戎於遼水橋戊<lb/>
戌大軍爲賊所拒不果濟右屯衛大將軍左光禄大夫麥鐵<lb/>
杖武賁郎將錢士雄孟金乂等皆死之甲午車駕渡遼大<lb/>
戰於東岸擊賊破之進圍遼東時諸將各奉旨不敢赴機<lb/>
旣而髙麗各城守攻之不下六月己未幸遼東責怒諸將<lb/>
止城西數里御六合城七月壬寅宇文述等敗績於薩水<lb/>
右屯衛將軍辛丗雄死之九軍並䧟將帥奔還亡者二千<lb/>
<pb n="KR3k0012_SBCK_106-8b"/>
餘騎癸卯班師九月庚寅上至東都九年春正月丁丑徹<lb/>
天下兵募民爲驍果集於涿郡二月戊寅幸遼東以越王<lb/>
侗民部尚書樊子盖留守東都庚子北海人郭方預聚徒<lb/>
爲盗自號盧公衆至三萬攻䧟城大掠而去夏四月庚午<lb/>
車駕渡遼壬申遣宇文述楊義臣趣平壤五月丁丑熒惑<lb/>
入南斗己夘濟北人甄寶車聚衆萬餘寇掠城邑六月乙<lb/>
巳禮部尚書楊玄感反於黎陽丙辰玄感逼東都河南賛<lb/>
治裴弘䇿拒之反爲賊所敗戊辰兵部侍郎斛斯政奔於髙<lb/>
麗庚午上班師髙麗犯後軍八月壬寅左翊衛大將軍宇<lb/>
文述等破楊玄感於閿郷斬之餘黨悉平十年二月辛夘<lb/>
詔曰菆尓髙麗僻居荒表鴟張狼噬侮慢不恭抄竊我邊<lb/>
陲侵軼我城鎮是以去歲出軍問罪遼碣殪長蛇於玄莬<lb/>
戮封豕於襄平扶餘衆軍風馳電逝追奔逐北徑踰沮水<lb/>
<pb n="KR3k0012_SBCK_106-9a"/>
滄海舟檝衝賊腹心焚其城郭汚其宫室髙元伏鑕泥首<lb/>
送欵軍門尋請入朝歸罪司寇朕以許其改過乃詔班師<lb/>
而長惡靡悛宴安鴆毒此而可忍孰不可容便可分命六<lb/>
師百道俱進朕當親執武節臨御諸軍秣馬九都觀兵遼<lb/>
水順天誅於海外救窮民於倒懸征伐以正之明徳以誅<lb/>
之止除元惡餘無所問三月壬子行幸涿郡癸亥次臨渝<lb/>
宫親御戎服禡祭黄帝斬叛軍者以釁鼔秋七月甲子髙<lb/>
麗遣使降囚送斛斯政上大恱八月己巳班師二月壬申<lb/>
上如東都其日大赦天下戊子入東都十二年七月甲子<lb/>
幸江都宫以越王侗光禄大夫叚逹太府卿元文都檢校<lb/>
民部尚書韋津右武衛將軍皇甫無逸右司郎盧楚等惣<lb/>
留後事十三年二月巳丑馬邑校尉劉武周殺太守王仁<lb/>
恭舉兵作亂北連突厥自稱定楊可汗庚寅賊帥李宻翟<lb/>
<pb n="KR3k0012_SBCK_106-9b"/>
譲等䧟興洛倉越王侗遣武賁郎將劉長恭光禄少卿房<lb/>
崱擊之反爲所敗死者十五六庚子李密自號魏公稱元<lb/>
年開倉以賑羣盗衆至數十萬河南諸郡相繼皆䧟焉五月<lb/>
甲子唐公起義師於太原丙寅突厥數千寇太原唐公擊<lb/>
破之秋七月壬子熒惑守積屍丙辰武威人李軌舉兵反<lb/>
攻䧟河西諸郡自稱凉王建元安東八月辛巳唐公破武<lb/>
牙郎將宋老生於霍邑斬之十一月景辰唐公入京師辛<lb/>
酉遥尊帝爲太上皇立代王侑爲帝改元義寧帝在江都<lb/>
聞唐公舉兵動容者乆之以手琢按曰渠有竒相渠得之<lb/>
矣如此者再三遂欲渡江幸丹陽時宿衛諸將皆是秦人<lb/>
各有懷土之志宇文化及因人之心與裴䖍通作亂入犯<lb/>
宫闈宿衛皆走遂執帝將出示衆數以十罪復引帝入求<lb/>
鴆不得令狐行逹牽帝使坐以練布縊之時年五十蕭后<lb/>
<pb n="KR3k0012_SBCK_106-10a"/>
令宫人撤床簀爲棺以埋之化及發後右禦衛將軍陳稜<lb/>
奉梓宫於成象殿葬吴公臺下發歛之始容㒵若生衆咸<lb/>
異之唐平江南之後改葬雷塘𥘉上自以蕃王次不當立<lb/>
每矯情飾行以釣虚名隂有奪宗之計時髙祖雅信文獻<lb/>
皇后而性忌媵妾皇太子勇内多嬖幸以此失愛帝後庭<lb/>
有子皆不育之示無私寵取媚於后大臣用事者傾心與<lb/>
交中使至第無遺賤皆曲承顔色伸以厚禮婢僕徃來者<lb/>
無不稱其仁孝又常私入宫掖宻謀於獻后楊素等因機<lb/>
<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>扇遂成廢立<lb/>
<pb n="KR3k0012_SBCK_106-10b"/>
</p>
<p>
太平御覽卷第一百六<lb/>
</p>
<p>
</p>
  </div>
</body>
</text>
</TEI>
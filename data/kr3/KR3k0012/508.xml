<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_508-1a"/>
太平御覽卷第五百八<lb/>
　　逸民部八<lb/>
　　　　　逸民八<lb/>
皇甫士安髙士傳曰摰峻字伯陵京兆長安人少治清節<lb/>
與太史令司馬遷交好峻獨退身修德隱於<graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>山遷旣親<lb/>
貴乃以書勸峻進曰遷聞君子所貴乎道者三太上立德<lb/>
其次立言其次立功伏惟伯陵材能絶人髙尚其志以善<lb/>
厥身氷清玉㓗不以細行累其名固巳貴矣然未盡太<lb/>
上之所由也願先生少致意焉峻報書曰峻聞古之君子<lb/>
料能而行度徳而處故悔恡去於身利不可以虚受名不<lb/>
可以苟得漢興巳來帝王之道於斯始顯能者見利不肖<lb/>
者自屏亦其時也周易大君有命小人勿用徒欲偃仰從<lb/>
容以送餘齒耳峻之守節不移如此遷居太史官爲李陵<lb/>
<pb n="KR3k0012_SBCK_508-1b"/>
游說下腐刑果以悔恡𬒳辱峻遂髙尚不仕卒於<graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>
                    <graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>人<lb/>
立祠号曰<graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>君<lb/>
又曰韓福者涿人也以行義脩㓗著名昭帝時將軍霍光<lb/>
秉政表顯義士郡國條奏行狀天子得福等五人行義㝡<lb/>
髙以德行徴至京兆病不得進元鳯元年詔䇿曰朕愍勞<lb/>
福以官職之事賜帛五十疋遣歸其務修孝悌以教郷里<lb/>
福歸終身不仕卒于家<lb/>
又曰安丘望之京兆長陵人也少治老子經恬静不求進<lb/>
官號曰安丘丈人成帝聞欲見之望之辭不肯見上以其<lb/>
道德深重常宗師焉望之不以見敬爲髙愈自損退爲巫<lb/>
醫於民間著老子章句故老氏有安丘之學扶風耿况王<lb/>
伋等皆師事之從受老子終身不仕道家宗焉<lb/>
又曰丘訢字季春扶風人也少有大材傲丗不能與俗人爲<lb/>
<pb n="KR3k0012_SBCK_508-2a"/>
群郡召始見曰明府欲臣訢耶友訢耶師訢耶明府所以<lb/>
尊寵人者極於功曹所以榮禄人者巳於孝廉一極一巳<lb/>
皆訢所不用也府君異之遂不敢屈<hi>三輔决録曰丘訢傲俗自謂無伍</hi>
又曰荀靖字叔慈父淑有名績靖兄弟八人号曰八龍靖<lb/>
至孝闔門悌睦隱身脩道弟爽字慈明亦有材學汝南許<lb/>
章稱二人皆玉也慈明外朗叔慈内潤太尉辟不就及終<lb/>
頴陽令丘禎号靖曰玄行先生頴川太守王懷亦謚曰昭<lb/>
定先生<lb/>
又曰任棠字季卿以春秋教授隱身不仕龐參爲漢陽太<lb/>
守就家候棠以薤一夲水一盆置户屏前自抱孫兒伏户<lb/>
下叅曰棠是欲諭太守也水欲太守清也㧞一夲薤欲太<lb/>
守擊強宗也抱孫兒當户者欲太守開門恤孤也終叅去<lb/>
不言詔徴不至及卒郷人圗畫其形至今稱任徴君也<lb/>
<pb n="KR3k0012_SBCK_508-2b"/>
又曰張仲蔚平陵人與同郡魏景卿俱修道德隱身不仕<lb/>
明天官愽物善屬詩賦所處蓬蒿没人閉門飬性不治榮<lb/>
名時人莫識唯劉龔知之<lb/>
又曰髙恢字伯逺少治老子經恬虚不營丗務與梁鴻善<lb/>
隱於華隂山<lb/>
又曰姜肱字伯淮彭城廣戚人也家丗名族肱兄弟三人皆<lb/>
孝行著肱年㝡長與二弟仲海季江同𬒳卧甚相親友及<lb/>
長各娶兄弟相愛不能相離習學五經兼明星緯弟子自<lb/>
逺方至者三千餘人聲重於時凡一舉孝廉十辟公府九<lb/>
舉有道至孝賢良公車三徴皆不就仲季亦不應徴辟建<lb/>
寧三年靈帝詔徴爲犍爲太守肱得詔乃告其友曰吾以<lb/>
爲虚獲實遂藉聲價盛明之丗尚不委質况今政在私門<lb/>
哉乃隱遯命乗舡浮海使者追之不及再以玄纁聘不就<lb/>
<pb n="KR3k0012_SBCK_508-3a"/>
即拜太中大夫又逃不受詔名振天下年七十卒于家<lb/>
又曰徐稚字孺子豫章南昌人也少以經行髙於南州桓<lb/>
帝時汝南陳蕃爲豫章太守因惟薦稚於朝廷由是三舉<lb/>
孝廉賢良皆不就連辟公府不詣未嘗荅命公薨輒身自<lb/>
赴弔太守黄瓊亦嘗辟稚至瓊薨歸葬江夏稚旣聞即負<lb/>
笈徒歩豫章三十餘里夏瓊墓前致酹而哭之後公車三<lb/>
徴不就以壽終<lb/>
又曰夏馥字子治陳留圉人也少爲諸生質直不茍動必<lb/>
依道同縣髙儉及蔡氏凡二家豪冨郡人畏事之唯馥閉<lb/>
門不與髙蔡通桓帝即位災異數發詔百司舉直言之士<lb/>
各一人太尉趙戒舉馥不詣遂隱身乆之靈帝即位中常<lb/>
侍曹節等專朝禁錮善士謂之黨人馥雖不交官然聲名<lb/>
爲節等所憚遂以汝南范滂山陽張儉等數百人並爲節<lb/>
<pb n="KR3k0012_SBCK_508-3b"/>
所誣悉在黨中詔下郡縣各捕以爲黨魁馥於是頓足而<lb/>
歎曰㜸自巳作空汙良善一人逃死禍及百家何以生爲<lb/>
乃剪鬚變服易形改姓入相慮山中爲冶工客作形貌毀<lb/>
悴積傭三年而無知者後詔悉放儉等皆出馥獨歎曰以<lb/>
爲人所棄不冝復齒郷里矣留賃作不歸家人求不知所<lb/>
處其後人有識其聲者以告同郡上黨太守濮陽潜潜使<lb/>
人以車迎馥馥自匿不肯見潜車三返乃得馥<lb/>
又曰申屠蟠字子龍陳留外黄人也少有名節同縣大女<lb/>
雖玉爲父報仇外黄令梁醜欲論殺玉蟠時年十五爲書<lb/>
生進諌曰玉之節義足以感無耻之孫激忍辱之子不遭<lb/>
明時尚當追旌廬表况在清聽而不加哀矜醜善其言乃<lb/>
爲讞減死論人稱之及父母卒蟠思慕不飲酒食肉十餘<lb/>
年遂隱居學治京氏易嚴氏春秋小戴禮三業先通因博<lb/>
<pb n="KR3k0012_SBCK_508-4a"/>
貫五經兼明圗緯學無常師始與濟隂王子居在太學子<lb/>
居病困以身託蟠蟠即歩負其喪至濟隂遇司隷從事於<lb/>
河鞏之間從事義之爲符傳護送蟠蟠不肯投傳於地而<lb/>
去事畢還家前後凡一察蒲車特徴皆不就年七十四以<lb/>
壽終<lb/>
又曰郭泰字林宗太原人也少事父母以孝聞身長八尺<lb/>
餘家貧郡縣欲以爲吏歎曰大夫何能執鞭斗筲哉乃辝<lb/>
母與同郡宗仲至京師從屈伯彦學春秋博洽無不通<lb/>
又審於人物由是名著於陳梁之間歩行遇雨巾一角蟄<lb/>
衆人慕之皆折巾角士争往從之載䇿盈車凡㤗知之於<lb/>
無名之中六十餘人皆先言後驗以母喪歸徐稚來吊以生<lb/>
芻一束頓泰廬前而去泰曰南州髙士徐孺子也詩曰生<lb/>
芻一束其人如玉吾不堪此喻後辟司徒府有道徴皆不<lb/>
<pb n="KR3k0012_SBCK_508-4b"/>
就<lb/>
又曰袁閎字夏甫汝南人也築室於庭中閉門不見客旦<lb/>
於室中向母拜雖子徃不得見也子亦向户拜而去首不<lb/>
着巾身無單衣足着木履母死不列服位公車再徴不詣<lb/>
范滂羙而稱之曰隱不違親身不絶俗可謂至賢也<lb/>
又曰牛牢字君直丗祖爲布衣時與牢遊夜講訖共言䜟<lb/>
劉秀當爲天子丗祖曰安知非我萬一各言爾志牢獨黙<lb/>
然丗祖問之牢曰丈夫立義不與帝友衆大笑及丗祖即<lb/>
位徴牢稱疾不至詔曰朕㓜交牛君直淸髙士也恒有疾<lb/>
州郡之官者常先到家致意焉刺史郡守是以每輒奉詔<lb/>
就家存問牢恒𬒳髪稱疾不荅詔命<lb/>
又曰成公者成帝時自隱性名嘗誦經不交丗利時人號<lb/>
曰成公成帝時出遊問之成公不屈節上曰朕能冨貴人<lb/>
<pb n="KR3k0012_SBCK_508-5a"/>
能殺人子何逆朕哉成公曰陛下能貴人臣能不受陛下<lb/>
之官陛下能冨人臣能不受陛下之禄陛下能殺人臣能<lb/>
不犯陛下之法上不能折使郎二人就受政事十二篇<lb/>
又曰彭城老父者楚之隱人也見漢室衰乃自隱修道不<lb/>
治名利至年九十餘王莽時徴故光禄大夫龔勝欲爲太<lb/>
子師友祭酒耻事二姓莽迫之勝遂不食而死莽使者及<lb/>
郡守巳下㑹斂者數百人先生痛勝以名致禍乃獨入哭<lb/>
勝甚悲旣而曰嗟乎薫以香自燒膏以明自煎龔先生夭<lb/>
天年非吾徒也哭畢而起出衆莫知其誰<lb/>
又曰宋勝之字即子南陽安衆人也少孤年十五失父母<lb/>
家于榖城　中孝慕甚篤　中化之少長有禮勝之毎行<lb/>
見老人檐負輒以身代之獵得禽獸嘗分肉與有親者貧<lb/>
依姉居數歲乃至長安受易通明以信義見稱從兄裒爲<lb/>
<pb n="KR3k0012_SBCK_508-5b"/>
東平内史遣吏召之勝之曰衆人所樂者非勝之願也乃<lb/>
去遊太原從郇越牧羊以琴書自娱丞相孔光聞而就太<lb/>
原辟之不至元始三年病卒于太原<lb/>
又曰東海隱者漢故司直王良友人建武中良以清節徴<lb/>
用歷位至一年復徴還見友不肯見而讓之曰不有忠信<lb/>
竒謀而取大位自知無德曷爲致此而復遽去何徃來屑<lb/>
屑不憚煩也遂距良終不納論者髙之<lb/>
又曰韓順字子良天水成紀人也以經行清白辟州宰不<lb/>
就王莽未隱於南山地黄四年漢兵起於南陽順同縣隗<lb/>
囂等起兵自稱上將軍西州大震唯順脩道山居執操不<lb/>
廽囂以道術深逺使人賷璧帛車辭厚禮聘順欲以爲師<lb/>
順因使謝囂曰禮有來學義無徃教即欲相師但入深山<lb/>
來囂聞矍然不敢強屈其後囂等諸姓皆滅唯順山栖安<lb/>
<pb n="KR3k0012_SBCK_508-6a"/>
然以貧㓗自終焉<lb/>
又曰摯恂字季直伯陵之十二丗孫也明禮易遂治五經<lb/>
愽通百家之言又善屬文詞論清羙渭濵弟子扶風馬融<lb/>
沛國桓驎等自逺方至十餘人旣通古今而性温敏不耻<lb/>
下問故學者宗之常慕其先人之髙遂隱於南山之隂𥘉<lb/>
馬融始從恂受業恂愛其才因以女妻之融後果爲大儒<lb/>
文冠當丗以是服恂之知人永和中和帝博求名儒公卿<lb/>
薦恂行侔曽閔學擬仲舒文叅長卿才同賈誼實瑚璉噐<lb/>
也冝在宗廟爲國真輔由是公車徴不詣大將軍竇憲舉<lb/>
賢良不就清名顯於丗以壽終三輔稱焉<lb/>
又曰姜𡵨字子平漢陽上郡人也少失父獨與母兄居治<lb/>
書易春秋恬居守道名重西州延熹中沛國橋玄爲漢陽<lb/>
太守召歧欲以爲功曹歧稱疾不就玄怒勑督郵尹益収<lb/>
<pb n="KR3k0012_SBCK_508-6b"/>
歧若實不起者欲嫁其母而後殺歧益争之玄怒益撾之<lb/>
益得杖且諫曰歧少修學孝義栖遲衡廬郷里歸仁名宣<lb/>
州里實無罪杖益敢以死守之玄心乃止歧於是髙名逾<lb/>
廣及母死喪禮畢盡讓平水田與兄岑遂隱以畜蜂豕爲<lb/>
事教授者滿於天下營業者三百餘人辟州從事不詣民<lb/>
從而居之者數千家後舉賢良公府辟以爲茂才爲蒲坂<lb/>
令皆不就以壽終於家<lb/>
太平御覽卷第五百八<lb/>
</p>
<p>
</p>
  </div>
</body>
</text>
</TEI>
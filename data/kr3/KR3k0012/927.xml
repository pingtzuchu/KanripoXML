<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_927-1a"/>
太平御覽卷第九百二十七　羽族部十四<lb/>
異鳥<lb/>
　　　鵬　鷖　希有　金翅　意怠<lb/>
　　大風　兼兼　丗樂　端琦　青鳥<lb/>
　　　治鳥　木客　惡鳥　鴞　鵩<lb/>
　　鴝鵅　鴆　鬼車　不孝鳥<lb/>
　　　　鵬<lb/>
莊子曰北溟有魚其名爲鯤鯤之大不知幾千里化而爲<lb/>
鳥其名爲鵬鵬背不知幾千里也怒而飛翼若垂天之雲<lb/>
是鳥也海運將徙於南溟南溟者天池也水激三千里摶<lb/>
扶摇而上者九萬里<hi>司馬彪注曰扶摇上行風</hi>一<lb/>
晏子曰景公謂晏子曰天有極大物乎對曰有鵬浮遊雲<lb/>
背凌蒼天該於天地漻漻乎不知其翮之所在也<lb/>
<pb n="KR3k0012_SBCK_927-1b"/>
幽明録曰楚文王好獵有一人獻一鷹擊鵬鶵<hi>事具鷹門</hi>
異類傳曰漢武時西域獻黒鷹得鵬鶵東方朔識之<lb/>
晉書曰賈彪鵬鳥賦序曰余覧張安丗鷦鷯賦以其質微<lb/>
處褻而陋以逺害愚以爲未若大鵬栖形遐逺自育之全<lb/>
也此固禍福之機聊賦之云〇又曰阮脩大鵬賛曰蹌蹌<lb/>
大鵬誕自北溟假精靈鱗神化以生如雲之翼如山之形海<lb/>
運水擊扶搖上征〇又曰習鑿齒詣釋道安值衆僧齋衆<lb/>
皆捨鉢歛祍唯道安食不輟鑿齒曰大鵬從南來衆鳥<lb/>
皆戢翼何忽凍老鴟腩腩低頭食<lb/>
　　　鷖<hi>一名天鷄</hi>
神異經曰北海有大鳥其髙千里頭文曰天胷文曰鷄左<lb/>
翼文曰鷖右翼文曰勤左足在海北涯右足在海南涯其<lb/>
毛蒼其喙赤其脚黒名曰天鷄一名鷖勒頭河東止海央<lb/>
<pb n="KR3k0012_SBCK_927-2a"/>
唯捕鯨魚死則北海水流利不犯觸人不干物或時舉翼<lb/>
飛其兩羽切如雷如風驚動天地<hi>張茂先曰北海多鯨魚而産子多北海溢塞故</hi>
<hi>鳥食此魚海水通流</hi>
　　　　希有<lb/>
東方朔神異經曰崑崙銅柱有屋辟方百丈上有一鳥名<lb/>
希有張左翼覆東王公右翼覆西王母一歳再登翼上之<lb/>
東王公也其喙赤目黄如金其肉苦鹹仙人甘之<lb/>
　　　　金翅鳥<lb/>
符子曰齊景公謂晏子曰寡人旣得寳千乗聚萬駟矣方<lb/>
欲珎懸黎㑹金玉其得之耶奚若晏嬰曰臣聞琬琰之外<lb/>
有鳥焉曰金翅民謂爲羽豪其爲鳥也非龍肺不食非鳯<lb/>
血不飲其食也常飢而不飽其飲也常渇而弗充生未幾<lb/>
何天其大年而死金玉之珎非乃爲君之患矣<lb/>
<pb n="KR3k0012_SBCK_927-2b"/>
齊書曰𥘉武帝夢金翅鳥下殿庭摶食小龍無數乃飛上<lb/>
天明帝𥘉其夢竟驗<lb/>
　　　　意怠<lb/>
莊子曰東海有鳥名意怠進不敢爲前退不敢爲後食不<lb/>
敢先甞必取其緒行列不斥而人不得害以免於患<lb/>
　　　　大風<lb/>
淮南子曰堯使羿繳大風於靑丘<hi>大風鷙鳥在東方一云大風風伯也</hi>
　　　　兼兼<lb/>
周書曰成王時巴人獻比翼鳥<lb/>
爾雅曰南方有比翼鳥焉不比不飛其名曰兼兼<hi>郭璞注曰似鳥</hi>
<hi>亦色一目一翼相得乃飛也</hi>
山海經曰有鳥其狀如鳬一翼一目相得乃飛名曰蠻<hi>比翼</hi>
<hi>鳥色青青見則大水</hi>
<pb n="KR3k0012_SBCK_927-3a"/>
史記曰管仲說桓公古之封禪西海致比翼之鳥○瑞應<lb/>
圖曰王者德及髙逺則比翼鳥至一本云王者有孝德則至<lb/>
博物志曰崇吾之山有鳥焉一足一翼一目相得乃飛名<lb/>
曰鶼鶼見則天下大水<lb/>
　　　　丗樂<lb/>
臨海異物志曰丗樂鳥五色頭上有冠丹喙赤足有道則<lb/>
見<lb/>
　　　　端琦<lb/>
說苑曰晉平公出朝其鳥環平公不去平公頋謂師曠曰<lb/>
是鳯耶師曠對曰東方有鳥名爲端琦憎鳥而愛狐今吾<lb/>
君必衣狐裘以朝乎平公曰然<lb/>
　　　　青鳥<lb/>
山海經曰三危之山有三青鳥居<hi>青鳥主爲西王母取者別自栖息於此山食</hi>
<pb n="KR3k0012_SBCK_927-3b"/>
紀年曰穆王十三年西徃至于青鳥之所解<lb/>
漢武故事曰七月七日上於承華殿齊止中忽有一青鳥<lb/>
從西方來集殿前上問東方朔朔曰此西王母欲來也有<lb/>
頃西王母至有二青鳥如烏俠侍王母旁<lb/>
又曰鈎弋夫人卒上爲起通靈臺常有一青鳥集臺上<lb/>
晉中興書曰顔含嫂病困湏髯虵膽不能得含憂歎累曰<lb/>
忽有一童子持青囊授含乃虵膽也童子化爲青鳥飛去<lb/>
神仙傳曰東陵聖母廣陵海陵人杜氏妻也學劉綱道座<lb/>
在立亡杜公不信誣言聖母作姧収付獄聖母從䆫中飛<lb/>
去於是逺近爲立廟甚有神效常有一青鳥在祭所人有<lb/>
失物者青鳥便非集物上路無拾遺<lb/>
晉郭璞青鳥賛曰山名三危青鳥所解徃來崑崙王母是<lb/>
隷穆王西征旋軫斯地<lb/>
<pb n="KR3k0012_SBCK_927-4a"/>
　　　　治鳥<lb/>
捜神記曰越地深山有鳥大如鳩青色名曰治鳥穿大樹<lb/>
作窠如五六升噐口徑數寸周飾以土堊赤白相分狀如射<lb/>
侯伐木者見此樹即避之或夜冥不見鳥亦知人不見己<lb/>
也鳴曰咄咄上去明日便急上去曰咄咄下去明日便冝<lb/>
急下去若不便去但言笑而巳可止伐也若有穢惡及犯<lb/>
其所止者則虎害之白日見其形鳥形也夜聽其鳴亦鳥<lb/>
也時作人形長三尺入澗中取石蟹就人間火炙之越人<lb/>
謂此越祝之祖<lb/>
　　　　木客<lb/>
異物志曰木客鳥大如鵲數千百頭爲羣飛集有度不與<lb/>
衆鳥相厠人俗云木客白黄文者謂之君長有翼有綬飛<lb/>
髙而正赤者在前謂之五伯居前正黒者謂之鈴下緗色<lb/>
<pb n="KR3k0012_SBCK_927-4b"/>
而頳雜者謂之功曹左脇有白帶似鞶囊者謂之主簿長<lb/>
次君後其五曹官属各有章色廬陵郡東有之<lb/>
　　　　惡鳥<lb/>
爾雅曰梟鵄<hi>郭璞注曰土梟</hi>鳥少尾長醜爲流粟<lb/>
史記曰古者天子常以春祠黄帝用一梟<hi>如淳曰漢使東郡送梟五月五</hi>
<hi>日作梟羮以賜百官以其惡鳥故食之</hi>
春秋後語曰蘇代謂魏王曰王獨不見夫博之所以貴梟<lb/>
乎<hi>愽之竪者爲梟楚詞云成梟而牟乎五白梟古堯切</hi>便則食不便則止今王曰事<lb/>
始巳行不可更是何言歟王之用智不若梟乎至乃止其<lb/>
行<lb/>
後漢書曰朱浮與彭寵書曰惜乎弃休令之嘉名造鴟梟<lb/>
之逆謀<lb/>
晉書曰張重華爲石季龍所攻重華掃境内使其征南將<lb/>
<pb n="KR3k0012_SBCK_927-5a"/>
軍裴恒禦之恒壁于廣武欲以持乆弊之張躭舉主簿謝<lb/>
艾兼資文武必能折衝禦侮殱殄凶類重華召艾艾曰昔<lb/>
耿弇不欲以賊遺君父黄權願以萬人當㓂乞假臣兵七<lb/>
千爲殿下吞王擢麻秋等重華大恱以艾爲中堅將軍配<lb/>
歩騎五千擊秋引師出振武夜有二梟鳴於牙中艾曰梟<lb/>
邀也六博得梟者勝今梟鳴牙中尅敵之兆於是進戰大<lb/>
破之斬首五千級<lb/>
又載記曰乞伏乾歸略于五谿有梟集于其手甚惡之六<lb/>
年爲兄子公府所弑并其諸子十餘人○北史李元忠性甚<lb/>
工彈甞從文襄入謁魏帝有梟鳴殿下文襄命元忠彈之<lb/>
問得幾丸而落對曰一丸承大將軍意氣兩丸足矣如其<lb/>
言而落之<lb/>
唐書曰有梟晨鳴扵張率更庭樹其妻以爲不祥連唾之<lb/>
<pb n="KR3k0012_SBCK_927-5b"/>
文収云急灑掃吾當改官言末畢賀者巳在門<lb/>
淮南子曰白公之嗇財若梟之愛其子也<hi>許慎曰梟子大食其母也</hi>
淮南萬畢術曰甑瓦止梟鳴<hi>取破甑瓦向抵之輙自止物相勝其性耳</hi>
魯連子曰齊辯士田巴毀五帝罪三王離堅白合同異一<lb/>
日服千人有徐刼者弟子曰魯仲連年十二號千金駒徃<lb/>
詣田巴曰臣聞白刃交前者不救流矢急不暇救援也今<lb/>
楚軍南陽趙伐髙唐燕人十萬守聊城國之危在旦夕先<lb/>
生柰何不能却者先生之言有以梟鳴出聲而人惡之願<lb/>
先生勿復言田巴曰謹聞命矣<lb/>
說苑曰齊景公爲露寢之臺成而不通焉栢常騫曰爲臺<lb/>
甚急臺成君何爲不通焉公曰然梟昔鳴梟鳴者其聲無<lb/>
不爲也吾惡之甚是以不通焉栢常騫曰臣請禳而去之公<lb/>
曰阿具對曰築新室爲置白茅焉公使爲室成置白茅焉<lb/>
<pb n="KR3k0012_SBCK_927-6a"/>
栢常騫夜用事明日問公曰今旦聞梟聲乎公曰一鳴而<lb/>
不復聞使人徃視之梟當陛布翼伏地而死<lb/>
又曰梟逢鳩鳩曰子安之梟曰我將東徙鳩曰何故梟曰<lb/>
一郷皆惡我鳴故徙也鳩曰更鳴則可不更鳴東徙亦惡<lb/>
子之聲<lb/>
桓譚新論曰王翁時男子畢康殺其母詔焚燒其屍暴其<lb/>
罪扵天下余上封章言宣帝時公卿朝㑹丞相語次曰聞梟<lb/>
生子長旦食其母寜然有賢者應曰但聞烏子反哺耳丞<lb/>
相大慙君子之於鳥獸尚爲之諱況人乎<lb/>
又曰余前爲典樂大夫有梟鳴扵庭樹府中皆懼余後與<lb/>
典謝侯爭闘俱坐免<lb/>
說文曰梟不孝鳥也至日捕梟磔之<lb/>
趙壹解擯賦曰甑瓦可以令梟寂<lb/>
<pb n="KR3k0012_SBCK_927-6b"/>
嶺表録異曰北方梟鳴人家以爲恠共惡之南中晝夜飛<lb/>
鳴與烏鵲無異桂林人羅取生鬻之家家養使捕䑕以爲<lb/>
勝狸<lb/>
　　　　鴞<lb/>
禮記内則曰鵠鴞胖<lb/>
毛詩曰墓門有梅有鴞萃止夫也不良歌以訊之<lb/>
又曰翩彼飛鴞集于泮林食我桑椹懷我好音<lb/>
又詩義䟽曰鴞大如鳩緑色惡聲鳥也入人家凶賈誼所<lb/>
賦是也其肉甚美可爲羮臛又可炙漢供御物各隨其時<lb/>
唯鴞冬夏施以美故也<lb/>
莊子曰見卵而求時夜見彈而求鴞炙<lb/>
魏志曰夫鴞天下賤鳥也及其在林食椹則懷我好音<lb/>
晉書曰王羲之好鴞炙<lb/>
<pb n="KR3k0012_SBCK_927-7a"/>
三國典略曰齊太山主武成之長也母曰胡太后夢扵海<lb/>
上坐玉盆日入裙下遂有娠生扵并州其日有鴞鳴於産<lb/>
帳之上<lb/>
盛弘之荆州記曰巫縣有鳥如雌鷄其名爲鴞<lb/>
廣志曰鴞楚鳩所生如驢巨靈種類不滋乳也<lb/>
　　　　鵩<lb/>
西京雜記曰賈誼在長沙鵩鳥集其承塵而鳴長沙俗以<lb/>
爲鵩至人家主人當死誼作鵩鳥賦齊死生等榮辱以遣<lb/>
憂累焉<lb/>
賈誼鵩鳥賦曰誼爲長沙王傅三年有鵩鳥飛入舎止于<lb/>
坐隅鵩似鴞不祥鳥也誼旣謫居長沙長沙卑濕自傷悼<lb/>
以爲壽不長爲賦以自廣<lb/>
漢太常孔臧仲尼之後以才學知名作鴞賦曰季夏庾子<lb/>
<pb n="KR3k0012_SBCK_927-7b"/>
思道静居爰有飛鴞集我室隅異物之來吉凶是符昔在<lb/>
賈生有識之士忌兹鵩鳥卒用䘮巳咨我今考信道秉真<lb/>
變性生家謂之天神脩德滅邪化及其鄰○梅陶鵩鳥賦序<lb/>
曰余旣遭王敦之難遂見忌録居于武昌其秋有野鳥入<lb/>
室感賈誼鵩鳥依而作焉<lb/>
神仙傳曰尹䡄字公度人有怪鳥鳴其屋上者以語公度<lb/>
公度爲一奏符著鳥鳴處其夕鳥伏符下死<lb/>
　　　　鴝鵒<lb/>
爾雅曰鵅鵋䳢<hi>郭璞注曰江東呼鵂鶹爲忌欺亦曰鴝鵅音句格</hi>
纂文曰<graphic n="KR1872" url="https://raw.githubusercontent.com/kanripo/KR-Gaiji/master/images/KR1872.png" mimeType="image/png"/>鶹一名忌欺白日不見人夜能拾蚤虱也蚤瓜<lb/>
音相近俗人云鵂鶹拾人弃瓜相其吉凶妄說也<lb/>
博物志曰鵂鶹一名鵄鵂晝日無所見夜則目至明人截<lb/>
爪甲弃露地此鳥夜至人家拾取瓜分别視之則知有吉<lb/>
<pb n="KR3k0012_SBCK_927-8a"/>
凶凶者輙便鳴其家有殃<lb/>
莊子曰鵂鶹夜撮蚤察毫末畫暝目不見丘山殊性也<lb/>
淮南萬畢術曰鵄鵂致鳥<hi>取鵄鵂折其大羽絆其兩足以爲媒張羅其旁鳥自聚矣</hi>
南史曰侯景入臺城在昭陽殿廊下居處常有鵂鶹鳥鳴<lb/>
呼景惡之使人窮山野捕焉<lb/>
三國典略曰侯景矯豫章嗣王㨂命禪位於巳將拜受冊<lb/>
命忽有丹觜鵲集於冊書又夜有鵂鶹鳴於太極殿上景<lb/>
深以爲惡自控弦伺之<lb/>
　　　　鴆<lb/>
廣雅曰鴆鳥雄曰運日雌曰隂諧<lb/>
東觀漢記曰公孫述欲徴李業爲博士業故不起乃遣人<lb/>
持鴆不起便賜藥業乃飲鴆而死<lb/>
晉中興書曰烈宗詔曰次飛督王饒忽上吾鴆鳥一口云<lb/>
<pb n="KR3k0012_SBCK_927-8b"/>
以辟惡此凶物豈冝妄進於是鞭饒二百使殿中侍御史<lb/>
孫雲臨於四衢之道焚燒之<lb/>
晉書曰石崇出爲南中郎將荆州刺史領南蠻校尉加鷹<lb/>
楊將軍崇在南中得鴆鳥鶵以與後軍將軍王愷時制鴆<lb/>
鳥不得過江爲司隷校尉傳祗所糺詔原之燒鴆於都街<lb/>
山海經曰女几之山琴鼓之山玉山豐山岷山其鳥多鴆<lb/>
<hi>郭璞注曰鴆大如鵰紫喙色赤喙食虵蝮也</hi>
淮南子曰運日知晏隂諧知雨<lb/>
吴氏本草曰運日一名羽鴆<lb/>
神農本草曰鴆生南郡大毒入五藏爛殺人<lb/>
　　　　鬼車<lb/>
荆楚歳時記曰正月七日多鬼車鳥度家家槌門打户捩<lb/>
㺃耳滅燭燈禳之玄中記云此鳥名姑獲一名天帝少女<lb/>
<pb n="KR3k0012_SBCK_927-9a"/>
夜遊好取人家女人養之有小兒以血點其衣爲驗<lb/>
嶺表録異曰有鳥如鵂鶹又名鬼車春夏之間稍遇隂晦<lb/>
則飛鳴而過嶺外尤多愛入人家鑠人䰟氣或云九首曽<lb/>
爲犬齧下一首常滴血血滴之家即有凶咎<lb/>
三國典略曰齊後園有九頭鳥見色赤似鴨而九頭皆鳴<lb/>
玄中記曰姑獲鳥夜飛晝藏盖鬼神類衣毛爲鳥脫毛爲女<lb/>
人名爲天帝少女一名夜行遊女一名釣星一名隱飛鳥<lb/>
無子喜取人子養之以爲子人養小兒不可露其衣此鳥<lb/>
度即取兒也荆州爲多昔豫章男子見田中有六七女人<lb/>
不知是鳥扶匐徃先得其所解毛衣取藏之即徃就諸鳥<lb/>
各走就毛衣衣此飛去一鳥獨不得去男子取以爲婦生<lb/>
三女其母後使女問父取衣在積稻下得之衣之而飛去<lb/>
後以衣迎三女三女兒得衣飛去<hi>今謂之鬼車</hi>
<pb n="KR3k0012_SBCK_927-9b"/>
　　　　不孝鳥<lb/>
神異經曰不孝鳥狀如人身犬毛有齒猪牙額上有文曰<lb/>
不孝口下有文曰不慈鼻上有文曰不道左脇有文曰愛<lb/>
夫右脇有文曰憐婦故天立此異鳥以顯忠孝也<lb/>
太平御覽卷第九百二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_343-1a"/>
太平御覽卷第三百四十三<lb/>
兵部七十四<lb/>
　　　　　劒中<lb/>
吴越春秋曰越王允常聘歐冶子作名劒五枚三大二小<lb/>
一曰純鈞二曰湛盧三曰豪曹或曰盤郢四曰魚膓五曰<lb/>
鉅闕秦客薛燭善相劒王取豪曹示之薛燭曰非寳劒也<lb/>
夫寳劒五色並見今豪曹五色黯然無華殞其光亡其神<lb/>
矣王復取鉅闕示之薛燭曰非寳劒也夫寳劒金錫和同<lb/>
氣如雲煙今其光巳離矣王復取魚腸示之薛燭曰夫寳<lb/>
劒者金精從理至本不逆今魚膓倒本從末逆理之劒也<lb/>
服此者臣弑其君子弑其父王取純鈞示之薛燭矍然而<lb/>
望之曰光乎如屈陽之華沈沈如芙蓉始生於湘觀其文<lb/>
如列星之芒觀其光如水之溢塘觀其色渙如冰將釋見<lb/>
<pb n="KR3k0012_SBCK_343-1b"/>
日之光此純鈞者也王曰是也客有買此劒者市之郷三十<lb/>
駿馬千疋千户之都二其可與乎薛燭曰不可臣聞王之<lb/>
𥘉造此劒赤董之山破而出錫若耶之溪涸而出銅雨師<lb/>
灑道雷公發皷蛟龍捧爐天帝壯炭太一下觀於是歐冶<lb/>
子曰天地之精悉其伎巧造爲此劒吉者冝王凶者可以<lb/>
遺人凶者尚直萬金况純鈞者耶取湛盧薛燭曰善哉衘<lb/>
金鐵之英吐銀錫之精竒氣託靈有遊出之神服此劒者<lb/>
可以折衝伐敵人君有逆謀則去之他國允常乃以湛盧<lb/>
獻吴吴公子光殺吴王僚湛盧去如楚昭王寤而得之召<lb/>
風胡子問之此劒直㡬何對曰赤董之山巳合若耶之溪<lb/>
深而不測群神上天歐冶巳死雖有傾城量金珠玉不可<lb/>
與况駿馬萬户之都乎<lb/>
又曰越王問范蠡用兵行陣對曰越有處女出於南林之<lb/>
<pb n="KR3k0012_SBCK_343-2a"/>
中願君王問以手戰之道立可見也處女將見道逢老人<lb/>
自稱袁公袁公曰聞子善爲劒願一觀之女曰妾不敢有<lb/>
隱袁公即跪拔林之竹處女即捷其末公操其本而刺處女<lb/>
處女因舉杖擊之袁公即飛上樹變爲白猿女別去見越<lb/>
王越王大恱乃命五校之隊長髙才習之以教軍人當此<lb/>
之時皆稱越女劒<lb/>
又曰干將者吴人與歐冶同師俱作劒前獻劒壹杖闔閭<lb/>
得而寳之以故使干將造劒二枚一曰干將二曰莫耶莫<lb/>
耶者干將之妻名也干將作劒採五山之精合六合之英<lb/>
候天伺地隂陽同光百神臨觀天氣下降而金鐵之精未<lb/>
流莫耶曰子以憘爲劒聞於王王使子作劒三年不成者<lb/>
其有意乎干將曰吾不知其理莫耶曰夫神物之化湏人<lb/>
而成今夫子作劒得無當得人而後成干將曰昔吾師之<lb/>
<pb n="KR3k0012_SBCK_343-2b"/>
作冶也金鐡之頴不消夫妻俱入冶鑪之中莫耶曰先師<lb/>
親爍身以成物妾何難也於是干將夫妻乃断髪揃<hi>音剪</hi>指<lb/>
投之鑪中使僮女<hi>一作子</hi>三百皷槖裝炭金鐡乃濡遂以成<lb/>
劒陽曰干將而作龜文隂曰莫耶而作漫理干將匿其陽<lb/>
出其隂而獻之闔閭闔閭甚惜之<lb/>
又曰伍子胥過江解劒與漁父曰此劒中有七星北斗文<lb/>
其直千金<lb/>
越絶書曰楚王召風胡子而問之曰寡人聞吴有干將越<lb/>
有歐冶子此二人寡人願賫邦之重寳皆以奉子因吴王<lb/>
請此二人爲鐡劒可乎風胡子曰善於是乃令風胡子之<lb/>
吴見歐冶子干將使之爲鐡劒歐冶子干將鑿茨山洩其<lb/>
溪取其鐵英爲劒三枚一曰龍淵二曰太阿三曰工市劒<lb/>
成風胡子奏之楚王楚王見之精神太恱見風胡子問之<lb/>
<pb n="KR3k0012_SBCK_343-3a"/>
曰此三劒其名爲何風胡子曰一曰龍淵二曰太阿三曰<lb/>
工市楚王曰何爲龍淵太阿工市風胡子對曰欲知龍淵<lb/>
觀其狀如登髙山臨深淵欲知太阿觀其鍔巍巍翼翼如<lb/>
流水之波欲知工市觀其鍔從文間起至脊而止如珠而<lb/>
不可枉文若流而不絶晉鄭聞此三劒而求之不得興師<lb/>
圍楚之城三年不解倉榖盡庫無兵革於是引太阿之劒<lb/>
登城而麾之三軍破敗士卒迷惑流血千里晉鄭之頭畢<lb/>
白楚王於是大恱曰此劒威耶寡人力也風胡子對曰劒<lb/>
之威也因大王之神楚王曰夫劒鐵耳固能有精神如此<lb/>
乎風胡子曰神農以石爲兵黄帝以玉爲兵禹以銅鐵爲<lb/>
兵天下皆服此亦鐵之神也王之德也<lb/>
又曰闔閭冡吴縣昌門外名曰白虎丘磐郢魚腹之劒在<lb/>
焉十萬人治之葬三日白虎居上號曰虎丘<lb/>
<pb n="KR3k0012_SBCK_343-3b"/>
又曰伍子胥走吴至江上見漁者曰來渡我漁者知其非<lb/>
恒人即載入舡子胥即解其劒以與漁者曰吾先人之劒<lb/>
直百金請以與子也漁者曰吾聞荆王有令曰能得伍子<lb/>
胥者購之千金吾欲得荆王之千金何以子百金之劒爲<lb/>
漁者渡千斧之津曰亟飡而去無令遣追者及子也子胥<lb/>
行即覆舡伏匕首自刎而死<lb/>
琴操曰聶政父爲韓王冶劒過期不成王殺之時政未生<lb/>
壯問母知之乃上太山遇仙人學皷琴<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>身爲厲吞炭変<lb/>
音七年琴成入韓逢其妻從置櫛對妻而笑妻泣曰君何<lb/>
似政齒政曰天下人齒相似反入山援石擊落其齒以刀<lb/>
内琴中刺韓王<lb/>
列士傳曰干將莫耶爲晉君作劒三年而成劒有雄雌天<lb/>
下名器也乃以雌劒獻君留其雄者謂其妻曰吾藏劒在<lb/>
<pb n="KR3k0012_SBCK_343-4a"/>
南山之隂北山之陽松生石上劒在其中矣君若覺殺我<lb/>
尓生男以告之及至君覺殺干將妻後生男名赤鼻具以<lb/>
告之赤鼻斫南山之松不得劒思於屋柱中得之晉君夢<lb/>
一人眉廣三寸辭欲報讎購求甚急乃逃朱興山中遇客<lb/>
欲爲之報乃刎首將以奉晉君客令鑊煑之頭三日三日<lb/>
跳不爛君往觀之客以雄劒倚擬君君頭墮鑊中客又自<lb/>
刎三頭悉爛不可分別分葬之名曰三王冡<hi>列異傳曰莫耶爲楚王作</hi>
<hi>劒藏其雄者搜神記亦曰爲楚王作劒餘悉同也</hi>
孝子傳曰眉間赤名赤鼻父干將母莫耶父爲晉王作劒<lb/>
藏雄送雌母孕尺父曰男當告之曰出户望南山松上石<lb/>
上劒在其巔及産果男母以告尺尺破柱得劒欲報晉君<lb/>
客有爲報者將尺首及劒見晉君君怒烹之首不爛王臨<lb/>
之客以擬王王首墜湯中客因自擬之三首盡麋不分乃<lb/>
<pb n="KR3k0012_SBCK_343-4b"/>
爲三冢曰三王冡也<lb/>
文士傳曰魏文帝愛楊脩才脩誅後追憶脩脩曽以寳劒<lb/>
與文帝文帝後佩之告左右曰此楊脩劒也<lb/>
周斐先賢傳曰許嘉給縣功曹儀小吏常持劒侍臣功曹<lb/>
月朔晨朝并持炬火嘉於是忿然歎曰男兒爲吏不免賤<lb/>
役即投火於地以劒帶槐樹趨謁府門<lb/>
南記曰魏應字尹伯任城人明魯詩章帝重之數進見論<lb/>
難於前特受賞賜劒玦衣服<lb/>
先賢行狀曰王烈字彦考通識逹道時國中有盗牛者牛<lb/>
主得之盗者曰我邂逅迷惑從今巳後將改過子旣巳赦<lb/>
宥幸無使王烈聞之人有以告烈者烈以布一端遺之或<lb/>
問此人旣有盗畏君聞之反與布何也烈曰昔秦穆公人<lb/>
盗其駿馬食之巳而賜之酒盗者不愛其死以救穆公之<lb/>
<pb n="KR3k0012_SBCK_343-5a"/>
難今此盗人能悔其過懼聞之知是耻惡則善心將生故<lb/>
與布勸爲善也一年之中行路老父檐重人代擔行數十<lb/>
里欲至家置而去問姓字不以告頃之老父復行失劒於<lb/>
路有人行而遇之欲置而去懼後人得之劒主永失所取<lb/>
而購募或能差錯遂守之至暮劒主還見之前者代檐人<lb/>
也老父欖其𬒮曰子前者代吾檐不得姓名今子復守吾<lb/>
劒于路未有若子之仁子請告吾姓名將以告王烈乃語<lb/>
之而去老父以告烈烈曰丗有仁人吾未見之使人見之<lb/>
乃昔時盗牛人也<lb/>
雷煥別傳曰煥字孔章鄱陽人善星暦卜占晉司空張<lb/>
華夜見異氣起牛斗華問煥見之乎煥曰此謂寳劒氣華<lb/>
曰時有相吾者云君當貴遶身佩寳劒此言欲效矣乃以<lb/>
煥爲豐城令煥至縣移獄掘入三十餘尺得青石亟一枚<lb/>
<pb n="KR3k0012_SBCK_343-5b"/>
中有雙劒文采未甚明煥取南昌西山黄白土用拭劒光<lb/>
豔照曜乃送一劒并少黄土與華自留一劒華得劒并土<lb/>
曰此干將也莫耶巳復不至然天生神物終當合耳乃更<lb/>
以華隂赤土一斤送與煥煥得磨劒鮮光愈亮及華誅劒<lb/>
亡玉匣莫知所在後煥亡煥子爽帶劒經延平津劒无故<lb/>
墮水令人没水逐覔見二龍長數丈盤交湏臾光采微發<lb/>
曜日映川<lb/>
說苑曰經侯往過魏太子左帶玉具劒右帶環珮左光照<lb/>
右右光照左<lb/>
又曰西閭過渡河而溺焉能說諸侯過曰干將莫耶拂鍾<lb/>
不錚以之攝履曽不如兩錢之錐<hi>錚楚庚切</hi>
又曰齊遣淳于髠到楚髠爲人頭小楚王甚薄之謂曰齊<lb/>
無人耶而使子來子何長也髠對曰臣無所長腰中七尺<lb/>
<pb n="KR3k0012_SBCK_343-6a"/>
之劒欲斬无狀王王曰止吾但戯子耳即與髠共飲酒<lb/>
<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>鐵論曰所謂利兵者非謂吴楚之鋌干將之劒也以道<lb/>
德爲城以仁義爲郭莫之敢攻莫之敢入文王是也以道<lb/>
德爲胄仁義爲劒莫之敢當莫之敢禦湯武是也今不建<lb/>
不攻之城不可當之兵而任匹夫之役而行三尺之刄亦<lb/>
細矣<lb/>
魏文帝典論曰余好擊劒善以短乗長選兹良金命彼國<lb/>
工精而錬之至于百辟其始成也五色駭鑪巨槖自皷<lb/>
又曰建安二十四年二月丙午魏太子丕造百辟寳劒長<lb/>
四尺二寸重一斤十有五兩淬以清漳厲以礛<hi>音監</hi>䃴<hi>音諸</hi>飭<lb/>
以文玉表以通犀光似流星名曰飛景<hi>礛䃴青礪石也</hi>
丗說曰王子喬墓在京陵戰國時人有盗發之者覩无所<lb/>
見唯有一劒停在室中欲進取之劒作龍鳴虎吼遂不敢<lb/>
<pb n="KR3k0012_SBCK_343-6b"/>
近俄而徑飛上天<lb/>
又曰鍾㑹是荀濟北從舅二人情好不協荀有好寳劒可<lb/>
直百萬常在母鍾太夫人許㑹善書學荀手跡作書與<lb/>
母取劒仍竊去不還荀深知是鍾无求得求思所以報之鍾<lb/>
會兄弟共以千萬起新宅始成甚精䴡未得移住荀善畫<lb/>
於是潜往畫鍾門堂並作太傳形像衣冠狀皃如乎生二<lb/>
鍾來入門便大感慟於是宅遂空廢<lb/>
陶弘景刀劒録曰夏禹字髙宻在位十年以庚戌八年鑄<lb/>
一劒長三尺九寸後藏之㑹稽秦望山腹上刻二十八宿<lb/>
文有背靣靣記星辰背記山水日月<lb/>
又曰啓子少康在位二十九年歳次辛夘三年春鑄一銅<lb/>
劒上有八方靣長三尺一寸頭方<lb/>
又曰孔甲在位四十年以九年歳次甲辰採牛頭山鐡鑄<lb/>
<pb n="KR3k0012_SBCK_343-7a"/>
一劒銘之曰夾古文篆長四尺一寸<lb/>
又曰太田在位三十二年以四年歳次甲子鑄一劒長二<lb/>
尺九寸文曰定光古文篆書<lb/>
又曰武丁在位五十九年歳次戊午鑄一劒長三尺銘曰照<lb/>
膽大篆書<lb/>
又曰周昭王瑕在位五十一年二年歳次壬午鑄五劒各<lb/>
投五岳鎮方岳大篆書長五尺<lb/>
又曰簡王夷在位十四年歳次癸酉鑄一劒銘曰日駿長<lb/>
三尺大篆書<lb/>
又曰秦昭王在位五年元年丙午鑄一劒長三尺銘曰誡<lb/>
大篆書<lb/>
又曰始皇在位三十七年三年丁巳採北祇銅鑄二劒銘<lb/>
曰定秦李斯小篆書李斯刻一口埋在阿房闕下一口埋<lb/>
<pb n="KR3k0012_SBCK_343-7b"/>
在日觀䑓長六尺<lb/>
又曰前漢劉季在位十二年季以始皇三十四年於南山<lb/>
得一鐡劒長三尺小篆書銘曰赤霄及貴常服之此即斬<lb/>
白蛇之劒也<lb/>
又曰文帝恒在位二十三年以𥘉元十九年庚午鑄三劒<lb/>
各長三尺三寸銘曰神龜形以應大撗之兆帝崩命入玄<lb/>
宫<lb/>
又曰武帝徹在位五十四年以元光五年乙巳鑄八劒各<lb/>
長三尺六寸銘曰八服小篆書嵩霍衡華太山皆埋之<lb/>
又曰宣帝詢在位二十五年太始四年鑄兩劒各長三尺<lb/>
一曰毛二曰貴以應足下毛之祥皆小篆書<lb/>
又曰平帝衍在位五年元始元年辛酉掘得一劒上有帝<lb/>
名因服之大篆書<lb/>
<pb n="KR3k0012_SBCK_343-8a"/>
又曰新室王莽在位十八年建國五年庚午造威㪷及神<lb/>
劒皆錬五石爲之銘曰神勝萬國伏小篆書長三尺六寸<lb/>
又曰劉更始聖公在位二年自造一劒銘曰更國小篆書<lb/>
又曰後漢光武劉秀在位三十三年未貴時在南陽鄂水<lb/>
中得一劒文曰秀覇小篆書帝服之<lb/>
又曰漢明帝　在位十八年元和元年戊午鑄一劒上作<lb/>
龍形沉之于洛水洛水清往往有人見<lb/>
又曰章帝烜在位十三年建𥘉八年鑄一金劒投之伊水<lb/>
中以厭膝人之恠弘景按水經伊水有一物如人膝頭有<lb/>
人浴輙引之投水<lb/>
又曰安帝祐在位十九年永𥘉七年鑄一劒藏峨嵋山擬<lb/>
山王也<lb/>
又曰順帝寳在位十九年永建元年鑄一劒長三尺四寸<lb/>
<pb n="KR3k0012_SBCK_343-8b"/>
小篆書銘曰安漢後遂爲年號<lb/>
又曰靈帝宏在位二十二年以建和三年鑄四劒銘曰中<lb/>
興一劒無故而失<lb/>
又曰曹武帝曹操以建安二十年於谷中得一劒三尺六<lb/>
寸上有金字銘曰孟德王常服之<lb/>
又曰齊王芳正始六年造一劒常服之無故失其刃但有<lb/>
空匣<lb/>
又曰吴主孫權黄武五年採武昌山銅鐵作十口劒萬口<lb/>
刀各長三尺九寸刀頭方皆是南鋼越炭作之上有大吴<lb/>
篆字<lb/>
又曰吴孫權赤烏中有人得淮隂侯韓信劒帝賜周瑜<lb/>
又曰孫亮建興二年鑄一劒銘曰流光小篆書<lb/>
又曰孫皓建𥘉元年鑄一劒銘曰皇帝吴主小篆書<lb/>
<pb n="KR3k0012_SBCK_343-9a"/>
又曰蜀後主劉禪延熈二年造大金劒長一丈二尺鎭劒<lb/>
口山往往人見輝光後人處處求覔不得<lb/>
又曰宋劉昱元徽二年於蔣山頂造一劒銘曰永蜀小篆<lb/>
書<lb/>
又曰蜀主劉備章武元年辛丑採金牛山鐵鑄八鐵劒各<lb/>
長三尺六寸一備自佩一與太子一與梁王理一與魯王<lb/>
永一與諸葛亮二與張飛關羽一與趙雲並是亮書作風<lb/>
角處所<lb/>
又曰晉懷帝名熾永嘉元年造一劒長五尺銘曰歩光篆<lb/>
字<lb/>
又曰東晉司馬衍咸和元年造劒十三口銘曰興國<lb/>
又曰東晉司馬昌明太元十年於金華山頂埋一劒銘曰<lb/>
神劒<lb/>
<pb n="KR3k0012_SBCK_343-9b"/>
又曰後魏道武帝登國元年於阿理鑄二劒一銘曰鎮山<lb/>
一銘曰沈水並隷書<lb/>
又曰明元帝以太常元年造一劒長四尺銘背曰太常<lb/>
又曰太武帝至真君元年有道士継天師自爲帝造劒因<lb/>
改元爲真君劒長三尺六寸隷書<lb/>
又曰梁武帝蕭衍天監元年即位至普通中歳在庚申命<lb/>
弘景造神劒十三口用金銀銅鐵錫五色合爲此劒長短<lb/>
各依劒洞術法一曰凝霜道家三洞九真劒上刻真人玉<lb/>
女名字二曰宫儀備齋六宫有劒神名無刄刻宮宿星皇<lb/>
后服之三曰摛光備非常御斬刺長三尺六寸上刻風伯<lb/>
雨師形名四曰九天出軍行師君執授將長五尺金鏤作<lb/>
蚩尢神形五曰伐形刻符籙道家登真圖口決六甲神長<lb/>
五尺六曰四目突宮闈茵𬒳卧止小室幄帳中長三尺五<lb/>
<pb n="KR3k0012_SBCK_343-10a"/>
寸七曰五威靈光長二尺許半身有刃上刻星辰北斗天市<lb/>
天魁二十八宿服此除百邪魑魅去厭即伏用之八曰風<lb/>
烏有惡鳥鳴起鎮之上有黄帝呪法禹歩形勢用之九曰<lb/>
司命行刑煞罰者執之賜萬姓自裁者寸曰禮劒生畜男<lb/>
子弧矢縠劒則用之<lb/>
十二曰永昌鎮國安社用之長七尺十三曰閠劒長六尺所<lb/>
以作十三口象閠月故也取上元甲子時加斗魁加歳正<lb/>
月旦合合之取風雷雨震日止環偏長八寸文曰服之者<lb/>
永治四方小篆文<lb/>
太平御覽卷第三百四十三<lb/>
<pb n="KR3k0012_SBCK_343-10b"/>
</p>
<p>
</p>
  </div>
</body>
</text>
</TEI>
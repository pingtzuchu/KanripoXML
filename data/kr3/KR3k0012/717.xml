<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_717-1a"/>
太平御覽卷第七百一十七<lb/>
　服用部一十九<lb/>
　鏡　鏡臺　奩<lb/>
　　合　多羅　嚴器<lb/>
　　　　鏡<lb/>
釋名曰鏡景也有光景也<lb/>
廣雅曰鍳謂之鏡<lb/>
玄中記曰尹壽作鏡<lb/>
大戴禮曰武王踐祚鏡之銘曰見尔前必慮尔後<lb/>
尚書帝命期曰桀失其玉鏡用之噬虎<hi>鄭玄注曰鏡喻清明之道虎喻暴也</hi>
尚書考靈耀曰秦失金鏡魚目入珠<hi>金鏡喻明道也始皇不韋子言乱真也</hi>
詩鄘栢舟曰我心匪鍳不可以茹<hi>鍳所以察形茹度也</hi>
漢書東方朔傳曰郭舎人曰四銖籕文章皆有組索兩人<lb/>
<pb n="KR3k0012_SBCK_717-1b"/>
相見朔能知之爲上客朔曰此玉之塋石之精表如日光<lb/>
裹如衆星兩人相覩見相知情此名爲鏡<lb/>
魏略曰夏侯惇從征吕布爲流矢所中傷左目時夏侯淵<lb/>
俱爲將軍軍中號惇爲肓夏惇悪之毎照鏡恚發輒撲鏡<lb/>
着地<lb/>
蜀志曰張𥙿曉相術毎舉鏡視靣自知刑死未甞不撲之<lb/>
于地<lb/>
沈約宋書曰劉敬宣八歳䘮母四月八日敬宣見衆人灌<lb/>
佛乃抜頭上金鏡以爲母灌因悲泣不勝<lb/>
又曰殷仲文在東陽照鏡而不見其頭靣旬日而戮<lb/>
又蕭方等三十國春秋曰甘卓將𬒳誅引鏡不見其頭<lb/>
又曰慕容垂攻鄴符丕遣其從弟龍請救乃遺謝玄青銅<lb/>
鏡黄金宛轉䋲等以爲之信<lb/>
<pb n="KR3k0012_SBCK_717-2a"/>
齊書曰綦母珎之有一銅鏡背有三公字常語人云徴祥<lb/>
如此何患三公不至<lb/>
又曰陸慧暁遷太子洗馬廬江何點常稱慧暁心如照鏡<lb/>
遇形觸物無不朗然<lb/>
梁書曰王珎國武帝起兵東昏召珎國以衆還都使岀屯<lb/>
朱雀門爲王茂所敗及入城宻遣郄纂奉明鏡獻成於梁<lb/>
帝帝断金以報之後侍宴帝曰卿明鏡尚存昔金何在珎<lb/>
國曰黄金謹在臣不敢失墜○又曰到漑子鏡字圎照𥘉<lb/>
在孕其母夢懐鏡及生因以名焉<lb/>
隋書曰文帝委任髙頻後右衛將軍龐晃及將軍盧賁等<lb/>
前後短熲於上上怒之皆𬒳踈黜因謂頻曰獨孤公猶鏡<lb/>
也毎𬒳磨瑩皎然益明<lb/>
唐書曰太宗謂群臣曰夫以銅爲鏡可以正衣冠以古爲<lb/>
<pb n="KR3k0012_SBCK_717-2b"/>
鏡可以知興替以人爲鏡可以明得失朕常保此三鏡以<lb/>
防巳過今魏徴殂猶一鏡亡矣<lb/>
莊于曰至人之用心也若鏡不將不迎應而不藏故勝物<lb/>
而無傷<lb/>
符子曰心能善知人如明鏡善自知者如淵蚌鏡以曜明<lb/>
故鍳人蚌以含珠故内照<lb/>
韓子曰古之人目短於自見故以鏡觀靣智短於自知故<lb/>
以道正巳鏡無見庇之罪道無明過之惡靣失鏡則無以<lb/>
正鬢眉身失道則無以知迷惑<lb/>
吕氏春秋曰人之阿甚矣而無所鏡其殘亡無日矣孰當<lb/>
可鏡其唯士人乎鏡明巳也細士明巳也大<lb/>
淮南子曰明鏡之始矇然未見形容也及拭之以玄錫磨<lb/>
之以白氊則鬢眉微毛可得而察<lb/>
<pb n="KR3k0012_SBCK_717-3a"/>
又曰鏡便於照形承食不如竹簟<lb/>
又曰聖人若鏡不將不迎<hi>將送也</hi>應而不倡故萬化無傷其<lb/>
得之乃失之也<lb/>
又曰髙懸大鏡坐見四隣<hi>取大鏡髙懸盆中水晃見四隣</hi>
又曰人莫鍳於沬雨而鍳於止水者以其静也<hi>沬需潦上沬起言其濁</hi>
<hi>也</hi>莫窺形於生鏡而窺形於明鏡者以其易也<lb/>
抱朴子内篇曰或問知將來吉凶爲有道乎荅曰用鏡九<lb/>
寸自照有所思存七月則神仙千里事也明鏡用一或二<lb/>
謂之日月或用四謂之四規鏡<lb/>
又曰萬物之老者其精皆能假託人形以炫人於鏡中不<lb/>
能易其眞形是以入山道士以明鏡徑九寸懸於背有老<lb/>
魅未敢近或後來者視鏡中其是仙人及山中好神者鏡<lb/>
中故如人形<lb/>
<pb n="KR3k0012_SBCK_717-3b"/>
蜀王本紀曰武都大夫化爲女子蜀王娶以爲夫人無幾<lb/>
物故葬於武都以石作鏡一枚表其墓<lb/>
魏名臣髙堂隆奏曰陽符一名陽燧取火於日隂符一名<lb/>
隂燧取水於月並八銅作鏡名曰水火之鏡<lb/>
東宫舊事曰皇太子納妃有着衣大鏡尺八寸銀花小鏡<lb/>
尺二寸<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>匣盛蓋銀華金薄鏡三枚銀龍頭受福蓮華鈎<lb/>
鏁四副<lb/>
魏武帝上雜物䟽曰御物有尺二寸金錯鏡一枚皇太子<lb/>
雜純銀錯七寸䥫鏡四枚貴人至公主九寸䥫鏡四十枚<lb/>
鄴中記曰石虎三人臺及内宫中鏡有徑二三尺者純金<lb/>
蟠龍雕飾<lb/>
丗說曰晉孝武將軍講孝經謝公凡弟與諸人私相講習<lb/>
車武子苦問謝謂袁羊曰不問則德音有遺多問則重勞<lb/>
<pb n="KR3k0012_SBCK_717-4a"/>
二謝袁曰何嘗見明鏡疲於屢照<lb/>
益部耆舊傳曰杜眞孟宗周覧求師經歷齊魯資用將<lb/>
乏磨鏡自給<lb/>
南蛮獠人俗曰諸婚姻以奴婢一人爲娉無奴婢以銅鏡<lb/>
當人婢<lb/>
呉興郡記曰臨安縣東石鏡山山東有石鏡一徑二尺四<lb/>
寸甚清亮<lb/>
山謙之尋陽記曰廬山東靣有一石若鏡懸崖明净照見<lb/>
人形〇海内士品曰徐孺子甞事江夏黄公黄公薨往㑹其<lb/>
葬家貧無以自致賫　磨鏡具自隨賃磨取資然後得前旣至<lb/>
祭而退○荀恱申鍳曰君子三鍳鍳乎前鍳乎下鍳乎鏡前惟<lb/>
人訓人惟明啇德之衰不鍳於湯禹也周秦之弊不鍳於<lb/>
羣下也側弁垢顔不鍳於明鏡也<lb/>
<pb n="KR3k0012_SBCK_717-4b"/>
古今注曰平帝元始三年延陵西園神寢内御户座前大<lb/>
鏡皆清液如汗水岀狀<lb/>
西京雜記曰髙祖入咸陽宫周行府庫有方鏡九寸表裏<lb/>
明人直來照之影則側見以手掩心而來即腸胃五藏歷<lb/>
然無礙人有病在内則掩心而照之即知病之所在女子<lb/>
有邪心則膽張心動秦始皇帝以照宫人膽張心動者則<lb/>
殺之<lb/>
又曰宣帝𬒳収繫郡邸獄臂上猶帶史良娣合綵婉轉䋲<lb/>
繫身毒寳鏡一枚如八銖錢舊傳此鏡照見妖魅佩之者<lb/>
爲天神所福宣帝從危獲濟及紹大位每持此鏡感咽移<lb/>
辰帝崩鏡不知所在<lb/>
拾遺録曰周穆王時渠國貢火齊鏡廣三尺六寸闇中視<lb/>
物如晝人向鏡語鏡中則響應之也<lb/>
<pb n="KR3k0012_SBCK_717-5a"/>
又曰周穆王時有如石之鏡此石色白如月照面如雪謂<lb/>
之月鏡<lb/>
又曰方丈山池泥百錬成金鏡色青可照魑魅<lb/>
洞冥記曰望蟾閣上有青金鏡廣四尺元光年中祗國獻<lb/>
此鏡照見魑魅百鬼不能隱形<lb/>
列仙傳曰負局先生負石磨鏡局徇呉中衒摩鏡得一錢<lb/>
因磨之<lb/>
神仙傳曰河東孫愽能引鏡爲刀屈刀爲鏡<lb/>
劉根別傳曰思形狀可以長生以九寸明鏡照靣熟視之<lb/>
令自識巳身形常令不忘乆則身神不散疾患不入<lb/>
搜神記曰孫䇿旣殺于吉每獨自<graphic n="KR4034" url="https://raw.githubusercontent.com/kanripo/KR-Gaiji/master/images/KR4034.png" mimeType="image/png"/>髴見在其左右引鏡<lb/>
自照見在鏡中因掊大呌瘡皆裂湏臾而死又呉曆曰䇿<lb/>
爲許貢客所傷引鏡自照曰靣如此當可復建功立事乎<lb/>
<pb n="KR3k0012_SBCK_717-5b"/>
因椎几大呌瘡裂而卒<lb/>
續搜神記曰文獻<hi>文獻王道謚</hi>曽令郭璞筮巳一年中吉凶璞<lb/>
曰當有小不吉利可取廣州二大甖盛水置床帳二角<lb/>
名曰鏡耗以厭之某時撤甖去水如此其災可消至日忘<lb/>
之尋失銅鏡不知所在後撤去水乃見所失鏡在於甖中<lb/>
甖口數寸鏡大尺餘王公後令筮鏡甖之意璞云撤甖違<lb/>
期故致此妖邪魅所爲無他故也使燒車轄以擬鏡立出<lb/>
又曰林慮山下有一亭人過宿者或病或死常云十許男<lb/>
女各雜衣或白或黒輙來爲害有郅伯夷者過宿於此獨坐<lb/>
誦經忽有十餘人來與伯夷並坐因共蒲博於是伯夷宻以<lb/>
鏡照之乃是一群犬因執燭而起佯誤以燭燒其衣毛乃<lb/>
樵伯夷懷刀投一人中之遂死成犬餘悉走去<lb/>
神異經曰昔有夫婦將別破鏡人執半以爲信其妻與人<lb/>
<pb n="KR3k0012_SBCK_717-6a"/>
通其鏡化鵲飛至夫前其夫乃知之後人因鑄鏡爲鵲安<lb/>
背上自此始也<lb/>
幽明録曰宫亭湖邊傍山門有石數枚形圎若鏡明可以<lb/>
鑑人謂之石鏡後有行人過以火燎一枚至不復明其人<lb/>
眼乃失明<lb/>
地鏡圗曰欲知寳所在地以大鏡夜照見影若光在鏡中者<lb/>
物在下也<lb/>
風角要占曰厭盗賊法三月以小形銅鏡七枚埋於申地<lb/>
秤七百斤土覆之坎深二尺五寸廣二尺五寸築令堅固<lb/>
孟逹與劉封書曰天地𥘉生如鏡<lb/>
陸機與弟雲書曰仁壽殿前有大方銅鏡高五尺餘廣三<lb/>
尺二寸立着庭中向之便冩人形體了了亦怪也<lb/>
秦嘉與婦徐淑書曰頃得此鏡旣明且好形觀文藻丗所<lb/>
<pb n="KR3k0012_SBCK_717-6b"/>
希有意甚愛之故以相與明鏡可以鑒形淑荅書曰今君<lb/>
征未旋鏡將何施行明鏡鑒形當待君至<lb/>
傳咸鏡賦曰從隂位於清啇採秋金之剛精醮祝融以致<lb/>
度命歐冶而是營晞日月之光烈儀厥象乎曜靈<lb/>
　　　　　鏡臺<lb/>
丗說曰温嶠爲劉越石長史北討劉聦得玉鏡臺嶠從姑<lb/>
劉氏有女羙嶠有意自媒數日乃下玉鏡臺姑喜既婚交<lb/>
禮女曰我固疑是老奴果如所卜也<lb/>
三國典略曰胡太后使沙門靈昭造七寳鏡臺合有三十<lb/>
六戸每室别有一婦人手各執鏁才下一關三十六户一<lb/>
時自閉若抽此關諸門皆啓婦人各出戸前<lb/>
魏武雜物䟽曰鏡臺出魏宫中有純銀叅帶鏡臺一純銀<lb/>
七貴人公主鏡臺四<lb/>
<pb n="KR3k0012_SBCK_717-7a"/>
晉東宫舊事曰皇太子納妃有玳瑁鈿鏤鏡臺一<lb/>
宋起居注曰元嘉中韋朗爲廣州刺史作銅鏡臺一具御<lb/>
史中丞劉禎請以事追免朗官<lb/>
謝眺詩曰玲瓏類丹檻孤髙似玄闕對鳯臨清水乗龍掛<lb/>
明月照粉拂紅粧挿花理雲髮玉顔徒自見畏見君情歇<lb/>
古詩曰珊瑚掛鏡爛生光<lb/>
　　　　　奩<lb/>
後漢書曰隂太后崩明帝性孝愛追慕無巳謁原陵帝從<lb/>
席前伏御牀視太后鏡奩中物感慟悲涕令易脂澤裝具<lb/>
左右皆泣莫能仰視焉<lb/>
拾遺記曰隂貴人食瓜羙帝使求之時有燉煌獻異瓜云<lb/>
是空峒靈瓜又常山獻巨桃及后崩侍者見鏡奩中有瓜<lb/>
桃之核視之涕零也<lb/>
<pb n="KR3k0012_SBCK_717-7b"/>
列仙傳曰朱崖令死當還法内珠於關者死其繼母弃其<lb/>
繫臂珠其男年九歳好之置鏡奩中皆不知也至海關吏<lb/>
収得十枚乃母子争死吏遂弃而遣之<hi>事具義門</hi>
語林曰范汪至能噉梅人致一斛奩　噉湏臾盡也<lb/>
蔡邕表曰賜鏡奩等前後重疊父母於子無以加此<lb/>
魏武上雜物䟽曰純銀藻豆奩純銀括摟奩<lb/>
孫仲寄妹臨亡書曰鏡與粉盤與郎香奩與若欲令其行<lb/>
身如明鏡純如粉譽如香<lb/>
　　　　　合<lb/>
宋元嘉起居泣曰廣州刺史韋朗𬒳彈事有金鏤合二枚<lb/>
銀鏤合二枚○劉向别傳曰向有合賦<lb/>
祖台之志怪曰呉中有王大夫行至曲阿回塘上有一女<lb/>
子便留住宿解臂上金合繫其肘下令暮更來遂不至更<lb/>
<pb n="KR3k0012_SBCK_717-8a"/>
使尋求都無女人過猪欄邊見猪鉀有合<lb/>
　　　　　多羅<lb/>
纂文曰多羅粉噐<lb/>
扶南傳曰扶南國王以純金多羅遺毗騫王<lb/>
　　　　　嚴器<lb/>
魏武内嚴器誡令曰孤不好鮮飾嚴具用新皮葦笥以黄<lb/>
葦縁中遇亂丗無葦笥乃更作方竹嚴具以皂韋衣之麁<lb/>
布裹此孤平常之用者也内中婦曾置嚴具于時爲之推<lb/>
壞今方竹嚴具縁<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>甚華好○魏武上雜物䟽曰油<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>畫<lb/>
嚴器一純金叅帶畫方嚴器一○齊書曰冝都王鏗鎭姑<lb/>
熟于時人發桓温女冢得金巾箱織金篾爲嚴器條以啓<lb/>
聞鬱林勑以賜之鏗曰今取徃物後取今物如此循環尓<lb/>
豈可不熟念使長史蔡約自徃脩復纎毫不犯<lb/>
<pb n="KR3k0012_SBCK_717-8b"/>
北史后妃傳曰舊儀司飾三人掌簮珥花嚴<lb/>
脩復山陵故事曰梓宫用嚴器五具馬齒嚴器五具<lb/>
汝南先賢傳曰戴良嫁女以笥爲嚴器<lb/>
秦嘉婦與嘉書曰今奉嚴器中物幾具<lb/>
陸雲與兄機書曰按行視曹公器物嚴器方六七寸髙四寸<lb/>
太平御覽卷第七百一十七<lb/>
</p>
<p>
</p>
  </div>
</body>
</text>
</TEI>
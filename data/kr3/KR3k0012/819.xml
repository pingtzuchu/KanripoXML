<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_819-1a"/>
太平御覽卷第八百一十九<lb/>
　布帛部六<lb/>
　　綿　絮　牽離<lb/>
　　紈　組　納<lb/>
　　綸　縞　絺[絺-巾+ㄙ]<lb/>
　　　　　綿<lb/>
說文曰纊絮緼也<lb/>
禮記玉藻曰纊爲繭緼爲𫀆<hi>衣也著之異名也纊謂今之新綿也緼謂今纊及舊絮也</hi>
又䘮大記曰屬纊以俟絶氣<hi>纊今之新綿易動摇置口鼻之上以爲候</hi>
又内則曰婦事舅姑左佩紛帨箴管線纊施鞶佚<lb/>
左傳宣下曰楚子伐蕭蕭潰申公巫臣曰師人多寒王廵<lb/>
三軍拊而勉之三軍之士皆如挾纊<hi>纊綿也言恱以忘寒也</hi>
謝承後漢書曰徐稚不就諸公之辟及有䘮者萬里赴吊<lb/>
<pb n="KR3k0012_SBCK_819-1b"/>
常於家預炙雞一隻以一兩綿絮漬酒中曝乾至門以綿<lb/>
絮置水中候有酒氣以雞置前祭畢便去<lb/>
范曄後漢書曰張奐遺命曰吾前後仕進十腰銀艾不能<lb/>
和光同塵爲讒邪所忌通塞命也始終常也但地下冥冥<lb/>
長無曉期而復纏以綿纊牢以釘宻爲不喜耳今幸有前<lb/>
穿朝殞夕下橫屍露床幅巾而巳<lb/>
晉陽秋曰有司奏依舊調房子睢陽綿武帝不許<lb/>
宋書曰郭原平孝行旣著髙陽許瑶之罷建安郡丞還家<lb/>
以綿一斤遺之不受瑶之乃自往曰今過寒而建安綿好<lb/>
以此奉尊上　耳原平乃拜而受之也<lb/>
又曰朱百年隱居山隂家室素貧母以冬月亡衣並無絮<lb/>
自此不衣綿帛嘗寒時就孔凱宿衣悉裌布飲酒醉眠凱<lb/>
以卧具覆之百年不覺引卧具去躰謂凱曰綿定竒温因<lb/>
<pb n="KR3k0012_SBCK_819-2a"/>
流涕悲動凱亦爲之傷感<lb/>
齊書曰阮孝緒年十六父䘮不服綿纊雖𬞞食有味亦吐<lb/>
之<lb/>
英雄記曰吕布爲曹公所攻甚急乃求救於袁術術先求<lb/>
布女布恐術爲女不至故不遣救也即以綿纏女身縛着<lb/>
馬上夜自送女出與術太祖守兵相觸格射不得過復還城<lb/>
語林曰謝万就人乞裘云畏寒荅曰君妄語正欲以爲豪<lb/>
具耳若畏寒無復勝綿者以三十斤綿與謝<lb/>
陸氏異林曰鍾繇常數月不朝或問其故云常有好婦來<lb/>
美麗非凢問者曰必是鬼物不可不殺之婦人後往不即前<lb/>
止戸外繇問何以曰公有相殺意繇曰無此勤勤呼之乃<lb/>
入繇有不忍心然猶斬之傷胛婦人即出以新綿拭血竟<lb/>
路明日使人㝷跡至一大塜木中有好婦人形體如生人<lb/>
<pb n="KR3k0012_SBCK_819-2b"/>
着白練丹繡兩當傷一脚以兩當中綿拭血<lb/>
酈善長水經注曰房子城西出白土細滑如膏可用濯綿<lb/>
霜鮮雪曜異於常綿世俗言房子之纊也抑亦類蜀郡之<lb/>
錦得江津矣故歲貢其綿以充御府<lb/>
　　　　　絮<lb/>
史記曰人有上書告周勃反下廷尉薄太后以爲無反事<lb/>
文帝朝太后以冒絮提文帝曰絳侯綰皇帝璽將兵北軍<lb/>
此時不反今居一小縣顧欲反也帝乃出之<lb/>
又貨殖傳曰絮千乗家<lb/>
漢書曰帝以公主爲老上單于閼氏使官者燕人中行說<lb/>
傳公主說旣至因降單于單于愛幸之其得漢之繒絮以<lb/>
馳草棘中衣袴皆裂弊以示不如旃裘堅善也<lb/>
司馬彪續漢書曰光武建武二年野蚕成繭民収其絮<lb/>
<pb n="KR3k0012_SBCK_819-3a"/>
東觀漢記曰建初二年詔齊相其止勿復送氷紈方空縠<lb/>
吹綸絮也<lb/>
漢舊儀曰皇后親蚕還獻繭凢蚕絲絮織室作祭服其皇<lb/>
帝得以作縷縫衣皇后間以作巾絮而巳<lb/>
魏志曰曹公定鄴臨祠袁紹墓哭之流涕慰勞紹妻還其<lb/>
家人寳物賜雜繒絮廪食之<lb/>
呉書曰顧悌字子通父亡孫權作布衣一襲皆擘絮着之<lb/>
強令悌釋服<lb/>
晉中興書曰王敦害周顗籍其家政見素簏數枚中有故<lb/>
絮也<lb/>
晉書曰佛圖澄腹傍有一孔常以絮塞之每夜讀書則披<lb/>
絮孔中出光照于一室<lb/>
宋書曰顔竣丁父憂起爲丹陽尹遣中書舎人戴明寳抱<lb/>
<pb n="KR3k0012_SBCK_819-3b"/>
竣登車載之郡舎賜以布衣一襲絮以綵綸遣主衣就衣<lb/>
諸體<lb/>
又曰阮長之元嘉十一年除臨海太守在官常擁敗絮<lb/>
齊書曰江革𥙷國子生王融謝朓嘗行還過候革時大寒<lb/>
雪見革弊絮單席而耽學不倦嗟歎乆之<lb/>
又曰卞彬蚤虱賦序曰余之多病起居甚踈縈寢敗絮不<lb/>
能自釋<lb/>
莊子曰宋人有善爲不龜手之藥者世世以洴䌟絖爲事<lb/>
客聞之請買其方百金聚族而謀曰我世世洴䌟絖不過<lb/>
數金今一朝鬻伎百金請與之<lb/>
淮南子曰藡苗類絮而不可以爲絮<hi>藡苗藿秀也楚人謂藡又讀音敵</hi>
古今注曰元帝永光四年東萊郡東牟山有野蚕爲蠒蠒<lb/>
生娥蛾生卵卵着石収得万餘石民人以爲絲絮五年長<lb/>
<pb n="KR3k0012_SBCK_819-4a"/>
安雨絮垣屋上皆白民衣之<lb/>
管寜别傳曰管寜性至孝恒布裳貉裘唯祠着單衣絮巾<lb/>
也<lb/>
呉越春秋曰呉王將死曰吾以不用子胥言以至於此死<lb/>
者無知則巳死者有知何靣目見子胥也遂蒙絮覆靣而<lb/>
自刎<lb/>
愽物志曰蜀人以絮巾爲帽絮<lb/>
裴淵廣州記曰蠻夷不蚕採木綿爲絮<lb/>
盧毓兾州論曰房子好綿地産不爲無珎也<lb/>
皇甫規與馬融書曰與𬒳絮一雙以通微心<lb/>
陸雲與兄機書曰一日案行視曹公器物見拭目黃絮有<lb/>
垢黒目淚所沾汚<lb/>
孝子傳曰閔子騫㓜時爲後母所苦冬月以蘆花衣之以<lb/>
<pb n="KR3k0012_SBCK_819-4b"/>
代絮其父後知之欲出後母子騫跪曰母在一子單母去<lb/>
三子寒父遂止<lb/>
世說曰王文度在西州與林法師講韓孫諸人並在㘴林<lb/>
公理每欲小屈孫　公曰法師今日似着弊絮在荆棘中<lb/>
觸地掛閡<lb/>
　　　　　牽離<lb/>
說文曰絓蠒滓絓頭也一曰牽離<lb/>
釋名曰煑蠒曰莫莫幙也貧者著衣可以幕絮也或謂之<lb/>
牽離煑熟爛牽引使離散如綿也<lb/>
　　　　　紈<lb/>
釋名曰紈煥也細澤有光煥然也<lb/>
<pb n="KR3k0012_SBCK_819-5a"/>
漢書曰齊俗作氷紈<hi>容如氷也</hi>
又曰齊韓延壽衣黃紈方領<lb/>
又曰白縠衣表薄紈之裏天子之服也<lb/>
東觀漢記曰楚王英奉送黄縑三十五疋白紈五疋入蜀<lb/>
楚相以聞詔書還蜀縑紈以助伊蒲塞桒門之盛饌<lb/>
漢舊儀曰乗輿冠髙山冠飛羽之纓幘赤丹紈裏<lb/>
范子計然曰白紈素出齊魯<lb/>
王子年拾遺録曰<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲有金巒之觀中有瑶几覆以雲紈<lb/>
之素<lb/>
繁欽定情詩曰何以合歡欣紈素三條裠<lb/>
　　　　　組<lb/>
說文曰組綬屬其小者以爲纓也<lb/>
禮記檀弓上曰有子盖旣祥而絲屨組纓<lb/>
<pb n="KR3k0012_SBCK_819-5b"/>
禮記玉藻曰玄冠朱組纓天子之冠也玄冠丹組纓諸侯<lb/>
之冠也<lb/>
又曰弟子縞帶并細約用組<lb/>
又曰天子佩白玉而玄組綬公侯佩山玄玉而朱組綬大<lb/>
夫佩水蒼玉而緇組綬世子佩璆玉而綦組綬士佩瓀珉<lb/>
而緼組綬孔子佩象環五寸而綦綬<lb/>
又少儀曰國家靡弊則車不雕幾甲不組縢<hi>幾附纏爲沂鄂也組滕以</hi>
<hi>飾</hi>
左傳襄三年楚子重伐呉爲簡之師克鳩兹至于衡山使<lb/>
鄧廖帥組甲三百𬒳練三千<lb/>
史記曰秦王子嬰係頸以組降沛公軹道旁<lb/>
漢書曰錦繡纂組害女工<lb/>
穆天子傳曰天子見西王母好獻錦組百純<lb/>
<pb n="KR3k0012_SBCK_819-6a"/>
又曰盛姬之䘮叔㛗贈用茵組<hi>茵褥也叔姓穆王女</hi>
墨子曰昔楚莊王鮮冠組纓絳衣愽衮以治其國<lb/>
韓子曰呉起示其妻以組曰子爲我織組令如是組妻織<lb/>
組果善呉起曰非戒也使之衣而歸妻兄請之起曰起家<lb/>
無虚言<lb/>
吕氏春秋曰邾之爲甲常以帛公息忌謂邾君曰凡甲所<lb/>
以爲固者以滿竅也今竅滿矣而任力者半組則不然竅<lb/>
滿則盡任力矣邾君以爲然曰將何所得組公息忌對曰<lb/>
上用之則民爲之矣邾君曰善下令令官爲甲必以組公<lb/>
息忌知說之行也令其家皆爲組人有傷之者曰公息忌<lb/>
之所以欲用組者其家多爲組也邾君不恱於是乎止官<lb/>
無以組邾君有所尤也爲甲以組而便公息忌雖多爲組<lb/>
何損以組不便公息忌雖無爲組亦何益爲組與不爲組<lb/>
<pb n="KR3k0012_SBCK_819-6b"/>
不足以累公息忌之說用組之心不可不察<lb/>
劉梁七舉曰華組之組從風紛絃<lb/>
應璩報燕中尉樊彦皇書曰登輿北踐燕路方當化銀龜<lb/>
以爲黃變青組以爲紫<lb/>
又報平陸長賁瑋伯書曰從此辭矣何敢復飛蟬於惠文<lb/>
鳴玉於緺組哉<lb/>
　　　　　納<lb/>
魏武令曰吾衣皆十歳也歳歳解浣𥙷納之耳<lb/>
魏志曰太祖幃帳壞即𥙷納<lb/>
汲太子妻李氏與夫書曰并緻納一端<lb/>
宋書曰徐逵之尚㑹稽長公主𥘉武帝微時貧過甚常自<lb/>
新洲伐荻有納布衣襖等皆是敬皇后手自作武帝旣貴<lb/>
以此衣付主曰後世若有驕奢不節者可以此衣示之主<lb/>
<pb n="KR3k0012_SBCK_819-7a"/>
子湛之爲大將軍彭城王義康所愛與劉湛之等頗相附<lb/>
及劉湛之得罪事連主子文帝大怒將致大辟湛之憂懼<lb/>
無計以告公主公主即日入宫及見文帝因號哭下牀不<lb/>
復施臣妾之禮以錦囊盛武帝納衣擲地以示上曰汝家<lb/>
夲貧賤此是我母爲汝父作此納衣今日有一頓飽食便<lb/>
欲殘害我兒子上亦號哭湛之由此得全<lb/>
南史曰齊張欣㤗爲直閣歩兵校尉領羽林監欣㤗通渉<lb/>
雅俗交結多是名素下直輙著鹿皮冠納衣錫杖挾素琴<lb/>
有以啓武帝帝曰將家兒何作此舉止<lb/>
又曰沙門寳志在建康寳亮欲以納𬒳遺之未及有言寳<lb/>
志忽來牽𬒳而去<lb/>
陳書曰大軍侵魏造陜城魏兵大合輕騎挑戰侯安都瞋<lb/>
目横矛單騎突陣四向奮擊左右皆披靡殺傷不可勝數<lb/>
<pb n="KR3k0012_SBCK_819-7b"/>
於是衆並鼓噪俱前魏多縱突騎衆軍患之安都怒甚乃<lb/>
脫兠䥐解所帶鎧唯着絳衲兩襠衫馬亦去具裝馳入賊<lb/>
陣猛氣咆勃所向無當其鋒者莫不應刃而倒<lb/>
　　　　　綸<lb/>
釋名曰綸倫也作之有倫理也<lb/>
說文曰綸紏青絲綬也<lb/>
禮記曰王言如絲其出如綸王言如綸其出如綍<lb/>
後漢書仲長統書曰井田之變豪人貨殖舘舎布於州郡<lb/>
田畒連於方國身無半通青綸之命而切三辰龍章之服<lb/>
續漢書輿服志曰百石青紺綸一采宛轉繆織長丈二尺<lb/>
東觀漢記曰建初二年詔齊相其上勿復送吹綸絮<lb/>
鄭玄注禮記曰綸今有秩嗇夫所佩也<lb/>
鄴中記曰石虎皇后出女騎一千冬月皆著紫綸巾<lb/>
<pb n="KR3k0012_SBCK_819-8a"/>
齊書曰徐龍駒常住含章殿著黃綸帽𬒳貂裘南靣向案<lb/>
代帝書勑<lb/>
世說曰謝万詣簡文無衣幘可前簡文曰但前不湏衣幘<lb/>
即呼使入萬着白綸布而前旣見共談移日<lb/>
孟達與諸葛亮書曰貢白綸帽一以示微意<lb/>
　　　　　縞<lb/>
尚書禹貢曰海岱及淮惟徐州厥篚玄纎縞<hi>玄黑繒也縞白縞也二物</hi>
<hi>皆當細也</hi>
毛詩緇衣曰出其東門有女如雲縞衣綦巾聊樂我云<hi>願室</hi>
<hi>家得相樂</hi>
禮記王制曰殷人<hi>况羽反</hi>而祭縞衣而養老<lb/>
又玉藻曰朝服之以縞也自季康子始也<lb/>
左傳襄六曰季札聘於鄭見子産如舊相識與之縞帶子<lb/>
<pb n="KR3k0012_SBCK_819-8b"/>
産獻紵衣焉<lb/>
史記曰新城三老董公說漢王以義帝死故漢王遂發䘮<lb/>
臨三日告諸侯曰天下共立義帝北靣事之今項羽攻殺<lb/>
大逆無道寡人親發䘮諸侯皆縞素歸漢<lb/>
韓子曰魯人身善織屨爲履之也而越人　縞欲冠之也<lb/>
而越人𬒳髪欲無窮可得乎<lb/>
淮南子曰鈞之縞也一端以爲冠一端以爲絑冠則戴之<lb/>
絑則履之<lb/>
司馬相如子虚賦曰𬒳阿緆緰紵縞<hi>阿細繒緆細練也緆音錫緰音臾也</hi>
曹洪與魏文帝書云我軍入漢中若駭鯨之决細網奔兕<lb/>
之觸魯縞未足以喻其易也<lb/>
　　　　　締[絺-巾+ㄙ]<lb/>
說文曰[絺-巾+ㄙ]粗葛也絺細葛也縐絺之細者也<lb/>
<pb n="KR3k0012_SBCK_819-9a"/>
尚書禹貢曰海岱惟青州厥貢鹽絺<lb/>
周禮地官下曰掌葛掌以時徴絺綌之材于山農<lb/>
禮記月令曰孟夏之月天子始絺<lb/>
又曲禮上曰爲天子削瓜者副之巾以絺<hi>副折也旣削又四折乃撗断而</hi>
<hi>巾覆之</hi>爲國君者華之巾以綌<hi>華中列之不四折也</hi>
又曲禮下曰縝絺綌不入公門<hi>縝單也必表而出爲其也</hi>浴用二巾<lb/>
上絺下綌也<lb/>
又檀弓縣子曰綌衰繐裳非吉也<hi>非時尚輕凉慢禮</hi>
毛詩關睢葛覃曰葛之覃兮施于中谷維葉莫莫是刈是<lb/>
穫爲絺爲綌服之無斁<lb/>
又緑衣曰絺兮綌兮凄其以風<hi>凄寒風也箋云絺[絺-巾+ㄙ]所以當暑也以待寒諭失所</hi>
我思古人實獲我心<lb/>
又君子偕老曰蒙𬒳縐絺是紲袢<hi>父蕃反</hi>也<hi>絺之美者爲縐是當暑細袢之</hi>
<pb n="KR3k0012_SBCK_819-9b"/>
<hi>服也</hi>
論語郷黨曰當暑縝絺綌必表而出之<hi>縝單也暑月單衣葛爲其形䙝也必</hi>
<hi>有以表之若今單衣出</hi>
漢書曰江都王建謀反與閩越通越遺建荃葛<hi>服䖍注曰細葛也</hi>
東觀漢記曰耿純字伯山率宗族賔客二千人皆繒䄡絺<lb/>
巾迎上於費上大恱<lb/>
又曰馬嚴爲陳留太守嚴病遣功曹史李龔奉章詣闕上<lb/>
親召見龔問疾病形狀以黃金葛絺賜嚴<lb/>
又曰黃香爲郎召詣安福殿賜錢三萬黄白葛各一端<lb/>
魏武封魏王詔曰今以君爲魏王青絳皂黃白各二疋葛<lb/>
越一端徃欽哉<lb/>
呉曆曰孫䇿送華歆還洛并送布越香葛時多盗賊歆渡<lb/>
牛渚悉封還諸物<lb/>
<pb n="KR3k0012_SBCK_819-10a"/>
江表傳曰魏文帝遣使於呉求細葛君臣以爲非禮欲不<lb/>
與孫權勑付使<lb/>
梁書曰任昉卒後子西華冬月着葛帔練裠道逢平原劉<lb/>
孝標泫然矜之謂曰我當爲卿作計<lb/>
後周書曰賀蘭祥梁雍州刺史岳陽王蕭察欽其節儉乃<lb/>
以竹屏風絺綌之屬及經史贈之祥難違其意取而付諸<lb/>
所司太祖後聞之並以賜祥<lb/>
隋書曰袁充少警悟年十餘歳其父黨至門時冬𥘉充尚<lb/>
衣葛衫客戲充曰袁郎子絺兮綌兮凄其以風充應聲荅<lb/>
曰唯絺與綌服之無斁以是大見嗟賞<lb/>
穆天子傳曰天子筮獵苹澤其卦遇訟逢公占之賜之駿<lb/>
馬十六絺紵三十篋<lb/>
帝王世紀曰堯見舜於二宫設饗禮逆爲賔主南靣而問<lb/>
<pb n="KR3k0012_SBCK_819-10b"/>
政然後賜以絺衣琴瑟必築宫室封之於虞<lb/>
韓詩外傳曰孔子南逰楚至阿谷有處女珮璜而浣孔子<lb/>
曰彼婦人可與言矣抽絺綌五兩以授子貢曰善爲之辭<lb/>
以觀其辭子貢曰吾北鄙之人也將南適楚於此有絺綌<lb/>
五兩吾不敢置之水浦婦人對曰行客之行嗟然永乆分<lb/>
其資財棄之野鄙吾年甚少何敢取之子不早去竊有狂<lb/>
夫守之者矣<lb/>
說苑曰綿綿之蔓在於曠野良工得之以爲絺[絺-巾+ㄙ]良工不<lb/>
得枯死於野<lb/>
服䖍通俗文曰細葛謂之㲔翅<lb/>
稽康髙士傳曰善卷曰予立宇宙之中冬衣皮毛夏綌葛<lb/>
劉槙瓜賦曰承之雕盤羃以纎絺<lb/>
夏侯孝若大暑賦曰珠汗沾夫絺葛<lb/>
<pb n="KR3k0012_SBCK_819-11a"/>
左思呉都賦曰焦葛升越弱於羅紈<lb/>
庾翼與燕王書曰今致細練十端竹練三端<lb/>
王褒聖主得賢臣頌曰服絺綌之凉者不苦盛暑之鬱悒<lb/>
叚氏蜀記曰卭州鎭南蕉葛上者一疋直十千<lb/>
諸葛恢表曰天恩罔極特賜纎絺細竹<lb/>
顔測集大司馬江夏王賜絹葛啓曰氷紈風綌事膺盛服<lb/>
太平御覽卷第八百一十九<lb/>
<pb n="KR3k0012_SBCK_819-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_661-1a"/>
太平御覽卷第六百六十一<lb/>
　道部三<lb/>
　　　　　眞人下<lb/>
集仙録曰王母者龜山金母也西華至精之氣化而生金<lb/>
母生而飛翔處極陰元位配西方母養群品所居宫闕在<lb/>
舂山崑崙之圃閬風之苑有城千里樓十二非飈車羽輪<lb/>
不可到也蓬髮虎齒非西母之眞形蓋金方之神也元始<lb/>
授以萬天元統龜山九光之籙使制召萬靈統括衆眞揔<lb/>
諸天之羽儀天帝朝宴之會上淸寶經三洞玉書凡所授<lb/>
度咸所關預黃帝在位王母遣使乘白鹿集帝庭授以地<lb/>
圖其後舜在位遣使獻白玉環及益地圖遂廣黃帝九州<lb/>
爲十二州又遣獻舜玉琯吹之以和八風<lb/>
又尚書帝驗期曰王母之國在西荒凡得道授書者皆朝<lb/>
<pb n="KR3k0012_SBCK_661-1b"/>
王母於崑崙之闕王襃字子登齋戒三月王母授以瓊花<lb/>
寶曜七晨素經茅盈從西城王君詣白玉龜臺朝謁王母<lb/>
求長生之道王母授以玄眞之經又授寶書童散四方洎<lb/>
周穆王駕黿鼉魚鼈爲梁以濟弱水而升崑崙玄圃閬苑<lb/>
之野而會于王母歌白雲之謡刻石紀迹于弇山之下而<lb/>
還<lb/>
漢武帝好長生之道元封元年登嵩岳築尋眞之臺齋戒<lb/>
思道王母於七月七日乘紫雲之輦駕九色斑龍帶天眞<lb/>
之䇿佩金剛靈璽黃錦之服金光奕奕結飛雲文綬戴天<lb/>
太眞晨纓之冠躡方瓊鳯文之履天姿奄藹眞絶世之人<lb/>
也下車扶二侍女登床東向而坐命侍女取桃以玉盤盛<lb/>
至七枚四與帝食母自食三帝欲收核種之母曰此桃三<lb/>
千歲一實中土地薄種之不生問長生之道母曰賤榮樂<lb/>
<pb n="KR3k0012_SBCK_661-2a"/>
卑自復佳爾養性之道理身之要在不怠耳欲長生者先<lb/>
取諸身堅守三一保靈根青白分明適泥丸三宫備衛在<lb/>
絳宫黃庭戊己無流源此所謂呼吸太和保守自然眞要<lb/>
之道也至若太上靈藥上帝之奇物也下陰生重雲妙草<lb/>
皆神仙之藥也得上品者後天而老乃太上之所服非中<lb/>
仙之所寶其中品者有得服之後天而遊乃天眞之所服<lb/>
非下仙之所及其次藥有九丹金液紫虹華英太淸九轉<lb/>
五雲之漿玄霜絳雪騰躍三黃東瀛白香玄洲飛生八石<lb/>
千芝威喜九光西流石膽東滄靑錢髙丘餘粮積石瓊田<lb/>
太靈還丹盛以金蘭長光絳草雲童飛于此飛仙之所服<lb/>
非地仙之所聞也其下藥茯苓昌蒲巨勝黄精之類服之<lb/>
可以延年雖不得長享無期亦以身生光澤得爲地仙求<lb/>
道者要先憑此階漸而能致逺勝也者能呼吸服御保固<lb/>
<pb n="KR3k0012_SBCK_661-2b"/>
神氣此上品自然之要道也且夫一人之身天付之以神<lb/>
地付之以形道付之以氣萬物草木亦如之身以道爲本<lb/>
豈可不養神固氣以全爾形也形神俱全上聖所貴王母<lb/>
命上元夫人出八㑹之書五岳眞圗五帝六甲靈飛之符<lb/>
凡十二事以授帝不能用其道而多所惑焉後三祠王母<lb/>
復下降所授之書置柏梁臺上爲天災所焚李少君解形<lb/>
而去巫蠱事起帝愈悔恨<lb/>
又大茅君盈南治句曲之山元壽二年八月已酉南岳眞<lb/>
人赤君西城王君方諸葛青童並從王母降於茅盈之室<lb/>
又王母命上元夫人授盈二第茅固茅衷太霄隱書其後<lb/>
紫靈元君魏華存齋戒於陽洛山隱元之臺王母與金闕<lb/>
聖君降於臺中乘八景之輿同詣淸虚上宮傳玉淸隱書<lb/>
四卷以授魏夫人時太虚眞人等歌太極歌王母曰逍遥<lb/>
<pb n="KR3k0012_SBCK_661-3a"/>
玄精際萬流無暫停哀此去留㑹刼盡天地傾當尋無中<lb/>
景不死亦不生體被自然道寂觀合大冥南岳挺眞幹玉<lb/>
映耀頴精有任靡其事虚心自受靈嘉㑹絳河曲相與樂<lb/>
米央王母復還龜臺<lb/>
三一經曰黃帝遊靈臺青城山絶巖之下見天眞皇人以<lb/>
蒼玉爲屋黃玉爲狀翠羅之帷侍者皆天人<lb/>
又曰高丘子商時人也好道入六景山積年但讀黃素道<lb/>
經服餌木後服鴻丹得陸仙遊行五岳復飲金液爲中岳<lb/>
眞人<lb/>
又曰郭崇子商時人也彭眞人弟子嘗山行盜困崇諸子<lb/>
弟欲追擒之崇子曰縱去其盜後仕官而崇子譽之數數<lb/>
往彼謝之日我昔盜也不可受大君子之譽遂自殺後崇<lb/>
子得道太極眞人以爲有殺人之罪不得爲眞人此爲善<lb/>
<pb n="KR3k0012_SBCK_661-3b"/>
之過尚致人自斃況爲惡乎<lb/>
又曰楚莊公時市長宋萊子常洒掃一市乆時有一乞食<lb/>
翁入市經日行歌道中曰天庭發雙華山源彰陰邪清晨<lb/>
案天馬來詣太眞家眞人無奈隱又以滅百魔常歌此乞<lb/>
食市人無解此者獨萊子悟疑其眞人然未全解其歌耳<lb/>
遂師此翁而去積十餘年翁遂授以中仙之道萊子今在<lb/>
中岳也乞食翁者西岳眞人馮延壽周宣王時人也天庭<lb/>
任兩眉之下是徹視之津梁亦謂之華庭也山源是鼻下<lb/>
人中之本側在鼻下小入谷中也天馬手也以手按鼻下<lb/>
則杜絶百邪<lb/>
又曰眞人尹喜周大夫也爲關令少好學善天文祕緯鬼<lb/>
神無以匿其情狀瓌傑不檢榮戚不形於色志懷逍遥天<lb/>
性玄湛忽登樓四望見東極有紫氣西邁喜日夫陽數度<lb/>
<pb n="KR3k0012_SBCK_661-4a"/>
盡九星度值合歲月並正應有異人過此乃齋戒掃道以<lb/>
俟之及老子度關喜先誡關吏曰若有翁乘青牛薄板車<lb/>
者勿聽過止以白之果至吏白願少止喜帶印綬設師事<lb/>
之禮老子重辭之喜曰願爲我著書說大道之意得奉而<lb/>
行焉於是著道德經上下二篇喜於是俱去玄洲上卿<lb/>
蘇林傳曰林字子玄濮陽曲水人也父秀含德隱曜居於<lb/>
恒山林少稟異操至趙師琴髙先生授鍊氣益命之道又<lb/>
師華山仇先生授還神之術曰子眞人也當學眞道乃致<lb/>
林於㳙子末遂告林眞訣先生曰必作地上眞人當先去<lb/>
三尸林後授紫陽眞人道訣凡二百餘事至于守玄丹洞<lb/>
房三元眞人具標上焉林爲中岳眞人<lb/>
茅君傳曰盈字叔申咸陽人也父祚有三子盈固衷也盈<lb/>
少稟奇操矯俗抗邁不求聞達不交非類入恒山讀老易<lb/>
<pb n="KR3k0012_SBCK_661-4b"/>
餌术潜影在山中六年精思念道誠感密應夢太玄玉女<lb/>
持玉劄而擕之曰西城有王君得眞道可爲師明發乃尋<lb/>
求至西城齋戒三月果見王君盈乃叩頭再拜勤懇乞長<lb/>
生之術乃得在西城洞臺之中金玉上宫親侍旦夕執巾<lb/>
屨之役積十七年專一不懈復二年王君命駕造白玉龜<lb/>
山謁王毋於青琳宫將盈同行王君見西王母稽首於前<lb/>
盈乃叩頭再拜自陳於王母前得治身之要道行其事歸<lb/>
家數十年以漢元帝時天官下迎來渡江東治句曲山於<lb/>
是天皇大帝遣授黃金紫玉策爲太元眞人東岳上卿司<lb/>
命神君仗紫毛之節十絕靈幡巾藕華冠繡羽紫帔丹青<lb/>
飛羣斑龍輿素虎軿曲晨寶蓋瓊帷縁寶執神流火雙珠<lb/>
月明錦旌白羽玄千金鍾玉磐紫琳之腴玉漿金甖治赤<lb/>
城山玉洞之府上編上淸下宴太極封掌吳越司校太山<lb/>
<pb n="KR3k0012_SBCK_661-5a"/>
死生籙朝籍衆眞定䇿金名領授學道試校群仙時茅君<lb/>
弟吏二千石當之官鄕人多送之茅君亦在座日余亦有<lb/>
職某月日當之官賔客曰願奉送茅君言不須有所損費<lb/>
吾有以供帳至期大作宴㑹皆靑縑帷幄下鋪重白氊奇<lb/>
饌異果羅列妓樂合奏聞數里從者千餘人文吏則朱衣<lb/>
素帶武吏則戎備曜日茅君乃登羽蓋車去以晉興寧三<lb/>
年七月四日夜初降楊君家着青錦繡裙紫毛帔巾芙蓉<lb/>
冠侍從七人入戸一人執紫毛節一人執十絕幡一人帶<lb/>
綠章囊一人握流金鈴三人奉白牙箱並朱衣以後數數<lb/>
來降弟子迎候仙人李遵撰傳光顯于世閒也<lb/>
三洞珠囊日王褒字子登前漢王陵七世孫服靑精䭀飯<lb/>
趍步峻峰如飛鳥無津梁直度積水又服雲碧晨飛丹腴<lb/>
視見甚逺太上大道君遣正一左玄執蓋郎封瑋音賜王<lb/>
<pb n="KR3k0012_SBCK_661-5b"/>
君素明瓊玕丹紱綿旌號淸虚眞人<lb/>
眞誥曰赤松子黃帝時雨師號太極眞人<lb/>
又曰九疑眞人韓偉逺昔師中岳宋德玄德玄者周宣王<lb/>
時人也服靈飛六甲得道能逺行數變隱得玄靈之道今<lb/>
在嵩山偉逺乆而隨得其道九疑眞人<lb/>
又曰裴玄仁右扶風陽夏人也漢文帝二年始生焉裴君<lb/>
得道將入室弟子鄧雲亦得道將鄧登太華山入西洞玄<lb/>
石室中積三十二年怱見五老人賜裴君神芝之術亦號<lb/>
淸虚眞人○又曰中岳眞人王仲甫少好仙道常吸引二<lb/>
景及飡霞法四十餘年都不覺益其子亦服之十八年仙<lb/>
去後南眞人忽降仲甫家而教之曰子朏衆虧減津液不<lb/>
注雖接眞景以飡霞故未爲身益仲甫遂因藥治病兼修<lb/>
眞道又積年方成今在玄洲受書爲中岳眞人領九玄之<lb/>
<pb n="KR3k0012_SBCK_661-6a"/>
司<lb/>
又曰范伯慈桂陽人也家本事俗忽得狂病經年不愈聞<lb/>
沈道士治病多驗乃弃家求療五十日病愈後入天目山<lb/>
餌胡麻精思十七年又服丹砂得道爲玄一眞人<lb/>
又曰許謐字思玄一名穆晉簡文皇帝以爲護軍長史雖<lb/>
外混俗務而内修眞學得爲上淸眞人<lb/>
又曰紫虚元君領上眞司命南岳魏夫人玉清虚弟子名<lb/>
華存楊司命之師也任城人晉司徒文康公魏舒之女年<lb/>
二十四適南陽劉幼彦幼彦爲汲縣修武夫人齋戒念道<lb/>
入室百日十二月夜半靑童君及王君四眞人同降授上<lb/>
經三十一卷至洛陽亂夫人渡江居豫章隨于璞往江州<lb/>
安城郡因居彼年八十三以成帝咸和九年青童淸虚又<lb/>
降授劒解之道稱疾隱化乘颷車往陽洛山明日有四十<lb/>
<pb n="KR3k0012_SBCK_661-6b"/>
七眞人降教道法積十六年西母與金闕南極同降迎夫<lb/>
人北詣上淸宫玉闕下受神鳳章龍衣虎帶丹飛裙十絕<lb/>
華幡流金火鈴九蓋芝軿九色之節雙珠月明神虎之符<lb/>
錦旂虎旌給西華玉女八景飛輿玄景九龍又受扶桑大<lb/>
帝君玉劄金文位爲紫虚元君領上眞司命主諸學道死<lb/>
生圗籍攝御三官關校罪考又受金闕聖君青瓊板丹籙<lb/>
文位爲南缶夫人給曲晨飛蓋治天台大霍山洞臺中下<lb/>
訓奉道教授當爲眞仙者一月再登玉淸三登太素四謁<lb/>
玉晨遨宴扶桑仰招天眞揔括神籙刊書九天佐命東華<lb/>
叶翼帝晨飛步太霞參轡九虚以興寧中降揚君又授許<lb/>
掾上經自此後數數來降也玉清虚令弟子范邈作内傳<lb/>
顯于世也<lb/>
又曰紫淸上宮九華安眞妃晉興寧三年年十三四着雲<lb/>
<pb n="KR3k0012_SBCK_661-7a"/>
錦裙上丹下青腰絲繡帶右帶係十餘小鈴鈴子青色又<lb/>
黃色相閒左帶玉珮指着金鐶白珠約臂作髻在頂中餘<lb/>
髮垂至腰一侍女朱衣帶青章襄長尺餘以盛書書可十<lb/>
餘卷白玉檢囊口上刻字玉淸神虚内眞紫元丹章一侍<lb/>
女赤衣捧白玉箱絳帶絡之年並十七八自此後數數來<lb/>
降授書作詩<lb/>
眞人傳曰馬明生者齊國臨淄人也本姓帛名和字君賢<lb/>
爲縣吏捕賊所傷遇太眞元君與藥卽愈隨至太山石室<lb/>
中金床玉几珎物奇偉人跡所不能及事之勤亦至矣太<lb/>
眞乃授以長生之方曰我所受服太和自然龍胎之體適<lb/>
所以授三天眞人不可以教始學者後隨安期先生服餌<lb/>
仙去爲眞人裴眞人弟子三十四人其十八人學眞道餘<lb/>
學仙道<lb/>
<pb n="KR3k0012_SBCK_661-7b"/>
</p>
<p>
太平御覽卷第六百六十一<lb/>
</p>
<p>
</p>
  </div>
</body>
</text>
</TEI>
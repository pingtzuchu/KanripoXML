<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_354-1a"/>
太平御覽卷第三百五十四　兵部八十五<lb/>
　　槊　槍　鋋　鈎鑲<lb/>
　　　　　槊<lb/>
通俗文曰矛丈八者謂之矟○晉書曰劉邁毅之兄也邁字伯<lb/>
羣少有才幹爲殷仲堪中兵參軍桓玄之在江陵甚豪橫士<lb/>
庶畏之過於仲堪玄曾於仲堪㕔事前戲馬以矟擬仲堪邁<lb/>
時在坐謂玄曰馬矟有餘精理不足玄自以才雄冠丗而心<lb/>
知外物不許之仲堪爲之失色〇齊書曰長沙王晃武帝常幸<lb/>
鍾山晃從駕以馬矟刺道邊枯蘗上令左右數人引之銀纒皆<lb/>
卷聚而矟不出乃令晃復馳馬拔之應手便去每逺州獻<lb/>
駿馬上輙令晃於華林中調試之髙帝常曰此我家任城也<lb/>
後魏書曰宋大千驍果善騎射遷中散至於朝賀之日大<lb/>
千常着御鎧盤馬殿庭莫不歎異甞從太宗獵見虎在髙<lb/>
<pb n="KR3k0012_SBCK_354-1b"/>
巖上大千持矟直前刺之應手而死<lb/>
又曰于栗磾<hi>音低</hi>代人也從太祖田於白登山見熊將數子<lb/>
顧謂栗磾曰卿勇幹如此寧能搏之乎對曰天地之性人<lb/>
爲貴若搏之不勝豈不虚斃壯士也自可駈致御前坐而<lb/>
制之尋皆擒獲劉𥙿之伐姚泓也栗磾慮其北擾遂築壘<lb/>
河上親自守焉𥙿甚憚之不敢前進𥙿遺栗磾書逺引孫<lb/>
權求討關羽之事假道西上題書曰黒矟公麾下栗磾以<lb/>
狀表聞太宗許之因授黒矟將軍栗磾好持黒矟以自摽<lb/>
衛𥙿望而異之故有是號累遷豫州刺史<lb/>
續晉陽秋曰太尉伐羗於濟口入河索虜遣將鵞青歩騎<lb/>
十萬於河北聲云救羗太尉遣隊主丁旿<hi>音五</hi>以車百乗五<lb/>
北岸爲却月陣相去一歩車置七人授以長白毦槊<hi>毦音餌</hi>
三國典略曰文育小字猛奴到都見太子詹事周捨捨命<lb/>
<pb n="KR3k0012_SBCK_354-2a"/>
兄子弘讓教之書計文育謂弘讓曰誰能學取此冨貴但<lb/>
有大槊耳弘讓壯之教之騎射文育大恱<lb/>
又曰羊侃字祖忻甞從梁主宴樂遊苑時少府啓兩刄矟<lb/>
成長二丈四尺三寸梁主因賜侃河南國紫騮馬令試之<lb/>
侃執矟上馬左右擊刺特盡其妙勸者登樹梁主曰此樹<lb/>
必爲侍中折矣俄而果折因號此矟爲折樹矟<lb/>
又曰北齊安州刺史盧胄入海島得一人脛可長二丈以<lb/>
爲矟獻於神武諸將咸莫能用唯彭樂舉之胄未幾遇疾<lb/>
痛聲聞外巫言海神爲祟因此而卒<lb/>
鄴城故事曰紫陌浮橋在城西北五里案鄴中記云趙王<lb/>
虎時於此濟置紫陌宫曁齊時因修爲濟口帝廵幸又向<lb/>
并州百官相餞莫不至此而訣別迄今猶以爲渡口齊文<lb/>
宣時西廵百官辭於紫陌使矟騎圍之曰我舉鞭一時<lb/>
<pb n="KR3k0012_SBCK_354-2b"/>
刺殺淹留半日文宣醉不能起黃門郎　連子暢進曰<lb/>
陛下如此諸臣恐怖文宣曰大怖耶若然不湏殺乃命解<lb/>
圍<lb/>
又曰北齊文宣於臺上以矟刺都督尉子輝應手而死<lb/>
靈鬼志曰河間王顒旣敗於關中有給使陳安甚壯徤常<lb/>
乗一赤馬儁快非常雙持二刀皆長七尺馳馬運刀所向<lb/>
披靡關西爲之歌曰壟上徤兒字陳安頭小靣狹腹中寛<lb/>
丈八長槊左右盤<lb/>
語林曰桓宣武與殷劉談不如甚喚左右取黃皮袴褶<hi>音十</hi>
上馬持矟數廻或向劉或擬殷意氣始得雄王傳玄歌詩<lb/>
曰彎我繁弱弓弄我丈八矟一舉覆三軍再舉殄戎貃<lb/>
梁簡文帝馬槊譜序曰馬槊爲用雖非逺法近代相傳稍<lb/>
巳成藝鄧蔗縈魏后之庭武而猶質桓馬入丹陽之寺雄<lb/>
<pb n="KR3k0012_SBCK_354-3a"/>
而未巧聊以餘暇復撰斯法搜採抑掦斟酌煩簡至如春<lb/>
亭落景秋臯晚淨青霜旦盡宻雨𥘉晴纎驪沃若天馬半<lb/>
漢盼金精而轉態交流汗血愛連乾而息影不畏衣春鏤<lb/>
衢與白刄爭暉翆眊與紅塵俱動足使武夫憤氣觀者衝<lb/>
冠巴童留玩不待輕舟之檝越女踟蹰無假如皐之箭<lb/>
　　　　　槍<lb/>
風俗通曰刻葦傷盗爲槍<lb/>
宋元嘉起居注曰謝靈運自理表云及經山隂防禦彰赫<lb/>
彭排馬槍斷截衢巷<lb/>
衛公兵法曰聽角聲第一聲絶諸隊即一時散立第二聲<lb/>
絶諸隊一時捺槍卷幡張弓抜刀第三聲絶諸隊一時舉<lb/>
槍第四聲絶諸隊一時籠槍跪膝坐<lb/>
唐書曰郯國公羅士信容皃短小而驍勇絶倫隋末賊起<lb/>
<pb n="KR3k0012_SBCK_354-3b"/>
士信始年十四爲通守張湏陁執衣遇翟讓來冦士信請<lb/>
自効湏陁小之曰汝形容未勝衣甲何可入陣士信怒重<lb/>
著二甲左右雙鞬躍而上馬湏陁壯之遂將其衆擊賊于<lb/>
澭水之上陣纔列士信執長槍立於馬上馳至賊所刺倒<lb/>
數人斬一人首擲於空中用槍承之戴以略陣賊衆愕然<lb/>
莫敢逼者士信乃弃筴馳馬爲十下而還湏陁因而奮擊<lb/>
兵始接賊師大潰士信逐北每殺一人輙劓其鼻而懷之<lb/>
每歸而數其鼻以表殺賊之多少也湏陁大恱之引置左<lb/>
右每戰湏陁居前士信爲副賊無敢當者<lb/>
又曰太宗每當大陣望賊中驍將銳士炫曜人馬出入來<lb/>
去者意頗怒之輙命秦叔寳徃取焉叔寳應命躍馬負槍<lb/>
而進必刺之萬衆之中人馬俱倒太宗因以是重之叔寳<lb/>
亦以此頗自矜尚貞觀巳後恒多疾病每謂人曰吾少長<lb/>
<pb n="KR3k0012_SBCK_354-4a"/>
戎馬所經二百餘陣屢中重瘡計吾前後出血亦數斛矣<lb/>
何能不病乎及卒太宗甚傷惜乆之贈徐州都督陪葬于<lb/>
昭陵令所司於其瑩内立石人馬以旌戰之功焉<lb/>
又曰哥舒翰爲別將時吐蕃大冦邊翰拒之于苦海吐蕃<lb/>
之衆三道從山相續而下翰持半叚槍當其鋒逆擊之無<lb/>
不摧靡又擊其次軍復走之又擊其後軍皆大破由是知<lb/>
名天寳六載擢受右武衛將軍仍充隴右節度使副都知<lb/>
關西兵馬使河源軍使先是吐蕃每歳候夌秋即大掠積<lb/>
石軍前後不能禦至是翰使將王難德楊景暉等潜領兵<lb/>
候蕃兵至設伏以待之吐蕃五千騎旣至放馬脫甲翰以城<lb/>
中率驍勇合伏兵馳擊之殺略盡百餘騎奔突得走王難<lb/>
德追擊之疋馬不還翰常逐馬驚墜于河立於水中吐蕃<lb/>
三人擬槍方刺之翰大叱之賊驚駭俱廢失槍而走救騎<lb/>
<pb n="KR3k0012_SBCK_354-4b"/>
至賊便解散翰有家臣曰左車年十五每隨翰入陣翰善<lb/>
使槍追賊及以槍搭其肩而遏之賊驚頋翰從而刺其喉<lb/>
皆剔髙三五丈而墜左車輙下馬斬其首率以爲常<lb/>
又曰王難得有膽力善騎射天寳元年正月吐蕃大冦河<lb/>
源軍難得以騎將爲軍鋒賛普有子曰琅支都恃其趫悍<lb/>
乗諳真馬寳鈿裝鞍軍前求較鬪者難得横槍突徃刺殺<lb/>
之斬其首以其馬歸虜衆無敢追者軍使以聞玄宗召至<lb/>
御殿問之因令馳突作殺琅支都狀壯之衣以錦𫀆拜左<lb/>
金吾衛羽林將軍<lb/>
五代晉史曰梁將有王彦章者勇力過人常執鐵槍僅百<lb/>
斤所向辟易莊宗畏之<lb/>
　　　　　鋋<lb/>
釋名曰鋋延也逹也去此至彼之言也<lb/>
<pb n="KR3k0012_SBCK_354-5a"/>
方言曰矛吴楊江淮南楚五湖之間謂之鋋<hi>音蟬</hi>或謂之鏦<lb/>
<hi>漢書曰鏦殺吴王也</hi>其柄謂之矝<lb/>
東都賦曰戈鋋彗雲<hi>注鋋小矛也</hi>
　　　　　鈎鑲<hi>音穰又音襄又音孃戎噐也</hi>
釋名曰鈎鑲兩頭曰鈎中央曰鑲或推鈎推鑲或鈎引用<lb/>
之冝也<lb/>
東觀漢記曰詔令賜鄧遵金蚩尤辟兵鈎一<lb/>
又曰桓帝永興二年光禄勲府吏舎夜壁下忽有氣掘之<lb/>
得玉玦各有鈎長七寸三分玦周五寸四分身中皆有雕<lb/>
鏤<lb/>
漢名臣奏曰丞相薛宣奏漢興以來深考古義惟萬變之<lb/>
備於是制宫室出入之儀正輕重之冠故司馬殿省門闥<lb/>
至五六重周衛擊刁斗近臣侍側尚不得着鈎帶入房<lb/>
<pb n="KR3k0012_SBCK_354-5b"/>
梁書曰吉士瞻𥘉爲荆府城局叅軍浚池得一金革帶鈎<lb/>
隱起鏤甚精巧篆文曰錫尓金鈎且公且侯士瞻取夏侯<lb/>
洋兄之女女竊以與洋洋喜佩之及是革命洋果封侯而<lb/>
士瞻不錫茅土<lb/>
列仙傳曰鈎戈夫人姓趙病卧左手拳望氣者云東北有<lb/>
貴人氣推而得夫人武帝發手得玉鈎手亦舒遂幸而生<lb/>
昭帝後𬒳害殯之尸不臰而香一月<lb/>
三秦記曰藏鈎因鈎弋夫人丗人法之也<lb/>
瑞應圖曰湯都于亳有神人牽白狼口衘銅鈎入湯庭<lb/>
搜神記曰京兆長安有張氏者晝獨處室有鳩自外入張<lb/>
氏惡之披懷而祝曰鳩介來爲我禍耶飛上受塵爲我福<lb/>
耶來入我懷鳩飜入懷以手探則不知鳩之所在而得一<lb/>
金帶鈎焉遂寳之自是之後子孫昌盛有爲必偶貲財萬<lb/>
<pb n="KR3k0012_SBCK_354-6a"/>
倍蜀客賈至長安中聞之乃厚賂内婢婢竊鈎以與蜀客<lb/>
張氏失鈎漸漸耗而蜀客數罹難厄不爲已利或告之曰<lb/>
天命也不可以力求於是以鈎反張氏復昌故關西稱張<lb/>
氏傳鈎云<lb/>
陳留風俗傳曰浚儀周時梁伯所居國都多池沼時池中<lb/>
出神帶鈎到今其民象而作之號曰大梁氏鈎焉<lb/>
吴越春秋曰闔閭作金鈎令曰能爲善鈎者賞之百金而<lb/>
有人貪賞之重　殺其兩子以血釁金遂成二鈎獻之闔<lb/>
閭而詣宮門求賞王曰爲鈎者多而子獨求賞何以異於<lb/>
衆人之鈎乎作者曰吾之作鈎者貪王之賞殺吾二子以<lb/>
成兩鈎以示之曰何者是也時王鈎甚衆形體相類不知<lb/>
所在於是鈎師向鈎而哭呼其兩子名曰吴鴻泥稽我在此<lb/>
王不知汝之神也聲未絶於口兩鈎俱飛着於父之胷吴<lb/>
<pb n="KR3k0012_SBCK_354-6b"/>
王大驚乃賞之百金<lb/>
夢書曰夢得鈎帶憂約束也鈎帶着身約勑已也持鈎帶<lb/>
脫事决已也<lb/>
莊子曰曲者中鈎<lb/>
吴都賦曰吴鈎越棘<lb/>
魏文帝與王朗書曰丕白不愛江漢之珠而愛巴蜀之鈎<lb/>
此言難得之貴寳不若易有賤物<lb/>
魏文帝荅劉備書曰獲累𥿄之命兼美之貺他旣備善雙<lb/>
鈎尤妙前後之惠非賢兄之貢則執事之貽也來若川流<lb/>
聚成山積其充匱笥填府藏者固已無數矣<lb/>
太平御覽卷第三百五十四<lb/>
</p>
<p>
</p>
  </div>
</body>
</text>
</TEI>
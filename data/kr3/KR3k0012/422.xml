<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_422-1a"/>
太平御覽卷第四百二十二<lb/>
　人事部六十三<lb/>
　　　義下　義婦<lb/>
　　　　　義下<lb/>
戰國䇿曰孟甞君出記問門下諸客誰能爲文収債於薛<lb/>
者馮驩曰能於是載劵契而行辭曰収債畢何市而反孟<lb/>
甞曰視吾家所寡有者乃爲之至薛召諸民當償債者悉<lb/>
來合劵遍合乃矯命以債賜諸民燒其劵民稱萬歳長驅<lb/>
到齊晨而求見孟甞恠其疾正衣冠而見之曰債畢收乎<lb/>
來何疾也何市而反驩曰君云視吾家所寡有者臣竊計<lb/>
君宫中珎寳滿内府狗馬實外廐美人充後宫君家所寡<lb/>
有者義耳竊以爲君市義曰市義柰何曰今君有區區之<lb/>
薛不能撫愛其民因而賈利之臣竊矯君命以債賜諸民<lb/>
<pb n="KR3k0012_SBCK_422-1b"/>
因燒其劵民稱萬嵗乃臣所以爲君市義也孟甞君不恱<lb/>
曰諾先生休矣後朞年孟嘗就國於薛未至百里民扶老<lb/>
擕㓜迎君道中顧謂驩曰先生所爲文市義者乃今日見<lb/>
之<lb/>
又曰秦縮髙鄢陵人也其子仕秦秦以爲管守魏信陵君<lb/>
攻之不下乃使人謂鄢陵君曰遣縮髙來吾將仕之使爲<lb/>
持國尉鄢陵君曰小國不能必其民使者自徃請使吏導<lb/>
使者至縮髙曰君之命髙也將使攻管也夫父攻子守人<lb/>
之大笑也見臣而下是背主也父殺子背亦非君善敢再<lb/>
辭使者以報信陵君大怒遣使謂鄢陵君曰鄢陵之地亦<lb/>
猶魏也今吾攻管而不下則秦兵不返社稷必危矣願君生<lb/>
束縮髙而致之若君弗致吾將十萬之師以造君城下鄢<lb/>
陵君曰吾先君成侯受詔襄王以守此地受太府之憲曰<lb/>
<pb n="KR3k0012_SBCK_422-2a"/>
子殺父臣殺君有常不赦國雖大赦降城亡子不得預焉<lb/>
今縮髙不受大利以全父子之義而君曰生致之是使我<lb/>
負襄王之詔而廢太府之憲雖死終不敢行也縮髙聞之<lb/>
曰信陵君爲人悍而自用此辭反必爲國禍吾以全巳爲<lb/>
人臣之義矣豈可使吾君有魏患乎乃之使者舎自刎頸<lb/>
而死信陵君聞之大驚縞素出舎使使者謝鄢陵君曰無<lb/>
忌小人也困於思慮敢再拜釋罪<lb/>
英雄記曰袁紹以臧洪爲東都太守時曹操圍張超於雍<lb/>
丘洪始聞超𬒳圍乃徒跣號泣並勒所領將赴其難從紹<lb/>
請兵而紹竟不聽之超城遂䧟張氏族滅洪由是怨紹絶<lb/>
不與通紹増兵急攻洪城中粮盡厨米三升使爲薄糜遍<lb/>
頒衆又殺其愛妾以食兵將咸流涕無能仰視男女七八<lb/>
千相枕而死莫有離叛城䧟生執洪紹謂曰臧洪何相負<lb/>
<pb n="KR3k0012_SBCK_422-2b"/>
若是今日服未洪據地瞋目曰諸袁事漢四丗五公可謂<lb/>
受恩今王室衰弱無輔翼之意而欲因際㑹觖望非兾惜<lb/>
洪力劣不能推刃爲天下報仇何爲服乎紹乃命殺之洪<lb/>
邑人陳容在坐見洪當死起謂紹曰將軍今舉大事欲爲<lb/>
天下除暴而先誅忠義豈合天意紹慙遣人牽出謂曰汝<lb/>
非臧洪儔歟空復尓爲容顧曰夫仁義豈有常所蹈之則<lb/>
君子背之則小人今日寧與臧洪同日死不與將軍同日<lb/>
生遂復見殺在紹坐者無不歎息<lb/>
又曰袁譚旣死弟熈尚爲其將焦觸張南所攻奔遼西烏<lb/>
桓觸自號幽州刺史陳兵數萬殺白馬盟曰違命者斬各<lb/>
以次㰱至別駕代郡韓珩曰吾受袁公父子厚恩今其破亡<lb/>
智不能救勇不能死北靣曹氏所不能爲也一坐爲珩失<lb/>
色觸曰舉大事當立大義事之濟否不待一人可卒珩志<lb/>
<pb n="KR3k0012_SBCK_422-3a"/>
以厲事君曹操聞珩節甚髙之屢辟不至<lb/>
又曰公孫瓉字伯珪爲上計吏部太守劉基爲事𬒳徴伯<lb/>
珪御重到洛陽身執徒飬基將徙日南伯珪具豚米於北<lb/>
邙上祭先人觴醊祝曰昔爲人子今爲人臣當詣日南多<lb/>
障氣恐或不還與先人辭於此再拜慷慨而起觀者莫不<lb/>
歔欷在道得赦俱還<lb/>
魏略曰郭憲字㓜簡西平人以仁篤爲一郡所歸韓約失<lb/>
衆從羗中還依憲衆人多欲取約以邀功而憲責之言人<lb/>
窮來歸我云何欲危之遂擁護厚遇之其後約病死而田<lb/>
樂楊逹等就斬約頭當送之逵等欲條䟽着憲名憲不肯<lb/>
在名中言我常不忍生圖之豈忍取死人以要功乎逵等<lb/>
乃止時太祖方攻漢中在武都而逵等送約首到太祖宿<lb/>
聞憲名及視條䟽恠不在中以問逵逵等具以情對太祖<lb/>
<pb n="KR3k0012_SBCK_422-3b"/>
歎其至義乃表例與逵等並賜爵關内侯<lb/>
列士傳曰羊角哀左伯桃二人相與爲死友欲仕於楚道<lb/>
遥山阻遇雨雪不得行飢寒無計自度不俱生也伯桃謂<lb/>
角哀曰天不我與深山窮困併在一人可得生官俱死之<lb/>
後骸骨莫収内手捫心知不如子生恐無益而弃子之器<lb/>
能我樂在樹中角哀聽伯桃入樹中而死得衣粮前至楚<lb/>
楚平王愛角哀之賢嘉其義以上卿禮葬之竟角哀夢見<lb/>
伯桃曰蒙子之恩而獲厚葬然正苦荆將軍家相此欲役<lb/>
使吾吾不能聽也與連戰不勝今月十五日當大戰以决<lb/>
勝負得子則勝否則負矣角哀至期日陳兵馬詣其冡上<lb/>
作三桐人自殺下而從之君子曰執義可爲丗規<lb/>
唐新語曰陸南金博渉經史言行修謹開元𥘉太常少卿<lb/>
盧崇道犯罪自嶺南逃歸匿于南金家俄爲讎人所發詔<lb/>
<pb n="KR3k0012_SBCK_422-4a"/>
侍御史王旭按之崇道辭引南金旭處以極法南金弟趙<lb/>
壁請代兄死南金執稱弟實自誣身請當罪兄弟爭死旭<lb/>
問其故趙壁曰兄且是嫡又能幹家亡母未葬小妹未嫁<lb/>
自惟㓜劣生無所益身自請死旭列上其狀玄宗嘉而宥<lb/>
之張說陸象先等咸相欽重累遷庫部貟外郎南金祖士<lb/>
季爲隋越王侗記室兼侍讀侗稱制授著作郎時王丗充<lb/>
將行簒奪侗謂士季曰隋有天下三十餘載朝廷文武豈<lb/>
無忠烈者乎士季對曰見危授命臣之宿心今請因其啓<lb/>
事便加手刃後事洩充遂停士季侍講貞觀𥘉爲太學博<lb/>
士而卒矣<lb/>
又曰畢構性至孝丁継母憂有兩妹皆在繈褓構乳飬嫁<lb/>
遣之及其亡也二妹𥘉聞哀慟氣絶者乆之言曰雖兄弟<lb/>
無三年之禮吾倚鞠飬豈同常人遂行三年服朝野聞之<lb/>
<pb n="KR3k0012_SBCK_422-4b"/>
莫不稱歎構弟栩任太府主簿留司東都聞構疾星馳赴<lb/>
京侍毉藥者累月旣而哀毁骨立變服視事踰年未嘗言<lb/>
笑深爲朝野所重構嘗爲益州長史兼按察使多所舉正<lb/>
風俗一變玄宗降璽書慰之曰卿孤㓗獨行有古人之風<lb/>
自臨蜀川弊化頓易覽卿前後執奏何異破枉求姦諸使<lb/>
之中在卿爲㝡終户部尚書<lb/>
又曰李愻爲貝州刺史甘露徧於庭樹邑人曰美政所致<lb/>
請以聞愻謙退寢其事歴官十七政俸禄先兄弟㛐姪謂<lb/>
其子曰吾厚汝曹以衣食不如厚之以仁義勿辭弊也天<lb/>
下莫不嗟尚之<lb/>
又曰姚崇少不慕學年踰弱冠嘗過所親見修文殿御覽<lb/>
閱之甚喜遂躭墳史以文華著名歴牧常楊吏人並建碑<lb/>
紀德再秉衡軸天下欽其公直外生任并任异少孤長於<lb/>
<pb n="KR3k0012_SBCK_422-5a"/>
崇家乃與之立家産謂之曰汝與吾無間然矣惜殊宗而<lb/>
代踈命與其子連名兾無以別也時人美之<lb/>
又曰孟景休事親以孝聞丁母憂毁瘠踰禮殆至㓕性弟<lb/>
景偉年在襁褓景休親乳之乳爲之豊及葬時屬祁寒跣<lb/>
履雪霜脚指墮而復生如𥘉景休進士擢第歴監察御史<lb/>
鴻臚丞爲來俊臣構䧟遇害時人傷焉<lb/>
　　　　　義婦<lb/>
南史孝義傳吳興秉公濟妻姚氏生二男而公濟及兄願<lb/>
公乾伯並卒各有一子姚飬育之賣田宅爲取婦自與二<lb/>
男寄止隣家明帝詔爲其二子婚表閭復徑役<lb/>
又㑹稽永興呉翼之母丁氏少喪夫性仁愛遭年荒分衣<lb/>
食以飴里中飢餓者隣里求借未嘗違同里陳攘父母死<lb/>
孤單無親戚丁収飬之及長爲營婚娶又同里王禮妻徐<lb/>
<pb n="KR3k0012_SBCK_422-5b"/>
荒年客死丁隂爲買棺器自往歛葬元徽末大雪啇旅斷<lb/>
行村里比室飢餓丁自出鹽米計口分賦同里任僑家露<lb/>
四喪無以葬丁爲辦冡椁有三調不登者代爲遂丁長子<lb/>
婦王氏守寡執志不再醮州郡上言詔表門閭租稅<lb/>
崔鴻十六國春秋前趙録曰冠軍喬晞攻界休尅之其令<lb/>
賈潭抗節不降晞怒殺之其妻宗氏年二十餘有姿色晞<lb/>
欲納之宗罵曰屠各奴何有害人之夫而欲加無禮于尓<lb/>
母乎何不促殺我遂仰天大哭亦殺之<lb/>
唐書獨孤武都謀叛王丗充歸于我其子師仁方三嵗丗<lb/>
充以其㓜不殺乳母王英蘭髠鉗求入保飬丗充許之英<lb/>
蘭扶乞所得與師仁唯自啖土飲水而竟爲採拾竊師仁<lb/>
至京師髙祖嘉之封永壽郷君<lb/>
又曰陽三安妻李氏雍州涇陽人也事舅姑以孝聞及舅<lb/>
<pb n="KR3k0012_SBCK_422-6a"/>
姑亡没三安亦死二子孩童家至貧窶李晝則力田夜便<lb/>
紡緝數年間葬舅姑及夫并夫之叔姪兄弟七喪深爲逺<lb/>
近所嗟尚太宗聞而異之賜帛二百叚遣州縣恤存之<lb/>
又曰鄭義宗妻盧氏幽州范陽人也盧彦衡之女也略渉<lb/>
書史事舅姑甚得婦道甞夜有強盗數十人持扙鼔譟踰<lb/>
垣而入家人悉逃竄唯有姑獨在堂盧冒白刃往至姑側<lb/>
爲賊捶擊之幾至於死賊去後家人問曰羣凶擾撗人盡<lb/>
奔逃何獨不懼荅曰人所以異於鳥獸者以其有仁義也<lb/>
昔宋伯姬守義赴火流稱至今吾雖不敏安敢忘義且比<lb/>
隣有急尚相赴救况在姑而可弃委若萬一危禍豈冝獨<lb/>
生其姑每云古　稱歲寒然後知松栢之後凋吾今乃見<lb/>
盧新婦之心矣身觀中卒<lb/>
又曰兾州鹿城女子王阿足者早孤無兄弟唯姉一人阿<lb/>
<pb n="KR3k0012_SBCK_422-6b"/>
足𥘉適同縣李氏末有子而夫亡時年尚少又多娉之爲<lb/>
姉年老孤寡不能捨去遂誓不嫁以飬其姉毎晝營田業<lb/>
夜便紡績衣食所湏無非阿足出者如此二十餘年及姉<lb/>
亡葬送以禮郷莫不稱其義行竟令妻女求與相識後<lb/>
數歲竟終于家<lb/>
又曰楚王靈龜妃上官氏上邽人也父懷仁右金吾將軍<lb/>
上官氏年十八歸於靈龜繼楚哀王後夲生具存朝夕侍<lb/>
奉恭謹弥甚凡有新味非舅姑噉訖未曾先嘗經數載靈<lb/>
龜薨及將葬其前妃閻氏嫁不踰年而卒又無近族衆議<lb/>
欲不舉之上官氏曰夫神而有靈寧可使孤魂無記於是備<lb/>
禮同葬聞者莫不嘉歎服終諸兄弟姉謂曰妃年尚少又<lb/>
無所生改醮異門禮儀恒範妃思之掩泣對曰丈夫以義<lb/>
烈摽名婦人以守節爲行未能即先犬馬殉溝壑寕可復<lb/>
<pb n="KR3k0012_SBCK_422-7a"/>
飾粧祇服有他志乎遽將截鼻割耳以自誓諸兄姉知其<lb/>
志不奪歎息而止㝷卒<lb/>
說苑曰齊遣兵攻魯見一婦人將兩小兒走抱小而挈大<lb/>
顧見大軍且至抱大而挈小使者甚怪問之婦人曰大者<lb/>
妾夫兄之子小者妾之子夫兄子者公義也妾之子者私<lb/>
義也寧濟公而廢私耶使者帳然賢其辝即罷軍還對齊<lb/>
王說之曰魯未可攻也匹婦之義尚如此何况朝廷之臣<lb/>
乎<lb/>
列女傳曰衛宗二順者衛宗室靈主之夫人及傳妾也秦<lb/>
滅衛君角封靈主丗家使奉其祀靈主死夫人無子而守<lb/>
寡傳妾有子代後夫人謂傳妾曰孺子飬我甚謹子奉祭<lb/>
祀而妾事我我不聊願出居外傳妾泣曰夫人豈欲使靈<lb/>
氏受三不祥耶公不幸蚤終是一不祥夫人無子而妾有<lb/>
<pb n="KR3k0012_SBCK_422-7b"/>
子是二不祥今夫人將出居外妾居内是三不祥欲自殺<lb/>
其子止之不聽夫人懼遂終年供飬不替<lb/>
又曰魯孝義保者魯孝公稱之保母𥘉孝公父武公與長<lb/>
子恬中子戲朝周宣王宣王立戲爲魯大子武公薨戲立<lb/>
是爲懿公孝公于時號公子稱恬之子伯御與魯人作亂<lb/>
攻殺懿公而自立求稱於宫中將殺之義保聞伯御欲殺<lb/>
稱乃衣其子以稱之衣卧於稱之卧處伯御之義保遂抱<lb/>
稱以逃周天子殺伯御立稱爲孝公魯人髙義保之義故<lb/>
謂之義保<lb/>
又曰河南貞義者樂羊子之妻羊子出學將友人歸貞義<lb/>
截髮賣以供其費後羊子得遺金一餅以與貞義貞義曰<lb/>
妾聞君子不以利汙行羊子慙而弃之<lb/>
又曰𣏌梁名殖齊人也爲大夫莊公襲莒約車五乗載士<lb/>
<pb n="KR3k0012_SBCK_422-8a"/>
殖不與歸而不食母曰汝生有義死有名五乗盡汝下也<lb/>
殖遂至莒獲甲首公止之曰共同齊國殖曰不與五乗少<lb/>
吾勇也臨敵止吾以利汙吾行也遂進至莒城下殺二十<lb/>
七人而死莒人築尸城爲京觀妻往迎喪向之哭土爲之<lb/>
崩得喪於是公使弔葬之葬畢曰婦人有三從之義令吾<lb/>
外無夫以立節内無子以見志吾何歸乎乃赴水而死<lb/>
又曰梁節姑姉者梁之婦人其室失火兄子與其子三人<lb/>
在内中欲取兄子輙得其子火盛不得復入婦人將自赴<lb/>
火其夫止之婦人曰梁國豈可户告人曉也𬒳不義之名<lb/>
何靣目以見兄弟國人哉吾欲復投吾子爲失母之恩吾<lb/>
勢不可以生遂赴火而死<lb/>
又曰㑹稽右師安妻者同郡吕氏之女也名軍少寡無子<lb/>
守義不遷其兄遂犯法軍匿之知不能免乃泣曰少遭家<lb/>
<pb n="KR3k0012_SBCK_422-8b"/>
不造兄弟單少門宗唯兄爲主而復罹此禍我有一計猶<lb/>
足免難將詣縣陳之兄曰其計若何軍曰臨時從冝不可<lb/>
先言也乃請智者爲辭乞代兄遂之命因自剄縣門官嘉<lb/>
其義乃捨遂罪<lb/>
又曰齊義継母者齊二子之母也當宣王時有人闘死於<lb/>
道者吏視之𬒳一瘡二子立其傍吏問之兄曰我殺之弟<lb/>
曰非兄也我殺之朞年不决吏言之於相相不能决言於<lb/>
王王曰皆赦之是縱有罪皆殺之是誅無辜也其母必知<lb/>
其子之善惡聽所欲殺活相召而問之其母泣而對曰殺<lb/>
少子相曰少子人之所愛今欲殺之何也對曰少者妾之<lb/>
子也長者前妻之子也雖痛乎獨謂義何泣下沾襟相言<lb/>
之於王王美其義皆赦二子號曰義母<lb/>
又曰天水姜叙母者同郡楊阜之姑也阜爲州史馬超殺<lb/>
<pb n="KR3k0012_SBCK_422-9a"/>
刺史太守叙屯暦城阜徃見之戲欷悲甚叙曰何爲乃尓<lb/>
阜曰守城不能完君亡不能死何以視息於天下乎君擁<lb/>
兵專制無討賊之心此趙盾所以書殺也叙母慨然勑叙<lb/>
從阜計遂起兵於歴城超聞之襲歴城得叙母母罵之曰<lb/>
若背父之逆子殺君之桀賊天地豈乆容若何不早死敢<lb/>
以面目視人超即殺之<lb/>
杜預女記曰王氏之母者漢丞相安國侯王陵之母漢王<lb/>
擊項羽陵以兵屬漢王項羽得陵母置軍中漢使至則東向<lb/>
坐陵母欲以招陵陵母私送使者爲之泣曰爲老妾語陵<lb/>
善事漢王漢王長者也無以老母故懷二心言妾巳死乃<lb/>
伏劒而死以固勉陵<lb/>
定命録曰賈直言妻莫知姓氏貞元中其舅道得罪賜酖<lb/>
直言欲代父死奪酖飲之不死流于嶺徼直言妻一志事<lb/>
<pb n="KR3k0012_SBCK_422-9b"/>
姑髽髻絶膏沐自三二年蟣虱蔽其肉厥後如枯蓬之植<lb/>
燥上無復蟣虱迨十五載直言遇赦歸妻始一沐其髻自<lb/>
斷絶墯于泔盆終爲秃婦直言後歴諌議大夫出刺兩郡<lb/>
傳記李如璋爲夏陽令素輕其妻鄭氏如璋因醉誤殺人<lb/>
母其子入縣將復讎如璋與鄭以床拒門讎者推䆫而入<lb/>
鄭急以身蔽如璋舉手乗刃右臂旣落復舉其左臂讎復<lb/>
斷之猶乞以身代夫死時方懷姙讎者以刃鑠其腹胎出<lb/>
而殞乃害如璋及其二子州司以聞坐死者數十人<lb/>
太平御覽卷第四百二十二<lb/>
</p>
<p>
</p>
  </div>
</body>
</text>
</TEI>
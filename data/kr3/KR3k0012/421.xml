<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_421-1a"/>
太平御覽卷第四百二十一<lb/>
　人事部六十二<lb/>
　　　　　義中<lb/>
晉書曰郗鑒字道徽髙平金郷人漢御史大夫慮之玄孫<lb/>
𥘉鑒值永嘉喪乱在郷里窮餒郷人以鑒名德傳共飴之<lb/>
時兄子邁外生周翼並小常携之就食郷人曰各自饑困<lb/>
以君賢欲共相濟耳恐不能兼有存鑒於是獨徃食訖以<lb/>
飯着兩頰邊還吐與二兒後並得存同過江邁位至護軍<lb/>
翼爲剡縣令鑒之終也翼追撫育之恩解職而歸席占心<lb/>
喪三年<lb/>
又曰顔含有孝行兄畿服藥多死於醫家含迎歸開棺復<lb/>
生母妻家人日益勤倦含弃官侍兄疾十三年曾無勞怠<lb/>
又曰顔含㛐病困湏髯蛇膽不能得含憂歎累日忽有一童<lb/>
<pb n="KR3k0012_SBCK_421-1b"/>
子持青囊授含乃虵膽也童子忽化爲青鳥飛去<lb/>
何法盛晉中興書曰紀瞻字士逺歴陽太守沛國武嘏臨<lb/>
亡以家後不立遂手書寄託瞻悉迎接爲居宅衣食取足<lb/>
有若骨肉少與陸機兄弟親善機一門𬒳誅瞻復相營恤<lb/>
機女爲嫁之由是士稱其篤義<lb/>
宋書龔頴遂寜人也少好學益州刺史毛璩辝爲勸學從<lb/>
事璩爲譙縱所殺故佐吏並逃亡頴號哭奔赴殯送以禮<lb/>
縱後設宴延頴不獲已而至樂奏頴流涕起曰北靣事人<lb/>
云不能死何忍舉觴聞樂蹈跡逆亂乎縱大將譙道福引<lb/>
岀將斬之道福母即頴姑也跌出救之得免及縱僣號備<lb/>
禮徴又不至乃脅以兵刃執志無迴改至于蜀平遂不屈<lb/>
節<lb/>
又曰張進之永嘉安固人也爲郡中大族少有志行歴五<lb/>
<pb n="KR3k0012_SBCK_421-2a"/>
官主簿永寜安固二縣領校尉家丗冨足經荒年散財救<lb/>
贍郷里遂以貧罄全濟者多太守王味之有罪當見収逃<lb/>
避進之供奉經時盡其誠力味之甞避地墮水沉没進之投<lb/>
水拯救相與沉淪危而得免時劫掠充斥每入村抄暴至<lb/>
進之門輙相約勒不得侵犯其義信所感如此<lb/>
又曰孫棘大明五年發三五丁弟薩應充行坐違期不至<lb/>
棘自詣郡辭引巳爲家長令弟不行罪當在巳乞以身代<lb/>
薩應又辭自引太守張岱疑其不實以棘薩各置一處報<lb/>
云聽其相代顔色莊恱甘赴死焉棘妻許氏又寄語囑夫<lb/>
曰君當門户豈可委罪小郎且大家臨亡以小郎囑君今<lb/>
竟未㛰娶家道不立君巳有三子死復何恨岱依事表上<lb/>
孝武帝詔特原罪<lb/>
又曰蔡廓字子度事兄䡄如事父家内大小諮而後行公<lb/>
<pb n="KR3k0012_SBCK_421-2b"/>
私賞賜一皆納䡄有所諮湏就典者請之曽從武帝在彭<lb/>
城妻郗氏書求夏服時軌爲給事郎中廓荅曰知湏夏服給<lb/>
事自應相供無庸別寄<lb/>
崔鴻十六國春秋前趙録曰江都王延年年十五喪二親<lb/>
奉叔父孝聞子良孫及弟從子爲噉人賊所掠延年追而<lb/>
請之賊以良孫歸延年延年拜請曰我以少孤爲叔父所<lb/>
飬此叔父之孤孫也願以子易之賊曰君義士也免之<lb/>
又後趙録曰石勒謂右長史張賔曰鄴魏之舊都吾將營<lb/>
建誰可任也賔曰晉故東萊太守趙彭忠亮篤敏將軍若<lb/>
任之以鄴必能允副神規勒於是徴拜魏郡太守彭至泣<lb/>
而辭曰臣往曽䇿名晉室食其禄矣且受人榮寵復事二<lb/>
姓者臣志所不爲且豈愚臣之狷志恐亦明公之所不許<lb/>
有死而巳未敢聞命若賜其餘年全臣一介之願者則明<lb/>
<pb n="KR3k0012_SBCK_421-3a"/>
公大造也於是賜安車駟馬飬以卿秩<lb/>
又蜀志曰李安字武龍少養外家羅氏元康八年避地入<lb/>
蜀從李特征伐以勇烈聞李驤引爲帳下督數有戰功甚<lb/>
信愛之羅尚之遣隗伯攻郫也驤逆戰不利𬒳傷落馬卧<lb/>
未能起士衆皆散唯安與任回在左右伯從數千騎來叱<lb/>
安曰羅武龍吾所取有人卿冝避我嗔目呵之曰吾不相<lb/>
與因前馬刺之伯逡廵而退<lb/>
又前凉録曰張丗度燉煌人㓜以孝讓著稱遊學京師遇<lb/>
中州大疫郷人宗族死于京師數十人丗度年十六収恤<lb/>
殯葬識者嘉之<lb/>
呉均齊春秋曰上不豫南康王綝於弟賜死獨江泌守尸<lb/>
晝夜號泣悲動路人于時諸王並見誅剪故舊無敢瞻看<lb/>
唯泌及衡陽王子浚侍讀嚴植各爲營理喪事時人髙其<lb/>
<pb n="KR3k0012_SBCK_421-3b"/>
節泌字士清濟陽人也<lb/>
後魏書曰陽固字敬安北平無終人性俶儻不拘小節愽<lb/>
覽篇籍有文才清河王懌辟太尉從事中郎懌爲元乂所<lb/>
害朝野震悚懌諸子及門生僚吏莫不慮禍隱避不岀固<lb/>
獨詣喪所盡哀慟哭良乆乃還僕射游肇聞而嘆曰雖欒<lb/>
布王脩何以尚也<lb/>
唐書曰李宻旣降徐勣尚守黎陽倉謂長史郭恪曰魏公<lb/>
旣歸于唐我士衆土地皆魏公之有也吾若上表獻之即<lb/>
是自邀冨貴吾所恥也今冝具録以啓魏公聽公自獻則<lb/>
魏公之功也及使者至髙祖無表甚恠之使者具以聞<lb/>
髙祖大恱曰徐勣感德推功真忠臣也即授黎州㹅管賜<lb/>
姓李氏<lb/>
又曰李綱孫安仁永徽中爲太子左庶子屬太子𬒳廢歸<lb/>
<pb n="KR3k0012_SBCK_421-4a"/>
于陳邸宫寮皆逃散無敢辭送者安仁獨泣涕拜辭而去<lb/>
朝野義之後卒於恒州刺史<lb/>
又曰王義方泗州漣水人也少孤貧事母甚謹愽通五經<lb/>
而謇傲獨行𥘉舉明經因詣京師中路逢徒歩者自云父<lb/>
爲頴上令聞病篤倍道將徃焉徒歩不前計無所出義方<lb/>
所乗馬與之不告姓名而去<lb/>
老子曰大道廢有仁義<lb/>
又曰失道而後德失德而後仁失仁而後義失義而後禮<lb/>
文子曰丗治則以義衛身丗亂則以身衛義<lb/>
又曰體君臣正上下明親踈存危國繼絶丗立無後者義<lb/>
也<lb/>
墨子曰墨子之齊遇故人故人曰今天下莫爲義獨子爲<lb/>
義不若巳墨子曰今有子十人一人耕九人處耕者不可<lb/>
<pb n="KR3k0012_SBCK_421-4b"/>
以不急何則食者衆而耕者寡也今天下莫爲義子冝勸<lb/>
何以止我<lb/>
又曰丗俗君子視義士不若視負粟者今有人負粟息於<lb/>
路側欲起而不能君子見之無長少貴賤必起之何也曰<lb/>
義也今爲義之君子奉承王之道以語之縱不恱而行又<lb/>
從而非毁之則是丗俗之君子之視義士也不若視負粟<lb/>
者<lb/>
列子曰桀紂唯重利而輕道是以亡人而無義唯食而巳<lb/>
是雞狗也強食磨角勝者爲利是禽獸也爲雞狗禽獸而<lb/>
欲人之尊巳不可得也<lb/>
孟子曰魚我所欲熊掌亦我所欲二者不可兼舎魚取熊<lb/>
掌生亦我所欲義亦我所欲二者不可得兼舎生取義<lb/>
孫卿子曰仁義礼善之於人也譬之貨財粟米之於家也<lb/>
<pb n="KR3k0012_SBCK_421-5a"/>
多有之者冨少有之者貧至無有者窮<lb/>
六韜曰義之所在天下歸之<lb/>
尸子曰賢者之於義曰貴乎義乎曰義是故堯以天下與<lb/>
舜曰冨乎義乎曰義是故子罕以不受玉爲寳曰生乎義<lb/>
乎曰義故務光投水而殪三者人之所重而不足以易義<lb/>
又曰十萬之軍無將軍必大亂夫義萬事之將也國之所<lb/>
以立者義也人之所以生者亦義也<lb/>
又曰莒有石焦原廣數㝷長五十歩臨百仭之谿有以勇<lb/>
見莒公者却行劑踵焉莒國莫之敢近巳獨劑踵焉所以<lb/>
服莒國也夫義之爲焦原也亦髙矣是故賢者之於義也<lb/>
必且劑踵焉所以一丗也<lb/>
韓子曰義者君臣上下之禮父子貴賤之差也<lb/>
賈誼書曰齊桓公之始覇翟人伐燕桓公爲燕北伐翟至<lb/>
<pb n="KR3k0012_SBCK_421-5b"/>
孤竹桓公歸燕君送入齊地百六十里問於管仲曰禮諸<lb/>
侯相送固出境乎管仲曰非天子不出境公曰然則燕君<lb/>
畏而失禮也寡人恐後丗以寡人爲能存燕而欺之也乃<lb/>
令燕君旋車割燕君所至而與之諸侯聞桓公之義而皆<lb/>
服之<lb/>
淮南子曰君子非義無以生失義則失其所以生小人非<lb/>
嗜欲無以活失嗜欲則失則所以活故君子懼失義小人<lb/>
懼失利<lb/>
監鐵論曰阻險不如阻義也<lb/>
說苑新序曰白公勝旣殺令尹司馬欲立王子閭以爲王<lb/>
王子閭不肯刧之刃王子閭曰見國滅而志王不仁刼白<lb/>
刃而失義不勇吾雖死不子從也白公強之不可遂縊而<lb/>
殺之<lb/>
<pb n="KR3k0012_SBCK_421-6a"/>
新序曰白公之難楚人有莊善者辭其母曰弃其親而死<lb/>
其君可謂義乎莊善曰吾聞事君者内其禄而外其身今<lb/>
所以飬母者君之禄也身安得無死乎遂辭而行比至公<lb/>
門三廢車中其㒒曰子懼矣何不及乎莊善曰懼者吾私<lb/>
也死君公義也吾聞君子不以私害公遂刎剄而死<lb/>
風俗通曰巴郡太守太山任望字伯闓爲司徒掾同産弟<lb/>
子殺人繫獄望自劾去星行電征便道詣府露首肉袓辭<lb/>
謝太守李固請與相見望頓頭流血自說弟薄命早亡以<lb/>
遺孤爲託望失義方之教自䧟罪惡息男國旣豫知情幸<lb/>
有微㣧乞以代之言甚哀切李公於是原活出之<lb/>
又曰俗說齊人有空車行魯人有負釡者便持釡置車<lb/>
中行二百里臨別取釡不相問亦不謝後車家繫獄當死釡<lb/>
主徑往簒之穿壁未逹曰極哉車者怒不肯出釡主慙欲<lb/>
<pb n="KR3k0012_SBCK_421-6b"/>
俱死明日主者以事白齊君齊君義而原之<lb/>
說苑曰子路曰不能甘勤苦不能恬貧窮不能輕死亡而<lb/>
曰我行義吾弗信也<lb/>
又曰燕昭王使樂毅伐齊閔王亡燕之𥘉入齊也聞盖邑<lb/>
人王歜賢令軍曰環盖邑三十里母入以歜之故巳而使<lb/>
人謂歜曰齊人多髙子之義吾以子爲將封子萬家歜固<lb/>
謝燕人曰子不聽吾引三軍而屠盖邑王歜曰忠臣不事<lb/>
二君貞女不更二夫齊王不聽吾諌故退而耕於野國旣<lb/>
亡吾不能存今又刼之以兵爲君將是助桀爲暴也生而<lb/>
無義固不如烹遂懸其脰樹枝自奮絶脰而死齊士大夫<lb/>
聞之曰王歜布衣猶不皆齊向燕况在位食禄者乎乃相<lb/>
聚如莒求諸公子立爲襄王<lb/>
又曰左儒友於杜伯皆臣周宣王宣王將殺杜伯而非其<lb/>
<pb n="KR3k0012_SBCK_421-7a"/>
罪也左儒爭之于王九復之而王不許也王曰別君而異<lb/>
友斯汝也左儒對曰臣聞之君道友逆則順君以誅友友<lb/>
道君逆則率友以違君王怒曰易而言則死左儒對曰臣<lb/>
聞古之士不枉義以從邪不易言以求生故臣能明君之<lb/>
過以死杜伯之無罪王殺杜伯左儒死之<lb/>
說苑曰佛肸以中牟縣叛設禄邑炊鼎曰與我者受邑不<lb/>
與我者烹中牟之士皆與之城北餘子田基獨後至祛衣<lb/>
將入鼎曰田基之義軒冕在前非義不乗斧鉞於後義死<lb/>
不避遂祛衣將入鼎佛肸止之趙簡子屠中牟得而取之<lb/>
論有功者用田基爲始基曰吾聞廉士不耻人如此受中<lb/>
牟之功則中牟之士終身慙矣遂襁負其母南徙於楚楚<lb/>
王髙其義待以司馬<lb/>
新序曰白公勝拔劒而屬之於屈盧曰子與栽將捨之不<lb/>
<pb n="KR3k0012_SBCK_421-7b"/>
與我將殺之屈盧曰吾聞之知命之士見利不動臨死不<lb/>
恐爲人臣者時生則生時死則死是謂之禮故人知天命<lb/>
下知人臣之道其有可刼乎子不推之白公勝乃入其劒<lb/>
汝南先賢傳曰王恢字仲通太守郭紆同爲主簿詔書發<lb/>
筋角紆親里竟辜較之恢諌紆曰明府爲藩屏大臣事當<lb/>
從公聽恣私曲何以爲治紆不從有告言之者詔書案問<lb/>
事當傳考紆見恢曰太守負君今當何以圖之恢曰明府<lb/>
不湏爲憂明府年六十恢年七十先明府生十有餘年不<lb/>
於今日効命將復何有遣詣考所自引受罪言太守不知<lb/>
之因欎氣不食而死郡以無事<lb/>
廣州先賢傳曰尹牙字猛德合浦人太守南陽終寵憂見<lb/>
顔色常用怪焉牙造膝伏見明府四節悲歎有慘瘁之思<lb/>
者何也寵曰父爲周張所害重仇未報是以長愧也牙乃<lb/>
<pb n="KR3k0012_SBCK_421-8a"/>
傭僕自貶吏役而至于宛陵與張校圉交通竭節於張伺<lb/>
其間隙出入三年乃先醉張左右近侍以夜解縱諸馬令<lb/>
之亂駭張果出問其故牙因手刃張首而還<lb/>
楚國先賢傳曰應余字子正爲郡公曹是時呉蜀不賔山<lb/>
民背叛余與太守東里衮逃竄得出賊便射衮余以身當<lb/>
箭𬒳七瘡因謂賊曰我以身代君巳𬒳重瘡若身死君全<lb/>
殞殁無恨因仰天號泣涕血俱下如雨賊見其義烈釋衮<lb/>
不害<lb/>
㑹稽典録曰張京從戎西州軍罷還歸各給車牛京同里<lb/>
寡母與三子從軍子各物故見京還不能自致悲傷歔欷<lb/>
京以載之牛羸道死京入轅引軛妻子單歩<lb/>
又曰孟英字公房上虞人爲郡掾史王慿坐罪未應死太<lb/>
守下縣殺慿慿家詣闕稱冤詔書下州撿栲英岀定文書<lb/>
<pb n="KR3k0012_SBCK_421-8b"/>
悉着英名楚毒慘至辭色不變言太守病不関衆事英以<lb/>
冬至日入占病因竊印以封文書下縣殺慿非太守意也<lb/>
繫歷冬夏肉皆消爛遂不食而死<lb/>
豫章志曰龔碩字顯先爲下江督郵太守㑹稽謝斐獲罪<lb/>
於時大皇帝幸尋陽碩乃具作章陳斐事候大駕於道叩<lb/>
頭流血時大風寒雪之後血流成冰上乃爲之住駕省章<lb/>
斐事見理○繁欽丘儁碑曰故右扶風都尉主簿有者從都<lb/>
尉討叛胡官兵敗績卒伍奔散都尉臨陣墮馬儁於是下<lb/>
馬授甲以身禦宼遂致死戰塲都尉乗儁馬得免<lb/>
桂陽先賢畫讃曰朱陽羅陵果而好義郡汲府君爲州章<lb/>
陵𬒳掠栲叅加五毒援刀截舌以着盤中獻之廷尉群公<lb/>
義之事得清理<lb/>
㑹稽先賢傳曰陳業字文理郡守蕭府君卒業與書佐魯<lb/>
<pb n="KR3k0012_SBCK_421-9a"/>
雙率禮送喪雙道溺于水業因掘泥楊波摇出其尸又業<lb/>
兄度海復見傾命時同依止者乃五六人骨肉消爛而不<lb/>
可記別業仰皇天誓后土曰聞親戚者必有異焉因割臂<lb/>
流血以洒骨上應時得血住餘皆流去<lb/>
續齊諧記曰田真兄弟三人家巨冨而殊不睦忽共議分<lb/>
財金銀<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>物各以斛量田業生貲平均如一唯堂前一株<lb/>
紫荆樹花葉美茂共議欲破爲三人各一分待明就截之<lb/>
尔夕樹即枯死狀火燃葉萎枝摧根莖燋焠真至擕門而<lb/>
往之大驚謂語弟曰樹夲同株聞當分析所以憔悴是人<lb/>
不如樹木也因悲不自勝便不復解樹樹應聲遂更青翠<lb/>
華色繁美兄弟相感更合財産遂成純孝之門真以漢成<lb/>
帝時爲太中大夫<lb/>
西京雜記曹敞在呉章門下時輩謂敞好斥人過爲輕薄<lb/>
<pb n="KR3k0012_SBCK_421-9b"/>
丗人皆以爲然及章後爲王莽所殺門生無敢収葬者皆<lb/>
更易姓名以從他師敞時爲司徒掾獨稱章弟子収而葬<lb/>
之方知諒直者不見容於凢軰矣平陵人生立敞碑於吴<lb/>
墓在龍首山南嶺上<lb/>
汝南先賢傳曰闞敞字子張乎輿人仕郡爲五官掾時太<lb/>
守第五常𬒳徴臨發倉卒有俸錢百三十萬留付敞敞埋<lb/>
着堂上遂遭丗倉卒道路斷絶敞年老飢羸其妻曰第五<lb/>
府君所寄錢可取自給然後償之敞曰吾窮老何明當有<lb/>
用故君之財耶道通當送飢寒何損常舉門遭疫妻子皆<lb/>
死常病臨困唯有孤孫年九歲常謂之曰吾寄故五官掾<lb/>
平與闞敞錢三十萬氣遂絶後孫年年長大歩擔至汝南<lb/>
問敞敞見之悲喜與共臨發穽錢乃百三十萬孤孫曰亡<lb/>
祖臨終言有三十萬耳今乃百三十萬不敢當也敞曰府<lb/>
<pb n="KR3k0012_SBCK_421-10a"/>
君病困氣索言<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>誤耳郎無疑也<lb/>
傳子曰太祖旣誅袁譚梟其首令曰敢有哭之者戮及妻<lb/>
子於是王叔治田子泰相謂曰生受辟命亡而不哭非義<lb/>
也畏死亡義何以立丗遂告其首而哭之哀動三軍軍正<lb/>
白行其戮太祖曰義士也赦<lb/>
劉彦明燉煌實録曰童巽字文舉學有才太守京兆諒舉<lb/>
巽上掾歴主簿功曹諒卒官巽衰經送喪道遇寇虜衆皆<lb/>
散走巽身蔽柩哭嘔血賊欲破棺巽叩頭救請頭破流血<lb/>
賊義而釋之由是顯名<lb/>
太平御覽卷第四百二十一<lb/>
<pb n="KR3k0012_SBCK_421-10b"/>
<pb n="KR3k0012_SBCK_421-10b"/>
</p>
<p>
</p>
  </div>
</body>
</text>
</TEI>
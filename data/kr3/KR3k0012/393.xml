<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_393-1a"/>
太平御覽卷第三百九十三<lb/>
　　人事部三十四<lb/>
　　　坐　卧　睡<lb/>
　　　　坐<lb/>
釋名曰坐挫也骨節挫屈也<hi>小人羣黨坐於王床王床者玉者床</hi>
毛詩車鄰曰旣見君子並坐鼔瑟<lb/>
禮記曲禮上曰夫爲人子者坐不中席<lb/>
又曰離坐離立無徃叅焉<lb/>
又曰男女不離坐<lb/>
又曰立母跛坐無箕<lb/>
又曰有憂者側席而坐有䘮者專席而坐<lb/>
又曰虚坐盡後食坐盡前<lb/>
左傳襄五曰伍舉奔晉聲子遇之郊班荆相與食<hi>班布荆坐</hi>
<pb n="KR3k0012_SBCK_393-1b"/>
又襄二十六年曰衛子鮮奔晉公使止之不可及河又使<lb/>
止之止使者而盟于河託於木門<hi>木門青向</hi>不向衛國而坐<hi>怨之</hi>
<hi>深也</hi>
又定上曰申包胥如秦乞師勺飲不入口七日秦哀公爲<lb/>
之賦無衣九頓首而坐秦師乃岀<lb/>
春秋演孔圖曰孔子長十尺大九圍坐如蹲龍立如牽牛<lb/>
爾雅曰妥安坐也<lb/>
漢書曰單父人吕公善沛令避仇從之客因家焉沛中豪<lb/>
桀吏聞令有重客皆徃賀蕭何爲主吏主進<hi>進者㑹禮之財也主賦歛</hi>
<hi>禮進爲之師也</hi>令諸大夫曰進不滿千錢坐之堂下髙祖爲亭長<lb/>
乃紿爲謁曰賀錢萬實不持一錢謁入吕公大驚起迎之<lb/>
門吕公者好相人見髙祖狀皃因重敬之引入坐上坐<lb/>
又曰上幸上林皇后愼夫人從其在禁中常同坐及坐郎<lb/>
<pb n="KR3k0012_SBCK_393-2a"/>
署袁盎却慎夫人坐慎夫人怒不肯坐上亦怒起盎曰陛<lb/>
下旣巳立后慎夫人乃妾妾主豈可以同坐哉<lb/>
又曰茂陵徐生上䟽言霍氏㤗盛後霍氏誅㓕而吿霍氏<lb/>
者皆封人爲徐生上書曰臣聞客有過主人者見其竈直<lb/>
突傍有積薪客謂主人更爲曲突逺徙其薪不者且有火<lb/>
患主人嘿然不應俄而家果失火隣里共救之幸而得息<lb/>
於是殺牛致酒謝其隣人灼爛者在於上行餘各以功次<lb/>
坐而不禄言曲突者<lb/>
又曰髙祖使陸賈賜趙他印爲南越王賈至尉他魋結基<lb/>
倨見賈<hi>基倨謂伸其兩肤而坐也亦曰箕踞</hi>
又曰諺曰千金之子坐不垂堂<lb/>
又曰陳遵字孟公時列侯有與陳遵同姓者毎至門人<hi>曰陳</hi>
孟公坐中莫不震動旣至而非因號其人曰陳驚坐<lb/>
<pb n="KR3k0012_SBCK_393-2b"/>
東觀漢記曰上幸譙使王霸攻周建賊雨射城中中霸前<lb/>
酒鐏霸安坐不動<lb/>
又曰隗囂圍來歙上自將救之圍解置酒髙㑹賜歙班絶<lb/>
席坐在諸將之右<lb/>
謝承後漢書曰汝南薛悙字子禮爲北海長家貧坐無完<lb/>
席妻曰白居無俸禄給子孫復無完席耶悙以善席與自<lb/>
坐敗者<lb/>
又曰鄭敬字次都釣於大澤折芰而坐以荷薦肉瓠瓢盛<lb/>
酒琴書自娱<lb/>
范曄後漢書曰袁術僣號人情離叛欲北至青州從袁譚<lb/>
曹操使劉備邀之還壽春至江亭坐簀床而歎曰袁術乃<lb/>
至於是乎歐血而死<lb/>
又曰孔融性寛容少忌好士喜誘益後進及退閑職賔客<lb/>
<pb n="KR3k0012_SBCK_393-3a"/>
日盈其門常歎曰坐上賔恒滿罇中酒不空吾無憂矣與<lb/>
蔡邕素善邕卒後有虎賁士皃類於邕融毎酒酣引與同<lb/>
坐<lb/>
又曰鄭公業諌董卓曰張孟卓東平長者坐不闚堂<hi>言不妄視也</hi>
吴書曰孫權遣干禁還羣臣送禁虞翻謂禁曰卿勿謂吴<lb/>
無人吾謀適不用耳禁雖爲翻所惡然猶盛歎翻魏文帝<lb/>
爲翻設虚坐<lb/>
蜀志曰費禕爲諸葛亮司馬值軍帥魏延與長史楊儀相<lb/>
憎每並坐論延或舉刃擬儀儀泣涕横集禕常入坐其間<lb/>
諌喻分別終亮之丗各盡延儀之用也<lb/>
又曰王平字子均西宕渠人生長戎旅手不能書所識不<lb/>
過十字而占授作書皆有意理使人讀史漢書記傳聽之備<lb/>
知其義從朝至夕端坐儼然也<lb/>
<pb n="KR3k0012_SBCK_393-3b"/>
吴志曰歩騭字子山與廣陵衛旍俱以種瓜自給㑹稽焦<lb/>
征羗郡之豪族騭等脩刺奉瓜征羗見之隱几坐帳中設<lb/>
席於地坐騭旍旍忿耻騭神色自若<lb/>
鄧粲晉記曰裴遐性恬和同類有試遐者推墮床下遐拂<lb/>
衣還坐言無異色<lb/>
漢晉春秋曰王褒父儀爲文帝所殺未甞西向坐示不臣<lb/>
也<lb/>
晉中興書曰陶淡字處靜年十五便服食絶榖家累千金<lb/>
僮客百數淡終日端拱絶不㛰娶居臨湘縣山中立小草<lb/>
屋裁足容身時還家設小床獨坐不與人共<lb/>
何晏別傳曰晏小時武帝雅竒之欲以爲子毎挾將遊觀<lb/>
命與諸子長㓜相次晏微覺於是坐則專席止則獨立或<lb/>
問其故荅曰禮異族不相貫坐位<lb/>
<pb n="KR3k0012_SBCK_393-4a"/>
孟嘉別傳曰庾亮領江州嘉爲從事禇褒爲豫章出朝亮<lb/>
正旦大㑹時彦悉集嘉坐次第甚逺褒問亮曰聞有孟嘉<lb/>
其人何在亮曰在坐卿但自覔褒觀衆人指嘉謂亮曰將<lb/>
無是乎亮欣然笑嘉爲褒所得乃益重嘉焉<lb/>
皇甫謐髙士傳曰管寧常坐一木榻五十餘年榻上當膝<lb/>
皆穿<lb/>
六韜曰文王出田見吕尚坐茅而漁乃再拜與歸<lb/>
又曰紂之時婦女坐之綺席<lb/>
晏子曰景公獵休坐地食晏子後至滅葭而席公不恱曰<lb/>
子席何也對曰臣聞介胄坐陣不席獄訟不席獄户不席<lb/>
三者皆憂也臣不敢以憂侍坐<lb/>
孟子曰晉平公之於亥唐也入云則入坐云則坐食云則<lb/>
食雖𬞞食菜羹未甞不飽<lb/>
<pb n="KR3k0012_SBCK_393-4b"/>
莊子曰原憲處魯居環堵之室匡坐而弦歌<lb/>
風俗通曰延嘉中常侍坐單超左悺<hi>音貫</hi>徐璜具瑗唐衡在<lb/>
帝左右縱其姦慝時人謂之語曰左廻天徐轉日具獨坐<lb/>
言其信用甚於圎轉<lb/>
又曰汝南陳伯敬行必舉歩坐必儼然<lb/>
郭子曰何次道<hi>充字次道</hi>徃王丞相許丞相以麈尾礭床呼何<lb/>
共坐云來來此是君位<lb/>
丗說曰魏明帝使后弟毛曽與夏侯太𥘉共坐時人謂之<lb/>
蒹葭倚玉樹<lb/>
語林曰馬融笇渾天不合召鄭玄令笇一笇便决及玄業成<lb/>
辭歸融心忌焉玄亦疑有追者乃坐橋下在水上據屐融<lb/>
果轉戒欲勑追之告左右曰玄在土下水上據木此必死<lb/>
矣遂罷追<lb/>
<pb n="KR3k0012_SBCK_393-5a"/>
俗說曰王僧敬神明俊徹爲一時之摽桓玄時集聚賔客<lb/>
莫有岀其右者王在坐都不復覺有餘人坐無王便覺殷<lb/>
仲文謝益壽爲佳王僧敬兄弟列坐齋中見之若神小人<lb/>
從户前過皆肅然毛竪嵇康絶交書曰危坐一時痺不得<lb/>
揺<lb/>
　　　　卧<lb/>
說文曰眠翕目也寢病卧也卧休也<lb/>
釋名曰卧化也其精神變化不與覺時同也寐謐也謐静<lb/>
無聲也寢侵也損事功也瞑泯也無知泯泯也<lb/>
禮記玉藻曰君子寢恒東首<hi>鄭玄注日首生氣也</hi>
又樂記曰魏文侯問於子夏曰吾端冕而聽古樂則唯恐<lb/>
卧聽鄭衛之音則不知倦<lb/>
論語公冶長曰宰予晝寢子曰朽木不可雕也糞土之墻<lb/>
<pb n="KR3k0012_SBCK_393-5b"/>
不可汚也於予與何誅<hi>誅責</hi>
又郷黨曰寢不尸<hi>布展手足似尸象</hi>
史記曰吴起爲將與士卒最下者同衣食卧不設席行不<lb/>
乗騎<lb/>
又曰上自將擊黥布羣臣居守皆送至灞上留侯病自強<lb/>
起至曲郵因說上令太子爲將軍監關中軍上曰子房雖<lb/>
疾強卧而傳太子<lb/>
漢書曰黥布反上疾欲使太子擊之吕后承間爲上泣曰<lb/>
上雖疾強載輜車卧而護之諸將不敢不盡力<lb/>
又曰上欲廢太子吕后使建成侯吕澤劫張良曰君常爲<lb/>
上謀臣今上日欲易太子君安得髙枕而卧<lb/>
又曰汲黯拜淮陽太守黯伏謝不受上曰君薄淮陽耶頋<lb/>
淮陽吏民不相得吾徒得君重卧而治之<lb/>
<pb n="KR3k0012_SBCK_393-6a"/>
又曰𥘉武帝遣昭帝以討莽何罪功封金日磾爲秺侯日<lb/>
磾以帝少不受封輔政歳餘病困大將軍光白封日磾卧<lb/>
授印綬一月薨<lb/>
又曰吴楚反乏粮飢欲退數挑戰周亞夫終不出夜軍中<lb/>
驚内相攻擊擾亂至於帳下亞夫終卧不起湏臾亦定<lb/>
又曰董賢常與上卧起嘗晝寢偏藉上衣䄂上欲起恐動<lb/>
賢乃斷䄂而起<lb/>
又曰王莽軍師外破大臣内叛憂懣不能食但飲酒㗖鰒<lb/>
<hi>歩角切</hi>魚讀軍書倦因慿凡寢不復就床<lb/>
後漢書曰彭寵自立爲燕王其妻數惡夢又多見變恠五<lb/>
年春寵齋獨在便室倉頭子宻等三人因寵卧寢寐共縳<lb/>
寵着床告外吏云大王齋禁皆使吏休<lb/>
東觀漢記曰吴漢擊冨平獲索二賊於平原明年春賊率<lb/>
<pb n="KR3k0012_SBCK_393-6b"/>
五萬餘人夜攻漢營軍中驚亂堅卧不動<lb/>
又曰上在邯鄲宫晝卧温明殿耿弇入造床下請問因說<lb/>
曰今更始失政天下可馳檄而定<lb/>
又曰楊政常過楊虚侯馬武稱疾卧欲令政拜床下政入<lb/>
户徑上床坐武恨語言不懌政因曰蕃臣不思求賢報國<lb/>
而驕天下英俊今日摇動者刀入脅左右大驚<lb/>
蜀志曰先主旣定益州廣漢太守夏纂請秦宻爲師友祭<lb/>
酒領五官掾稱曰仲父宻稱疾卧在茅舎纂將功曹石祐<lb/>
主簿王並即宻第宴談宻卧如故<lb/>
沈約宋書曰羊欣字敬元從父不疑爲烏程令年十二時<lb/>
王獻之爲吴興太守甚知愛之獻之常夏月入縣欣着新<lb/>
絹裙晝寢獻之書數幅而去欣書本工因此彌善<lb/>
鍾離意別傳曰嚴遵者與光武皇帝俱爲諸生遊渉他縣<lb/>
<pb n="KR3k0012_SBCK_393-7a"/>
同門精學暮夜宿二人寒不得寢卧更相謂曰後若豪貴<lb/>
憶此之難冝勿相忘<lb/>
羅含別傳曰羅含字君章少甞晝卧夢一鳥文色異常徑<lb/>
飛入口<lb/>
杜祭酒別傳曰君新作𬒳腝眠覺晏起乃歎腝便眠使人<lb/>
不起異事因令看陌上有寒人舉𬒳乞之常眠布𬒳中<lb/>
㑹稽典録曰陳脩字奉遷少爲郡幹受韓詩榖梁春秋家<lb/>
貧爲吏常岀檐上下恒食乾糒<hi>音備</hi>每至正臈僵卧不起同<lb/>
僚請不肯徃其志操如此<lb/>
吴越春秋曰楚平王遣使者封凾印綬追召子胥子胥以<lb/>
夜半時卧覺忽而仰天悲歎言曰父兄俱死當誰歸乎泣<lb/>
下交流恐爲楚所得乃貫弓執矢歩出東郭<lb/>
韓子曰堂谿空見昭侯曰今有白玉巵無當有瓦器有當<lb/>
<pb n="KR3k0012_SBCK_393-7b"/>
君渴將何以曰以瓦器空曰爲人主漏泄羣臣之語猶玉<lb/>
巵無當也昭侯於是毎與空話事歸輙獨卧唯恐夢言泄<lb/>
於妻妾<lb/>
桓譚新論曰成帝幸甘泉詔楊子雲作賦倦卧夢其五藏<lb/>
岀在地以手収内入覺大少氣一年卒<lb/>
郭子曰王長史病篤<hi>王仲祖也</hi>寢卧燈下轉麈尾視之歎曰如此<lb/>
人曽不得四十及亡劉尹臨殯以璧柄麈尾着棺中因慟<lb/>
絶<lb/>
丗說曰袁紹年少時曽遣人夜以劒擲魏武小不着魏武<lb/>
撥之其後來必髙因怙卧床上劒至果髙<lb/>
又曰郝隆七月七日岀日中仰卧人問何以荅曰我曬書<lb/>
也<lb/>
語林曰王子敬在齋中卧偷入齋取物幞裝一室之内略<lb/>
<pb n="KR3k0012_SBCK_393-8a"/>
無不盡子敬卧而不動偷遂復登床欲有所覔子敬因呼<lb/>
曰偷兒青氊是我家舊物可特置不於是羣賊始知其不<lb/>
眠悉置物驚走<lb/>
　　　　睡<lb/>
左傳宣上曰趙宣子諌靈公患之使鉏麑賊之<hi>鉏麑晉力士也</hi>晨<lb/>
徃將朝尚早坐而假寐<hi>不解衣冠而睡</hi>麑退而歎曰不忘恭敬民<lb/>
之主也賊民之主不忠弃君之命不信有一於此不如死<lb/>
也觸槐而死<lb/>
漢書禮樂志曰魏文侯最爲好音而謂子夏曰聽古樂則<lb/>
欲寐及聞鄭衛之音子不知倦焉<lb/>
又曰陳咸字子康父萬年甞病召咸敎戒於床下語至夜<lb/>
半咸睡頭觸屏風萬年大怒欲杖之咸叩頭謝曰具䁱所<lb/>
言大人敎咸謟也萬年乃不復言<lb/>
<pb n="KR3k0012_SBCK_393-8b"/>
晏子曰景公田於梧丘夜猶早公坐睡而夢有五大夫北<lb/>
面稱無罪公覺召晏子晏子對曰昔君靈公田五大夫駭<lb/>
獸故断其頭而葬之命之曰五大夫之丘命人掘而葬之<lb/>
丗說曰魏武云我眠中不可妄近近便斫人亦不覺左右<lb/>
冝深慎此後佯睡所幸人竊以𬒳覆之因便斫殺自後安<lb/>
眠人莫敢近者<lb/>
郭子曰許侍中頋司空入王丞相帳中眠<hi>事具帳部</hi>
益部耆舊傳曰何祇爲成都令嘗眠睡其覺悟便得姦<lb/>
詐咸畏祇之發摘或以爲有術得知之無敢復欺者<lb/>
太平御覽卷第三百九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_729-1a"/>
太平御覽卷第七百二十九<lb/>
　方術部十<lb/>
　　　　　相上<lb/>
左傳文上日王使內史叔服來㑹葬公孫敖聞其能相人<lb/>
也見其二子焉叔服日穀也食子難也收子<hi>穀文伯難惠叔也食子奉</hi>
<hi>祭祀供餋者也收子葬子身也</hi>穀也豐下必有後於魯國<hi>豐下蓋方面也</hi>
又日初楚子將以商臣爲太子訪諸令尹子上子上日君<lb/>
之齒未也而又多愛黜乃亂也楚國之舉恒在少者且是<lb/>
人也蜂目而犲聲忍人也不可立也弗聽<lb/>
又宜上日楚司馬子良生子越椒子文日必殺之是子也<lb/>
熊虎之狀而犲狼之聲不殺必滅若敖氏矣諺日狼子野<lb/>
心是乃狼也其可畜乎子良不可子文以爲大慼及將死<lb/>
聚其族日椒也知政乃速行矣無及於難且泣日鬼猶求<lb/>
<pb n="KR3k0012_SBCK_729-1b"/>
食若敖氏之鬼不其餒而<lb/>
周書日師曠見太子晉日汝聲淸浮汝色赤火色不壽王<lb/>
子日後三年上賔於帝汝愼母言殃將及汝師曠歸末及<lb/>
三年告死者至<lb/>
史記日秦王見尉繚亢禮衣服食飲與繚同繚日秦王爲<lb/>
人蜂淮<hi>徐廣日蜂一作隆</hi>長目鷙喙鳥膺犲聲少恩而虎狼心居<lb/>
約易岀人下得志亦輕食人我布衣也然見我常身自下<lb/>
我誠使秦王得志於天下天下皆爲虜矣不可與乆遊乃<lb/>
亡去王覺固止之以爲秦國尉<lb/>
又日吕公日臣少好相人相人多矣無如季相願季自愛<lb/>
臣有息女願爲箕帚妾吕公女乃吕后也<hi>季漢高祖字也</hi>
又日吕后與兩子居田中耨有一老父過請飲吕后因餔<lb/>
之老父相后日夫人天下貴人令相兩子見孝惠日夫人<lb/>
<pb n="KR3k0012_SBCK_729-2a"/>
所以貴乃由此男相魯元亦皆貴<lb/>
又曰薄姬母媪之許負相薄姬當生天子薄姬少時與管<lb/>
夫人趙子皃相約曰先貴無相忘而管趙先幸漢王漢王<lb/>
坐河南城臯臺兩美人相與笑薄姬初約漢王問其故以<lb/>
實告漢王心憐薄姬召一幸生代王<hi>卽文帝也</hi>
又曰姑布子卿見趙簡子簡子徧召其子使相之子卿曰<lb/>
無爲將軍者簡子日趙氏其滅乎子卿曰吾嘗見一子於<lb/>
路殆君之子也簡子召子母恤母恤至則子卿起日此眞<lb/>
將軍矣簡子曰其母賤翟婢也奚道貴哉子卿日天所授<lb/>
也雖賤必貴自是之後簡子盡召諸子與語母恤最賢簡<lb/>
子乃告諸子曰吾藏寶符於常山之上先得者賞諸子馳<lb/>
之恒山求無所得母恤還日巳得符矣簡子曰奏之母恤<lb/>
日從常山臨代代可取也簡子於是知母恤果賢乃廢太<lb/>
<pb n="KR3k0012_SBCK_729-2b"/>
伯魯而以母恤爲太子<lb/>
又日平原君對趙王日澠池之㑹臣察武安君之爲人小<lb/>
頭銳上瞳子白黒分明眡瞻不轉小頭銳上斷敢行也瞳<lb/>
子白黒分明者見事明也眡瞻不轉者執志疆也<hi>眡讀如視古文</hi>
<hi>通用</hi>可與持乆難與爭鋒廉頗爲人勇摯而愛士知難而忍<lb/>
恥與之野戰則恐不如守足以當之王從其計<lb/>
又曰蔡澤者燕人也遊學干諸侯大小甚衆而不遇因從<lb/>
唐舉相日聞子相李兊百日之內持國秉政有之乎日有<lb/>
之日若臣者如何唐舉熟視而笑曰先生曷鼻<hi>曷鼻如謂蝎蟲也</hi>
巨肩<hi>巨肩謂頂仾而肩竪</hi>魋顔蹙齃<hi>謂蹙鼻/於眉</hi>膝攣<hi>兩脚曲也</hi>吾聞聖人不<lb/>
相殆先生乎蔡澤知唐舉戲之乃曰富貴吾所自有吾所<lb/>
不知者夀也願聞之舉曰先生之壽從今巳往四十三歲<lb/>
矣蔡澤笑謝而去謂其御者日吾持粱齧肥躍馬疾驅懷<lb/>
<pb n="KR3k0012_SBCK_729-3a"/>
黃金之印結紫綬於腰揖讓人主之前肉食富貴四十三<lb/>
歲亦足矣<lb/>
又曰英布少時遇相者日當黥而王後布被刑欣然果爲<lb/>
王<lb/>
又曰上使善相者相鄧通日當貧餓死文帝曰能富通者<lb/>
在我於是賜通蜀嚴銅山得自鑄錢景帝立有告通盜岀<lb/>
徼鑄錢下吏驗問頗有遂竟案盡没其家一簮不得着身<lb/>
遂寄死人家<lb/>
又曰條侯周亞夫爲河内太守時許負相之曰君三歲而<lb/>
侯侯八歲爲將相貴重於人臣無兩其後九歲而餓死負<lb/>
指其口有從理入口此餓死法也<lb/>
又曰韋賢爲吏至大鴻臚有工相之至丞相有男四人使<lb/>
相之至第二子玄成相工日此子貴當封俟竟爲亟相<lb/>
<pb n="KR3k0012_SBCK_729-3b"/>
又日衛靑爲侯家人少時歸其父使牧牛母子皆奴畜之<lb/>
不以爲兄弟數青嘗從上至甘泉居室有一鉗徒相靑日<lb/>
貴人也官至封侯青笑日人之奴得無笞罵卽足矣安得<lb/>
封侯<lb/>
漢書日上立劉濞於沛爲吳王王郡五十三城巳拜受印<lb/>
高帝召濞相之日若狀有反相因拊其背日漢後五十年<lb/>
東南有亂者豈汝耶然天下同姓一家慎無反濞頓首日<lb/>
不敢<lb/>
又日李陵爲匈奴所圍上欲陵戰死召陵毋及婦使相者<lb/>
視之無死喪色後聞降上甚怒<lb/>
又日翟方進字子威汝南上蔡人家世微賤方進年十二<lb/>
三失父孤學給事大守府爲小吏號遟鈍不及事數爲掾<lb/>
史所詈辱方進自傷乃從汝南蔡父相問巳能所冝蔡父<lb/>
<pb n="KR3k0012_SBCK_729-4a"/>
大奇其形皃謂日小吏有封侯骨當以經術進方進聞蔡<lb/>
父言心喜因病歸家辭其後母欲西至京師受經後母憐<lb/>
其幼隨之長安織履以給方進<lb/>
又日黃霸與善相者共載岀見一婦人相者言此婦人當<lb/>
貴不然相書不可用矣霸推問之乃其卿里巫家女也霸<lb/>
即娶為妻與之終身後爲丞相<lb/>
後漢書日世祖以朱祐爲護軍常見親幸舎止於中祐侍<lb/>
讌從容日長安亂公有日角之相此天命也<lb/>
又日龍澗善相劉宏造淵淵聞宏聲乃起迎日公當極位<lb/>
也宏日家貧負債何得貴乎淵日公相然也張濟就淵相<lb/>
淵日事劉宏可至三公濟事宏宏後爲解犢侯旣去南陽<lb/>
桓帝崩迎解犢侯爲天子是爲靈帝濟爲司空也<lb/>
又日明德馬皇后伏波將軍援女其母嘗使善相者看后<lb/>
<pb n="KR3k0012_SBCK_729-4b"/>
日此女必將大貴遂爲帝王妃然而少子養他子得力乃<lb/>
當踰於所生耳<lb/>
又日章德竇皇后扶風平陵人大司徒融之曾孫也父勲<lb/>
尚東海恭王疆女泚陽公主后其長女也家旣廢壞數呼<lb/>
相工問息耗<hi>薛氏韓詩章句日耗惡也息耗猶言善惡也</hi>見后者皆言當大尊<lb/>
貴非臣妾容貌<lb/>
又日和熹鄧后傳日幼時嘗有相者蘇大見后大驚日此<lb/>
成湯之骨法也貴不可言家人竊喜而不敢宣<lb/>
又日漢法常因八月筭人<hi>漢儀注日八月初爲筭賦故日筭人</hi>遣中大夫與<lb/>
掖庭丞及相工於洛陽鄉中閱視良家童女十三以上二<lb/>
十巳下姿色端麗合法相者載還後宫擇視可否乃用登<lb/>
御所以慎娉納詳求淑哲<lb/>
東觀漢記日班超行詣相者相者日祭酒布衣諸生耳而<lb/>
<pb n="KR3k0012_SBCK_729-5a"/>
當封侯萬里之外超問其狀相者指日生鷰頷虎頸飛而<lb/>
食肉此萬里侯相也<lb/>
又日李固字子堅漢中南鄭人也司徒郃之子固貌狀有<lb/>
奇表鼎角匿犀足履龜文少好學常步行隨師不遠千里<lb/>
魏志日管輅族兄李國居在斥丘輅往從之與二客會客<lb/>
去後輅謂國日此二人天廷及耳口之閒同有凶氣黑變<lb/>
俱起雙䰟無宅<hi>輅别傳日厚味腊毒天精幽夕坎爲棺楟兊爲喪車</hi>流魄于海骨歸<lb/>
于家少許時當並死後十數日二人飲酒醉夜共載車牛<lb/>
渴下道入漳河中皆即溺死矣<lb/>
又日鍾繇嘗與族父瑜俱至洛陽道遇相者日此童有貴<lb/>
相然當厄於水努力愼之行未十里度橋馬驚墮水幾死<lb/>
瑜以相者言中益貴繇是供給資費使得專學舉孝廉<lb/>
又日朱建平沛國人善相術頴川荀修錘繇相與親善修<lb/>
<pb n="KR3k0012_SBCK_729-5b"/>
先亡子幼繇經記其門戸欲嫁其女與人書日吾與公達<lb/>
曾共使朱建平相建平日荀君雖少然當以後事付鍾君<lb/>
吾時嘲之日唯當嫁卿阿騖耳何意此子竟早殞殁戲言<lb/>
遂驗乎今欲嫁阿騖使得善處焉追思建平之妙雖唐舉<lb/>
許負何以復加耶<lb/>
又日文帝爲五官將坐上㑹客三十餘人文帝問朱建平<lb/>
巳年壽又命徧相衆賔建平日將軍當壽八十至四十時<lb/>
當小有厄願謹護之謂夏侯威日君四十九位爲州牧而<lb/>
當有厄厄若得過可年至七十致位公輔謂應璩日君六<lb/>
十二位爲常伯而當有厄先此一年獨見白狗而旁人不<lb/>
見也謂曹彪日君據藩國至五十七當厄於兵冝善防之<lb/>
後文帝黄初七年年四十病困左右日建平所言八十謂<lb/>
晝夜也吾其決矣頃之果崩夏侯威爲兖州刺史年四十<lb/>
<pb n="KR3k0012_SBCK_729-6a"/>
九十二月上旬得疾念建平之言自分必死至三十日夜<lb/>
半卒應璩六十一爲侍中直省内歘見白狗問之衆人悉<lb/>
無見者於是數聚㑹并急遊田里飲宴自娱過期一年而<lb/>
卒曹彪封王五十七坐與王陵通謀賜死凡說此輩無不<lb/>
如言<lb/>
魏書曰文帝甄皇后漢光和五年十二月丁酉生毎寢寐<lb/>
家中髣髴見如人持玉衣覆其上常共恠之後相者劉良<lb/>
相后及諸姉指后曰此貴乃不可言<lb/>
蜀志曰先主穆皇后陳留人也兄吳壹少孤壹父素與劉<lb/>
焉有舊焉有異志聞善相者相后當大貴遂爲子瑁納后<lb/>
瑁死后寡居先主旣定益州而孫夫人還吳羣下勸先主<lb/>
娉后先主疑與瑁同族法正進曰論其親踈可與晉文之<lb/>
於子圉乎於是納后爲夫人<lb/>
<pb n="KR3k0012_SBCK_729-6b"/>
又曰張裕曉相術每舉鏡視面自知刑死未嘗不撲之于<lb/>
地也<lb/>
又曰鄧芝字伯苗義陽新野人也漢末入蜀知益州從事<lb/>
張裕善相芝往從之𥙿謂曰君年過七十位至大將軍封<lb/>
侯<lb/>
吴志曰漢以孫策遠脩職貢遣使者劉琬加錫命琬語人<lb/>
曰吾觀孫氏兄弟才秀明遠然皆禄祚不終唯中弟孝廉<lb/>
形兒奇偉骨體不恒有大貴之表年又最壽爾其識之<lb/>
晉書裴秀傳曰文帝未定嗣而屬意舞陽侯攸武帝懼不<lb/>
得立問秀曰人有相否因以奇表示之秀後言於文帝曰<lb/>
中撫軍人望旣茂文表如此固非人臣之相也由是世子<lb/>
乃定<lb/>
又曰孝武李太后諱陵容本岀微賤始簡文帝爲㑹稽王<lb/>
<pb n="KR3k0012_SBCK_729-7a"/>
有三子繼夭自道生廢黜獻王早世其後諸姬絶孕將十<lb/>
年帝乃令善相者召諸愛妾而示之皆云非其人又悉以<lb/>
諸婢媵示焉時后爲宫人在織坊中形長而色黑宮人皆<lb/>
謂之崑崙旣至相者驚云此其人也帝以大計召之侍寢<lb/>
后數夢兩龍枕膝日月入懷意以爲吉祥向儕類說之帝<lb/>
聞而異焉遂生孝武帝及㑹稽文孝王鄱陽長公主<lb/>
晉書日王覽祥之弟也初吕䖍有佩刀工相之以爲必登<lb/>
三公可服此刀䖍謂祥日苟非其人刀或爲害卿有公輔<lb/>
之量故以相與祥始固辭强之乃受祥臨薨以刀授覽日<lb/>
汝後必興足稱此刀覽後弈世多賢才興於江左矣<lb/>
又日羊祜少喪父遊汶水之濵父老謂之日子有好相年<lb/>
未滿六十必建大功於天下旣而去莫知所在<lb/>
又羊祜傳日祜幼時有喜相墓者言祜墓有帝王氣若鑿<lb/>
<pb n="KR3k0012_SBCK_729-7b"/>
之則無後祜遂鑿之相者見曰猶岀折臂三公而祜竟墮<lb/>
馬折臂位至三公而無子<lb/>
又日豫章人雷煥妙達緯象張華乃要煥宿屏人日可共<lb/>
尋天文知將來吉凶因登樓仰觀煥曰僕察之乆矣唯牛<lb/>
斗之閒頗有異氣華曰是何祥也煥曰寶劒之精上徹於<lb/>
天耳華日君言得之吾少時有相者言吾年六十位登三<lb/>
事當得寶劒佩之斯言豈効歟<lb/>
又日檀梁憑之嘗有善相者晉陵韋叟見憑之大驚日卿<lb/>
有急兵之厄其候不過三四日耳冝深藏以避之不可輕<lb/>
出及桓玄將皇甫敷之至羅落橋也憑之與劉𥙿各領一<lb/>
隊而戰軍敗爲敷軍所害<lb/>
又曰魏詠之字長道任城人家素貧而躬耕爲事好學不<lb/>
倦生而兔缺有善相者謂之日卿當富貴後果如言<lb/>
<pb n="KR3k0012_SBCK_729-8a"/>
又日王弥少遊俠京師隱者董仲道見而謂之曰君豺聲<lb/>
豹視好亂樂禍若天下騷擾不作士大夫矣<lb/>
晉中興書日陶侃少漁雷澤夢生八翼飛至天門而不入<lb/>
相者師珪日君位當上公爲八州都督<lb/>
太平御覽卷第七百二十九<lb/>
<pb n="KR3k0012_SBCK_729-8b"/>
</p>
<p>
</p>
  </div>
</body>
</text>
</TEI>
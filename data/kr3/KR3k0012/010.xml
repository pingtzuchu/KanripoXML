<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_010-1a"/>
太平御覽卷第十<lb/>
　天部十<lb/>
　　　　　雨上<lb/>
釋名曰雨羽也如鳥羽動則散<lb/>
又曰雨水從雲下也雨者輔也言輔時而生養<lb/>
說文曰零徐雨也<hi>音斯</hi>小雨裁落也<hi>一林本反</hi>霖雨也南陽<lb/>
名霖雨曰<hi>音酸</hi>小雨也<hi>子廉/反</hi>微雨也<hi>音資</hi>雨聲也溟<lb/>
小雨也澍時雨也滑<hi>子八反</hi>雨下也<lb/>
易曰宻雲不雨自我西郊<lb/>
又曰匪㓂婚媾遇雨則吉<lb/>
又曰雲行雨施<lb/>
又曰雨以潤之<lb/>
書曰若歲大旱用汝作霖雨<lb/>
<pb n="KR3k0012_SBCK_010-1b"/>
又曰洪範休徵曰肅時雨若<lb/>
又曰納于大麓烈風雷雨弗迷<lb/>
詩曰有渰淒淒興雨祁祁雨我公田遂及我私<hi>渰隂雲㒵淒淒雲行</hi>
<hi>之㒵祁祁猶徐徐也</hi>
又曰月離于畢㑭滂沲矣<hi>月離隂星則雨</hi>
又曰我來自東零雨其濛鸛鳴於垤婦歎於室鄭玄注曰<lb/>
將隂則穴處者先知之鸛好水將雨長鳴而喜也<lb/>
又曰習習谷風以隂以雨<lb/>
禮記月令曰仲春之月始雨水孟春行夏令則雨水不時<lb/>
行秋令則暴雨惣至行冬令則水潦爲敗<lb/>
又曰季春行夏令則時雨不降行秋令則淫雨早降<lb/>
又曰時雨將降下水上騰<lb/>
又曰立夏命有司祀雨師<lb/>
<pb n="KR3k0012_SBCK_010-2a"/>
又曰孟夏行秋令則苦雨數來<lb/>
又曰六月中氣後五日大雨時行<lb/>
又曰仲秋行春令則秋雨不降<lb/>
又曰仲冬行秋令則天時雨汁瓜瓠不成<lb/>
又曰諸侯朝天子雨霑服失容則止<lb/>
又曰天降時雨山川岀雲<lb/>
又曰風雨不節則飢<lb/>
又曰疾風迅雷甚雨則必變<lb/>
傳曰隱公九年三月癸酉大雨霖以震書始也<lb/>
又曰宋大水魯莊公吊焉曰天作淫雨以害于粢盛若之<lb/>
何不吊<lb/>
又曰如百榖之仰膏雨<lb/>
又曰雨三日以徃爲霖<lb/>
<pb n="KR3k0012_SBCK_010-2b"/>
又曰衛旱卜有事於山川不吉寗莊子曰昔周飢克殷而<lb/>
年豐今邢方無道欲使衛討邢焉從之師興而雨<lb/>
又曰臧文仲如晉雨過御叔在其邑將飲酒<hi>御叔魯大夫</hi>曰焉<lb/>
用聖人<hi>武仲多知時人謁聖人也</hi>我將飲酒而巳雨行何以聖焉<lb/>
公羊傳曰觸石而出膚寸而合<hi>側手爲膚案指爲寸信觸石理而出無有膚寸而不</hi>
<hi>合也</hi>不崇朝而遍雨天下者惟太山之雲爾<lb/>
榖梁傳曰春正月不雨者勤雨也<hi>欲雨之心勤也</hi>夏四月不雨言<lb/>
不雨者閔雨也<hi>經一時不雨民之至憂也閔憂</hi>六月雨者喜雨也<lb/>
爾雅曰甘雨時降萬民以嘉謂之醴泉<lb/>
又曰暴雨謂之凍小雨謂之霡霂乆雨謂之霪霪雨謂之<lb/>
霖<lb/>
易稽覽圖曰降隂爲雨降隂之雨潤而不破塊<lb/>
京房易飛候曰凡候雨以朔弦望雲漢四塞者皆當雨東<lb/>
<pb n="KR3k0012_SBCK_010-3a"/>
風曰當雨有黑雲氣如覆船於日下當雨有黒雲氣如牛<lb/>
彘當雨暴有異雲如水牛不出三日大雨有黒雲如羣羊<lb/>
奔如飛鳥五日必雨有雲如浮船皆爲雨北斗獨有雲不<lb/>
出五日大雨四望見青白雲名曰天塞之雲雨徵也有蒼<lb/>
黒雲細如杼軸蔽日月五日必雨雲如兩人提鼔持桴皆<lb/>
爲暴雨<lb/>
又曰太平之時十日一雨凡歲三十六雨此休徴時若之<lb/>
應<lb/>
尚書說曰淮雨<hi>淮暴雨之名也</hi>
尚書大傳曰五岳皆觸石而出雲不崇朝而雨<lb/>
又曰成王時有越裳氏來朝曰乆矣天之無烈風東西南<lb/>
北來也無澍雨<hi>暴雨也</hi>意中國有聖人乎<lb/>
禮統曰雨者輔時生養均遍故謂之雨<lb/>
<pb n="KR3k0012_SBCK_010-3b"/>
太戴禮曰天地之氣和即雨<lb/>
禮斗威儀曰君乗金而王其政象平則嘉雨時至<lb/>
春秋說題辭曰一歲三十六雨天地之氣宣十日小雨應<lb/>
天文十五日大雨以升運也<lb/>
又曰陽制隂故水爲雨<lb/>
春秋元命包曰隂陽和而爲雨<lb/>
春秋繁露曰木有變則春多雨此徭役衆賦歛重故也<lb/>
史記曰秦始皇時置酒而天雨陛䙉者沾寒優旃見而哀<lb/>
謂之曰汝欲休乎陛䙉者曰幸優旃曰我即行呼汝疾應<lb/>
曰諾居有頃殿上上夀呼万歲旃大呼曰陛楯郎曰諾優<lb/>
旃曰汝雖長何益幸雨立我短幸休居於是使得半相代<lb/>
又曰夫子當行命第子持雨具旣而果雨曰昨夜月不宿<lb/>
畢故知之<lb/>
<pb n="KR3k0012_SBCK_010-4a"/>
范曄後漢書曰髙鳯字文通家貧好學不休其家曝麥令<lb/>
鳯守雞以竿授其手中鳯執竿讀書雨大至鳯讀書不覺<lb/>
執竽如故其妻還麥流甚以爲怒鳯亦不愧<lb/>
後漢書曰郭林宗甞於陳梁間行遇雨巾一角蟄時人乃<lb/>
故折角以爲林宗巾其見慕如此<lb/>
謝承後漢書曰百里嵩字景山爲徐州刺史境旱嵩岀巡<lb/>
遽甘雨輒澍東海祝其合郷等三縣父老訴曰人等是公<lb/>
百姓獨不迃降廻赴雨隨車而下<lb/>
東觀漢記曰王郎起光武自薊東南馳及至南宫遇大風<lb/>
雨而引車入道傍舎馮異抱薪鄧禹爇火光武對竈燎衣<lb/>
又曰順帝陽嘉元年立順烈皇后是時自冬至春不雨尊<lb/>
后之日嘉澍沾渥<lb/>
又曰沛獻王輔善京氏易永平五年京師少雨上御雲臺<lb/>
<pb n="KR3k0012_SBCK_010-4b"/>
自卦以周易林占之其繇曰蟻封穴户太雨時至上以問<lb/>
輔輔上書曰蹇艮下爲山坎上爲水山雲爲蟻穴居知雨<lb/>
將至故以蟻爲興<lb/>
漢書名臣奏曰天隂雨人之病爲之先動是隂相應而起<lb/>
也天將隂雨又使人睡卧者隂氣也<lb/>
魏志曰曹眞伐蜀從子午道南入諸軍或從斜谷道㑹大<lb/>
霖雨四十餘日棧道断絶詔眞還<lb/>
又曰太祖在長安使曹仁討関羽於樊秋大霖雨漢水溢<lb/>
平地水數丈六軍皆没<lb/>
晉書曰詔以王雅爲太子少傅將拜遇雨請以繖入王珣<lb/>
不許因冒雨而拜<lb/>
又曰樊英隱於壷山甞有暴風從西南起英謂學者曰成<lb/>
都市火甚盛因含水西向漱之乃令記其時日後有從蜀<lb/>
<pb n="KR3k0012_SBCK_010-5a"/>
郡來者云是日大火有雲從東起湏臾大雨<lb/>
神仙傳曰欒巴蜀人徴爲尚書大朝得酒不飲西南噀之<lb/>
詔問巴巴曰臣夲縣成都大火臣以酒爲雨救之帝驚驛<lb/>
問咸云是時雨從北來猶有酒氣<lb/>
襄陽傳曰巫山神女朝爲行雲暮爲行雨<lb/>
西京雜記曰董仲舒曰太平之時雨不破塊津莖潤葉而<lb/>
巳<lb/>
又曰董仲舒曰隂陽二氣之𥘉蒸也若有若無若實若虚<lb/>
團攅聚合其體稍重乗虚而墜風多則合速故雨大而踈<lb/>
風少則合遲故雨細而宻<lb/>
湘州記曰零陵山有石鷰遇風雨即飛止還爲石<lb/>
王采安成記曰萍郷西津名玉女崗天當雨輙先涌五色<lb/>
氣於石間俗謂玉女披衣<lb/>
<pb n="KR3k0012_SBCK_010-5b"/>
搜神記曰武王伐紂至河上雨甚疾雷晦冥揚波於河衆<lb/>
甚懼武王曰余在天下誰敢干余者風波立濟<lb/>
𫐠異記曰廬山有康王谷北嶺上有一城號劉城天每有<lb/>
雨輒聞山上有鼔角笳簫之聲村人以爲常候<lb/>
武昌記曰武昌城東南有金牛崗西有石鼔山上有三石鼔<lb/>
石鼔鳴天必雨<lb/>
羅浮山記曰山有龜淵淵有神龜龜鼻貫銅鐶若有人穢<lb/>
此淵即注雨<lb/>
周處風土記曰榆莢雨<hi>春雨</hi>黃雀風濯梅雨<hi>六月之風雨也</hi>
又曰六月有大雨名濯枝雨<lb/>
荆楚歲時記曰六月必有三時雨田家以爲甘澤邑里相<lb/>
賀曰嘉雨<lb/>
王子年拾遺記曰甘雨濛濛似露委草木則滴瀝雨也<lb/>
<pb n="KR3k0012_SBCK_010-6a"/>
又曰香雲成香雨<lb/>
帝王世紀曰黃帝遊洛水上見大魚殺五牲以醮天乃甚<lb/>
雨七日七夜魚流始得圖書今河圖是也<lb/>
家語曰孔子將行遇雨不假蓋於子夏護其短也<lb/>
又曰齊有一足之鳥集於殿前舒翅而跳齊侯異之使聘<lb/>
魯訪諸孔子曰此鳥名曰啇羊昔童児有屈一脚振訊兩<lb/>
臂而跳且謡曰天將大雨啇羊鼔舞今齊有之其應至矣<lb/>
急告趣治溝渠脩隄防將有大雨水爲災果大霖雨水溢<lb/>
泛諸國傷害人民唯齊有備不敗景公曰聖人之言信而<lb/>
有徵矣〇老子曰暴雨不終日<lb/>
莊子曰宋景公時大旱三年卜云以人祀乃雨公下堂頓<lb/>
首曰吾所求雨者爲人今殺人不可將自當之言未卒天<lb/>
大雨方千里<lb/>
<pb n="KR3k0012_SBCK_010-6b"/>
又曰堯讓天下於許由許由曰日月出矣而爝火不息時<lb/>
雨降矣而猶浸灌不亦勞乎<lb/>
文子曰若與俗處猶走逃雨也無之而不濡<lb/>
列子曰赤松子神農時雨師也<lb/>
廣成子曰黄帝時雲不待族而雨<lb/>
尸子曰神農理天下欲雨則五日爲行雨旬爲谷雨旬五<lb/>
日爲時雨萬物咸利故謂之神雨<lb/>
孟子曰油然作雲霈然下雨<lb/>
抱朴子曰軍始發大風甚雨起於後大勝之徴也軍始出<lb/>
雨沾衣者是謂潤兵軍有功雨不足沾衣裳是謂泣軍必<lb/>
敗<lb/>
又曰無雲而雨是謂雨血將軍當楊兵講武以應之雨軍<lb/>
中尤甚者將軍戰必無功也<lb/>
<pb n="KR3k0012_SBCK_010-7a"/>
管子曰冬作土功發地藏則夏多暴雨秋霖不止<lb/>
又曰春發五政一曰論㓜孤赦有罪二曰賦爵列授禄位<lb/>
三曰脩溝洫復亡人四曰治封壃正阡陌五曰無殺麑卵<lb/>
無絶華萼五政徇時春雨乃來<lb/>
淮南子曰失火遇雨禍中有福<lb/>
又曰人莫鑑於沬雨而鑑於止水者以其淨也<hi>沫雨雨潦上沫起覆</hi>
<hi>孟也言其濁擾不見人形也</hi>
又曰朱鼈浮於水上必大雨<lb/>
又曰天且雨也魚巳噞噞<hi>音冝撿反</hi>
又曰黒蜧神虬潜泉而居將雨則躍<hi>蜧音麗</hi>
鄒子曰朱買臣孜孜脩學不覺雨之流粟<lb/>
韓子曰荆人伐陳呉救之軍間三十里雨十日夜左史倚<lb/>
相謂子期曰雨十日甲輯兵聚吴人必至不如備之乃爲陣<lb/>
<pb n="KR3k0012_SBCK_010-7b"/>
未成而呉人至見荆有戒而反<lb/>
傳子曰昔者伯牙子遊於泰山之隂逢暴雨止於巖下援<lb/>
琴而鼔之爲淋雨之音更造崩山之曲毎奏鐘期輒窮其<lb/>
趣曰善哉子之聽也<lb/>
孔叢子曰子思荅懸子曰以子産仁愛譬夫子猶浸水之<lb/>
與膏雨夫浸所及則生不及則死民皆知焉膏雨之所生<lb/>
也廣莫大焉民之受賜也普矣莫識其由也<lb/>
吕氏春秋曰武王伐紂至鮪水使膠鬲候周師問武王曰<lb/>
西伯何時至曰將以甲子日至膠鬲行矣大雨日夜不休<lb/>
武王疾行不輟軍吏諌武王曰吾疾行以救膠鬲之死也<lb/>
楊子法言曰震風凌雨然後知夏屋之帡幪<hi>震雨凌暴也夏大也帡彰</hi>
<hi>懞覆</hi>
廣雅曰雨師謂之屏翳<lb/>
<pb n="KR3k0012_SBCK_010-8a"/>
纂要曰疾雨曰驟雨徐雨曰零雨雨乆曰苦雨亦曰愁霖<lb/>
雨晴曰啓雨水曰潦雨雲曰渰雲亦曰油雲<lb/>
戰國䇿曰文侯與虞人期獵是日天雨文侯將出左右諌<lb/>
止曰吾與虞人期不可失乃徃魏於是始強<lb/>
易林變占曰雷君出裝隱隱西行霖雨不止流爲江河<lb/>
周易集林雜占曰占天雨否外卦得隂爲雨得陽不雨其<lb/>
爻發變得坎爲雨得离不雨巽化爲巽先雨後風<lb/>
博物志曰太公爲灌壇令武王夢婦人當道夜哭問之曰<lb/>
吾是東海神女嫁於西海神童今爲灌壇令當道廢我行<lb/>
我行必有大風疾雨大風疾雨是毀君之德也武王覺召<lb/>
太公問之果有疾雨暴風在太公邑外而過〇六韜曰文王<lb/>
問散冝生卜伐紂吉乎曰不吉鑚龜龜不兆數蓍交加而<lb/>
折將行之日雨輜車至軫行之日幟折爲三散冝生曰此<lb/>
<pb n="KR3k0012_SBCK_010-8b"/>
卜四不祥不可舉事太公進曰是非子之所知也祖行之<lb/>
日輜車至軫是洗濯甲兵也<lb/>
師曠占曰候月知雨多少入月一日二日三日月色赤黃<lb/>
者其月少雨月色青者其月多雨常以五夘日候西北有<lb/>
雲如羣羊者即有雨至矣冬戊巳春辰巳日雨蝗蟲食禾<lb/>
稼立春日雨傷五木立秋日雨害五榖常以戊巳日日入<lb/>
時出時欲雨日上有冠雲大者即雨小者少雨<lb/>
天文要集曰北斗之旁有氣徃徃而黒狀似禽獸大如皮<lb/>
席不出三日必雨<lb/>
又曰河有雲黒狀似船若一疋布維河不出十日大雨<lb/>
又曰辰口守心有水災一日大雨不可當<lb/>
又曰北斗者不欲雲覆之黒雲覆之大雨<lb/>
范子計然曰風爲天氣雨爲地氣風順時而行雨應風而<lb/>
<pb n="KR3k0012_SBCK_010-9a"/>
下命曰天氣下地氣上隂陽交通萬物成矣<lb/>
劉義慶世說曰謝太傳無嗔喜曽送兄征西葬還日暮雨<lb/>
馭人皆醉不可處分公乃於車中手取車柱撞馭人聲色<lb/>
甚怒<lb/>
劉義慶幽明録曰河南人趙良與其郷人諸生之長安至<lb/>
新安界遇霖雨糧乏相謂曰飢郍得羙食邪應時羮飯備<lb/>
具有人聲語云進踈食<lb/>
黄子發相雨書曰常以戊申日候日欲入時日上有冠雲<lb/>
不問大小視四方黒者大雨青者小雨候日始出日正中<lb/>
有雲覆日而四方有雲黒者大雨青者小雨四方有雲如<lb/>
羊猪雨立至四方北斗中有雲後五日大雨四方北斗中<lb/>
無雲唯河中有雲三枚相連狀如浴猪狶三日大雨以丙<lb/>
丁之辰四方無雲唯漢中有者六十日風雨和常以六甲<lb/>
<pb n="KR3k0012_SBCK_010-9b"/>
之日平旦清明東向望日始出時日上有雲大小貫日中<lb/>
青者以甲乙雨赤者丙丁雨白者庚辛雨黒者壬癸雨黄<lb/>
者戊巳日雨六甲日四方雲皆合者即雨以天方雨時視<lb/>
雲有五色黒赤並見者即雹黃白雜者風多雨少青黒雜<lb/>
者雨隨之必滂沛流潦<lb/>
又曰四方有濯魚雲遊疾者即日雨遊遲者雨少至<lb/>
說苑管仲曰吾不能以春風風人夏雨雨人吾道窮矣<lb/>
又曰楚莊王伐陳呉救之雨十日十夜晴左史倚相曰呉<lb/>
師必夜至甲裂壘壊彼必薄我何不行列鼔出待之呉師<lb/>
至見楚軍成陣而還<lb/>
又曰武王伐紂過隧則斬岸過水則析舟示人無反志也<lb/>
至於有戎之隧大風折斾散冝生諌曰此其妖歟武王曰<lb/>
非也天落兵也風霽而乗以大雨散冝生又諌曰此非妖<lb/>
<pb n="KR3k0012_SBCK_010-10a"/>
歟王曰非也天洗兵也<lb/>
風俗通曰雨師爲玄冥<lb/>
山海經曰羽山其上多雨將陽之山多恠雨<lb/>
括地圖曰谷山有藂雲甘雨<lb/>
太平御覽卷第十<lb/>
<pb n="KR3k0012_SBCK_010-10b"/>
</p>
<p>
</p>
  </div>
</body>
</text>
</TEI>
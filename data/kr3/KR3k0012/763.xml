<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_763-1a"/>
太平御覽卷第七百六十三<lb/>
器物部八<lb/>
　斧　鋸　椎　鑿<lb/>
　　　　　斧<lb/>
釋名曰斧甫始也凡將制器始以斧伐木已乃制之也<lb/>
易曰得其資斧我心不快<hi>斧所以破除荆棘以安其客舎者也不得其位不獲平之地</hi>
<hi>雖得資斧其心不快</hi>
龍魚河圖曰斧神名狂章<lb/>
周書曰神農作陶治斧破木爲耜鋤耨以墾草莽然後五<lb/>
糓興<lb/>
詩曰析薪如之何匪斧不剋取妻如之何匪媒不得<lb/>
又曰蠶月條桑取彼斧斨<hi>音牆</hi>以伐逺揚<lb/>
又曰破斧羙周公也旣破我斧又缺我斨<lb/>
<pb n="KR3k0012_SBCK_763-1b"/>
周禮曰大䘮及窆執斧以莅匠師<hi>匠師主豊碑之士執斧以師之使戒其士</hi>
禮曰禮諸侯賜鈇<hi>音夫</hi>鉞然後誅<lb/>
又曰天子負斧依南郷而立<hi>斧依爲斧文屏風於户牖之間</hi>
傳曰楚子執齊慶封將戮之負之斧鉞以徇於諸侯使言<lb/>
曰無或如齊慶封弑其君弱其孤以盟其大夫<lb/>
春秋元命苞曰斧鑕主亂行斬狂詐斧之爲言𥙷也<lb/>
漢書曰分周爲二有逃責之臺𬒳竊鈇之言<hi>應劭曰周赦王出至路邊</hi>
<hi>竊取過人</hi>
又曰暴勝之爲直指使者衣繡持斧逐捕盗賊<lb/>
又曰王莽司徒王㝷𥘉發長安宿霸昌廐亡其黄鉞㝷軍<lb/>
士所王素狂直入哭曰此經所謂䘮其齊<hi>音資</hi>斧者也<hi>應劭曰齊</hi>
<hi>利也亡其利斧言無以復斬断者</hi>
東觀漢記曰祭遵襲略陽遣護軍王忠皆持刀斧伐樹開<lb/>
<pb n="KR3k0012_SBCK_763-2a"/>
道<lb/>
又曰蔣翊字元卿後母憎之伺翊寢操斧斫之值詡如厠<lb/>
謝承後漢書曰㑹稽戴就字景成爲都曹掾太守爲州所<lb/>
奏就見伏考燒斧以着腋下就罵獄卒此無火氣何不熟<lb/>
燒<lb/>
魏志曰太祖延張繡及其將帥置酒髙㑹太祖行酒典韋<lb/>
持大斧立後刃徑尺太祖所至之所韋輙舉目之繡及將<lb/>
帥莫敢仰視<lb/>
晉書曰魏舒嘗適野王主人妻夜産俄而聞車馬之聲相<lb/>
問曰男也女也曰男書之十五以兵死復問宿者誰曰魏<lb/>
公舒後十五載詣主人問所生兒何在曰因條桑爲斧傷<lb/>
而死舒自知爲公<lb/>
晉咸和起居注曰因有司奏魏氏故事正旦賀公卿上殿<lb/>
<pb n="KR3k0012_SBCK_763-2b"/>
虎賁六人隨上以斧柄柱衣裙上令冝依舊爲儀注詔曰<lb/>
此非前代善制其除之<lb/>
三輔舊事曰王莽夢大夏殿前五銅人語莽惡之斧斫開<lb/>
銅人腹<lb/>
東陽記曰晉中朝時有民王質者入山伐木至石室中見<lb/>
童子數人彈琴而歌因留跂斧柯而聽之童子以物與之<lb/>
狀如棗核質含之便不復飢也童子曰汝來巳乆冝去質<lb/>
承聲起斧柯漼然爛盡旣歸去家巳數十年<lb/>
列女傳曰丁仲謀妻氏共夫至交趾夫爲賊所殺妻舩上<lb/>
得一斧舉以破賊<lb/>
列仙傳曰赤斧手中常有赤斧<lb/>
録異傳曰陳丗母黄亡後還家但聞聲丗忽亡斧黄言問<lb/>
家奴福盗之<lb/>
<pb n="KR3k0012_SBCK_763-3a"/>
幽明録曰文翁常欲斷大樹欲斷處去地一丈八尺翁先<lb/>
祝曰吾若得二千石斧當着此處因擲之中所欲一丈八<lb/>
尺處後果爲郡<lb/>
賈逵別傳曰逵廟一栢樹有人竊來斫伐始投斧數下斧<lb/>
刃仍折於樹中<lb/>
七賢傳曰文黨字翁仲與人俱入山取木謂侣人曰吾欲<lb/>
逺學先試投斧髙木上斧當挂乃投之斧果上因之長安<lb/>
受經<lb/>
廷尉决事曰廷尉髙文惠上民傳晦詣民籍牛塲上盗黍<lb/>
爲牛所覺以斧擲折晦脚物故依律牛應弃市監棗超議<lb/>
晦旣夜盗牛本無殺意冝减死一等<lb/>
六韜曰操刀不割失利之期執斧不伐賊人將來繁葉不<lb/>
去將爲斧柯<lb/>
<pb n="KR3k0012_SBCK_763-3b"/>
列子曰人有亡鈇者意其隣人子視其行歩竊鈇也顔色<lb/>
竊缺也言語竊鈇也動作態度無爲而不竊鈇也俄而於<lb/>
其谷而得其鈇他日復見其隣子之動作態度無似竊鈇<lb/>
矣<lb/>
孟子曰斧斤以時入山林材木不可勝用也<lb/>
荀卿子曰林木茂而斧斤至焉<lb/>
吕氏春秋曰孔甲田于東陽萯<hi>音倍</hi>山天大風晦孔甲迷惑<lb/>
入于民室主人方乳<hi>乳産也</hi>或曰后來是良日也是子必大<lb/>
吉或曰不勝之是子必大殃后取其子以歸曰以爲余子<lb/>
誰敢殃之子長成莫動析<hi>音老</hi>斧破斬其足遂爲太者<hi>以其無足</hi>
<hi>遂使守門</hi>
淮南子曰巨斧擊桐薪不待利時日而後破之<lb/>
又曰古之遣將尹親操斧持頭授將軍柄曰閫以外者將<lb/>
<pb n="KR3k0012_SBCK_763-4a"/>
軍裁之<lb/>
說苑曰雍門周說孟甞君以秦楚之強而報於弱薛譬猶<lb/>
蕭斧而伐朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>也<lb/>
玄晏春秋曰隣人亡斧及雞意予竊之居三日雞還斧又<lb/>
自得隣人大愧<lb/>
志林曰齊斧齋當爲齋凡師岀必齋戒入廟受斧故云齋<lb/>
也<lb/>
抱朴子曰介象燒斧而立其上乆不知熱<lb/>
諸葛亮教曰前後所作斧都不可用前伐鹿角壞刀斧千<lb/>
餘枚頼賊已走間自令作部刀斧數百枚用之百餘日𥘉<lb/>
無壞者爾乃知彼主者無意冝收治之此非小事也若臨<lb/>
敵敗人軍事矣<lb/>
　　　　　鋸<lb/>
<pb n="KR3k0012_SBCK_763-4b"/>
釋名曰鋸倨也其體直所截應倨勾之正也<lb/>
說文曰鋸槍唐也<lb/>
古史考曰孟莊子作鋸<lb/>
史記曰公孫鞅之事孝公也設刀鋸以禁姧邪信賞罰以<lb/>
致理<lb/>
後漢書曰獻帝欲復肉刑孔融議曰雖忠如鬻拳信如楚<lb/>
和智如孫臏一離刀鋸没丗不齒<lb/>
吴志曰孫皓愛妾使人至市賊奪百姓財物同市陳聲䋲<lb/>
之以法皓大恕假他事燒鋸斷聲頭<lb/>
王隱晉書曰趙王倫欲廢賈后而門錀在侍中處所部司<lb/>
馬多木作有利鋸至期倫乃命三部司馬以銅鋸截關開門<lb/>
晉書曰胡母輔之字彦國少擅髙名王澄常與人書曰彦<lb/>
國吐佳言如鋸木屑霏霏不絶誠爲後進領䄂也<lb/>
<pb n="KR3k0012_SBCK_763-5a"/>
又中興書曰符徤凶滛暴虐常露刀張弓椎鉗鋸鑿殺人<lb/>
之具備置左右<lb/>
宋書曰後廢帝名昱𥘉在東宫惰業好嬉師主不能禁及<lb/>
嗣位漸自放恣晨岀暮歸從者並執鋌矛加以虐刑鍼椎<lb/>
鑿鋸之徒不離左右<lb/>
莊子曰禮若亢鋸之柄<hi>亢舉也禮有所断割猶舉鋸之柄以断物也</hi>
又曰天下好智而百姓求竭矣於是乎釿<hi>音斤</hi>鋸顓焉䋲墨<lb/>
殺焉椎鑿决焉<lb/>
管子曰軍中必有一斧一鋸<lb/>
尸子曰水非石之鑚繩非木之鋸<lb/>
列女傳曰臧文仲爲魯使齊齊拘之文仲使人遺公書恐<lb/>
人得之乃謬其詞曰臧我羊食我以銅魚公及大夫莫能<lb/>
知之乃問臧孫母母泣曰吾子拘有木治矣<hi>木治桔也</hi>臧我羊<lb/>
<pb n="KR3k0012_SBCK_763-5b"/>
者臧善也羊者有母告妻善養母食我以銅魚銅魚其父<lb/>
錯錯者所以治鋸也鋸者所以治木是以知有木治擊於<lb/>
獄矣<lb/>
淮南子曰夏屋聮房公輸王爾無所措剖<hi>居綺切</hi>劂<hi>居月切</hi>削<lb/>
鋸然猶未能贍人主之欲也<lb/>
丗說曰晉元皇𥘉見賀司空言及吴時孫皓燒鋸截一賀<lb/>
頭是誰司空未復言元皇曰燒是賀邵司空流涕曰昔者<lb/>
先臣遭遇無道臣創巨痛深無以上荅明詔元皇慙愧三<lb/>
日不出<lb/>
衡山記曰雞頭陂西有石室有人採藥暮宿其中曉見一<lb/>
鋸懸在壁上示有形無復䥫貫<lb/>
　　　　　椎<lb/>
說文曰椎擊也齊謂之柊<hi>音終</hi>揆<hi>音/葵</hi>鐓<hi>丁回切</hi>千椎斤也<lb/>
<pb n="KR3k0012_SBCK_763-6a"/>
纂文曰柊揆方椎<lb/>
隹贑易林曰亡椎失斧公輸無輔<lb/>
廣雅曰柊揆㪙<hi>若卧切</hi>櫌鐇<hi>音/煩</hi>䤶<hi>於業/切</hi>㭬<hi>音卓</hi>椎也<lb/>
史記曰張良爲韓報讎得切刀爲䥫椎重百二十斤擊始皇<lb/>
於博浪沙中誤中副車<lb/>
又曰信陵君客朱亥䄂四十斤䥫椎椎晉鄙殺之奪兵以<lb/>
救趙<lb/>
戰國䇿曰始皇遺齊君王后連環曰齊多知能解環君王<lb/>
后引椎椎破之謝秦使曰謹巳解矣<lb/>
漢書曰賈山上書曰秦王東窮燕齊南極吴楚厚築其外<lb/>
隱以金椎爲馳道之麗至於此使其後丗曽不得斜逕而<lb/>
託足焉<lb/>
又曰淮南王長怨辟陽侯之不救其母也䄂金椎椎殺辟<lb/>
<pb n="KR3k0012_SBCK_763-6b"/>
陽侯<lb/>
又曰中山靖王勝來朝聞<hi>樂聲而泣</hi>曰衆煦漂山聚蚊成雷明<lb/>
堂執虎十夫橈椎<lb/>
王隱晉書曰梅陶及鍾雅數說事祖納輙困之因曰君汝<lb/>
頴之士利如錐我幽兾之士鈍如椎持我鈍椎椎君利錐<lb/>
皆當槯陶雅並稱有神錐不可得椎納曰假有神錐必有<lb/>
神椎<lb/>
吴越春秋曰夫差使力士石畨以䥫椎椎殺王孫聖<lb/>
益州記曰市橋莋<hi>音作</hi>橋今各有一䥫椎大十許圍長六七<lb/>
十尺云𥘉橋引機運此椎以擊橋柱本有三今餘二<lb/>
管子曰一農必有一椎<lb/>
莊子曰儒以詩禮發冡曰徐以金椎控其頥無傷口中珠<lb/>
周生列子曰昔伊尹操啇栝姬公揮周機管子執齊鉞范<lb/>
<pb n="KR3k0012_SBCK_763-7a"/>
蠡奮越椎<lb/>
世說曰永嘉三年中牟縣故魏任城王臺下池有漢時䥫<lb/>
椎長六尺入地三尺頭西南指不動<lb/>
桓譚上事曰孔子問屠牛曰屠牛有道乎曰刺必中解割<lb/>
必中理盤筯則引終葵而椎<hi>終葵方椎</hi>
孫盛優劣論曰子房奮椎爲天下唱義義聲旣震則秦亡<lb/>
可知矣<lb/>
　　　　　鑿<lb/>
釋名曰鑿有鑿穿鑿也<lb/>
說文曰鑿小鑿也<lb/>
通俗文曰石鑿曰鏨<hi>作澹切</hi>鑿充曰銃<hi>昌仲/切</hi>小鑿曰<hi>音潺</hi>柄<lb/>
曰境<hi>音擎</hi>受樈曰鍃<hi>七切</hi>
古史考曰孟莊子作鑿<lb/>
<pb n="KR3k0012_SBCK_763-7b"/>
尸子曰利錐不如方鑿<lb/>
管子曰軍必有一鑿<lb/>
莊子曰齊桓公讀書堂上輪扁斵輪堂下釋推鑿而上問<lb/>
桓公<lb/>
抱朴子曰魏明帝好聞椎鑿之聲<lb/>
搜神記曰陳仲舉微時常宿黄申家婦方産夜有叩門者<lb/>
湏臾門裏言有客堂下有人不可進曰從後徃湏臾還留<lb/>
者問曰何等名可與幾歳應以何死荅曰男也名奴得十<lb/>
五歳當以兵死仲舉告其家父母不使執寸刃年十五有<lb/>
置鑿於梁者其末岀奴以長木鉤取鑿墮䧟腦而死<lb/>
太平御覽卷第七百六十三<lb/>
</p>
<p>
</p>
  </div>
</body>
</text>
</TEI>
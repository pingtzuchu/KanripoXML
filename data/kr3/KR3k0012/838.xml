<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_838-1a"/>
太平御覽卷第八百三十八<lb/>
百榖部二<lb/>
　　米　麥<lb/>
　　　　　米<lb/>
後漢書曰帝因西征隗囂至<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
                    <hi>
                        <graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>縣屬右扶風</hi>諸將多以王師之<lb/>
重不冝逺入險阻計猶豫未决㑹召馬援夜至帝大喜引<lb/>
入具以群議質之援因說隗囂將帥有土崩之勢兵進有<lb/>
必破之狀又於帝前聚米爲山谷指畫形勢開示衆軍所<lb/>
從道徑徃來分析昭然可暁帝曰虜在吾目中矣明旦遂<lb/>
進軍囂衆大潰<lb/>
又曰獻帝時三輔大旱帝避正殿請雨遣使者洗囚徒原<lb/>
輕繫<hi>洗謂蕩滌也</hi>是時糓一斛五十萬豆麥一斛二十萬人相<lb/>
食啖白骨委積帝使御史侯汶岀太倉米豆爲飢人作麋<lb/>
<pb n="KR3k0012_SBCK_838-1b"/>
粥經日而死者無數帝疑賑䘏有虚乃親於御坐前量試<lb/>
作麋乃知非實<hi>袁宏漢記曰時勑侍中劉艾取米豆五升於御前作麋得滿三盂於是詔尚書曰米</hi>
<hi>豆五升得麋三盂而人委頓何也</hi>使侍中劉艾岀讓有司於是尚書令以<lb/>
下皆詣省閣謝奏収侯汶考實詔曰未忍致汶于理可杖<lb/>
五十自是之後多得全濟<lb/>
宋書曰晉平王休祐素無才能強梁自用大明之丗年尚<lb/>
少未得自專至是貪淫好財色在荆州裒刻所在多營財<lb/>
貨以短錢一百賦民田登就求白米一斛米粒皆令徹白<lb/>
若有破折者悉郍簡不受民間糴此米一升一百至時又<lb/>
不受米評米責錢凡諸求利皆悉如此<lb/>
又曰徐齊耕晉陵人也元嘉二十一年大旱人飢耕詣縣<lb/>
陳辤以米千斛助官振貸縣爲言上當時議以耕比漢卜<lb/>
式詔書襃美酬以縣令大明八年東土飢東海嚴成東苑<lb/>
<pb n="KR3k0012_SBCK_838-2a"/>
王道益各以私榖五百餘斛助官振䘏<lb/>
梁書曰任昉爲新安太守爲政清省吏民便之卒於官唯<lb/>
有桃花米二十斛無以爲歛遺言不許將新安一物還都<lb/>
南史曰孔覬後爲司徒左長史弟道存代覬爲後軍長史<lb/>
江夏内史時東土大旱都邑米貴一升將百錢道存慮覬<lb/>
甚乏遣使載五百斛米餉之覬呼使謂之曰我在彼三載<lb/>
去官之日不辦有路粮卿至彼未幾郍能便得此米即可<lb/>
載還彼吏曰自古已來無有載米上水者都下米貴乞於<lb/>
此貨之不聽吏乃載米而去<lb/>
梁書曰庾詵甞乗舟從<graphic n="KR3675" url="https://raw.githubusercontent.com/kanripo/KR-Gaiji/master/images/KR3675.png" mimeType="image/png"/>中山舎還載米一百五十石有<lb/>
人寄載四十石及至宅寄載者曰君四十斛我百五十斛<lb/>
詵嘿然不言恣其取足隣人有𬒳執爲盗見劾妄疑詵矜<lb/>
之乃以書質錢二萬令門生詐爲其親代之酬備隣人獲<lb/>
<pb n="KR3k0012_SBCK_838-2b"/>
免謝詵曰矜天下無辜豈其謝也<lb/>
又曰張率嗜酒不事於家務尤忘懷在新安遣家僮載米<lb/>
三千石還呉宅及至耗太多率問其故荅曰雀䑕耗率笑<lb/>
而言曰壯哉雀䑕竟不研問<lb/>
南史隱逸傳曰陶潜爲彭澤令郡遣督郵至縣吏白應束<lb/>
帶見之潜歎曰我不能爲五斗米折腰向郷里小人即日<lb/>
解印綬去職賦歸去來以遂其志<lb/>
後魏書曰崔浩自饌食經序曰余備位台鉉與叅大謀賞<lb/>
獲豐厚牛羊盖澤貨累巨萬衣則重錦食必梁肉逺惟平<lb/>
生思季路負米之時可復得乎故序遺文垂示來丗<lb/>
北史曰齊文宣帝崩當朝文士各作挽歌十首擇其善者<lb/>
而用之魏収陽休之祖孝徴等不過得一二首唯盧思道<lb/>
獨有八篇故時人稱爲八美盧郎<lb/>
<pb n="KR3k0012_SBCK_838-3a"/>
唐書曰李峴爲京兆尹所在皆著聲績天寳十三載連雨<lb/>
六十餘日宰臣楊國忠惡其不附己以雨灾歸咎京兆尹<lb/>
乃爲長沙郡太守時京師米麥踴貴百姓謡言曰欲得米<lb/>
粟賤無過追李峴爲其政得人心如此<lb/>
又曰張万福爲泗州刺史魏州飢父子相賣餓死者接道<lb/>
万福曰魏州吾郷里也安可不救令其兄子將米百車徃<lb/>
餧之又使人於汴口求魏人自賣者給車牛贖而遣之<lb/>
又曰陽城嘗約其二弟云吾所得月俸汝可度吾家有幾<lb/>
口月食米當幾何買薪菜塩米凡用幾錢先具之其餘悉<lb/>
以付酒媪無留也未甞有所蓄積<lb/>
說苑曰子路曰負重道逺者不擇地而休家貧親老者不<lb/>
擇禄而仕昔者由事二親之時常食藜藿之實而爲親負<lb/>
米百里之外親没之後南遊於楚從車乗積粟萬鍾累茵<lb/>
<pb n="KR3k0012_SBCK_838-3b"/>
而坐列鼎而食願食藜藿爲親負米之時不可復得也枯<lb/>
魚衘索幾何不蠧二親之壽忽如過隙草木欲長霜露不<lb/>
停賢者欲養二親不待故曰家貧親老不擇禄而仕也<lb/>
吕氏春秋曰孔子窮於陳蔡之間藜羮不糝七日不甞粒<lb/>
晝寢顔回索米得而來爨之幾熟孔子望見顔回攫其甑<lb/>
中而飯之選間食熟謁孔子而進食孔子起曰今者夢見<lb/>
先君食㓗欲饋回曰可嚮者㶼煤入甑中回以爲弃之則<lb/>
不可置之則不㓗因攫而食之孔子歎曰人所信者目也<lb/>
而目猶不可信所恃者心也而心猶不足恃弟子記之知<lb/>
人固不易<lb/>
水經曰㑹稽有射的山逺望狀若射侯故謂射的的之西<lb/>
有石室名之爲射堂年登否常占射的以爲貴賤之准的<lb/>
明則米賤的闇則米貴故諺云射的白斛米百射的玄斛<lb/>
<pb n="KR3k0012_SBCK_838-4a"/>
米千<lb/>
　　　　麥<lb/>
毛詩鄘柏舟桑中曰爰採麥矣沫之北矣<lb/>
又載馳曰我行其野芃芃其麥<lb/>
又思文曰思文后稷克配彼天立我蒸民莫匪爾極貽我<lb/>
來牟<hi>牟麥也</hi>
禮記月令曰孟夏之月天子以彘甞麥孟春行冬令則首<lb/>
種不入<hi>蔡邕章句曰首種爲宿麥也</hi>
左傳桓公曰夏四月鄭祭足帥師取温之麥<hi>温周蘇氏之地</hi>
又文下曰魯襄仲如鄭拜榖之盟復曰臣聞齊人將食魯<lb/>
之麥<lb/>
又成上曰晉侯夢大厲公召桑田巫巫曰不食新麥矣六<lb/>
月丙午晉侯欲麥使甸人獻麥召桑田巫示而殺之將食<lb/>
<pb n="KR3k0012_SBCK_838-4b"/>
張如厠陷而卒<lb/>
春秋佐助期曰麥神名含福姓習<lb/>
春秋說題辭曰麥之爲言殖也寢生觸凍而不息精射刺<lb/>
直故麥含芒生且立也<lb/>
尚書大傳曰秋昏虚星中可以種麥<lb/>
孝經援神契曰黒墳冝黍麥<lb/>
周書曰四月孟夏王𥘉祈禱于岱宗乃甞麥于廟<lb/>
史記曰箕子朝周過故殷墟咸生禾黍箕子傷之欲哭則<lb/>
不可欲泣爲其近婦人乃作麥秀之詩以歌詠之其詩曰<lb/>
麥秀漸漸兮禾黍油油<lb/>
漢書曰武帝外事四夷而民去夲董仲舒說上曰春秋他<lb/>
榖不書至於麥禾不成則書之以此見聖人於五榖最重<lb/>
宿麥今關中俗不好種麥願陛下幸詔大司農使關中民<lb/>
<pb n="KR3k0012_SBCK_838-5a"/>
益種宿麥無令後時<lb/>
東觀漢記曰髙鳯字文通南陽苑人誦讀晝夜不絶妻甞<lb/>
之田暴麥於池以竿授鳯<hi>令護鳥雀</hi>鳯受竿誦經如故天大雷<lb/>
暴雨流潦鳯留意在經忽不視麥麥隨水漂去<lb/>
又曰第五倫免歸田躬與奴共發株棘田種麥<lb/>
又曰董宣爲洛陽令卒官詔遣使視唯見布𬒳覆屍妻子<lb/>
對哭有大麥數斛<lb/>
又曰鄧禹平三輔粮乏王丹上麥二千斛禹髙其節義表<lb/>
丹嶺左馮翊<lb/>
又曰張堪爲漁陽太守勸民耕種以致殷冨百姓歌曰桑<lb/>
無附枝麥穗兩歧張君爲政樂不可支<lb/>
續漢書曰羊續爲南陽太守妻與子祕俱徃郡舎續閉門<lb/>
不納妻自將袐行其資藏唯布衾弊禂塩麥數斛<lb/>
<pb n="KR3k0012_SBCK_838-5b"/>
又曰桓帝時童謡曰小麥青青大麥枯誰當穫者婦與姑<lb/>
丈夫何在西擊胡<hi>後西羌大至抽丁以征之</hi>
袁山松後漢書曰范丹宇史雲外黄人使兒捃麥得五斛<lb/>
郷人尹䑓遺之一斛屬兒莫道丹後知即令并送六斛言<lb/>
麥已雜遂誓不取<lb/>
王隱晉書曰王褒宇偉元諸生有宻爲褒刈麥者褒遂弃<lb/>
之於是莫敢復佐<lb/>
晋書載記曰京兆杜洪竊據長安自稱晉征北將軍雍州<lb/>
刺史戎夏多歸之符健宻圗關中懼洪知之乃僞愛石祗<lb/>
宫室於枋頭課所部種麥示無西意有知而不耕種者健<lb/>
殺之以徇<lb/>
晉起居注曰咸康三年河北謡曰麥入土殺石虎<lb/>
又曰太康十年嘉麥生扶風郿一莖四穟収實三倍<lb/>
<pb n="KR3k0012_SBCK_838-6a"/>
崔鴻十六國春秋前凉録曰張駿九年雨五稼榖于武威<lb/>
燉煌種之皆生因名天麥<lb/>
又前秦録曰𥘉符健聞桓温之來伐也芟麥以待之故温<lb/>
掠無所得軍人大飢<lb/>
又曰新羅王遣使貢其方物在百濟東去長安九千八百<lb/>
里其人食麥<lb/>
又前凉録曰永嘉元年嘉麥一莖九穗生姑臧<lb/>
三國典略曰李岳字祖仁官至中散大夫甞爲門客所說<lb/>
舉錢營生廣收大麥載赴晉陽候其寒食以求髙價清明<lb/>
之日其車方逹又從晋陽載化生向鄴城路逢大雨並化<lb/>
爲泥息利旣少乃至貧迫當丗人士莫不笑之<lb/>
陳書曰侯景亂時吴明徹有粟麥三千餘斛而隣里飢餒<lb/>
乃白諸兄曰今人不圖乆柰何不與郷里共此於是計口<lb/>
<pb n="KR3k0012_SBCK_838-6b"/>
平分同其豐儉羣盗聞而避焉頼以存者甚衆<lb/>
後周書曰大象末有強練師以無底囊歷長安市告乞市<lb/>
以米麥遺之隨即漏地人或問其故強練曰但令諸人見<lb/>
盛空耳隋𥘉遷都龍首山長安遂空矣<lb/>
隋書曰張文詡隱居甞有人夜中竊刈其麥者見而避之<lb/>
盗因感悟棄麥而謝慰諭之自誓不言固令持去經數年<lb/>
盗者向郷人論之始爲逺近所悉隣家築牆心有不直文<lb/>
詡因毀舊堵以應之<lb/>
唐書曰開元十三年河南府壽安縣人劉懷家有大麥六<lb/>
畝先熟與衆麥殊色其中有兩歧三歧四歧六歧者<lb/>
又曰元和九年六月三日宰臣武元衡爲盗所害先是長<lb/>
安謡曰打麥麥打三三三旣而旋其䄂曰舞了也解者謂<lb/>
打麥者打麥時也麥打者蓋謂闇中突擊也三三三謂六<lb/>
<pb n="KR3k0012_SBCK_838-7a"/>
月三日也舞了者謂元衡之卒也<lb/>
又曰西女國每十月令巫者齎肴詣山中散糟麥於空大<lb/>
呪呼鳥俄而鳥如雞飛入巫者之懷因割腹而視之毎有<lb/>
一榖來歳必登若有霜雪必有災異其俗信之名爲鳥卜<lb/>
又曰吐谷渾地氣大寒不生秔稻有青䴹<hi>還瓦切</hi>麥䝁<hi>音勞</hi>豆<lb/>
小麥蒿麥<lb/>
莊子曰大儒以詩禮發冢小儒曰口中有珠詩曰青青之<lb/>
麥生於陵坂生不布施死何含珠爲<lb/>
淮南子曰濟水通和而冝麥<lb/>
又曰三春之月天子衣青衣乗青龍食麥與羊<lb/>
秦子曰孔文舉爲北海相有人母病差思食新麥家無乃<lb/>
盗隣熟麥而進之文舉聞特償之<lb/>
家語曰宓子賤爲單父宰百姓化之齊人攻魯道由單父<lb/>
<pb n="KR3k0012_SBCK_838-7b"/>
老謂曰麥己熟矣今齊寇至不及人人自收其麥請放民皆<lb/>
使出穫傳郭之麥可以益粮且不資㓂三請而宓子不聽<lb/>
俄而㓂逮于麥季孫聞之怒使人讓之密于蹷然曰今兹<lb/>
無麥明年可樹若使不耕者得穫是民樂有㓂也且單父<lb/>
一歳之麥於魯不加強䘮之不加弱使民有自取之心其<lb/>
瘡必數丗不悉季孫聞之敝然媿曰地若可入吾豈忍見<lb/>
宓子哉<hi>賈誼書同</hi>
廣雅曰大麥麰也小麥麳也<lb/>
吕氏春秋曰得時之麥長秱而頸墨二七以爲行西服薄<lb/>
穗而赤色稱之重食之致香以息使人肥且有力<lb/>
范子計然曰東方多麥南方多稷西方多麻北方多菽中<lb/>
央多禾五土之所冝也<lb/>
說文曰麥芒榖秋種厚薶故謂之麥麥金也金王而生火<lb/>
<pb n="KR3k0012_SBCK_838-8a"/>
王而死從來有穗者從父<hi>思惟切</hi>麰周所受來牟也一麥二<lb/>
縫象其芒刺之形天所來也麧<hi>音紇</hi>堅麥也<hi>音瑣</hi>小麥屑覆<lb/>
也䴾磨麥也䵂麥覆屑也十三斤爲三斗從麥啇聲䵄煑<lb/>
麥也麮麥白煑也稍麥莖也<lb/>
廣志曰虜小麥其實大麰似大麥形有二縫　麥似大麥<lb/>
岀涼州旋麥三月種八月熟岀西方赤麥赤而肥出鄭縣<lb/>
有半夏小麥有秀芒大麥有黒穬麥<lb/>
呉氏夲草曰大麥一名穬麥五榖之盛無毒治消渴除熱<lb/>
益氣食蜜爲使麥種一名小麥無毒治利而不中<lb/>
汜勝之書曰凡田六道種麥爲首子欲冨黄金覆謂曳柴<lb/>
壅麥根也夏至後七十日寒地可種宿麥<lb/>
又曰麥早種而虫有節晚種穗小而少漬麥種以酢漿無<lb/>
虫冬雪止掩其雪忽從風飛去則麥耐旱<lb/>
<pb n="KR3k0012_SBCK_838-8b"/>
崔寔四民月令曰六月𥘉伏薦麥瓜於祖祢<lb/>
陳留耆舊傳曰髙順宇孝父敦厚少華子式至孝蝝蝗爲<lb/>
灾不食式麥<lb/>
英雄記曰吕布令韓暹楊奉取劉備地麥以爲軍資<lb/>
曹暪傳曰太祖曽行麥中令士卒無敗麥犯者死騎士皆<lb/>
下馬持麥以相付太祖馬騰入麥中太祖曰孤爲軍帥不<lb/>
可殺請自刑因援劒割髮以置地<lb/>
諸葛恪別傳曰孫權甞饗蜀使費禕禕停食䴵索笔作麥<lb/>
賦恪亦請笔作磨賦咸稱善<lb/>
西域諸國志曰天竺一以十一月六日爲冬至則麥秀十二<lb/>
月十六日爲臘則麥熟<lb/>
愽物志曰啖麥令人多力<lb/>
又曰近丗有田夫至巧削木爲麥入市糴之糴者無疑歸<lb/>
<pb n="KR3k0012_SBCK_838-9a"/>
磨乃覺非麥<lb/>
搜神記曰麥之爲蛺蝶由干濕也爾則萬物之變皆有也<lb/>
農夫止麥之化者區之以灰聖人理萬物之化者濟之以<lb/>
道○孔融教髙密令曰髙密侯國牋言鄭國増門之崇令<lb/>
容髙車結駟之路出麥五斛以酬執事者之勞<lb/>
太平御覧卷第八百三十八<lb/>
<pb n="KR3k0012_SBCK_838-9b"/>
</p>
<p>
</p>
  </div>
</body>
</text>
</TEI>
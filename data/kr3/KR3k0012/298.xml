<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_298-1a"/>
太平御覽卷第二百九十八<lb/>
　兵部二十九<lb/>
　　　軍制　偏將<lb/>
　　　　　軍制<lb/>
禮記曰六十不豫服戎師出不踰時爲怨思也踰時即内<lb/>
有怨女外有曠夫<lb/>
周禮曰五人爲伍五伍爲兩四兩爲卒五卒爲旅五旅爲<lb/>
師五師爲軍<hi>鄭玄曰兩二十五人卒百人旅五百人師二千五百人軍萬二千五百人也</hi>
漢書武紀曰建武元年春二月赦天下賜民爵一級年八<lb/>
十復二筭九十復甲卒<hi>張晏注云復甲卒不豫革車之賦也</hi>
白虎通曰王命法三十受兵六十歸兵國有三軍何以誡<lb/>
非常伐無道尊宗廟重社稷安不忘危何以言有三軍也<lb/>
論語云子行三軍則誰與詩云周王于邁六師及之三軍<lb/>
<pb n="KR3k0012_SBCK_298-1b"/>
者何法法天地人也以爲五人爲伍五伍爲兩四兩爲卒<lb/>
五卒爲旅五旅爲師師二千五百人二師爲一軍三軍六<lb/>
師萬五千人也傳曰一人必死十人不能當百人必死千<lb/>
人不能當千人必死萬人不能當萬人必死横行天下雖<lb/>
有萬人猶謙讓自以不足故復加五千人因法月數月羣<lb/>
隂之長也十二月足以窮盡陰陽備物成功萬二千人亦<lb/>
足以征伐不義致天下太平榖梁傳曰天子六軍諸侯上<lb/>
國三軍次國二軍下國一軍諸侯所以一軍者何諸侯藩<lb/>
屏之臣也任兵革之重距一方之難故得有一軍也<lb/>
淮南子曰季武子爲三軍<hi>爲作也武子魯卿季文子之子季孫夙也周禮天子六軍諸侯</hi>
<hi>大國三軍魯伯禽之封舊有三軍其後削弱二軍而巳武子欲專公室故欲益中軍爲三三家各征其一事在魯哀</hi>
<hi>公十一年</hi>叔務穆子曰不可天子作師公帥之以征不德<hi>師謂六軍</hi>
<hi>之衆公謂諸侯爲王卿士者爲元帥也</hi>元侯作師卿帥之以承天子<hi>元侯大國之君</hi>
<pb n="KR3k0012_SBCK_298-2a"/>
<hi>師三軍之衆大國三卿皆命於天子一卿命於其君無軍無三軍也若元侯有事則命卿帥其所敎武衛之士以佐</hi>
<hi>元侯禮所云次國二軍小國一軍謂以賦岀軍從征伐賛佐也</hi>自伯子男有大夫無卿<hi>無卿</hi>
<hi>無命卿也王制小國二卿皆命於其君也</hi>帥賦以從諸侯<hi>賦國中出兵車甲士以從大國諸侯</hi>是<lb/>
以上能征下無姦慝<hi>征正慝惡</hi>今我小侯也<hi>言小侯削弱之日乆矣</hi>處大<lb/>
國之間<hi>大國齊楚</hi>繕貢賦以共從猶懼有討<hi>猶懼以不結見誅討</hi>若爲元<lb/>
侯之所<hi>之所謂作三軍元帥所爲</hi>以怒大國無乃不可乎弗從遂作中<lb/>
軍<hi>中者明巳有上下軍</hi>自是齊楚代討於魯<hi>代/更</hi>襄昭皆如楚<hi>襄公昭公如楚</hi>
<hi>朝事楚也</hi>
穰苴兵法曰五人爲伍十五爲隊一軍凢二百五十人隊<lb/>
餘竒兵隊七十有五以爲中壘守地六千尺積尺得四里<lb/>
以中壘四面乗之一面得地三百歩壘内有地三頃餘百<lb/>
八十歩正門爲握竒大將軍居之六纛五麾金鼓府藏輜<lb/>
積皆中壘外餘八千七百五十人隊一百七十五分爲八<lb/>
<pb n="KR3k0012_SBCK_298-2b"/>
陣六陣各有一千九十四人六陣各減一人巳爲一陣之<lb/>
部署舉一軍則千軍可知<hi>九兵者有四正四竒或合而爲一或離而爲八陣故以正合以</hi>
<hi>奇勝</hi>
通典曰毎軍大將一人<hi>别奏八人傔十六人</hi>副二人<hi>分掌軍務奏傔減大將半</hi>判<lb/>
官二人典四人揔管四人<hi>二主左右虞候二主左右押衙傔各五人在衙官下</hi>子將<lb/>
八人<hi>委其分行陣辨金鼓及部署傔各二人</hi>執鼔十二人吹角十二人司兵<lb/>
司倉司騎司胄城局各一人毎隊五十人押官一人隊頭<lb/>
一人副二人旗頭一人副二人火長五人<hi>六分支甲四分支戰𫀆一分支</hi>
<hi>槍</hi>
又曰周制萬有二千五百人爲軍軍將皆命卿二千有五<lb/>
百人爲師師帥皆中大夫五百人爲旅旅帥皆下大夫百<lb/>
人爲卒卒長皆上士二十有五人爲兩兩司馬皆中士五<lb/>
人爲伍伍皆有長<hi>軍師旅卒兩伍皆衆名伍一比兩一閭卒一旅旅一黨師一州軍一郷家所出</hi>
<pb n="KR3k0012_SBCK_298-3a"/>
<hi>人也按司馬法二十五人爲兩四兩爲卒百人也五卒爲旅五百人五旅爲師二千五百人五師爲軍一萬二千三</hi>
<hi>百人萬二千象十有二月五百象閏</hi>管子言於齊桓公曰欲正卒伍脩兵甲<lb/>
則大國亦將爲之君有征戰之事則小國有守圉之備矣<lb/>
公欲速得意於天下諸侯則事有所隱而政有所寓<hi>不顯習於</hi>
<hi>兵事故曰事有所隱軍政寓之田獵故有所寓</hi>公作内政而寓軍令焉三分齊國<lb/>
爲髙子之里爲國子之里爲公之里以爲三軍擇其賢民<lb/>
使爲里君<hi>毎里皆使賢者爲君</hi>郷有行伍卒長則有制令且以田獵<lb/>
因以賞罰<hi>因曰獵之功過寄行賞罰</hi>則百姓通於軍事矣於是乃制五<lb/>
家以爲䡄䡄爲之長十䡄爲里里有司四里爲連連爲之<lb/>
長十連爲郷郷有良人以爲軍令是故五家爲䡄故五人<lb/>
爲䡄軏長率之十䡄爲里故五十人爲小戎里有司率之<lb/>
四里爲連故二百人爲卒連長率之十連爲郷故二千人<lb/>
爲族郷良人率之三軍故有中軍之鼓<hi>中軍則公之里卒也</hi>有髙子<lb/>
<pb n="KR3k0012_SBCK_298-3b"/>
之鼓春以田曰蒐振旅<hi>因寓軍政而且整旅</hi>秋以田曰獮理兵<hi>順殺氣因</hi>
<hi>理兵</hi>是故卒伍定於里軍政定於郊内敎旣成令不得遷徙<lb/>
故伍之人人與人相保家與家相受少同居長同游祭祀<lb/>
同福死喪相恤災禍同憂居處同樂行作同和哭泣同哀<lb/>
是故夜戰其聲相聞足以無亂晝戰其目相見足以相識<lb/>
歡欣足以相死是故以守則固以戰則勝君有此敎士三<lb/>
萬人以横行於天下<hi>敎士謂先敎習之士</hi>
又曰凢立軍一人曰獨二人曰比三人曰叅比叅曰伍伍<lb/>
人爲列<hi>列有頭</hi>二列爲火<hi>十人有長/立火字子</hi>五火爲隊<hi>五十人有頭</hi>二隊<lb/>
爲官<hi>百人立長</hi>二官爲曲<hi>二百人/立候</hi>二曲爲部<hi>四百人立司馬</hi>二部爲校<lb/>
<hi>八百人立尉</hi>二校爲禆<hi>千六百人/立將軍</hi>二禆爲軍<hi>三千二百人有將軍副將軍</hi>
唐書曰髙祖起義兵命太宗將兵徇西河郡下之癸巳建<lb/>
大將軍府以裴寂爲長史劉文静爲司馬具設官屬始置<lb/>
<pb n="KR3k0012_SBCK_298-4a"/>
三軍分爲左右以公子建成爲隴西公左領大都督左三<lb/>
軍悉隷焉命太宗爲燉煌公右領大都督右三軍悉隷焉<lb/>
開倉庫以賑窮乏逺近響應<lb/>
又曰髙祖二年秋七月壬申詔曰天生五材司物資其器<lb/>
用武有七徳撥亂所以定功故黄帝垂衣尚有阪泉之戰<lb/>
放勛光宅猶稱丹浦之師禁暴安人率由兹道創業垂統<lb/>
莫此爲先以是周置六軍毎習蒐狩漢増八校畢選驍勇<lb/>
故能化行九有威震百蠻姧宄不興䖍劉息志季葉凌替<lb/>
軍政湮亡卒利不修旌旗舛雜部伍符籍空有調發之名<lb/>
逗撓之興竟無討襲之用遂使夷狄放命盗賊交侵戰争<lb/>
多虞黔黎殄喪朕受天明命撫育萬方爰自義師克成帝<lb/>
業至如超乗之士莫匪百金彀騎之材豈唯七萃今雖關<lb/>
塞寜謐荒裔肅清伊洛猶蕪江湖尚梗役車未息戎馬載<lb/>
<pb n="KR3k0012_SBCK_298-4b"/>
馳武備之方尤冝精練所以各因部校序其統屬改授鋋<lb/>
鼓創造徽章取象天官定其名號庶使前茅後勁類別區<lb/>
分玉帳絳宫刑德允備蹈兹湯火譬彼椒蘭大定戎衣止<lb/>
戈斯在於是置十二軍分關内諸府以隷焉萬年道爲叅<lb/>
旗軍長安道爲鼓旗軍冨平道爲玄戎軍醴泉道爲井鉞<lb/>
軍同州道爲羽林軍華州道爲騎官軍寧州道爲折威軍<lb/>
𡵨州道爲平道軍幽州道爲招揺軍西麟道爲苑游軍涇<lb/>
州道爲天紀軍冝州道爲天節軍時髙祖以天下未定實<lb/>
資武力將舉關中之衆以臨四方故興此制也毎軍一人<lb/>
副一人取威名素重者爲之督以耕戰之務自是士馬精<lb/>
強無敵於天下矣<lb/>
五代周史曰顯德𥘉丗宗自髙平還乃大閱帝親臨之帝<lb/>
自髙平之役覩諸軍未甚嚴整遂有退却至是命太祖皇<lb/>
<pb n="KR3k0012_SBCK_298-5a"/>
帝一槩簡閱選武藝超絶者署爲殿前諸班因是有散貟<lb/>
散指揮内殿直散都頭鐵騎控鶴之號復命揔戎者自龍<lb/>
捷虎捷以降一一選之老弱羸小者去之諸軍士伍無不<lb/>
精當由是兵甲之盛近代無比<lb/>
　　　　　偏將<lb/>
尚書曰司馬掌邦政統六師平邦國<lb/>
左傳曰趙朔趙嬰齊爲中軍大夫鞏朔韓穿爲上軍大夫<lb/>
荀息趙同爲下軍大夫韓厥爲司馬<lb/>
又曰晉侯請於王戊申以紱冕命士㑹將中軍且爲太傅<lb/>
<hi>命郷之服</hi>於是晉國之盗逃奔于齊<lb/>
又曰楚子北師次于郔沈尹將中軍子西將左子反將右<lb/>
將飲馬於河而歸<lb/>
又曰魯宣公十年夏六月晋師救鄭荀林父將中軍先縠<lb/>
<pb n="KR3k0012_SBCK_298-5b"/>
佐之士㑹將上軍郄克佐之趙朔將下軍欒書佐之<lb/>
公羊曰秋衛師入盛昌爲或言帥師或不言帥師將尊師<lb/>
少稱將將卑師衆稱師<lb/>
論語曰王孫賈治軍旅奚其喪<hi>衛靈公無道得賈免喪也</hi>
史記項羽本紀曰於是梁爲㑹稽守籍爲禆將<lb/>
又曰項王召宋義與計事而大說之因置以爲上將軍項<lb/>
羽爲魯公爲次將范増爲末將<lb/>
又灌嬰傳曰嬰擊陳狶受詔別攻狶丞相侯敝斬敝及特<lb/>
將五人<hi>文頴注云特一之將</hi>
後漢書西域傳曰大秦國一名梨鞬所治城周百餘里各<lb/>
有官曹文書置三十六將皆㑹議國事<lb/>
晉書曰張光字景武江夏鐘武人也身長八尺明眉目美<lb/>
音聲少爲郡吏家丗有部曲以牙門將伐呉有功遷江夏<lb/>
<pb n="KR3k0012_SBCK_298-6a"/>
西部都尉<lb/>
又曰羊祜在軍常輕裘緩帶身不𬒳甲鈴閤之下侍衛者<lb/>
不過十數人而頗以田漁廢政甞欲夜出軍司徐胤執棨<lb/>
當營門曰將軍都督萬里安可輕脫將軍之安危亦國家<lb/>
之安危也胤今日若死此門乃開耳祜改容謝之此後稀<lb/>
出矣<lb/>
又曰吾彦爲小將級呉大司馬陸抗抗竒其勇略將拔用<lb/>
之患衆情不允乃㑹諸將密使人佯狂抆刀跳躍來坐諸<lb/>
將皆懼而走惟彦不動舉几拒之衆服其勇乃擢用焉<lb/>
又天文志曰太白爲上將羽林爲中軍<lb/>
又曰文昌六星在北斗魁前天府<hi>之六星也一曰</hi>上將建武威二<lb/>
曰次將尚書中書司隷賞功也<lb/>
又曰郎將位北主閱旗所以爲武備也<lb/>
<pb n="KR3k0012_SBCK_298-6b"/>
又曰畢八星主邊兵弋獵其大星曰天髙一曰邊將<lb/>
又曰參白獸之體其中三星横列三將也北曰左肩主左<lb/>
將西北曰右肩主右將故黄帝占參應七將七將大天下<lb/>
兵精<lb/>
又曰南三星騎陣將軍騎將也南三星車騎車騎之將也<lb/>
又曰狼一星在東南狼爲野將主侵掠也色有常欲不動<lb/>
也<lb/>
後周書曰賀拔岳事尔朱榮以定䇿功授前將軍時万俟<lb/>
醜奴僭稱大號關中騷動朝廷深以爲憂榮將岳討之岳<lb/>
私謂其兄勝曰醜奴擁秦隴之兵足爲勍敵若岳徃而無<lb/>
功罪責立至假克定恐䜛愬生焉勝曰汝欲何計自安岳<lb/>
曰請尔朱氏一人爲元帥岳副貳之則可矣勝以爲然乃<lb/>
請於榮榮大恱乃以天光爲雍州刺史以岳爲衛將軍左<lb/>
<pb n="KR3k0012_SBCK_298-7a"/>
都督<lb/>
隋書曰大業九年徴天下兵募民爲驍果置折衝果毅武<lb/>
勇雄武等郎將官以領驍果<lb/>
唐書曰李質者汴之牙將李㝏旣爲留後倚質爲心腹及<lb/>
朝廷以㝏爲郡守㝏志邀節鉞質勸諭不從㑹㝏疽發首<lb/>
乃與監軍姚文夀謀斬㝏傳首京師有詔以韓充鎮汴充<lb/>
未至質權知軍州事使衙兵二千人皆日給酒食物力爲<lb/>
之損屈充將至質曰若韓公始至頓去二千人日膳人情<lb/>
必大去若不除之後當無繼不可留此弊以遺吾帥遂處<lb/>
分停日膳而後迎充<lb/>
<pb n="KR3k0012_SBCK_298-7b"/>
</p>
<p>
太平御覽卷第二百九十八<lb/>
</p>
<p>
</p>
  </div>
</body>
</text>
</TEI>
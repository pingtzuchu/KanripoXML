<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_407-1a"/>
太平御覧卷第四百七<lb/>
　人事部四十八<lb/>
　　　　　交友二<lb/>
范曄後漢書曰孔融宙之子也十歳從父詣京師時河南<lb/>
尹李膺簡重勑外云自京非當世才藝英賢通家子孫輙<lb/>
不得進融故造其門云我與公積代通家子孫膺乃召見<lb/>
問父祖甞與僕有恩舊曰然吾先君孔子與君先人李老<lb/>
君同徳比義而相師友融與君豈非積代通家也衆竒之<lb/>
又曰第五倫始以營長詣郡尹鮮于褒見而異之署爲吏<lb/>
後褒坐事左轉髙唐令臨去握臂訣曰恨相知晚<lb/>
又曰肅宗始脩古禮巡狩方岳崔駰上四廵頌帝歎之謂<lb/>
侍中竇憲曰知崔駰乎對曰班固數爲臣說之然未見帝<lb/>
曰公愛班固而忽崔駰葉公之好龍也可試見駰候憲憲<lb/>
<pb n="KR3k0012_SBCK_407-1b"/>
倒屣迎笑謂駰曰吾受詔交公何得薄我哉遂揖入也<lb/>
又曰鍾皓字季明潁川長社人皓少以篤行稱同郡陳寔<lb/>
年不及皓皓引與爲友<lb/>
又曰張叔升字彦真陳留尉氏人也有大志歎曰人生於<lb/>
世白駒過隙耳安能曲道媚世俗哉守外黄令遇黨錮去<lb/>
官道逢友人班荆而語曰今闕下閹䆠專權因相向而泣<lb/>
有老父過之曰嗟乎二大夫何泣之悲龍不隱鮮鳯不藏<lb/>
翼一世網羅泣將何及二人欲與之言不頋而退升竟以<lb/>
黨錮下獄死<lb/>
又曰任末字叔夲遊京師教授友人董奉徳於洛陽病亡<lb/>
末躬推車載奉徳致於墓所由是知名也<lb/>
又曰梁鴻友人髙恢字伯逹少好老子隱華隂山及鴻東<lb/>
遊思恢作詩逺不復相見恢亦髙抗終身不仕<lb/>
<pb n="KR3k0012_SBCK_407-2a"/>
又曰陳蕃李膺之敗何顒與蕃膺善遂爲官者所䧟乃改<lb/>
名姓亡匿汝南間所至皆親其豪傑有聲荆䂊之域袁紹<lb/>
慕之私與往來結爲奔走之交<lb/>
又曰孔奮字君魚扶風茂陵人也守姑臧長治貴仁平<lb/>
太守梁統深相敬待不以官屬禮之常迎於大門引入<lb/>
見母<lb/>
又曰李爕字徳公所交皆捨短取長好成人之美潁川<lb/>
荀爽賈彪雖俱知名而不相能爕並交二子情無適莫世<lb/>
稱其正<lb/>
又曰王允字子師同郡郭林宗一見竒之曰王生一日千<lb/>
里王佐才也遂定交<lb/>
謝承後漢書曰范式爲荆州刺史友人南陽孔嵩貧有親<lb/>
老乃變名姓傭於新野縣縣吏遣嵩爲式導騶式見而識<lb/>
<pb n="KR3k0012_SBCK_407-2b"/>
之呼嵩把臂謂曰子非孔仲山耶對之歎息式勑縣代嵩<lb/>
嵩以傭未竟不肯去<lb/>
又曰陳蕃旣𬒳害友人陳留朱震時爲銍令聞而弃官哭<lb/>
而収葬<lb/>
又曰許敬字鴻卿汝南人與同郡周伯靈爲交友伯靈早<lb/>
亡卿育飬其子<lb/>
又曰馬寔字伯騫勤結英雄所欲友接負笈荷檐不逺萬<lb/>
里山陽王暢未仕時寔慕嵩名往見之届暢門投刺欲不<lb/>
肯見使從者拒之云行歴未旋寔留連日日往伺之謂從<lb/>
者曰夫孝子事親行不踰日而至今不歸非孝子也欲待<lb/>
與相見如㓙於路往而不友哭之以爲死交暢聞其言歎<lb/>
息壯志因執其手揖引與入美談畢請入見母飲宴定好<lb/>
而別寔臨退執暢手訣曰太上立徳其次立功幸俱生盛<lb/>
<pb n="KR3k0012_SBCK_407-3a"/>
明之世危塼瓦之姿託爲丈夫當建名後載不可爲空生<lb/>
徒死之物穢天壤之間<lb/>
又曰雷義字仲公豫章人舉茂才讓友人陳重字景公刺<lb/>
史不聽義遂陽狂𬒳髪走不應命郷里爲之語曰膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>自<lb/>
謂堅不如雷與陳<lb/>
又曰范式字巨卿山陽金郷人少遊太學與汝南張劭爲<lb/>
友劭字元伯二人並告歸郷里式謂元伯曰後二年當還<lb/>
將過拜尊親見孺子焉乃共尅期至日巨卿果到升堂拜母<lb/>
飲盡懽而別後元伯寢疾篤同郡郅君章啇子微晨夜省<lb/>
視元伯臨盡曰恨不見死友尋卒式夢元伯玄冕垂纓而<lb/>
呼曰吾死當以某日葬子豈能相及式覺而悲赴之便服<lb/>
朋友之服投其葬日未届而䘮巳發引至壙將窆而柩不<lb/>
肯進其母撫之曰元伯豈有望也停柩移時見有素車白<lb/>
<pb n="KR3k0012_SBCK_407-3b"/>
馬哭而來母曰必巨卿也旣至叩䘮言曰行矣元伯死生<lb/>
異路永從此辭㑹葬者千人皆揮涕式執紼引柩乃前進<lb/>
式留止塚次修墳樹而退<lb/>
又曰范式甞至京師受業太學時諸生長沙陳平子同在<lb/>
學與式未相見而平子𬒳病曰山陽范式列士也可託死<lb/>
吾殁但以尸埋巨卿户前乃裂素爲書遺巨卿旣終妻從<lb/>
其言式行適還有書見瘞愴然感之向墳揖哭爲死友乃<lb/>
營護妻兒身自送喪於臨湘未至四五里乃委素書於柩<lb/>
上哭別而去<lb/>
袁山松後漢書曰吴祐放猪長垣澤中誦經而行北海公<lb/>
沙穆遊太學資乏變服爲傭與祐賃舂遂爲交於杵臼之間<lb/>
華嶠後漢書曰洛陽慶鴻慷慨好義廉范與爲刎頸之友<lb/>
時人稱曰前有管鮑後有慶廉<lb/>
<pb n="KR3k0012_SBCK_407-4a"/>
司馬彪續漢書曰李膺性簡亢無所交接唯以同郡荀淑<lb/>
陳寔爲時友<lb/>
東觀漢記曰楊政甞過馬武稱疾見政對几據牀欲令政<lb/>
拜牀下入户前排武徑上牀坐武恨言語不懌政因把武<lb/>
臂責之曰卿蒙恩稱蕃臣不思求賢報國而驕天下英<lb/>
俊㑹信陽侯至責數武合爲朋友也<lb/>
又曰尹敏字幼季與班彪相厚毎相興談常對案不食晝<lb/>
至暝夜即徹具<lb/>
又曰朱暉同縣張堪有名徳毎與相見常接以友道暉以<lb/>
堪宿望盛名未敢安之堪至把睴臂曰欲以妻子託朱生<lb/>
暉舉手不敢荅堪後仕爲漁陽太守暉自爲臨淮太守絶<lb/>
相聞見時南陽饑堪妻子貧窮暉乃自往候視其困分所<lb/>
有以賑給之<lb/>
<pb n="KR3k0012_SBCK_407-4b"/>
又曰郅惲友人董子張者父先爲郷人所害及子張病將<lb/>
終惲往候之子張病涕視惲不能言惲曰吾知子不悲天<lb/>
命而病讎不復也子張但目擊而已惲即起將客遮仇人<lb/>
取其頭以示子張見而氣絶<lb/>
又曰趙喜爲赤眉兵所圍迫急乃亡走與友人韓仲伯等<lb/>
數十人携小弱越山出武閞仲伯以婦色美慮有强暴者<lb/>
而已受其害欲棄之於道喜怒不聽以泥塗仲婦面載以<lb/>
鹿車身推之毎逢賊欲逼奪喜輙言病以此得免<lb/>
又曰閔仲叔恬靜養神弗役於物與周黨相友黨每過仲<lb/>
叔共含菽飲水<lb/>
又曰應順字仲華汝南人少與同郡許敬善敬家貧親老<lb/>
無子爲敬去妻更娶<lb/>
魏志曰荀攸彧從弟也太祖令曰孤與荀公逹周旋二十<lb/>
<pb n="KR3k0012_SBCK_407-5a"/>
餘年𥘉無毫毛可非者<lb/>
又曰公逹賢人也所謂温良恭儉讓以得之孔子稱晏平<lb/>
仲善與人交乆而敬之公逹即其人也<lb/>
又曰曹真字子丹太祖族子也真少與宗人曹遵郷人朱<lb/>
讃並事太祖遵讃早亡真愍之乞分所食邑封遵讃子詔<lb/>
曰大司馬有叔向撫孤之仁篤晏嬰乆要之分君子成人<lb/>
之羙聽分真邑賜遵讃子爵閞内侯各五百户<lb/>
又曰崔琰字季珪清河東武成人也少撲訥好繫劒尚武<lb/>
事琰友人公孫方早卒琰撫其孤息若已子<lb/>
又曰陳矯字季弼爲郡功曹過太山太山守薛悌異之結<lb/>
爲親友戯矯曰以郡吏交二千石不亦可乎悌後爲魏郡<lb/>
及尚書令皆代矯<lb/>
魏略曰趙歧字臺卿藏匿避難賣餅市中孫嵩見歧非常<lb/>
<pb n="KR3k0012_SBCK_407-5b"/>
人呼而問之遂與俱歸嵩先入白母曰岀行乃得死友迎<lb/>
上堂享之極欣藏歧複壁中<lb/>
又曰華歆字子魚平原人靈帝時與北海邴原管寜俱遊<lb/>
學三人相善故時人號三人爲龍謂原爲龍腹寜爲龍尾<lb/>
歆爲龍頭<lb/>
魏氏春秋曰稱康寓居河内與之遊者未甞見其喜愠之<lb/>
色與陳留阮籍河内山濤向秀籍兄子瑯瑘王戎沛人劉<lb/>
伶相與友善遊於竹林號曰七賢<lb/>
吴志曰孫䇿創業命張昭爲長史撫軍中郎將升堂拜母<lb/>
如比肩之舊文武之事一以委昭<lb/>
又曰吴範字文則與親故接有終始素與魏滕同邑相善<lb/>
爲交滕甞有罪吴王權責怒甚敢有諌者處死範謂滕曰<lb/>
與汝偕死滕曰死而無益何死範曰安能慮此坐觀汝耶<lb/>
<pb n="KR3k0012_SBCK_407-6a"/>
乃髠頭自縛詣門下使鈴下以聞鈴下不敢曰必死不可<lb/>
範曰汝有子耶曰有曰使汝爲吴範死子以屬我鈴下諾<lb/>
力排閤入言未卒權大怒欲投以㦸逡廵出走範因突入<lb/>
叩頭流血言與涕并良乆權意釋免滕<lb/>
又曰周瑜長壯有姿皃孫堅議興兵討董卓徙家於舒堅<lb/>
子䇿與同年獨相友善瑜推道南宅以舎䇿升堂拜母有<lb/>
無共通<lb/>
又曰魯肅字子恭臨淮東城人周瑜知其竒也遂相親結<lb/>
定喬札之分<lb/>
又曰魯蕭代周瑜之當陸口過吕蒙屯下肅意尚輕蒙或<lb/>
說肅曰吕將軍功曰顯不可以故意待也君冝順之肅遂<lb/>
往詣蒙酒酣蒙問肅曰君受重任與關羽爲隣將何計略<lb/>
以備不虞因爲晝五䇿肅於是越席就之拊其背曰吕子<lb/>
<pb n="KR3k0012_SBCK_407-6b"/>
明吾不知卿才略所及乃至於此遂拜蒙母結友而别恕<lb/>
吴録曰張温字惠怒英才瓌偉遂以禮躬延見召對詞雅<lb/>
淹潤帝改容前席拜中郎聘蜀與諸葛全結金蘭之好焉<lb/>
蜀志曰馬謖<hi>音縮</hi>字㓜常才氣過人好論軍計謖臨終與諸<lb/>
葛亮書曰明公視謖猶子謖視明公猶父願深殛鯀興禹<lb/>
之義使平生之交不虧此謖雖死無恨於黄泉也于時十<lb/>
萬之衆爲之流涕亮自臨祭待其孤遺若平生<lb/>
又曰張裔字君嗣蜀郡成都人也少與犍爲楊恭友善恭<lb/>
早死孤遺未數歳裔分居事恭母如恭息長大爲之娶妻<lb/>
買宅産業使立門户<lb/>
又曰楊戯字文然爲人篤於舊故與巴西韓儼黎韜童㓜<lb/>
相親後儼痼疾廢頓韜無行見損戯經紀振䘏恩好如𥘉<lb/>
晉書曰王龔字孝伯清操過人才地自負恒有宰相之望<lb/>
<pb n="KR3k0012_SBCK_407-7a"/>
與王沉齊名友善<lb/>
又曰桓温字元子宣城太守彛之子也與庾翼友善恒相<lb/>
期以寜濟之事翼薦温於明帝曰桓温少有雄略願勿以<lb/>
常人遇之<lb/>
又曰陸機吴人也文章冠代至太康末與弟雲造太常張<lb/>
華華素重其名如舊相識曰伐吴之役利獲二俊<lb/>
又曰周馥字祖宣馥少與友人成公簡齊名俱起家爲諸<lb/>
王友學<lb/>
又曰紀瞻慎行好施老而彌篤少與陸機兄弟相親善及<lb/>
機𬒳誅瞻䘏其家及嫁女資送同於所生<lb/>
又曰鄭衮字叔林滎陽開封人也少孤隨叔父渾避難江<lb/>
東時華歆爲豫章太守渾往依之歆素與衮父㤗友善撫<lb/>
養衮如已子<lb/>
<pb n="KR3k0012_SBCK_407-7b"/>
晉中興書曰郗超所交皆一時秀美雖寒門後進亦抜而<lb/>
友之死之日貴賤操筆爲誄者四十餘人其爲物所宗貴<lb/>
如此<lb/>
又曰胡母輔之字彦國少髙名有王尼者出寒微輔之庾<lb/>
顗王澄等共爲美談尼以門役送護軍府輔之等乃齎羊<lb/>
酒詣門吏以聞護軍曰諸名士以羊酒來當有以旣入先<lb/>
過尼尼已給府養馬輔之等坐廐下與尼炙羊飲酒而去<lb/>
竟不見護軍大驚乃與尼長假<lb/>
又曰東甌沃壤名士多樂居之太傳謝安未仕時亦居東<lb/>
土共王羲之孫綽李充許詢道林皆文義冠世共相友昵<lb/>
又曰魯公賈謐叅管朝政京洛人士無不傾心渤海石崇<lb/>
之徒年皆長謐並以文才降節事謐共相朋昵號曰二十<lb/>
四友<lb/>
<pb n="KR3k0012_SBCK_407-8a"/>
又曰羊曼字祖延頽縱宏狂飲酒誕節與温嶠庾亮阮放<lb/>
桓彛同志友善並中興名臣時州里稱陳留阮放爲宏伯<lb/>
髙平郗鑒爲方伯太山胡母輔之爲逹伯濟隂卞壷爲裁<lb/>
伯陳留蔡謨爲朗伯陳留阮孚爲誕伯髙平劉綏爲秀伯<lb/>
而曼爲黠伯凢八伯蓋懝古之八雋<lb/>
又曰薛兼與同郡紀瞻廣楊閔鴻吴郡顧榮㑹稽賀循同<lb/>
志友善𥘉入洛司空張華見而歎息曰南金也<lb/>
又曰華譚所友人袁甫者字公胄歴陽人少能言議與譚<lb/>
齊名友善太安中入洛譚與甫書曰誠以枯澤非應龍之<lb/>
淵棘林非鸞鳳之窟昔食其自匿監門非髙祖不長揖孔<lb/>
明躬稼南陽非劉氏不馳驅望雲雷而遇翮見鴻漸之輕<lb/>
羽瞻長塗而髙鳴知騏驥之迅足<lb/>
又曰王濛少而不覊不爲郷閭所齒晚節尅修遂有風流<lb/>
<pb n="KR3k0012_SBCK_407-8b"/>
羙譽與沛國劉恢齊名友善時人以濛比袁耀卿恢比苟<lb/>
奉倩<lb/>
何法盛晉中興書曰庾翼字雉恭時京兆杜乂陳郡啇浩<lb/>
並才名冦世而翼弗之重每語人曰此輩宜束之髙閤俟<lb/>
天下平然後議其所任耳唯與桓友善在揔角之中便相<lb/>
期終始<lb/>
又曰肅祖之在東宫與温嶠庾亮並布衣之好<lb/>
晉陽秋曰陸抗羊祐魏邊將推喬劄之好抗甞遺祐酒祐<lb/>
亦饋抗藥各推心服之<lb/>
太平御覽卷第四百七<lb/>
</p>
<p>
</p>
  </div>
</body>
</text>
</TEI>
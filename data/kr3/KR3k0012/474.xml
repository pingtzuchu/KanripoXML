<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_474-1a"/>
太平御覽卷第四百七十四<lb/>
　人事部一百一十五<lb/>
　　　　　禮賢<lb/>
易曰賁于丘園束帛戔戔<lb/>
又曰康侯用錫馬蕃庶晝日三接<lb/>
尚書曰所寳惟賢則邇人安<lb/>
又曰釋箕子囚封比干墓式啇容閭<lb/>
毛詩曰鹿鳴燕群臣嘉賔也旣飲食之又實幣帛筐篚以<lb/>
將厚意我有嘉賔鼓瑟吹笙吹笙鼓簧承筐是將<lb/>
又曰南山有臺樂得賢也得賢則能爲邦家立太平之基<lb/>
周禮曰三年則大比考其德行道藝而興賢者以禮賔<lb/>
之<lb/>
禮記曰賢者狎而敬之<lb/>
<pb n="KR3k0012_SBCK_474-1b"/>
又曰天子二代之後尊賢也尊賢不過二代<lb/>
又曰孔子曰吾食於少施氏而飽少施氏食我以禮<lb/>
左傳曰晉伐魯范文子謂欒武子曰季孫於魯相二君矣<lb/>
妾不衣帛馬不食粟可不謂忠乎信讒慝而弃忠良若<lb/>
諸侯何<lb/>
家語曰孔子之鄭遇程子於途傾盖與語盡日而別<lb/>
國語曰勾踐滅吴反至五湖范蠡辭於王曰君王勉之<lb/>
臣不復入於越國矣遂乗輕舟以浮五湖莫知所終極王<lb/>
命工以良金冩蠡之狀而朝禮之又令大夫朝之環㑹稽<lb/>
三百里爲蠡地<lb/>
史記曰周公戒伯禽曰我一沐三握髮一飯三起以待士<lb/>
猶恐失天下之賢人<lb/>
又曰子貢所至國君無不分庭與之抗禮<lb/>
<pb n="KR3k0012_SBCK_474-2a"/>
又曰鄒奭者齊諸鄒亦頗采鄒術之術以紀文於是齊王<lb/>
嘉之自淳于髠以下皆命曰列大夫爲開第臨康莊之衢<lb/>
又曰魏有隱士曰侯羸爲大梁夷門門者公子聞之於是<lb/>
置酒大㑹賔客坐定公子從車騎虚左自徃迎侯生侯生<lb/>
攝弊衣冠直上上坐公子執轡愈恭<lb/>
又曰成王使由余於秦繆公示以宫室積聚由余曰使鬼<lb/>
爲之則勞神矣使人爲之亦苦人矣繆公於是與由余曲<lb/>
席而坐傳器而食<lb/>
又曰百里奚曰臣友蹇叔賢而時莫知繆公使人厚幣迎<lb/>
蹇叔以爲上大夫<lb/>
又曰伊尹名阿衡或云處士湯使聘迎之五反然後肯往<lb/>
又曰騮子如燕昭王擁篲先驅請列弟子之坐而受業<lb/>
又曰越石父賢在於縲紲之中晏子出遇之途解左驂贖<lb/>
<pb n="KR3k0012_SBCK_474-2b"/>
之載歸弗謝入門乆之越石父請絶晏子懼然攝衣冠謝<lb/>
又曰楚威王聞莊周賢使使厚幣迎之許以爲相<lb/>
又曰趙良說啇君曰夫五羖大夫荆之鄙人也聞穆公好<lb/>
賢願見披褐食牛朞年穆公知之舉之牛口之下而加百<lb/>
姓之上秦國莫敢毀也<lb/>
又曰四皓隱啇洛山惠帝爲太子爲書卑辭安車迎以爲<lb/>
客乃出<lb/>
漢書曰曹叅之相齊七十城天下𥘉定悼惠王冨於春秋<lb/>
叅盡召長老諸先生問所以治諸儒以百數參未知所定聞<lb/>
膠西有蓋公善治黄老言使人厚幣請之旣見蓋公蓋公<lb/>
爲言治道貴清静而民自定推此類言之叅於是避正堂<lb/>
舎公焉<lb/>
又𥘉楚元王交禮待申公等穆生不嗜酒元王每置酒常<lb/>
<pb n="KR3k0012_SBCK_474-3a"/>
爲穆生設醴及王戊即位常醴忘設焉穆生退曰可以逝<lb/>
矣<lb/>
又曰雋不疑字曼倩㴾海人治春秋爲郡文學進退必以<lb/>
禮名聞州郡武帝末郡國賊盗群起暴勝之爲直指使者<lb/>
衣繡持斧逐捕盗賊東至㴾海素聞不疑賢遣吏請與相<lb/>
見不疑冠進賢冠帶攂具劒佩環玦褒衣愽帶盛服至門<lb/>
門下使解劒不疑叱曰劒者君子武備所以衛身不可解<lb/>
請退勝之望見不疑容皃衣冠甚偉躧履起迎<lb/>
又曰髙祖詔曰賢士大夫有肯從我遊者吾能尊顯之布<lb/>
告天下有意稱明德者必身勸爲之駕遣詣相國府<lb/>
又曰武帝𥘉即位王臧迺上書請立明堂以朝諸侯不能<lb/>
就其事乃言師申公於是上使使束帛加璧安車以蒲裹<lb/>
車輪駕四馬迎申公弟子二人乗軺傳從至見上問治亂<lb/>
<pb n="KR3k0012_SBCK_474-3b"/>
之事申公時巳八十餘對曰爲治者不至多言頋力行何<lb/>
如耳以爲太中大夫舎魯邸議明堂事<lb/>
又曰御史大夫朱愽奏王莽爲庻人莽就國南陽太守以<lb/>
莽貴重選門下椽孔休守新都相休謁莽莽盡禮自納休<lb/>
亦聞其名與相荅後莽疾休候之莽縁恩意進其玉具寳<lb/>
劒欲以爲好休不肯受莽曰誠見君靣有瘢美玉可以滅<lb/>
瘢欲獻其彘耳解其彘休復辭莽曰君嫌其價耶遂推碎<lb/>
之自裹以進休休乃受莽徴去欲見休休稱疾不見莽<lb/>
又曰大將軍旣益尊然汲黯與亢禮或說黯曰天子欲羣臣<lb/>
下大將軍尊貴誠重君不可不祥黯曰夫以大將軍有揖<lb/>
客反不重耶大將軍聞愈賢黯<lb/>
又曰梁孝王大營宮室爲複道自宫連屬於平臺招延四<lb/>
方豪傑自山東遊士莫不至<lb/>
<pb n="KR3k0012_SBCK_474-4a"/>
又曰光武側席以求幽人<lb/>
又曰沛公至髙陽見酈食其沛公方踞使兩女子洗足食<lb/>
其入即長揖不拜曰足下必欲聚徒合兵誅無道秦不冝<lb/>
踞見長者於是沛公輟洗起衣延食其上坐<lb/>
又曰趙壹字元淑舉羣上計到京師司徒袁逢受計吏皆<lb/>
拜伏庭中莫敢仰視壹獨長揖而巳逢令讓之曰計吏<lb/>
而揖三公何也對曰酈食其長揖漢王今揖三公何遽訝<lb/>
哉逢即歛枉下堂執其手延置上坐<lb/>
又曰井太春名丹少通五經善談難故京師爲之語曰五<lb/>
經紛綸井太春守静不交勢利建武中帝子沛獻王輔等<lb/>
五人皆好賔客請丹不能致信陽侯隂就光烈皇后弟也<lb/>
以外戚别使人要刼之丹不得巳旣至就故爲設夌飯葱<lb/>
菜之食丹推去曰以君侯能供養故來何爲如此就便設<lb/>
<pb n="KR3k0012_SBCK_474-4b"/>
饌就欲起左右進輦丹曰昔桀駕人輦者是耶坐上失色<lb/>
就去輦談終日乃去<lb/>
謝承後漢書曰帝東廵過任城乃幸鄭均舎勑賜尚書禄<lb/>
以終其壽故人號爲白衣尚書<lb/>
又曰包咸字子良永平五年遷大鴻臚毎進見錫以机杖<lb/>
入屏不趍賛事不名經傳有疑輙遣小黄門就舎即門顯<lb/>
宗以咸有師傅恩而素清苦常時賞賜珎玩束帛俸禄増<lb/>
於諸卿<lb/>
又曰徐穉字孺子豫章人家貧常自耕稼恭儉義譲所居<lb/>
服其德屢辟公府不起時陳蕃爲太守以禮請署功曹穉不<lb/>
免之旣謁而退蕃在郡不接賔客唯穉來特設一榻去則<lb/>
懸之後舉有道拜太原太守皆不就<lb/>
袁山松後漢書曰周璆字孟玉爲樂城令逍遥無事縣中<lb/>
<pb n="KR3k0012_SBCK_474-5a"/>
大治去官徴聘不至陳蕃爲太守璆來置榻去懸之<lb/>
續漢書曰皇甫規安定人有以貨買鴈門太守還家書刺<lb/>
謁䂓規卧不迎旣入而問曰卿前在郡食鴈美乎有頃白<lb/>
王符在門䂓素聞符名乃遽起衣不及帶屐履出迎援符<lb/>
手而還與同坐極忻時人爲之語曰徒見二千石不如一<lb/>
縫腋言書生道義之爲貴<lb/>
東觀漢記曰顯宗以張酺授皇太子經爲東郡太守元和<lb/>
二年東廵狩幸東郡引酺及門生并郡縣掾吏並㑹夜中<lb/>
帝先備弟子之儀使酺講尚書一篇然後脩君臣之禮賞<lb/>
賜殊特<lb/>
又曰和帝永元三年詔曰髙祖功臣蕭曹爲首有傳丗不<lb/>
絶之義曹相國容城侯無嗣朕甚閔焉望長陵東門見二<lb/>
臣之墓生旣有節終不逺身可遣使者以中牢祠大鴻臚<lb/>
<pb n="KR3k0012_SBCK_474-5b"/>
悉求近冝爲嗣者<lb/>
又曰永平中江革爲五官中郎將朝會帝詔使虎賁迎扶<lb/>
腋革每進拜上輙自禮之小有疾輙太官送食寵遇甚厚<lb/>
京師貴戚衛尉順陽侯馬廖侍中竇憲等各奉書致禮遺<lb/>
革終不發書無所當受上以此重之<lb/>
又曰東平憲王蒼上書表薦名士左馮翊桓虞等虚巳禮<lb/>
下與叅政事<lb/>
又曰上還幸祭遵營時遵病上爲重茵席覆以御盖<lb/>
又曰東平憲王蒼開東閤延英雄<lb/>
袁宏後漢記曰崔駰詣竇憲始及門憲倒屣迎之曰吾受<lb/>
詔交公公何得薄哉<lb/>
魏志曰文帝引故漢太尉楊彪待以客禮詔曰乃祖以來<lb/>
丗著名節年過七十行不踰涯可謂老成人矣所冝寵異<lb/>
<pb n="KR3k0012_SBCK_474-6a"/>
以彰舊德其賜公延年杖<lb/>
又曰太祖北征烏丸未至先遣使辟田疇又命由豫喻指<lb/>
疇戒其門下趍治裝門人謂曰昔袁公慕君禮命五至君<lb/>
義不屈今曹公使一來而君若恐弗及者何也疇嘆而應<lb/>
之曰此非君所識遂隨使者到軍署司空户曹掾引見諮<lb/>
談明日出令曰田子泰非吾所冝吏者即舉茂才隨軍<lb/>
又曰管寕遇天下亂徃遼東投公孫度度虚舘以待之<lb/>
又曰鉅鹿張臶字子明養志不仕廣平太守盧毓到官三<lb/>
日綱紀白承前致板謁致毓教曰張先生所謂上不事天<lb/>
子下不友諸侯豈此板謁所可光飾哉但主簿奉書致羊<lb/>
酒之禮<lb/>
又曰太祖北征柳城過涿郡令曰比中郎將盧植名著海<lb/>
内舉爲儒宗乃國之棟幹也孤到此州嘉其餘風春秋之<lb/>
<pb n="KR3k0012_SBCK_474-6b"/>
義賢者之後有異於人亟遣丞掾修飾墳墓并致薄酹以<lb/>
彰厥德<lb/>
又曰王粲徙長安左中郎將蔡邕見而竒之時邕才學顯<lb/>
著貴重朝廷常車騎瑱巷賔客盈座聞粲在門倒屣迎之<lb/>
粲至年旣㓜弱容狀短小一坐盡驚邕曰此王公孫有異<lb/>
才吾不如也吾家書籍文章盡當與<lb/>
呉志曰孫䇿得張昭甚恱謂曰吾方有事於四方待子不<lb/>
得輕矣乃上爲校尉待以師友之禮<lb/>
又曰頋邵年二十起家爲豫章太守下車禮先賢徐孺子<lb/>
之墓優待其後<lb/>
又曰吕蒙疾發孫權迎置内廐欲數見又恐其勞動常穿<lb/>
壁瞻之<lb/>
又曰太守王明以虞翻爲功曹孫䇿征會稽復命爲功曹<lb/>
<pb n="KR3k0012_SBCK_474-7a"/>
待以交友之禮<lb/>
蜀志曰先主得諸葛亮情好日宻關羽張飛不恱先主解<lb/>
之曰孤之有孔明猶魚之有水也<lb/>
又曰諸葛亮表曰先帝不以臣卑鄙猥自枉屈三顧臣於<lb/>
草廬之中諮臣以當丗之務<lb/>
蕭子雲晉書曰明帝以太常桓榮爲五更躬式其閭親行<lb/>
養老之禮<lb/>
崔鴻北凉録曰且渠蒙遜令曰秘書郎中燉煌劉彦明學<lb/>
冠當時道先區内可授玄虚先生拜以三老之禮起陸沉<lb/>
觀於東苑以處之<lb/>
崔鴻前凉録曰宋纎字令文不應州郡辟命唯與隂顒齊<lb/>
好友善太守楊宣畫其象於閤出入視之<lb/>
崔鴻前秦録曰符堅要結英豪王景畧吕婆樓强汪梁平<lb/>
<pb n="KR3k0012_SBCK_474-7b"/>
等皆有王佐之才堅並傾身禮之以爲股肱羽翼<lb/>
管子曰桓公在位管仲隰朋侍立有間二鴻飛而過桓公<lb/>
歎曰仲父今彼鴻鵠有時而南有時而北有時而往有時<lb/>
而來寡人之有仲父猶飛鴻之有羽翼<lb/>
孔藂子曰子魚居衛與張耳陳餘相善㑹陳勝呉廣自立<lb/>
爲王耳餘並爲之將遂言之陳王大恱遣使者齎千金加<lb/>
束帛以車三乗迎之子魚遂往陳王郊迎而執其手議時<lb/>
務<lb/>
孟子曰舜見帝帝館於貳室迭爲賔主是天子而交疋夫<lb/>
用下敬上謂之貴貴用上敬下謂之尊賢其義一也<lb/>
韓子曰文王伐崇與大夫謀襪係解視左<lb/>
又曰齊桓公時有處士小臣稷桓公三往見之不得見公<lb/>
曰吾聞布衣之士而輕爵禄雖萬乗無以異萬乘之主不<lb/>
<pb n="KR3k0012_SBCK_474-8a"/>
好仁義亦無以下布衣之士於是五往乃得見<lb/>
董子曰禹見耕者五耦而式過十室之邑而下見山仰之<lb/>
見谷俯之避有道徳之人避俗之士也<lb/>
淮南子曰淮南王安養士數千人其中髙才八人<lb/>
又曰一目之羅不可以得鳥無餌之鈎不可以得魚遇士<lb/>
無禮不可以得賢<lb/>
吕氏春秋曰魏文侯見段干木立倦而不敢息及見翟黄<lb/>
踞於堂而與之言翟黄不悅文侯曰段干木官之則不肯<lb/>
禄之則不受今汝欲官則相至欲禄則上卿旣受吾爵又責<lb/>
吾禮無乃難乎<lb/>
韓詩外傳曰周公攝天子位七年布衣之士執贄所師見<lb/>
者十人所友見者十二人窮巷白屋所先見者四十九人<lb/>
時進善者百人教士者千人官朝者萬人當此之時誠使<lb/>
<pb n="KR3k0012_SBCK_474-8b"/>
周公驕而且吝則天下賢士至者寡矣<lb/>
又曰楚襄王遣使者持金千斤白璧百雙聘莊子欲以爲<lb/>
相莊子曰獨不見未入廟之牲乎衣以文繡食以芻豢岀<lb/>
則清道而行止則居帳之内此豈不貴乎及其不免於死<lb/>
宰執旌居前或持在後當此之時雖欲爲孤犢從雞鼠遊<lb/>
豈可得乎僕聞之左手據天下之國右手刎其吭愚者不<lb/>
爲也<lb/>
環濟呉記曰皇太子登字子髙上爲選置師傳妙簡俊秀<lb/>
於是諸葛恪張休頋譚陳表等以選入侍誦講詩書其待<lb/>
接僚屬以布衣之禮與　休譚等咸同輿而載或共床而<lb/>
寝<lb/>
劉縚先聖本紀曰伊尹耕於有莘之野王馳往見之彭氏<lb/>
子諌曰伊尹賤人可徒致之君無辱車乗王曰夫一草之<lb/>
<pb n="KR3k0012_SBCK_474-9a"/>
本可巳天子病者天子難欣喜食之子誠不欲樂人病也<lb/>
遂黜彭氏之子<lb/>
皇甫士安髙士傳曰老萊子楚人耕於蒙山之陽雚葭爲<lb/>
牆蓬爲屋板木爲床蓍艾爲席或言楚王楚王遂至老萊<lb/>
子之門曰寡人愚陋獨守宗廟先生幸臨之老莱子曰僕<lb/>
山野之人不足以守政<lb/>
又曰亥唐者晉人也晉平公時朝多賢臣祁奚趙武師曠<lb/>
叔向皆爲卿大夫名顯諸侯唐獨守道不官隱於窮巷平<lb/>
公聞其賢致禮與相見而請事焉平公待於門唐曰入公<lb/>
乃入唐曰坐公乃坐唐曰食公乃食唐之食公也雖𬞞食<lb/>
菜羮公不敢不飽<lb/>
又曰朝福也者涿郡人以行義脩㓗著名昭帝時大將軍<lb/>
霍光秉政表顯義士詔郡國條奏行狀天下得福等五人<lb/>
<pb n="KR3k0012_SBCK_474-9b"/>
福治義最髙以德行徴至京兆病不進<lb/>
㑹稽典略曰范蠡字少伯越之上將軍也本楚宛三户人<lb/>
𬒳髪佯狂倜儻負俗文種爲宛令遣吏奉謁吏還白范蠡<lb/>
本國狂人生有此病種笑曰吾聞士有賢聖之資必有佯<lb/>
狂之議内有獨見之明外有不知之毀此固非二三子知<lb/>
之所知也駕車而往蠡知種之必來謂兄㛐曰今日有客<lb/>
願假衣冠有項種至抵掌而談旁人觀者聳聽<lb/>
說苑曰鄒子說梁王曰伊尹有莘氏之勝臣湯立以爲三<lb/>
公管仲城隂之狗盗齊桓以爲仲父百里奚乞食於路穆<lb/>
公委之以致寗戚叩轅行歌桓公任之以國太公望出夫<lb/>
朝歌之屠年七十而相周九十而封齊故詩云綿綿之葛<lb/>
在于曠野良工得之以爲絺紘良工不得枯死於地<lb/>
又曰齊桓公設庭燎爲士之欲造者朞年而士不至東野<lb/>
<pb n="KR3k0012_SBCK_474-10a"/>
鄙人有以九九之術見者桓公曰九九足以見乎對曰臣<lb/>
非以九九爲足以見也臣聞主君設庭燎以待士朞年而<lb/>
士不至夫士之所以不至者君天下賢君也四方之士皆<lb/>
自論不及君故不至也夫九九薄能耳而君猶禮之况賢<lb/>
於九九者乎桓公曰善乃因禮之朞月四方之士相携而<lb/>
至矣<lb/>
又曰齊桓公使管仲治國管仲對曰賤不能臨貴公以爲<lb/>
上卿而國不治桓公曰何故管仲對曰貧不能禦冨桓公<lb/>
賜之齊市租一年而國不治桓公曰何故曰䟽不能制近<lb/>
桓公立以爲仲父齊國大安而遂覇天下孔子曰管仲之<lb/>
賢而不得此三權者亦不能使其君南靣而伯<lb/>
又曰燕昭王問於郭隗曰寡人地狹民寡齊人削取八城<lb/>
匈奴驅樓煩之下以孤之不肖得承宗廟恐危社稷存之<lb/>
<pb n="KR3k0012_SBCK_474-10b"/>
有道乎郭隗對曰帝者之臣其名臣其實師也王者之臣<lb/>
其名臣其實友也覇者之臣其名臣其實僕也亡國之臣<lb/>
其名臣其實虜也今王將東靣目指氣使以求臣則厮役<lb/>
之才至矣北靣等禮不乗之以勢求臣則朋友之才至矣<lb/>
西靣逡廵以求臣即師傅之才至矣誠欲興道隗請爲天<lb/>
下之士開路於是燕王置郭隗爲上客<lb/>
又曰宋司城子罕之貴子韋也人與共養出與同衣司城<lb/>
子罕亡子韋不從復召子韋而貴之左右曰君善子韋也<lb/>
亡不後來貴之君獨不愧於君之忠臣乎子罕曰吾唯不<lb/>
用子韋故至於亡今吾之得復尚是子韋之遺德餘教也<lb/>
又曰楊囬北見趙簡子曰臣居郷三逐事君五去聞君好<lb/>
士故走來見簡子聞之絶食而歎左右進諌曰居郷三逐<lb/>
是不容衆也事君五去是不忠上也簡子曰子不知也夫<lb/>
<pb n="KR3k0012_SBCK_474-11a"/>
美女醜婦之仇盛德君子亂丗所䟽也正直之行邪枉所<lb/>
憎也遂岀見之因授以爲相而國大治<lb/>
又曰朝無人猶鴻鵠之無羽翼也<lb/>
劉向新序曰魏文侯過段干木之閭而軾其僕曰君何爲<lb/>
軾曰段干木盖賢者安敢不軾且吾聞段干木未肯以巳<lb/>
易寡人之貴也段干木光乎德寡人光於地干木冨於義<lb/>
寡人冨乎財地不如德財不如義寡人當事之<lb/>
丗說曰陳仲舉爲豫章太守至便問徐孺子所在欲先省<lb/>
之主簿曰群情欲府君先入廨陳曰武玉軾啇容之閭席<lb/>
不暇暖吾之禮賢有何不可<lb/>
又曰何晏爲吏部尚書有位望時談客盈坐王弼未弱冠<lb/>
徃見之聞弼來乃到屣迎之<lb/>
邴原別傳曰原字根短上北伐單于還住昌國原至門下<lb/>
<pb n="KR3k0012_SBCK_474-11b"/>
通謁上甚喜覽履而起逺出迎原曰誠副飢虚之心<lb/>
虞老叔髙士傳曰宋少文慱學善屬文清心簡務宋髙<lb/>
祖領荆州辟爲主簿少文不應髙祖乃徹衛率尔從之遊<lb/>
延登第樹聽其髙談歎曰不知禮乃覺心明<lb/>
張璠漢記曰荀爽兄弟八人時人謂之八龍舊居豪里縣<lb/>
令苑康曰昔髙陽氏有才子八人署其里曰髙陽里<lb/>
葛洪西京雜記曰公孫弘自以布衣爲宰相乃開東閤營<lb/>
客館以招天下之士<lb/>
阮籍秦記曰昔子夏處西河之上而文侯擁篲鄒子居黍谷<lb/>
之隂而昭王陪乗夫布衣窮居韋帶之士王公大人所以<lb/>
屈體而下之者爲道存也<lb/>
葛洪西京雜記曰公孫弘營客館以招天下之士其名曰欽<lb/>
賢之舘以待大賢次曰翹材之舘以待眞材次接士之舘以<lb/>
<pb n="KR3k0012_SBCK_474-12a"/>
待國士<lb/>
又曰文帝爲太子立思賢苑以招賔客<lb/>
虞預㑹稽典録曰陳囂山隂人宗正劉向黄門侍郎楊雄<lb/>
薦囂徳義可厲薄俗孝成皇帝特以公車徵囂時巳年七<lb/>
十毎朝請上常待以師傳之禮<lb/>
又曰光武嘗出南郊嚴遵曵長裾持鹿扇住立不動天子<lb/>
下車揖而別<lb/>
曹植公讌詩曰公子敬愛客終宴不知疲清夜㳺西園飛盖<lb/>
相追隨<lb/>
太平御覽卷第四百七十四<lb/>
<pb n="KR3k0012_SBCK_474-12b"/>
</p>
<p>
</p>
  </div>
</body>
</text>
</TEI>
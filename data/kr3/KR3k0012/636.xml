<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_636-1a"/>
太平御覽卷第六百三十六<lb/>
刑法部二<lb/>
　　　　　叙刑下<lb/>
晉書曰羊亮爲太傅楊駿叅軍時京邑多盗竊駿欲更重<lb/>
其法盗百錢加大辟請官屬會議亮曰昔楚江乙母失布<lb/>
以爲盗由令尹公若欲無盗將自止何重法爲駿慙而止<lb/>
後魏書曰韓騏驎爲齊州刺史寛刑罰從事劉普慶說曰<lb/>
明公杖節分憂無所斬戮何以示威荅曰人不犯何以戮<lb/>
乎若湏立威當以卿始慶慙懼而退<lb/>
梁書曰武帝敦睦九族優借朝士有犯罪者皆諷臣下屈<lb/>
法申之百姓有罪即按以法其縁坐老㓜不免一人逃亡<lb/>
舉家質作人旣窮急姦宄益深後帝親南郊秣陵老人遮<lb/>
帝曰陛下爲法急於黎庻緩於權貴非長乆之術誠能反<lb/>
<pb n="KR3k0012_SBCK_636-1b"/>
是天下幸甚帝銳意儒雅踈簡刑法自公卿大臣咸不以<lb/>
鞠獄留意姦吏招權巧文弄法貨賄成市多致枉濫大率<lb/>
二歳刑以上歳至五千人是時徒居作者具五任其無任<lb/>
者著斗械<hi>任即保也</hi>若疾病權解之<lb/>
後周書曰大象元年詔罷髙祖所約法𥘉髙祖作刑書要<lb/>
制用法嚴重及帝即位以海内𥘉平恐物情未附乃除之<lb/>
隋書曰後周大象元年詔髙祖所立刑書用法深重其一<lb/>
切除之然帝數行肆赦爲姦者皆輕犯刑法政令不一下<lb/>
無適從於是又廣刑書要制而更峻其法謂之刑經聖制<lb/>
宿衛之官一日不直罪至削除逃亡者皆死而家口籍没<lb/>
上書自誤者科其罪鞭杖皆百二十爲度名曰天杖其後<lb/>
人加至二百四十又作礔礰車以威婦人其决人罪云與<lb/>
杖者即一百二十多打者即二百四十<lb/>
<pb n="KR3k0012_SBCK_636-2a"/>
又曰開皇十六年八月景戍詔决死罪者三奏而後行刑<lb/>
唐書曰貞觀五年詔京師諸司比來奏决死囚雖立五覆<lb/>
一日即了未暇審思五奏何益縱有追悔又無所及自今<lb/>
後冝二日中五覆奏下諸州三覆奏又手勑曰比來斷獄<lb/>
多據律文雖情有可矜而不敢違法守文定罪或恐有冤<lb/>
今後門下省覆奏有據法合死而情可矜者冝録狀以聞<lb/>
又曰太宗甞録囚徒憫其將死爲之動容頋謂侍臣曰刑<lb/>
典仍用蓋風化未洽之咎愚人何罪而肆重刑乎更彰朕<lb/>
之不德也用刑之道當審事理之輕重然後加之以刑罰<lb/>
何有不察其夲而一槩加誅非所以恤刑重人命之謂也<lb/>
又曰貞觀中制從立春至秋分不得奏决死刑其大祭祀<lb/>
及致齋日朔望上下弦二十四氣雨未晴夜未明斷屠日<lb/>
月及假日並不得奏决死刑<lb/>
<pb n="KR3k0012_SBCK_636-2b"/>
又曰貞觀中制古者行刑君爲徹樂减膳今庭無恒設之<lb/>
樂莫知何徹然對食即不啖酒肉自今己後刑人日勿進<lb/>
酒肉内教及太常並冝停教<lb/>
又曰永徽中髙宗謂侍臣曰獄訟䌓多皆由刑罰枉濫故<lb/>
禮曰刑者成也一成而不可變末代斷獄之吏皆以苛刻<lb/>
爲明是以秦氏網宻秋荼而獲罪者衆今天下無事四海<lb/>
乂安欲與公等共行寛政今日刑罰得無枉濫乎太尉無<lb/>
忌對曰陛下欲致刑網寛平臣下猶不識聖意此法弊來<lb/>
已乆非止今日若情存體國即共號癡人意在深文便爲<lb/>
能吏所以罪雖合杖必致遣徒理有可生務入於死非憎<lb/>
前人陷於死刑務取名耳陛下矜而令放法司亦冝固請<lb/>
但陛下喜怒不妄加於人刑罰自然適中髙宗曰卿言是<lb/>
矣<lb/>
<pb n="KR3k0012_SBCK_636-3a"/>
又曰神功𥘉天后謂侍臣曰近者朝臣多𬒳周興來俊臣<lb/>
等推勘逓相牽引咸自承服國家有法朕豈能違中間疑<lb/>
有枉濫更使近者就獄親問皆自承引不虚朕不以爲疑<lb/>
即可其奏自周興俊臣死後更無聞有反逆者然則巳前<lb/>
就戮者不有冤濫耶姚元崇對曰自垂拱已後𬒳告身死<lb/>
破家者皆是枉酷自誣而死告者持以爲功天下號爲羅<lb/>
織甚於漢之黨錮陛下令近臣就獄問者近臣亦不保何<lb/>
敢輙有動揺𬒳問者若翻言懼遭其毒手頼上天降靈聖<lb/>
情發寤誅鋤兇豎朝廷乂安今日已後臣以微驅及一門<lb/>
百口保見在内外官更無反逆者若後有徴驗反逆有實<lb/>
臣請受知而不告之罪上大恱曰前宰相皆順成其事䧟<lb/>
朕爲滛刑之主聞卿所說甚合朕心<lb/>
又曰陸象先爲益州長史在官務以寛仁爲政司馬韋抱<lb/>
<pb n="KR3k0012_SBCK_636-3b"/>
貞言望明公稍行杖罰以立威名不然恐下人怠惰無所<lb/>
懼也象先曰爲政者理則可矣何必嚴刑樹威損人益巳<lb/>
恐非仁恕之道<lb/>
又曰開元二十五年刑部斷獄天下死罪惟有五十八人<lb/>
大理少卿徐嶠上言大理獄院由來相傳殺氣太盛鳥雀<lb/>
不栖至是鵲巢其樹於是百寮上表賀以爲幾至刑措<lb/>
又曰大宗性仁恕言事者諌曰陛下爲政傷於太寛朝典<lb/>
由是不肅上笑而荅曰今時運艱難凢人臣事朕者窺少<lb/>
禄利耳今府庫空竭無俸入俾之優足但峻刑科是君上<lb/>
有威無恩朕所不忍行也<lb/>
管子曰夫争強之國先争刑令國之輕重者刑也<lb/>
文子曰道狹然後任智德薄然後任刑明淺然後任察任<lb/>
智者心亂任刑者上下恐任察者下求善以事其上<lb/>
<pb n="KR3k0012_SBCK_636-4a"/>
<pb n="KR3k0012_SBCK_636-5a"/>
姓以妾爲妻變太子專罪大夫擅立関絶降交則幽<hi>幽繫</hi>慢<lb/>
神省哀奪民之時重稅粟畜貨重罰暴虐自佚宫室過度<lb/>
宫婦過數則削地損爵<lb/>
尸子曰秦穆公明於聽獄斷刑之日揖士大夫曰寡人不<lb/>
敏使民入於刑寡人與有戾焉二三子各據爾官無使民<lb/>
困于刑繆公非樂刑民不得巳也此其所以善刑也<lb/>
又曰車輕道近則鞭䇿不用鞭䇿之所用逺道重任也刑<lb/>
罰也者民之鞭䇿也<lb/>
啇君書曰晉文將欲明刑於是合諸卿大夫於兾宫顚頡<lb/>
後至吏請其罪遂斷顚頡之脊人皆懼曰顚頡之有寵也<lb/>
斷脊以徇而况於我乎乃無犯禁者晉國大理<lb/>
吕氏春秋曰臯陶作士刑<lb/>
韓子曰殷之法灰棄於術者刑子貢以爲重問之仲尼仲<lb/>
<pb n="KR3k0012_SBCK_636-5b"/>
尼曰灰棄於術必燔人燔人怒則闘闘則三族相殺雖刑<lb/>
之可也<lb/>
又曰楚國法太子不得乘車王弟門時天大雨至急召太<lb/>
子庭中有淖太子遂馳第門庭理以殳擊馬遂敗其駕太<lb/>
子泣請王誅之王乃益廷理爵三級<lb/>
淮南子曰聖人因民之所喜而勸善因民之所惡以禁姦<lb/>
故賞一人而天下譽之罰一人而天下畏之故至賞不費<lb/>
至刑不濫孔子誅少正卿而魯國之耶塞子産誅鄧析而<lb/>
鄭國之姦禁<lb/>
又曰趙政晝決獄夜理書<hi>趙政秦皇帝也</hi>御史冠盖接於郡縣覆<lb/>
督稽留戍五嶺以備越築城以守胡然姦邪萌生盗賊羣<lb/>
居事愈煩而亂愈多故法者治之具也而非所以中也<lb/>
又曰子發爲上蔡令民有當刑獄断論定决於令前子發<lb/>
<pb n="KR3k0012_SBCK_636-6a"/>
喟然有慘恤之心罪人以刑而不忘其恩<hi>子發楚威王臣也在春秋後</hi>
日此其後子發得罪於威王而奔於刑者於城下之盧追<lb/>
者至蹀足而怒曰子發親决吾罪而吾怨之<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>於骨體使<lb/>
我得肉而食之其知厭乎追者皆以爲然不索其内果活<lb/>
子發<lb/>
白虎通曰聖人治天下必有刑罰何所以助治順天之度<lb/>
也故懸爵賞者示有所勸也設刑罰者明有所懼也<lb/>
傳曰三王肉刑應丗以立刑者五帝之鞭䇿刑所以五何<lb/>
法五行也五帝畫其衣象五行也<lb/>
丗夲曰伯夷作五刑<lb/>
㑹稽典録曰闞澤字德潤山隂人也𥘉吕壹姦罪發聞有<lb/>
司窮治奏以大辟或以爲冝加焚烈用彰其惡吴王以問<lb/>
澤澤曰盛明之丗不冝有此刑遂從之<lb/>
<pb n="KR3k0012_SBCK_636-6b"/>
徐幹中論曰政之大綱有二二者何賞罰之謂也君明于<lb/>
賞罰之道則治不難矣賞罰者不在乎必重而在於必行<lb/>
必行則雖不重而人肅不行則雖重而人怠故先王務賞<lb/>
罰之必行書曰尔無不信朕不食言汝不從誓言予則孥<lb/>
戮汝<lb/>
桓範丗要論曰德多刑少者五帝也刑德相半者三王也<lb/>
刑多德少者五覇也純用刑而亡者秦也<lb/>
又曰夫刑辟之作所從來尚矣聖人以治亂人以亡是以<lb/>
古屬帝王莫不詳愼之者以爲人命至重一死不生一斷<lb/>
不屬故堯舜之明猶惟刑之恤是以後聖制法設三槐九<lb/>
棘之吏肺石嘉石之訴然由復三刺僉曰可煞然後殺之<lb/>
罪若有疑即從其輕此盖詳慎之至也<lb/>
杜恕篤論曰聖王之制刑也非以害民也將以利民也故<lb/>
<pb n="KR3k0012_SBCK_636-7a"/>
民從而安之非以䧟民也將以導民也故民從而化之斷<lb/>
一人之獄而天下義之是安之也斷一人之獄而天下伏<lb/>
之是化之也當於民心合於道理所斷於民者不行於身<lb/>
公之也<lb/>
君臣正論曰書稱欽哉惟刑之恤又曰宥過無大刑故無<lb/>
小此前王明德愼罰之意也昔漢文感緹縈之孝遂去肉<lb/>
刑近則太宗視明堂之圗欲寛背罰于公以隂德救物袁<lb/>
安耻職罪鞫人此前代聖主賢臣欽䘏之志也<lb/>
太平御覽卷第六百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_901-1a"/>
太平御覽卷第九百一<lb/>
　獸部十三<lb/>
　　驢　騾　橐駞<lb/>
　　　　　驢<lb/>
說文曰驢似馬長耳也<lb/>
何承天纂文曰驢一曰漠驪其子曰<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>
史記曰匈奴竒畜即驢騾也<lb/>
漢書西域傳曰烏桓國有驢無牛<lb/>
後漢書曰薊子訓漢末入市投主人家停其驢忽死時夏<lb/>
月蛆從驢口中出主人見之白訓訓曰無苦遂徃驢邊舉<lb/>
杖驢忽走起<lb/>
又曰永平中更用驢輦歲省億萬計全活徒士數千人<lb/>
又曰戴良字叔鸞其母喜驢鳴常學之以娯樂<lb/>
<pb n="KR3k0012_SBCK_901-1b"/>
晉書曰王濟卒將葬時賢無不畢至孫楚雅敬濟而後來<lb/>
哭之甚悲客莫不垂涕哭畢向靈牀曰卿嘗好我作驢鳴<lb/>
我爲卿作之體似聲真賔客皆笑楚頋曰諸君不死而令<lb/>
王濟死乎<lb/>
丗說曰王仲宣好驢鳴旣葬魏文帝臨其喪頋語同遊曰<lb/>
王好驢鳴可各作一聲以送之赴客皆作驢鳴<lb/>
呉志曰諸葛恪父瑾長面似驢孫權大㑹群臣使人牽一<lb/>
驢入長檢其面題曰諸葛子瑜也恪對跪乞請筆益兩字<lb/>
續其下曰之驢舉坐欣笑以驢賜恪<lb/>
晉陽春秋曰晉文帝親阮籍恒與譚戯任其所欲不迫以<lb/>
職事籍從容嘗言曰平生曽遊東平樂其士風願得爲東<lb/>
平太守文帝大恱即從其意籍便騎驢徑到郡至皆壞府<lb/>
舎諸壁鄣使内外相望然籍教令清整常留十餘曰便乗<lb/>
<pb n="KR3k0012_SBCK_901-2a"/>
驢去<lb/>
又曰胡威字伯虎父質爲荆州威自京都省之家貧無車<lb/>
馬僮僕威自駈驢單行拜見告歸每至客舎自放驢取樵<lb/>
㸑食畢復隨侣而進<lb/>
晉書曰石苞旣定夀春以威惠服物淮南監軍王環輕苞<lb/>
素微又聞童謡曰官中大馬幾作驢大石壓之不得舒因<lb/>
是宻表苞與呉人交通<lb/>
又曰王導諸葛恢曰人言王葛不言葛王恢曰人言驢馬<lb/>
不言馬驢豈驢勝馬也<lb/>
沈約宋書曰後廢帝昱於耀靈殿上飬驢數十<lb/>
又曰吏部尚書庾仲文荀萬秋嘗詣仲文逢一客姓夏侯<lb/>
主人問有好牛不言無問有好馬不又言無正有佳驢耳<lb/>
仲文便荅云甚是所欲客出門遂與相問索之<lb/>
<pb n="KR3k0012_SBCK_901-2b"/>
齊書曰劉祥傳才慠物常謂一驢曰汝弩力如汝人才俱<lb/>
爲令僕矣<lb/>
又曰謝超宗爲人仗才使酒齊髙帝問以北方事超宗對<lb/>
失儀出爲南郡王中軍司馬人或問曰聞有朝命定是何<lb/>
府荅曰不知是司馬爲復是司驢旣是驢府正應是司驢<lb/>
爲有司所奏以怨望免<lb/>
後魏書曰元坦慠很凶麁安豊王延明每切責之曰昔宋<lb/>
有東海王禕志性凡劣人號曰驢王我熟觀汝所作亦恐<lb/>
不免驢當時聞者號爲驢王<lb/>
三國典略曰東魏静帝遷都鄴尚書郎巳下盡令乗驢<lb/>
又曰齊蕭慤爲太子洗馬慤字仁祖常患腰痛昡不堪馳<lb/>
馬齊主令乗驢以從見者笑之<lb/>
北史曰公孫䡄拜尚書賜爵郡公出爲武牢鎮將𥘉太武<lb/>
<pb n="KR3k0012_SBCK_901-3a"/>
將北征發驢以運粮使䡄部調雍州䡄令驢主皆加絹一<lb/>
百疋乃與受之百姓語曰驢無弱負絹自壯衆共嗤之<lb/>
又曰後魏車駕徃征蠕蠕司馬楚之與濟隂公盧中山等<lb/>
督運以繼大軍時鎭北將軍封沓亡入蠕蠕說令擊之以<lb/>
絶運蠕蠕乃潜遣覘楚之軍截驢耳而去有告失驢耳者<lb/>
楚之曰必覘賊截之爲驗耳賊將至矣乃伐栁爲城水灌<lb/>
令凍城立而賊至不可攻逼乃走散太武聞而嘉之<lb/>
唐書曰郭英乂鎮劒南取女人令乗驢擊毬以寳鈿爲驢鞌<lb/>
賞賜巨萬以爲笑樂<lb/>
風俗通曰靈帝於宫中西園駕四白驢躬自操轡駈馳周<lb/>
旋以爲大樂於是公卿貴戚轉相倣至乗軿以爲騎從價<lb/>
與馬齊<lb/>
又曰凢人相罵曰死驢醜惡之稱也董卓陵虐王室執政<lb/>
<pb n="KR3k0012_SBCK_901-3b"/>
皆如死驢<lb/>
漢志曰靈帝駕四驢親自操轡驢者服重征逺上下山谷<lb/>
野人之所用耳何有帝王君子而驂駕之乎天意若曰國<lb/>
且大亂賢愚倒植凡執政者皆如驢焉<lb/>
金樓子云漢靈帝飬驢數百頭常自騎之駈馳遍京師<lb/>
有時駕四驢入市<lb/>
符子曰有驢仙者享五百嵗負乗而不輟歴無定主大驛<lb/>
於天下<lb/>
丗說曰孝武帝未嘗見驢謝太傅問陛下遥想其形當何<lb/>
所似孝武掩口而笑荅曰頭當似猪<lb/>
續搜神記曰石虎中有一胡道人知呪術乗驢作賈客於<lb/>
外國深山中行下有絶澗窅然無底忽有惡鬼偷牽此道<lb/>
人驢下入澗道人㝷跡呪誓呼諸鬼王湏臾即驢物如故<lb/>
<pb n="KR3k0012_SBCK_901-4a"/>
國朝傳記曰武后𥘉稱周恐下心不安乃令人自舉供奉<lb/>
官正貟外多置裏行拾遺𥙷闕御史至有車載㪷量之詠<lb/>
有御史臺令史將入室值裏行御史數人聚立門内令吏<lb/>
不下驢衝過其間諸御史大怒將杖之令史云今日之過<lb/>
實在此驢乞先數之然後受罰御史許之謂驢曰汝伎藝<lb/>
可知精神極鈍何物驢畜敢於御史裏行於是羞𧹞而<lb/>
止<lb/>
楚辭曰驥垂兩耳中阪蹉跎蹇驢服駕無用日多又曰駕<lb/>
蹇驢而無䇿又何路之能極<lb/>
臧彦吊驢文曰爰有竒人西州之馳驅者體質強直禀性<lb/>
沉難聦敏寛詳髙音逺暢真驢氏之名駒也<lb/>
宋袁淑俳諧文曰驢山公九錫曰若乃三軍陸邁粮運艱<lb/>
難謀臣停筭武夫吟歎尓乃長鳴上黨忼慨應官﨑嶇千<lb/>
<pb n="KR3k0012_SBCK_901-4b"/>
里荷囊致飱用捷大勲万丗不刋斯實爾之功也音隨時<lb/>
興晨夜不黙仰契玄象俯叶漏刻應更長鳴毫分不却雖<lb/>
挈壷著稱未足比德斯復爾之智也若乃六合昏晦三辰<lb/>
幽冥猶憶天時用不應聲斯又爾之鳴也青脊綘身長頰<lb/>
廣額脩尾後垂巨耳雙礫斯又爾之形也嘉麥旣熟寔湏<lb/>
精麺負磨廻衡迅若轉電惠我衆庶神祇獲薦斯又爾之<lb/>
能也爾有濟師旅之勲而加之以衆能是用遣中大夫廬<lb/>
丘加廬尓使銜勒大鴻臚班脚大將軍宫亭侯以楊州之<lb/>
廬江江州之廬陵呉國之桐廬冷浦之朱盧封爾爲中驢<lb/>
公<lb/>
　　　　　騾<lb/>
廣志云騾北方或曰罔<lb/>
說文曰騾驢父馬母也<lb/>
<pb n="KR3k0012_SBCK_901-5a"/>
崔豹古今注曰驢為牡馬爲牝即生騾馬爲牡驢爲牝即<lb/>
生騰<graphic n="KR4356" url="https://raw.githubusercontent.com/kanripo/KR-Gaiji/master/images/KR4356.png" mimeType="image/png"/>
史記曰大將軍衛青圍匈奴匈奴薄暮乗六騾壯騎可數<lb/>
百冒圍去追之不及<lb/>
漢書曰髙昌性難伏乃作歌曰驢非驢馬非馬言髙昌似<lb/>
騾也<lb/>
三國典略曰齊陽休之嘗乗騾遊於公卿門略無慙色<lb/>
又曰侯莫陳恱旣敗與其子弟及麾下數十騎遁走至牽<lb/>
屯山不知所趣乃弃馬山谷乗騾而去<lb/>
唐書曰呉元濟叛其將有董重質者守洄曲其部下乗騾<lb/>
即戰號騾子部㝡爲勁悍官軍恒警備之<lb/>
吕氏春秋曰趙簡子有兩白騾而甚愛之陽城胥渠豦黃<lb/>
門之官夜欵門而謁曰主君之臣胥渠有疾醫教之曰得<lb/>
<pb n="KR3k0012_SBCK_901-5b"/>
白騾肝病則止不得則死謁者入通董安于御於側愠曰<lb/>
譆胥渠也欺君請即刑焉簡子曰夫殺人以活畜不亦不<lb/>
仁乎殺畜以活人不亦仁乎於是令庖人殺白騾取其肝<lb/>
以與陽城胥渠豦無㡬何趙興兵而攻翟黄門之官左七<lb/>
<hi>百人右七百人皆先</hi>登而獲甲首人主胡可以不好士<lb/>
抱朴子曰丗不信騾乃驢馬所生云各自有種况乎仙者<lb/>
難知之事哉<lb/>
魯女生别傳曰李少君死後百餘日後人有見少君在河<lb/>
東蒲坂乗青騾帝聞之發棺無所有<lb/>
洞冥記曰脩弥國多神馬騾驢驢髙十丈毛色皎然能行水<lb/>
上有兩翼或飛於海上常與牝馬合則生神騾<lb/>
又曰元封四年脩弥國獻駮騾髙一丈毛色赤班皆山毛<lb/>
旋成日月之象常以金珤物器盛蒭以飼之置於黄門廐<lb/>
<pb n="KR3k0012_SBCK_901-6a"/>
東方朔曰此六畜之下者無爲深愛昔夏侯淫于原獸以<lb/>
亡其國况戎翟獻其鄙獸費財毀德非所以示天下也楚<lb/>
莊好馬叔敖知其失政願陛下省物全國家之機事騾鄙<lb/>
獸冝置之於負乗不用則弃之於野上乃放之後野人見<lb/>
有赤虵自天屬地有雲氣來繞地及雲除虵復變爲赤龍<lb/>
騎之入雲有人來告上曰滑稽児使我失龍矣朔曰龍何<lb/>
難值恐陛下費金珤終化爲驢騾耳帝納其言而深忌之<lb/>
呉暦曰朱據討沓中獲驢騾二千餘頭<lb/>
晉書曰乗傳使者賣官出使遭周親䘮以上皆自表聞聽<lb/>
得白服乗騾車<lb/>
晉諸公讃曰劉禪降乗騾車詣鄧艾<lb/>
神仙傳曰葪子訓齊人也到京師諸貴人欲見之子訓曰<lb/>
我非有重曈八采欲見我見我亦無所道遂去諸貴人皆<lb/>
<pb n="KR3k0012_SBCK_901-6b"/>
逐之問人云適去東陌上乗騾者是乃各走馬逐之望見<lb/>
子訓騾徐行而名馬逐之不及乃各罷歸<lb/>
　　　　　橐駞<lb/>
淮南子曰橐駞之本出泉渠<lb/>
廣志曰天笁以北多馲駞<lb/>
山海經曰號山陽之光山獸多槖駞善行流沙中日三百<lb/>
里負千斤<lb/>
史記匈奴傳曰其竒畜則橐駞<lb/>
又曰蘇秦傳曰蘇秦說楚威王曰大王誠能用臣之愚計<lb/>
則燕代橐駞良馬必實外廐<lb/>
漢書西域傳曰鄯善國多馲駞<lb/>
東觀漢記曰河西太守竇融遣使獻橐駞南單于上書獻<lb/>
橐駞單于歲祭三龍祠走馬鬪橐駞以爲樂事<lb/>
<pb n="KR3k0012_SBCK_901-7a"/>
華嶠後漢書曰南單于遣使詣闕奉蕃稱臣入居於雲中<lb/>
遣使獻橐駞<lb/>
南史曰四夷傳滑國有兩脚槖駞野驢有角<lb/>
後魏書曰髙祖不飲洛水常以千里足名駞更牙向恒州<lb/>
取水以供贍焉<lb/>
後周書四夷傳曰旦未西北有流沙數百里夏日多熱風爲<lb/>
行旅之患其風欲至唯老駞知之即預鳴而聚立埋其口<lb/>
於沙中人以爲候即以氊擁其鼻口其風迅速湏臾即過<lb/>
不尓則至危斃<lb/>
鹽鐡論曰齊陶之縑南漢之布中國以一端縵得匈奴累<lb/>
金之物驢騾駱駞可使銜尾入塞<lb/>
愽物志曰燉煌西渡流沙千餘里中無水時時伏流豦人<lb/>
不能知皆乗駱駞駞知水脉遇其處輒停不肯行以足蹋地<lb/>
<pb n="KR3k0012_SBCK_901-7b"/>
人於蹋處掘之輙得水<lb/>
外國曰大秦國人長一丈五尺猨臂長脅好騎駱駞<lb/>
洛中記曰有銅駞二枚在宫之南四㑹道頭髙九尺號銅<lb/>
駞路<lb/>
陸翽鄴中記曰二銅駞如馬形長一丈髙一丈足如牛尾<lb/>
長二尺脊如馬鞍在中陽門外夾道相向<lb/>
異苑曰西域苟夷國山下有石駱駞腹下出水以金鐡及<lb/>
手承取即便對過瓠蘆盛之者即得飲之令身體香浄而<lb/>
昇仙其國神秘不可數遇<lb/>
楚辭曰鼃黽遊乎華池腰褭奔亡勝駕橐駞<hi>腰褭駿馬</hi>
郭璞山海經圗槖駞讃曰駞惟竒畜肉鞍是𬒳迅騖流<lb/>
沙顯功絶地潜識泉源微乎其智<lb/>
太平御覽卷第九百一<lb/>
</p>
<p>
</p>
  </div>
</body>
</text>
</TEI>
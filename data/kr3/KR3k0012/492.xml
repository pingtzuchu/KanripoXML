<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_492-1a"/>
太平御覧卷第四百九十二<lb/>
　人事部一百三十三<lb/>
　　貪　虐<lb/>
　　　　　貪<lb/>
釋名曰貪探也探取他人分也<lb/>
說文曰貪欲物也<lb/>
毛詩曰碩䑕國人刺其君重歛蚕食於民不修其政貪而<lb/>
畏人若大䑕也<lb/>
又曰伐檀刺貪也在位貪鄙無功而受禄君子不得進仕<lb/>
又曰大風有隧貪人敗類<lb/>
禮曰用人之仁去其貪<lb/>
左傳曰楚莊王欲納夏姬巫臣曰不可君召諸侯以討罪<lb/>
今納夏姬貪其色也貪色爲滛滛爲大罰<lb/>
<pb n="KR3k0012_SBCK_492-1b"/>
又曰穆叔見孟孝伯語之曰趙孟將死矣其語偷大夫多<lb/>
貪求欲無厭齊楚不足與也<lb/>
又曰楚子在申召蔡靈侯靈侯往蔡大夫曰貪而無信唯<lb/>
蔡是憾今幣重而言甘誘我也<lb/>
又曰楚文王謂申侯曰貪利而無厭予取予求不汝疵瑕<lb/>
又曰昔有仍氏生女甚美樂正后䕫取之生伯封實有豕<lb/>
心貪惏無厭忿纇無期謂之封豕<lb/>
論語曰季氏冨於周公求也爲之聚歛而附益之子曰非<lb/>
吾徒也小子鳴皷而攻之可也<lb/>
周書曰清明之日田䑕化爲鴽不化國貪殘<lb/>
又曰今尓執政小子惟以貪䛕事王不勤德以備難<lb/>
史記曰宋義令於軍中曰很如羊貪如狼強不可使者皆<lb/>
斬之<lb/>
<pb n="KR3k0012_SBCK_492-2a"/>
又曰范増說項羽曰沛公居山東貪於財貨好美姬今入<lb/>
關無所取志大不在小也<lb/>
又曰魏文侯問吳起何如人李克曰吴起貪而好色然用<lb/>
兵司馬穰苴弗能過也<lb/>
東觀漢記曰馬援平交趾上言太守蘇定張眼視錢䁋<hi>呼牒</hi>
<hi>切</hi>目計賊怯於戰功冝加切勑後定果下獄<lb/>
續漢書曰侯參爲益州刺史有豐冨者輙誣以大逆皆誅<lb/>
滅之没入財物太尉衷奏參檻車徴於道自殺京兆尹袁<lb/>
逢於旅舎閱參輜重三萬餘斤兩皆金銀珍玩不可勝數<lb/>
又曰陽仁字文義關中人後辟司徒桓虞府掾有宋章者<lb/>
貪而不法仁終不與交言同席時人畏其節<lb/>
魏略曰丁斐字文侯𥘉隨太祖太祖以斐郷里特饒愛之<lb/>
斐性好貨數犯法輙得原宥爲典軍校尉太祖征吴斐隨<lb/>
<pb n="KR3k0012_SBCK_492-2b"/>
行以家牛羸私易官牛太祖謂左右曰我非不知譬如人<lb/>
家有盗狗而善捕䑕盗狗雖有小損而䑕不切我囊貯遂<lb/>
復斐官<lb/>
晉書曰琅邪内史孫無終貪撗忍虐妓妾有忤意者輙彈<lb/>
其靣<lb/>
晉中興書曰謝萬安石之弟也爲尚書令薨博士議謚曰<lb/>
萬無他才望直以宰相弟遂居清顯妄自夸擬曽無慙德<lb/>
案謚法因事有功曰襄貪以敗官曰墨冝謚曰襄墨公朝<lb/>
議直曰襄公<lb/>
又曰廣州北界有一水名曰貪水父老云飲此水者皆使<lb/>
廉士變貪<lb/>
吴書曰薜綜上䟽曰交州刺史米符多以郷人虞禀劉彦<lb/>
之徒分作長史侵虐百姓強賦於民黄魚一頭收稻一秤<lb/>
<pb n="KR3k0012_SBCK_492-3a"/>
百姓怨叛山賊並起<lb/>
燕書曰章該字宣恒爲左長史太祖會群寮以該性貪故<lb/>
賜布百餘疋負而歸重不能勝乃至僵頓以媿辱之<lb/>
後魏書曰元脩義爲吏部尚書唯事貨賄官之大小皆有<lb/>
定價中散大夫髙居呼爲京師白刧<lb/>
又曰元誕爲齊州刺史在州貪暴大爲民患馬牛無不逼<lb/>
奪有沙門爲誕採藥還誕曰師從外來有何得對曰唯聞<lb/>
王貪願王早代誕曰齊州七萬家吾毎家未得三升錢何<lb/>
得言貪<lb/>
隋書曰張威在青州頗治産業遣家奴於民間鬻蘆荻根<lb/>
其奴縁此侵擾百姓上深加譴責坐廢於家後從上祠太<lb/>
山至洛陽上謂威曰自朕之有天下每委公以重鎮可謂<lb/>
推赤心矣何乃不脩名行唯利是視豈直孤負朕心亦且<lb/>
<pb n="KR3k0012_SBCK_492-3b"/>
累卿名德因問威曰公所執笏今安在威頓首曰臣負罪<lb/>
虧憲無顔復執謹藏於家上曰可持來威明日奉笏以見<lb/>
上曰雖不遵法度功効實多朕不忘之今還公笏於是復<lb/>
拜洛州刺史<lb/>
又曰宇文𫐠貪鄙知人有珎異之物必求取之冨啇大賈<lb/>
及隴右諸胡子弟𫐠皆恩接呼之爲兒由是争餽金寳<lb/>
晏子春秋曰景公與晏子登路寢而望國公愀然而歎曰<lb/>
使後嗣代代有此豈不可哉晏子曰服牛死夫婦共哭非<lb/>
骨肉之親也爲其利之大也今公之酒醴酸酢不勝飲也<lb/>
菽粟鬰積不勝食也又厚籍歛於百姓而不以分餧人也<lb/>
欲代之延不亦難乎<lb/>
莊子曰專知擅事侵人自用謂之貪<lb/>
孔叢子曰衛人有釣於河得鱞魚其大盈車子思問之鱞<lb/>
<pb n="KR3k0012_SBCK_492-4a"/>
難得子如何得之對曰吾下釣垂魴之餌過而不視之更<lb/>
以豚之半體則吞之子思喟然曰鱞雖難得貪以死餌士<lb/>
雖懷道貪以死禄<lb/>
孫卿子曰勇而不見憚者貪也信而不見敬者好專行也<lb/>
此小人之所務而君子之所不爲<lb/>
淮南子曰琬琰之玉在汙泥之中雖廉者不釋也弊算甑<lb/>
縻在旃茵之上雖貪者不搏也<hi>縻甑帶也</hi>美之所在雖汙辱世<lb/>
不能賤惡之所在雖髙隆世不能貴<lb/>
譙子法訓曰貪者難爲惠苛煩者難爲恭君子以禮而巳<lb/>
矣<lb/>
郭子曰王夷甫雅尚玄逺又疾其婦貪濁口未甞言錢婦<lb/>
欲試之夜令婢以錢繞床不得行夷甫晨起見錢閱之令<lb/>
婢舉阿堵物婦郭太寧女才拙性剛聚歛無厭夷甫患之<lb/>
<pb n="KR3k0012_SBCK_492-4b"/>
又曰王含爲廬江<hi>含字處恒征東將軍敦之兄</hi>貪濁狼籍王敦欲護其<lb/>
兄故於衆中稱家兄在郡廬江人咸稱之時何充爲主簿<lb/>
在坐正色曰充廬江人所聞異於此敦黙然傍人爲之反<lb/>
側充晏然神意自若<lb/>
魯國先賢志東門奐歴呉郡濟隂太守所在貪濁謡曰東<lb/>
門奐取吴半吴不足濟隂續<lb/>
華陽國志曰李盛爲太守貪財重賦國人詈之曰盧鵲何<lb/>
諠諠有吏來在門披衣出門應府縣欲得錢語窮乞請期<lb/>
吏怒反見尤<lb/>
南州異物志曰俚人不愛骨肉而貪寳貨見賈人財物牛<lb/>
犢便以子易之<lb/>
襄陽耆舊記曰羅尚貪而不斷付任失所故遂至大敗蜀<lb/>
人不堪其徵求數萬人共連名詣太傳東海王言之曰尚<lb/>
<pb n="KR3k0012_SBCK_492-5a"/>
之所愛非邪則侫尚之所憎非忠則直冨擬魯衛家成市<lb/>
鄽貪如虎狼無復巳極<lb/>
又曰黄穆字伯開博學養門徒爲山陽太守有德政致甘<lb/>
露白兎神雀白鳩之瑞弟奐字仲開爲武陵太守貪穢無<lb/>
行武陵人謌曰天有冬夏人有兩黄言不同也<lb/>
桓譚新論曰鄙人有得脠<hi>音羶生肉醬也</hi>醬而美之及飲惡與人<lb/>
共食即小唾其中而共者因涕其醬遂棄而俱不得食焉<lb/>
彼王公利欲取天下時乃樂與人分之及巳得而重愛<lb/>
不肯予是皆唾脠之類<lb/>
竹林七賢論曰鬲令袁毅爲政貪濁饋遺朝廷以營虚譽<lb/>
甞遺山濤絲百斤濤不欲異衆受之命懸之梁後毅事露<lb/>
案驗衆官吏至濤於梁上得絲巳數年塵埃封印如𥘉<lb/>
㑹稽典録曰周規字公圖太守唐鳯命爲功曹鳯中常侍<lb/>
<pb n="KR3k0012_SBCK_492-5b"/>
衡之從兄恃中官專行貪暴規諌曰明府以負薪之才受剖<lb/>
符之任所謂力弱載重不惟㒹蹶方今聖治在上不容紕<lb/>
政明府以教人之職行桀紂之暴鳯怒縛規棰於閤内鳯<lb/>
後果以檻車徴<lb/>
　　　　　虐<lb/>
釋名曰虐焅也凢疾或寒或熱先寒後熱兩疾似焅虐也<lb/>
說文曰虐殘也<lb/>
尚書曰無若丹朱傲虐是作<lb/>
又曰今啇王受弗恭上天降災下民沈湎冒色敢行暴虐<lb/>
毛詩北風刺虐也衛國並爲威虐百姓不親莫不相携持<lb/>
而去焉<lb/>
左傳曰隱公問於衆仲曰衛州吁其濟乎對曰臣聞以德<lb/>
和民不聞以亂夫州吁弑其君而虐用其民不務令德而<lb/>
<pb n="KR3k0012_SBCK_492-6a"/>
欲以亂成必不免矣<lb/>
又曰莒犁比公生去疾及展輿旣立展輿又廢之犁比公<lb/>
虐國人患之十一月展輿因國人以攻莒子殺之乃自立<lb/>
又曰楚公子圍殺大司馬蔿掩而取其室申無宇曰王子<lb/>
必不免善人國之主也王子相楚國將善是封植而虐之<lb/>
是禍國也<lb/>
又曰莒子展輿虐而好劒茍鑄劒必試諸人<lb/>
又曰楚使椒舉如晉求諸侯晉侯欲勿許司馬侯曰不可<lb/>
楚王方侈天其或者欲盈其心以厚其毒而降之罰未可<lb/>
知也其使能終亦未可知也若歸於德吾猶將事之况諸<lb/>
侯乎若適滛虐楚將弃之吾又誰與争<lb/>
論語曰慢令致期謂之虐<lb/>
戰國䇿曰宋康王爲無頭之冠以示勇剖傴者之背鑚朝<lb/>
<pb n="KR3k0012_SBCK_492-6b"/>
渉之脛國人大駭齊聞而伐之<lb/>
史記曰白起一日坈趙降卒四十二萬<lb/>
又曰吕后斷戚夫人手足居厠中命曰人彘召惠帝觀之<lb/>
孝惠問乃知大呼哭因病歳餘不能起使人謂太后曰此<lb/>
非人所爲臣爲太后子終不能治天下以此日欲爲滛樂<lb/>
不聽政<lb/>
又曰懷王諸老將皆曰項羽爲人慓悍禍虐甞攻襄城襄<lb/>
城無噍類<hi>如淳日噍音作笑反</hi>所過無不殘滅<lb/>
漢書曰江都建遊章臺宫人乗小舡以足蹈覆舡四人溺<lb/>
三人死後遊雷陂大風建使郎二人乗小舡入陂舡覆兩<lb/>
郎溺舡乍見乍没建臨觀大笑宫人有過輙令倮擊鼓居<lb/>
樹上乆者三十日乃衣或髠鉗以鈆杵舂不中程輙縱狼<lb/>
嚙殺之專爲滛虐<lb/>
<pb n="KR3k0012_SBCK_492-7a"/>
又曰周由武帝即位吏治尚脩謹然由居二千石中最爲<lb/>
暴虐驕恣所愛者撓法活之所憎者曲法滅之<lb/>
又曰翟義起兵王莽發義父方進及先祖塚燒其棺椁夷<lb/>
滅三族及種嗣至皆同坑以棘五毒并葬之<lb/>
又曰翟義黨王孫慶至莽使太醫尚方與巧屠共刳剥之<lb/>
量度五臟以竹筳導脉知所終始云可治病<lb/>
魏略曰髙陽劉類歴位宰守苛虐尤甚爲弘農太守吏二<lb/>
百餘人不與休假專使爲不急事過無輕重輙椊其頭亂<lb/>
杖撾之牽出復入也<lb/>
吴志曰孫皓愛妾或使人至市賤奪百姓財物司市中郎<lb/>
將陳聲素皓幸臣也恃皓寵遇繩之以法妾以愬之皓大<lb/>
怒假它事燒鋸斷聲頭投身於四望山<lb/>
又曰𥘉孫皓毎宴㑹群臣無不咸令沉醉置黄門郎十人<lb/>
<pb n="KR3k0012_SBCK_492-7b"/>
侍立爲伺過之吏客罷奏其闕失大者即加刑小者緝爲<lb/>
罪激水入宫宫人不合意者輙殺流之或剥人之靣或鑿<lb/>
人之眼<lb/>
江表傳曰孫皓用巫史之言謂建業宫不利乃西廵武昌<lb/>
乃有遷都之意恐群臣不從乃大㑹將吏問王蕃射不主<lb/>
皮爲力不同科其義云何蕃思惟未荅即於殿上斬蕃出<lb/>
登袁山使親近將蕃首作虎跳狼争咋嚙之頭皆碎壊欲<lb/>
以示威使衆不敢犯<lb/>
王隱晉書曰荀晞字道將領兖州牧暴虐殺人流血號曰<lb/>
屠伯人皆怖悚流入他州其弟純領青州刑殺尤甚於晞<lb/>
百姓号小荀酷於大荀也<lb/>
又曰劉淵殘虐所在城邑無不傾敗流離死散殆無孑遺<lb/>
漢晉春秋曰𥘉甄后之誅由郭后之寵及殯令𬒳髪覆靣<lb/>
<pb n="KR3k0012_SBCK_492-8a"/>
以糠塞口遂立郭后使養明帝帝知之心常懷念數泣問<lb/>
甄后死狀郭后曰先帝自殺何以請問我且汝爲人子可<lb/>
追讎死父爲前母枉殺後兒耶明帝怒遂逼殺之勑殯者<lb/>
如甄后故事<lb/>
晉中興書曰符健凶淫暴虐露刃張弓椎鉗鋸鑿殺人之<lb/>
具備左右<lb/>
又曰石虎有所平克不復料其善惡或盡坑斬使無孑遺<lb/>
宋書曰竟陵王誕據廣陵反及城䧟士庻皆祼身鞭靣然<lb/>
後加刑聚所殺人首於石頭南岸謂之髑髏山<lb/>
又曰宋越御衆嚴酷好行刑誅睚眦之間動用軍法時王<lb/>
玄謨御下亦少恩將士爲之語曰寜作五年徒不逐王玄<lb/>
謨玄謨尚可宋越殺我<lb/>
又曰奚顯度者東海郯人也官至貟外散騎郎丗祖常使<lb/>
<pb n="KR3k0012_SBCK_492-8b"/>
主領人而苛虐無道動加捶撲暑雨雪寒不聽蹔休人不<lb/>
堪命或有自經死者人役間配顯度加就刑戮<lb/>
又曰文帝元嘉起居注曰汝陽太守王道摽下縣作木人<lb/>
二枚髙八尺竪着郡門有犯事者使拳擊木人令倒倒者<lb/>
免罪力弱者手拳傷剥<lb/>
齊書曰江謐字合和濟陽考城人也爲長沙内史行湘州<lb/>
事政治苛刻僧道人與謐情欵隨蒞部犯小事餓繫獄裂<lb/>
二衣食之<lb/>
後魏書曰汝南王恱孝昌中除司州牧爲大剉碓置於州<lb/>
門盗者斬其手姦偷畏之慙息<lb/>
隋書魚賛性暴虐令部下炙肉少不中意以籖盲其目有<lb/>
温酒不適者斷其舌<lb/>
又曰崔恒度性嚴酷時有屈突盖爲武侯驃騎亦嚴刻長<lb/>
<pb n="KR3k0012_SBCK_492-9a"/>
安爲之語曰寧飲三升醋不見崔恒度寧茹三升艾不逢<lb/>
屈突蓋<lb/>
唐書曰索元禮爲遊擊將軍㝷以酷毒轉甚則天收人望<lb/>
而殺之天下之人謂之來索言酷毒之極<lb/>
又曰韓滉在浙右也政令明察末年傷於嚴急廵内有犯<lb/>
令誅及隣伍死者數百人又俾推覆官分察情渉疑似必<lb/>
寘極法雖令行禁止而冤濫相㝷議者以滉㓜立貞廉晚<lb/>
途苛慘身未逹則飾情以進得其志則本質遂彰<lb/>
又曰竇軌毎臨戎對㓂經旬月身不解甲其部衆無貴賤<lb/>
少長不恭命即立斬鞭吏士流血滿庭𥘉入蜀將其甥以<lb/>
爲心腹常夜出呼之不以時至怒而斬之誡家僮不得出<lb/>
甞遣奴就官厨取漿而悔之謂奴曰我誠使汝借汝頭以<lb/>
明法耳遣收奴斬之奴稱冤監刑者猶豫未决軌怒俱斬之<lb/>
<pb n="KR3k0012_SBCK_492-9b"/>
梁兾别傳曰兾爲河南尹居職恣暴多爲非法遼東太守<lb/>
侯猛初拜不謁兾託以它事乃腰斬之郎中汝南袁著年<lb/>
十九見兾凶縱不勝其憤乃詣闕上書兾聞而密遣掩捕<lb/>
得笞殺之<lb/>
董卓別傳曰卓知所爲不得逺近意欲以力服之遣兵到<lb/>
陽城時適二月社民皆各在其社下祈祀悉就断頭駕其<lb/>
家車牛載其婦女財物以断頭繋車轅云大獲賊<lb/>
文子曰令採萬民之力反爲殘賊是爲虎翼何爲不除<lb/>
孫卿子曰不教而責成功虐也<lb/>
韓子曰梁車爲鄴令其婦往見之暮而門閉因踰郭而入<lb/>
車刖其足趙成侯以爲不慈奪之璽而免令<lb/>
㑹稽典録曰吴王使王孫雄謂苑蠡曰子先人有言曰無<lb/>
助天爲虐助天虐者不祥今吾稻蟹無遺種子將助天爲<lb/>
<pb n="KR3k0012_SBCK_492-10a"/>
虐不忘其不祥乎<lb/>
吴越春秋曰子胥諌吴王怒子胥伏劒而死王乃取子胥<lb/>
尸盛以鴟夷投之于江断其頭置百尺之上謂曰日月炙<lb/>
汝肉熛風飄汝眼炎火燒汝骨盡成灰土何有所見<lb/>
凉州記曰郭黁<hi>奴昆切</hi>略地之際王孫八人年㓜悉隨乳母<lb/>
先在東苑黁遂盡投王孫於鋒刃之上或枝分節解飲血<lb/>
盟衆覩者無不掩目寒心而黁意氣翛然<lb/>
趙書曰汲桑清河貝丘人六月盛暑而桑重裘累茵使十<lb/>
餘人扇之悉不清涼斬扇者時軍中爲之謡曰士爲將軍<lb/>
何可羞六月重茵𬒳狐裘不識寒暑断人頭<lb/>
鄧析書曰栗陸氏殺東里子宿沙君戮箕文桀誅龍逢紂<lb/>
刳比干此四者常彎弓露刃以見朝臣鉗錘鋸鑿所可爲<lb/>
害之具備置左右即位未幾后公卿巳下至于僕隷殺五<lb/>
<pb n="KR3k0012_SBCK_492-10b"/>
百餘人<lb/>
崔鴻前秦録曰左光禄大夫強平諌符生曰元正盛旦日<lb/>
有蝕之正陽神昏風灾水旱於時未息此皆由陛下不免<lb/>
強於政治乖和氣所致也生怒以爲妖言鑿其頂而殺之<lb/>
崔鴻夏録曰赫連勃勃徴隱士京兆韋思思至而恭懼逭<lb/>
禍勃怒曰吾以國士徴汝汝柰何以非類處吾汝昔不拜<lb/>
姚興何獨拜我我今未死汝猶不以我爲帝王吾死之後<lb/>
汝軰弄筆當置我何處遂殺之<lb/>
又曰赫連勃勃凶殘好殺常居城上置矛劒於側有所嫌<lb/>
忿手自戮之群臣忤視者毀目笑者决脣諌者截其舌而<lb/>
斬之<lb/>
太平御覽卷第四百九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_754-1a"/>
太平御覽卷第七百五十四<lb/>
　工藝部十一<lb/>
　　　博　樗蒱<lb/>
　　　塞<hi>蘇則切</hi>藏鈎<hi>古作彄</hi>
　　　蹴鞠<lb/>
　　　　　愽<lb/>
說文曰博局戯六箸十二碁也<lb/>
論語曰飽食終日無所用心難矣哉不有博弈者乎爲之<lb/>
猶賢乎巳<lb/>
家語曰哀公問於孔子曰吾聞君子不博有之乎孔子曰<lb/>
有之爲其二乗也公曰有二乗何爲不博孔子曰爲其兼<lb/>
行惡道也<lb/>
史記曰宋湣公與南宫長萬博爭公怒辱之曰吾始敬若<lb/>
<pb n="KR3k0012_SBCK_754-1b"/>
<hi>若汝</hi>今子魯虜也長萬病此言遂以局殺湣公<lb/>
又曰魏王與信陵君博北境舉烽火言趙宼入界信陵君<lb/>
曰臣有客能知趙王隂事言趙王獵非宼也<lb/>
又曰劇孟好博多少年之戲<lb/>
又曰蔡澤說范睢曰君獨不觀夫博者乎或欲大投或欲<lb/>
出分功<hi>班固弈指田博懸於投不必在行崔駰曰投瓊也</hi>此皆君之所明知也<lb/>
漢書曰孝文帝時呉太子侍博爭道不恭皇太子以愽局<lb/>
提呉太子殺之<hi>或云提音抵抵擲也</hi>
又曰吾丘壽王字子贑少年以善格五召待詔<hi>蘇林曰博之類也孟</hi>
<hi>康曰格者行忤相周故巳言各或曰塞法至立各不得故云格五也</hi>
又曰陳遵祖父遂字長子宣帝微時與遂有故相隨博弈<lb/>
數負債及宣帝即位遂稍遷至太守賜遂璽書曰制詔太<lb/>
原太守官尊禄厚可以償博債矣<lb/>
<pb n="KR3k0012_SBCK_754-2a"/>
<pb n="KR3k0012_SBCK_754-3a"/>
神仙傳曰中山衛叔卿服雲母得仙漢武使其子度丗往<lb/>
華山求之度丗望見父上有紫雲白玉爲床與數人博戲<lb/>
度出問父所與博者是誰曰洪崖先生許由巢父也<lb/>
秦記曰吕光破龜兹始獲鳩摩羅什光死子纉立戯弄羅<lb/>
什或共碁博及殺子云斫胡奴頭什曰不斫胡奴頭其胡<lb/>
奴斫人頭後纉弟越字胡奴果斬纉頭<lb/>
涼州記曰吕光太安二年龜兹國使至獻寳貨竒珍汗血<lb/>
馬光臨正殿設㑹文武愽戯<lb/>
西域胡曰諸愽戯取人牛馬財物者胡俗皆陪償<lb/>
述征記曰極西南端門外有石石色青而細修之作博碁<lb/>
以遺江東甚可珎玩<lb/>
西京雜記曰許博昌安陵人也善大博竇嬰好之常與居<lb/>
處其術曰方畔揭道張玄究屈髙髙玄究屈張又曰張道揭畔<lb/>
<pb n="KR3k0012_SBCK_754-3b"/>
方方畔揭道張究屈玄髙髙屈究張居三輔兒誦之法用<lb/>
六箸或謂之究以竹爲之長六分或用二箸愽昌又作太<lb/>
愽經一篇仐丗傳之<lb/>
莊子曰臧與榖牧羊而俱亡其羊問臧奚事則挾䇿讀書<lb/>
問榖奚事則博塞以遊事業不同其亡羊均也<lb/>
列子曰虞氏者梁之富人也登髙樓大路設樂飲酒擊慱<lb/>
樓上<lb/>
抱朴子曰南陽文氏求食入山見髙岩上有數人對慱<lb/>
淮南子曰善愽者不欲牟<hi>慱以不傷爲牟牟大也進也</hi>不恐不勝平心<lb/>
定意投得其齊<hi>齊得其適</hi>行由其理雖不必勝得籌必多<lb/>
韓子曰薛公之相魏昭侯也有陽胡蕃者於王甚重而不<lb/>
爲薛公薛公患之於是乃與之博與之百金令與昆弟博<lb/>
戲俄又益之二百金<lb/>
<pb n="KR3k0012_SBCK_754-4a"/>
又曰齊宣王問匡倩曰儒者愽乎對曰博也者貴梟勝者<lb/>
必殺梟是殺其所貴也儒者以爲害義故不博<lb/>
尹文子曰愽者盡開塞之冝得用通之路<lb/>
揚子法言曰或問侍君子愽乎曰侍坐則聽言有酒則觀<lb/>
禮焉事愽乎<lb/>
說苑曰秦始皇時嫪毒驕奢後與帝左右博爭行乃瞋目<lb/>
太呼<lb/>
又曰晉靈公驕奢造九層之臺謂左右曰敢諌者斬孫息<lb/>
<hi>孫息即荀息也</hi>聞之求見公曰子何能孫息曰臣能累十二博碁<lb/>
加九鷄子於其上公曰吾少學未甞見也子爲寡人爲之<lb/>
孫息即正顔色定志氣以棊子置於下而加九鷄子於其<lb/>
上左右慴息靈公俯伏氣息不續公曰危哉孫息曰公爲<lb/>
九層之臺三年不成危甚於此<lb/>
<pb n="KR3k0012_SBCK_754-4b"/>
風俗通曰漢武帝與仙人共博其投石中馬蹄處于今尚<lb/>
在<lb/>
典略曰荊軻與魯勾踐博争道勾踐怒而叱之軻去而逃<lb/>
婁春秋舊事曰倪寛爲漢司農卿與太子愽爭局犯罪而<lb/>
還<lb/>
遁甲經曰天一亭遊六行亭亭天一之貴神也戰鬪博戯<lb/>
漁獵但可皆不可向也<lb/>
薛孝通譜曰烏曹作博其所由來尚矣雙箭以象日月之<lb/>
照臨十二碁以象十二辰之躔次則天地之運動法隂陽<lb/>
之消息表人事之窮逹窮變化之幾微履謙謝則知冲謝<lb/>
以致福觀殺罰則知當路而速禍行其道則掎鹿有歸保<lb/>
其家乃瞻烏爰集隱顯藏用莫不合道龍潜鵲起率皆趣<lb/>
良足以諧暢至娯始恊妙賞者也<lb/>
<pb n="KR3k0012_SBCK_754-5a"/>
魏曹植治子等讃曰齊彊接子勇節徇虎門之博忽晏置<lb/>
釁矜而自伐輕死重分<lb/>
魏王粲彈碁賦序曰因行騁志通權逹理六博是也<lb/>
晉李尤愽銘曰夫無用心博弈猶賢方平處下有不邪偏<lb/>
　　　　　樗蒱<lb/>
晉書曰桓玄見人有好園宅悉欲取之勒以樗愽而賭之<lb/>
玄微聞義軍起憂懼弗能寢食或曰劉𥙿等狂惑事必無<lb/>
成玄曰𥙿足爲一丗之雄加以果於用兵劉毅家無檐石<lb/>
之儲樗蒱一擲百萬何無忌劉牢之外生酷似其舅共舉<lb/>
大事徃無不成<lb/>
又曰葛洪字雉川性寡欲無所愛玩不知碁局幾道樗蒱<lb/>
齒名<lb/>
又曰王獻之年數歳嘗觀門生樗蒱曰南風不競門生曰<lb/>
<pb n="KR3k0012_SBCK_754-5b"/>
此郎亦管中窺豹時見一班<lb/>
又曰武帝胡貴嬪帝嘗與之樗蒱爭道遂傷上指帝怒曰<lb/>
此固將種也對曰北伐公孫西拒諸葛非將種而何帝甚<lb/>
有慙色<lb/>
又曰謝鯤婿殷叡好樗蒱奪其妹裝物以還戯債劉湛謂<lb/>
謝弘微曰謝氏累代財産充殷君一朝戯債卿視而不言<lb/>
譬弃物江海以爲廉耳<lb/>
又曰陶偘字士衡見諸叅佐或以談戯廢事乃取其樗蒱<lb/>
博具悉以投于江乃曰樗蒱者牧豬奴戯耳<lb/>
又曰劉毅於東府聚樗蒱大擲一判應至數百萬餘人並<lb/>
黒犢以還唯劉𥙿及毅在後毅次擲得雉大喜褰衣繞床<lb/>
叫謂同座曰非不能盧不事此耳𥙿惡之因挼五木乆之<lb/>
曰老兄試爲卿荅旣而四子俱黒其一子轉躍未定𥙿厲<lb/>
<pb n="KR3k0012_SBCK_754-6a"/>
聲喝之即成盧焉毅意殊不快然素黒其面如鐵色焉旣<lb/>
而乃和言曰亦知公不能以此見借<lb/>
又曰周顗之死也王敦坐有一叅軍樗蒱馬於博頭𬒳殺<lb/>
因謂敦曰周家弈丗令望而位不至公及伯仁將登而墜<lb/>
有似下官此馬<hi>伯仁顗之字也</hi>
又曰慕容寳𥘉在長安與韓黄李拫等因讌樗蒱寳危坐整<lb/>
容誓之曰丗云樗蒱有神豈虚也哉若富貴可期頻得三<lb/>
盧於是三擲三盧<lb/>
宋書曰何尚之時頗輕薄少好樗蒱旣長折節蹈道以操立<lb/>
見稱爲陳郡謝琨所知與之遊處<lb/>
齊書曰李安民擊鵲尾江城有功明帝大㑹新亭樓勞諸<lb/>
軍令樗蒱共賵安民五擲皆盧帝大驚目安民曰卿面方<lb/>
如田封侯狀也安民少時貧窶有一人從門過相之曰君<lb/>
<pb n="KR3k0012_SBCK_754-6b"/>
後當大冨貴與天子交手共戯至是果驗<lb/>
後周書曰王思政雖𬒳任委自以非相府之舊毎不自安<lb/>
太祖曽在同州與羣公宴集出錦罽及雜綾絹數叚命將<lb/>
摴蒱取之物旣盡太祖又解所服金帶令諸人遍擲曰先<lb/>
得盧者即與之羣公將遍莫有得者次至思政乃歛容跪<lb/>
坐而自誓曰王思政羇旅歸胡蒙宰相國士之遇方願盡<lb/>
心效命上報知巳若此誠有實令宰相賜知者願擲即爲<lb/>
盧若内懷不盡神靈亦當明之便使不作也便當殺身以謝<lb/>
所奉辭氣慷慨一坐盡驚即拔所佩刀撗於膝上覽摴蒱<lb/>
拊髀擲之比太祖止之巳擲爲盧矣徐乃拜而受之<lb/>
江㽔別傳曰㽔年十一始學樗蒱祖母爲說徃事有以博<lb/>
弈破業廢身者於是即弃五木終身不爲戯<lb/>
拘朴子曰林盧山中有一亭其中有鬼毎有宿者常有十<lb/>
<pb n="KR3k0012_SBCK_754-7a"/>
許人衣𫀆或白或黒或男或女有王伯夷過宿而坐誦經<lb/>
夜有十餘人與伯夷對坐自持樗蒱伯夷宻以鏡照之乃<lb/>
羣犬也<lb/>
郭子曰恒公<hi>宣武也</hi>年少至貧嘗摴蒱失數百斛米齒旣惡<lb/>
意亦沮自審不復振乃請救於袁彦道桓具以情告袁欣<lb/>
然無忤便即俱去出門云我不但拔卿要爲卿破之我必<lb/>
作快齒卿但快喚旣戯袁形勢呼咀<hi>音恒咀相呵</hi>慨牡擲必盧<lb/>
雉二人齊叫敵家震懼喪氣俄頃獲數百萬<lb/>
愽物志曰老子入胡日作樗蒱焉<lb/>
俗說曰殷伯弟爲何無忌叅軍在潯陽與何共樗蒱得何<lb/>
百萬便住何大怒罵殷<lb/>
丗說曰温嶠位未髙時屢與揚州淮中賈客樗蒱毎輙不<lb/>
競甞一過大輸物盡戯屈無因得反與太尉庾亮友善嶠<lb/>
<pb n="KR3k0012_SBCK_754-7b"/>
於舫中大喚庾亮卿可贖我庾即送直然後得還<lb/>
異苑曰潁川陳寂元嘉中晝忽有一足鬼長三尺許爲寂<lb/>
驅使欲與鄰人樗蒱而無五木鬼乃取刀斫庭中楊枝於<lb/>
户間作之即燒灼黒白雖分明但朴爾<lb/>
又曰昔有人乗馬出行於岫裏見二老公相對樗蒱遂下<lb/>
馬以䇿拄地而觀之自謂俄頃望視其馬鞭漼然巳爛顧<lb/>
瞻其馬鞍亦枯朽旣還無復親識一慟而絶<lb/>
庾翼集曰頃聞諸君有樗蒱過差者𥘉爲是政事閑暇以<lb/>
娯意耳故未有言也今知大相聚集漸以成俗聞之能不<lb/>
憮然<lb/>
繁欽威儀箴曰其有退朝偃息閑居操橩<hi>瞿營切橩博子</hi>弄碁文<lb/>
局樗蒱言不及義勝負是圖<lb/>
　　　　　塞<hi>蘇則切</hi>
<pb n="KR3k0012_SBCK_754-8a"/>
說文曰塞行碁相塞謂之塞<lb/>
齊書曰沈文季字仲逹呉興武康人也尤善塞用五子<lb/>
穆天子傳曰天子北入邴<hi>音</hi>與井公塞<lb/>
魏王朗塞勢曰籴所與遊處唯東萊徐先生素習九章能<lb/>
爲計數問可以代博弈者乎曰塞其次也乃試習其術以<lb/>
驚睡焉<lb/>
邊韶塞賦序曰余離羣索居無講誦之事欲學無友欲農<lb/>
無耒欲弈無塞欲博無楮問可以代博弈者乎曰塞其次<lb/>
也書曰始作塞者其明哲乎故其用物也約其爲樂也大<lb/>
　　　　　藏鈎<hi>古作彄</hi>
辛氏三秦記曰昭帝母鈎弋夫人手拳而有國色先帝寵<lb/>
之世人藏鈎法此也<hi>法其拳乎</hi>
西京雜記曰戚夫人以百錬金爲彄環照見指骨上惡之<lb/>
<pb n="KR3k0012_SBCK_754-8b"/>
以賜侍兒<lb/>
荆楚歳時記曰爲藏彄之戯辛氏以爲鈎弋夫人所起周<lb/>
鈎成公綏並作彄字藝經庾闡則作鈎字其事同也俗去<lb/>
此戯令人生離有禁忌之家廢不修也<lb/>
風土記曰臈日飲祭之後嫂嫗兒童爲藏彄之戯分二曹<lb/>
以效勝負若人偶即敵對人竒<hi>居冝切奇獨也</hi>即使竒人爲遊附<lb/>
或属上曹或属下曹名爲飛烏以齊二曹人數一彄藏在<lb/>
數十手中曹人當射<hi>常益切</hi>知所在一藏爲籌五籌爲一賭<lb/>
異苑曰晉海西公時有貴人㑹因藏彄欻有一手間在衆<lb/>
臂之中脩骨巨指毛色麤黒舉坐咸驚尋爲桓大司馬所<lb/>
誅舊傳藏彄令人生離斯驗深矣<lb/>
晉庾闡藏彄賦曰歎延夜之藏彄賞一時之戯望以道生<lb/>
爲元師以子仁爲佐相<lb/>
<pb n="KR3k0012_SBCK_754-9a"/>
盛翁子藏彄賦序曰余以臘後要命中外以行鈎爲戲心<lb/>
恱其事故賦之云<lb/>
　　　　　蹴鞠<lb/>
風俗通曰九毛謂之鞠<lb/>
郭璞三蒼解詁曰鞠毛丸可蹋戯<lb/>
史記蘇秦傳曰臨淄民無不吹竽鼓瑟擊筑鬪鷄走狗六<lb/>
博蹴鞠<lb/>
漢書曰東方朔云董君<hi>董偃也</hi>貴寵天下莫不聞郡國走馬<lb/>
蹴鞠客輻湊於董氏焉<lb/>
魏略曰孔桂字叔林性便妍好蹴鞠故太祖愛之毎在左<lb/>
右<lb/>
唐書曰姜皎玄宗即位召拜殿中少監數召入卧内侍宴<lb/>
私以后妃連榻間以擊毬常呼之爲姜七<lb/>
<pb n="KR3k0012_SBCK_754-9b"/>
梁兾別傳曰兾好蹴鞠<lb/>
西京雜記曰成帝好蹴鞠羣臣以蹴鞠勞體非至尊所冝<lb/>
帝曰朕好之可擇似不勞者奏之家君作彈碁以獻帝大<lb/>
恱賜青羔裘紫絲履以服朝覲焉<lb/>
又曰太上皇徙長安居深宫悽悵不樂髙祖竊因左右問<lb/>
正以生平所好皆屠販少年鬪鷄蹴鞠以爲忻仐皆無此<lb/>
故不樂也<lb/>
劉向別録曰蹴鞠者傳言黄帝所作或曰起戰國時記黄<lb/>
帝蹴鞠兵勢也所以練武士知有才也今軍事無事得使<lb/>
蹴鞠有書二十五篇<lb/>
㑹稽典録曰唐庠字漢序三國鼎跱㸦興金革士以弓馬<lb/>
爲務家以蹴鞠爲學於是名儒洪筆絶而不續<lb/>
<pb n="KR3k0012_SBCK_754-10a"/>
</p>
<p>
太平御覽卷第七百五十四<lb/>
</p>
<p>
</p>
  </div>
</body>
</text>
</TEI>
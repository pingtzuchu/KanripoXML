<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_718-1a"/>
太平御覽卷第七百一十八<lb/>
服用部二十<lb/>
　　笄　釵　鑷<hi>釵類</hi>
　璫珥　釧<hi>跳脫附</hi>指環<lb/>
　　　　　笄<lb/>
釋名曰笄係也所以拘冠使不墜也<lb/>
三禮圖曰笄簮也士以骨大夫以象詩曰君子偕老副笄<lb/>
六珈<hi>副后夫人之首飾編髮爲之珈笄飾之最盛者</hi>
白虎通曰男子㓜娶必冠女子㓜嫁必笄禮曰女子許嫁<lb/>
笄而字<lb/>
國語曰司馬子期欲以妾爲子<hi>内子卿之嫡妻</hi>訪於左史倚相曰<lb/>
吾有妾而愿欲笄之倚相止之<lb/>
又曰范文子暮退於朝武子曰何暮也對曰有秦客瘦辭<lb/>
<pb n="KR3k0012_SBCK_718-1b"/>
於朝<hi>痩隱也</hi>大夫莫之能對也吾知三焉<hi>解其三事</hi>武子怒曰大<lb/>
夫非不能也讓父兄也尓童子而三掩人於朝吾不在晉<lb/>
國亡無日矣擊之以杖折其委笄<lb/>
春秋後語曰趙襄子之姉爲代王夫人襄子併代殺王平<lb/>
其地其姉聞之泣而呼天磨笄自殺代人憐之名其地爲<lb/>
磨笄山〇齊淳于髠十酒說曰羅𥜗排門翠笄窺牖<lb/>
　　　　　釵<lb/>
釋名曰釵枝形也因名之也爵釵者釵頭施爵<lb/>
曹植羙女篇曰頭挿金爵釵<lb/>
續漢書曰靈帝時江夏黄氏母浴而化爲黿入于深淵其<lb/>
後人時見出浴簮一銀釵猶在其首<lb/>
又輿服志曰貴人助蠶瑇瑁釵<lb/>
江表傳曰魏文帝遣使於呉求玳瑁三點釵群臣以爲非<lb/>
<pb n="KR3k0012_SBCK_718-2a"/>
禮咸人不與孫權勑付使者<lb/>
晉記云王逹妻衛氏太安中爲鮮卑所掠路由章武臺留<lb/>
書并釵釧訪其家<lb/>
晉令曰六品下得服金釵以蔽髻○又曰女奴不得服銀<lb/>
釵〇晉山陵故事曰后服有瑇瑁釵三十隻<lb/>
沈約宋書曰㤗始三年以皇后巳下六宫金釵千枚班賜<lb/>
北征將士<lb/>
列女傳曰梁鴻妻孟光荆釵布裙<lb/>
洞冥記曰元鼎元年起招靈閣有神女留一玉釵與帝帝<lb/>
以賜趙婕妤至昭帝元鳯中宫人猶見此釵共謀欲碎之<lb/>
明旦視之匣唯見白鷰直升天去故宫人作玉釵因改名<lb/>
玉鷰釵言其吉祥<lb/>
拾遺録曰漢獻帝爲李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>所敗帝傷指伏后以繡紱拭血<lb/>
<pb n="KR3k0012_SBCK_718-2b"/>
刮玉釵以拂於創應手則愈<lb/>
又曰魏文帝納美女薛靈芸有獻火珠龍鸞釵帝曰珠翠<lb/>
尚不能勝况龍鸞之重乎<lb/>
又曰魏明帝時昆明國貢嗽金鳥鳥常吐金屑如粟用飾<lb/>
釵珮謂之辟寒金宫人相嘲曰不服辟寒金那得帝王心<lb/>
又曰石季倫愛婢翔風別玉聲金色爲倒龍之佩瑩金爲<lb/>
鳯冠之釵言刻玉如倒龍之勢鑄金象鳯皇之狀結䄂繞<lb/>
楹舞於晝夜使聲聲相接謂之恒舞欲有所召者不呼姓<lb/>
名悉聽珮聲視釵色玉輕聲者居前金色艶者居後以爲<lb/>
行次而進也〇華陽國志曰涪陽大龜其甲可卜其縁可<lb/>
作釵丗號靈釵○裴淵廣州記曰豪富女子以金銀爲大<lb/>
釵執以叩銅皷號爲銅鼓釵<lb/>
崔豹古今注曰蟠龍釵梁兾婦所制<lb/>
<pb n="KR3k0012_SBCK_718-3a"/>
異苑曰呉郡有徐君廟東陽長山縣吏李瑫義熈中遭事<lb/>
在都婦過廟乞恩拔銀釵爲願未至冨陽有白魚跳婦前<lb/>
剖腹得所願釵夫事㝷解<lb/>
幽明録曰尋陽叅軍夢一婦人前跪自稱先葬近水淪没<lb/>
誠能見救雖不能冨貴可令君薄免禍叅軍荅曰何以爲<lb/>
誌婦人曰君見渚邊上有魚釵即我也叅軍明旦覔果見<lb/>
一毀墳其上有釵移置髙燥處却十餘日叅軍行至東橋<lb/>
牛奔直趣水垂墮忽轉正得無恙也<lb/>
録異傳曰呉人費季客賈去家與諸賈人語曰吾臨行就<lb/>
婦求金釵婦與之吾乃置户楣上忘白婦說妻夢見季死<lb/>
前金釵在户上妻取得發哀一年季却還<lb/>
神仙占曰頭上着釵夜卧墮靴履中者婦人與外夫殺之<lb/>
司馬相如羙人賦曰玉釵掛臣冠羅䄂拂臣衣<lb/>
<pb n="KR3k0012_SBCK_718-3b"/>
黄香九宫賦曰剥駭雞以爲釵<hi>駭雞犀也</hi>〇古歌辭曰頭上金<lb/>
釵十二行足下絲履五文章〇陳司馬美女篇曰頭戴金<lb/>
雀釵腰珮翠琅玕○崔瑗三子釵銘曰元正上日百福孔<lb/>
靈鬢髮如雲乃象衆星三珠横釵攝㜎讃靈<lb/>
魏陳思王羙女篇曰頭戴合歡釵<lb/>
梁陽濟泄井得金釵詩曰昔日倡家女摘華露井邊摘華<lb/>
還自比挿映還自憐窺窺終不巳笑笑自成妍寳釵於此<lb/>
落從來非一年翠羽成泥去金色尚如先此人今不在此<lb/>
物今空傳<lb/>
秦嘉與婦淑書曰今致寳釵一雙價直千金可以耀首淑<lb/>
荅曰未奉光儀則寳釵不設〇靈恠曰呉興妖童贈謝府<lb/>
君詩曰玉釵空中墜金鈿色巳歇獨泣謝春風良夜辜明月<lb/>
　　　　　鑷<hi>釵類</hi>
<pb n="KR3k0012_SBCK_718-4a"/>
齊書曰文安王后爲皇太子妃無寵太子爲宫人製新麗<lb/>
衣裳及首飾而后牀惟陳故古舊釵鑷數枚<lb/>
又曰周盤龍爲右將軍建元元年魏攻壽春以盤龍爲<lb/>
軍主假節助豫州刺史桓崇祖拒魏大破之上聞之喜<lb/>
下詔美稱送金釵鑷二十枚與其愛妾杜氏<lb/>
王仲宣七釋曰載明中之羽雀雜華鑷之威㽔<lb/>
孔偉七别曰長䄂隨腕而遺耀紫鑷承鬢而騁輝<lb/>
　　　　　璫珥<lb/>
說文曰珥瑱也瑱以玉充耳也<lb/>
釋名曰瑱鎭也懸璫耳旁不欲使人妄聽自鎮重也此本<lb/>
出於蠻夷蠻夷婦女輕浮好走以此璫錘之也今中國倣<lb/>
之也<lb/>
風俗通曰耳珠曰璫<lb/>
<pb n="KR3k0012_SBCK_718-4b"/>
周書曰武王馳紂啇師大崩帝辛登禀臺取天知王珥<lb/>
及鹿玉衣身以自焚鹿玉則銷天知珥在火中不銷<lb/>
詩曰玉之瑱也象之揥也<hi>瑱塞耳也</hi>
又曰有匪君子充耳琇瑩<hi>琇瑩美玉</hi>
傳曰夏齊侯將納公<hi>魯昭公也</hi>命無受魯貨申豊從女買以<lb/>
幣錦二两縛一如瑱瑱充耳也縛卷也急卷使如充耳<lb/>
易懷藏<lb/>
史記曰淳于髠謂齊威王曰前有墮珥後有遺簮此可<lb/>
飲八斗<lb/>
又曰武帝譴責鈎弋夫人夫人脫簮珥叩頭<lb/>
魏書曰卞太后性約儉不尚華麗無文繡珠玉器皆黒<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>太祖嘗得名璫數具命后自選一具后取其中者太<lb/>
祖問其故對曰取其上者爲貪取其下者爲詐故取其<lb/>
<pb n="KR3k0012_SBCK_718-5a"/>
中者耳<lb/>
呉録曰袁博出遊其女筞得壊墟齊璫珥百枚於是<lb/>
封上之詔以賜博也<lb/>
晉令曰士卒百工不得服真珠璫<lb/>
又諸葛恪別傳曰范慎不　馬耳璫恪荅曰母之於女<lb/>
天下至親穿耳附珠何傷於仁<lb/>
戰國䇿曰齊王夫人有七羙珥<lb/>
韓子曰齊威王夫人死有十<g n="孑*_焉-正+?">]□</g>子<hi>所窺者凢十人</hi>薛公欲知所<lb/>
立人爲十王珥而羙其一獻於王以付十<g n="孑*_焉-正+?">]□</g>子明曰視<lb/>
羙珥所在乃立之<lb/>
西京雜記曰趙飛鷰爲皇后其女弟上遺合浦圎珠珥<lb/>
夢書曰珠珥爲人子之所貴夢得珠珥得子也<lb/>
魏陳思王洛神賦曰不江南之明璫<lb/>
<pb n="KR3k0012_SBCK_718-5b"/>
劉禎魯都賦曰含丹吮素巧笑妍詳挿曜日之笄珥明<lb/>
月之璫繁欽定情詩曰何以致區區耳中雙明珠<lb/>
王粲七釋曰<graphic n="KR4396" url="https://raw.githubusercontent.com/kanripo/KR-Gaiji/master/images/KR4396.png" mimeType="image/png"/>照夜之明璫煥煜㷍以垂暉<lb/>
傳玄七謀曰佩崑山之羙玉珥南海之明璫<lb/>
　　　　　釧<hi>跳脫附</hi>
通文俗曰環臂謂之釧<lb/>
東宫舊事曰皇太子納妃有金釧二雙<lb/>
祖台之志怪曰建安中河間太守劉照夫人卒於府後太<lb/>
守至夢見一好婦人就爲室家持一雙金鏆<hi>古喚切</hi>與太<lb/>
守不能名婦人乃曰此錗<hi>竹志切</hi>鏆錗鏆者其狀如紐珠<lb/>
大如指屈伸在人太守得置枕中前太守迎䘮言有錗<lb/>
鏆開棺視夫人臂果無復有錗鏆焉<lb/>
甄異記曰樂安章沉病死未殯而蘇云𬒳録到天曹主<lb/>
<pb n="KR3k0012_SBCK_718-6a"/>
者是其外兄斷理得免見一女同時𬒳録乃說金釧二<lb/>
雙記沉以與主者亦得還遂共讌接女云家在呉姓徐名<lb/>
秋英沉後尋問遂得之女父母因以女妻沉<lb/>
髙文惠與婦書曰今致金鏆一雙<lb/>
交州記曰波斯王以金釧聘斯調王女也<lb/>
唐書曰交河王麹崇𥙿兄昭少好學嘗有鬻異事書於市<lb/>
者其母將爲買之搜索家財不足其價唯篋中有金釧數<lb/>
枚旣而歎曰何愛此物令吾子不有異聞乎促令貨易此<lb/>
書昭後歷位司膳卿頗以詩詠流譽<lb/>
繁欽定情詩曰何以致契闊繞臂金跳脫<lb/>
　　　　　指環<lb/>
春秋繁露曰紂刑鬼侯之女取其環<lb/>
五經要義曰古者后妃群妾禮御於君所<lb/>
<pb n="KR3k0012_SBCK_718-6b"/>
女史書曰授其環以進退之有娠則以金環退之當御者<lb/>
以銀環進之進者着於左手陽也以當就男故着左手右<lb/>
手隂也旣御而復故此女吏之職<lb/>
漢書儀曰宫人御幸賜銀環<lb/>
後漢書曰孫程等十九人立順帝有功各賜金指釧環<lb/>
晉書曰羊祐年五歳令乳母取所弄玉環乳母曰汝先無<lb/>
此物祐乃於隣人李氏東墻桑樹中探得之李氏見驚曰<lb/>
余亡兒所失物也乳母具言前事李氏悲惋時人異之李<lb/>
氏之子即羊祐前身也<lb/>
又曰傅暢年五歳父友見而戲解暢衣取其金環與左右<lb/>
暢不惜以此賞之後選入侍講東宫<lb/>
宋書曰西南夷元嘉七年遣使獻金剛指環<lb/>
梁書曰武丁貴嬪武帝鎮樊城嘗登樓以望見漢濵五彩<lb/>
<pb n="KR3k0012_SBCK_718-7a"/>
如龍丁有女子臂繞紌則貴嬪也帝贈以金環納之時年<lb/>
十四<lb/>
後魏書曰咸陽王禧弟樹字秀和位宗正卿後奔梁武帝<lb/>
尤器之後復歸魏𥘉辭梁其愛妹玉兒以金指環與樹常着<lb/>
之寄以還梁表必還之意朝廷知之俄而賜死<lb/>
拾遺録曰呉王潘夫人以火齊指環桂石榴枝上因其處<lb/>
臺名曰環榴臺時有諫者云今呉蜀争雄還劉之名將爲<lb/>
妖乎權乃翻其名爲榴還臺也<lb/>
西京雜記曰戚姬以百鍊金爲彄照見指上骨惡之以賜<lb/>
侍兒<lb/>
益部耆舊傳曰劉寵䘮母時危亂墳墓發傷寵乃矯母令<lb/>
家貧無財唯有手上金環賣造墓供送免發掘<lb/>
西戎傳曰大宛國人深目多鬢娶婦人以金同心指環爲<lb/>
<pb n="KR3k0012_SBCK_718-7b"/>
聘<lb/>
外國雜俗曰諸問婦許婚下全同心指環保同志不改<lb/>
林道記曰林邑王獻金指環於呉主<lb/>
胡俗傳曰始結婚姻相然許便下金同心指環<lb/>
扶南傳曰扶南有訟者煑水令沸以金指環投湯中然後<lb/>
以手探湯其直者手不爛有罪者入湯即燋<lb/>
茅君傳曰勾曲山上有神芝五種求之法當以三月登山<lb/>
賫金環二雙啓以奉誓如此者三以爲盟也必得芝草投<lb/>
環於石間忘頋念<lb/>
集靈記曰王諿琅耶人也仕梁爲南康王記室亡後數年<lb/>
妻子困於衣食歳暮諿見形謂婦曰卿困乏衣食妻因與<lb/>
之酒别而去諿曰我若得財物當以相寄後月小女探得<lb/>
金指環一隻<lb/>
<pb n="KR3k0012_SBCK_718-8a"/>
甄異傳曰沛郡秦拊義熈中至曲阿村日暮失路逺見火<lb/>
光投之屋有少女因寄宿曉臨别女以指環與拊拊去廻<lb/>
頋乃是冢焉<lb/>
太平御覽卷第七百一十八<lb/>
<pb n="KR3k0012_SBCK_718-8b"/>
</p>
<p>
</p>
  </div>
</body>
</text>
</TEI>
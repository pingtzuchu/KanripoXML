<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_446-1a"/>
太平御覽卷第四百四十六<lb/>
　人事部八十七<lb/>
　　　　　品藻中<lb/>
晉書曰韋忠傳云裴頠爲僕射數言忠於司空張華華辟<lb/>
之辭病不赴人問其故忠曰吾茨簷賤士本無官情且茂<lb/>
先華而不實裴頠慾而無厭弃典禮而附賊后此豈大丈<lb/>
夫之所冝行耶<lb/>
又曰王戎有人倫鑒識嘗目山濤如璞玉渾金人皆欽其<lb/>
寳莫知名其器王衍神姿髙徹如瑶林瓊樹自然是風塵<lb/>
外物謂裴頠拙於用長荀朂工於用短陳道寜　如束<lb/>
長竿<lb/>
又曰禇陶呉平召𥙷尚書郎張華見之謂陸機曰君兄弟<lb/>
龍躍雲津願彦先鳯鳴朝陽謂東南之寳巳盡不意復見<lb/>
<pb n="KR3k0012_SBCK_446-1b"/>
禇生機曰公但未覩不鳴不躍者耳華曰故知延門之德<lb/>
不孤川岳之寳不匱矣<lb/>
又曰樂廣尚書令衛瓘朝之耆舊逮與魏正始中諸名士<lb/>
談論見廣而竒之曰自昔諸賢旣殁常恐微言將絶而今<lb/>
乃復聞斯言於君矣命諸子造焉曰此人之水鏡見之瑩<lb/>
然若披雲而覩青天也<lb/>
又曰嵇紹始入或謂王戎曰昨於稠人中始見嵇紹昂昂<lb/>
然若野鶴之在雞羣戎曰君復未見其父耳<lb/>
又曰王戎㓜而頴悟神彩秀徹視日不昡裴楷見而目之<lb/>
曰戎眼爛爛如巖下電<lb/>
又曰張翰有清才善屬文而縱任不拘時人號爲江東歩<lb/>
兵<lb/>
又曰劉毅轉司頴校尉紏正豪右京師肅然司部守令望<lb/>
<pb n="KR3k0012_SBCK_446-2a"/>
風投印綬者甚衆時人以毅方之諸葛豐蓋寛饒<lb/>
又曰樂廣少與弘農揚准相善准之二子曰喬曰髦皆知<lb/>
名於丗准使先詣裴頠頠性弘方愛喬有髙韻謂准曰喬<lb/>
當及卿髦少减也又使詣廣廣性清淳愛髦有神撿謂准<lb/>
曰喬自及卿然髦亦清出准歎曰我二兒之優劣乃裴樂<lb/>
之優劣也論者以爲喬雖有髙韻而神檢不足樂爲得之<lb/>
矣<lb/>
又曰劉頌守廷尉時尚書令史扈寅非罪下獄詔使考竟<lb/>
頌執據無罪寅遂得免時人以頌比張釋之乎<lb/>
又曰和嶠遷頴川太守爲政清簡甚得百姓懽心太傳從<lb/>
事中朗廋敳見而歎曰嶠森森如千丈松雖磥砢多節目<lb/>
施之大厦有棟梁之用<lb/>
又曰郗鑒傳云王敦嘗謂曰樂彦輔短才耳後生流宕言<lb/>
<pb n="KR3k0012_SBCK_446-2b"/>
違名檢考之以實豈勝武秋耶鑒曰擬人必於其倫彦輔<lb/>
道韻平淡體識冲粹處傾危之朝不可得而親踈及愍懷<lb/>
太子之廢柔而有正武秋失節之士何可同日而言敦曰<lb/>
愍懷廢徙之際交有危機之急人何能以死守之乎以此<lb/>
相方其不减明矣<lb/>
又曰孫登傳云嵇康從之遊三年問其所圖終不荅康毎<lb/>
歎息將别謂曰先生竟無言乎登乃曰子識火乎火生而<lb/>
有光而不用其光果在於用光人生而有才不用其才而<lb/>
果在於用才故用光在乎得薪所以保其曜用才在於識<lb/>
眞所以全其年今子才多識寡難乎免於今之丗去矣子<lb/>
無求手康不能用果遭非命<lb/>
又曰王湛傳云武帝亦以湛爲癡毎見濟輙調之曰卿家<lb/>
癡叔死未濟常無以荅及是帝又問如𥘉濟曰臣叔殊不<lb/>
<pb n="KR3k0012_SBCK_446-3a"/>
癡因稱其羙帝曰誰比濟曰山濤以下魏舒以上時人謂<lb/>
湛上方山濤不足下比魏舒有餘湛聞曰欲處我季孟之<lb/>
間乎<lb/>
又曰陸機天才秀逸辭藻宏麗張華嘗謂之曰人常恨才<lb/>
少而子更患其多<lb/>
又曰陸雲刺史周浚召爲從事謂人曰陸士龍當今顔子<lb/>
也<lb/>
又曰王衍雋秀有令望虚心玄逺未嘗語利王敦過江常<lb/>
稱之曰夷甫處衆中如珠玉在瓦石間顧愷之作畫賛亦<lb/>
稱衍巖巖清峙壁立千仭<lb/>
又曰杜乂性純和羙姿容有盛名於江左王羲之見而目<lb/>
之曰膚若凝脂眼如點<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>此神仙中人也桓彛亦曰衛玠<lb/>
神清杜乂形清<lb/>
<pb n="KR3k0012_SBCK_446-3b"/>
又曰郭文傳温嶠嘗稱曰文有賢人之性而無賢人之才<lb/>
柳下惠梁琦之亞乎<lb/>
又曰羅含謝尚與含爲方外之好乃稱曰羅君章可謂湘<lb/>
中之琳琅<lb/>
又曰羅含桓温嘗與寮屬讌㑹含後至温問衆座曰此何<lb/>
如人或曰可謂荆楚之𣏌梓桓曰此自江左之秀豈唯荆<lb/>
楚而巳<lb/>
又曰薛兼少與同郡紀瞻廣陵閔鴻呉郡顧榮㑹稽賀循<lb/>
齊名號爲五儁𥘉入洛司空張華見而竒之曰皆南金也<lb/>
又曰郄超傳云沙門支遁以清談著名于時風流勝貴莫<lb/>
不崇敬以爲造微之功足參諸正始而遁常重超以爲一<lb/>
時之儁<lb/>
又曰郄超爲桓温參軍謝安與王坦之常詣温論事温令<lb/>
<pb n="KR3k0012_SBCK_446-4a"/>
超帳中卧聽之風動帳開安笑曰郄生可謂入幕之賔矣<lb/>
又曰周顗傳曰庾亮嘗謂顗曰諸人咸以君方樂廣顗曰<lb/>
何乃刻畫無鹽唐突西施也<lb/>
又曰應詹弱冠知名性質素弘雅雖犯而弗之校以學藝<lb/>
文章稱司徒何邵見之曰君子哉若人<lb/>
又曰桓温豪爽有風槩姿貌甚偉面有七星少與沛國劉<lb/>
惔善帝稱之曰温眼如紫石稜鬢作蝟毛磔<hi>張格孫仲</hi>謀晉宣<lb/>
王之流亞也<lb/>
又曰劉惔寓居京口家貧織芒履以爲養雖蓽門陋巷晏<lb/>
如也人未之識唯王導深器之後稍知名論者比之袁羊<lb/>
惔憙還吿其母其母聦明婦人也謂之曰此非汝比勿受<lb/>
之又有方之范汪者惔復憙母又不聽及惔年德轉昇<lb/>
論者遂比之荀粲<lb/>
<pb n="KR3k0012_SBCK_446-4b"/>
又曰荀崧弱冠太原王濟甚相器重以方其外祖陳郡袁<lb/>
偘謂偘弟奥曰近見荀監子清虚名理當不及父德性純<lb/>
粹是賢兄軰人也<lb/>
又曰成公簡字宗舒東郡人也丗二千石性清素不求榮<lb/>
利潛心味道罔有干其志者黙識過人張茂先毎言公簡<lb/>
清静比楊子雲黙識擬張安丗<lb/>
又曰謝安揔角神識沉敏風宇脩暢善行書弱冠詣王濛<lb/>
清言良乆旣去濛子脩曰向客何如大人濛曰此亹亹而<lb/>
　來逼人王導亦深器之由是有重名<lb/>
又曰謝萬善屬文叙漁父屈原季王賈誼楚老龔勝孫登<lb/>
嵇康四隱四顯爲八賢論其旨以處者爲優出者爲劣以<lb/>
示孫綽綽與徃反以體公識逺者則出處同歸<lb/>
又曰韓康伯傳云庾龢名重一時少所推服常稱康伯及<lb/>
<pb n="KR3k0012_SBCK_446-5a"/>
王坦之曰思理倫和我敬韓康伯志力彊正吾愧王文度<lb/>
又曰王獻之嘗與兄徽之俱詣謝安徽之多言俗事獻之<lb/>
寒温而巳旣出客問安王氏兄弟優劣安曰小者佳客問<lb/>
其故安曰吉人之辭寡<lb/>
又曰禇裒與杜乂俱有盛名冠于中興譙國桓彛見而目<lb/>
之曰季冶有皮裏陽秋言其外無臧否而內有所褒貶也<lb/>
又曰王恭羙姿儀人多愛恱或目云濯濯如春月柳甞𬒳<lb/>
鶴氅裘渉雪而行孟永窺見之歎曰此真神仙中人也<lb/>
又曰王恭字孝伯少有羙譽清辯過人自負才地髙華恒<lb/>
有宰輔之望與王忱齊名友善慕劉惔之爲人謝安常曰<lb/>
王恭才地可以爲將相<lb/>
宋書曰謝弘微叔父混特所敬貴號爲微子常云何逺剛<lb/>
躁負氣阿容博而無檢曜恃才而持操不篤晦自知而納<lb/>
<pb n="KR3k0012_SBCK_446-5b"/>
善不周設復功濟三才終亦以此爲恨至如微子吾無間<lb/>
然<lb/>
又云微子異不傷物同不害正若年造六十必至公輔<lb/>
又曰龔祈不應徴辟祈風姿端雅容止可觀中書郎范述<lb/>
見而歎曰此荆楚仙人也<lb/>
蕭子顯齊書曰王僧祐父逺爲光禄勲宋丗爲之語曰王<lb/>
逺如屏風屈曲能蔽風露<lb/>
陳書周弘正叔父捨毎與談論輙異之日觀汝神情頴晤<lb/>
清理警發後丗知名當出吾右<lb/>
又曰髙祖在京城嘗與諸將讌杜僧明周文育侯安都爲<lb/>
壽各稱功伐髙祖曰卿等悉良將也然而並有所短杜公<lb/>
志大而識闇狎下而嬌尊矜功不収其拙周侯交不擇人<lb/>
而推心過差居危履險猜防不設侯郎慠誕而無猒輕佻<lb/>
<pb n="KR3k0012_SBCK_446-6a"/>
而肆志並非全身之道耳卒皆如其言<lb/>
隋書曰元善以髙頴有宰相之具嘗言於上曰楊素麤踈<lb/>
蘇威怯愞元胃元旻正似鴨耳可以付社稷者唯獨髙頴<lb/>
又曰蘇威治書侍御史梁毗以威領五職安繁戀劇無舉<lb/>
賢自代之心抗表劾威上曰蘇威朝夕孜孜志有逺大舉<lb/>
賢不闕何遽迫之顧謂威曰用之則行舎之則藏唯我與<lb/>
爾有是夫因謂朝臣曰蘇威不值我無以措其言我不得<lb/>
蘇威何以行其道楊素才辯無雙至若斟酌古今助我宣<lb/>
化非威之匹也蘇威若逢乱丗南山四皓豈易屈哉<lb/>
又曰楊逹爲人弘厚有局度楊素毎言曰有君子之貌兼<lb/>
君子之心者唯逹耳<lb/>
唐書曰王珪嘗侍宴太宗謂珪曰郷識鑒清通尤善談論<lb/>
自房玄齡等咸冝品藻又可自量孰與諸子玄對曰孜孜<lb/>
<pb n="KR3k0012_SBCK_446-6b"/>
奉國知無不爲臣不如玄齡才兼文武出將入相臣不如<lb/>
李靖敷奏詳明出納惟允臣不如彦博處繁理劇衆務必<lb/>
舉臣不如戴胃以諌諍爲心恥君不及於堯舜臣不如魏<lb/>
徴至如激濁楊清嫉惡好善臣於數子亦有一日之長太<lb/>
宗深然其言羣公亦各以爲盡巳所懷謂之磪論<lb/>
又曰馬周有機辯能敷奏深識事端動無不中太宗甞曰<lb/>
我於馬周暫時不見則便思之中書侍郎岑文本謂所親<lb/>
曰吾見馬君論事多矣援引事類楊摧古今舉要刪蕪㑹<lb/>
文切理一字不可加一言不可減聽之靡靡令人忘倦昔<lb/>
之蘇張終賈正應此耳然鳶肩火色騰上必速恐不能免<lb/>
耳<lb/>
又曰韋述時趙冬㬢孫逖王翰常遊其門趙冬㬢兄冬曰<lb/>
弟和璧居貞安貞頥貞等六人逖弟迪逌逈<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>
                    <hi>音起</hi>巡亦六<lb/>
<pb n="KR3k0012_SBCK_446-7a"/>
人並詞學登科張說曰趙韋昆季今之𣏌梓也<lb/>
又曰馮定字介夫宿之弟也儀貌壯偉與宿俱有文學而<lb/>
定過之貞元中皆舉進士時人比之漢朝二馮君<lb/>
呂氏春秋曰管仲有病桓公徃問之曰仲父之病病矣將<lb/>
何以敎寡人管仲對曰願君之逺易牙竪刀常之巫衛公<lb/>
子啓方也公曰昜牙烹其子以慊寡人<hi>慊快也</hi>猶尚可疑邪<lb/>
管仲對曰人之情非不愛其子子之忍將何有於君公又<lb/>
曰竪刀自害以近寡人猶尚可疑耶管仲對曰人之情非<lb/>
不愛其身其身之忍又將何有於君公又曰常之巫審於<lb/>
死生能去病病猶尚可疑耶管仲對曰死生命也痾病夲<lb/>
也君不用其命守其本而待常之巫彼將以此無不爲也<lb/>
公又曰衛公子啓方事寡人十五年其父死不敢歸哭猶<lb/>
尚可疑耶管仲對曰人之情無不愛其父父之忍將何有<lb/>
<pb n="KR3k0012_SBCK_446-7b"/>
於君公曰諾管仲死盡逐之食不甘官不治病不起朝不<lb/>
肅居三年公曰仲父不亦過乎復召而反之明年公有病<lb/>
常之巫從中曰公將以某日薨昜牙竪刀相與作乱公令<lb/>
衛公子啓方以書社四十人衛公慨焉歎涕曰管子聖人<lb/>
之所見豈不逺哉若死者有知我何面目以見仲父乎蒙<lb/>
衣𬒮而死絶于壽宫<lb/>
又曰呉起謂啇文曰事君果有命矣啇文曰何謂也呉起<lb/>
曰治四境之內成訓敎變習俗使君臣有義父子有序子<lb/>
與我孰賢啇文曰吾不若子曰今日置質爲臣其主安重<lb/>
今日釋璽辭官其主安輕子與我孰賢啇又曰吾不若子<lb/>
曰援捊一鼓敵人在前使三軍之士樂死若生子與我孰<lb/>
賢啇文曰吾不若子呉起曰三者子皆不吾若也位在吾<lb/>
上命矣夫啇文曰善子問我我亦問子變丗主少羣臣相<lb/>
<pb n="KR3k0012_SBCK_446-8a"/>
疑黔首不定當此之時屬之我乎屬之子乎呉起黙然不<lb/>
對少間曰然啇文曰是吾所以加於子之上也<lb/>
崔鴻前凉録曰張茂謂馬岌曰劉曜自古可誰等輩也岌<lb/>
謂曰曹孟德之流茂黙然岌曰孟德公族也劉曜戎狄難<lb/>
昜不同曜殆過之茂曰曜可方吕布關羽而云孟德不及<lb/>
豈不過哉岌曰孟德挾天子令諸侯仗大義討不庭曜一<lb/>
卒胡人用烏合之衆而能建威成大逆天下莫之當其不<lb/>
優歟茂曰天生胡以滅中國殆不可以人事論也<lb/>
秦記曰姚萇大破符登置酒髙㑹諸將各曰若值魏武王<lb/>
㝷破此賊陛下將軍大過上嘆曰吾不如亡兄者四也長<lb/>
八尺五寸垂臂過膝人望而畏之一也當十万之衆與天<lb/>
下爭衡望麾直突前無横陣二也突覽古今講論道藝駕<lb/>
御羣賢収羅㑺異三也揔領大衆經履嶮難大小恱稱人<lb/>
<pb n="KR3k0012_SBCK_446-8b"/>
盡死力四不如也<lb/>
又曰魏武王姚襄禮待楊亮亮奔桓温温問亮曰襄何如<lb/>
人荅曰天下傑也神明器度故是孫䇿之疇而雄武過之<lb/>
越絶書曰或問曰子胥范蠡何人也曰子胥勇而智范蠡<lb/>
智而明皆賢人也問曰子胥死范蠡去二人行違皆稱賢<lb/>
何也荅曰論語曰陳力就列不能者止事君以道言耳范<lb/>
蠡單身入越致主於霸有所不合故去也問曰不合何不<lb/>
死曰止去事之義也義無死子胥死者受恩深也傳曰孔<lb/>
子去魯燔俎無肉曽子去妻藜蒸不熟微子去比干死孔<lb/>
子並稱仁行雖違其義同死與生敗與成其同奈何論語<lb/>
曰有殺身以成仁子胥重其信范蠡貴其義信從中出義<lb/>
從外入微子去者痛殷道也比干死者忠於紂也箕子亡<lb/>
者絶也忠信之至相爲表裏耳問二子孰逾乎曰以爲同<lb/>
<pb n="KR3k0012_SBCK_446-9a"/>
耳<lb/>
華陽國志曰廣陵太守下邳陳登字元龍太尉球孫也有<lb/>
㑺才較天下士謂功曹陳喬曰閨門雍穆有德有行吾敬<lb/>
陳元方父子冰清玉㓗有德有言吾敬華子魚博聞強識<lb/>
竒逸卓犖吾敬孔文舉雄姿傑出有王霸之略吾敬劉玄<lb/>
德<lb/>
零陵先賢傳曰劉備曰子𥘉<hi>即劉巴字也</hi>才智絶人如孤可用<lb/>
非孤者難獨任也亮亦曰運籌䇿於帷幄之中不如子𥘉<lb/>
逺矣若提桴鼓㑹於軍門使百姓喜勇當與議之可<lb/>
陳武别傳曰武時人無察者頓丘閭遐薦之於軍府或問<lb/>
武當今可與誰爲輩遐曰方謝道堅不足比徐丗璋有餘<lb/>
道堅丗璋皆同時知名士也武聞之笑曰乃處我季孟之<lb/>
間乎<lb/>
<pb n="KR3k0012_SBCK_446-9b"/>
衛玠别傳曰永和中舟陽尹劉眞長鎮西將軍謝仁祖啇<lb/>
略中朝士人遂及於玠或問杜弘治得方衛洗馬不謝曰<lb/>
安得相比其間可容數人<lb/>
丗說曰嵇中散語趙景眞卿瞳子白黒分明有白起之風<lb/>
限量小狹趙荅曰尺表能審琁衡之度寸管能測徃復之<lb/>
晷何必在大伹問識何如耳<lb/>
又曰諸名士共洛水上戯還樂令問王夷甫曰今日共㸔<lb/>
樂不王曰裴僕射善談名理混有雅具張茂先論史漢殊<lb/>
靡可聽我王安豐說延陵子房亦超然者<lb/>
又曰劉萬安即道眞之子庾公所謂灼然王舉又云千人<lb/>
亦見百人亦見王右軍少時丞相云逸少何縁復減萬安<lb/>
又曰諸葛瑾弟亮及從弟誕並有盛名各在一國于時以<lb/>
爲蜀得其龍呉得其虎魏得其狗誕在魏與夏侯玄齊名<lb/>
<pb n="KR3k0012_SBCK_446-10a"/>
瑾在呉呉朝服其弘雅<lb/>
又曰卞望之云郄公體中有三反方於事上好下接巳一<lb/>
反治身清貞而大脩計校二反自好讀書憎人學問三反<lb/>
也<lb/>
又曰王敦爲大將軍鎭䂊章衛玠避亂從洛投敦相見欣<lb/>
然談話弥日于時謝鯤爲長史敦謂鯤曰不意永嘉之末<lb/>
復聞正始之音阿平若在當復絶倒時人以玠爲玉人<lb/>
語林曰謝碣絶重其婦張玄常稱其婦欲以敵之有濟尼<lb/>
者並遊張謝二家人問其二嫗優劣荅曰玄夫人神情散<lb/>
朗故有林下之風碣家婦清心玉映自是閨房之秀也<lb/>
三輔決録曰弭生字仲叔其父賤故張伯英與李㓜才書<lb/>
曰弭仲升髙德羙名命丗之才非弭氏小族所有新豐瘠<lb/>
土所當出也<lb/>
<pb n="KR3k0012_SBCK_446-10b"/>
郭㤗別傳曰㤗字林宗少遊汝南先過袁閬不宿而退徃<lb/>
從黄憲累日方還或問林宗林宗曰奉髙之器譬諸泛濫<lb/>
雖清而易挹叔度汪汪君子若千頃陂澄之不清撓之不<lb/>
濁不可量也<lb/>
太平御覽卷第四百四十六<lb/>
</p>
<p>
</p>
  </div>
</body>
</text>
</TEI>
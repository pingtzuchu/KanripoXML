<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_884-1a"/>
太平御覽卷第八百八十四<lb/>
神鬼部四<lb/>
　　　　　鬼下<lb/>
異苑曰廣州治下有黄文鬼出則爲祟所著衣帽皆黄至<lb/>
人家張口而笑必得疫狀長短無定隨籬髙下自不出巳<lb/>
十餘年土俗畏怖惶恐不絶<lb/>
又曰陸機𥘉入洛次河南之偃師時夕望道左若有民居<lb/>
因往逗宿見一年少神姿端逹與機言玄門妙物機心伏<lb/>
其能無以酬抗機提緯古今緫驗名實此年少不甚欣解<lb/>
旣暁便去機稅驂逆旅逆旅嫗曰此東數十里無村落正<lb/>
有山陽王家墓耳機乃怪悵然還睇昨路空野霾雲拱木<lb/>
蔽日知所遇者信王弼也<lb/>
又曰晉宣王誅王陵寢疾日見陵來賈逹亦爲祟少日遂<lb/>
<pb n="KR3k0012_SBCK_884-1b"/>
薨𥘉陵𬒳執經賈逵廟呼曰賈梁道王陵魏之忠臣及永<lb/>
嘉之亂有覡見宣王宣王涕泗云家國傾覆是曹爽夏侯<lb/>
玄訴冤得伸故也<lb/>
又曰夏侯玄爲司馬景王所誅宗人爲之設祭見玄來靈<lb/>
坐上脫頭於膝取食物酒載之屬以内頭中畢還自安頭<lb/>
而言曰吾得請於帝矣子元無嗣也<lb/>
又曰謝靈運以元嘉五年忽見謝晦手提其頭來坐別床<lb/>
血淋落不可忍視又所服豹皮裘血淹滿篋及爲臨川郡<lb/>
飯中歘有大䖝謝遂𬒳誅<lb/>
又曰丗有紫姑古來相傳云是人妾爲大婦所姤誣以穢<lb/>
事相役正月十五日感激而死故丗人以其日作其形夜<lb/>
於厠間或豬欄邊迎之呪曰子胥不在曹失亦歸曹即其<lb/>
大婦也小姑可出戯捉者覺重便是神來奠設酒果赤覺<lb/>
<pb n="KR3k0012_SBCK_884-2a"/>
貌輝輝有色即跳躁不住能占衆事卜行來蚕桑又善射<lb/>
鈎好則大舞惡即仰眠平昌孟氏恒不信躬試往捉自躍<lb/>
穿帳頂而去永失所在也<lb/>
丗說曰㑹稽賀思令善彈琴嘗夜在月中坐臨風鳴彈忽<lb/>
有一人形器甚偉着械有慘色在中庭稱善便與共語自<lb/>
云是嵇中散謂賀云卿手下極快但於古法未備因授以<lb/>
廣陵散賀遂傳之于今不絶<lb/>
又曰阮脩字宣子論鬼神有無或以人死有鬼宣子獨以<lb/>
爲無曰今見鬼者云着生時衣服若人死有鬼衣服有鬼<lb/>
耶論者服焉<lb/>
列異傳曰南陽宗定伯年少時夜行逢鬼問曰誰鬼曰鬼<lb/>
也鬼曰卿復誰定伯欺之言我亦鬼也欲至宛市鬼言我<lb/>
亦欲至宛市共行數里鬼言歩行太極可共迭相擔也定<lb/>
<pb n="KR3k0012_SBCK_884-2b"/>
伯乃大喜鬼便先檐定伯數里鬼言卿太重定伯言我新<lb/>
死故重耳定伯因復擔鬼鬼略無重如是再三定伯復言<lb/>
我新死不知鬼悉何所畏忌鬼荅曰唯不喜人唾於是共<lb/>
道遇水定伯命鬼先渡聽之了無聲定伯自渡漼漼有聲<lb/>
鬼復言何以作聲定伯曰新死不習渡水耳勿怪行欲至<lb/>
宛定伯便擔鬼至頭上急持之鬼大呼聲咋咋索下不復<lb/>
聽之徑至宛市中着地化爲羊便賣之恐其變化乃唾之<lb/>
得錢千五百乃去于時名宗定伯賣鬼得錢千五百<lb/>
又曰任城公孫逹甘露中爲陳郡卒官將歛兒及郡吏數<lb/>
十人臨喪公逹有五歳兒欻作靈音聲若父呵衆人云哭<lb/>
止吾欲有所道呼諸兒以次教戒兒悲哀不能自勝乃慰<lb/>
之曰四時之運猶有終人物短脆焉當無窮如此數千語<lb/>
皆成文章兒乃問曰人死皆無知大人聦明殊特獨有神<lb/>
<pb n="KR3k0012_SBCK_884-3a"/>
靈耶荅曰存亡之事未易可言鬼神之事非人知也索𥿄<lb/>
作書辭義滿𥿄投地云封書與魏君宰暮有信來即以付<lb/>
之其暮君宰果有信來<lb/>
又曰北海營陵有道人能令人與死人相見同郡人婦死<lb/>
巳數年聞而往見之曰願令我一見死亦不恨道人敎其<lb/>
見之於是與婦相見言語悲喜恩情如生時良乆乃聞皷<lb/>
聲遂别而去<lb/>
捜神記曰漢九江何敞爲交趾刺史行部到蒼梧暮宿鵠<lb/>
奔亭夜未半有一女子從樓下呼曰妾本居廣信縣脩里<lb/>
人早失父母無兄弟嫁與同縣施氏薄命先死有雜繒百<lb/>
二十疋及婢致冨一人妾孤窮羸弱不能自振欲之傍縣<lb/>
賣繒從同縣男子王伯賃車牛一乗載繒妾乗車致冨執<lb/>
轡乃以前年四月到亭外時日暮行人斷絶不敢復進因<lb/>
<pb n="KR3k0012_SBCK_884-3b"/>
止致冨暴得腹痛妾之亭長舎乞漿火而亭長龔壽操刀<lb/>
㦸來至車傍問妾曰夫人何從來車上所載丈夫何在何故<lb/>
獨行妾應曰何問之壽持妾臂曰年少愛有色兾可樂也<lb/>
妾懼怖不應壽即持刀刺脅下一瘡立死又刺致冨亦死<lb/>
壽掘樓下合埋妾在下婢在上取財物而去殺牛燒車車<lb/>
釭及牛骨貯在亭東井中妾旣冤死痛感皇天無所告訴<lb/>
故來自歸於明使君敞曰今欲發之汝何以爲驗女子曰妾<lb/>
上下着白衣青絲屨皆未杇也妾姓蘇名娥願訪郷里以<lb/>
散骨歸死夫敞乃馳還令吏捕壽考問具服問廣信縣與<lb/>
娥語合壽父母兄弟皆捕繫獄敞表壽常律殺人不至於族<lb/>
然壽爲惡隱宻經年王法自所不免今鬼神訴者千載無<lb/>
一請皆斬之以明鬼神以助隂教<lb/>
又曰盧充范陽人家西三十里有崔少府墓充年二十先<lb/>
<pb n="KR3k0012_SBCK_884-4a"/>
冬至一日出宅西獵戯見麞便射中之麞倒而起充遂逐<lb/>
不覺逺忽見道北一里許髙門瓦屋四周有如府舎不復見<lb/>
麞門中鈴下唱客前有一人投一襆新衣曰府君以此繫<lb/>
郎充便着已進見少府語充曰尊府君不以僕門鄙近得<lb/>
書爲君索小女爲㛰故相迎耳便以書示充父亡時充雖小<lb/>
然已識父手跡便即歔欷無復辭便勑内盧郎巳來可使<lb/>
女郎莊嚴至黄昏内白女郎莊嚴竟崔語充君可至東崔婦<lb/>
下車立席頭即共拜時爲三日畢崔謂充曰君可歸去女<lb/>
若生男當以相還生女當留養勑外嚴車送客充便辭出<lb/>
至家母見問其故充悉以狀對別後四年三月充臨水戯<lb/>
忽見傍有犢車乍沉乍浮旣而上岸四坐皆見而充往問<lb/>
其車後户見崔氏女與三歳男共載女抱兒以還充又與<lb/>
金盌忽然不見充後乗車入市賣盌兾有識者有一婢識<lb/>
<pb n="KR3k0012_SBCK_884-4b"/>
此還白大家曰市中見一人乗車賣崔氏女郎棺中金盌<lb/>
大家即崔氏親姨母也遣兒視之果如婢言乃語充曰昔<lb/>
我姨姉少府女未出而亡家親痛之贈一金盌着棺中可<lb/>
說得盌本末充以事對此兒亦爲悲咽賫還白母母即令<lb/>
詣充家迎兒還諸親悉集兒有崔氏之狀又復似充之貌兒<lb/>
盌俱驗姨母曰我外生也即字温休温休者是幽㛰也遂<lb/>
成令器歷郡守其後植子毓有名天下<lb/>
又曰麋笁嘗從路歸未至家數十里見路次有新婦從麋<lb/>
求寄載行一十餘里新婦謝去謂笁曰我天使也令往燒<lb/>
東海麋笁家感君載故以相語笁請之曰不得不燒君快<lb/>
去我緩行日中必發火笁乃急行至家使出其財物明日<lb/>
日中果火大發<lb/>
又曰臨川間諸山有妖物來常因大風雨有聲如嘯能射<lb/>
<pb n="KR3k0012_SBCK_884-5a"/>
人有頃便腫大毒有雌雄雄急而雌緩急者不過半日間<lb/>
緩者經宿其方人常有以求之求之小晩則死俗名曰刀<lb/>
勞鬼<lb/>
又曰永昌郡不韋縣有禁水水有毒氣唯十一月十二月<lb/>
可渡渉自正月至十月不可渡渡輙病殺人其氣有惡物<lb/>
不見其形作聲如有所投擊中木則折中人則害人俗名<lb/>
鬼彈<lb/>
文士傳曰左思𥘉作蜀都賦曰鬼彈飛丸以䃒礰後又改<lb/>
易無此語<lb/>
又南中八部志曰永昌郡有禁水水有惡毒氣中物則有<lb/>
聲中樹木則折名鬼彈中人則奄然青爛<lb/>
又曰下邳周式嘗至東海道逢一使持一卷書求寄載行<lb/>
十餘里謂式曰吾蹔有所過留書寄舡中愼勿發之去後<lb/>
<pb n="KR3k0012_SBCK_884-5b"/>
式盗發視書皆諸死人録下條有式名湏臾使還式首道<lb/>
視書吏怒曰故以相告而勿視之式叩頭流血吏良乆曰<lb/>
感卿逺相載此書不可除卿今日巳去還家三年勿出門<lb/>
可度也勿道見吾書式還不出巳二年餘家皆恠之鄰人<lb/>
卒父怒使吊之式不得巳適出門便見此吏吏曰吾令汝<lb/>
三年勿出今而奈何吾求汝不見連相爲得鞭杖今巳見<lb/>
汝無可奈何三日中當相取也式還涕泣具道如此父故<lb/>
不信母晝夜與相守涕泣至三日日中時即死<lb/>
續搜神記曰淮南胡茂回能見鬼雖不喜見而不可止後<lb/>
行至楊州還歷陽城東有神祠中正值民將至祝祀之湏<lb/>
臾群鬼叱曰上官來迸走出祠去囬頋見二沙門來入祠<lb/>
中諸鬼兩兩三三相抱持在祠邊草中望沙門皆怖懼湏<lb/>
臾沙門去鬼皆還祠中囬於是遂少奉佛<lb/>
<pb n="KR3k0012_SBCK_884-6a"/>
又曰王伯陽家在京口家東有大冢傳是魯肅墓伯陽婦<lb/>
䘮乃平其墳以葬後數年伯陽白日在㕔事見一貴人乗<lb/>
平肩輿將從數百人往來坐謂伯陽曰身是魯子敬安冢<lb/>
在此二百許年君何敢遽毀壞身冢因目左右何不舉手<lb/>
左右牽伯陽下牀以刀環築之數伯而去伯陽　良乆<lb/>
乃蘇其處皆發疽疽潰尋死<lb/>
又曰㑹稽句章人東野還暮不及門見路傍小屋燃火投<lb/>
宿止有一少女不欲與丈夫共宿呼隣人家女自伴夜共<lb/>
彈箜篌戯歌曰連綿葛上藤一緩復一組汝欲知我姓姓<lb/>
陳名阿登明至東郭外有賣食母在肆中此人寄坐因說<lb/>
昨夜所見母聞阿登驚曰是我女近亡葬於郭外<lb/>
又曰施續爲尋陽督能言論有門生亦有理意嘗秉無鬼<lb/>
論忽有人單衣白祫來言及鬼客詞屈曰僕便即鬼何以言<lb/>
<pb n="KR3k0012_SBCK_884-6b"/>
無使來取君門生酸苦求之鬼問有似君者不門生云施<lb/>
續下都督與僕相似鬼許之俄而督亡<lb/>
語林曰宗岱爲青州刺史著無鬼神論甚精莫能屈後書<lb/>
生詣岱談次及鬼論書生乃拂衣而去曰君絶我軰血食<lb/>
二十餘年以君有青牛髯奴所以未得相困今奴巳叛牛<lb/>
巳死今得相制言絶而失來日岱亡<lb/>
鄧德明南康記曰山都形如崑崙人通身生毛見人輙閑<lb/>
眼張口如笑好在深澗中飜石覔蟹噉之<lb/>
又曰木客頭靣語聲亦不全異人但手脚爪如鈎利髙巖<lb/>
絶峯然後居之能斫榜牽著樹上聚之昔有人欲就其買<lb/>
榜先置物樹下隨量多少取之若合其意便將去亦不横<lb/>
犯也但終不與人靣對交語作市井死皆知殯歛之不令<lb/>
人見其形也葬棺法毎在髙岸樹杪或藏石窠中南康三<lb/>
<pb n="KR3k0012_SBCK_884-7a"/>
營代舡兵往說親覩葬所舞倡之節雖異於丗聽如風林<lb/>
汎響聲頻歌吹之和義熈中徐道覆南出遣人伐榜以裝<lb/>
舟艦木客乃獻其榜而不得見<lb/>
𫐠異記曰南康有神名曰山都形如人長二尺餘黒色赤<lb/>
目髪黄𬒳之於深山樹中作窠窠形如堅鳥卵髙三尺許<lb/>
内甚澤五色鮮明二枚沓之中央相連士人云上者雄舎<lb/>
下者雌室旁悉開口如規體質虚輕頗似木筒中央以鳥<lb/>
毛爲褥此神能變化隱身罕覩其狀盖木客山㺑之類也<lb/>
贛縣西北十五里有古塘名余公塘上有大梓樹可二十<lb/>
圍樹老中空有山都窠宋元嘉元年縣治民哀道訓道虚<lb/>
兄弟二人伐倒此樹取窠還家山都見形謂二人曰我處<lb/>
荒野何豫汝事巨木可用豈可勝數樹有我窠故伐倒之<lb/>
今當焚汝宇以報汝之無道至二更中内外屋上一時火<lb/>
<pb n="KR3k0012_SBCK_884-7b"/>
起合宅蕩盡<lb/>
志怪曰㑹稽郡常有大鬼長數丈腰大數十圍髙冠玄衣<lb/>
郡將吉凶跂于雷門示憂喜之色謝氏一族憂喜必告弘<lb/>
道未遭母難數月鬼晨夕來臨及後轉吏部尚書拊掌三<lb/>
節舞自大門至中庭尋而遷問至<lb/>
又曰夏侯弘忽行江陵逢一大鬼投弓㦸急走小鬼數百<lb/>
從之弘畏懼下路避之大鬼過後捉一小鬼問此是何物<lb/>
曰廣州大殺弘曰以此矛㦸何爲曰以此殺人若中心腹<lb/>
者輙死中餘處不至於死弘曰治此病者有方不鬼曰殺<lb/>
烏雞薄心即差弘曰今欲行何鬼曰當荆楊二州爾時此<lb/>
二州皆行心腹病略無不死者弘在荆州教人殺烏雞薄<lb/>
之十得八九今中惡用烏雞自弘之由也<lb/>
本草曰梟桃在樹不落者殺百鬼也<lb/>
<pb n="KR3k0012_SBCK_884-8a"/>
張衡東京賦曰度索作梗守以鬱壘神荼副焉對操索葦<lb/>
<hi>上古有神荼與鬰壘昆弟二人能執鬼度朔山鬼所出入</hi>
太平御覽卷第八百八十四<lb/>
<pb n="KR3k0012_SBCK_884-8b"/>
</p>
<p>
</p>
  </div>
</body>
</text>
</TEI>
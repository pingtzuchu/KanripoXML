<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_909-1a"/>
太平御覽卷第九百九<lb/>
　獸部二十一<lb/>
　　狼　狐　狢<lb/>
　　　　　狼<lb/>
爾雅曰狼牡貛<hi>音歡</hi>牝狼其子檄<hi>吉堯切</hi>絶有力迅<lb/>
說文曰狼似犬銳頭而白頰<lb/>
詩曰狼跋其胡載㚄<hi>音致</hi>其尾<hi>疐跲也</hi>
又曰子之昌兮遭我猱之陽兮並驅從兩狼兮<lb/>
周禮天官獸人曰冬獻狼<lb/>
禮曰狼臅<hi>音觸</hi>膏<lb/>
又曰君之車厥右虎裘厥左狼裘<lb/>
左傳曰伯石始生子容之母走謁諸姑<hi>子容母叔向㛐伯華妻姑叔向母也</hi>曰<lb/>
長叔姒生男<hi>兄弟之妻相謂姒也</hi>姑視之及堂聞其聲而還曰是犲<lb/>
<pb n="KR3k0012_SBCK_909-1b"/>
狼之聲也狼子野心非是莫喪羊舌氏矣遂弗視<lb/>
史記大宛傳曰烏孫王昆莫𥘉生弃於野狼徃乳之<lb/>
漢書曰江都王建宫人有過者或放狼令齧殺之建觀而<lb/>
大笑爲樂<lb/>
又曰髙祖使太子將兵四皓曰今使太子將兵無異羊將<lb/>
狠也<lb/>
宋書曰王仲德𥘉遇符氏之敗兄叡同起義兵與慕容垂<lb/>
戰敗仲德𬒳重創走與家屬相失路經大澤困未能玄卧<lb/>
林中有一小兒青衣年可七八歲騎牛行見仲德驚曰<lb/>
巳食未仲德言飢小兒玄湏臾復來得飯與之食畢欲行<lb/>
而暴雨莫知津逕有一白狼至前仰天而號號訖銜仲德<lb/>
衣因渡水仲德隨後得濟與叡相見<lb/>
後魏書曰匈奴單于生女姿容甚羙國人皆以爲神單于<lb/>
<pb n="KR3k0012_SBCK_909-2a"/>
曰吾有此女安可配人將以與天乃於國無人之地築髙<lb/>
臺置二女其上曰請天自迎之經三年其母欲迎之單于<lb/>
曰不可未徹之間復經一年乃有一老狼晝夜守臺下<lb/>
爲穴經時不玄其小女曰吾父處我於此欲與天而今狼<lb/>
來或是神物遂乃就之其姉大驚曰此是畜生無乃辱父<lb/>
母也妹不從下爲狼妻而産子後遂滋繁成國故其民好<lb/>
引聲長歌又似狼嘷<lb/>
又曰𥘉道武避窟咄難遣穆崇還察人心崇單馬與從者<lb/>
微服入其營㑹道武爲㫪妾所識賊皆驚起崇求從者不<lb/>
得因匿坑中徐乃竊馬奔走於大澤有白狼向崇號崇覺<lb/>
窹馳馬隨狼走遂免難道武異之命崇立祀子孫丗奉焉<lb/>
後周書四夷傳曰突厥之先匈奴之別種也爲隣國所破<lb/>
其族有一小兒弃草澤中有牝狼以肉飼之及長與狼交<lb/>
<pb n="KR3k0012_SBCK_909-2b"/>
合遂有孕焉彼王聞此兒尚在重遣殺之使者見狼在側<lb/>
并欲殺狼狼遂逃于髙昌國之北山山有洞穴穴内有平<lb/>
壌荗草周廻數百里四面俱山狼匿其中遂生十男其後<lb/>
各爲一姓阿史郍即其一也<lb/>
又曰突厥旗纛之上施金狼頭侍衛之士皆謂附離夏言<lb/>
亦狼也盖本狼生志不忘本耳<lb/>
唐書曰薛延陁部落嘗有一客乞食於主人者主人引與<lb/>
入帳命妻具饌其妻頋視客乃狼頭人也主人不知覺妻<lb/>
告隣人共視之狼頭人巳食主人而去相與逐之至鬱督<lb/>
軍出見二人追者告其故二人曰我是也我即神人薛延<lb/>
陁當滅我來取之追者懼而返走<lb/>
又曰髙宗時有孝子年十二䘮父母以孝聞晝夜負<lb/>
土爲墳又葬曽祖父母經二十載其功始畢有白狼號鳴<lb/>
<pb n="KR3k0012_SBCK_909-3a"/>
於墓側詔旌表其門<lb/>
帝王丗紀曰有神牽白狼銜鈎入殷<lb/>
國語曰周穆王將征犬戎祭公謀父諌不聽遂征之得四<lb/>
白狼四白鹿以歸自是荒服者不至<lb/>
述異記曰周幽王時牛化爲虎羊化爲狼洛南有避狼城<lb/>
云幽王時群臣爲狼食人故築城避之今洛中有狼村是<lb/>
其處也<lb/>
穆天子傳曰舂山百獸所聚爰有狼材野馬<lb/>
山海經曰盂山有獸多白狼白虎<lb/>
又圗讃曰矯矯白狼有道則遊應符變質乃銜靈鈎<lb/>
淮南萬畢術曰取狼皮以當空户則羊畏不敢出矣<lb/>
毛詩草木蟲魚䟽曰狼能爲小兒啼聲以誘人去數十歩<lb/>
止其猛揵者人不能制雖善用兵者其不能尅也其膏可<lb/>
<pb n="KR3k0012_SBCK_909-3b"/>
以煎和其皮可以爲裘<lb/>
　　　　　狐<lb/>
說文曰狐妖獸也鬼所乘也有三德其色中和小前大後<lb/>
死則首丘<lb/>
禮檀弓曰君子曰樂樂其所自生禮不忘其夲古之人有<lb/>
言曰狐死正丘首仁也<lb/>
易解卦曰九二田獲三狐得黄矢貞吉<lb/>
又曰未濟亨小狐汔濟濡其尾<lb/>
詩國風曰南山崔崔雄狐綏綏<lb/>
又曰有狐綏綏在彼淇梁<lb/>
又曰莫赤匪狐莫黒匪烏<lb/>
漢書曰陳勝呉廣於所次旁藂祠<hi>張晏曰次人所止處藂祠鬼所慿</hi>夜篝<lb/>
<hi>音構</hi>火狐鳴呼曰大楚興陳勝王卒皆夜驚恐旦日卒中往往<lb/>
<pb n="KR3k0012_SBCK_909-4a"/>
指目勝廣<lb/>
晉書曰王浚據幽州有狐踞府門躍入㕔事後浚果敗<lb/>
又曰涼武昭王暠子歆爲涼州牧時有狐上南門主簿汜<lb/>
稱曰諺曰野獸入家主人將去狐上南門又狐者胡也天<lb/>
意若曰有胡人居于此城南面而居也後竟爲沮渠蒙遜<lb/>
所滅<lb/>
王隱晉書曰劉丗則女病媚積年韓友令作布囊張着䆫<lb/>
間乃閉户駈逐湏臾囊大脹急縳口懸樹間視之唯有二<lb/>
三斤狐毛遂差<lb/>
又曰淳于智濟北人夏侯藻母病因五皷中出詣智卜有<lb/>
一狐當門向之嘷唳藻愁愕遂駞詣智智曰禍甚急君速<lb/>
歸在狐嘷喚處撫心啼坐勿休然後其禍僅可免也藻如<lb/>
之母亦扶病而出家人旣集堂屋五間拉然暴崩<lb/>
<pb n="KR3k0012_SBCK_909-4b"/>
唐書曰哥舒翰素與禄山思順不恊上每和解禄山謂翰<lb/>
曰我父是胡母是突厥公母是突厥公是胡與公族類頗<lb/>
同何得不相親乎翰應之曰古人云野狐向窟嘷不祥以<lb/>
其忘夲也敢不盡心焉禄山甚怒以爲譏其胡也<lb/>
莊子曰夫豐狐文豹是何罪之有哉其皮爲之災也<lb/>
管子曰代出狐白之皮狐應隂陽之變六月而一見公貴買<lb/>
之代人忘其難得喜其貴價必相率而求之取此物者因<lb/>
令齊載金錢之代谷求狐白皮代王聞之果去其農處山<lb/>
林求狐二十四月不得一狐離皮聞而伐之王即將其士<lb/>
卒服於齊<lb/>
慎子曰廊廟之材非一木之枝狐白之裘非一狐之皮<lb/>
范子曰狐皮出天外<lb/>
穆天子傳曰天子獵於滲澤得白狐玄貉祭於河宗<lb/>
<pb n="KR3k0012_SBCK_909-5a"/>
山海經曰青丘之國有狐而九尾<hi>郭璞注曰丗平則出爲瑞也</hi>
又曰武都之山有黒水焉其上有玄狐蓬尾<hi>蓬蓬其尾也說苑日蓬狐</hi>
<hi>文豹</hi>
書紀年曰宣王時鳥化爲狐夏伯抒子東征獲狐九尾<lb/>
玄中記曰五十歲之狐爲淫婦百歲狐爲羙女又爲巫神<lb/>
禮斗威儀曰君乗火王政平南海輸以文狐<lb/>
春秋潜潭巴曰白狐至國民利不至下驕恣<lb/>
韓詩外傳曰狐水神也<lb/>
春秋後語曰楚宣王以昭奚恤爲相諸侯畏之王問群臣<lb/>
曰吾聞北方畏昭奚恤亦誠何如江乙對曰虎求百獸而<lb/>
食之得狐狐曰子無噉我天帝令我長百獸子若食我是<lb/>
逆天帝之命子以我爲不信我爲子先行隨我後觀百獸<lb/>
見我能無走乎虎以爲然隨狐而行百獸見之皆走虎不<lb/>
<pb n="KR3k0012_SBCK_909-5b"/>
知獸之畏已反以爲畏狐也今王地方五千里帶甲百萬<lb/>
而任之於昭奚恤然北方非畏奚恤其實畏王之甲兵故<lb/>
人臣見畏者君威也君不用則威亡矣<lb/>
趙曄呉越春秋曰禹年三十未娶行塗山恐時暮失辭曰<lb/>
吾之娶也必有應巳矣乃有白狐九尾而造於禹禹曰白<lb/>
者吾服也九尾者王證也於是塗山人歌曰綏綏白狐九<lb/>
尾龎龎成于家室我都彼昌禹乃娶塗山女<lb/>
淮南子曰夫狐之摶雉也必卑體弭毛以待其來也雉見<lb/>
而信之故可得而禽也<lb/>
淮南萬畢術曰犀角置狐穴中狐不歸<lb/>
枹朴子曰玉榮記曰狐及狸狼皆夀八百歲滿三百暫變<lb/>
爲人形<lb/>
西京雜記曰廣川王去疾聚其無頼少年遊獵無度國内<lb/>
<pb n="KR3k0012_SBCK_909-6a"/>
冡墓盡發之甞發欒書冡無餘物有一白狐見人驚走左<lb/>
右㦸之不得傷左足於是王夢一丈夫髮眉盡白來謂王<lb/>
曰何故傷吾左足以杖叩王左脚王乃患脚至死不差<lb/>
白虎通曰狐死首丘不忘夲也德至鳥獸則九尾狐見九<lb/>
者子孫繁息也於尾者後當盛也<lb/>
崔豹古今注曰章帝元和二年白狐九尾見信都<lb/>
魏略曰文帝受禪九尾狐見於譙都<lb/>
名山記曰狐者先古之淫婦也其名曰紫紫化而爲婦故<lb/>
其名自稱阿紫<lb/>
伏滔北征記曰皇天塢北古特陶穴晉時有人逐狐入穴<lb/>
行十餘里得書二千卷<lb/>
又曰河冰厚數尺冰始合車馬未過湏狐先行此物善<lb/>
聽水無聲乃過<lb/>
<pb n="KR3k0012_SBCK_909-6b"/>
酈善長水經注曰狐性多疑故俗有狐疑之說<lb/>
管輅傳曰夜有一小物如獸手持火以口吹之書生舉刀<lb/>
斫斷腰視之狐也<lb/>
郭璞九尾狐賛曰青丘竒獸九尾之狐有道祥見出則衘<lb/>
書作瑞於周以摽靈符<lb/>
劉敬叔異苑曰有胡道洽者自云廣陵人好音樂醫術之<lb/>
事體有臊氣恒以名香自防唯忌猛犬自審死日誡弟子<lb/>
曰氣絶便殯勿令狗見我尸也死於山陽歛畢覺棺空即<lb/>
開看不見尸體時人咸謂狐也<lb/>
搜神記曰酒泉郡毎太守到官無幾輙卒死後渤海陳<lb/>
斐使此郡斐行卜卜者曰逺諸侯放伯永能解此則無<lb/>
憂斐旣到官侍有張醫有王侯卒有史侯斐恒逺之夜半<lb/>
有上斐𬒳者斐便以𬒳置取之物跳踉<hi>音郎</hi>訇訇作聲乃言<lb/>
<pb n="KR3k0012_SBCK_909-7a"/>
曰我無惡意當深報府君府君曰汝爲何魅曰我夲百年狐<lb/>
今爲魅垂當神聽一放我我字伯永府君有急難呼我斐<lb/>
乃喜便放之忽然有赤光如電後毎事先以語斐於酒泉<lb/>
境界無毫毛之姧咸曰聖君月餘主簿李音私通斐侍婢<lb/>
旣而驚懼遽爲伯永所白遽與諸僕謀殺斐伺旁無人便<lb/>
伏人欲格殺之裴即呼伯永有如曳疋綘諸僕伏地失䰟<lb/>
乃以次縛取皆伏即殺音等伯永乃辝謝斐曰未及白姧<lb/>
乃爲府君所召猶用慙<lb/>
又曰燕昭王墓有老狐化男子詣張華講說華恠之謂雷<lb/>
孔章曰今有男子少羙髙論孔章曰當是老精聞燕昭王<lb/>
墓有華表柱向千年可取照之當見如言化爲狐<lb/>
又曰有一書生呉中皓首稱胡博士教授諸生忽復不見<lb/>
九月　九日士人相與登山遊觀聞講書聲命僕尋之見<lb/>
<pb n="KR3k0012_SBCK_909-7b"/>
空冡中群狐羅列見人即走老狐獨不去是皓首書生<lb/>
續搜神記曰襄陽習鑿齒爲荆州主簿從桓武帝出獵時<lb/>
大雪於江陵城西見草上雪氣岀伺視見一黄物射之應<lb/>
箭死徃取乃一老雄狐脚上帶綘綾香囊<lb/>
又曰呉郡頋旃獵至一崗忽聞人語聲云咄咄今年衰乃<lb/>
與衆㝷覔崗項有一穽是古時冡見一老狐蹲冡中前有<lb/>
一卷簿書老狐對書屈指有所計校放犬咋殺之取視口<lb/>
中無復齒頭毛皆白簿書悉是姧愛人女名巳經姧者朱<lb/>
鈎頭所䟽名有百數旃女正在簿次<lb/>
金樓子曰狐白之裘天子𬒳之而在廟堂爲狐計者不若<lb/>
走於平澤<lb/>
　　　　　狢<lb/>
說文曰狢似狐善睡<lb/>
<pb n="KR3k0012_SBCK_909-8a"/>
周禮考工記曰狢踰汶則死土氣然也<lb/>
爾雅曰狢子狟<lb/>
穆天子傳曰天子獵於滲澤得玄狢以祭河宗<lb/>
後秦記曰姚襄遣參軍薛瓉使桓温温以胡戲瓉瓉曰在<lb/>
北曰狐在南曰狢何所問也<lb/>
太平御覽卷第九百九<lb/>
<pb n="KR3k0012_SBCK_909-8b"/>
</p>
<p>
</p>
  </div>
</body>
</text>
</TEI>
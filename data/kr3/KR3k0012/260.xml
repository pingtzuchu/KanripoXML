<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_260-1a"/>
太平御覽卷第二百六十<lb/>
　職官部五十八<lb/>
　　　　　良太守上<lb/>
漢書曰黄霸字次公淮陽人也爲頴川太守咸稱神明姧<lb/>
人去入他郡盗賊日少霸力行教化而後誅罰霸以外寛<lb/>
内明得吏民心是時鳯皇神雀數集郡國頴川尤多天子<lb/>
下詔稱揚曰頴川太守霸飬視鰥寡贍助貧窮獄或八年<lb/>
無重罪囚可謂賢人君子矣書不云乎股肱良哉元首明<lb/>
哉其賜霸爵關内侯黄金百斤<lb/>
又曰文翁廬江人也少好學景帝末年爲蜀郡太守仁愛<lb/>
好教化見蜀地僻陋有蠻夷風文翁欲誘進之乃選郡縣<lb/>
小吏開敏有才者張叔等十餘人親自飾厲遣詣京師受<lb/>
業蜀地學於京師者比齊魯焉<lb/>
<pb n="KR3k0012_SBCK_260-1b"/>
又曰龔遂字少卿山陽人宣帝問遂曰渤海廢亂朕甚憂<lb/>
之君何以息其盗賊以稱朕意遂曰海濵遐逺不霑聖化<lb/>
其民困於飢寒而吏莫恤今欲使臣勝之將安之上曰選<lb/>
用賢良固欲安之遂曰臣聞治亂䋲不可急唯緩之然後<lb/>
可治願丞相御史無拘臣以文法得一切以便冝從事上<lb/>
許焉遂單車獨行至府郡中翕然盗賊亦皆罷斃民有<lb/>
帶持刀劒者使買劒買牛賣刀買犢所謂帶牛而佩犢<lb/>
乎<lb/>
又曰朱愽遷琅邪太守齊俗舒緩飬名愽新視事右曹掾<lb/>
史皆移病卧愽問對言惶恐故事二千石新到輙遣吏存<lb/>
問致意乃敢起就職愽奮髯抵几曰觀齊兒欲以此爲俗<lb/>
耶乃召見諸曹吏書佐及縣大吏選其可用者出教署之<lb/>
皆斥罷諸病吏郡中大驚又勑功曹官屬多襃衣大祒<hi>袑音</hi>
<pb n="KR3k0012_SBCK_260-2a"/>
<hi>紹謂大袴也</hi>不中節度自今掾史衣皆令去地三寸<lb/>
又曰尹翁歸字子况爲東海太守郡中吏人賢不肖及姧<lb/>
邪盡知之東海大治以髙第入守右扶風滿歲爲真政雖<lb/>
任刑其在公卿之間清潔自守語不及私温良廉退不以<lb/>
行能驕人甚得名譽於朝廷<lb/>
又曰薛宣字貢君東海太守左馮翊滿歳稱職宣爲吏賞<lb/>
罰明用法平而必行所居皆有條教可紀多仁恕愛利<hi>愛人</hi>
<hi>而安利之</hi>
又曰朱邑字仲卿廬江人少時爲舒桐郷嗇夫廉平不苛<lb/>
以愛利爲行未甞笞辱人存問孤寡遇之有恩所部吏民<lb/>
愛敬焉遷北海太守<lb/>
又曰趙喜字伯陽爲平原太守後青州大蝗入平原界輒<lb/>
死歲屢有年百姓歌之<lb/>
<pb n="KR3k0012_SBCK_260-2b"/>
又曰汲黯爲東海太守治官好清静擇丞史任之責其大<lb/>
指而巳黯素多病卧閤内不出歳餘東海大治召爲淮陽<lb/>
太守黯辭之上曰君薄淮陽耶吾欲得君卧而治之乃行<lb/>
又曰王尊爲中郡太守河溢堤壞尊執珪請以身填金堤<lb/>
而水稍却<lb/>
又曰王尊字子貢涿郡人也爲安定太守到官出教告屬<lb/>
縣曰令長丞尉奏法守城爲民父母禦強扶弱宣廣澤甚<lb/>
勞苦矣太守以今日至府願諸君自免正身<lb/>
又曰馮立字聖通以任爲郎遷五原太守徙西河上郡立<lb/>
在職公廉治行略與兄野王相似而多知有恩貸好爲條<lb/>
教吏人嘉美野王立相代爲太守人歌之曰大馮君小馮<lb/>
君兄弟繼踵相因循聦明賢智恩惠民政如魯衛德化均<lb/>
周公康叔猶二君後遷爲東海太守土下濕病痺天子聞<lb/>
<pb n="KR3k0012_SBCK_260-3a"/>
之徒太原太守更治五郡所居有迹<lb/>
又曰韓延壽字長公燕人爲淮陽太守治甚有名徙頴川<lb/>
多豪強難治延壽教以禮讓令文學校官諸生冠皮弁執<lb/>
爼豆爲吏民行䘮娶禮百姓遵用其敎徙爲東郡太守吏<lb/>
無追捕之苦人無捶楚之憂皆便安之接待下吏恩施甚<lb/>
厚入守左馮翊行縣至髙陵民有昆弟相與訟田延壽大<lb/>
傷之曰幸得爲郡不能宣明教化至令民有骨肉争訟旣<lb/>
傷風化咎在馮翊當先退是日稱病不聽事因入卧傳舎<lb/>
閉閤思過於是訟者宗族傳相責讓此兩昆弟皆自髠肉<lb/>
袒謝終死不敢復爭延壽恩信周遍二十四縣莫敢復以<lb/>
辭訟自言者其志誠吏民不忍欺<lb/>
又曰邵信臣字翁卿九江壽春人也以明經甲科爲郎超<lb/>
爲零陵大守病歸復徴爲諌議大夫遷南陽太守躬勸耕<lb/>
<pb n="KR3k0012_SBCK_260-3b"/>
農開通溝渠爲民作均水約束刻石立於田畔以防争吏<lb/>
民親愛之號曰邵父荆州刺史奏信臣爲百姓興利郡以<lb/>
殷冨賜黄金四十斤遷河南太守治行常爲第一<lb/>
又曰班伯爲定襄太守定襄聞伯素貴年少自請治劇畏<lb/>
其下車任威吏民竦息伯請問耆老父祖有故人舊恩者<lb/>
延之滿堂日爲供具執子孫禮諸所賔禮皆名豪懷恩醉<lb/>
共諌伯曰冝頗攝録盗賊具言夲謀亡匿處伯曰是所望<lb/>
於父師矣乃召屬縣長吏選精進掾史分部収捕旬日盡<lb/>
得郡中震懾咸稱神明<lb/>
又曰蕭育字次君哀帝時南郡多盗賊拜育爲南郡太守<lb/>
上以育耆舊名臣乃以三公使車載育入殿中受䇿<hi>使車三公</hi>
<hi>奉使之車也如安車</hi>加賜黄金二十斤育至南郡盗賊斷絶<lb/>
東觀漢記曰杜詩字君公爲南陽太守性節儉而治清平<lb/>
<pb n="KR3k0012_SBCK_260-4a"/>
以誅暴立威信善於計略省愛民役造作水排鑄爲農器<lb/>
用力省見功多時人方於邵信臣故南陽人爲之語前有<lb/>
邵父後有杜母<lb/>
又曰馬援字文淵扶風人爲隴西太守務開寛信恩以待<lb/>
下任吏以職但惣大體而巳賔客故人日滿其門諸曹時<lb/>
白外事輙曰此丞掾任何足相煩若大姓侵小民黠羗欲<lb/>
旅距此乃太守事耳<lb/>
又曰朱暉字文季再遷臨淮太守暉好節槩有所㧞用皆<lb/>
厲行之士吏民畏愛謂之歌曰強直自遂南陽朱季吏畏<lb/>
其威民懷其惠<lb/>
又曰祭彤爲遼東太守<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>之威聲揚於北方胡夷皆來内<lb/>
附野無風塵乃悉罷縁邊屯兵及彤卒烏桓鮮卑追思無<lb/>
巳毎朝京師過<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>冡拜謁仰天號泣乃去<lb/>
<pb n="KR3k0012_SBCK_260-4b"/>
又曰張堪字君遊遷漁陽太守教民耕種百姓殷冨童謡<lb/>
曰桑無附枝麦穗兩歧張君爲政樂不可支視事八年匈<lb/>
奴不敢犯塞<lb/>
又曰第五倫字伯魚爲㑹稽太守性節儉雖身居二千石<lb/>
位常𬞞食布衣妻自炊㸑𥘉代到當發百姓老小闐府門<lb/>
攀車叩馬啼呼曰捨我何之其得人心見愛如此<lb/>
又曰郭伋爲頴川太守辭去之官光武詔曰郡得賢能太<lb/>
守去帝城不逺何潤九里冀京師并蒙其福也<lb/>
又曰秦彭遷山陽太守時山陽新遭地動後飢旱榖貴米<lb/>
石七八萬百姓窮困彭下車經營勞來爲民四誡以父母<lb/>
夫妻兄弟長㓜之序擇民能率衆以爲郷三老選郷三老<lb/>
爲縣三老令與長吏叅職崇儒雅貴庠序上德化春秋饗<lb/>
射升降揖讓務禮示民吏民畏愛不敢欺犯<lb/>
<pb n="KR3k0012_SBCK_260-5a"/>
又曰侯霸字君房爲臨淮太守治有能名及王莽之敗霸<lb/>
保固守卒全一郡更始元年遣使徴霸百姓老弱相携號<lb/>
哭遮使者車或當道而卧皆曰乞侯君復留民乃誡乳婦<lb/>
勿得舉子侯君當去必不能全使者慮霸就徴臨淮必亂<lb/>
不敢受璽書而具以狀聞<lb/>
又曰耿純字伯山鉅鹿人請治一郡盡力自効上笑曰卿<lb/>
乃欲以治民自効乃拜純爲東郡太守後坐事免上過東<lb/>
郡數千人號呼涕泣云願復得耿君上復以純爲東郡太守<lb/>
又曰王阜爲益州太守邊郡吏多放縱阜以法繩正吏民<lb/>
不敢犯禁政教清静百姓安業甘露降白烏見連有瑞應<lb/>
世謂其持法平政寛慈有化所致<lb/>
又曰魏霸爲鉅鹿太守霸性清約質朴爲政寛恕正色而<lb/>
巳不求備於人掾吏有過輙私責數不改休罷之終不暴<lb/>
<pb n="KR3k0012_SBCK_260-5b"/>
揚其惡<lb/>
又曰秦彭字伯夲爲山陽太守以禮訓民不任刑名崇好<lb/>
儒雅百姓懷之莫敢欺犯轉潁川太守鳯皇騏驎嘉禾甘<lb/>
露之瑞集於郡境元成間宗族五人同爲二千石故號爲<lb/>
万石秦氏<lb/>
又曰沈豐字聖逹爲零陵太守爲政慎刑重殺罪法辭訟<lb/>
𥘉不歷獄嫌疑不决一斷於口鞭杖不舉市無刑戮僚友<lb/>
有過𥘉不暴揚有竒謀異略輙爲談述曰太守所不及也<lb/>
到官一年甘露降芝草生<lb/>
又曰宗慶字叔平爲長沙太守民飬子者三千餘人男女<lb/>
皆以宗爲名<lb/>
後漢書曰光武南定河内而更始大司馬朱鮪等盛兵據<lb/>
洛陽又并州未安光武難其守問於鄧禹曰諸將誰可使<lb/>
<pb n="KR3k0012_SBCK_260-6a"/>
守河内者禹曰昔髙祖任蕭何於關中無復西顧之憂所<lb/>
以得專精山東終成大業今河内帶河爲固户口殷實北<lb/>
通上黨南迫洛陽冠恂文武備足有牧人御衆之才非此<lb/>
子莫可使也乃拜恂河内太守行大將軍事<lb/>
又曰冦恂字子翼爲潁川太守拜執金吾後光武幸潁川<lb/>
百姓遮道曰願陛下復借冦君一年乃留之<lb/>
又曰楊震遷東萊太守當之郡道經昌邑故所舉荆州茂<lb/>
才王宻爲昌邑令謁見至夜懷金十斤以遺震曰故人知<lb/>
君君不知故人何也宻曰暮夜無知者震曰天知神知我<lb/>
知子知何謂無知宻愧而出轉涿郡太守性公廉不受私<lb/>
謂子孫常𬞞食歩行故舊長者或欲令爲開産業震不肯<lb/>
曰使後代稱爲清白吏子孫以此遺之不亦厚乎<lb/>
又曰孟甞遷合浦太守郡不産榖實而海出珠寳與交阯<lb/>
<pb n="KR3k0012_SBCK_260-6b"/>
比境常通啇販貿糶糧食先是宰守並多貪穢詭人採求不<lb/>
知紀極<hi>詭貴</hi>珠遂漸徙於交阯郡界於是行旅不至人物無<lb/>
資貧者餓死於道甞到官革易前弊求人病利曽未踰歲<lb/>
去珠復還<lb/>
又曰任延爲九真太守九真不識父子之性夫婦之道延<lb/>
乃移書屬縣各使男年二十至五十女年十五至四十皆<lb/>
以年齒相配其貧無禮娉令長吏以下各省俸禄以賑助<lb/>
之同時相娶者二千餘人是歲風雨順節榖稼豊衍其産<lb/>
子者始知種姓咸曰使我有是子者任君也多名子爲任<lb/>
又曰陳寵轉廣漢太守西川豪右并兼吏多姧貪訴訟日<lb/>
百數寵到顯用良吏王渙鐔顯等以爲腹心<hi>鐔音徒南反</hi>訟者<lb/>
日減郡中清肅先是洛縣城南<hi>洛縣名故城在今益州雒縣南也</hi>毎隂雨<lb/>
常有哭聲聞於府中積數十年寵聞而疑其故使吏案行<lb/>
<pb n="KR3k0012_SBCK_260-7a"/>
還言前代衰亂時此下多死亡者而骸骨不得葬寵愴然<lb/>
歎即矜勑縣盡収歛葬之自是哭聲遂絶<lb/>
又曰宋均爲九江太守山陽楚沛多蝗其飛至九江界者<lb/>
輙東西散去<lb/>
又曰劉寵爲㑹稽太守簡除煩苛禁察非法郡中大化徴<lb/>
爲將作大匠山隂縣有五六老叟尨眉皓髪自若耶山谷<lb/>
間出人齎百錢以送寵寵爲人選一大錢受之<lb/>
又曰曹襃爲河内太守時春夏大旱粮榖踊貴襃到乃<lb/>
省吏併職退去姧殘澍雨數降其秋大熟百姓給足流寓皆<lb/>
還<lb/>
又曰鮑德爲南陽太守時歲多荒災唯南陽豐穰吏人愛<lb/>
恱號爲神父<lb/>
又曰廉范遷蜀郡太守其俗尚文辨好相持短長范每厲<lb/>
<pb n="KR3k0012_SBCK_260-7b"/>
以淳厚不受偷薄之說成都民物豐盛邑宇逼側舊制禁<lb/>
民夜作以防火災而更相隱蔽焼者范乃毀削先令但嚴<lb/>
使儲水而已百姓爲便乃歌之曰廉叔度來何暮不禁火<lb/>
民安堵平生無𥜗今五袴<lb/>
又曰馬嚴爲陳留太守下車明賞罰發姧匿郡界清静時<lb/>
京師訛言賊從東方來百姓奔走轉相驚動諸郡遑急各<lb/>
以狀聞嚴察其虚妄獨不爲備詔書勑問使驛係道嚴固<lb/>
執無賦後卒如言<lb/>
又曰黄香爲魏郡太守郡舊有内外園田常與人分種収<lb/>
榖歲數千斛香曰田令啇者不農王制仕者不耕<hi>王制曰上農夫</hi>
<hi>食九人下士視上農夫禄足以代耕也</hi>伐氷食禄之人不與百姓争利乃悉<lb/>
以賊人課令耕種<lb/>
又曰中平三年江夏兵趙慈反叛殺南陽太守奏頡攻没<lb/>
<pb n="KR3k0012_SBCK_260-8a"/>
六縣拜羊續爲南陽太守當入郡界乃羸服間行童子一<lb/>
人觀歷縣邑採問風謡然後乃進其令長貧㓗吏民良猾<lb/>
悉迸知其狀郡内驚竦莫不震懾乃發兵與荆州刺史王<lb/>
敏共擊趙慈斬之獲首五千餘級屬縣餘賊並詣續降<lb/>
又曰羊續爲南陽太守續妻後與子秘俱徃郡舎續閉門<lb/>
不内妻而自將秘行其資藏唯有布衾弊祗禂監麥數斛<lb/>
而已<hi>說文曰祗裯短衣而巳祗者丁奚反禂音丁勞也</hi>顧勑祕曰吾自奉若此何<lb/>
以資爾母乎使母俱歸<lb/>
又曰三府舉主棠治劇拜巴郡太守棠馳兵赴賊斬虜千<lb/>
餘級巴庸清静吏民生爲立祠<lb/>
又曰樊淮拜鉅鹿太守時飢荒之餘人庶流迸家户且盡<lb/>
淮課督農桑廣施方略朞年間榖粟豐賤數十倍而趙魏<lb/>
之郊數爲羗所鈔暴淮外禦冦虜内撫百姓郡境以安<lb/>
<pb n="KR3k0012_SBCK_260-8b"/>
又曰伏湛更始立以爲平原太守倉卒兵起天下驚擾而<lb/>
湛獨晏然教授不廢謂子曰夫一榖不登國君撤膳<hi>禮記曰年</hi>
<hi>榖不登君膳不祭肺</hi>今人皆飢奈何獨飽乃共食麄糲<hi>糲麄米者九章筭術曰粟</hi>
<hi>五十糲率三十一斛粟得六斗米爲糲也</hi>悉分俸禄以賑郷里來客者百餘家<lb/>
又曰鮑昱後拜汝南太守郡多陂池歲歲决壞年費常三<lb/>
千餘萬昱乃上作方梁石洫<hi>洫渠也以石爲之猶今之水門也</hi>水常饒足<lb/>
漑田倍多人以殷冨<lb/>
又曰第五訪爲張掖太守歲飢粟石數千訪乃開倉賑給<lb/>
以救其弊吏懼譴争欲上言訪曰若上湏報是棄人也<hi>湏待</hi>
<hi>也</hi>太守樂以一身救百姓遂出榖賦人順帝璽書嘉之由<lb/>
是一郡得全<lb/>
謝承後漢書曰鄭弘遷淮隂太守消息傜賦政不煩苛行<lb/>
春天旱隨車致雨白鹿方道夾轂而行弘怪問主簿黄國<lb/>
<pb n="KR3k0012_SBCK_260-9a"/>
曰鹿爲吉爲凶國拜賀曰聞三公車<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>畫作鹿明府必爲<lb/>
宰相<lb/>
續漢書曰宋均爲九江太守五日一聽事冬以日中夏以<lb/>
平旦時多虎均曰夫虎豹在山黿鼉在泉物性之所託故<lb/>
江淮之間有猛獸猶江北之雞豚也數爲民害咎在貪殘今<lb/>
退檻穽進忠良虎遂東渡江<lb/>
又曰劉寛字文饒弘農人爲南陽太守温仁多恕遇民如<lb/>
子口不出詈言吏人有過但用蒲鞭罰之示辱而巳<lb/>
又曰羊茂字季寳豫章人爲東郡太守冬坐白羊皮夏處<lb/>
單版榻常食乾飯出界買鹽致妻子不歷官舎<lb/>
華嶠後漢書曰岑熈爲東郡太守好聘禮隱逸顯之於朝<lb/>
與叅政事視事三年人歌之曰我有枳棘岑君伐之我有<lb/>
蝥蠈岑君遏之狗吠不驚足下生釐含哺皷腹焉知凶災<lb/>
<pb n="KR3k0012_SBCK_260-9b"/>
我嘉我生獨丁斯時美矣岑君於戲如兹<lb/>
張璠漢記曰宋登字叔楊岀爲潁川太守市無豫價道不<lb/>
拾遺病免卒於家汝陰人配社祀之<lb/>
又曰陳球爲零陵太守球到郡設方略朞月間賊虜消散<lb/>
而州兵朱益等反與桂楊賊胡蘭數萬人轉攻零陵零陵<lb/>
下濕編木爲城不可守備郡中惶恐掾吏白請遣家避難<lb/>
球怒曰太守分國虎符受任一郡豈顧妻孥而坦國威乎<lb/>
重復言者斬乃悉郡内吏民老弱與共城守<lb/>
漢雜事曰蔣滿爲上黨太守長子萬爲北地都尉次子輔<lb/>
爲安定太守滿與萬俱知名並見徴時徴爲二千石者十<lb/>
三人俱引見萬退却不敢與父併詔遣賛謁者曰何以不<lb/>
齊左右曰此父子也上歎息曰乃父子剖符耶即先詔曰<lb/>
上黨太守滿經行篤著信行山東其以滿爲淮陽王相誨<lb/>
<pb n="KR3k0012_SBCK_260-10a"/>
導東蕃弘農股肱郡其以萬爲弘農太守父子同日拜於<lb/>
前上嘉之<lb/>
太平御覽卷第二百六十<lb/>
<pb n="KR3k0012_SBCK_260-10b"/>
</p>
<p>
</p>
  </div>
</body>
</text>
</TEI>
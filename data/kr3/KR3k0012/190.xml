<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_190-1a"/>
太平御覽卷第一百九十<lb/>
　居處部十八<lb/>
　　　倉　囷　庾<lb/>
　　　　　倉<lb/>
說文曰倉榖藏也倉黄取而藏之故謂之倉<lb/>
周禮注曰藏米曰廩<lb/>
釋名曰倉藏榖物也<lb/>
詩云乃求千斯倉乃求万斯箱以峙其粻<lb/>
又曰豐年多黍多稌亦有髙廩万億及秭<lb/>
又曰我倉旣盈我庾惟億<lb/>
尚書曰武王克啇發巨橋之粟大頼于万姓巨橋紂倉也<lb/>
傳曰楚莊王賑廪同食注賑廩開倉同食上下無異<lb/>
禮記月令曰季春發倉廪賜貧窮<lb/>
<pb n="KR3k0012_SBCK_190-1b"/>
又曰五榖皆入必量於歳<lb/>
又曰循行積聚無有不歛<lb/>
又曰孟冬命有司穿竇窖修囷倉謹蓋藏務積聚<lb/>
又曰國無九年之畜爲不足無三年之畜曰急<lb/>
周禮曰儲畜以待凶荒<lb/>
又曰倉人掌粟入之藏辦九榖之物以待邦用若榖不足<lb/>
則止餘法用有餘則藏之以待凶而頒之<lb/>
又曰廪人掌九榖之數以待國之匪頒賜稍食以歳之上<lb/>
下數邦用以知足否以詔榖用以治年之豐凶<lb/>
公羊傳桓公曰御廪災御廪者何粢盛之所藏也<lb/>
論語曰舊榖旣没新榖旣升<lb/>
春秋佐助期曰天廪倉神名均明<lb/>
史記曰舜母嫉舜舜父使舜塗泥倉放火而燒舜舜垂席<lb/>
<pb n="KR3k0012_SBCK_190-2a"/>
而下得無傷<lb/>
又曰李斯年少時入倉觀倉中䑕食粟居大廡下斯乃歎<lb/>
曰人之賢不肖譬如䑕矣在所處耳乃從荀卿學帝王之<lb/>
術<lb/>
又曰宣曲任氏之先爲督道倉吏秦之敗也豪桀皆爭取金<lb/>
玉而任氏獨窖倉粟及楚漢交兵民不得田而豪桀金玉<lb/>
盡歸任氏<lb/>
又曰髙帝七年立太倉<lb/>
漢書曰汲黯因使矯制發倉救河内飢民上釋罪<lb/>
又曰武帝之𥘉民給家足太倉之粟陳陳相因詩曰如岡<lb/>
如阜如山如陵<lb/>
又宣紀曰耿夀昌奏設常平倉豐則籴儉則粜以利民<lb/>
又曰王嘉奏事曰孝文時吏居官者或長子孫以官爲氏<lb/>
<pb n="KR3k0012_SBCK_190-2b"/>
倉氏庫氏則倉庫吏之後也<lb/>
又鄒陽上書呉王曰呉有諸侯之位而實冨於天子轉粟<lb/>
西郷陸行不絶水行滿河<hi>如淳曰言漢京師仰須山東漕運以自給耳</hi>不如海<lb/>
陵之倉<lb/>
又賈捐之上書曰武帝元狩六年太倉粟紅腐不可食<lb/>
又食貨志曰漢宣帝時年豐人少利時大司農中丞耿壽<lb/>
昌上計令郡國皆築倉以榖賤時増其價而籴以利農榖<lb/>
貴時減其價而粜以利人名曰常平倉百姓利之也<lb/>
後漢書曰韓韶字仲黄潁川舞陽人也少仕郡辟司徒府<lb/>
秦山賊公孫舉僞號歴年守令不能破多爲坐法尚書選<lb/>
三府掾屬能治劇者乃以韶爲羸長<hi>羸縣故城在今兖州塼城縣東北也</hi>賊<lb/>
聞其賢相戒不入羸境餘縣多𬒳㓂廢耕桑其流入縣界<lb/>
求索衣粮者甚衆韶愍其飢困乃開倉賑之所廪贍万餘<lb/>
<pb n="KR3k0012_SBCK_190-3a"/>
户主者爭謂不可韶曰長活溝壑之民而以此伏罪含笑<lb/>
入地矣太守素知韶名徳竟無所坐<lb/>
又曰隗嚻旣敗公孫述欲安衆以成都郭外有秦時舊倉<lb/>
述改名白帝倉<hi>述以色尚白故改之</hi>自王莽巳來常空述即使人言<lb/>
白帝倉出榖如山陵百姓空市里徃觀之述乃大㑹羣臣<lb/>
問曰白帝倉竟出榖乎皆對言無述曰訛言不可信道隗<lb/>
王破者復如此矣俄而嚻將王元降述以爲將軍<lb/>
又曰虞詡時朝歌賊寗季等數千人攻殺長吏屯聚連年<lb/>
州郡不能禁乃以詡爲朝歌長故舊皆弔詡曰得朝歌何<lb/>
衰詡笑曰志不求易事不避難臣之職也不遇盤根錯節<lb/>
何以別利器乎始到河内太守馬稜勉之曰君儒者當謨<lb/>
謀廟堂之上反在朝歌邪詡曰𥘉除之日士大夫皆見弔<lb/>
勉詡籌之知其能爲也朝歌者韓魏之郊背太行臨黄河<lb/>
<pb n="KR3k0012_SBCK_190-3b"/>
去敖倉百里而青兾之人流亡万數賊不知開倉招衆刧<lb/>
庫兵守成臯斷天下右臂此不足憂也今其衆新盛難與<lb/>
爭鋒兵不厭權願寛假轡䇿勿令有所舉閡而巳及到官<lb/>
設令三科以募求壯士自掾吏巳下各舉所知攻刧者爲<lb/>
上偷盗爲次帶喪服而不事家業者爲下收得百餘人詡<lb/>
爲之饗會悉負其罪使入賊中誘令劫掠乃伏兵以待之<lb/>
遂殺賊數百人及潜遣貧民能縫者傭作賊衣以綵縫其<lb/>
𥚑爲幟<hi>幟記也續漢書曰以縫縷其𥚑也</hi>有市里者吏輙擒之賊由是駭<lb/>
散咸稱神明<lb/>
魏志曰袁渙字耀卿爲魏國郎中令及卒太祖爲之流涕以榖二<lb/>
千斛一敎以太倉榖千斛賜郎中令家一敎以垣下榖千<lb/>
斛與曜卿家外不解其意敎曰以太倉榖者官法也垣下<lb/>
榖者新舊也<lb/>
<pb n="KR3k0012_SBCK_190-4a"/>
呉書曰建康宫城即呉苑城城内有倉名曰苑倉故開北<lb/>
瀆通轉運於倉所時人亦呼爲倉城晉咸和中修苑城爲<lb/>
宫惟倉不毀故名太倉在西華門内道北<lb/>
晉書鄭黙出爲東郡太守值歲荒人飢黙輙開倉賑給乃<lb/>
舎都亭自表待罪朝廷嘉黙憂國詔書褒歎比之汲黯班<lb/>
告天下若郡縣有此比者聽出給入爲散騎常侍<lb/>
又曰王渾武帝受禪加揚烈將軍遷徐州刺史時年荒饑<lb/>
渾開倉賑贍百姓頼之<lb/>
又曰王藴爲呉興太守民飢輙開倉贍䘏主簿請先列上<lb/>
待報藴曰行仁義敗無恨坐違科免官士庶詣闕左降晉<lb/>
陵太守<lb/>
郡國誌曰衡山石廪峯一如倉庾有二户一開一閇閇者<lb/>
亦有關鑰之形<lb/>
<pb n="KR3k0012_SBCK_190-4b"/>
王子年拾遺記曰曹曽遇丗亂家家焚廬曽畜書万卷慮<lb/>
其先文湮没乃積石如倉廪以藏書丗謂曹家書倉焉<lb/>
水經注云汾陽故城積粟所在名之曰羊膓倉在晉門閭<lb/>
陽北石磴縈委若羊膓故以爲名即今羊膓坂是也<lb/>
越絶書曰君均東倉春申君造西倉名曰君均西倉門周<lb/>
一里八歩<lb/>
又曰呉兩倉春申君所造一名均輸<lb/>
洛陽記曰有常滿倉<lb/>
天門集曰廪星主倉<lb/>
說苑曰子路爲蒲令備水災興民春修溝瀆爲民煩苦故<lb/>
人予一簞食一壷漿孔子聞之使子貢止之子路忿然不<lb/>
恱往見夫子曰由也以暴雨將至恐有水災故與民脩溝<lb/>
瀆以備之而民多匱於食故與人一簞食一壷漿而夫子<lb/>
<pb n="KR3k0012_SBCK_190-5a"/>
使賜止之何也夫子止由之行仁也夫子以仁敎而禁其<lb/>
行仁　由也不受子曰尓以爲餓何不告於君發倉廩<lb/>
以給食之而以尓私饋之是汝不明君之惠見汝之私義<lb/>
也速巳則可矣否則尓受責不乆矣子路心服而退<lb/>
又曰北郭騷踵見晏子曰竊恱先生之義願乞所以養母<lb/>
者晏子使人分倉粟府金而遺之辭金而受粟有間晏子<lb/>
見疑於景公出犇北郭子召其友而告之曰吾恱晏子之<lb/>
義而甞乞所以養母者吾聞之曰養及親者身更其難今<lb/>
晏子見疑吾將以身白之遂造公庭求復之曰晏子天下<lb/>
之賢者也今去齊國國必侵矣方必見國之侵也不若先<lb/>
死請絶頸以白晏子逡廵而退因自殺也公聞之大駭乘<lb/>
馳而自追晏子及之郊請而反之晏子不得巳而反之聞<lb/>
北郭子之以死白巳也太息而嘆曰嬰不肖罪過固其所<lb/>
<pb n="KR3k0012_SBCK_190-5b"/>
也而士以身明之哀哉<lb/>
晉陽秋曰泰始四年七月立常平倉豐則糴儉則糶以利<lb/>
民也<lb/>
管子曰錯國不傾之地積不涸之倉藏不竭之府注不涸<lb/>
之倉言務五榖也<lb/>
述征記曰東城二石橋舊於王城之東北開渠引洛水名<lb/>
曰陽渠東流經洛陽於城之東南然後北廻通運至建春<lb/>
門以輸常滿倉<lb/>
永嘉郡記曰青田溪發源太湖湖是白土無復細石中生<lb/>
藴藻冬天水熱如湯故衆魚歸之名爲魚倉<lb/>
益州記曰今成都縣東有頽城毀垣土人云古白帝倉也<lb/>
異苑曰餘姚縣倉封閇完密而年年輙大損耗是冨陽縣<lb/>
桓王陵上雙石龜所食即斵毁龜口於是無復虧減<lb/>
<pb n="KR3k0012_SBCK_190-6a"/>
三輔故事曰漢大將軍周亞夫軍於細柳今石激是也石<lb/>
激西有細柳倉城東嘉禾倉<lb/>
老子曰田甚蕪倉甚虚<lb/>
管子曰倉廪實知禮節<lb/>
又曰不務地利則倉不盈<lb/>
莊子曰諸中國之在海内不似稊米之在太倉乎<lb/>
韓子曰韓昭侯之時黍種貴昭侯令人覆廪吏果竊黍種<lb/>
糶之<lb/>
淮南子曰近敖倉者不爲之多飯期滿腹而巳<lb/>
鹽鐵論曰匈奴因山谷爲城池水草爲倉廪<lb/>
地理志曰敖倉在河南廣武山鄭國所置<lb/>
漢王與頃羽爭天下運敖倉之粟<lb/>
　　　　　囷<lb/>
<pb n="KR3k0012_SBCK_190-6b"/>
西京雜記曰曹元理善筭友人陳廣漢有二囷忘其石數<lb/>
後筭欠一斗乃有䑕大如斗在其中<lb/>
呉志曰周瑜過魯肅求資肅有米三千石乃指一囷與之<lb/>
續異記曰晉陵無錫尉嚴無欲貯榖後開乃成虵以草焚之<lb/>
便貧<lb/>
詩曰胡取禾三百囷兮<lb/>
　　　　　庾<lb/>
韓詩外傳曰王者藏於天下諸侯藏於百姓農夫藏於囷<lb/>
庾啇賈藏於篋笥<lb/>
毛詩曰曽孫之庾如坻如京注曰庾露積也<lb/>
太平御覽卷第一百九十<lb/>
</p>
<p>
</p>
  </div>
</body>
</text>
</TEI>
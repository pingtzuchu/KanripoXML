<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_012-1a"/>
太平御覽卷第十二<lb/>
　天部十二<lb/>
　　　雪　霰　露<lb/>
　　　　　雪<lb/>
釋名曰雪綏也水下遇寒凝綏綏然下也<lb/>
詩曰北風其凉雨雪其滂<lb/>
又曰上天同雲雨雪雰雰<hi>雰雰雪皃也豐年之冬必有積雪</hi>
又曰文王以天子之命命將帥歌采薇以遣之昔我往矣<lb/>
楊柳依依今我來思雨雪霏霏<lb/>
又曰蜉蝣掘閱麻衣如雪鄭玄注曰喻曹昭公君臣朝夕<lb/>
變易衣服麻衣深衣也<lb/>
禮曰孟春行冬令則水潦爲敗雪霜大摯<lb/>
傳曰隱公九年三月庚辰大雪凡平地尺<hi>三月今正月也大雪失時也</hi>
<pb n="KR3k0012_SBCK_012-1b"/>
又曰楚子次于乾谿雨雪王皮冠秦復陶<hi>秦所遺羽衣也</hi>翠𬒳豹<lb/>
舄執鞭以出<lb/>
易通卦驗曰乾得坎之蹇則當夏雨雪<lb/>
詩推度灾曰逆天地絶人倫當夏雨雪<lb/>
大戴禮曰天地積隂温則爲雨寒則爲雪<lb/>
春秋元命苞曰隂陽凝而爲雪<lb/>
史記曰東郭先生乆待詔公車貧困飢寒衣弊履不完行<lb/>
雪中履有上無下足盡踐地道中人笑之<lb/>
漢書曰漢女者居東海養姑姑女䜛之於姑姑經太守訴<lb/>
而殺之五月下雪<lb/>
又曰蘇武使於單于<hi>單于</hi>幽武置大窖中絶不與飲食天雨雪<lb/>
武卧齧雪與氊毛并咽之數日不死匈奴因以爲神<lb/>
又曰壷廣鞮單于自將領萬騎擊烏孫㑹天大雪一日深<lb/>
<pb n="KR3k0012_SBCK_012-2a"/>
文餘人民畜産凍死<lb/>
續漢書曰赤眉入安定北地逢大雪坑谷皆滿多凍死<lb/>
晉書曰王恭衣鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>雪中行時人謂之神仙中人<lb/>
又曰太傳謝安雪驟降公欣然曰白雪紛紛何所似兄子<lb/>
客兒曰散鹽空中差可擬兄女道韞曰未若柳絮因風起<lb/>
又曰東瀛公騰<hi>公姓司馬名騰</hi>伐石勒於常山屯營時天大雪有<lb/>
一處方數丈融液恠而掘之得一玉馬髙尺許以爲晉家<lb/>
之瑞<lb/>
晉朝雜事曰太康七年河隂雨赤雪二頃<lb/>
宋書曰大明中元日雪花降殿庭右將軍謝莊下殿雪集<lb/>
衣白上以爲嘉瑞羣臣皆作雪花詩<lb/>
崔鴻北凉録曰先酒泉南有銅駞出大雨雪沮渠蒙遜遣<lb/>
工取之得銅數萬斤<lb/>
<pb n="KR3k0012_SBCK_012-2b"/>
宋齊語曰孫康家貧常映雪讀書<lb/>
唐書曰郭元振爲安西大都護時西突厥首領烏質勒部<lb/>
落強盛欵塞通和元振就其牙帳計㑹軍事時天大雪元<lb/>
振立於帳前與烏質勒言議須臾雪深風凍元振未嘗移<lb/>
足烏質勒年老不勝寒苦㑹罷而死<lb/>
録異傳曰漢時大雪積地丈餘洛陽令自岀案行見民家<lb/>
皆除雪出有乞食者至袁安門無有行路謂安巳死令人<lb/>
除雪入户見安僵卧問何不出安曰大雪人皆餓不冝干人<lb/>
令以爲賢舉爲孝廉<lb/>
韓詩外傳曰凡草木花多五出雪花獨六出雪花曰霙<hi>音英</hi>
皇甫謐髙士傳曰世莫知焦先所出野火燒其廬先因露<lb/>
寢冬雪大至先袒卧不移人以爲死就視如故<lb/>
穆天子傳曰日中大雪北風雨雪有凍死人天子作黃竹<lb/>
<pb n="KR3k0012_SBCK_012-3a"/>
詩三章以哀民曰我徂黃竹負閟寒<hi>閟閇也音祕</hi>
又曰雨雪天子獵于鈃山之西河<lb/>
漢武内傳曰西主母曰仙之上藥有玄霜絳雪<lb/>
列士傳曰羊角哀左伯桃相與爲死友聞楚王欲徃仕之<lb/>
道遇雨雪計不俱全乃併衣粮與角哀入樹而死<lb/>
陸機別傳曰機誅日平地尺雪時人以爲冤<lb/>
曹攄別傳曰攄爲洛陽令于時大雪而宫門夜忽失行馬<lb/>
攄曰此非他竊理可保明必是門士以療寒驗之而具服<lb/>
王子年拾遺記曰穆王東至大㩬<hi>音竒</hi>之谷西王母來進嵰<lb/>
<hi>丘儼反</hi>州甜雪嵰州去玉門三十萬里地多寒雪霜露著木<lb/>
石之上皆融而甘可以爲菓也<lb/>
又曰周靈王起昆明之臺召諸方士有二人乗飛遊之輦<lb/>
上席酣酯天赤旱地裂其一人先唱能爲霜雪王乃請焉<lb/>
<pb n="KR3k0012_SBCK_012-3b"/>
於是引氣一吸則雲起雪飛<lb/>
又曰廣延之國去燕七萬里在扶桑東其地寒盛夏之日<lb/>
氷厚至丈常雨青雪　氷霜之色皆如紺碧<lb/>
沙州記曰自龍涸至大浸川一千九百里晝夜蕭蕭常有<lb/>
風寒七月雨便是雪遥望四山皓然皆白<lb/>
西京雜記曰董仲舒曰太平之世雪不封條凌弭毒害而<lb/>
巳<lb/>
莊子藐姑射之山有神人居焉肌膚若氷雪綽約若處子<lb/>
曽子曰隂氣勝則凝爲雪<lb/>
孟子曰滕文公卒葬有日矣天大雨雪至牛目羣臣請㢮<lb/>
期太子不許惠公諌曰昔王季葬渦山之尾欒水齧其墓<lb/>
見棺　文王曰先君欲見羣臣百姓矣乃出爲帳三日<lb/>
而後葬今太子亦冝曰先王欲少留而撫社稷故使雪甚<lb/>
<pb n="KR3k0012_SBCK_012-4a"/>
㢮期而更爲日比文王義也太子曰善<lb/>
又曰齊宣王見孟子於雪宫王曰賢者亦有此樂乎孟子<lb/>
曰爲人上而不與民同樂者非也<lb/>
晏子春秋曰景公時雨雪三日公𬒳狐白之裘見晏子公<lb/>
曰恠哉雨雪三日不寒晏子曰古之賢君飽而知人飢温<lb/>
而知人寒公曰善乃脫裘發粟以與飢寒者<lb/>
秦子曰今欲馳光日下顯白雪中不可得也<lb/>
孫子曰昔衛君重裘累茵而坐見路有負薪而哭之者問<lb/>
何故也對曰雪下衣薄是以哭之於是衛君懼見於顔色<lb/>
曰爲君而不知民熟以我爲君於是開府金出倉粟以賑<lb/>
貧<lb/>
淮南子曰欲滅迹而走雪中<lb/>
金匱曰武王伐紂都洛邑隂寒雨雪十餘日深丈餘甲子<lb/>
<pb n="KR3k0012_SBCK_012-4b"/>
平旦不知何五大夫乗馬車從兩騎止門外王使太師尚<lb/>
父謝五大夫賔幸臨之失不先門方脩法服太師尚父使<lb/>
人持一器粥出進五車兩騎曰先生大夫在內方對天子<lb/>
寒故進熱粥却寒粥皆畢使者具以告尚父尚父問武王<lb/>
曰客可見矣五車兩騎四海之神與河伯雨師耳王曰不<lb/>
知有名乎曰南海神曰祝融東海曰勾芒北海曰玄冥西<lb/>
海曰蓐收河伯雨師請使謁者於殿下門內引祝融五神<lb/>
皆驚相視而歎<lb/>
語林曰王子猷居山隂大雪夜開室命酌四望皎然因詠<lb/>
招隱詩忽憶戴安道時在剡乗興棹舟經宿方至旣造門<lb/>
而返或問之對曰乗興而來興盡而返何必見戴安道<lb/>
汜勝之書曰取雪汁漬原蠶屎五六日待釋手挼之和榖<lb/>
種之能御旱故謂雪爲五榖精也<lb/>
<pb n="KR3k0012_SBCK_012-5a"/>
山海經曰由首之山小咸之山空桑之山並冬夏有雪<lb/>
論衡曰雲霧雨之徴也夏則爲露冬則爲霜温則爲雨寒<lb/>
則爲霜雨露凍凝者其由地發不從天降<lb/>
琴操曰曽子耕太山下雨雪不得歸思父母作梁山操<lb/>
廣志曰雲南郡四五月猶積雪皓代郡以五月山隂猶宿<lb/>
雪八月末復雪<lb/>
宋玉對問曰客有歌於郢中始曰下俚巴人國中屬而和<lb/>
者數千人其爲陽春白雲國中屬而和者不過數十人是<lb/>
其曲彌髙而和彌寡<lb/>
宋謝惠連雪賦曰嵗將暮時旣昏寒風積愁雲繁梁王不<lb/>
恱遊於兎園乃置旨酒命賔友召鄒生延枚叟相如末至<lb/>
居客之右俄而微霰零宻雪下王乃歌北風於衛詩詠南<lb/>
山於周雅相如於是避席而起逡廵而揖曰臣聞雪宫建<lb/>
<pb n="KR3k0012_SBCK_012-5b"/>
於東國雪山峙於西域岐昌發詠於來思姬滿申歌於黄<lb/>
竹曹風以麻衣比色楚謡以幽蘭儷曲盈尺則呈瑞於豐<lb/>
年袤丈則表沴於隂德其爲狀也散漫交錯氛氲蕭索藹<lb/>
藹浮浮瀌瀌弈弈連翩飛灑徘徊委積始縁甍而冒㨂終<lb/>
開簾而入隙旣因方而爲圭亦遇圎而成璧眄隰則萬頃<lb/>
同縞瞻山則千巖俱白於是臺如重璧逵如蓮璐庭列瑶<lb/>
階林挺瓊樹皓鶴奪鮮白鷼失素<lb/>
楚辭九辯曰雪霰紛揉<hi>女救反</hi>
又曰䰟　來歸兮北方不可止増氷峨峨飛雪千里些<hi>蘇笴</hi>
<hi>反</hi>
又曰霰雪紛其無恨些雲霏霏而承宇些<lb/>
司馬相如羙人賦曰時旣西夕玄隂晦冥凉風蕭然素雪<lb/>
飄零<lb/>
<pb n="KR3k0012_SBCK_012-6a"/>
伏系之雪賦序曰結隂凝雪皎如帔素<lb/>
謝靈運詩曰明月照積雪朔風勁旦哀<lb/>
樂府歌詩曰皓如山上雪皎如雲間月聞君有兩意故來<lb/>
相決絶<lb/>
庾肅之雪讃曰皓若天漢色踰玉粲<lb/>
李顒悲四時曰雲黮<hi>徒敢反</hi>䨴<hi>徒對反</hi>以時興雪聮翩而驟宻<lb/>
枯林皦如瓊幹空岫㓪若玉室<lb/>
王韶之詠雪離合曰霰先集兮雪霏霏散輝素兮被詹庭<lb/>
曲室寒兮朔風厲川陸涸兮百籟鳴<lb/>
　　　　　霰<lb/>
釋名曰霰星也氷雪相搏<hi>𥙷各反</hi>如星而散<lb/>
說文曰霰積雪也從雨散聲<lb/>
詩曰如彼雨雪先集維霰<hi>霰暴雪也箋云雪自上遇温氣而摶謂之霰</hi>
<pb n="KR3k0012_SBCK_012-6b"/>
爾雅曰雨霰爲消雪<hi>郭璞注云霰水雪雜下故謂消雪</hi>
又曰雨雪相和爲霰<lb/>
尚書洪範五行傳曰盛隂雨雪凝滯而氷寒陽氣薄之不<lb/>
相入則散而爲霰故沸湯之在閉器而湛於寒泉則爲氷<lb/>
及雪之銷亦氷解而散此驗也<lb/>
韓詩薛君注曰霰霙也<lb/>
曽子曰隂之專氣爲霰<lb/>
　　　　　露<lb/>
釋名曰露慮也覆慮物也<lb/>
許愼說文曰露潤澤也從雨路聲<lb/>
詩曰厭<hi>於接反</hi>浥行露豈不夙夜謂行多露<lb/>
又曰蒹葭蒼蒼白露爲霜<lb/>
又曰湛露天子燕諸侯也湛湛露斯匪陽不晞<lb/>
<pb n="KR3k0012_SBCK_012-7a"/>
又曰野有蔓草零露摶<hi>徒官反</hi>兮<lb/>
又曰野有蔓草零露瀼瀼<hi>如章反</hi>
禮曰立秋後五日白露降<lb/>
又曰季冬行秋令則白露早降<lb/>
又曰天不愛其道故天降甘露<lb/>
又曰春雨露旣濡君子履之必有怵惕之心焉如將見之<lb/>
感時念親也<lb/>
又曰王所以爲順而弗悖也天降甘露<lb/>
易通卦驗曰立秋白露下<lb/>
尚書中候曰堯時甘露降<lb/>
詩含神霧曰陽氣終白露爲霜<hi>宋均曰白露行露也陽終隂用事故曰白露凝爲霜</hi>
<hi>也</hi>
大戴禮曰露隂陽之氣也夫隂氣勝則凝爲霜雪陽氣勝<lb/>
<pb n="KR3k0012_SBCK_012-7b"/>
則散爲雨露<lb/>
禮斗威儀曰君治政則軒轅之精散爲甘露<lb/>
春秋繁露曰恩及於物順於人而甘露降<lb/>
春秋序曰桀無道露冬下<lb/>
春秋元命包曰霜以殺木露以潤草<lb/>
又曰隂陽散爲露<lb/>
五經通義曰和氣津液凝爲露露從地出<lb/>
呉越春秋曰子胥諌呉王王怒暮歸舉衣出宫宫中群臣<lb/>
皆曰天無霖雨宫中無泥露相君舉衣行高何爲　子胥<lb/>
曰吾以越諌王王心迷不聽吾言宫中生草棘霧露沾吾<lb/>
衣群臣聞之莫不悲傷<lb/>
漢書曰宣帝元康元年甘露降未央宫大赦天下<lb/>
又曰平帝永平十七年自春迄夏多甘露降謁元陵太常<lb/>
<pb n="KR3k0012_SBCK_012-8a"/>
丞上言陵樹葉上有甘露令百官採之<lb/>
又曰成帝幸河東祠后土甘露降京師<lb/>
又曰宣帝詔曰迺者鳯風集太山陳留甘露降未央宫冝<lb/>
赦天下<lb/>
後漢書曰桓帝永康元年秋八月魏郡言嘉禾生甘露降<lb/>
范曄後漢書曰明帝永平十七年甘露降于原陵<lb/>
謝承後漢書曰呉郡沈豐爲零陵太守至官一年甘露降<lb/>
膏潤草木<lb/>
東觀漢記曰光武帝時甘露降四十五里<lb/>
又曰明帝永平十七年夢見先帝光烈皇后夢中喜覺悲<lb/>
不能寐明旦上陵其日甘露降於陵樹帝令百官採之帝<lb/>
伏御床流涕也<lb/>
魏志曰明帝鑄承露盤莖長一十二丈銅龍繞其根立於<lb/>
<pb n="KR3k0012_SBCK_012-8b"/>
芳林園甘露乃降<lb/>
又曰明帝與東阿王詔曰昔先帝時甘露屢降於仁壽殿<lb/>
前靈芝生芳林園中自吾建承露盤巳來甘露復降芳林<lb/>
園仁夀殿前<lb/>
晉書曰皇甫謐糿時有甘露降其柳樹謐毎以食之謂蜜<lb/>
也<lb/>
晉中興書曰王者敬養耆老則甘露降於松栢尊賢容衆<lb/>
則竹葦受之甘露者仁澤也其凝如脂其羙如飴<lb/>
宋書曰文帝元嘉中甘露頻降狀如細雪<lb/>
隋書曰李德饒趙郡栢人人也性至孝丁父憂單縗徒跣<lb/>
後甘露降其樹白鳩巢其廬<lb/>
豫章耆舊傳曰太守陳蕃臨郡二年甘露降<lb/>
汝南先賢傳曰新蔡鄭敬都尉髙懿㕔前有槐樹有白露<lb/>
<pb n="KR3k0012_SBCK_012-9a"/>
類甘露懿問椽屬皆言是甘露敬曰明府德政未致甘露<lb/>
但樹汁耳懿不恱稱疾而去<lb/>
洞冥記曰勒畢國人長三寸有翼善言語戯笑因名語國<lb/>
飲丹露爲漿丹露者日𥘉出有露汁如朱也<lb/>
又曰東方朔遊吉雲之地漢武帝問朔曰何名吉雲曰其<lb/>
國俗常以雲氣占吉凶若吉樂之事則滿室雲起五色照<lb/>
著於草樹皆成五色露露味甘帝曰吉雲五色露可得以<lb/>
甞不朔乃東走至夕而還得玄黃青露盛之琉璃器以授帝<lb/>
帝遍賜羣臣得露甞者老者皆少疾病皆愈<lb/>
又曰元封二年數過國獻能言龜一頭長一尺二寸東方<lb/>
朔曰唯承樹露以飲之<lb/>
王子年拾遺記曰崑崙山有甘露望之色如丹着木石則<lb/>
皎然如霜雪寳器承之如飴人君聖德則下<lb/>
<pb n="KR3k0012_SBCK_012-9b"/>
周處風土記曰白鶴性警至八月露降流於草上滴滴有<lb/>
聲則鳴<lb/>
述仙記曰八月一日作五明囊盛取百草頭露以之洗眼<lb/>
眼明也<lb/>
老子曰天地相合以降甘露<lb/>
莊子曰姑射之山有神人焉不食五榖吸風飲露<lb/>
鶡冠子曰聖徳上及太清下及太寧中及萬靈則膏露下<lb/>
蘇子曰夫人一代若朝露之託桐葉耳其與幾何<lb/>
吕氏春秋日伊尹說湯曰水之美者有三危之露<hi>三危西極山名</hi>
和之美者掲雩之露掲雩之露其色紫<lb/>
淮南子曰方諸取露於月<hi>高誘曰方諸隂燧也</hi>
東方朔神異經曰西北海有人長二千里兩脚中間相去<lb/>
千里腹圍一千六百里但日飲天酒五斗<hi>張華云天酒甘露也</hi>
<pb n="KR3k0012_SBCK_012-10a"/>
又曰黄父以霧露爲漿<lb/>
古史考曰太古之𥘉民吮露精食草木實<lb/>
劉向說苑曰呉欲伐荆王令曰敢有諌者死舎人有少孺<lb/>
子者欲諌懷彈於後園露霑其衣者三朝王曰子求何苦<lb/>
露霑衣如是對曰園中有樹其端有蟬蟬髙居悲鳴飲風<lb/>
噏露不知螗蜋在其後曲跗<hi>方無反</hi>欲取其蟬而螗蜋又不<lb/>
知黃雀居其後延頸欲啄之然黃雀又不知臣操彈丸在<lb/>
其下臣但捕其黄雀不覺露隰衣此者爲窺其利而不思<lb/>
後患王聞之遂不伐荆<lb/>
又曰騰虵遊於霧露千里不止<lb/>
漢武帝故事曰帝作金莖擎玉杯以承雲表之露擬和玉<lb/>
屑服之以求仙<lb/>
又曰作銅承露槃上有仙人掌以承露也<lb/>
<pb n="KR3k0012_SBCK_012-10b"/>
蔡邕月令章句曰露者隂液也釋爲露凝爲霜<lb/>
白虎通曰甘露者美露也降則物無不盛<lb/>
又曰露者霜之始寒即變爲霜<lb/>
論衡曰甘露味如飴王者太平之應則降<lb/>
地鏡圖曰視山川多露無霜其下有美玉<lb/>
徐整長曆曰北斗當崑崙山氣運注天下春夏爲露<lb/>
崔豹古今注曰薤露䘮歌也言人命如薤上露易晞滅也<lb/>
其一章曰薤上露何易晞明朝更復落人死何時歸<lb/>
瑞應圖曰露色濃甘者爲之甘露王者施德惠則甘露降<lb/>
其甘草木<lb/>
又曰甘露者美露也神靈之精仁瑞之澤其凝如脂其甘<lb/>
如飴一名膏露一名天酒<lb/>
又曰王者德至於天和氣感則甘露降於松栢<lb/>
<pb n="KR3k0012_SBCK_012-11a"/>
山海經曰仙丘降甘露人常飲之<lb/>
又曰諸沃之野揺山之民甘露是飲不壽者八百歲<lb/>
列星圖曰天乳一星在氏北主甘露占若明而潤則甘露<lb/>
降不然則否也<lb/>
楚辭曰朝飲木蘭之墜露夕採秋菊之落英<lb/>
張衡奏事曰飛塵増山霧露増海<lb/>
曹植魏德論曰玄徳洞幽飛化上蒸甘露以降蜜淳氷凝<lb/>
覩陽弗晞瓊爵是承獻之帝朝以明聖徴<lb/>
曹植承露盤銘叙曰夫形能見者莫如髙物不朽者莫如<lb/>
金氣之清者莫如露盛之安者莫如盤乃詔有司鑄銅建<lb/>
承露盤于芳林園<lb/>
東晢集曰薄氷凝池非宗廟之寳零露垂林非綴冕之飾<lb/>
張載羽扇賦曰濯以雲精拂以芝露<lb/>
<pb n="KR3k0012_SBCK_012-11b"/>
</p>
<p>
太平御覽卷第十二<lb/>
</p>
<p>
</p>
  </div>
</body>
</text>
</TEI>
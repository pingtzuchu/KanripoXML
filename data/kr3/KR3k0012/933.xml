<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_933-1a"/>
太平御覽卷第九百三十三<lb/>
　鱗介部五<lb/>
　　　　虵上<lb/>
周易繫辭下曰尺蠖之屈以求信也龍虵之蟄以存身也<lb/>
爾雅曰螣螣虵<hi>龍類也能興雲霧而遊其中淮南云蟒虵</hi>蟒王虵<hi>郭璞注曰蟒虵最大者故</hi>
<hi>曰王虵</hi>
左傳莊公曰初内虵與外虵闘於鄭南門之中内虵死六<lb/>
年而厲公入<lb/>
又文下曰有虵自泉宫出入于國如先君之數<hi>自伯禽<折 t="33"/>至僖公十七君</hi>
秋八月辛未聲姜薨毀泉臺<hi>魯人以爲虵妖所出而聲姜薨故壞之</hi>
又襄三叔向母曰深山大澤實生龍虵<lb/>
又襄五梓愼曰今兹宋鄭其饑乎虵乗龍<hi>虵玄武之宿虚危之星</hi>
史記曰秦文公夢黃虵自天下屬地其口岀於鄜衍文公<lb/>
<pb n="KR3k0012_SBCK_933-1b"/>
問史敦敦曰此上帝之徴君其祠之於是作鄜峙<lb/>
漢書曰髙祖以亭長送徒驪山夜行經豐西大澤中有大<lb/>
虵當道拔劒斬之遂行後人至者見一老嫗哭虵曰此白<lb/>
帝子也向赤帝子過而殺之媪因忽然不復見<lb/>
後漢書曰華他嘗行道見有病咽塞者<hi>咽喉也</hi>因語之曰向<lb/>
來道隅有賣餅人䓑韲甚酸可取三升飲之病自當去即如<lb/>
他言乃立吐一虵<lb/>
晉書曰杜預先在荆州因宴集醉卧齋中外人聞嘔吐聲<lb/>
竊窺於户而見一大虵垂頭而吐聞者異之<lb/>
又曰樂廣常有親客乆闕不復來廣問其故荅曰前在坐<lb/>
蒙賜酒方欲飲見盃中有虵意甚惡之旣飲而疾于時河<lb/>
南㕔事壁上角漆畫作虵廣意盃中虵即角影也復置酒<lb/>
於處謂客曰酒中復有所見不荅曰所見如𥘉廣乃告其<lb/>
<pb n="KR3k0012_SBCK_933-2a"/>
所以客豁然而解沉痾頓愈<lb/>
又曰趙王倫篡位殿上有大蟒及小蟒耳間垂肉似重孝<lb/>
幘小蟒亦然<lb/>
又曰慕容熈遊干城南止大柳樹下若有人呼曰大王且<lb/>
止熈惡之伐其樹乃有虵長丈餘從樹中而出<lb/>
又曰沮渠蒙遜攻浩舋而虵盤於帳前蒙遜笑曰前爲一<lb/>
騰虵今盤在吾帳天意欲吾回師先定酒泉燒攻具而還<lb/>
沈約宋書曰劉秀之少孤貧有志操十許歳時與諸兒戲<lb/>
於前渚忽有大虵來勢甚猛莫不顛沛驚呼秀之獨不動<lb/>
衆並異焉<lb/>
南史曰梁主衣庫見黒虵長丈許數十小虵隨之舉頭髙<lb/>
丈餘南望俄失所在帝又與宮人幸玄州苑復見大虵盤<lb/>
屈於道羣小虵遶之並黒色帝惡之宫人曰此非恠也恐<lb/>
<pb n="KR3k0012_SBCK_933-2b"/>
是錢龍帝勑所司即日取數十萬錢鎮於虵處以厭之因<lb/>
設法㑹赦囚徒賑窮乏退居栖心省又有虵從屋墜落帝<lb/>
帽上忽然便失又龍光殿上所御肩輿復見小虵縈屈輿<lb/>
中以頭駕夾膝前金龍頭上見人走逐之不及<lb/>
梁書曰倭國有獸如牛名山䑕又有大虵吞此獸虵皮堅<lb/>
不可斫其上有孔乍開乍閉時或有光射中之虵則死矣<lb/>
陳書曰後主末年昬淫政亂秘書監傳縡上書諌諍後主<lb/>
逼令自盡死後有惡虵上屋來靈床當前受祭酹而去復<lb/>
來百有餘日時有彈指聲俄而陳滅<lb/>
後魏書曰東魏孝靜帝武定中有大虵見武牢城上時北<lb/>
豫州刺史髙仲蜜以孝牢叛死者數千人後武消難之任<lb/>
武牢虵又見消難亦叛土人謂之雌龍<lb/>
隋書曰煬帝大業末年翟讓𥘉見李宻衣在格上宻腰帶<lb/>
<pb n="KR3k0012_SBCK_933-3a"/>
化爲赤虵讓心異之竟爲宻所殺<lb/>
又曰薛濬初爲童兒時與宗中諸兒遊戲于澗濵見一黃<lb/>
虵有角及足召羣兒共視了無見者濬以爲不祥歸而憂<lb/>
悴母逼而問之濬以賔對時有胡僧詣宅乞食濬母怖而<lb/>
告之僧曰此乃兒之吉應且是兒也早有名位然壽不過<lb/>
六七耳言終而出忽然不見時咸異之旣而壽終於四十<lb/>
二六七之言於是驗矣<lb/>
又曰李宻據偃師王世充領兵討之夜有班蛇長丈餘向<lb/>
寢屋作聲如牛吼執伏者斬之明日戰大潰疋馬歸國<lb/>
唐書曰太宗屯桓壁常欲覘敵潜軍逺抄騎皆四散太宗<lb/>
與一甲士登丘而睡俄然賊兵四靣雲合不之覺也㑹有<lb/>
虵逐䑕觸甲士驚起因見賊至遽白太宗而俱上馬馳百<lb/>
餘歩爲賊所及發大羽箭射之殪其驍將賊騎乃退當時<lb/>
<pb n="KR3k0012_SBCK_933-3b"/>
以爲神異焉<lb/>
又曰建中三年趙州寧晉縣仁孝里沙北有棠樹甚茂百<lb/>
姓禱之爲神忽有羣虵數千自東南來趨北岸集棠樹下<lb/>
爲二積留居南岸者爲一積俄有三龜徑寸繞行積傍積<lb/>
虵盡死而後各登其積野人以告虵腹皆有瘡若矢所中<lb/>
又曰元和中五坊小使毎群聚於賣酒食家肆情飲啖將<lb/>
去留虵一篋誡之曰吾以此虵致供奉鳥雀可善飼之無<lb/>
使飢渇主人賂而謝之方肯携虵篋而去<lb/>
又曰李朝晟爲邠州刺史城方渠無水師徒囂然遽有青<lb/>
虵乗髙而下視其跡水隨而流朝晟令築防環之遂爲停<lb/>
泉軍人仰飲以足圖其事上聞詔致祠焉<lb/>
又曰罽賔國有䑕喙尖而尾赤能食虵有𬒳虵螫者䑕輙<lb/>
嗅而尿之其瘡立愈<lb/>
<pb n="KR3k0012_SBCK_933-4a"/>
<pb n="KR3k0012_SBCK_933-5a"/>
止猶爲虵足昭陽解軍而歸〇孫子兵法曰善用兵者譬<lb/>
如率然率然常山之虵也擊其首則尾至擊其尾則首至<lb/>
擊其中身則首尾俱至<lb/>
慎子曰騰虵游霧飛龍乗雲雲罷霧散與蚯蚓同<lb/>
韓子曰昔黃帝合鬼神於西太山作爲青角虎狼在前蟲虵<lb/>
伏後<lb/>
又曰蟺似虵而蠶似蠋<hi>音屬</hi>人見虵則驚駭見蠋則毛起漁<lb/>
者持蟺婦人拾𧖟利之所在皆爲賁諸<lb/>
又曰鴟夷子皮事田成子成子去齊亡之燕鴟夷子皮負<lb/>
傳而從至望邑曰子獨不聞涸澤之虵乎澤涸將徙有小<lb/>
虵謂大虵曰大虵行而小虵隨之人以爲虵之行者耳必<lb/>
有殺子子不如相衘負我以行人必以我爲神也乃相負<lb/>
越公道而行人皆避之今子美而我惡以子爲我上客一<lb/>
<pb n="KR3k0012_SBCK_933-5b"/>
乗之君也以子爲我使者萬乗之卿也不如爲我舎人田<lb/>
成子負傳而隨之至逆旅君待之甚敬因獻酒肉<lb/>
淮南子曰越人得蚺虵以爲上肴中國得而棄之無用<hi>蚺虵</hi>
<hi>大虵也其長數丈</hi>
又曰犧牛騂毛冝於牲其象以致雨不若黒戾<hi>黒戾黒色虵屬也戾</hi>
<hi>潜於水神象能致雨也</hi>
又曰神虵能斷而復屬而不能使人勿斷也<lb/>
又曰昔容成氏之時道路鴈作行而處<hi>容成黃帝時造暦上</hi>記嬰兒於<lb/>
巢上致餘糧於畝首虎豹可尾虵<graphic n="KR3280" url="https://raw.githubusercontent.com/kanripo/KR-Gaiji/master/images/KR3280.png" mimeType="image/png"/>可蹷<lb/>
又曰虎豹不可使縁木蝮虵不可以安足<lb/>
淮南万畢術曰烏喙虵肝病病作不苦<hi>取烏喙虵肝各等治和丸如梧桐實</hi>
<hi>欲作吞一丸人不倦矣</hi>
枹朴子曰巳日山中稱寡人者社中虵也<lb/>
<pb n="KR3k0012_SBCK_933-6a"/>
又曰或問隱居山澤治虵蝮之道曰昔貟丘多大虵又生<lb/>
好藥黃帝將登焉廣成子教之佩雄黃而虵去也今帶武<lb/>
都雄黃色如鷄冠者五兩以入山林則不畏虵虵若中人<lb/>
以少許雄黃末傳之瘡中登愈<lb/>
又曰虵類雖多唯有虵蝮中人至急一日不治則殺人若<lb/>
不曉方術而爲此虵所中者但以刀割瘡肉投地其肉沸<lb/>
如火湏臾燋盡而人得活也<lb/>
山海經曰㤗華山有虵名曰肥遺六足四翼見則天下大旱<lb/>
又曰巴虵吞象三歳而出骨君子服之巳心腹之疾<hi>今南方蚺</hi>
<hi>虵吞鹿巳爛自絞於樹腹中骨皆穿鱗甲間出此類也</hi>
又曰大同之山有虵名曰長虵其毛如彘豪其音如皷柝<lb/>
<hi>如皷人擊柝身音吒</hi>
又曰鱗山多鳴虵其狀如虵四翼音如磬見則大旱<lb/>
<pb n="KR3k0012_SBCK_933-6b"/>
又曰黒齒人爲人黒齒有虵一赤一青在其傍<lb/>
又曰雨師爲人黒手各操一虵<lb/>
星經曰騰虵二十二星在室北近河主蟲虵<lb/>
說苑曰齊景公獵上山見虎下澤見虵問晏子曰此不祥<lb/>
耶曰有賢不知知而不用用而不任此不祥耶山是虎室<lb/>
澤是虵窟何不祥乎<lb/>
新序曰太子申生至靈臺虵遶左輪御曰速得國之祥太<lb/>
子遂不反伏劒而死<lb/>
賈誼書曰晉文公出田前駈還曰前有大虵其髙如隄横<lb/>
道而處文公曰還車而歸其御曰臣聞祥則迎之妖則凌<lb/>
之今前有妖請攻之公曰不可吾聞天子夢惡則脩道諸<lb/>
侯夢惡則脩政大夫夢惡則脩身善是則禍不至今我有<lb/>
失行而天戒以妖我若攻之是逆天令也乃歸齋宿而請<lb/>
<pb n="KR3k0012_SBCK_933-7a"/>
於廟退而脩政居三日夢夭誅虵曰爾何敢當聖君之路<lb/>
文公覺令人視之虵巳魚爛矣<hi>新序同</hi>
又曰孫叔敖之爲兒出遊還憂而不食其母問其故泣而<lb/>
對曰今旦見兩頭之虵恐死母問曰今虵安在曰聞見兩<lb/>
頭虵者死恐他人復見之巳殺而埋之母曰無憂汝不死<lb/>
矣吾聞之有隂德者天報以福<hi>新序同</hi>
列仙傳曰玄俗者自言河間人餌巴豆雲母賣藥於都市<lb/>
七丸一錢治百病河間王病買服之下虵十餘頭<lb/>
酈善長水經注曰南郷故城城南外舊有郡社栢樹大三<lb/>
十圍蕭欣爲郡伐之言有大虵從樹腹中墜下大數十圍長<lb/>
三丈小虵數十隨之入南山聲如風雨伐樹之前見夢於<lb/>
欣欣不以厝意及伐之少日果死<lb/>
又曰漢水又東合洛水水有二源合注壑於神虵戍西左<lb/>
<pb n="KR3k0012_SBCK_933-7b"/>
右山溪多五色虵性馴良不爲物毒<lb/>
又曰交州山多大虵名曰蚺虵長十丈圍七八尺常在樹<lb/>
上伺鹿獸鹿獸過便低頭繞之有頃鹿死先濡令濕訖便<lb/>
合頭角噉之骨皆鑚皮出山夷始見虵不動時便以大竹<lb/>
籖籖虵頭至尾殺而食之以爲珎異故楊氏南裔異物志<lb/>
曰蚺唯大虵旣洪且長采色駮犖其文錦章食灰吞鹿膄<lb/>
成養創賔享嘉宴是豆是<graphic n="KR1824" url="https://raw.githubusercontent.com/kanripo/KR-Gaiji/master/images/KR1824.png" mimeType="image/png"/>言其養創之時昉膄甚肥<lb/>
太平御覽卷第九百三十三<lb/>
<pb n="KR3k0012_SBCK_933-8a"/>
</p>
<p>
</p>
  </div>
</body>
</text>
</TEI>
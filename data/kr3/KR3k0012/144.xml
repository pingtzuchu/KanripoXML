<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_144-1a"/>
太平御覽卷第一百四十四<lb/>
　皇親部十<lb/>
　　　昭儀　夫人　貴人　婕妤<lb/>
　　　　　昭儀<lb/>
漢書外戚傳曰武帝制婕妤娙娥容華充衣各有爵位而<lb/>
元帝加昭儀之號位次丞相爵比諸侯王婕妤視上卿比<lb/>
列侯<lb/>
漢書曰孝元傳昭儀哀帝祖母也河内人少爲上官太后<lb/>
才人元帝進幸有寵爲人才略善事人下至宫人左右飲<lb/>
酒酹地皆祝延之産一男一女女爲平都公主男爲定陶<lb/>
恭王<lb/>
漢書曰孝元馮昭儀平帝祖母父奉丗爲執金吾上幸虎<lb/>
圈鬪獸後宫皆坐熊佚出圈攀檻欲上殿左右貴人昭儀<lb/>
<pb n="KR3k0012_SBCK_144-1b"/>
等皆驚走馮婕妤直前當熊而立左右殺熊上問人情驚<lb/>
懼何故前當婕妤曰猛獸得人而止妾恐熊至御座故身<lb/>
當之元帝嗟嘆以此倍敬重焉男立爲信都王尊婕妤爲<lb/>
昭儀元帝崩爲信都太后與王俱居儲元宫<hi>宫名在長安城西</hi>
又曰孝成趙皇后夲長安宫人生時父母不舉三日不死<lb/>
乃收養及壯屬陽阿主家學歌舞號曰飛鷰帝微行過陽<lb/>
阿主作樂見飛鷰而恱之召入宫大幸有女弟復召入俱爲<lb/>
婕妤貴傾後宫許后廢立爲皇后後寵小衰而弟更幸爲<lb/>
昭儀居昭陽舎其中庭彤朱殿上髹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>砌皆銅呇金塗白<lb/>
玉堦璧帶徃徃爲黃金紅鈆藍田璧明珠翠羽飾之後宫<lb/>
未甞有焉<lb/>
魏志序曰魏因漢法母后之號皆如舊制自夫人以下丗<lb/>
有増損太祖建國始命王后其下五等有夫人昭儀婕妤<lb/>
<pb n="KR3k0012_SBCK_144-2a"/>
容華美人明帝又置淑妃昭華<lb/>
後魏書曰丗祖左昭儀文明皇后馮氏之姑父㓪坐事誅<lb/>
后遂入宫昭儀雅有母德鞠養教誨年十四髙宗踐極選<lb/>
后爲貴人皆是昭儀撫訓之力<lb/>
又曰孝文馮昭儀廢后馮氏姊也髙祖還洛后恩遇甚厚<lb/>
昭儀先以疾病文明太后遣還家爲尼太后崩服終髙祖<lb/>
重引爲左昭儀至洛稍有寵后禮愛漸衰昭儀自以年長<lb/>
且前入宫掖素見待厚規爲内主譖構百端帝遂廢后爲<lb/>
庶人昭儀寵愛過夲專寢當夕宫人稀復進見後遂立爲<lb/>
皇后<lb/>
沈約宋書曰漢元帝制昭儀丗祖省之晉泰始二年又置<lb/>
昭華昭儀等以備九嬪也<lb/>
崔鴻三十國春秋前趙録曰嘉平二年立司空王育女爲<lb/>
<pb n="KR3k0012_SBCK_144-2b"/>
左昭儀尚書令任顗女爲右昭儀<lb/>
晉書載記曰石勒定昭儀夫人位視上公貴嬪貴人視列<lb/>
侯貟各一人三英九華視伯淑媛儀視子容華美人視男<lb/>
務簡賢淑不限貟數<lb/>
西京雜記曰趙后腰體弱善行歩進止女弟昭儀不能及<lb/>
弱骨豐肌尤工笑語爲當時第一皆擅寵後宫<lb/>
西京賦曰增昭儀於婕妤賢旣公而復侯<lb/>
唐書曰髙宗六年將立昭儀武氏爲皇后長孫無忌屢言<lb/>
不可帝後召于志寜等謂曰武昭儀有令德朕欲立爲皇<lb/>
后卿等以爲如何志寜曰自貞觀二十三年後先朝付託<lb/>
遂良望陛下問其可否竟不從無忌等言而立昭儀爲皇<lb/>
后<lb/>
　　　　　夫人<lb/>
<pb n="KR3k0012_SBCK_144-3a"/>
周禮注曰三夫人之於后猶三公之於王坐而論婦禮無<lb/>
官職者矣<lb/>
禮記婚義曰古者天子后立六宫三夫人九嬪二十七丗<lb/>
婦八十一御妻以聽天下之内治以明章順故天下内和<lb/>
而家理<lb/>
五經要義曰古者后夫人必有女史彤管之法后妃羣妾<lb/>
以禮御于君所女史書其日月授其環以進退之生子月<lb/>
娠則以金環退之當御者以銀環進之着于左手旣御着<lb/>
于右手左手陽也以當就男故着右手隂也旣御而復故<lb/>
此女史之職也<lb/>
史記曰武帝時幸夫人尹婕妤邢夫人號娙<hi>徐廣曰五耕反</hi>妭秩<lb/>
比中二千石尹夫人邢夫人同時並幸有詔不得相見尹<lb/>
夫人自請武帝許之即令他夫人飾徒御者數十人來前<lb/>
<pb n="KR3k0012_SBCK_144-3b"/>
尹夫人見之曰非邢夫人身也帝曰何以言之對曰視其<lb/>
形貌體狀不足以當人主於是有詔使邢夫人衣故衣獨<lb/>
身來前尹夫人望見之曰眞是矣於是乃低頭俛而泣自<lb/>
痛其不如也諺曰美女入室惡女之仇<lb/>
漢書曰漢興因秦之稱號妾皆稱夫人有美人良人八子<lb/>
七子長使之號焉<lb/>
又曰漢王得定陶戚姬愛幸生趙隱王如意髙祖崩惠帝<lb/>
立吕后爲皇太后乃令永巷囚戚夫人髠鉗衣赭衣令舂<lb/>
戚夫人舂歌曰子爲王母爲虜終日舂薄暮常與死爲伍<lb/>
相離三千里當誰使告汝太后遂斷戚夫人手足去眼熏<lb/>
耳飲以瘖藥使居鞠域中名曰人彘<lb/>
又曰髙帝薄姬文帝母也少時與管夫人趙子兒相愛約<lb/>
曰先貴無相忘也而管先幸漢王四年坐河南成臯靈臺<lb/>
<pb n="KR3k0012_SBCK_144-4a"/>
此兩美人相與笑問其故兩人俱以實告王心悽然憐薄<lb/>
姬是日召而幸之<lb/>
又曰孝武李夫人夲以倡進𥘉夫人兄延年性知音善歌<lb/>
舞武帝愛之毎爲新聲變曲聞者莫不感動延年侍上起<lb/>
舞歌曰北方有隹人絶丗而獨立一顧傾人城再顧傾人<lb/>
國寜不知傾城與傾國佳人不可得上嘆息曰善丗豈有<lb/>
此人乎平陽主因言延年有女弟上乃召見之實妙麗善<lb/>
舞由是幸生一男是爲昌邑哀王李夫人少而蚤卒上憐<lb/>
閔焉圖畫其形甘泉宫齊人少翁能致其神迺夜張燈燭<lb/>
帷帳陳酒肉而令上居他帳望見好女如李夫人之貌不<lb/>
得就視上愈益悲感爲作詩曰是耶非耶立而望之偏何<lb/>
姍姍其來何遟令樂府諸音家絃歌之上自爲作賦以傷<lb/>
悼夫人<lb/>
<pb n="KR3k0012_SBCK_144-4b"/>
又曰孝武鈎弋趙婕妤昭帝母也家在河間武帝廵狩過<lb/>
河間望氣者言此室有竒女天子氣使召之旣至女兩手<lb/>
皆拳上自披之手即時伸是得幸號曰拳夫人<lb/>
後漢書曰陳夫人者家夲魏郡少以聲伎入孝王宫得幸<lb/>
生質帝亦以梁氏故榮寵不及焉<lb/>
魏志曰魏因漢法母后之號皆如舊制自夫人以下丗有<lb/>
増損太祖建國始命王后其下五等有夫人有昭儀有婕<lb/>
妤有容華有美人明帝増淑妃昭華脩儀太和中始復命<lb/>
夫人登其位於淑妃之上自夫人以下爵凢十二等貴嬪<lb/>
夫人位次皇后<lb/>
魏志曰文德郭皇后有智數時有所獻納文帝之爲嗣后<lb/>
有謀焉太子即位后爲夫人<lb/>
王隱晉書曰胡芳以選入宫父奮哭曰老奴不死唯有二<lb/>
<pb n="KR3k0012_SBCK_144-5a"/>
兒男入九地之下女上九天之上後拜芳夫人元后臨終<lb/>
有命先來臨者有賞胡夫人自排人徑前辭訣咸寜二年<lb/>
立皇后楊氏封父駿臨晉侯駿漸驕慢奮語駿卿恃女更<lb/>
豪也與天家作婚者未有不滅門駿曰卿女不在天家也<lb/>
奮曰我女與卿女作婢耳何能増損<lb/>
後魏書曰明元昭哀皇后姚興之女太宗以后禮納之後<lb/>
爲夫人后以鑄金人不成未昇尊位然帝寵幸出入居處<lb/>
禮如后焉<lb/>
晉中興書曰簡文宣皇后鄭氏字阿春榮陽人也先過渤<lb/>
海田氏生一男夫亡后依舅濮陽吴氏中宗爲丞相敬后<lb/>
先崩將納吴氏女爲夫人后及吴氏女並遊後園有見之<lb/>
者言於中宗曰鄭氏雖[婺-矛+牙]居賢於吴氏逺矣遂以德色納<lb/>
爲夫人甚有寵<lb/>
<pb n="KR3k0012_SBCK_144-5b"/>
沈約宋書曰晉武採漢魏之制置貴嬪夫人貴人是爲三<lb/>
夫人位視三公<lb/>
晉起居注曰有司奏今月九日當拜鄭夫人后婕妤桉儀<lb/>
注應服雀釵袿<graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>
列仙傳曰鈎弋夫人右手拳姿色甚偉帝披其手得一鈎<lb/>
而手㝷伸生昭帝旣而帝害之殯尸不臰而香數月昭帝<lb/>
旣即位更葬之棺空但有系履故名其宫曰鈎翼後避諱<lb/>
改爲弋廟有神祠焉<lb/>
西京雜記曰髙帝戚夫人善鼓瑟擊筑帝擁夫人倚瑟而<lb/>
絃歌畢泣下流連夫人善爲翹䄂折腰之舞歌出塞望歸<lb/>
之曲侍婢數百人皆爲之後宫齊唱常入雲霄<lb/>
又曰戚夫人以百煉金爲彄環照見指骨上惡之以賜侍<lb/>
兒鳴王曜光等各四枚<lb/>
<pb n="KR3k0012_SBCK_144-6a"/>
又曰戚夫人侍兒賈佩蘭後出爲扶風人叚儒妻說在内<lb/>
時戚夫人侍髙祖常以趙王如意爲言髙祖思之或半日<lb/>
不言歎息悽愴而未知其術輙倚夫人夫人擊筑髙祖自<lb/>
歌大風詩以和之<lb/>
又曰武帝以象牙爲簟賜李夫人<lb/>
又曰武帝過李夫人就取玉簪搔頭自此宫人搔頭皆用<lb/>
玉<lb/>
　　　　　貴人<lb/>
東觀漢記曰光烈隂皇后上即位立爲貴人上以后性賢<lb/>
仁冝母天下欲授以尊位后輒追讓自陳不足以當大位<lb/>
又曰章帝宋貴人時竇皇后内寵方盛以貴人名族節操<lb/>
髙妙心内害之欲爲萬丗長計隂設方略䜛毀貴人由是<lb/>
母子見踈數月誣奏貴人使婢爲蠱道祝詛七年遂𬒳譖<lb/>
<pb n="KR3k0012_SBCK_144-6b"/>
暴卒<lb/>
又曰孝和隂皇后聦慧敏逹有才能善史書永元二年選<lb/>
入掖庭爲貴人託以先后近屬故有寵<lb/>
後漢書曰順烈梁后永建三年與姑俱入掖庭時年十三<lb/>
太史卜兆得封房又筮得坤之比遂以爲貴人常時𬒳引<lb/>
御從容辭曰願陛下思雲雨之均澤識貫魚之次序使小<lb/>
妾得免罪謗之累由是帝加敬焉<lb/>
又曰桓思竇后延熹八年選入掖庭爲貴人其冬立爲皇<lb/>
后而御見甚稀帝所寵唯采女田聖等永康元年冬帝寢<lb/>
疾遂以聖等九女皆爲貴人<lb/>
東觀漢記曰申貴人生孝穆皇帝趙夫人爲穆皇后匽夫<lb/>
人生桓帝帝旣立追謚趙夫人爲穆皇后匽夫人爲博園<lb/>
貴人和平元年桓帝詔曰博園匽貴人履髙明之懿德咨<lb/>
<pb n="KR3k0012_SBCK_144-7a"/>
淑美之嘉㑹與天合靈篤生朕躬欲報之德詩所感歎今<lb/>
以貴人爲孝崇皇后<lb/>
又曰孝桓帝鄧后字猛父香早死猛母宣改嫁爲掖庭民<lb/>
梁紀妻紀者襄城君孫壽之男也壽引進令入掖庭得寵<lb/>
爲貴人故冒姓爲梁氏<lb/>
續漢書曰光武郭皇后聖通丗祖至眞定納聖通有寵丗<lb/>
祖即位以爲貴人<lb/>
魏志曰文帝納甄后於鄴有寵生明帝郭后李貴人並愛<lb/>
幸后愈失意有怨言<lb/>
王隱晉書曰武帝臨軒拜諸葛婉爲夫人李曄爲貴人<lb/>
後魏書曰文成馮后生有神光之異髙祖踐極以選爲貴<lb/>
人<lb/>
又曰文成光皇后李氏梁國蒙縣人也頓丘王峻妹后之<lb/>
<pb n="KR3k0012_SBCK_144-7b"/>
生也有異於常父方叔常言此女當大貴及長姿質美麗<lb/>
永昌王仁得后後遇事誅后與其家人送平城宫髙祖登<lb/>
白樓望見之謂左右曰此婦人佳乎乃下臺后得幸於齋<lb/>
庫中遂有娠守庫者亦私書壁記之後驗問皆相符同生<lb/>
顯祖拜貴人<lb/>
沈約宋書曰貴嬪文帝所制貴人漢光武制泰始二年又<lb/>
省貴人置貴姬<lb/>
　　　　　婕妤<lb/>
漢書曰婕妤視上卿比列侯<lb/>
又曰孝宣皇帝之爲曾孫也暴室嗇夫許廣漢有女平君<lb/>
年十四五配曾孫數月曾孫立爲帝平君爲婕妤是時霍<lb/>
將軍有小女與皇太后公卿議更立皇后皆心議霍將軍<lb/>
女亦未有言上乃詔求微時故劒大臣知旨白立許婕妤<lb/>
<pb n="KR3k0012_SBCK_144-8a"/>
爲皇后<lb/>
又曰孝宣王皇后父奉光少時鬪雞宣帝在民間數與奉<lb/>
光㑹相識奉光有女年十餘歳毎當適人所當適者輙死<lb/>
故乆不行及宣帝即位召入後宫爲婕妤是時館陶公主母<lb/>
婕妤及淮陽憲王母張婕妤楚孝王母衛婕妤皆愛幸皇<lb/>
后廢後上憐許太子早失母幾爲霍氏所害於是乃選後<lb/>
宫素謹愼而無子者遂立王婕妤爲皇后令母養太子<lb/>
又曰孝成班婕妤成帝𥘉即位選入後宫　俄而<lb/>
大幸爲婕妤居增城合歡宫再就館有男數月失之成帝遊<lb/>
於後庭嘗欲婕妤同輦載婕妤辭曰觀古圖書賢聖之君<lb/>
皆有名臣在側三代末主迺有嬖女今欲同輦得無近似<lb/>
之乎上善其言而止太后聞之喜曰古有樊姬今有班姬<lb/>
丗說曰漢成帝幸趙飛鷰讒班婕妤呪詛帝乃考問婕妤<lb/>
<pb n="KR3k0012_SBCK_144-8b"/>
對曰妾聞死生有命冨貴在天修善尚不蒙福爲邪欲以何<lb/>
望若鬼神有知不受邪佞之訴如其無知訴之何益故不<lb/>
爲也<lb/>
漢書曰成帝隆於内寵班婕妤進侍者李平得幸立爲婕<lb/>
妤上曰始衛皇后亦從微起乃賜平姓曰衛所謂衛婕妤<lb/>
又曰中山衛姬平帝母也父子豪中山盧奴人官至衛尉<lb/>
子豪女弟爲宣帝婕妤生楚孝王長女又爲元帝婕妤生<lb/>
平陽公主成帝時中山孝王無子以衛氏吉祥以子蒙少<lb/>
女配孝王元延四年生平帝<lb/>
魏志曰太祖建國始命王后其下有婕妤五等<lb/>
晉服制令曰婕妤銀印青綬佩朱瓄玉<lb/>
婦人集曰漢元帝賜婕妤書曰問飛鷰趙婕妤夫上有誠<lb/>
必應以實憤懣充中必形於色詩云皷鍾于宫聲聞于外<lb/>
<pb n="KR3k0012_SBCK_144-9a"/>
猶此言之眞僞之效難以欺矣夫君子貴素文足通殷勤<lb/>
而巳亦何必華辭哉自以親婕妤異於他人故不能無言亦<lb/>
不以深相過望前數以顔色不平應對舒遟爲譴卒不能<lb/>
自改婕妤方見親幸之時老母在堂兩弟皆簪金貂並侍<lb/>
於側同列比舎豈不謂婕妤妹弟尊幸哉今過蒙譴獨謂<lb/>
老親兩弟何班婕妤報諸姪曰記言屬見元帝所賜趙婕<lb/>
妤書以相比元帝𬒳病無悰但鍜錬後宫貴人書也類多<lb/>
華辭至如成帝則推誠冩實若家人夫婦相與書矣何可<lb/>
比也故略陳其長短今汝曹自評之<lb/>
後魏書曰御史中尉李彪有女㓜而聦令彪每竒之教書<lb/>
學讀誦經傳曾謂所親曰此女當興我家卿曹各得其力<lb/>
彪亡後丗宗聞名納爲婕妤在宫常教帝妺書誦授經史<lb/>
丗宗崩婕妤爲比丘尼通習經義法座講說諸僧歎重之<lb/>
<pb n="KR3k0012_SBCK_144-9b"/>
</p>
<p>
太平御覽卷第一百四十四<lb/>
</p>
<p>
</p>
  </div>
</body>
</text>
</TEI>
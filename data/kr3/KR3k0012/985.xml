<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_985-1a"/>
太平御覽卷第九百八十五<lb/>
藥部二<lb/>
　　　丹　芝上<lb/>
　　　　丹<lb/>
易叅同契曰丹沙木精得金乃并<lb/>
書曰荆及衡陽惟荆州杶幹栝栢礪砥砮丹<hi>砥細於礪皆磨石也砮石</hi>
<hi>中矢鏃丹朱類</hi>
汲冢周書王會曰成王時濮人獻丹沙<hi>濮人西南角之蠻丹沙所出</hi>
禮儀曰君乗木而王地生丹<lb/>
孝經援神契曰德至山陵則陵出黒丹<hi>宋均注曰丹應五典備五色也</hi>
春秋斗運樞曰揺光得陵出黑芝亦令人長生以金投中<lb/>
則名爲金漿以玉投中則名爲玉澧服之皆長生又有取伏<lb/>
丹法云天下諸水有石丹者其水中皆有丹魚先夏至十<lb/>
<pb n="KR3k0012_SBCK_985-1b"/>
日夜伺之丹魚必浮於岸側赤光上照赫然如火網而取<lb/>
之雖多勿盡取之也割取血以塗足下則可歩行水上長<lb/>
居水中<lb/>
史記曰寡婦清先得丹穴而擅其利清寡婦能守其業<lb/>
始皇爲女築懐清䑓<lb/>
梁書曰陶弘景旣得神符祕訣以爲神丹可成而苦無藥<lb/>
物帝給黄金朱沙曽青雄黄等後合飛丹色如霜雪服之<lb/>
體輕及帝服飛丹有驗益敬重之<lb/>
唐書曰道士劉道合者宛丘人髙宗令合還丹丹成而上<lb/>
之咸亨中卒唯有空皮而背上開拆有似蟬蜕髙宗聞之<lb/>
曰劉師爲我合丹自服仙去其所　進者亦無異<lb/>
典略曰白丹者山陵之精也<lb/>
淮南子曰赤水冝丹黄水冝金清水冝龜<lb/>
<pb n="KR3k0012_SBCK_985-2a"/>
抱朴子曰余考覽飬生之書究集乆視之方曽所披渉篇<lb/>
以千計矣莫不以還丹金液爲大要焉然則二事盖仙道<lb/>
之極也服此而不仙則古無仙矣昔左元放於天注山中<lb/>
精思神人授以丹經仙公從元放受之凡受太清丹經三<lb/>
卷及九鼎丹經一卷金液經一卷子師鄭君者子從祖仙<lb/>
公之弟子乃於馬迹山中立墠盟受之并具諸口訣之不<lb/>
書者<lb/>
又曰太清神丹其法出元君元君者老子之師也太清觀<lb/>
天經有十四篇云其上七篇不可以教授其中四篇無足<lb/>
傳甞沉之三泉下篇者正是丹經上中下三卷其經曰上<lb/>
下得道長生丗間<lb/>
又曰漢末新野隂君合此太清丹得仙其人本儒生有才<lb/>
思著詩及丹經讃并序述初學道凌師本末引已所知識<lb/>
<pb n="KR3k0012_SBCK_985-2b"/>
之得仙者四十餘人甚分明也<lb/>
又曰有九光丹與九轉異法大都相似耳作之之法當先以諸<lb/>
藥合水火以轉五石五石者丹砂雄黄礜石曽青磁石也<lb/>
一石轉五轉而各成五色五石合爲二十五色色各一兩而異器<lb/>
盛之欲起死人未滿三日取清丹一刀圭和以水浴死人<lb/>
之身又以一刀圭發其口内之死人立生欲致行厨取黒<lb/>
丹和以塗左手所求如所道皆自致可致天下萬物也欲隠形及<lb/>
先知未然方來之事及住年不老服黄丹一刀圭即便長<lb/>
生不復老坐見千里之外吉凶皆如在目前也人生相命<lb/>
盛衰壽夭貴賤貧冨皆知之矣其法具在太清中卷<lb/>
又曰五帝雲丹方一卷其法五也用丹砂雄黄石流黄曽青<lb/>
礐石磁石礬石戎鹽太一禹餘粮亦同用太一泥及神室<lb/>
祭醮之三十六日成<lb/>
<pb n="KR3k0012_SBCK_985-3a"/>
又曰以金液爲威喜巨勝之法取金液及水銀合煑之三<lb/>
十日岀以黄土甌盛封以太一泥置之猛火上炊之卒時<lb/>
皆化爲丹服如小豆便仙以此丹一刀圭粉和水銀一斤<lb/>
即成銀又取此丹一斤置猛火上扇之化爲赤金而流名<lb/>
曰丹金以塗刀劒兵去萬里以此丹金爲盤椀食其中令<lb/>
長生以承日月得神液如方諸之得水也飲之令人不死<lb/>
又曰九丹誠爲仙藥之上然合作之所用雜藥甚多若四<lb/>
方清通者市之可得取若九域分攝則其物或不可得也<lb/>
又曰<hi>葛雅川云余祖</hi>鴻臚少時曽爲臨沅令云此縣有廖氏家丗<lb/>
壽考或出百或八九十後徙去子孫多夭折他人居其故<lb/>
宅者復累丗壽由此乃覺是宅所爲而不知其何故疑其井<lb/>
水殊赤乃試掘井左右得古人埋丹沙數十斛<lb/>
山海經曰拒山英水岀焉其中多丹粟<lb/>
<pb n="KR3k0012_SBCK_985-3b"/>
又曰始州國有丹山<lb/>
論衡曰太公隂謀書武王伐紂食小兒以丹金身純赤長<lb/>
大教云殷王亡民見兒身赤以爲天神<lb/>
說文曰丹越之赤石也雘善丹也<lb/>
神仙傳曰采女請問彭祖延年之法彭祖曰欲舉形登天<lb/>
上𥙷仙官者當用金丹此九君太一所以白日昇天<lb/>
又曰馬明生從道人受太清神丹經三卷入山合藥服之<lb/>
不樂昇天但服半劑爲地仙展轉九州百餘年乃白日昇<lb/>
天也<lb/>
又曰淮南王安從八公受丹經及三十六水方<lb/>
又曰李少君從安期先生受神丹爐火之方家貧不得藥<lb/>
乃以方干漢武帝云<lb/>
又曰葛玄字孝先從左元放受九丹金液仙經<lb/>
<pb n="KR3k0012_SBCK_985-4a"/>
又曰劉元鳯南陽人服芙蓉丹及鷄子丹<lb/>
魯女生別傳曰李少君字雲翼齊國臨淄人也少好道入<lb/>
山採藥修全身之術道未成而病困於山林中遇安期先<lb/>
生經過見少君少君叩頭求乞生活安期愍其有志乃以<lb/>
神樓散方與服之即起少君求隨安期奉給奴役<lb/>
廣志曰丹朱沙之朴也大者如米生山中出牂牁與古僂<lb/>
國<lb/>
裴淵廣州記曰鄣平縣有朱沙塘水如絳<lb/>
又曰鄣平縣有石膏山望之若霜雪又一嶺東爲銀石南<lb/>
是䥫石西則丹沙北乃銅石<lb/>
本章曰丹砂味甘微寒生山谷養精神益氣明目<hi>鈆丹味辛微寒</hi>
生平澤治吐逆胃反乆服成仙生蜀都<lb/>
吴氏本草曰丹砂神農甘黄帝歧伯苦有毒扁鵲苦李氏<lb/>
<pb n="KR3k0012_SBCK_985-4b"/>
大寒或生武陵採無時能化朱成水銀畏礠石惡鹹水<lb/>
武陵太守謝承表曰新宫成上丹砂五百斤上億萬歲壽<lb/>
　　　　　芝上<lb/>
春秋運斗樞曰摇光得陵出黒芝<lb/>
孝經援神契曰德至草木則芝草生<lb/>
尓雅曰苬<hi>似由反</hi>芝也<hi>郭璞曰芝一歳三華瑞草</hi>
漢書曰武帝時芝生殿内房中九莖詔赦天下作芝房歌<lb/>
又曰宣帝神爵元年三月詔曰金芝草九莖<hi>服䖍曰色象金</hi>産于<lb/>
函德殿銅池中<hi>如淳曰函亦含也銅池承霤也晉灼曰以銅作池韋昭曰以銅飾池邊也</hi>
東觀漢記曰明帝永平七年公卿以芝生前殿奉觴上壽<lb/>
桓帝建和元年芝草生中黄藏府<lb/>
又曰光和四年郡國上芝草英<lb/>
續漢書曰建𥘉五年零陵女子傅寧宅内生紫芝五<lb/>
<pb n="KR3k0012_SBCK_985-5a"/>
株長者尺四寸短者七八寸太守沈豐使功曹齎芝以聞<lb/>
帝告示天下<lb/>
宋書曰順帝升明二年臨城縣生紫盖黃裏芝<hi>芝歷時質色不變</hi>
唐書曰貞觀中皇太子寢室中産素芝十四莖並爲龍興<lb/>
鳯翥之刑<lb/>
又曰天寳中有玉芝産于大同殿之柱礎一夲兩莖神光<lb/>
照於殿<lb/>
又曰上元中延英殿御座生玉芝一莖三花御製玉靈芝<lb/>
詩<lb/>
淮南子曰巫山之上從風縱火紫芝與蕭艾俱死<lb/>
又曰稻生水而不能生於湍瀬之流芝生於山而不能生<lb/>
於盤石之上<lb/>
抱朴子曰芝者有石芝有木芝有草芝有肉芝有<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>芝名<lb/>
<pb n="KR3k0012_SBCK_985-5b"/>
有百許種也石芝者石象生於海隅石山及島嶼之涯肉芝<lb/>
者狀如肉頭尾四足良似生物也附於大石盖在高岫嶮<lb/>
峻之地或却着仰綴也赤者如珊瑚白者如截肪黒者<lb/>
如澤<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>青者如翠羽黄者如紫金而皆光明洞徹如堅氷<lb/>
也晦夜去之一二百歩便望見其光矣大者十餘斤小者<lb/>
三四斤非乆齋至精及佩老子入山靈寳五符亦不能得<lb/>
見此凢見諸芝且先以開山却害符置其上則不得復隱<lb/>
蔽化去矣徐徐擇王相之日設醮然後取之皆從日下禹<lb/>
歩閉氣而徃也又得石象擣之三萬六千杵服方寸匕日盡<lb/>
一斤則得千歳十斤則萬歳亦可分人服之玉脂芝生於有<lb/>
玉之山常居懸危之處玉膏流出萬年已上則凝而成芝有<lb/>
似鳥獸之形色無常采率多似山水蒼玉也亦鮮明如水精<lb/>
得而采之以無心草汁和之湏㬰成水服一升得一千歳也<lb/>
<pb n="KR3k0012_SBCK_985-6a"/>
又曰七明九光芝皆石也生臨水之髙山石崖之間狀如<lb/>
盤椀不過徑尺以還有莖葉連綴之起三四寸有七孔者<lb/>
名九光皆如星百餘歩内夜可望見其光其光自別常<lb/>
以秋分伺之得之擣服方寸匕人服則噏然身熱<lb/>
五味甘美盡一斤則得千歳令人身有光所居暗地如<lb/>
月可以夜視書也<lb/>
又曰石蜜芝生少室石户中户中便有深谷不可得過以<lb/>
石投谷中半日猶聞其聲也去户外十餘丈有石柱柱上有<lb/>
偃盖石南度徑可一丈許蜜芝生石上墮入偃盖中良乆輙<lb/>
有一滴有似雨後屋之餘漏時時一落耳然蜜芝墮不息<lb/>
而偃盖亦終不溢也户上刻石爲科斗字曰得服石蜜芝<lb/>
一斗者壽萬歳諸道士共思推其處不可得徃唯當以椀<lb/>
器着勁竹木端以承取之然竟未有能爲之者按此户上<lb/>
<pb n="KR3k0012_SBCK_985-6b"/>
刻題如此前世必已有得之者也<lb/>
又曰石桂芝生山巖穴中似桂樹而實石也髙尺光眀而味<lb/>
辛有枝條檮服之一斤得千歳也石中黃子所在有之沁<lb/>
水山爲尤多<hi>在其在大石中</hi>則其石常潤濕不燥打其石石有數<lb/>
十重乃得之在大石中赤黄溶溶如鷄子之在殻中也即<lb/>
當飲之不飲則漸堅凝成石不復中服也法正當及未堅<lb/>
時歠之旣凝則不得服也破一石中多者有一升少者<lb/>
有數合不可頓服雖不得多相繼服之其計前後所服合成<lb/>
三斗則千歳但欲多服唯患難得耳<lb/>
又曰石脛芝生滑石中亦如石中黄子狀但不皆有耳打<lb/>
破大滑石千許乃可得一斤𥘉破之其在石中五色光明<lb/>
而自動服一升得千歳矣<lb/>
又曰木芝者松栢脂淪地千歳化爲伏芝萬歳其上生<lb/>
<pb n="KR3k0012_SBCK_985-7a"/>
小木狀似蓮花名曰木威喜芝夜視有光持之甚滑燒之<lb/>
不燋帶之辟兵以帶鷄而雜他鷄十二頭共籠之去十二<lb/>
步射十二箭他鷄皆傷帶威喜芝者終不傷也從生門上<lb/>
採之六甲隂中乾之百日末服方寸匕日三盡一枝則三<lb/>
千嵗也<lb/>
太平御覽卷第九百八十五<lb/>
<pb n="KR3k0012_SBCK_985-7b"/>
</p>
<p>
</p>
  </div>
</body>
</text>
</TEI>
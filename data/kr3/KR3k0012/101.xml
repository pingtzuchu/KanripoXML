<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_101-1a"/>
太平御覽卷第一百一<lb/>
　　皇王部二十六<lb/>
　　　後魏諸帝　太祖道武皇帝<lb/>
　　　　諸帝<lb/>
後魏書序紀曰黄帝有子二十五人或内列諸華或外<lb/>
分荒服昌意少子受封北國有大鮮卑山因以爲號其<lb/>
後丗爲君長統幽都之北廣漠之野畜牧遷徙射獵爲業<lb/>
淳樸爲俗簡易爲化不爲文字刻木紀契而已丗事逺近<lb/>
人相傳授如史官之紀録焉黄帝以土德王北俗爲土爲<lb/>
托謂后爲跋故以爲氏其裔始均入仕堯丗逐女魃於弱<lb/>
水北民頼其勲帝舜嘉之命爲田祖爰歴三代以及於秦<lb/>
熏鬻獫狁山戎匈奴之属累代殘暴作害中州而始均之<lb/>
裔不交南夏是以載籍無聞焉積六十七丗至成皇帝諱<lb/>
<pb n="KR3k0012_SBCK_101-1b"/>
屯立聦武明智逺近所推統國三十六大姓九十威振北<lb/>
方莫不率服成帝崩節皇帝諱貸立節帝崩其後四丗宣<lb/>
帝諱推寅立南遷大澤方千餘里厥土昏冥沮洳謀更南<lb/>
徙未行而崩其後六丗獻皇帝諱隣立時有神人言於國<lb/>
曰此土方遐未足以建都邑冝復徙居帝年時襄老乃以<lb/>
授子<lb/>
聖武帝諱詰汾獻帝命令南移山谷髙深九難八阻於是<lb/>
欲止有神獸其形似馬其聲類牛先行導引歴年乃出始<lb/>
居匈奴之故地其遷徙䇿略多岀宣獻二帝故時人並號<lb/>
曰推寅蓋俗云鑚研之義𥘉聖武帝常率數萬騎田於山<lb/>
澤欻見輜軿自天而下旣至見美婦人侍衛甚盛帝異<lb/>
而問之對曰我天女也受命相偶遂同宿旦請還曰明年<lb/>
周時復㑹於此言終而別去如風雨及朞帝至先所遊處<lb/>
<pb n="KR3k0012_SBCK_101-2a"/>
果復相見天女以所生男授帝曰此君之子也善視之子<lb/>
孫相承當丗爲帝王語訖而去即始祖神元皇帝也故時<lb/>
人諺曰詰汾皇帝無婦家力微皇帝無舅家帝崩神元皇<lb/>
帝立諱力微生而聦叡元年歲在庚子先是西部内侵國<lb/>
民離散依於没鹿廻部大人竇賔始祖有雄傑之度時人<lb/>
莫測後與賔攻西部賔軍敗失馬歩走始祖使人以所乗<lb/>
駿馬給之賔歸令其部内求與馬之人賞當加重賞始祖<lb/>
隠而不言賔後知大驚將分國之半以奉始祖不受賔臨<lb/>
終戒其二子使謹奉始祖其子不從乃隂謀爲逆始祖召<lb/>
而殺之盡并其衆部大人悉皆從服控弦士馬二十餘萬<lb/>
三十九年遷於定襄之盛樂始祖乃告諸大人曰我歴觀<lb/>
前丗匈奴蹋頓之徒茍貪財利抄掠邊民雖有所得而多<lb/>
其死傷復不足相𥙷更招㓂讎百姓塗炭非長計也於是<lb/>
<pb n="KR3k0012_SBCK_101-2b"/>
與魏和親四十二年遣子文帝如魏且觀風土是歳魏景<lb/>
元二年也文皇帝諱沙漠汗以國太子留洛陽爲魏賔之<lb/>
冠魏晉禪代和好仍密始祖春秋巳邁帝以父老來歸晉<lb/>
武帝具禮護送四十八年帝至自晉五十六年帝復如晉<lb/>
其年冬還國晉遺帝錦罽繒綵綿絹諸物豐厚車牛馬百乗<lb/>
行逹并州晋征北將軍衛瓘以帝爲人雄異恐爲後患乃<lb/>
蜜白晋帝請留不遣晉帝難於失信不許瓘復請以金帛<lb/>
賂國之大人令致間隙使相厄害晉帝從之遂留帝於是<lb/>
國之執事及部人皆受瓘貨五十八年方遣帝始祖聞帝<lb/>
歸大恱使諸部大人詣隂舘迎之酒酣帝仰視飛鳥謂諸<lb/>
大人曰我爲女曹取之授彈飛丸應弦而落時國俗無彈<lb/>
衆咸大驚並先馳還始祖曰我子旣歴他國進德何如皆<lb/>
對曰太子才㙯非常引空弓而落飛鳥似得晋人異法術<lb/>
<pb n="KR3k0012_SBCK_101-3a"/>
亂國害民之兆唯願察之自帝在晋之後諸子愛寵日進<lb/>
始祖年踰期頤頗有所惑聞諸大人語意乃有疑因曰不<lb/>
可容者便當除之於是大人乃馳詣塞南害帝後乃追謚<lb/>
焉始祖㝷崩凢饗國五十八年年一百四歲太祖即位尊<lb/>
爲始祖<lb/>
章皇帝諱悉鹿立始祖之子也饗國九年而崩平皇帝諱<lb/>
綽立章帝之少弟也饗國七年而崩惠帝弗立丈帝少子思<lb/>
即位一年崩昭皇帝立諱禄官始祖神元之子也九年分國<lb/>
爲三部帝自以一部居東在上谷北湏源之西東接宇文<lb/>
部以文帝之長子桓皇帝諱猗㐌統一部居代郡之叅合<lb/>
陂北以桓帝之弟穆皇帝諱猗盧統一部居定襄之盛欒<lb/>
故城自始祖以來與晉和好百姓乂安財畜冨實控引騎<lb/>
士四十餘萬十年晉惠帝爲城都王頴逼留在鄴匈奴別<lb/>
<pb n="KR3k0012_SBCK_101-3b"/>
種劉淵反於離石號漢王并州刺史司馬騰來乞師帝與<lb/>
桓帝同時大舉以助之大破淵衆於西河上黨晋假桓帝<lb/>
大單于金印紫綬是歲桓帝崩帝英傑魁岸馬不能勝常<lb/>
乗安車駕大牛牛角容一石帝曽中蠱嘔吐之地仍生榆<lb/>
木叅合陂土無林樹故丗人異之至今傳記十三年昭帝<lb/>
崩是歲羯胡石勒與晉馬牧帥汲桑反穆皇帝天姿英峙<lb/>
勇略過人昭帝崩後遂揔攝三部以爲一統元年劉淵僣<lb/>
帝自稱大漢三年晉并州刺史劉琨遣使以子爲質又遣<lb/>
使乞師救洛陽帝遣歩騎二萬助之晉太傳東海王司馬<lb/>
越辤以洛中飢饉師還是年劉淵死子聦僣立五年劉琨<lb/>
遣使乞師以討劉聦石勒以琨忠義矜而許之㑹聦遣其<lb/>
子粲攻洛陽害琨父母而據其城琨来告難帝大怒遣長<lb/>
子六脩桓帝子普根及衛瓘范班姬澹等爲前鋒帝統大<lb/>
<pb n="KR3k0012_SBCK_101-4a"/>
衆二十四萬爲後繼粲懼弃輜重突圍遁走縱騎追斬其<lb/>
將劉豐伏尸數百里琨來拜謝帝以禮待之琨固請進軍<lb/>
帝曰吾不早來致卿父母見害誠以後時相愧今卿巳復<lb/>
州境然吾逺來士馬疲弊且侍後期賊豈可盡乎與琨馬<lb/>
牛羊各千餘車牛百乗又留勁銳戍之而還六年城盛樂<lb/>
以爲北郡脩故平城以爲南郡帝登平城西山望觀地勢<lb/>
乃更南百里於灅水之陽黄瓜堆築新平城晋人謂之小<lb/>
平城使子六脩鎮之統領南部九年帝召六脩不至帝怒<lb/>
討之失利乃微服民間遂崩普根先守外境聞難來赴功<lb/>
六脩㓕之普根立月餘而薨也<lb/>
平文皇帝諱欝律立惠帝之子也二年西兼烏孫故地東<lb/>
吞勿吉以西控胘上馬將有百萬劉聦死焉族子曜僣立<lb/>
帝聞晉愍帝爲曜所害頋謂大臣曰今中原無主天其資<lb/>
<pb n="KR3k0012_SBCK_101-4b"/>
我乎劉曜遣使請和帝不納是年司馬叡稱大位於江南<lb/>
四年桓帝后以帝得衆心恐不利於巳子帝遂崩大人死<lb/>
者數十人天興𥘉尊曰太祖惠皇帝諱賀傉立桓帝之中<lb/>
子也未親政事太后臨朝遣使與石勒通和時人謂之女<lb/>
國使四年帝始臨朝五年崩煬皇帝諱紇那立惠帝之弟<lb/>
也五年岀居於宇文部賀蘭及諸部大人共立烈帝烈皇<lb/>
帝諱翳槐六平文之長子也石勒遣使來和帝遣弟昭成<lb/>
皇帝如襄國二年石勒僣立自稱大趙王烈皇帝崩昭武<lb/>
皇帝諱什翼犍立平文之次子也生而竒偉寛仁大度喜<lb/>
怒不形于色身長八尺隆凖龍顔立髪委地卧則乳垂至<lb/>
席烈帝崩頋命曰必迎立什翼犍社稷可安烈帝崩帝弟<lb/>
彌乃自詣鄴奉迎與帝俱還建國元年十一月帝即位於<lb/>
繁畤之北時年十九二年始置百官分掌衆職八年張<lb/>
<pb n="KR3k0012_SBCK_101-5a"/>
駿私署假凉王十三年魏郡人冉閔殺石鑒僣立十四年<lb/>
氐符健僣稱天王自號大秦十五年慕容儁㓕冉閔僣稱<lb/>
尊號二十七年舂車駕還雲中冬十一月討没歌部破之<lb/>
獲牛馬羊數百萬頭三十四年春長孫斤謀反伏誅斤之<lb/>
反也拔刃向御座太子獻明皇帝諱寔格之傷脅夏五月<lb/>
薨後追謚焉秋七月皇孫珪生大赦三十九年符堅遣其<lb/>
大司馬符落率衆二十萬朱彤張蚝<hi>音刺</hi>鄧羌等諸道來㓂<lb/>
侵逼南境冬十一月白部獨孤部禦之敗績南部大人劉<lb/>
庫仁走雲中復遣庫仁率騎十萬逆戰於石子嶺王師不<lb/>
利帝時不豫十二月至雲中旬有二日帝崩時年五十七<lb/>
太祖即位尊曰髙祖帝雅性寛厚智通仁恕時國中少繒<lb/>
帛代人許謙盗絹二疋守者以告帝匿之謂燕鳯曰吾不<lb/>
忍視謙之面卿勿泄言謙或慙而自殺爲財辱士非也<lb/>
<pb n="KR3k0012_SBCK_101-5b"/>
　　　　太祖道武皇帝<lb/>
後魏書曰太祖道武皇帝諱珪昭成皇帝之嫡孫獻明皇<lb/>
帝之子也母曰獻明賀皇后𥘉因迁徙遊于雲澤即而寢因<lb/>
夢日出室内寤而見光自牖属天欻然有感以建國三十四<lb/>
年七月七日生太祖於叅合陂北其夜復有光明昭成大恱<lb/>
羣臣稱慶大赦告於祖宗保者以帝體重倍於常兒竊<lb/>
獨竒怪明年有榆生於埋胞之坎後遂成林弱而能言目<lb/>
有光曜廣顙大耳衆咸異之年六歲昭成崩元年葬昭成<lb/>
皇帝於金陵營梓宫木材盡生成林帝雖冲㓜而嶷然不<lb/>
羣劉庫仁常謂其子曰帝有髙天下之志興復洪業光揚<lb/>
祖宗者必此主也登國元年春正月帝即代王位郊天建<lb/>
元大㑹於牛川復以長孫嵩爲南部大人以叔孫普洛爲<lb/>
北部大人班叙勲舊各有差夏四月改稱魏王是歲慕容<lb/>
<pb n="KR3k0012_SBCK_101-6a"/>
垂僣稱皇帝位於中山自號大燕姚萇僣稱皇帝於長安自<lb/>
號大秦六年秋七月講武於牛川慕容永使其大鴻臚慕<lb/>
容釣奉表勸進尊號冬十月北征蠕蠕<hi>如蠢切</hi>追之及於大<lb/>
磧南啇山下大破之班賜從臣各有差十有二月　出居<lb/>
于馬邑是歲起河南宫七年秋八月行幸漢南仍築廵臺<lb/>
八年春正月帝出南廵二月幸羖羊原起白樓皇始元年春<lb/>
正月大蒐于定襄之虎山三月慕容垂來宼桑乾川陳留<lb/>
公元䖍先鎭平城時帝徴兵未集䖍率麾下邀擊失利死<lb/>
之垂遂至平城西北踰山結營聞帝將至乃築城自守疾<lb/>
甚遂遁走死於上谷子寳迎喪而還至中山乃僣立秋七<lb/>
月左司馬許謙上書勸進尊號帝始建天子旌旗出入警<lb/>
蹕於是改元八月治兵于東郊大舉討慕容寳親勒六軍<lb/>
四十餘萬南出馬邑踰于句注旌旗駱驛二千餘里寳并<lb/>
<pb n="KR3k0012_SBCK_101-6b"/>
州牧遼西王農棄城東遁并州平𥘉建臺省置百官封拜<lb/>
公侯將軍刺史太守尚書郎巳下悉用文人帝𥘉拓中原<lb/>
留心慰納諸王大夫詣軍門者無少長皆引入賜見存問<lb/>
周悉人得自盡苟有微能咸䝉叙用冬十月車駕出井陘<lb/>
十一月進軍中山引騎圍之二年春正月饗羣臣於魯口<lb/>
慕容寳遣其左衛將軍慕容騰宼博陵殺中山太守及髙<lb/>
陽諸縣令長抄掠租運是時信都未下帝乃進軍引騎圍<lb/>
之寳將軍張讓護軍將軍徐超率將吏以下舉城降寳聞<lb/>
帝幸信都乃趣博之深澤屯　沲水遣弟賀麟宼楊城三<lb/>
月車駕次于盧妖寳遣使求和解焉仍請割常山以西奉<lb/>
魏乞守中山以東帝許之巳而寳背約車駕次中山命諸<lb/>
將圍之是夜寳弟賀麟妻子岀走西山寳見賀麟走恐先<lb/>
據和龍壬子夜遂將其妻子及兄弟親族數千騎北遁城<lb/>
<pb n="KR3k0012_SBCK_101-7a"/>
内共立慕容普隣爲主麟復入中山殺普隣而自立九月<lb/>
賀麟飢窮率三萬餘人出宼新市甲子晦帝進軍討之太<lb/>
史令晁崇奏曰不吉帝曰其義云何對曰昔紂以甲子亡<lb/>
兵家忌之帝曰紂以甲子亡周武不以甲子勝乎崇無以<lb/>
對冬十月帝進軍西市賀麟退阻派水依漸洳澤以自固<lb/>
甲戍臨其營戰於義室塢大破之斬首九千餘級賀麟單<lb/>
馬走西山遂奔鄴慕容德殺之中山平遣三萬騎赴衛王<lb/>
儀將以攻鄴天興元年春正月慕容德走保滑臺克鄴車<lb/>
駕幸鄴廵登臺榭觀覽宫城將有定都之意乃置行臺以龍<lb/>
驤將軍曰南公和跋爲尚書與左丞賈㝷率郎吏及兵五<lb/>
千人鎮鄴車駕自鄴還中山所過存問百姓詔大軍所在<lb/>
州郡復貲租一年除山東民租賦之半車駕將北還發卒<lb/>
萬人通直道自望都鐡關鑿恒嶺至代五百餘里六月詔<lb/>
<pb n="KR3k0012_SBCK_101-7b"/>
有司議定國號羣臣奏曰昔周秦以前帝王居所生之土<lb/>
有國有家及王天下即承爲號自漢以來罷侯置守時無<lb/>
丗継其應運而起者皆不由尺土之資今國家萬丗相承<lb/>
啓基雲代臣等以爲若取長逺應以代爲號詔曰昔朕逺<lb/>
祖揔御幽都控制遐國雖踐王位未定九州迨于朕躬百<lb/>
代之季天下分裂諸華乏主民俗雖殊撫之在徳故躬率<lb/>
六軍掃平土宇凶逆蕩除遐邇率服冝仍先號爲魏焉秋<lb/>
七月迁都平城始營宫室建宗廟立社稷八月詔有司正<lb/>
封畿制郊甸端經術摽道里平五權較五量定五度冬十<lb/>
月起天文殿十有一月詔尚書吏部郎中鄧淵典官制立<lb/>
爵品定律吕恊音樂儀曹郎中盧謐撰郊廟社稷朝覲饗<lb/>
宴之儀三公郎中王徳定律令申科禁太史令晁崇造渾<lb/>
儀考天象吏部尚書崔玄伯㹅而裁之十有二月帝駕臨<lb/>
<pb n="KR3k0012_SBCK_101-8a"/>
於天文殿太尉司徒進璽綬百官咸稱萬歳大赦改年追<lb/>
尊成皇帝巳下及后號謚樂將皇始之舞詔有司議定行<lb/>
次尚書崔玄伯等奏從土德服色尚黄數用五未社辰臘<lb/>
犧牲用白五郊立氣宣賛時令敬授民時行夏之正徙六<lb/>
州二十二郡守宰豪傑吏民二千家于代都二年春正月<lb/>
𥘉祠上帝于南郊以始祖神元皇帝配降壇視燎成禮而<lb/>
反二月破髙車以所獲之衆起鹿苑於南臺隂北距長城<lb/>
東苞白登屬之西山廣輪數十里鑿渠引武川水注之苑<lb/>
中䟽爲三溝分流宫城内外又穿鴻鴈池三月𥘉令五經<lb/>
羣書各置博士増國子太學生貟三千人秋七月起天華<lb/>
殿大閱于鹿苑饗賜各有差冬十月太廟成迁神元平文<lb/>
昭成獻明皇帝神主于太廟三年三月立皇后慕容氏是<lb/>
月穿城南渠通於城内作東西魚池夏四月姚興遣使朝貢<lb/>
<pb n="KR3k0012_SBCK_101-8b"/>
五月車駕東廵遂幸涿鹿遣使者以太牢祠帝堯帝舜廟<lb/>
七月車駕還宫起大中殿及雲母堂金華室四年三月帝<lb/>
親漁薦于寢廟五月起紫極殿玄武樓冬十二月集博士<lb/>
儒生比衆經文字義類相從凡四萬餘字號曰衆文經六<lb/>
年冬十月起而昭陽殿乙夘立皇子嗣爲齊王加車騎大<lb/>
將軍位相國是年島夷桓玄廢其主司馬徳宗而自立僣<lb/>
稱大楚天賜三年九月幸漠南鹽池至漠中觀天鹽池六<lb/>
年夏帝不豫𥘉服寒食散自太醫令隂羗死後藥數動發<lb/>
至此逾甚而灾變屢見憂懣<hi>莫困切</hi>不安或數日不食或不<lb/>
寢逹旦歸咎羣下喜怒乖常謂百寮左右曰人不可信慮<lb/>
如天文之占或有肘腋之虞追思旣徃成敗得失終日竟<lb/>
夜獨語不止若傍有鬼物對揚者朝臣至前追其舊惡便<lb/>
見殺害其餘或有顔色變動或以喘息不調或以行歩乖<lb/>
<pb n="KR3k0012_SBCK_101-9a"/>
節或以言詞失措帝皆以爲懷惡在心變見於外乃手自<lb/>
毆擊死者皆陳天安殿前於是朝野人情各懐危懼有司<lb/>
廢怠莫敢相督攝百工偷刼盗賊公行巷里之間人爲稀<lb/>
少帝亦聞之曰朕故縱之使然待過灾年當更清治之耳<lb/>
冬十月帝崩於天安殿在位十四年時年三十九先時國<lb/>
内有䜟曰珪厄清河死萬人帝破滅清河郡手殺萬人以<lb/>
厭之夜恒變易寢處人莫得知唯愛妾萬人知處帝子清<lb/>
河王紹與萬人通懼罪同害帝帝歎曰清河萬人乃是汝<lb/>
耶元帝立誅紹及萬人永興二年九月上謚宣武皇帝葬<lb/>
於盛樂金陵廟號太祖太常五年改謚曰道武<lb/>
太平御覽卷第一百一<lb/>
<pb n="KR3k0012_SBCK_101-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_136-1a"/>
太平御覽卷第一百三十六<lb/>
　皇親部二<lb/>
　　　漢太上昭靈后　髙祖吕皇后<lb/>
　　　髙祖薄皇后　孝惠張皇后<lb/>
　　　孝文竇皇后　孝景薄皇后<lb/>
　　　孝景王皇后　孝武陳皇后<lb/>
　　　孝武衛皇后　孝武李皇后<lb/>
　　　孝昭趙太后　孝昭上官皇后<lb/>
　　　衛太子史戾后　史皇孫王悼后<lb/>
　　　孝宣許皇后　孝宣霍皇后<lb/>
　　　孝宣王皇后　孝元王皇后<lb/>
　　　孝元傅皇后　信都馮太后<lb/>
　　　孝成許皇后　孝成帝趙皇后<lb/>
<pb n="KR3k0012_SBCK_136-1b"/>
　　　孝哀丁太后　孝哀傳皇后<lb/>
　　　孝平母衛姬　孝平王皇后<lb/>
　　　　　漢太上昭靈后<lb/>
詩含神霧曰含始吞赤珠刻曰玉英生皇<hi>刻刻漏有玉英文也</hi>後赤<lb/>
龍感女媪劉季興<lb/>
春秋握成圖曰執嘉妻含始游雒池赤珠出刻曰玉英吞<lb/>
此者爲王客以其年生劉季爲漢皇<hi>爲王客者爲王者所賔客</hi>
史記曰髙祖母媪甞息大澤之陂夢與神遇時雷電晦冥<lb/>
父太公徃視則見蛟龍於上巳而有娠遂産髙祖<lb/>
帝王世紀曰太上皇名執嘉妃曰媪爲昭靈后<lb/>
陳留風俗傳曰沛公起兵野戰喪皇妣于黃郷天下平定<lb/>
乃使使者以梓宫招魂於幽野於是有丹蛇在水自洒濯<lb/>
入于梓宫其浴處有遺髪故謚曰昭靈后黃郷今小黃縣也<lb/>
<pb n="KR3k0012_SBCK_136-2a"/>
　　　　　髙祖吕皇后<lb/>
漢書曰髙祖后吕皇后父吕公單父人也好相人髙祖微<lb/>
時吕公見而異之乃以女妻髙祖生惠帝魯元公主後漢<lb/>
王得定陶戚夫人愛幸生趙王如意吕后爲人剛毅佐髙<lb/>
帝定天下髙祖崩惠帝立吕后爲太后乃令永巷囚戚夫<lb/>
人髠鉗衣赭衣令春戚夫人舂且歌曰子爲王母爲虜終<lb/>
日舂薄暮常與死爲伍相離三千里當誰使告汝太后聞<lb/>
之大怒曰乃欲倚汝子邪乃召趙王欲誅之使者三反趙<lb/>
相周昌不遣太后召趙相相至長安使人復召趙王王來<lb/>
惠帝慈仁知太后怒自迎趙王灞上入挾趙王與起居飲<lb/>
食數月帝晨出射趙王不能早起太后伺其獨居使持鴆<lb/>
飲之迨帝還趙王死太后遂斷戚夫人手足去眼燻耳飲<lb/>
瘖藥使居鞠域中名曰人彘居數月召惠帝視人彘帝視<lb/>
<pb n="KR3k0012_SBCK_136-2b"/>
而問知其戚夫人廼大哭因病歳餘不能起使人請太后<lb/>
曰此非人所爲臣爲太后子終不能復治天下以此日飲<lb/>
爲滛樂不聽政七年而崩立孝惠後宫子爲帝太后臨朝<lb/>
稱制后治天下八年病大禍而崩<lb/>
　　　　　髙祖薄皇后<lb/>
漢書曰髙祖薄姬文帝母也父呉人秦時與故魏王宗女<lb/>
魏媪通生薄姬魏豹立爲王而魏媪内其女於魏宫許負<lb/>
相薄姬當生天子曹參等虜魏王薄姬輸織室詔内後宫<lb/>
歲餘不得幸始姬少時與管夫人趙子兒相愛約曰先貴<lb/>
無相忘巳而管趙先幸漢王四年㘴河南城　靈臺此兩<lb/>
羙人侍相與笑薄姬𥘉時約漢王問其故兩人俱以實告<lb/>
漢王心悽然憐薄姬是日召欲幸之對曰昨暮夢龍據妾<lb/>
胷上曰是貴徴也吾爲汝成之遂幸有娠歲中生文帝髙帝<lb/>
<pb n="KR3k0012_SBCK_136-3a"/>
幸姬戚夫人之屬吕后怒皆幽之不得出宫而薄姬以希<lb/>
見故出從子之代代王爲帝尊爲皇太后<lb/>
東觀漢記曰中元元年告祠髙廟曰髙皇吕后不宜配食<lb/>
薄太姬慈仁孝文皇帝賢明子孫賴福延至于今宜配食<lb/>
地祇髙廟今上薄太后尊號爲髙皇后遷吕太后于園<lb/>
　　　　　孝惠張皇后<lb/>
漢書曰孝惠張皇后宣平侯敖女也敖尚帝姉魯元公主<lb/>
有女惠帝即位吕太后欲爲重親以公主女配帝爲皇后<lb/>
欲其生子萬方終無子廼使陽爲有身取後宫羙人子名<lb/>
之殺其母立所名子爲太子惠帝崩太子立爲帝吕后崩<lb/>
大臣正之以非孝惠子誅之孝惠后廢處北宫<lb/>
　　　　　孝文竇皇后<lb/>
漢書曰孝文竇皇后景帝母也吕太后時以良家子選入<lb/>
<pb n="KR3k0012_SBCK_136-3b"/>
宫㑹太后出宫人以賜諸王各五人竇姬家在清河乃求<lb/>
其主者願歸清河而主者誤寘於代籍中竇姬泣涕而行<lb/>
及至代代王獨幸竇姬生子文帝立數月公卿請立太子<lb/>
而竇姬爲皇后景帝立爲皇太后好黃帝老子言景帝及<lb/>
諸竇不得不讀老子以尊其術<lb/>
　　　　　孝景薄皇后<lb/>
漢書曰孝景薄皇后孝文薄太后家女也景帝立立薄妃<lb/>
爲皇后無子無寵立六年薄太后崩皇后廢<lb/>
　　　　　孝景王皇后<lb/>
漢書曰孝景王皇后武帝母也父仲槐里人𥘉嫁爲金王<lb/>
孫婦生一女矣而母臧兒卜筮曰兩女當貴欲倚兩女奪<lb/>
于金氏金氏怒不肯與決乃内太子宫太子幸愛之生三<lb/>
女一男男方在身夢日入其懷中以告太子太子曰此貴<lb/>
<pb n="KR3k0012_SBCK_136-4a"/>
徴也景帝即位立爲皇后男爲太子景帝崩武帝即位爲<lb/>
皇太后也<lb/>
　　　　　孝武陳皇后<lb/>
漢書曰孝武陳皇后長公主嫖女也武帝得立爲太子長<lb/>
公主有力取主女爲妃及帝即位妃立爲皇后擅寵驕貴<lb/>
十餘年而無子聞衛子夫得幸幾死者數焉上愈怒后又<lb/>
挾婦人媚道頗覺元光五年上遂窮治之女子楚服等㘴<lb/>
爲皇后巫蠱祠祭祝詛大逆無道相連及誅者三百餘人<lb/>
楚服梟首於市<lb/>
漢書武帝陳皇后退居長門宫司馬相如長門賦序曰孝<lb/>
武皇帝陳皇后得幸頗爲妬别在長門宫愁悶悲思聞相<lb/>
如天下工爲文奉黃金百斤爲相如文君取酒因求解悲<lb/>
愁之辭而相如爲頌以奏主上皇后復得親幸<lb/>
<pb n="KR3k0012_SBCK_136-4b"/>
　　　　　孝武衛皇后<lb/>
漢書曰孝武衛皇后字子夫生微賤爲平陽主謳者武帝<lb/>
即位數年無子平陽主求良家女子十餘人飾置家帝祓<lb/>
灞上<hi>祓除也於灞木上自祓除今三月上巳祓禊也</hi>還過平陽主主見所侍羙人<lb/>
帝不悅旣飲謳者進帝獨悅子夫帝起更衣子夫侍尚衣<lb/>
軒中得幸還㘴忻甚賜平陽主金千斤主因奏子夫送入<lb/>
宫子夫上車主拊其背曰行矣強飯勉之即貴願無相忘<lb/>
入宫歳餘不復幸武帝擇宫人不中用者斥出之子夫得<lb/>
見涕泣請出上憐之復幸遂有身尊寵元朔元年生男據<lb/>
遂立爲皇后<hi>據即戾太子也</hi>
　　　　　孝武李皇后<lb/>
漢書曰孝武李夫人本以倡進𥘉夫人兄延年性知音善<lb/>
歌舞武帝愛之每爲新聲曲聞者莫不感動延年侍上起<lb/>
<pb n="KR3k0012_SBCK_136-5a"/>
舞歌曰北方有佳人絶丗而獨立一顧傾人城再顧傾人<lb/>
國寧知傾城傾國佳人不可再得上歎息曰善丗豈有此<lb/>
人乎平陽主因言延年有女弟上乃召見之實妙麗善舞<lb/>
由是得幸生一男是爲昌邑哀王李夫人少而蚤卒上憐<lb/>
閔焉圖畫其形於甘泉宫及衛思后廢後四年武帝崩大<lb/>
將軍霍光縁上雅意以李夫人配食追上尊號曰孝武皇<lb/>
后𥘉李夫人病篤上自臨候之夫人蒙𬒳謝曰妾乆病形貌<lb/>
毀壞不可以見帝願以王及兄弟爲託上曰夫人病甚殆<lb/>
將不起一見屬託王及兄弟豈不快哉夫人曰婦人貌不<lb/>
脩飾不見君父妾不敢以燕墮見帝上曰夫人若一見我<lb/>
將加賜千金而子兄弟尊官夫人曰尊官在帝不在一見<lb/>
上復言欲必見之夫人遂轉向壁欷歔而不復言於是上<lb/>
不恱而起夫人姊讓之曰貴人獨不可見上屬託兄弟耶<lb/>
<pb n="KR3k0012_SBCK_136-5b"/>
何爲恨上如此夫人曰所以不欲見帝者廼欲以深託兄<lb/>
弟也我以容貌之好得從微賤愛幸於上夫以色事人者<lb/>
色衰則愛絶愛絶則恩絶上所以戀戀顧念我者廼以平<lb/>
生容貌也今見我毁壞顔色非故必且畏惡有吐弃我意<lb/>
尚肯復追思憫録其兄弟哉及夫人卒上以厚禮葬焉<lb/>
　　　　　孝昭趙太后<lb/>
史記曰鉤弋夫人姓趙氏河間人也得幸武帝生子一人<lb/>
即昭帝也武帝年七十乃生昭帝昭帝立時年五歳衛太<lb/>
子廢上居甘泉宫召畫工圖畫周公負成王於是左右羣<lb/>
臣知武帝意欲立少子後數日帝譴責鉤弋夫人脫簪珥<lb/>
叩頭帝曰引將去送掖庭獄夫人還顧帝曰趨行女不得<lb/>
活夫人死雲陽宫時暴風楊塵百姓感傷使者夜持棺徃<lb/>
葬之封識其處其後帝間居云問左右曰人言何云左右<lb/>
<pb n="KR3k0012_SBCK_136-6a"/>
對曰人言以爲且立其子何爲去其母乎帝曰然是非兒<lb/>
曹愚人所知也徃古國家所以亂也由主少母壯女王獨<lb/>
居驕蹇淫亂自恣莫能禁也汝不聞吕后邪故諸爲武帝<lb/>
生子者無男女其母莫不譴死豈可謂非賢聖哉<lb/>
漢書曰孝武鉤弋趙婕妤家在河間武帝廵狩過河間望<lb/>
氣者言此室有竒女天子氣使使召之旣至兩手皆拳上<lb/>
自披之手即時伸由是得幸號曰拳夫人進爲婕妤居鉤<lb/>
弋宫大有寵元始三年生昭帝號鉤弋子妊身十四月廼<lb/>
生上曰聞昔堯十四月而生今鉤弋亦然廼命其生門曰<lb/>
堯母門昭帝即位追尊爲皇太后<lb/>
漢武故事曰拳夫人進爲婕妤居鉤弋宫解黃帝素女之<lb/>
術從上至甘泉因幸告上曰妾相運正應爲陛下生一男<lb/>
男七歳妾當死今年必死宫中多蠱氣必傷聖體言終而<lb/>
<pb n="KR3k0012_SBCK_136-6b"/>
卧遂卒旣殯香聞十餘里因葬雲陵上哀悼又疑非常人<lb/>
發冡室棺無尸唯履存爲起通靈臺於甘泉常有一青鳥<lb/>
集臺上徃來至宣帝時乃止<lb/>
列仙傳曰鉤翼夫人姓趙少好學沉静病卧六年右手拳<lb/>
飲食少望氣云東方有貴人氣推而到姿色甚偉帝披其<lb/>
手得一鉤而手尋拳生昭帝旣而帝害之殯尸不臭而香<lb/>
數月昭帝即位更葬之棺空但有衣履故名其宫曰鉤翼<lb/>
後避諱改爲弋<lb/>
　　　　　孝昭上官皇后<lb/>
漢書曰孝昭上官皇后隴西上邽人祖父桀因材力親近<lb/>
爲侍中昭帝始立年八歳帝姊鄂邑長公主居禁中共養<lb/>
后父安因主親近丁外人聞之長公主召入爲婕妤月餘<lb/>
爲皇后年甫六歲安以后父封侯後桀謀反發覺后以少<lb/>
<pb n="KR3k0012_SBCK_136-7a"/>
不預謀亦以霍光外孫不廢宣帝即位合葬平陵<lb/>
　　　　　衛太子史戾后<lb/>
漢書曰衛太子史良娣宣帝祖母也太子有妃有良娣有<lb/>
孺子妻妾凡三等子皆稱皇孫史良娣生男進號史皇孫<lb/>
武帝末巫蠱事起衛太子及良娣史皇孫皆遭害<lb/>
　　　　　史皇孫王悼后<lb/>
漢書曰史皇孫王夫人宣帝母也名公碩太始中得幸於<lb/>
史皇孫皇孫妻妾無號位皆稱家人子征和二年生宣帝<lb/>
帝生數月衛太子皇孫敗家人子皆㘴誅莫有収葬者唯<lb/>
宣帝得全即尊位後追尊母夫人謚曰悼后祖母史良娣<lb/>
曰戾后皆改葬<lb/>
　　　　　孝宣許皇后<lb/>
漢書曰孝宣許皇后元帝母也父廣漢昌邑人爲暴室嗇<lb/>
<pb n="KR3k0012_SBCK_136-7b"/>
夫廣漢有女平君十四五當爲内者令歐侯氏子婦臨當<lb/>
入門歐侯子死其母將行卜相言當大貴母獨喜張賀聞<lb/>
許嗇夫有女乃置酒請之酒酣爲言曽孫可妻也廣漢許<lb/>
諾明日嫗聞之怒廣漢重令爲媒介遂與曽孫及立爲帝<lb/>
平君爲婕妤是時霍將軍有小女與皇太后有親<lb/>
漢書宣帝即位公卿議更立皇后皆心議霍將軍女亦未<lb/>
有言上乃詔求微時故劒大臣知旨白立許婕妤爲皇后<lb/>
　　　　　孝宣霍皇后<lb/>
漢書曰孝宣霍皇后光女也母顯旣使女醫陰殺許后顯<lb/>
因爲女成君衣𥙷治入宫<lb/>
漢書曰孝宣許后起微賤登至尊從官車服甚節儉五日<lb/>
一朝皇太后於長樂宫親奉案上食以婦道供養及霍后<lb/>
立亦循許后故事而皇太后親霍后之姊子故常竦體敬<lb/>
<pb n="KR3k0012_SBCK_136-8a"/>
而禮之皇后輿駕侍從甚盛賞賜官屬以千萬計與許后<lb/>
時懸絶矣<lb/>
　　　　　孝宣王皇后<lb/>
漢書曰孝宣王皇后父奉光少時好鬪雞宣帝在人間數<lb/>
與奉光㑹相識奉光有女年十餘每欲適人所當適者輒<lb/>
死故乆不行及宣帝即位召入後宫稱爲婕妤霍皇后廢<lb/>
後上憐太子蚤失母幾爲霍氏所害於是乃選後宫素謹<lb/>
朴而無子者遂立王婕妤爲皇后令母養太子元帝即位<lb/>
爲皇太后成帝即位爲太皇太后時成帝母亦姓王氏故<lb/>
號太皇太后爲卭城太后年七十餘崩<hi>以后父奉光封卭城侯故號之</hi>
　　　　　孝元王皇后<lb/>
漢書曰孝元王皇后王莾之姑也王賀字翁孺爲武帝繡<lb/>
衣御史逮捕魏郡盗皆縱不誅以奉使不稱免歎曰吾聞<lb/>
<pb n="KR3k0012_SBCK_136-8b"/>
活千人者有封吾所活者萬餘人後世其興乎翁孺旣免<lb/>
而與東平陵終氏爲怨廼徙魏郡元城委粟里爲三老魏<lb/>
郡人德之元城建公曰<hi>元城縣建公姓名也</hi>昔春秋沙麓崩晉史卜<lb/>
之曰隂爲陽雄土火相乗<hi>此龜繇文隂元后陽漢也王氏舜後土也漢火故曰土火相乗</hi>
<hi>隂盛而沙麓崩</hi>故有沙麓崩後六百四十五年冝有聖女興其<lb/>
齊田乎今王翁孺徙正值其地日月當之元城郭東有五<lb/>
麓之墟即沙麓地也後八十年有貴女興天下云翁孺生<lb/>
禁字雅君禁生女政君即元后也𥘉母李親妊政君在身<lb/>
夢月入其懷及壯大婉順得婦人道常許嫁未行所許<lb/>
者死後東平王娉政君爲姬未入王薨禁獨怪之使卜<lb/>
數者相政君當大貴不可言禁心以爲然乃教書學鼓琴<lb/>
五鳯中獻政君年十八矣入掖庭爲家人子皇后擇後宫<lb/>
可以娯侍太子者政君與在其中及太子朝皇后迺見政<lb/>
<pb n="KR3k0012_SBCK_136-9a"/>
君等五人微令旁長御問知太子所欲太子殊無意於五<lb/>
人者不得已於皇后強應曰此中一人可是時政君坐近<lb/>
太子又獨衣絳縁遂送政君於太子宫見内殿得御幸有<lb/>
娠甘露三年生成帝於甲館畫堂爲丗嫡皇孫宣帝崩太<lb/>
子即位是爲孝元皇帝立太孫爲太子以母王妃爲皇后<lb/>
哀帝即位爲太皇太后哀帝崩無子以莽爲大司馬共徴<lb/>
立中山王奉哀帝後是爲平帝平帝年九歳常𬒳病太皇<lb/>
太后臨朝漢傳國璽以孺子未立璽藏長樂宫及莽即位<lb/>
請璽太后不肯以授莽莽使安陽侯舜諭旨舜素謹飭太<lb/>
后雅愛信之舜旣見太后知其爲莽求璽怒罵之曰而屬<lb/>
父子宗族蒙漢家力富貴累代旣無以報受人寄託乗便<lb/>
利時奪取其國不復顧恩義爲人如此者狗猪不食其餘<lb/>
天下豈有而兄弟耶且若自以金匱符命爲新皇帝變更<lb/>
<pb n="KR3k0012_SBCK_136-9b"/>
正朔服制亦當自更作璽傳之萬世何以用此亡國不祥<lb/>
璽爲欲求之我漢家老寡婦旦暮且死欲與此璽俱葬終<lb/>
不可得太后因泣涕莽欲脅之廼出璽投之地莽改號太<lb/>
后爲新室文母絶之於漢太后年八十四建國五年二月<lb/>
癸丑崩三月乙酉合葬渭陵<lb/>
　　　　　孝元傅皇后<lb/>
漢書曰孝元傳昭儀哀帝祖母也父河内温人昭儀少爲<lb/>
上官太后才人自元帝爲太子得進<lb/>
漢書曰孝元傳皇后帝即位爲婕妤甚有寵爲人有才下<lb/>
至宫人左右飲酒酹地皆祝延之<lb/>
　　　　　信都馮太后<lb/>
漢書曰孝元馮昭儀平帝祖母也元帝即位二年以選入<lb/>
後宫就館生男拜爲婕妤父奉世婕妤内寵與傅昭儀等<lb/>
<pb n="KR3k0012_SBCK_136-10a"/>
建始中上<lb/>
漢書曰元帝建始中幸虎圈鬪獸後宫皆㘴熊佚出圈攀<lb/>
檻欲上殿左右貴人傳昭儀等皆驚走馮婕妤直前當熊<lb/>
而立左右格殺熊上問人情驚懼何故前當熊婕妤對曰<lb/>
妾聞猛獸得人而止妾恐熊至御坐故以身當之元帝嗟<lb/>
嘆以此倍敬重焉<lb/>
　　　　　孝成許皇后<lb/>
漢書曰孝成許皇后平恩侯嘉女元帝悼傷母恭哀后居<lb/>
位日淺而遭霍氏之辜故選嘉女以配皇太子侍送者還<lb/>
白太子忻說狀元帝喜謂左右酌酒賀我左右皆稱萬歳<lb/>
乆之及成帝即位立許妃爲皇后后聦慧善史書自爲妃<lb/>
至即帝位后常寵於上後宫稀得進見乆之皇后寵亦益衰<lb/>
而後宫多新愛姉平安侯夫人謁等爲媚道祝詛後宫有<lb/>
<pb n="KR3k0012_SBCK_136-10b"/>
娠者太后大怒下吏考問謁等誅死許后㘴廢處昭臺宫<lb/>
　　　　　孝成帝趙皇后<lb/>
漢書曰孝成趙皇后夲長安宫人初屬陽阿主家學歌舞<lb/>
號曰飛鷰成帝甞微行出過陽阿主作樂上見飛鷰而說<lb/>
之召入宫大幸有女弟復召入俱爲婕妤貴傾後宫父臨<lb/>
爲咸陽侯後月餘乃立婕妤爲皇后後寵以衰而弟絶幸<lb/>
爲昭儀居昭儀舎其中庭彤朱而殿上髹漆切皆銅沓冒<lb/>
黃金塗白玉階璧帶徃徃爲黃金釭函<hi>謂璧中之横帶</hi>承藍田璧<lb/>
明珠翆羽飾之自後宫未甞有焉<lb/>
　　　　　孝哀丁太后<lb/>
漢書曰定陶丁姬哀帝母也河平四年生哀帝丁姬爲太<lb/>
后建平三年丁太后崩起陵恭皇之園王莽秉政乃奏貶<lb/>
傅太后號曰定陶恭王母丁太后號曰丁姬元始五年莽<lb/>
<pb n="KR3k0012_SBCK_136-11a"/>
復奏恭王母及丁姬葬渭陵冡髙與元帝山齊禮有改葬<lb/>
謂發王母及丁姬冡徙歸定陶太后以爲旣巳之事不湏<lb/>
發莽固爭之太后詔曰因故棺爲致槨作冡祠以太牢旣<lb/>
發傳太后冡崩壓殺數百人開丁姬椁戸火出炎四五丈<lb/>
吏卒以水沃滅乃得入燒燔椁中器物莽復奏言前恭王<lb/>
母生僭居桂宫皇天震怒災其正殿丁姬死莽踰制度今<lb/>
火焚其椁此天見變以告當改如媵妾也共王母及丁姬<lb/>
椁棺皆名梓宫珠玉之衣非藩妾服請更以木椁代去珠<lb/>
玉葬丁姬媵妾之禮奏可旣開傳太后棺臭聞數里掘平<lb/>
恭王母丁姬故冡二旬間皆平莽又周棘其處以爲時戒<lb/>
云時有羣鷰數千衘土投冡中<lb/>
　　　　　孝哀傳皇后<lb/>
漢書曰孝哀傳皇后定陶傳太后弟子也哀帝爲定陶王<lb/>
<pb n="KR3k0012_SBCK_136-11b"/>
時傳太后欲重親取以配王帝崩王莽白太后令孝哀皇<lb/>
后退就桂宫後月餘復與孝成趙皇后俱廢爲庶人就其<lb/>
園自殺<lb/>
　　　　　孝平母衛姬<lb/>
漢書曰中山衛姬平帝母也父曰子豪子豪女弟爲宣帝<lb/>
婕妤生楚孝王長女又爲元帝婕妤生平陽公主成帝時<lb/>
中山孝王無子上以衛氏吉祥以子豪少女配孝王生平<lb/>
帝平帝年二歳孝王薨代爲王哀帝崩無嗣太皇太后與<lb/>
莽迎中山王立爲帝莽欲顓國權衛姬及外家不當得至<lb/>
京師乃賜衛姬璽綬即拜爲中山王后莽長子宇非莽隔<lb/>
絶衛氏日夜啼泣思見帝而但益户邑宇復教令上書求<lb/>
至京師㑹事發覺莽殺宇盡誅衛氏支屬莽簒國廢爲家<lb/>
人後歲餘卒葬孝王旁<lb/>
<pb n="KR3k0012_SBCK_136-12a"/>
　　　　　孝平王皇后<lb/>
漢書曰孝平王皇后莽女也莽欲依霍光故事以女配帝<lb/>
帝崩莽立孝宣帝玄孫嬰爲孺子莽即真以嬰爲定安公<lb/>
王皇太后號爲定安公太后時年十八爲人婉嫕有節操<lb/>
自劉氏廢常稱疾不朝㑹莽敬憚傷哀欲嫁之迺號爲皇<lb/>
室主令立國將軍成新公孫建丗子豫飾將醫徃問疾后<lb/>
大怒笞鞭其旁侍御因發病不肯起莽遂不敢強也及漢<lb/>
兵誅莽焚燒未央宫后曰何面目以見漢家自投火中而死<lb/>
<pb n="KR3k0012_SBCK_136-12b"/>
</p>
<p>
　太平御覽卷第一百三十六<lb/>
</p>
<p>
</p>
  </div>
</body>
</text>
</TEI>
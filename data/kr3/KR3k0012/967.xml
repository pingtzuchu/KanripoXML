<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_967-1a"/>
太平御覽卷第九百六十七<lb/>
果部四<lb/>
　　　　桃<lb/>
易通卦驗曰驚蟄大壯𥘉九候桃始華桃不華倉庫多火<lb/>
焦贛易林師之坤曰春挑生華季女冝家<lb/>
毛詩周南桃夭曰桃夭后妃之德也桃之夭夭灼灼其華<lb/>
又曰何彼穠矣華如挑李平王之孫齊候之子<lb/>
又曰投我以木挑報之以瓊瑶<lb/>
又曰投我以桃報之以李<lb/>
大戴禮夏小正曰六月煑桃以爲豆實<hi>釋名曰桃濫也鹽水漬而藏之味濫</hi>
<hi>濫然</hi>
崔寔四民月令曰三月桃花盛農人候時而種也<lb/>
禮記月令曰驚蟄之日桃始華<lb/>
<pb n="KR3k0012_SBCK_967-1b"/>
春秋運斗樞曰玉衡星散爲桃<lb/>
爾雅曰桃李醜核桃曰膽之<hi>孫炎注曰桃李之類實皆有核膽釋取其羙者</hi>
又曰旄冬桃<hi>子冬熟</hi>椃桃山桃<hi>椃音斯實如桃而小不解核</hi>
周禮曰夏食欎律桃李杏梅<lb/>
漢書曰文帝六年十月桃李華<lb/>
續漢書禮儀志曰仲夏之月隂氣萌作以朱索施門戸<lb/>
各以所尚爲飾周人木德以桃爲梗言氣相更也<lb/>
范曄後漢書曰杜林奏曰果桃菜茹之饋集以成贓小事<lb/>
無妨於義以爲大戮故國無廉士家無完行<hi>具菜門中</hi>
唐書曰康國貞觀十一年獻金桃銀桃詔令植之於苑囿<lb/>
後唐史曰潞州長栁巷田家有桃樹伐巳經年舊坎仍在<lb/>
其仆木一朝屹然而起行數十歩復於舊坎其家駭異蒼<lb/>
黄散走<lb/>
<pb n="KR3k0012_SBCK_967-2a"/>
又曰莊宗年邁多疾馮道因奏事言於帝曰臣願陛下寢<lb/>
膳之間動留調衛道因指御前果實曰如食桃不康翊日<lb/>
見桃而思戒可也如食李不康翊日見李而思戒可也陛<lb/>
下幸思而戒之矣<lb/>
管子曰五沃之土其果冝桃<lb/>
韓子曰昔彌子瑕有竉於衛君與君遊於果園食桃而甘<lb/>
以其半啖君君曰愛我哉忘其口而啖寡人及彌子瑕色<lb/>
衰愛㢮得罪於君曰是固甞啖我以餘桃<lb/>
又曰孔子侍坐於魯哀公哀公賜之桃與黍仲尼先飯黍<lb/>
而後食桃公曰以黍雪桃也對曰黍五榖之長果六而桃<lb/>
爲下君子不以貴雪賤<lb/>
梅子曰王莽畏漢髙神靈乃令虎賁抜劒四面斫髙廟桃<lb/>
湯赤鞭灑屋<lb/>
<pb n="KR3k0012_SBCK_967-2b"/>
淮南子曰王子慶忌死於劒羿死於桃棓<hi>棓大杖以桃木爲之以繫殺羿</hi>
<hi>猶是巳來鬼畏桃也</hi>
抱朴子曰桃膠以桑木灰漬服之百病愈乆乆身有光在<lb/>
晦夜之地如月岀也多服之則可以斷榖矣<lb/>
又内篇曰五原蔡誕入山而還欺家云到崑崙山有玉桃<lb/>
形如丗間桃但光明洞徹而堅湏玉井水洗之便軟而可<lb/>
食<lb/>
金樓子曰東南有桃都山山上有樹樹上有雞日𥘉出照<lb/>
此桃天雞即鳴天下之雞感之而鳴樹下有兩鬼對持葦<lb/>
索取不祥之鬼食之今人正朝作兩桃人法乎此也<lb/>
說苑曰公孫僑相鄭路不拾遺桃李垂街人不敢取<lb/>
又曰孟甞君將入西秦賔客諌之百通則不聽也曰以人<lb/>
事諌我我盡知之若以鬼道則殺之謁者入曰有客以<lb/>
<pb n="KR3k0012_SBCK_967-3a"/>
鬼道聞客曰臣之來也過於淄水之上見一土耦人方與<lb/>
木梗人語木梗謂土耦人曰子先土也持予以爲耦人遇<lb/>
天大雨水潦並至子必沮壞應曰我沮乃反吾真耳今子<lb/>
東園之挑也刻子以爲梗遇天大雨水潦並至必浮子泛<lb/>
泛乎不知所止今秦四塞之國也有虎狼之心恐其木梗<lb/>
之患於是孟甞君逡廵而退而以應卒不敢西嚮秦<lb/>
晏子春秋曰公孫接田開強古冶子事景公勇而無禮晏<lb/>
子言於公公餽之二桃曰三子計功而食公孫接田開強<lb/>
先言功援桃而起古冶子又言其功令三子反桃二子慙<lb/>
而自殺古冶子曰耻人以言夸其聲不義也亦反其桃契<lb/>
領而死<lb/>
山海經曰夸父山北有林名曰桃林廣圎三百里其中多<lb/>
馬<hi>桃林今在弘農閿郷南饒野馬</hi>
<pb n="KR3k0012_SBCK_967-3b"/>
塩鐵論曰夫桃李實多者來年爲之穰<lb/>
新序曰魏文侯見萁季從者食其園桃萁季禁之文侯曰<lb/>
萁季豈愛桃哉是教我下無犯上也<lb/>
典術曰桃者五木之精也故厭伏邪氣者也桃之精生在<lb/>
鬼門制百鬼故今作桃人梗著門以厭邪此仙木也<lb/>
夢書曰桃爲守禦辟不祥夢見桃者守禦官<lb/>
神農經曰玉桃服之長生不死若不得早服之臨死日服<lb/>
之其尸畢天地不朽<lb/>
王粛䘮服要記曰昔者魯哀公祖載其父孔子問曰寕設<lb/>
三桃湯乎荅曰不也桃者起於衛靈公有女嫁楚乳母送<lb/>
新婦就夫家道聞夫死乳母欲將新婦還新婦曰女有三<lb/>
從今属於人死當卒哀因駕素車白馬進到夫家治三桃<lb/>
湯以沐死者出東北隅禮三終使死者不恨吾父無所恨<lb/>
<pb n="KR3k0012_SBCK_967-4a"/>
何用三桃湯焉<lb/>
漢舊儀曰山海經稱東海之中度朔山山上有大桃屈蟠<lb/>
三千里東北間百鬼所岀入也上有二神人一曰神荼二<lb/>
曰欎壘主領万鬼悪害之鬼執以葦索以食虎黄帝乃立<lb/>
大桃人於門户畫神荼欎壘與虎葦索以禦鬼<lb/>
四王起事曰惠帝征成都王於安陽城北軍敗日巳向中<lb/>
而太官未暇進食左右有賫秋桃十枚便以獻帝帝食三<lb/>
枚石超使人擘手奪三枚<lb/>
漢武故事曰東郡獻短人帝呼東方朔朔至短人指朔謂<lb/>
上曰王母種三千年桃結子此兒不良巳三過偷之矣後<lb/>
西王母下岀桃七枚母自啖二以五枚與帝帝留核着前<lb/>
王母問曰用此何爲上曰此桃羙欲種之母歎曰此桃三<lb/>
千年一着子非下土所植也後上殺諸道士妖妄者百余<lb/>
<pb n="KR3k0012_SBCK_967-4b"/>
人西王母遣使謂上曰求仙　信邪欲見神人而殺戮吾<lb/>
與帝絶矣又致三桃曰食此可得極壽<lb/>
漢武内傳曰西王母以七月七日降於帝宫命侍女索桃<lb/>
湏臾以玉盤盛桃七枚大如雞卵形圎色青以呈王母王<lb/>
母以五枚與帝自食二枚<lb/>
西京雜記曰上林苑有秦桃櫻桃緗核桃霜桃<hi>霜下乃堪食</hi>金<lb/>
城桃胡桃綺葉挑含桃紫文桃<lb/>
妬記曰武陽女嫁阮宣武妬忌家有一株桃樹華葉灼耀<lb/>
宣歎羙之即便大怒使婢取刀斫樹摧折其華<lb/>
関令尹喜内傳曰喜從老子西遊省太真王母共食碧桃<lb/>
列仙傳曰師門者嘯父弟子也亦能使火食桃李葩夏孔<lb/>
甲爲不能順其心意殺而埋之外野一日風雨迎之訖則<lb/>
山木皆焚孔甲祠而禱之未還而道死<lb/>
<pb n="KR3k0012_SBCK_967-5a"/>
又曰葛由蜀羗人周成王丗好刻木作羊賣之一旦騎羊<lb/>
入蜀中王侯貴人追之上綏山皆得仙故里諺曰得綏仙<lb/>
一桃雖不能得仙亦足以豪<lb/>
又曰陽都女隨犢子出種桃李一宿而返後數十年見在<lb/>
潘山下冬賣桃菓<lb/>
神仙傳曰樊夫人與夫劉綱俱有道術各自言勝中庭有<lb/>
兩大桃樹夫妻各呪其一桃便闘綱所呪桃走出籬外<lb/>
又曰張陵沛人也有天神降之遂服丹能變化有趙升就<lb/>
陵受學陵以七事試者陵與諸弟子登雲臺山絶巖上有<lb/>
一桃樹大如臂旁生石壁下臨不測去上三四丈桃大有<lb/>
實陵謂諸弟子曰得此桃者當吿以道要弟子皆流汗無敢<lb/>
視者升曰神人所護何險之有乃從上自擲正投桃樹取<lb/>
桃滿懷而石壁峻峭不得還乃擲桃上得二百枚陵分桃<lb/>
<pb n="KR3k0012_SBCK_967-5b"/>
賜諸弟子餘二枚陵自食一留一以侍升陵乃申手引升<lb/>
升忽見還以向一桃與升<lb/>
又曰髙丘公服桃膠得仙<lb/>
鐘離意别傳曰周書言秦史趙覬以私恨告園民吴旦生<lb/>
盗食宗廟御桃旦生對曰民不敢食也王曰剖其腹出其<lb/>
桃史記惡而書之曰桃食之當有遺核王不知此而剖人<lb/>
腹以求桃非理也<lb/>
風俗通曰黄帝書稱上古之時兄弟二人曰荼與鬰律度<lb/>
朔山上桃樹下簡百鬼鬼妄榾<hi>音骨</hi>人則援以葦索執以食<lb/>
虎於是縣官以臘除夕飾桃人垂葦索交畫虎於門效前<lb/>
事也<lb/>
玄中記曰木子之大者有積石山之桃實焉大如十斛籠<lb/>
嵩髙山記曰魏文帝時嵇叔夜胡昭在此學桃樹見在<lb/>
<pb n="KR3k0012_SBCK_967-6a"/>
王子年拾遺記曰漢明帝時常獻巨核桃此桃霜下結花<lb/>
隆暑方熟常使植於霜林園俗謂相陵故聲之誤也<lb/>
又磅磄山去扶桑五萬里日所不及其地寒有桃樹千圍<lb/>
其花青黒色萬歳一實<lb/>
陶潜桃源記曰晉太元中武陵人捕魚從溪而行忘路逺<lb/>
近忽逢桃花林夾兩岸芳華鮮羙落英<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛林盡得山山<lb/>
有小口𥘉極狹行四五歩豁然開㓪邑屋連接雞犬相聞<lb/>
男女衣着悉如外人見漁父驚爲設酒食去先世避秦難<lb/>
率妻子家此遂與外隔問今是何代不知有漢不論魏晉<lb/>
旣出白太守遣人隨徃㝷之迷不復得<lb/>
晉宫闕記曰華林園桃七百三十株白桃三株侯桃三株<lb/>
鄭緝之東陽記曰太末龍丘山有一巖前外如䆫牖内有<lb/>
石章巖前一桃樹其實甚甘<lb/>
<pb n="KR3k0012_SBCK_967-6b"/>
裴淵廣州記曰廬山頂上有山桃<hi>山桃大如㯽榔形亦似之色黒而味甘酌</hi>人<lb/>
時登採拾只得於上飽啖不得持下下輒迷不能返<lb/>
石虎鄴中記曰石虎苑中有勾鼻桃重二斤<lb/>
南康記曰南康玉山上有石狗故老云古有寒桃生於嶺<lb/>
巔隱淪之士將犬取其實因変成石焉<lb/>
楊衒之洛陽伽藍記曰景陽山百菓園有仙人桃其色赤<lb/>
表裏照徹得霜乃熟亦岀崑崙山一曰西王母桃也<lb/>
杜寳大業拾遺録曰四年五月帝將北廵發自東都江東<lb/>
送百葉桃樹四株敕付西苑種其花似蓮花而小花有十<lb/>
余重重有七八葉大於㝷常桃花<lb/>
唐景龍文館記曰四年春上宴於桃花園羣臣畢從學士<lb/>
李嶠等各獻挑花詩上令宮女歌之辞旣清婉歌仍妙絶<lb/>
獻詩者舞蹈稱萬歳上敕太常簡二十篇入樂府號曰桃<lb/>
<pb n="KR3k0012_SBCK_967-7a"/>
花行<lb/>
廣志曰桃有冬桃夏桃秋挑<lb/>
神異經曰東北有樹焉髙五十丈其葉長八尺廣四五尺名<lb/>
曰桃其子徑三尺二寸小狹核食之令人知壽核中人可<lb/>
以治嗽<hi>今之桃也</hi>
甄異傳曰譙郡夏侯文規亡後見形還家經庭前桃樹邊<lb/>
過曰此桃我昔所種子乃羙好其婦曰人言亡者畏桃君<lb/>
不畏耶荅曰桃東南枝長二尺八寸向日者憎之<lb/>
異苑曰太元中南郡江陵郡有棗樹一年忽生桃李棗三<lb/>
種花子<lb/>
幽冥録曰剡縣劉晟<hi>音成</hi>阮肇共入天台山取榖皮迷不得<lb/>
返十三日粮食乏盡飢餧殆死望山上有一桃大有子實<lb/>
而絶巖邃澗永無登路扳<hi>音班</hi>縁藤葛然後得上各啖數桃<lb/>
<pb n="KR3k0012_SBCK_967-7b"/>
而不飢下山一大溪邊有二女資質妙絶因要還家勑婢<lb/>
云劉阮二郎向雖得瓊實猶尚虛弊可速作食遂停半年<lb/>
懷土思歸女曰罪牽君如何便語大路<lb/>
任昉𫐠異記曰桃之大者謂之木桃詩云投我以木桃是<lb/>
也<lb/>
又曰耆舊說桓靈之世汝潁間禾麻爲蒿莠桃李不實花<lb/>
而復落落而復花而官有朽粟<lb/>
嶺表録異曰偏核桃岀占卑國肉不堪食胡人多収其核<lb/>
遺漢宮以稱珎異其形薄而尖頭偏如雀觜破之食其桃<lb/>
仁味酷似新羅松子性熱入藥分與北地桃仁無異<lb/>
太清諸卉木方曰酒漬桃花而飲之除百病好容色<lb/>
本草經曰梟桃在樹不落殺鬼<lb/>
楚辭曰斬伐橘柚列樹苦桃<lb/>
<pb n="KR3k0012_SBCK_967-8a"/>
夏侯孝若梁田賦曰沉朱李濫甘桃<lb/>
潘岳閑居賦曰三桃表櫻胡之別二柰耀丹白之色<lb/>
左思吴都賦曰洪桃屈盤丹桂灌叢<lb/>
曹毗魏都賦曰紫梨朱柿侯桃丹棗<hi>侯桃人山挑子如胡麻子</hi>
古歌辭曰桃生露井上李樹生桃傍虫來食桃桃李樹代<lb/>
桃僵樹木身相代骨肉還相忘<lb/>
阮籍詩曰嘉樹下成蹊東園桃與李<lb/>
宋子侯董嬌饒詩曰洛陽城東路桃李生路傍花花自相<lb/>
對葉葉自相當春風南北起花葉自低昻<lb/>
太平御覧卷第九百六十七<lb/>
<pb n="KR3k0012_SBCK_967-8b"/>
</p>
<p>
</p>
  </div>
</body>
</text>
</TEI>
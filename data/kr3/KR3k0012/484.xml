<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_484-1a"/>
太平御覽卷第四百八十四<lb/>
　　人事部一百二十五<lb/>
　　　　　貧上<lb/>
說文曰貧財分少也<lb/>
尚書六極四曰貧<lb/>
毛詩曰岀自北門憂心殷殷終窶且貧莫知我艱<hi>窶者無禮也貧</hi>
<hi>者困於財</hi>
又曰自我徂爾三歲食貧<lb/>
又曰大東小東杼軸其空<lb/>
禮記曰君子雖貧不鬻祭噐雖寒不衣祭服<lb/>
又曰子路曰傷哉貧也生無以養死無以爲禮子曰啜菽<lb/>
飲水盡其歡斯之爲孝歛手足形還葬而無槨稱其財斯<lb/>
之謂禮<hi>還猶疾謂不及其日月也</hi>
<pb n="KR3k0012_SBCK_484-1b"/>
又曰君子辭貴不辭賤辭冨不辭貧<lb/>
又曰儒有一畒之宫環堵之室蓽門圭竇蓬户甕牗易<lb/>
衣而出併日而食不隕穫於貧賤不充詘於冨貴<lb/>
左傳曰室如懸罄<lb/>
論語曰貧而無謟<lb/>
又曰貧與賤是人之所惡也不以其道得之不去也<lb/>
又曰衣敝緼袍與衣狐狢者立而不耻者其由也與<hi>緼絮也</hi>
賢哉回也一簞食一瓢飲在陋巷人不堪其憂回也不改<lb/>
其樂<lb/>
又曰邦有道貧且賤焉耻也<lb/>
又曰君子憂道不憂貧<lb/>
家語曰端木賜駟馬連騎以從原憲居蓬蒿之中并日而<lb/>
食子貢曰甚矣子之病矣<lb/>
<pb n="KR3k0012_SBCK_484-2a"/>
國語曰叔向見韓宣子憂貧叔向賀之宣子曰吾有卿名<lb/>
而無其實無以從二三子<hi>家貧則不及人也</hi>吾是以憂子賀我何<lb/>
故對曰昔欒武子無一卒之田<hi>武子晉正卿欒書也大夫一卒無者不及上大夫</hi>
其官不備其宗噐<hi>噐祭噐也</hi>宣其德行愼其憲則諸侯親之戎<lb/>
翟懷之今吾子有欒武子之貧吾亦爲能其德也是以賀<lb/>
若憂德之不脩而患貨之不足將弔不暇何賀之有也<lb/>
史記曰叔孫敖知優孟之賢病且死謂其子曰我死汝必<lb/>
貧困其子無立錐之地<lb/>
又曰寗戚衛人也欲仕齊家貧無以自資乃賃爲人推車<lb/>
至齊國桓公出戚望見車駕乃於車下飯牛扣牛角而歌<lb/>
桓公聞之撫手曰異哉此人乃非常人也命管仲迎之以<lb/>
爲上卿<lb/>
又曰馮驩齊人貧乏不能自存使人屬齊相孟甞君願寄<lb/>
<pb n="KR3k0012_SBCK_484-2b"/>
食門下孟甞君曰客何能也對曰無能孟甞君笑而受之<lb/>
左右皆知君賤之食以草具居有頃驩倚柱彈其劒鋏而<lb/>
歌曰長鋏歸來乎食無魚左右以告孟甞君食之乃比門<lb/>
下諸客居有頃復歌曰長鋏歸來乎岀無車左右以告孟<lb/>
甞君爲之駕比門下客後有頃復歌曰長鋏歸來乎無以<lb/>
爲家左右皆惡之以其貪不知足也孟甞君問驩曰公有<lb/>
親乎對曰有母孟甞君令人給其食用無使乏驩乃不復<lb/>
歌後孟甞君出記事問門下諸客有能習計㑹能爲吾收<lb/>
債於薛乎驩獨署曰臣能孟甞君怪曰此誰乎左右曰歌<lb/>
夫長鋏歸來者也孟甞君笑曰客果有能吾負之未之見<lb/>
也請而見之謝曰文倦於事憒於憂乆闕罪於先生先生<lb/>
不羞乃有意欲爲收債乎驩對曰願之於是約車治裝載<lb/>
劵契將行驩問曰收債畢市何物而返也孟甞君曰視吾<lb/>
<pb n="KR3k0012_SBCK_484-3a"/>
家之寡有者驩遂驅而之薛使吏召諸民當償債者悉來<lb/>
合劵劵旣合驩乃矯君命以所債賜諸民因燒其劵民皆<lb/>
呼萬歲驩遂長驅而還見孟甞君君怪其疾也衣冠而見<lb/>
之曰債畢乎對曰畢向市而返對曰臣竊計宫中珎寳盈<lb/>
室車馬實於外廐美人充下陳君家所寡有者義耳竊爲<lb/>
君市義孟甞君曰市義若何對曰今君有區區之薛不附<lb/>
愛子其民因而賈利之臣竊矯君命盡以賜之而燒其劵<lb/>
民時稱萬歳此臣爲君市義也孟甞君不悅曰先生休矣<lb/>
於是朞年人或毀孟甞君於湣王曰孟甞君將亂及王出<lb/>
畋忽有刼王者意甚疑之孟甞君將出奔其舎人魏子𥘉<lb/>
爲君收邑三返而不敢入君問之對曰有賢者竊爲君教<lb/>
與之以故無入至是魏子所與賢者聞孟甞君出上書言<lb/>
其不亂請以身盟遂自刎於宫門湣王大驚乃復召孟甞<lb/>
<pb n="KR3k0012_SBCK_484-3b"/>
君孟甞君謝病歸老於薛未至百里民扶老携㓜迎於道<lb/>
傍孟甞君頋謂驩曰先生所爲文市義者乃今見之矣驩<lb/>
對曰狡兎有三窟僅得免於死矣今君止有一窟未得髙<lb/>
枕而卧也請爲君復鑿二窟孟甞君與車五十乘金百斤<lb/>
西遊於梁說魏王曰齊放其大臣孟甞諸侯先迎之者國<lb/>
冨兵強於是魏昭王以其故相爲上將軍而虚相位遣謁<lb/>
者賫黄金千斤車乗徃聘孟甞君固辭不徃魏使三返湣<lb/>
王聞之君臣恐懼遣太傅賫黄金千斤文馬二駟以謝孟<lb/>
甞君使返國驩又請曰願得先生祭噐立宗廟於薛廟旣<lb/>
成還報曰三窟以就君可髙會而樂矣孟甞君乃還爲齊<lb/>
相<lb/>
又曰顔無繇字路顔淵父也回死顔路貧請孔子車以葬<lb/>
<hi>孔安國曰賣車以作椁也</hi>孔子曰才不才亦各言其子鯉也死有棺而<lb/>
<pb n="KR3k0012_SBCK_484-4a"/>
無槨吾不徒行以爲之槨以吾從大夫之後不可徒行也<lb/>
又曰魏悖少時欲求見齊相曹叅家貧無以自通乃常獨<lb/>
早夜掃齊相舎人門外舎人怪之以爲物而伺之獨得勃<lb/>
勃曰願見相君無因故爲子掃欲以求見於是舎人見之<lb/>
曹叅因以爲舎人<lb/>
又曰東郭先生拜爲都尉先生乆待詔公車貧困飢寒衣<lb/>
弊履不完行雪中履有上無下足盡踐地道人笑之<lb/>
又曰甘茂亡秦奔齊逢蘇代爲齊使於秦茂曰臣得罪於<lb/>
秦懼而逃無所容跡臣聞冨人女會績貧人女曰我無以<lb/>
置燭而子之火光有餘子可分我餘光無損子明今臣困<lb/>
願以餘光振之<lb/>
漢書曰司馬相如字長卿成都人家貧甞於臨卭市與人<lb/>
沽酒傭爲洒掃身着牘鼻布裩於市中然少好讀書學擊<lb/>
<pb n="KR3k0012_SBCK_484-4b"/>
劒小名犬子慕藺相如之爲人更名曰相如後遊梁數年<lb/>
歸素與臨卭令王吉善臨卭多冨人有卓王孫程鄭相謂<lb/>
曰今有貴客爲具召之并召令令旣至請長卿長卿謝不<lb/>
能臨臨卭令不敢甞食乃自起迎相如相如不得巳而強<lb/>
徃一坐盡歡酒酣令前奏琴曰竊聞長卿好之願以自娯<lb/>
相如爲鼔一弄卓王孫有女文君新寡好音竊窺之相如<lb/>
乃挑之文君夜奔相如相如與馳歸成都家徒四璧立卓<lb/>
王孫大怒女不才我不忍赦一錢不分文君乆之與相如<lb/>
俱至臨卭買酒舎乃令文君當壚相如與傭保雜作於市<lb/>
卓王孫耻之昆弟諸公謂王孫曰一女所不足者非財也<lb/>
今文君失身於相如相如雖貧其人才足依也柰何相辱<lb/>
如此王孫不得巳分與僮僕百人錢百萬文君與相如乃<lb/>
歸成都武帝立蜀人楊德意爲狗監侍上讀子虚賦而善<lb/>
<pb n="KR3k0012_SBCK_484-5a"/>
之曰朕獨不得與此人同時意曰此臣之邑人司馬相如<lb/>
爲此賦上驚乃召問相如相如曰然此乃諸侯之事未足<lb/>
可觀乃作上林賦賦成奏之帝大恱以相如爲郎後拜中<lb/>
郎將建節使至蜀蜀太守郊迎縣令負弩先驅於是郷閭<lb/>
故人及卓王孫諸公因門下獻牛酒以交歡王孫於是喟<lb/>
然歎曰老人所恨得使女事相如乃晚耳<lb/>
又曰晁錯奏曰古者稅民不過什一秦則不然用商鞅之<lb/>
法改帝王之制除井田民得賣買冨者連阡陌貧者亡立<lb/>
錐之地故貧民常衣馬牛之衣而食犬彘之食<lb/>
又曰陳平陽武戸牗郷人少時家貧有田三十畝與兄伯<lb/>
居常耕田縱平使遊學平爲人長大美色人或謂平貧何<lb/>
食而肥若是其嫂疾平之不親家事曰食糠籺耳有叔如<lb/>
此不如無平好讀詩書家貧居窮巷以席爲户然門外多<lb/>
<pb n="KR3k0012_SBCK_484-5b"/>
長者車轍<lb/>
又曰酈食其陳留髙陽人好讀書家貧落魄無衣食業爲<lb/>
里監門吏然縣中賢豪不敢役皆謂之狂生<lb/>
又曰韓信淮隂人家貧無行不得推擇爲吏不能治生爲<lb/>
商賈從常人寄食其母死無以葬乃行營髙燥地令傍可<lb/>
置萬家者<lb/>
又曰倪寛千乗人治尚書歐陽生貧無貲用帶經而鋤休<lb/>
息輙誦讀<lb/>
又曰嚴助侍讌從容上問所欲對曰家貧爲友壻冨人所<lb/>
辱願爲㑹稽太守於是拜之<lb/>
又曰王章字仲卿太山鉅平人爲諸生學長安獨與妻居<lb/>
章疾病無𬒳卧牛衣中與妻决涕泣其妻呵怒曰仲卿京<lb/>
師尊貴在朝廷人誰踰仲卿者今疾病困厄不自激卯廼<lb/>
<pb n="KR3k0012_SBCK_484-6a"/>
反涕泣何鄙也<lb/>
又曰朱買臣字翁子吴人也家貧好書不治産業常刈薪<lb/>
樵以自賣給食擔束薪行且誦書其妻亦負載相隨數止<lb/>
買臣無歌謳道中買臣愈益疾歌妻羞之求去買臣笑曰<lb/>
我年五十當冨貴今四十餘矣汝苦日乆待我冨貴報汝<lb/>
功力妻恚曰如公等終餓死溝中耳何能冨貴買臣不能<lb/>
留即聽去<lb/>
又曰蔡義河内温人以明經給事大將軍幕府家貧常歩<lb/>
行資禮不逮衆門下好事者相合爲義買犢車令乗之<lb/>
又曰主父偃齊國臨淄人學長短縱撗術晚廼學易春秋<lb/>
百家言遊齊諸子聞諸儒生相與排擯不容齊家貧假貸<lb/>
無所得北遊燕趙中皆莫能厚遇<lb/>
又曰陳湯字子公山陽瑕丘人少好學書慱逹善属文家<lb/>
<pb n="KR3k0012_SBCK_484-6b"/>
貧取貸無節不爲州里所稱<lb/>
又曰貢禹上書曰臣禹年老貧窮家貲不满萬錢妻子糠<lb/>
豆不贍短褐不完有田百三十畝<lb/>
又曰楊雄以病免復召爲大夫家素貧嗜酒人希至其門<lb/>
下有好事者載肴從遊學<lb/>
又曰張竦居貧無賔客時有好事者從之質疑問事論道<lb/>
經書而巳<lb/>
又曰匡衡字稚圭東海承人父丗農夫至衡好學家貧傭<lb/>
作以供資用尤精力過人<lb/>
范曄後漢書曰孫期字仲式濟隂人也少爲諸生家貧事<lb/>
母至孝牧豕於大澤中以奉焉逺人從其學者皆執經壟<lb/>
畔以追之里落化其譲<lb/>
又曰申屠蟠字子龍陳留外黄人也家貧傭爲<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>工郭林<lb/>
<pb n="KR3k0012_SBCK_484-7a"/>
宗見而竒之<lb/>
又曰李充字大遜陳留人家貧兄弟六人同衣逓食妻竊<lb/>
爲充曰今貧若此難以乆留妾有私財願思分異充僞許<lb/>
之曰當醖酒㑹内外共議旣而致酒宴客充前跪白母此<lb/>
婦無狀教充離間母兄今遣斥便叱去之<lb/>
謝承後漢書曰王充字仲任上虞人少孤郷里稱孝到京<lb/>
師受業太學博覽而不守章句家貧無書常遊洛陽市肆<lb/>
閱所賣書目一見輙能誦憶遂慱通衆流<lb/>
又曰張楷字公超治嚴氏春秋古文尚書門徒皆造問焉<lb/>
車馬填門貴戚之家皆起舎巷以候過客之利楷疾其如<lb/>
此輙徙避家貧無爲業常乗驢車至縣賣藥足給食輙還<lb/>
郷里<lb/>
東觀漢記曰符融妻亡貧無殯斂郷人欲爲具棺服融不<lb/>
<pb n="KR3k0012_SBCK_484-7b"/>
肯受曰古之亡者弃之中野唯妻子可以行志但土埋藏<lb/>
而巳<lb/>
又曰桓榮字春卿沛郡龍亢人也少學長安治歐陽尚書<lb/>
事博士朱普貧窶無常客傭以自給精力不倦十五年不<lb/>
闚家<lb/>
又曰閔仲叔居安邑老病家貧不能買肉日買一片猪肝<lb/>
屠者或不肯爲斷安邑令候之問諸子何飯食對曰但食<lb/>
猪肝屠或不肯與之令出勑市吏後買輙得仲叔怪問其<lb/>
予道狀乃歎曰閔仲叔豈以口腹累安邑耶遂去之沛<lb/>
又曰周紆爲渤海太守赦令詔書到門不出夜遣吏到属<lb/>
縣書決罪行刑坐徴詣廷尉繫獄數曰免歸家貧無以自<lb/>
賑贍身築壍以給食章帝知憐之復以爲郎<lb/>
華嶠後漢書曰范式爲荆州刺史友人南陽孔嵩家貧親<lb/>
<pb n="KR3k0012_SBCK_484-8a"/>
老乃變名姓傭爲新野河里街卒式行部到新野而縣選<lb/>
嵩爲導騶迎式式見而識之呼嵩把臂曰子非孔仲山耶<lb/>
對之歎息語及平生曰共與俱曳長𥚑遊集帝學吾蒙國<lb/>
恩致位牧伯而子懷道隱身處於卒伍不亦惜乎嵩曰昔<lb/>
侯嬴長守於賤業晨掃門肆志於抱關子居九夷不患其<lb/>
陋貧者士之冝豈爲鄙哉式勑縣代嵩嵩以爲先傭未竟<lb/>
不肯去<lb/>
續漢書曰范丹桓帝時以丹爲萊蕪長不到官後辟太尉<lb/>
府自以狷急不能從俗常佩韋於朝徒行弊服賣小於市<lb/>
遭黨人禁錮遂推鹿車載妻子捃拾自資或依宿樹䕃如<lb/>
此十餘年乃結草室内居焉閭里歌曰甑中生塵范史雲<lb/>
釡裏生魚范萊蕪<lb/>
又曰呉祐年二十䘮父居無擔石而不受贍遺常牧豕於<lb/>
<pb n="KR3k0012_SBCK_484-8b"/>
長垣澤中行吟經書遇父故人謂之曰卿二千石子而自<lb/>
業賤事縱子無耻奈先君何祐辭謝而巳守志如𥘉也<lb/>
又曰王苑字仲安貧賤茅屋蓬户藜藿<lb/>
謝承後漢書曰施延字君子沛人家貧母老常鬻力供養<lb/>
種瓜自給位至太尉<lb/>
又曰永平五年班超兄固𬒳召詣校書超與母隨至洛陽<lb/>
家貧常爲傭書以供養乆傭甞苦輟業投筆歎曰大丈夫<lb/>
無它志略獨當効傳介子張騫立功異域以取封侯安能<lb/>
乆事筆硯乎<lb/>
魏略曰常林少單貧雖貧自非手力不取之於人性好學<lb/>
漢末爲諸生帶經耕鋤其妻自擔餉餽之林雖在田野其<lb/>
相敬如賔<lb/>
又曰黄𥘉中儒雅並進而揚沛本以事服能見遂以議郎<lb/>
<pb n="KR3k0012_SBCK_484-9a"/>
冗散里巷沛前後宰歷城守不以私計意故身退之後家<lb/>
無餘積治疾於家荒田二頃起蝸牛廬居止其中也<lb/>
典略曰程堅字謀甫南陽舞隂人仁孝清㓗居貧無資磨<lb/>
鏡自給不受人施諸嫗共<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>更相呼食有或不食也相謂<lb/>
曰非程謀甫何爲不食人食耶<lb/>
又曰劉陶字子竒川人丗祖十八年徙六郡大族陶曽祖<lb/>
自齊來丗以儒學安貧樂道故仕不過孝廉<lb/>
又曰裴潜毎之官不將妻子妻子貧乏織荆芘以自供群<lb/>
弟之田廬常歩行家人小大或并日而食<lb/>
晉中興書曰王猛北海人居魏土少貧賤鬻畚爲業甞至<lb/>
洛陽貨畚有一人於市貴買畚而無直曰可隨我去取直<lb/>
猛隨行不覺逺忽至深山語猛且住樹下當先啓道君來<lb/>
須臾猛進見一公踞胡牀頭鬢悉白從十許人一人引猛<lb/>
<pb n="KR3k0012_SBCK_484-9b"/>
云大司馬公可進猛因拜公公曰王公何縁拜即十倍酬<lb/>
畚直遣人送猛出頋視乃嵩山<lb/>
又曰劉寔字子真平原髙唐人少貧共糠飯繩索作衣賣<lb/>
手繩口誦<lb/>
又曰淳于智字叔平濟北人上黨鮑瑗家少䘮疾貧苦謂<lb/>
曰淳于叔平神人也何不試就卜瑗乃令智作卦卦成曰<lb/>
君謂宅東北有大桑樹君徑至市入門數十歩當有一人<lb/>
將新馬鞭者就請還買以懸此桑樹三年當暴得財也<lb/>
瑗承其言詣市果得馬鞭懸之正三年後浚井得錢千萬<lb/>
銅鐵雜噐復可二十餘萬於是家業用展病者亦愈<lb/>
太平御覽卷第四百八十四<lb/>
</p>
<p>
</p>
  </div>
</body>
</text>
</TEI>
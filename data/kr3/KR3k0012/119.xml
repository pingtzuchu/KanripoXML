<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_119-1a"/>
太平御覽卷第一百一十九　偏霸部三<lb/>
　　前趙劉元海　劉淵　劉恥　劉曜<lb/>
　　　　　劉元海<lb/>
晉書載記序曰劉元海以惠帝永興元年據離石稱漢後<lb/>
九年石勒據襄國稱趙張氏先據河西是歳自石勒後三<lb/>
十六年也重華自稱凉王後一年冉閔據鄴稱魏後一年<lb/>
符健據長安稱秦慕容氏先據遼東稱燕是歳自符健後<lb/>
一年也儁始僣號後三十一年後燕慕容垂據鄴後二年<lb/>
西燕慕容冲據阿房是歳也乞伏國仁據枹罕稱秦後一<lb/>
年慕容求據上黨是歳也吕光據姑臧稱凉後十二年慕<lb/>
容德據滑臺稱南燕是歳也秃髮烏孤據廉川稱南凉叚<lb/>
業據張掖稱北凉後三年李玄盛據燉煌稱西凉後一年<lb/>
沮渠蒙遜殺叚業自稱後凉四月譙縱據蜀稱成都王後<lb/>
<pb n="KR3k0012_SBCK_119-1b"/>
二年赫連勃勃據朔方稱大夏後二年馮跋殺離班據和龍<lb/>
稱北燕堤封天下十喪其八莫不龍旌帝服建社開祊華夷<lb/>
咸曁人物斯在或篡通都之郷或擁數州之地雄圖内卷師<lb/>
旅外井窮兵凶於勝負盡人命於鋒鏑其爲戦國者一百<lb/>
三十六載抑元海爲之禍首云<lb/>
　　　　前趙劉淵<lb/>
崔鴻十六國春秋前趙録曰劉淵字元海新興匈奴人先<lb/>
夏后氏之苗裔曰淳維丗居北狄千有餘歳至冒頓襲破<lb/>
東胡西走月氏北服丁零内侵燕岱控弦四十萬漢祖患<lb/>
之使劉敬奉公主以妻之約爲兄弟故子孫遂冒姓劉氏<lb/>
建武𥘉入居西河羙稷後漢中平單于羌渠使子於扶羅<lb/>
將兵助漢討平黄巾㑹羌渠爲國人所殺扶羅以其衆留<lb/>
漢立爲單于属董卓之亂宼掠太原河東屯於河内扶羅<lb/>
<pb n="KR3k0012_SBCK_119-2a"/>
死弟呼厨泉立以於羅子豹爲左賢王即元海入朝魏武<lb/>
因留之爲分其衆爲五部以左賢豹爲左部帥其餘帥皆<lb/>
以劉氏爲之太康中改置都尉雖分属五部皆家于晉陽<lb/>
汾澗之賔豹妻呼延氏魏喜平中祈子於龍門有一大白<lb/>
魚以有二角軒鬐躍鱗而至祭所乆之乃去巫覡皆異之<lb/>
曰此嘉祉其夜夢所見魚變爲人左手把一物大如雞子<lb/>
光景非常授呼延曰此是日精服之生貴子寤以告豹豹<lb/>
曰吉徴也自是十二月而生淵淵生左手有文曰淵海遂<lb/>
以名焉幼而好學不捨晝夜常謂同門生朱紀范隆等曰<lb/>
吾毎觀書傳常鄙隨陸之無武絳灌之無文一物之不知<lb/>
固君子恥之也二生遇髙皇不能建封侯之業兩公属太<lb/>
宗不能開庠序之美惜哉於是學武事並皆工絶猨臂善<lb/>
射膂力過人身長八尺四寸鬚長三尺餘當心有赤毫毛<lb/>
<pb n="KR3k0012_SBCK_119-2b"/>
三根長三尺六寸太原王渾虚衿友之命子濟拜焉咸熈<lb/>
中爲任子在洛陽國晉文王深待之時東萊王弥等皆慿<lb/>
結渾言之於晉武帝帝召見與言大恱之後謂王濟曰劉<lb/>
元海容皃風儀機談鑒智雖由余日磾無以加也㑹父豹<lb/>
卒帝以淵代爲左部帥轉寧朔將軍監五部軍事大安中<lb/>
惠帝失政諸王迭相殘廢州郡姧豪所在蜂起從祖北部<lb/>
都尉右賢宣等議曰右賢淵姿器絶人幹宇超丗天下恢<lb/>
崇單于終不虚生此人也於是共推淵爲大單于淵曰當<lb/>
爲崇崗峻阜何能爲培螻乎夫帝王豈有常哉大禹生於<lb/>
西戎文王生於東夷頋惟德所授耳今見衆十餘萬皆一<lb/>
當晉十鼔行摧亂晉猶拉枯耳上可成漢髙之業下不失<lb/>
爲魏氏何呼韓耶足道哉宣等稱善元熈元年遷於左國<lb/>
城晉人東附者數萬宣等上尊號淵曰今晉氏猶在四方<lb/>
<pb n="KR3k0012_SBCK_119-3a"/>
未定可仰遵髙皇𥘉法且稱漢王權停皇帝之號聽宇宙<lb/>
混一當更議之十月爲壇南郊僣漢王位改晉永興元年<lb/>
爲元熈元年大赦天下追尊劉禪爲孝懷皇帝立三宗五<lb/>
祖之神主而祭之置百官以劉宣爲丞相拜授各有差四<lb/>
部之東萊王弥起兵青徐遣使來降拜鎮東大將軍青州<lb/>
刺史東萊郡公四月汲桑叛自稱趙王選置州郡十一月<lb/>
石勒及胡部等帥衆來降永鳯元年秋七月鳯皇集于蒲<lb/>
子丞相劉宣等六十四人上尊號十月僣即皇帝位于南<lb/>
郊大赦改元以衛軍和爲大將軍撫軍聦爲車騎大將軍<lb/>
建武矅爲龍驤大將軍河瑞元年遷都平陽汾水中得王<lb/>
璽大赦改元二年以大司馬梁王和爲皇太子八月淵寢<lb/>
疾以劉洋爲太傅延年爲太宰司徒聦大司馬大單于並<lb/>
録尚書置單于平陽西淵薨于光極殿太子和即位聦自<lb/>
<pb n="KR3k0012_SBCK_119-3b"/>
西明門攻斬和于西室九月葬淵永陵謚曰光文皇帝廟<lb/>
號髙祖<lb/>
　　　　劉聦<lb/>
崔鴻十六國春秋前趙録曰劉聦字玄明一名載淵第四<lb/>
子母張夫人之孕夢日入懷寤而告淵淵曰吉徴也自是<lb/>
十五月而生聦夜有白光之異左耳一白毫長二尺餘幼<lb/>
而聦寤究通經史百家之言孫吴兵勢靡不通之猨臂善<lb/>
射彎弓三百斤膂力驍捷冠絶一時以永嘉四年僣即帝<lb/>
位于光極前殿大赦改年光興元年以衞尉呼延晏爲前<lb/>
鋒大都督配禁兵二萬七千自宜陽入洛州命東萊弥龍<lb/>
驤矅鎮軍勒進軍㑹之比及河南十二敗晉師長驅圍洛<lb/>
陽䧟之縱兵大掠幽晉帝于端門煞晉太子及諸百官巳<lb/>
下二十餘人洛水北築爲京觀遷帝及太后侍中庾珉等<lb/>
<pb n="KR3k0012_SBCK_119-4a"/>
于平陽大赦改光興爲嘉平元年二月晉帝進號儀同三<lb/>
司㑹稽郡公聦引帝入讌謂曰卿爲豫章王時朕曽與王<lb/>
武子相造武子介朕於卿言聞其名乆矣以卿所作樂府<lb/>
歌文示朕謂朕曰聞君善爲辭賦試爲看之朕時與武子<lb/>
俱爲盛德頌卿稱善乆之又引朕射于皇堂朕得十二籌<lb/>
卿與武子俱得九籌卿贈朕柘弓銀硯頗憶不帝曰臣敢<lb/>
忘之伹恨尓曰不早識龍顔聦曰卿家骨肉相殘何其甚<lb/>
也帝曰此殆非人事皇天之意大漢將應乾受暦故爲陛<lb/>
下自相驅除且臣家若能奉武帝之業九族敦睦者陛下<lb/>
何由得之三年正月醼於光極前殿逼晉帝行酒庾珉王<lb/>
隽等起而大哭聦惡之二月丁未懷帝崩于平陽於是誅<lb/>
珉等三月立貴嬪劉氏爲皇后四月愍帝即位於長安車<lb/>
騎矅等攻長安河東地震雨于平陽建元元年正月黒霧<lb/>
<pb n="KR3k0012_SBCK_119-4b"/>
四塞着人如墨五日而止辛酉庚時日落地三月相承出<lb/>
於西方東行平陽地震崇明觀䧟爲池水赤如血赤氣至<lb/>
天有赤龍奮迅而去流星起于牽牛入紫微龍形逶迤其<lb/>
光照地落于平陽北十里視之則肉臰聞于平陽長三十<lb/>
歩廣二十七歩肉旁常有哭聲晝夜不止聦甚惡之癸未<lb/>
劉后産一虵一虎各害人而走㝷之不得頃之見在隕肉<lb/>
旁己丑劉氏卒乃失此肉哭聲亦止十一月以晉王粲爲<lb/>
國相大單于㹅百揆十二月宣光陵石人皆行數歩宫中<lb/>
鬼哭麟嘉元年武庫䧟入地一丈五尺聦自去冬至是遂<lb/>
不復受朝賀軍國之事一决於粲立市於後庭與宮人讌<lb/>
戲或三日不醒七月河東大蝗唯不食栗豆司隷靳准率<lb/>
部民牧而埋之哭聞于十餘里然後鑚土飛岀復食黍豆<lb/>
大司馬矅攻䧟長安外城九月犬與豕交于宫門有豕着<lb/>
<pb n="KR3k0012_SBCK_119-5a"/>
進賢冠昇聦御㘴犬冠帶綬與豕並昇俄而闘死殿上宿<lb/>
衛莫有見其入者長安飢甚死半麴允爲粥以供帝膳帝<lb/>
泣曰今窘厄如此外無救援勢不自支乃使侍中宗敞奉<lb/>
牋降矅敞隨使者至帝内祖牽羊輿襯銜壁出降東門矅<lb/>
受璧焚櫬遷愍帝及司徒梁汾驃騎麴允等諸臣百餘人<lb/>
至于平陽聦臨光極殿帝稽顙于前麴允伏地大哭扶不<lb/>
能起聦大怒允自殺以帝爲光禄大夫懷安侯以大司馬<lb/>
矅假黄鉞大都督陜西諸軍事太宰秦王二年正月東平<lb/>
王約卒十一月聦校獵上林以晉帝行車騎大將軍戎服<lb/>
執㦸前導行三驅之禮觀者皆指帝曰此故長安天子聚<lb/>
而觀之故老亦有悲泣者十二月大饗于光極前殿聦欲<lb/>
觀晉臣之意使帝行酒洗爵更衣又使帝執蓋多有涕泣<lb/>
或有失聲者尚書郎辛賔起而抱帝大哭引出斬之戊戌<lb/>
<pb n="KR3k0012_SBCK_119-5b"/>
愍帝崩于平陽三年聦所居螽斯則百堂灾㑹稽王康已<lb/>
下二十一子焚焉而卒自此鬼哭宮至於九月夜聲不絶<lb/>
四月尚書令王監崔懿之等極諫聦大怒收監等斬之秋<lb/>
七月鬼哭于光極殿聦晝見東平王約甚惡之徴秦王矅<lb/>
爲丞相録尚書事固辭仍以丞相領雍州收靳准爲大司<lb/>
空領司隷校尉癸亥薨于建始殿甲子粲即位大赦改年<lb/>
漢昌葬宣光陵爲謚昭武皇帝廟號烈宗八月以丞相矅<lb/>
爲相國大都督司空靳准爲將軍領尚書事粲荒酗酒色<lb/>
遊讌後庭軍國之事一決於准准遂勒兵入宮執粲數而<lb/>
殺之追謚靈帝劉氏無少長男子盡刑于市發掘二陵焚<lb/>
燒宗廟鬼大哭聲聞百里准自號漢大王置百官遣使稱<lb/>
蕃于晉相國矅自長安赴難<lb/>
前趙録曰麟嘉元年十二月大將軍東平王約卒一指猶<lb/>
<pb n="KR3k0012_SBCK_119-6a"/>
煖遂不殯殮至甲戌乃蘇言見淵於不周山經五日遂復<lb/>
從至崑崙山三日而復反於不周見諸王公卿將相死者<lb/>
悉在大有人民宮室甚壯麗號曰蒙珠離國淵謂約曰東<lb/>
北遮湏夷國無主乆待汝父爲之汝後二年當來後國中<lb/>
大亂相殺害吾家死亡略盡俱可永明輩十數人在耳汝<lb/>
伹還後年當來見汝不遟不乆約拜辭而歸道過一國曰<lb/>
猗尼渠餘國引約入宫與皮囊一枚曰爲吾遺漢皇帝約<lb/>
辭而歸謂約曰劉郎後年來必見過當以女相妻約歸置<lb/>
皮囊於机上俄而蘇謂左右曰机上取囊來左右取得開<lb/>
有一方白玉題文曰猗尼渠餘國天王敬信遮湏夷國天<lb/>
王歳在攝提當相見馳使奏呈聦曰若當如此吾不懼死<lb/>
也及聦以戊寅歳薨與此玉并葬焉<lb/>
　　　　劉曜<lb/>
<pb n="KR3k0012_SBCK_119-6b"/>
崔鴻十六國春秋前趙録曰劉曜字永明淵之族子少孤<lb/>
見養於淵幼而聦惠性託落髙亮與衆不羣鐵厚一寸射<lb/>
而洞之身長九尺三寸手垂過膝生而眉白目有赤光鬚<lb/>
不過百餘根皆長五尺光𥘉元年十月太保呼延晏等自<lb/>
平陽來奔上尊號于矅僣即皇帝位十二月靳准左右車<lb/>
騎喬太王騰等殺准奉六璽來降二年夏四月徙都長安<lb/>
立子熈爲皇太子六月繕宗廟社稷南北郊于長安令曰<lb/>
蓋王者之興必禘始祖我皇家之先岀自夏后居于北夷<lb/>
丗跨燕朔光文以漢有天下歳乆恩德結於民庶故立漢<lb/>
祖宗之廟以懷民望昭武因循遂未悛革今欲除宗廟改<lb/>
國號御以大單于爲太祖其速議以聞於是太保呼延晏<lb/>
等議曰仐宜承晉母子傳號以光文本封盧奴中之属城<lb/>
陛下勲功懋於平洛終於中山中山分野屬大梁趙也宜<lb/>
<pb n="KR3k0012_SBCK_119-7a"/>
革稱大趙遵以水行曜從之於是以冒頓配天淵配上帝<lb/>
三年五月西明門内大樹風吹折一宿樹撥撥變爲人形<lb/>
髪長一尺鬚眉三寸皆黄色白有歛手之狀亦有兩脚着<lb/>
履之形唯無目鼻毎夜有聲十日而生柯條遂爲大樹枝<lb/>
葉甚茂四年將於霸陵西南營壽陵侍中喬豫和苞上䟽<lb/>
諫曰伏聞敕旨營陵將周廻四十下深二十五丈以銅爲<lb/>
棺槨黄金飾之臣聞堯葬榖林市不改肆顓頊葬廣陽下<lb/>
不及泉聖王之終也如是秦始皇下固三泉周逾七里身<lb/>
亡之後毀不旋踵闇王之終也如此從喪亂巳來漢帝諸<lb/>
陵咸見踐辱唯霸陵獨全此雖太宗之逹至然抑亦釋之<lb/>
之功興亡奢儉囧然於前唯陛下覽之曜大恱終南山崩<lb/>
崩所得白玉一尺有字曰皇亡皇亡敗趙昌以爲己瑞羣<lb/>
臣咸賀中書監劉均曰山崩石壞國傾民亂皇亡皇亡敗<lb/>
<pb n="KR3k0012_SBCK_119-7b"/>
越昌者此言皇室將爲趙所敗趙因之而昌大趙都於秦<lb/>
雍而勒跨全趙趙昌之應當在石勒不在我也曜撫然改<lb/>
容五年曜后羊氏卒故晉惠后也洛陽之䧟納之六年正<lb/>
月天裂廣一丈餘長五十丈十一年七月石虎帥衆四萬<lb/>
人宼擾河東進攻蒲攻矅盡中外精銳自潼關北濟虎懼<lb/>
引師而還曜追而敗之枕尸二百餘里虎奔朝歌遂攻石<lb/>
生于金墉分遣諸將攻討汲郡河内十二月勒自帥衆拒<lb/>
之陣于洛西曜性少酗酒末年尤甚將戰飲數斗常乗赤<lb/>
馬無故跼蝢乃乗小馬比岀復飲斗餘至于西陽門撝陣<lb/>
就平勒將石堪因而乗之師遂大潰曜昏醉奔退馬䧟石<lb/>
渠墜于水上爲堪所執勒將還襄國喻曜使與太子毗書<lb/>
令速降但敕毗與諸大臣匡維社稷勿以吾易意建平末<lb/>
爲勒所殺十二年正月太子毗大司馬南陽王㣧等議欲<lb/>
<pb n="KR3k0012_SBCK_119-8a"/>
西保秦州遂相率奔上邽石虎乗勝追戰抌尸千里上邽<lb/>
潰虎執毗及王公已下三千餘人皆殺之自劉淵建號西<lb/>
河至是二十有六載<lb/>
晉書載記曰曜在位十年而敗始元海以懷帝永嘉四年<lb/>
僣立至曜三丗凡二十有七載以成帝咸和四年㓕<lb/>
太平御覽卷第百一十九<lb/>
<pb n="KR3k0012_SBCK_119-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_411-1a"/>
太平御覽卷第四百十十一<lb/>
　人事部五十二<lb/>
　　　孝感<lb/>
孝經左契曰元氣混沌孝在其中天子孝天龍負圖地龜<lb/>
出書大孽消㓕雲景岀㳺<lb/>
孝經援神契曰庶人孝則木澤茂浮珍舒恪草秀水出神<lb/>
魚<hi>此庶人謂有德不仕若曾子之孝千里感母能使其域致珍也</hi>
東觀漢記曰明帝光武弟四子隂后所生即祚長思逺慕<lb/>
至踰年迺率諸王侯公主外戚郡國計吏上陵如㑹殿前<lb/>
禮正月上謁原陵夢先帝太后如平生親率百官上陵其<lb/>
日降甘露積於樹百官取以薦㑹畢上伏御牀視太后鏡<lb/>
奩中物感慟悲涕令易脂澤粧具左右皆泣莫能仰視<lb/>
又曰姜詩字士遊廣漢雒人遭值年荒與婦傭作養母賊<lb/>
<pb n="KR3k0012_SBCK_411-1b"/>
經其里束兵安歩云不可驚孝子母好飲江水児常取水<lb/>
溺死夫婦痛恐母知詐云行學歳作衣投于江中俄而涌<lb/>
泉出於舎側味如江水井旦出鯉魚一雙<lb/>
謝承後漢書曰方儲字聖明丹陽歙人㓜䘮父事母母終<lb/>
自負土成墳種竒樹千株白兎遊其下<lb/>
魏略曰程堅字謀角南陽人居貧以磨鏡給養母喪哀號<lb/>
櫪下有馬毎聞堅哭輙淚岀暫輟芻草<lb/>
晉書曰王祥性至孝継母朱氏不慈猶令除掃牛下祥愈<lb/>
恭謹父母有疾衣冠不解母令守㮈實毎風雨至抱樹而立<lb/>
母又思黄雀炙忽有十數黄雀飛入幕以共母食又母冬<lb/>
月欲食生魚祥脫衣剖冰求之雙鯉躍出郷里以爲孝感<lb/>
所致<lb/>
又曰吴隱之字處黙年十歳丁父憂毎號哭行人爲流涕<lb/>
<pb n="KR3k0012_SBCK_411-2a"/>
家貧無人鳴皷毎至號哭之時有雙鶴警呌及祥練之夕<lb/>
復有群鴈俱集時人咸以孝感所致<lb/>
晉中興書曰何琦字萬倫遭母憂停柩在殯爲鄰火所逼<lb/>
煙熖巳交家乏僮役計無從出乃匍匐棺所號哭而巳俄<lb/>
而風止火息堂屋一間乃免<lb/>
又曰烏程吴逹徃經飢饉父母兄嫂及群從小㓜之親十<lb/>
有三人逹病篤鄰里咸葦褁衣而埋之親属皆盡存者唯<lb/>
逹夫妻而巳家徒四壁晝則傭賃夜還燒塼伐木夜在山<lb/>
中屢遇虎虎下道避之夫妻勤苦朞年中成七墓十二棺<lb/>
鄰里嘉上其志義葬日悉出助之太守張崇之義其志行<lb/>
加羔鴈之禮命𥙷功曹史逹以門寒固辭不就<lb/>
蕭子顯齊書曰永興王氏女年五歳得毒病兩目皆盲性<lb/>
至孝年三十父死臨尸一呌眼皆血出小妺娥舐其血左<lb/>
<pb n="KR3k0012_SBCK_411-2b"/>
目即開時人稱爲孝感<lb/>
崔鴻十六國春秋前趙録曰劉殷七歳䘮父哀毀過禮曽<lb/>
祖母王氏盛冬思堇殷年九歳乃於澤中慟哭収涙視地見有<lb/>
堇生焉得斛餘而歸食而不減至堇生乃盡其夜夢人謂<lb/>
殷曰西籬下有粟窹而掘之得粟十五鐘焉銘曰七年粟<lb/>
百石以賜孝子劉敦自是食之七年乃盡<lb/>
又曰王延<hi>字延元西</hi>河人也九歲喪母後母卜氏遇之無道延<lb/>
供事彌謹卜恒取蒲穰及敗麻頭與延貯衣其姑聞而問<lb/>
之延知不言卜盛冬敕延云思生魚延求魚不獲卜杖之<lb/>
流血延尋汾叩凌而哭得生魚一隻長五尺卜食之積日不<lb/>
盡爾乃心寤撫延如親子<lb/>
秦記曰符健皇始元年晋梁州刺史司馬勲入秦州獲尚<lb/>
書趙琨煞而棄其尸琨子煥求父尸不得乃悲號不已俄<lb/>
<pb n="KR3k0012_SBCK_411-3a"/>
有群鳥悲鳴從山而來來而復反尋鳥向山而得父尸<lb/>
南史曰潘綜吴興烏程人也孫恩之亂妖黨攻破村邑綜與<lb/>
父驃共走避賊驃年老行遲賊轉逼驃語我不能去汝走<lb/>
可脫幸勿俱死驃因之坐地綜迎賊叩頭曰父年老乞賜<lb/>
生命賊至驃亦請賊曰兒年少自能走今爲孝子不去老<lb/>
子不惜死乞活此兒賊因斫驃綜抱父於腹下賊斫綜頭<lb/>
面凢四創綜當時悶絶又一賊從傍來相謂曰卿欲舉大<lb/>
事此兒以死救父尔何可煞煞孝子不祥賊乃止父子乃<lb/>
得免<lb/>
齊書曰匡昕字令先廬陵人有至性隱金華山服食不與<lb/>
俗人交母病亡已經七月昕奔還號呌母即蘇皆謂孝感<lb/>
所致<lb/>
齊春秋曰宗元卿字希符早孤爲祖母所養祖病元卿在<lb/>
<pb n="KR3k0012_SBCK_411-3b"/>
逺輙心痛大病則大痛小病則小痛如此常也<lb/>
又曰焦華父遺曽病甚冬中思瓜華忽夢人謂之曰聞爾<lb/>
父思瓜故送助養呼從者進之華跪受寤而瓜在手香非<lb/>
常也父食之而病愈<lb/>
又曰劉靈哲字文明母病祈禱至多忽夢一人以藥與之<lb/>
曰煑服之即差驚窹於枕間得所夢之藥似竹根服之立<lb/>
差餘根於齋前種葉似<graphic n="KR1856" url="https://raw.githubusercontent.com/kanripo/KR-Gaiji/master/images/KR1856.png" mimeType="image/png"/>茈莫有識者<lb/>
又曰蕭叡明字景懠<hi>在計切</hi>母病風積年晝夜祈禱時寒叡<lb/>
明下淚爲氷筯額上叩血出亦氷不流忽有一人以小石凾<lb/>
授之曰此能治丈夫百病叡明受之忽不見人以亟奉母<lb/>
唯有三寸絹丹書爲日月字母即平愈<lb/>
又曰解叔謙字楚梁母有疾於夜庭中祈祠聞空中云此<lb/>
疾無他得丁公藤爲酒便差即詣醫及本草皆無識者乃<lb/>
<pb n="KR3k0012_SBCK_411-4a"/>
求訪至冝都遥覩山中一老翁伐木問其所用荅曰此丁<lb/>
公藤治風尤驗叔謙伏地流涕具𣢾求意此公與之四叚并<lb/>
示漬酒法叔謙拜領受之復視翁不見依法爲酒母疾頓<lb/>
愈<lb/>
梁書曰陸囊字師伯常卒心痛醫方湏三斗粟漿時屬凝<lb/>
冬日又暮矣求乞無所忽有老人詣門貨漿量如方斛始<lb/>
欲酬直無何失之時以襄孝感致焉<lb/>
又曰臧盾有孝性隨父宿直廷尉母劉氏在宅暴亡盾左<lb/>
手中指痛不得寢及曉宅信果報凶問其感通如此<lb/>
又曰甄恬字彦約數歳䘮父哀戚有若成人年八歲問其<lb/>
母恨不識父悲泣累日忽云有見形狀即其父也及母亡<lb/>
廬于墓有鳥玄黄色集于廬樹恬哭即鳴止則無聲<lb/>
陳書曰吴明徹㓜孤性至孝年十四感墳瑩未修家貧無<lb/>
<pb n="KR3k0012_SBCK_411-4b"/>
以取給乃勤力耕種時天下亢旱苗稼燋枯明徹哀憤毎<lb/>
之田中號哭仰天自訴居數日有田還者云苗已更生明<lb/>
徹疑其欺已及徃如言秋而大獲足充葬用<lb/>
三國典略曰柳遐母甞乳間發疽醫去湏人吮膿遐應聲<lb/>
即吮旬日遂瘳咸以爲孝感所致<lb/>
後魏書曰王崇字乾邕陽夏雍丘人也母亡扶而後起鬢<lb/>
髮墮落未及遷葬權殯宅西崇廬於殯所晝夜哭泣鳩鴿<lb/>
群生有一小鳥素質黒眸形大於雀拪於崇廬朝夕不去母<lb/>
䘮始闋復丁父憂哀毀過禮是年陽夏風雹所經之處禽獸<lb/>
暴死草木摧折至崇田畔風雹便止禾麦十頃無所損落<lb/>
及過崇地風雹如𥘉咸稱至行所感<lb/>
又曰吴逺逹河東聞憙人父母爲人所煞四時號慕悲感<lb/>
郷鄰及長報仇避地永安後欲改葬歳月淹乆亡失墳墓<lb/>
<pb n="KR3k0012_SBCK_411-5a"/>
連年於聞熹舊郷推尋弗獲號哭之聲晝夜不止周逰廵<lb/>
歴呌訴神祈忽於逺逹足下地䧟得父銘記因遷葬曽祖已<lb/>
下三丗九䘮<lb/>
後周書云張元字孝始芮城人年十六祖䘮明三年元居常<lb/>
憂泣遂請七僧燃七燈七日七夜轉藥師經行道言曰元<lb/>
爲孫不孝使祖䘮明今日燃燈光普施法界願祖目見明<lb/>
元求代闇如此七日其夜夢見一老翁以金鞞療其祖目<lb/>
謂元曰勿憂悲也三日之後祖目必差如期果明<lb/>
唐書曰豫州人許坦年十歳餘父入山採藥父爲猛獸所<lb/>
噬即號呌以杖擊之獸遂奔走父以得全太宗聞而謂侍<lb/>
臣曰坦雖㓜童遂能致命救親至孝自衷深可嘉尚授文<lb/>
林郎賜物五十叚<lb/>
又曰博州梁文貞<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州閿郷人少從征役比廻父母皆卒<lb/>
<pb n="KR3k0012_SBCK_411-5b"/>
文貞恨不獲終養乃穿壙爲門磴道出入晨夕灑掃其中<lb/>
結廬墓側未甞蹔息自是不言三十年家人有所問但畫<lb/>
字以對其後山水衝断驛路更於原上開道經文貞墓前<lb/>
由是行旅之逺近莫不欽歎有甘露降塋前樹白兎馴擾<lb/>
開元𥘉縣令崔季友刋石以紀之十四年刺史許先奏文<lb/>
貞孝行特絶泣血廬墓三十餘年請宣付史官<lb/>
又曰安金藏神龍𥘉䘮母葬於都南闕口之北廬於墓側躬<lb/>
造石墳石塔晝夜不息原上舊無水忽有湧泉自出又有李<lb/>
樹盛冬花開犬鹿相狎<lb/>
蕭廣濟孝子傳曰杜孝巴郡人也少失父與母居至孝充<lb/>
役在成都母喜食生魚孝於蜀截大竹筒盛魚二頭塞之<lb/>
以草祝曰我母必得此因投中流婦出渚乃見筒横來<lb/>
觸岸異而取視有二魚含笑曰必我壻所寄熟而進之聞<lb/>
<pb n="KR3k0012_SBCK_411-6a"/>
者歎駭<lb/>
又曰邢渠失母與父仲居性至孝貧無子傭以給父父老<lb/>
齒落不能食渠常自哺之專專然代其喘息仲遂康休齒<lb/>
落更生百餘歳乃卒也<lb/>
又曰隗通字君相母好飲江水常乗舟檝置之深浚艱辛<lb/>
忽有横石特起直趍江脊後取水無復勞劇<lb/>
又曰辛繕字㓜文母䘮精廬旁有大鳥頭髙五尺鷄首鷰<lb/>
領魚尾虵頸備五色而青棲于門樹<lb/>
又曰文讓養母至孝及喪不用僮僕之力兄弟二人營築<lb/>
其墳蹔歸取糧群鳥數千衘壤俄而成墳<lb/>
小說曰宋冝都王鏗三歳䘮母及有識問母所在左右告<lb/>
以早亡便思慕　食祈請幽冥求一夣見至六歳夣見一<lb/>
婦人謂之曰我是汝之母鏗悲泣旦說之容貌衣服事事<lb/>
<pb n="KR3k0012_SBCK_411-6b"/>
如平生也<lb/>
丗說曰鄭子産善事母奉命聘晉道中心痛遣人還家起<lb/>
居問母母曰吾忽心體不調憶想汝耳更無他也<lb/>
祖台志怪曰吴中書郎盛仲至孝母王氏失明仲蹔行敕<lb/>
婢食母婢乃取蠐螬蒸食之母甚以爲美不知是何物兒<lb/>
還母曰汝行後婢進吾食甚甘然非魚肉汝試問之旣而<lb/>
問婢婢服曰實是螬蠐仲抱母慟哭母目霍然立開<lb/>
宋躬孝子傳曰丘傑字偉跱吴興烏程人也遭母䘮以熟<lb/>
菜有味不甞於口病歳餘忽夢見母曰死正是分別耳何<lb/>
事乃爾荼苦汝噉生菜遇蝦蟆毒靈牀前有甌甌中三丸<lb/>
藥可取服之傑驚起果得甌甌中有藥服之下科斗子數<lb/>
升丘氏丗寳此甌宋大明七年災火焚失之<lb/>
又曰陳遺吴郡人少爲郡吏母好鐺底燋飯遺在役常帶<lb/>
<pb n="KR3k0012_SBCK_411-7a"/>
一囊毎煑食輙録其燋以貽母後孫恩亂聚得數升常帶<lb/>
自隨及逃竄多有餓死遺食此得活母晝夜泣涕目爲失<lb/>
明耳無所聞遺還入户再拜號咽母豁然有聞見<lb/>
又曰韓靈珍東海郯人䘮母三年貧無所葬與弟靈敏共<lb/>
種苽半畒欲以營殯及瓜熟採賣毎朝取暮復生大小如<lb/>
𥘉遂得充葬<lb/>
又曰夏侯訢字長況梁國寧陵人也母疾屢經危困訢衣<lb/>
不釋帶二年母不忍見其辛苦使岀便寢息訢岀便卧忽<lb/>
夢見其父來曰汝母病源深痼天常矜汝至孝賜藥在屋<lb/>
後桑樹上訢乃驚起如言得藥而取水和進之便得痊差<lb/>
又曰宋承字丗林父資喪葬舊塋負土作墳不役僮僕一<lb/>
夕間土壤自髙五尺松竹生焉<lb/>
又曰韋俊字文髙京兆杜陵人甞與其父共有所之夜宿逆<lb/>
<pb n="KR3k0012_SBCK_411-7b"/>
旅時多虎將曉虎遶屋號吼俊乃岀户當之虎弭耳屈膝<lb/>
伏而不動俊跪曰汝飢可食我不冝驚吾親老虎逡廵而<lb/>
退屋人皆安全<lb/>
又曰伍襲字丗長武陵人父没羌中乃學羌語言衣服與賔<lb/>
客入搆羌諸令相攻襲乗<hi>其仇戎讎</hi>羌負䘮而歸葬畢因居墓<lb/>
所毎哭輙有鹿踞墳而鳴漢法死事之孤皆拜郞中而襲<lb/>
不忍受吏迫之乃掘室逃其中吏不知處<lb/>
又曰繆斐東海蘭陵人父忽患醫藥不給斐夜叩頭不寢<lb/>
不食氣息將盡至三更中忽有二神引鏁而至求斐曰尊<lb/>
府君昔經見侵故有怨報君至孝所感昨爲天曹攝録斐驚<lb/>
起視父巳差父云吾昔過伍子胥廟引二神像置地當是<lb/>
此耳<lb/>
又曰紀邁廬江人本姓舒以五月五日生母棄之村人紀<lb/>
<pb n="KR3k0012_SBCK_411-8a"/>
淳妻趙氏養之年六歳本父母時來看語曰汝是我生邁<lb/>
泣涕告趙趙乃具言始末及年十歳傭力所得輙分二母<lb/>
各半淳亡無子邁乃斬衰三年本父母繼亡又並齊衰心<lb/>
喪三年趙欲爲娶齎酒米徃㛰家道值醉人打趙體悶忽有<lb/>
一狗直至衘邁衣若此者三邁心動走赴㛰家逢醉人適共舉<lb/>
酌於草中邁乃以檐煞二醉人趙歸得平乃詣縣首令宥<lb/>
之乃誓不娶後邁甞寢忽有一女言姓衛昨忽暴死天神<lb/>
矜愍君無妻故使相報邁具說其狀母子至衛門外果如<lb/>
言送喪上車牛不肯動趙乃與主人具叙說之主人開柩<lb/>
女有氣息至曉<hi>便復蘇語</hi>具說始末如趙所言遂爲夫婦趙卒<lb/>
邁絶復蘇者日數四邁年五十甞病幾死夢神曰君行至孝<lb/>
延暦將得百歳果九十七而卒<lb/>
又曰王靈之年十三喪父二十年塩醋不入口𬒳病著牀<lb/>
<pb n="KR3k0012_SBCK_411-8b"/>
忽有一人來問疾謂之曰飡橘當差俄而不見之庭中橘<lb/>
樹隆冬乃有三實食之病尋愈咸以至孝所感<lb/>
㑹稽典録曰虞國少有孝行後爲日南太守常有雙鴈宿<lb/>
㕔事毎出行縣飛逐其車旣卒於官逐喪還至餘姚於墓<lb/>
前歷三年乃去<lb/>
又曰沈震字彦威烏程人十歳遭飢荒忽夜中有人告震<lb/>
曰西籬下地中有米五十石可供養旦夕即掘之果獲焉<lb/>
風俗通曰楊範字文端齊人齊宋之亂母在縣賊中採椹藏<lb/>
於地夜取之進母如是非一忽於地中得米十斛上有字<lb/>
云米十斛賜孝子楊範以資給母<lb/>
劉向孝子圖曰郭巨河内温人甚冨父没分財二千萬爲<lb/>
兩分與兩弟巳獨取母供養寄住鄰有凶宅無人居者共<lb/>
推與之居無禍患妻産男慮養之則妨供養乃令妻抱兒<lb/>
<pb n="KR3k0012_SBCK_411-9a"/>
欲掘地理之於土中得金一釡上有鐡劵去賜孝子郭巨<lb/>
巨還宅主宅主不敢受遂以聞官官依劵題還巨遂得兼<lb/>
養兒<lb/>
又曰前漢董永千乗人少失母獨養父父亡無以葬乃從<lb/>
人貸錢一萬永謂錢主曰後若無錢還君當以身作奴主<lb/>
甚慜之永得錢葬父畢將徃爲奴於路忽逢一婦人求爲<lb/>
永妻永曰今貧若是身復爲奴何敢屈夫人之爲妻婦人曰<lb/>
願　爲君婦不恥貧賤永遂將婦人至錢主曰夲言一人<lb/>
今何有二永曰言一得二理何乖乎主問永妻曰何能妻曰<lb/>
能織耳主曰爲我織千疋絹即放爾夫妻於是索絲十日<lb/>
之内千疋絹足主驚遂放夫婦二人而去行至夲相逢處<lb/>
乃謂永曰我是天之織女感君至孝天使我償之今君事<lb/>
了不得乆停語訖雲霧四垂忽飛而去<lb/>
<pb n="KR3k0012_SBCK_411-9b"/>
廣州先賢傳曰丁宻字靖公遭父憂寢於塚側致飛鳬一<lb/>
雙㳺宻廬旁小池後遭母喪宻至所居一宿故時雙鳬復<lb/>
來時人服其至孝<lb/>
朝野僉載曰崔渾爲侍御史清白温恭能盡色養父母母<lb/>
小不康輙祈幽請以身代母甞有疾渾跪請病受已有頃<lb/>
覺疾從十指入俄而遍身母所苦遂愈丁父艱勺飲不入<lb/>
口毁脊骨立無何不勝哀而卒朝野傷心<lb/>
御史臺記曰崔希喬清河人也以孝悌稱解褐臨清尉丁<lb/>
母憂哀毀殆至滅性服闋𥙷鄭縣尉清介公方聞乎京邑<lb/>
轉鄭縣丞所居堂芝草生焉一暝而葩盖盈尺矣州以狀<lb/>
申歳餘遷監察出授并州兵曹轉慿翊令人吏畏愛風化<lb/>
大行貧弱之輩荷其仁恕時有雲如盖當其㕔事斯湏五<lb/>
色雜綵周於縣郭道俗仰望乆之以狀聞勑編諸國史尋<lb/>
<pb n="KR3k0012_SBCK_411-10a"/>
迁司勲貟外其并州㕔前有叢葦小鳥來巢如鷦鷯矣<lb/>
孕卵纔數日　毁而見已諭於母矣枝且不勝墜于地月餘<lb/>
五色成文如鵝馴擾閑睱無復驚懼泊能飛翔時歸舊所<lb/>
人到于今稱爲兵曹鳥𥘉居喪管城每一哭群鳥畢集至<lb/>
于萬數墻宇皆遍至有樹條折者周於原野村鄰嗟稱之毎<lb/>
所居其巢燕敷乳必返哺踰旬後分飛矣此孝義感通也<lb/>
史系曰趙儁字子竒平陽岳陽人也父聃爲縣西曹書佐<lb/>
嗜酒夜歸里墅撗卧途中儁年十八見父歸遲即尋迎之<lb/>
父酔負而不勝脫已衣覆之是時冬中沍寒方甚儁單衣而<lb/>
已岳陽山多<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>獸夜有豹視之爲之歧道而去將旦與父<lb/>
同歸縣吏異之時人以儁孝感所致父卒不呼相者自營<lb/>
丘封有白鵲常遊於其家棗樹儁毎朝夕臨鵲爲之悲鳴<lb/>
終䘮而去㑹潞帥劉稹反家近潞封軍士齊討民散走時<lb/>
<pb n="KR3k0012_SBCK_411-10b"/>
儁母年八十餘唯一子乃平其父墓别以物識之輦其母<lb/>
入文城西山妻蹇歩捨之至山數宿妻方至逃難者多糇糧<lb/>
踴貴儁拾橡實飴之以木蜜供膳者終歳逮稹㓕復輦其<lb/>
母東歸岳陽丘隴悉爲軍盗所發唯儁家墓得完復起塚<lb/>
焉母卒哀毀過制縣令京兆韋伯倫知之給米粟蠲其家<lb/>
㑺將葬母貧鬻其子質劑已定其夜夢一人謂曰爾舎東<lb/>
有錢百萬乃自發之及旦㑺自舎東手掘之果得錢符夢<lb/>
數焉<lb/>
太平御覽卷第四百一十一<lb/>
</p>
<p>
</p>
  </div>
</body>
</text>
</TEI>
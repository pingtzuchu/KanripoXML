<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_457-1a"/>
太平御覽卷第四百五十七<lb/>
　人事部九十八<lb/>
　　　　　諫諍七<lb/>
白虎通曰諫間也更也是非相間革更其行也<lb/>
又曰闚諫者禮也視君顔色不恱且却恱者復前以禮進<lb/>
退<lb/>
又曰士不得諫者士賤不得豫政<hi>故不得諫諍父之力</hi>得因盡其忠耳<lb/>
保傅曰大夫進諫士傳民語妻得諫夫者夫妻一體榮辱<lb/>
共之詩曰相䑕有皮人而無儀不死胡爲此妻諫夫之詩<lb/>
子諫父父不從不得去者父子一體無相離之性猶火去<lb/>
木而滅<lb/>
劉向新序曰魯哀公爲室而大公儀子諫哀公毀室而止<lb/>
又曰莊辛諫楚襄王曰君王左州侯右夏侯從新安君與<lb/>
<pb n="KR3k0012_SBCK_457-1b"/>
壽陵君同軒淫行侈靡而亡國政郢其危矣王曰先生老<lb/>
惽歟妄爲楚國祓歟對曰臣非敢爲楚祓誠見之也不出<lb/>
十月十月王果亡失江漢鄢郢之地<lb/>
諷諫木新序曰楚襄王亡失江漢鄢郢之地乃使召莊辛<lb/>
辛曰庶人有稱曰亡羊而固牢不爲遲見兎而呼狗不爲<lb/>
晚湯武以百里王桀紂以天下亡今國雖小絶長繼短以<lb/>
千里數且君王獨不見夫青蛉乎六足四翼蜚翔乎天地<lb/>
之間求蚊䖟而食之待甘露而飲之自以爲無患不知五<lb/>
尺童子以竹竿加之乎四仭之上而下爲虫蟻<hi>所食青蛉</hi>猶其<lb/>
小者黄雀俛啄百粒仰棲茂樹皷其翼奮其翅自以爲無<lb/>
患與民無爭不知公子王孫左抱彈右攝丸晝遊乎茂樹<lb/>
而夕和乎酸鹹黃雀猶其小者鴻鵠嬉游乎江河脩其六<lb/>
翮一舉千里自以爲無患與民無爭不知弋者操其弓矢<lb/>
<pb n="KR3k0012_SBCK_457-2a"/>
脩其防翳故朝遊乎江河而暮調乎鼎俎鴻鵠猶其小者<lb/>
蔡侯之事又是也蔡侯南遊乎髙陵北經乎巫山嬉遊乎<lb/>
啇蔡之囿不以國家爲事不知子發受命宣王紲以朱絲<lb/>
也蔡侯之事猶其小者今君王之事又是也君王左州侯<lb/>
右夏侯從新安君與壽陵君淫行康樂遊娯馳騁不知穰侯<lb/>
方與秦王謀殺之乎黽塞之外襄王大懼形體棹慓曰謹<lb/>
受令乃封辛爲成陵君而用計焉<hi>戰國策文亦同</hi>
又曰趙簡子上羊膓之坂羣臣皆偏禓推車而虎噲獨檐㦸<lb/>
行歌不推車簡子曰寡人上坂羣臣皆推車噲獨㦸行歌<lb/>
不推車噲謂人臣而侮其主者其罪何若對曰爲人臣侮<lb/>
其主者死又曰身死妻子爲戮君旣巳聞爲人臣侮其主<lb/>
之罪君亦聞爲人君侮其臣者乎簡子曰爲人君而侮其<lb/>
臣者如何對曰爲人君侮其臣智者不爲謀辨者不爲使<lb/>
<pb n="KR3k0012_SBCK_457-2b"/>
勇者不爲鬪夫智者不爲謀則社稷危辨者不爲使則指<lb/>
事不通勇者不鬪則邊境侵三者不使則君難保簡子曰<lb/>
善乃罷羣臣推車爲上大夫酒舉羣臣飲以虎噲爲上客<lb/>
又曰楚人有獻魚於楚王者曰今日獲魚食之不盡賣之<lb/>
不售弃之又惜故來獻之左右曰鄙哉辭也楚王曰子不知<lb/>
漁者仁人也蓋聞囤倉粟餘者國有餓死民後宮多幽女<lb/>
者下多曠夫餘衍之蓄衆府庫者境内多貧困之民皆失<lb/>
君人之道漁者知之其此諭寡人也於是乃遣使恤鰥寡而<lb/>
存孤獨出倉粟發幣帛而賙賑不足罷去後宫不御者出<lb/>
以妻鰥夫楚民大恱隣國歸之故漁者獻魚而楚國頼之<lb/>
又曰魏文侯與士大夫坐問曰寡人何如君羣臣皆曰仁<lb/>
君也次至翟黄曰君非仁君曰子何以言之對曰君伐中<lb/>
山不封君之弟而封君之長子臣以知君非仁君也文侯<lb/>
<pb n="KR3k0012_SBCK_457-3a"/>
怒而逐翟黄黄趨而出次至任座文侯問寡人何如君也<lb/>
任座對曰仁君也臣聞之其君仁者其臣直向者翟黃之言<lb/>
直臣是以知君仁也文侯曰善復召翟黃<lb/>
各納木新序曰魏文侯曰吾一見箕季而得四焉其牆壞<lb/>
而不築吾問何不築對曰不時是教我不奪農功其牆枉<lb/>
而不端吾問何不端對<hi>曰地</hi>然是教我無侵封壃也從者食<lb/>
其桃箕季禁之豈愛桃哉是教我下無犯上也食我槽飡<lb/>
之食瓜瓠之羮豈不具五味教我無多歛於百姓以省飲<lb/>
食之飬也<lb/>
王孫子新書曰楚莊王攻宋將軍子重諫曰今君厨肉臭<lb/>
而不可食罇酒敗而不可飲而三軍之士皆有饑色欲以<lb/>
勝敵不亦難乎莊王曰請有酒投之水有食饋之賢行軍<lb/>
中之有饑色者加五倍之賜<lb/>
<pb n="KR3k0012_SBCK_457-3b"/>
又曰衛靈公座重華之臺侍御數百隨珠照日羅衣從風<lb/>
仲叔敖入諫曰昔桀行此而亡今四境内侵諸侯加兵土地<lb/>
日削百姓乖離今君内寵無乃太盛歟靈公再拜曰寡人<lb/>
過矣微子之言社稷傾於是出宫女之不進者數百人百<lb/>
姓大恱<lb/>
莊子曰趙簡子岀田鄭龍爲右有一野人簡子曰龍下射<lb/>
彼使無驚吾馬三命鄭龍鄭龍不對簡子怒鄭龍曰昔踐<lb/>
土之盟不戮一人虎狼殺人固將救之簡子還車輟田曰<lb/>
今吾田也得士<lb/>
又曰梁君出獵見白鴈羣集梁君下車彀弓欲射之道有<lb/>
行者白鴈羣駭梁公怒欲殺行者其御公孫龍下車撫其<lb/>
心梁君忿然作色而怒曰龍不與其君而頋與他人何也<lb/>
公孫龍對曰昔者齊景公之時天旱三年卜之曰必以人<lb/>
<pb n="KR3k0012_SBCK_457-4a"/>
祠乃雨景公下堂頓首曰吾所以求雨者爲民也今必使<lb/>
吾以人祠乃且雨寡人將自當之言未卒而天大雨方千<lb/>
里何爲有德於天而惠施民也今主君以白鴈之故而欲<lb/>
煞人無異於虎狼梁君援手與上車歸入郭門呼萬歲曰<lb/>
樂哉今日也人獵皆禽獸吾獵獨得善言而歸<lb/>
又曰齊桓公讀書堂上輪扁斵輪堂下釋椎鑿而上問桓<lb/>
公曰敢問公之所讀者何言耶公曰聖人之言也曰聖人<lb/>
在乎公曰巳死矣然則君之讀者古人之糟粕也<lb/>
列子曰晉文公出欲會伐衛公子鉏仰而笑曰公問何笑<lb/>
曰笑臣隣之人也臣之隣人有送其妻適家者道見柔婦<lb/>
恱而與言然頋視其妻亦有招之者矣竊笑此也公悟其<lb/>
言乃止引師還未至而有伐其北鄙者<lb/>
見君火韓子曰衛靈公之時弥子瑕有寵專於衛國侏儒<lb/>
<pb n="KR3k0012_SBCK_457-4b"/>
有見公者曰臣之夢賤矣公曰奚夢曰見竈爲見公也公<lb/>
怒曰吾聞夢見人主者見日奚爲見竈對曰夫人君兼照<lb/>
一國一人不能壅故將見人主而夢見日夫竈一人煬焉<lb/>
則後人無從見矣今或者一人煬君乎則臣雖夢見竈不<lb/>
亦可乎公曰善遂去雍鉏退子瑕而用司空狗<lb/>
臺甲孔叢子曰陳惠侯大城因起陵陽之臺未終而坐法<lb/>
死者數千人欲坑三監吏煞之夫子適見陳侯與登臺而<lb/>
觀焉夫子曰美哉斯臺自古聖王爲城未見不戮一人而<lb/>
能功若此者也陳侯黙然而退遽竊赦所坑吏旣而見夫<lb/>
子問曰昔周作靈臺亦戮人乎荅曰文王之興附者六州<lb/>
六州之衆各以子來區區之臺未及期月而旣成矣何戮<lb/>
之有夫以少少之衆能立矣大大之功唯君耳<lb/>
又曰齊王行車裂之刑羣臣諫爭之弗聽子髙見齊王曰<lb/>
<pb n="KR3k0012_SBCK_457-5a"/>
車裂之刑無道之刑也而君行之臣竊以爲下吏之過也<lb/>
齊王曰謹聞命遂除車裂<lb/>
又曰智伯欲伐仇由而道難不通乃鑄大鍾遺仇由仇由<lb/>
君恱除道將内之赤章㬅支諫曰不可此小之所以事大<lb/>
而今大以遺小卒必隨之不可内不聽遂内之㬅支因以<lb/>
斷轂而馳至齊十月而仇由亡<lb/>
又曰秦繆公以女樂二八與良宰遺戎王戎王喜迷惑大<lb/>
亂由余驟諫而不聽因怒而歸繆公也<lb/>
諫木孔叢子曰趙簡子曰厥也愛我鐸也不我愛厥諫我<lb/>
必於無人之所鐸之諫我也喜質我於人中必使我愧尹<lb/>
鐸對曰厥愛君之愧也而不愛君之過也鐸也愛君之過<lb/>
而不憂君之愧也此簡子之賢也人主賢則人臣之言直<lb/>
又曰越饑請食於吴子胥諫曰不可與也夫呉之與越仇<lb/>
<pb n="KR3k0012_SBCK_457-5b"/>
讎之國非呉喪越越必喪呉若燕秦齊晉山處陸居豈能<lb/>
踰五湖九江越十地以有呉哉今將輸之粟是長仇讎財<lb/>
匱民怨悔無及也<lb/>
殺諌庾符子曰龍逢進諌桀曰臣甞觀君之冕非其冕也<lb/>
而冕危石君之履非其屨也而屨春冰未有冠危石而不<lb/>
壓踰春冰而不䧟者也桀乃笑而應之曰子且就炮烙之<lb/>
刑龍逢布武而趨赴火而死<lb/>
桓氏要論曰易曰王臣謇謇傳曰諤諤者昌變人之情抑<lb/>
人之欲咈人之耳　逆人之意不尓不爲諌也<lb/>
楚漢春秋曰惠帝崩吕太后欲爲髙墳使從未央宫而見<lb/>
之諸將諫不許東陽侯垂泣曰陛下見惠帝冡悲哀流涕<lb/>
無巳是傷生也臣竊哀之太后乃止<lb/>
汝南先賢傳曰郭憲字子橫建武中爲光禄勲車駕西征<lb/>
<pb n="KR3k0012_SBCK_457-6a"/>
隗囂諫曰天下𥘉定車駕未可動憲乃當車拔佩刀以斷<lb/>
車靷帝不從遂上隴其後頴川兵起乃迴駕而還帝歎曰<lb/>
恨不用光禄之言也<lb/>
又曰郭憲字子横學貫袐奥師事東海王仲子王莽爲大<lb/>
司馬權貴傾朝莽召仲子欲令爲兒講仲子聞即褰裳欲<lb/>
徃憲曰今君位爲博士如何輕身賤道禮有來學無徃教<lb/>
之義不冝輕道也於是仲子晏乃徃莽問君來何遲仲子<lb/>
具以憲言荅之莽隂竒焉<lb/>
又曰劉璋遣法正迎劉備劉巴諫曰不可内也旣入巴復<lb/>
諌曰若使備討張魯是放虎於山林也璋不聽巴閉門稱<lb/>
疾備攻成都令軍中其有害巴者誅及三族及得甚善<lb/>
又曰時匈奴數犯塞帝患之乃召百寮廷議時郭憲以爲<lb/>
天下疲弊不冝動衆諫諍不合乃伏地眩瞀不復言帝令<lb/>
<pb n="KR3k0012_SBCK_457-6b"/>
兩郎扶下殿憲亦不拜<lb/>
又曰薜勤字子恭定逺侯班始尚公主主遇始慠慢無婦<lb/>
禮始殺主詔書怒欲滅其家勤建議執志不頋遂奏上施<lb/>
行其立朝盡忠類皆如此<lb/>
又楚國先賢傳曰楊顒字子昭襄陽人爲蜀丞相主簿諸<lb/>
葛亮甞自校簿書顒直入諌曰爲治有體不可相侵請爲<lb/>
明公作家以喻之今有人使奴執耕稼婢典炊㸑鷄主司<lb/>
晨狗主吠盗牛負重載馬渉逺路私業無曠所求皆足雍<lb/>
容　髙拱飲食而巳矣忽一旦捐弃欲以身親其役爲此<lb/>
碎務形疲神困終無一成豈智不如奴婢鷄犬哉失家之<lb/>
法耳是以古人稱坐而論道謂之三公作而行之謂之卿<lb/>
大夫明公爲治乃躬自校簿流汗竟日不亦勞乎亮謝之<lb/>
鍾離意別傳曰明帝作北宫意諫曰昔湯遭旱以六事自<lb/>
<pb n="KR3k0012_SBCK_457-7a"/>
責曰政不節耶使民疾耶宮室榮耶女謁盛耶說夫昌耶<lb/>
苞苴行耶夫宫室廣大所以驚耳極觀非所以崇德致平<lb/>
宣化海内<lb/>
東方朔別傳曰孝武皇帝時人有殺上林鹿者武帝大怒<lb/>
下有司殺之羣臣皆相阿煞人主鹿大不敬當死東方朔<lb/>
時在旁曰是人罪一當死者三使陛下以鹿之故殺人一<lb/>
當死使天下聞之皆以陛下重鹿賤人二當死也匈奴即<lb/>
有急推鹿觸之三當死也武帝黙然遂釋煞鹿者之罪<lb/>
邵氏家傳曰邵信字孝信爲執法都尉呉王嘗因迎春便<lb/>
道游獵信從行露板諫曰今元正御節是萬物萌育之始<lb/>
豈可亡温養之德而爲逆害之道乎呉主省板即爲迴駕<lb/>
虞溥江表傳曰孫權以鄭衆爲郎中甞與之言卿好於衆<lb/>
中面諫或失禮敬寧不畏龍鱗乎對曰君明臣直朝廷與<lb/>
<pb n="KR3k0012_SBCK_457-7b"/>
下無諱實恃洪恩不畏龍鱗<lb/>
諌木頋子曰昔梁丘據之諫景公也於　房晏嬰之諫景<lb/>
公也於朝然晏嬰之忠著於竹素梁丘之佞于今不絶亦<lb/>
爲公平正直者聖賢之所先矣<lb/>
宫殿甲漢書楊雄甘泉賦曰甘泉夲因秦離宫旣奢泰而<lb/>
武帝復増通天髙光迎風觀且其爲巳乆矣非成帝所造<lb/>
欲諫則非時欲嘿則不能巳故遂推而隆之乃上比於帝<lb/>
室紫宫若曰此非人力之所爲儻鬼神可也<lb/>
何晏表諫魏齊王曰臣晏言臣聞善爲國者必先治其身<lb/>
慎其所習季末闇主不知損益亂生近昵譬之社䑕<lb/>
崔駰與竇憲牋曰主簿崔駰言今旦漢陽太守積吏卒數<lb/>
十人皆臂鷹牽狗陳於道側云欲上幕府駰聞傳曰禽獸<lb/>
之皮不足以備器用其肉不可以將獻飬則公不舉焉禮<lb/>
<pb n="KR3k0012_SBCK_457-8a"/>
公侯非糜兕不射且以服猛爲民除害因以登臨器械也故<lb/>
晉唐叔射兕于徒林以爲大甲夫鷹犬所獲不過雉兎而<lb/>
有歷險阻之難斯乃細人匹夫之事非王公大人所爲要<lb/>
資也<lb/>
崔駰與竇憲牋曰駰幸得充下館序在衆賢後塵是以竭<lb/>
其惓惓敢進壹言<lb/>
閻纂理愍懷太子表曰臣備近職雖未能自㓗天日請因<lb/>
閽寺悾悾之職<lb/>
王景興與鍾元常書諫其室人大歸事曰朗白近聞室人<lb/>
孫氏歸或曰大歸也共經憂樂旣乆矣曷爲一旦離析以<lb/>
至於歸而不反乎不得面談裁書叙心<lb/>
祖台之與王荆州書君頃復飲不古人以酒爲篤誡通人<lb/>
識士徃徃累於此物君受重任憂深責大至於酒事一條<lb/>
<pb n="KR3k0012_SBCK_457-8b"/>
而未先急僕請以諫願君屏爵弃巵焚罍毁榼殛儀狄<lb/>
於羽山放杜康於三危流王武於幽都拘榖陽於崇山四<lb/>
罪旣除道自康矣<lb/>
楚辭曰七諫者東方朔之所作也諫正也陳法度以正君<lb/>
也<lb/>
太平御覽卷第四百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_143-1a"/>
太平御覽卷第一百四十三<lb/>
　皇親部九<lb/>
　　齊蕭道成母陳后　蕭道成劉后<lb/>
　　　蕭昭業母王后　蕭昭業何妃<lb/>
　　梁蕭衍母張后　蕭衍郗后<lb/>
　　　丁貴嬪　阮脩容<lb/>
　　　蕭䌉王后　蕭繹徐妃<lb/>
　　陳陳霸先章后<lb/>
　　　陳蒨沈后　陳頊栁后<lb/>
　　　陳叔寳沈后　張貴妃<lb/>
　　北齊髙歡婁后　爾朱太后<lb/>
　　　髙澄元后　髙洋李后<lb/>
　　　髙演元后　髙湛胡后<lb/>
<pb n="KR3k0012_SBCK_143-1b"/>
　　　髙緯斛律后<lb/>
　　　　　齊蕭道成母陳后<lb/>
蕭子顯齊書曰宣孝陳皇后諱道正臨淮東陽人后生太<lb/>
祖太祖年二歳乳人乏乳后夢人以兩甌麻粥與之覺而<lb/>
乳大出異而說之宣帝從任在外后常留家治事教子孫<lb/>
有相者謂后曰夫人有貴子而不見之后歎曰我三兒誰<lb/>
當應之呼太祖小字曰正應是汝太祖雖從宦而家業夲<lb/>
貧爲建康令時髙宗等冬月猶無縑纊而奉膳甚厚后毎<lb/>
撤去兼肉曰我於此過足矣殂于縣舎年七十三建元元<lb/>
年重追尊孝皇后<lb/>
　　　　　蕭道成劉后<lb/>
蕭子顯齊書曰髙昭劉皇后諱智容廣陵人也父壽之貟<lb/>
外郎后母桓氏夢呑玉勝生后時有紫光滿室后寢卧家<lb/>
<pb n="KR3k0012_SBCK_143-2a"/>
人常見上如有雲氣焉年十餘適太祖嚴整有禮法家庭<lb/>
肅然宋泰豫元年殂葬宣帝墓側今泰安陵也門生王清<lb/>
與墓工始下鍤有白兎跳起㝷之不得及墳成兎還棲其<lb/>
上建元元年尊謚昭皇后<lb/>
　　　　　蕭昭業母王后<lb/>
蕭子顯齊書曰文安王皇后諱寳明琅耶臨沂人建元元<lb/>
年爲南陽王妃四年爲皇子妃無寵太子爲宫人製新麗<lb/>
衣服及首飾而后牀帷陳故古舊釵鑷十餘枚永明十一<lb/>
年爲皇太孫太妃鬱林王即位尊爲皇太后稱宣德宫<lb/>
　　　　　蕭昭業何妃<lb/>
蕭子顯齊書曰鬱林王何妃名婧英廬江灊人撫軍將軍<lb/>
戢之女后將拜鏡在牀無因墮地其冬與太后同日謁太<lb/>
廟后禀性媱亂爲妃時與外姦通左右栁珉之與同寢處<lb/>
<pb n="KR3k0012_SBCK_143-2b"/>
如伉儷又與帝相愛䙝故帝恣之迎后親戚入宫賞賜人<lb/>
數十萬以丗祖耀靈殿處后家屬帝𬒳廢后貶爲王妃<lb/>
　　　　　梁蕭衍母張后<lb/>
梁書曰太祖獻皇后張氏諱尚柔范陽方城人也祖次惠<lb/>
宋濮陽太守后母蕭氏即文帝從姑宋元嘉中嬪於太祖<lb/>
生長沙宣武王懿永陽昭王敷次生髙祖𥘉后嘗於室内<lb/>
忽見庭前菖蒲生花光彩照灼非丗中所有后驚視謂侍<lb/>
者曰汝見不對曰不見后曰常聞見者當冨貴因遽取吞<lb/>
之是月産髙祖將産之夜后見庭内若有衣冠陪列焉次<lb/>
生衡陽宣王暢義興昭長公主令嫕宋泰始七年殂於秣<lb/>
陵縣同夏里舎葬武進縣東城里山天監元年五月甲辰<lb/>
追上尊號爲皇后謚曰獻<lb/>
　　　　　蕭衍郗后<lb/>
<pb n="KR3k0012_SBCK_143-3a"/>
髙祖德皇后郗氏諱徽髙平金郷人也祖紹宋國子祭酒<lb/>
領東海王帥父燁太子舎人早卒𥘉后母㝷陽公主方娠<lb/>
夢人云當生貴子及生后有赤光照于室內器物盡明家<lb/>
人皆怪之巫言此女光適有所妨乃於水濵祓除之后㓜<lb/>
而明慧善隷書讀史傳女工之事無不閑習宋後廢帝將<lb/>
納爲后齊𥘉安陸王緬又欲結婚郗氏並辭以女疾乃止<lb/>
建元末髙祖始娉焉生永興公主玉姚永丗公主玉婉永<lb/>
康公主玉嬛建武五年髙祖爲雍州刺史先之鎭後乃迎<lb/>
后至州未幾殂於襄陽官舎時年三十二明年歸葬南徐<lb/>
州武進縣二年齊朝進髙祖位相國封梁公詔贈后爲梁<lb/>
公妃髙祖踐祚追崇爲皇后<lb/>
　　　　　丁貴嬪<lb/>
梁書曰髙祖丁貴嬪諱令光譙國人也丗居襄陽貴嬪生<lb/>
<pb n="KR3k0012_SBCK_143-3b"/>
于樊城𥘉産有神光之異紫煙滿室故以爲名相者云此女<lb/>
當大貴髙祖臨州丁氏因人以聞嬪時年十四髙祖納焉<lb/>
𥘉貴嬪生而有赤誌在左臂治之不滅至是無何忽失所在<lb/>
事德皇后小心祇敬甞於供養經案之側髣髴若見神人<lb/>
心獨異之髙祖義師起昭明太子始誕育貴嬪與太子留<lb/>
在州城京邑平乃還京都天監元年五月有司奏爲貴人<lb/>
未拜其年八月又爲貴嬪位在三夫人上居于顯陽殿<lb/>
　　　　　阮脩容<lb/>
髙祖阮脩容諱令嬴夲姓石㑹稽餘姚人也齊始安王遥<lb/>
光納焉遥光敗後入東昏宫建康城平髙祖納爲綵女天<lb/>
監六年八月生丗祖㝷拜爲脩容常隨丗祖出蕃大同六<lb/>
年六月薨于江州内寢時年六十七歸葬江寧縣通望山<lb/>
謚曰宣丗祖即位追崇爲文宣太后<lb/>
<pb n="KR3k0012_SBCK_143-4a"/>
　　　　　蕭䌉王后<lb/>
梁書曰太宗簡皇后王氏諱靈賔瑯瑘臨沂人也祖儉太<lb/>
尉南昌文憲公后㓜而柔明淑德叔父暕見之曰吾家女<lb/>
師也天監十一年拜晉安王妃生哀太子大器南郡王大<lb/>
連長山公主䂮妙大通三年十月拜皇太子妃太清三年<lb/>
三月薨于永福省時年四十五其年太宗即位追崇爲皇<lb/>
后謚曰簡大寳元年九月葬莊陵<lb/>
　　　　　蕭繹徐妃<lb/>
梁書曰元帝徐妃諱昭佩東海郯人也祖孝嗣齊太尉枝<lb/>
江文忠公父緄侍中信武將軍妃以天監十六年十二月<lb/>
拜湘東王妃生丗子方等益昌公主含貞妃無容質不見<lb/>
禮帝三二年一人房妃以帝眇一目毎知帝將至必爲半<lb/>
面裝以俟帝見則大怒而出妃性嗜酒多洪醉帝還房必<lb/>
<pb n="KR3k0012_SBCK_143-4b"/>
吐衣中旣而貞惠丗子方諸母王氏寵愛未幾而終元帝<lb/>
歸咎於妃及方等死愈見疾太清三年遂逼令自殺妃知<lb/>
不免乃投井死帝以屍還徐氏謂之出妻葬江陵瓦官寺<lb/>
　　　　　陳陳霸先章后<lb/>
陳書曰髙祖宣皇后章氏諱要兒呉興烏程人也夲姓劒<lb/>
父景明爲章氏所養因改姓焉景明梁代官至散騎侍郎后<lb/>
母蘇氏嘗遇道士以小龜遺巳光彩五色曰三年有徴及<lb/>
期后生而紫光照室因失龜所在后少而聦慧美容儀手<lb/>
爪長五寸色紅白每有朞功之服則一爪先折后善書計<lb/>
能誦詩及楚詞髙祖自廣州南征交阯命后與衡陽王昌<lb/>
隨丗祖由海道歸于長城侯景之亂髙祖下至豫章后爲<lb/>
侯景所囚景平髙祖爲長城縣公后拜夫人及髙祖踐祚<lb/>
永定元年立爲皇后髙祖崩后與中書舎人蔡景歷定計<lb/>
<pb n="KR3k0012_SBCK_143-5a"/>
秘不發哀召丗祖入纂丗祖即位尊后爲皇太后下令黜<lb/>
廢帝爲臨海王命髙宗嗣位太建元年冊尊后爲皇太后<lb/>
二年三月景申崩于紫極殿時年六十<lb/>
　　　　　陳蒨沈后<lb/>
陳書曰丗祖沈皇后諱妙容呉興武康人也父法深梁安<lb/>
州事叅軍后年十餘歳以梁大同中歸于丗祖髙祖之討<lb/>
侯景丗祖時在呉興景遣使收丗祖及后景平乃獲免髙<lb/>
祖踐祚永定元年后爲臨川王妃丗祖即位立爲皇后<lb/>
　　　　　陳頊栁后<lb/>
陳書曰髙宗栁皇后諱敬言河東解縣人也曽祖丗隆侯<lb/>
景之亂與弟盼徃江陵依梁元帝以長城公主之故待遇甚<lb/>
原及髙宗赴江陵元帝以后配焉承聖二年后生後主於<lb/>
江陵明年江陵䧟髙宗遷于關右后與後主留穰城天嘉<lb/>
<pb n="KR3k0012_SBCK_143-5b"/>
二年與後主還朝后爲安城王妃髙宗即位立爲皇后后<lb/>
美姿容身長七尺二寸手垂過膝初髙宗居郷里先娶呉<lb/>
興錢氏女及即位拜爲貴妃甚有寵幸后傾心下之毎尚<lb/>
方供奉之物其上者皆推於貴妃而巳御其次焉髙宗崩<lb/>
始興王叔陵爲亂後主頼后與呉媪救而獲免後主即位<lb/>
尊后爲皇太后宫曰弘範當此之時新失淮南之地隋師<lb/>
臨江又國遭大喪後主病瘡不能聽政其誅叔陵供大行<lb/>
喪事邊境防守及百司衆務雖假以後主之命實皆決之<lb/>
於后後主瘡愈乃歸政焉陳亡入長安隋大業十一年薨于<lb/>
東都時年八十三葬洛陽之芒山<lb/>
　　　　　陳叔寳沈后<lb/>
陳書曰後主沈皇后諱婺華儀同三司憲侯君之女<lb/>
也母髙祖女㑹稽穆公主主早亡時后尚㓜而毀瘠過甚<lb/>
<pb n="KR3k0012_SBCK_143-6a"/>
服畢毎至歳時朔望恒獨坐泣涕哀慟左右内外咸敬異<lb/>
焉太建三年納爲皇太子妃後主即位立爲皇后后性端<lb/>
静寡嗜慾聦敏強記渉獵經史工書翰𥘉後主在東宫而<lb/>
后父君理卒后居憂處别殿哀毀逾禮後主遇后旣薄而<lb/>
張貴妃寵傾後宫後宫之政並歸之后澹然未嘗有所忌<lb/>
怨而居處儉約衣服無錦繡之飾左右近侍纔百許人唯<lb/>
㝷閱圖史佛經爲事陳亡與後主俱入長安及後主薨后<lb/>
自爲哀詞文甚酸切隋煬帝毎所廵幸恒令從駕及煬帝<lb/>
爲宇文化及所害后自廣陵過江還郷里不知所終<lb/>
　　　　　張貴妃<lb/>
陳書曰後主張貴妃名麗華兵家女也家貧父兄以織席<lb/>
爲業後主爲太子選入宫是時龔貴嬪爲良娣貴妃年十<lb/>
歳後主見而恱焉因得幸遂有娠生太子深後主即位拜<lb/>
<pb n="KR3k0012_SBCK_143-6b"/>
爲貴妃妃性聦惠甚𬒳寵遇後主每引見貴妃與賔客遊<lb/>
宴貴妃薦諸宫女預焉後宫等咸德之競言貴妃之善由<lb/>
是愛傾後宫又好厭魅之術假鬼道以惑後主置淫祀於<lb/>
宫中聚諸妖巫使之皷舞因叅訪外事人間有一言一事<lb/>
妃必知之以白後主由此益重妃内外宗族多𬒳引用及<lb/>
隋軍䧟臺城妃與後主俱入井隋軍出之晉王廣命斬妃<lb/>
於青溪中橋<lb/>
　　　　　北齊髙歡婁后<lb/>
北齊書武明皇后婁氏諱昭君贈司徒内于之女也以明<lb/>
悟強族多娉之並不肯行及見神武於城上執役驚曰此<lb/>
眞吾夫也乃使婢通意又數致私財使以娉巳父母不得<lb/>
巳而許焉神武旣有澄清之志傾産以結英豪密謀秘䇿<lb/>
后恒叅預及拜渤海王妃閫闈之事悉決焉后髙明嚴斷<lb/>
<pb n="KR3k0012_SBCK_143-7a"/>
雅遵儉約徃來外舎侍從不過十人性寛厚不妬忌神武<lb/>
姬侍咸以恩待神武嘗將西討出師<hi>后夜</hi>㝈生一男一女左<lb/>
右以危急請追告神武后弗聽曰王出統大兵何得以我<lb/>
故輕離軍幕死生命也來復何爲神武聞之嗟嘆良乆沙<lb/>
苑敗後侯景言請精騎二萬必能取之神武恱以告于后<lb/>
后曰若如其言豈有還理得獺失景亦有何利乃止文襄<lb/>
嗣位進爲太妃文宣將受魏禪后固執不許帝所以中止<lb/>
天保初尊爲皇太后宫曰宣訓濟南即位尊爲太皇太后<lb/>
尚書令楊愔等受遺詔輔政踈忌諸王太后密與李昭及<lb/>
諸大將定䇿誅之令廢立孝昭即位復爲皇太后孝昭帝<lb/>
崩太后又下詔立武成帝大寧二年春太后寢疾衣忽自<lb/>
舉用巫媪言改姓氏四月辛丑崩於北宫年六十二合葬<lb/>
義平陵<lb/>
<pb n="KR3k0012_SBCK_143-7b"/>
　　　　　爾朱太妃<lb/>
北齊書彭城太妃爾朱榮之女魏孝莊后也神武納爲别<lb/>
室敬重踰於婁妃見必束帶自稱下官神武迎蠕蠕公主<lb/>
還尓朱迎於木井北與蠕蠕公主前後别行不相見公主<lb/>
引角弓仰射翔鴟應弦而落妃引長弓邪射飛烏亦一發<lb/>
而中神武喜曰我此二婦並堪擊賊後爲尼神武爲起佛<lb/>
寺天保初爲太妃及文宣狂酒將無禮於太妃太妃不從<lb/>
遂遇禍<lb/>
　　　　　髙澄元后<lb/>
北齊書文襄敬皇后元氏魏孝靜帝之姊也孝武帝時封<lb/>
馮翊公主而歸於文襄容德兼美曲盡和敬初生河間王<lb/>
孝琬時文襄爲丗子三日而孝靜幸丗子第贈錦綵及布<lb/>
帛萬疋丗子辭求通受諸貴禮遺於是十屋皆滿次生兩<lb/>
<pb n="KR3k0012_SBCK_143-8a"/>
公主文宣受禪尊爲文襄皇后<lb/>
　　　　　髙洋李后<lb/>
北齊書曰文宣皇后李氏諱祖娥趙郡李希宗女也容德<lb/>
甚美初爲太原公夫人及帝將建中宫髙隆之髙德正言<lb/>
漢婦人不可爲天下母冝更擇美配楊愔固請依漢魏故<lb/>
事不改元妃而德正猶固請廢后而立叚昭儀欲以結勲<lb/>
貴之援帝竟不從而立后焉帝好捶撻嬪御乃至有殺戮<lb/>
者唯后獨蒙禮敬天保十年改爲可賀敦皇后孝昭即位<lb/>
降居昭信宫號昭信皇后<lb/>
　　　　　髙演元后<lb/>
北齊書曰孝昭皇后元氏開府元蠻女也初爲常山王妃<lb/>
天保末賜姓歩六孤孝昭即位立爲皇后帝崩梓宫之鄴<lb/>
始渡汾橋武成聞后有竒藥追索之不得使閹人就車頓<lb/>
<pb n="KR3k0012_SBCK_143-8b"/>
辱降居順成宫武成旣殺樂陵王元𬒳閟隔不得與家相<lb/>
知宫闈内忽有飛語帝令檢推得后父兄書信元蠻由是<lb/>
坐免官后以齊亡人入周氏宫中隨文帝作相放還山東<lb/>
　　　　　髙湛胡后<lb/>
北齊書曰武成皇后胡氏安定胡延之女其母范陽盧道<lb/>
約女初懷孕有胡僧詣門曰此宅瓠蘆中有月旣而生后<lb/>
天保初選爲長廣王妃産後主日鴞鳴於産帳上武成崩<lb/>
尊爲皇太后<lb/>
　　　　　髙緯斛律后<lb/>
北齊書曰後主皇后斛律氏左丞相光之女也初爲皇太<lb/>
子妃後主受禪立爲皇后武平三年正月生女帝欲恱光<lb/>
詐稱生男爲之大赦光誅后廢在别宫後令爲尼<lb/>
太平御覽卷第一百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_441-1a"/>
太平御覽卷第四百四十一<lb/>
　人事部八十二<lb/>
　　　　　貞女下<lb/>
列女傳曰張氏妻者丹陽魯輝之女名潛旣適張氏㑹其<lb/>
家門伏誅以潛女弱姑老故得不死然資産没官單罄壁<lb/>
立昏晨力作供養甚謹猶應配適士伍之限無妻者國有<lb/>
常法知終不免毎與姑言有必死之志姑曰夫亡改適悠<lb/>
悠皆是人當隨時之冝何至於此潛曰悠悠之爲非妾心<lb/>
也後至當配果自經死<lb/>
又曰代趙夫人者趙襄子之姊也襄子誘代王殺之因舉<lb/>
兵平代取地而迎夫人夫人曰吾受先君之命事代之君<lb/>
今代巳亡吾將奚歸吾聞婦人之義無二夫欲迎我何之<lb/>
以弟慢夫非義<hi>謂慢棄不爲立節</hi>以夫怨弟非仁也自殺於磨笄<lb/>
<pb n="KR3k0012_SBCK_441-1b"/>
之地<lb/>
又曰沛王母王陵之母也陵始爲縣邑豪<hi>豪俊也</hi>及髙祖起<lb/>
沛陵亦聚黨數千人屬漢王項羽與漢爲敵國得陵母置<lb/>
軍中漢使至則東向坐陵母欲以招陵陵母私送使者泣<lb/>
曰爲老妾語陵善事漢王漢王長者也必得天下無以妾<lb/>
故懷持二心言妾巳死也乃伏劔而死<lb/>
又曰蜀朱叔賢妻者張氏之女字昭儀賢爲郡督郵軍襲<lb/>
郡城城門閇賢兄弟謀踰城出事泄伏誅乃配嫁昭儀泣<lb/>
曰誅我夫而逼嫁我此寜夫婦平生之願乎乃竊刀割咽<lb/>
而死<lb/>
又曰巴趙娥者趙萬之妻郡縣遭亂萬得足疾不能行爲<lb/>
賊所殺賊欲將娥娥守䘮不去賊舉矛指娥欲以怖之娥<lb/>
知賊必欲刼略乃以身赴矛貫心逹背而死<lb/>
<pb n="KR3k0012_SBCK_441-2a"/>
又曰九江王孝謙妻者同郡袁氏之女字貴女與母俱流<lb/>
移共止孝謙好酒兇悖無子<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>之禮貴女毎涕泣諌喻不<lb/>
能匡改母怨孝謙之爲貴女輙悲哀不食言於鄰人曰爲<lb/>
子致母於辱非孝也事無道之人非義也昔秋胡之妻不<lb/>
忍見不義之人我何爲於世間哉乃自殺<lb/>
又曰沛周明都妻有衛尉趙長平之女也名阿長平德行<lb/>
純粹海内知之阿少習儀訓長閑婦道而都驕淫暴躁不<lb/>
式上命都父衛謂阿曰新婦賢者女也當以禮法匡<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>都<lb/>
之不改新婦之過也阿旣拜命退謂左右曰我無樊衛二<lb/>
姬之行故君以責我我言而不用君必謂我不奉教則罪<lb/>
在巳爲生如此亦何願哉乃自殺<lb/>
劉向列女傳曰楚昭貞姜者齊侯之女楚昭王之夫人也<lb/>
昭王出遊留夫人漸臺之上而去王聞江水大至使者迎<lb/>
<pb n="KR3k0012_SBCK_441-2b"/>
夫人忘持符使者至謂夫人出夫人曰大王與宫人約命<lb/>
召宫人必以符今使者不持符妾不敢從使者而行妾聞<lb/>
之矣貞女之義不犯約勇者不畏死守節而巳矣妾知從<lb/>
使者必生留必死也然妾不敢弃約越義而求生水大至<lb/>
而死乃號曰貞姜<lb/>
又曰楚白貞姬者楚白公勝之妻也白公死其妻紡績不<lb/>
嫁呉王聞其羙使人操金百鎰白壁一雙以娉焉因以輜<lb/>
軿三十乗迎之將以爲夫人妻辭曰白公無恙之時妾幸<lb/>
得充後宫執箕帚衣裳履拂枕席爲妃今白公不幸而死<lb/>
妾願守其墳墓奉其祠祀以終天年今王賜金璧之娉夫<lb/>
人之位非遇妾之所妾聞之忠臣不借人以力貞女不假<lb/>
人以色豈獨事生若此哉於死亦然妾旣不位<hi>位猶仁也</hi>不能<lb/>
從死今又去而嫁不亦大甚乎遂辭娉而不行呉王賢其<lb/>
<pb n="KR3k0012_SBCK_441-3a"/>
節而有義<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>曰楚白貞姬<lb/>
又曰魯陶寡嬰者魯陶門之女少寡養㓜孤無強昆弟紡<lb/>
績爲産魯人或聞其義將永焉嬰聞之恐不得免乃作歌<lb/>
明巳之不二也其詩曰悲黄鵠之蚤寡兮十年不雙宛頸<lb/>
戢翼兮不與衆同時則非鳴兮獨行惸惸天命令然兮愧<lb/>
獨永傷感鳥愠巳兮淚下成行嗚呼悲兮死者不可忘飛<lb/>
鳥尚然兮何况貞良雖有賢雄兮終不重行魯人聞之曰<lb/>
斯女不可得也遂不敢復求之嬰寡終身<lb/>
又曰衛寡夫人者齊侯之女也嫁於衛至城門而衛君死<lb/>
保母曰可以還矣女不聽遂入行三年之䘮畢弟立謂曰<lb/>
衛小國也不容二庖請願同庖唯夫妻爲同庖夫人不聽<lb/>
衛君乃使愬於齊兄弟皆欲與後君使人告女女終不聽<lb/>
乃作詩曰我心匪石不可轉也我心匪席不可卷也<lb/>
<pb n="KR3k0012_SBCK_441-3b"/>
又曰邵南申女者申人之女也旣許嫁於豐夫家禮不備<lb/>
而欲迎之女蓋與其人言以爲夫婦者人倫之始也嫁娶<lb/>
者所以傳重承業繼續先祖爲宗廟主夫家輕禮違制不<lb/>
可以行遂不肯徃夫家訟之於理致之於獄女終以一物<lb/>
不具一禮不備守節持義必死不徃而作詩曰雖速我訟<lb/>
亦不汝從言夫婦之禮不備足也君子以爲得婦道之冝<lb/>
<hi>與詩說小異故再出</hi>
又曰蔡人之妻者宋人女也旣嫁於蔡夫有惡疾其母將<lb/>
改嫁之女曰夫之不幸乃妾之不幸也奈何去之適人之<lb/>
道壹與之醮終身不改夫不幸遇惡疾不改其意且夫采<lb/>
芣苢之草雖甚臭惡猶始於將采之終於懷頡之浸以益<lb/>
親况於夫婦之道終不聽其母而作芣苢之詩<lb/>
又曰魯秋㓗婦者魯秋胡子之妻也秋胡子旣納之五日<lb/>
<pb n="KR3k0012_SBCK_441-4a"/>
而去官於陳五年乃歸未至家見路傍有一羙婦人方採<lb/>
桑秋胡子下車謂曰苦暴採桑吾行道逺願託桑隂下餐<lb/>
婦人採桑不輟秋胡子謂曰力田不如逢年力桑不如見<lb/>
郎今吾有金願與夫人曰嘻夫採桑力作紡績織以衣食<lb/>
奉二親飬夫子而巳矣吾不願人之金也収子之資與子<lb/>
笥金秋胡還家奉金遺母母使人呼其婦婦至乃向採桑<lb/>
者婦曰君辭家逺仕五年方還當乍驅楊塵疾至今也乃<lb/>
恱道旁婦人是忘母不孝好色淫佚是汙行也妾不忍見<lb/>
不義不孝之人子改娶矣妾亦不嫁遂去東走自投於河<lb/>
而死<lb/>
又曰梁寡髙行者梁之寡婦榮於色敏於行早寡不嫁梁<lb/>
貴人争欲取之不能得梁王聞之使相娉焉髙行曰妾之<lb/>
夫不幸先犬馬塡溝壑妾冝以身薦其棺槨守養㓜孤不<lb/>
<pb n="KR3k0012_SBCK_441-4b"/>
得專意妾聞婦人之義壹徃不改以全貞信之節今忘死<lb/>
而趨生是不信也見貴而忘賤是不貞也棄義而從利無<lb/>
以爲人乃援鏡操刀以割其鼻曰妾巳刑矣所以不死者<lb/>
不忍㓜嗣之重孤也刑餘之人殆可釋矣王髙其節乃復其<lb/>
身號曰梁髙行<lb/>
皇甫謐列女傳曰天水姜叙母者同郡楊阜之姑也阜爲<lb/>
州吏馬超殺刺史太守叙屯歷城阜徃見之歔欷悲悵叙<lb/>
曰何爲乃爾阜曰守城不能完君亡不能死何以視息於<lb/>
天下乎君擁兵專制而無討賊之心此趙盾所以書弑也<lb/>
叙母慨然勒叙從阜計遂起兵於鹵城超聞之襲歷城得<lb/>
叙母母罵之曰若背父之逆子殺君之桀賊天豈乆容若<lb/>
何不早死敢以面目視人乎超即殺之超敗隴右平定魏<lb/>
武令曰姜叙之母明智乃爾雖楊敞之妻蓋不過也<lb/>
<pb n="KR3k0012_SBCK_441-5a"/>
又曰留子直妻者歷陽人漢末擾攘隨夫之從父客居豫<lb/>
章從父通郡牧族之妻年少有色太守客請以爲妻守死<lb/>
不從十餘日客以還太守夷殺之臨死不變口無言郡吏<lb/>
及客憐之更還救請旣得活乃自割耳乆之太守聞其夫<lb/>
在遂還其妻<lb/>
又曰下邳陳悝妻者同郡呉氏之女漢末喪亂流寓東城<lb/>
東城令戚竒欲北就吕布焚城疊虜人衆聞女有容色善<lb/>
史書能彈琴瑟遂殺悝住車令僕者接女上車女謂竒曰<lb/>
君隳壞都城虜略士女殺人之夫欲以人婦爲妻何酷逆<lb/>
之甚願守志而死不願無行而生遂自刎竒猶有哀慙殯<lb/>
葬乃去<lb/>
又曰戎士陳南妻丹者戴氏之女羙而早寡事舅姑恭篤<lb/>
同伍之人咸樂其賢色求者甚多守死不嫁後之娉者告<lb/>
<pb n="KR3k0012_SBCK_441-5b"/>
其軍主軍主命之知不得巳乃自經死<lb/>
韓詩外傳曰魯公甫文伯死其母不哭季孫聞之曰公甫<lb/>
文伯之母貞女也子死不哭必有方矣使人問焉對曰昔<lb/>
是子也吾使事仲尼仲尼去魯送之不出魯郡贈之不以<lb/>
家珎且吾聞君子貴義而賤利是子病不見士來視死不<lb/>
見士之流涕死之日宫女縗絰從者十人不足於士而有<lb/>
餘於婦人吾是以不哭<lb/>
陳壽益部耆舊傳曰廣漢德陽王上妻者同縣袁氏女也<lb/>
名福年二十適上舅姑旣没復遭上喪悲傷感切不妄言<lb/>
笑有二子養育遺孤執心純篤及叔父愍其窮困私以許<lb/>
張奉掩迫合婚其旦計欲殺奉恐禍及母叔孤兒永棄死<lb/>
讎必生忼慨流涕自殺而死<lb/>
益部耆舊傳曰犍爲楊鳯珪妻者蜀郡臨卭陳氏女也名<lb/>
<pb n="KR3k0012_SBCK_441-6a"/>
姬珪早亡時姬産子適生六月躬喪事育㓜孤三年喪訖<lb/>
兄弟宗親哀其子少年壯謀議更配以許蜀中豪姓姬聞<lb/>
仰天歎息引刀割咽幾死於是九族驚愕遂敬從其節<lb/>
又曰犍爲南安周繕紀妻者同縣曹氏女也名禁字敬姬<lb/>
年十七適周氏二年而夫亡隕時禁懷姙數月後産子元<lb/>
餘喪事闋遂移居依託父母欲必守義育養孤弱父愍其<lb/>
年少子稚黙以許同縣狐賔遣車馬衣服來欲迎禁父乃<lb/>
告禁勃然作色悽愴言曰依近父母夲不圖此因流涕忼<lb/>
愾乃自投舎後流水於是舉家競赴救出而氣息已絶積<lb/>
二日一夜乃復蘇息二親由是知其至誠謝賔解婚禁欷<lb/>
歔長歎乃更將子還依夫第居止㓗身執操非禮不動<lb/>
又曰廣漢新都便敬妻者同縣王氏女也名和年十七適<lb/>
敬敬亡和育養遺孤闔門守節不隨宗家宴樂嘉㑹居理<lb/>
<pb n="KR3k0012_SBCK_441-6b"/>
甚脩蜀郡何玉因媒問和兄著取和遂相聽許著深曉其<lb/>
夫死子小冝有改圖加貧衰無以自立何氏公族必據福<lb/>
祚和自陳說斷計決分守全孤弱辭言未訖忼慨涕淚哀<lb/>
慟左右然著終受玉幣因欲迫脅和乃斷耳示著以信至<lb/>
見聽請以死謝舉宗敬重哀其大義<lb/>
又曰巴三貞者閬中馬眇新妻義西充國王元憤妻姬皆<lb/>
䦘中人也閬中趙蔓君妻華西充國人也姬早失夫介然<lb/>
守操中平五年黄巾餘類延益州賊帥趙蕃據閬中城抅<lb/>
迫衣冠令人婦女爲質義姬華等隨比入城後賊類爭勢<lb/>
攻破閬中時人或死或奔家室相失義姬華隨類出城走<lb/>
傳聞後賊或抅略婦女於是三人自度窮迫恐不免於據<lb/>
逼乃相與自沈水而死郷黨聞之莫不感傷號曰三貞<lb/>
又曰蜀郡廣都公乗士㑹妻者同縣張氏女也㑹早卒年<lb/>
<pb n="KR3k0012_SBCK_441-7a"/>
壯無嗣欲有問者親戚將以許之發憤忼愾斷髮割耳事<lb/>
姑盡禮肅恭供養養族子以承宗廟<hi>列女傳爲熊氏女断髪割耳同</hi>
又曰廣漢廖伯妻者同縣殷氏女也名紀年十六適伯伯<lb/>
早卒紀性聦敏逹於詩書女傳進退閑暇又有羙色見貪<lb/>
割面告誠以全其節曰求生害仁仁者不爲紀生見禮義<lb/>
豈獨使古人擅名者哉因作詩三章以風父母而舉縣嘉<lb/>
其才麗媒介滋繁遂援刀　斷指明情<lb/>
邵氏家傳曰虞建武都尉邵夫人字義姬鴻臚之第二女<lb/>
夫人少而寡虞氏及夫人之宗哀夫人辛苦欲更爲圖婚<lb/>
然重夫人宿操慮不可以非禮逼亦知夫人潛佩刀誓以<lb/>
必死故不敢生意夫人自以虞氏凶短繼丗無子常獨處<lb/>
一室絶書學非祭祀墳墓不出紡績輙貨以供祭稱其多<lb/>
少不求豐厚<lb/>
<pb n="KR3k0012_SBCK_441-7b"/>
于寳搜神記曰東越閩中有庸嶺髙數十里其下北濕中<lb/>
有大蛇長七八丈大十圍常病治都尉及屬城長吏多有<lb/>
死者祭以牛羊故不得福或與人夢或下喻巫祝欲得啖<lb/>
童女年十二三者都尉令長並共患之然氣厲不息共請<lb/>
求人家生婢子有罪家女養之八月朝祭送蛇輙夜出吞<lb/>
噬之累年如此前後巳用九女尓時豫募賫未得將樂縣<lb/>
李誕有六女無男其小女寄應募欲行父母不聽寄曰父<lb/>
母無相生女六人雖有如無無有緹縈濟父之功不能供<lb/>
養消費夜食生無所益不如蚤亡賣寄之身可得少錢父<lb/>
母終不聽寄自潛發不可禁止寄乃行請好劔及咋蛇犬<lb/>
先作數石米餈用蜜灌之以置穴口蛇夜便出頭大如囷<lb/>
目如三尺鏡聞餈香氣先啖食之寄便放犬犬就噬咋寄<lb/>
從後斫得數創蛇因踊出至庭而死寄入視其穴得九女<lb/>
<pb n="KR3k0012_SBCK_441-8a"/>
髑髏悉舉出緩歩而歸越王聞之娉寄爲后拜其父爲將<lb/>
樂令母及姊皆有賜自是東冶無復祅邪之物其歌謡至<lb/>
今存焉<lb/>
杜預女記曰二寡婦者淑也昺也淑喪夫守寡兄弟將嫁<lb/>
之誓而不許爲書曰蓋聞君子導人以德矯俗以禮是以<lb/>
列士有不移之志貞女無迴二之行淑雖婦人竊慕殺身<lb/>
成義死而後巳夙遘禍罰䘮其所天男弱未冠女㓜未笄<lb/>
是以僶俛求生將欲長育二子上奉祖宗之嗣下繼祖禰<lb/>
之禮然後覲于黄泉永無慙色仁兄德弟旣不能厲髙節<lb/>
於弱志發明德於闇昧許我他人逼我于上乃命官人訟<lb/>
云簡書夫智者不可惑以事仁者不可脅以死晏嬰不以<lb/>
白刄臨頸改正直之辭梁寡不以毀形之痛忘執節之義<lb/>
髙山景行豈不思齊計兄弟備託學門不能匡我以道博<lb/>
<pb n="KR3k0012_SBCK_441-8b"/>
我以文雖曰旣學吾謂之未也<lb/>
祖冲之述異記曰晉元興末魏郡民陳氏女名琬家在查<lb/>
浦年十六飢疫之歳父母相係死没唯有一兄傭賃自活<lb/>
女容色甚艶隣中士庻見其貧弱竟以金帛招要之女立<lb/>
操貞槩未嘗有許後值盧循之亂賊衆將加凌逼女厲然<lb/>
不迴遂以𬒳害<lb/>
杜預女記曰大女緱玉者陳緱氏之女也夫之從母兄弟<lb/>
殺其父玉乃爲父報讎其殺巳至親縛玉付吏獄竟當行<lb/>
刑有名士申徒子龍者緱玉同縣人也嘉其義勇奏記於<lb/>
縣曰伏聞大女緱玉爲父報讎獄巳決不勝感悼之情敢<lb/>
陳所聞昔太原周黨感春秋義辭師復讎當時論者猶髙<lb/>
其節况玉女弱耳無所聞心無所激内無同生之謀外無<lb/>
交遊之助直推父子之情奮發怒之心手刄刺讎僵尸流<lb/>
<pb n="KR3k0012_SBCK_441-9a"/>
血當時聞之人無勇怯莫不強膽増氣輕身殉義攘𬒮髙<lb/>
談稱羡今聞玉幽執牢檻罪名巳定皆心低意沮悵恨長<lb/>
歎蟠雖愚竪以爲玉之節義歷代未有定足以感無恥之<lb/>
孤激忍辱之子假玉不值明時尚望追旌閭墓顯異後嗣<lb/>
况事在清聽不加八議哀矜之貸誠爲朝廷痛之<hi>申屠蟠字子龍</hi>
又曰新野公主者光武皇帝姊也少有節行姿容嫁爲新<lb/>
野人鄧晨妻生一男三女王莽地黄三年光武起兵攻破<lb/>
棘陽至小長安爲莽兵所敗弃車走時天大霧還永室家<lb/>
道得小妹伯姬與共騎前行復見新野公主命使上馬主<lb/>
以手麾上曰行矣文叔努力早建大功追兵方至不能相<lb/>
救無爲兩没也上駐馬重呼之主曰不駃馳但志免我更<lb/>
當三人死也且急自脫我身何在㑹追兵至上遂驅馬而<lb/>
去主即遇害<lb/>
<pb n="KR3k0012_SBCK_441-9b"/>
裴啓語林曰王經少處貧苦仕至二千石其母語之汝夲<lb/>
寒家兒仕至二千石可止也經不能止後爲尚書助魏不<lb/>
忠於晉𬒳牧流涕辭母曰恨昔不從勑以致今日母無戚<lb/>
容謂曰汝爲子則孝爲臣則忠有可負哉<lb/>
虞預㑹稽典録曰孟淑上虞人也父質中郎將淑年十七<lb/>
當出適聘禮旣至爲盗所刼淑祖父操刄對戰不敵見害<lb/>
淑思慕哀慟憔悴毀形以致盗由巳乃喟爾歎曰微淑之<lb/>
身禍誠不生以身害祖茍活何顔於是遂自經而死<lb/>
太平御覽卷第四百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_641-1a"/>
太平御覽卷第六百四十一<lb/>
刑法部七<lb/>
　　贓貨　罪<lb/>
　　　　贓貨<lb/>
書吕刑曰獄貨非寳惟府辜功報以庻尤<hi>受獄菲家寳也惟聚罪之事其</hi>
<hi>報則以衆人見罪也</hi>
尚書大傳曰獄貨非可寳也然後寳之者未能行其法者<lb/>
也貪人之寳受人之財未有不受命以矯其上者也親下<lb/>
以欺上者未有能成其功者也<lb/>
又曰太公之姜里見文王散冝生遂之犬戎氏取美馬駮<lb/>
身朱鬛雞目之西海濵取白狐青翰之於氏取恠獸之有<lb/>
叅女取姜女之江淮之浦取大貝如車渠陳於紂庭紂曰<lb/>
非子罪也崇侯也遂遣西伯伐崇<lb/>
<pb n="KR3k0012_SBCK_641-1b"/>
傳曰晉邢侯與雍子争鄐田<hi>邢侯楚臣公巫臣之子也雍子亦楚人也</hi>乆而無<lb/>
成士景伯如楚<hi>士景伯晉理官</hi>叔魚攝理韓宣子命断舊獄罪在<lb/>
雍子雍子納其女於叔魚叔魚蔽罪於邢<hi>蔽断也巳具决獄門</hi>
左傳昭六曰叔孫婼如晉晉人執之范獻子求貨於叔孫<lb/>
使請冠焉<hi>以求冠爲辭</hi>取其冠法而與之兩冠曰盡矣<hi>旣送作冠摸法</hi>
<hi>又進二冠以與之僞若不解其意也</hi>爲叔孫故申豐以貨如晉<hi>欲行貨免孫叔孫也</hi>
叔孫曰見我吾告汝所行貨見而不岀<hi>留申豊不使得出不欲以貨免</hi>
又昭六曰梗陽人有獄魏戊不能断以獄上<hi>上魏子</hi>其大宗<lb/>
賂以女樂<hi>訟者之大宗</hi>魏子將受之魏戊謂閻没女寛<hi>二人魏子之属</hi>
<hi>大夫</hi>曰主以不賄聞於諸侯若受梗陽人賄莫甚焉吾子必<lb/>
諌皆許諾退朝待於庭饋入召比置三歎旣食使坐魏子曰<lb/>
吾聞諸侯叔彦曰當食忘憂吾子置食之間三歎何也同<lb/>
辭而對曰或賜二小人酒不飲食饋之始至恐其不足是以<lb/>
<pb n="KR3k0012_SBCK_641-2a"/>
歎中置自咎曰豈將軍食之而有不足是以再歎及饋之<lb/>
畢願以小人之腹爲君子之心属厭而已獻子辭梗陽人<lb/>
孔藂子曰子思言苟爕於衛君曰其才然爕甞爲吏賦於<lb/>
民而食人二雞子故弗用也子思曰聖人官人如大匠之<lb/>
用木取所長弃其短君以二卵弃扞城之將乎<lb/>
漢書曰薛宣爲馮翊太守池陽令舉廉吏獄掾王立府未<lb/>
及召聞立受囚家錢宣責讓縣縣案驗獄掾其妻獨受繫<lb/>
者錢萬六千受之再宿立實不知慙恐自殺宣聞之移書<lb/>
池陽曰縣所舉吏獄掾王立家私受賕而立不知殺身以<lb/>
自明誠廉士甚可閔惜其以府决曹<hi>掾書</hi>書立之柩以顯其魂<lb/>
又曰王温舒爲右輔行中尉歳餘㑹宛軍發<hi>發兵伐大宛也</hi>詔徴<lb/>
豪吏温舒匿其吏華成及人有變告温舒受貟騎錢他姦<lb/>
利事罪至族自殺其時兩弟及婚家亦各自坐他罪而族<lb/>
<pb n="KR3k0012_SBCK_641-2b"/>
光禄徐自爲曰悲夫古者有三族而王温舒罪至同時而<lb/>
五族乎<hi>温舒與弟同三族而兩妻家各一故爲五也</hi>温舒死家累千金<lb/>
謝承後漢書曰种暠爲益州刺史時永昌大守鑄黄金爲<lb/>
文蛇以獻梁兾暠糺發逮捕馳傳止言而三府畏懦不敢<lb/>
案之兾由是衘怒於暠<lb/>
華嶠後漢書曰曹嵩靈帝時賂中官及輸西園錢一億萬<lb/>
故位至太尉<lb/>
袁山松後漢書曰皇甫嵩字義真安定朝郍人善用兵飲<lb/>
食必　先將士然後乃安兵曹有受賂者嵩曰公素㢘必<lb/>
資乏也乃岀錢賜之吏慙而自殺由是衆皆樂爲致死<lb/>
范曄後漢書曰歐陽歙字正思樂安千乗人爲大司徒坐<lb/>
在汝南贓罪千餘萬發覺下獄諸生守闕爲歙求哀者千<lb/>
餘人至有髠剃者子年十七聞獄當斷馳之京行到河内<lb/>
<pb n="KR3k0012_SBCK_641-3a"/>
獲嘉縣自繫上書求代歙死書奏而歙巳死獄中<lb/>
又曰李膺遷河南尹時宛陵大姓羊元群罷北海郡贓罪<lb/>
狼籍郡舎溷軒有奇巧乃載之以歸膺表欲治其罪元群<lb/>
行賂官豎膺反坐輸作左校<lb/>
又曰蔡衍字孟喜汝南南頓人也遷兾州刺史劾河間相<lb/>
曹鼎贓罪千萬鼎者中常侍騰之弟也騰使大將軍梁兾<lb/>
爲書請之衍不荅鼎竟坐輸作左校<lb/>
後魏書曰鄭義爲兖州性貪恡政以賄成有餉羊西門受<lb/>
入東門賣之<lb/>
又曰崔光韶遷廷尉卿時祕書監祖瑩以贓罪𬒳劾光韶<lb/>
欲置之重法太尉城陽王徽吏部尚書李神雋皆爲瑩求<lb/>
寛光韶正色曰朝賢執事於舜之功未聞有一如何反爲<lb/>
罪人言乎<lb/>
<pb n="KR3k0012_SBCK_641-3b"/>
北史曰後魏就德於營州反使尚書盧同徃討之敗而還<lb/>
属侍中穆紹與元順侍坐因論之同先有近宅與紹紹頗<lb/>
欲爲言順勃然曰盧同終將無罪太后曰何得如侍中之<lb/>
言順曰同好宅與要勢侍中豈有罪也紹慙不敢復言<lb/>
唐書曰太宗即位務止姧忒風聞諸曹案典多不受賂乃<lb/>
遣左右試以財物遺之有司門下令吏受饋絹一疋太宗<lb/>
怒將殺之裴矩進諌曰此人受賂誠合重誅但陛下試之<lb/>
即行極法所謂䧟其入罪恐非導德齊禮之義也太宗納<lb/>
之<lb/>
又曰開元十年武強令裴景仙犯乞取贓積絹五千疋事<lb/>
發景仙逃走吏捕得之玄宗怒命集衆决殺大理卿李朝<lb/>
隱奏曰裴景仙縁是乞贓犯不至死又景仙曽祖故司空<lb/>
寂徃属締構首豫元勲載𥘉年中家䧟非罪凡有兄弟皆<lb/>
<pb n="KR3k0012_SBCK_641-4a"/>
𬒳誅夷唯景仙獨存今見承嫡據贓未當死坐有犯猶入<lb/>
議條十代宥賢功多冝録一門絶祀情或可哀詔不許朝<lb/>
隱復奏曰有斷自天處之極法生殺之柄人主合專輕重<lb/>
有條臣下當守枉法者枉理而取十五疋便抵死刑乞取<lb/>
者因乞爲贓數千疋止當流坐今以乞取得罪處斬刑後<lb/>
枉法當科欲何罪臣所以爲國惜法期律文詔令减死一<lb/>
等杖一百流于嶺南<lb/>
又曰牛僧孺爲御史長慶元年宿州刺史李直臣坐贓當<lb/>
死直臣賂中貴人爲之伸理僧孺堅執不廻穆宗面喻之<lb/>
曰直臣事雖失此人有經度才可委之邊任朕欲貸其法<lb/>
僧孺對曰凢人之才止於持禄取容耳帝王立法束縛姦<lb/>
雄正爲才多者禄山朱泚以才過人濁乱天下况直臣小<lb/>
才又何屈法哉<lb/>
<pb n="KR3k0012_SBCK_641-4b"/>
又曰山南東道節度使栁公綽自京赴鎮行部過鄧縣縣吏<lb/>
二人犯法在獄一人納賄一吏舞文縣令以公綽持法犯<lb/>
贓者必不免及過欵公綽斷曰贓吏犯法法在姦吏壞法<lb/>
法亡遂殺舞文未下車而襄漢大治<lb/>
又曰李石用金部貟外郎韓益判度支案益坐贓繫䑓石<lb/>
奏曰臣以李益暁錢榖録用之不謂貪猥如此帝曰宰相<lb/>
但知人則用有過則懲卿所用人且不掩其悪可謂至公<lb/>
三輔决録曰馬融爲南郡太守三府以融在郡貪濁受王<lb/>
記掾歧肅錢四十萬融子强又受吏白向錢六十萬布三<lb/>
百疋以肅爲孝廉向爲主簿又坐失大將軍梁兾竟髠徒<lb/>
朔自刺不死得赦還拜議郎<lb/>
鍾離意別傳曰顯宗以意爲尚書時交趾太守坐贓千金<lb/>
徴還伏法以資物簿入大司農詔班賜群臣意得珠璣悉<lb/>
<pb n="KR3k0012_SBCK_641-5a"/>
以委地不拜賜帝怪而問其故對曰臣聞孔子忍渴於盗<lb/>
泉之水曽參廻車於聖母之閭悪其名也此贓穢之寳誠<lb/>
不敢拜受帝嗟歎曰清乎尚書之言乃更以庫錢三十萬<lb/>
賜意<lb/>
　　　　　罪<lb/>
書舜典曰流共工于幽州放驩兠于崇山竄三苗于三危<lb/>
殛鯀于羽山四罪而天下咸服<lb/>
又湯誓曰有夏多罪天命殛之殛誅也<lb/>
又㤗誓曰予克受非予武惟朕文考無罪受克予非朕文<lb/>
考有罪惟予小子無良<lb/>
韓詩外傳曰齊景公之時民有得罪於景公者景公大怒<lb/>
縛置之殿下召左右支解之晏子左手持頭右手磨刀仰<lb/>
面而問曰古者明王毎支解人不審從何支始也景公離<lb/>
<pb n="KR3k0012_SBCK_641-5b"/>
席曰縱之罪在寡人<lb/>
禮曰子夏䘮其子而䘮其明曽子弔之曰吾聞之朋友䘮<lb/>
明則哭曽子哭子夏亦哭曰天乎予之無罪也曽子怒曰<lb/>
啇汝何無罪吾與汝事夫子於洙泗之間退而老於西河<lb/>
之上使西河之民疑汝於夫子尓罪一也䘮尓親使民未<lb/>
有聞焉尓罪二也䘮尔子而䘮尓明尓罪三也汝何無罪<lb/>
與子夏投其杖而拜之曰吾過矣吾過矣<lb/>
傳曰秦伯素服郊次向師而哭曰孤違蹇叔以辱二三子<lb/>
孤之罪也不替孟明孤之過也<lb/>
又曰潞子嬰兒之夫人晉景公之姊也鄷舒爲政而殺之<lb/>
又傷潞子之目晉侯將伐之大夫皆曰不可鄷舒有三儁<lb/>
才<hi>儁絶異言有藝勝人者三也</hi>伯宗曰必伐之狄有五罪不祀一也嗜<lb/>
酒二也弃仲章而奪黎氏地三也<hi>仲章路賢人黎氏黎侯也</hi>虐我伯姬<lb/>
<pb n="KR3k0012_SBCK_641-6a"/>
四也傷其君目五也怙其雋才而不以茂德滋益罪也<lb/>
又曰衛獻公使祝宗告亡且告無罪<hi>告宗廣也</hi>定姜曰有罪若<lb/>
何告無罪舎大臣而與小臣謀一罪也先君有冢卿以爲<lb/>
師保而蔑之二罪也余以巾櫛先君而暴妾使余三罪也<lb/>
告亡而巳無告無罪<lb/>
又曰吴公子札自衛過晉將宿於戚聞鍾聲焉曰異哉吾<lb/>
聞之辯而不德必加於戮矣夫子獲罪於君是以在此懼<lb/>
猶不足而又何樂<lb/>
又曰鄭公孫黒將作乱子産使吏數之曰伯有之乱以大<lb/>
國之事而未尓討也爾有乱心無厭國不汝堪專伐伯有<lb/>
而罪一也昆弟争室而罪二也董隧之盟汝矯君位而罪<lb/>
三也有死罪三何以堪之<lb/>
又曰陳侯之弟招殺太子偃師罪在招也楚人執陳行人<lb/>
<pb n="KR3k0012_SBCK_641-6b"/>
于徵師殺之罪不在行人也<lb/>
論語曰公冶長曰子謂公冶長可妻也雖在縲絏之中非<lb/>
其罪也以其兄之子妻之<lb/>
又堯曰曰朕躬有罪無以萬方萬方有罪罪在朕躬<lb/>
孝經曰五刑之屬三千而罪莫大於不孝<lb/>
家語曰孔子曰大罪有五而殺人爲下逆天地者罪及五<lb/>
丗誣文武者罪及四丗逆人倫者罪及三丗誣鬼神者罪<lb/>
及二丗手殺人者罪止其身<lb/>
又曰孔子曰大夫之罪在五刑之域者聞有譴發<hi>譴讓也發始發</hi>
<hi>露也</hi>則白冠氂纓盤水加劒造于闕而自請罪君不使有司<lb/>
執縛牽掣而加之也其有大罪者聞命則北面再拜跪而<lb/>
自裁君不使人捽引而刑殺之也大夫自取之耳吾遇子<lb/>
有禮矣<lb/>
<pb n="KR3k0012_SBCK_641-7a"/>
史記曰范睢盛帷帳侍者甚衆湏賈賈頓首言死罪曰賈<lb/>
不意君能致於青雲之上惟君死生之范睢曰汝罪有幾<lb/>
曰擢賈之髮以續賈之罪尚未足也<lb/>
漢書曰惠帝二年制曰今法有誹謗訞言之罪是使衆臣<lb/>
不敢盡情而上無由聞過失也將何以來逺方賢良其除<lb/>
之<lb/>
又曰南越反上復欲使楊㒒將爲其伐前勞以書勑責之<lb/>
将軍非有斬將搴旗之實也焉足以驕太哉前破番禺捕<lb/>
降者以爲虜掘死人以爲獲是一過也建德吕嘉<hi>建德他孫也吕</hi>
<hi>嘉他相也</hi>逆罪不容於天将軍擁精兵不窮追超然以東越爲<lb/>
援是二過也士卒暴露連歳朕爲朝㑹不置酒將軍不審<lb/>
其勲勞而造侫巧請乗傳行塞因用歸家懷銀黄垂三組<lb/>
夸郷里三過也失其内頋以道悪爲解失尊之序是四過<lb/>
<pb n="KR3k0012_SBCK_641-7b"/>
也<lb/>
後漢書曰荆州刺史趙凱誣奏楊旋實非身破賊而妄有<lb/>
其功遂檻車徴琁防禁嚴宻無由自訟乃　臂出血書衣<lb/>
爲章具陳破賊形勢及言凱所誣狀潜令親属詣闕通詔<lb/>
書原琁拜議郎凱反受誣人之罪<lb/>
宋書曰孔琳之爲御史中丞明憲直法無所屈撓奏尚書<lb/>
令徐羡之虧違憲典時羡之領楊州刺史琳之弟璩之爲<lb/>
中從事羡之使璩之解釋琳之使寢其事琳之不許曰我<lb/>
觸忤宰相正當罪止一身汝必不應從坐何湏勤勤耶自<lb/>
是百寮震肅莫敢犯禁<lb/>
北史曰賀若弼有罪在禁所詠詩自若上數之曰人有性<lb/>
善行悪者公之爲悪乃與行俱有三太猛嫉妬心太猛自<lb/>
是非人心太猛無上心太猛昔在周朝巳教他兒子反此<lb/>
<pb n="KR3k0012_SBCK_641-8a"/>
心終不能改<lb/>
唐書曰髙祖詔曰朕自起義晉陽遂登皇極經綸天下實<lb/>
仗群才尚書令秦王尚書右僕射寂或契合元謀或同心<lb/>
運始並蹈義輕生捐家殉節艱辛備履金石不移論此忠<lb/>
勤禮冝優異官爵之榮抑惟舊典勲賢之義冝有别恩<lb/>
其罪非叛逆可聽恕一死<lb/>
說苑曰禹岀見罪人下車問而泣左右曰王何爲痛之至<lb/>
於此禹曰尭舜之民皆以尭舜之心爲心今寡人爲君百<lb/>
姓各以其心爲心是以痛之也<lb/>
風俗通曰辠字爲自辛令爲辛苦憂之也秦皇以爲字<lb/>
似皇故改爲罪<lb/>
語林曰王子敬疾篤兄弟勸令首罪荅曰無所應首唯遣<lb/>
郗家女以爲恨<lb/>
<pb n="KR3k0012_SBCK_641-8b"/>
雜五行書曰臯陶以壬辰日死不可劾罪人成罪也<lb/>
太平御覽卷第六百四十一<lb/>
</p>
<p>
</p>
  </div>
</body>
</text>
</TEI>
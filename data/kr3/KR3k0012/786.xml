<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_786-1a"/>
太平御覽卷第七百八十六　四夷部七<lb/>
南蠻二<lb/>
　　哀牢　烏滸　林邑　扶南<lb/>
　　真臘　叅半國　白頭國<lb/>
　　　　　哀牢<lb/>
後漢書曰哀牢夷者其先有婦人名沙壹居牢山嘗捕魚<lb/>
水中觸沉木若有感因懷姙十月産子男十人後沉木化<lb/>
爲龍岀水上沙壹忽聞龍語曰若爲我生子今悉何在九<lb/>
子見龍驚走獨小子不能去背龍而坐龍因䑛之其母鳥<lb/>
語謂背爲九謂坐爲隆因名其子曰九隆沙壹將九隆居<lb/>
龍山下後九隆長大諸兄以九隆能爲父所䑛而黠遂共<lb/>
推以爲王後牢山下有一夫一婦復生十女子九隆兄弟<lb/>
皆娶以爲妻後漸相滋長種人皆刻畫其身象龍文衣皆<lb/>
<pb n="KR3k0012_SBCK_786-1b"/>
著尾九隆死世世相繼乃分置小王徃徃邑居散在谿谷<lb/>
絶城荒外山川阻深生人以來未嘗交通中國建武二十<lb/>
三年其王賢栗遣兵乗箄舩<hi>箄音蒲佳切</hi>南下江漢擊附塞夷<lb/>
鹿茤<hi>音多</hi>鹿茤人溺爲所擒獲於是震雷疾雨南風飄起水<lb/>
爲逆流飜涌二百餘里箄舩沉没哀牢之衆溺死者數千<lb/>
人賢栗復遣六王將萬人以攻鹿茤鹿茤王與戰殺其六<lb/>
三哀牢耆老共埋六王夜虎復出其尸而食之餘衆驚怖<lb/>
立引去賢栗惶恐謂其耆老曰我曹入邊塞自古有之今<lb/>
攻鹿茤輙𬒳天誅中國其聖帝乎天祐助之何其明也二<lb/>
十七年賢栗等遂率種人詣越嶲太守鄭鴻降求内属光<lb/>
武封賢栗等爲君長自是歳來朝貢<lb/>
又曰永平十二年哀牢王柳邈遣子率種人内属顯宗以<lb/>
其地置哀牢愽南二縣割益州郡西部都尉所領六縣合<lb/>
<pb n="KR3k0012_SBCK_786-2a"/>
爲永昌郡始通博南山渡蘭倉水行者苦之歌曰漢德廣<lb/>
開不賔度博南越蘭津渡蘭倉爲他人<lb/>
又曰西部都尉廣漢鄭純爲政清㓗化行夷貊天子嘉之<lb/>
即以爲永昌太守純與哀牢夷人約邑豪歳輸布貫頭衣<lb/>
二領鹽一斛以爲常賦夷俗安之<lb/>
九州記曰哀牢人皆儋耳穿鼻其渠帥自謂王者耳皆下<lb/>
肩三寸鹿人則至肩而己土地沃羙冝五榖蠶桑知染綵<lb/>
文繡有蘭于細布<hi>獠言紵也</hi>織成文章如綾錦有梧桐木華績<lb/>
以爲布幅廣五尺潔白不受垢汚先以覆亡人然後服之<lb/>
有濮竹節相去二丈地岀銅䥫鈆錫金銀光珠琥珀水精<lb/>
瑠璃軻蟲蚌珠孔雀翡翠犀象猩猩豹獸<lb/>
唐書曰麟徳元年五月於昆明之挵㨂川置姚州都督府<lb/>
毎年差兵募五百人鎮守武太后神功二年蜀州刺史張<lb/>
<pb n="KR3k0012_SBCK_786-2b"/>
柬之上表曰姚州者古哀牢之舊國也夲不與中國交通<lb/>
前漢唐蒙開夜郎滇笮而哀牢不附至光武季年始請内<lb/>
属漢置永昌郡以統理之稅其鹽布氈罽以利中土其國<lb/>
西通大秦通交阯竒珎進貢歳時不闕及諸葛亮五月渡<lb/>
瀘水収其金銀鹽布以益軍儲使張伯歧選其勁卒以増<lb/>
武備前代置郡其利頗深今鹽布之稅不供珎竒之貢<hi>不入</hi>
而空竭府庫駈率平人受役蠻夷肝腦塗地漢<hi>以得</hi>利旣多<lb/>
更置博南哀牢二縣蜀人愁<hi>怨行</hi>者作歌今於國家無絲髮<lb/>
之利在百姓受終之酷伏乞省罷姚州使肄嶲府歳時朝<lb/>
覲同之畨國<lb/>
　　　　烏滸<lb/>
後漢書曰交阯西有噉人國生首子輙解而食<hi>謂之</hi>冝弟味<lb/>
旨則以遣其君君喜而賞其父取妻羙則譲其兄今烏滸<lb/>
<pb n="KR3k0012_SBCK_786-3a"/>
人是也<lb/>
南州異物志曰交廣之界民曰烏滸<hi>烏滸地名</hi>東界在廣州之<lb/>
南交州之北恒出道間伺候二州行旅有單逈軰者輙岀<lb/>
擊之利得人食之不貪其財貨也地有棘<hi>竹厚</hi>十餘寸破以<lb/>
作弓長四尺餘名狐弩削竹爲矢以銅爲鏇長八寸以射<lb/>
急疾不凢用也地有毒藥以傳矢金入則撻皮視未見瘡<lb/>
頋盻之間肌肉便皆壞爛湏臾而死尋問此藥云取䖝諸<lb/>
有毒螫者合着管中曝之旣爛因取其汁日煎之如射肉<lb/>
在其内地則裂外則不復裂也烏滸人便以肉爲殽爼又<lb/>
取其髑髏破之以飲酒也其伺候行人小有失軰出射之<lb/>
若人無救者便止以火燔燎食之若人有伴相救不容得<lb/>
食力不能<hi>盡相</hi>檐去者便断取手足以去尤以人手足掌蹠<lb/>
爲珎異以飴長老出得人歸家合聚隣里懸死人中當四<lb/>
<pb n="KR3k0012_SBCK_786-3b"/>
面向坐擊銅鼓歌舞飲酒稍就割食之奉月方田尤好出<lb/>
索人貪得之以祭田神也<lb/>
異物志曰烏滸取翠羽採珠爲産又能織班布可以爲帷<lb/>
幔族類同姓有爲人所殺則居處伺殺主不問是與非遇<lb/>
人便殺以爲肉食也裴淵廣州記曰晉興有烏滸人以鼻<lb/>
飲水口中進噉如故<lb/>
　　　　　林邑國<lb/>
南史曰林邑國大漢日南郡象林縣古越裳界也伏波將<lb/>
軍馬援開南境北縣其地從廣可六百里餘城去海百二<lb/>
十里去日南界四百餘里北接九德郡其南界<hi>地北水歩</hi>道二<lb/>
百餘里有西圖夷亦稱王馬援所植二銅柱表漢界處也<lb/>
其國有金山石皆赤色其中生金金夜則出飛狀如螢火又<lb/>
出瑇瑁貝齒古貝沉木香貝者樹名也其花成時如鵝毳抽<lb/>
<pb n="KR3k0012_SBCK_786-4a"/>
其緒紡之以作布布與紵布不殊亦染成五色織爲班布<lb/>
沉木香者土人斫断積以歳年朽爛而心節獨在置水中則<lb/>
沉故名曰沉香次浮者棧香漢末大亂功曹區連殺縣令<lb/>
自立爲王數丗其後王無嗣外甥范熊代立死子逸嗣晉<lb/>
成帝咸康三年逸死奴之簒立文夲曰南西捲縣夷帥范<lb/>
㓜家奴常牧牛於山<hi>澗得</hi>鯉魚二化而爲䥫因以鑄刀刀成<lb/>
文向石呪曰若斫石破者父當王此國因斫石如断蒭藳<lb/>
文心異之范㓜甞使之啇賈至林邑因敎林邑王作兵車<lb/>
器械王寵任之後乃䜛言諸子各奔餘國及王死無嗣大<lb/>
於隣國迓王子置毒於漿中殺之遂脅國人自立<lb/>
又曰林邑王文敵爲扶南王子當根純所殺大臣范諸農<lb/>
平亂自立爲王諸農死子陽邁立陽邁𥘉在孕其母夢生<lb/>
兒有人以金席藉之其色光麗夷人謂金之精者爲陽邁<lb/>
<pb n="KR3k0012_SBCK_786-4b"/>
若中國云紫磨者因以爲名宋永𥘉二年遣使貢獻以陽<lb/>
邁爲林邑王陽邁死子咄立慕其父復曰陽邁其國俗居<lb/>
處爲閤名曰干䦨門户皆北向書樹葉為𥿄男子皆以横<lb/>
幅古具繞腰己下謂之于漫亦曰都漫穿耳貫小環貴者<lb/>
着革屣賤者跣行自林邑扶南諸國皆然也其王着法服<lb/>
加纓珞如佛像之飾出則乗象吹螺擊皷罩古貝繖以古<lb/>
貝爲幡旗國不設刑法有罪者使象蹋殺之其大姓號婆羅<lb/>
門嫁娶必用八月女先求男由賤男而貴女同姓還相㛰<lb/>
姻使婆羅門引壻見婦掘手相付呪曰吉利吉利爲成禮<lb/>
死者焚之中野謂之火葬其寡婦　孤居散髮至老國王<lb/>
事竺乾道鑄金銀人像大十圍元嘉陽邁侵暴日南九德<lb/>
諸郡交州刺史杜弘之建牙欲討之聞有代乃止<lb/>
又曰宋帝元嘉二十二年使交州刺史檀和之振武將軍<lb/>
<pb n="KR3k0012_SBCK_786-5a"/>
宗慤伐林邑和之遣司馬蕭景憲爲前鋒陽邁聞之懼欲<lb/>
輸金一萬斤銀十萬斤銅三十萬斤還欲略日南户其大<lb/>
臣䓯<hi>音毒</hi>僧逹諌止之乃遣太師范扶龍戌其北界區栗城<lb/>
攻城尅之乗勝即尅林邑陽邁父子並挺身逃奔獲其<lb/>
珎異皆是未名之寳又銷其金人得黃金數萬斤<lb/>
又曰齊永明中林邑王范文賛遣使貢獻梁天監中文賛<lb/>
子天凱奉表獻白猴自此貢獻不絶<lb/>
北史曰林邑國延袤數千里土多香木金寳物産大抵與<lb/>
交趾同以塼爲城蜃炭塗之皆開北户以向日或東西無<lb/>
定尊官有二其一曰西郍婆帝其二曰蕯婆地歌其属官<lb/>
三等其一曰倫多姓次歌倫致帝次乙地伽蘭外官分爲<lb/>
二百餘部其長曰弗羅次曰可倫如牧宰之差也王戴金<lb/>
花冠形如章甫衣朝霞布珠璣纓絡足躡革履時服錦𫀆<lb/>
<pb n="KR3k0012_SBCK_786-5b"/>
良家子侍衛者二百餘人皆執金裝兵有弓箭刀槊以竹爲<lb/>
弩傳毒於矢樂有琴笛琵琶五絃頗與中國同毎擊皷以<lb/>
驚衆吹蠡以即戎其人深目高鼻髮拳色黒俗皆徒跣以<lb/>
幅布纒身冬月衣𫀆婦人稚髻書樹葉𥿄施椰葉爲席王<lb/>
死七日而葬有官者三日庻人一日以凾盛屍鼔舞導從<lb/>
輿至外次積薪焚之収其餘骨王則内金甖中沉之於海<lb/>
有官者以銅甖沉之海口庻人以瓦送之於江男女皆截<lb/>
髮哭至水次盡哀而止歸則不哭毎七日燃香散花復哭<lb/>
盡哀而止百日三年皆如之皆奉佛文字同於天笁<lb/>
隋書曰林邑之先因漢末交趾女子徴側之亂内縣功曺<lb/>
子區連殺縣令自號爲王無子其甥范熊代立死子逸立<lb/>
日南人范文因亂爲逸僕　遂教之築宫室造器械逸甚<lb/>
信任使文將兵極得衆心文因間其子弟或奔或徙及逸死<lb/>
<pb n="KR3k0012_SBCK_786-6a"/>
國無嗣文自立爲王其後范佛爲晉楊威將軍戴桓所破<lb/>
宋交州刺史檀和之將兵擊之深入其境至梁陳亦通使<lb/>
徃來其國延袤數千里髙祖旣平陳乃遣使獻千物其後<lb/>
朝貢遂絶時天下無事群臣言林邑多竒寳者仁壽末上<lb/>
遣大將劉方爲驩州道行軍惣管卒欽州刺史寗長直驩<lb/>
州刺史李暈開府秦雄步騎萬餘及犯罪者數千人擊之<lb/>
其王𣑽志率其徒乗巨象而戰方軍不利<hi>方於</hi>是多掘小坑<lb/>
草覆其上因以兵桃之𣑽志悉衆而陳方與戰僞北𣑽志<lb/>
逐之至坑所其衆多䧟轉相驚駭軍遂亂方縱兵擊之大<lb/>
破之頻戰輙敗遂弃城而走方入其都獲其廟主十八枚皆<lb/>
鑄金爲之盖其有國十八葉矣方班帥𣑽志復其故地遣使<lb/>
謝罪於是朝貢不絶<lb/>
唐書曰貞觀中林邑王𣑽頭利死率國人共立頭利女王<lb/>
<pb n="KR3k0012_SBCK_786-6b"/>
諸葛地頭利之始子女王獨任國中不寜大臣可倫翁定<lb/>
乃立地爲王妻之以女主其國乃定諸葛地自立後遣使<lb/>
可倫因地盤献火珠狀如水精日午時正以珠承影取艾<lb/>
衣之火見云得之於羅刹國令之環土國主即𣑽志之後<lb/>
在日南郡西陸行二十餘日方至<lb/>
　　　　　扶南國<lb/>
蕭子顯齊書曰扶南國男子截錦爲横幅女爲貫頭貧者<lb/>
以布自蔽鍜爲鐶鏆<hi>環貫音</hi>銀器伐木起屋國王居重閣以<lb/>
木柵爲城海邊生大葉長<hi>八九</hi>尺編其業以覆屋國王行乗<lb/>
象婦女亦能乗象無牢獄有訟者則以金指環若鷄子<lb/>
沸湯中令探<hi>之又</hi>燒鑕令赤着手上捧行七步有罪者手皆<lb/>
燋爛無罪者不傷又令没水直者入即沉不直者不沉<lb/>
又曰扶南在日南之南大海西灣中廣袤三千餘里有大<lb/>
<pb n="KR3k0012_SBCK_786-7a"/>
江水西海入海其先有女人爲王名柳葉又有激國<hi>人名</hi>混<lb/>
填夢神賜弓一張故乗舩入海填晨起於神廟樹下<hi>不得</hi>弓<lb/>
即乗舩向扶南栁葉見舩卒衆欲禦之混填舉弓遥射貫<lb/>
舶一靣通中人柳葉怖遂降混填娶以爲妻惡其躶露形<lb/>
體乃穿疊布貫其首遂治其國子孫相傳<lb/>
南史曰扶南王混盤死國<hi>人共㪯大將軍</hi>范蔓爲王蔓勇健有權<lb/>
略復以兵威攻伐旁國咸服屬之自號扶南大王乃作大<lb/>
舩窮漲海開國十餘闢地五六千里蔓死後大將范尋<lb/>
殺其子長而代立更繕國内起觀閣遊戯之朝且中脯三<lb/>
四見客百姓以蕉蔗龜鳥爲禮國無牢獄於城溝中養鰐<lb/>
魚門外圈猛獸有罪者輙以餧猛獸及鰐魚魚獸不食爲<lb/>
無罪三日乃放之鰐魚大者長三丈餘狀如鼉有四足喙<lb/>
長六七尺兩邊有齒利如刀劒常食魚遇得麞鹿及人亦<lb/>
<pb n="KR3k0012_SBCK_786-7b"/>
噉之蒼梧以南及外國皆有之<lb/>
又曰扶南王憍陳如夲天笁婆羅門也有神語曰應王扶<lb/>
南憍陳如心恱南至盤盤扶南人聞之舉國欣迎戴而立焉<lb/>
復改制度用天笁法憍陳如死後王持梨陁跋摩宋文帝<lb/>
元嘉中三奉表獻方物齊永明中王憍陳如闍邪䟦摩遣<lb/>
使送珊瑚佛像并獻方物詔授安南將軍扶南王其國人<lb/>
皆醜黒拳髮所居不穿井數十家共一池引汲之俗事天<lb/>
神以銅爲像二面者四手四面者八手手各有所持或小<lb/>
兒或鳥獸或日月其王岀入乗象嬪侍亦然王生則偏踞翹<lb/>
膝垂左膝至地以白疊敷前設金盆香炉於其上國俗居<lb/>
䘮則剃髮除鬚死者有四葬水葬則投之江流火葬則焚<lb/>
爲灰爐土葬則瘞埋之鳥葬則弃之中野人性貪恡無禮<lb/>
義男女恣其奔隨<lb/>
<pb n="KR3k0012_SBCK_786-8a"/>
隋書曰扶南國王遣貢獻其王姓古龍諸國多姓古龍訊<lb/>
耆老言崑崙無姓氏崑崙之訛<lb/>
抱朴子曰扶南國出金鋼可以刻玉狀似紫石英其所生<lb/>
在百丈水底盤石上如鍾乳人没水取之竟日乃出以鐵<lb/>
槌之不傷鐵反自損以羖羊角扣之漼然冰泮<lb/>
外國傳曰扶南人若户中亡器物者即以米一升詣神廟<lb/>
乞神見盗者以米着神足下明日取米呼户中奴婢分令<lb/>
囓之盗者口中血出米完不碎不盗者入口即敗從日南<lb/>
至徼外悉尓<lb/>
又曰扶南之東漲海中有大火洲洲上有樹得春雨時皮<lb/>
正黒得火燃樹皮正白紡績以作手巾或作燈注用不知<lb/>
盡<lb/>
又曰扶南國人最大居舎雕文刻鏤好布施多禽獸王好<lb/>
<pb n="KR3k0012_SBCK_786-8b"/>
獵皆乗象一去月餘日<lb/>
南州異物志曰扶南國在林邑西三千餘里自立爲王諸<lb/>
属皆有官長及王之左右大臣皆號爲崑崙<lb/>
　　　　　真臘<lb/>
隋書曰真臘國在林邑西南夲扶南之属國也去日南郡<lb/>
舟行六十日而南接車渠國西有朱江國其王姓刹利氏<lb/>
名質多斯郍自其祖漸己強盛至質多斯郍遂兼扶南而<lb/>
有之死子伊奢郍先代<hi>立居</hi>伊奢郍城郭下二萬餘家城中<lb/>
有一大堂是王聽政之所其王三日一朝坐五香七寳床<lb/>
上施寳帳帳以文木爲竿象牙金鈿爲壁狀如小屋懸<lb/>
金光熖有同於赤土前有金香炉二人侍側王着朝霞<lb/>
古貝暪絡腰腹下垂至脛頭戴金寳花冠披眞珠瓔<lb/>
珞足履革屣耳懸金璫常服白疊以象牙爲屩有五大<lb/>
<pb n="KR3k0012_SBCK_786-9a"/>
臣一曰孤落支二曰髙相慿三曰婆阿多陵四曰舎磨陵<lb/>
五曰髯羅婁及諸小臣朝於王者輙於階下三稽首王喚<lb/>
上階則跪以兩手抱膊遶王還坐議政事訖跪伏而去其<lb/>
國與參半朱江二國和親數與陁桓林邑二國戰争其人<lb/>
行止皆持甲仗若有征伐因而用之其俗非王妻子不得<lb/>
爲嗣王𥘉立之日所有兄弟並刑殘之或去一指或劓其<lb/>
鼻別處供給不得仕進人形小而色黒婦人亦有白者悉<lb/>
拳髮垂耳性氣捷勁居處器物頗類赤土以右手爲浄左<lb/>
手爲穢毎旦澡洗以楊枝浄齒讀頌經呪又澡洗乃食食<lb/>
罷還用楊枝浄齒飲食多蘇酪沙糖粇粟米餅欲食之時<lb/>
先取雜肉羮與餅相和手擩而食男㛰禮畢即與父母分財<lb/>
別居父母死小兒未婚者以餘財與之若婚畢財物入官<lb/>
其䘮葬兒女皆七日不食剔髮而哭僧尼道士親故皆來<lb/>
<pb n="KR3k0012_SBCK_786-9b"/>
聚㑹音樂送之以五香木燒屍収灰以金銀瓶盛送于大<lb/>
水之内貧者或用瓦而以彩色畫之亦有不焚送屍山中<lb/>
任野獸食者其國北多山阜南有水澤地氣尤熱無霜雪<lb/>
饒瘴癘毒蟲土冝　稻與日南九真相類異者有婆耶郍<lb/>
娑樹無花葉似冬瓜菴羅樹花葉以棗實似李毗野樹花<lb/>
似木瓜葉似杏實似楮婆田羅樹花葉實並似棗而小異<lb/>
歌畢他樹花似李葉似榆而厚大實似李其大如升海中有<lb/>
魚名建同四足無鱗其鼻如象吸水上噴髙五六十尺有<lb/>
浮胡魚其形如䱉觜如鸚鵡有八足多大魚半身岀水<lb/>
望之如山毎五六月中毒熱氣流行即以白猪牛羊於城<lb/>
西門外祠之不然者穀不登六畜多死近都有陵伽鉢婆<lb/>
山上有神祠毎以<hi>兵二</hi>千人守衛城東有神名婆多利祭用<lb/>
人肉毎年殺人以夜祀禱大業十三年遣使貢獻帝厚礼<lb/>
<pb n="KR3k0012_SBCK_786-10a"/>
之其後亦絶<lb/>
唐書曰真臘國貞觀二年又與林邑國俱來朝獻太宗嘉<lb/>
其歴逺疲勞錫賚甚厚南方人謂真臘國爲吉篾國自神<lb/>
龍以後真臘分爲二半以南近海多陂澤處謂之水真臘<lb/>
半以北多山阜處謂之陸真臘亦謂之文單國髙宗則天<lb/>
玄宗朝並遣使朝貢水真臘國其境東西南北約皆八百<lb/>
里東至奔陁浪州西至墮羅鉢底國南至小海北即陸真<lb/>
臘其王所居城號婆羅是㧞國之東界有小城皆謂之國<lb/>
其國多象元和八年遣李摩郍等來朝貢<lb/>
　　　　　叅半國<lb/>
唐書曰武德中叅半國遣使朝貢其國在真臘西南千餘<lb/>
里城臨大海土地下濕風俗物産並與林邑國同<lb/>
　　　　　自頭國<lb/>
<pb n="KR3k0012_SBCK_786-10b"/>
唐書曰貞觀中扶南來獻白頭國二人於洛陽云其國在<lb/>
扶南之西　男女　皆素首身又凝白居山洞<lb/>
之中四面巖險故人莫至與叅半國相接<lb/>
太平御覽卷第七百八十六<lb/>
<pb n="KR3k0012_SBCK_786-11a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_210-1a"/>
太平御覽卷第二百一十<lb/>
　職官部八<lb/>
　　　録尚書　尚書令<lb/>
　　　　　録尚書<lb/>
漢書曰張安丗領尚書事職典樞機以謹慎周密自著每<lb/>
言大政巳決輙移病出聞有詔令乃驚使吏之丞相府問<lb/>
焉自朝廷大臣莫知其與議也<lb/>
又曰孔光字子夏領尚書事凡典樞機十餘年守法度修<lb/>
政事不希苟合或問温室省中樹皆何木也光荅以他語<lb/>
其愼密也如此<lb/>
應劭漢官曰章帝詔曰司空牟融典職六年勤勞不怠其<lb/>
以融爲太尉録尚書事<lb/>
又曰和帝䇿書曰故太尉鄧彪元公之族三讓弥髙海内<lb/>
<pb n="KR3k0012_SBCK_210-1b"/>
歸仁爲羣賢酋其以彪爲太傅録尚書事百官揔巳以聽<lb/>
又曰靈帝䇿書曰故太尉陳蕃忠亮謇諤有不吐茹之節<lb/>
司徒胡廣敦德允元五丗從政今以蕃爲太傳與廣叅録<lb/>
尚書事<lb/>
又曰沖帝䇿書曰太尉趙峻二丗掌典機衡有匪石不二<lb/>
之心大司農李固公族之苗忠直不回余以峻爲太傳固<lb/>
爲太尉叅録尚書事<lb/>
晉書曰元康元年誅楊駿詔曰司徒王渾秉德忠正器量<lb/>
弘逺歷位内外文武勲庸著在方䇿冝叅弼機衡以亮天<lb/>
工其令録尚書事<lb/>
又曰賈充爲太尉録尚書事及伐呉爲大都督呉平遣侍<lb/>
中程咸犒勞増邑八千户<lb/>
又曰㑹稽王道子元顯並録尚書事時謂道子爲東録元<lb/>
<pb n="KR3k0012_SBCK_210-2a"/>
顯爲西録<lb/>
晉中興書曰㤗和元年詔㑹稽王體道冲虗理識明允阿<lb/>
衡孝文有保乂之規輔弼哀皇盡翼亮之道朕承洪緒仍<lb/>
聞善誘愼徽五敎儀形具瞻登賢顯親國之典也其以爲<lb/>
丞相録尚書事入朝不趨讃拜不名劒履上殿給羽葆鼓<lb/>
吹班劒六十人<lb/>
又曰元興元年八月庚子尚書下舎火是時桓玄用事出<lb/>
鎭姑熟名雖在外實遥録尚書故天火示不復用也<lb/>
又曰明帝后庚氏爲皇太后九月癸卯皇太后臨朝稱制<lb/>
司徒王導録尚書事<lb/>
傳暢晉故事曰何劭王戎張華裴楷楊濟和嶠爲愍懐太<lb/>
傳通省尚書事張華爲光禄大夫尚書七條事皆諮而後<lb/>
行惠帝之丗太保衛瓘太宰河間王顒太傳東海王越皆<lb/>
<pb n="KR3k0012_SBCK_210-2b"/>
録三省尚書祕書事<lb/>
沈約宋書曰髙武永初三年尚書令揚州刺史徐羡之爲<lb/>
司空録尚書事<lb/>
又曰孝武帝即位以大將軍江夏王義恭爲太尉録尚書<lb/>
事<lb/>
又曰諸公録尚書事古制也王肅解尚書納于大麓曰堯<lb/>
納舜於尊顯之官使大録万機之政案漢氏諸吏平尚書<lb/>
奏事後霍光以大司馬大將軍平尚書事<lb/>
齊書曰明帝爲宣城王録尚書事廢帝昭業思蒸魚太官<lb/>
以無録公命不與<lb/>
後魏書曰比海王祥𥘉遷大將軍録尚書事祥之命其夜<lb/>
暴風雲電抜其庭中桐樹大十圍倒立夲處天威如此識<lb/>
者知其不終<lb/>
<pb n="KR3k0012_SBCK_210-3a"/>
三國典略曰齊以并省尚書令髙阿郍肱爲録尚書事郍<lb/>
肱才伎庸劣不渉文史尚書郎中源師常白郍肱云龍見<lb/>
當雩郍肱問曰何處龍見作何顔色師荅曰此是龍星湏<lb/>
雩祭也非是眞有龍見郍肱曰漢兒多事強知星宿<lb/>
唐書官品志曰録尚書一人位在令上掌與令同但不糾<lb/>
察今則紏彈見事與御史中丞更相廉察<lb/>
陶氏職官要録曰後漢章帝以太傳趙喜太尉牟融並録<lb/>
尚書事尚書有六名自此始也因斯以來每帝㓜即位輙置太傳<lb/>
録尚書事<lb/>
　　　　　尚書令<lb/>
六典曰尚書令掌揔領百官儀形端揆其屬有六尚書一<lb/>
曰吏部二曰户部三曰禮部四曰兵部五曰刑部六曰工<lb/>
部凡庻務皆會而決之<lb/>
<pb n="KR3k0012_SBCK_210-3b"/>
漢官儀曰尚書令主賛奏揔典綱紀無所不統秩千石故<lb/>
公爲之者朝㑹不階奏事增秩二千石天子所服五時衣<lb/>
賜尚書令其三公列卿將大夫五營校尉行複道中遇尚<lb/>
書令僕射左右丞皆迴車䂊避衛士傳不得紆臺官臺官<lb/>
過乃得去<hi>漢尚書稱臺魏晉巳來爲省</hi>
漢書曰張安丗字子<g n="孑*_焉-正+?">]□</g>少以父任爲郎用善書給事尚書<lb/>
精力於職休沐嘗岀上行幸河東云書三篋詔問莫能知<lb/>
唯安丗識之具作其事後購求得書以相校無所遺失上<lb/>
竒其才擢爲尚書令<lb/>
東觀漢記曰陳忠爲尚書令數進忠言辭旨弘麗前後所<lb/>
奏悉條於宫上閣以爲故事<lb/>
又曰侯霸爲尚書令深見任用樊准爲尚書令明習漢家<lb/>
故事周密畏慎申屠剛爲尚書令謇謇多直言無所屈撓<lb/>
<pb n="KR3k0012_SBCK_210-4a"/>
後漢書曰宋均拜尚書令每有駮議多合上旨均嘗刪翦<lb/>
疑事帝以爲有姦大怒収郎縛格之諸尚書惶恐皆叩頭<lb/>
謝罪均顧厲色曰蓋忠臣執義無有二心若畏威失正均<lb/>
雖死不易小黃門在傍入具以聞帝善其不撓即令貸郎<lb/>
又曰申屠剛遷尚書令光武嘗欲岀遊剛以隴蜀未平不<lb/>
冝宴安逸豫諫不見聽遂以頭軔乗輿輪帝遂爲止<lb/>
又曰郭賀字喬卿爲尚書令百姓歌之曰厥德仁明郭喬<lb/>
卿忠正朝廷上下平<lb/>
又曰侯霸拜尚書令條撰善政有便於民者除其煩苛時<lb/>
令立春下寛大詔書由霸始建言多施用<lb/>
又曰陳蕃岀爲豫章太守性方峻不接賔客徴爲尚書令<lb/>
送者不出郭門<lb/>
華嶠後漢書曰申屠剛爲尚書令時内外羣官多帝自遷<lb/>
<pb n="KR3k0012_SBCK_210-4b"/>
舉加以法理嚴察職事過苦尚書近臣乃至捶撲牽曵於<lb/>
前羣臣莫敢言唯剛每極諫<lb/>
張璠漢記曰左雄爲尚書令在位者各肅清時稱曰左伯<lb/>
豪爲尚書令天下皆愼選舉伯豪雄字也<lb/>
漢官曰尚書令秦官銅印墨綬與司隷校尉御史中丞皆<lb/>
專席坐京師號曰三獨坐言其尊重如此<lb/>
魏志曰陳矯字季弼尚書令魏明帝卒至尚書門矯跪問<lb/>
何之帝曰欲案行文書耳矯對曰此臣職分非陛下所冝臨<lb/>
也若不稱則請就黜帝慙迴車<lb/>
又曰荀彧自爲尚書令常以書陳事臨薨皆焚毁故竒䇿<lb/>
密謀不得盡聞又非正道不用心名重天下莫不以爲儀<lb/>
表海内英俊咸宗焉<lb/>
魏氏春秋曰荀攸字公逹爲尚書令從太祖征伐常謀謩<lb/>
<pb n="KR3k0012_SBCK_210-5a"/>
帷幄時人及子弟莫知其所言太祖每稱之曰公逹外愚<lb/>
内智外怯內勇外弱内強不伐善無施勞知可及愚不可<lb/>
及雖顔回寗武子不能過文帝在東宫太祖謂曰荀公逹<lb/>
人之師表也汝當盡禮敬之攸曽病丗子問疾獨拜牀下<lb/>
其見尊異如此始攸入尚書太祖聞名與語大恱謂荀彧<lb/>
鍾繇曰公逹非常人也吾得與之計事天下當何憂哉<lb/>
蜀志曰費禕代蔣琬爲尚書令于時戰軍多事衆務煩猥<lb/>
禕識寤過人每省讀書記粗舉目暫視究其意旨其速數<lb/>
倍於人終亦不忘常以朝晡聽事其間接賔客飲食嬉戯<lb/>
加之博弈每盡人之歡事後遷大將軍録尚書事董允代<lb/>
禕爲尚書令旬日之中事多停滯允歎曰人才力相懸若<lb/>
此非吾所及<lb/>
又曰蔣琬宇公琰諸葛亮每言公琰託志忠雅當與共讃<lb/>
<pb n="KR3k0012_SBCK_210-5b"/>
王業也密表後主臣若不幸後事冝以付琬亮卒琬爲尚<lb/>
書令時新喪元帥逺近危悚琬出類抜萃處羣寮之右旣<lb/>
無戚容又無喜色神守舉止有如平常由是衆望漸服<lb/>
又曰劉巴字子初代法正爲尚書令躬履淸儉不治産業<lb/>
又自以歸附非素懼見猜嫌恭黙守靖退無私交非公事<lb/>
不言<lb/>
又曰吕乂字季陽代董允爲尚書令庻事無留門無停賔<lb/>
又歷職內外治身儉約謙静少言爲政不煩號爲清能然<lb/>
持法刻深好用文俗吏故居大官名聲損於郡縣時<lb/>
晉書曰樂廣爲尚書令所在無當時功譽然爲後人所思<lb/>
又曰裴秀爲尚書令秀創制朝儀廣陳刑政朝廷多遵用<lb/>
之以爲故事在位四載爲當丗名公<lb/>
又曰李胤爲尚書令雖歷職内外而在公退食在家貧儉<lb/>
<pb n="KR3k0012_SBCK_210-6a"/>
兒病無以市藥上賜錢十萬<lb/>
又曰荀朂守尚書令課試令史以下覈其才能有闇於文<lb/>
法不能決疑處事者即時遣岀帝嘗謂曰魏武帝言荀文<lb/>
若之進善不進不止荀公逹之退惡不退不休二令君之<lb/>
羙亦望於君也<lb/>
又曰㑹稽王道子嘗集朝士置酒於東府尚書令謝石因<lb/>
醉爲委巷之歌王恭正色曰居端右之重集藩王之第而<lb/>
肆淫聲欲令羣下何所取則石深衘之<lb/>
又曰王彪之字叔虎爲尚書令與謝安共掌朝政安每稱<lb/>
曰朝之大事衆不能決者諮之王公無不得判<lb/>
又曰太熈元年詔曰夫揔百揆之得失管王政之開塞者<lb/>
端右之職也是以自漢代以來每選此官必愼其人議郎<lb/>
王戎可爲尚書令<lb/>
<pb n="KR3k0012_SBCK_210-6b"/>
又曰衛瓘字伯玉拜尚書令性嚴整以法御下視叅佐尚<lb/>
書郎若掾屬<lb/>
又曰熊逺啓曰伏見吏部以太尉荀組爲尚書令復領荆<lb/>
州牧自三代以來未聞以納言之官而岀領牧伯者<lb/>
晉中興書曰卞壼爲尚書令司徒王導稱疾不朝壼奏導<lb/>
專任無敬事寢不行舉朝憚壼<lb/>
又曰萬恊遷尚書令詔曰尚書令恊抗志髙亮才鑒博雅<lb/>
朕甚嘉之<lb/>
晉書曰百官表注尚書令一人唐虞官也是謂文昌天府<lb/>
銅印墨綬五時朝服納言幘進賢兩梁冠佩水蒼玉官品<lb/>
第三俸月四十五斛領都揔攝諸曹出納王命<lb/>
晉公卿禮秩曰尚書令拜受命皆䇿命薨則於朝堂發哀<lb/>
古之冡宰以在端右故也<lb/>
<pb n="KR3k0012_SBCK_210-7a"/>
晉故事曰賈充爲尚書令以目疾表置省事於是遂置省<lb/>
事吏四人品職章服與諸曹令史同<lb/>
宋書曰王僧䖍爲尚書令嘗爲飛白書題尚書壁曰圎行<lb/>
方止物之定質脩之不巳則溢髙之不巳則躓引之不巳<lb/>
則遺是故去之冝疾當時嗟賞以比座右銘<lb/>
又曰武帝踐祚王瑩遷尚書令時有猛獸入郭上意不恱<lb/>
以問羣臣皆莫能對瑩在御筵乃歛板荅曰昔擊石拊石<lb/>
百獸率舞陛下應籙御圖武象來格帝大恱衆咸服焉<lb/>
齊書曰謝朏字敬沖徴爲司徒尚書令朏辝脚疾不堪謁<lb/>
仍角巾自輿詣雲龍門謝旣見乗小車就席<lb/>
齊職儀曰秦漢之丗委政公卿尚書之職掌封奏令賛文<lb/>
書僕射主開閉令不在則僕射奏下其事魏氏重内職八<lb/>
座尚書任同六卿舜舉八元八凱以隆唐朝今號八座爲<lb/>
<pb n="KR3k0012_SBCK_210-7b"/>
元凱謂賢能用事義如昔也<lb/>
梁書曰何敬容爲尚書令貪恡爲時所嗤鄙其署名敬字<lb/>
則大作苟小爲文容字大爲父小爲口陸倕戯之曰公家<lb/>
苟旣竒大父亦不小敬容遂不能荅又曰漏禁中語故嘲<lb/>
誚日至甞有客姓吉問卿與邴吉逺近曰如明公之與蕭<lb/>
何<lb/>
唐書曰太宗在藩甞爲尚書令其後人臣莫敢爲遂廢其<lb/>
官廣德元年代宗以親賢有大勲遂特拜尚書令<lb/>
又曰廣德二年冬詔郭子儀於尚書省視尚書令事命宰<lb/>
臣巳下特遣射生五百騎執㦸翼從自朝堂至于省賜以<lb/>
教坊音樂<lb/>
五代史梁書開平三年詔升尚書令爲正一品按唐典尚<lb/>
書令正二品至是以將授趙王鎔此官故升之<lb/>
<pb n="KR3k0012_SBCK_210-8a"/>
會稽先賢傳曰沈勲徴詣南宫賜酒拜尚書令持節臨辟<lb/>
雍名冠百僚<lb/>
襄陽耆舊傳曰劉季和曰荀令君至人家坐處三日香<lb/>
徐廣車服儀制曰尚書令軺車黒耳後户<lb/>
通典曰大唐尚書令朝服鷩冕八旒七章三梁冠<hi>鷩雉也可爲冠</hi>
<hi>也</hi>武德初太宗爲秦王時嘗居之其後人臣莫敢當故自<lb/>
龍朔二年制廢尚書令<lb/>
又曰舊尚書令有大㕔當省之中今謂之都堂<lb/>
丗說曰崇禮闥在東掖門内路西即尚書省崇禮門東建<lb/>
禮門内即是尚書令下舎之門<lb/>
<pb n="KR3k0012_SBCK_210-8b"/>
</p>
<p>
太平御覽卷第二百一十<lb/>
<pb n="KR3k0012_SBCK_210-9a"/>
</p>
<p>
</p>
  </div>
</body>
</text>
</TEI>
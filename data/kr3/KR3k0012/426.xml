<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_426-1a"/>
太平御覽卷第四百二十六<lb/>
　人事部六十七<lb/>
　　　　　清廉下<lb/>
蕭子顯齊書曰王秀之字伯奮琅琊臨沂人也爲晉平太<lb/>
守至郡期年謂人曰此郡豐壤禄俸常盈吾生資巳足豈<lb/>
可乆留以妨賢路上表請代時人爲王晉平恐冨求歸<lb/>
齊春秋曰何敬叔爲東海令在縣清廉不受饋夏節忽牓<lb/>
門受餉數日中得米二千餘斛他物稱是悉以代貧民輸<lb/>
租<lb/>
梁書曰范岫毎所居官恒以廉㓗著稱爲長城令時有梓<lb/>
材巾箱至數十年經貴遂不改易在晉陵唯作牙管一雙<lb/>
猶以爲費<lb/>
又曰沈顗字處嘿呉興武康人也顗不治家産值齊未兵<lb/>
<pb n="KR3k0012_SBCK_426-1b"/>
荒家人并日而食或饋其梁肉者閉門不受<lb/>
陳書曰姚察字伯審呉興武康人察自居顯要其勵清節<lb/>
甞有私門生送南布一端花練一疋察謂之曰吾所衣着<lb/>
止於麻布蒲練幸不煩此人遜請猶兾受納察勵色駈出<lb/>
自此伏事者莫敢饋也<lb/>
隋書曰狄士文甞入朝遇上賜公卿入左藏任取多少人<lb/>
極重士文口銜絹一疋兩手各持一疋上問其故士文曰<lb/>
臣口手俱滿餘無所湏上異之別賞物勞遣之<lb/>
唐書曰屈突通從太宗平薛舉時珎物山積諸將皆争取<lb/>
之通獨無所犯髙祖聞而謂曰公清正奉國著自終始名<lb/>
下定不虚也<lb/>
又曰賈敦頥曹州冤句人也貞觀中歴遷滄州刺史在職<lb/>
清㓗毎入朝盡室而行唯弊車一乗羸馬數疋銜勒有闕<lb/>
<pb n="KR3k0012_SBCK_426-2a"/>
以繩爲之見者不知其刺史也<lb/>
又曰袁承序陳尚書僕射憲之子也武徳中累轉建昌令<lb/>
在任清㓗士吏懷之髙宗在藩太宗選學行之士爲其僚<lb/>
属謂岑文夲曰梁陳名臣有誰可稱復有子弟堪招引否<lb/>
文夲言隋師入陳百司奔散唯袁憲獨在其主之傍王丗<lb/>
充將受隋禪群僚勸進憲子給事中承家託疾不署名此<lb/>
之父子足稱忠烈承家第承序清貞雅操寔繼先風由是<lb/>
召守晉王友<lb/>
又曰蘇頲性廉儉所得俸禄盡推與諸弟或散之親族家<lb/>
無餘資<lb/>
又曰盧懷愼清儉不營産業噐玩服飾無金玉綺文之麗<lb/>
所得俸禄皆隨時分散而家無餘蓄妻子匱乏<lb/>
又曰馮履謙𥙷河北尉有部人張懷道任江陽尉與謙疇<lb/>
<pb n="KR3k0012_SBCK_426-2b"/>
舊銄鏡一靣謙集寮吏遍視之曰此張公所致也吾與之<lb/>
有舊吾効官以俸禄自守豈私受遺哉昌言曰清水見底<lb/>
明鏡照心余之効官必至於此復書於使者乃歸之<lb/>
又曰李懷逺乆居榮位而好尚清廉宅舎屋無所增改甞<lb/>
乗𣢾叚馬豆盧欽望謂之曰榮貴如此何不買駿馬乗之<lb/>
荅曰此馬幸免驚蹶無假別求聞者莫不歎伏<lb/>
又曰裴玢爲鄜州刺史三年改授山南西道節度使玢歴<lb/>
二鎮頗以公清苦節爲政不交權倖不務貢獻𬞞食弊衣<lb/>
居處纔避風雨而廪庫饒實百姓安業<lb/>
又曰杜暹在家孝友撫異母弟昱甚厚常以公清勤儉爲<lb/>
巳任弱冠便自誓不受親友贈遺以終其身𥘉爲㜈州叅<lb/>
軍秩滿將歸州吏以𥿄萬餘張以贈之暹唯受一百餘悉<lb/>
還之時州寮別者見而歎曰昔清吏受一大錢復何異也<lb/>
<pb n="KR3k0012_SBCK_426-3a"/>
家語曰曽子弊衣而耕於魯君聞之而賜邑焉曽子固辭<lb/>
曰吾聞受人者常畏人與人者常驕人縱君不我驕也吾<lb/>
能勿畏乎孔子聞之曰參之言足以全其節<hi>說苑同</hi>
又曰子路問於孔子曰仁人廉士窮則改節乎子曰改節<lb/>
則何以稱仁廉哉<lb/>
孔叢子曰子思居貧其友饋之粟者受三車焉或獻罇酒束<lb/>
脩子思弗當也或曰子取人粟而辭吾酒是辭少而取多<lb/>
也義則無名介則不全子思曰然伋不幸而貧於財至乃<lb/>
困乏將絶先人之祀夫所以受粟爲賙之酒脯則所飲讌<lb/>
也方乏於食而乃飲讌非義也吾豈以爲介哉或擔其酒<lb/>
脯以歸<lb/>
韓詩外傳曰鮑焦衣弊膚見挈畚採𬞞遇子貢於道子<lb/>
貢問曰吾子何以至於此乎鮑焦曰天下之道德敎者衆矣吾<lb/>
<pb n="KR3k0012_SBCK_426-3b"/>
何以不至於此吾聞之丗不已知而行之不巳者是華行<lb/>
也上不已用而干之不正者是毁廉也行華廉毁然且弗<lb/>
舎惑於利者也子貢曰吾聞之非其丗者不生其利汙其<lb/>
君者不食其土非其丗而採其𬞞詩曰溥天之下莫非王<lb/>
土此誰之有哉鮑焦曰於戲吾聞賢者重進而輕退廉者<lb/>
易愧而輕死則棄其𬞞而立槁於洛水之上<lb/>
列子曰東方有人焉曰爰旌目將有適也而餓於道孤父<lb/>
之盗曰丘見而下一飱以餔之旌目三餔而後能視曰子<lb/>
何爲者也曰我孤父盗人爰旌目曰譆汝非盗耶吾義不<lb/>
食也兩手據地而歐之不出喀喀而死<lb/>
孟子萬章曰陳仲子豈不誠廉士哉居於陵三日不食耳<lb/>
無聞目無見井上有李螬食實者過半矣匍匐往將食<lb/>
之三咽然後耳有聞目有見也<hi>李實有虫食之過半</hi>避兄離母居於<lb/>
<pb n="KR3k0012_SBCK_426-4a"/>
陵<lb/>
又曰伯夷叔齊聖人之清者也聞伯夷叔齊之風貪夫廉<lb/>
懦夫有立志<lb/>
晏子春秋曰景公以五十乗魚賜弦章章歸魚車塞塗撫<lb/>
其御之手曰昔者晏子辭賞以正君故過失不掩今諸臣<lb/>
謟䛕以干利吾若受魚是反晏子之義而順謟䛕之欲固<lb/>
辭魚不受君子曰弦章之廉晏子之遺行也<lb/>
又曰有工女託於晏子之家者曰婢子東郭之野人願得<lb/>
入身比數於下陳焉晏子曰乃今而後自知吾不肖也古<lb/>
之爲政者士農工商異居男女有別而士無邪行女無淫<lb/>
事今僕託國主民而僕必行無清也遂不見<lb/>
韓子曰晉文公出亡箕鄭挈一壷食而從迷而失道與文<lb/>
公相失餓而不敢食及文公反國伐原以爲原令<lb/>
<pb n="KR3k0012_SBCK_426-4b"/>
呂氏春秋曰古之人非無寳也所寳者異孫叔敖將死属<lb/>
其子曰我死王必封汝汝母受利地荆楚之間有寢丘其<lb/>
利少而甚惡可長有也其子受之至今不失<lb/>
淮南子曰曽子立廉不飲盗泉所謂養志者也<lb/>
又曰君子不入市爲其挫廉<lb/>
說苑曰孔子見景公景公致廪丘以爲養孔子辭不受出<lb/>
謂弟子曰吾聞君子當功以受禄今說景公未之行而賜<lb/>
我廪丘其不知丘亦甚矣遂辭而行<lb/>
又曰子思居於衛緼袍無裏二旬九食田子方使人遺白<lb/>
裘恐其不受因謂之曰吾假人遂忘之吾予人也如弃之<lb/>
子思辭曰伋聞忘予不如遺弃物於溝壑伋雖貧不忍以<lb/>
身爲溝壑<lb/>
楊子法言曰楚兩龔之㓗其清矣<hi>兩龔龔勝龔舍</hi>
<pb n="KR3k0012_SBCK_426-5a"/>
三輔決録曰安陵清者有頃仲山飲馬渭水曰與三錢以<lb/>
償之<lb/>
風俗通曰頴川黃子廉者毎飲馬投錢於水中<lb/>
又曰鮑焦耕田而食穿井而飲非妻所織不衣餓於山中<lb/>
食棗或問之此棗子所種也遂強嘔立枯而死<lb/>
又曰郝子廉飢不可得食寒不可得衣一分不取諸人曾<lb/>
過姉家飲留十五錢置席下去<lb/>
列女傳曰河南樂羊子妻不知何氏羊子甞行路得遺金<lb/>
一餅還以與妻妻曰妾聞志士不飲盗泉之水廉者不受<lb/>
嗟來之食况拾遺求利以汙其行乎羊子大慙捐金於里<lb/>
逺㝷師學<lb/>
又曰凡爲名者必廉廉斯貧爲名者必讓讓斯賤<lb/>
長沙耆舊傳曰徐偉奴善叛知識欲爲偉售之偉曰不得<lb/>
<pb n="KR3k0012_SBCK_426-5b"/>
奴徃當復逃亡豈可虚受其價廉平義正若此<lb/>
廣州先賢傳曰踈源字元流南海人出給郡役爲戸曹佐<lb/>
源性廉㓗家貧餉晏不至同第人餉先到呼之共食源未<lb/>
甞聽<lb/>
又曰丁宻字靖公蒼梧人少以清介爲節非家織布物不<lb/>
衣非巳種耕菜菓不食毫釐之餽不受於人<lb/>
汝南先賢傳曰周爕字彦祖好潜靜養志唯典籍是樂有<lb/>
先人草廬廬于東坑其下有陵田魚蛤生焉非身所耕漁<lb/>
則不食<lb/>
又曰胡定　頴川人也至行絶人在䘮雉兎遊其庭雪<lb/>
覆其室縣令遣戸曹排雪問定定以絶榖妻子皆卧在床<lb/>
令遣掾以乾粮就遺之定乃受半<lb/>
録異傳曰漢時大雪積地丈餘洛陽令身出案行至袁安<lb/>
<pb n="KR3k0012_SBCK_426-6a"/>
門無行路謂安巳死除雪入見安僵卧問何以不出安曰<lb/>
大雪人皆餓不冝干人令以安爲賢舉爲孝廉<lb/>
郭縁生武昌先賢傳曰郭翻字長翔爲人非巳耕不食非<lb/>
妻自織不衣<lb/>
漢皇德傳曰盖晉燉煌人天性皎㓗自小不甞過人飯貧<lb/>
爲官書得錢足供而巳不取其餘<lb/>
任嘏別傳曰嘏字紹先㓜以至性見稱遇荒亂家貧賣魚<lb/>
官發魚價貴數倍嘏即取直如常<lb/>
陳留耆舊傳曰洛陽令董宣死詔使視之闌轝一乗白馬<lb/>
一疋帝曰董宣之清死乃知之<lb/>
益部耆舊傳曰朱倉字雲卿之蜀從處士張寕受春秋糴<lb/>
小豆十斛屑之爲糧閉户精誦寕矜之歛得米二十斛倉<lb/>
不受一粒<lb/>
<pb n="KR3k0012_SBCK_426-6b"/>
鍾離意別傳曰意爲尚書交阯太守張悝居官貪亂贓踰<lb/>
千金珠璣玩寳乃有石數收贓薄入司農詔悉以珠賜諸<lb/>
尚書尚書皆拜受意獨委珠璣於地不拜受明帝問委珠<lb/>
何也對曰愚聞孔子忍渴不飲盗泉之水曾子還車不入<lb/>
勝母之閭惡其名也今陛下以贓珠賜忠臣以故臣不拜<lb/>
受耳<lb/>
羊祜別傳曰昔有攘羊遺叔向母母埋之後事發檢羊肉<lb/>
盡唯舌存遂以羊舌爲氏族祜其後也<lb/>
華陽國志曰何隨字季業除安漢令蜀亡去官時巴土飢<lb/>
荒所在無糓送吏行乏輙取道側民羊隨以綿繫其處使<lb/>
足所取直民視羊見綿相語曰聞何安漢清廉行過從者<lb/>
無糧必能爾耳持綿追還之終不受人爲語曰安漢吏取<lb/>
糧令爲之償<lb/>
<pb n="KR3k0012_SBCK_426-7a"/>
范亭燕書曰皇甫眞字楚季安定朝郍人也從輔國恪討<lb/>
檎冉閔即南圍拔鄴石氏舊都城内珎玩寳貨充溢眞無<lb/>
所取唯存恤人物収歛圖籍眞上䟽曰臣輙以家奴婢五<lb/>
十口馬七疋牛四十頭以助軍資<lb/>
物理論曰有吕子義當丗清賢士也有舊人徃存省嫌其<lb/>
設酒食懷乾糒而往主人榮其降巳乃盛爲饌義出懷中<lb/>
乾糒求一柸冷水而食之<lb/>
語林曰何公爲楊州親親有葬者乞數萬錢而帳下無有<lb/>
楊州常有㮧<hi>胡㤙切</hi>米以賑孤寡乃有千餘萬斛虞存爲治<lb/>
中靣見道帳下空索求粜此米付帳下何公曰次道義不<lb/>
與其孤寡爭粒<lb/>
丗說曰范宣㓗行廉約韓豫章遺百疋絹不受稍减遂<lb/>
至一疋旣終不肯受韓後與范同載就車中手裂二丈與范<lb/>
<pb n="KR3k0012_SBCK_426-7b"/>
云人寕可使婦無禈耶范笑而受之<lb/>
郭子曰庾公爲護軍属桓廷尉爲索一柱吏桓後遇見徐<lb/>
寜而知之<hi>寧字安期東海人</hi>致與庾而稱云是海内清士<lb/>
顔延之廷語曰清者人之正路<lb/>
劉弘敎曰録事巫衛忠清厲節衣食不充賜單復衣各一<lb/>
旦恒令厨食給其家榖三百斛諸吏冝見賢思齊<lb/>
太平御覽卷第四百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_684-1a"/>
太平御覽卷第六百八十四<lb/>
　服章部一<lb/>
　　　　　緫叙冠<lb/>
說文曰冠絭也所以絭髪弁冕之緫名也<lb/>
釋名曰冠貫也所以貫韜髪也<lb/>
董巴漢輿服志曰上古穴居野處衣毛而冐皮未有制度<lb/>
後世聖人易之以絲麻觀翬翟之文榮華之色乃染帛以<lb/>
効之始作五綵成爲五緌<lb/>
又曰術氏冠有五彩衣青玄裳前貟其制差池四重趙氏<lb/>
靈王好服之今不施用也<lb/>
白虎通曰人所以有冠者　也所以　持髪也人懷五德<lb/>
莫不貴德示成禮有脩飾文章故制冠以飾首別成人也<lb/>
三禮圗曰緇布冠始冠之冠也太古冠布齋則緇之今武<lb/>
<pb n="KR3k0012_SBCK_684-1b"/>
冠則其遺象也太古未有絲繒始麻布耳<lb/>
又曰建華冠祠天地五郊八佾舞人服之以䥫爲柱卷貫<lb/>
雜大珠九枚<lb/>
禮記檀弓曰古者冠縮縫今也衡縫<hi>縮從也今禮制衡讀爲横今冠横縫以其</hi>
<hi>辟積多</hi>故䘮冠之反吉非古也<hi>解時人之喪冠縮縫古冠耳</hi>
又郊特牲曰冠義始冠之緇布之冠也<hi>始冠三加先加緇布冠</hi>太古<lb/>
冠布齋則緇之其緌也<hi>齋則緇之鬼神重幽闇也</hi>孔子曰吾未之聞也<lb/>
冠而敝之可也<hi>三代改制齋冠不用</hi>適子冠於阼以著代也醮於客<lb/>
位加有成也三加彌尊喻其志也<hi>始加緇布冠次皮弁次爵弁冠益尊而志益大</hi>
<hi>也</hi>冠而字之敬其名也委貌周道也章甫殷道也母追<hi>上音</hi>
<hi>牟下音堆</hi>夏后氏之道也周弁殷冔<hi>音詡</hi>夏収三王共皮弁素積<lb/>
<hi>所不易於先代</hi>
又曰黄衣黄冠而祭息田夫也野夫黄冠黄冠草服也<hi>以息</hi>
<pb n="KR3k0012_SBCK_684-2a"/>
<hi>民服象季秋草木黄落</hi>
又玉藻曰始冠緇布冠自諸侯下達冠而敝之可也<hi>本大古耳</hi>
<hi>非時王之法服也</hi>玄冠朱組纓天子之冠也緇布冠繢緌諸侯之<lb/>
冠也<hi>皆始冠之冠也玄冠委皃委諸侯緇布冠有緌尊者飾也繢或作繪緌或作㽔</hi>玄冠丹組纓<lb/>
諸侯之齋冠也玄冠綦組纓士之齋冠也<hi>言齋時所服也四命巳上齋祭</hi>
<hi>異冠也</hi>縞冠玄武子姓之冠也<hi>謂父有䘮服子爲之不純吉也武冠卷也古者冠卷也</hi>
縞冠素紕旣祥之冠也<hi>紕縁邊也紕讀如埤益之埤旣祥之冠也巳祥祭而服之也</hi>垂<lb/>
緌五寸惰游之士也<hi>惰㳺罷民也亦縞冠素紕㐫服之象也垂長緌明非旣祥</hi>玄冠縞<lb/>
武不齒之服也<hi>所放不帥教者</hi>居冠屬武<hi>謂燕居冠也著冠於武少威儀</hi>自天子<lb/>
下達有事然後緌<hi>燕無事者去飾</hi>
又曰玄冠紫緌自魯桓公始也<hi>盖僣宋王者之後服也緌當用績</hi>
又冠義曰冠者禮之始也古者冠禮筮日筮賔所以敬冠<lb/>
事敬冠事所以重禮重禮所以爲國本也<lb/>
<pb n="KR3k0012_SBCK_684-2b"/>
傳曰狄人滅衛齊桓公封衛于楚丘衛國忘亡<hi>忘其滅亡之困</hi>衛<lb/>
文公大布之衣大帛之冠<hi>用諸侯諒闇之服</hi>
又曰鄭子華之弟子臧奔宋好聚鷸冠<hi>鷸鳥名聚鷸羽爲冠言非法之服</hi>
鄭伯聞而惡之使盗誘之八月盗殺之陳宋之間君子曰<lb/>
服之不衷身之災也<lb/>
又曰衛獻公戒孫文子寗惠子食皆服而朝日旰不召而<lb/>
射鴻於囿二子從之不釋皮冠而與之言<lb/>
又曰齊侯田于沛招虞人以弓不進使人執而問之辭曰<lb/>
昔我先君之田也旌以招大夫弓以招士皮冠以招虞人<lb/>
臣不見皮冠故不敢進乃舎之<lb/>
又曰范獻子求貨於叔孫使請冠焉<hi>以求冠爲辭</hi>取其冠法而<lb/>
與之兩冠曰盡矣<lb/>
詩曰彼都人士臺笠緇撮<hi>緇撮緇布冦也</hi>
<pb n="KR3k0012_SBCK_684-3a"/>
糓梁傳哀公曰公㑹晉侯呉子于黄池呉王夫差曰好冠<lb/>
來孔子曰大矣夫差未能言冠而欲冠也<hi>范寗日不知冠有差等唯欲好</hi>
<hi>冠</hi>
史記曰髙祖時籍<g n="孑*_焉-正+?">]□</g>孝惠時閎<g n="孑*_焉-正+?">]□</g>婉佞貴倖與上卧起故<lb/>
惠帝時郎中皆冠鵕䴊具帶傅脂粉比閎籍之屬<lb/>
又曰丞相公孫弘燕見上或時不冠至如汲黯見上不冠<lb/>
不見甞坐武帳中黯前奏事上不冠望見黯避帳中敬禮<lb/>
如此<lb/>
漢書曰髙祖爲亭長以竹皮爲冠及貴所謂劉氏冠也後<lb/>
令爵非公乗以上母得冠劉氏冠也應劭注曰竹皮今之<lb/>
鵲尾冠是也<lb/>
又曰沛公畧地陳留麾下騎士酈食其里中子也食其見<lb/>
之曰沛公吾所欲從騎士曰沛公不喜儒諸客冠來者沛<lb/>
<pb n="KR3k0012_SBCK_684-3b"/>
公輙解其冠溺其中未可以儒生說也<lb/>
又曰杜欽字子夏家富而目偏盲茂陵杜業亦字子夏時<lb/>
人號欽爲盲杜子夏以相别欽惡以疾詆廼爲小冠廣裁<lb/>
一寸由是京師更謂欽爲小冠杜子夏而業爲大冠杜子<lb/>
夏<lb/>
又曰盖寛饒𥘉拜衛司馬冠大冠帶長劒躬按行士卒之<lb/>
室<lb/>
又曰江充召見衣紗縠禪衣冠蟬纚歩揺冠上見之曰燕<lb/>
趙固多竒士<lb/>
又曰王陽與貢禹爲友陽爲益州刺史禹聞之彈其冠以<lb/>
待陽薦陽薦禹於成帝召爲大夫<lb/>
東觀漢記曰莽居攝子宇諌莽而莽殺之逢萌謂其友人<lb/>
曰三䌉絶矣不去禍將及人即解冠掛東門而去<lb/>
<pb n="KR3k0012_SBCK_684-4a"/>
又曰叚頴滅羗詔賜頴赤幘大冠一具<lb/>
又曰馬援與公孫述有舊援入蜀述見之甚喜冠之交内<lb/>
之冠立舊友之位<lb/>
後漢書曰劉虞爲公孫瓉所誅𥘉虞以儉素爲操冠弊不<lb/>
改乃就𥙷其穿及遇害瓉兵搜其内而妻妾服羅䊵盛綺<lb/>
飾時人以此疑之<lb/>
續漢書曰梁兾改輿服别制卑幘狹冠<lb/>
晉書曰劉暾字長升轉侍御史武庫火尚書郭彰率百人<lb/>
自衛而不救火暾正色詰之彰怒曰我能截君角也暾勃<lb/>
然謂彰曰君何敢恃寵作威作福天子法冠而欲截角乎<lb/>
求𥿄筆奏之彰伏不敢言衆人解釋乃止<lb/>
崔鴻十六國春秋前燕録曰慕容廆曽祖父慕容跋見燕<lb/>
代少年多冠歩摇冠好之乃歛髮襲冠諸部因呼之爲歩<lb/>
<pb n="KR3k0012_SBCK_684-4b"/>
揺其後音訛而爲慕容遂以慕容爲氏<lb/>
又曰慕容儁下書曰周禮冠冕體制君臣畧同中世巳來<lb/>
亦无常體今特制燕平上冠悉賜廷尉巳下使瞻冠思事<lb/>
刑斷詳平諸公冠悉顔裹屈竹錦纏作公字以代梁處施<lb/>
之金瑱令僕尚書置瑱而巳祕監令别施珠瑱庶能敬愼<lb/>
威儀示民䡄則<lb/>
齊書曰武帝幸劉悛第帝着鹿皮冠劉悛設兎毛衾於牖<lb/>
中宴樂以冠賜悛至夜乃去<lb/>
梁書曰陳伯之濟隂睢陵人也年十三四好着獺皮冠<lb/>
又曰張欣泰爲直閣歩兵校尉領羽林監欣泰通渉雅好<lb/>
交結多是名素正直輙着鹿皮冠挾素琴有以啓武帝曰<lb/>
將家兒何敢作此舉止<lb/>
又曰婆利國以瓔絡繞身頭着金長冠髙尺餘形如弁綴<lb/>
<pb n="KR3k0012_SBCK_684-5a"/>
以七寳之飾<lb/>
後魏書曰崔休兼給事黄門侍郞參定禮儀帝常閱故府<lb/>
得舊冠題曰南部尚書崔逞制顧謂休曰此卿家舊事也<lb/>
唐書曰貞觀中太宗𥘉服翼善冠賜貴臣進德冠因謂侍<lb/>
臣曰幞頭起自周武帝盖以便於軍容今四海無虞息武<lb/>
事此冠頗採古様兼類幞頭乃冝常服可與袴槢通用<lb/>
又曰肅宗時司天韓頴奏五官正其官配五方臣請冠上<lb/>
加一星衣從方色<lb/>
國語曰定王使單襄聘于宋遂假道於陳以聘于楚及陳<lb/>
陳靈公與孔寗儀行父南冠以如夏氏單子歸告王曰陳<lb/>
我大姬之後也棄衮冕而南冠以出不亦簡彛乎<hi>言簡畧常服也</hi>
家語曰哀公問孔子曰昔舜何冠孔子不對公曰有問於<lb/>
子不對何也對曰舜之爲君好生惡殺任能授賢君舎此<lb/>
<pb n="KR3k0012_SBCK_684-5b"/>
不遵而冠是問是以緩對<lb/>
又曰大夫請罪用白冠氂纓<lb/>
周書曰成王將加元服周公使人來零陵取文竹爲冠<lb/>
春秋繁露曰冠之在首玄武之象也玄武貌之最嚴威者<lb/>
其象在後反居首者武之至而不用者矣<lb/>
春秋合誠圖曰天皇大帝北辰星也含元秉陽舒精吐光<lb/>
居紫宫中制御四方冠有五采<lb/>
戰國䇿曰王升謂齊宣王曰王之憂國愛民不若王愛尺縠<lb/>
也王曰何謂升曰王使人爲冠不使左右便辟而使工者<lb/>
何也爲能之也今王治齊非左右便辟無使也臣故曰不<lb/>
如愛尺縠也<lb/>
桓子新論曰傳記言魏牟北見趙王王方使冠工制冠於前<lb/>
問治國於牟對曰大王誠能重國若此二尺縱則國治且<lb/>
<pb n="KR3k0012_SBCK_684-6a"/>
安王曰國所受於先人宗廟社稷至重而比之二尺縱何<lb/>
也牟曰大王制冠不使親近而必求良工者非爲其敗縱<lb/>
而冠不成與今治國不善則社稷不安宗廟不血食大王<lb/>
不求良士而任使其私愛此非輕國於二尺縱之制耶王<lb/>
無以應<lb/>
又曰宋康王爲無頭之冠以示勇<lb/>
六韜曰冠雖弊禮加之於首履雖新法踐之於地<lb/>
莊子曰宋鈃尹文爲華山之冠以自表<lb/>
又曰盗跖責孔子曰爾詐言造語妄稱文武冠抜木之冠<lb/>
帶死牛之脅揺唇鼔舌擅生是非以迷天下之主<lb/>
尉繚子曰天子玄冠玄纓諸侯素冠素纓大夫巳下練冠<lb/>
練纓<lb/>
墨子曰昔齊桓公髙冠博帶以治其國楚莊王鮮冠組纓<lb/>
<pb n="KR3k0012_SBCK_684-6b"/>
絳衣博𫀆以治其國<lb/>
孟子曰陳相道許子之行言於孟子孟子曰許子必種粟<lb/>
而後食乎曰然許子冠乎曰冠曰奚冠曰冠素曰自織之<lb/>
與曰以粟易之曰許于奚爲不自織曰害於耕<lb/>
韓子曰齊桓公飲酒遺其冠耻之三日不朝管仲曰此有<lb/>
國者之耻公胡不雪之以政公曰善因發囷倉賜貧窮論<lb/>
囹圄出薄罪處三日而民謌之曰公胡不復遺其冠乎<lb/>
晏子春秋曰景公爲巨冠長衣以聽朝<lb/>
淮南子曰莊王誅史里孫叔敖制冠澣衣<hi>史里侫臣也惡人死自知當見</hi>
<hi>用故作冠澣衣</hi>
又曰楚莊王好觟<hi>胡瓦切</hi>冠楚國効之也<hi>許愼注曰今力土冠</hi>
又曰冠之於人也寒不能煖風弗能鄣暴不能敵然而戴<lb/>
冠履屨者其所自託者然<lb/>
<pb n="KR3k0012_SBCK_684-7a"/>
又曰魯人身善制冠妾善織履徃徙於越而大困以有用<lb/>
遊於不用之郷也<lb/>
瑣語曰范獻子卜獵命人占之　其繇也曰君子得黿小<lb/>
人遺冠范獻子獵而無得遺其豹冠<lb/>
語林曰丞相拜司空諸葛道明在坐王指冠冕曰君當復<lb/>
着此乎<lb/>
古今注曰曽參鋤瓜三足烏來萃其冠<lb/>
漢武内傳曰上元夫人戴九星靈芝夜光之冠西王母戴<lb/>
太真晨嬰之冠<lb/>
神仙服食經曰漢武帝閑居未央殿有人乗白雲車駕白<lb/>
鹿冠芙蓉冠曰我中山衛叔卿也<lb/>
楚辭曰余㓜好此竒服年旣老而不衰帶長鋏之陸離冠<lb/>
青雲之崔嵬<lb/>
<pb n="KR3k0012_SBCK_684-7b"/>
又曰髙余冠之岌岌長余珮之陸離<lb/>
又曰握申椒與杜若冠浮雲之峩峩<lb/>
摯虞遊思賦曰戴㓪月之髙冠綴大珠之明璫<lb/>
傳玄冠銘曰居髙無忘危在上無忘敬懼則安敬則正<lb/>
曹植與陳琳書曰夫披翠雲以爲衣戴北斗以爲冠帶虹<lb/>
蜺以爲紳連日月以爲珮此服非不美也然而帝王不服<lb/>
者望殊於天志絶於心矣<lb/>
張衡七辯曰微霧之冠飛翮之纓<lb/>
太平御覽卷第六百八十四<lb/>
</p>
<p>
</p>
  </div>
</body>
</text>
</TEI>
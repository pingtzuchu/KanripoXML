<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_608-1a"/>
太平御覽卷第六百八<lb/>
　學部二<lb/>
　　　　　叙經典<lb/>
釋名曰經徑也常典也如徑路無所不通可常用也<lb/>
白虎通曰五經何謂也易尚書詩禮樂也古者以易書詩<lb/>
禮樂春秋爲六經至秦焚書樂經亡今以易書詩禮春秋<lb/>
爲五經又禮有周禮儀禮<lb/>
禮記曰三禮春秋有左氏公羊榖梁曰三傳與易書詩通<lb/>
數亦謂之九經<lb/>
文心雕龍宗經篇曰三極彛訓其書曰經經也者恒乆之<lb/>
至道不刋之鴻教也<lb/>
禮記經解曰孔子曰入其國其教可知也其爲人也温柔<lb/>
敦厚詩教也䟽通知逺書教也廣博易良樂教也㓗静精<lb/>
<pb n="KR3k0012_SBCK_608-1b"/>
微易教也恭儉莊敬禮教也屬辭比事春秋教也故詩之<lb/>
失愚書之失誣樂之失奢易之失賊禮之失煩春秋之失<lb/>
亂<lb/>
左傳曰韓宣子適魯見易象與魯春秋曰周禮盡在魯矣<lb/>
吾乃今知周公之德與周之所以王也<lb/>
春秋演孔圖曰作法五經束之天地稽之圖象質於三王<lb/>
施之四海也<lb/>
漢書曰六蓺之文樂以和神詩以正言禮以明體<lb/>
范曄後漢書曰馬融甞欲訓左氏及見賈逵鄭衆注乃曰<lb/>
賈精而不博鄭博而不精旣博旣精吾何加焉<lb/>
又曰桓榮受朱普學章句四十萬言榮入授顯宗减爲二<lb/>
十二萬言却復刪省定成十二萬言由是有桓君大小學<lb/>
後漢書曰許愼字叔重性淳篤少博學馬融常推敬之時<lb/>
<pb n="KR3k0012_SBCK_608-2a"/>
人謂之語曰五經無雙許叔重𥘉愼以五經傳說臧否不<lb/>
同於是撰五經異義傳於丗<lb/>
晉書曰劉殷有七子五子各授一經一子授太史一子授<lb/>
漢書一門之内七業俱興<lb/>
齊書曰臧榮緒常以宣尼庚子日生其日陳五經拜之自<lb/>
號𬒳褐先生<lb/>
唐書曰長慶中上謂兵部侍郎薛放曰爲學經史何先放<lb/>
對曰經者古先聖之至言多仲尼所發明皆天人之極致<lb/>
誠萬代不刋之典也史則歴紀成敗雜書善惡各録當時<lb/>
之事亦是鑒其興亡然得失相叅是非無所准的固不可<lb/>
以典籍爲比論也上曰六經所尚不一至學之士白首不<lb/>
能盡通如何得其要乎對曰論語者六經之精華孝經者<lb/>
人倫之大本窮理執要真可謂聖人至言是以漢朝論語<lb/>
<pb n="KR3k0012_SBCK_608-2b"/>
首列學官光武令虎賁之士皆習孝經玄宗親爲孝經注<lb/>
解皆使當時大理海内乆安人知孝節氣感和樂之所致<lb/>
也上曰聖人謂孝爲至徳要道其信然矣<lb/>
又曰玄宗時國子司業李元瓘上言三禮三傳及毛詩尚<lb/>
書周易等並聖賢微旨生人教業必事資經逺則斯道不<lb/>
墜今明經所習務在出身咸以禮記文少人皆競讀周禮<lb/>
經邦之䡄則儀禮莊敬之楷模公羊糓梁歴代崇習今兩<lb/>
監及州縣以獨學無友四經殆絶旣事資訓誘不可因循<lb/>
即望四海均習九經該備從之<lb/>
又曰文宗每對宰臣未甞不深言經學李石因奏施士丐<lb/>
春秋可讀上曰朕甞覽之穿鑿之學貴爲異同耳學者如<lb/>
鑿井然得美水則巳何必辛苦旁求然後爲得也<lb/>
廣雅曰三墳分也論三才之分天地人之治其體有三也<lb/>
<pb n="KR3k0012_SBCK_608-3a"/>
五典鎮也制作教法所以鎮之上下其等有五八索著素<lb/>
王之法若孔子者聖而不王制此法者有八也<hi>九丘者丘區也</hi>別<lb/>
九州土氣教化所冝施者也此皆三王以前上至羲皇時<lb/>
書也今皆亡唯堯典在易變易也禮體也得事體也詩志<lb/>
所之也敷布其義謂之賦事類相比似謂之比言王政事<lb/>
謂之雅稱頌成功謂之頌隨作者之志而別名之也尚書<lb/>
上也以堯爲上始而書其時事春秋冬夏終而歳成春秋<lb/>
書人事卒歳而究備春秋温凉中象政和也故舉以爲名<lb/>
也國語記諸國君臣相與言語謀議之得失也<lb/>
莊子曰詩以導志書以導事禮以導行樂以導和易以導<lb/>
隂陽春秋以導名分其數散於天下而設於中國者百家<lb/>
之學時或稱而導之<hi>皆導古之人陳迹耳而後不能常稱哉</hi>
又曰孔子謂老聃曰丘治詩書禮樂易春秋六經以爲文<lb/>
<pb n="KR3k0012_SBCK_608-3b"/>
矣干七十君論先王之道明周邵之迹一無所用甚矣夫<lb/>
人之難說也道之難明耶<lb/>
老子曰幸子之不遇治丗之君也夫六經先王之陳迹也<lb/>
豈其道哉<lb/>
又曰孔子見聃不許於是繙<hi>繙堆聚之皃</hi>十二經以說老聃聃<lb/>
曰願聞其要也<lb/>
孟子曰王者之迹息而詩亡詩亡然後春秋作<hi>王者諸聖王者也太平</hi>
<hi>道衰王迹止息頌聲不作曰詩亡春秋撥亂作衰</hi>晉之乗楚之擣抗魯之春秋一<lb/>
也<lb/>
淮南子曰五行異氣而皆和六蓺異科而皆道温惠淳良<lb/>
者詩之風也純元敦厚者書之教也清浄條逹者易之義<lb/>
也恭儉揖讓者禮之爲也寛和簡易者樂之化也刺譏辨<lb/>
議者春秋之靡也故易之失也鬼樂之失也淫詩之失也<lb/>
<pb n="KR3k0012_SBCK_608-4a"/>
<pb n="KR3k0012_SBCK_608-5a"/>
抱朴子曰正經爲道德之淵海子書爲増深之川流猶北<lb/>
辰之佐三辰林薄之禆髙岳也<lb/>
又曰隠士以三墳爲金玉五典爲琴筝講肆爲鍾鼓百家<lb/>
爲笙簧<lb/>
孔融與諸卿書曰鄭康成多臆說人見其名學謂有所出<lb/>
也證案大較要在五經四部書如非此文近爲妄矣若子<lb/>
所執以爲郊天鼓必當騏驎之皮冩孝經本當曽子家䇿<lb/>
乎<lb/>
顔延之庭誥曰觀書貴要觀要貴博博而知要萬流可一<lb/>
詠歌之書取其連類合章比物集句採風謡以逹民志詩<lb/>
爲之祖褒貶之書取其正言晦義轉制衰王微辭豐旨貽<lb/>
意盛聖春秋爲上易首體備能事之淵馬陸得其象數而<lb/>
失其成理荀王舉其正宗而略其數象四家之則雖各有<lb/>
<pb n="KR3k0012_SBCK_608-5b"/>
所志揔而論之情理出於微明氣數生於形分然則荀王<lb/>
得之於心馬陸取之於物其蕪惡迄可知矣夫數象窮則<lb/>
太極著人心極則神功彰若荀王之言易可謂極人心之<lb/>
數者也<lb/>
鄭玄六蓺論曰詩者弦歌諷喻之聲也禮者序尊卑之制崇<lb/>
讓合敬也春秋者古史所記之制動作之事也<lb/>
桓譚新論曰易一曰連山二曰歸藏三曰周易連山八萬<lb/>
言歸藏四千三百言古文尚書舊有四十五卷爲十八篇<lb/>
古祑禮記有五十六卷古論語二十一卷古孝經一卷二<lb/>
十章千八百七十二字今異者四百餘字蓋嘉論之林藪<lb/>
文義之淵海也<lb/>
蘇子曰立君臣設尊卑杜將漸防未萌莫過乎禮哀王道<lb/>
傷時政莫過乎詩導隂陽示悔吝莫過乎易明善惡廢興<lb/>
<pb n="KR3k0012_SBCK_608-6a"/>
吐辭令莫過乎春秋量逺近賦九州莫過乎尚書和人情動<lb/>
風俗莫過乎樂治刑名審法術莫過乎啇韓載百王紀治亂<lb/>
莫過乎史漢孟軻之徒溷淆其間丗人見其才易登其意<lb/>
易過於是家著一書人書一法雅人君子投筆硯而髙視<lb/>
傳子曰詩之雅頌書之典謨文足以相副翫之若近㝷之<lb/>
若逺浩浩焉文章之淵府也<lb/>
袁淮正論曰公羊髙道聽塗說之書欲以郷曲之辯論聖<lb/>
人之經非其任也<lb/>
潜夫論曰索物於夜室者莫良於火燭索道於當丗者莫<lb/>
良於典籍<lb/>
物理論曰夫五經則海也他傳記則四瀆也諸子則涇渭也<lb/>
至于百川溝洫畎澮苟能通隂陽之氣逹水泉之流以四<lb/>
海爲歸者皆益也<lb/>
<pb n="KR3k0012_SBCK_608-6b"/>
孫綽子曰衘轡衡軛無心於馬而所以御馬典籍禮度無<lb/>
心於治而所以爲治<lb/>
又曰典籍文章之言也治出於天辭宣於人<lb/>
杜子新語曰衆儒覩春秋之記録政之失得以立正義以<lb/>
爲聖人起當復作春秋也自通士若太史公亦以爲然余<lb/>
謂之否夫聖賢所陳皆同取道德仁義以爲竒論異文而<lb/>
俱善可觀猶人食皆用魚肉菜茹以爲生熟異和而復俱<lb/>
美也<lb/>
博物志曰聖人制作曰經賢曰著述曰記曰章句曰解曰<lb/>
論曰讀<lb/>
文心雕龍曰自夫子刪述而大寳啓耀於是易張十翼書<lb/>
摽七觀詩列四始禮正五經春秋五例義旣埏乎性情辭<lb/>
亦匠乎文理故能開學養政昭明有融然而道心惟微聖<lb/>
<pb n="KR3k0012_SBCK_608-7a"/>
謨卓絶墟宇重峻吐納者深譬萬鈞之鴻鍾無錚錚之細<lb/>
響矣夫易惟談天入神致用故繫稱旨逺辭文言中事隱<lb/>
韋編三絶固哲人之驪淵也書實紀言而誥訓茫昧通乎<lb/>
尓雅則文意曉然故子貢歎書昭昭若日月之明離離如<lb/>
星辰之行言昭灼也詩主言志詁訓周書摛風裁興藻詞<lb/>
譎喻温柔在誦最附哀矣禮以立體據事章條纎曲執而<lb/>
後顯採掇片言莫非寳也春秋辯理一字見義五石六鶂<lb/>
以詳備成文雉門兩觀以先後顯旨婉章志晦源巳邃矣<lb/>
尚書則覽文如詭而㝷理則暢春秋則觀辭立曉而訪義<lb/>
方隱此聖文殊致表裏之異體者也<lb/>
太平御覽卷第六百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_238-1a"/>
太平御覽卷第二百三十八<lb/>
職官部三十六<lb/>
　　大將軍<hi>寮屬附</hi>車騎將軍　驃騎將軍<lb/>
　　驍騎將軍　衛將軍　前將軍<lb/>
　後將軍　左將軍　右將軍<lb/>
　　　　　大將軍<lb/>
史記曰武帝伐匈奴以衛青爲大將軍位在諸公上公卿<lb/>
皆拜唯汲黯獨揖有言大將軍尊貴不冝爾黯曰大將軍<lb/>
有揖客獨不貴耶靑聞之愈重黯<lb/>
漢書曰武帝以霍光爲大將軍輔昭帝田千秋爲丞相及<lb/>
昭帝𥘉即位未任聽政事一决大將軍光千秋居相位謹<lb/>
厚有重名光謂千秋曰始與君侯俱受先帝遺詔令光治<lb/>
内君侯治外冝有以教督使光無負天下千秋曰唯將軍<lb/>
<pb n="KR3k0012_SBCK_238-1b"/>
留意即天下幸甚終不有所言<lb/>
後漢書曰竇憲爲大將軍威震天下復出屯武威㑹帝西<lb/>
祠園陵詔憲與車駕㑹長安及憲至尚書以下議欲拜之<lb/>
伏稱萬歳韓稜正色曰夫上交不謟下交不黷禮無爲人<lb/>
臣稱萬歳之制議者皆慙而止<lb/>
又曰詔鄧騭班師朝廷以太后故遣五官中郎將迎拜騭<lb/>
爲大將軍到河南使大鴻臚親迎中常侍齎牛酒郊勞王<lb/>
主以下候望於道旣至大㑹群臣賜束帛焉<lb/>
應劭漢官儀曰和帝以竇憲爲大將軍乃冠三公<lb/>
又曰梁兾爲大將軍以三世姻媾援立之功公卿希旨上<lb/>
比周霍舉髙第茂才官屬皆倍餘府<lb/>
魏志曰文帝以孫權爲大將軍呉王加九錫<lb/>
又曰太傅司馬宣王奏免曹爽皇太后詔召髙文惠假節<lb/>
<pb n="KR3k0012_SBCK_238-2a"/>
行大將軍事據爽營太傅謂之曰君爲周勃矣<lb/>
後魏書曰莫題有謀䇿爲大將軍平慕容驎賜爵東宛侯<lb/>
後太祖欲廣宫宇規度平城四方數十里將摸鄴洛長安之<lb/>
制運材數百萬以題機巧令監定焉<lb/>
陳思王輔臣論曰知慮深奥淵然難測恭以奉上愛以接<lb/>
下納言左右爲帝喉舌曹大將軍也<lb/>
　　　　　大將軍<hi>寮屬附</hi>
魏志曰王謙爲大將軍何進長史進以謙名公之胄欲與<lb/>
爲婚見其二子使擇焉弗許以疾免<lb/>
臧榮緒晉書曰魯芝字世英躭思墳籍研精稽古自三代<lb/>
之奥典聖人之微言皆該覽焉大將軍曹爽輔政髙選賢<lb/>
明以爲官屬延芝爲司馬<lb/>
續漢書曰李固字子堅拜議郎爲洛陽令大將軍梁兾請<lb/>
<pb n="KR3k0012_SBCK_238-2b"/>
爲從事中郎<lb/>
晉書曰鄭冲字文和以儒雅爲業簞食瓢飲布衾緼𫀆不<lb/>
以爲憂大將軍曹爽以爲從事中郎<lb/>
又曰李喜景帝輔政命喜爲大將軍從事中郎喜到引見<lb/>
謂喜曰昔先公辟君而不應今孤命君而至何也對曰先<lb/>
公以禮見待喜得以禮進退明公以法見繩喜畏法而至<lb/>
帝甚重之何法盛晉中興書曰郭舒大將軍王敦以爲從<lb/>
事中郎㑹郭討劉隗切諌敦大怒曰人中間言卿癡故炙<lb/>
卿眉頭今疾復發耶勿復語也舒曰明公聽舒一言舒聞<lb/>
古之狂也直周昌汲黯朱雲皆不癡也昔堯立誹謗之木<lb/>
舜懸敢諌之鼔公爲勝堯舜耶而乃折舒使不得言敦黙<lb/>
然也<lb/>
竹林七賢傳曰阮籍字嗣宗爲太傅司馬宣王叅軍遷景<lb/>
<pb n="KR3k0012_SBCK_238-3a"/>
王大將軍從事中郎<lb/>
通典曰從事中郎漢末官也陳陽爲大將軍王鳯從事中<lb/>
郎是也在主簿上所掌與長史同<lb/>
華嶠後漢書曰崔駰字亭伯辟大將軍竇憲府掾憲新輔<lb/>
政貴重掾三十人皆故刺史二千石唯駰以處士年少擢<lb/>
在其間憲擅權驕恣駰數諌之出爲長岑長不得意不之<lb/>
官而歸<lb/>
華嶠後漢書曰馬融字季長爲大將軍鄧騭舎人<lb/>
晉陽秋曰義興周延爲左率轉尚書遷大將軍諮議叅軍<lb/>
　　　　　車騎將軍<lb/>
漢書曰元光元年以中尉程不識爲車騎將軍屯鴈門<lb/>
應劭漢官儀曰帝以元舅馬防爲車騎將軍銀印青綬<lb/>
呉志曰孫壹奔魏以壹爲車騎將軍儀同三司封呉侯以<lb/>
<pb n="KR3k0012_SBCK_238-3b"/>
故王芳貴人邢氏妻之邢美色妬忌下不堪命遂共殺壹<lb/>
及邢氏<lb/>
蜀志曰鄧芝字伯苗義陽新野人益州從事張𥙿相芝徃<lb/>
從芝謂芝曰君年過七十位至大將軍封侯爲車騎將軍<lb/>
賞罰明善䘏卒伍身之衣食資仰於官不茍素儉然終不<lb/>
治私産妻子不免飢寒死之日家無餘財<lb/>
後魏書曰王衍字文舒出爲散騎常侍征東將軍西兖州<lb/>
刺史衍届治未幾屬尓朱仲逺稱兵内向州旣路衝爲其<lb/>
攻逼衍不能守爲仲逺所擒以其名望不害也令騎牛從<lb/>
車乆乃見釋還洛除車騎將軍<lb/>
隋書曰長孫覽周武帝在藩與覽親善及即位彌加禮焉<lb/>
超拜車騎大將軍毎公卿上奏必令省讀覽有口辯聲氣<lb/>
雄壯凢所宣傳百寮屬目帝毎嘉歎之覽𥘉名善帝謂之<lb/>
<pb n="KR3k0012_SBCK_238-4a"/>
曰朕以万機委卿先覽遂賜名焉<lb/>
　　　　　驃騎將軍<lb/>
漢書曰武帝以霍去病爲嫖姚校尉征匈奴累有功寵冠<lb/>
群臣置驃騎將軍秩與大將軍同<lb/>
又曰明帝即位以東平王蒼爲驃騎輔政開東閣延英雄<lb/>
及蒼歸國有驃騎時吏丁牧周相以蒼敬賢下士不忍去<lb/>
之遂爲王家大夫數十年事祖及孫帝聞襃美<lb/>
又曰驃騎將軍漢官也長史司馬各一人金璋紫綬五時<lb/>
朝服武冠佩山玄玉光武中興諸將皆稱大後天下旣定<lb/>
武官悉省<lb/>
東觀漢記明帝詔曰東平王蒼寛博有謀可以託六尺之<lb/>
孤臨大節而不可奪其名以蒼爲驃騎將軍<lb/>
又曰張意拜驃騎將軍討東甌備水戰之具一戰大破所<lb/>
<pb n="KR3k0012_SBCK_238-4b"/>
向無前<lb/>
又曰其將軍不常置比公者又有驃騎將軍建武二十年<lb/>
復置驃騎將軍位次公有長史一人<lb/>
後漢書曰劉隆爲驃騎將軍行大司馬事隆奉法自守視<lb/>
事八歳上將軍印綬罷賜養牛上樽酒十斛<lb/>
應劭漢官儀曰漢興置驃騎將軍位次丞相<lb/>
隋書曰崔彭轉驃騎恒典宿衛性謹宻在省闥二十餘年<lb/>
毎當上在仗危坐終日末嘗有怠惰之容上甚嘉之上毎<lb/>
謂彭曰卿當上日我寢處自安又甞曰卿弓馬固以絶人<lb/>
頗知學不彭曰臣少愛周禮尚書毎於休沭之暇不敢廢<lb/>
也上曰試爲我言之彭因說君臣戒愼之義上稱善<lb/>
韋昭辯釋名曰驃騎將軍騎將軍秩比三公辯云此二將<lb/>
軍秩夲二千石<lb/>
<pb n="KR3k0012_SBCK_238-5a"/>
世說曰何驃騎弟第五以髙情遜避而驃騎令仕對曰然<lb/>
第五之稱何必减之驃騎<lb/>
陳思王輔臣論曰魁傑雄特秉心平直威嚴足憚風行草<lb/>
靡戎昭果毅折衝厭難者司馬驃騎<lb/>
梁簡文帝讓驃騎楊州刺史表曰常願侯服就列希同特<lb/>
進之班角巾還第不競龍驤之貴而天澤無涯名器惣集<lb/>
竊以驃騎之官旣爲上將神州之重實號土中故以彈壓<lb/>
六戎冠冕九牧豈止司隷絳節金吾緹騎况復任惣皇畿<lb/>
位重連率何則驃騎之號歷選爲重元狩之中始自去病<lb/>
永平之建特授劉蒼齊獻爲公主所申呉漢因群臣之舉<lb/>
　　　　　驍騎將軍<lb/>
漢書曰李廣爲驍騎將軍後出鴈門擊匈奴匈奴生得廣<lb/>
廣時傷陽死睨傍胡兒善馬漸騰而上南馳得脫廣亡失<lb/>
<pb n="KR3k0012_SBCK_238-5b"/>
多當斬贖爲庶人<lb/>
東觀漢記曰光武以劉桓爲驍騎將軍攻中山<lb/>
又曰建武九年以劉喜爲驍騎將軍攻涿郡<lb/>
華嶠後漢書曰馬成字君遷拜驍騎將軍北屯常山積數<lb/>
年上以其勤勞徵歸京師邊民多上書請之上復以成鎭<lb/>
撫之<lb/>
魏志曰任城威王彰字子文性勇而鬚黃爲驍騎將軍北<lb/>
出塞爲㓂所要彰獨與麾下數百騎突虜王聞之曰我黄<lb/>
鬚兒定可用也<lb/>
又曰董卓立獻帝表太祖爲驍騎將軍與計事太祖乃變<lb/>
姓名間行東歸<lb/>
齊書曰江斆爲侍中轉都官尚書領驍騎將軍王晏啓武<lb/>
帝曰江斆今重登禮閣兼寄六軍慈渥所覃實有優忝但<lb/>
<pb n="KR3k0012_SBCK_238-6a"/>
語其事任殆同閑軰天旨旣欲升其名位愚謂以侍中領<lb/>
驍騎望實清顯有殊納言上曰斆常啓吾爲其鼻中惡今<lb/>
旣以何胤王瑩還門下故有此㢠換耳<lb/>
　　　　　衛將軍<lb/>
漢書曰文帝至渭橋群臣奉天子法駕迎代邸皇帝即日<lb/>
夕入未央宫夜拜宋昌爲衛將軍領南北軍<lb/>
又曰文帝三年遣灌嬰擊匈奴發中尉材官兵屬衛將軍<lb/>
軍長安<lb/>
晉書曰虞潜字思奥爲衛將軍貌如不武内實堅明<lb/>
　　　　　前將軍<lb/>
漢書曰前後左右將軍皆周末官秦因之位亞上卿金印<lb/>
紫綬<lb/>
又曰武帝征西夷有前後左右將軍宣元以後雜錯更置<lb/>
<pb n="KR3k0012_SBCK_238-6b"/>
或爲前或爲後或爲左或爲右雖不出征猶有其官在諸<lb/>
卿上爲國爪牙所以揚示威靈於四逺折衝萬人如虎如<lb/>
羆<lb/>
又曰左右前後將軍皆周官也秦漢因置以征四夷後雖<lb/>
不征伐其官常存<lb/>
又曰傳喜爲右將軍傳太后與政喜數諌后不恱上印綬<lb/>
病在家上䟽固請乃拜前將軍<lb/>
又曰張遼字文逺鴈門馬邑人也聶壹之後以避冤變姓<lb/>
少爲郡吏武力過人文帝即位轉前將軍又黃初二年遼<lb/>
至洛陽宫文帝引遼㑹建始殿親問破呉意狀帝歎息顧<lb/>
左右曰此亦古之邵虎也<lb/>
蜀志曰先主爲漢中王遣費詩拜關羽爲前將軍羽聞黄<lb/>
忠爲後將軍怒曰大丈夫終不與老兵同列不肯拜受詩謂<lb/>
<pb n="KR3k0012_SBCK_238-7a"/>
羽曰夫立王業者所用非一昔蕭曹與髙祖少小親舊而<lb/>
陳韓亡命後至論在班列韓最居上未聞蕭曹以爲怨也<lb/>
今漢中王以一時之功隆崇於漢叔然意之輕重寜當與<lb/>
君侯齊乎王與君譬猶一體同休等戚禍福共之愚謂君<lb/>
侯不冝計官號之髙下爵位之多少也僕一介之使銜命<lb/>
之臣君侯不受拜如是便還但相謂惜此舉動恐有後悔<lb/>
耳羽太感悟即受拜<hi>漢叔黃忠字也</hi>
後魏書曰谷楷昌黎人濮陽公渾曽孫也稱有幹局遷前<lb/>
軍將軍楷眇一目而性甚嚴忍時人號爲瞎虎<lb/>
　　　　　後將軍<lb/>
漢書曰趙充國爲後將軍西羗反上使御史大夫邴吉問<lb/>
誰可將者充國時年巳七十餘對曰無踰於老臣者矣遣<lb/>
問焉曰將軍度羗虜何如當用幾人充國曰百聞不如一<lb/>
<pb n="KR3k0012_SBCK_238-7b"/>
見兵難踰度<hi>踰逺也</hi>臣願馳至金城圖上方略然羗戎小夷<lb/>
逆天背叛滅亡不乆願陛下以屬老臣勿以爲憂<lb/>
東觀漢記曰郅<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>字瑋君信都人也爲曲陽卒正更始即<lb/>
位上以大司馬平河北至曲陽<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>舉城降爲後大將軍<lb/>
魏志曰曹洪爲文帝所廢明帝即位拜後將軍<lb/>
蜀志曰黄忠字漢叔先主爲漢中王欲用忠爲後將軍諸<lb/>
葛亮說先主曰忠之名望素非關馬之倫而今使令同列<lb/>
馬張在近親見其功尚可喻指關羽遥聞之恐必不恱得<lb/>
無不可乎先主曰吾當解之遂與羽等同位賜爵關内侯<lb/>
晉中興書曰應詹字思逺太興三年爲後軍將軍<lb/>
晉起居注曰太始八年置後軍將軍掌宿衛<lb/>
　　　　　左將軍<lb/>
漢書曰公孫賀封南<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>侯<hi>
                        <graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>音芳孝反</hi>以左將軍出定襄無功<lb/>
<pb n="KR3k0012_SBCK_238-8a"/>
失侯<lb/>
又曰辛慶忌字子真爲左將軍爲國虎臣匈奴西城親附<lb/>
敬其威信<lb/>
東觀漢記曰賈復字君文治尚書事舞隂李生李生竒之<lb/>
謂門人曰賈生容貌志意如是而勤於學此將相之器徴<lb/>
詣洛陽拜左將軍南擊赤眉新城轉西入關擊盆子於渑<lb/>
池破之<lb/>
魏志曰文帝即位以李郃爲左將軍詔郃與曹眞討安定<lb/>
盧水胡及東羗<lb/>
晉書百官名臣曰王濟字武子起家中書郎遷左軍將軍<lb/>
山濤啓事曰左將軍裴楷通理有才義<lb/>
　　　　　右將軍<lb/>
漢書曰常惠以明習外國事勤勞數有功爲右將軍<lb/>
<pb n="KR3k0012_SBCK_238-8b"/>
又曰何武薦辛慶忌冝在爪牙乃拜爲右將軍<lb/>
魏志曰徐晃字公明爲右將軍性儉約畏愼爲將常逺斥<lb/>
候歎曰古人患不遭明君今我遇之當以功自効<lb/>
蜀志曰諸葛亮上䟽曰臣以弱才叨竊非據親秉旄鉞以<lb/>
厲三軍不能訓章明法臨事而懼至有街亭違命之闕令<lb/>
箕谷不戒之失咎皆在臣授任無方臣明不知人恤事多<lb/>
闇春秋責師臣職是當請自貶三等以督厥咎於是以亮<lb/>
爲右將軍行丞相事所捴統如前<lb/>
何法盛晉中興書曰郭黙爲右軍將軍黙旣逺人樂爲邊<lb/>
將不願内轉謂劉胤曰我能衛胡而不用更用虚名者且<lb/>
石軍主禁兵禁兵不妄出有急方更配給兵將無素是謂<lb/>
棄之安得不亂<lb/>
又曰王羲之字逸少導之從子也㓜訥於言人未之知年<lb/>
<pb n="KR3k0012_SBCK_238-9a"/>
十三嘗見周顗異之時重牛心炙座客未啖先割啖之羲<lb/>
之於是聞名及長尤善草隷書爲今古冠絶累遷爲右將<lb/>
軍不樂京師遂徃㑹稽與謝安孫綽等遊處山隂有道士<lb/>
養群鵝羲之意甚恱道士云爲寫黄庭經當舉群相贈乃<lb/>
爲寫訖籠鵝而去<lb/>
太平御覽卷第二百三十八<lb/>
<pb n="KR3k0012_SBCK_238-9b"/>
</p>
<p>
</p>
  </div>
</body>
</text>
</TEI>
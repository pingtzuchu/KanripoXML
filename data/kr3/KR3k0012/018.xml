<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_018-1a"/>
太平御覽卷第十八<lb/>
　時序部三<lb/>
　　　　　春上<lb/>
釋名曰春之言蠢也萬物蠢然而生<lb/>
又曰正月少陽見寅寅者演也律中太蔟律之言率也所<lb/>
以率氣也太者大也蔟者湊也言萬物始大湊地而出也<lb/>
書曰每嵗孟春遒人以木鐸徇于路注云遒人宣令之官<lb/>
木鐸金鈴木舌所以振文教也<lb/>
又曰分命羲仲宅嵎夷曰暘谷平秩東作日中星鳥以殷<lb/>
仲春<lb/>
詩曰春日遲遲采蘩祁祁鄭注曰遲遲舒緩也<lb/>
又曰有女懷春吉士誘之<lb/>
又曰春日載陽爰求柔桑<lb/>
<pb n="KR3k0012_SBCK_018-1b"/>
又曰嗟嗟保介維暮之春亦又何求如何新畬<hi>田二嵗曰新三嵗曰</hi>
<hi>畬箋云保介車右也</hi>
月令曰正月之節日在虚<hi>立春爲正月之節謹按春秋傳曰履端於始謂節也舉正於中</hi>
<hi>謂氣也歸餘於終謂閏也旣有閏則立春進退不恒在正月朔日故不定爲孟春之月但得立春則是正月之節可</hi>
<hi>以行春令矣</hi>昏昂中暁心中<hi>凡記昏昂曉心中爲人君南靣而聽天下觀時候以授人事也日入</hi>
<hi>後二刻半爲昏日未出二刻半爲曉也</hi>斗建寅位之𥘉<hi>地有十二辰斗柄杓常左旋指地位故立</hi>
<hi>春正月之節則斗建寅位之𥘉書云璿璣王衡七政此之謂矣</hi>其日甲乙<hi>春秋傳曰天有十日謂甲乙丙</hi>
<hi>丁戊巳庚辛壬癸甲乙屬木主春故云其日甲乙也</hi>其帝太皡其神勾芒<hi>昔太皡氏以木徳継</hi>
<hi>天而王故爲春帝髙辛氏有天下置五行之官木正日勾芒故勾芒爲木神佐太皡於春</hi>律中太蔟<hi>律者</hi>
<hi>候氣之管以竹爲之中猶應也正月氣至則太蔟之律應應謂吹灰也太蔟者林鍾所生三分益一管長八寸空徑</hi>
<hi>三分圍元分</hi>立春之日東風解凍後五日蟄蟲始振後五日魚<lb/>
上氷<hi>昔在周公作時訓定二十四氣辦七十二候毎候相去各五日以明天時將驗人事言聖人奉順天時則</hi>
<hi>萬物及節候也</hi>命有司祭風師<hi>立春之後丑日祭風師於國城東地</hi>正月中氣日在<lb/>
<pb n="KR3k0012_SBCK_018-2a"/>
危<hi>雨水爲正月中氣凡中氣前後去節十五日春秋傳曰舉正於中此之謂也</hi>昏畢中曉尾中<lb/>
斗建寅位之中雨水之日獺祭魚後五日鴻鴈來後五日<lb/>
草木萌動天子乃以元日祈榖于上帝<hi>元吉也謂上辛祈榖郊祀昊天上帝</hi>
<hi>於圎丘以髙祖神尭皇帝配坐以五方帝從祀於壇春秋傳曰啓蟄而郊祁而後耕此之謂矣</hi>命樂正習<lb/>
舞<hi>春夏尚舞故命習之</hi>禁止伐木<hi>爲盛德/所在</hi>無麛無卵<hi>無傷萌勾之類</hi>掩骼埋<lb/>
胔<hi>爲死氣逆生氣枯骨曰骼肉腐曰胔</hi>
釋名曰二月之夾鍾何夾者孚也言萬物孚甲種類分也<lb/>
禮曰二月之節日在營室<hi>驚蟄爲二月之節</hi>昏東井中暁箕中斗<lb/>
建卯位之初律中夾鍾<hi>二月氣至則夾鍾之律應夾鍾者夷則之所生三分益一管長七尺</hi>
<hi>四分其曰其音其數並同孟春</hi>驚蟄之日桃始華後五日倉庚鳴後五日<lb/>
鷹化爲鳩省囹圄去桎梏<hi>省滅也囹圄所以禁守繫者則今之獄矣木在手日梏在足日</hi>
<hi>桎</hi>上丁釋奠於國學<hi>釋謂置也置牲幣之莫於文宣王</hi>上戊釋奠於太廟<lb/>
<hi>廟亦用牲幣之奠</hi>
<pb n="KR3k0012_SBCK_018-2b"/>
又曰二月中氣日在奎<hi>春分爲二月中氣</hi>昏東井中暁南斗中斗<lb/>
建卯位之中春分之日玄鳥至雷乃發聲祀朝日於東郊<lb/>
<hi>春分日祭之</hi>獻羔開氷<hi>謂立春藏氷在春分方温故献羔以祭司寒而後開氷春秋傳曰日在北陸而</hi>
<hi>藏氷西陸朝覿而出之先薦寢廟</hi>祠髙禖<hi>昔髙辛氏之氏玄鳥遺卵簡狄吞之而生髙辛後王以爲禖官</hi>
<hi>嘉祥而立其祠焉</hi>祭馬祖<hi>謂仲春祭馬祖於大澤用剛日</hi>無竭川澤無漉陂池無<lb/>
焚山林<hi>順陽養物也蓄水曰陂穿地通水曰池</hi>
又曰三月之節日在婁<hi>清明爲三月之節也</hi>昏柳中暁南斗中斗建<lb/>
辰位之初律中沽洗<hi>三月氣至沽洗之律應沽洗者南吕之生也三分葢一管長七寸一分其</hi>
<hi>日其音其數並同孟春</hi>
又曰清明之日桐始華田䑕化爲鴽後五日虹始見天子<lb/>
居青陽右个是月也天子乃薦鞠衣于先帝<hi>鞠衣衣名蓋黄桑之服薦</hi>
<hi>于先帝者爲進於太廟</hi>天子始乗舟薦鮪于寢廟<hi>進時美味</hi>聘名士禮賢<lb/>
者<hi>聘謂問也名士謂有名譽也</hi>
<pb n="KR3k0012_SBCK_018-3a"/>
又曰三月中氣日在胃<hi>榖雨爲三月中氣</hi>昏張中曉南斗中斗建<lb/>
辰位之中榖雨之日萍始生後五日鳴鳩拂其羽後五日<lb/>
戴勝降于桑命有司無伐桑柘<hi>受蠶食</hi>乃修蠶器<hi>𧖟器謂薄搥鈐筐之</hi>
<hi>類</hi>擇吉日大合樂<hi>大合樂者言行射禮</hi>
禮曰仲春之月天子乃獻羔開氷先薦寢廟<lb/>
又曰季春之月蚕事旣登分<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>秤絲効功以供宗廟之服<lb/>
又曰季春之月天子仍爲麥祈實鄭玄注曰於含秀求其<lb/>
成也<lb/>
又曰春生夏長仁也秋歛冬藏義也<lb/>
又曰天子五年一巡狩<hi>天子以海内爲家時一巡狩省之五年者虞夏之制也周則十二歳</hi>
<hi>一巡狩也</hi>嵗二月東巡守至于岱宗柴而望祀山川<hi>柴祭天告至也</hi>覲<lb/>
諸侯<hi>覲見也</hi>問百年者就見之<hi>就見老人</hi>命大師陳詩以觀民風<lb/>
<hi>陳詩謂采其詩而視之</hi>命市納賈以觀民之所好惡志淫好辟<hi>市典者賈</hi>
<pb n="KR3k0012_SBCK_018-3b"/>
<hi>謂知物貴賤厚薄也質則用物貴民則侈物貴民之志淫邪則其所好者不正</hi>
周禮曰媒氏掌萬民之判<hi>判半也合成夫婦也</hi>仲春月㑹男女<hi>成春禮</hi>
是時奔者不禁無故而不用令者罰之<lb/>
又曰仲春詔后率内外命婦始蚕于北郊帥六宫之夫人<lb/>
主穜稑之種而獻之于王<lb/>
又曰羅氏仲春獻鳩以養國老鄭玄注曰春鷹化而爲鳩<lb/>
變舊爲新冝以養老助生氣<lb/>
又曰司烜氏掌仲春以木鐸脩火禁<lb/>
又曰籥章掌仲春晝擊鼓歌豳詩以逆之<lb/>
又曰四時皆有厲疾春時有痟首疾<hi>厲疾氣不和之疾痟酸削也</hi>
傳曰春蒐夏苗秋獮冬狩皆於農隙以講武事也<lb/>
榖梁傳曰魯桓公十有四年春正月無氷<hi>皆君不明去就政治紓緩之所</hi>
<hi>致五行傳曰視之不明是謂不哲厥咎舒厥罰常燠</hi>無氷時燠也<lb/>
<pb n="KR3k0012_SBCK_018-4a"/>
又曰四時之田皆爲宗廟之事也春曰田<hi>取獸於田</hi>夏曰苗<hi>因爲</hi>
<hi>苗除害故曰苗</hi>秋曰蒐<hi>蒐擇之舎/小取大</hi>冬曰狩<hi>狩圍狩也冬物畢成獲則取之無所擇</hi>
語曰莫春者春服旣成冠者五六人童子六七人浴乎沂<lb/>
風乎舞雩詠而歸<lb/>
爾雅曰春爲青陽一曰發生<lb/>
又曰春獵爲蒐<hi>搜索取也</hi>
又曰春祭曰祀<hi>薦尚韭柳禮䟽曰祀者思也思嚮所以設之日祀也</hi>
大戴禮曰三代之禮天子春朝朝日秋暮夕月<hi>祭日東壇祭月西壇</hi>
<hi>故以別外内以端其政位</hi>所以明有敬也<hi>教天下之臣也</hi>
又曰司徒典春以教民之不時不若不全成長㓜老疾孤<lb/>
寡以時通于四疆有闔而不通有煩而不治則民不樂生<lb/>
不利衣食凡民之藏貯以及山川之神明加于民者發圖<lb/>
功謀齊戒必敬㑹時必節日暦巫祝執伎以守官俟命而<lb/>
<pb n="KR3k0012_SBCK_018-4b"/>
作祈王年禱民命及畜榖蜚征庶虞草方春三月緩施生<lb/>
育動作百物於時有事享于皇祖皇考朝孤子八人以成<lb/>
春事<lb/>
又曰二月祭鮪鮪者魚之先至也<lb/>
又曰三月參則伏不見<lb/>
又曰古者天子孟春論吏之德行能法者爲有行能理得<lb/>
法者爲有能盛法德者爲有功故論吏而法行事治而功<lb/>
成季冬正法孟春論吏治國之要也<hi>春論班賞冬考量刑則莫不懲勸也</hi>
又曰諸侯相見治卿爲介以其教士畢行使仁者守㑹朝<lb/>
于天子天子以嵗二月爲壇于東郊建五色設五兵具五<lb/>
味陳六律品奏五聲聽明教置離抗大長侯規鵠竪物九<lb/>
卿佐三公三公佐天子天子踐位諸侯各以其局就位乃<lb/>
升諸侯之教士執弓挾矢揖讓以升履物以射其地以心<lb/>
<pb n="KR3k0012_SBCK_018-5a"/>
端色容正時以効技有慶以地不時有讓以地天下之有<lb/>
道也<lb/>
開元禮曰仲春上丁釋奠于太學孔宣父爲先聖顔子爲<lb/>
先師上戊釋奠于齊太公<hi>以張良配</hi>
易通統圖曰日春行東方青道曰東陸<lb/>
易說曰春有白鶴雲<lb/>
京房易占曰春當退貪殘進柔良䘏㓜孤賑不足求隱士<lb/>
則萬物應節而生隨氣而長所謂春取榆柳之火<lb/>
尚書大傳曰萬物非天不生非地不載非春不動非夏不<lb/>
長非秋不収非冬不藏故書禋于六宗此之謂也<hi>禋祭也字當爲</hi>
<hi>禋馬氏以爲六宗謂日月星辰㤗山河海也經曰<折 t="33"/>類于上帝禋于六宗望秩于山川徧于羣神月令孟冬天子祈</hi>
<hi>來年于天宗如此則六宗近謂天神也以周禮差之則爲星辰司人司命風師雨師也</hi>
又曰東方者何也動方也物之動也何以謂之春春出也<lb/>
<pb n="KR3k0012_SBCK_018-5b"/>
物之出也故謂東方春也<lb/>
尚書說曰東方春龍房位其規仁好生不賊<hi>五靈東方曰蒼龍五均東</hi>
<hi>曰規五姓曰仁也</hi>其帝青表聖明行趨德<hi>表德也春好生故曰德</hi>
尚書考靈耀曰春佩蒼璧<hi>蒼佩玉以象德也</hi>乗蒼馬以出遊發令<lb/>
於外春行仁政順天之常以安國也<lb/>
又曰鳥星爲春候<lb/>
詩含神霧曰齊地處孟春之位海岱之間土地汙泥流之<lb/>
所歸利之所聚律中太蔟音中宮角陳地處季春之位土<lb/>
地平夷無有山谷律中沽洗音中宫徴<lb/>
韓詩外傳簡主曰夫春樹桃李夏得䕃其下秋得食其實<lb/>
春樹蒺藜夏不可采其葉秋得其刺焉由此觀之在所樹<lb/>
也今子所樹非其人也故君子擇而後種<lb/>
又曰天有四時春夏秋冬風雨霜露無非教也<lb/>
<pb n="KR3k0012_SBCK_018-6a"/>
韓詩章句曰溱與洧方渙渙兮謂三月桃花水下時鄭國<lb/>
之俗三月上巳於此水招魂續魄祅除不祥之故也<lb/>
三禮義宗曰五行之官也木正曰勾芒者物始生皆勾屈<lb/>
而芒角因用爲官名<lb/>
又曰祭六宗之禮寒暑有徃來之期可退則祭禳却之命<lb/>
退應至而不至則祭求之命至故春則送寒而迎暑秋則<lb/>
送暑而迎寒<lb/>
又曰東岳所以謂之岱者代謝之義陽春用事除故生新<lb/>
萬物更生相代之道故以代爲名也<lb/>
又曰天子諸侯宫寢之制若春氣三月之中居正寢退息<lb/>
之時常居東北之寢三月之末土王之日則居中寢夏之<lb/>
三月則居東南之寢秋之三月則居西南之寢冬之三月<lb/>
則居西北之寢此三時後土王之日亦各居中寢以從時<lb/>
<pb n="KR3k0012_SBCK_018-6b"/>
氣<lb/>
又曰古之學者干戈之舞得從春夏羽籥之職得入秋冬<lb/>
四事之中有文有武故得分之<lb/>
太平御覽卷第十八<lb/>
</p>
<p>
</p>
  </div>
</body>
</text>
</TEI>
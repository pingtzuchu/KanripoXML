<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_488-1a"/>
太平御覽卷第四百八十八<lb/>
　人事部一百二十九<lb/>
　　　泣　悲　啼　涕<lb/>
　　　　　泣<lb/>
說文曰泣無聲出涕也<lb/>
易曰乗馬班如泣血漣如<lb/>
詩曰瞻望弗及佇立以泣<lb/>
又曰不見復關泣涕漣漣<lb/>
禮記曰髙子羔執親之䘮泣血三年未甞見齒君子以爲<lb/>
難<lb/>
又曰弁人有其母死而孺子泣者孔子曰哀則哀矣而難<lb/>
爲繼也<lb/>
左傳曰楚令尹子元欲蠱文夫人爲館於其宫側而振萬<lb/>
<pb n="KR3k0012_SBCK_488-1b"/>
焉夫人聞之泣曰先君以是舞也習戎備也今令尹不㝷<lb/>
諸仇讎而置館於未亡人之側不亦異乎<lb/>
又曰叔孫婼聘于宋宋公與之宴飲酒樂宋公使昭子右<lb/>
坐右相泣樂祁佐退而告人曰今兹君與叔孫其皆死乎<lb/>
吾聞之哀樂而樂哀皆䘮心也何以能乆<lb/>
又曰宋公子地有白馬四公嬖向魋魋欲之公取而朱其<lb/>
尾鬛以與之地怒使其徒奪之魋懼將走公閉門而泣之<lb/>
目盡腫<lb/>
國語曰叔向見司馬侯之子撫之而泣曰自其父死也吾<lb/>
蔑與比而事君也昔者其父始之我終之我始之夫子終<lb/>
之<lb/>
史記曰荆軻與髙漸離飲於燕市酒酣漸離擊筑軻和<lb/>
而歌之於市中相樂巳而相泣傍若無人<lb/>
<pb n="KR3k0012_SBCK_488-2a"/>
又曰戚姬愛幸生趙王如意甞從髙祖於關東日夜啼泣<lb/>
欲立如意爲太子<lb/>
又曰竇皇后兄長君弟曰竇廣國字少君年五歳時家貧<lb/>
爲人所略賣之長安聞皇后新立廣國上書自陳后言之<lb/>
文帝召見具言其故於是后持之而涕泣交撗下侍御左<lb/>
右皆伏地泣助皇后悲哀<lb/>
又曰漢髙帝欲自擊陳狶蒯成侯周<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>泣曰始滅秦定天<lb/>
下未甞自行是爲無人可使者乎<lb/>
漢書曰上朝東宫趙談叅乗袁盎伏車前曰聞天子所共<lb/>
六尺輿皆天下豪英今漢雖乏人陛下獨柰何與刀鋸之<lb/>
餘載於是上遣下談泣下車<lb/>
又曰李陵與蘇武別置酒起舞歌曰萬里兮度沙漠爲君<lb/>
將兮奮匈奴路窮絶兮矢刃摧士衆滅兮名巳頺老母巳<lb/>
<pb n="KR3k0012_SBCK_488-2b"/>
死雖欲報恩將安歸陵泣下數行因與武决<lb/>
又曰髙祖破黥布軍還過沛置酒沛宫酒酣上慷慨傷懷<lb/>
泣下數行<lb/>
東觀漢記曰更始害齊武王光武飲食語笑如平常獨居<lb/>
輙不衘酒肉枕席有涕泣處<lb/>
又曰來歙與盖延攻公孫述將王元破之蜀人大懼使刺<lb/>
歙歙未死馳告盖延延見歙伏悲不能仰視歙叱曰故呼<lb/>
卿欲屬以軍事而返効兒女子泣涕乎延収淚強起受所<lb/>
誡歙自書表投筆抽刃而死<lb/>
又曰章帝東廵狩祠㤗山還幸東平王宫涕泣沾襟<lb/>
楚漢春秋曰惠帝崩吕太后欲爲髙墳使從未央宫坐而<lb/>
見之諸將諌不許東陽侯垂泣曰陛下日夜見惠帝塚悲<lb/>
哀流涕無己是傷生也臣竊哀之於是太后乃止<lb/>
<pb n="KR3k0012_SBCK_488-3a"/>
呉志曰孟宗爲驃騎朱據軍吏將母在營旣不得志又夜<lb/>
雨屋漏因起涕泣以謝母母曰但當自勉之何足泣也<lb/>
晉書曰羊祜卒南州人罷市哭聲相接呉守邊將士亦爲<lb/>
之泣<lb/>
隋書曰李穆從太祖擊齊師於邙山太祖臨陣墮馬穆突<lb/>
圍而進以馬䇿擊太祖而詈之授以從騎潰圍俱出賊見<lb/>
其輕侮謂太祖非貴人遂緩之以故免旣而與穆相對泣<lb/>
顧謂左右曰成我事者其此人乎<lb/>
又曰李崇守永隆英果有籌筭膽力過人𥘉以父賢勲<lb/>
封廻樂縣侯時年尚小拜爵之日親族相賀崇獨泣賢怪<lb/>
而問之對曰無勲於國而㓜少封侯當報主恩不得終於<lb/>
孝養是以悲耳賢由此大竒之<lb/>
孔藂子曰費子陽謂子思曰吾念周室將滅涕泣不可禁<lb/>
<pb n="KR3k0012_SBCK_488-3b"/>
也子思曰然今以一人之身憂丗之不治而涕泣不禁是<lb/>
憂河水之濁而以泣清之也其爲無益莫大焉<lb/>
又曰子髙曰泣有二焉大姧之人以泣自信婦人懦夫以<lb/>
泣著愛<lb/>
尸子曰曽子每讀䘮禮泣沾襟<lb/>
吕氏春秋曰呉起治西河之外王錯譛於魏武侯使人召<lb/>
之呉起至於岸門<hi>岸門邑名</hi>止車而望西河泣數行而下其僕<lb/>
謂吳起曰竊觀公之意釋天下若釋躧今去西河而泣何<lb/>
也呉起曰今君聽讒人之言而不知我西河之爲秦不乆<lb/>
矣魏國從此削乎起果去入楚有間西河入秦<lb/>
說苑曰聖人於天下也譬猶一堂之上今满堂飲酒有一<lb/>
人向隅而泣則一堂之人皆不樂矣<lb/>
又曰禹出見辜人問而泣之左右問其故禹曰堯舜之民<lb/>
<pb n="KR3k0012_SBCK_488-4a"/>
皆以尭舜之心爲心今吾爲君百姓皆以其心爲心是以<lb/>
痛之<lb/>
又曰蔡威公閉門而哭三日泣盡繼以血其隣窺牆問曰<lb/>
何故哭悲荅曰吾國且亡吾聞病之將死不可爲良醫國<lb/>
之將亡不可爲計謀吾數諌吾君不用是知將亡<lb/>
續晉陽秋曰司馬文王問劉禪曰頗思蜀不禪曰此間樂<lb/>
不思蜀也郄正見禪曰若王後問冝泣有以荅㑹王復問<lb/>
禪曰先人墳墓逺在隴蜀乃心西望無日不思因閉眼王<lb/>
曰何乃似郄正語耶禪驚視曰如尊命<lb/>
汝南先賢傳曰蔡順母畏雷後卒每有雷震順輙環塚泣<lb/>
曰順在此<lb/>
王充論衡曰昔周人有仕不遇年老白首涕泣於塗者人<lb/>
或問何爲泣乎對曰吾仕數不遇自傷年老失時是以泣<lb/>
<pb n="KR3k0012_SBCK_488-4b"/>
又曰蘇秦張儀學從横之術於鬼谷先生先生曰能說我<lb/>
泣出則能分人主之地矣秦說鬼谷先生泣沾襟<lb/>
劉向新序曰周舎事趙簡子居無幾舎死簡子與諸大夫<lb/>
飲酒酣泣曰百羊之皮不如一狐之腋衆人之唯唯不如<lb/>
周舎之諤諤自舎死未甞聞吾非也吾國幾亡乎是以垂<lb/>
泣也<lb/>
文士傳曰張叔序字彦真遇黨錮去官道逢其友人相與<lb/>
語天下云嫉害忠良豈但道之不行恐將不免二人相向<lb/>
而泣有老人過嗟曰二大夫何泣之悲哉龍不隱鱗鳯不<lb/>
藏羽羅網髙懸憂在機後泣將何及二人欲與之語不頋<lb/>
而去<lb/>
梁江淹泣賦曰秋日之光流子以傷露離披而殺草風清<lb/>
冷而繞堂慮尺折而寸斷䰟一逝而九傷欷潺湲兮沬䄂<lb/>
<pb n="KR3k0012_SBCK_488-5a"/>
泣嗚咽兮染裳㝷夫景君齊山荆公燕市孟甞聞琴馬遷<lb/>
廢史少卿悼躬夷甫傷子皆泣緒如絲詎能仰視<lb/>
後漢張奐與張公超書曰下筆愴恨泣先言流<lb/>
　　　　　悲<lb/>
毛詩曰春日遲遲采繁祁祁女心傷悲<lb/>
家語曰閔子三年之䘮畢見孔子孔子與之琴撫弦切切<lb/>
而悲<lb/>
史記曰項王軍垓下兵少食盡漢四靣皆楚歌項王乃大<lb/>
驚曰漢巳盡得楚矣乃悲歌慷慨<lb/>
范曄後漢書曰明帝甞謁原陵夜夢先帝太后如平生忻<lb/>
對旣寤悲不能寤明旦遂率百官上陵帝徒歩前伏御牀<lb/>
視太后鏡奩中物感慟悲泣左右皆泣莫能仰視也<lb/>
呉録曰張武父業爲郡門下掾還家遇賊闘死武時㓜不<lb/>
<pb n="KR3k0012_SBCK_488-5b"/>
識父每至節日輙持父遺劒到亡處設祭悲動路人<lb/>
呉志曰顧雍爲相十九年年七十六卒𥘉疾微時權令醫<lb/>
趙泉視之拜其少子濟爲騎都尉雍間悲曰泉善别死生<lb/>
吾必不起故上欲及吾自見濟拜也<lb/>
晉書曰羊祜樂山水每因風景必造峴山置酒言詠終日<lb/>
不倦甞慨然歎息顧謂從事中郎鄒湛等曰自有宇宙便<lb/>
有此山由來賢逹勝士登此逺望如我與卿者多矣皆湮<lb/>
滅無聞使人悲傷如歲後有知魂魄猶應登此也湛曰公<lb/>
德冠四海道嗣前哲令望必與此山俱傳至若湛輩乃當<lb/>
如此公言耳<lb/>
莊子曰宋桓侯築蘇宫使蔡謳<hi>爲土唱也</hi>觀者數百倍去之無<lb/>
有悲色君乃賞蔡<lb/>
吕氏春秋曰周有申喜亡其母聞乞人歌於門下而悲之<lb/>
<pb n="KR3k0012_SBCK_488-6a"/>
動於顔色謂門者内乞人歌者自見而問焉與之語是其<lb/>
母也<lb/>
淮南子曰木葉落而長年悲<lb/>
列女傳曰魯七室邑之四者<hi>一邑七宫也</hi>過時未適人當穆公<lb/>
之時君老太子㓜女倚柱而嘯傍人聞之心莫不爲之慘<lb/>
慘者隣人婦謂曰何嘯之悲欲嫁乎吾爲子求偶七室女<lb/>
曰豈爲嫁之故不樂而悲哉吾憂魯君老而太子少也<lb/>
秦州記曰隴西郡東一百六十里得隴山山東人西役升<lb/>
此而顧瞻者莫不悲思<lb/>
楚辭曰悲者秋之爲氣兮草木揺落而變衰<lb/>
漢李陵與蘇武書曰胡地玄冰邊土慘烈但聞悲風蕭條<lb/>
之聲胡笳互動牧馬悲鳴吟嘯成羣邊聲四起晨坐聽之<lb/>
不覺淚下嗟吁子卿陵獨何心能不悲哉<lb/>
<pb n="KR3k0012_SBCK_488-6b"/>
梁庾信哀江南賦序曰不無危苦之辭唯以悲哀爲主<lb/>
　　　　　啼<lb/>
爾雅曰猩猩小而好啼<hi>郭璞云聲似小兒啼</hi>
左傳曰齊襄公田于貝丘見豕從者曰公子彭生也公怒<lb/>
曰彭生敢見射之豕人立而啼<lb/>
漢書曰王莽避火宣室前殿火輙隨之宫人婦女啼呼曰<lb/>
當柰何<lb/>
東觀漢記曰劉盆子字于秊十五𬒳髪徒跣卒見衆拜恐<lb/>
怖啼泣<lb/>
又曰樂恢字伯竒父親爲縣吏有罪令欲殺之恢年十一<lb/>
常伏寺東門外凍地晝夜啼泣令乃出親<lb/>
魏略曰張遼爲孫權所圍遼潰圍出復入權衆破走由<lb/>
是威震江東兒啼不肯止者其父母以遼恐之<lb/>
<pb n="KR3k0012_SBCK_488-7a"/>
晉書曰桓温字元子宣城太守彛之子也生未朞而太原<lb/>
温嶠見之曰此兒有竒骨可試使啼及聞其聲曰眞英物<lb/>
也<lb/>
蔡琰别傳曰琰在胡中十三年有二男捨之而歸作詩云<lb/>
家旣迎兮當歸寕兒呼母兮啼失聲我掩耳兮不忍聴<lb/>
風俗通曰桓帝元嘉中婦人作啼粧者薄拭目下作啼處<lb/>
起梁兾家天下皆效之天戒若曰兾婦女將收啼也<lb/>
語林曰董昭爲魏武帝重臣後失勢文明丗入爲衛尉昭<lb/>
乃厚加意於侏儒正朝大㑹侏儒作董衛尉啼靣言昔太<lb/>
祖時事舉坐大笑明帝悵然不怡月中爲司徒<lb/>
又曰胡廣本姓黄五月生父母置諸甕中投之于江胡翁<lb/>
見甕流下聞有小兒啼聲徃取因以爲子遂登三司<lb/>
　　　　　涕<lb/>
<pb n="KR3k0012_SBCK_488-7b"/>
說文曰涕鼻液也<lb/>
易曰齎咨涕洟無咎<lb/>
毛詩曰眷言頋之澘焉出涕<lb/>
又曰之子于歸逺送于野瞻望弗及泣涕如雨<lb/>
禮記曰孔子合葬於防封之崇四尺雨甚至孔子問門人<lb/>
曰爾來何遟曰防墓崩孔子泫然流涕曰古者不修墓<lb/>
又曰孔子之衛遇舊舘人之䘮入而哭之哀出使子貢說<lb/>
驂而<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>之子貢曰無乃己重乎夫子曰予嚮者哭之遇一<lb/>
哀而出涕子惡夫涕之無從也小子行之<lb/>
又曰將軍文子旣除䘮而後越人來吊主人深衣練冠待<lb/>
于廟垂涕洟<lb/>
公羊傳曰西狩獲麟非中國獸孔子曰孰爲來哉反𬒮拭<lb/>
靣涕沾𫀆也<lb/>
<pb n="KR3k0012_SBCK_488-8a"/>
國語曰公父文伯卒其母戒其妾曰無洵涕<hi>無聲涕出爲洵涕</hi>
漢書曰李將軍恂恂如鄙人口不能出辭及死之日天下<lb/>
知與弗知皆爲流涕彼其心誠信於士大夫也<lb/>
又曰楊雄怪屈原不容於丗作離騷自投江而死悲其文<lb/>
讀之未甞不流涕<lb/>
呉志曰凌統病卒時年二十九權聞之拊牀而起哀不能<lb/>
自止數日减膳言及流涕使張承爲作銘誄<lb/>
晉書曰桓温自江陵北伐經金城見少爲瑯瑘時所種桞<lb/>
皆巳十圍慨然曰樹猶如此人何以堪攀枝執條泫然流<lb/>
涕<lb/>
春秋後語曰荆軻將行太子及賔客知其事者二十餘人<lb/>
皆白衣冠以送之至易水之上旣祖取道髙漸離擊筑荆<lb/>
軻和歌爲濮上聲士皆流涕<lb/>
<pb n="KR3k0012_SBCK_488-8b"/>
說苑曰雍門周以琴見孟甞君孟甞君曰先生鼔琴亦能<lb/>
令文悲乎周曰夫千秋萬丗之後髙臺旣已壞曲池旣已<lb/>
毀墳墓旣已下嬰兒竪子樵採者躑躅其足而歌其上夫<lb/>
以孟甞君尊貴乃若是乎於是孟甞君泫然涕流曰令文<lb/>
立若破國亡邑之人<lb/>
太平御覽卷第四百八十八<lb/>
</p>
<p>
</p>
  </div>
</body>
</text>
</TEI>
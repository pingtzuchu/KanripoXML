<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_365-1a"/>
太平御覽卷第三百六十五<lb/>
　人事部六<lb/>
　　　面　眉<lb/>
　　　　　面<lb/>
說文曰面顔前也從<graphic n="KR1315" url="https://raw.githubusercontent.com/kanripo/KR-Gaiji/master/images/KR1315.png" mimeType="image/png"/>
                    <hi>音首</hi>象人面形<hi>音于願切</hi>靣不正也頢<lb/>
<hi>音括</hi>短面也頷<hi>音胡/感切</hi>靣黄也顬<hi>音刀丁切</hi>靣瘦淺顬顬也𧹞面慙<lb/>
赤也<lb/>
可圖曰蒼帝方靣赤帝圎靣白帝廣靣黒帝深靣<lb/>
周易革卦曰上六君子豹變小人革靣<lb/>
禮記内則曰女子出門必擁蔽其面<lb/>
左傳僖三十三年曰晉侯敗狄于箕先<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>免胄入狄師死<lb/>
焉狄人歸其元靣如生<hi>言其有異於人</hi>
又襄六曰鄭子産曰人心之不同也如其面焉吾豈敢謂<lb/>
<pb n="KR3k0012_SBCK_365-1b"/>
子靣如吾面乎<lb/>
又襄四曰晉程鄭卒子産始知然明問爲政焉對曰視民<lb/>
如子見不仁者誅之如鷹鸇之逐鳥雀也子産喜以語子<lb/>
大叔曰　他日吾見蔑之靣而巳今吾見其心<lb/>
矣<lb/>
又哀下曰楚白公作亂殺子西子期于朝而劫惠王子西<lb/>
以𬒮掩面而死葉公在蔡方城之外皆曰可以入矣及北<lb/>
門乃胄而進又遇一人曰君胡胄國人望君如望歳焉曰<lb/>
日以幾<hi>兾君來</hi>若見君面是得艾也<hi>艾安也</hi>
史記曰孟戯中衍鳥身人面趙之先也<lb/>
漢書曰李夫人病篤上自臨候之夫人遂轉面向壁歔欷<lb/>
而不復言<lb/>
又曰哀帝𥘉即位博士申咸毀給事中薛宣不供養行䘮<lb/>
<pb n="KR3k0012_SBCK_365-2a"/>
服薄於骨肉不冝復列封侯使在朝省宣子況爲右曹侍<lb/>
郎數問其語賕<hi>音求</hi>客揚明欲令創咸面目使不居位㑹司<lb/>
隷闕沉恐咸爲之遂令明遮斫咸宫門外斷鼻脣身八創<lb/>
事下有司沉減死一等宣坐免爲庶人<lb/>
又曰朱博爲左馮翊長陵大姓尚方禁少時曾盗人妻見<lb/>
斫創着其頰府功曹曰白除禁調守尉博聞知以他事召<lb/>
見視其面果有瘢博辟左右問禁是何等創也禁乃叩頭<lb/>
服博笑曰大丈夫固時有是因親信以爲耳目<lb/>
又曰朱博爲人廉儉不好酒色之宴自微賤至冨貴食不<lb/>
重味案上不過三杯夜寢早起妻希見其面<lb/>
又曰董仲舒廣川人也景帝時爲博士下帷講誦弟子<lb/>
　以　次相授業或莫見其面三年不窺園圃其精如<lb/>
此<lb/>
<pb n="KR3k0012_SBCK_365-2b"/>
又曰孔休守新都相休謁見莽莽縁恩意進其玉貝寳劒<lb/>
欲以爲好休不肯受莽因曰誠見君面有瘢美玉可以滅<lb/>
瘢欲獻其玉璏耳<hi>音衛劒鼻也</hi>
又曰張禹爲兒數隨家至市喜觀於卜相者乆而頗曉其<lb/>
别蓍布卦意卜者愛之又竒其靣貌謂禹父曰是兒多知<lb/>
可令學經<lb/>
東觀漢記曰耿秉爲征西將軍鎭撫單于以下及薨南單<lb/>
于舉國發哀犂靣流血<lb/>
後漢書曰應奉年二十時甞詣彭城相袁賀賀時出行閉<lb/>
門造車匠於内開扇出半面視奉奉即委去後數十年於<lb/>
路見車匠識而呼之<lb/>
魏略曰徐庶名福本單家子好任俠擊劒中平末甞爲人<lb/>
報讎白堊突面𬒳髮而走<lb/>
<pb n="KR3k0012_SBCK_365-3a"/>
蜀志曰張𥙿曉相術每舉鏡照面自知死刑未甞不撲之<lb/>
于地<lb/>
又曰劉琰妻胡入賀太后太后令特留胡經月乃出胡有<lb/>
美色琰疑其與後主有私呼卒檛胡至於以履搏面而後<lb/>
棄遣胡具告言琰坐下獄有司議曰卒非檛妻之人面非<lb/>
受杖之地琰竟棄市<lb/>
呉志曰諸葛恪父瑾長面孫權大㑹羣臣使人牽一馿檢<lb/>
其面題曰諸葛子瑜也恪跪曰乞請筆益兩字因聽與筆<lb/>
恪續其下曰之馿舉坐忻笑乃以馿賜恪<lb/>
王隠晉書曰趙孟字長舒入𥙷尚書都令史善於清談有<lb/>
國士之風其面有疵黯諸事不決皆言當問疵面也<lb/>
晉中興書曰王珂爲桓温主簿二軍文武數萬人悉識其<lb/>
面<lb/>
<pb n="KR3k0012_SBCK_365-3b"/>
晉書曰𥘉王恭敗梟首於東桁王平之抽槊刺其面<lb/>
又曰桓温字元子豪爽有風槩姿貌甚偉面有七星<lb/>
又曰劉牢之面紫赤色鬢目驚人而沉毅多計<lb/>
又曰劉𥙿於東府聚樗蒱大擲一判應至數百萬餘人並<lb/>
黒犢唯𥙿及劉毅在後毅次擲得雉大喜褰衣繞床叫謂<lb/>
同座曰非不能盧不事此耳𥙿因挼五木乆之曰老兄試<lb/>
爲卿荅即成盧焉毅意殊不快然素黒其面如鐵色<lb/>
焉<lb/>
宋書曰沈慶之謂帝曰耕當問奴織當問婢今論争伐問<lb/>
白面書生事何由濟<lb/>
又曰明帝大㑹新亭接勞諸軍主樗蒲賭官李安人五擲<lb/>
皆盧帝大驚目安人曰卿面方如田封侯狀也<lb/>
又曰劉瑀爲右衛將軍因求益州甚不得意至江陵與顔<lb/>
<pb n="KR3k0012_SBCK_365-4a"/>
竣書曰朱循之三丗叛兵一日居荆州青油幕下作謝宣<lb/>
明面<lb/>
齊書曰東昏即位多行殺戮沈昭略與沈文季徐孝嗣同<lb/>
召入省例賜藥酒昭略罵徐孝嗣曰廢昏立明古今令典<lb/>
宰相無才致有今日即擲甌破面曰作破面鬼時年四十<lb/>
後梁書曰宋如周有才學爲度支尚書如周面狹長宣帝<lb/>
甞戯之曰卿何謗法華經如周踧踖自陳不謗帝又言之<lb/>
如周懼而出告蔡大寳寳知其旨笑謂之曰君當不謗餘<lb/>
經止應不信法華法華云開經隨喜面不狹長如周乃<lb/>
悟〇後魏書曰清河王懌𬒳誣見害朝野貴賤知與不<lb/>
知含悲喪氣逺夷在京師聞懌喪爲之以刀劈面者數<lb/>
百人<lb/>
三國典略曰髙長恭以淮南之亂恐爲將帥歎曰我去年<lb/>
<pb n="KR3k0012_SBCK_365-4b"/>
面腄今歳何爲不發至是齊主使徐之範飲以毒藥長恭<lb/>
謂妃鄭氏曰我盡忠事上何辜於天而遭賜鴆之禍<lb/>
春秋後語曰秦急攻趙求救於齊齊王曰必以長安君爲<lb/>
質兵乃出長安君者太后之小子也太后愛之不肯遣大<lb/>
臣強諌太后怒謂左右曰敢復言長安君爲質者老婦必<lb/>
唾其面<lb/>
山海經曰大荒之山日月所入有顓頊之子三面一臂不<lb/>
死<hi>郭璞注曰人頭三邊各有靣也</hi>
又曰一目國一目中其面而居<lb/>
尸子曰子貢問孔子曰古者黄帝四面信乎孔子曰黄帝<lb/>
合巳者四人使治四方大有成功此之謂四面也<lb/>
又曰禹長頸鳥喙面貌亦惡天下從賢之者學也<lb/>
孫卿子曰衛靈公有臣公孫吕身長七尺面長三尺廣三<lb/>
<pb n="KR3k0012_SBCK_365-5a"/>
寸名動天下<lb/>
莊子曰孔子謂盗跖曰今將軍身長九尺二寸面目有光<lb/>
脣如激丹齒如含貝音中鍾聲而名曰盗跖丘竊爲將軍<lb/>
恥之<lb/>
韓子曰古人目短於面見故以鏡觀<lb/>
燕丹太子曰田光云脉勇怒而面青骨勇怒而面白荆軻<lb/>
者神勇也怒而不變<lb/>
說苑曰呉王將死曰吾以不用子胥言以至於今死者無<lb/>
知則巳死者有知吾何面見子胥也遂蒙絮覆面自刎<hi>吕氏</hi>
<hi>春秋同</hi>
典論曰袁紹妻劉性妬忌紹死其尸未殯殺其妾五人恐<lb/>
死者有知皆髠髮黒面<lb/>
中論曰小人恥其面不如子都君子恥其行不如堯舜<lb/>
<pb n="KR3k0012_SBCK_365-5b"/>
譙周法訓曰昔有人使妻爲母作粥妻不肯乃以刀擊傷<lb/>
妻面此可爲孝乎<lb/>
傳子曰相者三亭九候定於一尺之面<lb/>
語林曰王武子與武帝圍碁孫皓㸔王曰孫歸命何以好<lb/>
剥人面皮皓曰見無禮於其君者則剥其皮乃舉碁局武<lb/>
子伸脚在局下<lb/>
又曰劉眞長病積時公主毀悴將終喚主主旣見其如此<lb/>
乃舉手指之云君危篤何以自脩飾劉便牽𬒳覆面背之<lb/>
不忍視<lb/>
又曰王右軍見杜弘冶歎曰面如凝脂眼如點<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>如神仙<lb/>
中人<lb/>
又曰何晏字平叔美姿容帝疑其傳粉賜湯餅令晏食之<lb/>
汗出流面拭之轉白<hi>丗說同</hi>
<pb n="KR3k0012_SBCK_365-6a"/>
丗說曰康僧淵目深而鼻髙王丞相每調之僧淵曰鼻者<lb/>
面之山目者面之淵山不髙則不靈淵不深則不清<lb/>
又曰鍾㑹撰四本論始畢甚欲使嵇康一見置懷中不敢<lb/>
出户外遥擲面便走<lb/>
郭子曰琅邪諸葛忘名面病鼠瘻劉眞長見歎曰䑕乃復<lb/>
窟穴人面乎<lb/>
異苑曰陳郡謝石字石奴少患面創諸治莫愈乃自幽逺<lb/>
止於若下中宵有物來舐其創隨舐隨除旣不見形竟爲<lb/>
是龍而舐處悉白故丗呼爲謝白面<lb/>
㑹稽後賢記曰貞女謝仙女者謝承孫也呉歸命侯采仙<lb/>
女充後宮仙女乃炙面服醇醯以取黄瘦竟得免<lb/>
黄帝八十一問曰人面獨能寒何也曰頭者諸陽之脉㑹<lb/>
也諸隂脉皆至頸項不還上獨諸陽脉上頭故面能寒耳<lb/>
<pb n="KR3k0012_SBCK_365-6b"/>
相決曰竒毛生身及面皆豪貴白毫黒毛生共孔帶印綬<lb/>
蔡邕女戒曰夫心猶面首也一且不脩飾則塵垢穢之人<lb/>
心不思善則邪惡入之人盛飾其面而莫脩其心惑矣<lb/>
　　　　　眉<lb/>
說文曰眉目上毛也<lb/>
釋名曰眉媚也有娬媚也<lb/>
毛詩淇澳碩人曰螓首蛾眉<hi>螓首顙廣而方</hi>巧笑倩兮美目盻兮<lb/>
尚書大傳曰堯有眉八<hi>如八字也淮南子同</hi>
大戴禮曰曾子曰敢問不勞可以爲明乎孔子愀然揚眉<lb/>
曰參汝以明主爲勞乎昔者舜左禹而右臯陶不下席而<lb/>
天下治<lb/>
禮說曰君子乗金而玉爲人美眉<lb/>
左傳定公八年曰公侵齊門于陽州顔息射人中眉<hi>顔息魯人</hi>
<pb n="KR3k0012_SBCK_365-7a"/>
退曰我無勇吾志其目也<lb/>
榖梁傳曰長狄兄弟三人遞爲害斷其首而載之眉見於<lb/>
軾<lb/>
戰國䇿曰豫讓欲報趙襄子滅鬢去眉吞炭<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
春秋後語曰吕不韋謂太后曰詐腐刑<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>毒則得給事中<lb/>
乃令人以腐罪告之拔其鬚眉以爲宦者<lb/>
漢書曰張敞爲婦畫眉長安中傳京兆眉憮<hi>應劭曰憮大也孟康曰憮</hi>
<hi>音詡北方人謂好爲詡也</hi>
東觀漢記曰王莽天鳯五年樊崇起兵於莒恐其衆與莽<lb/>
兵亂乃皆朱其眉由是號曰赤眉<lb/>
又曰明德馬后眉不施黛獨左眉角小缺𥙷之以縹<lb/>
又曰馬援自還京數𬒳進見爲人鬒髯眉目如畫<lb/>
又曰梁鴻居呉賃舂每歸妻爲具食不敢於鴻前仰視舉<lb/>
<pb n="KR3k0012_SBCK_365-7b"/>
案齊眉<lb/>
鄧粲晉記曰荆州民宗廞甞以酒犯王平子怒叱左右捽<lb/>
廞郭舒厲色謂左右曰使君醉汝軰何敢妄動平子大恚<lb/>
曰別駕狂郎枉言我醉因遣炙舒眉頭舒跪受炙平子意<lb/>
釋而廞得免<lb/>
宋書曰王玄謨在雍人言欲反玄謨馳啓自解帝知其虚<lb/>
馳遣主書呉喜公慰撫之曰七十老公反欲何求聊復爲<lb/>
笑想足以伸卿眉頭耳玄謨性嚴未曽妄笑時人言玄謨<lb/>
眉頭未曾伸故以此見戯<lb/>
梁書曰武寜王大威字仁容美風儀眉目如畫<lb/>
三國典略曰梁簡文方頰豐下眉目秀發<lb/>
隋書曰元暉字叔平河南洛陽人也父智鬚眉如畫進止<lb/>
可觀少得美名於京師<lb/>
<pb n="KR3k0012_SBCK_365-8a"/>
唐書曰毛若虚絳州太平人也眉毛覆於眼性殘忍𥘉爲<lb/>
蜀川縣尉天寳末爲武功丞年巳六十餘矣<lb/>
帝王丗紀曰文王虎眉<lb/>
列仙傳曰陽都女生而連眉衆以爲異<lb/>
列仙傳曰莫耶子赤鼻眉間一尺<lb/>
列士傳曰千將子赤鼻眉廣三寸<lb/>
荆州先賢傳曰馬良字季常襄陽冝城人兄弟五人皆有<lb/>
令名良眉中有白毛郷里頌曰馬氏五常白眉最良<lb/>
呉越春秋曰伍子胥眉間廣一尺<lb/>
韓子曰失鏡無以正鬢眉失道無以知迷惑<lb/>
吕氏春秋曰呉闔閭使民習戰劒如眉流血不可止<lb/>
淮南子曰今盆水在庭清之終日未能見眉睫濁之不過<lb/>
一撓而不能察方圎<hi>察見也</hi>人神易濁而難清猶盆水之類<lb/>
<pb n="KR3k0012_SBCK_365-8b"/>
也<lb/>
風俗通曰桓帝元嘉中京師婦人作愁眉愁眉者細而曲<lb/>
折此梁兾家所謂京師皆效之天戒若曰將收捕兾婦女<lb/>
憂愁之眉也<lb/>
抱朴子曰有古強者自云四千歳云見堯舜禹湯說之了<lb/>
了丗云堯眉八采不然也直兩眉頭甚竪似八字眉<lb/>
唐子曰人多患逺見百歩而不自知眉頰知眉頰者復不<lb/>
能察百歩<lb/>
西京雜記曰卓文君妖冶好眉色如望逺山<lb/>
語林曰庾公道王尼子非唯事事勝於人布置鬚眉亦勝<lb/>
人我軰皆出其轅下<lb/>
樊氏相法曰眉中長毫百二十歳<lb/>
太平御覽卷第三百六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_558-1a"/>
太平御覽卷第五百五十八<lb/>
　禮儀部三十七<lb/>
　　　　　冢墓二<lb/>
宋書曰王玄謨從弟玄象位下邳太守好發冢地無完椁<lb/>
時人間垣内有小冢墳上殆平毎朝日𥘉升見一女子立<lb/>
冢上近視則亡或以告玄象便命發之有一棺尚全有金蚕<lb/>
銅人以百數剖棺見一女子可二十姿質若生卧而言曰<lb/>
我東海王家女應生資財相奉幸勿見害女臂有玉釧斬<lb/>
臂取之於是女復死<lb/>
又曰大明三年孝武幸籍田經袁湛墓使致祭増守墓五<lb/>
户<lb/>
又曰何承天博見古今爲一時所重張永甞開玄武湖遇<lb/>
古冢冢上得一銅斗有柄文帝以訪於朝士承天曰此亡<lb/>
<pb n="KR3k0012_SBCK_558-1b"/>
新威斗王莽時三公亡皆賜之一在冢外一在冢内時三<lb/>
台居江左者唯甄邯爲大司徒必邯之墓俄而又啓冢内<lb/>
更得一斗復有一石銘云大司徒甄邯之墓<lb/>
又曰張𥙿曽祖澄當葬父郭璞爲占墓地葬某豦年過百<lb/>
歲位至三司而子孫不蕃某豦年幾减半裁卿校而後累<lb/>
丗貴顯澄乃葬其劣豦位至光禄年六十四而亡其子孫遂<lb/>
昌<lb/>
又曰周山圗爲淮南太守時盗發桓温冢大獲寳物客竊<lb/>
取以遺山圗山圗不受簿以還官<lb/>
齊書曰栁丗隆曉數術於倪塘創墓與賔客踐履十往五<lb/>
往常坐豦及卒墓工圗墓取其坐豦焉<lb/>
又曰王倫之爲豫章太守下車祭徐孺子許子將墓<lb/>
又曰𥘉荀伯玉微時有善相墓者謂其父曰君墓當丗暴<lb/>
<pb n="KR3k0012_SBCK_558-2a"/>
貴者但不得乆耳又出失行女子伯玉聞之曰朝聞道夕<lb/>
死可矣頃之伯玉姑當嫁明日應行今夕逃隨人去尋求<lb/>
不能得後出家爲尼伯玉卒敗亡<lb/>
又曰冨陽人唐㝢之僑居桐廬父祖相傳啚墓爲業㝢之<lb/>
自云其冢墓有王氣山中得金轉相誑惑永明二年冬㝢<lb/>
之聚黨遂䧟冨陽至錢塘<lb/>
又曰始興王鑑鎮蜀於州園地得古冢無復棺但有石椁<lb/>
銅器十餘種並古形玉璧三枚珎寳甚多不可皆識金銀<lb/>
爲蚕形者數斗又以朱砂爲阜水銀爲池左右咸勸取之<lb/>
鑑曰皇太子昔在雍有發古冢者得玉鏡玉屏風玉匣之<lb/>
屬皆將還都吾意常不同乃遣功曹何佇之爲起墳諸寳<lb/>
物一不得犯<lb/>
又曰宜都王鑑鎭姑熟于時人發桓温女冢得金巾箱織<lb/>
<pb n="KR3k0012_SBCK_558-2b"/>
金篾爲嚴器又有金蚕銀蠒等物甚多條以啓聞欎林勑<lb/>
以賜之鑑曰今取往物後取今物如此循環豈可熟念使長<lb/>
史蔡約自徃脩復纎毫不犯<lb/>
又曰文惠太子鎮雍州有盗發古冢者相傳云是楚王冢<lb/>
大獲寳物玉履玉屏風竹書青絲綸簡廣數分長二丈皮<lb/>
節如新有得十餘簡以示王僧䖍云是科斗書考工記周<lb/>
官所闕文也<lb/>
南史曰齊前將軍陳天福坐討唐寓之於錢塘掠奪百姓<lb/>
財物棄市先是天福將行令家人預作壽冢未至東又信<lb/>
催速就冢成而得罪因以葬焉<lb/>
梁書曰丁貴嬪薨昭明太子遣人求得善墓地將斬草有<lb/>
賣地者因閫人俞三副求市若得錢三百萬與之三副密<lb/>
啓武帝言太子所得地不如今所得地於帝吉帝末年多忌<lb/>
<pb n="KR3k0012_SBCK_558-3a"/>
便命市之葬畢有道士善圗墓云地不利長子若厭伏或<lb/>
可申延乃爲蠟鵝及諸物埋墓側長子位有宫監鮑邈之<lb/>
魏雅者二人𥘉並爲太子所愛邈之晚見踈於雅宻啓武<lb/>
帝云雅爲太子厭禱帝宻遣檢點果得鵝等物大驚將窮<lb/>
其事徐勉固諌得止唯誅道士<lb/>
又曰蕭斆太清𥘉爲梁州長史梁州有古墓名曰尖冢或<lb/>
云張騫墳欲有發者輙聞鼓角與外相拒堆埋者懼而退<lb/>
斆謂　無此理求自監督及開唯有銀鏤銅鏡方尺<lb/>
唐書曰代宗時號州刺史王竒光上言閿郷縣女媧墓去<lb/>
天寳末失所在今一夜河上側近忽聞風雷声曉見其墓<lb/>
踊出上有雙栁樹下有巨石其栁各髙丈餘<lb/>
又曰天后西幸京師路經楊玄感墓上誦李百藥過玄感<lb/>
墓詩云劒有萬人敵文爲一代英除昏志不遂僣亂道難<lb/>
<pb n="KR3k0012_SBCK_558-3b"/>
平歎曰百藥唯解綴文不識大義<lb/>
又曰韓恩復則天朝爲太常慱士定南郊儀注云太妃鼓<lb/>
吹排羣邪守大體國家頼之睿宗朝爲給事活嚴善思<lb/>
於雷霆之下拒武三思於䧟附之中玄宗御筆題碑云有<lb/>
唐忠孝韓長公之墓<lb/>
又曰伊愼兖州人善騎始爲果毅喪母將營合附不識其<lb/>
父之墓晝夜號哭未浹日夢寐有指導焉遂發壠果得舊<lb/>
記驗<lb/>
又曰盧坦爲侍御史㑹李錡反有司請毀錡祖父廟墓坦<lb/>
甞爲錡從事乃上言曰淮安王神通有功於草昧且古之<lb/>
父子兄弟罪不相及況以錡故可累五代祖乎乃不毀因<lb/>
賜神通墓五戸以備洒掃<lb/>
白虎通曰春秋之義王者墳髙三仞樹以松諸侯半之樹<lb/>
<pb n="KR3k0012_SBCK_558-4a"/>
以栢大夫八尺樹以欒士四尺樹以槐庶人無墳樹以楊<lb/>
栁<lb/>
晏子曰梁丘據死景公召晏子告之據曰忠臣愛我欲厚<lb/>
葬之髙大其壟晏子對曰不可公遂止<lb/>
列子曰燕人長於楚老而還過晉國同行者給之指城<lb/>
曰此燕國之城其人愀然變容　指社曰此若里之社<hi>若猶汝也</hi>
乃喟然而歎指舎曰此君先人之廬乃泫然而泣指壠曰<lb/>
若先人之冢其哭不自禁同行者啞然大笑曰余等給君乃<lb/>
晉國耳其人慙及至燕國之城社眞見先人之廬冢悲心<lb/>
更微<lb/>
傳子曰太原民發冢破棺中有婦人將出與語生人也視<lb/>
其冢上木三十歲不知此婦人三十歲常生地中也將一<lb/>
朝欻然生偶與發冢者㑹也<lb/>
<pb n="KR3k0012_SBCK_558-4b"/>
抱朴子曰呉景帝時於江陵掘冢取板治城後發一大冢<lb/>
内有重閤石扉皆樞轉開閇四周徼道通事具髙可乗馬<lb/>
又鑄銅爲人數十枚長五尺皆大冠衣執劒列侍靈坐皆<lb/>
刻銅人背後石壁言殿中將軍或言侍郎似公王冢也破<lb/>
其棺棺中有人鬢巳班白鮮明靣體如生人棺中有白玉<lb/>
壁三十枚藉尸兵人舉出死人以倚冢壁一玉長一尺形<lb/>
似冬瓜從死人懷中出墮地兩耳中及鼻中有黄金如棗<lb/>
此則骨骸有假物而不杇之効也<lb/>
吕氏春秋曰丗之爲丘壟也其大若山其樹若林以此觀<lb/>
丗示冨則可矣以此爲死則不可自古及今未有不亡之<lb/>
國者則是無不掘之墓也是故大墓無不掘者而丗争爲<lb/>
之豈不悲哉堯葬於糓林通樹枝舜葬於紀市不變其肆<lb/>
禹葬於㑹稽不變人徒是故先王以儉葬也非愛其費非<lb/>
<pb n="KR3k0012_SBCK_558-5a"/>
惡其勞以爲死者虚也<lb/>
越絶書曰宋大夫華元冢在華原陳留小黄縣城北<lb/>
呉越春秋曰虎丘者呉王闔閭墓也下池廣六十歩深一<lb/>
丈五赤銅椁三重中池廣六尺金鴈玉鳬諸膓魚膓之劒<lb/>
以送焉取士臨海潮千萬人築治之以葬後金精上地爲<lb/>
白虎據墳故以爲虎丘<lb/>
越傳曰禹到大越上苗山更名山曰㑹稽因死葬焉穿壙<lb/>
深七尺上無寫泄下無流水壇髙三尺土階三等周方一<lb/>
畝<lb/>
華陽國志曰周失綱紀蜀先稱王有名蠶藂其目縱死作<lb/>
石階石棺國人化之故俗以石棺椁爲縱目人冢<lb/>
又曰蜀有五丁能移山舉萬鈞其王薨輙立大石長三丈<lb/>
重千鈞爲墓志<lb/>
<pb n="KR3k0012_SBCK_558-5b"/>
又曰蜀遣使朝秦秦惠王許嫁五女於蜀蜀遣五丁力士<lb/>
奉迎虵山崩同時壓殺五丁及秦五女蜀王痛傷命曰五<lb/>
婦冢今其人或名五丁冢<lb/>
又曰武都有一丈夫化爲女子美而艶盖山精也蜀王納<lb/>
爲妃不習水土欲去王必留之乃作東平之歌以樂之無<lb/>
幾殁故王哀之乃遣五丁之武都擔士爲妃作冢<lb/>
三輔决録曰竇后父名猗遭秦亂隱身鈎魚墜淵而卒后<lb/>
登尊號遣使者於父墜所築起大墳<lb/>
丗說曰戴公見林法師墓曰德音未逺而拱木巳積冀神<lb/>
理綿綿不與氣運俱盡耳<lb/>
又曰黄𥘉末呉人發長沙王呉芮冢以其材於臨湘爲孫<lb/>
堅立廟容良如生衣服不朽後預發者見綱曰君何類<lb/>
長沙王芮但微短耳綱瞿然曰是先祖也自芮之卒至冢<lb/>
<pb n="KR3k0012_SBCK_558-6a"/>
發四百餘年綱芮之十六丗孫也<lb/>
又曰有人相羊祜應出受命君忌其言遂使掘斷墓後以<lb/>
壞之相者云墓勢相讓猶有折臂三公俄而祜墜馬折臂後<lb/>
至三公<lb/>
又曰郭景純過江居于曁陽母亡安墓不盈百歩時人以<lb/>
爲近水景純曰將當爲陵今沙漲去數十里皆爲人居家<lb/>
桑田<lb/>
慱物志曰漢末發范明友冢奴猶活明友是霍光女聓奴<lb/>
記言光家事廢立之際多與漢書相應<lb/>
又曰漢末有發前漢時宮人冢者宫人獨活旣出平如復<lb/>
舊<lb/>
列士傳曰羊角哀葬友人在栢桃與荆將軍冢比他日角<lb/>
哀夢栢桃語巳曰蒙子之恩而獲原厚葬荆將軍自以豪<lb/>
<pb n="KR3k0012_SBCK_558-6b"/>
欲役伏吾吾不聽與連戰不勝期十五日大合戰以決勝<lb/>
負得子則勝不得則負矣角哀至期日陳兵詣其冢上<lb/>
三輔决録曰趙嘉年三十餘有重疾七年不樂乃爲令勑<lb/>
兒曰丈夫生一丗豦無箕山二公之操仕無伊摰吕尚之勲<lb/>
天不我與復何言哉聊立一圎石樹吾墓前刻之曰漢有<lb/>
逸民姓趙名嘉有志無時命也柰何後病愈<lb/>
楚國先賢傳曰李善字次孫南陽人也夲同縣李元蒼頭<lb/>
建武中元家死没唯孤兒續始生善親自哺養丗祖拜<lb/>
善及續並爲太子舎人善顯宗時辟公府以能治劇再遷日<lb/>
南太守從京師之官道經南陽李元冢未至一里乃脫服<lb/>
持劒去草及拜墓哭泣甚悲身炊爨自執姐鼎以脩祭<lb/>
楊雄家諜曰子雲天鳯五年卒葬安陵阪上所厚沛郡桓<lb/>
君山平陵如子禮弟子鉅鹿侯子芭共爲治喪諸公遣丗<lb/>
<pb n="KR3k0012_SBCK_558-7a"/>
子朝郎更行事者㑹送桓君止爲歛<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>起祠塋侯芭負土<lb/>
作墳號曰玄冢<lb/>
七略曰楊雄死弟子共爲起冢號曰楊冢<lb/>
趙歧別傳曰歧字臺卿年九十餘建安六年卒先自爲壽<lb/>
藏圖季札子産晏嬰叔向四像居賔位又自像其像居<lb/>
主位皆爲讃頌勑其子曰我死之日墓中聚沙爲牀布<lb/>
簟白衣散髮其上覆以單𬒳即曰便下下訖便掩<lb/>
王子年拾遺記曰舜葬蒼梧之野有鳥如丹雀自丹州而<lb/>
來吐五色之氣氣如雲白日慿霄雀能羣飛衘土以成墳<lb/>
太平御覽卷第五百五十八<lb/>
<pb n="KR3k0012_SBCK_558-7b"/>
</p>
<p>
</p>
  </div>
</body>
</text>
</TEI>
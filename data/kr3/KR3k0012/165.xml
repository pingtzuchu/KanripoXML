<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_165-1a"/>
太平御覽卷第一百六十五<lb/>
　州郡部十一<lb/>
　　隴右道<lb/>
　　　秦　渭　蘭　㑹　河　洮<lb/>
　　　岷　廓　疊　鄯　凉　甘<lb/>
　　　肅　瓜　沙　伊　西　庭<lb/>
　　　　秦州<lb/>
十道志曰秦州天水郡禹貢雍州之域古西戎地秦始封<lb/>
之邑秦爲隴西郡漢武置天水郡<lb/>
史記秦本紀曰周孝王時非子好馬及善畜養孝王曰昔<lb/>
栢翳爲舜主畜多息故有土賜姓嬴今其後丗亦爲朕息<lb/>
馬遂分土地爲附庸邑之秦使續嬴氏<lb/>
漢志曰天水郡莽曰填戎明帝改曰漢陽<lb/>
<pb n="KR3k0012_SBCK_165-1b"/>
秦州記曰郡前有湖水冬夏無増减或說天水取名由此<lb/>
湖也<lb/>
漢志曰上邽屬隴西郡戎邑也又曰成紀清水並屬天水<lb/>
郡莽改清水曰識時<lb/>
輿地志曰石紐地名夏禹所生之地<lb/>
續漢書郡國志曰成紀古帝庖犧氏所生之地<lb/>
漢志曰略陽道屬天水郡十三州志曰略陽即故冀城也<lb/>
又曰街泉戎邑道屬天水郡<lb/>
續漢書地里志有街泉亭<lb/>
　　　　　渭州<lb/>
十道志曰渭州隴西郡春秋及戰國時羗戎所居秦昭王<lb/>
伐得義渠戎王始置隴西郡<lb/>
禹貢曰導渭自鳥䑕同穴又曰終南敦物至于鳥䑕漢志<lb/>
<pb n="KR3k0012_SBCK_165-2a"/>
豲道戎邑也屬天水郡即今隴西縣地<hi>豲音桓</hi>
地道記曰漢陽有大坂名曰隴坻亦曰隴山郡處其西故<lb/>
曰隴西其山堆旁崩聲聞數百里揚雄所謂響若坻頽是<lb/>
也<lb/>
　　　　蘭州<lb/>
十道志曰蘭州金城郡禹貢雍州之域古西戎地秦併天<lb/>
下爲隴西郡<lb/>
後漢書西羗傳曰羗無戈援劒曽孫忽留湟中忽子研立<lb/>
研最豪徤故羗中號爲研種秦始皇時務併六國兵不西<lb/>
行故羗人得蕃息及秦併天下築長城以界之衆羗不復<lb/>
南渡漢興匈奴冐頓強盛臣伏諸羗景帝時研種留何率<lb/>
人求守隴西於是徙留何於狄道<lb/>
漢志曰狄道屬隴西郡以其地有狄種故云狄道<lb/>
<pb n="KR3k0012_SBCK_165-2b"/>
又曰浩亹水若西塞外東至允吾入湟水詩大雅曰鳬鷖<lb/>
在亹亦其義也蘭州有浩亹故城浩亹音閤門<lb/>
漢志曰金城郡領縣十三應劭曰𥘉築城得金故曰金城<lb/>
瓉曰金取其堅固也故墨子曰金城湯池<lb/>
　　　　㑹州<lb/>
十道志曰㑹州㑹寜郡禹貢雍州之域古西羗地秦併天<lb/>
下屬隴西郡漢屬金城郡唐武德二年平李軌置西㑹州<lb/>
貞觀八年改爲㑹州<lb/>
元和郡縣志曰後周太祖爲西魏相來廵㑹師於此因置<lb/>
州爲名唐貞觀中亦爲粟州<lb/>
　　　　　河州<lb/>
十道志曰河州安郷郡禹貢雍州之域古西羗地秦併天<lb/>
下爲隴西郡漢分置天水郡<lb/>
<pb n="KR3k0012_SBCK_165-3a"/>
漢志曰枹罕屬金城郡故罕羗侯邑也抱音孚其子從木<lb/>
禹貢曰道河積石至于龍門<hi>積石山在金城西南</hi>
西域傳曰河注蒲昌海潜行地下南出於積石山<lb/>
　　　　洮州<lb/>
十道志曰洮州臨洮郡禹貢雍州之域秦漢諸羗之地<lb/>
漢志曰洮水出西羗中北至抱罕東入河沙<lb/>
　　　　　岷州<lb/>
十道志曰岷州和政郡禹貢雍州之域六國時屬秦秦併<lb/>
天下爲隴西之臨洮縣<lb/>
史記曰蒙恬築長城起臨洮<lb/>
　　　　　廓州<lb/>
十道志曰廓州寜塞郡禹貢雍州之域古西羗地<lb/>
漢書曰宣帝時諸羗數背叛後將軍趙充國屯隴西羇縻<lb/>
<pb n="KR3k0012_SBCK_165-3b"/>
之諸羗不敢動<lb/>
後漢書叚熲傳曰延熹中燒當煎河勒姐等八種羗冦隴<lb/>
西金城熲追討大破之明年澆河大豪㓂張掖熲斬澆河<lb/>
大帥五千餘人西羗於是弭定<lb/>
　　　　疊州<lb/>
十道志曰疊州合川郡禹貢梁州之域歷秦漢魏晉爲諸<lb/>
羗所據<lb/>
後周書曰建德六年西逐諸戎始統有其地因置恒香郡<lb/>
㝷改爲疊州蓋以其地多山重疊以名郡也又於三交口<lb/>
築城置甘松防又爲三川縣以隷恒香郡至建德元年改<lb/>
三川縣爲常芬縣仍立芳州以邑隷焉取其地多芳草爲<lb/>
郡之名<lb/>
　　　　鄯州<lb/>
<pb n="KR3k0012_SBCK_165-4a"/>
十道志曰鄯州西平郡禹貢雍州之域古西戎之地<lb/>
漢志曰允吾屬金城郡今龍攴縣即其地<lb/>
　　　　　凉州<lb/>
十道志曰凉州武威郡禹貢雍州之域六國至秦戎狄月<lb/>
攴居焉漢𥘉爲匈奴右地<lb/>
釋名曰西方寒凍或云河西土田薄故曰凉<lb/>
晉書曰姑臧城匈奴所築舊蓋臧城語訛後云姑臧<lb/>
又曰惠帝末張䡄求爲凉州於是大城此地爲一㑹府以<lb/>
據之號前凉後吕光復據之號後凉<lb/>
禹貢曰原隰厎績至于豬野織皮崑崙析支渠捜西戎即<lb/>
叙<lb/>
續漢書曰西羗自賜支以西濵河首左右居今河關西可<lb/>
十餘里有河曲羗謂之賜支<lb/>
<pb n="KR3k0012_SBCK_165-4b"/>
異物志曰古渠捜國當大宛北界豬野今姑臧界豬野澤<lb/>
是〇劉昞燉煌實録曰晉安帝隆安元年凉州牧李暠微服<lb/>
出城逢虎道邊虎化爲人遥呼暠爲西凉君暠因彎弧待<lb/>
之又遥呼暠曰有事告汝無疑也暠知其異投弓於地人<lb/>
乃前曰燉煌空虚不是福地君之子孫王於西凉不如徙<lb/>
酒泉言訖乃失暠乃移都酒泉<lb/>
後漢書曰安帝時匈奴冦常山於是西北有事民飢民用<lb/>
不足大將軍鄧騭欲棄凉州專務北邊曰譬若家人衣壞<lb/>
敗一以相𥙷猶有所完若不如此將兩無所保郎中虞討<lb/>
曰大將軍之䇿不可者三先帝闢境而今棄之不可一也<lb/>
棄凉州即以三輔爲塞園陵單外不可二也諺曰關西出<lb/>
將關東出相烈士武臣多出凉州風土壯猛便習兵事今<lb/>
羗所以不過三輔爲腹心害者以凉州在其後也<lb/>
<pb n="KR3k0012_SBCK_165-5a"/>
　　　　甘州<lb/>
十道志曰甘州張掖郡禹貢雍州之域六國至秦戎狄月<lb/>
支居焉漢爲匈奴右地<lb/>
尚書禹貢曰道弱水至于合黎<lb/>
十道志曰今張掖有合黎水<lb/>
漢志西域傳曰月支本居祁連燉煌間霍去病傳曰濟居<lb/>
延遂臻小月支攻祁連即此道也<lb/>
漢志曰張掖郡匈奴昆邪王地武帝時開之莽曰設屏應<lb/>
劭曰張國臂掖故曰張掖也<lb/>
又曰觻得屬張掖郡有千金渠西至樂涫入澤中莽曰官<lb/>
式<hi>涫音官音鹿</hi>
又曰刪丹屬張莽曰貫虜<lb/>
　　　　　肅州<lb/>
<pb n="KR3k0012_SBCK_165-5b"/>
十道志曰肅州酒泉郡禹貢雍州之域古西戎地月支所<lb/>
居漢爲武威酒泉郡也<lb/>
漢書曰武帝元狩二年昆邪王殺休屠王將其衆來降以<lb/>
其地爲武威酒泉郡<lb/>
又匈奴傳曰漢置酒泉郡以隔絶故與羗通路又西通月<lb/>
支大夏以公主妻烏孫王以分匈奴西方之援國其水甘<lb/>
若酒故名酒泉<lb/>
後漢書曰班超乆在西域年老思土上書曰臣不敢望到<lb/>
酒泉郡但願生入玉門關<hi>玉門屬燉煌今沙州也去長安三千六百里酒泉今肅州也去</hi>
<hi>長安二千八百五十里路</hi>
　　　　瓜州<lb/>
十道志曰瓜州晉昌郡禹貢雍州之域古西戎地戰國時<lb/>
烏孫月支居焉漢𥘉爲匈奴右地後爲武威酒泉二郡<lb/>
<pb n="KR3k0012_SBCK_165-6a"/>
漢志曰寘安屬燉煌郡寘水出焉又名籍端水出羗中西入<lb/>
澤寘安即晉昌地<lb/>
又曰廣至冝禾都尉治昆侖障莽曰廣桓即常樂地有冝<lb/>
禾故城<lb/>
　　　　　沙州<lb/>
十道志曰沙州燉煌郡禹貢雍州之域古西戎地秦屬西<lb/>
戎漢置燉煌郡<lb/>
左傳范宣子數戎子駒支曰昔秦人迫逐乃祖吾離于瓜<lb/>
州蒙犯荆棘以來歸我先君惠公有不腆之田與汝剖分<lb/>
而食之<hi>瓜州地在燉煌</hi>
漢書曰武帝元鼎六年分酒泉置燉煌郡徙人以實之<hi>應劭</hi>
<hi>曰燉大也皇盛也</hi>
又西域傳曰東則接漢扼以玉門陽關今壽昌有陽關及<lb/>
<pb n="KR3k0012_SBCK_165-6b"/>
玉門故關<lb/>
漢志曰燉煌郡龍勒縣有陽關玉門關<lb/>
　　　　　伊州<lb/>
十道志曰伊吾郡本伊吾盧地在燉煌之北大磧之外南<lb/>
去玉門八百里<lb/>
後漢書曰永平十六年明帝命將北征取伊吾盧地置冝<lb/>
禾都尉以屯田<lb/>
又西羗傳曰伊吾地冝五榖桑麻蒲陶其北有栁中皆膏<lb/>
膄之地故漢與匈奴爭車師伊吾之地以制西戎<lb/>
　　　　　西州<lb/>
十道志曰西州交河郡<lb/>
漢書西域傳曰車師後王國有新道通玉門關戊巳校尉<lb/>
徐普欲開以省道里半以避白龍堆之扼車師後王姑勾<lb/>
<pb n="KR3k0012_SBCK_165-7a"/>
以道通爲不便即馳突出髙昌壁入匈奴<lb/>
後魏書曰以其地勢髙峻人物昌盛因名髙昌<lb/>
　　　　　庭州<lb/>
十道志曰庭州雍州之外流沙之西北前漢烏孫舊地東<lb/>
與匈奴接歷代爲胡虜所居<lb/>
漢書西域傳曰貳師伐西域諸國震懼自燉煌西至鹽澤<lb/>
徃徃起亭而輪臺渠黎多有田卒<lb/>
後漢書曰班超將兵擊伊吾於蒲類海<lb/>
太平御覽卷第一百六十五<lb/>
<pb n="KR3k0012_SBCK_165-7b"/>
</p>
<p>
</p>
  </div>
</body>
</text>
</TEI>
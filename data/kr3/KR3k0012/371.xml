<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_371-1a"/>
太平御覽卷第三百七十一<lb/>
　人事部十二<lb/>
　　　胷　膈　乳　腹　背<lb/>
　　　脊　脅　肋　臍　腰<lb/>
　　　　　胷<lb/>
說文曰膺匈也臆胷骨也<lb/>
廣雅曰臆膺胷也<lb/>
釋名曰胷猶啌啌氣所衝<hi>啌許江切</hi>
左傳僖下曰魏犨爇僖負羈氏魏犨傷於胷公欲殺之而<lb/>
愛其材使問且視之病將殺之魏犨束胷見使者曰以君<lb/>
之靈不有寧也距躍三百曲踊三百乃舎之<lb/>
論語摘輔象曰孔子胷應矩是謂儀古<lb/>
春秋演孔圖曰孔胷文曰制作定世符運<lb/>
<pb n="KR3k0012_SBCK_371-1b"/>
春秋後語曰荆軻謂樊於期曰願得將軍之首以獻秦王<lb/>
秦王必喜而見臣臣左手把其䄂右手揕其胷<lb/>
漢書曰髙祖與項羽對軍數羽十罪羽伏弩射漢王中胷<lb/>
髙祖詐捫足曰虜中吾指<lb/>
又曰王莽好反膺髙視<lb/>
京房易妖占曰人生子有二胷民謀其主<lb/>
帝王世紀曰禹母吞神珠胷坼而生禹<lb/>
淮南子曰文王洿膺<hi>許慎注曰洿盧也</hi>
南州異物志曰獠民亦謂文身國刻其胷前作華文以爲<lb/>
飾<lb/>
山海經曰結胷國爲人結胷<hi>郭璞注曰臆前出如人結喉</hi>貫胷國爲人<lb/>
胷有竅<lb/>
世說曰王孝伯問王大忱阮籍何如司馬相如王大忱曰<lb/>
<pb n="KR3k0012_SBCK_371-2a"/>
阮籍胷中壘塊故湏酒澆之<hi>言同相如唯有酒異大忱小字</hi>
録異傳曰漢武帝時蒼梧賈雍爲豫章太守有神術出界<lb/>
計賊爲賊所殺失頭雍上馬還營營中咸走來視雍雍胷<lb/>
語曰有頭爲佳吏涕泣曰有頭佳雍曰無亦佳言畢遂死<lb/>
志怪集曰石季倫母䘮洛下豪俊赴殯者傾都王戎亦入<lb/>
臨殯便見鬼攘臂打搥鑿甚惶惶有一人當棺立此鬼披<lb/>
胷䧟之此人即應鑿而倒人便舁去得病半日死故世間相<lb/>
傳不冝當棺由戎所見<lb/>
　　　　　膈<lb/>
說文曰胷心上膈也<lb/>
釋名曰膈塞也膈塞上下使不與糓氣相亂<lb/>
世說曰桓公有主簿善別酒輙令先甞好者謂青州從事<lb/>
惡者謂平原督郵青州有齊郡平原有膈縣從事言至臍<lb/>
<pb n="KR3k0012_SBCK_371-2b"/>
督郵言至膈上住<lb/>
　　　　　乳<lb/>
廣雅曰湩謂之乳<lb/>
說文曰湩乳汁也<hi>湩音凍又竹仲切</hi>
通俗文曰乳病曰<hi>丁故切</hi>
河圖曰蒼帝井乳<hi>宋均日法房星也</hi>
春秋元命苞曰文王四乳是爲含良蓋法酒旗布恩舒明<lb/>
<hi>宋均曰乳酒也</hi>
漢書曰張蒼免相後口中無齒食乳以女子爲乳母也<lb/>
謝承後漢書曰南陽李善夲濟陽李元家奴元遭病死唯<lb/>
有孤孫續有貲千萬奴婢欲謀殺續分其財産善夜抱續<lb/>
逃瑕丘界親自哺養乳爲生湩遂至成長<lb/>
吴書曰潁川馮熈使魏辭意不屈魏留之熈懼見迫乃引<lb/>
<pb n="KR3k0012_SBCK_371-3a"/>
刀刺中乳房上聞嘉之賜鹽米復其門<lb/>
後魏書曰朱循之爲劉義隆司徒從事中郎守滑臺安頡<lb/>
圍之其母在家乳汁忽出母號慟告家人曰我年老非復<lb/>
有乳汁之時今忽如此兒必没矣果以其日爲頡所擒<lb/>
又曰昭成皇帝諱什翼卧則乳至席<lb/>
齊書曰太祖母陳皇后生太祖二年乳人乏乳后夢人以<lb/>
兩甌麻粥與之覺乳遂大出<lb/>
淮南子曰文王四乳是謂太仁天下所歸百姓所親<lb/>
山海經曰形夭與帝爭神帝斷其首罪葬之常羊山乃以<lb/>
乳爲目齊爲口<lb/>
益部耆舊傳曰蜀郡張寛字叔文漢武帝時爲侍中從祀<lb/>
甘泉至渭橋有女子浴於渭水乳長七尺上怪問之女曰<lb/>
帝後第七車者知我所來時寛在第七車對曰天星主祭<lb/>
<pb n="KR3k0012_SBCK_371-3b"/>
祀者齋戒不嚴時則女人見<lb/>
劉欣期交州記曰趙嫗者九眞軍安縣女子也乳長數尺<lb/>
不嫁入山聚羣盗遂攻郡常着金㩉蹤屐戰退輙張帷幙<lb/>
與少男通數十侍側刺史吴郡陸胤平之<lb/>
王子年拾遺録曰無老國其人皆千歳百歳一老齒落髮<lb/>
秃又年少嫗者乳養還復若㓜稚<lb/>
神仙服食經曰仙藥有陽丹隂丹隂丹婦人乳汁也婦人<lb/>
十五巳上下爲月客有身月客絶上爲乳汁<lb/>
養性經曰乳者意之府也<lb/>
世說曰王武子蒸肫肥美異常味武帝怪問何由乃尔云以<lb/>
人乳飲之武帝色甚不平所以飲食未畢便去<lb/>
異苑曰賈充妻郭氏爲人凶妬生兒黎民年始二歳充外<lb/>
入就乳母抱中嗚撮郭遥見謂充愛乳嫗即殺之兒恒啼<lb/>
<pb n="KR3k0012_SBCK_371-4a"/>
泣不飲他乳經日遂死郭於是終身無子<lb/>
唐新語曰韓思彦以侍御史廵察于蜀成都有冨啇兄弟<lb/>
三人分資不平爭訴累年不决思彦推案數日令厨者奉<lb/>
乳自飲以其餘賜爭者竊相語遂號哭攀援不解俱言曰<lb/>
侍御豈不以兄弟同乳母耶悲號不自勝請同居如𥘉<lb/>
相書許負曰乳間闊尺冨貴足壽乳黒如墨公侯之相<lb/>
　　　　　腹<lb/>
說文曰腹厚也<lb/>
釋名曰腹複也冨也腹胃之屬已自裹盛復於外複之其<lb/>
中多品似冨者也自齊巳下曰水腹水汋所聚也<lb/>
又曰少腹少小也比齊巳上爲小也<lb/>
易說卦曰坤爲腹離其於人也爲大腹<lb/>
尚書盤庚曰今予其敷心腹腎膓歴告爾百姓于朕志<lb/>
<pb n="KR3k0012_SBCK_371-4b"/>
左傳宣十三年傳曰楚子圍蕭司馬卯言號申叔展曰有<lb/>
麥麴乎曰無有山芎藭乎曰無河魚腹疾柰何曰目於眢<lb/>
井而出之<lb/>
國語曰叔魚牛腹其母歎曰必以賄死<lb/>
史記曰薄姬曰昨夜夢蒼龍據妾腹帝曰此貴徴也吾爲<lb/>
汝成之一幸生男是爲代王<lb/>
史記曰范睢說秦昭王曰伍子胥橐載而出昭門夜行晝<lb/>
伏至於陵水無以餬其口膝行匍匐稽首肉袒鼓腹吹簫<lb/>
乞食於吴市卒興吴國闔閭爲伯<lb/>
東觀漢記曰光武降銅馬諸將未能信賊賊亦兩心上勑<lb/>
賊各歸勒兵上輕騎入賊營賊曰蕭王推赤心置人腹中<lb/>
安得不投死<lb/>
又曰帝問東平王蒼在家何等最樂對曰爲善最樂後詔<lb/>
<pb n="KR3k0012_SBCK_371-5a"/>
與諸國述之曰王言甚大副其腰腹矣<lb/>
謝承後漢書曰濟隂戎良字子恭年十八爲郡門下幹良<lb/>
儀容佳麗太守諸葛禮使冩書從者誣良與婢通良刳腹<lb/>
引出肝膓示禮赤心<lb/>
後漢書曰邊韶字孝先教授數百人韶口辯曽晝眠卧弟<lb/>
子嘲曰邊孝先腹便便嬾讀書但欲眠韶潜聞之應之曰<lb/>
吾以邊爲姓先爲字腹便便五經笥但欲眠思經義寐與<lb/>
周公通夢静與孔子同意師而可嘲出何典記嘲者大慙<lb/>
魏志曰管輅弟展謂輅曰大將軍待君意厚兾當冨貴<lb/>
輅長歎曰天與我明才不與我年壽恐四十七八間不見<lb/>
女嫁男娶吾背無三甲腹無三壬此皆不壽之驗明年四<lb/>
十八卒<lb/>
吴録曰丁固夢腹上生松趙逹謂之曰松字十八公後果<lb/>
<pb n="KR3k0012_SBCK_371-5b"/>
然<hi>夢門巳具</hi>
齊書曰髙帝爲領軍蒼梧王深相猜忌屢欲害帝常帥數<lb/>
十人直入領軍府時暑熱帝晝卧祼袒蒼梧立帝於室内<lb/>
畫腹爲射的自引滿將射之帝神色不動歛𬒮曰老臣無<lb/>
罪蒼梧左右王天恩諌曰領軍腹大是佳射堋而一箭便<lb/>
死後無可復射不如<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>射之乃取<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>箭一發即中帝臍蒼<lb/>
梧投弓於地大笑曰此手如何<lb/>
崔鴻十六國春秋後趙録曰佛圖澄腹傍有一孔常以絮<lb/>
塞之每夜書則拔絮孔中出光照于一室又當齋時平旦<lb/>
至流水側復腹傍孔中引出五藏六腑洗之訖還内腹中<lb/>
老子曰虚其心實其腹<lb/>
又曰聖人爲腹不爲目<lb/>
莊子曰夫赫胥氏之時民含餔而熈鼓腹而遊<lb/>
<pb n="KR3k0012_SBCK_371-6a"/>
唐子曰人君以江海爲腹山爲面如此則下不知其量畏<lb/>
而懷之<lb/>
帝王世紀曰紂刳孕婦之腹中以觀其胎<lb/>
吴越春秋曰子胥鞭平王尸三百右手决其目左手踐其<lb/>
腹<lb/>
京房易占曰人生有二腹其國分<lb/>
王子年拾遺録曰孫䇿母夢膓出委地有神女夜來爲其<lb/>
收内腹裏云必生才雄之子方興吴國神女負䇿母繞吴<lb/>
昌門三匝曰當錫尓此土鼎足於天下<lb/>
談藪曰楊玠娶博陵崔季讓女崔家冨圖籍殆將萬卷成<lb/>
婚之後頗亦遊其書齋旣而告人曰崔氏書𬒳人盗盡曽<lb/>
不之覺崔遽令檢之玠捫腹曰巳藏之經笥矣<lb/>
世說曰郝隆七月七日出日中仰卧人問其故荅曰我曬<lb/>
<pb n="KR3k0012_SBCK_371-6b"/>
腹中書耳<lb/>
又曰張華旣貴有少時賔客來候之華與共飲九醖爲酣<lb/>
暢其夜醉眠張常飲此酒眠輙使人左右轉倒其夜客卧<lb/>
忘勑左右而左右依常爲張公轉側至明起友人猶不起<lb/>
視之酒果穿腹流牀下滂沲<lb/>
又曰劉眞長始見王丞相時盛暑之月丞相以腹熨彈碁<lb/>
局曰何乃訋<hi>吴人以冷爲訋或作渹音與鄭相近</hi>劉旣出人問見王公如何<lb/>
劉曰未見他異唯作吴語耳<lb/>
又曰郄太尉在京日遣門生與王丞相書求女壻丞相語<lb/>
郄信曰君徃東廊下任意選之門生歸白郄云王家諸郎<lb/>
皆可喜聞某來覔女壻咸自矜持唯有一郎在東床坦腹<lb/>
而食如不聞郄云正好比訪之乃是逸少因嫁女與之<lb/>
俗說曰有人指周伯仁腹曰此中何有荅此中洪洞容卿<lb/>
<pb n="KR3k0012_SBCK_371-7a"/>
等數百人<lb/>
　　　　　背<lb/>
說文曰背脊也<lb/>
釋名曰背陪也在後稱也<lb/>
廣雅曰背謂之骶<hi>音帝</hi>背北也<lb/>
左傳莊公曰齊襄公田于貝丘見大豕從者曰公子彭生<lb/>
也公怒曰彭生敢見射之豕人立而啼公懼墜于車傷足<lb/>
喪屨反誅屨於徒人費弗得鞭之見血走出遇賊于門刧<lb/>
而束之費曰我奚御哉祖而示之背信之費請先入伏公<lb/>
而出鬪死于門中<lb/>
史記曰婁敬說髙祖曰夫與人闘不搤其亢<hi>張晏曰亢喉嚨也</hi>拊<lb/>
其背未能全勝也今陛下入關而都秦之故地此亦搤天<lb/>
下之亢而拊其背<lb/>
<pb n="KR3k0012_SBCK_371-7b"/>
又曰蒯通知天下權在韓信說之曰相君之面不過封侯<lb/>
相君之背貴乃不可言<lb/>
漢書曰吴王濞髙帝兄仲之子上患吴㑹輕悍無壯王鎮<lb/>
之乃立濞爲吴王王三郡五十二城髙祖召濞相之曰尓<lb/>
狀有反相因拊其背曰漢帝後五十年東南有亂豈非若<lb/>
耶天下一家愼無反濞頓首曰不敢<lb/>
又曰武帝過平陽主旣飲謳者進帝起更衣子夫侍尚衣<lb/>
軒中得幸還坐忻甚賜平陽主金千斤主因奉子夫送入<lb/>
宫子夫上車主拊其背曰行矣強飰勉之即貴願無相志<lb/>
元朔元年生男據遂立爲皇后<lb/>
後漢書曰越騎校尉伍子孚怒董卓兇毒乃朝服懷刃見<lb/>
卓語畢辭去卓送至閤以手撫其背孚因出刀刺之不中<lb/>
卓自奮得免呼左右執殺孚<lb/>
<pb n="KR3k0012_SBCK_371-8a"/>
魏略曰孟逹降文帝乗小輦執手拊其背戯之曰卿得無<lb/>
爲劉備刺客耶<lb/>
又曰太祖丁夫人養劉夫人子脩脩士於穰下常言將我<lb/>
兒殺之遂哭泣無節太祖忿之遣歸家後太祖就見之夫<lb/>
人方織踞機如故太祖拊其背曰顧我共載歸乎夫人不<lb/>
應太祖却行户外遂不應太祖曰眞決矣遂與之絶<lb/>
吴志曰魯肅代周瑜之當陸口過吕蒙屯下肅常輕蒙蒙<lb/>
問肅君受重任與關羽爲鄰將何計略以備不虞肅造次<lb/>
應曰臨時施冝蒙曰今東西雖一家而關羽實熊虎因爲<lb/>
畫五䇿肅於是越席就之拊其背曰吕子明吾不知卿才<lb/>
略所及於此<hi>子明蒙之字也</hi>
車頻秦書曰苻堅生肩背赤色隠起狀若篆文付因爲苻<lb/>
氏<lb/>
<pb n="KR3k0012_SBCK_371-8b"/>
又曰堅背文曰草付之祥因爲苻氏<lb/>
唐書曰貞觀四年制决罪人不得鞭背以明堂孔穴針灸<lb/>
之所<lb/>
又曰吕温者以小吏事崔漢衡貞元𥘉吐蕃背盟漢衡爲<lb/>
吐蕃所虜將殺之温趨往以背受刃吐蕃義之由是與漢<lb/>
衡俱免<lb/>
尸子曰醫　者秦之良醫爲宣王割痤爲惠王治痔皆愈<lb/>
張子之背腫謂　曰背非吾背也子製焉醫竘善治疾張<lb/>
子委製焉夫爲身與國亦猶此必有所要製然後治矣<hi>音</hi>
<hi>叩又音</hi>
孔叢子曰仲尼龜背<lb/>
帝王世紀曰簡翟浴玄丘之水燕遺夘吞之剖背生契<lb/>
白虎通曰傳稱周公背僂是謂強後成就周道輔相㓜主<lb/>
<pb n="KR3k0012_SBCK_371-9a"/>
又孫卿子曰周公傴背不伸也<lb/>
博物志曰宋有田夫自曝背於日其妻曰負日之暄今獻<lb/>
必蒙重賞田夫曰昔人有美戎菽甘芹子獻之郷豪甞苦<lb/>
於口笑而弃之<lb/>
論衡曰書言齊桓公負婦人以朝諸侯管仲曰吾君背疽<lb/>
瘡不得婦人瘡不愈此虚也桓公設庭燎夜坐以致賢士<lb/>
豈反以白日負婦人於背乎<lb/>
幽明録曰王子猷先有背疾子敬疾篤恒禁來往聞子敬<lb/>
亡撫心悲惋都不一聲背即潰裂<lb/>
　　　　　脊<lb/>
說文曰脊背<graphic n="KR2135" url="https://raw.githubusercontent.com/kanripo/KR-Gaiji/master/images/KR2135.png" mimeType="image/png"/>也<lb/>
釋名曰脊積也積續骨節終上下也<lb/>
春秋元命苞曰陽立於三故人脊三寸而結<hi>宋均曰結節結也</hi>
<pb n="KR3k0012_SBCK_371-9b"/>
孝經鈎命決曰仲尼龜脊<lb/>
墨子曰周宣王殺其臣杜伯不辜後三年王田於圃田車<lb/>
徒滿野杜伯乗白馬素車衣朱衣朱冠弓矢射王車上中<lb/>
心折脊王殪車中伏韔而死<hi>韔音暢</hi>
　　　　　脅<lb/>
說文曰骿并脅也膀兩脅旁也從内脅聲<lb/>
通俗文曰腋下謂之脅<lb/>
釋名曰脅挾也在兩旁臂所挾也<lb/>
春秋元命苞曰隂極於八故人旁八幹長八寸<lb/>
又曰顓頊駢幹上法月叅集成紀以理隂陽<lb/>
左傳僖中曰晉公子重耳及曹曹共公聞其駢脅欲觀其<lb/>
躶浴薄而觀之<lb/>
公羊傳曰齊公子彭生送魯莊公拉幹而殺之也<lb/>
<pb n="KR3k0012_SBCK_371-10a"/>
史記曰范睢先事魏中大夫湏賈賈使齊雎從齊王聞雎<lb/>
辯賜金及牛湏賈以爲雎持隂事告齊旣歸以告魏相魏<lb/>
大怒使人笞擊雎折脇摺齒雎佯死弃於厠<lb/>
吴志曰曹仁攻圍甘寧周瑜救寧圍解乃渡屯北岸剋期<lb/>
大戰瑜跨馬略陣㑹流矢中右脅瘡甚便還後仁聞瑜卧<lb/>
瘡未起勒兵就陣瑜乃自輿按行激揚吏士仁遂退<lb/>
晉書曰周顗在中朝時能飲一石及過江雖醉每稱無對<lb/>
偶有舊對從北來顗亦出二石酒共飲各大醉及顗醒使<lb/>
視客巳腐脅而死<lb/>
世本曰陸終娶于鬼方氏之妹謂之女嬇<hi>音蒯</hi>生六子孕而<lb/>
不育三年啓其左脅三人出焉啓其右脅三人出焉<lb/>
王充論衡曰張儀駢脅卒相秦魏<lb/>
外國圖曰大秦國人長脅<lb/>
<pb n="KR3k0012_SBCK_371-10b"/>
　　　　　肋<lb/>
釋名曰肋勒也檢肋五藏也<lb/>
廣雅曰幹謂之肋<lb/>
竹林七賢論曰劉伶甞醉與俗人相忤其人攘𬒮而往必<lb/>
欲歐之伶顧而笑曰鷄肋不足以安尊拳<lb/>
　　　　　臍<lb/>
說文曰臍肚臍也<lb/>
釋名曰齊劑也膓端之所限劑也<lb/>
春秋元命苞曰齊者下流並㑹合爲齊腹<hi>宋均曰齊中也四方並湊者也</hi>
左傳莊公曰楚文王過鄧鄧祁侯享之三甥曰亡鄧國者<lb/>
必此人也若不早圖後君噬臍<hi>若齧腹齊喻不可及</hi>
後漢書曰董卓旣誅乃尸於市天時始熱卓充肥脂流於<lb/>
地守尸吏燃火置卓臍中光明達曙如是積日<lb/>
<pb n="KR3k0012_SBCK_371-11a"/>
漢晉陽秋曰齊王冏之方盛也有婦人詣大司馬門求寄<lb/>
産吏詰之婦人曰我截齊罷便去耳有識者聞而惡其言<lb/>
南燕録曰慕容德其母夢日入臍中晝寑而生德<lb/>
莊子曰支離䟽頥隠於臍<lb/>
笑林曰趙伯翁肥大夏日醉卧孫兒縁其肚上戲因以李<lb/>
八九枚内臍中至後日李大爛汁出乃泣謂家人曰我膓<lb/>
爛將死明日李核出乃知孫兒所内李子也<lb/>
　　　　　腰<lb/>
說文曰腰身中也<lb/>
釋名曰腰約也在體之中約繼大而小也<lb/>
春秋元命苞曰腰而上者爲天尊髙陽之狀腰而下者爲<lb/>
隂豐厚地之重數合於四故腰周四尺<lb/>
後漢書曰東平憲王蒼腰帶八圍顯宗甚重之詔曰日者<lb/>
<pb n="KR3k0012_SBCK_371-11b"/>
問東平王處家何等最樂王曰爲善最樂其言甚大副是<lb/>
腰腹矣<lb/>
又曰梁兾妻能作折腰歩<lb/>
晉書曰陶潜曰不能爲五斗米折腰於郷里小人<lb/>
干寳晉紀曰中書令李豐謀廢大將軍世宗使舎人王羡<lb/>
請之豐來辭不遜左右以刀環築腰死<lb/>
南史曰羊偘有妓張静琬腰一尺六寸能掌中舞孫荆玉<lb/>
能反腰帖地衘得地上簮<lb/>
二石僞事曰石虎攻中<hi>山得鄭略之妹生二男更娶崔</hi>爲妻至相敬待無<lb/>
兒鄭復生男崔求養鄭不許一月卒病死鄭䜛崔謂妾多<lb/>
養胡子虎時踞胡牀於庭中大怒索弓箭崔聞欲殺之徒<lb/>
跣至虎前曰公勿枉殺妾乞聽妾言虎不聽但言促還坐<lb/>
無預卿崔便去　未至虎於後射之中腰而覆<lb/>
<pb n="KR3k0012_SBCK_371-12a"/>
墨子曰楚靈王好士細腰故其臣皆三飯爲節脇息然後<lb/>
帶扶墻然後起<lb/>
韓子曰楚靈王好細腰國有餓死人<lb/>
尹子曰楚莊王好細腰一國皆有飢色<lb/>
西京雜記曰趙后體腰柔弱善行歩進止女弟昭儀不能<lb/>
及也<lb/>
太平御覽卷第三百七十一<lb/>
<pb n="KR3k0012_SBCK_371-12b"/>
</p>
<p>
</p>
  </div>
</body>
</text>
</TEI>
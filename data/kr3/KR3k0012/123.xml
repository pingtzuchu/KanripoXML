<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_123-1a"/>
太平御覽卷第一百二十三<lb/>
　偏霸部七<lb/>
　　　後秦姚弋仲　姚襄　姚萇<lb/>
　　　　　姚興　姚泓<lb/>
　　　蜀　李特　李流　李雄<lb/>
　　　　　李期　李壽　李勢<lb/>
　　　　　　後秦姚弋仲<lb/>
崔鴻十六國春秋後秦録曰姚弋仲南安赤亭羗人也其<lb/>
先有虞氏之苗裔昔夏禹封舜少子于西戎丗爲羗長其<lb/>
後燒當雄於洮罕之間當七孫塡虞虞九丗孫遷郍率種<lb/>
人内附漢朝嘉之假西羗校尉㱕順王處之赤亭郍玄孫<lb/>
柯迥魏假綏戎校尉西羗都督迥生弋仲少而聦猛英果<lb/>
雄毅永嘉之亂戎夏隨之數萬自稱雍州刺史護羗校尉<lb/>
<pb n="KR3k0012_SBCK_123-1b"/>
扶風公劉曜以弋仲爲平西將軍石虎廢石弘自立仲稱<lb/>
疾不賀虎累召之乃赴太寜元年拜侍中征西大將軍石<lb/>
祗稱尊號於襄國以仲爲右丞相石祗爲劉顯所殺仲乃<lb/>
與燕連和仲有子四十二人誡諸子曰我死之後汝㱕晉<lb/>
家竭盡臣節乃使使降晉晉永和七年拜仲使持節六夷<lb/>
大都督江北諸軍事儀同三司大單于封髙陵郡公八年<lb/>
薨七十三後仲屍柩爲符生所得生以王禮葬之於天水<lb/>
萇稱尊號追謚景元皇帝廟號始祖陵曰髙陵<lb/>
　　　　　　姚襄<lb/>
崔鴻十六國春秋後秦録曰姚襄字景國仲第五子雄武<lb/>
多才藝能明察善撫納士民愛敬之咸請爲嗣仲以襄非<lb/>
長不許石祗僭號以襄爲使持節驃騎將軍護烏丸校尉<lb/>
晉遣使拜襄持節平北將軍并州刺史即丘縣公弋仲薨<lb/>
<pb n="KR3k0012_SBCK_123-2a"/>
率戸六萬南至滎陽晉處襄于譙城遣弟爲任單騎渡淮<lb/>
見豫州刺史謝尚一靣交𣢾便若平生楊州刺史殷浩憚<lb/>
其威名遣謝萬討襄逆擊破之鼔行濟淮屯于盱眙<hi>上音吁下</hi>
<hi>音怡</hi>朝廷大震襄方軌引北自稱大將軍大單于據許昌自<lb/>
許遂攻洛陽踰月不尅晉征西大將軍桓温自江陵伐襄<lb/>
温至伊水襄徹圍拒之爲温所敗襄奔還洛陽率數千騎<lb/>
奔于北山百姓隨襄者四千餘戸襄㝷從北山將圖関中<lb/>
進屯杏城遣輔國將軍姚蘭略地鄜城符生遣符飛拒戰襄<lb/>
率衆西引與符堅戰于三原爲堅所殺時年二十七萇稱<lb/>
尊追謚魏武王<lb/>
　　　　　姚萇<lb/>
崔鴻十六國春秋後秦録曰姚萇字景茂仲之第二十四<lb/>
子少聦哲多權略不脩行業兄襄爲符堅所煞萇率諸弟<lb/>
<pb n="KR3k0012_SBCK_123-2b"/>
降秦符堅以爲揚武將軍歩兵校尉潞川之戰有殊功遷<lb/>
左衛將軍累授幽州刺史符堅伐晉以萇爲龍驤將軍督<lb/>
益梁二州諸軍事謂曰朕本以龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>建業龍驤之號未曾<lb/>
假人特以相授山南之事一以委焉左將軍竇衛進曰王<lb/>
者無戲言此不祥之徴也堅黙然白雀元年慕容泓起兵<lb/>
堅遣子叡討之以萇爲叡司馬旣而爲泓所敗叡死萇遣<lb/>
參軍姜協討罪堅怒殺之萇懼奔于渭北㱕者五萬餘家<lb/>
咸推萇爲盟主自稱大將軍大單于萬年秦王大赦改元<lb/>
稱制行事二年六月慕容冲入長安司隷崔翼尚書趙遷<lb/>
等數百人來奔萇聞符堅在五將山遣驍騎呉忠率騎圍<lb/>
之萇自故縣如新平呉忠執堅送之萇將求禪代堅不許<lb/>
慕容冲遣車騎大將軍尚書令髙蓋來戰于新平大破之<lb/>
蓋率麾下數千人來降建初元年僣即皇帝位于長安大<lb/>
<pb n="KR3k0012_SBCK_123-3a"/>
赦改年國號大秦改長安爲常安追尊考仲景元皇帝妣<lb/>
曰德皇后子興爲皇太子秋七月萇如安定二年徙秦州<lb/>
三萬户于安定七月以太子興鎭長安四年十月立社稷<lb/>
于長安六年大敗符登于長安七年三月萇寢疾遣鎭東<lb/>
姚碩德守長安召太子興詣行在所八年十月萇如長安<lb/>
至于新支堡疾篤輿疾而進十二月至長安召太尉姚旻<lb/>
僕射尹緯等受遺詔輔政萇曰吾氣力轉微將不能復臨<lb/>
天下卿等善相吾子謂興曰有毀此諸人者愼勿受之汝<lb/>
撫骨肉以仁接大臣以禮待物以信遇民以恩四者旣備<lb/>
吾無恨矣庚子薨于永安宮年六十四謚武昭皇帝葬元<lb/>
陵廟號太祖<lb/>
　　　　　姚興<lb/>
崔鴻十六國春秋後秦録曰姚興字子略萇之太子萇薨<lb/>
<pb n="KR3k0012_SBCK_123-3b"/>
祕不發喪皇初元年乃發喪行服即位于槐里大赦改元<lb/>
七月如涇陽與符登徙改宻三萬户於長安二年以叔父<lb/>
緒爲晉王征西將軍碩德爲隴西王弟崇爲齊公顯爲常<lb/>
山公三年以緒爲并兾二州牧鎭蒲坂四年二月遣齊公<lb/>
崇伐洛陽弘始元年九月大赦改元冬十月尅洛陽以東<lb/>
平公紹爲都督山東諸軍事豫州牧鎭洛陽四年五月遣<lb/>
大將軍隴西王碩德率歩騎六萬伐吕隆於涼州先是吐<lb/>
蕃傉<hi>內沃切</hi>擅據西平沮渠蒙遜據張掖李暠據燉<hi>音屯</hi>煌各<lb/>
制方域共相侵伐碩德從金城濟河直趣廣武逕蒼松至<lb/>
隆城下隆遣弟輔國超龍驤邈等率衆拒碩德碩德大破<lb/>
之生擒邈傉擅蒙遜李暠等各脩表奉獻九月隆奉表請<lb/>
降興荅報嘉美以隆爲鎭西將軍凉州刺史建康公十一<lb/>
月鳩摩羅什至長安七年正月興如逍遥園引諸沙門聽<lb/>
<pb n="KR3k0012_SBCK_123-4a"/>
什說佛經九年以太子泓録尚書事燕王慕容超遣使稱<lb/>
蕃十年與魏通和貢馬千疋十一年蜀譙縱遣使稱蕃十<lb/>
六年五月興疾于内寢太子泓以兵屯東華門侍疾于諮<lb/>
議堂尚書令廣平公弼<hi>如弼也</hi>潜謀爲亂招集數千人持兵<lb/>
於第興疾損升前殿百官咸㑹征虜劉羗泣曰陛下寢疾<lb/>
數旬柰何忽有斯第興曰朕過庭無訓諸子交惡含恥胡<lb/>
顔愧于四海興以弼文武兼才未忍致法免其尚書令以<lb/>
公就第十七年十二月興疾重廣平公弼告病不朝集兵<lb/>
於第興怒乃収弼囚之十二月興疾甚遣収廣平公弼第<lb/>
甲仗還武庫於是弼黨率甲仗攻端門殿中上將軍斂曼<lb/>
髙<hi>一作嵬</hi>勒兵拒戰不得入遂燒端門興力疾臨前殿賜弼死<lb/>
丁未薨於前殿年五十三謚文桓皇帝廟號髙祖墓曰偶陵<lb/>
　　　　　姚泓<lb/>
<pb n="KR3k0012_SBCK_123-4b"/>
崔鴻十六國春秋後秦録曰姚泓字元子興之太子興薨<lb/>
即位大赦改爲永和元年廬于諮議堂訖葬乃親庶政晉<lb/>
相劉𥙿來伐遣冠軍檀道濟龍驤王鎭惡入自淮肥二年<lb/>
七月劉𥙿次于陜城泓次于灞上𥙿至潼關泓自㶚上還<lb/>
軍次于石橋𥙿進據鄭城泓遣姚𥙿屯兵宫中將軍姚丕<lb/>
守渭橋泓軍于逍遥園丕爲晉所敗泓自赴之因丕之敗<lb/>
遂相踐而退泓與河間公𥙿等數百騎岀奔于石橋大將<lb/>
軍東平公讃聞泓之敗率諸軍赴難㑹泓于石橋晉人巳<lb/>
固青門<hi>一云諸門</hi>諸軍不得入衆皆驚散泓與河間公𥙿等詣<lb/>
𥙿請降泓于彭城公伏念年十二謂泓曰陛下今雖降晉<lb/>
劉𥙿待人無禮終必不全願自裁決泓憮<hi>音武又音姥失意也</hi>然不荅<lb/>
念遂登宮牆自投而死平原公璞井州刺史尹昭以蒲坂<lb/>
降晉東平公讃率宗室子弟百餘人降于𥙿𥙿盡殺之九<lb/>
<pb n="KR3k0012_SBCK_123-5a"/>
月𥙿至長安送泓于建康市戮之時年三十建康百里之<lb/>
内草木燋死自姚萇白雀元年歳在甲申至于是歳歳在<lb/>
丙辰三十有三歳<lb/>
　　　　　蜀李特<lb/>
崔鴻十六國春秋蜀録曰李特字玄休巴西宕渠人其先<lb/>
廪君之苗裔秦併天下以爲黔中郡薄賦其人口歳出錢<lb/>
四十巴人謂賦爲賨<hi>藏宗切</hi>遂因名焉及髙祖爲漢王始募<lb/>
賨民平定三秦旣而不願出關求還郷里髙祖以其功復<lb/>
同豐沛更名其地爲巴郡土有鹽<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之利民用殷阜俗性<lb/>
剽勇又善歌舞髙祖愛其舞詔樂府習之今巴渝舞是也<lb/>
其後繁昌分爲數十姓及魏武尅漢中特祖父虎歸魏魏<lb/>
武嘉之遷略<hi>一云洛陽</hi>陽拜虎等爲將軍内徙者亦萬餘家散<lb/>
居隴右諸郡及三輔泓農所在號爲巴人虎子慕爲東羗<lb/>
<pb n="KR3k0012_SBCK_123-5b"/>
獵將慕凡有五子輔特庠流驤特身長八尺雄武善騎射<lb/>
沉毅有大度元康中氏齊萬年擾亂天水略陽扶風始平<lb/>
諸郡皆𬒳兵㓂民頻歳大飢流移就榖相與入漢川者數<lb/>
萬家特至劒閣顧盻嶮阻曰劉揮有如此地而靣縛於人<lb/>
豈非庸才耶同移者閻彧<hi>音郁</hi>等咸歎異之初流民旣至漢<lb/>
中上書求寄食巴蜀朝廷從之由是散在梁益不可禁止<lb/>
元康九年詔徴益州刺史趙廞<hi>音歆</hi>爲大長秋以成都内史<lb/>
耿勝代廞廞遂謀叛有劉氏割據之志勝率衆入州廞遣<lb/>
衆逆之戰于西門勝敗走廞獲煞之廞自稱大將軍益州<lb/>
牧時李庠與兄弟及李合任回等以四千騎歸廞廞以庠<lb/>
爲威宼將軍使斷北道庠素東羗良將曉兵陣軍部肅然<lb/>
廞惡其齊整煞之復以特爲督將特兄弟旣怨廞引兵歸<lb/>
綿竹廞恐朝廷討已遣長史費逺犍<hi>音䖍</hi>爲太守李苾<hi>蒲結切</hi>
<pb n="KR3k0012_SBCK_123-6a"/>
督萬餘人斷北道次綿竹之石亭特宻収合得七千餘人<lb/>
夜襲逺軍逺軍大潰因放火燒之死者十八九進攻成都<lb/>
廞聞兵至驚懼不知所爲李苾等夜斬關走出文武盡散<lb/>
廞獨與妻子乗小船走至廣都爲其下人朱笁所煞先是梁<lb/>
州刺史羅尚聞廞叛上表稱廞非雄才又蜀人不願爲亂<lb/>
事終無成願欲征之惠帝遣尚平西將軍益州刺史率七<lb/>
千餘人入蜀特等聞尚來甚懼使弟驤於道奉迎并貢寳<lb/>
物尚甚恱冬十月六郡流人推特行鎭北將軍承制封拜其<lb/>
弟流行鎭東將軍弟驤驍騎將軍少子雄爲前將軍以相<lb/>
統領進兵攻尚於成都頻爲特所敗乃阻長圍縁水作營<lb/>
自都安至犍爲七百里與特相距大安二年都下推特爲<lb/>
大將軍大赦改元爲建初元年益州從事任明說尚曰特<lb/>
旣兇逆侵暴百姓又分人散衆在諸村堡驕怠無備是天<lb/>
<pb n="KR3k0012_SBCK_123-6b"/>
亡之時也可告諸村宻尅期日内外擊之破之必矣尚從<lb/>
之遣大衆奄襲特營尚出逆戰到官桑特軍敗績死之雄<lb/>
稱成都王追謚景王及稱尊號追尊曰景皇帝廟號始祖<lb/>
　　　　　李流<lb/>
崔鴻十六國春秋蜀録曰李流字玄通特第四子也少好<lb/>
學便弓馬東羗校尉何攀稱流有賁<hi>音奔</hi>育之勇舉爲東羗<lb/>
校尉平趙廞於成都晉朝論功拜奮威將軍封武陽侯建初<lb/>
元年特旣見殺流自稱大將軍益州牧九月流疾篤謂諸將<lb/>
曰驍騎<hi>李驤日</hi>髙明仁愛識量多竒固足以濟大事然前軍<lb/>
<hi>李雄也</hi>英武殆天所相可共受事於前軍以爲成都王也遂<lb/>
薨年五十六諸將共立雄爲主雄稱尊號追謚流秦文王<lb/>
子龍嗣<lb/>
　　　　　李雄<lb/>
<pb n="KR3k0012_SBCK_123-7a"/>
崔鴻十六國春秋蜀録曰李雄字仲儁特第三子母羅氏<lb/>
夢雙虹自門昇天一虹中斷旣而生蕩後羅氏汲水忽然<lb/>
而寐夢大虹繞其身遂有孕十四月而生雄常言二子若<lb/>
有先亡在者必大貴蕩以李流丗卒雄長八尺三寸美容<lb/>
貌相工相之曰此君將貴其相有四目如重雲鼻如龜龍<lb/>
口方如器耳如相望法爲貴人位過三公不疑雄少以烈<lb/>
氣聞識者皆器重之特稱益州牧以雄鎭梓潼又拜前將軍<lb/>
流薨雄稱大將軍益州牧治郫<hi>音友</hi>城以西山范長生巖居穴<lb/>
處求遵養之志雄欲迎爲君長生固辭曰推歩太元五行大<lb/>
㑹甲子祚鍾於李非吾節也建興元年十月雄即成都王位<lb/>
於南郊大赦改元約法七章以叔父驤爲太傅兄虎威爲太<lb/>
保晏平元年三月范長生乗素與詣城雄迎于大門執版延<lb/>
坐長生請雄對坐即拜丞相尊曰范賢長生勸雄稱尊號夏<lb/>
<pb n="KR3k0012_SBCK_123-7b"/>
六月僭即帝位大赦改年國號大成追尊父特爲景帝母羅<lb/>
氏爲太皇后十月加丞相范長生天地太師之號封西山侯<lb/>
玉衡五年正月立妻任氏爲皇后八年四月范長生卒以其<lb/>
子侍中賁爲丞相長生善天文有術數民奉之如神十四年<lb/>
立兄子班爲太子二十四年五月雄寢疾六月丁卯薨年六<lb/>
十一謚武皇帝廟號太宗十月葬安都陵太子班襲位<lb/>
　　　　　李期<lb/>
崔鴻十六國春秋蜀録曰李期字丗運雄第四子聦惠好<lb/>
學弱冠能屬文雄薨班即位雄子車騎將軍越自江陽奔<lb/>
䘮以期與班非雄所生而嗣位心不平十月因夜哭臨越<lb/>
煞班於殯宫班字丗文雄兄蕩第四子雄事任氏無子養<lb/>
班爲子越旣煞班於是矯太后令罪狀謚戾太子立期爲<lb/>
主甲子期僭即皇帝位玉恒元年正月大赦改年立妻閻<lb/>
<pb n="KR3k0012_SBCK_123-8a"/>
氏爲后四月大將軍漢王壽率歩騎一萬自涪<hi>音浮</hi>向成都<lb/>
期不虞至預不設備至即尅城屯兵宫門殺相國建寕王<lb/>
越尚書令景騫尚書田衮等廢期爲卭都公幽之别宮期<lb/>
自殺年二十五謚曰幽公<lb/>
　　　　　李壽<lb/>
崔鴻十六國春秋蜀録曰李壽字武考特季弟驤之子少<lb/>
尚禮容敏而好學雄竒其才秀以爲足荷重任封爲建寕<lb/>
王旣而期立改封漢王領梁州刺史治涪城壽見期兄弟<lb/>
十餘人竝有強兵懼不自全隂謀據成都稱藩於晉乃誓<lb/>
文武得數千人襲成都尅之放兵虜掠數日乃定於是僣<lb/>
即皇帝位於南郊大赦改咸康四年爲漢興元年追尊父<lb/>
驤獻皇帝三年六月壽下書曰呉㑹遺燼乆逋天誅今將<lb/>
太興百萬躬行天罰九月大閱軍士七萬餘人舟師泝江<lb/>
<pb n="KR3k0012_SBCK_123-8b"/>
而上過成都鼔譟盈江壽登城觀之羣臣以國小衆寡江<lb/>
呉險逺圖之未易叩頭泣諌乃止兵人咸呼萬歳十月醼<lb/>
禮於太學舉明經者封好學侯四年以太子勢領大將軍<lb/>
録尚書事六年分寕州興古永昌雲南朱捉越嶲<hi>音䯝</hi>河陽<lb/>
六郡爲漢州四月壽寢疾常見李期爲崇八月薨年四十<lb/>
謚昭文皇帝廟號中宗葬安昌陵<lb/>
　　　　　李勢<lb/>
崔鴻十六國春秋蜀録曰李勢字子仁壽之長子身長七<lb/>
尺九寸腰帶十四圍善於俯仰時人異之壽旣薨僣即帝<lb/>
位大赦改太和元年正月尊母閻氏爲皇太后妻李氏爲<lb/>
皇后嘉寕二年晉遣安西將軍荆州刺史桓温來伐勢大<lb/>
發軍禦之鎭東李位都逆往降温逹成都之十里陌勢衆<lb/>
自潰三月温至城下縱火燒其大城諸門勢衆惶懼無復<lb/>
<pb n="KR3k0012_SBCK_123-9a"/>
固志勢乃夜開東門走九百里至晉壽然後送降文於温<lb/>
勢㝷與櫬靣縛軍門温解縛焚櫬送勢及叔父福<hi>戴記云及弟福</hi>
等十餘人於建康晉封爲歸義侯升平五年卒常璩字道<lb/>
將蜀成都人少好學著華陽國志十篇序開闢以來迄于<lb/>
李勢皆有條理云宕渠古賨國今有賨城秦始皇時有長<lb/>
人長五丈見宕渠秦史胡母敬曰五百年外其地必有異<lb/>
人爲大人者及雄之稱尊號祖先出自宕渠有識者皆以<lb/>
爲應之譙周云我死後三十年當有異人入蜀又著䜟云<lb/>
廣漢城北有大賊曰流曰特攻難得歳在玄宮自相尅又<lb/>
惠帝之丗蜀童謠曰江橋頭闕下市成都北門十八字至<lb/>
是而應焉李特以晉永寧元年歳在辛酉起兵至勢嘉寧<lb/>
二年晉永和三年歳在壬戌而降晉合四十七年<lb/>
<pb n="KR3k0012_SBCK_123-9b"/>
</p>
<p>
太平御覽卷第一百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_138-1a"/>
太平御覽卷第一百三十八<lb/>
　皇親部四<lb/>
　　　魏武宣卞皇后　文甄皇后<lb/>
　　　文郭皇后　明毛皇后<lb/>
　　　明郭皇后　晉宣穆張皇后<lb/>
　　　景懷夏侯皇后　文明王皇后<lb/>
　　　武元楊皇后　武悼楊皇后<lb/>
　　　惠賈皇后　惠羊皇后<lb/>
　　　謝夫人　懷王太后<lb/>
　　　懷梁太后<lb/>
　　　元帝夏侯太妃<lb/>
　　　虞皇后<hi>荀氏附</hi>
　　　明帝庾皇后<lb/>
<pb n="KR3k0012_SBCK_138-1b"/>
　　　成恭杜皇后<lb/>
　　　康帝褚皇后<lb/>
　　　簡文鄭皇后<lb/>
　　　孝武李皇后<lb/>
　　　王皇后<lb/>
　　　安帝陳太后<lb/>
　　　恭帝禇皇后<lb/>
　　　　　魏武宣卞皇后<lb/>
魏志曰武宣卞皇后琅邪人文帝母也夲倡家年二十太<lb/>
祖於譙納后爲妾後隨太祖至洛及董卓爲亂太祖微服東<lb/>
出避難袁術傳太祖凶問時太祖左右在洛者皆歸后止之<lb/>
曰曹君吉凶未定未可知今日還家明日若在何面目復相<lb/>
見也正使禍至共死何苦遂從后言太祖聞而善之建安初<lb/>
<pb n="KR3k0012_SBCK_138-2a"/>
丁夫人廢遂以后爲繼室諸子無母者太祖皆命后養之<lb/>
文帝爲太子左右長御賀后曰將軍拜太子天下莫不忻<lb/>
喜后當傾府藏賞賜后曰王自以丕年大故用爲嗣我但<lb/>
當以免無教導之過爲幸甚耳亦何當賜遺乎長御還見<lb/>
以語太祖祖恱曰怒不變容喜不改節是最爲難二十四<lb/>
年拜爲王皇后文帝踐祚尊后曰太后稱永壽宫<lb/>
魏書曰后以漢延熹三年生齊郡白亭有黄氣滿室移日<lb/>
父敬侯怪之以問卜者王旦且曰此吉祥也爲太后見外親<lb/>
不假以顔色常言居處當務節儉不當妄賞賜念自勉也<lb/>
帝爲太后弟秉起第及成太后幸弟請諸家外親設下厨<lb/>
無異膳太后左右菜食粟飯無魚肉其儉如此<lb/>
　　　　　文甄皇后<lb/>
魏志曰文昭甄皇后中山無極人明帝母父逸上蔡令后<lb/>
<pb n="KR3k0012_SBCK_138-2b"/>
三歳失父後天下兵亂加以饑饉百姓皆賣金銀珠玉寶<lb/>
物時后家大有儲榖頗以買之后年十餘歳白母曰世今<lb/>
亂多買寶物匹夫無罪懐璧爲罪又左右皆飢乏不如以<lb/>
糓賑給親族鄰里廣爲恩惠也舉家稱善即從后言建安<lb/>
中袁紹爲中子熈納后冀州平文帝納后於鄴有寵生明<lb/>
帝郭后李隂貴人並愛幸后愈失意有怨言帝大怒遣使<lb/>
賜死葬干鄴明帝即位有司奏請追謚又别立寢廟太和<lb/>
元年追封謚曰敬侯適孫像襲爵𥘉營宗廟掘地得玉璽<lb/>
方一寸九分其文曰天子羡思慈親明帝爲之改容以太<lb/>
牢告廟又嘗夢見后於是舅氏親踈髙下叙用各有差賞<lb/>
賜累巨萬<lb/>
魏書曰甄后每寢寐家中髣髴見人持玉衣覆其上者常<lb/>
共怪之相工劉良相后曰此女貴乃不可言后自少至長<lb/>
<pb n="KR3k0012_SBCK_138-3a"/>
不好戯弄年八歳外有立騎戲馬者家人諸姊皆上閣觀<lb/>
之后獨不行年九歳喜書視字輒識數用諸兄筆硯兄謂<lb/>
后言汝當作女博士耶后荅言聞古者賢女未有不覽前<lb/>
丗成敗以爲巳誡不知書何由見之及爲皇后寵愈隆而<lb/>
彌挹損每因閑宴常言昔黃帝子孫蕃育蓋由妾媵衆多<lb/>
獲斯可願廣求淑媛以豐繼嗣帝心喜焉<lb/>
　　　　　文郭皇后<lb/>
魏志曰文德郭皇后安平廣宗人也祖丗長吏后少而父<lb/>
永竒之曰此乃吾女中王也遂以女王爲字早失二親喪<lb/>
亂流離没在銅鞮侯家太祖爲魏公時得入東宫后有智<lb/>
數時有所獻納文帝定爲嗣后有謀焉太子即王位后爲<lb/>
夫人及踐祚爲貴嬪甄后之死由后之寵也遂立爲后黃<lb/>
初五年帝東征后留許昌永始臺時霖雨百餘日城樓多<lb/>
<pb n="KR3k0012_SBCK_138-3b"/>
壞有司奏請移止后曰昔楚昭王出遊貞姜留漸臺江水<lb/>
至使者迎而無符不去卒没今帝在逺吾幸未有是患而<lb/>
便移止柰何明帝即位尊后爲皇太后稱永安宫<lb/>
　　　　　明帝毛皇后<lb/>
魏志曰明帝悼毛皇后河内人以選入東宫明帝時爲平<lb/>
原王進御有寵出入與同輦及即位立爲皇后初明帝爲<lb/>
王始納河内虞氏爲妃帝即位虞氏不得立卞太后慰勉<lb/>
焉虞氏曰曹氏好立賤未有能以義舉者也嘉夲典車工<lb/>
卒暴富貴舉動甚蚩駭<hi>侯楷切</hi>語輒自稱侯身人以爲笑帝之<lb/>
幸郭皇后也后愛寵日衰景初元年帝遊後園召才人以<lb/>
上宴樂左右宜延皇后帝不許乃禁左右使不得宣后知<lb/>
之明日帝見后后曰昨日遊宴北園樂乎帝以左右泄之<lb/>
所殺十餘人賜后死然猶加謚葬愍陵<lb/>
<pb n="KR3k0012_SBCK_138-4a"/>
　　　　　明帝郭皇后<lb/>
魏志曰明帝郭皇后西平人也丗河右大族黃𥘉中夲部<lb/>
反叛遂没入宫明帝即位甚見愛幸拜爲夫人帝疾因遂<lb/>
立爲皇后齊王即位尊后曰皇太后稱永寜宫值三主㓜<lb/>
弱宰輔親政與奪大事皆先啓太后然後施行母丘儉鍾<lb/>
㑹等假其命以爲亂焉景元四年崩<lb/>
　　　　　晉宣穆張皇后<lb/>
晉書曰宣穆皇后張氏諱春華髙祖同郡人也母河内山<lb/>
氏司徒濤之從祖姑也后少有德行智識𥘉髙祖辭仕以<lb/>
風痺不能起居曝書遇雨髙起収書家唯一婢見之后懼<lb/>
言語泄漏乃手殺之而自執爨焉帝由是重之其後栢夫<lb/>
人有寵后罕得進見帝嘗卧疾后徃省病帝曰老物可憎<lb/>
何煩出也后慙恚不食將自殺諸子亦不食帝驚而致謝<lb/>
<pb n="KR3k0012_SBCK_138-4b"/>
后乃止退而謂人曰老物不足惜慮困我好兒耳魏正始八<lb/>
年崩武帝受禪追尊爲太后<lb/>
　　　　　景懷夏侯皇后<lb/>
晉書曰景懷夏侯皇后沛國譙人也父尚魏征南大將軍<lb/>
母曹氏魏德陽郷主后雅有識度帝每有所爲必預籌畫<lb/>
魏丗宣帝居上將之重諸子並有雄才大略后知帝非魏<lb/>
之純臣而后旣魏氏之甥帝深忌之青龍三年以鴆崩武<lb/>
帝登祚始加號謚<lb/>
　　　　　文明王皇后<lb/>
王隱晉書曰文明皇后王肅女秉德清貞體行純和八歳<lb/>
誦詩論特精喪服苟有文義過目則識祖司徒㓪異之曰<lb/>
興吾家者必此女矣惜不爲男每居大喪常身不勝衣及<lb/>
鍾㑹見任言於文帝曰㑹好爲事端寵過必弊太始元年<lb/>
<pb n="KR3k0012_SBCK_138-5a"/>
尊曰皇后宫曰崇禮自即尊位眷戀素業忽弃華麗四年薨<lb/>
晉書曰后諱元姬年十二祖㓪薨后哀慼哭泣發於自然<lb/>
其父益加敬異旣笄歸于文帝生武帝<lb/>
　　　　　武元楊皇后<lb/>
晉書曰楊元后父炳言后相貴故文帝爲武帝娶之生惠<lb/>
帝武帝疑惠帝不堪奉大統宻以語后后曰立嫡以長不<lb/>
以賢豈可動乎帝採諸葛冲等五十人入殿呈露靣常衣<lb/>
令后選取后不取端正唯取長白時卞藩女有羙色帝舉<lb/>
扇鄣靣語后曰藩女可后曰藩三丗皇后不宜枉以卑位<lb/>
其中者以絳紗繫臂遂取胡芳芳啼哭左右曰陛下聞聲<lb/>
芳曰死且不畏何畏陛下帝壯其言父奮聞女中亦哭曰<lb/>
老奴不死唯有二兒男在九地之下女在九天之上帝拜<lb/>
芳爲貴嬪元后疾甚見上素敬胡夫人恐立之又慮太子<lb/>
<pb n="KR3k0012_SBCK_138-5b"/>
不安臨終枕帝膝曰從妺男㳙有德色不足復娶異姓帝<lb/>
許之崩于光明殿<lb/>
　　　　　武悼楊皇后<lb/>
晉氏后妃列傳曰后諱芷字季蘭小字男㳙武帝繼室也<lb/>
太傅楊駿女咸寧二年即后位婉嫕<hi>音翳</hi>才色映椒房寵禮<lb/>
尤隆后無子賈庶人爲太子妃時數以肆情忌嫉失帝意<lb/>
帝慮始終之事欲廢焉后爲妃陳請曰賈公有勲於王府<lb/>
猶將數丗宥之況賈妃親則其子夫妬忌亦婦人之常事<lb/>
不足以一眚而忘大德帝納焉晏駕尊曰皇太后賈庶人<lb/>
五日一朝后旣喪所天常有慼容庶人謂不恱在巳愈自<lb/>
嫌及星辰有變占於母家不利殿中典兵中郎孟觀等遂<lb/>
進勸庶人有先唱者有福後發者受禍庶人遂䧟誅后父<lb/>
駿三族及内外新屬遷后於永寧宫賈庶人尋諷百僚奏<lb/>
<pb n="KR3k0012_SBCK_138-6a"/>
太后廢爲庶人母龐付廷尉行刑詔𥘉欲宥之卒不可事<lb/>
奏太后截髮稽顙稱以請母於賈庶人而龐遂見刑后不<lb/>
勝憂哀崩於幽宫春秋三十有四謚曰武悼皇后<lb/>
晉後略曰賈后旣殺楊庶人於金墉城又信妖巫謂人旣<lb/>
死必訴怨於先帝乃覆而殯之施諸厭劾符書藥物以合<lb/>
瘞之<lb/>
　　　　　惠帝賈皇后<lb/>
王隱晉書曰后諱南風武帝謀太子㛰乆不決上欲娶衛<lb/>
瓘女元后欲娶賈充女上曰衛女有五可賈女有五不可<lb/>
衛家種賢而多子端正長白賈女種妬少子醜而短黒郭<lb/>
槐多輸寶物於后遂娶南風八年將納妃帝知太子不慧<lb/>
故試之盡召東宫官屬作飲食而宻封詔使太子決停信<lb/>
待之賈妃大懼召人荅詔草給使張泓曰太子不學而荅<lb/>
<pb n="KR3k0012_SBCK_138-6b"/>
詔引義必責草主更益譴負不如直以意荅妃大喜語泓<lb/>
便爲我好荅得富貴與汝共之泓素有小才具草令太子<lb/>
自冩武帝大喜賈妃酷妬手擊數人或以刀㦸擲孕妾子<lb/>
乃墮地上大怒治金墉城將殺之趙粲荀朂深救之故得<lb/>
不廢洛陽尉部小吏忽有好物尉疑爲盗召詰之賈后踈<lb/>
親欲求盗物徃聽對辭云先行逢一老嫗說家有疾師卜<lb/>
當得城南年少厭塞蹔相煩尋重報小吏從之上車下帷<lb/>
内着簾箱中行十餘里過六七門限開簾忽見樓閣好屋<lb/>
問此何處云天上即以香湯見浴好衣羙食將入見一婦<lb/>
人年三十五六短小青黒色眉後有疵見留數日共宿得<lb/>
此衆物賈氏親踈聞其形狀如是賈后慙而去尉亦解意<lb/>
云時他人多殺之不出唯此小吏以愛得出賈后詐有身<lb/>
内藁物爲産遂取妹夫韓壽兒託之諒闇所生故弗顯<lb/>
<pb n="KR3k0012_SBCK_138-7a"/>
賈庶人臨廢遥喚帝曰陛下有婦使人廢之亦當自廢詔<lb/>
賜死<lb/>
沈約宋書曰齊王囧入廢后后驚曰卿何爲來囧曰有詔<lb/>
収后后曰詔當從我出何詔也又問曰誰起事囧曰梁趙<lb/>
后歎曰繫狗當繫其頸今反繫其尾何得不然<lb/>
晉後略曰載賈后以廉車出承明東掖東門詣金墉城食<lb/>
金屑而死<lb/>
　　　惠羊皇后<lb/>
臧氏晉書曰惠羊皇后諱獻容太山南城人也父玄之字<lb/>
弘猷永康元年立爲皇后將入宫衣中有火永興元年河<lb/>
間王顒使將張方廢后於金墉城七月陳旿等唱伐成都<lb/>
王復后位八月張方又廢后十一月張方逼遷大駕幸長<lb/>
安留臺復后位永興二年張方又廢后河間王顒矯詔賜<lb/>
<pb n="KR3k0012_SBCK_138-7b"/>
后死劉暾<hi>他昆切</hi>等上表后得免帝還洛迎復后位後洛陽<lb/>
令何喬又廢后懷帝即位尊后爲惠皇后居弘訓宫洛陽<lb/>
敗没于劉曜曜僣位以爲皇后因問曰朕何如司馬家兒<lb/>
后曰胡可並焉陛下開基之聖主彼亡國之暗夫有一婦<lb/>
一子及身三耳不能庇之貴爲帝王而妻子辱於凡庶之<lb/>
手妾尓時實不思生何圖復有今日妾生於髙門甞謂世<lb/>
間男子皆然自奉巾櫛巳來始知天下有丈夫耳曜甚愛<lb/>
寵之生二子而死僞謚獻文皇后<lb/>
　　　　　謝夫人附<lb/>
晉書曰謝夫人名玖夲貧賤父以屠羊爲業玖清惠貞正<lb/>
而有淑姿選入後庭爲才人惠帝在東宫將納妃武帝慮<lb/>
太子未知帷房之事乃遣玖徃東宫侍寢由是得幸有身<lb/>
賈后忌之求還西宫遂生愍懷乃立爲大子拜玖爲淑媛及<lb/>
<pb n="KR3k0012_SBCK_138-8a"/>
愍懷遇酖玖亦𬒳害焉永康𥘉詔改葬太子因贈玖夫人<lb/>
印綬葬顯平陵<lb/>
　　　　　懷王太后<lb/>
臧氏晉書曰懷王皇太后諱姬初入武帝宫拜中才人早<lb/>
崩懷帝即位追尊曰皇太后<lb/>
　　　　　梁皇后<lb/>
臧氏晉書曰梁皇后諱蘭壁安定人也祖鴻季儀同三司<lb/>
父芬司徒后初爲䂊章王妃懷帝即位爲皇后永嘉中没<lb/>
胡賊<lb/>
　　　　　元帝夏侯太妃<lb/>
晉書曰夏侯太妃名光姬沛國譙人也父莊淮南太守妃<lb/>
生自華宗㓜而明慧琅耶武王爲丗子覲納焉生元帝元<lb/>
帝立稱王妃永嘉元年薨于江左葬琅耶國初有䜟云銅<lb/>
<pb n="KR3k0012_SBCK_138-8b"/>
馬入海建業期太妃小字銅環而元帝中興於江左矣<lb/>
　　　　　元敬虞皇后<hi>荀氏附</hi>
晉書元敬虞皇后諱孟母濟陽外黃人父豫元帝爲琅耶<lb/>
王納后爲妃無子永嘉六年薨太興三年冊贈皇后璽綬<lb/>
祔于太廟<lb/>
晉書曰豫章君荀氏元帝宫人也初有寵生明帝及琅邪<lb/>
王伷<hi>音宙</hi>由是虞后所忌漸見踈薄明帝即位封建安君别<lb/>
立第宅太寧元年帝迎還臺内供奉隆厚及成帝立尊同<lb/>
於太后咸康元年薨詔曰朕少遭憫凶慈訓無禀撫育之<lb/>
勤建安君之仁也一旦薨殂實思報復永懷平昔感痛哀<lb/>
摧其贈豫章郡君别立廟于京都<lb/>
　　　　　明帝庾皇后<lb/>
晉中興書曰明穆皇后庾氏諱文君左將軍琛第三女也<lb/>
<pb n="KR3k0012_SBCK_138-9a"/>
后少以珪璋特異令儀淑羙故中宗爲肅祖納焉𥘉爲丗<lb/>
子妃仁和有禮深見敬重后生顯宗成皇帝顯宗即位尊<lb/>
后曰皇太后羣臣奏天子㓜冲宜依漢和熹皇后故事后<lb/>
辭讓數四不得已遂臨朝攝萬機蘇峻作逆王師敗績后<lb/>
以憂逼崩時年三十三<lb/>
　　　　　成恭杜皇后<lb/>
晉書曰成恭杜皇后諱陵陽鎮南將軍預之曽孫也成帝<lb/>
以后弈丗名德咸康二年備禮拜爲后后少有姿色然長<lb/>
猶無齒有來求昬者輙中止及納采之日一夜齒盡生七<lb/>
年三月后崩年二十一后在位六年無子先是三呉女子<lb/>
相與簪白花望之如素㮏傳言天公織女死爲之著服至<lb/>
是而后崩<lb/>
　　　　　康帝褚皇后<lb/>
<pb n="KR3k0012_SBCK_138-9b"/>
晉中興書曰康獻皇后褚氏字蘇子太傅襃之女也后聦<lb/>
明有器識以名家女入爲琅邪王妃生孝宗穆皇帝孝宗<lb/>
即位尊后曰皇太后泰元元年太后詔曰皇帝㛰冠禮備<lb/>
遐邇宅心宜當陽親覽緝熈惟始今歸政事率由舊典於<lb/>
是復稱崇德太后九年崩于顯陽殿<lb/>
　　　　　簡文鄭皇后<lb/>
晉中興書曰簡文宣太后鄭氏諱阿春滎陽人先適田氏生<lb/>
一男夫又亡后依於舅呉氏中宗爲丞相敬后先崩將納<lb/>
呉氏女爲夫人后及呉氏女並遊後園有見之者言於中<lb/>
宗曰鄭氏女雖[婺-矛+牙]居賢於呉氏逺矣遂以德色納爲夫人<lb/>
甚有寵后雖貴幸而恒有憂色中宗問其故對曰妾有妹<lb/>
中者適長沙王襃餘二妹未出恐姉旣爲人妾無復求者<lb/>
中宗從容謂劉隗曰鄭氏有二妹卿可求佳對使不失舊<lb/>
<pb n="KR3k0012_SBCK_138-10a"/>
隗舉其從子傭娶第三者以小者適漢中李氏皆得舊門<lb/>
帝稱尊號后雖爲夫人詔太子及東海武陵王皆母事之<lb/>
帝崩后稱建平園夫人咸和元年薨<lb/>
　　　　　孝武李太后<lb/>
晉書曰孝武李太后諱陵容本出微賤始簡文帝爲會稽<lb/>
王有三子廢黜早夭其後諸姬絶孕將十年帝令卜者扈<lb/>
謙筮之曰後房中有一女當育二貴男其一終盛晉室乃<lb/>
令善相者召諸愛妾而示之皆云非其人又悉以諸婢媵<lb/>
示焉時后爲宫人在織坊中形長而色黒宫人皆謂之崑<lb/>
崙旣至相者驚云此其人也帝以大計召之侍寢后數夢<lb/>
兩龍枕膝日月入懷帝聞異焉遂生孝武帝<lb/>
　　　　　王皇后<lb/>
晉中興書曰孝武定皇后王氏字法惠寧康三年中軍將<lb/>
<pb n="KR3k0012_SBCK_138-10b"/>
軍栢冲侍中臣康奏晉陵太守王藴女天性柔順惠心塞<lb/>
淵儀度旣同四業允備且盛德之兆羙善先積參議可以<lb/>
配德乾元恭承宗廟貞進六宫母儀天下故烈宗納焉后<lb/>
性嗜酒驕妬帝深患之乃召藴於東堂具說后過狀令加<lb/>
訓誡藴免冠謝焉后於是少自改飾太元五年崩<lb/>
　　　　　安帝陳太后<lb/>
晉中興書曰安德太后陳氏松滋人也諱歸女父廣以倡<lb/>
進仕至平昌太守后以羙色能歌彈入宫初爲淑媛生安<lb/>
恭二帝太元十五年薨贈夫人追崇曰皇太后<lb/>
　　　　　恭帝禇皇后<lb/>
晉書曰恭思禇皇后諱靈媛河南陽翟人義興太守爽之<lb/>
女也后初爲琅邪王妃元熈元年立爲皇后生海鹽冨陽<lb/>
公主及帝禪位于宋降爲零陵王妃宋元嘉十三年崩祔<lb/>
<pb n="KR3k0012_SBCK_138-11a"/>
葬冲平陵<lb/>
太平御覽卷第一百三十八<lb/>
<pb n="KR3k0012_SBCK_138-11b"/>
</p>
<p>
</p>
  </div>
</body>
</text>
</TEI>
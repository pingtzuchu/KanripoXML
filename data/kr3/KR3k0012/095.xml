<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_095-1a"/>
太平御覽卷第九十五<lb/>
　皇王部二十<lb/>
　　　　　西晉宣帝<lb/>
晉書曰宣帝諱懿字仲逹河内温縣孝敬里人姓司馬氏<lb/>
其先出自帝髙陽之子重黎爲夏官祝融歴唐虞夏啇世<lb/>
序其職及周以夏官爲司馬其後程伯休父周宣王時以<lb/>
世官尅平徐方錫以官族因而爲氏楚漢間司馬昂爲趙<lb/>
將與諸侯伐秦秦亡立爲殷王都河内漢以其地爲郡子<lb/>
孫遂家焉自昂八世生征西將軍鈞字叔平鈞生豫章太<lb/>
守量字公度量生潁川太守儁字元異儁生京兆尹防字<lb/>
建公帝即防之弟二子也少有竒節聦眀多大略愽學洽<lb/>
聞伏膺儒教漢末大亂常慨然有憂天下心南郡太守同<lb/>
郡楊俊有知人鑒見帝未弱冠以爲非常之器尚書清河<lb/>
<pb n="KR3k0012_SBCK_095-1b"/>
崔琰與帝兄㓪善亦謂㓪曰君弟聦亮明允剛斷英特非<lb/>
子所及也漢建安六年郡舉上計遂魏武帝爲司空聞而<lb/>
辟之帝知漢運方微不欲屈節曹氏辤以風痺不能起居<lb/>
魏武使人夜往宻刺之帝堅卧不動及魏武爲丞相又辟爲<lb/>
文學掾勑行者曰若復盤桓便収之帝懼而就職於是使<lb/>
與太子遊處遷黄門侍郎轉議郎丞相東曹屬㝷轉主簿<lb/>
魏國旣建遷太子中庶子每與大謀輙有竒䇿爲太子所<lb/>
信重與陳群呉質朱鑠號爲四友遷爲軍司馬言於魏武<lb/>
曰昔箕子陳謀以食爲首今天下不耕而食者蓋二十餘<lb/>
萬非經國逺籌也雖戎甲未卷自冝且耕且守魏武納之<lb/>
於是務農積榖國用豐贍及魏武薨於洛陽朝野危懼帝<lb/>
綱紀䘮事内外肅然乃奉梓宫還鄴魏文帝即位封河津<lb/>
亭侯轉丞相長史魏文受漢禪以帝爲尚書頃之轉督軍<lb/>
<pb n="KR3k0012_SBCK_095-2a"/>
御史中丞封安國郷侯黄𥘉二年督軍官罷遷侍中尚書<lb/>
右僕射五年天子南廵觀兵吳疆帝留鎮許昌改封向縣<lb/>
侯轉撫軍大將軍假節領兵五千加給事中録尚書事帝<lb/>
固辭天子曰吾於庶事以夜繼晝無須臾寜息此非以爲<lb/>
榮乃爲分憂耳六年天子復大興舟師征呉命帝居守臨<lb/>
行詔曰吾深以後事爲念故以委卿曹叅雖有戰功而蕭<lb/>
何爲重使吾無西頋之憂不亦可乎天子自廣陵還洛陽<lb/>
詔帝曰吾東撫軍當㹅西事吾西撫軍當㹅東事於是留<lb/>
帝鎭許昌及天子疾篤帝與曹眞陳群等見於崇華殿之<lb/>
南堂並受頋命輔政詔太子曰有聞此三公者慎勿疑之<lb/>
明帝即位改封舞陽侯及孫權圍江夏遣其將諸葛瑾張<lb/>
覇并攻襄陽帝督諸軍討權走之進擊敗瑾斬張霸并首<lb/>
級千餘遷驃將軍太和元年六月天子詔帝屯于宛加督<lb/>
<pb n="KR3k0012_SBCK_095-2b"/>
荆豫二州諸軍事𥘉蜀將孟逹之降也魏朝遇之甚厚帝<lb/>
以逹言行傾巧不可任驟諫不見聽乃以逹領新城太守<lb/>
封侯假節逹於是連吴固蜀潜圖中國帝以書諭之逹得<lb/>
書大喜猶與不决帝乃潜軍進討上庸城三面阻水逹於<lb/>
城外爲木柵自固帝渡水破其柵直造城下八道攻之旬<lb/>
有六日逹甥鄧賢將李輔等開門岀降斬逹首傳京師俘<lb/>
獲萬餘人振旅還于宛乃勸農桑禁浮費南土恱附焉時<lb/>
邊郡新附民無名户魏朝欲知隠實屬帝朝于京師天子<lb/>
訪於帝帝對曰賊以密網束下故下弃之冝弘以大綱則<lb/>
自然安樂又問二虜冝討何者爲先對曰吴以中國不習<lb/>
水戰故敢散居東關凡攻敵必先扼其喉而㫪其心夏口<lb/>
東關賊之心喉若爲陸軍以向皖<hi>音患</hi>城引權東下爲水戰<lb/>
軍向夏口乗其虛而擊之此神兵從天而墮破之必矣天<lb/>
<pb n="KR3k0012_SBCK_095-3a"/>
子並然之復命帝屯于宛四年遷大將軍加大都督假黄<lb/>
鉞與曹真伐蜀軍次丹口遇雨班師明年諸葛亮㓂天水<lb/>
圍將軍賈嗣魏平於祁山天子曰西方有事非君莫可付<lb/>
者乃使帝西屯長安都督雍梁二州諸軍事統車騎將軍<lb/>
張郃後將軍費曜征蜀護軍戴凌雍州刺史郭淮等討亮<lb/>
遂進軍隃<hi>式朱切</hi>麋亮聞大軍直至乃自帥衆將芟<hi>音衫</hi>上邽<lb/>
<hi>音圭</hi>之麥諸將皆懼帝曰亮慮多決少必安營自固然後芟<lb/>
麥吾得二日兼行足矣於是卷甲晨夜赴之亮望塵而遁<lb/>
進次漢陽與亮相遇帝列陣以待之使將牛金輕騎誘之<lb/>
兵纔接而亮退追至祁山亮屯鹵城據南北二山斷水爲<lb/>
重圍帝攻之拔其圍亮霄遁追擊破之俘斬萬計天子使<lb/>
使勞軍増封邑二年亮又帥衆十餘萬出斜谷壘于郿<hi>音眉</hi>
之渭水南原天子憂之遣征蜀將軍秦㓪督歩騎二萬受<lb/>
<pb n="KR3k0012_SBCK_095-3b"/>
帝節度諸將欲住渭北待之帝曰百姓積聚皆在渭南此<lb/>
必爭之地也遂引軍而濟背水爲壘因謂諸將曰亮若勇<lb/>
者當出武功依山而東若西上五丈原則諸軍無事矣亮<lb/>
果上原將北渡渭帝遣將軍周當屯陽遂以餌之數日亮<lb/>
不勤遂遣將軍胡遵雍州刺史郭淮共備陽遂與亮㑹于<lb/>
積石臨原而戰亮不得進還于五丈原㑹有長星墜亮之<lb/>
壘帝知其必敗遣竒兵椅<hi>音巳</hi>亮之後斬五百餘級獲生口<lb/>
千餘降者六千餘人三年遷太尉累増封邑蜀將馬岱入<lb/>
㓂帝遣將軍牛金擊走之斬千餘級四年遼東太守公孫<lb/>
文懿反徴帝詣京師天子曰此　不足以勞君事欲必尅<lb/>
故以相煩耳君度其作何計對曰棄城預走上計也據遼<lb/>
水以拒大軍次計也坐守襄平此成擒耳天子曰其計將<lb/>
安出對曰唯明者能深度彼我乃能豫有所割棄此非其<lb/>
<pb n="KR3k0012_SBCK_095-4a"/>
所及也今懸軍逺征將謂不能持乆必先拒遼水而後守<lb/>
此中下計也天子曰徃還幾時對曰徃百日還百日攻百<lb/>
日以六十日爲休息一年足矣景𥘉二年帥牛金明遵等<lb/>
歩騎四萬發自京都車駕送出西明門詔弟孚子師送過<lb/>
温賜以榖帛牛酒勑郡守典農已下皆往㑹焉見父老故<lb/>
舊讌飲累日帝歎息悵然有感爲歌曰天地開闢日月重<lb/>
光遭遇際㑹畢力遐方將掃群穢還過故郷肅清萬里揔<lb/>
齊八荒告成歸老待罪舞陽遂進師經孤竹越碣石次于<lb/>
遼水文懿果遣歩騎數萬阻遼隧堅壁而守南北六七十<lb/>
里以拒帝帝盛兵多張旗幟出其南賊盡銳赴之乃汎舟<lb/>
濽濟以出其北與賊營相逼沉舟焚梁傍遼水作長圍棄<lb/>
賊而向襄平賊見兵出其後果邀之乃縱兵逆擊大破之<lb/>
三戰皆捷賊保襄平進軍攻之𥘉文懿聞魏師之出也請<lb/>
<pb n="KR3k0012_SBCK_095-4b"/>
救於孫權權亦出兵遥爲之聲援遺文懿書曰司馬公善<lb/>
用兵變化若神所向無前深爲弟憂之㑹霖潦大水平地<lb/>
數尺賊恃水樵採自若朝廷聞師遇雨咸謂召還天子曰<lb/>
司馬公臨危制變計日擒之矣旣而雨止遂合圍起土山<lb/>
地道楯櫓釣橦發矢石雨下晝夜攻之文懿大懼乃使其<lb/>
所署相國王建御史大夫栁甫乞降請解圍面縛不許執<lb/>
建等皆斬之文懿復遣侍中衛演乞尅日送　而守者日<lb/>
軍事大要有五能戰當戰不能戰當守不能守當走餘二<lb/>
事唯有降與死耳汝不肯面縛此爲决就死也不須送任<lb/>
文懿攻南圍突出帝縱兵擊敗斬于梁<hi>又作沮</hi>水上時有兵<lb/>
士寒凍乞𥜗帝弗之與或曰幸多故𥜗可以賜之帝曰𥜗<lb/>
者官物人臣無私施也遂班師天子遣使者勞軍于薊増<lb/>
封食昆陽并前三縣齊王即位遷侍中持節都督中外諸<lb/>
<pb n="KR3k0012_SBCK_095-5a"/>
軍録尚書事與曹爽各統兵三千人共執朝政更直殿中<lb/>
乗輿入殿爽欲使尚書奏事先由巳乃言於天子徙帝爲<lb/>
大司馬朝議以爲前後大司馬累薨於位乃以帝爲太傅<lb/>
入殿不趨賛拜不名劒履上殿如蕭何故事八年夏四月<lb/>
曹爽用何晏鄧颺丁謐之謀遷太后於永寜宫專檀朝政<lb/>
兄弟並典禁兵多樹親黨屢改制度帝不能禁於是與爽<lb/>
有隙五月帝稱疾不與政事九年春三月黄門張當私出<lb/>
掖庭才人石英等一十一人與曹爽爲伎人爽晏謂帝疾<lb/>
篤有無君之心與當密謀圖危社稷期有日矣帝亦潜爲<lb/>
之備爽之徒屬亦頗疑帝㑹河南尹李勝將莅荆州來候<lb/>
帝帝詐疾篤使兩侍婢持衣衣落指口言渇婢進粥帝不<lb/>
能持柸飲粥皆流岀霑胷勝曰衆情謂明公舊風發動何<lb/>
意尊體乃尓帝使聲氣纔屬說年老抱疾死在旦夕君當<lb/>
<pb n="KR3k0012_SBCK_095-5b"/>
屈并州并州近胡善爲之備恐不獲相見以子師昭弟兄<lb/>
爲託勝曰當還忝本州非并州也帝乃錯亂其辭曰君方<lb/>
到并州勝復曰當忝荆州帝曰年老意荒不解君言今還<lb/>
本州盛徳壯烈好建功勲勝退告爽曰司馬公尸居餘氣<lb/>
形神已離不足慮矣他日又言曰太傅不可復濟令人愴<lb/>
然故爽等不復設備嘉平元年春正月甲午天子謁髙平<lb/>
陵爽兄弟皆從是日太白襲月帝於是表奏永寜太后廢<lb/>
爽兄弟時景帝爲中護軍將兵屯司馬門帝列陣闕下經<lb/>
爽門爽帳不督嚴世上樓引弩將射帝孫謙止之曰事未<lb/>
可知三注三止皆引其肘不得發大司農桓範岀赴爽蔣<lb/>
濟言於帝曰智囊往矣帝曰爽與範内踈而智不及駑馬<lb/>
戀短豆必不能用也於是假司徒髙柔節行大將軍事領<lb/>
爽營謂柔曰君爲周勃矣命太僕王觀行中領軍攝羲營<lb/>
<pb n="KR3k0012_SBCK_095-6a"/>
帝親帥太尉蔣濟等勒兵出迎天子屯于洛水浮橋上奏<lb/>
曰先帝詔陛下齊王及臣升于御床握臣臂曰深以後事<lb/>
爲念今大將軍爽背弃頋命敗亂國典内則僣擬外專威<lb/>
權群官要職皆置所親宿衛舊人並見斥黜根據槃牙縱<lb/>
恣日甚又以黄門張當爲都監專共交関伺候神器天下<lb/>
洶洶人懷危懼陛下便爲寄坐豈得乆安此非先帝詔陛<lb/>
下及臣升御床之本意也臣雖朽邁敢忘前言昔趙髙極<lb/>
意秦是以亡吕霍早斷漢祚永延此乃陛下之殷鑒臣授<lb/>
命之秋也公卿群臣皆以爽有無君之心兄弟不冝典兵<lb/>
宿衛表皇太后勑如奏施行臣輙勑主者及黄門令罷爽<lb/>
羲訓吏兵各以本官侯就第若稽留車駕以軍法從事臣<lb/>
輙力疾將兵詣洛水浮橋伺察非常爽不通奏留車駕宿<lb/>
伊水南伐樹爲鹿角發屯兵數千人以守桓範果勸爽奉<lb/>
<pb n="KR3k0012_SBCK_095-6b"/>
天子幸許昌傳徼徴天下兵爽不能用而夜遣侍中許允<lb/>
尚書陳泰詣帝以觀望風旨帝數其過失事止免官泰還<lb/>
以報爽勸之通奏帝又遣爽所信殿中校尉尹大目諭爽<lb/>
指洛水爲誓爽意信之桓範等援引今古諌說萬端終不<lb/>
能從乃曰司馬公正當欲奪吾權耳吾得以侯還弟不失<lb/>
爲冨家翁範拊膺曰坐卿滅吾族矣遂通帝奏旣而有司<lb/>
劾黄門張當并發爽與何晏等反事乃収爽兄弟及其黨<lb/>
與何晏丁謐鄧颺畢䡄李勝桓範等誅之二月天子以帝<lb/>
爲丞相増封八縣邑二萬户奏事不名固讓丞相冬十二月<lb/>
加九錫之禮朝㑹不拜固讓九錫二年春正月天子命帝<lb/>
立廟于洛陽帝以乆疾不任朝請毎有大事天子親幸弟<lb/>
以諮訪焉三年天子使兼大鴻臚太僕庾嶷持節冊命爲<lb/>
相國封安平郡公固讓不受六月帝寢疾八月崩于京師<lb/>
<pb n="KR3k0012_SBCK_095-7a"/>
時年七十三武帝受禪上尊號曰宣皇帝陵曰髙原廟稱<lb/>
髙祖〇虞預晉書曰上雖服膺文藝以儒素立徳而雅有<lb/>
雄霸之量值魏氏短祚内外多難謀而鮮過舉必獨克知<lb/>
人拔善顯外反陋王基鄧艾周秦賈越之徒皆起自寒門<lb/>
而著績於朝經略之才可謂遠矣<lb/>
異苑曰晉宣帝誅王陵後寢疾曰見陵逼帝呼曰彦雲<hi>彦雲</hi>
<hi>陵之字也</hi>緩我身上便有打處賈逵亦爲祟少日遂薨𥘉陵旣<lb/>
𬒳執過賈逵廟呼曰賈梁道王陵魏之忠臣唯爾有神知<lb/>
之故逵助焉及永嘉之亂有覡見帝涕泗云家國傾覆是<lb/>
曹爽夏侯玄訴怨得伸故也爽以勢族致誅玄以時望𬒳<lb/>
戮<lb/>
太平御覽卷第九十五<lb/>
<pb n="KR3k0012_SBCK_095-7b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_969-1a"/>
太平御覽卷第九百六十九<lb/>
果部六<lb/>
　梨　樝　櫻桃<lb/>
　　　　　梨<lb/>
爾雅曰梨山摛<hi>即金梨樹摛音離</hi>梨曰鑚之<hi>啖食治擇之名</hi>
漢書曰淮北滎南河濟之間千樹梨其人皆與千戸侯等<lb/>
晉書載記曰符雙據上邽符抑據蒲坂叛于堅符武據安<lb/>
定並應之將共伐長安堅遣使諭之各齧梨以爲信皆不<lb/>
受堅命<lb/>
宋書曰王玄謨征滑臺一疋布責民八百大梨<lb/>
又曰張敷小名查父邵小名梨文帝甞戯謂之曰查何如<lb/>
梨荅曰梨萬果之宗查何敢比也<lb/>
齊書曰扶桑國有赤梨經年不壞兼多蒲桃<lb/>
<pb n="KR3k0012_SBCK_969-1b"/>
唐書曰貞觀中杭州言木連理二十四株有樝梨二木合<lb/>
爲一體<lb/>
又曰玄宗至馬嵬驛令髙力士縊貴妃於佛堂前之梨樹<lb/>
又曰崔逺文才清麗風神峻整人皆慕其爲人當時目爲<lb/>
釘座梨言席上之珎<lb/>
韓子曰夫樹柦梨橘柚者食之則甘嗅之則香<lb/>
莊子曰柤梨橘柚其味雖別各適其口<lb/>
淮南子曰佳人不同體羙人不同靣而皆說於目<hi>佳羙也</hi>梨<lb/>
橘棗栗不同味而皆調於口<hi>調適也</hi>
應劭漢官儀曰光武封太山上壇見酢梨酸棗主者云百<lb/>
官上者所置<hi>具棗門</hi>
晉令曰諸宫有梨守護者置吏一人<lb/>
晉宫閣名曰明光殿前梨一株<lb/>
<pb n="KR3k0012_SBCK_969-2a"/>
丗說曰桓南郡每見人不快輙嗔云君得哀家梨復蒸食<lb/>
否舊說秣陵有哀仲家梨甚大如升入口消釋言愚人不<lb/>
别得好梨蒸食之<lb/>
又曰安公講僧常數百習鑿齒甞餉十梨正值講安公便<lb/>
於座中手自剖分梨盡人遍都無偏頗<lb/>
山海經曰洞庭之中其木多梨<lb/>
盧毓冀州論曰常山好梨地産不爲無珎<lb/>
関令尹喜內傳曰老子西遊省太真王母共食紫梨<lb/>
漢武内傳曰太上之藥有玄光梨<lb/>
曹暪別傳曰王自漢中至洛陽起建始殿使工蘇黄越徙<lb/>
羙梨掘之根盡血出越以狀聞王王躬自視之以爲不祥<lb/>
還遂寢疾<lb/>
神仙傳曰介象言病帝使左右以羙梨一奩賜象象死帝<lb/>
<pb n="KR3k0012_SBCK_969-2b"/>
殯而埋之以日中時死其日晡時到建業以所賜梨付苑<lb/>
吏種之後吏以狀聞即發象棺棺中有一奏符<lb/>
大士傳曰孔融年四歳與諸兄食梨輙取其小者人問其<lb/>
故荅曰我小兒法當取小者由此宗族竒之<lb/>
西京雜記曰上林有紫梨芳梨<hi>實小</hi>青梨大谷梨金柯梨<hi>岀瑯</hi>
<hi>瑘王野家太守王唐所献</hi>縹蔕梨紫條梨瀚海梨<hi>岀瀚海耐寒不枯</hi>青玉梨<lb/>
廣志曰洛陽北芒張公夏梨海内唯有一樹常山真定梨<lb/>
山陽鉅野梨梁園睢陽梨齊郡臨淄梨鉅野槀梨上黨楟<lb/>
<hi>音亭</hi>梨小而甘新豐箭谷梨関以西弘農京兆右扶風界谷<lb/>
中梨多供御廣都梨重六斤可數人分食之<lb/>
嵩髙山記曰東嶽脚上有梨樹云是武帝菓園山中諸生<lb/>
皆取食之<lb/>
辛氏三秦記曰漢武帝園一名樊川一名禦宿有大梨如<lb/>
<pb n="KR3k0012_SBCK_969-3a"/>
五升落地則破其主取者以布囊盛之名含消梨<lb/>
三晉山險記曰山陽縣北有谷通得驢馬石勒十八騎昔<lb/>
在此啖梨生樹今有梨園<lb/>
叚龜龍涼州記曰吕光時燉煌太守宋歆獻同心梨<lb/>
永嘉記曰青田村民家多種梨樹名曰官梨子大一圍五<lb/>
寸樹老今不復作子此中梨子佳甘羙少比實大出一圍<lb/>
恒以供獻名爲御梨吏司守視土人有未知味者梨實落<lb/>
至地即融釋<lb/>
郭子横洞冥記曰塗山之北有梨大如斗色紫千年一花<lb/>
冬月乃實煎之有膏食者身輕亦曰紫輕梨<lb/>
愽物志曰梨類甚多樝杜樸<hi>音卜</hi>皆是有大小甜酢之異耳<lb/>
神異經曰東方有樹焉髙百丈敷張自輔葉長一丈廣六<lb/>
七尺名曰梨其子徑三尺剖之自如素食之爲地仙<hi>張華注曰</hi>
<pb n="KR3k0012_SBCK_969-3b"/>
<hi>是故今梨樹大耳</hi>
幽明録曰成彪兄䘮晝夜哭泣兄提二升酒一槃梨就之<lb/>
引酌相勸<lb/>
廣五行記曰宋廢帝大始年江南盛傳種蕭梨先無此樹<lb/>
百姓爭欲植之識者曰當有姓蕭人王者後齊受禪<lb/>
楊衒之洛陽伽藍記曰歡農里報徳寺有園珎菓出焉有<lb/>
含消梨重六斤禁苑所無也從樹投地盡散爲水焉世人<lb/>
云報德之梨承光之柰承光寺亦多菓木柰味甚羙冠於<lb/>
京師<lb/>
李鄴侯傳曰唐肅宗甞夜坐召頴王等三弟同於地爐罽<lb/>
毯上時李泌多絶粒上每爲自燒二梨以賜之潁王恃恩<lb/>
固求上與曰汝恒飽肉食先生絶粒何乃爭之潁王曰臣<lb/>
等試大家心何乃偏耶不然三弟共乞一顆可乎上亦不<lb/>
<pb n="KR3k0012_SBCK_969-4a"/>
許賜以他菓潁王等又曰臣等以大家自燒故乞他菓何<lb/>
用因曰先生恩渥如此臣等請聮句以爲他年故事潁王<lb/>
曰先生年幾許顔色似童兒信王曰夜抱九仙骨朝披一<lb/>
品衣一王曰不食千鍾粟唯飡兩顆梨旣而三王請上成<lb/>
之上曰天生此間氣助我化無爲<lb/>
王讃梨頌曰太康十年梨樹四枝其條與中枝合生於玄<lb/>
圃園皇太子令侍臣作頌<lb/>
魏文帝詔曰真定御梨大若拳甘若蜜脆若凌可以解煩<lb/>
釋渴<lb/>
傳選七證曰恒陽黄梨巫山朱橘<lb/>
何晏九州論曰安平好棗真定好梨<lb/>
左思蜀都賦曰紫梨津潤<lb/>
又齊都賦曰菓則昫山之梨<lb/>
<pb n="KR3k0012_SBCK_969-4b"/>
潘岳閑居賦曰張公大谷之梨<lb/>
孫楚秋賦曰朱橘甘羙紫梨甜脆膚不隱於齗牙融液易<lb/>
於含雪<lb/>
王廙洛都賦曰梨則大谷冬紫張公秋黄<lb/>
潘岳金谷園靈圃繁若榴茂林列芳梨<lb/>
宋武帝戯馬臺梨花讃曰嘉樹之生于彼山基開榮布綵<lb/>
不離塵緇<lb/>
王弘謝賜河上梨表曰奉賜河上梨一千逺方味甘每垂<lb/>
降及仰佩恩逮俯増祗愧<lb/>
魏武帝爲兖州牧上書曰山陽郡有羙梨謹上甘梨二箱<lb/>
　　　　　楂<lb/>
爾雅曰樝梨曰鑚之<hi>樝以梨而酢澁見禮記</hi>
禮記内則曰樝梨薑桂<hi>鄭玄曰樝梨之不臧者皆人君羞</hi>
<pb n="KR3k0012_SBCK_969-5a"/>
吕氏春秋曰箕山之東有甘樝<lb/>
山海經曰平丘有楊栁甘樝<lb/>
又曰洞庭之上其木多樝<lb/>
說文曰樝似梨<lb/>
神異經曰南方大荒有樹焉名曰柦三千歳作華九千歳<lb/>
作實其花紫色中髙百丈敷張自輔葉長七尺五色實長<lb/>
九尺無核割之如凝蜜<hi>張茂先注曰祖梨</hi>
𫐠異記曰江淮南人至北見榅勃香以爲柦子蓋實異耳<lb/>
傳玄瓜賦曰龍眼生於南極甘樝引於崑山<lb/>
　　　　　櫻桃<lb/>
禮記月令曰仲夏之月天子羞以含桃先薦寢廟<hi>鄭玄注曰含桃</hi>
<hi>今之櫻桃也</hi>
爾雅曰楔<hi>音革黠反</hi>荆桃<hi>郭璞注曰今櫻桃</hi>
<pb n="KR3k0012_SBCK_969-5b"/>
廣雅曰含桃櫻桃<lb/>
漢書曰惠帝岀離宫叔孫通曰今櫻桃熟可獻陛下冝以<lb/>
櫻桃獻宗廟上許之諸菓獻由此興<lb/>
唐書曰太宗將致櫻挑於<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公稱奉則以尊言賜又以卑<lb/>
問之虞監曰昔梁帝遺齊巴陵王稱餉遂從之<lb/>
又曰玄宗紫宸殿櫻桃熟命百官▫摘之<lb/>
又曰蕭潁士李林甫採其名欲抜用之乃召見時潁士寓<lb/>
居母䘮即縗麻而詣京師徑謁林甫於政事省林甫素不<lb/>
識遽見縗麻大惡之即令斥去潁士大忿乃爲伐櫻桃賦<lb/>
以刺林甫云擢無庸之瑣質因夲枝而自庇洎枝榦而非<lb/>
據專階廷之右地雖先寢而或薦豈和羹之正味其狂率<lb/>
不遜皆此類也<lb/>
又曰文宗始即位甞因内園進新櫻桃將以賜三宫太后<lb/>
<pb n="KR3k0012_SBCK_969-6a"/>
上曰送太后焉可以爲賜因援筆易其文簿曰奉太后自<lb/>
是以爲常<lb/>
拾遺録曰漢明帝於月夜讌賜群臣櫻桃盛以赤瑛盤群<lb/>
臣視之月下以爲空盤帝笑之<lb/>
吕氏春秋曰仲夏之月羞含桃髙誘注曰含桃櫻桃爲鳥<lb/>
所含故曰含桃<lb/>
范汪祠制曰孟夏祭用櫻桃<lb/>
洛陽宮殿簿曰顯陽殿前櫻桃六株明光殿前櫻桃四株<lb/>
徽音殿前櫻桃二株<lb/>
廣志曰櫻桃大者如彈丸有長八分者白色多肌者凡二種<lb/>
虎丘山䟽曰山下有櫻桃三株<lb/>
唐景龍文館記曰四年夏四月上與侍臣於樹下摘櫻桃<lb/>
恣其食未後於蒲萄園大陳宴席奏宫樂至暝每人賜朱<lb/>
<pb n="KR3k0012_SBCK_969-6b"/>
櫻兩籠<lb/>
又曰四年夏四月上幸兩儀殿命侍臣昴殿食櫻桃其櫻<lb/>
桃並盛以琉璃和以杏酪飲塗麋酒<lb/>
博物志曰櫻桃或如手指春秋冬夏華實竟歳<lb/>
吴氏夲草曰櫻桃味甘主調中益脾氣令人好顔色羙志<lb/>
氣一名朱桃一名麥英也<lb/>
傅咸粘蟬賦序曰櫻桃爲樹則多䕃爲菓則先熟故種之<lb/>
於㕔事前以盛暑逍遥其下<lb/>
左思蜀都賦曰朱櫻春就素柰夏成<lb/>
魏文帝與鍾繇書報曰臣繇言賜甘酪及櫻桃惠厚意綢<lb/>
非言所申<lb/>
夏侯孝若春可樂曰進櫻桃於玉盤<lb/>
太平御覽卷第九百六十九<lb/>
</p>
<p>
</p>
  </div>
</body>
</text>
</TEI>
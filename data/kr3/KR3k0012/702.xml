<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_702-1a"/>
太平御覽卷第七百二<lb/>
　服用部<lb/>
　　扇　盖<lb/>
　　　　　　扇<lb/>
楊雄方言曰扇自關而東謂之扇自關而西謂之箑世夲<lb/>
曰武王作箑<lb/>
帝王丗紀曰武王自盟津還返于國見暍人王自左擁而<lb/>
以扇之<lb/>
續漢書曰梁兾輿服之制作擁身扇<lb/>
東觀漢記曰黄香至孝夏則以扇侍于親側<lb/>
魏畧曰韓宣字景然爲丞相軍謀掾歩入宫門内與臨淄<lb/>
侯相遇時新雨地有泥潦宣礙不得去以扇自障<lb/>
晉書曰武帝太始中博選良家以充後宫先下書禁天下<lb/>
<pb n="KR3k0012_SBCK_702-1b"/>
嫁娶使宦者馳傳州縣召充選者使楊后選所取后妬不<lb/>
取端正好唯取長白時卞蕃女有美色帝舉扇彰面語后<lb/>
云卞蕃女好后曰蕃三丗后族不冝枉以卑位帝乃止<lb/>
又曰何植字元幹常以縛筆織扇爲業以奉供養<lb/>
又曰庾亮出鎭於外以帝舅故執朝權王導不能平嘗遇<lb/>
西風起輙舉扇自蔽曰元規塵汚人<lb/>
又曰王羲之字逸少居蕺山見一老姥持六角扇賣之羲<lb/>
之書其扇各爲五字姥𥘉歎惋因謂姥曰无苦但言是王右<lb/>
軍書以求百金價姥如言人競買之後姥復將數扇來請<lb/>
書羲之不荅〇又顧榮傳曰廣陵相陳敏反渡江攻揚州刺<lb/>
史劉機阻兵據州郡有鼎峙之意遣頋榮歛舟於岸敏率<lb/>
萬人岀不獲濟榮自麾羽扇敏衆大潰也<lb/>
晉中興書曰安帝義熈元年禁絹扇及摴蒲<lb/>
<pb n="KR3k0012_SBCK_702-2a"/>
續晉陽秋曰謝安賞袁宏機對辯速宏爲東陽郡時賢祖<lb/>
道治亭安起執宏手顧左右取一扇授云聊以贈行宏應<lb/>
聲曰輙當奉揚仁風慰彼黎庶合坐稱其率要<lb/>
又曰謝安郷人有罷中宿縣者還詣安問其歸貨荅曰嶺<lb/>
南彫弊唯有五萬蒲葵扇謂非時爲滯貨安乃取其一中者<lb/>
捉之於是京都士庶競而慕焉増價數倍旬日則無所賣<lb/>
宋書曰明帝王皇后上嘗宫内大集而祼婦人觀之以爲<lb/>
歡笑后以扇鄣面獨無所言<lb/>
又明㳟王后傳曰廢帝失德太后毎加勗譬始猶見順後<lb/>
狂慝稍甚太后嘗賜帝玉柄毛扇帝嫌毛柄不華因此欲加<lb/>
酖害令太醫煑藥左右止之乃止<lb/>
又曰范曄謀逆𬒳擊上有白團扇甚佳送曄令書詩賦美<lb/>
句曄受旨援筆而書曰去白日之炤炤襲長夜之悠悠上<lb/>
<pb n="KR3k0012_SBCK_702-2b"/>
循覽悽然<lb/>
齊書曰竟陵王子良孫賁字文奐形不滿六尺神識耿介<lb/>
㓜好學有文才能書善畫於扇上圖山水咫尺之内便覺<lb/>
萬里爲遥<lb/>
又曰劉祥字顯徴輕言肆行不避髙下建元中爲正貟郎<lb/>
司徒禇彦回入朝以腰扇鄣日祥從側過曰作如此舉止<lb/>
羞面見人扇鄣何益彦回曰寒士不遜祥曰不能殺袁劉<lb/>
安得免寒士<lb/>
又曰蕭子顯頗負才氣反掌選見九流賔客不與交言但<lb/>
舉扇一撝而巳衣冠竊恨<lb/>
梁書曰臨川王宏子正表糿不慧常執白團扇湘東王取題<lb/>
八字銘玩之正信不知嗤之終常摇握<lb/>
又曰栁惲早有令名少工篇什爲詩云亭皐木葉下隴首<lb/>
<pb n="KR3k0012_SBCK_702-3a"/>
秋雲飛琅瑘王融見而嗟賞因書齋壁及所執白團扇<lb/>
南史張敷字景胤生而母亡年數歲問之雖童蒙便有感<lb/>
慕之色至十歲許求母遺物而散施巳盡唯得一畫扇乃<lb/>
緘録之毎至感思輙開笥流涕<lb/>
又曰羊欣字敬元㑹稽王丗子元顯每使書扇常不奉命<lb/>
元顯怒乃以爲後軍府舎人<lb/>
又曰何戢美容儀動止與禇彦回相慕時人呼爲小禇公<lb/>
家業富盛性又華侈衣𬒳服飾極爲奢麗出爲呉興太守<lb/>
頗好畫扇宋武賜戢蟬雀扇善畫者顧景秀所畫時呉郡<lb/>
陸探微顧寳元皆能畫歎其巧絶戢因王晏獻之<lb/>
後魏書曰尓朱弼字輔伯節閔帝時封河間郡公尋爲青<lb/>
州刺史韓陵之敗欲奔梁數日與左右割扇爲約弼帳下都<lb/>
督馮紹隆爲弼信待說弼曰今方同契闊冝當心瀝血示衆<lb/>
<pb n="KR3k0012_SBCK_702-3b"/>
以爲信弼從之大集部下弼乃踞胡牀令紹隆持刀破心紹<lb/>
隆因推刃殺之<lb/>
唐書曰中宗爲皇太子天后以時熱令皇太子外朝用扇<lb/>
鄣日太子讓之詔不許<lb/>
太公六韜云將冬不衣裘將夏不操扇名禮將之也<lb/>
管子曰夏行五政三曰禁扇去笠<lb/>
淮南子曰失火而鑿池披裘而用扇不能救也<lb/>
又曰夫夏日不披裘非愛之也煖有餘於身也冬日不用<lb/>
箑者非簡之也清有餘也<lb/>
抱朴子曰風不輟則扇不用日不岀則燭不息<lb/>
春秋繁露曰以龍致雨以扇逐暑<lb/>
崔豹古今注曰雉尾扇起於殷髙宗有雊雉之祥服章多<lb/>
用翟羽周制以爲皇后夫人車服輦車有翣即緝雉羽爲之<lb/>
<pb n="KR3k0012_SBCK_702-4a"/>
以障翳風塵也漢朝乗輿服之後以賜梁孝王魏晉以來<lb/>
以爲常准諸王皆得用之<lb/>
又曰鄣扇長柄扇也漢丗多豪俠爲雉尾而制長扇也<lb/>
又曰五明扇舜所作也旣受堯禪廣開視聽求賢人以自<lb/>
輔故作五明扇秦漢公卿大夫皆用之魏晉非乗輿不得<lb/>
用也<lb/>
東宫舊事曰皇太子𥘉拜供漆要弱青竹扇各一太子納<lb/>
妃同心扇三十單竹扇二十<lb/>
脩復山陵故事曰玄宫中用絹團扇六枚<lb/>
西京雜記曰朱買臣爲㑹稽太守懷章綬還至金堂而國<lb/>
人未知也所知錢榖見其墨露乃勞之曰得无罷乎遺以<lb/>
紈扇買臣至郡引爲上客<lb/>
又曰長安巧工丁緩作七輪扇連七輪大皆徑尺相連續<lb/>
<pb n="KR3k0012_SBCK_702-4b"/>
一人運之則滿堂寒戰<lb/>
又曰趙飛燕爲皇后其弟上遺雲母扇五明扇七華扇翟<lb/>
扇蟬翼扇<lb/>
又曰天子夏則設羽扇冬則設繒扇<lb/>
晉中興徴祥說曰舊爲羽扇柄者刻木以象骨翮用十毛<lb/>
取全數也中興𥘉王敦始改用長柄使其下出可捉而減<lb/>
其羽用八識者以爲服妖也柄使可執者國柄之象毛減<lb/>
用八是羽翮損少而飛羽不終之應也<lb/>
鄴中記曰石虎作雲母五明金薄莫難扇此一扇之名也<lb/>
薄打純金如蟬翼二面彩漆畫列仙竒鳥異獸其五明方<lb/>
中辟方三寸或五寸隨扇大小雲母帖其中細縷縫爲其<lb/>
際唯畫而彩色明徹看之如謂可取故名莫難也虎出時<lb/>
以此扇挾乗輿亦用象牙桃枝扇其上竹或緑沉色或木<lb/>
<pb n="KR3k0012_SBCK_702-5a"/>
蘭色或作紫紺色或作鬰金色<lb/>
異物志曰扶南國昔但知作大扇遣人持之不知人各自<lb/>
用也及今熱時各自用也<lb/>
拾遺録曰周昭王時塗脩國獻青鳯丹鵠各一雌一雄夏<lb/>
至取鵠翅爲扇一名施風一名條翮一名反影時有南歐<lb/>
獻二美女更摇此扇侍於王側<lb/>
丗說曰王大將軍在西朝時見周侯轉扇鄣靣而得住後<lb/>
度江左不能復尓王歎曰不知吾進伯仁退<hi>敦性强梁自少而長季倫</hi>
<hi>斬妓曽無異色如斯傲恨惲於周顗斯不然之言</hi>
又曰温嶠娶姑女旣婚交禮女以手披紗扇撫掌大笑我<lb/>
嫌是老奴果如所疑<lb/>
又曰羊孚作雪讃云資清以化乗氣以霏值象能鮮即㓗<lb/>
成暉桓胤遂以書扇<lb/>
<pb n="KR3k0012_SBCK_702-5b"/>
語林曰諸葛武侯與宣王在渭濵將戰武侯乗素輿葛巾<lb/>
白羽扇指麾三軍三軍皆隨其進止<lb/>
又曰胡母彦國至湘州坐㕔事断官事爾時三伏中傍摇<lb/>
扇視事其兒子光從容顧謂曰彦國復何爲自貽伊戚<lb/>
又曰庾翼爲荆州都督以毛扇上城帝疑是故物侍中劉<lb/>
邵曰栢梁雲構匠者先居其下管弦繁奏夔牙光聆其音<lb/>
翼之止扇以好不以新季㳟聞之曰此人冝在帝左右<lb/>
俗說曰顧虎頭爲人畫扇作嵇阮而都不點眼精主問之<lb/>
顧荅曰那可點精點精便語<lb/>
列仙傳曰介之推隨晉重耳去國後辭禄與母入介山從<lb/>
伯陽遊後丗見在東海王治賣扇<lb/>
搜神記曰魯少千山陽人漢文帝微服懷金欲問其道少<lb/>
千執象牙扇出應門<lb/>
<pb n="KR3k0012_SBCK_702-6a"/>
續搜神記曰呉猛好道術嘗渡江以白羽扇畫水横流直<lb/>
過不用舟檝<lb/>
異苑曰髙平檀茂宗義熈中䘮亡其母劉氏夢見宗云方<lb/>
永違離今以此扇奉别母流涕覺於屏風間得扇上皆如<lb/>
蜘蛛網絡<lb/>
婦人集曰没太子妻季氏爲夫所遣婦與夫書并致安衆<lb/>
扇兩雙<lb/>
古詩曰綾扇如團月岀自機中素畫作秦女形乗鸞入煙<lb/>
露班婕妤扇詩曰新裂齊紈素鮮㓗如霜雪裁爲合歡扇<lb/>
團團似明月出入君懷䄂動揺微風發<lb/>
魏陳王曹植九華扇賦曰昔吾先君常侍得幸漢桓帝帝<lb/>
得賜尚方竹扇不方不貟其中結成文名曰九華其辭曰<lb/>
形五離而九折篾氂解而縷分放虬龍之蜿蟬法雲霓之<lb/>
<pb n="KR3k0012_SBCK_702-6b"/>
烟煴因形致好不常厥儀方不應矩圎不中䂓隨皓腕以<lb/>
徐轉發惠風之微寒時氣清以芳厲紛飃動乎綺紈<lb/>
徐幹團扇賦曰於帷合歡之竒扇肇伊洛之纎素仰明月<lb/>
以取象規圎體之儀度<lb/>
傳咸狗脊扇賦曰盖卑以自居君子之經孤寡不穀王侯<lb/>
脩名尚不媿狗脊之爲號亦焉顧九華之妙形<lb/>
　　　　　盖<lb/>
釋名曰盖在上覆盖人也<lb/>
通俗文曰張帛避雨謂之繖蓋<lb/>
禮檀弓下曰弊蓋不棄爲埋狗也<lb/>
左傳定曰齊侯伐晉夷儀弊無存死於霤下<hi>闘死於門霤下</hi>齊侯<lb/>
謂夷儀人曰得弊無存者以五家免<hi>給其五家命常不供役事</hi>乃得其<lb/>
尸公三禭之<hi>襚衣也殯三加遂深禮厚之</hi>與之犀軒直盖<hi>犀軒卿車直盖髙盖</hi>
<pb n="KR3k0012_SBCK_702-7a"/>
家語曰孔子將行命從者持盖旣而果雨<hi>聖人無所不通也</hi>
又曰孔子將行雨無蓋門人曰啇也有焉孔子曰啇也之<lb/>
爲人也甚短於財吾聞與人交者推其長者違其短者故<lb/>
能以乆也<lb/>
史記曰五羖大夫相秦也勞不坐乗暑不張蓋<lb/>
漢書曰上官傑少時爲羽林郎從武帝上甘泉天大風車<lb/>
不得行解蓋投之傑奉蓋雖風常屬車雨下蓋輙御上竒<lb/>
其材力焉<lb/>
又曰黄覇爲揚州刺史三年宣帝詔賜車蓋特髙一尺以<lb/>
彰有德<lb/>
又王莽傳曰或言黄帝時建華蓋登仙莽乃造華蓋髙八<lb/>
丈一尺皆全瑵羽蓋載以秘機四輪車駕六馬輓者皆呼<lb/>
登山<lb/>
<pb n="KR3k0012_SBCK_702-7b"/>
續漢書曰靈帝時講武平樂觀建十重五彩華蓋髙十丈<lb/>
建九重華蓋髙九丈<lb/>
又曰祠老子於濯龍中設華蓋八座<lb/>
東觀漢記曰隗囂破上歸過汧幸祭遵勞之時遵有疾<lb/>
詔賜重茵覆以御蓋<lb/>
後漢書曰光武東巡虞延從駕到魯還經封丘城門門<lb/>
小不容羽蓋<hi>封丘今東京縣也</hi>帝怒使撻御史延救之乃止<hi>事具門部</hi>
呉志曰曹休入睆城陸遜破之權令左右以御蓋覆遜<lb/>
又曰周㤗字㓜平數戰有功孫權覆以御蓋<hi>江表傳曰青兼蓋也</hi>
又曰劉基孫權愛敬之嘗從御樓舡上時雨甚權以蓋自<lb/>
覆又令覆基餘人不得也<lb/>
又曰賀齊爲將綺飾所乗舡青蓋絳幨<lb/>
晉安帝記曰桓玄遊於水南飄風飛其輗蓋後義兵起遂<lb/>
<pb n="KR3k0012_SBCK_702-8a"/>
敗<lb/>
宋元嘉十年起居注曰御史中丞荀伯子奏左衛將軍何<lb/>
尚之公事每罩笠有虧體制建野笠於公門棄華繖而不<lb/>
御<lb/>
宋元嘉二十九年起居注曰訶羅單國奉孔雀盖一具<lb/>
齊書曰始安王遥光傳江祐𬒳誅東昬召遥光入殿告以<lb/>
祐罪遥光懼還省便陽狂號哭自此稱疾不復入臺先是<lb/>
遥光行還入風飄儀繖岀城外遥光後敗<lb/>
梁書曰王籍爲中散大夫彌日忽忌不樂乃至徒行市道不<lb/>
擇交遊有時途中見相識輙以笠傘覆靣<lb/>
南史曰殷孝祖與賊合戰毎常以鼔蓋自隨軍中人相謂<lb/>
曰殷統軍可謂死將至矣今與賊交鋒而以羽儀自摽顯<lb/>
若此射者十手攅射欲不斃得乎是日中流矢死<lb/>
<pb n="KR3k0012_SBCK_702-8b"/>
又曰扶南其俗罩古具繖<lb/>
文子曰大丈夫恬然無思淡然無慮以天爲盖以地爲輿<lb/>
又宋玉大言賦曰圎天爲蓋方地爲輿<lb/>
淮南子曰蓋非撩不能蔽日輪非輻不能追疾然而撩蓋<lb/>
未足恃也<hi>撩盖骨也</hi>
孔藂子曰夫子適郯郯子遇子於塗傾蓋而語終日而別<lb/>
命子路將束帛贈焉<lb/>
尉繚子曰呉起與秦人戰僕嗽之蓋足以蔽霜露<lb/>
說苑曰田子方遇翟璜乗軒車戴華蓋疑以爲人君也<lb/>
崔豹古今注曰華蓋黄帝所作也與蚩尤戰于涿鹿之野<lb/>
常有五色雲氣金枝玉葉於帝上有花蘤之象故因而作<lb/>
華蓋<hi>蘤韋委切</hi>
又曰曲蓋太公所作武王伐紂大風折蓋太公因折蓋之<lb/>
<pb n="KR3k0012_SBCK_702-9a"/>
形而制曲盖焉戰國常以賜將軍自漢朝乗輿用之因謂<lb/>
睥睨蓋有軍號者賜其一焉<hi>睥疋詣切睨五計切</hi>
搜神記曰湖陂吏丁𥘉忽見少婦人姿容可愛青衣戴傘<lb/>
呼𥘉𥘉疑而待顧視婦自投波中是大蒼獺衣傘皆是蓮<lb/>
荷異苑曰義熈中烏陽小吏見女子戴青繖姿容甚麗遂<lb/>
要之女至多電光乃是大狸抽刀研殺其繖乃枯荷葉<hi>事具獸部</hi>
眞人周君傳曰紫陽真人周義山子通合㑹仙人在金屋<lb/>
銅門之内以紫雲爲蓋<lb/>
眞人王君傳曰太上大道君授務成君繡羽蓋雙明珠<lb/>
俗說曰徐干木年少時嘗夜夢見烏從天上飛銜繖樹其<lb/>
廷中如此凢三過銜來作惡聲而去徐後果得繖遂以惡<lb/>
終<lb/>
青烏子葬書曰作墓發土夕夢見罩繖入市者冨貴<lb/>
<pb n="KR3k0012_SBCK_702-9b"/>
楚辭曰孔蓋兮翠旍<hi>言以孔雀翅爲車蓋翠羽爲旌旗也</hi>登九天兮撫彗星<lb/>
又曰乗水車兮荷蓋駕雨龍兮驂螭<lb/>
宋玉髙唐賦曰蜺爲旍翠爲蓋風起雨霽千里而逝<lb/>
司馬相如大人賦曰屯余車其萬乗兮綷雲而樹華旗<hi>綷于對切</hi>
阮籍清思賦曰折丹木以蔽陽竦芝蓋之三重<lb/>
劉植魯都賦曰蓋如飛鵠馬如游魚<lb/>
宋玉大言賦曰圎天爲蓋方地爲輿<lb/>
太平御覽卷第七百二<lb/>
</p>
<p>
</p>
  </div>
</body>
</text>
</TEI>
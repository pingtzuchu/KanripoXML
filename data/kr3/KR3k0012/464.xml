<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_464-1a"/>
太平御覽卷第四百六十四<lb/>
　人事部一百五<lb/>
　　辯下　訥<lb/>
　　　　　辯下<lb/>
晉書曰王衍姒善玄理唯談莊老爲事毎捉玉柄塵尾與<lb/>
手同色義理有所不安隨即改更世號口中雌黄朝野翕<lb/>
然謂之一世龍門矣<lb/>
又曰謝安常賞袁宏機對辯速安爲楊州刺史宏自吏部<lb/>
郎出爲東陽郡及祖道於治亭時賢皆集安欲以卒迫試<lb/>
之臨別執宏手頋左右取一扇而授之曰聊以贈行宏應<lb/>
聲荅曰輙當奉楊仁風慰彼黎庻<lb/>
又曰華譚或問曰諺云人之相去如九牛毛寜有此理乎<lb/>
譚對曰昔許由讓天子之貴市道小人争半錢之利此相<lb/>
<pb n="KR3k0012_SBCK_464-1b"/>
去何啻九牛毛也聞者稱善<lb/>
又曰吕珩問袁甫曰卿名能辯豈知壽陽巳東何以恒水<lb/>
甫曰壽陽巳東皆是呉人夫亡國之音哀以思鼎足疆邦<lb/>
一朝失職憤歎甚積積憂成雨雨乆成水故其城恒澇也<lb/>
又曰祖納謂梅陶及鍾雅曰君汝潁之士利如錐我幽兾<lb/>
之士鈍如椎持鈍椎棰君利錐皆當摧矣陶雅並稱有神<lb/>
錐不可得摧納曰假有神錐必有神椎陶雅無以對<lb/>
又曰武帝始登祚探策得一王者世數繼此多少帝旣不<lb/>
怡羣臣失色莫能有言者侍中裴揩正容儀進曰臣聞天<lb/>
得一以清地得一以寜侯王得一以爲天下貞帝意恱群<lb/>
臣歎服<lb/>
又曰李宻字令伯犍爲武陽人蜀朝舊臣數使於呉應機<lb/>
當義呉人稱其才辯蜀平以太子洗馬召張華問曰安樂<lb/>
<pb n="KR3k0012_SBCK_464-2a"/>
公何如宻曰可次齊桓華問其事宻曰齊得管仲而霸得<lb/>
竪刀而流士安樂公得諸葛亮而抗魏後任黄皓而喪國<lb/>
成敗一也<lb/>
又曰釋道安俊辯有髙才自北至荆州與習鑿齒𥘉相見<lb/>
道安曰弥天釋道安鑿齒曰四海習鑿齒<lb/>
宋紀曰孝武常賜謝莊寳劒莊以與預州刺史魯爽後反<lb/>
叛孝武因宴集問劒所在荅曰昔以與魯爽別竊爲陛下<lb/>
杜郵之賜上甚恱當時以爲知言<lb/>
蕭子顯齊書曰張融字思光吳郡人也玄義無師法而神<lb/>
王過人白黒談論鮮能抗拒<lb/>
又曰周顒字彦倫汝南人音辭雅麗出言不窮啇較朱紫<lb/>
發口成句毎賔友㑹同顒虚席晤語聲如流聽者忘倦<lb/>
䔥方等三十國春秋曰劉𥙿爲太尉中書監𥙿旣拜朝賢<lb/>
<pb n="KR3k0012_SBCK_464-2b"/>
畢至僕射謝混後來衣冠傾縱頗有傲慢之容𥙿甚不平<lb/>
乃謂之曰何謂旁若無人混對曰明公將隆伊周之化方<lb/>
使四海解衿謝混何人而敢獨異乎乃以手板披撥其衿<lb/>
領悉皆解散𥙿大恱<lb/>
魏収魏書曰李諧字䖍和博學才辯天平中以諧兼散騎<lb/>
常侍爲聘梁王衍遣主客郎范胥當接胥曰黄旗紫盖夲<lb/>
岀東南君臨萬拜故冝在此諧荅帝王符命豈得與中國<lb/>
比隆紫盖黄旗終於入洛無乃自害邪<lb/>
陳書曰簡文在東宮召戚衮講論又甞置宴集玄儒之士<lb/>
先命道學玄相質難次令中庻子徐摛馳騁大義間以劇<lb/>
談摛辭辯縱横難以荅抗諸人懾氣皆失次序衮時騁義<lb/>
摛與徃復衮精采自若對荅如流簡文深加歎賞<lb/>
隋書曰呉興沈重名爲碩學髙祖甞令辛彦之與重論議<lb/>
<pb n="KR3k0012_SBCK_464-3a"/>
重不能抗於是避席而謝之曰辛所謂金城湯池無可攻<lb/>
之勢髙祖大恱<lb/>
又曰蘇䕫字伯尼少聦敏有口辯煬帝甞從容謂宇文述<lb/>
虞世基等曰四夷率服觀禮華夏鴻臚之職須歸令望寕<lb/>
有多才多藝羙容儀可以接對賔客者爲之乎咸以䕫對<lb/>
是日拜鴻臚少卿<lb/>
又曰柳誓爲東宮學士毎召入卧内與之宴謔誓尤俊辯<lb/>
多在侍從有所頋問應荅如響<lb/>
唐書曰薛収歸國秦府記室房玄齡薦之於太宗即日召<lb/>
見問以經畧収辯對縱横皆合旨要授秦王府主簿<lb/>
又曰文宗嘗於誕節召白居易與僧惟澄道士趙常盈對<lb/>
御講論於麟徳殿居易論難鋒起辭辯泉注上疑宿構深<lb/>
嗟挹之<lb/>
<pb n="KR3k0012_SBCK_464-3b"/>
列子云子夏問於孔子孔子對曰賜辯賢於丘賜也能辯<lb/>
不能訥吾兼有之所以事吾也矣<lb/>
莊子曰孔子舎於沙丘見主人曰辯士也子路曰夫子何<lb/>
以識之曰其口窮踦其鼻空大其服博戲其㫸流撝其舉<lb/>
足也髙其踐地也深鹿與而牛舎<lb/>
又曰公孫龍辯者之徒飾人之心易人之意能勝人之口<lb/>
不能服人之心辯者之囿也<lb/>
又曰古者王天下者智雖絡天地不自慮也辯雖彫萬物<lb/>
不自說也<lb/>
魯連子曰齊之辯者田巴辯於狙丘議於稷下毁五帝罪<lb/>
三王訾五伯離堅白合同異一日而服千人有徐刼者其<lb/>
弟子曰魯連謂刼曰臣願得當田子使之不敢復談可乎<lb/>
徐刼言之田巴曰刼弟子年十二耳然千里之駒也願得<lb/>
<pb n="KR3k0012_SBCK_464-4a"/>
侍議於前田巴曰可魯連曰臣聞堂上之糞不除郊草不<lb/>
芸白刃交前不救流矢何則急者不救則緩者非務楚軍<lb/>
南陽趙氏伐高唐燕人十萬之衆在聊城而不去國亡在旦<lb/>
暮耳先王將柰何田巴曰無柰何魯連曰夫危不能爲安<lb/>
亡不能爲存則無爲貴學士矣今臣將罷南陽之師還高<lb/>
唐之兵却聊城之衆爲所貴談談者其若此也先生之言<lb/>
有似梟鳴岀聲而人惡之願先生之勿復談也田巴曰謹<lb/>
聞教明日見徐刼曰先生之駒乃非兎騕褭也豈特千里<lb/>
哉於是杜口易業終身不復談<lb/>
淮南子曰智絡天地明照日月辯解連環澤潤玉石<lb/>
抱朴子曰飛清機之英麗言約暢而判滯辯人也<lb/>
太公六韜曰辯言巧辭善毁譽者曰飛言之士<lb/>
皇甫謐髙士傳曰趙惠文王好劒士夾門而客三千人太<lb/>
<pb n="KR3k0012_SBCK_464-4b"/>
子悝患之募有能止王者與千金左右曰莊子必能太子<lb/>
使人奉周周見王曰臣有三劒唯所用焉天子之劒賔諸<lb/>
侯正天下諸侯之劒如雷霆之威震四封之内無不賔服<lb/>
庶人之劒上絶頸領下脫肺肝而此無異於闘雞而争一<lb/>
旦之命也今大王有天子之位而好庶人之業臣竊爲大<lb/>
王薄之王不出宮三月劒客皆伏<lb/>
韓詩外傳曰鳥之羙羽勾啄者鳥共畏之人之利口巧辯<lb/>
者人共畏之是以君子避三端文士筆端辯士舌端武士<lb/>
鋒端<lb/>
又曰子貢曰兩國構難壯士列陳塵埃張天錫不持尺兵<lb/>
斗粮解兩國之難用賜者存不用賜者亡孔子曰辯士哉<lb/>
語林曰諸葛靚字仲思在吴於朝堂大㑹孫皓問曰卿字<lb/>
仲思爲欲何思之曰在家思孝事君思忠朋友思信如斯<lb/>
<pb n="KR3k0012_SBCK_464-5a"/>
而巳<lb/>
王子年拾遺録曰張儀蘇秦二人遞翦髪以相活或傭力<lb/>
寫書行遇聖人之文無以題記則以墨書於掌中及股裏<lb/>
夜還折竹寫之二人假食於路剥樹皮爲囊以盛天下良<lb/>
書毎息大樹之下假息而寐有一先生問曰二子何勤苦<lb/>
若是而儀秦共與言論曰于是何人荅曰吾死生歸於山<lb/>
谷世論謂余歸谷子也秦儀後遊學復逢歸谷子乃請其<lb/>
學術則教以干世俗之辯乃探胸中韋祑三卷書言輔時<lb/>
之事故儀秦學之以終身也古史考云儀秦受術鬼谷先<lb/>
生歸之聲與鬼相亂故也<lb/>
桓譚新諭曰公孫龍六國時辯士也爲堅白之論假物取<lb/>
譬謂白馬為非馬非馬者言白所以名色馬所以名形也<lb/>
色非形形非色<lb/>
<pb n="KR3k0012_SBCK_464-5b"/>
世說曰郭象議如懸河㵼水注而不竭<lb/>
劉向別録曰鄒奭者頗采鄒衍之術迂大而閎辯文具難<lb/>
勝齊人美之頌曰談天鄒<lb/>
說苑曰林旣衣韋而朝齊景公景公日君子之服也小人<lb/>
之服也林旣作色曰夫服何足以揣士行乎昔荆爲長劒<lb/>
危冠令尹子西岀焉齊短衣而管仲隰朋岀焉越文身剪<lb/>
髮而范蠡大夫種出焉如君言衣狗裘者當犬號衣羊裘<lb/>
者當羊鳴今君衣狐裘而朝得無為變乎<lb/>
文士傳曰劉禎字公幹年八歲能誦論及賦數萬言性辯<lb/>
捷文帝嘗請同好爲主人使甄夫人岀拜坐者皆伏而禎<lb/>
獨平視如故武帝使人觀之見禎大怒命收之主者案禎<lb/>
大不恭應死減一等輪作部使磨石武帝嘗輦至尙方觀<lb/>
作者見禎故環坐正色磨石不仰武帝問曰石何如禎因<lb/>
<pb n="KR3k0012_SBCK_464-6a"/>
得喻巳自理跪對曰石出自荆山玄巖之下外有五色之<lb/>
章内含卞氏之珎磨之不加瑩彫之不増文禀氣堅貞受<lb/>
兹自然頋理枉屈紆繞獨不得申武帝頋左右大笑即日<lb/>
還宮赦禎復署吏<lb/>
又曰華譚字令思年十四舉秀才入洛㑹宣武塲座有卞<lb/>
者嘲南人諸君楚人亡國之餘有何秀異忽應斯舉衆無<lb/>
荅譚在下行遥曰當今六合齊䡄異人並出吾聞大禹岀<lb/>
於東夷文王生於西羗賢聖之所在豈常之有昔武王伐紂<lb/>
遷啇頑民於洛邑得無吾子是其苗裔時咸改視辯者無<lb/>
以應也<lb/>
王瑱之童子傳曰孔林魯國人年十歲詣臺魯相劉公客<lb/>
有獻鴈者歎曰天之於人生五榖以爲之食有魚鳥以爲<lb/>
之肴衆賔咸曰誠如公旨林曰不然夫萬物所生各禀天<lb/>
<pb n="KR3k0012_SBCK_464-6b"/>
氣事不必爲人人徒以智得之故蚊蚋食人蚓虫噉土非<lb/>
天爲蚊蚋生人爲蚓生土公曰童子辯焉<lb/>
郭子曰梁國楊氏子年九歳甚聦慧孔君平詣其父父不<lb/>
在乃呼兒出爲設菓有楊梅孔指示兒此君家果兒應聲<lb/>
荅曰未聞孔崔是夫子家禽<lb/>
王弼別傳曰弼年十餘歳好老莊通辯能言者<lb/>
列女傳曰袁次陽妻者扶風馬季長之女也下車禮畢次<lb/>
陽問曰爲婦之道貞順而巳何輜軿僮婢數十黼黻玄黄<lb/>
珠璣之飾耶夫人荅曰女有三從之義在家係於父母情<lb/>
愛無巳欲其豊麗故不敢逆命今君欲擬鮑子子都之風<lb/>
不受婦家之送此乃清高異行也妾亦欲察君志悉還所<lb/>
有以成君之髙不亦可乎次陽又問曰弟先足舉猶以爲<lb/>
鄙髙士不爲也賢姉未嫁而新婦先行有何汲汲乎荅曰<lb/>
<pb n="KR3k0012_SBCK_464-7a"/>
家姉有宋伯姬之風梁髙之行節操槩於青雲貞介皦於<lb/>
白日家君庶堯之配舜孔子妻公冶之義丗乏此賢故且<lb/>
躊躇妾固陋不才遭人則可次陽嘿然悵恨外聽者曰使<lb/>
君努力何爲新婦所困之有<lb/>
傅玄七禮曰辯論鋒起探虎摩龍○徐幹七喻曰戰國之際<lb/>
秦儀之徒智畧兼人辯利軼軌倜儻挾義觀釁相時圖爵<lb/>
位則佩六紱謀貨財則輸海内一怒而諸侯懼安居而天<lb/>
下憇人主見弄於股掌之上而莫之知惡也<lb/>
班固荅賔戲曰子雖馳辯如濤波摛藻如春華猶無益於<lb/>
殿最<lb/>
劉邵趙都賦曰辯論之士則智凌狙兵材過東里分摘滯<lb/>
義割擗纎理論折堅白辯藏三耳<lb/>
張衡西京賦曰其都遊說辯論之士街談巷議彈射臧否<lb/>
<pb n="KR3k0012_SBCK_464-7b"/>
剖析豪釐擘肌分理<lb/>
張華縱横篇曰蘇秦始爲交同學鬼谷先生辯說剖毫釐<lb/>
變詐入無形巧言惑正理人主莫不傾聽<lb/>
王廙子貢畫讃曰端木英辯才清吐口敷華發音楊馨<lb/>
　　　　　訥<lb/>
說文曰訥言難也<lb/>
易曰吉人之辭寡<lb/>
禮記曰趙文子其言内内若不岀諸其口<lb/>
論語曰君子欲訥其言而敏於行<lb/>
又曰剛毅木訥近仁矣<lb/>
史記曰周勃爲人木強少文然可屬大事<lb/>
又曰司馬相如口吃而善著書<lb/>
漢書曰曹叅爲相遵蕭何之約採擇郡國長史訥於文辭<lb/>
<pb n="KR3k0012_SBCK_464-8a"/>
謹厚長者即召除爲丞相史<lb/>
又曰李廣訥口少與人言居則畫地以爲陣<lb/>
東觀漢記曰呉漢爲人質厚少文造次不能以辭語自逹<lb/>
鄧禹及諸將多所薦舉<lb/>
又曰楊雄好著書而口吃不能劇談<lb/>
范曄後漢書曰呉漢自建武時常居上公之位終始親愛<lb/>
諒猶質簡而強力也子曰剛毅木訥近仁斯豈漢之方乎<lb/>
又曰劉昆字恒公陳留人建武五年舉孝廉除江陵令時<lb/>
縣連<hi>火災</hi>昆輙向火叩頭多能降雨止風遷弘農太守虎皆<lb/>
負子渡河徴爲光禄勲詔問前在江陵何德而政致是耶<lb/>
對曰偶然耳左右皆笑其質訥帝曰此長者之言頋命書<lb/>
諸䇿<lb/>
又曰高彪字義方呉郡無錫人也家夲單寒至彪爲諸生<lb/>
<pb n="KR3k0012_SBCK_464-8b"/>
遊太學有雅才而訥於言<lb/>
續漢書曰何休任城樊人朴訥而精研六經丗儒無及者<lb/>
魏畧曰嚴翰善春秋公羊司隷鍾繇不好公羊而好左氏<lb/>
謂左氏爲太官而謂公羊爲賣餅家故常數與翰辯短長<lb/>
繇爲人機捷善持論而翰訥臨時屈無以應<lb/>
晉書曰郭林宗謂劉儒口訥心辯有珪璋之質<lb/>
張詮南燕書曰慕容納沉静深邃外訥内敏<lb/>
北史牛恒訥於言而敏於行上甞令其宣敕至陛下不能<lb/>
言退還拜謝云並忘之上曰傳語小辯故非宰臣任也愈<lb/>
稱其質直<lb/>
隋書范陽祖君彦齊尚書僕射孝徴之子也容貌短小言<lb/>
訥澁有才學大業末官至東平郡書佐<lb/>
老子曰大辯若訥<lb/>
<pb n="KR3k0012_SBCK_464-9a"/>
管子曰吾畏事不敢事畏言不爲言行年六十如老吃耳<lb/>
張騭文士傳曰左思字太冲貌惡不揚口訥不能給談黙<lb/>
而心解<lb/>
又曰成公綏口訥不能談論嘿而内朗人有劇問以筆墨<lb/>
荅之<lb/>
裴啓語林曰鄧艾口吃常云艾艾宣王曰爲云艾艾終是<lb/>
幾艾荅曰譬如鳯兮鳯兮故作一鳯耳<lb/>
玄晏春秋曰予朴訥不好戲弄口又不能戲談<lb/>
崔琰述𥘉賦序云琰性頑口訥年十八不能㑹問好擊劒<lb/>
尚武事<lb/>
紀騭表孫皓曰臣禀氣淺薄體不及衆形容短陋訥口弱<lb/>
顔<lb/>
<pb n="KR3k0012_SBCK_464-9b"/>
</p>
<p>
太平御覽卷第四百六十四<lb/>
</p>
<p>
</p>
  </div>
</body>
</text>
</TEI>
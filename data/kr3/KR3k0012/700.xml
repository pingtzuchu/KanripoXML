<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_700-1a"/>
太平御覽卷第七百<lb/>
　服用部二<lb/>
　　簾　帷　幄　幕　帟<lb/>
　　　　　簾<lb/>
釋名曰簾廉也自障蔽爲廉耻也<lb/>
聲類曰簾户蔽也<lb/>
通俗文曰户幃曰簾<lb/>
楊雄方言曰宋魏陳楚謂之曲或謂之麹自関以西謂之<lb/>
箔南楚謂之蓬薄<lb/>
漢書曰周勃以織薄曲爲業<hi>蘇林曰薄一名曲也</hi>
又曰嚴君平筮卜成都市日得百錢則閇肆下簾而授老<lb/>
子<lb/>
梁書曰夏侯亶性節儉不事華侈晚頗好音樂有妓妾十<lb/>
<pb n="KR3k0012_SBCK_700-1b"/>
數人無𬒳服姿容毎有客常隔簾奏時謂簾曰夏侯妓衣<lb/>
齊書曰沈麟士字雲禎有髙尚之心居貧織簾誦書号爲<lb/>
織簾先生<lb/>
又曰栁丗隆善卜別龜甲價至萬永明𥘉丗隆曰永明九<lb/>
年我亡後三年丘山崩齊亦於此季矣屏人命典籖李黨<lb/>
取筆及髙齒屐題簾箔旌曰永明十一年因流涕謂黨曰<lb/>
汝當見吾不見也<lb/>
唐書曰張嘉貞蒲州猗氏人也弱冠應五經舉拜平郷尉<lb/>
坐事免歸侍御史張循憲爲河東採訪使薦嘉貞材堪憲<lb/>
官請以巳之官秩授之則天召見垂簾與之言嘉貞奏曰<lb/>
以臣草菜而得入謁九重是千載一遇也咫尺之間如隔<lb/>
雲霧竟不覩日月恐君臣之道有所未盡則天遽令卷簾<lb/>
與語大恱擢拜監察御史<lb/>
<pb n="KR3k0012_SBCK_700-2a"/>
又曰王鍔爲淮南作法軍中無一弃物至故簾亦令収之<lb/>
他日付舡坊以爲篸箬<hi>上作含切下而灼切</hi>他皆如此<lb/>
莊子曰河上有家貧窮緯蕭以爲業<hi>司馬彪注曰蕭蒿也織緯蒿爲薄簾也</hi>
又曰張毅者髙門懸薄無不奏也<lb/>
漢武故事曰甲帳居神以白珠爲簾箔玳瑁押之象牙爲<lb/>
蔑<lb/>
洞冥記曰漢武元鼎元年甘泉宮起招仙靈閣編翠羽麟<lb/>
毫以爲簾<lb/>
西京雜記曰漢諸陵寢皆以竹爲簾簾皆爲水文及龍鳯<lb/>
像<lb/>
又曰昭陽殿織珠爲簾風至聲如珩珮<lb/>
拾遺記曰石虎於太武殿前起樓髙十丈結珠爲簾垂五<lb/>
色玉珮至鏗鏘和鳴<lb/>
<pb n="KR3k0012_SBCK_700-2b"/>
晉東宫故事曰簾箔皆以青布縁純<lb/>
三秦記曰明光宫在漸臺西以金玉珠璣爲簾箔叚龜龍<lb/>
涼州記曰吕纂時胡人發張駿塚得白珠薄簾<lb/>
汝南先賢傳曰范滂𬒳収曰願得一幡一薄埋於首陽山上<lb/>
不負皇天下不愧夷齊<lb/>
謝綽拾遺曰戴明寳歴朝寵倖家累千金大兒嬌滛爲<lb/>
五色珠簾明寳不能禁之<lb/>
崔寔政論曰珠璣玩飾匿若懐䄂丈繡蔽於帷簾<lb/>
夢書曰夢簾屏風蔽匿一身也<lb/>
唐國史𥙷曰尚書李廙有清德其妻劉晏妹也晏嘗造廙<lb/>
見其門簾甚弊乃暗度廣狹以麄竹織成不加縁飾將以<lb/>
贈廙三攜　至門不敢發言而去<lb/>
　　　　　帷<lb/>
<pb n="KR3k0012_SBCK_700-3a"/>
說文曰在旁曰帷<lb/>
釋名曰帷圍也以自障圍也<lb/>
禮記曲禮曰帷簿之外不趨<lb/>
又曰弊帷不棄爲埋馬也<lb/>
又曰路馬死埋之以帷<lb/>
周禮春官下曰掌舎掌王之㑹同之舎帷宫設旌門<hi>謂王行晝</hi>
<hi>止有所展肆若食息張帳爲官樹旌表門</hi>
左傳曰齊歸公孫敖之喪爲孟氏且國故也<hi>爲惠叔毀請且國之之族</hi>
<hi>故聽其歸殯而書之</hi>葬視共仲<hi>制如慶父/皆以罪降</hi>聲巳不視帷堂而哭<hi>聲巳蕙叔</hi>
<hi>母怨敖從莒女故帷堂</hi>
又曰公孫歸父以襄仲之立也有寵欲去三桓以張公室與<lb/>
公謀而聘于晉欲以晉人去之冬公薨季子言於朝曰使<lb/>
我殺適立庶以失大援者仲也夫遂逐東門氏<hi>襄仲居東門</hi>子<lb/>
<pb n="KR3k0012_SBCK_700-3b"/>
家還及笙<hi>子家歸父</hi>壇帷復命於介<hi>除地爲壇而張帷介副也使副反命於君</hi>
又曰閭丘嬰以帷縛<hi>音篆</hi>其妻而載之與申鮮虞乗而出<hi>仁子</hi>
<hi>莊公倍臣也</hi>鮮虞推而下之<hi>下嬰妻也</hi>曰君昏不能匡危不能救死<lb/>
不能死而知匿其眤<hi>匿藏也眤親也</hi>其誰納之<lb/>
又曰公孟有事於蓋獲之門外齊子氏帷於門外而伏甲<lb/>
焉<lb/>
禮記曰士喪君使人吊撤帷主人迎吊于寢門外<lb/>
史記曰孔子見衛夫人夫人在絺幃中而拜<lb/>
又曰蘇秦說齊宣王曰臨菑之衆連袵成帷<lb/>
又曰髙祖曰運籌帷幄之中决勝千里之外子房功也<lb/>
又曰文帝幃帳不得文繡<lb/>
又曰董仲舒爲博士下帷講誦弟子以次相授或莫見其<lb/>
靣三年不窺舎園<lb/>
<pb n="KR3k0012_SBCK_700-4a"/>
漢書曰秦起咸陽而至西雍離宫三百帷帳不移而具<lb/>
又曰成都侯王啇弟内大池以行舡立羽盖張周帷<lb/>
又曰東方朔上䟽云文帝集上書囊爲殿帷<lb/>
後漢書曰更始委於趙萌日夜與婦人飲宴後庭群臣欲<lb/>
言事輙醉不能見時不得巳令侍中坐帷内與語諸將識<lb/>
非更始聲出皆怨曰成敗未可知遽自縱放若此<lb/>
華嶠後漢書曰班始尚隂城公主公主順帝之姑貴驕淫<lb/>
亂與所嬖居帷中而始入使伏牀下<lb/>
袁宏漢記曰獻帝出長安李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>來追董承懼射之以𬒳爲<lb/>
帳幔<lb/>
又曰賈琮爲兾州刺史垂帷而行及至州曰刺史當逺視<lb/>
廣聽反垂帷以自掩蔽乃命褰帷<lb/>
東觀漢記曰張奐字然明使匈奴中郎將時休屠各及朔<lb/>
<pb n="KR3k0012_SBCK_700-4b"/>
方烏丸並反燒度遼將軍門煙火相望兵衆大恐各欲亡<lb/>
走奐安坐車中　與弟子講書自若<lb/>
魏志曰司馬景王奏太后廢齊王芳曰帝於陵雲臺曲室<lb/>
中施帷見九親婦女<lb/>
呉志曰孫峻欲誅諸葛恪置酒伏兵於帷中<lb/>
晉書曰穆帝立年始二歳皇太后禇氏設白紗帷於太極<lb/>
前殿抱帝臨軒<lb/>
晉陽春秋曰武帝令曰殿前織成帷不須施也<lb/>
宋書曰袁粲毎經傳昭戸輙歎曰經其户寂若無人披其<lb/>
帷其人斯在豈非名賢乎<lb/>
齊書曰毛惠素爲少府卿性孝母服除後更修母所住處<lb/>
幃屏毎月朝十五向帷悲泣傍人爲之感傷終身如此<lb/>
吕氏春秋曰伍子胥將欲見呉王而不得客有言之於王<lb/>
<pb n="KR3k0012_SBCK_700-5a"/>
子光者王子光見而惡其貌客以告子胥曰此易改也願<lb/>
令王子光居於堂上重帷而見其衣王子光許之子胥說<lb/>
之半王子光舉帷搏其手而與之坐<lb/>
淮南子曰先鍼而後縷可以成帷先縷而後鍼不可以成<lb/>
衣<lb/>
漢武帝内傳曰七月七日宫掖之内張雲錦之帷然九光<lb/>
之燈候西王母至也王母以紫錦爲帷<lb/>
神仙傳曰淮南王見八公至足不及履迎之登思仙之喜<lb/>
張綺羅之帷<lb/>
西京雜記曰趙飛鷰爲皇后其弟上遺金錯繡帷<lb/>
拾遺記曰漢安帝好微行於郊間或露起帷宫千問皆用<lb/>
錦罽文繡<lb/>
風俗通曰俗說帷帳車不可作衣令人病癘<lb/>
<pb n="KR3k0012_SBCK_700-5b"/>
東宫舊事曰太子納妃有青布碧裹梁下幃一紺絹青布䆫<lb/>
户幃各一<lb/>
夢書曰夢見帷帳憂隂事<lb/>
離騷曰紐薛荔而爲帷<lb/>
楚詞曰翡翠幬飾髙堂<lb/>
張衡南都賦曰暮春之禊元巳之辰朱帷連綱曜野映雲<lb/>
左太冲呉都賦曰藹藹翠帷嫋嫋素女<lb/>
潘岳寡婦賦曰入空室兮望靈座帷飄飄兮燈熒熒<lb/>
庚闡楊都賦曰皇帝廼坐路寢御組帷<lb/>
阮藉詩曰薄帷鑒明月清風吹我衿<lb/>
　　　　　幄<lb/>
尔雅曰以覆帷謂之幄<lb/>
說文曰幄木帳也<lb/>
<pb n="KR3k0012_SBCK_700-6a"/>
三禮圖曰在上曰弈四傍及上曰帷上下四傍悉周曰幄<lb/>
幄大帷也<lb/>
書曰成王疾大漸出綴衣於庭<hi>孔安國曰綴衣幄帳</hi>
周禮天官曰幕人掌帷幕幄弈<hi>皆以布爲之四合象室宫曰幄至所居之幄丗</hi>
左傳曰楚子伐鄭諸侯還救鄭晉侯使張骼輔躒致楚師<lb/>
求御于鄭鄭人卜宛射犬吉二子在幄坐射犬于外<lb/>
又曰子産子太叔相鄭伯以㑹子産以幄幕九張行子太<lb/>
叔以四十旣而悔之每舎損焉及㑹亦如之<hi>亦九張也</hi>
又曰衛侯爲虎幄於籍圃<hi>於籍田之圃幄幕以虎獸爲飾也</hi>
漢書曰元后未央宫置酒内者令爲傳太后張幄座於太<lb/>
皇后旁王莽案行責内者令曰定陶太后藩妾何得與至<lb/>
尊並撒去更設座傳太后聞之大怒不肯㑹<lb/>
漢書儀曰祭天紫壇有紺幄帳<lb/>
<pb n="KR3k0012_SBCK_700-6b"/>
西京雜記曰成帝設雲幄雲幕於甘泉紫殿丗謂爲三雲<lb/>
殿<lb/>
拾遺録曰燕昭三年廣延之國獻善舞者二人王處以丹綃<lb/>
華幄<lb/>
物理論曰漢末黄門張讓叚珪等於靈帝幄後相對泣帝<lb/>
驚問尚復幾時哉於是大収諸黨<lb/>
劉植魯都賦曰緹幄弥津丹帷覆洲<lb/>
　　　　　幕<lb/>
廣雅曰幕帳也<lb/>
釋名曰幕絡也在裏之稱也<lb/>
說文曰帷在上曰幕蒙之覆案食亦曰幕<lb/>
周禮天官下曰幕人掌帷幕幄弈綬之事<hi>在旁曰帷在上曰幕</hi>
又曰國君過市刑人赦夫人過市<hi>罸一幕丗子過市罸一帟命夫</hi>過市罰一<lb/>
<pb n="KR3k0012_SBCK_700-7a"/>
盖命婦過市罰一帷<hi>謂諸侯及夫人丗子過其國市大夫内子過其都之市者人之所交利而</hi>
<hi>行刑之處君子無故不遊觀之若遊觀之則施惠</hi>
儀禮曰國君與卿圖事管人布幕寢門外<lb/>
左傳曰楚子元伐鄭楚師夜遁諜告曰楚幕有烏乃止<hi>諜間</hi>
<hi>也鄭所使間候伺楚也幕帳也</hi>
又曰呉季礼來聘過衛夜宿於戚<hi>戚子孫邑也</hi>聞鍾聲季子曰<lb/>
異哉夫子之在此猶燕之巢於幕上而又何樂乎文子聞<lb/>
之終身不聽琴瑟<lb/>
又曰晉人執季孫意如以幕蒙之<lb/>
漢書曰衛青征匈奴大尅武帝就拜大將軍於幕下府中<lb/>
因號幕府<lb/>
東觀漢記曰明德馬皇后旣處椒房太官上飯重加幕覆<lb/>
輙撤去<lb/>
<pb n="KR3k0012_SBCK_700-7b"/>
晉書曰郄超字嘉賔桓公與謝安論大事令超卧帳内聽<lb/>
之風動帳開安笑曰郄生可謂入幕之賔<lb/>
宋書曰劉穆之孫瑀仕官甚不得意至江陵與顔峻書曰朱<lb/>
循之三丗叛兵一日居荆州青油幕下作謝宣明靣<lb/>
唐書曰杜暹爲監察御史徃磧西覆屯蕃人賷金以遺暹<lb/>
固辭不受左右言不可逆其情乃受而埋之幕下旣去乃<lb/>
移牒令取之<lb/>
黄石公三略曰軍幕未設將不言熱此謂之禮將<lb/>
說苑曰晏子謂景公曰合䟽縷之緯以成幕<lb/>
兵書曰將軍帳幕無故動敵人散走<lb/>
魚豢典畧曰孔子反衛見夫人在錦帷中孔子北靣稽首<lb/>
夫人自帷中再拜環佩之聲璆璆然<lb/>
王子年拾遺記曰漢成帝好微行於太液池傍起霄游宫<lb/>
<pb n="KR3k0012_SBCK_700-8a"/>
鋪黒緹幕器服皆尚黒色<lb/>
漢武内傳曰李夫人旣死帝思之命工人作夫人形狀置<lb/>
於輕紗幕中宛然如生帝大恱<lb/>
楚辭曰離榭脩幕侍君之間<hi>間静</hi>
潘安仁籍田賦曰青壇蔚其岳立翠幕黯似雲布<lb/>
張景洛陽禊賦曰停與蕙渚息駕蘭田朱幔虹野翠幕蜺<lb/>
連<lb/>
劉楨詩曰明月照緹幕華燭散炎暉<lb/>
　　　　　弈<lb/>
釋名曰小幕曰帟張在上弈帟然也<lb/>
周禮曰幕人掌惟帟<hi>鄭司農云帟平帳也</hi>凢喪王則張帟三重諸侯<lb/>
再重卿大夫不重<lb/>
又掌次曰師田則設重帟<lb/>
<pb n="KR3k0012_SBCK_700-8b"/>
禮曰君於士有賜帟<lb/>
太平御覽卷第七百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_396-1a"/>
太平御覽卷第三百九十六<lb/>
　　人事部三十七<lb/>
　　　溺　相似　偶像<lb/>
　　　　溺<lb/>
大戴禮曰武王踐祚曰盥盤之銘與其溺於水寜溺於人<lb/>
不可救<lb/>
禮記檀弓上曰死而不吊者三<hi>謂輕身志孝</hi>畏<hi>人或時以非罪攻巳不有以說</hi>
<hi>之死之者孔子畏於臣是也</hi>壓<hi>行止危/險之下</hi>溺<hi>不乗橋舡</hi>
又緇衣曰子曰小人溺於水君子溺於口大人溺於人皆<lb/>
在其所䙝也夫水近於人而溺人德易狎而難親也易以<lb/>
溺人<lb/>
左傳哀下曰越圍吴晉趙孟使楚隆問吴王王曰勾踐將<lb/>
生憂寡人寡人死之不得矣王曰溺人必笑吾將有問也<lb/>
<pb n="KR3k0012_SBCK_396-1b"/>
史黯何以得爲君子對曰黯也進不見惡退無謗言王曰<lb/>
冝哉<lb/>
東觀漢記曰鄧訓字平叔永平中治滹沲石曰河從都盧<lb/>
至羊腸倉欲令通漕太原吏民苦轉運所經三百八十九<lb/>
隘前後没溺死者不可勝筭建𥘉三年拜訓謁者使監領<lb/>
其事更用驢輦歳省億萬計活徒士數千人<lb/>
後漢書曰廉范西迎父䘮至葭萌載舩觸石破没范抱持<lb/>
棺柩遂俱沉溺衆傷其義鉤求得之僅免於死<lb/>
魏志曰管輅族兄孝國居在斥丘輅徃從之與二客㑹客<lb/>
去後輅謂國曰此二人天庭及口耳之間同有凶氣累變<lb/>
俱起雙宅流魄于海骨歸于家少許時並當死也復數十<lb/>
日二人飲酒醉夜共載牛渴下道入漳河中皆即溺死也<lb/>
又曰帝幸許昌杜畿居守受詔作御樓舡於陶河試舡遇<lb/>
<pb n="KR3k0012_SBCK_396-2a"/>
風没帝爲之流涕詔曰昔冥勤其官而水死稷勤百榖而<lb/>
山死故尚書僕射杜畿於孟津試舩遂至覆没忠之至也<lb/>
朕甚愍焉追贈太僕謚曰戴侯<lb/>
吴録曰孫䇿討黄祖表曰臣討黄祖斬首二萬餘級其赴<lb/>
水溺死二萬餘口舩六十餘艘財物山積<lb/>
唐書曰封德彛隋開皇末江南作亂内史令楊素徃征之<lb/>
署爲行軍記室泊舩海曲素夜召之德彛墜於水中人救<lb/>
免溺乃易衣以見竟寢不言素後知問其故荅曰私事也<lb/>
所以不白素甚嗟異之<lb/>
莊子曰至德者火弗能熱水弗能溺寒暑弗能害禽獸弗<lb/>
能賊<lb/>
孟子曰淳于髠曰嫂溺則援之以手乎孟子曰嫂溺不援<lb/>
是犲狼也<lb/>
<pb n="KR3k0012_SBCK_396-2b"/>
吕氏春秋曰洧水大有冨人溺死有人得冨者尸請贖而<lb/>
求金甚多冨人黨以告鄧析曰但安之必無買此者得尸<lb/>
者患其不贖又告鄧析鄧析曰但安之必無人更賣<lb/>
又曰子路拯溺者其人拜之以牛子路受之孔子曰魯人<lb/>
必極溺矣<lb/>
又曰荆人欲襲宋使人先表灌水灌水暴溢荆人不知循<lb/>
表而夜渉溺死者千有餘人<lb/>
淮南子曰與溺者金玉不如與之一尋常之纒<lb/>
又曰父溺則攬父髮而整之非敢憍侮以救死也<lb/>
說苑曰梁相死惠子欲之梁渡河而遽墮水中舩人救之<lb/>
曰居舩檝之間而溺無我則子死矣子何能相梁乎惠子<lb/>
曰居廣艘長檝之間則不如子至安國家全社稷子之比<lb/>
我䝉䝉如未視之駒<lb/>
<pb n="KR3k0012_SBCK_396-3a"/>
曹毗神女杜蘭香傳曰神女姓杜字蘭香自云家昔在青<lb/>
草湖風溺大小盡没香時年三歳西王母接而養之於崑<lb/>
崙之山於今千歳矣<lb/>
異苑曰蜀郡張貞行舡覆溺死貞婦黄因投江就之積十<lb/>
四曰執夫手俱浮出<lb/>
又曰河内荀儒字君林乗<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>省舅氏䧟河而死兄倫求尸<lb/>
積日不得設祭冰側牋與河伯投牋一宿岸側冰開尸首<lb/>
執牋浮出倫又牋謝<lb/>
又曰頴川荀茂逺景平中至南康夜夢一人頭有一角爲<lb/>
逺筮云君若至都必得官問是何職荅曰官生于林於是<lb/>
而寤未解所况因復寐又夢部伍至楊州水門墮水而死<lb/>
作棺旣成逺入中自試恨小即見殯瘞葬渚次悵然驚覺<lb/>
以告母兄舩至水門過果落江而殞䘮儀一如其夢<lb/>
<pb n="KR3k0012_SBCK_396-3b"/>
幽明錄曰蔡廓作䂊章郡未發大兒始迎婦在渚次兒欲<lb/>
渡婦舡衣挂舡頭遂墮水即没徐羡之作楊州登勑兩岸<lb/>
厚賞漁人及昆崙共尋覔至二更不得婦哀泣之間髣髴<lb/>
如夢聞聲告之曰吾今在卿舡下以告婢婢白之令水工<lb/>
没覔果見坐在舡下𥘉出水顔色如平生<lb/>
三輔決録曰文帝竇后名猗清河觀津人也父遭秦之亂<lb/>
隱身漁釣墜淵而卒景帝即位后登尊號遣使者更填父<lb/>
所墜淵而築起大墳觀津城南青山是也<lb/>
益部耆舊傳曰孝女叔光雄者犍爲人也父泥和永建𥘉<lb/>
爲縣功曹乗舡墮水物故尸䘮不歸號泣晝夜心不圖存<lb/>
所生男女二人並數歳雄乃各爲囊盛珠環以繫兒數爲<lb/>
訣別之辭家人毎防閑之後稍懈因乗小舡於父堕處慟<lb/>
哭遂自投水死弟賢其夕夢雄告之却後六日當共父同<lb/>
<pb n="KR3k0012_SBCK_396-4a"/>
出至期伺之果與父相持江上郡縣表上爲雄立碑圖像<lb/>
其形焉<lb/>
愽物志曰澹臺子羽渡水子溺死將葬之㓕明日此命也<lb/>
吾豈與螻蟻爲親戚魚鼈爲仇讎遂以葬之<lb/>
又曰南郡冝城王子山到太山從鮑子真學筭到魯賦靈<lb/>
光殿歸渡湘水溺死時年二十許其弟子玉親見之樂府<lb/>
解曰公無渡河朝鮮津卒霍里子髙妻麗玉所作子髙晨<lb/>
起刺舡有一白首狂夫𬒳髮提壷亂流而渡其妻呼而止<lb/>
之乃遂溺死於是援箜篌而歌曰公無渡河<lb/>
　　　　相似<lb/>
春秋暦命序洛書曰人皇岀於提地之日九男九兄弟相<lb/>
似別長九國<lb/>
家語曰孔子適鄭與弟子相失獨立東郭門或謂子貢曰<lb/>
<pb n="KR3k0012_SBCK_396-4b"/>
東門有一人焉其形長九尺有六寸河目而隆顙其頭似<lb/>
尭其項似臯陶其肩似子産而腰已下不及禹三寸<lb/>
孔叢子曰萇弘語周文公曰吾觀仲尼有聖人之表其狀<lb/>
河目而隆顙是黄帝之形也脩肱而龜背其長九尺有六<lb/>
寸是成湯之容體也然言稱先王躬履謙讓洽聞強記博<lb/>
物不羣抑亦聖人之興者也<lb/>
史記曰孔子旣没弟子思慕有若狀似孔子相與共立爲<lb/>
師如夫子時又曰楚相孫叔敖臨死屬其子貧困徃見優<lb/>
孟乃爲叔敖衣冠振掌談語歳餘像叔敖王與左右不能<lb/>
別欲以爲相優孟曰孫叔敖盡忠爲楚令尹死其子負薪<lb/>
楚相不足爲也王乃封敖子<lb/>
漢書曰夏陽人姓成名方遂居湖以卜筮爲事有故太子<lb/>
舎人甞從方遂卜謂曰子狀貌甚似衛太子方遂心利其<lb/>
<pb n="KR3k0012_SBCK_396-5a"/>
言幾得以富貴即詐自稱詣闕廷尉建召郷里識知者張<lb/>
宗禄等　遂坐誣罔不道要斬東市<lb/>
又曰馮立字聖卿遷西河上郡守立居職公廉治行略與<lb/>
兄野王相似而多知有恩貸好爲條教吏民嘉羙野王與<lb/>
立相代爲太守歌之曰大馮君小馮君兄弟継踵相因循<lb/>
聦明賢智惠吏民政如魯衛德化鈞周公康叔猶二君<lb/>
漢獻帝春秋曰孝靈皇帝王羙人生皇子恊恊生十餘日<lb/>
何皇后妬殺羙人靈帝母永樂董太后攝養恊號曰董侯<lb/>
董侯八歲能讀詩書<lb/>
魏志曰𥘉髙勾麗王生能開目視國人惡之及長果凶虐<lb/>
數冠鈔曽孫位生亦能開目視國人惡之勾麗呼相似爲<lb/>
位以似其曽祖故名曰位<lb/>
晉書曰桓玄聞義軍起憂懼曰何無忌劉牢之外生酷似<lb/>
<pb n="KR3k0012_SBCK_396-5b"/>
其舅共舉大事何慮不成<lb/>
又曰蜀人王冨作亂郡縣討平之𥘉諸葛孔明有盛德于<lb/>
蜀土子瞻又身死王事蜀人思之爲瞻不死故將謂王冨<lb/>
曰君狀貌甚似諸葛亮君因此思尅復以覇巴蜀<lb/>
晉中興書曰王允之字淵猷年在揔角從伯敦知之謂爲<lb/>
似已入則共寢<lb/>
檀道鸞晉陽秋曰𥘉議以吴隱之爲黄門郎而隱之皃似<lb/>
太宗上不忍見故攻焉<lb/>
齊書曰謝弘微性嚴正舉止必脩禮度時有蔡湛之者及<lb/>
見謝安兄弟謂人曰弘微皃類中郎而性似文靖<lb/>
梁書曰王筠字元禮琅瑘人年十六爲芍藥賦沈約曰王<lb/>
郎非唯額似袁公見人輙矜王郎見人必悮笑唯此條不能<lb/>
酷似耳袁粲即筠外祖也<lb/>
<pb n="KR3k0012_SBCK_396-6a"/>
唐書曰王孝傑雍州新豐人髙宗末西討吐蕃戰於大非<lb/>
川爲賊所獲吐蕃賛普見孝傑垂泣曰貌類吾父厚加敬<lb/>
禮<lb/>
孟子曰昔者孔子殁子夏子游子張以有若似聖人欲以<lb/>
所事孔子事之強曽子曽子曰不可江漢以濯之秋陽以<lb/>
暴之皜皜乎不可尚已<lb/>
劉昭㓜童傳曰漢孝昭帝諱弗陵武帝少子也年五六歳<lb/>
壯大武帝云類我甚竒之<lb/>
江表傳曰孫皓夫人死皓哀愍葬於苑中皓治喪於内半<lb/>
年不出國人見葬太奢麗皆謂皓巳死所葬者是也皓舅<lb/>
子何都顔狀似皓云都代立也<lb/>
孔融別傳曰融爲太中大夫虎賁士皃似蔡邕每酒酣輒<lb/>
引與同坐曰雖無老成人尚有典刑<lb/>
<pb n="KR3k0012_SBCK_396-6b"/>
續搜神記曰吴興施續爲吴尋陽督能言論有門生亦有<lb/>
意理常秉無鬼論門生後渡江忽有一單衣白帢客來因<lb/>
共言語遂及鬼神客辞屈乃語曰僕便是鬼何以云無受<lb/>
使來取君門生請乞酸苦鬼問有似君者不云施續下都<lb/>
督與僕相似鬼許之便與俱歸與都督對坐鬼手中出一<lb/>
鐡鑿可長尺餘正自打之放鑿便去頋語門生慎勿道俄<lb/>
而都督云頭痛還所住至食時便亡<lb/>
說苑曰孔子之匡簡子將殺陽虎孔子似之甲士以圍孔<lb/>
子之舎子路怒奮㦸將下闘孔子止之曰夫歌予和汝子<lb/>
路歌孔子和之三終而甲罷<lb/>
風俗通曰陳國張伯喈弟仲喈婦炊於竈下至井上謂喈<lb/>
曰我今日粧好不伯喈曰我伯喈也婦大慙愧其夕時伯<lb/>
喈到更衣婦復逐牽其背曰今旦大誤謂伯喈爲卿荅曰<lb/>
<pb n="KR3k0012_SBCK_396-7a"/>
我故伯喈也蓋親宻無過夫婦然尚如此况於𥘉未相見<lb/>
而責先識之乎<lb/>
丗說曰桓豹奴是王混外生形似舅桓甚諱之宣武云不<lb/>
恒似時似耳恒似則形時似是神桓愈不恱<lb/>
又曰魏黃𥘉末吴人發長沙王吴芮冢容皃如故吴卒發<lb/>
者見淮南吴綱曰君何類長沙王綱曰先祖也去綱近五<lb/>
百年<lb/>
語林曰張衡死蔡邕母始懷孕此二子才皃甚相類時人<lb/>
云邕是衡之後身<lb/>
又曰桓温自以雄姿風氣是司馬宣王劉越石一軰器有<lb/>
以叱王大将軍者意大不平征符徤還於北方得一巧作<lb/>
老婢乃是劉越石妓女一見温入澘然而泣温問其故荅<lb/>
曰官家甚似劉司空温大恱即出外脩整衣冠又入呼問<lb/>
<pb n="KR3k0012_SBCK_396-7b"/>
我何處似司空婢荅曰眼甚似恨小面甚似恨薄䰅甚似<lb/>
恨赤形甚似恨短聲甚似恨雌宣武於是㢮冠解帶不覺<lb/>
惛然而睡不怡者數日<lb/>
　　　　偶像<lb/>
說文曰偶人也<lb/>
尚書說命曰髙宗夢得說使百工營求諸野得諸傳巖王<lb/>
庸作書以誥曰以台正于四方台恐德弗類兹故弗言恭<lb/>
黙思道夢帝頼子良弼其代子言乃審厥像俾以形旁求<lb/>
于天下<hi>孔安國注曰審所夢之人刻其形像以旁求之旅於民間</hi>說築傳巖之野惟肖<lb/>
<hi>傳氏之巖在虞虢之界肖似所夢之形也</hi>
史記曰孟甞君將入秦賔客諌不聽蘇代謂曰今旦代從<lb/>
外來見木偶人與土偶人相與語木偶人曰天雨子将敗<lb/>
矣土偶人曰我生於土敗即歸土今天雨流子而行未知<lb/>
<pb n="KR3k0012_SBCK_396-8a"/>
所止息也今秦虎狼國也而君欲徃如有不得還無乃爲<lb/>
土偶人所笑乎孟常君乃止<lb/>
國語曰越㓕吴范蠡遂乗輕舟而浮於五湖莫知其終極<lb/>
越王命工以良金冩范蠡之狀朝禮之環㑹稽三百里以<lb/>
爲范蠡地<lb/>
春秋後語曰秦欲攻安邑恐齊救之則以宋委於齊曰宋<lb/>
王無道爲木人以像寡人射其靣寡人地絶兵逺不能攻<lb/>
也王苟能破宋有之寡人如自得之<lb/>
戰國䇿曰孟甞君將入秦蘇秦謂曰今臣經緇上有土偶<lb/>
人與桃梗人相與語桃梗謂土偶人曰子西岸土也八月<lb/>
雨降淄水至則子殘矣曰吾殘則復西岸子東園梗也刻<lb/>
削爲人淄水至而去漂然將何所之矣孟甞乃止<lb/>
漢書曰匈奴畏郅都之威刻木像都之狀交弓射之莫能<lb/>
<pb n="KR3k0012_SBCK_396-8b"/>
中<lb/>
魏志曰鮑信與太祖擊黄巾信乃闘死太祖購求信䘮不<lb/>
得乃刻木如信形祭而哭之<lb/>
魏略曰時苗字德胄鉅鹿人少清白爲人疾惡出爲壽春<lb/>
令令行風靡楊州治在其縣時蔣濟爲治中苗以𥘉至任欲<lb/>
謁濟濟素好酒適㑹其醉不能見苗苗怨恨還刻木爲人<lb/>
署曰酒徒蔣濟立之於壇旦夕射之<lb/>
江表傳曰孫權使朱雋徃喻關羽令降羽乃作像人於城<lb/>
上而潜遁<lb/>
又曰孫皓以張布女爲羙人棒殺之後思其顔色使工巧<lb/>
刻作羙人形恒置坐側<lb/>
隋書曰栁誓字頋言夲河東人也拜祕書監封漢南縣公<lb/>
帝退朝之後命入閣言宴諷讀終日而罷恩若朋友帝猶<lb/>
<pb n="KR3k0012_SBCK_396-9a"/>
恨不能夜召於是命匠刻木偶人施機關能坐起拜伏似<lb/>
於誓帝每在月下對酒輙令宫人運之於坐與相酬酢而<lb/>
爲歡笑<lb/>
唐書曰丘行恭從太宗討王丗充㑹戰於印山之上太宗<lb/>
與諸騎相失唯行恭獨從尋有　騎數人追及太宗矢中<lb/>
御馬行恭乃迴騎射之賊不敢復前然後下馬柭箭以其<lb/>
所乗馬進太宗貞觀中有詔刻石爲人馬以像行恭抜箭<lb/>
之狀立於昭陵闕前<lb/>
又曰侯君集滅髙昌國拜麹智盛爲左武衛將軍及太宗<lb/>
崩刋石像智盛之形列於昭陵玄闕之下<lb/>
又曰天寳中天下州郡皆鑄銅爲玄宗真容擬佛像之制<lb/>
又曰天寳五年於太清宫刻石爲李林甫陳希烈像侍於<lb/>
聖容之側<lb/>
<pb n="KR3k0012_SBCK_396-9b"/>
孝子傳曰丁蘭早孤不識其母乃刻木作母而事之<lb/>
車頻秦書曰姚萇爲符堅神像戰求有利軍中士衆出入<lb/>
並驚恐皆云畏符主像萇嚴鼓斬之以首送符登<lb/>
抱朴子曰張華作博物志曰黄帝仙去其臣左徹者削木<lb/>
爲黄帝像帥諸侯奉之亦見汲冡書<lb/>
太平御覽卷第三百九十六<lb/>
</p>
<p>
</p>
  </div>
</body>
</text>
</TEI>
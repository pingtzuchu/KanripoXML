<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_478-1a"/>
太平御覧卷第四百七十八<lb/>
　人事部一百一十九<lb/>
　　　　　贈遺<lb/>
毛詩曰鷄鳴刺不說德也知子之來之雜佩以贈之知子<lb/>
之順之雜佩以問之<lb/>
又曰唯士與女伊其相謔贈之以芍藥<lb/>
又曰渭陽康公念母也康公之母晉獻公之女文公遭驪<lb/>
姬之難未返而秦姬卒穆公納文公康公時爲太子贈送<lb/>
文公於渭之陽念母之不見也我見舅氏如母存焉我送<lb/>
舅氏曰至渭陽<hi>渭水名秦時都雍至渭陽者盖東行送舅氏於咸陽之地</hi>何以贈之輅<lb/>
車乗黄我送舅氏悠悠我思何以贈之瓊魏玉佩<lb/>
禮記曰孔子之衛遇舊館人之䘮入而哭之哀岀使子貢<lb/>
脫驂而賻之子貢曰無乃巳重乎夫子曰余嚮者入而哭<lb/>
<pb n="KR3k0012_SBCK_478-1b"/>
之遇於一哀而出涕余惡夫涕之無從也小子行之<lb/>
左傳曰鄢陵之戰卻至三遇楚子之卒必下免胄而趍風<lb/>
楚子使工尹襄問之以弓曰方事之殷有韎韋之附注君<lb/>
子也適見不榖而趍無乃傷乎郄至見客免胄承命<lb/>
又曰越圍呉趙孟使楚隆使於呉王曰黄池之役君之先<lb/>
臣志父得承齊盟曰好惡同之今君在難無恤不敢憚勞<lb/>
非晉國之所能及也使陪臣敢展布之王拜稽首曰寡人<lb/>
不侫不能事越以爲大夫憂拜命之辱與之一簞珠<lb/>
又曰呉公子札聘於鄭見子産如舊相識與之縞帶<hi>縞帶大帶</hi>
<hi>也</hi>子産獻紵衣焉<hi>紆衣禪衣</hi>謂子産曰鄭之執政侈難將至矣<lb/>
政必及子子爲政慎之以禮不然鄭國將敗<lb/>
又曰叔鮒欲求貨於衛滛芻蕘者<hi>滛放也使欲衛患之而致貨焉</hi>衛人使<lb/>
屠伯饋叔向羹與一篋錦<hi>屠伯衛大夫</hi>曰諸侯事晉未敢携貳<lb/>
<pb n="KR3k0012_SBCK_478-2a"/>
况衛在君之宇下<hi>屋宇之下喻近</hi>而敢有異志芻蕘者異於它日<lb/>
敢請之<hi>請正之意</hi>叔向受羮反錦<hi>受羮示不逆其意且非貨賂也</hi>
論語郷黨曰康子饋藥拜而受之曰丘未逹不敢嘗<hi>饋遺也拜</hi>
<hi>受敬也曰丘未逹言不服之意藥從中制外故當慎也</hi>
又微子曰齊人饋女樂季桓子受之三日不朝孔子行<lb/>
漢書曰文帝賜趙它書上禇五十衣中禇三十衣遺王<hi>上禇</hi>
<hi>下禇謂之多少厚薄祫複之名</hi>
范曄後漢書曰李恂徴拜謁者領西域副校尉西域殷冨<lb/>
多珎寳諸國侍子及督使賈胡數遺恂奴婢宛馬金銀香<lb/>
罽之屬一無所受<lb/>
東觀漢記曰陳遵爲大司農護軍嘗使匈奴過辭於王丹<lb/>
臨决丹謂遵曰俱遭時反覆唯我二人爲天地所遺今子<lb/>
當之絶域無以相贈贈子以不拜遂揖而別遵甚悅<lb/>
<pb n="KR3k0012_SBCK_478-2b"/>
後列曰王丹字仲回資性清白少脩節義時京師大豪陳<lb/>
遵朋友䘮親遵爲護䘮事縳縑數百疋丹懷縑一疋至䘮<lb/>
主前出縑授之謂曰如丹是縑出自機杼遵有慙色<lb/>
閔仲叔太原人好黄老清志㓗行不仕王莽之丗恬静養<lb/>
神弗役於物與周黨相友黨過叔舎共含菽飲水無菜茹<lb/>
黨嘗遺其生麻叔歎曰我欲省煩耳受而不食<lb/>
後列曰光禄勲杜林與馬援郷里親厚援南方還時林馬<lb/>
適死援遣子將馬一疋遺林曰朋友有車馬之餽可以備<lb/>
之居數月林還之<lb/>
後漢書曰或問第五倫曰公有私乎對曰昔人有與吾千<lb/>
里馬者雖不受每三公有所選舉心不能忘而亦終不用<lb/>
也吾兄子嘗病一夜十往退而安寢吾子有病雖不省視<lb/>
而竟夕不眠若是者豈謂無私乎<lb/>
<pb n="KR3k0012_SBCK_478-3a"/>
又曰張奐少立志節常與士友言曰大丈夫處丗當爲國<lb/>
家立功邊境及爲將帥果有勲名董卓慕之使其兄遺縑<lb/>
百疋奐惡卓爲人絶而不受<lb/>
呉志曰太史慈字子義曹公聞其名遺慈書以篋封之發<lb/>
省無所道而但貯當歸<lb/>
蜀志曰宗預東聘呉孫權捉預手涕泣而別曰君每銜命<lb/>
結二國之好今君年長孤亦衰老恐不復相見遺預大珠<lb/>
一斛<lb/>
宋書曰王弘之徴爲通直散騎常侍不就從兄敬弘常解<lb/>
貂裘與之即着以採藥<lb/>
又曰王弘之隱居性好釣日夕載魚入徃上虞郭經親故<lb/>
門各以一兩頭置門内而去<lb/>
又曰陶潜傳顔延之爲始安郡經過日日造潜毎往必酣<lb/>
<pb n="KR3k0012_SBCK_478-3b"/>
飲致醉臨去留二萬錢與潜潜悉送酒家稍就取酒飲<lb/>
宋書曰郭原平髙陽許謡之居在永興罷建安郡丞還家<lb/>
以綿一斤遺原平不受送而復反者前後數十瑶之乃自<lb/>
往曰今歳過寒而建安綿好以此奉尊上耳原平乃拜而<lb/>
受之<lb/>
齊書庾易徵辟不就以文義自樂安西長史袁彖欽其風<lb/>
通書致遺易以連理机竹翹書格報之<lb/>
又曰張融字思光呉郡呉人也祖禕晉琅邪王國郎中令<lb/>
父暢宋㑹稽太守融年弱冠道士同郡陸脩静以白鷺羽<lb/>
尾扇遺融曰此旣異物以奉異人<lb/>
又曰何點隱居不仕豫章王命駕造門點從後門逃去竟<lb/>
陵王子良聞之曰豫章王尚不屈非吾所議遺點嵇叔夜酒<lb/>
杯徐景山酒鎗以通意<lb/>
<pb n="KR3k0012_SBCK_478-4a"/>
范享燕書曰髙祖少有大度雄畧傑出晉安北將軍張華<lb/>
鎮葪惣御諸部髙祖童冠往見華甚異之謂髙祖曰君必<lb/>
爲命時之器匡時濟難者也脫所着幘簮以遺髙祖結殷<lb/>
勤而別<lb/>
崔鴻後燕録曰王猛伐洛陽將發謂慕容垂曰吾將遂清<lb/>
東夏或爲東山之別見物思人卿將何以爲信垂以佩刀<lb/>
遺之<lb/>
崔鴻前秦録曰慕容冲進逼長安符堅遣使送錦𫀆一遺<lb/>
冲使者稱有詔古人兵交使在其間卿逺來草創得無勞<lb/>
乎今送一𫀆以明本懷朕於卿恩分如何而於一朝忽爲<lb/>
此變<lb/>
後魏書曰西域厭逹波斯諸國各因公使並遺任城王澄<lb/>
駿馬一疋請付太僕以充國閑詔曰王廉貞之行有過楚<lb/>
<pb n="KR3k0012_SBCK_478-4b"/>
相可勑付厩以成君子大哉之美<lb/>
陳書賀德基少遊學於京邑積年不歸衣資罄乏又耻衣<lb/>
服故弊盛冬止衣裌𥜗袴嘗於白馬寺前逢一婦人容服<lb/>
甚盛呼德基入寺門脫白綸巾以贈之仍謂德基曰君方<lb/>
爲重器不乆貧寒故以此相遺耳德基問嫗姓名不荅而<lb/>
去<lb/>
唐書陸贄以愽學宏詞登科授華州鄭縣尉罷秩東歸省<lb/>
母路由壽州刺史張鎰有時名贄往謁之鎰𥘉不甚知留<lb/>
三日再見與語遂大稱賞請結忘年之契及辭遺贄錢百<lb/>
萬曰願備太夫人一日之膳贄不納唯受新茶一串而巳<lb/>
曰敢不承君厚意<lb/>
又曰陸贄丁母憂東歸洛陽寓居嵩山豊樂寺藩鎮<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈<lb/>
乃別陳餉遺一無所取與韋臯布衣時相善唯西川致遺<lb/>
<pb n="KR3k0012_SBCK_478-5a"/>
奏而受之<lb/>
家語曰子路將行辭於孔子子曰贈汝以車乎贈汝以言<lb/>
乎對曰請以言孔子曰不疆不逹不勞無功不忠無親不<lb/>
信無復不恭失禮慎此五者而巳矣子路曰由請終身奉<lb/>
之<lb/>
戰國䇿曰蘇秦說李兊抵掌而談李兊送蘇秦以明月之<lb/>
珠和氏之璧黒狐之裘黄金百鎰蘇秦得以爲用西入於<lb/>
秦<lb/>
又曰張儀爲秦破從連横說楚王遺車百乗獻駭鷄之犀<lb/>
夜光之璧於秦王<lb/>
梁祚魏國統曰𥘉太祖過故人吕伯奢也遂行日暮道逢<lb/>
二人容貌威武太祖避之路二人笑曰觀君有奔懼之色<lb/>
何也太祖始覺其異乃悉告之臨別太祖解佩刀與之曰<lb/>
<pb n="KR3k0012_SBCK_478-5b"/>
以此表吾丹心願二賢慎勿言<lb/>
劉向說苑曰田子方使人遺子思狐白之裘恐其不受因<lb/>
謂之曰吾與人也如弃之子思辭曰伋聞妄與不如遺弃<lb/>
於溝壑伋雖貧不忍以身爲溝壑也<lb/>
說苑曰孔子之楚有漁者獻魚孔子不受獻漁者曰天暑<lb/>
市逺賣之不售思慮欲弃之不若獻之君子孔子再拜受<lb/>
謂弟子曰掃除將祭之弟子曰夫人將弃之今夫子將祭<lb/>
之何也孔子曰吾聞之務施而不腐餘財者聖人也今受<lb/>
聖人之賜可無祭乎<lb/>
劉向列仙傳曰安期先生者時人皆言千歳公秦始皇請<lb/>
與語三日三夜賜金璧數十萬岀於阜郷亭皆置去留書<lb/>
以赤玉舄一量爲報曰後千歳求我於蓬萊山下<lb/>
費禕別傳曰孫權以手中嘗所執寳刀贈禕荅曰臣不才<lb/>
<pb n="KR3k0012_SBCK_478-6a"/>
何以堪明令然刀所以討不庭禁暴亂者也但願大王勉<lb/>
建功業同奬漢室臣雖闇弱不負采顧<lb/>
蜀王本紀曰蜀王獵於褒谷見秦王以金一笥遺蜀王報<lb/>
以禮物盡化爲士秦王大怒臣下拜賀曰土者地也<lb/>
葛洪西京雜記曰朱買臣爲㑹稽太守懷章綬至金亭而<lb/>
國人未知也所知錢勃見其曝露乃勞之曰得無罷乎遺<lb/>
以紈扇買臣至郡引爲上客<lb/>
雜記曰公孫弘爲國士所推上爲賢良國人郵長贈以生<lb/>
芻一束素絲一繸撲玉一杖<lb/>
孟儀周載曰悼公時晉智伯爲政強暴好侵伐欲謀襲衛乃<lb/>
遺衛君野馬四白璧一以結好<lb/>
韓子曰仲尼爲政於魯齊景公患之黎鉏謂景公遺哀公<lb/>
女樂景公曰善乃以女樂二八遺哀公哀公果怠於政仲<lb/>
<pb n="KR3k0012_SBCK_478-6b"/>
尼諌不聽去而之齊<lb/>
又曰晉獻公欲伐虞<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>乃遺之屈産之乗垂棘之璧女樂<lb/>
二八以榮其心而亂其政<lb/>
孔藂子曰子思居貧其友有饋之粟者受二車焉或獻罇<lb/>
酒束脩子思弗爲當或曰子取人粟而辭吾酒是辭少取<lb/>
多也子思曰伋不幸而貧於財至乃困乏將絶先人祀夫<lb/>
所以受粟爲周乏也酒脯則飲讌方乏於食而乃飲讌非義<lb/>
也吾豈以爲介哉<lb/>
又曰孔子使宰予於楚楚昭王以安車蒙飾因宰予遺孔<lb/>
子焉宰予曰夫子無以此爲也臣竊見其行不離道動不違<lb/>
仁貴義尚德清素好儉仕而有禄不以爲費不合則去退<lb/>
無恡心妻不服綵妾不衣帛車器不彫馬不食粟道行則<lb/>
樂其治不行則樂其身臣知夫子之不用此車也<lb/>
<pb n="KR3k0012_SBCK_478-7a"/>
古詩曰客從逺方來贈我一端綺文作雙鴛鴦裁爲合歡<lb/>
𬒳<lb/>
謝惠連詩曰客從逺方來贈我鶴文綾裁爲親身服着以<lb/>
便寢興<lb/>
古詩曰客從逺方來贈我一端綺相去萬餘里故人心尚<lb/>
尓<lb/>
張衡四愁詩曰美人贈我金錯刀何以報之英瓊瑶<lb/>
又云美人贈我翠琅玕何以報之雙玉盤<lb/>
又云美人贈我錦繡叚何以報之青玉案<lb/>
又云美人贈我貂襜䄖何以報之明月珠<lb/>
傳云四愁詩曰美人贈我明月珠何以報之比目魚<lb/>
又云美人贈我蘇合香何以要之翠鴛鴦<lb/>
張載擬四愁詩曰美人遺我緑綺琴何以贈之雙南金<lb/>
<pb n="KR3k0012_SBCK_478-7b"/>
琴操曰許由無有杯器手掬水人見由無器以瓠瓢遺之<lb/>
由操飲飲訖掛以樹枝風吹樹動有歷歷聲由以爲煩擾<lb/>
取損之<lb/>
楚辭曰折䟽麻兮瑶華<hi>䟽麻神麻也瑶王華</hi>將以遺兮離居<hi>離居隱者也</hi>
皇甫䂓與劉司空牋曰明公至德佐國憂丗雖贈兩梁冠<lb/>
及鮐魚一雙服厚尊貺榮施其弘<lb/>
班固集曰竇憲餉身所服物虎頭繡盤囊一雙又遺身所<lb/>
服韈三具錯鏤䥫一<lb/>
魏武帝與楊彪書曰今贈足下青氊床褥三具<lb/>
慕容晃與頋和書曰今致繡鞋一䩫<lb/>
張敞集敞荅朱登書曰登爲東海相遺敞蟹醬敞荅曰蘧<lb/>
伯玉受孔子之賜必以及其郷人敞謹分斯貺于三老尊<lb/>
行者曷敢獨享之　太平御覽卷第四百七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_254-1a"/>
太平御覽卷第二百五十四<lb/>
職官部五十二<lb/>
　　　　　刺史上<lb/>
漢書曰監察御史秦官掌監郡漢省丞相遣刺史不常置<lb/>
武帝元封五年𥘉部刺史掌奉詔條察州郡祑六百石貟<lb/>
十三人<lb/>
又曰刺吏以六條問事非條所問不省一條強宗豪右田<lb/>
宅踰制以強凌弱以衆暴寡二條二千石不奉詔書遵承<lb/>
典制背公向私旁詔守利侵漁百姓聚歛爲姦三條二千<lb/>
石不䘏疑獄風厲殺人怒則任刑喜則任賞煩擾刻暴剥<lb/>
截黎元爲百姓所疾山崩石裂妖祥訛言四條二千石選<lb/>
署不平茍阿所愛蔽賢寵頑五條二千石子弟恃怙榮勢<lb/>
請託所監六條二千石違公下比阿附豪強通行貨賂割<lb/>
<pb n="KR3k0012_SBCK_254-1b"/>
剥民人<lb/>
又曰王遵遷益州刺史先是琅邪王陽爲益州刺史行部<lb/>
至九折阪歎曰奉先人遺體柰何數乗此險後以病去及<lb/>
遵爲刺史至其坂問吏曰此王陽所畏道耶吏對曰是遵<lb/>
叱其馭曰駈之王陽爲孝子王遵爲忠臣<lb/>
又曰漢家立置郡縣部刺史奉使典州督察郡國吏人安<lb/>
寜故事居部九歳舉守相其有異材功著者聊登擢秩卑<lb/>
而賞厚咸勸功樂進今増秩爲牧以髙第𥙷九卿其中材<lb/>
則茍自守而巳恐功効陵夷姦䡄不禁臣請罷牧置刺史<lb/>
如故奏可<lb/>
東觀漢記曰州牧刺史漢舊官建元元年復置牧十八年<lb/>
改爲刺史督二千石<lb/>
又曰叚熲起於徒中爲并州刺史有功徴還京師熲乗車<lb/>
<pb n="KR3k0012_SBCK_254-2a"/>
介士鼓吹曲盖朱旗騎馬殷天蔽日連騎相繼數十里<lb/>
後漢書曰馬嚴上書云臣伏見方今刺史太守專州典郡<lb/>
不務奉事盡心爲國而司察偏阿取與自巳同則舉爲尤<lb/>
異則中以刑法不即垂頭塞耳採求財賂<lb/>
又曰郭伋爲并州牧過京師謝恩帝即引見并召皇太子<lb/>
諸王宴語終日賞賜車馬衣服什物伋因言選𥙷衆職當<lb/>
簡天下賢俊不冝專用南陽人帝納之<lb/>
謝承後漢書云王宏遷冀州刺史宏性刻不發私書不容<lb/>
豪族賔客號曰王獨坐<lb/>
又曰李壽爲青州刺史發璽書於夲縣傳舎乗法駕騑騬<lb/>
朱軒就路奏免四郡相百城怖懼悉豫弃官<lb/>
魏志曰賈逵自梁道爲豫州刺史是時天下𥘉復州郡多<lb/>
不懾逵曰州夲以御史出監諸郡以六條詔書察長吏二千<lb/>
<pb n="KR3k0012_SBCK_254-2b"/>
石已下故其狀皆言嚴鷹揚有督察之才不言安静寛仁有<lb/>
愷悌之德也今長吏慢法盗賊公行州知而不糺天子復<lb/>
何所取正乎逵到官數月乃還考竟其二千石以下阿縱<lb/>
不如法者皆舉奏免之帝曰逵真刺史矣布告天下當以<lb/>
豫州爲法<lb/>
又曰張旣字德容出爲雍州刺史太祖謂旣曰君還夲州<lb/>
可謂衣繡晝行矣<lb/>
又曰吕䖍字子恪任城人也遷徐州刺史加破虜將軍請<lb/>
琅耶王祥爲別駕民事一以委之丗多其能任賢<lb/>
晉書曰向雄太始中累遷秦州刺史假赤幢曲盖鼓吹<lb/>
又曰劉卞東平湏昌人也後爲岳州刺史昔同時爲湏昌<lb/>
小吏者百餘人祖餞之其一人輕卞卞遣扶出之人以此<lb/>
少之<lb/>
<pb n="KR3k0012_SBCK_254-3a"/>
又曰王機入廣州刺史郭訥握節而避機遂入城就訥求節訥曰<lb/>
昔蘇武不失其節前史以爲羙談此節天朝所假義不相<lb/>
與自可遣兵取之機慙而止<lb/>
又曰石苞爲徐州刺史文帝之敗於東關也苞獨全軍而退<lb/>
帝指所持節謂苞曰恨不以此付卿<lb/>
晉陽春秋云胡質爲荆州刺史子威自洛陽至荆州定省<lb/>
家貧自驅驢單行見父停十餘日臨歸質賜絹一疋爲道<lb/>
粮威跪拜曰大人清髙不審安得此質曰吾俸禄之餘故<lb/>
以爲汝粮耳<lb/>
又曰晉武嘗問威曰卿清孰與卿父淸威曰臣不如也帝<lb/>
曰何以爲不如威曰臣父清畏人知之臣清畏人不知<lb/>
陸機晉武紀曰王濬之在巴郡也夢懸四刀於其上甚惡<lb/>
之璿主簿李毅拜賀曰三刀爲州而見益一明府其臨益<lb/>
<pb n="KR3k0012_SBCK_254-3b"/>
州乎濬果爲益州刺史<lb/>
晉中興書曰荀羡字令則爲徐州刺史時年二十中興方<lb/>
伯未有如羡少者<lb/>
梁書曰夏侯詳遷湘州刺史詳善吏事在州四載爲百姓<lb/>
所稱州城南臨水有峻峯舊傳云刺史登此山輙代是山<lb/>
歷政莫敢至詳<hi>於其地起</hi>臺榭延僚屬以表損揖之志<lb/>
三國典略曰梁太祖制以南汾州刺史韋孝寛爲雍州刺<lb/>
史先是路側一里置一土堠經雨頽毀毎湏修𥙷孝寛臨<lb/>
州乃勒部内當土堆之處植樹以代之旣免修復之勞旋<lb/>
又得庇䕃太祖後見之恠而問焉人以狀對太祖嘉之豈<lb/>
得一州獨尓當令天下同之於是令諸州夾道一里種一樹<lb/>
十里種二樹百里五樹焉<lb/>
又曰梁蕭恪字敬則南平元襄王偉之子也𥘉恪爲雍州<lb/>
<pb n="KR3k0012_SBCK_254-4a"/>
刺史賔客有江仲舉蔡薳王臺卿庾仲容四人俱𬒳接遇<lb/>
並有蓄積故樊鄧謌之云江千萬蔡五百正新車庾大宅<lb/>
梁武聞而接之曰主人憒憒不如客及恪還梁武問之恪<lb/>
甚慙恧<lb/>
後魏書曰髙陽王雍爲相州刺史帝誡曰爲牧之道亦易<lb/>
亦難其身正不令而行故曰是易其身不正雖令不從故<lb/>
曰是難<lb/>
又曰髙允爲懷州刺史允秋日廵境問民疾苦至郡縣見<lb/>
邵公廟廢毀不立乃曰邵公之德闕而不禮爲善者何望<lb/>
乃表聞修葺之<lb/>
又曰李崇爲并州刺史多刼盗崇乃村置一樓樓懸一皷<lb/>
盗發則擊之俄頃之間聲布百里遂多擒獲諸州皷樓自<lb/>
崇始也<lb/>
<pb n="KR3k0012_SBCK_254-4b"/>
又曰南安王禎出爲相州刺史髙祖餞之於林都亭詔曰<lb/>
今者之集雖曰分歧實爲曲宴並可賦詩申意射者可以<lb/>
觀德不能賦詩者可聽射也當使武士彎弓文士下筆<lb/>
又曰汝隂王子修義字壽安渉獵書傳髙才爲髙祖所知<lb/>
除右將軍齊州刺史修義以齊州頻䘮刺史累表固辭詔<lb/>
曰脩短有命吉凶由人何過致憂憚以乖維城之寄違凶<lb/>
就吉時亦有之可聽更正廨宇修義於是移治東城<lb/>
又曰畢終敬父子相代爲夲州當丗榮之時終敬以老還<lb/>
郷常呼其子元賔爲史君毎於元賔聽政之時與出元賔<lb/>
所先遣左右勑不聽起觀其斷决忻忻然喜見顔色<lb/>
又曰邢巒征梁漢諸郡之民相継而至遂平漢中詔曰巒<lb/>
至彼有以懷和附衆髙下品第可依義陽都督之格也拜<lb/>
巒西安梁秦州刺史<lb/>
<pb n="KR3k0012_SBCK_254-5a"/>
北齊書曰張亮武定𥘉拜太中大夫薛琡甞夢亮於山上<lb/>
挂絲以告亮旦占之曰山上絲幽字也君其爲幽州乎數<lb/>
曰亮出爲幽州刺史<lb/>
北史曰齊平鑒爲楊州刺史其妻生男鑒因喜飲醉擅免<lb/>
境内囚誤免關中細作二人醒而知之上表自劾文宣原<lb/>
其罪賜牛羊酒令作樂<lb/>
又曰慕容三藏爲郭州刺史州界連雲山響稱萬年者三<lb/>
詔頒郡國仍遣使醮山所其日景雲浮於上雉兔馴壇側使<lb/>
還以聞上大恱<lb/>
後周書曰蘇亮出爲𡵨州刺史朝廷以其牧夲州特給路<lb/>
車皷吹先還其宅并給騎士三千列羽儀逰郷黨經過故<lb/>
人歡飲旬日然後入州世以爲榮<lb/>
又曰獨孤信爲秦州刺史甞因獵日暮馳入城其帽微側<lb/>
<pb n="KR3k0012_SBCK_254-5b"/>
詰旦而更人有戴帽者咸慕信而側帽焉其爲隣境及士<lb/>
庶所重如此<lb/>
又曰劉雄字猛雀髙祖甞從容謂雄曰古人云冨貴不歸<lb/>
故郷猶衣錦夜遊今以卿爲夲州何如雄稽首拜謝於是<lb/>
詔以雄爲河州刺史雄先巳爲夲縣令復有此授鄉里榮<lb/>
之<lb/>
又曰史寜爲涼州刺史遣使詣太祖請事太祖即以所服<lb/>
冠履衣𬒳及弓箭甲矟等賜寧謂其使人曰爲我謝涼<lb/>
州孤解衣以衣公推心以委公公其善始令終無損功名<lb/>
也<lb/>
又曰長孫儉爲荆州刺史時梁岳陽王蕭察内附𥘉遣使<lb/>
入朝至荆州儉於㕔事列軍儀具戎服與使人以賔主禮<lb/>
相見儉容貌魁偉音聲如鍾大爲鮮卑語遣人傳譯以問客<lb/>
<pb n="KR3k0012_SBCK_254-6a"/>
客惶恐不敢仰視日晚儉乃著裙𥜗紗帽引客宴於別齋因<lb/>
序梁國喪亂朝廷招携之意發言可觀使人大恱出曰吾<lb/>
所不能測也<lb/>
三國典略曰周陸逞字季明甞爲冝州刺史故事刺史奉<lb/>
辭例備鹵簿逞以時屬農要奏請停之制曰逞雖未臨人<lb/>
巳存優恤冝遂所請彰其雅操<lb/>
又曰周帝制於玉璧置勲州以孝寛爲刺史爲其立勲於<lb/>
此因以名之<lb/>
又曰賀抜岳引軍西次平涼岳以夏州隣接宼賊欲求良<lb/>
牧以鎮之衆咸曰宇文左丞即其人也岳曰宇文左丞吾<lb/>
之左右手不可廢也沉吟累日乃從衆議表太祖爲夏州<lb/>
刺史<lb/>
陳書曰侯景平元帝遍問朝宰曰今天下始定極湏良才<lb/>
<pb n="KR3k0012_SBCK_254-6b"/>
請卿各舉所知羣臣未有對者帝曰吾巳得一人矣侍中<lb/>
王褒進曰未審爲誰帝曰歐陽頠公有匡濟之才恐蕭廣<lb/>
州不肯致之乃授武州刺史<lb/>
太平御覽卷第二百五十四<lb/>
<pb n="KR3k0012_SBCK_254-7a"/>
</p>
<p>
</p>
  </div>
</body>
</text>
</TEI>
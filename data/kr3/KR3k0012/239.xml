<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_239-1a"/>
太平御覽卷第二百三十九<lb/>
　職官部三十七<lb/>
　　　　四征將軍<lb/>
　　征東將軍　征西將軍　征南將軍<lb/>
　　征北將軍<lb/>
　　　　四鎭將軍<lb/>
　　鎭東將軍　鎭西將軍　鎭南將軍<lb/>
　　鎭北將軍<lb/>
　　　　四安將軍<lb/>
　　安東將軍　安西將軍　安南將軍<lb/>
　　安北將軍<lb/>
　　　四平將軍<lb/>
　　平東將軍　平西將軍　平南將軍<lb/>
<pb n="KR3k0012_SBCK_239-1b"/>
　　平北將軍<lb/>
　　　雜號將軍上<lb/>
　　鎭軍將軍　撫軍將軍　征虜將軍<lb/>
　　冠軍將軍　輔國將軍　領軍將軍<lb/>
　　護軍將軍　中軍將軍　游擊將軍<lb/>
　　積射將軍　積弩將軍　強弩將軍<lb/>
　　殿中將軍　貟外將軍　直閣將軍<lb/>
　　　　　征東將軍<lb/>
魏志曰張遼字文逺爲征東將軍征孫權𬒳甲戰先䧟陣<lb/>
衝壘入至權麾下<lb/>
又曰满寵字伯寜爲征東將軍詔曰君典兵在外專心憂<lb/>
公賜田十頃糓五百斛錢二十萬以明清忠儉約之節<lb/>
晉書王渾平呉轉征東大將軍復鎮夀陽渾不尚刑名處<lb/>
<pb n="KR3k0012_SBCK_239-2a"/>
㫁明允時呉人新附頗懷畏懼渾撫循羇旅虚懷綏納座<lb/>
無空席門不停賔於是江東之士莫不恱附<lb/>
　　　　　征西將軍<lb/>
東觀漢記曰馮異爲征西將軍入關征赤眉<lb/>
又曰耿秉爲征西將軍領撫單于及薨南單于舉國發䘮<lb/>
犁面流血<lb/>
魏志曰夏侯淵字妙才爲征西將軍守漢中<lb/>
後魏書曰陸眞代人也少善騎射數從征伐所在摧鋒䧟<lb/>
陣前後以功爲征西將軍<lb/>
　　　　　征南將軍<lb/>
魏志曰夏侯尚字仁伯淵從子也文帝與之親友太祖定<lb/>
兾州尚爲軍司馬常從征討遷征南將軍<lb/>
又曰曹仁爲征南將軍<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵侯彰北征烏丸文帝在東宫<lb/>
<pb n="KR3k0012_SBCK_239-2b"/>
爲書戒彰曰爲將奉法不當如征南耶<lb/>
晉書曰羊祐爲征南將軍寢疾求入朝旣至洛陽㑹景獻<lb/>
梓宫在殯哀慟至篤中詔申諭扶疾引見命乗輦入殿無<lb/>
下拜甚見優禮<lb/>
後魏書曰司馬景之字洪略晉汝南王亮之後太宗時歸<lb/>
封蒼梧公加征南大將軍<lb/>
　　　　　征北將軍<lb/>
魏志曰杜恕爲幽州刺吏時征北將軍程嘉屯薊尚書袁<lb/>
偘等戒恕曰程申伯今俱杖節共屯一城冝深有以禮之<lb/>
沈約宋書曰衡陽王義季爲征北將軍徐州刺史<lb/>
　　　　　鎭東將軍<lb/>
魏志曰臧霸字宣髙太山華隂人也亡命東海以壯勇聞<lb/>
太祖募索得霸見而恱之以爲琅瑘相文帝即位遷鎭東<lb/>
<pb n="KR3k0012_SBCK_239-3a"/>
將軍<lb/>
　　　　　鎭西將軍<lb/>
魏志曰曹眞字子丹文帝即位以眞爲鎭西將軍<lb/>
蜀志曰馬超父騰靈帝末與邊章韓遂等俱起居事於西<lb/>
州初平三年遂騰率衆詣長安漢朝以遂爲鎭西將軍遣<lb/>
還金城騰爲征西將軍屯郿鄔<lb/>
　　　　　鎭南將軍<lb/>
蜀志曰黃權字公衡伐呉敗於白帝旣附魏文帝曰君捨<lb/>
逆順欲追蹤陳韓耶權曰臣降呉不可歸蜀無路是以歸<lb/>
命敗軍之將免死焉幸何古人之可纂帝善之拜鎭南將<lb/>
軍<lb/>
呉志曰吕岱旣定交州進討九眞斬獲萬數又遣從事南<lb/>
宣國化及徼外扶南林邑堂明諸王各遣使奉貢權嘉其<lb/>
<pb n="KR3k0012_SBCK_239-3b"/>
功進拜鎭南將軍<lb/>
晉書曰杜預爲鎭南將軍繕兵甲曜威武乃簡精銳襲呉<lb/>
西陵督張政大破之以功増封三百六十五户政呉之名<lb/>
將也據要害之地耻以無備取敗不以所喪之實告于孫<lb/>
皓預欲間呉邊將乃表還所獲之衆於皓皓果召政遣武<lb/>
昌監劉憲代之故大軍臨至使其將帥移易以成傾蕩之<lb/>
勢預處分旣定乃啓請伐呉之期<lb/>
後魏書曰唐和詣闕丗祖優之待以上客髙宗以和歸誠<lb/>
先朝拜鎭南將軍<lb/>
　　　　　鎭北將軍<lb/>
魏氏春秋曰許元字士宗爲鎭北將軍都督河北諸軍事<lb/>
蜀志魏延字文長先主大㑹群臣問延曰今委卿以重任<lb/>
卿居之欲云何延對曰若曹操舉天下而來請爲大王距<lb/>
<pb n="KR3k0012_SBCK_239-4a"/>
之偏將十萬之衆至請爲大王呑之先主稱善衆咸壯其<lb/>
言先主踐尊號進拜鎭北將軍<lb/>
晉書曰何曽爲鎭北將軍文帝使武帝齊王攸送之帝又<lb/>
過其子曽先勑劭曰客必過汝汝當預嚴劭不冠帶停帝<lb/>
良乆曽深以爲譴劭曽見崇重如此<lb/>
　　　　　安東將軍<lb/>
王隱晉書曰武帝伐呉以王渾爲安東將軍<lb/>
晉公卿禮秩曰世祖以扶風王駿爲安東大將軍<lb/>
　　　　　安西將軍<lb/>
魏志曰曹仁字子孝太祖從弟也少好弓馬弋獵俊豪並<lb/>
起仁亦隂結少年周遊淮泗之間遂從太祖爲别部司馬<lb/>
太祖討馬超以仁行安西將軍<lb/>
　　　　　安南將軍<lb/>
<pb n="KR3k0012_SBCK_239-4b"/>
謝承後漢書曰光武以岑彭爲安南將軍<lb/>
　　　　　安北將軍<lb/>
沈約宋書曰劉秀之東莞莒人少孤貧有志操爲安北將<lb/>
軍雍州刺史上車馬幸新亭視秀之發引<lb/>
　　　　　平東將軍<lb/>
王隱晉書曰武帝伐呉以王濬爲平東將軍<lb/>
　　　　　平西將軍<lb/>
蜀志曰馬超聞先主圍劉璋於成都宻書請降先主遣人<lb/>
迎超超將兵徑到城下城中震怖璋即稽首以超爲平西<lb/>
將軍<lb/>
沈約宋書曰臨川王義慶爲平西將軍<lb/>
　　　　　平南將軍<lb/>
王隱晉書曰武帝伐呉以胡奮爲平南將軍<lb/>
<pb n="KR3k0012_SBCK_239-5a"/>
　　　　　平北將軍<lb/>
魏志曰太祖征兾州張燕求佐軍拜平北將軍<lb/>
　雜號將軍上<lb/>
　　　　　鎭軍將軍<lb/>
魏志曰黄𥘉七年魏文以陳群爲鎭軍大將軍録尚書事<lb/>
受顧命<lb/>
又曰甘露元年以石苞爲鎭軍將軍<lb/>
沈約宋書曰齊王攸爲鎭軍驃騎上後復舊<lb/>
　　　　　撫軍將軍<lb/>
魏志曰黃𥘉四年以司馬宣王爲撫軍大將軍輔政<lb/>
又曰齊王嘉平三年以司馬景王爲撫軍大將軍輔政<lb/>
語林曰簡文爲撫軍時坐牀上生塵不聽左右拂去見䑕<lb/>
行跡視以爲嘉有叅軍見䑕以手板格煞之撫軍謂曰無<lb/>
<pb n="KR3k0012_SBCK_239-5b"/>
乃不可乎<lb/>
　　　　　征虜將軍<lb/>
東觀漢記曰祭遵爲征虜將軍廉㓗奉公光武歎曰安得<lb/>
憂國奉公如祭征虜者乎<lb/>
魏志曰太祖以臨淄侯植爲征虜將軍遣救曹仁呼有所<lb/>
勑而植醉於是罷之<lb/>
又曰南陽周太好立功善用兵以爲征虜將軍<lb/>
沈約宋書曰征虜將軍世號金紫將軍<lb/>
　　　　　冠軍將軍<lb/>
史記曰楚義帝以宋義卿子冠軍<lb/>
漢書曰武帝以霍去病征匈奴功冠三軍封冠軍侯<lb/>
魏志曰正始中以文欽爲冠軍將軍楊州刺史<lb/>
晉起居注曰武帝泰始七年詔曰議郎胡奮開爽忠亮有<lb/>
<pb n="KR3k0012_SBCK_239-6a"/>
文武才幹歴位外内渉練戎事威略之聲著于方外其以<lb/>
奮爲冠軍將軍<lb/>
齊書曰劉悛嘗從駕登蔣山上數歎曰貧賤之交不可忘<lb/>
糟糠之妻不下堂顧謂悛曰此况卿也世言冨貴好改其<lb/>
素情吾雖有四海今日與卿盡布衣之適悛起拜謝遷冠<lb/>
軍將軍<lb/>
晉書載記曰符堅㓂晉以姚萇爲龍驤將軍督益梁州諸<lb/>
軍事謂萇曰朕夲以龍驤建業龍驤之號未曽假人今特<lb/>
以相授山南之事一以委卿堅左將竇衝進曰王者無戯<lb/>
言此將不祥之徴也惟陛下察之堅黙然〇車頻秦書曰<lb/>
符堅與符徤西入關堅時年十二未有軍號徤夢有天神<lb/>
遣使者朱衣武冠拜堅爲龍驤將軍後加此官以應神夢<lb/>
羊祐別傳曰先時呉童謡云阿童復阿童衘刀浮渡江不<lb/>
<pb n="KR3k0012_SBCK_239-6b"/>
畏岸上虎但畏水中龍祜聞之曰此必水軍有功即表王<lb/>
濬爲龍驤將軍謀伐呉<lb/>
　　　　　輔國將軍<lb/>
晉書王導爲輔國將軍導上牋曰昔魏武逹政之主也荀<lb/>
文若功臣之最也封不過亭侯倉舒愛子之寵贈不過别<lb/>
部司馬以此格萬物得不局跡乎今者臨郡不問賢愚豪<lb/>
賤皆加重號輙有鼔盖時有不得者或爲恥辱天官混雜<lb/>
朝望頺毀導忝荷重任不能崇浚山海而開創亂源饕竊<lb/>
名位取紊彛典謹送鼔盖加崇之物請從導始庶令雅俗<lb/>
區别群望無惑<lb/>
王隱晉書曰王濬爲輔國將軍<lb/>
又曰羊琇以輔國將軍開府儀同<lb/>
　　　　　領軍將軍<lb/>
<pb n="KR3k0012_SBCK_239-7a"/>
魏志曰文帝即位拜曹休爲領軍將軍<lb/>
晉書曰紀瞻轉領軍將軍當時服其嚴毅雖恒疾病六軍<lb/>
敬憚之瞻以乆病請去官不聽復加散騎常侍及王敦之<lb/>
逆帝使謂瞻曰卿雖病但爲朕卧護六軍所益多矣<lb/>
晉陽秋曰韓康伯年四十九拜領軍疾病占候者云不冝<lb/>
此官固請徙之<lb/>
何法盛晉中興書曰陶囬拜領軍將軍加散騎常侍性方<lb/>
範不畏強禦丹陽尹桓景頗以佞事司徒王導導甚眤之<lb/>
囬常慷慨謂景非正人不冝親狎㑹熒惑守南斗經旬王<lb/>
公語囬曰南斗楊州分而熒惑守之吾當遜位以厭此讁<lb/>
囬荅曰公以明德作鎭輔弼聖主當親忠貞逺邪佞與桓<lb/>
景造膝熒惑何由退舎導深愧之<lb/>
梁書曰胡曽祐拜領軍將軍厚自封植以所加鼔吹恒置<lb/>
<pb n="KR3k0012_SBCK_239-7b"/>
齋中對之自娯人曰此是羽儀公名望隆重不冝若此荅<lb/>
曰我性愛之恒湏見耳或出遊亦以自隨人士笑之<lb/>
唐書曰貞元十一年以前太子賔客李愿爲左領軍大將<lb/>
軍李慿爲右威衛大將軍依前兼中丞皆太尉晟之子以<lb/>
免䘮故晟諸子同日授官者凢九人<lb/>
　　　　　護軍將軍<lb/>
王隱晉書曰王敦將復作逆明帝問曰何如應詹厲然慷<lb/>
慨荅詔曰陛下冝奮赫斯之威臣等當負戈從戎以順討<lb/>
逆誠社稷之計也即以詹爲護軍將軍同心滅敦<lb/>
　　　　　中軍將軍<lb/>
漢書曰馮奉世字子明元帝以爲中軍屯首陽<lb/>
魏志曰曹真持節都督中外諸軍事中軍將軍受顧命<lb/>
王隱晉書曰太始元年以羊祐爲中軍將軍惣宿衛<lb/>
<pb n="KR3k0012_SBCK_239-8a"/>
　　　　　游擊將軍<lb/>
史記曰漢髙祖以陳狶爲游擊將軍<lb/>
漢書曰太祖太𥘉元年以蘇建韓說爲游擊將軍<lb/>
袁宏漢紀曰建武二年以鄧隆爲游擊將軍助朱浮攻彭寵<lb/>
魏志曰卞闌少有才學爲游擊將軍加散騎常侍<lb/>
山濤啓事曰游擊將軍諸葛冲精果有文武擬𥙷兖州詔<lb/>
荅曰冲領兵未欲出之<lb/>
　　　　　積射將軍<lb/>
後周書曰于謹除積射將軍又隨廣陽王元深征鮮于脩<lb/>
禮停軍中山侍中元晏言於靈太后曰廣陽王以宗室之<lb/>
重受律專征今乃盤桓不進坐圖非望又有于謹者智略<lb/>
過人爲其謀主風塵之隟恐非陛下純臣矣靈太后詔於<lb/>
尚書省門外立牓募能獲謹者許重賞謹聞之乃謂廣陽<lb/>
<pb n="KR3k0012_SBCK_239-8b"/>
王曰今女主臨朝取信讒佞脫不明白殿下素心便恐禍<lb/>
至謹請束身詣闕歸罪有司披露心腹深遂許之謹遂到<lb/>
牓下曰吾知此人衆共詰之謹曰我即是也有司以聞靈<lb/>
后引見之大怒謹備述廣陽忠欵兼陳停軍之狀靈后意<lb/>
解捨之〇世語曰積射將軍樊震對武帝稱鄧艾之忠<lb/>
　　　　　積弩將軍<lb/>
沈約宋書曰積弩將軍晉官也<lb/>
齊職儀曰積弩將軍品第四銀章青綬武冠絳朝服佩水<lb/>
蒼玉<lb/>
晉太康十年立積弩積射營各二千五百人並以將軍領<lb/>
之<lb/>
　　　　　強弩將軍<lb/>
漢書曰元狩元年以李沮爲強弩將軍伐匈奴<lb/>
<pb n="KR3k0012_SBCK_239-9a"/>
又曰太初二年以路博德爲強弩將軍<lb/>
又曰神雀二年以許延夀爲強弩將軍遷大司馬<lb/>
傳暢晉讃曰晉文王晉臺置強弩將軍掌宿衛<lb/>
　　　　　殿中將軍<lb/>
玄中記曰漢桓帝時出遊河上忽有一青牛從河中出直<lb/>
走盪桓帝邊人皆走太尉何公爲殿中將軍有勇力輙走<lb/>
逆之牛見公徃乃反走還河未至河公及牛乃以手拔牛<lb/>
左足脫以右手持斧斫牛頭殺之此青牛者是萬年木精<lb/>
也<lb/>
語林曰庾公欲伐王公先書與郄公曰老賤賊轉欲輈張<lb/>
殿中將軍舊用才學士以廣視聽而頃悉内面牆人是欲<lb/>
蔽主之明便欲勒數州之衆以除君側之惡今年之舉篾<lb/>
不濟矣<lb/>
<pb n="KR3k0012_SBCK_239-9b"/>
　　　　　貟外將軍<lb/>
後魏官氏志曰貟外將軍從第八品<lb/>
　　　　　直閣將軍<lb/>
後魏書曰楊曄字延季弘農華隂人也性雅厚頗有文學<lb/>
起家奉朝請稍遷直閣將軍<lb/>
蕭子顯齊書曰王敬則晉陵南沙人也生而紫胞年長而<lb/>
腋下生乳各長數寸夢騎五色師子明帝即位爲直閤將<lb/>
軍<lb/>
齊書曰劉善明爲直閣將軍五年青州没虜善明母䧟北<lb/>
虜移置桒乾善明布衣𬞞食哀慼如持䘮明帝每見爲之<lb/>
歎息時人稱之<lb/>
太平御覽卷第二百三十九<lb/>
<pb n="KR3k0012_SBCK_239-10a"/>
</p>
<p>
</p>
  </div>
</body>
</text>
</TEI>
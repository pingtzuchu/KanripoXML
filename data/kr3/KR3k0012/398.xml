<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_398-1a"/>
太平御覽卷第三百九十八<lb/>
　　人事部三十九<lb/>
　　　　吉夢下<lb/>
東觀漢記曰諸將皆勸光武即位乃召馮異上曰我昨夜<lb/>
夢乗赤龍上天覺悟心中動悸異因下席拜賀曰此天命<lb/>
發於精神也異遂與諸將定議上尊號<lb/>
又曰永平三年春有司奏請立長秋宫以率八妾上未有<lb/>
所言皇太后曰馬貴人德冠後宫遂登至尊先是數日后<lb/>
夢有小虫飛無數隨着身入皮膚中復飛出<lb/>
又曰和熹鄧皇后甞夢捫天體蕩蕩正青滑如磄　有若<lb/>
鍾乳若仰嗽之以訊占夢言堯夢攀夫而上湯反天砥之<lb/>
皆聖主之夢<lb/>
范曄後漢書曰蔡茂夢坐太極殿上有三穗禾茂跳取之<lb/>
<pb n="KR3k0012_SBCK_398-1b"/>
得其中穗輙復失之以問郭賀賀離席慶曰大殿者官府<lb/>
之形象也極而有禾人臣之禄也取其中穗是中台之位<lb/>
也於字禾失爲秩也旬月而茂徴焉辟賀爲掾<lb/>
謝承後漢書華松家夲孤徴其母夜夢兩伍伯夾門言司<lb/>
隷在此松年十五師事丁子然學春秋十九當冠出諸生<lb/>
曰此宰相之器也<hi>一一</hi>
魏書曰程昱少時常夢上太山兩手捧日昱私異之以訪<lb/>
荀彧及兖州平乃頼昱得完三城於是彧以昱夢白太祖<lb/>
曰卿當終爲吾腹心昱夲名立太祖乃加其上曰更名昱<lb/>
張勃吴録曰武烈皇帝母有身夢腸岀繞吴昌門孫埾妻<lb/>
吴氏夢月在其懷而生長沙桓王又夢月在懷而生大皇<lb/>
帝<lb/>
又曰丁固字子賤㑹稽山隂人寳鼎中拜司徒𥘉爲尚書<lb/>
<pb n="KR3k0012_SBCK_398-2a"/>
夢松樹生其腹上謂人曰松字十八公也後十八年爲公<lb/>
乎遂如夢焉<lb/>
蜀志曰蔣琬字公琰夜夢有一牛頭在門前流血滂沲問<lb/>
占夢趙直直曰天見血者事分明也牛角及鼻公子之象<lb/>
君位卒當至公<lb/>
吴志曰孫休字子烈封瑯瑘王居㑹稽夢乗龍上天顧不<lb/>
見尾覺而異之孫皓廢休立七年薨孫皓悉誅其子<lb/>
又曰吴主孫權潘夫人㑹稽句章人得幸有身夢有似龍<lb/>
頭授已者已以蔽膝授之遂生孫亮<lb/>
王隱晉書曰陶侃字士衡鄱陽人少漁於雷澤夢背上生<lb/>
八翅飛入天門見門非常欲入不敢而下侃後都督八州<lb/>
諸軍事<lb/>
又曰陶侃爲廣州夢有司馬與侃鎧者長史陳恊以爲司<lb/>
<pb n="KR3k0012_SBCK_398-2b"/>
馬者國姓也鎧者扞禦之器節下當進位㤗興二年侃加<lb/>
平南將軍<lb/>
又曰鄧殷爲淮南太守夢行水邊見一女子虎在後來盪<lb/>
斷鞶囊占者以爲水邊有女汝字也斷鞶囊者新虎頭代<lb/>
故虎頭也不作汝隂當汝南也果迁汝隂<lb/>
續晉陽春秋曰李太后在會稽王宫夢兩龍枕膝曰月入<lb/>
懷其後果以相者之言見幸太宗凡生烈宗㑹稽王道子及<lb/>
鄱陽公主焉<lb/>
王韶之晉安帝紀曰劉敬宣在齊夢丸土吞之而於夢中<lb/>
占者荅曰此服土吞也旣覺喜曰丸者桓也桓既吞矣我<lb/>
當復夲土旬日中間玄敗遂得歸<lb/>
陸機晉書武紀曰王濬之在巴郡也夢懸四刀於其上甚<lb/>
惡之濬主簿李毅拜賀曰夫三刀爲州而見四爲益一也<lb/>
<pb n="KR3k0012_SBCK_398-3a"/>
明府其臨益州乎後果爲益州刺史<lb/>
晉書曰羅含字君章襄陽人少時夢五色鳥入懐遂取吞<lb/>
之含覺匈中如吞物意謂不吉乃告叔母朱氏朱氏曰此<lb/>
鳥有文章汝當善文章矣果如其言衆人謂之荆楚之松<lb/>
竹荆州刺史桓温以爲江左之清秀也<lb/>
晉書載記曰劉聦之在孕也母張氏夢日入懐寤而以告<lb/>
元海元海曰此吉徴也慎勿言十五月而生聦焉<lb/>
南燕録曰慕容德皝少子也皝毎對諸夫人言婦人夢日<lb/>
入懷當生天子後孫夫人任身夢日入其臍中後晝寢生<lb/>
德<lb/>
宋書曰晉安王子勛於尋陽城南設壇即位子勛語左右<lb/>
曰昨夜夢乗龍上天俛視不見其頭衆咸失色莫有對者<lb/>
著作郎孫毅進曰易稱見羣龍無有吉祥也衆乃大恱<lb/>
<pb n="KR3k0012_SBCK_398-3b"/>
又日劉穆之甞夢與宋武帝泛海遇大風驚俯視舡下見<lb/>
二白龍俠舡旣而至一山山峯聳秀意甚恱及武帝克京<lb/>
城從何無忌求府主簿無忌進穆之帝曰吾亦識之即召<lb/>
焉<lb/>
又曰沈慶之甞夢引鹵簿入厠中慶之甚惡入厠之鄙時<lb/>
有善占夢者爲解之曰君必當大冨貴然未在旦夕問其<lb/>
故荅云鹵簿故是冨貴容厠中所謂後帝也知君冨貴不<lb/>
在今王<lb/>
後魏書曰宣武帝名恪孝文帝長子也母曰髙氏𥘉夢爲<lb/>
日所逐避於牀下化爲龍遶巳數匝寤而驚悸遂娠而生<lb/>
帝也<lb/>
後周書曰柳霞㓜而爽邁其丗父慶逺特器異之謂霞曰<lb/>
吾昔逮事伯父太尉公甞語吾云我作一夢夢汝登一樓<lb/>
<pb n="KR3k0012_SBCK_398-4a"/>
甚峻麗吾以坐席與汝汝後名官必逹恨吾不及見耳吾<lb/>
向聊復晝寢又夢將昔坐席還以賜汝汝之官位當復及<lb/>
吾特冝勉勵以應嘉祥也<lb/>
又日髙琳字秀琳其先髙麗人母甞祓禊泗濵卧遇見一<lb/>
石光彩㓪潤遂持歸是夜夢見一人衣冠若仙者謂曰夫<lb/>
人向所持來石是浮磬之精耳君受之必生令子母驚寤<lb/>
舉身流汗俄而有娠及生琳因以名字焉及長有大度智<lb/>
略從文帝累有戰功位至開府儀同三司<lb/>
三國典略曰髙勸甞夢履衆星而行覺而内喜遂傾産以<lb/>
結客<lb/>
又曰宇文永貴昌黎大棘人也母𥘉孕貴夢有老人抱一<lb/>
兒授之曰賜爾是子俾壽且貴及生形類所夢故以永貴<lb/>
字之<lb/>
<pb n="KR3k0012_SBCK_398-4b"/>
又曰齊陽休之㓜年將仕夢鄴城東南有大冢上有銅柱<lb/>
跗爲蓮花休之從西北而登以手捉柱柱右轉夢中呪曰<lb/>
三匝而止柱如其言榮貴之後所居之宅竟在其地<lb/>
又曰祖珽知齊太上有大志深自結納甞啓曰昨夢大王<lb/>
乗龍上天願深自愛太上大喜即位之後擢拜中書侍郎<lb/>
又曰梁孝元字丗誠梁武第七子也小字七符𥘉梁武夢<lb/>
眇目僧執香鑪稱託生王宫旣而采女石氏侍始褰户幔<lb/>
有風迴裙梁武帝意感幸之采女夢月墮懷中遂孕孝元<lb/>
載誕之夕舉室光明室中有非常香氣及紫胞之異<lb/>
梁書曰江淹少夢見人授之五色筆因而有文章後十餘<lb/>
年忽夢一丈夫自稱郭璞謂淹曰前借君筆可相還淹夢<lb/>
中探懷中筆自此後不復有文章時稱淹才盡<lb/>
又曰鄭灼少事皇侃灼性精勤尤明三禮少時甞夢皇侃<lb/>
<pb n="KR3k0012_SBCK_398-5a"/>
謂曰鄭郎開口侃因唾灼口中自後義理益進<lb/>
又曰何點少時嘗患渴經歳不愈後在吴中石佛寺僧建<lb/>
講晝寢夢一道人形貌非常授丸一掬夢中服之而差<lb/>
陳書曰髙祖微時甞遊義興舘於許氏夢天開數丈有四<lb/>
人朱衣捧日而至納之帝口及覺腹内猶熱<lb/>
南史曰徐陵字孝穆母藏氏甞夢五色雲化爲鳯集左肩<lb/>
上巳而誕陵年數歲家人携以候沙門釋寳誌寳誌曰此<lb/>
天上石麒麟也<lb/>
唐書曰李嶠趙州賛皇人隋内史侍郎元操從曽孫也代<lb/>
爲著姓父鎮惡襄城令嶠早孤事母以孝聞爲兒童時夢<lb/>
有神人遺之雙筆自是漸有學業弱冠舉進士<lb/>
又曰尹知章絳州翼城人少勤學甞夢神人以大鑿開其<lb/>
心以藥内之自是日益開㓪盡通諸經義未幾而諸師反<lb/>
<pb n="KR3k0012_SBCK_398-5b"/>
北靣受業焉<lb/>
又曰張薦字孝舉深州陸澤人祖鷟字文成聦警絶倫書<lb/>
無不覽爲兒童時夢紫色大鳥五彩成文降于家庭其祖<lb/>
謂之曰五色赤文鳯也紫文鸑鷟也爲鳯之佐吾兒當以<lb/>
文章瑞於朝廷因以爲名字<lb/>
又曰天寳中安禄山自范陽入朝肅宗觀其兇恣有勃逆<lb/>
之狀言之於太上皇太上皇易之不納上恐危社稷遂精<lb/>
誠祈夢其夜夢故内侍胡普寂等三人持案覆以黄帊自<lb/>
天而下至上前有素版丹書文章甚多旣寤所記者唯四<lb/>
句曰厥不云乎其惟其時上天所保福禄不虧十四年十<lb/>
一月甲子禄山果於范陽稱兵向闕<lb/>
又曰劉沔𥘉爲忠武小校從李光顔討淮西爲捉生將前<lb/>
後遇賊兵戰鋒刃所傷幾死者數四甞傷重卧草中日黒<lb/>
<pb n="KR3k0012_SBCK_398-6a"/>
不知歸路昏然而睡夢人授之雙燭曰子方大貴此行無<lb/>
患可持此而還旣行炯然有雙光在前<lb/>
晏子春秋曰景公病水十數日夜夢與二日闘不勝晏子<lb/>
朝公說之曰我其死乎對曰使人以迎占夢至晏子說公<lb/>
夢告之占夢者請反其書晏子曰無反書曰所病者隂也<lb/>
日者陽也一隂不勝二陽故病將愈也以是對占夢者入<lb/>
以晏子言對居三日公病大愈公且賜占夢占夢者曰此<lb/>
非臣之言晏子教臣<lb/>
李蜀書曰武帝諱雄始祖第三子始祖后方娠夢雙虹自<lb/>
門升天一虹中斷及生后常言三子若成人必有先亡者<lb/>
有大貴者後果李蕩早卒李雄王蜀<lb/>
林邑記曰林邑俗謂上金爲紫磨金夷俗謂上金爲楊邁<lb/>
金𥘉范楊邁母懷身夢人鋪楊邁金席與其生兒兒落席<lb/>
<pb n="KR3k0012_SBCK_398-6b"/>
上金色光起昭晣艶燿及其生也名曰楊邁後襲王位能<lb/>
得人情<lb/>
皇甫謐帝王丗紀曰文王自程徙都酆季秋之月甲子赤<lb/>
雀衘丹書入酆止于文王之户言天命歸周之意先是文<lb/>
王夢日月之光着身<lb/>
㑹稽先賢傳曰吴侍中闞澤字德潤山隂人也在母胎八<lb/>
月而叱聲震外年十三夜夢名字炳然縣在月後遂昇進<lb/>
也<lb/>
異苑曰鄭康成師馬融三載無聞融鄙而遣還玄過樹隂<lb/>
假寐夢見一老父以刃開其心謂曰可以學矣於是遂返<lb/>
精洞典籍<lb/>
又曰太原郭登之字仲靖義熈𥘉諸葛長民欲取爲諮議<lb/>
登之不樂後爲南康太守盧循之反長民以其無先過也<lb/>
<pb n="KR3k0012_SBCK_398-7a"/>
將加大辟夢一神人以烏角如意與雖是寤寐中殊自指約<lb/>
旣覺在其側可長尺餘形制甚陋郭遂得無他屢經顯官<lb/>
後徙入關齎以自隨挿着歩差中忽失所在<lb/>
幽明録曰謝安石當桓温之丗恒懼不全夜忽夢乗桓轝<lb/>
行十六里見白雞而止不得復前莫有解此夢及温亡後<lb/>
果代居宰相歴十六年而得疾安方悟云十六里者十六<lb/>
年見雞住者今太歲在酉吾病殆將不起少日而卒<lb/>
又曰吴興錢乗孫權時曽晝卧乆不覺兩吻沬出者數升其<lb/>
母怖而呼之曰適見一老公食以熇䈥恨未盡而呼之乗<lb/>
夲尫瘠旣爾之後遂以力聞官至無難監<lb/>
太平御覽卷第三百九十八<lb/>
<pb n="KR3k0012_SBCK_398-7b"/>
</p>
<p>
</p>
  </div>
</body>
</text>
</TEI>
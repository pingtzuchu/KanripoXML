<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_428-1a"/>
太平御覽卷第四百二十八<lb/>
人事部六十九<lb/>
　　　　　正直下<lb/>
王隱晉書曰劉毅字仲雄爲司隷校尉言議切直無所回<lb/>
撓故不至公輔王基薦毅方正亮直介然不群言不茍合<lb/>
行不茍容<lb/>
又曰𥘉武帝知太子闇弱後必亂國然不能擇才遣荀朂<lb/>
及和嶠重徃觀之勗還盛稱太子德更進茂不同西宫之<lb/>
時嶠曰臣以爲太子如故不見更勝此自陛下家事非臣<lb/>
所盡知於是天下貴嶠而賤勗<lb/>
于寳晉紀曰髙貴郷公薨太祖㑹朝臣而謀其日太常陳<lb/>
泰不至使其舅荀顗召之垂涕而入太祖謂曰玄伯何以<lb/>
處我對曰誅賈充以謝天下太祖曰不可爲更思其次泰<lb/>
<pb n="KR3k0012_SBCK_428-1b"/>
曰但見其進不知其次太祖乃不復問<lb/>
郭粲晉紀曰𥘉王敦將下朝士共議周顗以爲敦剛愎不<lb/>
仁親害乎子必能稱兵以向朝廷敦旣尅石頭顗與戴淵<lb/>
共詣敦謂顗曰伯仁卿負我顗荅曰公戎車内侮下官親<lb/>
帥六軍不能其事使王旅敗績以此負公又問淵吾此舉<lb/>
動天下爲何如荅曰見形者謂之逆體識者以爲忠敦笑<lb/>
曰若思卿能言<lb/>
晉中興書曰紀回字恭則雅性方範不畏強禦舟陽尹桓<lb/>
景頗以佞事司徒導甚昵之㑹熒惑守南斗經旬導語回<lb/>
曰南斗楊州分而熒惑守之吾當遜位以厭此讁回荅曰<lb/>
公與桓景造膝熒惑何由退舎導甚愧之<lb/>
又曰𥘉庾冰兄弟毎說顯宗國有強敵冝湏長君顯宗晏<lb/>
駕何充建議曰父子相傳先王舊典忽妾改易懼非長計氷<lb/>
<pb n="KR3k0012_SBCK_428-2a"/>
等不從遂立康帝康帝臨軒氷充侍坐帝曰朕嗣洪業二<lb/>
君之力也充對曰陛下龍飛臣氷之力若如臣議不覩升<lb/>
平之丗其強正不撓率皆如此<lb/>
又曰王彬字丗儒從兄敦入石頭中宗使彬衘命慰勞㑹<lb/>
周顗𬒳殺彬徃哭顗旣而見敦敦恠其有涕洟問其所以<lb/>
彬曰向哭伯仁情不能巳敦曰伯仁自致刑戮且凡人遇<lb/>
汝復何爲哉彬曰伯仁丗譽與君齊行忠烈之軌邈焉難<lb/>
逮其有何罪而致禍戮勃然數敦曰兄抗旌内侮戮殺忠<lb/>
義謀圖不軌禍及門户敦大怒厲声曰尓之狂悖乃可至<lb/>
此爲吾不能殺汝耶丞相導在坐勸彬起謝彬曰昨暴脚<lb/>
痛不能拜且此復何所謝意氣自若敦曰脚痛孰若頸痛<lb/>
然猶以至親忍不加害<lb/>
檀道鵉續晉陽秋曰𥘉淮陵内史虞珧子妻裴以尺牘辯<lb/>
<pb n="KR3k0012_SBCK_428-2b"/>
利兼服食絶谷常衣黄衣狀若學道司馬道子常延致<lb/>
甚恱其才毎與百官飲宴裴亦預焉悉令與賔客談衆人<lb/>
皆爲降節王恭辝曰恭聞男女之別國之大節未聞宰相<lb/>
之坐有失行婦人一坐竦然道子爲慙<lb/>
崔鴻十六國春秋後趙録曰張進元城屠各人也爲刺姧<lb/>
外部都督糺舉不避豪右軍中憚之號曰張霹靂<lb/>
又前凉録曰汜禕字休臧燉煌人爲福禄令剛直不事上<lb/>
府酒泉太守馬漢遣督郵張休祖劾禕休祖曰君不聞寧<lb/>
逢三千頭虎不逢張休祖乎禕怒以印擊肘出而就縛縛<lb/>
訖發印以告從事聞休祖坐不解印擅縛令長以大不敬<lb/>
論禕迁居延令<lb/>
又前秦録曰王墮字安生京兆覇城人也博學有雄才性<lb/>
剛愎疾惡雅好直言疾董榮如仇讎毎朝見之略不與言<lb/>
<pb n="KR3k0012_SBCK_428-3a"/>
人謂之曰董尚書貴幸一時公冝降意墮曰何雞狗而令<lb/>
國士與之言乎榮聞而慙恨故說符生誅之及刑榮謂墮<lb/>
曰君今復敢不數董龍作雞狗乎墮瞋目而叱之龍榮之<lb/>
小字也<lb/>
後魏書曰尉聿字成興性耿介肅宗時爲武衛將軍領軍<lb/>
元乂秉權百寮莫不致敬聿獨長揖不拜出爲凉州刺史<lb/>
凉州緋色天下之最又送白綾二千疋令聿染之聿拒而<lb/>
不許<lb/>
又曰古弼代人也少忠謹善騎射𥘉爲獵郎使長安稱旨<lb/>
轉門下奏事以敏正著稱太宗嘉之賜名曰筆取其直而<lb/>
有用後改名弼言其有輔佐才也上谷民上書言苑囿過<lb/>
度民無田業冝減太半以賜貧者弼覽而善之入欲陳奏<lb/>
遇丗祖與給事中劉樹棊志不聽事弼侍坐良乆不獲申<lb/>
<pb n="KR3k0012_SBCK_428-3b"/>
聞乃起於丗祖前捽樹頭掣下床以手搏其耳以拳歐其背<lb/>
曰朝廷不治寔尓之罪丗祖失容曰於棊不聽奏事實在<lb/>
朕躬樹有何罪置之弼乃具狀以聞丗祖竒弼公直皆可<lb/>
其所奏以與百姓<lb/>
又曰游肇之爲廷尉也丗宗甞私勑肇有所降恕肇執而<lb/>
不從曰陛下自能恕之豈是令臣曲筆也其執意如此<lb/>
又曰于烈丗宗𥘉咸陽王禧當權遣家奴傳信於烈曰湏<lb/>
舊羽林虎賁執仗出入烈曰天子諒闇事歸宰輔領軍典<lb/>
掌宿衛有詔不敢違理無私給奴惘然而返以報禧禧遣<lb/>
謂烈曰我號天子兒天子叔元輔之命與詔何異烈厲色<lb/>
曰其若是詔應遣官人何由遣私奴索官家羽林烈頭可<lb/>
得羽林不可得禧惡其剛直遂議出之乃授恒州刺史<lb/>
又曰于忠嘗侍宴丗宗賜之劒杖令出入周旋恒以自衛<lb/>
<pb n="KR3k0012_SBCK_428-4a"/>
遷侍中辭無文丗宗曰今文人少心直不如卿欲使卿劬<lb/>
勞於下我無憂於上<lb/>
又曰録尚書髙陽王雍欲以令史朱暉爲廷尉評頻煩託<lb/>
吏部尚書元順順不爲用雍遂下命用之順投之於地雍<lb/>
聞大怒昧爽坐都㕔召順曰身天子之子天子之弟四海<lb/>
之内親尊莫二元順何人以身成命投弃於地順徐謂雍<lb/>
曰髙祖迁宅中土創定九流官方清濁軌儀萬古而朱暉<lb/>
小子身爲省吏何合爲廷尉清官殿下旣先皇同氣冝遵<lb/>
成旨自有短垣而復踰之也<lb/>
周書曰王羆字熊覇陵人也質直木強處物平當州閭敬<lb/>
憚焉<lb/>
三國典略曰𥘉周萬年縣令樂運抑挫豪右時稱強直帝<lb/>
甚嘉之特許通籍事有不便咸令奏聞至是召運赴行在<lb/>
<pb n="KR3k0012_SBCK_428-4b"/>
所旣至問之曰卿來日見太子否運曰臣來曰奉辝帝曰<lb/>
卿言太子何如人也運曰中人時齊王憲等並在帝側帝<lb/>
顧之謂曰百官佞我皆云太子聦明唯運獨云中人方驗<lb/>
之忠直因問中人之狀運曰班固比齊桓爲中人管仲相<lb/>
之則覇竪貂輔之則乱可與爲善可爲與惡帝曰我知之<lb/>
矣超拜運爲京兆郡丞<lb/>
呉均齊春秋曰王僧䖍性甚方直逺近望之咸曰如水鏡也<lb/>
唐書曰蘇丗長髙祖待之意甚厚髙祖謂曰卿自謂謟佞<lb/>
耶正直耶對曰臣實愚直髙祖曰卿若直何爲背丗充而<lb/>
歸我對曰洛陽旣平天下爲一臣智窮力屈始歸陛下向<lb/>
使丗充尚在臣據漢南天意雖有所歸人事足爲勍敵<lb/>
髙祖大笑甞又嘲之曰名長意短口正心邪弃忠貞於鄭<lb/>
國忘信義於吾家丗長對曰名長意短實如聖旨口正心<lb/>
<pb n="KR3k0012_SBCK_428-5a"/>
邪未敢奉詔<lb/>
又曰桓彦範爲大理凡所奏議若逢人主詰責則辝色無<lb/>
懼爭之愈厲又常謂所親曰今旣躬爲大理人命所懸必<lb/>
不能順旨詭辝以求苟免<lb/>
又曰髙宗使宦者縁江採異竹將於苑中植之宦者所在<lb/>
縱暴還過荆州蘇良嗣囚之因上䟽切諌稱逺求珎異以<lb/>
疲道路恐非聖人抑巳愛人之道又小人竊弄威福以虧<lb/>
皇明言甚切直䟽奏髙宗下詔慰勉遽令弃竹於江中<lb/>
又曰髙宗謂侍臣曰邢文偉事我兒能減膳切諌此正直<lb/>
人也遂擢拜右史<lb/>
又曰憲宗以李緯爲相同列李吉甫便僻善逢迎上意絳<lb/>
梗直多所規諌故與吉甫不叶絳性剛訐毎與吉甫爭論<lb/>
人多直絳憲宗察絳忠正自立故絳論奏多所允從<lb/>
<pb n="KR3k0012_SBCK_428-5b"/>
又曰武元衡從父弟儒衡字庭碩才度俊偉氣直貌莊言<lb/>
不妄發與人交友終始不渝相國鄭餘慶不事華㓗後進<lb/>
趍其門者多垢衣敗服以望其知而儒衡謁見未輙易所<lb/>
好但與之正言直論餘慶因亦重之<lb/>
晏子春秋曰景公觀於淄上歎曰使國可長保而傳之子<lb/>
孫豈不樂哉晏子曰今君臨民若寇讎見善如避熱不亦<lb/>
難乎<lb/>
又曰景公晝𬒳髪乗六馬御婦人以出正閨肘跪擊馬而<lb/>
反之曰非吾君也公慙而不朝晏子曰臣聞下無直辝上<lb/>
有墮君民多矯行今君有失行而刖跪直禁是君之福也<lb/>
於是令刖跪倍資<lb/>
又曰景公見梁丘據公曰與我和晏子曰此同也和者君<lb/>
甘則臣酸君淡則臣醎今據也君甘則甘所謂同也安得<lb/>
<pb n="KR3k0012_SBCK_428-6a"/>
爲和<lb/>
尸子曰范献子遊河大夫皆在君曰孰知欒氏之子大夫<lb/>
莫荅舟人清㳙捨揖荅曰君奚問欒氏之子君曰自吾亡<lb/>
欒氏也其老者未死少者壯矣清㳙曰善脩晉國之政内<lb/>
得大夫外不失百姓雖栾氏子其若君何若不脩晉國之<lb/>
政内不得大夫而外失百姓則舟中之人皆栾氏子也君<lb/>
曰善<lb/>
呂氏春秋曰熊意見齊宣王曰寡人聞子好直有之乎對<lb/>
曰意何能直意聞好直之士家不處乱國身不見汗君今<lb/>
意身得見君而家託乎齊意何能直夫賢主所以貴士者<lb/>
以其能直言也言直則枉者見人主欲聞枉而惡直是鄣<lb/>
水源而欲其流也<lb/>
說苑曰魏武侯浮西河而下中流謂呉起曰美哉山河之<lb/>
<pb n="KR3k0012_SBCK_428-6b"/>
固此魏之寳也對曰在德不在險昔三苗氏左洞庭而右<lb/>
彭蠡德義不脩而禹滅之夏桀之居左河濟而右太華伊<lb/>
闕在南羊膓在北脩政不仁而湯放之殷紂之國左孟門<lb/>
而右太行常山在其北大河經其南脩政不德而武王伐<lb/>
之由此觀之在德不在險若君不脩德舡中之人盡敵國<lb/>
也武侯曰善<lb/>
又曰秦始皇旣有天下乃召群臣而議曰昔五帝禪賢三<lb/>
王丗繼孰是將爲之愽士七十人未對鮑白令之對曰天<lb/>
下官則禪賢是也天下家則丗繼是也故五帝以天下爲<lb/>
官三王以天下爲家秦皇帝仰天歎曰吾徳出乎五帝將<lb/>
官天下誰何使代我後者鮑白令之對曰陛下行桀紂之<lb/>
道欲爲五帝之禪非陛下所能行也秦皇大怒曰令之前<lb/>
若何以言我桀紂之道也速說之不解則死令之對曰陛<lb/>
<pb n="KR3k0012_SBCK_428-7a"/>
下築臺于雲宫殿五里建千石之鍾立萬石之<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>婦女連<lb/>
百倡優累千興作麗山宫室至雍相繼不絶所以自奉者<lb/>
殫天下竭民力陛下所謂自營僅存之主耳何暇比徳於<lb/>
五帝欲官天下哉秦皇帝闇然無以應靣有慙色<lb/>
新序曰齊景公遊於牛山之上而北望齊曰美哉國乎使<lb/>
古無死者則寡人將去斯如之何乃泣沾襟髙子曰然賴<lb/>
君之賜𬞞食惡肉可得而食也駑馬棧車可得而乗也且<lb/>
不欲死而况吾君乎俯而垂泣晏子拊手而笑曰樂哉今<lb/>
日嬰之遊也見怯君一而䛕臣二使古之無死者則太公丁<lb/>
公至今猶存吾君方將𬒳蓑笠而立乎畎畒之中唯事之<lb/>
恒何暇念死乎景公慙焉<lb/>
又曰晉平公間居師曠侍坐平公曰子生無目子之黙黙<lb/>
也師曠對曰天下有五黙黙而臣不得預一焉平公曰何<lb/>
<pb n="KR3k0012_SBCK_428-7b"/>
謂也師曠曰群臣行賂以採名譽百姓侵冤無所告愬而<lb/>
君不悟此一默黙也忠臣不用用臣不忠下才處髙不肖<lb/>
處賢而君不悟此二黙黙也姦臣欺詐空虚府庫以其少<lb/>
才覆塞其惡賢人逐邪臣貴而君不悟此三黙黙也國貧民<lb/>
罷上下不和而好財用兵嗜欲無厭謟䛕在傍而君不悟<lb/>
此四黙黙也至道不明法令不行吏民不正百姓不安而<lb/>
君不悟此五黙黙也國有五黙黙而不危者未之有也臣<lb/>
之黙黙何害乎國家哉<lb/>
又曰周舎立趙簡子門三日三夜簡子使問之曰夫子將<lb/>
何以敎寡人對曰願爲君諤諤之臣墨筆操牘隨君之後<lb/>
伺君過而書之簡子恱之<lb/>
又曰魏文侯與士大夫坐問曰寡人如何君也群臣皆曰<lb/>
君仁君也至任座曰君非仁君也曰子何以言之對曰君<lb/>
<pb n="KR3k0012_SBCK_428-8a"/>
伐中山不以封君之弟而封君之子是以知君非仁君也<lb/>
文侯怒逐任座次到翟璜對曰君仁君也曰何以言之對<lb/>
曰臣聞其君賢者其臣言直向任座之言直是以知君之<lb/>
仁也文侯曰善復召任座<lb/>
郭子曰王含爲廬江<hi>含字處弘敦兄也</hi>貪強狼藉王敦欲護其兄<lb/>
故於衆坐中稱家兄在郡爲政定善廬江人咸稱之時何<lb/>
充爲主簿在坐正色曰充即廬江人所聞異於此<lb/>
汝南先賢傳曰李宣字公休爲太尉黄瓊所辟是時寒暑<lb/>
不和羗夷數起瓊見掾属曰是太尉無德願諸掾有以匡<lb/>
之掾東平王象對曰昔堯遭洪水之變湯有六年之旱自<lb/>
上聖之君誰能無此明公日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>恪勤衮職脩理小掾等無<lb/>
以加増如此至數人瓊欣笑次及宣乃仰曰明公𬒳日月<lb/>
之衣居上司之位輔弼天子處諌諍之職未有對楊謇謇<lb/>
<pb n="KR3k0012_SBCK_428-8b"/>
之言其所旌命不授巖谷之士小掾私以於邑小掾聞之<lb/>
三台不明責在三公願明公深思消復災異進納忠良衆<lb/>
人黙然慙愧<lb/>
華陽國志曰中山諸王毎過温縣必責求供給温吏民患<lb/>
之李宻至縣中山王過欲徴芻茭薪蒸宻引髙祖過沛賔<lb/>
客老㓜礼桑梓之恭一無煩擾伏惟明王孝思惟則夲國<lb/>
望風式歌且儛誅求之疲所未聞命後諸王經過不煩温<lb/>
縣<lb/>
又曰陳禪字紀山安漢人也拜諌議大夫西域献幻伎天<lb/>
子與公卿觀之禪獨伏不視<lb/>
李固外傳曰梁兾欲立清河王䔉常侍曹騰聞議定見兾<lb/>
曰清河爲人嚴明若遂即位將軍受禍不乆矣兾更㑹議<lb/>
立蠡吾侯子唯固與杜喬深據本議桓帝立固與杜喬以<lb/>
<pb n="KR3k0012_SBCK_428-9a"/>
夲立䔉下獄太后詔出固兾乃復令黃門常侍作飛章虚<lb/>
奏収固等繫獄皆死京師諺曰直如絃死道邊曲如鈎反<lb/>
封侯<lb/>
孔融別傳曰袁術僣亂曹操託楊彪與術婚姻誣以欲圖<lb/>
廢置奏収下獄劾以大逆融聞之不及朝服徃見操曰楊<lb/>
公四丗清德海内所瞻周書父子兄弟罪不相及况以袁<lb/>
氏歸罪易稱積善餘慶徒欺人耳操曰此國家之意融曰<lb/>
假使成王殺邵公周公可得言不知耶纓綏搢紳所以瞻<lb/>
仰明公者以公聦明仁智輔相漢朝舉直措枉致之雍熈<lb/>
今横殺無辜則海内觀聽莫不解躰孔融魯國男子便當<lb/>
拂衣而去操不得巳遂理出彪<lb/>
樊英別傳曰順帝䇿書備禮玄纁徴英詔切郡縣駕載上<lb/>
道英不得巳到京師稱疾不肯赴乃強輿入殿猶不以禮<lb/>
<pb n="KR3k0012_SBCK_428-9b"/>
屈帝怒曰朕能生君能殺君能貴君能賤君能冨君能貧<lb/>
君君何慢朕英曰臣受命於天生盡其命天也死得其命<lb/>
亦天也陛下焉能殺臣臣見暴君如見仇讎立朝猶不肯<lb/>
可得貴乎雖在布衣列環堵之中晏然自得不易萬乗之<lb/>
尊又何得而賤乎陛下焉能賤臣臣非禮之禄萬鍾不受<lb/>
也申其志雖簞食不厭也陛下焉能冨臣焉能貧臣帝不<lb/>
能屈而敬其名使出就太醫養疾日置羊酒<lb/>
語林曰晉王敦與丗儒議下都丗儒以朝廷無亂且唱兵<lb/>
始自古所難諌諍甚苦處冲變色曰吾過蒙恩遇受任南<lb/>
夏卿自同姦邪阻遏義舉王法焉得相私因目左右令進<lb/>
丗儒正色曰君昔歲害兄今又殺弟自古多士豈有如此<lb/>
舉動言畢流涕敦意乃止<lb/>
王符論曰國以賢興以謟衰君以忠安以佞危此古今之<lb/>
<pb n="KR3k0012_SBCK_428-10a"/>
常論而時所共知也然衰國危君繼踵不絶者豈時無忠<lb/>
信正直之士哉誠苦其道不得行耳<lb/>
太平御覽卷第四百二十八<lb/>
<pb n="KR3k0012_SBCK_428-10b"/>
<pb n="KR3k0012_SBCK_428-10b"/>
</p>
<p>
</p>
  </div>
</body>
</text>
</TEI>
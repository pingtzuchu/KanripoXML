<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_772-1a"/>
太平御覽卷第七百七十二<lb/>
　車部一<lb/>
　　　　　叙車上<lb/>
釋名曰古者車聲如居言所以居人也今曰車車舎也行<lb/>
者所處若居舎也<lb/>
又曰黄帝造車故號軒轅氏<lb/>
說文曰車輿輪惣名象形也軒曲周璠車也軿車輅小車<lb/>
也輊車也輈兵　車也輊䧟陣車也輦一輪也輿車軨前<lb/>
横木也䡝<hi>於袁切</hi>大車後掩也輦大車駕馬也䡝引車轟車<lb/>
聲<lb/>
易曰大車以載積中不敗<lb/>
又曰賁其趾舎車而徒<lb/>
又曰上九<graphic n="KR2214" url="https://raw.githubusercontent.com/kanripo/KR-Gaiji/master/images/KR2214.png" mimeType="image/png"/>孤見豕負塗載鬼一車<lb/>
<pb n="KR3k0012_SBCK_772-1b"/>
書曰五載一廵狩羣后四朝敷奏以言明試以功車服以<lb/>
庸<lb/>
又曰武王戎車三百兩虎賁三百人與受戰于牧野作牧<lb/>
誓<hi>至牧地至誓衆</hi>
又曰酒誥妹土嗣爾股肱純其藝黍稷奔走事厥考厥長<lb/>
肇牽車牛逺服賈用孝養厥父母<hi>農功旣畢始牽車牛載其所有易求所無逺行</hi>
<hi>賈賣用其所得異珍孝養其父母</hi>
又蔡仲之命曰惟周公位冢宰正百工<hi>百工百官</hi>羣叔流言乃<lb/>
致辟管叔于啇囚蔡叔于郭鄰以車七乗<lb/>
詩曰我送舅氏曰至渭陽何以贈之路車乗黄<hi>乗黄白馬秦康公作</hi>
<hi>是詩送重耳歸晉</hi>
又曰何彼穠矣棠棣之華曷不肅雍王姬之車<lb/>
又曰公車于乗朱英緑縢<lb/>
<pb n="KR3k0012_SBCK_772-2a"/>
又曰戎車孔愽徒御無斁<lb/>
又曰君子之車旣庶且多<lb/>
又曰子有車馬弗馳弗驅<lb/>
又曰役車其休<lb/>
又曰有棧之車行彼周道<lb/>
又曰命彼後車謂之載之<lb/>
又曰我任我輦我車我牛<lb/>
又曰擇有車馬以居徂向<hi>鄭箋云擇民之在車馬者徃居于向</hi>
又曰其車旣載乃弃爾輔<lb/>
又曰旣岀我車旣挾我侯<lb/>
又曰脩爾車馬謹爾戎兵<lb/>
又曰間關之車牽兮<hi>牽音轄</hi>
又曰戎車旣飾徒御無繹<lb/>
<pb n="KR3k0012_SBCK_772-2b"/>
又曰戎車旣安如輊如軒<hi>輕陟利灱車前重軒後重也</hi>
禮曰乃擇元辰天子親載耒耜置之車右率公卿諸侯大<lb/>
夫躬耕籍田<lb/>
又曰乃教田獵以習五戎班馬政命僕夫七騶咸駕載旌<lb/>
旐授車以級整設于屏外有司搢朴北靣以誓之<lb/>
又曰大夫七十而致仕若不得謝則必賜之几杖行役以<lb/>
婦人適四方乗安車自稱曰老夫<lb/>
又曰夫爲人子者三賜不及車馬<lb/>
又曰獻車馬者執䇿綏旌武車綏旌徳車結旌<lb/>
又曰前有車騎則載飛鴻<lb/>
又曰車驅而騶至于大門君撫僕之手而顧命車右就車<lb/>
門閭溝渠必歩<lb/>
又曰君車將駕則僕執䇿立於馬前君岀就車則僕并轡<lb/>
<pb n="KR3k0012_SBCK_772-3a"/>
授綏<lb/>
又曰客車不入大門<lb/>
又曰祥車曠左<lb/>
又曰乗君之乗車不敢曠左右必式<lb/>
又曰國君不乗竒車<lb/>
又曰車上不廣欬不妄指<lb/>
又曰問士之冨以車數對問庶人之冨數畜以對也<lb/>
又曰君之適長殤車三乗公之庶長殤車一乗大夫之適<lb/>
長殤車一乗<lb/>
又曰五十無車者不越疆而弔人<lb/>
又曰有若曰晏子一狐裘三十年遣車一乗及墓而反國<lb/>
君七介遣車七乗大夫五介遣車五乗晏子焉爲知禮<lb/>
又曰赴車不戢櫜<hi>丘不戢示當報以告䘮之辭言之謂還吿於國櫜甲衣韔弓衣</hi>
<pb n="KR3k0012_SBCK_772-3b"/>
又曰大夫殺則止<hi>佐佐</hi>䡛止則百姓田獵<hi>佐車䡱送之車也</hi>
又曰有發則命大司徒教士以車甲<hi>乗兵專衣甲之儀有發謂有軍師之發卒</hi>
又曰有圭璧金璋不鬻於市命服命車不鬻於市宗廟之<lb/>
器不鬻於市犠牲不鬻於市戎器不鬻於市用器不中度<lb/>
不鬻於市兵車不中度不鬻於市<hi>鬻賣也</hi>
又曰曽子問曰古者師行必以遷廟主行乎孔子曰天子<lb/>
廵狩以遷廟主行載于齊車言必有尊也今也取七廟之<lb/>
主以行則失之矣<hi>齊車金路也</hi>
又曰曽子問曰古者師行無遷主則何主孔子曰主命問<lb/>
曰何謂也孔子曰天子諸侯將出必以幣帛皮圭告于祖<lb/>
禰遂奉以岀載于齊車以行毎舎奠焉而后就舎<hi>以脯醢禮神乃</hi>
<hi>敢即安所告而不以岀即埋之</hi>
又曰苟有車必見其軾茍有衣必見其敝<lb/>
<pb n="KR3k0012_SBCK_772-4a"/>
又曰其爲賔則公舘復私館不復其在野則升其乗車之<lb/>
左轂以其綏而復<hi>私館則卿大夫之家也不私之復爲主人之惡</hi>
又曰武王克殷反啇未及下車而封黄帝之後於薊封帝<lb/>
堯之後於祝封帝舜之後於陳下車而封夏后氏之後於<lb/>
𣏌封殷之後於宋封王子比干之墓釋箕子囚使之行啇<lb/>
容而復其位庶民㢮禁庶士倍禄濟河而西馬散之華山之<lb/>
陽而弗復乗牛散之桃林之野而弗復服車甲衅<hi>音釁</hi>而藏<lb/>
之府庫而弗復用<lb/>
又曰大夫以布爲輤<hi>音舊</hi>而行至於家而說輤載以輲車入<lb/>
自門至於阼階下而說車舉自阼階升適所殯<lb/>
又曰國主待客出入三積餼客於舎五牢之具陳於内米<lb/>
三十車禾三十車<lb/>
周禮春官下曰巾車掌公車之政令<lb/>
<pb n="KR3k0012_SBCK_772-4b"/>
又考工記曰輿人爲車輪圜者中規方者中矩立者中縣<lb/>
衡者中水直者如生焉繼者如附焉<hi>治材也如生如木從地生附如木之附𬒳</hi>
<hi>也</hi>輈人爲輈<hi>輈車轅也</hi>國馬之輈深四尺七寸田馬之輈深四<lb/>
尺駑馬之般輈深三尺有三寸軫方象地蓋圎象天輪輻<lb/>
三十象日月蓋弓二十有八以象星行澤欲短轂短轂則<lb/>
利行山欲長轂長轂則安<lb/>
又曰巾車云服車五乗孤乗下篆以五綵畫轂約也卿乗<lb/>
夏縵五綵畫無篆也大夫乗墨車不畫者也士乗棧車不<lb/>
革輓而<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之也庶人乗役車方箱可載任器　以供役自<lb/>
孤巳下之妻亦各得乗其夫之車也<lb/>
又曰王后五輅一曰重翟錫靣朱緫二曰厭翟勒靣繢緫<lb/>
三曰安車彫靣鷖緫四曰翟車具靣組緫有握五曰輦車<lb/>
組輓有翣羽蓋王之䘮車五乗一曰木車始遭喪乗也二<lb/>
<pb n="KR3k0012_SBCK_772-5a"/>
曰素車卒哭所乗三曰薻車旣練所乗四曰駹車旣祥所<lb/>
乗五曰<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>車既禫所乗其卿大夫士𥘉喪三年者乗堊齊<lb/>
衰素車大功藻車小功駹車緦麻<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>車<lb/>
又曰王后有安車翟車五乗木車素車藻車駹車服車五<lb/>
乗孤乗夏篆卿乗夏縵大夫乗墨車士乗棧車庶人乗役<lb/>
車散車其用無常<lb/>
又考工記曰一器而工聚者車爲多<lb/>
傳曰太叔將襲鄭夫人將啓之公聞其期曰可矣命子封<lb/>
帥車三百乗以伐京<lb/>
又曰鄭伯之車僨于濟<lb/>
又曰北戎侵鄭鄭伯禦之患戎師曰彼徒我車懼其侵軼<lb/>
我也<lb/>
又曰公孫閼與潁考叔爭車潁考叔挾輈以走子都拔棘<lb/>
<pb n="KR3k0012_SBCK_772-5b"/>
以逐之<hi>子都公孫閼也</hi>
又曰秋大閲簡車馬也<lb/>
又曰鬪丹獲其戎車與其戎右少師<lb/>
又曰天王使家父來求車非禮也諸侯不貢車服天子不<lb/>
私求財<hi>諸侯自常職貢</hi>
又曰使公子彭生乗公公薨于車<hi>公魯桓公也</hi>
又曰公怒<hi>公齊襄公也</hi>曰彭生敢見射之豕人立而啼公懼墜<lb/>
于車傷足喪屨反誅屨於徒人費<lb/>
又曰南宫長萬奔陳以乗車輦其母一日而至<lb/>
又曰衆車入自純門及逵市<lb/>
又曰齊侯使公子無虧帥車三百乗甲士三千人以戍曹<lb/>
又曰元年革車三十乗季年乃三百乗<lb/>
又曰車說<hi>音脫</hi>其輹火焚其旗不利行師敗于宗丘<lb/>
<pb n="KR3k0012_SBCK_772-6a"/>
又曰戒爾車乗敬爾君事<lb/>
又曰晉車七百乗韅靷鞅靽<lb/>
又曰及甲車四百六十乗俘二百五十人<lb/>
又曰兵車百乗文馬百駟<lb/>
又曰趙盾爲旄車之族<lb/>
又曰鄭人卜行成不吉卜臨于大宫且巷出車吉<lb/>
又曰趙旃弃車而走林屈蕩搏之<lb/>
又曰晉人懼二于<hi>魏錡趙㫋</hi>之怒楚師也使軘車逆之<lb/>
又曰遂疾進師車馳卒奔<lb/>
又曰登諸樓車使呼宋人而告之<lb/>
又曰禽之而乗其車<hi>旣獲其人因釋巳車而載所獲者車</hi>
又曰張侯曰師之耳目在吾旗鼓進退從之此車一人殿<lb/>
之可以集事<lb/>
<pb n="KR3k0012_SBCK_772-6b"/>
又曰邴夏曰射其御者君子也公曰謂之君子而射之非<lb/>
禮也射其左越于車下射其右斃于車中<lb/>
又曰綦母張喪車從韓　厥曰請寓乗<lb/>
又曰丑父使公下如華泉取飲鄭周父御佐車宛茂爲石<lb/>
載齊侯以免<lb/>
又曰茍有險余必下推車子豈識之乎然子病矣<lb/>
又曰楚子登巢車以望晉軍<hi>巢車車上爲櫓</hi>
又曰叔山冉謂養由基曰雖君有命爲國故子必射乃射<lb/>
再發盡殪叔山冉搏人以投中車折軾晉師乃止<lb/>
又曰狄虒彌建大車之輪而䝉之以甲以爲櫓<hi>狄虒彌櫓人也蒙覆</hi>
<hi>也櫓大楯</hi>
又曰巳酉師于牛首<hi>鄭地</hi>𥘉子駟與尉上有爭將禦諸侯之<lb/>
師黜其車<hi>禦牛首師也黜減損</hi>遂弗使獻<hi>不使獻所獲</hi>
<pb n="KR3k0012_SBCK_772-7a"/>
又曰子西聞盗不儆而岀<hi>子西公孫夏子駟子</hi>尸而追盗<hi>先<折 t="33"/>尸而逐賊</hi>盗<lb/>
入於北宫乃歸授甲臣妾多逃噐用多喪子産聞盗<hi>子國子</hi>
爲門者<hi>置守門</hi>庀羣司閉府庫完守備成列而後岀兵車十<lb/>
七乗尸而攻盗於北宫子蟜帥國人助之殺尉止子師僕<lb/>
盗衆盡死<lb/>
又曰鄭人賂晉侯以師悝師觸師蠲<hi>皆樂師名</hi>廣車軘車淳十五<lb/>
乗甲兵備<hi>廣車軘車皆兵車名淳禺也</hi>凡兵車百乗<hi>他兵車及廣軋共百乗</hi>
又曰魯人莒人皆請以車千乗自其郷入<lb/>
又曰齊侯登巫山以望晉師晉人使司馬斥山澤之險雖<lb/>
所不至必斾而䟽陳之<hi>斥候也䟽建旄旗以陳爲陳民衆也</hi>
又曰使乗車者左實右僞以斾先輿曳柴而從之<hi>以陽塵</hi>齊<lb/>
侯見之畏其衆也乃脫歸<lb/>
又曰旣食之使御廣車而行<hi>廣車兵車</hi>巳皆乗乗車<hi>乗車安車</hi>
<pb n="KR3k0012_SBCK_772-7b"/>
又曰丁亥葬諸士孫之里<hi>士孫人姓因名其里</hi>四翣不<graphic n="KR3414" url="https://raw.githubusercontent.com/kanripo/KR-Gaiji/master/images/KR3414.png" mimeType="image/png"/>下車七乗<lb/>
不以兵甲<hi>下車送葬之車齊舊依上公禮九乗又有甲兵今皆降損</hi>
又曰六月鄭子展子産帥車七百乗伐陳霄突陳城<lb/>
又曰賦車籍馬<hi>賦車兵車也兵甲士也</hi>
又曰大夫逆於境者<hi>逆迎也迎衛侯</hi>執其手而與之言道逆者自<lb/>
車揖之逆於門者領之而巳<hi>領摇其頭言衎驕心易生</hi>
又曰齊慶封來聘其車羙孟孫謂叔孫曰慶季之車不亦<lb/>
羙乎<hi>季慶封之字</hi>
叔孫曰豹聞之肥羙不稱必以惡終羙車何爲<lb/>
又曰獻車於季武子羙澤可以鑑展莊叔見之曰車甚澤<lb/>
人必瘁冝其亡也<lb/>
又曰王聞羣公子之死也<hi>王楚靈也</hi>自投于車下曰人之愛其<lb/>
子也亦如余乎侍者曰甚焉小人老而無子知擠干溝壑<lb/>
<pb n="KR3k0012_SBCK_772-8a"/>
矣<hi>擠墜也</hi>
又曰治兵于郝南甲車四千乗<hi>三十萬人</hi>
又曰叔向曰寡君有甲車四千乗在雖以無道行之必可<lb/>
畏也况其率道其可敵之<lb/>
公羊傳曰夏四月公㑹紀侯于郕秋八月壬午大閲大閱<lb/>
者何簡車徒也<hi>大簡閲兵車使可任用而習之</hi>
又曰宋公與楚子期以乗車之會公子目夷諫曰楚夷國<lb/>
也彊而無義請君以兵車之㑹徃宋公曰不可吾與之約<lb/>
以乗車㑹自我爲之自我墮之曰不可終以成乗車以㑹<lb/>
徃楚人果伏兵車執宋公以伐宋<lb/>
又曰晉卻缺帥師革車八百乗以納接菑于邾婁力沛若<lb/>
有餘<hi>沛有餘貌七驂乗有車右有御者</hi>
又曰秋蒐于紅蒐者何簡車徒也<hi>楚衆也</hi>
<pb n="KR3k0012_SBCK_772-8b"/>
穀梁傳曰兵車之會四未嘗有大戰也愛民也<hi>以兵車㑹而不用兵伐也</hi>
論語曰升車必正立執綏車中不内顧不疾言不親指<lb/>
大戴禮曰王升車則聞和鸞之聲是以非僻之心無自入<lb/>
也在衡爲鸞在軾爲和馬動而鸞鳴鸞鳴而和應其聲曰<lb/>
和則敬此仰之節也上車以和鸞爲節下車以珮玉爲度<lb/>
禮斗威儀曰山車垂勾福草生宗廟中松栢爲常山車者<lb/>
自然之車句者曲也不揉治而自貟曲故言垂<lb/>
孝經援神契曰徳至山陵則山岀根車<hi>根車應載養萬物也</hi>
家語曰孔子適衛子矯僕靈公與夫人小子同車岀令䆠<lb/>
者雍渠驂乗使孔子爲次連遊過市孔子耻之<lb/>
又曰孔子曰自南宫敬叔之乗我車也而道加行<lb/>
又曰三尺之限空車不能登<hi>峻故天子郊乗乗車</hi>貴其質也車則有<lb/>
左右車而無左右則亂於車矣<lb/>
<pb n="KR3k0012_SBCK_772-9a"/>
史記曰孝文帝岀趙同參乗袁盎伏車前曰臣聞天子所<lb/>
與共六尺輿者皆天下英豪今漢雖乏人獨奈何與刀鋸<lb/>
人載於是上笑下同同泣而下車<lb/>
又曰封禪爲蒲輸車惡傷土石草木<lb/>
又曰秦王収穰侯之印使歸陶自使縣官給車牛以從千<lb/>
乗有餘到關閱其寳器珍恠多於王室<lb/>
漢書曰田千秋年老上令朝見得乗小車入宫殿中故目<lb/>
號車丞相<lb/>
又曰王莽造四輪車駕六馬力士三百人黄衣赤幘軛<hi>音厄</hi>
上人擊鼓輓<hi>音晚</hi>者呼登倦莽岀令在前百官竊言此似轜<lb/>
車非僊物也<lb/>
後漢書曰袁閎二弟忠弘節操皆亞於閎忠字正甫與同<lb/>
郡范滂爲友俱證黨事得釋𥘉平中爲沛相乗葦車到官<lb/>
<pb n="KR3k0012_SBCK_772-9b"/>
以清亮稱及天下亂忠弃官客㑹稽上虞縣也<lb/>
又曰江革字次翁齊國臨菑人少失父獨與母居遭天下<lb/>
亂賊盗並起革負母逃難備經阻險常採拾以爲養數遇<lb/>
賊或刧欲將去革輙涕泣求哀言有老母辭有足感動人<lb/>
者賊以是不忍犯之或乃指示避兵之方遂得俱全于難<lb/>
轉客下邳窮貧祼跣行傭以供母革以母老不欲摇動自<lb/>
在轅中輓車不用牛馬由是郷里稱之曰江巨孝<lb/>
又曰井丹字大春建武末沛王輔等五王皆好亮賔客請<lb/>
丹不能致信陽侯隂就光烈皇后弟也令左右進輦丹笑<lb/>
曰吾聞桀駕人輦豈非此邪<hi>帝王丗紀曰桀以人駕車</hi>坐中皆失色就<lb/>
不得己而仐去輦自是隱蔽不閞人事以壽終<lb/>
又曰博士張佚帝稱善曰欲置傳者以輔太子也今博士<lb/>
不難正朕况太子乎即拜佚爲太子傅而以桓榮爲少保<lb/>
<pb n="KR3k0012_SBCK_772-10a"/>
賜以輜車乗馬榮大㑹諸生陳其車馬印綬曰今日所䝉<lb/>
賜稽古之力也可不勉乎<lb/>
又曰馬援平南越封爲新息侯援乃擊牛釃<hi>所綺切</hi>酒勞饗<lb/>
軍士從容謂官屬曰吾從弟少游常哀吾慷慨多大志曰<lb/>
士生一代但取衣食裁足乗下澤車<lb/>
太平御覽卷第七百七十二<lb/>
<pb n="KR3k0012_SBCK_772-10b"/>
</p>
<p>
</p>
  </div>
</body>
</text>
</TEI>
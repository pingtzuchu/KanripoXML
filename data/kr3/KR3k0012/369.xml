<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_369-1a"/>
太平御覽卷第三百六十九<lb/>
　人事部十<lb/>
　　　頸項　肩　胛　臂<lb/>
　　　腕　腋　肘<lb/>
　　　　　　頸項<lb/>
釋名曰頸徑也徑挺而長也<lb/>
說文曰頸頭莖也脰項也<lb/>
河圖曰黒帝脩頸<lb/>
毛詩碩人曰領如蝤蠐<hi>領頸也</hi>
禮斗威儀曰君乗木而王其民長頸<hi>宋均曰以青龍也</hi>
春秋元命苞曰北方至寒其人形短頸<hi>短頸畏寒</hi>
傳曰晉伐齊齊侯禦諸平隂晉州綽射殖綽中肩兩矢夾<lb/>
頸<hi>脰頸也</hi>
<pb n="KR3k0012_SBCK_369-1b"/>
史記曰范蠡遺大夫種書曰越王長頸鳥喙可與共患難<lb/>
不可與共樂<lb/>
又曰沛公軍至灞上秦王子嬰以組係頸降軹道傍<lb/>
漢書曰張耳陳餘相與爲刎頸之交<hi>刎頸之交者言託契深重雖断頸絶頭無</hi>
<hi>所顧也</hi>
又曰周昌甞燕入奏事髙帝方擁戚姬昌還走髙帝逐得<lb/>
騎昌項問曰我何如主也昌仰曰陛下即桀紂主也<lb/>
又曰田蚡取燕王女爲夫人太后詔列侯宗室皆往賀灌<lb/>
夫行酒至臨汝侯灌賢賢方與程不識耳語夫無所發怒<lb/>
廼罵賢坐迺起更衣稍稍去竇嬰去因　戲<hi>音麾招麾之令出也</hi>
夫出蚡遂怒曰此吾驕灌夫罪也迺令騎留夫夫不得出<lb/>
籍福起爲謝按夫項令謝夫愈怒不肯順蚡迺戲騎<hi>戲亦音麾</hi>
令縛夫置傳舎<lb/>
<pb n="KR3k0012_SBCK_369-2a"/>
後漢書曰董宣旣格殺胡陽公主家蒼頭帝使宣謝公主<lb/>
宣不伏上使人按其項於地宣不肯起因號爲強項侯<lb/>
東觀漢記曰班超字仲升常行遇見相工工謂超曰䴏頷<lb/>
虎頭飛而食肉此萬里封侯相<lb/>
魏書曰文帝旣立爲嗣喜因抱辛毗頸曰辛君知吾喜不<lb/>
魏志曰母丘儉使王傾至海上海上人云得一破舡有生<lb/>
人項有面與語不曉不食而死<lb/>
蜀志曰先主率其屬從校尉鄒靖討賊因有功除安喜尉<lb/>
督郵以公事到縣先主求謁不通直入縛督郵杖二百解<lb/>
綬繫其頸着馬枊<hi>五葬切</hi>棄官亡命<lb/>
王隱晉書曰杜預𥘉伐吴吴人知預病癭每見大樹似癭<lb/>
者輙以刀斬破白題曰杜預頸<lb/>
唐書曰屈突通或說歸降義軍通泣曰吾蒙國重恩歴事<lb/>
<pb n="KR3k0012_SBCK_369-2b"/>
兩主受人厚禄安可逃難有死而巳自摩其頸曰要當爲<lb/>
國家受人一刀耳<lb/>
家語曰孔子其頸似臯陶<lb/>
孔叢子曰子髙遊趙還魯平原君客邹文李節與子髙別<lb/>
文節流涕交頸子髙撫手而已<lb/>
尸子曰禹長頸鳥喙<lb/>
扶南傳曰毗塞國王身長一丈二尺頸長三尺自古不死<lb/>
莫知其年知未然事號爲長頸王<lb/>
繁欽三胡賦曰罽賔之胡面象炙蝟頂須如持囊<lb/>
　　　　　肩<lb/>
釋名曰肩堅也<lb/>
說文曰肩髆也<lb/>
春秋元命苞曰文王龍顔阜肩<lb/>
<pb n="KR3k0012_SBCK_369-3a"/>
左傳昭二十年曰衛公孟縶狎齊豹𥘉齊豹見宗魯於公<lb/>
孟<hi>薦逹也</hi>爲驂乗焉將作亂而謂之曰公孟之不若子所知<lb/>
也勿與乗吾將殺之對曰吾由子事公孟今聞難而逃是<lb/>
僣子也<hi>使子言不信</hi>子行事乎吾將死之公孟有事於蓋獲之<lb/>
門外宗魯驂乗齊氏用戈擊公孟宗魯以背蔽之斷肱以<lb/>
中公孟之肩皆殺之<lb/>
又昭二十六年成大夫公孫朝告于齊曰孟氏魯之敝室<lb/>
也<hi>敝壞也</hi>用成巳甚弗能忍也請息肩於齊齊師圍成<lb/>
又定上曰楚子渉睢<hi>七余切</hi>濟江入于雲中<hi>雲夢澤也</hi>王寢盗攻<lb/>
之以戈擊王王孫由于以背受之中肩<lb/>
爾雅曰北方有比肩民焉迭食而迭望<hi>此即半躰之人各有一目一鼻一孔</hi>
<hi>一臂一脚亦由魚鳥之相舎也</hi>
崔鴻十六國春秋後趙録曰𥘉太式殿旣成圖畫自古賢<lb/>
<pb n="KR3k0012_SBCK_369-3b"/>
聖忠臣烈士是月皆變爲胡狀旬餘頭悉入肩中喉冠忦<lb/>
<hi>音介</hi>髣髴微出石虎大惡之<lb/>
國語曰叔魚鳶肩其母曰是必爲賄死<lb/>
莊子曰支離䟽肩髙於頂<lb/>
又曰盧敖見若士深目鳶肩<lb/>
淮南子曰東方之人鳶肩　北方人大肩<lb/>
梁兾別傳曰兾鳶肩文傳曰趙壹肩髙二尺髙自抗竦爲<lb/>
郷黨所擯<lb/>
車頻秦書曰符堅生肩背有赤色隱起狀如篆文<lb/>
洛神賦曰肩若削成<lb/>
　　　　　胛<lb/>
釋名曰胛闔也與匈脇背相㑹闔<lb/>
說文曰髆肩胛也<lb/>
<pb n="KR3k0012_SBCK_369-4a"/>
春秋元命苞曰胛之爲言附着也如龍蟠虎伏合附着也<lb/>
吴越春秋曰專諸刺王僚貫胛逹背<lb/>
　　　　　臂<lb/>
釋名曰臂禆也在傍曰禆也<lb/>
左傳莊公　𥘉公築臺臨黨氏見孟任從之閟而以夫人<lb/>
言許之　割臂盟公生子般焉<lb/>
又襄公　公孫丁射尹公佗貫臂<lb/>
春秋元命苞曰湯臂四肘是謂神剛象月推移以綏四方<lb/>
史記曰吴起東出衛郭門與其母訣嚙臂而盟曰起不爲<lb/>
卿相不復入衛門果如其言<lb/>
漢書曰李廣隴西人援臂善騎射<lb/>
又曰陳湯擊郅支時中寒病臂不屈伸湯入有詔無拜<lb/>
又王莽傳曰甄豐子尋作符命而誅尋手理有天子字莽<lb/>
<pb n="KR3k0012_SBCK_369-4b"/>
解其臂入視曰此一太子也或曰一六子也明尋子父當<lb/>
戮死也<lb/>
又曰劉歆上議曰武帝立五廟國伐朝鮮起玄莬樂浪以<lb/>
斷匈奴左臂西伐大宛結烏孫以裂匈奴左臂<lb/>
續漢書曰單超河南人梁兾振動天下延熹二年皇后崩<lb/>
帝呼單超等入謀誅兾及更召徐璜具瑗等五人遂定其<lb/>
議帝嚙超臂出血以爲盟兾及宗親黨與悉誅之<lb/>
後漢書曰楊璇平蒼梧桂陽猾賊荆州刺史趙凱誣奏璇<lb/>
實非身破賊而妄有其功遂檻車徴璇防禁嚴宻無由自<lb/>
訟乃嚙臂出血以書衣爲章具陳破賊形勢以付子弟詣<lb/>
闕通之詔原璇更拜議郎凱受誣人之罪<lb/>
魏志曰太祖所乗馬名絶影流矢所中并中太祖右臂<lb/>
吴志曰太史慈字子義東來人也長七尺美鬚髯猿臂善<lb/>
<pb n="KR3k0012_SBCK_369-5a"/>
射<lb/>
蜀志曰先主長七尺五寸自顧見耳垂臂下膝<lb/>
又曰關羽爲流矢所中貫在左臂隂雨常痛伸臂與醫刮<lb/>
骨去毒血流盤器而羽割炙引酒自若<lb/>
晉書曰都官從事濟南劉享奏何曽綺麗華飾瑩牛蹄角<lb/>
後曽辟享爲掾因小事杖享破臂<lb/>
晉中興書曰交州刺史王諒爲州人梁碩所圍城䧟碩逼<lb/>
奪諒節諒不與碩遂斷諒右臂諒正色曰死不畏臂斷何<lb/>
有哉<lb/>
崔鴻十六國春秋後趙録曰石勒引李陽懽酣陽臂笑視<lb/>
之曰卿雖老臂中由有力頗復與人鬪不孤徃日懕卿老<lb/>
拳卿亦飽孤毒手<lb/>
後秦記曰姚襄垂臂過膝<lb/>
<pb n="KR3k0012_SBCK_369-5b"/>
三國典略曰陸法和進於巴陵見王僧辯謂之曰貧道巳<lb/>
却侯景一臂更何能爲檀越冝即逐取侯景<lb/>
三國典略曰髙歡營主尉景欲執爾朱兆歡嚙臂止之<lb/>
唐書曰髙宗幸東都太子於京師監國因留薛元超以侍<lb/>
太子臨行謂元超曰朕之留卿如去一臂關西之事悉以<lb/>
委卿<lb/>
列子曰甘蠅古之善射者飛衛學射於甘蝇紀昌學射於<lb/>
飛衛盡飛之術計天下之敵巳一人而巳乃謀殺飛衛相<lb/>
遇於野二人交射矢鋒觸而墜於地飛矢先窮紀昌唯一<lb/>
旣發飛衛以棘刺之端扞之而無差於是二子泣而投弓<lb/>
相拜於途請爲父子剋臂以誓不得告術於人也<lb/>
莊子曰仲尼謂顔淵曰吾終身與汝交臂而失之可不哀<lb/>
與<lb/>
<pb n="KR3k0012_SBCK_369-6a"/>
又曰浸假而化子之左臂以爲鷄予因以求時夜浸假而<lb/>
化予之右臂以爲彈予因以求鷄炙<lb/>
又曰韓魏相争侵地子華子見昭僖侯昭僖有憂色子華<lb/>
子曰今使天下書銘於君之前曰左手攫之則右手廢右<lb/>
手攫之則左手廢然而攫之必有天下君攫之乎僖侯曰<lb/>
寡人不攫也子華子曰自是觀之兩臂重於天下也身又<lb/>
重兩臂韓之輕於天下逺矣<lb/>
燕丹子曰荆軻拾瓦投鼃<hi>音圭</hi>太子令人奏奉盤金軻用竭<lb/>
復進軻曰非爲太子愛金也但臂痛耳<lb/>
淮南子曰羿右臂長而善射<lb/>
新序曰崔杼殺莊公申蒯漁於海將入死之門者以告崔<lb/>
杼令勿内蒯曰汝疑我乎乃斷其左臂以與門者以示杼<lb/>
陳八列令其入蒯拔劒呼天而鬪殺七列不及崔杼一列<lb/>
<pb n="KR3k0012_SBCK_369-6b"/>
而死<lb/>
白虎通曰湯臂二肘是謂抑翼攘去不義萬民蕃息<lb/>
璅語曰晉師曠晝侍平公鼓瑟輟而笑曰齊君與嬖人戲<lb/>
墜床傷臂公書記之使問齊侯果如其言<lb/>
山海經曰長臂國人捕魚水中兩手各操一魚<lb/>
又曰竒肱之國其人唯有一臂<lb/>
劉欣期交州記曰儋耳之東人臂一骨<lb/>
外國事曰大拳國人援臂長脇<lb/>
西京雜記曰宣帝𬒳收繫郡邸獄臂上猶帶史良娣合綏<lb/>
宛轉繩係寳鏡一枚<lb/>
幽明録曰有人相羊叔子父墓有帝王之氣叔子於是乃<lb/>
自掘斷墓後相者又云此墓由當出折臂三公叔子工騎<lb/>
乗及爲襄陽縣督盤馬落地遂折臂<lb/>
<pb n="KR3k0012_SBCK_369-7a"/>
論衡曰書傳稱曽子孝與母同氣曽子出薪於野客至而<lb/>
欲去曽子母以右手搤左臂曽子左臂立痛即馳至此虚<lb/>
也臂痛曽子臂亦痛母死曽子亦死乎<hi>搤於革切</hi>
俗說曰釋道安生便左臂上一肉廣一寸許着臂如釧將<lb/>
可上下時人謂之印手菩薩<lb/>
楚辭曰九折臂而成醫<lb/>
　　　　　腕<lb/>
釋名曰腕者言宛屈也<lb/>
左傳定下曰晉師將盟衛侯于鄟澤<hi>鄟音專</hi>
趙簡子曰羣臣誰敢盟衛君者渉佗成何曰我能盟之將<lb/>
㰱渉佗捘衛侯之手及腕<hi>捘子對切捘擠也血至於腕</hi>衛侯怒<lb/>
　　　　　腋<lb/>
釋名曰腋繹也言可張翕尋繹也<lb/>
<pb n="KR3k0012_SBCK_369-7b"/>
說文曰胳略下也胠腋下也<hi>胳音各胠香刧反又去魚二切</hi>
漢書五行志曰髙后八年三月祓霸上還過軹道見物如<lb/>
蒼狗㦸髙后腋忽不見卜之趙王如意爲祟遂病腋下而<lb/>
崩<lb/>
東觀漢記曰江革爲五官中郎將將朝㑹詔使虎賁迎送<lb/>
扶腋寵遇甚厚<lb/>
孔融上書曰先帝褒厚老臣懼其殞越是故扶接助其氣<lb/>
力三公刺腋近爲憂之非警戒也云備大臣非其類也<lb/>
神仙傳曰老子母感大流星而娠懷之七十歳乃生剖母<lb/>
左腋而出<lb/>
　　　　　肘<lb/>
釋名曰肘注也可隱注也<lb/>
傳曰師陣于鞌郄克傷於矢曰余病矣張侯曰自始合而<lb/>
<pb n="KR3k0012_SBCK_369-8a"/>
矢貫余手及肘余折以御左輪朱殷豈敢言病吾子忍之<lb/>
又曰欒盈之亂范鞅遇欒樂曰樂免之死將訟汝於天樂<lb/>
射之不中又注則乗槐本而覆或以㦸鈎之斷肘而死<lb/>
春秋後語曰智伯率韓魏之兵以伐趙襄子於晉陽决晉<lb/>
水以灌晉陽之城不没者三板智伯行水魏桓子御韓康<lb/>
叅乗智伯曰吾不知水之可以亡人國乃今知之然汾水<lb/>
可以灌安邑綘水可以灌平陽魏桓子肘韓康子韓康子<lb/>
履桓子之足接於車上而智伯地分身死國亡爲天下笑<lb/>
謝承後漢書曰羊續爲南陽太守志在矯俗裳不下膝彈<lb/>
琴出肘<lb/>
叚龜龍凉州記曰吕光左肘生肉印及征西域印内隱起<lb/>
文字曰巨霸也<lb/>
莊子曰子貢往見原憲憲杖䇿而應正衿肘見<lb/>
<pb n="KR3k0012_SBCK_369-8b"/>
又曰支離叔與滑介叔觀於冝伯之丘崑崙之墟黄<lb/>
帝之所休俄而栁生於其左肘其意蹷蹷然惡之支離叔<lb/>
曰子惡之乎滑介叔曰亡予何惡生者假借也假之而生<lb/>
生塵垢也生爲晝夜且吾與子觀化化及我何惡哉<lb/>
吕氏春秋曰密子賤治單父恐魯君聽䜛令巳不得行術<lb/>
將行請迎史二人俱至單父使其書將書密子掣其肘書<lb/>
不善則怒史患之請歸報魯君太息曰密子以此諌寡人<lb/>
自今以去單父非寡人有<lb/>
太平御覽卷第三百六十九<lb/>
</p>
<p>
</p>
  </div>
</body>
</text>
</TEI>
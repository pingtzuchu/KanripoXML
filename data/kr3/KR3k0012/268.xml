<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_268-1a"/>
太平御覽卷第二百六十八<lb/>
　職官部六十六<lb/>
　　　　　良令長下<lb/>
崔鴻十六國春秋北凉録曰張譚字元慶武威姑臧人也<lb/>
爲和寧令政以德化爲本不務威刑民有過者讀孝經及<lb/>
忠臣孝子傳訓導之百姓愛之如父母號曰慈君<lb/>
又後趙録曰王謨字思賢甕鼻言不清暢尫短無威儀將<lb/>
拜曲陽令石勒疑之問長史張賔賔曰請試可勒從之政<lb/>
教嚴明百城尤最出爲都部從事守宰去官者十五人<lb/>
又後趙録曰申録字道時爲廣昌令白烏巢其庭樹甘露<lb/>
降其㕔事後爲三公<lb/>
北齊書曰郎茂除衛國令時有擊囚二百茂親自究審數<lb/>
日擇免者百餘人歴年辭訟不詣州省魏州刺史元暉謂<lb/>
<pb n="KR3k0012_SBCK_268-1b"/>
曰長史言衛國人不敢申訴者畏明府耳茂曰人猶水也<lb/>
法令爲隄防不固必致奔突茍無决溢使君何患哉暉無<lb/>
以應<lb/>
後周書曰辛昻行成都令昻到縣便與諸生祭文翁學堂<lb/>
因共歡宴謂諸生曰子孝臣忠師嚴友信立身之要如斯<lb/>
而巳若不事斯語何以成名冝自勉克成令譽昻言切理<lb/>
至諸生等深感悟歸而告其父老曰辛君教誡如此不可<lb/>
違之於是井邑肅然咸從其化<lb/>
陳書曰禇玠山隂縣多豪猾前後令皆以贓汙免髙宗患<lb/>
之謂中書舎人蔡景歴曰稽隂大邑乆無良宰卿文士之<lb/>
内試思其人景歴進曰禇玠廉儉有幹用未審堪其選不<lb/>
髙宗曰甚善卿言與朕意同乃除山隂令<lb/>
隋書曰魏徳深遷貴郷長爲政清浄不嚴而治㑹興遼東<lb/>
<pb n="KR3k0012_SBCK_268-2a"/>
之役徴稅百端使人往來責成郡縣于時王綱㢮紊吏多<lb/>
贓賄所在徴歛下不堪命唯德深一縣有無相通不竭其<lb/>
力所求皆給百姓不擾稱爲大治㝷轉館陶長貴郷吏人<lb/>
聞之皆歔欷流涕語不成聲及將赴任傾城送之號泣之<lb/>
聲道路不絶旣至館陶闔境老㓜皆如見其父母有猾人<lb/>
貟外郎趙君寔與郡丞元寳藏深相交結前後令長未有<lb/>
不受其指麾者自德深至縣君寔屏處於室未甞輙敢出<lb/>
門逃竄之徒歸來如市貴郷父老冒渉險難詣闕請留德<lb/>
深有詔許之舘陶父老復詣郡相訟以貴郷文書爲詐郡<lb/>
不能决㑹持節使者韋霽杜整等至兩縣詣使訟之乃斷<lb/>
從貴郷貴郷吏人歌呼滿道互相稱慶舘陶衆庻合境悲<lb/>
哭因而居住者數百家<lb/>
隋書曰蘇威薦房恭懿授新豐令政爲三輔之最上聞而<lb/>
<pb n="KR3k0012_SBCK_268-2b"/>
嘉之賜物四百叚恭懿以所得賜分給窮乏未幾復賜米<lb/>
三百石恭懿又以賑貧人上聞而止之時雍州諸縣令毎<lb/>
朔朝謁上見恭懿必呼至榻前訪以理人之術<lb/>
又曰房彦謙遷長葛令甚有惠化百姓號爲慈父仁壽中<lb/>
上令持節使者廵行縣察長吏能不以彦謙爲天下第一<lb/>
超授鄀州司馬吏民號哭相謂曰房明府今去吾屬何用<lb/>
生爲其後百姓思之立碑頌德<lb/>
又曰劉曠不知何許人也性謹厚毎以誠恕應物開皇𥘉<lb/>
爲平郷令單騎之官人有争訟者輙丁寧暁以義理不加<lb/>
繩劾自各引咎而去所得俸禄賑施窮乏百姓感其德化<lb/>
更相篤勵曰有君如此何得爲非<lb/>
唐書曰李大亮授土門令屬百姓饑荒盗賊侵冦大亮遂<lb/>
賣所乗馬分給貧弱勸以墾田歳因大稔躬捕冦盗所擊<lb/>
<pb n="KR3k0012_SBCK_268-3a"/>
輙平時太宗在藩廵撫北境聞而嗟歎下書勞之<lb/>
又曰賈敦頥弟敦實貞觀中爲饒陽令政化清静老㓜懷<lb/>
之時敦頥復授瀛州刺史舊制大功以上不復連官朝廷<lb/>
以其兄弟在職俱有能名遂不遷替<lb/>
又曰髙宗以尚乗奉御權懷恩爲万年令賞能也時有奉<lb/>
乗安畢羅善於調馬上頗狎之懷恩因奏事遇畢羅在左<lb/>
右言戯無禮懷恩旣退執而杖之上知而嗟賞謂侍臣曰<lb/>
懷恩乃能不避強禦真良吏也即日遷擢<lb/>
又曰景雲中長安縣令李朝隱加太中大夫朝隱之宰京縣<lb/>
也政刑畢舉權豪懾憚有内寺伯非禮千忤朝隱叱擊于<lb/>
獄上喜焉故有此命<lb/>
又曰路嗣恭京兆三原人始名劒客歴仕郡縣有能名後<lb/>
授神烏令考績上上而爲天下最玄宗以其能嗣魯恭賜<lb/>
<pb n="KR3k0012_SBCK_268-3b"/>
改其名<lb/>
又曰韋景駿開元中爲肥郷令縣人有母子相訟者景駿<lb/>
謂之曰吾少孤毎見人養親自痛終天無分汝幸在温凊<lb/>
之地何得如此錫類不行令之罪也因垂泣嗚咽仍取孝<lb/>
經與之令習讀於是母子感悟各請改悔遂稱慈孝累轉<lb/>
趙州長史路由肥郷人吏驚喜竟來犒餞留連經日有童<lb/>
稚數人年甫十餘歳亦在其中景駿謂曰計吾去此時汝<lb/>
軰未生旣無舊恩何慇勤之甚也咸對曰比聞長宿傳說<lb/>
縣中廨宇學堂舘舎堤橋並是明公遺跡將謂古人不意<lb/>
親得瞻覩不覺欣戀倍於常也其爲人所思如此<lb/>
又曰馮伉遷尚書膳部貟外郎李抱真卒充弔贈使抱真<lb/>
男遺伉帛數百疋不納又專送至京伉因表奏固請不受<lb/>
屬醴泉闕縣令宰臣進人名上意不可謂宰臣曰前使澤<lb/>
<pb n="KR3k0012_SBCK_268-4a"/>
潞不受財帛者此人必有清政可以授之遂改醴泉縣令患<lb/>
百姓多昏猾爲著諭蒙十四篇大指明忠孝仁義勸學務<lb/>
農毎郷給一卷俾其傳習<lb/>
又曰元徳秀字紫芝河南人也爲魯山令先是墮車傷足<lb/>
不任趨拜汝郡守以客禮待之部人爲盗吏捕之繫獄㑹<lb/>
縣界有猛獸爲暴盗自陳曰願格殺猛獸以自贖德秀許<lb/>
之胥史曰盗詭計苟免擅放官囚無乃累乎德秀曰吾不<lb/>
欲負約累則吾坐必請不及諸君即破械出之翌日格猛<lb/>
獸而還誠信化人大率此類<lb/>
又曰王敬則爲曁陽令時軍荒後縣有一部刼逃入山中<lb/>
頗爲人患敬則遣人致意刼帥使出首當申論郭下廟神<lb/>
甚酷烈百姓信之敬則引神爲誓必不相負刼帥旣出敬<lb/>
則於廟中設酒㑹於座收縳曰吾啓神若負誓還神十牛<lb/>
<pb n="KR3k0012_SBCK_268-4b"/>
今不得違誓即殺十牛解神并斬諸刼百姓恱之<lb/>
晉史曰壽張令趙賡考滿之外量留二年以飛蝗避境故<lb/>
也<lb/>
廣州先賢傳曰黄豪字子微交阯人除外黄令豪約已儉<lb/>
節麄衣𬞞食所得俸秩悉賜貧吏一縣稱平<lb/>
益部耆舊傳曰羅衡字仲伯爲万年令誅鋤姦黨縣界肅<lb/>
然民夜不閉門繫牛馬於道旁曰以屬羅公<lb/>
又曰趙珜字孫明少好遊俠行部帶劒過亭長亭長譴之<lb/>
乃歎曰無大志故爲竪吏所輕耳於是解劒掛壁曰珜不<lb/>
乗輜車佩紱不復帶劒因之京師詣太學受業治春秋變<lb/>
行厲操名德遂稱除野王令乃解劒帶之官治官清約以<lb/>
身率下烟火不舉常食乾糒<lb/>
又曰閻憲字孟度爲綿竹令治以禮讓爲首寛猛相濟其<lb/>
<pb n="KR3k0012_SBCK_268-5a"/>
聽察甚明簡選吏職甚得其人男子杜成夜於路得遺裝<lb/>
一囊開視有錦二十五疋迄明詣吏曰縣有明君不能慙<lb/>
心故也<lb/>
又曰楊球字仲宣爲茂陵令寛和多惠以至誠接下爲民<lb/>
所愛比縣連歳蝗災曲折不入茂陵<lb/>
長沙耆舊傳曰祝良字邵卿爲洛陽令貴戚歛手桴鼓稀<lb/>
鳴時亢旱天子祈雨不得良乃暴身階庭告誠引罪紫雲<lb/>
沓起甘雨乃降<lb/>
陳留風俗傳曰昭帝時蒙人焦貢爲小黄令路不拾遺囹<lb/>
圄空虚詔遷貢百姓揮涕守闕求索還貢天子聽増貢之<lb/>
秩千石貢之風化猶存其民好學多貧此其風也<lb/>
海内先賢傳曰公沙穆遷弘農令界有蝗虫食禾稼百姓<lb/>
惶懼穆設壇謝曰百姓有過咎在典掌罪穆之由請以身<lb/>
<pb n="KR3k0012_SBCK_268-5b"/>
禱玄雲四集雨下霶霈自日中至晡不知蝗虫所在百姓<lb/>
稱曰神明<lb/>
魯國先賢傳曰孔翊爲洛陽令置水於前庭得私書皆投<lb/>
其中一無所發彈理貴戚無所廻避<lb/>
汝南先賢傳曰黄浮字隱公陽安人年二十在於民伍曽<lb/>
爲墟里所差次當給亭於是感激學書慨然長歎曰黄浮<lb/>
非郷里所知因隨人到京師求學歳餘除昌慮長濮陽令<lb/>
同歳子爲都市掾犯罪當死一郡盡爲之請浮曰周公誅<lb/>
二弟石碏討其子今雖同歳子浮所不能赦也治政清明<lb/>
號爲神君<lb/>
又曰陳曄邵陵人也體尚篤烈學通古今除巫令民張遺<lb/>
腹子年十五爲父報讎吏捕得之曄愍曰嗟乎今殺遺腹<lb/>
之孤絶人繼嗣是不仁也法復讎之子是不義也不仁不<lb/>
<pb n="KR3k0012_SBCK_268-6a"/>
義焉可以爲人君長哉遂解印綬逃亡遇赦乃出<lb/>
鍾玩良吏傳曰髙玩字伯珎蜀郡人也除曲陽令乃徴還<lb/>
送者不使出界布𬒳緼裘猶去時之服朝野歸其清<lb/>
又曰司馬儁字元異𥙷洛陽令豪右挫氣京都號曰卧虎<lb/>
又曰陳登字元龍廣漢人也爲東陽長視民如子<lb/>
崔氏家傳曰崔瑗爲汲令乃爲開溝造稻田薄鹵之地更<lb/>
爲沃壤民頼其利長老歌之曰天降神明君錫我慈仁父<lb/>
臨民布德澤恩惠施以序穿溝廣漑灌决渠作甘雨<lb/>
殷氏傳曰殷裒爲滎陽令先多淫雨百姓飢饉君乃穿渠<lb/>
入河三十餘里䟽導原隰用致豊年民頼其利號殷溝而<lb/>
頌之<lb/>
鍾離意別傳曰意遷東平瑕丘令男子倪直勇悍有力便<lb/>
弓弩飛射走獸百不脫一桀悖好犯長吏意到官召署捕<lb/>
<pb n="KR3k0012_SBCK_268-6b"/>
賊掾勑謂之云令昔甞破三軍之衆不用尺兵甞縛暴虎<lb/>
不用尺繩但以良詐爲之耳掾之氣勢安若冝愼之因復<lb/>
召直子渉署門下將游徼私出入寺門無所關白收渉鞭<lb/>
之直走之寺門吹氣大言言無上下意氣勑直能爲子屈<lb/>
者自縛誡令不則鞭殺其子直果自縛意告曰令前告汝<lb/>
甞縛暴虎不用尺繩汝自視何如虎自縛耶勑獄械直父<lb/>
子結連其頭對榜<hi>愽壯切</hi>欲死掾吏陳諌乃貸之由是相率<lb/>
爲善所謂上德之政鷹化爲鳩暴虎成狸此之謂也<lb/>
荀氏家傳曰荀貌除太原榆次令爲政以德人懷之時有<lb/>
鳯凰集其境内晉武帝下詔褒美太始三年卒吏人如喪<lb/>
親戚爲之樹碑其序曰仰之如日月敬之如神明愛之如<lb/>
父母樂之如時雨<lb/>
典略曰韓攸字仲潢潁川人爲嬴長時民大飢而太守未<lb/>
<pb n="KR3k0012_SBCK_268-7a"/>
至攸因發倉賑之吏白言太守垂至軍糧重事可湏來到<lb/>
攸言民命懸急令以擅出榖受罪合眼入地不以爲恨也<lb/>
後竟不坐吏民蒙濟者數千人<lb/>
㑹稽典録曰徐引字聖通爲汝隂令縣俗剛強大姓兼并<lb/>
引到官誅剪姦桀豪右歛手啇旅路宿道不拾遺童歌之<lb/>
曰徐聖通政無雙平刑罰姦宄空<lb/>
華陽國志曰王長文字德儁元康𥘉試守江源令縣收得<lb/>
盗馬賊及發冢賊長文引見誘慰時適臘晦皆遣歸家獄<lb/>
先有繫囚亦遣之謂曰教化不厚使汝等如此長史之過<lb/>
也蜡節慶祚歸就汝上下善相懽樂過節來還當爲汝思<lb/>
他理郡吏惶懼争請不許㝷有赦令無不感恩<lb/>
又曰景毅字文堅梓潼人爲髙陵令立文學以禮讓化民<lb/>
遷侍御史吏民守闕請之三年不絶<lb/>
<pb n="KR3k0012_SBCK_268-7b"/>
捜神記曰徐栩字敬卿吴曲拳人少爲獄吏執法詳平爲<lb/>
小黄令時屬縣大蝗野無生草至小黄界飛過不集<lb/>
山公啓事曰温令許竒等並見稱名雖在職各日淺冝顯<lb/>
報大郡以勸天下詔曰案其資歴悉自足爲郡守各以在<lb/>
職日淺則冝盡其政績不冝速他轉也<lb/>
愽物志曰太子望爲灌壇令朞年風不鳴條文王夢見一<lb/>
婦人甚麗當道而哭問其故婦人言曰我東海太山神女<lb/>
嫁爲西海婦欲東歸灌壇令當吾道太公有德吾不敢以<lb/>
暴風疾雨過也文王夢覺明日召太公三日果有疾風暴<lb/>
雨去者皆西來也<lb/>
說苑曰晏子治東阿三年景公召而數之曰吾以子爲可<lb/>
而使子治東阿今子治而亂子退而自察也寡人將加大<lb/>
誅乎晏子曰臣請改道易行而治東阿三年不治臣請死<lb/>
<pb n="KR3k0012_SBCK_268-8a"/>
之景公許之於是明年上計景公迎而賀之曰善矣子之<lb/>
治東阿也晏子對曰前臣之治東阿屬託不行貨賂不至<lb/>
陂池之魚以利貧民當此之時民無飢者而君反以罪今<lb/>
臣之治東阿也屬託行貨賂至事左右陂池之魚入權家<lb/>
民之貧飢者過半君反迎而賀臣臣願乞骸骨景公乃下<lb/>
席而謝曰子強復治之東阿者子之東阿也寡人無復與<lb/>
焉<lb/>
新序曰昔子竒年十八齊君使之治阿旣行矣悔之使使<lb/>
追曰未至阿及之還之巳至勿還也使者及之而不還君<lb/>
問其故對曰臣見使與共載者白首也夫以老者之智以<lb/>
少者之决必能治阿矣是以不還<lb/>
又曰魯君使宓子賤爲單父宰子賤辭去因請借善書者<lb/>
二人其憲法教品魯君與之至軍父使書子賤從旁引其<lb/>
<pb n="KR3k0012_SBCK_268-8b"/>
肘書醜則怒之欲好則引之書者患之請辭而去歸以告<lb/>
魯君魯君曰子賤苦吾擾之使不得施其善政也乃命有<lb/>
可無得擅徴發單父單父大治故孔子曰君子哉若人魯<lb/>
無君子者斯焉取斯美其德也<lb/>
太平御覽卷第二百六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_094-1a"/>
太平御覽卷第九十四　皇王部十九<lb/>
　　魏烈祖明皇帝　齊王　髙貴郷公　陳留王<lb/>
　　　　　烈祖明皇帝<lb/>
魏志曰明皇帝諱叡字元仲文帝太子也生而太祖愛之<lb/>
常令在左右年十五封武徳侯黄𥘉二年爲齊公三年爲<lb/>
平原王以其母誅故未建爲嗣七年夏五月帝病篤乃立<lb/>
爲皇太子丁巳即皇帝位詔太傅三公以文帝典論刻石<lb/>
于廟門之外青龍見郟之摩陂井中幸陂觀龍於是改元<lb/>
爲青龍摩陂爲龍陂二年三月山陽公薨素服發哀使持<lb/>
節典護䘮追謚山陽公爲漢孝獻皇帝葬以漢禮孫權入<lb/>
居巢湖口向合肥新城又遣將陸議孫韶各將萬餘人入<lb/>
淮沔六月征東將軍滿寵進軍拒之秋七月帝親御龍舟<lb/>
東征權攻新城將軍張頴等拒守力戰帝軍未至數百里<lb/>
<pb n="KR3k0012_SBCK_094-1b"/>
權遁走群臣以爲大將軍方與諸葛亮相持未解車駕可<lb/>
西幸長安帝曰權走亮膽破大將軍必制之吾無憂矣遂<lb/>
進軍幸夀春録諸將功封賞各有差八月大曜兵饗六軍<lb/>
遣使者持節犒勞合肥夀春諸軍行還許昌宫司馬宣王<lb/>
與亮連圍積日亮數挑戰宣王堅壘不應㑹亮卒其軍退<lb/>
還景𥘉元年㤗山茬縣言黄龍見<hi>茬土狸反</hi>於是有司奏以爲<lb/>
魏得地統冝以建丑之月爲正月定暦改年爲孟夏四月<lb/>
眼色尚黄犧牲用白戎事乗黒首白馬建大赤之旗朝㑹<lb/>
建太白之旗改太和暦爲景𥘉暦其春夏秋冬孟仲季月<lb/>
雖與正歳不同至於郊祀迎氣礿祠蒸甞廵狩蒐田分至<lb/>
啓閉班宣時令中氣早晩敬授民事皆以正歳斗建爲暦<lb/>
數之序二年十二月帝寢疾不豫太尉宣王還至河内帝<lb/>
驛馬召到引入卧内執其手謂曰吾疾甚以後事屬君君<lb/>
<pb n="KR3k0012_SBCK_094-2a"/>
其與爽輔少子吾得見君無所恨矣宣王頓首流涕即日<lb/>
帝崩于嘉福殿年三十六葬髙平陵<lb/>
魏書曰帝生數歳而有𡵨嶷之姿武皇帝異之曰我基於<lb/>
爾三世矣每朝讌㑹同與待中近臣並列帷幄好學多識<lb/>
特留心於法理容止可觀望之儼恪即位之後容受直言<lb/>
聽受吏民士卒上書一月之中至數十百封雖文辭鄙陋<lb/>
猶覽省究意無厭倦<lb/>
又曰青龍三年起太極諸殿築㹅章觀髙十餘丈建翔鳯<lb/>
於其上又於芳林園中起陂池檝櫂越歌又於列殿之北<lb/>
立八坊諸才人以次弟序處其中貴人夫人巳上轉南附<lb/>
焉其秩名擬百官之數帝常遊宴在内乃選女子知書可<lb/>
附信者六人以爲女尚書使典省外奏事處分當畫可自<lb/>
貴人巳下至尚保及給掖庭洒掃習伎歌者各有千數通<lb/>
<pb n="KR3k0012_SBCK_094-2b"/>
引榖水過九龍前玉井綺蘭蟾蠩含受神龍吐出使博士<lb/>
馬均作司南車水轉百戯歳首建巨獸魚龍曼延弄馬倒<lb/>
騎備如漢西京之制築閶闔諸門外罘<hi>音浮</hi>罳<hi>音思</hi>太子舎人<lb/>
張茂以吴蜀數動諸將出征而帝盛興宫室留意於玩飾<lb/>
賜與无度帑藏空竭乃上書諌之<lb/>
魏氏春秋曰魏明帝天姿秀出立髮委地口吃少言而沉<lb/>
毅好斷𥘉諸公受遺輔導帝皆以方位處之政自己出而<lb/>
優禮大臣開容善直雖犯顔極諌無摧戮也其君人之量<lb/>
如此之偉然不思建徳垂風固維城之基至使大權偏據<lb/>
社稷無衛悲夫<lb/>
魏略曰明帝欲平北邙令登臺見孟津辛毗諌曰若九河<lb/>
溢涌洪水爲害丘陵皆夷何以禦之帝乃止<lb/>
魏末傳曰𥘉帝爲平原王母甄后妬文帝殺之故不立爲<lb/>
<pb n="KR3k0012_SBCK_094-3a"/>
太子甞從帝獵見鹿子母帝射殺鹿母詔明帝射鹿子明<lb/>
帝曰陛下巳殺其母臣不忍殺其子因涕泣文帝即放弓<lb/>
箭以此深竒之而建樹之意定矣<lb/>
　　　　　廢帝齊王芳<lb/>
魏志曰齊王諱芳字蘭卿明帝無子養王及秦王詢宫省<lb/>
事祕莫有知其所由夾者<hi>魏氏春秋曰或云任城王楷子也</hi>青龍三年立<lb/>
爲齊王景𥘉三年正月明帝病甚乃立爲皇太子是月即<lb/>
皇帝位二月西域重譯獻火浣布詔大將軍太尉臨試以<lb/>
示百僚帝加元服賜羣臣各有差大將軍司馬景王將謀<lb/>
廢帝以聞皇太后太后令曰皇帝芳春秋巳長不親萬機<lb/>
躭淫内寵沉漫女德曰延倡優縱其醜謔延六宫家人留<lb/>
止内房毁人倫之叙亂男女之節恭孝日虧悖傲滋甚不<lb/>
可以承天叙奉宗廟遣芳歸藩于齊以避皇位是日遷居<lb/>
<pb n="KR3k0012_SBCK_094-3b"/>
别宫時年二十三使者持節送衛營齊王宫於河内之重<lb/>
門制度皆如藩國之禮<lb/>
魏略曰景王將廢帝遣郭芝入白太后后與帝對坐芝謂<lb/>
帝曰大將軍欲廢陛下立彭城王據帝乃起去太后不恱<lb/>
芝曰太后有子不能教令太將軍章巳成又勒兵在外以<lb/>
備非常但當從旨將復何言太后曰我欲見大將軍口有<lb/>
所說芝曰何可見耶但當速取璽綬太后意折乃遣傍御<lb/>
取璽綬着坐側芝出報景王景王甚懽又遣使者授齊王<lb/>
印綬當出就西宫帝受命遂載王車與太后別垂涕始從<lb/>
太極殿南出群臣送者數千人太尉司馬孚悲不自勝餘<lb/>
多流涕王出後景王又使使者請璽綬太后曰彭城王我<lb/>
之季也今未立我當何之且明帝當絶嗣乎吾以爲髙貴<lb/>
郷公睿文皇帝之長孫明皇帝之弟子於禮小宗有後太<lb/>
<pb n="KR3k0012_SBCK_094-4a"/>
宗之義其詳議之景王乃更召羣臣以皇太后令示之乃<lb/>
定迎髙貴郷公是時太常以發二日待璽綬於温事定又<lb/>
請璽綬太后令曰我見髙貴郷公小時識之明日我自欲<lb/>
以璽綬手授之○魏丗譜曰晉受禪封齊王爲邵陵公年<lb/>
四十三太始十年薨謚曰厲公<lb/>
　　　　　廢帝髙貴郷公<lb/>
魏志曰髙貴郷公諱髦字彦士文帝孫東海定王彬子也<lb/>
正始五年封郯縣髙貴郷公少好學夙成齊王廢公卿議<lb/>
立公十月公至于玄武館羣臣奏請舎前殿公以先帝舊<lb/>
處避止西廂羣臣又請以法駕迎公不聽丙寅公入于洛<lb/>
陽羣臣迎拜西掖門南公下與將荅拜儐者請曰儀不拜<lb/>
公曰吾人臣也遂荅拜至止車門下輿左右曰舊乗輿入<lb/>
公曰吾𬒳皇太后徴未知所爲遂歩至太極東堂見于太<lb/>
<pb n="KR3k0012_SBCK_094-4b"/>
后是日即皇帝位百僚陪位者欣欣焉甘露元年夏四月<lb/>
幸太學問諸儒曰聖人幽賛神明仰觀俯察始作八卦後<lb/>
聖重之爲六十四立爻以極數凡斯大義罔有不備而夏<lb/>
有連山殷有歸藏周曰周昜昜之書其故何也昜愽士淳<lb/>
于俊對曰庖犧因燧皇之圖而制八卦神農演之爲六十<lb/>
四黄帝堯舜通其變三代隨時質文各繇其事故昜者變<lb/>
昜也名曰連山似山出納雲氣連天地也歸藏者萬事莫<lb/>
不歸藏於其中也帝又曰若使庖犧因燧皇而作昜孔子<lb/>
何以不云燧人氏没庖犧氏作乎俊不能荅講昜畢復命<lb/>
講尚書帝問曰鄭玄云稽古同天言堯同於天也王肅云<lb/>
堯順考古道而行之二義不同何者爲是博士庾峻對曰<lb/>
先儒所執各有乖異臣不足以定之然洪範稱三人占從<lb/>
二人之言賈馬及肅皆以爲順考古道以洪範言之肅義<lb/>
<pb n="KR3k0012_SBCK_094-5a"/>
爲正帝曰仲尼言唯天爲大唯堯則之堯之大羙在乎則<lb/>
天順考古道非其至也今發篇義以明聖徳而舎其大更<lb/>
稱其細豈作者之意耶峻對曰臣奉遵師說未喻大義至<lb/>
於文質折中裁之聖思復命講禮記帝問曰太上立徳其<lb/>
次務施報爲治何由而教化各異皆脩何政而能致於立<lb/>
徳施而不報乎博士馬照對曰太上立徳謂三皇五帝之<lb/>
丗以徳化民其次施報謂三王之丗以禮爲治也帝曰二<lb/>
者教化薄厚不同將主有優劣耶時使之然乎照對曰誠<lb/>
由時有樸文故化有薄厚也帝幸壁雍㑹命羣臣賦詩侍<lb/>
中和逌<hi>音由</hi>尚書陳騫等作詩賦稽留有司奏免官詔曰吾<lb/>
以闇昧愛好文雅廣延詩賦以知得失而乃爾紛紜良用<lb/>
反側其原逌等主者宣勑自爾巳後羣臣皆當翫習古義<lb/>
脩明經典稱朕意焉魏氏春秋曰公神明爽儁徳音宣㓪<lb/>
<pb n="KR3k0012_SBCK_094-5b"/>
罷朝景王私曰上何如主也鍾㑹對曰才同陳思武類太<lb/>
祖景王曰若如卿言社稷之福也甘露元年二月帝讌群<lb/>
臣於太極東堂與侍中荀顗尚書崔賛袁亮鍾毓中書令<lb/>
虞松等並講述禮典遂言帝王優劣之差帝慕顗有立因<lb/>
問顗等曰有夏旣衰后相殆滅少康収集夏衆復禹之績<lb/>
漢髙祖拔起壠畝驅帥豪雋芟夷秦項包舉宇内斯二主<lb/>
可謂殊才異略命世大賢者也考其功徳誰冝爲優顗等<lb/>
對曰夫天下重器王者天授徳應期運然後能受命創業<lb/>
至於階縁前緒興復舊績造之與復固難易不同少康功<lb/>
德雖羙猶爲中興之君與漢世祖同流可也至如髙祖臣<lb/>
等以爲優帝曰自古帝王功徳言行互有髙下未必創業<lb/>
者皆優紹繼者咸劣也湯武髙祖雖俱受命賢聖之分所<lb/>
覺懸殊少康殷宗中興之羙夏啓周成守文之盛論徳校<lb/>
<pb n="KR3k0012_SBCK_094-6a"/>
實方諸漢祖吾見其優未聞其劣頋所遇之時殊故所名<lb/>
之功異爾少康生於滅亡之後降爲諸侯之隷﨑嶇逃難<lb/>
僅以身免能布其徳而兆其謀卒滅過戈克復禹績祀夏<lb/>
配天不失舊物非至徳弘仁豈濟斯勲漢祖因土崩之勢<lb/>
仗一時之權專任智力以成功業行事動静多違聖撿爲<lb/>
人子則數危其親爲人君則囚繫賢相爲人父則不能衛<lb/>
子身没之後社稷幾傾若與少康易時而處或未能復大<lb/>
禹之績也推此言之冝髙夏康而下漢祖矣<lb/>
漢晉陽秋曰帝見威權日去不勝其忿乃召侍中王沉尚<lb/>
書王經散騎常侍王業謂曰司馬昭之心路人所知也吾<lb/>
不能坐受廢辱今日當與卿自出討之王經曰昔魯昭公<lb/>
不忍季氏敗走失國爲天下笑今權在其門乆矣朝廷四<lb/>
方皆爲之致死不顧逆順之理非一日也旦宿衛空闕兵<lb/>
<pb n="KR3k0012_SBCK_094-6b"/>
甲寡弱陛下何所資用而一旦如此無乃欲除疾而更深<lb/>
之耶禍殆不測冝見重詳帝乃出懷中板投地曰行决矣<lb/>
正使死何所恨况不死耶於是入白太后沉業奔走告文<lb/>
王爲之備帝遂帥僮僕數百鼔譟而出文王弟屯騎校尉<lb/>
伷<hi>音胄</hi>入遇帝於東止車門左右呵之伷衆奔走中護軍賈<lb/>
充又逆帝戰於南闕下帝自用劒揮衆欲退太子舎人成<lb/>
濟問充曰事急矣當云何充曰今日之事無所問也濟即<lb/>
前刺帝刃出於背文王聞大驚自投於地曰天下其謂我<lb/>
何太傅孚奔徃枕帝股而哭哀甚殺陛下者臣之罪也葬<lb/>
髙貴郷公于洛陽西北三十里屈澗之濵下車數乗不設<lb/>
旌旐百姓相聚而觀之曰是前日所殺天子也或掩面而<lb/>
泣悲不自勝<lb/>
帝王世紀曰髙貴卿公爲太子舎人成濟所害年二十以<lb/>
<pb n="KR3k0012_SBCK_094-7a"/>
公禮葬之<lb/>
　　　　　陳留王<lb/>
魏志曰陳留王諱奐字景明武帝孫燕王宇之子也甘露<lb/>
三年封安次縣常道郷公髙貴郷公卒公卿議迎立公六<lb/>
月入于洛陽即皇帝位於太極前殿大赦改元景元四年<lb/>
詔伐蜀命征西將軍鄧艾督帥諸軍趣甘松沓中雍州刺<lb/>
史諸葛緒督諸軍趨武都髙樓首尾踧討若擒姜維便當<lb/>
東西並進掃滅巴蜀也又命鎭西將軍鍾㑹由駱谷伐蜀<lb/>
所至輙克十一月蜀主劉禪降巴蜀皆平咸熈二年命晉<lb/>
王冕十有二旒建天子旌旗進王妃爲王后丗子爲太子<lb/>
八月相國晉王薨太子炎紹封襲位㹅攝百揆十二月禪<lb/>
位于晉改次于金墉城而終館于鄴時年二十在位六年<lb/>
帝王世紀曰陳留王即位禪晉封陳留王就國治鄴奉魏<lb/>
<pb n="KR3k0012_SBCK_094-7b"/>
宗祀魏世譜曰晉封帝爲陳留王年二十八太安元年崩<lb/>
謚曰元皇帝〇魏志評曰古者以天下爲公唯賢是與後<lb/>
代世位立子以嫡若胤嗣不繼則冝取旁親明徳若漢之<lb/>
文宣者斯不易之常准也明帝旣不能然情繫私愛撫養<lb/>
嬰孩傳以大器託付不專必叅枝族终於曹爽誅夷齊王<lb/>
替位髙貴郷公才惠夙成好問尚辭亦文帝之風流也然輕<lb/>
躁肆忿自䧟大禍陳留王恭巳南靣宰輔統政仰遵前式<lb/>
揖讓而禪遂饗封大國作賔于晉比之山陽班寵有加焉<lb/>
太平御覽卷第九十四<lb/>
</p>
<p>
</p>
  </div>
</body>
</text>
</TEI>
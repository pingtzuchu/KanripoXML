<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_440-1a"/>
太平御覽卷第四百四十<lb/>
　人事部八十一<lb/>
　　　　　貞女中<lb/>
唐書曰魏衡妻王氏梓州郪人也武德𥘉薛仁果舊將旁<lb/>
企地侵掠梁部因獲王氏逼而妻之後企地漸強盛衡謀<lb/>
以城應賊企地領衆將趍梁州未至數里飲酒醉卧王氏<lb/>
取其佩刀斬之携其首入城賊衆乃散髙祖大恱封爲崇<lb/>
義大夫人<lb/>
又曰絳州孝女衛氏字無忌夏縣人也𥘉其父爲郷人衛<lb/>
長則所殺無忌時年六歳母又改嫁更無弟兄及長常思<lb/>
復讎無忌從伯嘗設宴爲樂長則時亦預坐無忌以搏擊<lb/>
殺之旣而詣吏稱父讎旣報請就刑戮廵察大使黃門侍<lb/>
郎禇遂良以聞太宗嘉其孝烈特令免罪<lb/>
<pb n="KR3k0012_SBCK_440-1b"/>
又曰鄒侍徴妻薄氏待徴大暦中爲嘗州山隂縣尉其妻<lb/>
爲海賊所掠薄氏守節出待徴官告於懷中託付村人使<lb/>
謂待徴曰義不受辱乃投江而死賊退潮落待徴於江岸<lb/>
得妻屍焉江左文士多著節婦文以紀之<lb/>
又曰奉天縣竇昇朝二女伯娘仲娘雖長於村野而㓜有<lb/>
志操住與邠州接界永泰中草賊數千人持兵刄入其村<lb/>
落行剽刼聞二女有容色姉年十九妹年十六藏於巖窟<lb/>
間賊徒擬爲逼辱乃先曵伯娘出行數十歩又曵仲娘出<lb/>
賊相顧自慰行臨深谷伯娘曰我豈受賊汚辱乃投之於<lb/>
谷賊方驚駭仲娘又投於谷谷深數百尺姉㝷卒仲娘脚<lb/>
折靣破血流𬒳體氣絶良乆而蘇賊義而去<lb/>
又曰崔玄暐博陵安平人也父行謹爲胡蘇令夲名畢以<lb/>
字下體有則天祖諱乃改爲玄暐少有學行深爲叔父秘<lb/>
<pb n="KR3k0012_SBCK_440-2a"/>
書監行功所器重龍朔中舉明經累𥙷庫部貟外郎其母<lb/>
盧氏嘗誡之曰吾見姨兄屯田郎中辛玄馭云兒子從官<lb/>
者有人來云貧乏能有立此是好消息若聞貲貨充足衣<lb/>
馬輕肥此是惡消息吾嘗重此言以爲確論比見親表中<lb/>
仕官者多將錢物上其父母但知喜恱竟不問此從何而<lb/>
來必是禄俸餘資誡以善事如其非理所得此與盗賊何<lb/>
别縱無大咎獨不内媿於心孟母不受魚鮓之饋盖爲此<lb/>
也汝今坐食禄俸榮幸巳多若其不能忠清何以戴天履<lb/>
地孔子云雖日用三牲之飬猶爲不孝又曰父母唯其疾<lb/>
之憂特冝修身㓗巳勿累吾此意也玄暐遵奉母氏教誡<lb/>
以清謹見稱<lb/>
又曰于琮尚廣德公主琮爲黃㓂所害而赦公主主視琮<lb/>
受禍爲賊曰妾李氏女也義不獨存願與于公并命賊不<lb/>
<pb n="KR3k0012_SBCK_440-2b"/>
許公主入室自經而死<lb/>
又曰幽州兵亂殺判官韋雍雍妻蕭氏聞難號呼專執夫<lb/>
𬒮左右格去以死不從及雍臨刄蕭氏泣而告曰妾不幸<lb/>
年少義不茍活今日之事願先就死執刄者斷其臂詞氣<lb/>
不撓雖兇捍圜視無不傷歎其夕蕭氏亦卒<lb/>
趙畢呉越春秋曰子胥至呉乞食至於溧陽溧陽有女子<lb/>
澣紗瀬水之上筥中有少飯子胥遇見長跪而請之曰夫<lb/>
人豈可乞一飡乎女子曰妾獨與母居年三十不嫁飯不<lb/>
可得也子胥曰夫人賑窮者少飯有何嫌乎女知非恒人<lb/>
言曰妾豈可逆人情乎即發其簞飯清其壷漿長跪而與<lb/>
子胥子胥去顧見女子自沉<lb/>
孔演漢魏春秋曰龐濟外祖父酒泉趙君安爲同縣李壽<lb/>
所殺濟舅兄弟三人同時病死壽家喜相賀濟母娥自傷<lb/>
<pb n="KR3k0012_SBCK_440-3a"/>
讎不報乃推車䄂劔白日刺壽於都亭前訖徐詣縣顔色<lb/>
不變曰父讎巳報請受戮禄福長尹嘉解印綬縱娥娥不<lb/>
肯去遂強載還㑹赦得免州郡莫不嗟歎嘉其烈義刋石<lb/>
以表其閭<lb/>
張勃呉録曰呉入郢也自王以下位班處宮而妻其室次<lb/>
及伯嬴伯嬴者昭王之母也伯嬴操刄曰公侯一國之儀<lb/>
表也有失則其邦危亂夫婦之禮人倫之始王教之端若<lb/>
君王棄儀表則無以臨民妾犯非禮則無以自存貪生受<lb/>
辱固不如死王乃止<lb/>
和苞漢趙記曰今上殺晉散騎常侍梁緯召妻辛氏伏地<lb/>
大哭仰白今上曰妾聞女不再醮男以義烈聞妾夫巳死<lb/>
理無獨生乞就辟有司地下以事舅姑且婦人再娉明公<lb/>
亦安用哉遂號哭不止上曰貞婦也其任之亦自殺<lb/>
<pb n="KR3k0012_SBCK_440-3b"/>
又曰魯陽侯王廣字廣之爲西揚州刺史晉末聚衆避丗<lb/>
爲蠻梅芳扇動山夷圍廣城䧟蠻囚廣將詣芳廣女有美<lb/>
色芳引入甚有寵入經一旬王伺芳睡引刀斬芳芳驚起<lb/>
曰何故反耶王罵曰蠻畜我欲誅反賊何等謂我反乎吾<lb/>
聞父仇不同天母仇不同地汝反逆無狀害我父母而復<lb/>
無禮凌人吾所以不死者欲誅汝耳今死自吾分不待汝<lb/>
殺我但恨不得梟汝首於通逵以塞大耻辭氣猛厲色無<lb/>
變容乃自殺時年十五<lb/>
劉義慶幽明録曰武昌陽新縣北山上有望夫石狀若人<lb/>
立者傳云昔有貞婦其夫從役逺赴國難婦携弱子餞送<lb/>
此山立望而死形化爲石<lb/>
列女傳曰息夫人者息君之夫人伐息破之虜其君使守<lb/>
門將其夫人而納之於宫楚王出遊夫人遂出見息君謂<lb/>
<pb n="KR3k0012_SBCK_440-4a"/>
之曰人生要一死而巳何自苦乃作詩曰糓則異室死則<lb/>
同穴謂予不信有如皎日息君止之夫人不聽遂自殺息<lb/>
君亦自殺<lb/>
又曰安定陳仲妻者同郡張叔明之妹名芝字李張年十<lb/>
四適仲朞年而寡執節不嫁叔明從軍芝與二嫂没賊恐<lb/>
見侵略而相謂曰婦人以不汙身爲髙不虧節爲美豈可<lb/>
委身待辱哉於是自刺二嫂旣死芝獨不死叔明言於將<lb/>
軍耿弇耿弇以駙馬負芝芝曰女子亡之餘汙將軍服乗<lb/>
不可也弇竒其言更以他馬負芝至營爲致醫藥因乃得<lb/>
全郡表其閭九十壽終<lb/>
又曰譙國曹文叔妻者同郡夏侯文寜之女字令女文叔<lb/>
早死無子喪畢斷髪自誓不貳其後家欲嫁之又截兩耳<lb/>
依文叔從兄爽爽後𬒳誅文寜上書與曹氏絶婚復欲嫁之<lb/>
<pb n="KR3k0012_SBCK_440-4b"/>
乃割鼻其母謂曰曹氏夷滅巳盡守此欲爲譙乎令女曰<lb/>
仁者不以盛衰改節義者不以存亡易心曹氏前盛尚欲<lb/>
保終况今衰滅何忍棄之太傅司馬公聞而嘉嘆聽乞子<lb/>
爲曹氏後<lb/>
又曰呉孫竒妻者廣陵范慎女名姬十八配竒一年而竒<lb/>
亡慎以姬少寡無子起還其家姬不肯歸迎者以父命迫<lb/>
之姬遂操刀割耳及鼻曰父迎我者不過以我年少色美<lb/>
今巳殘矣行將焉之於是迎者空反<lb/>
又曰丹陽華穆妻者下邳劉方之女字桃樹生一男而早<lb/>
亡呉丁諝<hi>相與反</hi>知名之士家將嫁許焉桃樹聞之乃操刀<lb/>
割耳其子又亡樹桃安身守正動不踰禮<lb/>
又曰呉沈伯陽妻者顧文宣之女字昭君早寡無嗣盡禮<lb/>
供養其父隂許人姑聞之而哭昭君乃引刀剪髪割兩耳<lb/>
<pb n="KR3k0012_SBCK_440-5a"/>
以明其志<lb/>
又曰呉許昇妻吕氏之女名榮升遊誕博戲不治操行榮<lb/>
躬勤家業以養其姑勸升學問未甞不垂淚而言榮父疾<lb/>
升呼榮欲改嫁之榮曰命之所遭義無離貳終不肯歸升<lb/>
後感悔㝷師逺學四年乃歸遂致名譽爲州所辟遇刼害<lb/>
歳餘姑亡夫族多欲娉之誓不肯嫁後黃巾賊欲犯之榮<lb/>
踰垣而走賊拔刀追榮曰從我則生不從立死榮曰義不<lb/>
畏死而見虜辱也賊遂殺之<lb/>
又曰河南貞義者樂羊子之妻羊子出學七年不歸鄰人<lb/>
欲犯貞義而刼其姑貞義操刀而出鄰人曰從者可不從<lb/>
者殺汝姑貞義仰天而歎以刀刎頸而死太守以大夫葬<lb/>
之號曰貞義<lb/>
皇甫謐列女傳曰漢中趙嵩妻者同郡張氏之女也字禮<lb/>
<pb n="KR3k0012_SBCK_440-5b"/>
脩遭賊嵩死君難理脩以碧塗靣亂髪稱病懷刀在身意<lb/>
氣列决賊不迫也叔父矜其年少又世方喪亂欲更嫁禮<lb/>
脩慷慨以死爲誓<lb/>
又曰丹陽羅静者廣德羅勤之女爲同縣朱曠所婚禮未<lb/>
成勤遇疫疾喪没鄰比齗絶曠觸冒經營㝷復病亡静感<lb/>
其義遂誓不嫁與弟妹共居求者過十餘志無傾移有楊<lb/>
祚者多將人衆自徃納幣静乃逃竄祚刼其弟妹静懼爲<lb/>
祚所害乃出見之曰實感朱曠爲妾父而死是以託身亡<lb/>
者自誓不貳辛苦之人願君哀而舎之如其不然請守之<lb/>
以死祚乃舎之静守純固年六十餘卒<lb/>
又曰蜀景竒妻者羅氏之女字貢羅竒亡無嗣貢羅專心<lb/>
供養父青以許同郡宰詩貢羅與父母書陳其情志暦年<lb/>
不歸後青使詩白州告縣發遣貢羅乃由徑道詣州自訴<lb/>
<pb n="KR3k0012_SBCK_440-6a"/>
言意慷慨請死不從州嘉而許焉貢羅恐詩於道路迫脅<lb/>
乃請吏兵自衛還家執義終身<lb/>
又曰犍爲相登妻者周氏之女名度適登一年而寡牢令<lb/>
呉厚因人問度心執匪石引刀截髮縣長吏復遣媒欲娉<lb/>
度曰前巳斷髮謂足表心何誤復有斯言哉取刀欲割鼻<lb/>
左右救止表其閭<lb/>
又曰廣漢馮季宰妻者季氏之女名珥字進娥早寡無嗣<lb/>
奉飬繼姑及宰兄顯守心純固以義自防珥母愍其姑苦<lb/>
隂有所許珥斷髮自明遂乞飬男女各一率道有法郷人<lb/>
稱之<lb/>
又曰廣漢王輔妻彭氏之女也名非輔遊學數年遂卒京<lb/>
師迎䘮葬訖事姑孝敬彌篤非叔父以許蘇孟非叩心泣<lb/>
血訴情九族猶不見聽乃剪髮諸府乞終供養遂乞養子<lb/>
<pb n="KR3k0012_SBCK_440-6b"/>
静居年踰七十而卒<lb/>
又曰沛國劉長卿妻者同郡桓始春之女少有名於桓宗<lb/>
嫁於劉氏生一男字玉玉五歳而長卿卒懼見誘嫁旣不<lb/>
歸寧兄弟時徃防漸逺疑言不及外玉年十五死其弟㑹<lb/>
䘮援刀割耳明巳不貳在喪側者無不感傷宗婦謂之曰<lb/>
家未有相嫁之計若其有也徐可因姉妹以喻意何貴義<lb/>
輕身之甚耶荅曰昔我君五更學爲儒宗尊爲帝師歴世<lb/>
不替以忠孝顯女以貞順稱是以懼忝諸姑或以我年未<lb/>
衰又喪子卒迫之間非所能防豈可不豫見其意哉郡表<lb/>
其閭號曰景行義桓<lb/>
皇甫謐列女傳曰沛公孫去病妻者同郡戴元丗之女旣<lb/>
嫁乆而無子謂其夫曰妾不才得奉巾櫛歴年無嗣禮有<lb/>
七出請願受訣以其夫不許復進曰福莫大於昌熾禍莫<lb/>
<pb n="KR3k0012_SBCK_440-7a"/>
大於絶嗣君不忍見遣當更廣室夫復不肯夫死服除父<lb/>
母欲嫁之女遂操刀割鼻郡表其閭<lb/>
又曰梁夏文生妻者沛國劉景賔之女名娥生一女而寡<lb/>
娥誓不再嫁父以配同郡衡氏逼迫入門娥謂衡氏曰妾<lb/>
聞婦人不改嫁越義失節妾所不爲君可見遣衡氏曰相<lb/>
取有媒禮何遣之有衡氏妻服未闋娥因數之曰君衰麻<lb/>
在身犯禮納室雖顔之厚奈相䑕何妾必死不爲君妻相<lb/>
留不知辱乎奮衣而出衡氏不敢強留父復以許臨睢倪<lb/>
氏強扶上舩俄陽不憂書與女别乃以刀割耳鼻曰所以<lb/>
不死者老姑在堂孤女尚㓜故耳執義終身<lb/>
<pb n="KR3k0012_SBCK_440-7b"/>
</p>
<p>
太平御覽卷第四百四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_388-1a"/>
太平御覽卷第三百八十八<lb/>
　人事部二十九<lb/>
　　聲　色　影　跡<lb/>
　　　　　聲<lb/>
周書曰師曠見周太子晉太子曰吾聞汝知人年壽幸以<lb/>
告我師曠曰汝色赤白聲火聲不壽太子曰余後三年上<lb/>
賔於帝汝慎無言殃將及汝三年而死<lb/>
毛詩關雎序曰情發於中故形於聲聲成文謂之音<lb/>
左傳宣上曰𥘉楚司馬子良生越椒子文曰必殺之是子<lb/>
也熊虎之狀而犲狼之聲弗殺必滅若敖氏諺曰狼子野<lb/>
心是乃狼也其可畜乎<lb/>
又襄三曰晉人聞有楚師師曠曰不害吾驟歌北風又歌<lb/>
南風南風不競<hi>歌詠八風南風音微故曰不兢唯歌南北風者聴晉楚也</hi>多死聲楚必<lb/>
<pb n="KR3k0012_SBCK_388-1b"/>
無功後楚師敗<lb/>
又昭上曰伯石始生子容之母走謁諸姑曰長叔姒生男<lb/>
姑視之及堂聞其聲而還曰是犲狼之聲也狼子野心非<lb/>
是莫喪羊舌氏矣遂不視<lb/>
春秋演孔圖曰伊尹大而短赤色而髯好俛而下聲<lb/>
家語曰孔子在衛昧旦晨興顔回侍側聞哭者聲甚哀子<lb/>
曰回汝知此何所哭對曰非但爲生離别也子曰何以知<lb/>
之對曰回聞恒山之鳥生四　羽翼旣成將分于四海其<lb/>
母悲鳴送之哀聲有似於此孔子使問哭者果曰父死家<lb/>
貧賣子以葬與之長訣子曰回也善於識矣<lb/>
史記曰𥘉楚成王將以商臣爲太子語令尹子上子上曰<lb/>
商臣蜂目犲聲忍人也不可立之王弗聽<lb/>
又秦始皇丗家曰大梁人尉繚曰秦王爲人隆準長目鳥<lb/>
<pb n="KR3k0012_SBCK_388-2a"/>
喙鷹呼犲聲少恩而虎狼心<lb/>
戰國䇿曰楚襄王爲太子之時爲質於齊懷王薨太子辤<lb/>
於齊王齊王曰與我地五百里則歸子太子曰臣今有傳<lb/>
請問傳傳曰獻之齊歸太子太子歸即位齊使來求地上<lb/>
柱國子良曰王身出聲許萬乗之齊而弗與則不信後不<lb/>
可以結約諸侯矣<lb/>
後漢書曰盧植字子幹身長八尺二寸音聲如鍾<lb/>
東觀漢記曰更始納趙萌女爲后有寵遂委政於萌日夜<lb/>
與婦人飲讌後庭群臣欲言事輒醉不能見時不得巳乃<lb/>
令侍中坐帷内與語諸將識非更始聲出皆怨之<lb/>
華嶠後漢書曰何熈字孟孫少有大志身長八尺五寸體<lb/>
皃魁梧善儀容舉孝廉爲謁者賛拜殿中音動左右<lb/>
江表傳曰關羽欲襲魯肅甘寧與羽俱㑹益陽瀬淺將渡<lb/>
<pb n="KR3k0012_SBCK_388-2b"/>
寧有所約令羽遥聞之曰此甘寧聲也遂不敢渡<lb/>
王隱晉書曰王褒少立操尚非禮不動音聲清髙辤氣雅<lb/>
正<lb/>
漢晉春秋曰王敦爲楊州刺史潘滔曰處冲蜂目巳露但<lb/>
犲聲未發今樹之江外是見賊也<lb/>
梁書曰吕僧珎字元瑜東平范人也始童児時從師學有<lb/>
相工歴觀諸生指僧珎謂博士曰此人有竒聲封侯相也<lb/>
梁大清實録曰中宗諱繹字丗諴髙祖第七子也旣長而<lb/>
壯　聦明博渉殆謂生知聲若撞鍾辯如河㵼<lb/>
越絶書曰越栖㑹稽行成於呉引兵而去勾踐將降呉呉<lb/>
王許之子胥大怒聲若哮虎曰此越未戰而服天以賜吳<lb/>
其可逆天乎臣唯君王急制之呉王不聽<lb/>
莊子曰曽子居衛緼𫀆無表三日不舉火十年不制衣正<lb/>
<pb n="KR3k0012_SBCK_388-3a"/>
冠而纓絶捉衿而肘見納履而踵決曵屣而歌商頌聲若<lb/>
出金石<lb/>
賈誼書曰豫讓釁靣變容吞炭變聲必執襄子一夕而五<lb/>
易處<lb/>
風俗通曰聲所以五者繫五行也音以八者繫八風也<lb/>
新序曰原憲見子貢曵杖行歌聲若金石<lb/>
郭林宗别傳曰林宗儀皃魁梧身長八尺音聲如鍾當時<lb/>
以爲准的<lb/>
裴楷别傳曰賈充等治法律揩亦叅典其事事畢詔專讀<lb/>
奏平章當否揩善能諷誦音聲解　執刑書穆若清詠焉<lb/>
異苑曰陳思王嘗登魚山臨東阿忽聞巖岫裏有誦經聲<lb/>
清道深亮逺谷流響肅然有靈氣不覺歛襟祗敬便有終<lb/>
焉之志即俲而則之今梵唱皆植依擬所造<lb/>
<pb n="KR3k0012_SBCK_388-3b"/>
項氏始學篇注曰有龍淵者桓靈時善相人也於聽音聲<lb/>
尤妙二千石相者龍淵下床賛之令長起侍賛之自六百<lb/>
石以下皆坐而言之先相張濟當以財得三公濟常依淵<lb/>
以觀視有相者輒徃求之㑹解瀆侯徃相至門問當有至<lb/>
相何憂貧乎侯去淵謂濟曰可厚事之濟遂徃盡爲償債<lb/>
别數百萬脩居業桓帝崩無嗣解瀆侯入爲天子而濟遂<lb/>
至司空<lb/>
丗說曰蔡司徒說在洛陽見陸機兄弟住叅佐廨中三間<lb/>
瓦屋士龍住東頭士衡住西頭龍爲人文弱可愛士衡長<lb/>
七尺餘聲作鍾聲言多慷慨<lb/>
又曰杜預爲荆州刺史鎭襄陽時有讌集大醉輒閑齋獨<lb/>
眠不聽人前後常醉聞齋中嘔吐其聲甚苦莫不側足悚<lb/>
懆有一小吏便開户看之正見床上有大虵垂頭床邊吐<lb/>
<pb n="KR3k0012_SBCK_388-4a"/>
都不見人<lb/>
語林曰胡廣夲姓黄五月生父母置甕中投之于江流下<lb/>
聞有小児啼聲徃取因以爲子遂登三司廣後不治本親<lb/>
服丗以爲譏<lb/>
又曰王武子葬夕孫子荆哭之甚悲賔客莫不垂涕哭畢<lb/>
向靈坐曰卿好我作驢鳴今爲卿作驢鳴因作驢鳴似真聲<lb/>
賔客莫不笑孫聞哭頋謂曰諸君不死令王武子死賔客<lb/>
莫不皆怒<lb/>
又曰董仲道常在客宿與王孫隔共語同行人曰此人行<lb/>
必爲亂後果爲亂階<lb/>
　　　　色<lb/>
說文曰晢人色白也皤老人色也<lb/>
韓詩外傳曰閔子始見夫子有菜色後有蒭豢之色子<lb/>
<pb n="KR3k0012_SBCK_388-4b"/>
賈問其故閔子曰吾出蒹葭之中入夫子之門聞夫子切<lb/>
磋之敎竊樂之出見羽盍龍旂又樂之二者相攻匈中是<lb/>
以有菜色今𬒳夫子之文出見羽盖龍旂視如糞土是以<lb/>
有蒭豢之色<lb/>
尚書大傳曰撞鍾蕤賔在外者皆金聲在内者皆玉色<lb/>
禮記表記曰是故君子縗絰則有哀色端冕則有敬色甲<lb/>
胄則有不可辱之色<lb/>
又曰君子不失色於人不失口於人<lb/>
又曰玉藻曰立容德色容莊<lb/>
又曰盛氣闐實陽休玉色<hi>言身中氣盛闐滿若陽氣之休物玉色言不變也</hi>
又文王丗子曰文王之爲丗子也朝於王季日三其有不<lb/>
安節則内竪以告文王文王色憂行不能正履也<lb/>
左傳僖上曰齊桓公與蔡姬乗舟於囿蕩舟公懼變色<lb/>
<pb n="KR3k0012_SBCK_388-5a"/>
又定上曰衛太子蒯聵謂戲陽速曰從我而朝少君少君<lb/>
見我我頋乃殺之速曰諾乃朝夫人夫人見太子太子三<lb/>
頋速不進夫人見其色啼而走曰蒯聵將殺余<hi>見太子色變知其欲殺巳</hi>
又哀上曰肉食者無墨<hi>墨氣色下</hi>
公羊傳桓公曰宋督殺其君與夷及其大夫孔父孔父存<lb/>
則殤公不可得殺於是先攻孔父殺之皆死孔父正色立<lb/>
于朝則人莫敢過而致難于其君孔父可謂義形于色矣<lb/>
論語公冶長曰巧言令色足恭左丘明耻之丘亦耻之<lb/>
又陽貨曰巧言令色鮮矣仁<lb/>
又曰子張問令尹子文三仕爲令尹無喜色三巳之無愠<lb/>
色何如子曰忠矣<lb/>
又鄉黨曰立不中門行不履閾過位色勃如也屏氣似不<lb/>
息者出降一等逞顔色怡怡如也上如揖下如授勃如戰<lb/>
<pb n="KR3k0012_SBCK_388-5b"/>
色足縮縮如有循享禮有容色私覿愉愉如也<hi>愉愉顔色和</hi>
又曰色思温貌思恭<lb/>
又曰車中不内頋不疾言不親指色斯舉矣<hi>顔色不善則失之</hi>
又陽貨曰色厲而内荏譬諸小人其猶穿窬之盗也與<lb/>
又顔淵曰子張問士何如斯可謂之逹矣子曰何哉爾所<lb/>
謂逹者子張對曰在邦必聞在家必聞子曰是聞也非達<lb/>
也夫達也者質直而好義察言而觀色慮以下人夫聞也<lb/>
者色取仁而行違居之不疑<lb/>
又憲問曰賢者辟丗<hi>丗主莫得而臣</hi>其次辟地<hi>去亂國適理邦</hi>其次辟色<lb/>
<hi>色斯舉矣</hi>其次辟言<hi>有惡言乃去</hi>
漢書曰李廣出右北平胡急擊矢下如雨漢兵死者過半<lb/>
㑹暮吏士無人色<hi>言懼甚也</hi>
又曰李陵降邊塞以聞上欲陵戰死召陵母及婦使相者<lb/>
<pb n="KR3k0012_SBCK_388-6a"/>
視之無死喪色<lb/>
又曰汲黯好游俠任氣節行脩㓗其諌犯主之顔色常慕<lb/>
袁盎之爲人上方招文學儒者黯曰陛下内多欲而外施<lb/>
仁義奈何欲効唐虞之治乎上怒變色而罷朝公卿皆爲<lb/>
黯懼<lb/>
魏氏春秋曰嵇康寓居河内與之遊者未嘗見其喜愠之<lb/>
色<hi>丗說同</hi>
魏志曰夏侯玄格量弘濟臨斬顔色不變舉動自若<lb/>
續晉陽秋曰劉毅至黒時人謂之鐵色<lb/>
又曰𥘉太宗諸子繼夭乃令扈謙卜云後房有一女當誕<lb/>
二男　帝乃召相者示諸寵妾皆曰非其人又<lb/>
示諸婦時織坊中有一人形長色黒宫人謂之崑崙至相<lb/>
者驚曰此其人也帝以大計幸之生烈宗也<lb/>
<pb n="KR3k0012_SBCK_388-6b"/>
前秦録曰符堅舉國伐晉登城而望晉軍見部仵齊整八<lb/>
公山上草木皆類人形憮然有懼色<lb/>
後趙録曰延熙元年石虎遣丞相郭殷持節入廢弘爲海<lb/>
陽王弘安歩就車容色自若百官莫不流涕<lb/>
春秋後語曰魏文侯謀事而當群臣莫之逮者<hi>逮及也</hi>朝而<lb/>
喜色吴起進曰昔楚莊王朝而有憂色申公巫臣問曰君<lb/>
有憂色何也莊王曰吾聞諸侯擇師王者擇友霸者自足<lb/>
而群臣莫之若者亡今以不榖之不肖而議於朝群臣莫<lb/>
能逮吾國其幾於亡乎<hi>幾近</hi>吾是以憂色<lb/>
山海經曰不死民爲人黒色壽考不死<lb/>
郭子別傳曰林宗秀立髙跱詹然淵渟蔡伯喈告盧子幹<lb/>
馬日磾曰爲天下作碑銘多矣未嘗不有慙色唯郭先生<lb/>
碑頌無愧色耳<lb/>
<pb n="KR3k0012_SBCK_388-7a"/>
列仙傳曰桂父象林人色時白時黄時赤<lb/>
竹林七賢論曰王戎女適裴氏用匱女爲貸錢一萬乆而<lb/>
不還女歸戎色不恱遽還錢乃懌<lb/>
瀬郷記曰老子爲人黄色羙眉<lb/>
孫卿子曰臯陶之色如削瓜<lb/>
燕丹子曰荆軻入秦秦王陛㦸而見燕使鍾鼓並發群臣<lb/>
皆呼萬歲秦武陽大怒靣如死灰色<lb/>
郭子曰盧志於衆中問陸士衡陸抗是卿何物荅曰如卿<lb/>
於盧毓士龍失色旣出户謂兄曰何至於此彼或有不知<lb/>
士衡正色曰我父祖名播海内寧有不知識者疑兩陸優<lb/>
劣謝安以此定之<lb/>
丗說曰石崇要王敦入學戲見顔淵像石歎曰若與之同<lb/>
昇孔子堂去人何必有間王曰子貢去卿差近石正色曰<lb/>
<pb n="KR3k0012_SBCK_388-7b"/>
士處丗當令身名俱㤗何至以甕牖語人<lb/>
　　　　影<lb/>
尚書大禹謨曰惠迪吉從逆凶唯影響<lb/>
東觀漢記曰西羗祖爰劒爲秦所奴隷而亡藏巖穴中見<lb/>
焚有影象如虎爲蔽火得不死諸羗以爲神推以爲豪<lb/>
魏略曰何晏性自喜行歩頋影<lb/>
山海經曰壽麻之國正立無影疾呼無響<hi>郭璞注曰言其形氣有異於人</hi>
又曰長流山神白帝少昊居之主司反影<hi>日西入則反影東照言司察之也</hi>
孫卿子曰夏首之南有人曰㳙蜀梁其人愚宵行俯見其<lb/>
影以爲伏鬼仰見其髪以爲立魅倍道而走比至其家失<lb/>
氣而卒<lb/>
莊子曰有畏影惡跡而去之走者足舉逾數而跡愈多走<lb/>
逾疾而影不離自以爲尚遟疾走不休絶力而死不知處<lb/>
<pb n="KR3k0012_SBCK_388-8a"/>
隂以休影處静以息跡愚亦甚矣<lb/>
又曰㒺兩問影曰曩子行今子止曩子坐今子起何其無<lb/>
特操與影曰吾有待而然者耶<hi>罔兩影外之微隂也</hi>
太玄經曰老子行則滅跡立則隱影<lb/>
風俗通曰陳留有富室公年九十無子取田家爲婦一交<lb/>
接而死後生男其女誣其淫佚有児爭財數年不能决丞<lb/>
相邴吉曰吾聞老公子不耐寒又無影時歲八月取同歲<lb/>
小児解衣祼之此児獨言寒又曰中獨無影大小歎息因<lb/>
與其財<lb/>
抱朴子曰韓終丹乆服立日中無影<lb/>
列仙傳曰河間王家老舎人自言父丗見玄俗玄俗無影<lb/>
王呼着日中實無影<lb/>
地鏡圖曰人行日月中無影者神仙人也與虛合體故居<lb/>
<pb n="KR3k0012_SBCK_388-8b"/>
日月中無影履霜無跡火中無影也<lb/>
　　　　跡<lb/>
史記曰姜嫄爲帝嚳元妃出野見巨人跡心欣然踐之而<lb/>
身動如孕朞月而生后稷故詩曰履帝武敏歆<hi>武跡也</hi>
王子年拾遺曰石崇篩沉水之香如麋末布置席上使所<lb/>
愛者踐之無跡者即賜真珠百琲若有跡者便節其飲食<lb/>
令體輕弱故中國相戲曰爾非細骨輕軀那得百琲真珠<lb/>
又曰燕王時廣延之國獻善舞者二人王設麟文之席散<lb/>
荃蕪之香使二人舞其上弥日無跡體輕故也<lb/>
述征記曰齊有龍盤山上有大脚姜嫄所履跡<lb/>
盛弘之荆州記曰零陜縣上石有夸父跡<lb/>
又曰湘東隂山縣北數十里有武陽龍靡二山上悉生松<lb/>
栢羙木龍靡山有盤石石上有仙人跡及龍跡傳云昔仙<lb/>
<pb n="KR3k0012_SBCK_388-9a"/>
人遊此二山常稅駕此石又於其所得仙人遺詠<lb/>
太平御覽卷第三百八十八<lb/>
<pb n="KR3k0012_SBCK_388-9b"/>
</p>
<p>
</p>
  </div>
</body>
</text>
</TEI>
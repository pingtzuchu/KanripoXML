<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_271-1a"/>
太平御覽卷第二百七十一<lb/>
　兵部二<lb/>
　　　　　叙兵下<lb/>
六韜曰大人之兵如虎如狼如雨如風如雷如電天下盡<lb/>
驚然後乃成<lb/>
又曰武王問太公曰欲引兵深入諸侯之地三軍卒有緩<lb/>
急或利或害吾欲以近通逺從中應外急三軍之用謂之<lb/>
何如公曰主將有隂符有大勝得敵之符長一尺有破軍<lb/>
擒敵之符長九寸有降城得邑之符長八寸有却敵執逺<lb/>
之符長七寸有反兵驚中堅守之符長六寸有請糧食益<lb/>
兵卒之符長五寸有敗軍亡將之符長四寸有卒利亡失<lb/>
之符長三寸諸奉使行符稽留若符事聞符所告者皆誅<lb/>
符者主將所以隂通信語不得漏泄中外之道也王曰善<lb/>
<pb n="KR3k0012_SBCK_271-1b"/>
黄石公記曰將所有爲威者號令也戰所以全勝者軍正<lb/>
也士所以輕戰者用兵也故戰如風發勇如河决衆可望而<lb/>
不可當可下而不可勝也<lb/>
黄石公三略曰聖王之制兵也非好樂之也將以誅暴也<lb/>
<hi>暴謂亂國賊民</hi>夫以義誅不義决江河漑螢火其尅必也<lb/>
啇君書曰夫民情好爵禄而畏刑罰人君設此二者以御<lb/>
民夫民力盡而名隨之功立而賞隨之君能使其民信此<lb/>
明於日月則兵無敵也<lb/>
吕氏春秋曰古之聖王有義兵譬之若用良藥治人毒藥<lb/>
殺人義兵爲天下之良藥也<lb/>
又曰古聖王有義兵而無有偃兵兵所自來者尚矣古始<lb/>
有民凡兵也者威也威也者力也民之有威力性也性者<lb/>
所受於天也非人之所能爲也<hi>武有黄炎</hi>固用水火矣<hi>黄帝炎帝</hi>共<lb/>
<pb n="KR3k0012_SBCK_271-2a"/>
<pb n="KR3k0012_SBCK_271-3a"/>
德不得已也<lb/>
又曰人情欲生而惡死欲榮而惡辱死生榮辱之道一則<lb/>
三軍之士可使一心矣凢軍欲其衆也心欲其一也三軍<lb/>
一心則令可使無敵矣故曰其令彊者其敵弱其令信者<lb/>
其敵詘先勝於此則必勝之於彼矣<lb/>
又曰古之至兵士民未合而威已諭矣敵已服矣豈必用<lb/>
旌鼓干戈哉故善諭威者於其未發也於其未通也窅窅<lb/>
乎莫知其情此之謂至威之誠也<lb/>
又曰凢兵欲急疾捷先欲急疾捷先之道在於知緩徐遟<lb/>
後緩徐遟後急疾捷先之分也急疾捷先所以决義兵之<lb/>
勝也<lb/>
又曰雖有江河之險則凌之雖有大山之塞則蹈之并氣<lb/>
搏精心無有慮<hi>猶預之慮</hi>目無有視耳無有聞壹諸武而已矣<lb/>
<pb n="KR3k0012_SBCK_271-3b"/>
又曰萬乗之國外之不可以距敵内之不得以守固其民<lb/>
非不可以用也不得所以用之術也不得所以用之術國<lb/>
雖大勢雖便卒雖衆何益也<lb/>
淮南子曰古之用兵者非利壤土之廣而貪金玉之賂將<lb/>
以存亡繼絶平天下之亂而除萬民之害也<lb/>
又曰凢有血氣之虫含牙戴角前爪後距有角者觸有齒<lb/>
者螫有蹄者趹喜而相戯怒而相害天之性也人有衣食<lb/>
之情而物弗能足也群居雜處分不均求不贍則争争則<lb/>
彊脅弱而勇侵怯人無筋骨之彊爪牙之利故割革而爲<lb/>
甲爍鐵而爲刃貪昧饕餮之人殘賊天下萬民騷動莫寧<lb/>
其所有聖人勃然而起乃討彊暴平亂世夷險除穢以濁<lb/>
爲清以危爲寧也<lb/>
又曰兵之所由來逺黄帝甞與炎帝戰矣<hi>炎帝神農氏之末世也與黄帝</hi>
<pb n="KR3k0012_SBCK_271-4a"/>
<hi>戰於阪泉帝滅之</hi>顓頊甞興共工争矣<hi>共工與顓頊争爲帝觸不周山之折也</hi>故黄<lb/>
帝戰於涿鹿之野<hi>黄帝與蚩尤戰於涿鹿涿鹿在上谷</hi>堯戰於丹水之浦<hi>堯以</hi>
<hi>楚伯受命滅不義於丹浦丹浦在南陽</hi>舜伐有苗<hi>有苗/三苗</hi>啓攻有扈<hi>禹之子伐有扈於甘</hi>
<hi>在右扶風鄠縣也</hi>自五帝而不能偃也况衰世乎<lb/>
又曰夫兵者所以禁暴討亂也炎帝爲火災故黄帝禽之<lb/>
共工爲水害故顓頊誅之教之以道導之以德而不聽則<lb/>
臨之以威武臨之以威武而不從則制之以兵革故聖人<lb/>
之兵也若櫛髮耨苗所去者少而所利者多也<lb/>
又曰殺無罪之民而養不義之君害莫大焉殫天下之財<lb/>
而贍一人之欲禍莫深焉所爲立君者以禁暴討亂也今<lb/>
集萬民之力而反爲殘賊是爲虎傳翼曷爲不除也<lb/>
又曰霸王之兵以論慮之以䇿圖之以義扶之非以亡存<lb/>
也將以存亡也<lb/>
<pb n="KR3k0012_SBCK_271-4b"/>
又曰聞敵國之君有加虐於其民者則舉兵而臨其境責<lb/>
之以不義刺之以過行兵至其郊乃令軍帥曰無伐樹木<lb/>
無掘墳墓無熱五糓<hi>熱燒也</hi>無焚積聚無捕虜民無收六畜<lb/>
<hi>無聚所征國民以爲採取無收其六畜以自饒利</hi>乃發號施令曰某國之君傲天<lb/>
侮鬼決獄不辜殺戮無罪此天之所誅也民之所仇也兵<lb/>
之來也以廢不義而復有德也有逆天之道率民爲賊者<lb/>
身死族滅以家聽者禄以家以里聽者賞以里以郷聽者<lb/>
封以郷以縣聽者侯以縣尅國不及其民廢其君而易其<lb/>
政尊其秀士而顯其賢良賑其孤寡恤其貧窮出其囹圄<lb/>
賞其有功百姓開門而待之浙米而儲之<hi>浙清</hi>唯恐其不來<lb/>
也此湯武之所以致王也而齊桓晉文之所以成霸也<lb/>
又曰君爲無道民之思兵也若旱而望雨也渇而求飲夫<lb/>
何誰與交兵接刃乎故義兵之至也至於不戰而心服也<lb/>
<pb n="KR3k0012_SBCK_271-5a"/>
<pb n="KR3k0012_SBCK_271-6a"/>
形可謂之極矣<lb/>
又曰大兵無創與鬼神通五兵不厲天下莫敢之當建鼓<lb/>
不出庫諸侯莫不慴㥄沮膽故廟戰者帝神化者王所謂<lb/>
廟戰者法天道也神化者法四時也脩政於境内而逺方<lb/>
慕其德制勝於未戰而諸侯服其威也<lb/>
又曰民誠從令雖少無畏民不從令雖衆爲寡故下不親<lb/>
上下心不用卒不畏將其形不戰守有必固而攻有必勝<lb/>
不待交兵接刃而存亡機固巳形矣<lb/>
又曰兵有三勢有二鈐有氣勢有地勢有因勢將充勇而<lb/>
輕敵卒果敢而樂戰三軍之衆百萬之師志厲青雲氣如<lb/>
飄風聲如雷電誠積踰而威加敵人此謂氣勢狹路關津<lb/>
大山名塞龍虵蟠<hi>蟠冤屈也</hi>却苙居<hi>却偃覆也/苙登也</hi>羊膓道<hi>羊膓一屈一伸</hi>
魚茍門<hi>竹笱所以捕魚其門可入而不得出也</hi>一人守險而千人不敢過此<lb/>
<pb n="KR3k0012_SBCK_271-6b"/>
謂地勢因其勞倦怠亂飢渇凍暍推其揺揺擠其掲掲此<lb/>
謂因勢間諜<hi>間諜軍之反間也</hi>審錯䂓慮設蔚施伏<hi>草木盛曰蔚</hi>隱遁<lb/>
其形出於不意使敵人之兵無所適備此謂知鈐陣卒正<lb/>
前行選進退俱什伍搏前後不相蹍<hi>蹍蹀蹈也</hi>左右不相干受<lb/>
刃者少傷敵者衆此謂事鈐鈐勢必形吏卒愽精選良用<lb/>
才官得其人計定謀决明於死生舉錯得時莫不振驚故<lb/>
攻不待衝隆雲梯而城拔<hi>雲梯可依雲而立所以瞰敵之城中也</hi>戰不至交<lb/>
兵接刃而敵破明於必勝之數也<lb/>
又曰夫飛鳥之<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>也俛其首猛獸之玃也匿其爪虎豹不<lb/>
外其牙噬犬不見其齒故用兵之道示之以柔而迎之以<lb/>
剛<hi>迎逆敵家</hi>示之以弱而乗之以彊爲之欲歙應之以張<hi>歙弱張彊</hi>
<hi>也歙讀如脅</hi>將欲西如示之以東也<lb/>
又曰神莫貴於天勢莫便於地動莫急於時用莫利於人<lb/>
<pb n="KR3k0012_SBCK_271-7a"/>
和此四者兵之幹植也然待道而後行可一用也<lb/>
又曰古之兵弓劒而已矣糟柔無繫脩㦸無刺<hi>糟柔木也無繫無鐵</hi>
<hi>刃也刺鋒也糟讀如曹</hi>晚世之兵隆衝以攻渠憺以守<hi>隆髙也衝所以臨敵城衝</hi>
<hi>突壞之渠壍也一曰渠甲名憺㦥所以御也</hi>連弩以射銷車以鬪<hi>車弓弩通一弦以牛挽之</hi>
<hi>以刃着左右爲機開發</hi>
又曰古之伐國不殺黄口不獲二毛<hi>黄口㓜少也二毛有白髪</hi>於古爲<lb/>
義於今爲笑古之所以爲治者今之所以爲亂也<lb/>
又曰夫神農伏羲不施賞罰而民不爲非然而位政者不<lb/>
能廢法而治民<hi>不能及神農伏羲也</hi>舜執干戚而服有苗然而征伐<lb/>
者不能擇甲兵而制彊暴<hi>不能及舜也</hi>由此觀之法度者所以<lb/>
論民俗而節緩急也<lb/>
桓範世要論曰太古之𥘉民始有知則分争分争羣羣則<lb/>
智者爲之君長君長立則興兵所從來乆矣雖聖帝明王<lb/>
<pb n="KR3k0012_SBCK_271-7b"/>
弗能廢也但用之以道耳故黄帝戰於阪泉堯伐驩兠舜<lb/>
征有苗夏禹殷湯周之文武皆用師克伐以取天下焉<lb/>
又曰聖人之用兵也將以利物不以害物也將以救亡非<lb/>
以危存也故不得已而用之也以爲戰者危事兵者凶器<lb/>
不欲令好用之故制法遺後命將出師雖勝敵而反猶以<lb/>
喪禮處之明弗樂也故曰好戰者亡忘戰者危不好不忘<lb/>
天下之王也<lb/>
又曰夫兵之要在於修政修政之要在於得民心得民心<lb/>
在於利之也要仁以受之義以理之故六馬不和造父不<lb/>
能以致逺民臣不附湯武不能以立功故兵之要在得衆<lb/>
得衆者善政之謂也善政者恤民之患除民之害故政善<lb/>
於内則兵彊於外也<lb/>
杜恕論曰天生五材民並用之廢一不可誰能去兵故兵<lb/>
<pb n="KR3k0012_SBCK_271-8a"/>
之來也乆矣所以威不軌而昭文德所以討彊暴而除殘<lb/>
賊也聖人以興亂人以廢廢興存亡皆兵之由也昔五帝<lb/>
不能偃況衰世乎<lb/>
又曰濫殺無辜之民以養不義之君非兵之體也殫天下<lb/>
之財以贍一人之求非兵之體也怙其兵甲之器矜其變<lb/>
詐之謀欲以立威成名非兵之體也虜其君隷其臣遷其<lb/>
社易其民非兵之體也故夫霸王之用兵也始之以義終<lb/>
之以仁將以存亡非以亡存也將以禁暴非以爲暴也<lb/>
又曰兵之來也以除不義而授德克其國不傷其民廢其<lb/>
君而不易其政尊其俊秀顯其賢良賑其孤寡恤其窮<lb/>
困百姓聞之欣然簞食壷漿以迎其君奚之遲也以湯<lb/>
武之師用兵上也誰與交鋒而接刃哉<lb/>
又曰所謂善用兵者先弱敵而後戰者也若乃征之以義<lb/>
<pb n="KR3k0012_SBCK_271-8b"/>
以責其過振之以武以威其淫懷之以德以誓其民置之<lb/>
以仁以救其危此四者用兵之體所謂因民之欲乗民之<lb/>
力也<lb/>
又曰治國家理境内施仁義布德惠明勸賞黜幽昧功臣<lb/>
附親士卒和輯上下一心君臣同德指麾而響應此上兵<lb/>
之體也地廣民衆主賢將能國冨賞罰信未至交兵而敵<lb/>
人亡遁此次兵之體也知地之形因險阨之利明竒正之<lb/>
變審進退之冝援枹而鼓之黄塵四起乃以决勝此用兵<lb/>
之下非兵之體也<lb/>
又曰夫德義足以懷天下之民事業足以當天下之急選<lb/>
舉足以得賢才之用則兵之所加若勁風振槁此兵之體<lb/>
也<lb/>
鹽鐵論曰兵者凶器也甲堅兵利爲天下殃其母制子故<lb/>
<pb n="KR3k0012_SBCK_271-9a"/>
能乆長聖人法之厭而不傷<lb/>
蔣子萬機論曰夫虎之爲獸水牛之爲畜殆似兵矣夫虎<lb/>
爪牙旣鋒膽力無伍至於即豕也卑俯而下之必有扼喉<lb/>
之獲夫水牛不便速角又喬踈然處郊之野朋逰屯行部<lb/>
隊相伍及其寢宿因陣反禦若見兕虎抵角牛全兕害矣<lb/>
若用兵恃彊必鑒於虎居弱必誡水牛可謂攻取屠城而<lb/>
守必能全者矣<lb/>
劉向新序曰上古之時其民敦朴故三皇教而不誅無師<lb/>
而威故善爲國者不師三皇之德也至於五帝有師旅之<lb/>
備而無用故善師者不陣五帝之謂也湯伐桀文王伐崇<lb/>
武王伐紂皆陣而不戰故善陣者不戰三王之謂也及夏<lb/>
后之伐有扈殷髙宗討鬼方周宣王之征熏鬻而不血刃<lb/>
皆仁聖之惠時化之風也至齊桓侵蔡而蔡潰伐楚而楚<lb/>
<pb n="KR3k0012_SBCK_271-9b"/>
服而彊楚以致苞茅之貢於周室北伐山戎使奉朝覲三<lb/>
存亡一繼絶九合諸侯一匡天下衣裳之㑹十有一嘗有<lb/>
大戰亦不血刃至晉文公設虎皮之威陳曵柴之僞以破<lb/>
楚師而安中國故曰善戰者不死晉文公之謂也楚昭王<lb/>
遭闔閭之禍國滅昭王出亡父老迎而笑之昭王曰寡人<lb/>
不仁不能守社稷父老反笑何無憂寡人且從此入海矣<lb/>
父老曰有君若此其賢也及申包胥請救哭秦庭七日秦<lb/>
君憐而救之秦楚同心遂走吴師昭王反國故善死者不<lb/>
亡昭王之謂也是故自晉文公已下至戰國而暴兵始衆<lb/>
於是以彊并弱以大呑小故彊國務攻弱國備守合從連<lb/>
衡群相攻伐故戰則稱孫吴守則稱墨翟至秦而以兵并<lb/>
天下窮兵極武而亡及項羽尚暴而滅漢以寛仁而興故<lb/>
能掃除秦之苛暴矣孝武皇帝攘服四夷其後天下安然<lb/>
<pb n="KR3k0012_SBCK_271-10a"/>
故丗之爲兵者其行事略可觀也<lb/>
又曰樂毅以弱燕破彊齊七十餘城者齊無法故也孫武<lb/>
以三萬破楚二十萬者楚無法故也韓信以寡衆破趙<lb/>
萬者趙無法故也近者曹操以八千破袁紹五萬者袁無<lb/>
法故也此五子能以少尅多者軍有法故也故用兵無法<lb/>
猶乗舟無檝登馬而不勒是以良將思計如飢存法如渇<lb/>
所以戰必勝攻必拔也<lb/>
陳琳書曰王者之師有征無戰<lb/>
衛公兵法曰垝阪髙陵谿谷險難則用歩卒平原廣衍草<lb/>
淺地堅則用車追奔逐北乗虚獵散反覆百里則用騎故<lb/>
歩爲腹心車爲羽翼騎爲耳目三者相待參合迺行<lb/>
<pb n="KR3k0012_SBCK_271-10b"/>
</p>
<p>
太平御覽卷第二百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_074-1a"/>
太平御覽卷第七十四<lb/>
　地部三十九<lb/>
　　　塘　隄　島　嶼　滸<lb/>
　　　岸　泥　礫　沙<lb/>
　　　　　塘<lb/>
録異傳曰文翁者廬江人爲兒童時乃有神異及長當起<lb/>
歷下陂以作田文翁晝日斫伐柴薪以爲陂塘其夜忽有<lb/>
數百頭野猪以鼻一戴土着柴中比曉成塘<lb/>
吴地記曰壇塘一名陌城夫差十二年旣殺子胥後悔之<lb/>
與群臣臨江作塘創設祭奠百姓因以立廟吴越春秋云<lb/>
夫差設祭杯動酒盡<lb/>
劉道眞錢塘記曰防海大塘在縣東去邑一里徃時郡議<lb/>
曹華家信冨乃議立此塘以防海水始開募有能運土石<lb/>
<pb n="KR3k0012_SBCK_074-1b"/>
一斛即與錢一升旬日之間來者雲集塘未成而譎不復<lb/>
取於是載土石者棄置而去塘以之成旣遏絶潮源一境<lb/>
蒙利也<lb/>
述異記曰今烏江長亭亭下有騅馬塘即當時烏江亭長<lb/>
艤舟待項王處<lb/>
南越志曰丹城縣有釡塘金沙自是而出<lb/>
裴淵廣州記曰彰平縣朱沙塘水如絳魚鼈皆赤<lb/>
荆州記曰長沙郡東十餘里有郡人劉壽墓有石闕四所<lb/>
壽漢順帝時爲司徒其東有龜塘周廽四十五里有靈龜<lb/>
出其中故塘因名焉<lb/>
盛弘之荆州記曰始安熈平縣東南有山山西其形長狹<lb/>
水從下注塘一日再减盈縮因名爲朝夕塘<hi>幽明録又載</hi>
幽明録曰耒陽縣東北有蘆塘淹地八頃其深不可測中<lb/>
<pb n="KR3k0012_SBCK_074-2a"/>
有大魚常至五日一躍奮出水大可三圍其狀異常每躍<lb/>
出水則小魚奔迸隨水上岸不可勝計<lb/>
異記云蘆塘有鮫魚五日一化或爲美異婦人或爲男子<lb/>
至於變亂尤多郡人相戒故不敢有害心鮫亦不能爲計<lb/>
後爲雷電殺之此塘遂涸<lb/>
劉欣期交州記曰鑿南塘者九真路之所經去州五百里<lb/>
焉援積石爲塘以通於海逹於象浦建標爲南極之界<lb/>
淮南子曰壞塘取龜發屋求狸桀跖之徒君子不爲<lb/>
　　　　　堤<lb/>
爾雅曰墳大防也<hi>謂隄</hi>
梁書曰始興忠武王憺<hi>音淡</hi>字僧逹爲荆州刺史遇大江溢<lb/>
堤壞憺親率將吏冒雨築之雨勢甚猛人皆恐懼或請避<lb/>
之憺曰王尊尚欲身塞河堤我心何獨以危登堤歎息遂<lb/>
<pb n="KR3k0012_SBCK_074-2b"/>
輟膳而刑白馬以祭江神以身爲百姓請命言終而水退<lb/>
堤出<lb/>
郡國志曰長沙金牛堤漢武時有異人牽金牛走入此堤<lb/>
内因以名焉<lb/>
水經注曰涿郡王尊自益州刺史遷東郡太守河水盛溢<lb/>
泛浸瓠子金堤尊躬率吏民投沉白馬祈水神河伯親執<lb/>
圭璧請身填堤廬居其上吏民皆走尊立不動水齊足而<lb/>
止公私壯其勇節<lb/>
水經曰漢安帝永𥘉七年今謁者太山于岑於石門東積<lb/>
石八所皆如小山以捍衝波謂之八激堤<lb/>
　　　　　島<lb/>
釋名曰海中可居曰島到也人所奔到<lb/>
漢書曰田橫懼誅入居海島中<hi>孟康海中山曰島</hi>
<pb n="KR3k0012_SBCK_074-3a"/>
魏志曰王傾討句驪入沃沮人云嘗乗船捕魚風吹十日<lb/>
東得一島上有人常以七月取童女沉海<lb/>
齊地記曰嶗山東北五里入海有管彦島是黃巾賊帥管<lb/>
承後也○又曰東牟城東有盤島城東北有牛島常以五<lb/>
月海牛及海狸與島産乳其上<lb/>
　　　　　嶼<lb/>
臨海記曰去郡七里東有樊續嶼嶼上空冢裏猶餘敗鼓<lb/>
角或呼爲樊府君墓今郡公田在此嶼下<lb/>
　　　　　滸<lb/>
爾雅曰岸下地曰滸<lb/>
詩曰綿綿葛藟在河之滸<lb/>
　　　　　岸<lb/>
爾雅曰重涯曰岸<lb/>
<pb n="KR3k0012_SBCK_074-3b"/>
詩曰髙岸爲谷<lb/>
又曰淇則有岸<lb/>
晉書曰殷仲堪於江濵見流棺而葬焉旬日之間門溝忽<lb/>
起爲岸其夕有人自稱感君之恩堪因問岸何祥也荅曰<lb/>
水中有岸曰洲君將牧州言終而没至是果得荆州也<lb/>
水經注曰船官浦東即黃鵠山林澗甚美譙郡戴仲若野<lb/>
服居之山下謂之黃鵠岸<lb/>
又曰昆明池有金堤石岸益州有金堤左思曰西踰金堤<lb/>
東曰玉津<lb/>
孫卿子曰泉生珠而岸不枯<lb/>
　　　　　泥<lb/>
說文曰泥黒土在水中者也<lb/>
易曰井泥不食舊井無禽<hi>在井之下故稱泥井而泥則不可食</hi>
<pb n="KR3k0012_SBCK_074-4a"/>
書曰淮海惟楊州厥土惟塗泥<lb/>
詩含神霧曰夫齊之地處孟春之位海岱之間土地汙泥<lb/>
流之所歸利之所聚<lb/>
傳曰晉楚將戰吕錡夢射之中之退入於泥<lb/>
論語曰子夏云雖小道必有可觀者焉致逺恐泥是以君<lb/>
子不爲<hi>小道令諸子書泥滯䧟不通也</hi>
漢書溝洫志曰涇水一石其泥數斗且漑且畨長我禾黍<lb/>
又曰禹泥行乗橇<lb/>
東觀漢記曰隗囂將王元說囂將背漢曰請以一丸泥爲<lb/>
大王東封函谷關此萬丗一時也<lb/>
又曰鄧訓將黎陽宫兵屯漁陽遷護烏丸校尉黎陽宫故<lb/>
吏皆戀慕知訓好以青泥封書從黎陽歩推鹿車載青泥<lb/>
至上谷遺訓其得人心如此<lb/>
<pb n="KR3k0012_SBCK_074-4b"/>
隴石記曰武都紫水有泥其色亦紫而粘貢之用封璽書<lb/>
故詔誥有紫泥之美<lb/>
帝王丗紀曰周穆王征犬戎得錬剛赤刀用之割玉如割<lb/>
泥焉<lb/>
神仙傳曰董奉君居廬山嘗大旱縣令于士彦詣奉說大<lb/>
旱之意奉因仰視其屋曰貧家屋皆見天不可以得雨如<lb/>
何令解其意身率將吏爲起屋屋成當泥壁作人巳掘土<lb/>
欲取江水沃泥奉曰不須日暮當雨也其夜果大雨聚壤<lb/>
成泥<lb/>
頋微廣州記曰鬰林郡山東南有池有石牛在池下民常<lb/>
祀之歳旱百姓殺牛祀之以牛血和泥泥石牛背祠畢天<lb/>
雨洪注洗背泥盡而後晴<lb/>
曾子曰白沙在泥與之皆黒<lb/>
<pb n="KR3k0012_SBCK_074-5a"/>
淮南子曰琬琰之玉在汙泥之中雖廉者不釋也<lb/>
丗說曰石崇以椒爲泥泥屋王君夫以赤石脂泥壁<lb/>
雜五行書曰二月上王取土泥屋四角冝蠶吉<lb/>
　　　　　礫<lb/>
釋名曰小石曰礫礫析也小石相支其間析析然<lb/>
抱朴子曰軍術曰地生瓦礫不去有大禍<lb/>
蔡伯喈青衣賦曰金生沙礫珠出<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>泥<lb/>
盧子雲相風賦曰楚石雜結緑沙礫厠隋珠<lb/>
　　　　　沙<lb/>
龍魚河圗曰蚩尤兄弟八十一人並銅頭鐵額食沙石<lb/>
韓詩外傳曰孔子南遊適楚至於阿谷之隧有女子佩瑱<lb/>
而浣者孔子曰彼婦人其可與言乎執觴以授子貢曰善<lb/>
爲之辝婦人荅曰阿谷之隧隱曲之汜欲飲則飲何問於<lb/>
<pb n="KR3k0012_SBCK_074-5b"/>
婢子授子貢觴跪坐置之沙上曰禮不親授禮曰自西河<lb/>
至於流沙千里而遥<hi>雍州是也</hi>
家語曰得其人如聚沙而雨之非其人如會聾而鼓之<lb/>
史記曰張良以鐵椎擊秦始皇於博浪沙中其副車<lb/>
又曰上在雒陽南宫從複道望見諸將徃徃相與坐沙中<lb/>
語<lb/>
又曰武帝元封元年旱於是天子乃禱萬里沙<hi>應劭注曰万里沙祠</hi>
戰國䇿曰齊襄王立田單相之過淄水有老人渉水而寒<lb/>
不能行坐沙中田單見其寒也解裘而衣之襄王曰弗早<lb/>
圗恐後悔之<hi>疑單有異心也</hi>
漢書曰韓信擊龍且夾睢水夜令人爲萬餘囊盛沙以壅<lb/>
水上流<lb/>
東觀漢記曰朱鮪等共㑹洧水上沙中設壇立聖公爲天<lb/>
<pb n="KR3k0012_SBCK_074-6a"/>
子<lb/>
博物志曰石蕃衛臣也背能負千二百石沙<lb/>
廣志曰流沙在玉門關外南北二千東西數百里有三斷<lb/>
名曰三隴<lb/>
列子曰牛缺者上地之大儒也之邯鄲遇盗於耦沙<lb/>
魯連子曰朝露之蒲工女不能治淄澠之沙計兒不能數<lb/>
韓子曰孫叔敖請漢間之地沙石之處<lb/>
曾子曰白沙在泥與之皆黒<lb/>
淮南子曰河水欲清沙壤穢之<lb/>
又曰寒凝水熱焦沙<lb/>
抱朴子曰穆王南征一軍盡化小人爲蟲沙<lb/>
說苑曰湯之時大旱七年焦沙爛石<lb/>
葛洪肘後方曰治溺死方熬沙以覆死人使上下有沙但<lb/>
<pb n="KR3k0012_SBCK_074-6b"/>
出口鼻<lb/>
古今注曰宣帝地節元年上都沙中夜風有火如粟<lb/>
曹瞞傳曰操征馬超隔渭水婁子伯說曰今天寒可起沙<lb/>
爲城以水灌之可一夜而成<lb/>
劉根別傳曰潁川太守髙府君到官民人疫郡中掾吏死<lb/>
者過半夫人郎君悉得病從根求消除病氣之術根曰於<lb/>
㕔事之亥上穿地取沙三斛着中以淳酒三升沃其上府<lb/>
君從之病者悉得愈疫氣絶<lb/>
捜神記曰有物處于江水其名曰蜮一曰短狐能含沙射<lb/>
人以術方抑之則得沙石於肉中<lb/>
叚國沙州記曰澆河西有黃沙沙南北一百二十里東西<lb/>
七里西極大楊川望黃沙猶人委乾糒地不生草木黃沙<lb/>
蕩然沙州取號焉<lb/>
<pb n="KR3k0012_SBCK_074-7a"/>
䂊章記曰龍沙在郡北帶江沙甚㓗白髙峻而峙陂陁有<lb/>
龍形舊俗九月九日登髙上處也<lb/>
新安記曰錦沙村傍山依壑素波澄膜錦石舒文冠軍吴<lb/>
喜聞之而造焉鼓柂遊泛弥旬忘返歎曰名山美石故不<lb/>
虚賞使人喪朱門之志<lb/>
王孚記曰袁州有水春交則上白沙如米於兩岸九十餘<lb/>
里呼爲米沙若一岸徧米其方豐熟<lb/>
湘中記曰白沙如霜雪赤岸似朝霞<lb/>
遁甲開山圖曰沙土之福雲陽之墟可以長生可以隱居<lb/>
沙土即長沙也雲陽古仙人也<lb/>
郡國志曰杭州浙江有江沙漲昔武列爲郡吏赴府郷人<lb/>
餞之㑹此沙上父老曰此沙狹而長君必爲長沙太守果<lb/>
然<lb/>
<pb n="KR3k0012_SBCK_074-7b"/>
又曰伊州䥫勒國也而路多沙磧磧内時聞叫喚聲不見<lb/>
人或聞歌笑之聲蓋鬼物也<lb/>
鄱陽記曰新昌水有一砂堆在縣東北五十里其形狀如<lb/>
覆船鮮浄特異毎年豐稔其沙即堆積如舊若砂移向岸<lb/>
其年儉古來相傳以爲常驗<lb/>
太平御覽卷第七十四<lb/>
</p>
<p>
</p>
  </div>
</body>
</text>
</TEI>
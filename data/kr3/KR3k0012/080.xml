<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_080-1a"/>
太平御覽卷第八十<lb/>
皇王部五<lb/>
　　　帝嚳髙辛氏　帝摯　帝堯陶唐氏<lb/>
　　　　　帝嚳髙辛氏<lb/>
史記曰帝嚳髙辛氏者黄帝之曽孫也父曰蟜極蟜極父<lb/>
曰玄囂玄囂父曰黃帝自玄囂與蟜極皆不得在位至髙<lb/>
辛即位髙辛於顓頊爲族子其色郁郁其德嶷嶷日月所<lb/>
照風雨所至莫不從服帝嚳娶陳鋒氏女生放勛娶娵訾<lb/>
氏女生摯帝嚳崩而摯代立<lb/>
帝王丗紀曰帝嚳髙辛氏姬姓也其母不見生而神異自<lb/>
言其名曰逡　齒有聖德年十五而佐顓頊三十登帝位<lb/>
都亳以人事紀官故以勾芒爲木正祝融爲火正蓐收爲<lb/>
金正玄冥爲水正后土爲土正是五行之官分職而治諸<lb/>
<pb n="KR3k0012_SBCK_080-1b"/>
侯於是化𬒳天下遂作樂六莖以康位丗有才子八人號<lb/>
曰八元亦納四妃卜其子皆有天下元妃有台氏女曰姜<lb/>
嫄生后稷次有娀氏女曰簡翟生卨次陳豐氏女曰慶都<lb/>
生放勛娵訾氏女曰常儀生帝摰帝嚳氏位七十五年年<lb/>
一百五歳而崩塟東郡頓丘廣陽里<hi>陶弘景云在位六十三年年九十二</hi>
大戴禮曰宰我曰請問帝嚳孔子曰玄囂之孫蟜<hi>音喬</hi>極之<lb/>
子曰髙辛氏生而神靈自言其名取地之財而節用之撫<lb/>
教萬民而利誨之曆日月而迎送之明鬼神而敬事之其<lb/>
色蟜蟜其徳涘涘其動也時其服也土春夏乗龍秋冬乗馬<lb/>
黃斧紼衣執中而獲天下<lb/>
禮記祭法曰帝嚳能序星辰以著衆<lb/>
春秋元命苞曰帝俈戴干是謂清明發節移蓋像招揺<hi>干楯</hi>
<hi>也招揺爲天戈揗相副戴之像見天中以爲表</hi>
<pb n="KR3k0012_SBCK_080-2a"/>
古史考曰髙辛氏或曰房姓以木德王<lb/>
張顯析言曰髙辛氏𥘉生自言其名其君民終無迷<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>
魏陳王曹植帝嚳賛曰祖自軒轅玄囂之裔生言其名木<lb/>
德帝世撫寕天地神靈察教弭四海明並日月<lb/>
　　　　　帝摯<lb/>
帝王丗紀曰帝摯之母於四人之中其班最下而摯年兄<lb/>
弟最長故得登帝位封異母弟放勛爲唐侯摯在位九年<lb/>
政軟弱而唐侯德盛諸侯歸之摯服其義乃率其群臣造<lb/>
唐朝而致禪因委至心願爲臣唐侯於是知有天命乃受<lb/>
帝禪而封摯於髙辛氏事不經見漢故議郎東海衛宏所<lb/>
傳云尓<lb/>
　　　　　帝堯陶唐氏<lb/>
帝王世紀曰帝堯陶唐氏祁姓也母曰慶都孕十四月而<lb/>
<pb n="KR3k0012_SBCK_080-2b"/>
生堯於丹陵名曰放勛或從母姓伊祁氏年十五而佐帝<lb/>
摯授封於唐爲諸侯身長十尺常夢攀天而上之故年二<lb/>
十而登帝位以火承木都平陽置敢諌之鼔天下大和命<lb/>
羲和四子羲仲羲叔和仲和叔分掌四嶽諸侯有苗氏處<lb/>
南蠻而不服堯征而克之于丹水之浦乃以尹壽許由爲<lb/>
師命伯夔訪山川谿谷之音作樂六章天下大和百姓無<lb/>
事有八十老人擊壤于道觀者歎曰大哉帝之德也老人<lb/>
曰吾日出而作日入而息鑿井而飲耕田而食帝何力於<lb/>
我哉有僬僥氏來貢没羽厨中自生肉脯如翣形揺鼔自<lb/>
生風使食物寒而不臭名曰翣晡又有草夾階而生隨月<lb/>
生死王者以是占日月之數惟盛德之君應和而生故堯<lb/>
有之名蓂莢一名暦莢始封稷契咎繇襃進伯禹納舜于<lb/>
大麓後年二月又率群臣刻壁爲書東沉于洛言天命當<lb/>
<pb n="KR3k0012_SBCK_080-3a"/>
傳舜之意今中候運衡之篇是也舜攝政二十八年堯與<lb/>
方廽遊陽城而崩尚書所謂二十有八載放勛乃殂落是<lb/>
也百姓如喪考妣三載四海遏宻八音凡堯即位九十八<lb/>
年年百一十八歳墨子以爲堯堂髙三尺土階三等堯取<lb/>
散冝氏女曰皇生丹朱又有庶子九人皆不肖故以天下<lb/>
命舜<lb/>
又曰帝堯氏作始封於唐今中山唐縣是也堯山在北唐<lb/>
水在西北入河南有望都縣有都山即堯母慶都之所居<lb/>
也相去五十里都山一名豆山北登堯山南望都山故名<lb/>
其縣曰望都<lb/>
春秋合誠圖曰堯母慶都有名於世蓋大帝之女生於斗<lb/>
維之野常在三河之南天大雷電有血流潤大石之中生<lb/>
慶都長大形像大帝常有黃雲覆蓋之夢食不飢及年二<lb/>
<pb n="KR3k0012_SBCK_080-3b"/>
十寄伊長孺家出觀三河之首常若有神隨之者<hi>三河之首東河</hi>
<hi>此端</hi>有赤龍負圖出慶都讀之赤受天運<hi>運録運也</hi>下有圖人衣<lb/>
赤光面八彩鬚鬢長七尺二寸兊上豐下足履翼翼署曰<lb/>
赤帝起誠天下寳<hi>衣赤光光像而又着衣也八彩彩色有八也翼翼星火位宿也國人旁有此署文七十也</hi>
奄然隂風雨赤龍與慶都合婚有娠龍消不見<hi>龍乘風雲故光隂風乃龍</hi>
<hi>至也婚猶㑹合或爲結也</hi>旣乳視堯如圖表及堯有知慶都以圖予堯<lb/>
<hi>如圖人儀表也</hi>
孝經援神契曰堯鳥庭荷勝八眉<hi>堯火精人也鳥庭庭有鳥骨表取像朱鳥與太微庭</hi>
<hi>也朱鳥戴聖荷勝似之八眉眉彩色有八</hi>
論語曰大哉堯之爲君也巍巍乎唯天爲大唯堯則之<hi>孔安</hi>
<hi>國曰則法也美堯則法天而行之也</hi>蕩蕩乎民無能名焉<hi>蕩蕩廣逺之稱言布德逺民無誠名</hi>
巍巍乎其有成功也<hi>功成化隆髙大巍巍</hi>
孔藂子曰堯身脩十尺眉分八彩實聖也<lb/>
<pb n="KR3k0012_SBCK_080-4a"/>
龍魚河圖曰堯時與群臣賢智到翠嬀之淵大龜負圖來<lb/>
出授堯勑臣下寫取寫畢龜還水中昜坤靈圖曰其母萌<lb/>
之玄雲入户蛟龍守門<hi>母爲慶都也天皇之女天帝以玄雲覆衛之</hi>故曰時乗<lb/>
六龍以御天也<lb/>
又曰堯之精陽萬物莫不從者<hi>言堯在天陽精所生</hi>帝必有洪水之<lb/>
灾天生聖人使救之故言乃統天也<lb/>
書曰若稽古帝堯<hi>孔安國曰若順稽考也能順考道而行之者帝堯</hi>曰放勛欽明<lb/>
文思安安<hi>勛功欽敬也言堯放上丗之𥘉化而以敬明文思之四德安天當安者也</hi>允恭克讓<lb/>
光𬒳四表格于上下<hi>允信也克能也克光格至也旣有四德又信恭能讓故其名聞充溢四外至于天地也</hi>
克明俊德以親九族<hi>能明俊德之士任用之以睦髙祖至玄孫之親</hi>九族旣睦平<lb/>
章百姓<hi>旣巳也百姓官也言化九族而平章明也</hi>百姓昭明恊和萬邦黎民於<lb/>
變時邕<hi>昭亦明也恊和黎衆時是邕和也言天下衆民皆變是以風俗大和也</hi>
尚書中候曰帝堯即政七十載景星出翼鳯凰止庭<hi>鄭玄曰注</hi>
<pb n="KR3k0012_SBCK_080-4b"/>
<hi>翼朱鳥宿</hi>朱草生郊嘉禾孳連甘露潤液醴泉出山<hi>朱草可以染服者嘉</hi>
<hi>美也書序曰唐叔得禾異畒同頴此注之爲孳連醴亦甘</hi>脩壇河雒榮光起河休氣四<lb/>
塞<hi>休美也榮光五色從河出美氣四塞炫燿熠熠也</hi>白雲起囬風揺龍馬銜甲赤<lb/>
文緑色<hi>龍形像馬也赤熛怒之使也甲所以藏圖赤文色而緑地也</hi>臨壇止霽吐甲圖<lb/>
而帶足<hi>霽齊亦止也帶足音帶去也</hi>
又曰中候運行曰帝堯率群臣東沉于雒刻壁<lb/>
書曰天下臣放勛德薄施行不元<hi>元善也</hi>
尚書大傳曰堯八眉舜四童子八者如八字也<lb/>
又曰堯舜之王天下一人不刑而四海治<lb/>
春秋元命包曰堯眉八彩是謂通明暦象日月琁璣玉衡<lb/>
大戴禮曰宰我曰請問帝堯孔子曰髙辛之子也曰放勛<lb/>
其仁如天其智如神就之如日望之如雲冨而不驕貴而<lb/>
不䂊黃斧紼衣彤車乗白馬<lb/>
<pb n="KR3k0012_SBCK_080-5a"/>
六韜曰太公曰帝堯王天下之時金銀珠玉弗服錦繡文<lb/>
綺弗衣竒恠異物弗聽宫垣屋室弗崇桶椽柱楹不藻飾<lb/>
芧茨之蓋弗剪齊黻黼之絓履不弊盡不更爲也滋味不<lb/>
重糝弗食也温飰煖羮不酸餧不易也不以私曲之故留<lb/>
耕種之時削心約志從事無予爲<lb/>
莊子曰昔堯之治天下也使天下人欣欣焉人樂其性<lb/>
又曰堯治天下之民平海內之政徃見四子於姑射之山<lb/>
汾水之陽窅然喪其天下<hi>四子許由齧缺披衣王倪也窅然猶幽然自失之皃言堯以有</hi>
<hi>事之心至於無爲之人故亦無所用也</hi>
又曰堯觀于華封華封人曰嘻請祝聖人使聖人壽使聖<lb/>
人富使聖人多男子堯曰多男子則多懼多冨則多事多<lb/>
壽則多辱封人曰夫聖人鶉居鷇<hi>音扣</hi>食鳥行而無章天下<lb/>
有道則與物皆昌天下無道則脩德就間千歳厭丗去而<lb/>
<pb n="KR3k0012_SBCK_080-5b"/>
上仙乗彼白雲至于帝郷三患莫至身常無殃<lb/>
又曰堯治天下伯成子髙立爲諸侯及堯授舜舜授禹子<lb/>
髙辭爲諸侯而耕禹徃見之曰堯治天下吾子立爲諸侯<lb/>
堯授舜舜授余吾子辭之敢問何也子髙曰昔堯治天下<lb/>
不賞而人勸不罰而人畏子今賞罰而人且不仁德自此<lb/>
衰刑自此立後世之亂自此始矣無落吾事俋俋<hi>音蟄</hi>乎耕<lb/>
而不頋<lb/>
尸子曰人之言君天下者瑶臺九累而堯白屋黼衣九種<lb/>
而堯大布宫中<hi>三市而尭鶉居珎恠逺味而尭</hi>糲飯菜粥騏驎青龍而堯<lb/>
素車玄駒<lb/>
又曰堯舜有天下四海之內皆治而丹朱啇均不與焉而<lb/>
謂皆治者衆也<lb/>
又曰舜授天下顔色不變堯以天下與舜顔色不變知天<lb/>
<pb n="KR3k0012_SBCK_080-6a"/>
下無能益損於巳也<lb/>
又曰人戴冠履莫不譽堯非桀敬士侮慢故敬侮之譽毀之<lb/>
非其取也<lb/>
韓子曰堯之王天下冬日鹿裘夏日葛衣茅茨不剪採椽<lb/>
不斵糲梁之食藜藿之羮雖監門之養不敵於此矣<lb/>
又曰由余謂秦穆公曰昔堯有天下飯於土䡄飲於土形<lb/>
其土南至交阯北至幽都東西日月所出入者無不賔服<lb/>
吕氏春秋曰堯有子十人不與其子而授舜<hi>孟子曰堯使九男二女事</hi>
<hi>舜也</hi>
又曰堯以天下讓於子州支父對曰以我爲天子猶之可<lb/>
也雖然我適有幽憂之病方將治之未暇在天下也<hi>幽隱也詩</hi>
<hi>曰如有隱憂</hi>天下重物也而不以天下害其生者故可託天下<lb/>
淮南子曰堯之治天下也舜爲司徒契爲司馬禹爲司空<lb/>
<pb n="KR3k0012_SBCK_080-6b"/>
后稷爲大田師奚仲爲工其導萬民也水處者<hi>魚山處者木谷處者</hi>
牧陸處者農地冝其事事冝其械械冝其用用冝其人澤<lb/>
臯織罔陵阪耕田得以所有易所無以工易所拙是故離<lb/>
叛者寡而聽從者衆譬若播棊於地負者走室方者處髙<lb/>
各從其所安<lb/>
又曰人之所以樂爲天子者以窮耳目之欲而適身體之<lb/>
便也今髙臺層榭之人所麗也而堯採椽不斵斥題不枅<lb/>
<hi>言梁柱相斥矩不着枅櫨也</hi>珎恠竒味人之所美也堯糲梁之飯藜藿<lb/>
之羮文錦狐白人之所好也而堯布衣掩形鹿裘禦寒養<lb/>
生之具不加厚而増之以大任重之以憂故舉天下而傳<lb/>
之舜若解重負然非直辭讓也<lb/>
又曰堯治天下政教平德潤洽在位七十載乃求所屬天<lb/>
下之統今四嶽楊側陋四嶽舉舜而薦之堯堯乃妻以二<lb/>
<pb n="KR3k0012_SBCK_080-7a"/>
女以觀其内任以百官以觀其外旣入大麓烈風雷雨不<lb/>
迷<hi>林属於山曰麓堯使舜入林麓之中遭大風雨不迷也</hi>乃属以九子<hi>堯有九男</hi>贈以昭<lb/>
華之玉而傳天下焉<lb/>
又曰堯之有天下也非貪萬民之冨也而寜人主之位也<lb/>
以爲百姓力屈強弱相乗衆寡相暴於是堯乃身服節儉<lb/>
之行而明愛之仁以和輯之是故茅茨而不剗采椽而不<lb/>
斵大路不畫<hi>大路天子車也</hi>越席不縁<hi>越席束/蒲序也</hi>大羮不和<hi>無五味也</hi>粢<lb/>
飯不鑿廵狩行教勤勞天下周流五嶽豈其奉養不足樂<lb/>
哉舉天下以爲社禝非有利焉年衰志閔舉天下之重而<lb/>
傳之舜也猶却行而釋蹤也<lb/>
又曰堯之時十日並出燋禾穗殺草木而民無所食窫窳<lb/>
九嬰大風封豕鑿齒於疇華之澤<hi>疇華南方澤也鑿齒獸持戈楯羿持弓箭射殺</hi>
<hi>也</hi>殺九嬰於凶水之上<hi>女嬰水大之恠爲人之害者北狄之地有凶水者也</hi>繳大風<lb/>
<pb n="KR3k0012_SBCK_080-7b"/>
於青丘之澤<hi>大風大鷙鳥也激以石磎繳擊矢射之青丘東方丘</hi>上射十日<hi>羿射日墮</hi>
<hi>曰中鳥羽</hi>而下殺窫<hi>音/乹</hi>窳<hi>音庾窫窳狀如龍/庾人齒食人也</hi>断脩虵於洞庭<hi>洞庭</hi>
<hi>南方水也其虵食象三歳而其骨出也</hi>禽封豕於桑林<hi>封豕大彘也桑林湯禱旱地</hi>萬民<lb/>
皆喜置堯爲天子也<lb/>
又曰堯王天下而憂不解授舜而憂乃釋〇說苑曰河<lb/>
間獻王曰堯存心於天下有一人飢曰我飢之也有一人<lb/>
寒曰我寒之也一民有罪曰我䧟之也仁而立德博而化<lb/>
廣故不賞而人勸不罰而人治先生而後殺是堯道也<lb/>
楊子法言曰堯能則天者以其能臣二聖二聖舜禹也<lb/>
又曰堯舜之德輕於鴻毛<lb/>
潜夫論曰堯舜之德譬猶偶燭施明於幽室也前燭照<lb/>
之後燭益明非前燭昧後燭彰也乃二燭相因而成大光<lb/>
荀恱申鑒曰思唐虞於上丗瞻仲尼於中古乃知小道足<lb/>
<pb n="KR3k0012_SBCK_080-8a"/>
羞也<lb/>
譙子法訓曰唐虞之衣裳文法禹稷之溝洫耕稼人至今<lb/>
𬒳之<lb/>
袁子法書曰堯避舜於濟隂今定陶有堯冡信乎<lb/>
符子曰許由謂堯曰坐于華殿之上靣雙闕之下君之榮<lb/>
願亦巳足矣夫堯曰坐于華殿之上森然而松生于棟余立<lb/>
於櫺扇之內霏焉而雲生于牖雖靣雙闕無異乎崔嵬之<lb/>
冠蓬萊雖背墉墎無異乎廻巒之縈崑崙余安知其所以不<lb/>
榮<lb/>
鄧析言曰古詩云堯舜至聖身如脯腊桀紂無道肌膚三<lb/>
尺<lb/>
夢書曰堯夢乗龍上天舜夢擊天皷<lb/>
續述征記曰城陽縣有堯塜自漢晉二千石乃丞尉刋名<lb/>
<pb n="KR3k0012_SBCK_080-8b"/>
甚衆堯即位至永嘉三年二千七百二十有一載記于堯<lb/>
碑<lb/>
魏陳王曹植帝堯賛曰火德統位父則髙辛克流共工萬<lb/>
國同塵調適隂陽其惠如春巍巍成功則天之神<lb/>
太平御覽卷第八十<lb/>
</p>
<p>
</p>
  </div>
</body>
</text>
</TEI>
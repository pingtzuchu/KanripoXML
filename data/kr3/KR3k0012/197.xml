<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_197-1a"/>
太平御覽卷第一百九十七<lb/>
　居處部二十五<lb/>
　　　園圃　圈<lb/>
　　　牢　藩籬<lb/>
　　　華表<lb/>
　　　　　園圃<lb/>
說文曰園樹果圃樹菜也<lb/>
易曰賁于丘園束帛戔戔<lb/>
毛詩曰園有桃其實之肴<lb/>
又曰折柳樊圃<lb/>
周禮曰塲人掌國之場圃而樹之果蓏珎異之物以時歛而<lb/>
藏之凡祭祀賔客供其果蓏享亦如之注云果棗栗之屬<lb/>
蓏瓜瓠之屬珍異蒲桃枇杷之屬<lb/>
<pb n="KR3k0012_SBCK_197-1b"/>
又曰大宰九職二曰園圃毓草木<lb/>
又曰園㕓二十而一注云以利少故二十而稅一也㕓城<lb/>
市中空地<lb/>
又曰圃以樹事貢草木謂果瓜葵韮<lb/>
論語曰樊遟請學爲圃子曰吾不如老圃<lb/>
史記曰梁有<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園楚有橘柚園<lb/>
又曰王剪爲秦將伐楚請善田宅園池甚衆<lb/>
漢書曰始曹參微時與蕭何善及爲宰相有隙至何且死所<lb/>
推賢唯參參代何爲相國舉事無所變更一遵何之約束<lb/>
擇郡國吏長大訥於文辭謹厚長者即召爲丞相史史之<lb/>
刻深欲務聲名輙斥去之日夜飲酒卿大夫以下吏及賔<lb/>
客見參不事事來者皆欲有言至者參輙飲以醇酒度其<lb/>
欲有言復飲酒而後去終莫得開說以爲常相舎後園近<lb/>
<pb n="KR3k0012_SBCK_197-2a"/>
吏舎吏舎日飲歌呼從吏患之無如何迺請參遊後園聞<lb/>
吏醉歌呼吏幸相怒召按之迺反取酒張坐飲大歌呼與<lb/>
相和參見人之有細過掩匿覆蓋之府中無事<lb/>
又曰董仲舒廣川人也以治春秋孝景時爲博士下帷講<lb/>
誦弟子傳以九次相授業或莫見其靣蓋三年不窺園圃<lb/>
其精如此<lb/>
後漢書曰法眞隱大澤講論藝術歷年不窺園圃也<lb/>
又曰竇憲以賤直請奪沁水公主田園<hi>沁水明帝女</hi>主畏逼不<lb/>
敢言後肅宗駕出遊過園指以問憲憲隂喝不得對<hi>隂於禁反</hi>
<hi>喝一介反猶噎塞也</hi>後發覺帝大怒責憲曰貴主尚見侵奪何况小<lb/>
人哉國家弃憲如孤雛腐䑕耳憲大震懼<lb/>
魏志曰顔裴字文林爲京兆守於府下起菜園使吏投簡<lb/>
鋤治也<lb/>
<pb n="KR3k0012_SBCK_197-2b"/>
晉書曰范汪好學外氏家貧無以資給汪乃廬于園中布<lb/>
衣𬞞食然薪寫書寫畢誦讀亦遍遂博學多通善談名理<lb/>
又曰華廙旣廢黜武帝後又登凌雲臺望見廙苜蓿園阡<lb/>
陌甚整依然感舊太康𥘉大赦乃得襲封乆之拜城門校<lb/>
尉遷左衛將軍數年以爲中書監<lb/>
又曰和嶠性至儉家有好李帝求之不過數十王濟候其<lb/>
上直率少年詣園共啖畢伐樹而去<lb/>
王隱晉書曰涼州牧張駿增築四城相去各千歩東城殖園<lb/>
果命曰講武場北城殖園果命曰玄武圃皆有宫殿<lb/>
宋書曰柳元景多産業居南岸有數十畒菜園時有人求<lb/>
之或留錢元景曰夲立園自爲供喫豈求利耶<lb/>
齊書曰丗祖太子性頗奢麗宫内多雕飾精綺過於王宫<lb/>
開拓玄圃園與臺<hi>城北壍等其中起出池閣</hi>樓觀塔宇多聚竒石妙極<lb/>
<pb n="KR3k0012_SBCK_197-3a"/>
山水慮上宫望見乃傍列脩竹内施髙鄣造游牆數百間<lb/>
施諸機巧冝湏鄣蔽以晉明帝爲太子時立西池乃啓丗<lb/>
祖引前例求於東田起小苑上許之窮極制度<lb/>
陳留耆舊傳曰范丹學通三經常自任灌園<lb/>
向秀別傳曰秀與吕安灌園於山陽收其餘利以供酒食<lb/>
之費<lb/>
莊子曰子貢過漢隂見一丈人爲圃畦鑿隧而入抱甕而岀<lb/>
灌子貢曰有機於此一日浸百畦用力甚寡而見功多夫<lb/>
子不欲乎爲圃者仰而視之曰奈何曰鑿木爲機後重前<lb/>
輕挈水若抽其名爲槹者圃者忿然作色而笑曰吾聞之<lb/>
吾師有機械者必有機事有機事者必有機心機心存於<lb/>
胷中則純白不備純白不備則神生不定神生不定者道<lb/>
之所不載也吾非不知羞不爲也子貢告孔子孔子曰假<lb/>
<pb n="KR3k0012_SBCK_197-3b"/>
修渾沌之術者也<lb/>
雜記曰於陵子辤卿相而桔槹灌園<lb/>
又曰戴宏爲河間相自免歸而灌𬞞以經敎授也<lb/>
西京雜記曰茂陵富人袁廣藏鏹巨萬家僮八九百人於<lb/>
邙山下築園東西五里百歩激流水注其内構石爲山髙<lb/>
十餘丈連延數里養白鸚鵡紫鴛鴦旄牛青兕竒禽怪獸<lb/>
委積其間聚沙爲洲激水爲波潮其中江鷗海鵠乳雛産<lb/>
鷇延漫林池竒樹異草靡不具植屋皆徘徊連屬重閣脩<lb/>
廊行之移晷不能徧廣有罪誅没入爲園鳥獸草木僉移<lb/>
上林苑中<lb/>
又曰樂遊園自生玟珻樹樹下多苜蓿苜蓿亦名懷風時<lb/>
人或謂光風風在其間常肅肅然日照其花有光彩故名<lb/>
苜蓿曰懐風茂陵謂之連枝草<lb/>
<pb n="KR3k0012_SBCK_197-4a"/>
又曰梁孝王兎園有落猨巖棲龍岫鴈池鶴洲鳬渚宫觀<lb/>
相屬<lb/>
隋圖經曰史記謂梁孝王築東苑方三百里是曰兔園<lb/>
王襃雲陽記曰車箱阪下有黎園一頃樹數百株青翠繁<lb/>
密望如車蓋<lb/>
水經注曰睢水東南流入于竹圃水次緑竹䕃渚青青實<lb/>
望丗人言梁王竹園也<lb/>
又曰玄瓠灣中地數頃有栗園栗小殊不並固安之實也<lb/>
然歳貢三百石以充天府水渚即栗洲樹木髙茂望若屯<lb/>
雲中有栗堂甚閑敞牧宰英彦多所游薄<lb/>
魏志曰有芳林園桐園芳林後避少帝諱改爲華林晉宫<lb/>
閣名靈芝園鄴有鳴鶴園蒲陶園華林園<lb/>
司馬彪續漢書曰濯龍園在洛陽西北角也<lb/>
<pb n="KR3k0012_SBCK_197-4b"/>
郭仲産仇池記城東有苜蓿園<lb/>
列女傳魯<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室之女曰昔有客繫馬園中馬逸踐葵使子<lb/>
終歳不飽葵<lb/>
淮南子曰園有螫毒葵藿爲之不採<lb/>
陳留志曰園庾襄邑人也庾始居園中故代謂之園公<lb/>
天文要集曰庖瓜爲天子果園又天園主果實茹蓄儲<lb/>
又曰芙蓉園夲隋氏之離宮居地三十頃周廻十七里貞<lb/>
觀中賜魏王泰㤗死又賜東宫今屬家令寺園中廣厦脩廊連<lb/>
亘屈曲其地延袤爽塏跨帶原隰又有脩竹茂林縁𬒳岡<lb/>
阜東坂下有涼堂堂東有臨水亭按黄圖曲池漢武所造<lb/>
周廻五里池中遍生荷芰菰蒲冒間禽魚翔泳宣帝立廟<lb/>
曲池之北名曰樂遊廟即今昇平坊内基趾是也此在秦<lb/>
爲冝春苑在漢爲樂遊苑宇文愷營建京城以羅城東南<lb/>
<pb n="KR3k0012_SBCK_197-5a"/>
地髙不便故缺此偶頭一坊餘地穿入芙蓉池以虚之<lb/>
郡國志云西夷有荔支園僰僮施夷中最賢者古所謂僰<lb/>
僮之富多以荔支爲業園植萬株樹收一百五十斛<lb/>
隋圖經曰司竹園在盩厔縣東十二里穆天子西征至玄<lb/>
池乃植竹即此是也<lb/>
史記曰渭川千畒竹漢謂鄠杜竹林故有司竹都尉西都<lb/>
賦所謂鄠杜濱其足竹林果園芳草甘木也<lb/>
　　　　　圈<lb/>
史記曰竇太后好黄老書召袁固問老子書固曰此家人<lb/>
言耳太后怒曰安得司空城旦書乎乃使固入圈擊豕<lb/>
漢書曰孝武帝作建章宫度爲千門萬户其西則數十里<lb/>
虎圈<lb/>
又曰李禹有寵於太子然好利亦有勇甞與侍中貴人飲<lb/>
<pb n="KR3k0012_SBCK_197-5b"/>
侵陵之莫敢應後愬之上上召禹使制虎懸下圈中未至<lb/>
地有詔引岀之禹從落中以劒斫絶纍欲刺虎<hi>師古曰落與絡同謂</hi>
<hi>當時繦絡而下也纍索也</hi>上壯之遂救止焉<lb/>
三輔故事曰師子圈在建章宫西南<lb/>
列士傳曰秦召公子無忌無忌不行使朱亥奉璧秦王大<lb/>
怒將朱亥着虎圈中亥瞋目視虎虎不敢動<lb/>
郡國誌曰雍州虎圈在通化門東二十五里秦王置朱亥<lb/>
於其中亥瞋目虎不敢動<lb/>
漢文帝問上林尉處及馮婕妤當熊在此<lb/>
漢宫殿䟽曰有彘圈有師子圈武帝造秦故虎圈周匝三<lb/>
十五歩長二十歩西去長安十五里<lb/>
　　　　　牢<lb/>
說文曰牢閑養牛馬園也<lb/>
<pb n="KR3k0012_SBCK_197-6a"/>
詩曰乃造其曹執豕于牢注云曹羣也言搏豕於牢中以<lb/>
爲飲酒之殽<lb/>
穆天子傳曰髙奔戎獲虎畜于東虞命曰虎牢<hi>事且州郡</hi>
曹子建求自試表曰如微才不試没丗無聞禽息鳥視終<lb/>
於白首此徒圈牢之養物非臣之所志也<lb/>
　　　　　藩籬<lb/>
易曰羝羊觸藩羸其角<lb/>
詩曰折柳樊圃<hi>或云藩</hi>
左傳曰宋向戍請弭諸侯之兵襄公二十七年諸侯之大<lb/>
夫㑹于宋以藩爲軍注云示不相忌也<lb/>
又哀十二年衛侯㑹兵于鄖呉人藩衛侯之舎子服景伯<lb/>
謂子貢曰夫諸侯之㑹事旣畢矣侯伯致禮地主歸餼以<lb/>
相辭也今呉不行禮於衛而藩其君舎以難之子盍見太<lb/>
<pb n="KR3k0012_SBCK_197-6b"/>
宰乃請束錦以行乃免衛侯<lb/>
晉書曰庾衮字叔襃𥘉衮諸父並貴盛唯衮父獨安貧約<lb/>
躬耕稼穡以給供養而執事勤恪與弟子樹籬跪以授條<lb/>
或曰今在隱屏先生何恭之過也荅曰幽顯易操非君子<lb/>
意也<lb/>
宋書曰謝瞻字宣逺弟晦時爲宋臺右衛權遇巳重於彭<lb/>
城還都迎家賔客輻湊瞻在家驚駭謂晦曰吾家以逺退<lb/>
爲業汝遂勢傾朝野此豈門户福耶乃堅籬隔門庭曰吾<lb/>
不忍見此<lb/>
南朝宫苑記曰建康籬門舊南北兩岸籬門五十六所蓋<lb/>
京邑之郊門也如長安東都門亦周之郊門江左𥘉立並<lb/>
用籬爲之故曰籬門南籬門在國門西三橋籬門在今光<lb/>
宅寺側東籬門夲名肇建籬門在古肇建市之東北籬門<lb/>
<pb n="KR3k0012_SBCK_197-7a"/>
今覆舟東頭玄武湖東南角今見有亭名籬門亭西籬門<lb/>
在石頭城東護軍府在西籬門外路北白楊籬門外有石<lb/>
井籬門<lb/>
莊子曰願遊其藩<lb/>
閑居賦曰芳枳堅籬<lb/>
宋玉對問曰藩籬之鷃<lb/>
鷦鷯賦曰鷦鷯長於藩籬之下<lb/>
　　　　　華表<lb/>
崔豹古今注程雅問曰堯設誹謗之木何也荅曰今之華<lb/>
木以横木交柱頭狀如華形似桔槹大路交衢悉施焉或<lb/>
謂之表木以表王者納諫亦以表識衢路秦乃除之漢始<lb/>
復焉今西京謂之交午柱<lb/>
遼東華表<hi>見鶴門</hi>
<pb n="KR3k0012_SBCK_197-7b"/>
<pb n="KR3k0012_SBCK_197-7b"/>
</p>
<p>
</p>
  </div>
</body>
</text>
</TEI>
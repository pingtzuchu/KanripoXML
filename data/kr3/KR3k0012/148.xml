<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_148-1a"/>
太平御覽卷第一百四十八<lb/>
　皇親部十四<lb/>
　　　　　太子三<lb/>
崔豹古今注曰漢明帝爲太子樂人作歌詩四章以賛太<lb/>
子之德一曰日重光二曰月重輪三曰星重輝四曰海重潤<lb/>
東觀漢記曰東海恭王疆光武皇帝長子也母郭后建武<lb/>
二年六月立爲皇太子十七年十月郭后廢爲中山太后<lb/>
自郭后廢疆不自安數因左右陳誠願備藩輔其十九年<lb/>
六月疆廢爲東海王二十八年十月就國食東海魯國并<lb/>
二郡二十九縣租入倍諸王賞賜恩寵無倫比致虎賁旄<lb/>
頭宫殿設鍾簴之懸疆性聦逹恭謙臨之國比上書讓還<lb/>
東海十九縣又固皇太子因辭上不許以疆章示公卿大<lb/>
夫深嘉歎之<lb/>
<pb n="KR3k0012_SBCK_148-1b"/>
續漢書曰趙喜爲太尉中元二年上崩喜受遺詔典録喪<lb/>
禮新承王莽之亂國無舊典皇太子與諸王雜坐同席尊<lb/>
卑無别喜乃正色橫劒殿階扶下諸王以明尊卑<lb/>
范曄後漢書曰孝順皇帝安帝之子母李氏爲閻皇后所<lb/>
害永寕元年立爲皇太子延光三年安帝乳母王聖大長<lb/>
秋江京中常侍樊豐譖太子乳母王聖舅厨監邴吉殺之<lb/>
太子數爲歎息王聖等懼有後禍遂與豐京共䧟太子太<lb/>
子坐廢爲濟隂王明年三月安帝崩北郷侯立濟隂王以<lb/>
廢黜不能上殿親臨梓宫悲號不食内外羣僚莫不哀之<lb/>
及北郷侯薨車騎將軍閻顯及江京與中常侍劉安陳逹<lb/>
等白太后秘不發喪而更徴立諸國王子乃閇宫門屯兵<lb/>
自守十一月丁亥京師及郡國十六地震是夜中黄門孫<lb/>
程等十九人共斬江京劉安陳逹等迎濟隂王於德陽殿<lb/>
<pb n="KR3k0012_SBCK_148-2a"/>
西鍾下即皇帝位年十一<lb/>
魏志曰文帝爲五官將而臨淄侯植才名方盛各有黨與<lb/>
有奪文之議文帝使人問賈詡自固之術詡曰願將軍恢<lb/>
崇德度躬素士之業朝夕孜孜不違子道如此而巳文帝<lb/>
從之深自砥礪太祖又甞屏除問詡黙然不對太祖曰與<lb/>
卿言而不荅何也詡曰屬有思故不即對耳太祖曰何思<lb/>
<hi>詡曰袁本</hi>𥘉劉景升父子也太祖大笑於是太子遂定<lb/>
魏略曰太祖不立太子太子自疑是時有髙元昌者善相<lb/>
人乃呼問之對曰其貴乃不可言因問壽幾何元昌曰其<lb/>
壽至四十當有小恙過是無憂後無幾而立太子也<lb/>
丗語曰辛毗女憲英適太常羊耽外孫夏侯湛爲其傳曰<lb/>
憲英聦明有才鑒𥘉文帝與陳思王爭爲太子旣而文帝<lb/>
得立抱毗頸而告之曰辛君知我喜不毗以告憲憲歎曰<lb/>
<pb n="KR3k0012_SBCK_148-2b"/>
太子代君主宗廟社稷也代君不可以不慼主國不可以<lb/>
不懼冝慼而喜何以能乆魏其不昌乎<lb/>
魏志曰明帝文帝太子也生而太祖愛之常念在左右<lb/>
魏書曰明帝生數歳而有歧嶷之姿武帝異之曰我基於<lb/>
尓三丗矣毎朝燕㑹同與侍中近臣並列帷幄好學多識<lb/>
特留意於法理<lb/>
魏略曰文帝以郭后無子詔使子明帝帝以母不以道終<lb/>
意甚不平後不獲巳乃敬事郭后旦夕因長御問起居郭<lb/>
后亦自以無子遂加慈愛文帝始以帝不恱有意欲以他<lb/>
姬子京兆王爲嗣故不拜太子<lb/>
魏末傳曰明帝甞從文帝獵見子母鹿文帝射殺鹿母使帝<lb/>
射鹿子帝不從曰陛下殺其母臣不忍復射其子因涕泣<lb/>
文帝即放弓箭以此深竒之而建樹之意定也<lb/>
<pb n="KR3k0012_SBCK_148-3a"/>
王隱晉書曰武皇帝寛惠仁厚深沉有智量風度容貌綽<lb/>
如也景元中爲撫軍咸熈元年晉國𥘉開立爲丗子遷撫<lb/>
軍大將軍開府副相國二年立爲太子<lb/>
又曰惠帝爲太子時上素知太子闇弱後必亂國然不能<lb/>
<hi>擇才乃遣荀朂和嶠徃觀之朂</hi>還盛稱太子德更進茂不同西宫之時也<lb/>
嶠荅詔稱臣以爲太子如故不見更勝此自陛下家事非<lb/>
臣所盡也於是天下貴嶠而賤勗也<lb/>
又曰愍懷太子名遹<hi>音聿</hi>字熈祖少聦惠武帝愛之六七歳<lb/>
時帝夜望火太子牽上衣裾使入闇中上問其故太子對<lb/>
以暮夜倉卒冝備非常不當近火光令人照見也又甞見<lb/>
官養猪肥大不常復問上何不殺以賜左右而乆費五榖<lb/>
上即烹之由是益竒之常稱以爲似宣皇帝亦以東宫無<lb/>
嫡有託後之意太康十年詔曰遹旣長且仁可令以遹爲<lb/>
<pb n="KR3k0012_SBCK_148-3b"/>
廣陵王以廣陵臨淮爲封國邑五萬户及丗祖崩惠帝即<lb/>
位立爲皇太子詔曰遹尚㓜蒙今出止東宫雖當頼師傅<lb/>
羣賢之訓其遊處左右冝得正人陳共周旋能相長益者<lb/>
太保衛權息庭司空司馬秦息略太子太傅楊濟息毖<hi>音秘</hi>
太子少師裴楷息憲太子少傅張華息禕尚書令華廙<hi>音翼</hi>
息恒並以道義之門有不肅之訓其令此六人更共徃來<lb/>
止其後太子好卑居小馬小牛令左右騎斷羈勒使墮地<lb/>
又令人屠肉巳自分齊手揣輕重斤兩不差云其母夲屠<lb/>
家女也頗好遊宴或闕朝侍稍失儲副望賈后無子妬害<lb/>
滋甚九年正月月暈赤黃數重三月十八日榮陽河南潁<lb/>
川繁霜殺桒及姚李杏花尉氏雨血有聲若牛出許昌城<lb/>
夏桒生于東宫西廂日長尺餘數日枯日中若飛鷰者積<lb/>
數月漢中平中亦有此變皆爲太子也賈后作頡子髻太<lb/>
<pb n="KR3k0012_SBCK_148-4a"/>
子見頡之象也是時謡曰宫東馬子莫聾啌前至臘月纏<lb/>
汝<graphic n="KR3540" url="https://raw.githubusercontent.com/kanripo/KR-Gaiji/master/images/KR3540.png" mimeType="image/png"/>十一月天連大風發屋折樹十二月二十八日后遣<lb/>
宫婢齎書與太子云陛下昨夜不快汝可入朝太子如令<lb/>
請朝詔聽二十九日入朝賈后不見使婢陳儛賜棗酒強<lb/>
使飲辭不見聽太子醉賈后誣奏太子有悖書廢徙金墉<lb/>
城以千兵防送幽于許昌宫之別坊賈后與賈謐等早害<lb/>
太子以絶民望三月十四日矯詔使小黄門孫慮害太子<lb/>
賈后表以廣陵王禮殯趙王倫誅賈謐廢賈后帝乃使持<lb/>
節兼司空衛尉伊䇿故皇太子曰嗚呼少資歧嶷之質荷<lb/>
先帝殊異之寵大啓土宇奄有淮陵朕奉遵遺旨建尓儲<lb/>
副以光顯我祖宗祗尓徳行以從保傅事親孝敬禮無違<lb/>
者而朕昧于凶構致爾于非命之禍俾申生孝巳復見于<lb/>
今頼宰相賢明人神憤怨朕心討厥有罪咸伏其辜何𥙷<lb/>
<pb n="KR3k0012_SBCK_148-4b"/>
於荼毒冤魂酷痛哉是用切怛悼恨震動於五内今追復<lb/>
皇太子䘮禮備制反葬京畿祠以太牢魂而有靈尚獲爾<lb/>
心<lb/>
文士傳曰賈謐與愍懷太子博爭道成都王厲聲曰皇太<lb/>
子國之儲君賈長淵何得無禮<lb/>
晉書曰明帝元皇帝長子也㓜而聦哲爲元帝所寵異年<lb/>
數歳常坐置膝上屬長安使來因問帝曰汝謂日與長安<lb/>
孰逺對曰不聞人從日邊來居然可知也元帝異之明日<lb/>
宴羣僚又問之對曰日近元帝失色曰何乃異間者之言<lb/>
對曰舉目見日不見長安由是益竒之及帝即尊號立爲<lb/>
皇太子<hi>已見明帝紀中</hi>
何法盛晉中興書曰肅祖中宗長子也建武元年中宗爲<lb/>
晉王拜王太子及踐尊號爲皇太子冊曰於戯朕承天緒忝<lb/>
<pb n="KR3k0012_SBCK_148-5a"/>
繼祖宗之洪基君臨于萬邦戰戰兢兢若渉淵水未有攸<lb/>
濟自古聖王敷宅四海莫不建立元子夲枝百丗今稽古<lb/>
授爾于儲宫以陪貳于朕躬欽哉氽其克念乃祖日新厥<lb/>
德何逺非佞何親非賢欽翼師傅以丕崇大化可不愼歟<lb/>
氽其敬之<lb/>
又曰孝宗穆皇帝諱聃康帝子也建元二年康帝疾篤左<lb/>
光禄大夫領司徒謨尚書令恢等上䟽曰臣聞皇義玄邈<lb/>
五帝攸徃淳風澆散三王傳嗣欲令國有常居民有定奉<lb/>
關諸盛衰不易之道也伏惟皇子天挺竒表隆凖豐下歧<lb/>
嶷之姿彰於始年大成之風顯於朞月冝建立儲宫允副<lb/>
民望請下太史擇吉日告宗廟備禮儀奉行奏可<lb/>
後魏書曰太宗明元皇帝道武之長子𥘉帝母旣賜死大<lb/>
祖乃召帝告曰昔漢武帝將立其子而殺其母不令婦人<lb/>
<pb n="KR3k0012_SBCK_148-5b"/>
後與國政使外家無亂汝當繼統吾故逺同漢武爲長乆<lb/>
之計帝素純孝哀泣不能自勝太祖怒召之帝欲入左右<lb/>
曰孝子事父小杖則受大杖避之今陛下怒盛入或不測<lb/>
䧟帝於不義不如且出待和解而進不晚也帝從之乃遊<lb/>
行於外及元紹之逆也帝還而誅之天賜六年即皇帝位<lb/>
又曰景穆皇帝太武皇帝之長子也母曰賀夫人延和元<lb/>
年立爲皇太子時年五歳明惠強識聞則不忘及長好讀<lb/>
經史皆通大義太武甚竒之𥘉太武之伐河西李順等咸<lb/>
言姑臧無水草不可行太子有疑色及車駕至姑臧乃詔<lb/>
太子曰姑臧城東西門外涌泉於城北其大姑河澤草茂<lb/>
盛可供大軍數万人之多言亦可惡也太子謂言者曰爲<lb/>
人臣不實若此豈是忠乎吾𥘉聞有疑但帝决行耳幾誤<lb/>
人大事言者復何靣目見帝也正平元年六月薨於東宫<lb/>
<pb n="KR3k0012_SBCK_148-6a"/>
時年二十四賜謚曰景穆皇太子髙宗即位追尊爲景穆<lb/>
皇帝廟號恭宗<lb/>
又曰丗宗宣武皇帝孝文皇帝第二子也母曰髙夫人初<lb/>
夢爲日所逐避於牀下日化爲龍繞巳數匝遂有娠生帝<lb/>
於平城宫二十一年立爲皇太子<lb/>
又曰肅宗孝明帝諱詡丗宗第二子也延昌元年立爲皇<lb/>
太子二年丗宗幸東宫召崔光與黃門甄琛廣陽王淵等<lb/>
並賜坐詔光曰卿是朕西臺大臣當今爲太子師傅光起<lb/>
拜固辭詔不許即命肅宗出從者十餘人勑以光爲傳之意<lb/>
令肅宗拜光光又拜辭不當受太子拜復不蒙許肅宗遂<lb/>
南面再拜詹事王顯啓請從太子拜於是宫臣畢拜光北<lb/>
面立不敢荅拜唯西面拜謝而出<lb/>
又曰廢太子生而母死文明太后撫視之常置左右詔曰<lb/>
<pb n="KR3k0012_SBCK_148-6b"/>
昔塗山有育美名列於夏典任姒作配昌發顯於周書故<lb/>
能緝熈丕緒祚延八百自元子誕育於今四載而名表未<lb/>
孚於四方茂實未昭於朝掖非所以憲章逺猷允光禮度<lb/>
者也太皇太后親發明旨爲之立名依德恊義名恂字元<lb/>
道國祚永隆儲貳有寄無窮之兆於是而始乃大赦天下<lb/>
太和十七年七月癸丑立恂爲皇太子髙祖毎歳征幸常<lb/>
留守恂不好書學體貌肥大深忌河洛暑熱意毎追樂北<lb/>
方庶子髙道恱數苦諫恂甚銜之乃手刃道恱於禁中髙祖<lb/>
引羣臣於清徽堂議廢之爲庶人置之河陽後謀逆賜死<lb/>
梁書曰天監十四年正月朔旦帝臨軒冠太子於太極殿<lb/>
舊制太子着逺遊冠金蟬翆緌纓至是詔加金愽山<lb/>
又曰昭明太子母丁貴嬪有疾太子還永福省侍疾衣不<lb/>
解帶及薨歩從喪還宫至殯水漿不入口毎哭慟絶武帝<lb/>
<pb n="KR3k0012_SBCK_148-7a"/>
命中書舎人顧恊宣旨曰毀不滅性聖人之制不勝喪比<lb/>
於不孝有我在郍得自毀如此可即強進飲粥太子奉勑<lb/>
乃進數合自是至葬日進麥粥一升武帝又勑曰聞汝所<lb/>
進過少轉羸痩我比更無病正爲汝如此匈中亦圯塞成<lb/>
疾應強加饘粥不使我恒尓懸心雖屢奉勸逼終喪日止<lb/>
一溢不甞菜菓之味體素壯腰帶十圍至是減削過半每<lb/>
入朝士庶見者莫不下泣<lb/>
又曰昭明太子性愛山水於玄圃穿築更立亭館與朝士<lb/>
名素者遊其中甞泛舟後池畨禺侯軌盛稱此中冝奏女<lb/>
樂太子不荅詠左思招隱詩云何必絲與竹山水有清音<lb/>
軌慙而止<lb/>
又曰昭明太子好士愛文劉孝綽與陳郡殷芸呉郡陸倕<lb/>
琅瑘王筠彭城劉洽等同見禮待太子起樂賢堂<lb/>
<pb n="KR3k0012_SBCK_148-7b"/>
後周書曰宣帝諱贇髙祖長子帝即位多過惡初帝之在<lb/>
東宫也髙祖慮其不堪承嗣遇之甚嚴朝見進止與諸臣<lb/>
無異雖隆寒盛暑亦不得休息性旣嗜酒髙祖遂醪醴不<lb/>
許至東宫帝每有過輙加捶扑甞謂之曰古來太子𬒳廢<lb/>
者幾人餘兒豈不堪立邪於是遣東宫官屬録帝言語動<lb/>
作每月奏聞帝憚髙祖嚴矯情脩飾以是過惡遂不聞<lb/>
隋書曰煬帝髙祖第二子也母文獻獨孤皇后上美姿儀<lb/>
少敏惠髙祖及后於諸子中特鍾愛髙祖幸上所居第見<lb/>
樂器絃多斷絶又有塵埃若不用者以爲不好聲伎之玩<lb/>
上尤自矯飾當時稱爲仁孝及太子勇廢立爲皇太子<lb/>
唐書曰李綱隋開皇末爲太子洗馬皇太子勇甞以歳首<lb/>
宴宫臣左庶子唐令則自請奏琵琶又歌武媚娘之曲綱<lb/>
趨而出勇曰我欲爲樂耳君勿多事及勇廢黜文帝召東<lb/>
<pb n="KR3k0012_SBCK_148-8a"/>
宫官屬切讓之無敢對者綱對曰今日之事乃陛下之過<lb/>
非太子之罪也太子才非上品性是常人若得賢明之士<lb/>
輔導之足堪継嗣皇業方今多士盈朝當擇賢居任奈何<lb/>
以絃歌鷹犬之才日在其側致令至此乃陛下訓導不足<lb/>
豈太子之罪耶<lb/>
隋書曰元德太子昭煬帝長子也生而髙祖命養宫中三<lb/>
歳時於玄武門弄石師子髙祖與文獻后至其所髙祖適<lb/>
患腰痛舉手慿后昭因避去如此者再三髙祖歎曰天生<lb/>
長者誰復敎乎由是大竒之髙祖甞謂曰當爲爾娶婦昭<lb/>
應声而泣髙祖問其故對曰漢王未婚時恒在至尊所一<lb/>
朝娶便則出外懼將違離是以啼耳上歎其有至性特鍾<lb/>
愛焉煬帝即位便幸雒陽宫昭留守京師大業元年帝遣<lb/>
使者立爲皇太子<lb/>
<pb n="KR3k0012_SBCK_148-8b"/>
唐書曰太宗文皇帝髙祖第二子也母曰太穆皇后以隋<lb/>
開皇十八年生於武功之別館初在孕而語声聞於外后<lb/>
心異之將誕育后不之覺而太宗已生髙祖受禪拜尚書<lb/>
令進封秦王武德九年立爲皇太子<lb/>
又曰隱太子建成髙祖長子也大業末髙祖捕賊汾晉令<lb/>
建成携家屬寄于河東義旗建遣使密召之建成與巢王<lb/>
元吉間行赴太原建成至髙祖大喜拜左領大都督封隴<lb/>
西郡公引兵略西河郡從平長安義寧元年冬隋恭帝拜<lb/>
唐國丗子開府置僚屬二年授抚軍大將軍東討元帥將<lb/>
兵十萬徇洛陽及還恭帝授尚書令武德元年立爲皇太<lb/>
子時太宗功業日盛建成與齊王元吉濳謀作亂九年六<lb/>
月三日太宗密奏建成元吉淫乱後宫因自陳曰臣於兄<lb/>
弟無絲毫所負今欲殺臣似爲丗充建德報讎臣今枉死<lb/>
<pb n="KR3k0012_SBCK_148-9a"/>
永違君親魂歸地下實亦恥見諸賊髙祖省之愕然報曰<lb/>
明日當勘問汝冝早叅四日太宗將左右九人至玄武門<lb/>
自衛髙祖巳召裴寂蕭瑀竇延陳叔逹封倫宇文士及顔<lb/>
師古等欲令窮覆其事建成元吉行至臨湖殿覺變即廻<lb/>
馬將東㱕宫府太宗隨而呼之元吉馬上張弓再三不彀<lb/>
太宗乃射之建成應弦而斃<lb/>
又曰髙宗文皇帝太宗弟九子母曰文徳順聖長孫皇后<lb/>
貞觀二年生於東宫之麗正殿封晉王㓜而歧嶷端審寛<lb/>
仁孝友初授孝經太宗問曰此書中何言爲善對曰夫孝<lb/>
始於事親中於事君終於立身太宗大恱曰行此足以事父<lb/>
兄爲臣子矣太子承乾廢長孫無忌李勣等議立爲皇太子<lb/>
又曰太子承乾得罪太宗欲立晉王而限以非次惶惑不<lb/>
決乃御兩儀殿羣臣盡出獨留長孫無忌及司空房玄齡<lb/>
<pb n="KR3k0012_SBCK_148-9b"/>
李勣謂曰我三子一弟所爲如此我心無聊因自投於床<lb/>
抽佩刀欲自刺無忌等驚懼爭前扶抱取佩刀以授晉王<lb/>
無忌等請太宗所欲報曰我欲立晉王無忌曰謹奉詔有<lb/>
異議者臣請斬之太宗謂晉王曰汝勇許汝也汝冝拜謝<lb/>
晉王因下拜太宗謂無忌等曰公等旣符我意未知物論<lb/>
何如無忌曰晉王仁孝天下屬心乆矣乞召問百僚必無<lb/>
異辭於是建立遂定<lb/>
太平御覽卷第一百四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_519-1a"/>
太平御覽卷第五百一十九<lb/>
宗親部九<lb/>
　　孫　女　子壻<lb/>
　　　　孫<lb/>
爾雅曰子之子爲孫孫之子爲曽孫曽孫之子爲玄孫玄<lb/>
孫之子爲來孫<hi>言有徃來之親</hi>來孫之子爲昆孫<hi>昆後也</hi>昆孫之子<lb/>
爲仍孫<hi>仍重也</hi>仍孫之子爲雲孫<hi>言輕逺若浮雲</hi>
毛詩文王有聲曰貽厥孫謀以燕翼子<lb/>
禮記曲記曰君子抱孫不抱子此言孫可以爲王父尸<hi>以孫</hi>
<hi>與祖昭穆同也</hi>子不可以爲王父尸<lb/>
又雜記曰祭稱孝子孝孫䘮稱哀子哀孫<lb/>
史記曰張蒼父不滿五尺蒼長八尺蒼子復長八尺餘孫<lb/>
類長六尺<lb/>
<pb n="KR3k0012_SBCK_519-1b"/>
後漢書曰龐叅字仲連緱氏人拜漢陽太守郡民任棠有<lb/>
竒節隱教叅到先候之棠不與言但拔薤一大本水一盆<lb/>
致于屏前自抱孫兒伏于户下<hi>見逸民部</hi>
又曰虞詡字升卿陳國人孝飬祖母縣舉爲順孫<lb/>
又曰馮氏兄弟形皆偉壯唯馮勤祖父偃長不滿七尺常耻<lb/>
短陋恐子孫似之乃爲子伉娶長妻生勤勤長八尺三寸<lb/>
魏志曰王粲字仲宣山陽人蔡邕見而竒之時邕顯貴車<lb/>
馬填門粲在門邕倒屣迎之粲年㓜皃弱短小　座皆驚<lb/>
邕曰此王公之孫有異才吾不如也吾家所有書籍當悉<lb/>
與之<lb/>
晉書曰張慿字長宗祖鎮蒼梧太守慿年數歳鎮謂其父<lb/>
曰我不如汝汝有佳兒慿曰阿翁詎冝以子戯父乎<lb/>
又曰李宻字令伯父早亡母改醮祖母劉氏躬撫飬宻奉<lb/>
<pb n="KR3k0012_SBCK_519-2a"/>
事以孝謹聞有暇即講學志疲師事譙周周門人方之游<lb/>
夏太始𥘉徴爲洗馬宻以祖母年老上表自陳曰母孫二<lb/>
人更相爲命<hi>巳具祖門中</hi>
又曰李胤字伯祖敏爲公孫度所迫浮海莫知所終子娶<lb/>
妻生㣧遂絶房内以憂卒㣧以祖不知所亡設木主以事<lb/>
之由是顯名<lb/>
宋齊語録曰虞愿字士恭㑹稽人祖爲給事中中庭有橘<lb/>
樹冬熟子孫争取愿獨不取祖及家人並異之<lb/>
又曰張元字孝始祖䘮明三年元每憂涕讀佛書以求福<lb/>
祐後見藥師經云盲者得視遂請七僧燃燈七日七夜轉<lb/>
藥師經行道毎自責曰爲孫不孝使祖䘮明今以燈施普<lb/>
照法界願祖目見明元求代暗其夜夢一老人以金鎞治<lb/>
其祖目謂之曰勿悲三日之後必差元于夢中喜躍驚覺<lb/>
<pb n="KR3k0012_SBCK_519-2b"/>
乃遍告家人居三日祖目果漸見明從此遂差<lb/>
後周書曰薛登字景猷汾隂人早䘮父家貧以飬祖母暇<lb/>
則覽文籍躬耕以孝見稱<lb/>
列子曰北山愚公者年且九十面山而居懲山北之寒出<lb/>
入之迂也遂率子孫荷檐叩石墾壌箕畚運於北海之尾<lb/>
河曲智叟笑而止之愚公長息曰雖我之死有子在焉子<lb/>
又生孫孫又生子子又生孫孫孫子子無窮匱也而山不<lb/>
加増何苦不平河曲智叟無以應之<lb/>
又曰舜問乎丞曰道可得而有夫道性命非汝有也是天<lb/>
地之委順也子孫非汝有也是天地之委蛻也<lb/>
陳留志曰范喬字伯孫年二歲祖父馨臨終執其手曰恨<lb/>
不見汝成人因以所用硯留與之後家人告喬喬執其硯<lb/>
涕泣<lb/>
<pb n="KR3k0012_SBCK_519-3a"/>
孝子傳曰原榖者不知何許人祖年老父母厭患之意欲<lb/>
棄之榖年十五涕泣苦諌父母不從乃作輿舁棄之榖乃<lb/>
隨収輿歸父謂之曰爾焉用此㐫具榖云後父老不能更<lb/>
作得是以取之耳父感悟愧懼乃載祖歸侍飬尅巳自責<lb/>
更成純孝榖爲純孫<lb/>
又曰吴郡陸仲元者晋太尉玩曽孫自玩至仲四丗爲侍<lb/>
郎時人方之全張二族<lb/>
幽明録曰許遜少孤不識祖墓傾心所感忽見祖語曰我<lb/>
死三十餘年於今得正葬是汝孝悌之至因舉標牓曰可<lb/>
以此下求我於是迎䘮葬者曰此墓中當出一侯及小縣<lb/>
長<lb/>
　　　　　女<lb/>
禮記内則曰女子出門必擁蔽其面夜行以燭無燭則止<lb/>
<pb n="KR3k0012_SBCK_519-3b"/>
又曰女子十年不出<hi>恒居内也</hi>姆教婉娩聽從<hi>婉謂言語也言語婉之言媚也</hi>
<hi>媚謂容㒵也</hi>執麻枲治絲繭織紝組紃學女事以共衣服觀於<lb/>
祭祀納酒漿籩豆𦵔醢醴相助奠<hi>當乃女時而知</hi>十有五年而笄<lb/>
二十而嫁凡女拜上右手<hi>右隂也</hi>
左傳襄五曰𥘉宋芮司徒生女子赤而毛棄諸堤下恭姬<lb/>
之妾取以入長而美名之曰棄<lb/>
榖梁傳曰禮送女父不下堂母不出門父誡之曰謹慎從<lb/>
汝舅之言母誡之曰謹愼從汝姑之言諸母鞶紳誡之曰<lb/>
謹愼從汝父母之言無違宫事<lb/>
史記曰齊太倉令淳于公有罪當刑詔徙繫長安獄公無<lb/>
男有女五人將行罵曰生子不生男緩急非有益小女緹<lb/>
縈隨父至長安上書曰妾父爲吏齊中皆稱其廉平今坐<lb/>
法當刑妾願入官没爲婢贖父之罪書奏天子悲憐其意<lb/>
<pb n="KR3k0012_SBCK_519-4a"/>
遂爲除肉刑<lb/>
漢書曰王章爲京兆尹爲大將軍王鳯所䧟下廷尉獄妻<lb/>
子皆收章小女年十二夜起號哭曰每旦獄上呼囚常至<lb/>
九今八而止我家君素剛烈先死者必我君也及明問之<lb/>
果章死矣<lb/>
東觀漢記曰孝女郁字叔異五歳母不能食郁亦不肯食<lb/>
故字曰異也<lb/>
後漢書曰孔融𬒳誅女年七歳㓜弱遂得全寄住佗舎王<lb/>
人有遺肉汁男飲之女曰今日之禍豈得乆活何賴肉味<lb/>
乎或有言於曹操収之將殺女謂兄曰若死而有知得見<lb/>
父母豈非志願乃延頸就刑<lb/>
晉書曰周顗母李氏名絡秀汝南人少時在室顗父俊爲<lb/>
安東將軍時甞出獵遇雨至絡秀之家㑹秀父兄不在絡<lb/>
<pb n="KR3k0012_SBCK_519-4b"/>
秀見周俊至與一婢於内宰猪具數十人饌甚精而不聞<lb/>
人聲俊怪使覘之獨見一女甚美因求爲妾其父兄不許<lb/>
絡秀曰門户殄瘁何惜一女若連貴族將來庻有大益父<lb/>
兄遂許之生顗嵩謨而顗等才長絡秀謂之曰我屈節爲<lb/>
汝家妾門户計耳汝不與我家爲親吾亦何惜餘年顗等<lb/>
從命由此李氏遂得爲方雅之族<lb/>
又曰胡奮字玄威安定人爲護軍太始末武帝怠於政事<lb/>
而躭於顔色大採公卿女以爲六宫奮女選爲貴人唯有<lb/>
一男爲南陽王友早亡及聞女爲貴人哭曰老奴不死唯<lb/>
有二子男入九地之下女升九天之上甞謂后父楊駿曰<lb/>
卿恃女更豪耶見前代與帝家婚末有不滅門者見君所<lb/>
措益速禍耳駿曰卿女不在天子家乎奮曰我女爲卿作<lb/>
妾耳<lb/>
<pb n="KR3k0012_SBCK_519-5a"/>
又曰羊躭妻辛氏字憲英魏侍中辛毗之女也聦明有才<lb/>
鍳𥘉文帝爲太子抱毗項曰知我喜否毗以告憲英英曰<lb/>
太子代君主社稷者也代君不可以不慼主國不可以不<lb/>
懼今冝慼而反喜何以能乆魏其不昌乎<lb/>
又曰愍懷太子妃太尉王衍之女字惠風太子廢衍請絶<lb/>
婚而歸惠風號泣行路流涕後劉曜䧟洛陽以惠風賜其<lb/>
下將妻之惠風抜劒拒曰吾太尉之女太子之妃誓不爲<lb/>
逆胡所辱遂害之<lb/>
又曰韋逞母宗氏家丗儒學母早䘮父躬飬之及長授以<lb/>
周官音義謂曰丗傳儒業無男可傳汝冝授之勿令絶丗<lb/>
又曰吴隱之字處黙濮陽人謝石請爲將軍主簿隱之將<lb/>
嫁女石知其儉素令移　厨帳就其家經營使者至方見<lb/>
賣犬此外蕭然無辦<lb/>
<pb n="KR3k0012_SBCK_519-5b"/>
又曰靳康女不知何許人美姿容有志操劉曜誅靳氏訖<lb/>
將納其女爲妾女曰陛下旣誅其父母焉用妾爲妾聞逆<lb/>
人之誅也尚汚宫伐樹况其子女乎號泣請死曜慙乃固<lb/>
免之<lb/>
晏子春秋曰齊景公有所愛槐樹令吏守之犯槐者刑傷<lb/>
槐者死有不聞令而犯之者吏收之將加罪犯者之女說<lb/>
晏子曰妾聞明君不爲禽獸以殺人今君以樹木之故殺<lb/>
妾父孤妾身恐害明君之政損明君之義晏子早朝而復<lb/>
其言於君公乃令吏罷守槐之役出犯槐之囚<lb/>
華陽國志曰荀崧小女灌㓜有竒節崧爲襄城太守爲杜<lb/>
曽所圍力弱食盡欲投於故吏平南將軍石覽計無所出<lb/>
灌時年十三乃率勇士數十人踰城突圍夜出賊追甚急<lb/>
灌督厲將士且戰且前後得入曽陽山獲免得向覧乞<lb/>
<pb n="KR3k0012_SBCK_519-6a"/>
師又爲崧書與南中郎將周訪仍結弟兄訪即遣子撫率<lb/>
三千人㑹石覽俱救崧賊聞兵至散走灌之力也<lb/>
又曰王廣女美姿容性慷慨有丈夫之節廣仕劉聦爲西<lb/>
楊州刺史蠻梅芳攻䧟楊州廣𬒳殺王年十五芳納之於<lb/>
闇室中擊芳不中芳曰何故反王曰蠻畜我誅父賊吾聞<lb/>
之父讎不同天母讎不同地汝逆害人父母復以無禮凌<lb/>
人吾所以不死者欲誅汝爾所恨不得梟汝首於通逹以<lb/>
塞大耻乃自殺<lb/>
又曰楊姬生自寒素父坐獄楊渙爲尚書郎告歸姬乃邀<lb/>
道扣渙馬訟父罪言詞慷慨涕泣摧感渙愍之語郡縣令<lb/>
爲出其父因竒其才爲子文方以禮聘之<lb/>
汝南先賢傳曰戴良字叔鸞嫁五女皆布裙無縁<lb/>
蔡琰別傳曰琰邕之女年六歲邕夜中鼓琴絃絶琰曰第<lb/>
<pb n="KR3k0012_SBCK_519-6b"/>
二絃邕乃故絶一絃琰曰第四絃邕曰汝偶得中之琰曰<lb/>
昔吴季礼觀樂知國之興亡師曠吹律識南風之不競由<lb/>
此言之何得不知邕竒之<lb/>
異苑曰順陽南郷楊豊爲虎所噬女香年十四手無寸刄<lb/>
直搤虎頭父遂得免<lb/>
　　　　　子壻<lb/>
爾雅曰子之夫爲壻壻之父爲姻兩壻相謂爲亞<lb/>
儀禮曰壻女子之夫傳曰何以服緦布之也<lb/>
左傳桓公曰祭仲專使其壻雍糾殺之雍姬知之謂其母<lb/>
曰父與夫孰親其母曰人盡夫也父一而巳胡可比焉遂<lb/>
告祭仲曰雍氏舎其室而將享子于郊吾惑之以告祭仲<lb/>
殺雍紏尸諸周氏之汪公載以出曰謀及婦人冝其死也<lb/>
又文下曰趙穿晉君之壻也<lb/>
<pb n="KR3k0012_SBCK_519-7a"/>
論語曰子謂公治長可妻也雖在縲紲之中非其罪也以<lb/>
其子妻之南容三復白圭孔子以其兄之子妻之<lb/>
史記曰陳餘者大梁人好儒術數遊趙冨人公乗氏以其<lb/>
女妻之知餘非庸人<lb/>
漢書曰京房字君明東郡人習易淮陽憲王舅張博從京<lb/>
房受學以女妻房房與相親<lb/>
後漢書曰馬融扶風人爲人美辝貌有俊才𥘉京兆摯恂<lb/>
以儒術教授隠于南山不應徴聘從其逰學通經籍恂遂<lb/>
竒融才以女妻之<lb/>
晉書曰韓謐字長深母賈氏賈充少女也父壽自德眞南<lb/>
陽人美貌充辟爲司空掾充讌賔僚女從青璅中窺見壽<lb/>
恱焉感想發於寤寐有婢徃壽家說其光彩艶逸壽聞動<lb/>
心令通慇懃壽勁捷過人至夕踰垣而入家人莫知唯充<lb/>
<pb n="KR3k0012_SBCK_519-7b"/>
覺女悅暢異於常日時西域有貢香毎着人衣一月不歇<lb/>
帝甚貴之唯以賜充女宻盗以遺壽僚佐與充宴聞香芬<lb/>
馥自此充意女與壽通乃夜半佯有盗驚起行之唯東北<lb/>
角有狐狸行處充考問女左右知之充遂因妻焉<lb/>
又曰郄鍳使門生求女壻於王導導令自東廂徧觀諸子<lb/>
門生歸謂鍳曰王氏諸少年並佳然聞信至咸自矜待唯<lb/>
一人在東床坦腹食獨若不聞鍳曰此正佳壻也訪之乃<lb/>
羲之也<lb/>
宋書曰劉秀十餘歳時與諸兄戲忽有一大蛇來勢甚猛<lb/>
莫不驚怖秀知獨不動衆共異焉東海何承天雅相知器<lb/>
以女妻之<lb/>
齊書曰謝眺爲王敬則壻曽告敬則其女常懷刀欲報眺<lb/>
眺不敢相見及當拜吏部謙挹尤甚尚書郎范縝嘲曰卿<lb/>
<pb n="KR3k0012_SBCK_519-8a"/>
人才無慙小選俱恨不可刑于寡妻眺有愧色及臨誅歎<lb/>
曰天道其不可昧乎我不殺王公因我而死<lb/>
三十國春秋曰前趙殷州刺史杜廣𥘉爲劉景廐卒以馬<lb/>
肥良引爲直士侍立通夜末曽休倦景因問之廣流涕申<lb/>
曲有章條景執其手曰吾罪人也乆負賢者謂妻曰爲女<lb/>
求夫三年不覺厩中有麒麟於是妻之<lb/>
捜神記曰陽公字雍伯洛陽人至情篤孝父母終殁葬無<lb/>
終山陽公常爲人𥙷履終不取價無終山上無水陽公乃<lb/>
行車汲水作義漿居三年有一人就陽公飲出一升石子<lb/>
與之使向有平好地有石處種之玉當生其中并得好婦<lb/>
陽公後種其石數年時徃看玉子生焉北平徐氏有女甚<lb/>
有名行人多求不許陽公有佚氣試求焉徐氏以爲狂乃<lb/>
戲媒人曰雍伯能得白璧一雙來當聽爲婚致命雍伯於<lb/>
<pb n="KR3k0012_SBCK_519-8b"/>
種石中索得五雙白璧以至徐氏大驚遂以女妻之<lb/>
太平御覽卷第五百一十九<lb/>
</p>
<p>
</p>
  </div>
</body>
</text>
</TEI>
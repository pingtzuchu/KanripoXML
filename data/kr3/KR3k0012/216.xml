<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_216-1a"/>
太平御覽卷第二百一十六<lb/>
職官部十四<lb/>
　　　吏部四司郎中貟外<lb/>
　　　　　吏部郎中<lb/>
六典曰吏部郎中掌考天下文吏之班秩階品<lb/>
魏志曰諸葛誕字公休爲吏部郎人有所囑託輙顯其言<lb/>
而亟用之後有當否則公議其得失以爲襃貶自是羣寮<lb/>
莫不愼其所舉<lb/>
魏志曰袁侃論議清當柔而不犯善與人同當廢興之間<lb/>
人所趨務者常謙退不爲也時人以是稱之歷選部郎號<lb/>
爲清平<lb/>
魏氏春秋曰許允爲吏部郎選郡守明帝疑其所用非次<lb/>
召入將加罪允妻阮氏跣出謂曰明主可以理奪難以情<lb/>
<pb n="KR3k0012_SBCK_216-1b"/>
求允領之而入帝怒詰之允對曰某郡守雖限滿文書先<lb/>
至年限在後某守雖後日限在前帝取事視乃釋遣出望<lb/>
其衣敗曰清吏也<lb/>
蜀志曰趙戩字叔茂京兆長陵人質而好學言稱詩書愛<lb/>
鄙於人不論踈密辟公府入爲尚書選部郎董卓欲以所<lb/>
私並充臺閣戩拒不聽卓怒召戩欲殺之觀者皆爲戩懼<lb/>
而戩自若及見卓列辭正色陳說是非卓雖凶戾屈而謝<lb/>
之<lb/>
晉書曰山濤爲吏部郎文帝與書曰足下在事明雅邁時<lb/>
念多所乏今致錢二十萬絲百斤榖二百斛<lb/>
又曰李重字茂曾遷尚書吏部郎詢朝衆而斥華競存公<lb/>
平而塞私謁是以羣才罔不畢舉<lb/>
又曰吏部郎缺文帝問人於鍾㑹㑹曰裴楷清通王戎簡<lb/>
<pb n="KR3k0012_SBCK_216-2a"/>
要皆其選也於是以楷爲吏部郎<lb/>
又曰徐寧<hi>少未</hi>知名爲興縣令時廷尉桓彛稱有人倫鑒識<lb/>
護軍庾亮每屬之訪一佳吏部郎彛嘗去職至廣陵尋親<lb/>
舊還遇風停浦中累日憂悒因上岸見一室宇有似廨署<lb/>
訪之云是興縣彛乃造之寧清惠博渉相遇欣然因留數<lb/>
夕彛大賞之結交而別至都謂庾亮曰吾爲卿得一佳吏<lb/>
部郎亮問所在彛曰人所應有不必有人所應無不必無<lb/>
徐寧眞海岱清士因爲叙之即遷吏部郎<lb/>
又曰杜錫字丗嘏𥙷吏部郎不敢用郷曲一人<lb/>
又曰王戎少頴悟二十四爲吏部郎<lb/>
又曰李胤爲吏部清愼選舉號爲廉平<lb/>
荀綽晉後略曰武含字景緯官歷中庶子遷散騎常侍以<lb/>
母在日誨云汝修其志仕當爲尚書郎懼進叙有違前言<lb/>
<pb n="KR3k0012_SBCK_216-2b"/>
乃辭常侍爲吏部郎<lb/>
晉中興書曰阮放與從弟孚齊名爲吏部郎銓管之任甚<lb/>
有稱譽性清約不理産業爲郎不免飢乏王導庾亮以其<lb/>
名士供給衣食放由是得立<lb/>
又曰畢卓字茂丗新蔡人少亦放逹泰興末爲吏部郎常<lb/>
飲酒廢職比舎郎釀卓因醉夜至其甕間取酒飲之掌酒<lb/>
者不察執而縛之郎徃視乃畢吏部也遽釋其縛卓遂引<lb/>
主人宴於甕側取醉而去卓常謂人曰右手持酒杯左手<lb/>
持蟹螯拍浮酒池中便足了一生<lb/>
宋書曰王僧綽爲吏部郎叅掌大選究識流品諳悉人物<lb/>
抜才舉能咸得其分<lb/>
又曰何尚之遷吏部郎告休定省傾朝廷送別於治渚及<lb/>
至郡叔度謂曰聞汝來此傾朝相送可幾客荅曰殆數百<lb/>
<pb n="KR3k0012_SBCK_216-3a"/>
人叔度笑曰此是送吏部郎耳非關何彦德也昔殷浩亦<lb/>
嘗作豫章定省送別者甚衆及廢徙東陽船泊征虜亭積<lb/>
日乃至親舊無復相窺者<lb/>
又曰王微字景玄吏部尚書江湛舉微爲吏部郎微與湛<lb/>
書曰君平生云揚我名者殺我身天爵且猶滅名安用吏<lb/>
部郎哉其舉何陋其事不經非獨搢紳者不道僕妾皆笑<lb/>
之<lb/>
又曰王恱之爲吏部郎隣舎有會同者遺恱之餅一甌辭<lb/>
不受曰此費誠小然少來不願當之<lb/>
又曰袁淑爲吏部郎其秋大舉北伐淑侍坐從容曰今當<lb/>
鳴鑾中岳席卷趙魏撿玉岱宗今其時也臣逢千載之會<lb/>
願上封禪書一篇太祖笑曰盛德之事我何足以當之<lb/>
齊書曰陸慧曉遷吏部郎尚書令王晏選門生𥙷内外要<lb/>
<pb n="KR3k0012_SBCK_216-3b"/>
局慧曉爲用數人而止晏恨之送女妓一人欲與申好慧<lb/>
曉不納吏曹都令史歷政以來諮執選事慧曉任巳獨行<lb/>
未嘗與語帝遣左右單景儁以事誚問慧曉謂景儁曰六<lb/>
十之年不復能諮都令史爲吏部郎也上若謂身不堪便<lb/>
當拂衣而退帝甚憚之<lb/>
又曰謝朓遷尚書吏部郎中上表三讓中書疑朓官未及<lb/>
讓以問沈約曰宋元嘉中范曄讓吏部朱循之讓黄門蔡<lb/>
興宗讓中書並三表詔答其事宛然近代小官不讓遂成<lb/>
恒俗恐此有乖讓意王藍田劉安西並貴重𥘉自不讓今<lb/>
豈可慕此不讓耶孫興公孔覬並讓記室今豈可三署皆<lb/>
讓耶謝吏部今授超階讓別有意豈關官之大小<lb/>
梁書曰顧憲之字士思爲吏部郎𥘉其祖凱之嘗爲吏部<lb/>
於庭列植嘉樹謂人曰吾爲憲之種耳至是憲之果爲此<lb/>
<pb n="KR3k0012_SBCK_216-4a"/>
官<lb/>
又曰王亮字奉叔爲吏部郎銓序著稱及後爲吏部尚書<lb/>
拘資次而已當代謂爲不能<lb/>
後魏書曰宋繇沮渠蒙遜平酒泉於繇室得書數千卷鹽<lb/>
米十斛而已蒙遜歎曰孤不喜尅李歆欣得宋繇耳拜尚<lb/>
書吏部郎中委以銓衡之任<lb/>
又曰鄧淵博覽經書長於易筮太祖定中原擢爲吏部郎<lb/>
淵明解制度多識故事與崔玄伯叅定朝儀律令音樂及<lb/>
軍國文記詔䇿多淵所爲<lb/>
又曰孝文帝欲創革舊制選置百官謂羣臣曰爲朕舉一<lb/>
吏部郎給卿三日假尋曰朕已得之矣乃徴崔亮爲之亮<lb/>
字敬儒自叅選事垂將二十年廉愼明決尚書曰非崔郎<lb/>
中選事不辦<lb/>
<pb n="KR3k0012_SBCK_216-4b"/>
又曰韋㻛爲吏部郎性貪婪鬻賣官吏皆有定價<lb/>
王藴別傳曰藴字叔仁爲吏部郎欲使時無屈滯曾下鼓<lb/>
急出日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>乃至家去臺數里髙褰車帷先後與語不得進<lb/>
也一官缺求者十輩藴連狀呈宰録曰某人有地某人有<lb/>
才不得者甘心無怨<lb/>
晉懷帝永嘉官名曰吏部郎太原温畿字元甫丗論以其<lb/>
爲人夷曠似玉<lb/>
郭子曰劉道眞少時漁釣草澤善歌嘯聞之者莫不留連<lb/>
有一老嫗識其非人甚樂其歌嘯及殺豚進之道眞食豚<lb/>
盡了不謝嫗見其不飽又進一豚又食半餘半還之後道<lb/>
眞爲吏部郎嫗兒爲小令史道眞乃超用之兒不知所由<lb/>
問母而後知之於是齎牛酒以詣道眞道眞笑曰去去無<lb/>
可復相報者<lb/>
<pb n="KR3k0012_SBCK_216-5a"/>
丗說曰山濤舉阮咸爲吏部郎白曰清直寡欲萬物不能<lb/>
移也<lb/>
山濤啓事曰人才旣自難知中人巳下情僞又難吏部郎<lb/>
以碎事日夜相接非但當正巳而巳乃當能正人議郎杜<lb/>
黙德履亦佳太子庶子崔諒中郎陳淮皆有意正又其次<lb/>
不審有可用者不<lb/>
袁宏與謝僕射書曰聞見擬爲吏部郎不知審尓果當至<lb/>
此誠相遇之過<lb/>
梁陸倕拜吏部郎表曰銓衡庶品歷選賔實阮咸眞素屢<lb/>
薦未登陸亮忠心裁居敗職自非季重清識李毅恬正何<lb/>
以區分管庫式鑒胥吏<lb/>
　　　　　吏部貟外郎<lb/>
六典曰吏部貟外郎二人一人掌判南曹每歳選人有解<lb/>
<pb n="KR3k0012_SBCK_216-5b"/>
狀簿書資歷考課必由之以覆其實乃上三銓其三銓進<lb/>
甲則署焉一人掌判曹務凡預太廟齋郎帖試如貢舉焉<lb/>
唐書曰崔郾爲吏部貟外姧吏不敢欺孤寒無援者未嘗<lb/>
留滯銓叙之美爲時所稱<lb/>
五代史後唐書曰蕭頃遷吏部貟外郎先是張濬由中書<lb/>
出爲右僕射曲爲朱温判官髙劭使祖䕃求一子出身官<lb/>
省寺皆稱無例濬指揮甚急吏徒惶懼頃乃判狀云僕射<lb/>
未集郎官未赴省上指揮吏曹公事且非南宫舊儀濬聞<lb/>
之慙悚致謝頃由是名振<lb/>
　　　　　司封郎中　司封貟外郎<lb/>
六典曰司封郎中貟外郎掌邦之封爵凡有九等一曰王<lb/>
正一品食邑一萬户二曰郡王從一品食邑五千户三曰<lb/>
國公從一品食邑三千户四曰郡公正二品食邑二千户<lb/>
<pb n="KR3k0012_SBCK_216-6a"/>
五曰縣公從二品食邑一千五百户六曰縣侯從三品食<lb/>
邑一千户七曰縣伯正四品食邑七百户八曰縣子正五<lb/>
品食邑五百户九曰縣男從五品食邑三百户<lb/>
職貟令曰司封郎中掌封璽皇宗諸親内外命婦及國官<lb/>
邑官告身并選流外親品等第等<lb/>
　　　　　司勲郎中　司勲貟外郎<lb/>
六典曰司勲郎中貟外郎掌邦國官人之勲級凡勲十有<lb/>
二轉爲上柱國比正二品十一轉柱國<hi>比從二品十轉爲上</hi>護軍比<lb/>
正三品九轉爲護軍比從三品八轉爲上輕車都尉比正<lb/>
四品七轉爲輕車都尉比從四品六轉爲上騎都尉比正<lb/>
五品五轉爲騎都尉比從五品四轉爲驍騎尉比正六品<lb/>
三轉爲飛騎尉比從六品二轉爲雲騎尉比正七品一轉<lb/>
爲武騎尉比從七品<lb/>
<pb n="KR3k0012_SBCK_216-6b"/>
　　　　　考功郎中<lb/>
六典曰考功郎中貟外郎掌内外文武官吏之考課凡應<lb/>
考之官皆具録當年功過行能夲司及夲州長對衆讀議<lb/>
其優劣定爲九等考第各於所由司准額校定然後送省<lb/>
唐書曰代宗幸陜考功郎中裴諝歩懷考功及南曹二印<lb/>
赴行在上見而謂之曰疾風知勁草果信矣<lb/>
　　　　　考功貟外郎<lb/>
唐書曰席豫襄陽人周湖州刺史固七丗孫近徙家河南<lb/>
豫進士及第開元中累官至考功貟外郎典舉得士爲時<lb/>
所稱<lb/>
唐書曰孫逖爲考功貟外郎逖選貢士二年多得俊才𥘉<lb/>
年則杜鴻漸至宰輔顔眞卿爲尚書後年抜李華蕭頴士<lb/>
趙驊登上第逖爲人曰比三人便堪掌綸誥<lb/>
<pb n="KR3k0012_SBCK_216-7a"/>
又曰劉思立宋州寕陵人也遷考功貟外郎始奏請明經<lb/>
加帖進士試雜文自思立始也<lb/>
又曰鄭澣爲考功貟外郎刺史有驅迫人吏上言政績請<lb/>
刋石紀政者澣探得其情條責廉使巧跡遂露人服其敏<lb/>
識<lb/>
又曰李渤穆宗即位召爲考功貟外郎十一月定京官考<lb/>
不避權幸皆行昇黜奏曰宰臣蕭俛叚文昌崔植是陛下<lb/>
君臨之𥘉用爲輔弼安危理亂决在此時况陛下思天下<lb/>
和平敬大臣禮切固未有昵比左右侈滿自賢之心而宰<lb/>
相之權宰相之事陛下一以付之實君義臣行千載一遇<lb/>
之時也此時若失他更無時而俛等上不能推至公申烱<lb/>
誡陳先王道德以沃君心又不能正色匪躬振舉舊法復<lb/>
百司之本如此則敎化不立矣臣聞政之興廢在於賞罰<lb/>
<pb n="KR3k0012_SBCK_216-7b"/>
俛等作相巳來未聞奬一人德義舉守官奉公者使天下<lb/>
在官之徒有所激勸又不聞黜一人職事不理持禄養交<lb/>
者使尸禄之徒有所懼如此則刑法不立矣雅正莫辯混<lb/>
然無章教化不行賞罰不設天下之事復何望哉一昨陛<lb/>
下遊幸驪山宰相翰林學士是陛下股肱心腹冝皆知之<lb/>
蕭俛等不能先事未形忘軀懇諫而使陛下有忽諌之名<lb/>
流於史冊是䧟君於過也孔子曰所謂大臣者以道事君不<lb/>
可則止若俛等言行計從不當如是若言不行計不從湏<lb/>
奉身速退不冝尸素於化源進退戾也何所避辭其蕭俛<lb/>
叚文昌崔植三人并翰林學士杜元頴等並請考中下御史<lb/>
大夫李絳左散騎常侍張惟素右散騎常侍李益等諌幸<lb/>
驪山鄭覃等諌畋遊是皆恐陛下行幸不息恣情無度又<lb/>
恐馬有銜蹶不測之變風寒生疾之憂急奏無所詣國璽<lb/>
<pb n="KR3k0012_SBCK_216-8a"/>
委於婦人中倖之手絳等能率御史諌官論列於朝有懇<lb/>
激事君之禮其李絳張惟素李益三人伏請賜上下考外<lb/>
特與遷官以彰陛下優忠賞諌之美其崔元略冠供奉之<lb/>
首合考上下縁與于翬上下考于翬以犯贓處死准令須<lb/>
降請賜考中中大理卿許季同任使于翬韋道冲韋正牧<lb/>
皆以犯贓或左降或處死合考中下然頃者䧟劉闢之亂<lb/>
弃家歸朝忠節明著今冝以功𥙷過請賜考中中少府監<lb/>
裴通職事修舉合考中上以其請追封所生母而捨嫡母<lb/>
是明罔於君幽欺其先請考中下伏以昔在宰夫入寢擅<lb/>
飯師曠李調今愚臣守官請書宰相學士中下考上愛聖<lb/>
運下振頺綱故臣懼不言之爲罪不懼言之爲罪也其三<lb/>
品官考伏縁限在今月内進輙先具如前其四品巳下官<lb/>
續具條流聞奏狀入留中不下議者以宰輔曠官自冝上<lb/>
<pb n="KR3k0012_SBCK_216-8b"/>
䟽論列而渤越職釣名非盡事君之道<lb/>
唐新語曰李廻秀任考功貟外知貢舉有進士姓崔者文<lb/>
筆非佳廻秀覽之良乆謂曰清河崔郎儀貌不惡鬚眉如<lb/>
㦸精彩甚髙出身何處量豈必湏進士再三喻而遣之聞<lb/>
者大噱<lb/>
太平御覽卷第二百一十六<lb/>
</p>
<p>
</p>
  </div>
</body>
</text>
</TEI>
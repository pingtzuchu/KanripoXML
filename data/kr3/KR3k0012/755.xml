<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_755-1a"/>
太平御覽卷第七百五十五<lb/>
　工藝部十二<lb/>
　　　彈碁　儒棊　擊壤<lb/>
　　　角抵　彈　四維<lb/>
　　　象戲　夾食　悁悶<lb/>
　　　射數　簸子　抃<lb/>
　　　擲塼<lb/>
　　　　　彈碁<lb/>
東觀漢記晏帝詔曰樂成王居諒闇<hi>音隂</hi>衰服在身彈棊爲<lb/>
戯不肯謁陵<lb/>
沈約宋書曰晉平刺王休祐文帝第十三子也在荆州時<lb/>
左右范景達善彈棊上召之休祐留不遣上怒詰責之<lb/>
趙書曰冉閔収石遵遵方與女子彈棊兵至殺之<lb/>
<pb n="KR3k0012_SBCK_755-1b"/>
梁兾別傳曰兾好彈棊<lb/>
抱朴子曰暑夏之月露首袒體唯在樗蒱彈綦不離綺繻<lb/>
紈袴之側<lb/>
丗說曰劉眞長始見王丞相時暑之月丞相以腹熨彈棊<lb/>
局曰何如乃㵾<hi>呉人以冷爲㵾也音楚敬切</hi>劉旣出人問見王公何如<lb/>
劉曰未見他異唯作呉語耳<hi>王丞相遵也</hi>
又曰彈棊始自魏文帝宫内裝器戲也文帝於此伎特妙<lb/>
用手巾拂之無不中者有客自云能帝使爲之客著葛巾<lb/>
拂棊妙逾於帝〇魏文帝典論曰余於他戲弄之事少所<lb/>
喜唯彈棊略盡其功乃爲之賦昔京師先工有馬合郷侯<lb/>
東方丗安張公子常恨不得與彼數子者對<lb/>
藝經曰彈棊二人對局黒白棊各六枚先列棊相當下呼<lb/>
上撃之<lb/>
<pb n="KR3k0012_SBCK_755-2a"/>
彈棊經序曰彈棊者仙家之戲也昔漢武帝平西域得胡<lb/>
人善蹴鞠者蓋衒其便<hi>平聲</hi>㨗跳躍帝好而爲之羣臣不能<lb/>
諌侍臣東方朔因以此藝進之帝就捨蹴鞠而上彈棊焉<lb/>
習之者多在宫禁中故時人莫得而傳至王莽末赤眉凌<lb/>
亂西京傾覆此藝因宫人所傳故散落人間及章帝御宇<lb/>
好諸伎藝此戲乃盛於當時<lb/>
彈棊經後序曰自後漢冲質巳後此藝中絶至獻帝建安<lb/>
中曹公執政禁䦨幽密至於博弈之具皆不得妄寘宫中宫<lb/>
人因以金釵玉梳戯於粧奩之上即取類於彈棊也及魏<lb/>
文帝受禪宫人所爲更習彈碁焉當時朝臣名士無不争<lb/>
能故帝與呉季量<hi>呉質字季量</hi>書曰彈碁間設者也<lb/>
又曰彈棊者雅戯也非同乎五白梟橛<hi>梟橛並樗蒲彩</hi>之數不游<lb/>
乎紛競詆欺之間淡薄自如固趨名近利之人多不尚焉<lb/>
<pb n="KR3k0012_SBCK_755-2b"/>
蓋道家所爲欲習其偃亞導引之法擊博騰擲之妙自暢<lb/>
耳<lb/>
又曰唐順宗在春宫日甚好之時有吉逹髙釴崔同揚同<lb/>
愿之徒悉爲名手後有竇深崔長孺甄顒獨孤遼亦爲亞<lb/>
焉至于長慶之末好事之家猶見有局尚多解者<lb/>
後漢蔡邕彈棊賦曰夫張局陳棊取法式備因嬉戲以肄<lb/>
業託懽宴以講事設兹矢石其夷如砥采若錦繢乎若停<lb/>
水肌理光澤滑不可履乗色行巧據險用智<lb/>
魏文帝彈棊賦曰局則荆山妙璞滑如柔荑碁則玄木北<lb/>
幹桒樹西枝象籌列植下據雙螭<lb/>
王粲彈碁賦曰文石爲局金碧齊精隆中夷外理緻肌平<lb/>
晉傅玄彈碁賦序曰漢武帝好蹴鞠劉向以爲蹴鞠勞人<lb/>
體竭人力非至尊所冝乃因其體而作彈碁以解之<lb/>
<pb n="KR3k0012_SBCK_755-3a"/>
　　　　　儒碁<lb/>
後魏書曰侍中游肇性謙廉不競曽撰儒碁以表其志焉<lb/>
肇述儒碁曰儒碁者蓋博弈之流所以逰思於文亦猶投<lb/>
壷之習武也故聖人因物設敎有實有權情禮稱冝有張<lb/>
有㢮孔子云不有愽弈者乎爲之猶賢乎巳若夫井公之<lb/>
對周穆叔卿之接許由此或示存恐非有待然則君子之<lb/>
處丗也豈遂躭於所適徒費時日者哉至於几杖盤鑑猶<lb/>
裁銘戒矧乃諧神之器而不加勸也但古之爲玩者莫不<lb/>
競進其功塞殺與樂殊途異勢並傳於時未有以謙退爲<lb/>
勝通生爲樂者故因暇隟聊復措意此即儒碁之一名蓋<lb/>
遊義之所統夲諸謙浄銓各撰徳略依儒行起捨遵道軌<lb/>
法中庸時然後玩人不厭其遊讓而後勝人逾愜其負矜<lb/>
勇所以知殘冲遜以之弥隆豈唯崇謙止競而已諒亦階<lb/>
<pb n="KR3k0012_SBCK_755-3b"/>
善全德之所因矣積名㑹理其殆庻幾致泥之戒寧不愧<lb/>
乎<lb/>
儒碁曰投二<hi>方二分六彩也</hi>智一禮二仁三義四信五<hi>各法生數所以記彩</hi>
<hi>而行於道豈唯名義而巳籍數以爲差也</hi>謙<hi>行數無准名顯義耳/進退之異唯在梟伏</hi>棊十<hi>生成之數亦不</hi>
<hi>是過</hi>白黒半<hi>各用/五分</hi>方五分長寸<hi>分寸所以記法</hi>善六敬七德八忠九<lb/>
順十<hi>各據成數所以記筭而兼名義名義雖異亦符五徳隂陽配合數盡也</hi>方局尺五周道<lb/>
四十其用三十六<hi>取捨途異</hi>四維之道通數而碁<hi>處惡其雅也</hi>謙退<lb/>
爲尚故髙彩者先投<hi>耻爲道也</hi>彼此二位謂之浄<hi>凈者謂仁義也</hi>左右<lb/>
二道謂之中<hi>中者謂禮智之道也</hi>其凈中四道彼此左右互有二不<lb/>
得相干<hi>干則鬪也</hi>行碁之法始附凈起轉㸦相順終因凈出<hi>𥘉不</hi>
<hi>凈岀必曲之者避相渉也</hi>通生爲務不存塞殺<hi>志仁恕也</hi>彩越凈中者休則<lb/>
立梟梟者不伏<hi>彩不會也</hi>㑹凈中者梟折爲伏伏者不梟<hi>行不越也</hi>
若彩雖㑹而于彼擬以過之<hi>有碁則不得擬</hi>非干彼者則自居矣<lb/>
<pb n="KR3k0012_SBCK_755-4a"/>
<hi>居擬不同以于彼也</hi>行伏碁者得異彩依數而行兩彩同者唯行一<lb/>
<hi>常柔齊也</hi>一謙者停兩謙退一等<hi>貴重損也</hi>行梟碁者得異彩亦依<lb/>
數而行兩彩同者盡行其數<hi>鄙勇均也</hi>一謙行一道兩謙者停<lb/>
<hi>梟致異也</hi>行伏不得行梟行梟不得行伏<hi>殊謙競也</hi>折梟伏者皆從後定<lb/>
<hi>重行終也</hi>因綵而閱者屈而申之<hi>謂𥘉得謙信也</hi>縁行致累者越而通<lb/>
足皆不限道數<hi>進退皆尓</hi>梟伏兩閱者但行於梟<hi>先梟者進耻之義道尤多</hi>
<hi>故也</hi>行碁之體不相凌觸所蹈皆靈<hi>行務靈凈/唯焚觸關</hi>孤明自在<hi>不以</hi>
<hi>強弱生忻懼也</hi>絶於跪巧而順消息<hi>審理中也</hi>悉遇中道勝負乃分先<lb/>
梟後伏驗之於凈<hi>謙勇之辦實標先後處凈不安方顯其竟</hi>道梟若促不盡二<lb/>
彩者則全行伏<hi>先後用永防其爲也自貽全進邊之義成也</hi>梟伏兩少者行於<lb/>
梟<hi>系不盡彩理無兼也</hi>彼旣出盡此有不岀者即許以爲勝者之筭<lb/>
<hi>以後退爲費也</hi>若全未出則爲之虚投<hi>損巳益人/謙者所崇</hi>次局負仍先<hi>梟勇</hi>
<hi>故也</hi>得十筭立一爵三爵立則成勝矣<hi>既尚冲凈豈假務於多筭但謙並見跡故</hi>
<pb n="KR3k0012_SBCK_755-4b"/>
<hi>假以勝爲名也</hi>
　　　　　擊壤<lb/>
釋名曰擊壤野老之戯也<lb/>
玄晏<hi>皇甫謚號玄晏先生</hi>曰十七年與從姑子果柳等擊壤于路<lb/>
逸士傳曰堯時有壤父五十人撃壤於康衢或有觀者曰<lb/>
大哉堯之爲君壤父作色曰吾日出而作日入而息鑿井<lb/>
而飲耕田而食帝何力於我哉<lb/>
風土記曰擊壤者以木作之前廣後銳長可尺三四寸其<lb/>
形如履臘節僮少以爲戲分部如擿博也<lb/>
藝經曰擊壤古戲也<lb/>
又曰壤以木爲之前廣後銳長尺四闊三寸其形如履將<lb/>
戲先側一壤於地遥於三四十歩以手中壤敲之中者爲<lb/>
上<lb/>
<pb n="KR3k0012_SBCK_755-5a"/>
呉盛彦翁子擊壤賦曰論衆戯之爲樂獨擊壤之可娯因<lb/>
風託勢罪一殺兩<lb/>
　　　　　角抵<lb/>
左傳曰晉侯夢與楚子搏<hi>搏手相搏</hi>楚子伏巳而盬其腦是以<lb/>
懼<lb/>
漢書曰武帝元封三年春作角觝戯<hi>應劭曰戰國之時稍增講之以爲戯樂用</hi>
<hi>相誇亦至秦更名角抵者也武帝大復增廣之至元帝元𥘉五年罷</hi>三百里内皆觀<lb/>
王隱晉書曰潁川襄城二郡班宣相會累欲作樂襄城太<lb/>
守責功曹劉子篤曰卿郡人不如潁川人相撲篤曰相撲<lb/>
下伎不足以別兩國優劣請使二郡更對論經國大理人<lb/>
物得失<lb/>
唐書曰裴矩帝幸東都矩以蠻夷朝貢者多諷帝大徵四<lb/>
方竒技作魚龍㬅延角抵於洛邑以誇諸戎秋月而罷<lb/>
<pb n="KR3k0012_SBCK_755-5b"/>
西京雜記曰三輔人俗用以赤刀爲戲漢朝亦取以爲角<lb/>
抵之戲焉<lb/>
漢武故事曰未央庭中設角抵戲角者六國所造也秦并<lb/>
天下兼而増廣之漢興雖罷然猶不都絶至上復採用之<lb/>
并四夷之樂雜以竒幻有若鬼神角抵者使角力相抵觸<lb/>
也<lb/>
　　　　　彈<lb/>
廣雅曰彈行丸也<lb/>
左傳曰晉靈公臺上彈人觀其避丸者<lb/>
魏書曰齊王芳爲帝常喜以彈彈人<lb/>
齊書曰桓榮祖善彈登西樓見翔鵠謂左右曰當生取之<lb/>
乃彈其兩翅毛脫盡墮地無傷飬之毛生後飛去其妙如<lb/>
此<lb/>
<pb n="KR3k0012_SBCK_755-6a"/>
隋書曰長孫晟洛陽人也有鳶羣飛上謂晟曰公善彈爲<lb/>
我取之十發俱中並應丸而落<lb/>
呉越春秋曰陳音<hi>百</hi>對越王曰弩生於弓弓生於彈彈生<lb/>
於古之孝子古者人死投之中野孝子不忍父母爲禽獸<lb/>
所食則作彈以守之故古人歌之曰斷竹屬木飛土逐肉<lb/>
西京雜記曰韓嫣好彈常以金爲丸一日所失者十餘長<lb/>
安爲之語曰苦飢寒逐金丸京師兒童毎聞嫣出彈輙隨<lb/>
之望丸之所落而輙拾取<lb/>
莊子曰以隋侯珠彈千仞之雀必笑所用至重所取至輕<lb/>
又曰見卵而求時夜見彈而思鴞肉<lb/>
丗說曰潘岳少時挾彈洛陽道婦人見之無不連手縈之<lb/>
談藪曰齊蕭遥欣爲童子時見一小兒左右彈飛禽未有<lb/>
不應弦而落者遥欣謂之曰凡戲多端何急彈此鳥自雲<lb/>
<pb n="KR3k0012_SBCK_755-6b"/>
中髙翔何關人事小兒感之終身不捉時少年士庶競爲<lb/>
此戯欣之一說此戯遂廢之<lb/>
又曰梁王謂惠子曰先生直言無得引喻惠子曰今有人<lb/>
不識彈問彈狀如何荅曰彈狀如彈則能了否王曰不了<lb/>
又曰彈狀如弓以竹爲弦可知之乎王曰知矣惠子曰夫<lb/>
說者欲人知之無諭則不知也王曰善<lb/>
顧子義訓曰人有善於射而髙於顧子顧子曰子之射雖<lb/>
百中猶不若我之一彈或曰何以爲然顧子曰子之所射<lb/>
老狸之皮耳我之所彈彈狐之心<lb/>
濳夫論曰懷丸挾彈携手遨遊外不足防宼盗内不足禁<lb/>
鼷䑕<lb/>
　　　　　四維<lb/>
晉李秀四維賦序曰四維戯者衛尉贄侯所造也畫紙爲局截<lb/>
<pb n="KR3k0012_SBCK_755-7a"/>
木爲棊取無一分而爲二准隂陽之位擬剛柔之棊而變<lb/>
動無爲生乎其中<lb/>
　　　　象戲<lb/>
周武帝造象戲王襃爲象經序曰一曰天文以觀其象天<lb/>
日月星辰是也二曰地理以法其形地水火木金土是也三<lb/>
曰隂陽以順其本陽數爲先本於天隂數爲先本於地是<lb/>
也四曰時以政其序東方之色青其餘三色例亦如之是<lb/>
也五曰筭數以通其變俯仰則爲天地日月星變通則爲<lb/>
水火金木土是也六曰律吕以宣其氣在子取未在午取<lb/>
丑是也七曰八卦以定其位至震取兊至离取坎是也八<lb/>
曰忠孝以惇其敎出則盡忠入則盡孝是也九曰君臣以<lb/>
事其禮不可以貴凌賤直而爲曲不可以卑畏尊隱而無<lb/>
犯是也十曰文武以率其務武修七德文表四敎是也十<lb/>
<pb n="KR3k0012_SBCK_755-7b"/>
一曰禮像以制其居上不驕爲下盡敬進退有度可法是<lb/>
也十二曰以考其行定而後求求而後取時然後言樂然<lb/>
後笑是也或外遷以報言義存遷善或黜退以貶過事在<lb/>
懲惡或以沈審爲貴正其瞻視或以徇齊爲功明其糺察<lb/>
得失表於隆替在賤必申怠敬彰於觀沮處尊思屈片善<lb/>
崇於拱璧一言踰於華衮<lb/>
　　　　　夾食<lb/>
藝經曰夾食者二人黄黒各十七其撗列於前第四道上<lb/>
甲乙迭推二棊夾一爲食棊不得食兩不得邊食不由道<lb/>
則不行碁入夾不取食一棊爲籌賭多少隨人所制<lb/>
　　　　　悁<hi>於玄反</hi>悶<lb/>
藝經曰悁悶者先布本位以十二時相從文曰同有文章<lb/>
虎不如龍豕者何爲來入莬宫王孫晝卜乃造黄鍾大往<lb/>
<pb n="KR3k0012_SBCK_755-8a"/>
就馬非類相從羊奔蛇穴牛入鷄籠<lb/>
　　　　　射數<lb/>
纂文曰詭億一曰射數<lb/>
梁兾別傳曰兾好意錢<lb/>
　　　　　簸子<lb/>
藝經曰子之多少人之明數隨戲者制始十子爭先以落<lb/>
多爲不妙<lb/>
　　　　　抃<lb/>
漢書曰甘延壽字君况以良家子善騎射試抃爲期門以<lb/>
材力愛幸<lb/>
又曰哀帝時覽抃射武戯<hi>孟康注曰手搏爲抃角力爲武</hi>
左思呉都賦曰抃壷搏<lb/>
　　　　　擲塼<lb/>
<pb n="KR3k0012_SBCK_755-8b"/>
續搜神記曰夏侯綜爲庾安西叅軍說常見鬼乗車騎馬<lb/>
滿道與人無異常與人載行忽牽人語指道上一小兒云<lb/>
此兒正爾大病湏臾此兒果病殆死其母聞之請綜綜云<lb/>
無他汝兒向於道中擲塗<hi>塗蓋塼也</hi>誤中一鬼脚鬼瞋故病汝<lb/>
兒耳但以酒飯貽鬼即差母如言兒即愈<lb/>
藝經曰以塼二枚長七寸相去三十歩立爲摽各以塼一<lb/>
枚方圎一尺擲之主人持籌隨多少甲先擲破則得乙籌<lb/>
後破則奪先破者<lb/>
太平御覽卷第七百五十五<lb/>
<pb n="KR3k0012_SBCK_755-9a"/>
</p>
<p>
</p>
  </div>
</body>
</text>
</TEI>
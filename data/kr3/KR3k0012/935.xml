<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_935-1a"/>
太平御覽卷第九百三十五<lb/>
鱗介部七<lb/>
　　　　魚上<lb/>
星經曰天魚一星在尾後河中星明則河海岀大魚<lb/>
周易姤卦曰包有魚義不及賔也<lb/>
又中孚曰豚魚吉信及豚魚也<lb/>
又明象曰筌者所以在魚得魚而忘筌也<lb/>
毛詩曰潜季冬薦魚春獻鮪也<hi>冬魚之性定春鮪新來冝薦</hi>
又魚藻曰魚在在藻有頒其首<hi>毛云頒大首皃也</hi>
禮記曲禮曰凢登宗廟槀魚曰啇祭鮮魚曰脡祭<lb/>
尚書益稷曰曁鳥獸魚鼈咸若<hi>注微物咸順之</hi>
左傳昭元劉子曰善哉禹功明德逺矣微禹吾其魚乎<lb/>
又昭元曰魚鹽蜃蛤弗加於海<lb/>
<pb n="KR3k0012_SBCK_935-1b"/>
春秋運斗樞曰四方煩擾小民失恩虎銜魚<lb/>
爾雅曰魚有力者<hi>強大多力者音暉</hi>魚枕謂之丁<hi>枕在魚頭骨中形似篆書</hi>
<hi>丁字可作印</hi>魚膓謂之乙魚尾謂之丙<hi>此皆似篆書字因以名焉禮記曰魚去乙然則</hi>
<hi>魚之骨體盡似丙丁之屬因形名之</hi>
史記周本紀曰武王渡河中流白魚躍入舡中武王俯取<lb/>
以燎之<lb/>
漢書曰陳勝呉廣爲屯長領兵戍漁舉大討威兵士以丹<lb/>
書帛曰陳勝王置所<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>人魚腹中兵買魚見書<lb/>
東觀漢記曰世祖率鄧禹等擊王郎橫野將軍劉奉大<lb/>
破之上過禹營禹進炙魚上飱㗖勞勉士吏威嚴甚厲衆<lb/>
皆竊言劉公真天人也<lb/>
謝承後漢書曰㑹稽陳囂少時於郭外水邊捕魚人有盗<lb/>
取之者囂見避之草中追以魚遺之盗慙不受自是無復<lb/>
<pb n="KR3k0012_SBCK_935-2a"/>
盗其魚<lb/>
後漢書曰羊續爲南陽太守府丞嘗獻其生魚續受而懸<lb/>
於庭丞後又進之續乃出所懸者以杜其意<lb/>
魏志曰黃初六年帝東征呉文德郭后留譙時后從兄弟<lb/>
欲遏<hi>水取</hi>魚后曰今奉車所不足豈此魚乎<lb/>
呉志曰孫權時謡云寧飲建鄴水不食武昌魚寧還建鄴<lb/>
死不止武昌居<lb/>
晉書曰王延性仁孝繼母卜氏甞盛冬思生魚勑延求而<lb/>
不獲杖之流血延㝷汾叩凌而哭忽有一魚長五尺躍出<lb/>
水上延取以進母卜氏食之積日不盡於是心悟撫延如<lb/>
巳生<lb/>
又曰五部單<hi>于左</hi>賢王劉豹妻呼延氏魏嘉平祈子於龍門<lb/>
俄而有一大魚頂有二角軒鬐躍鱗而至祭所乆之而去<lb/>
<pb n="KR3k0012_SBCK_935-2b"/>
巫覡皆異之曰此嘉祥也其夜夢旦所見魚變爲人左手<lb/>
把一物大如半鷄子光景非常授呼延曰此是日精服之<lb/>
生貴子寤而告豹豹曰吉徴也自是十三月而生元海<lb/>
又曰錢唐杜子恭有秘術甞就人借爪刀其主求之恭曰<lb/>
當即相還耳旣而刀主至嘉興有魚躍入舡中破魚得瓜刀<lb/>
又曰呉隱之爲廣州刺史帳下人進魚毎剔去骨存肉隱<lb/>
之覺其用意罰而黜焉<lb/>
宋書曰王弘之性好釣上虞江有一處名三石頭弘之常<lb/>
垂綸於此經過者不識之或問魚師得魚賣不弘之曰亦<lb/>
不得得亦不賣日夕載魚入上虞郭經親故各以一兩頭<lb/>
置門而去<lb/>
沈約宋書曰明帝太始二年幸華林園天淵池白魚躍入<lb/>
御舟<lb/>
<pb n="KR3k0012_SBCK_935-3a"/>
齊書曰中興元年義師下未至竟陵三十里魚長三尺躍<lb/>
入御舡中<lb/>
梁書曰張昭字德明㓜有孝性父漠常患消渇嗜鮮漁昭<lb/>
乃身自結網捕魚以供朝夕<lb/>
又曰王固甞聘魏因晏饗昆明池魏人以南人嗜魚大設<lb/>
罟網固以佛法呪之遂一鱗不獲<lb/>
崔鴻十六國春秋前凉録曰金城太守胡勗叛張䡄遣都<lb/>
護宗毅治中令狐瀏討之濟河中流白魚入舡瀏曰魚鱗<lb/>
物虜必解甲歸我矣勗請降軌宥之<lb/>
後魏書曰髙祖幸清徽堂因之流化池髙祖曰此地中亦<lb/>
有佳魚任城王澄曰此所謂魚在在藻有頒其首髙祖曰<lb/>
且取王在靈沼於牣魚躍<lb/>
北史曰陸政性至孝其母呉人好食魚北土魚少政求之<lb/>
<pb n="KR3k0012_SBCK_935-3b"/>
甞苦難得後宅忽有泉出而魚遂得以供膳時人因謂其<lb/>
泉爲孝泉<lb/>
隋書曰虞孝仁性奢華常以駱駞負凾盛水養魚而自給<lb/>
又曰大業中納言楊逹言於遼水造御舟有白魚躍入舟<lb/>
内〇又曰乞伏慧爲潭桂二州緫管其俗輕剽慧躬行朴<lb/>
素以矯之風化大洽曾見人以簺<hi>音賽</hi>捕魚者出絹買而放<lb/>
之<lb/>
唐書曰真臘國地饒瘴癘毒蠚<hi>音適</hi>海中大魚半出望之如山<lb/>
又曰太宗幸蒲州刺史趙元楷課父老服黃紗單衣迎謁<lb/>
路左又潜飼羊百餘口魚數百頭將餽貴戚太宗知而數之<lb/>
又曰太宗觀漁於西宫見魚躍焉問其故漁者曰此當乳<lb/>
也於是中網而止<lb/>
又曰開元二十一年衢州獲魚有鉻獻之侍中裴光庭等<lb/>
<pb n="KR3k0012_SBCK_935-4a"/>
奏曰魚龍爲圖河洛所出比之盛明彼何足云<lb/>
又曰吐蕃國在吐谷渾西界其春夏軍粮資海魚以給之<lb/>
國語曰周文太子發耆鮑魚太公爲其傅曰鮑魚不登爼<lb/>
豆豈有非禮而可養太子<lb/>
老子曰魚不可脫於淵國之利噐不可以示人<lb/>
文子曰川廣者魚大山髙者獸脩故魚不可以無餌釣獸<lb/>
不可以空器召<lb/>
又曰因所貴而貴之物無不貴因所賤而賤之物無不賤故<lb/>
不放魚於木沉鳥於淵<lb/>
鄧析書曰夫水濁則無掉尾之魚政苛則無逸樂之士<lb/>
列子曰八紘之北有溳海魚廣千里其長稱焉<lb/>
孟子曰有餽生魚於子産子産使校人畜之池反命曰始<lb/>
舎之圉圉焉少則洋洋焉子産曰得其所哉校人曰孰謂<lb/>
<pb n="KR3k0012_SBCK_935-4b"/>
子産智吾旣烹而食之矣<lb/>
又曰故爲淵敺魚者獺也爲叢敺雀者鸇也<lb/>
魯連子曰古善魚者宿沙習子使魚生於山則雖十宿沙<lb/>
不得一魚焉宿沙非闇於魚道者彼山非魚之所生也<lb/>
莊子曰泉涸魚相與處於陸相煦以濕相濡以洙不如相<lb/>
忘於江湖也<lb/>
又曰莊子與惠子遊於濠梁之上莊子曰儵出遊從容是<lb/>
魚之樂也惠子曰子非魚安知樂莊子曰子非我安知我<lb/>
不知魚之樂也○又曰吞舟之魚蕩而失水則螻蟻能制<lb/>
之故鳥飛不厭髙魚鱉不厭深<lb/>
又曰朽爪化爲魚物之變也<lb/>
又曰任公子蹲㑹稽釣東海朞年而大魚食之公子得若<lb/>
魚淅河以東蒼梧以北無不厭若魚者<lb/>
<pb n="KR3k0012_SBCK_935-5a"/>
又曰井魚不可語海夏蟲不可語氷<lb/>
符子曰太公㳙釣於隱溪五十有六而未嘗得一魚魯連<lb/>
聞而觀焉太公㳙跽而隱崖不餌而釣仰咏俯吟暮則釋<lb/>
竿其膝所處石皆若曰其跗觸崖若路魯連曰釣所本以<lb/>
在魚無魚何釣太公曰不見康王父之釣耶念蓬萊釣巨<lb/>
海摧岸投輪五百年矣未嘗得一魚方吾猶一朝耳<lb/>
顧子曰昔宋人臨萬仞之淵釣數寸之鱗魚將食釣不知<lb/>
膝之自進有頃墮而死利能誘也<lb/>
韓子曰公儀休相魯而嗜魚一邦皆爭買魚而獻之公儀<lb/>
子不受曰夫唯嗜魚固不受也<lb/>
淮南子曰夫水濁則魚噞政苛則民亂<lb/>
又曰火上㝷水下流故鳥動而髙魚動而下<lb/>
又曰上求材臣殘木上求魚臣乾谷<lb/>
<pb n="KR3k0012_SBCK_935-5b"/>
又曰欲致魚者先通水欲致鳥者先樹木水積而魚聚木<lb/>
茂而鳥集<lb/>
又曰林中不賣薪湖上不鬻魚有所餘也<lb/>
又曰爼之先生魚豆之先㤗羮此皆不快於耳目不適於<lb/>
口腹而先王貴之先本後末也<lb/>
又曰使葉落者風揺之使水濁者魚撓之<lb/>
又曰惠子從車百乗以過孟諸莊子見之而棄餘魚<hi>疾惠故也</hi>
又曰月者隂之宗是以月毀則魚腦減<lb/>
又曰楚王亡其猨而林木爲之殘<hi>猨捷躁依木而處故殘林以求之也</hi>宋君<lb/>
亡其珠而池魚爲之殫<hi>殫盡也</hi>
又曰爲魚德者非挈而入淵爲猨賜者非負而縁木縱其<lb/>
所之而已<lb/>
又曰畜池魚者必去猵<hi>音編</hi>獺養禽獸者必去豺狼<lb/>
<pb n="KR3k0012_SBCK_935-6a"/>
又曰臨河羡魚不若歸家織網<hi>羡願也</hi>
又曰爭魚者濡逐獸者趨非樂之也故至言去言至爲<hi>無爲</hi>
又曰故天之且風草木未動而鳥巳翔矣<hi>鳥巢知風也</hi>其且雨<lb/>
也隂曀未集而魚巳噞矣<hi>魚潜知雨也</hi>
又曰燿蟬者務在明其火釣魚者務在芳其餌明其火者<lb/>
所以燿而致之也芳其餌者所以誘而利之也<lb/>
又曰季子治亶父三年<hi>季子子賤</hi>而巫馬期衣短褐易容貌徃<lb/>
觀化焉<hi>易服而徃微以視之也</hi>見夜魚者釋之巫馬期問焉曰凢子<lb/>
所爲魚者欲得也今得而釋之何也魚者對曰季子不欲<lb/>
人取小魚也所得者小魚是以釋之巫馬期歸以報孔子<lb/>
曰季子之德至矣<lb/>
抱朴子曰取一把礜丸内一活魚口與無藥者俱投沸膏<lb/>
中猛火之上其衘藥者浮戯瀺灂不死<lb/>
<pb n="KR3k0012_SBCK_935-6b"/>
又曰丹陽水有丹魚先夏至十日夜伺之魚先浮水側赤<lb/>
光上照取此魚血以塗足可以歩行水上<lb/>
金樓子曰專諸學炙魚香聞數里王僚索魚炙專諸持一<lb/>
利剛刀藏着魚腹中<lb/>
晏子春秋曰景公射質堂上唱善者一口弦章入公曰吾<lb/>
失晏子未甞聞吾不善章曰臣聞君好臣服　君嗜臣<lb/>
食尺蠖食黃身黃食蒼身蒼君其食謟人言乎公曰善賜<lb/>
弦章魚五十乗<hi>弦章</hi>歸魚車塞途章撫其僕曰曩之唱善者<lb/>
皆欲此魚也固辭不受<lb/>
戰國䇿曰靖郭君將城薛齊人有請一言者靖郭君見之<lb/>
趨進曰海大魚因反走君使更言之曰海大魚網不能止<lb/>
釣不能牽蕩而失水則螻蟻得意今齊亦君之水也靖郭<lb/>
君乃止<lb/>
<pb n="KR3k0012_SBCK_935-7a"/>
又曰魏王與龍陽君共舡而釣龍陽君得十餘魚而<hi>涕下</hi>曰<lb/>
臣之始得魚也臣甚嘉之後得大者令臣且欲棄前所得<lb/>
者今以臣之㓙惡也而得爲王拂枕席夫四海之内其美<lb/>
人亦甚多聞臣之得幸於王也畢褰裳而趨王視臣亦曩<lb/>
臣之所棄魚也王於是令四境之内有敢言美人者族<lb/>
家語曰孔子之楚有漁者獻魚孔子不受漁者曰天暑市<lb/>
逺無所鬻之思慮棄之糞壤不若獻之君子孔子曰再拜<lb/>
而受掃地祭之<lb/>
吕氏春秋曰竭澤而漁豈不得魚而明年無魚焚藪而畂<lb/>
豈不得獸而明年無獸<lb/>
又曰善釣者出魚于十仞之下餌香也善弋者下鳥于百<lb/>
仞之上弓良也<lb/>
又曰宋桓司馬有寳珠抵罪出亡宋王問珠之所在曰投<lb/>
<pb n="KR3k0012_SBCK_935-7b"/>
之池中於是竭池取珠魚皆死矣<lb/>
呉越春秋曰越王旣棲㑹稽范蠡等曰臣竊見㑹稽之山<lb/>
有魚池上下二處水中有三江四瀆之流九溪六谷之廣<lb/>
上池冝於君王下池冝於民臣畜魚三年其利可以致千<lb/>
萬越國當冨盈<lb/>
新序曰楚人有獻魚於楚王者曰今日漁獲食之不盡賣<lb/>
之不售棄之又惜故來獻之左右曰鄙哉辭也楚王曰子<lb/>
不知漁者仁人也盖聞囷倉粟有餘者國有饑民後宫多<lb/>
幽女者下民多曠夫餘衍之蓄聚於府庫者境内多貧乏<lb/>
之民皆失君之道故庖有肥肉廐有肥馬民有饑色亡國<lb/>
之君藏於府庫寡人聞之乆矣未能行也漁者知之其以<lb/>
喻寡人也且今行之矣於是乃遣使恤鰥寡故漁者獻餘<lb/>
魚而楚國頼之<lb/>
<pb n="KR3k0012_SBCK_935-8a"/>
風俗通曰城門失火禍及池中漁俗說池中漁人姓字居<lb/>
近城門城失火延及其家謹案百家書宋城門失火因汲<lb/>
取池中水以沃灌之池中空竭魚悉露死喻惡之滋并中<lb/>
傷重謹也<lb/>
又曰伯魚之生適有饋孔子魚者嘉以爲瑞故名鯉字<hi>伯魚</hi>
論衡曰釣者刻木爲魚丹漆其身迎水浮之水動作魚似<lb/>
真真魚並來㑹聚士龍之象何必不能致雨耶<lb/>
又曰彭蠡之濵以魚食犬<lb/>
顔氏家訓曰山中人不信有大魚大如木海上人不信有<lb/>
大木大如魚<lb/>
又曰江陵髙偉隨顔之推入齊地凢數年向幽州淀中捕<lb/>
魚後病見羣魚囓之而死〇三輔故事曰武帝作昆明池<lb/>
學水戰法後昭帝小不能復征討於池中養魚以給諸陵<lb/>
<pb n="KR3k0012_SBCK_935-8b"/>
祠餘付長安市魚乃賤<lb/>
先賢傳曰蔡君仲至孝母䘮居墓側天旦下神魚四頭置<lb/>
墓前以祭<lb/>
蕭廣濟孝子傳曰巴郡杜孝後在成都母喜食生魚孝於<lb/>
官得生鮮截竹銅盛<hi>魚一頭置江中</hi>妻得之笑曰是我壻寄乃以<lb/>
進母○又曰陳玄陳太子也後母譖之陳侯令自投遼水<lb/>
魚負之以出玄曰我罪人也故求死耳魚乃去<lb/>
西京雜記曰昆明池刻石爲魚每雷雨魚甞鳴吼鬐尾皆<lb/>
動漢代祈雨徃徃有驗<lb/>
又曰昔人有東海遊者隨風浪莫知所之一日一夜得一<lb/>
孤洲共侣歡然下石植纜登洲煑食食未熟而洲没在舡<lb/>
者斫纜舡復飄蕩向者孤洲大魚也怒棹楊鬐吹波吐浪<lb/>
去疾風雲在洲上死者十餘人<lb/>
<pb n="KR3k0012_SBCK_935-9a"/>
神山傳曰葛玄見賣大魚者玄謂曰蹔煩此魚到河伯處<lb/>
魚主曰魚已死玄曰無苦乃以丹書𥿄内魚口中擲水中<lb/>
有頃魚還躍上岸得書青黒如<hi>木業</hi>又與吴王坐樓上見作<lb/>
請雨社人玄曰雨易得耳即書符着社中一時之間大雨<lb/>
流潦帝曰水中可有魚乎玄復書符擲水中湏臾有大魚<lb/>
數百頭使人治食之<lb/>
水經曰魚復溪中有魚其頭似羊豐肉少骨美於餘魚<lb/>
又曰扶南國有鮮色魚黒身長五丈頭如馬首伺人入水<lb/>
便來爲害<lb/>
廣志曰武陽小魚大如針號一斤千頭蜀人以爲醬<lb/>
<pb n="KR3k0012_SBCK_935-9b"/>
</p>
<p>
太平御覽卷第九百三十五<lb/>
<pb n="KR3k0012_SBCK_935-10a"/>
</p>
<p>
</p>
  </div>
</body>
</text>
</TEI>
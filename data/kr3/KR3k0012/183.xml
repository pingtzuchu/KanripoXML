<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_183-1a"/>
太年御覽卷第一百八十三<lb/>
　居處部十一<lb/>
　　　　　門下<lb/>
家語曰孔子謂子路曰見長者不能黜其色見㓜者不能<lb/>
盡其辤雖有疾風雨吾不入其門矣<lb/>
白虎通曰門四出何所以通四方故禮三朝記曰天子之宫四<lb/>
通<lb/>
太公金匱門之書曰敬遇賔客貴賤無二<lb/>
蔡邕明堂月令論曰禮古大明堂之禮曰膳夫氏相禮日<lb/>
中出南闈見九侯及門　日昊出西闈親五闈之事曰闇<lb/>
出北闈視帝績帝猷明堂之西北門稱闈<lb/>
墨子曰夫城守之法爲懸門沉機也<lb/>
潜夫論曰貴戚願爲其宅吉而制令名欲其門堅而造作<lb/>
<pb n="KR3k0012_SBCK_183-1b"/>
鐵樞卒其所以敗者非苦禁忌而門樞杇常苦崇財貨而<lb/>
驕僣耳上不順天心下不育人物而任其私智竊弄君威<lb/>
反戾天地欺誣神明居累卵之危而圖泰山之安爲朝露<lb/>
之行而思傳代之功豈不惑哉<lb/>
吴地記曰閶闔者吴王闔閭所作也名爲閶闔門髙樓閣<lb/>
道後由此伐楚改曰破楚門<lb/>
丗說曰楊脩爲魏武主簿作相國門始構榱桶魏武自看<lb/>
使人題門作活字便去楊脩見即命壞之曰門中活闊字<lb/>
王嫌門大也<lb/>
魯連子曰先生見孟甞君於杏唐之門說苑韓昭侯造<lb/>
髙門屈冝咎曰昭侯者非時日也人固有利不利昭侯甞利<lb/>
矣不作髙門往年秦拔冝陽明年大旱民饑不以此時恤<lb/>
民之急而反益以奢此謂福不重至禍必重來者也髙門<lb/>
<pb n="KR3k0012_SBCK_183-2a"/>
成昭侯卒竟不出此門矣<lb/>
常璩華陽國志曰秦孝文王以李冰爲蜀守冰作石犀五<lb/>
頭以壓水精在市橋門今所謂石牛門<lb/>
呉越春秋曰吴王闔閭爲太子騁齊女齊女思於齊日夜<lb/>
號泣因而爲疾闔閭乃爲起北門名曰望齊門作樓令女<lb/>
徃登遊其上<lb/>
又曰子胥爲吴造大城陸門八象天之八風水門八法地<lb/>
之八聽立閶門者象天門通閶闔風也立虵門以象地户<lb/>
亦名破楚門亦名虵門者吴位辰屬龍故小城南門作龍<lb/>
以厭虵氣也<lb/>
又曰吴赦越王使歸國送之虵門之外大縱酒群臣祖道<lb/>
晏子春秋曰晏子使楚晏子身短楚人爲小門於大門之側<lb/>
延晏子晏子曰使狗國者從狗門入今臣使楚不當從此門<lb/>
<pb n="KR3k0012_SBCK_183-2b"/>
入乃更通大門<lb/>
淮南子曰周文王作玉門言以玉飾也<lb/>
又曰崑崙山旁有四百四十門<lb/>
又曰北極之山曰寒門楚辭曰踔絶寒門<lb/>
又曰自東北方土山曰東極之山曰開明之門東南方曰波<lb/>
母之山曰陽門南方曰南極之山曰暑門西方曰西極之<lb/>
山曰閶闔之門西北方曰不周之山幽都之門北方曰北<lb/>
極之山曰寒門八門之風是節寒暑焉<lb/>
神異經曰東北有鬼石室三百里户共一門石牓題曰鬼<lb/>
門西南銅関頰牓題曰人徃門向東北銅闕夾門牓題曰<lb/>
人來門<lb/>
張晏注漢書曰龍樓門門上有銅龍<lb/>
漢宫殿名曰長安有宣平門覆盎門萬秋門横門<hi>郭門</hi>東都<lb/>
<pb n="KR3k0012_SBCK_183-3a"/>
門<hi>今名青門</hi>宣徳門禮城門青綺門章義門仁壽門壽成門成宫<lb/>
有辟門有慈石門<lb/>
又曰洛陽有泰夏門閶闔門西華門萬春門倉龍門長秋<lb/>
門景福門永巷門丙舎門鴻都門金牙門不老門章臺門<lb/>
濯龍門定鼎門<lb/>
蔡質漢官儀曰宫北朱雀門至止車門内崇賢門内建禮<lb/>
門<lb/>
洛陽故宫名曰洛陽有飛免門含章門又有建禮門廣懷<lb/>
門有明禮門泰夏門司馬門閶闔門南止車門東西止車<lb/>
門西華門神虎門雲龍門東掖門西掖門千秋門南端門<lb/>
笙鏞門神仙門敬法門却非門含徳門上東門廣陽門津<lb/>
門小苑門開陽中東門司馬門北闕門玄武門南掖門北<lb/>
掖門南端門金門九龍門白虎門春興門青璅門金啇門<lb/>
<pb n="KR3k0012_SBCK_183-3b"/>
冝秋門<lb/>
古今地名曰河南定鼎門九鼎新定<lb/>
晉宫闕名曰洛陽有承明門<lb/>
又許昌有崇禮門<lb/>
晉宫門又有大夏門長春門朱明門青陽門三輔黄圖曰又<lb/>
有章城門直城門洛城門<lb/>
水經注曰神獸門東對雲龍門衡栿之上皆刻雲龍風虎<lb/>
之狀<lb/>
又曰榖水東流建春門石橋下即上東門也一曰上昇門<lb/>
又曰閶闔門漢之西上門<lb/>
又曰陶水東南經髙門南蓋層阜墮缺故有髙門之稱矣<lb/>
又經司馬子長墓北入于河亦謂之龍門太史自叙云遷<lb/>
生於龍門是也在馮翊夏陽縣<lb/>
<pb n="KR3k0012_SBCK_183-4a"/>
郡國誌賀州封陽有隄陂龍水深百㝷大魚自擲登此門<lb/>
化爲龍不過者曝鰓點額也<lb/>
又曰同州龍門城帶龍門山大魚點額暴鰓半死謂此也<lb/>
司馬彪注莊子云吕梁即龍門也<lb/>
又曰郢城南有三門東曰龍門離騷云過夏首而西浮頋<lb/>
龍門而不見夏首即夏口也<lb/>
又曰洞庭山有宫五門東通林屋西逹峨眉南接羅浮北<lb/>
連岱岳東有石樓樓下兩石鼔扣之即清越所謂神鉦也<lb/>
又曰兖州乘丘左傳子偃曰宋師不整可敗也自雩門突<lb/>
出蒙臯比而先犯之大敗宋師于乗丘即此也<lb/>
又曰長安縣漢髙祖五年置故城在京西北二里漢惠帝<lb/>
築南爲南斗形北爲北斗形入街九陌東面有青綺門東<lb/>
陵侯邵平秦破爲布衣種瓜此門外西北面有棘門漢文<lb/>
<pb n="KR3k0012_SBCK_183-4b"/>
屯兵之所<lb/>
又曰魯城伯禽邑也西五門東一曰鹿門即臧孫紇斬鹿<lb/>
門關以出奔邾第三曰稷門即圉人犖能投蓋于稷門<hi>之所</hi>
又曰蜀望帝以褒斜爲前門熊耳靈關爲後户<lb/>
又曰鄜州仙宫門即漢武帝所逰相思川也伏陸縣有相<lb/>
思郷<lb/>
又曰洛陽南面最東曰開陽門𥘉未有名夜有一柱飛在<lb/>
樓上乃是琅邪開陽縣南門一柱飛去遂記其年月日以<lb/>
爲名<lb/>
又曰鴻門在新豐縣西八里沛公見項羽處<lb/>
又曰蒯城慕容儁鑄銅馬於門側謂曰銅馬門今大㕔前<lb/>
有石函長二尺髙一尺代不敢開銘云秦建元十年造銅<lb/>
虎馬<lb/>
<pb n="KR3k0012_SBCK_183-5a"/>
又曰汴州陳留郡縣夲春秋衛地魏惠王自安邑徙都亦<lb/>
稱梁惠王焉土多髦俊儒藝則以遊俠夷門即侯羸抱關<lb/>
處<lb/>
又曰洪州西門昌門豫章生松陽樹門内大二十五圍甞<lb/>
　枯永嘉中忽更榮茂以爲元帝中興之瑞故郭璞南郊<lb/>
賦云弊樟櫂秀於祖邑以宣帝曽爲此郡守故也<lb/>
又曰虬門即吴大城門也<lb/>
又曰廣州盧躭仕州爲治中有仙術刺史歩騭惡之以狀<lb/>
聞後誅之躭後題其門曰珠門珠門國雖存無射年欲知<lb/>
此書盧躭還太守削之隨削字更生<lb/>
又曰越州雷門勾踐所立以吴有虵門得雷而發表事吴<lb/>
之意吴以越在辰巳之地作虵門<lb/>
石虎鄴中記曰鄴宫南面三門西鳯陽門髙二十五丈上<lb/>
<pb n="KR3k0012_SBCK_183-5b"/>
六層反宇向陽下開二門又安大銅鳯於其鎮舉頭一丈<lb/>
六尺開䆫户朱柱白壁未到鄴城七八里遥望此門<lb/>
述征記曰青門外有魏車騎將軍郭淮碑小城最東一門<lb/>
名落索門門裏有司馬京兆碑郡民所立<lb/>
豫章記曰郡灌嬰所築有六門其一日松陽門其所以郡<lb/>
爲名西二門其一曰昌門其一曰臯門東及北一門亦即<lb/>
以東北爲名晉太元中太守順陽范君更開門之北爲東<lb/>
陽門以對皐門開北門以對松陽門今八門相望通路直<lb/>
指<lb/>
安城記曰郡大城舊有六門今爲八<lb/>
荆州圖記曰臨灃縣南三百里有髙巒特立素崖千㝷望<lb/>
之有似香鑪吴永安六年自然洞開其㓪如門古老相傳<lb/>
名天門門兩角上各生一竹垂下爲之天箒云<lb/>
<pb n="KR3k0012_SBCK_183-6a"/>
吴地記曰匠門夲名干將門門外有干將墓後語訛呼爲<lb/>
匠門其言劒匠因之名<lb/>
又郡國志云申公巫臣家亦在西南面<lb/>
劉澄之宋𥘉山川古今記曰魏武聽政殿前有聽政門<lb/>
丹陽記曰司馬門之名起漢世案列女傳鍾離春詣齊司<lb/>
馬門史記又云司馬欣請事咸陽留司馬門三日是則名<lb/>
起戰國非獨漢也今又曰公車門而俗稱謝章門也<lb/>
西京記秦阿房宫以磁石爲門懷刃入者輙止之<lb/>
西征賦曰門磁石而梁木蘭構阿房之倔竒<lb/>
　蕪城賦曰製磁石以禦衝糊頳壞以飛文<lb/>
韋述西京新記曰西京俗曰長安城亦曰京城髙一文八<lb/>
尺南面三門中明徳門東啓夏門西安化門東面三門中<lb/>
春明門北通化門南延興門西面三門中金光門北開逺<lb/>
<pb n="KR3k0012_SBCK_183-6b"/>
門南延平門皇城西芳林門金光門朱雀門通化門春明<lb/>
門有蕭望之冡啓夏門先農壇皇城南面六門正南承天<lb/>
門門外兩觀　石登聞鼔　東長樂廣運重明永春門次<lb/>
西永安門次北嘉猷東西恭禮安仁門東西廊歸仁納義<lb/>
門次北太極門西至殿北面三門正北玄武次東安禮門玄<lb/>
徳門西面二門南通明北嘉猷門太極殿旁東上西　上<lb/>
閤門東西廊左右延明門甘露殿門外東西永巷日華月<lb/>
華門東西千歩廊東宫重明門北左右永福門内廊左右<lb/>
嘉善門東西奉化門<lb/>
又曰西京大明宮南面五門正南丹鳯門次東望仙延政門<lb/>
次西建福興安門<lb/>
又曰大明宫含元殿東西通乾觀象門殿北宣政門門設<lb/>
外屏東崇明門南出含曜門昭訓門西光順門東西廊日<lb/>
<pb n="KR3k0012_SBCK_183-7a"/>
華月華門紫宸殿前紫宸門門設外屏東崇明門南出含<lb/>
曜門昭訓門西光順門南岀昭慶門光範門<lb/>
又曰東京俗曰洛陽城城髙一丈八尺南面三門正南曰<lb/>
定鼎門東建春門南永通門北面二門東安喜門西徽安<lb/>
門西面連苑<lb/>
又曰東京紫微宫城南面六門正南應天門門外觀相夾<lb/>
肺石登聞鼔次東興教門重光門大和門次西光政門洛<lb/>
南門東面一門重光北門西南二門南洛城　西門北嘉<lb/>
豫門北面二門西玄武東安寜門應天次北乾元門門東<lb/>
萬春門西千秋門門外東西廊左右延福門又西會昌門<lb/>
西北景運門<lb/>
又曰上陽宫東西二門南曰提象門北星躔門内門曰觀<lb/>
風門<lb/>
<pb n="KR3k0012_SBCK_183-7b"/>
又曰東都苑東面四門曰垂豫上陽新門望春門南面三<lb/>
門曰興善興安靈光門西面四門曰延秋遊義籠煙靈溪<lb/>
門北面四門曰朝陽靈圃望冬應福門<lb/>
又曰東都皇城南面三門正南曰端門東左掖門西又掖<lb/>
門東面一門賔曜門西面二門南曰麗景門北曰宣耀門<lb/>
又曰東都　城東面一門宣仁門南面一門永福門北面<lb/>
一門含嘉門<lb/>
又曰萬年縣門宇文愷所造髙宗末太平公主出降於縣<lb/>
廨爲婚第以縣門窄隘欲毀之髙宗勑曰其宇文愷所作<lb/>
不須坼於他所開門遂存<lb/>
楚辭曰望長楸而大息涕零零其若霰過夏首而西浮顧龍<lb/>
門而不見又曰君之門兮九重又曰魂兮下來入脩門王<lb/>
逸曰脩門郢城門也<lb/>
<pb n="KR3k0012_SBCK_183-8a"/>
摯虞門銘云禄無常家福無定門人謀鬼謀道在則尊<lb/>
李尤平城門銘曰平門督司午位處中外臨僚侍内逹帝<lb/>
宫正陽南面炎暑赫融<lb/>
李尤廣城門銘曰廣陽位孟厥月在申凉風時至白露已<lb/>
紛<lb/>
李尤上東門銘曰上東少陽厥位在寅條風動物月在<lb/>
孟春<lb/>
李尤中東門銘曰東處仲月厥位當卯倉庚有聲鷹隼匿<lb/>
瓜除去桎梏獄訟勿考<lb/>
李尤旄城門銘曰旄門值季位月在辰順陽布惠貧乏是<lb/>
振<lb/>
李尤門銘曰門之設張爲宅表會納善閉惡擊邪防害<lb/>
李尤西上門銘曰上西在季位月惟戍菊黄豹祭號令嚴<lb/>
<pb n="KR3k0012_SBCK_183-8b"/>
悉<lb/>
李尤夏門銘曰夏門值孟位月在亥不周用事玄冥幽晦<lb/>
隂陽不通螮蝀匿彩迎冬北壇順隂所在<lb/>
李尤榖城門銘曰榖門北中位當于丑太隂主刑殺伐爲<lb/>
首<lb/>
班固西都賦曰披三條之廣路立十二之通門<lb/>
左思吴都賦曰通門二八水道陸衢西京賦曰重門襲故陽<lb/>
曜隂藏<lb/>
潘岳懷縣作詩曰緑槐夾門植<lb/>
魏文帝賦序曰王粲直賢門也故纂之<lb/>
古詩曰黄金爲君門白玉爲君堂<lb/>
太平御覽卷第一百八十三<lb/>
</p>
<p>
</p>
  </div>
</body>
</text>
</TEI>
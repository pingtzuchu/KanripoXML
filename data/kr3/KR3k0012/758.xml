<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_758-1a"/>
太平御覽卷第七百五十八<lb/>
　器物部三<lb/>
　　　盆<hi>缶附</hi>甕　罃<lb/>
　　　坩　缾　甒<lb/>
　　　魁　槃<lb/>
　　　　　盆<lb/>
爾雅曰盎謂之缶<hi>盆也</hi>
易曰𥘉六有孚盈缶<hi>王肅曰缶者下民質素之器</hi>
又曰九三日呉之離不鼔缶而歌則大耋之嗟凶<lb/>
詩曰坎其擊缶宛丘之道<hi>盎謂之缶</hi>
周禮曰盆實二鬴厚半寸<lb/>
禮曰夫奥者老婦之祭也盛於盆尊於瓶<hi>盆瓶炊器也</hi>
又曰丗婦卒𧖟遂獻繭于夫人及良日夫人繅三盆手<hi>三盆</hi>
<pb n="KR3k0012_SBCK_758-1b"/>
<hi>手者三淹也</hi>
史記曰秦趙㑹澠池藺相如曰趙王竊聞秦王善爲秦聲<lb/>
請奏盆缻<hi>音缶皆瓦器竹以盛酒秦人鼔之以節歌</hi>於是秦王不懌爲一擊缻<lb/>
趙御書曰某年某月秦王爲趙王擊缻<lb/>
又曰王惲書云醉後仰天撫缶而歌<lb/>
又曰司馬遷書云僕以爲戴盆何以望天<lb/>
續晉陽秋曰桓宣武與妻妾坐月下流星墜下銅盆水中<lb/>
光如二寸珠熲然妾酌飲之生玄<lb/>
晏子春秋曰景公飲酒自鼔盆甕也<lb/>
莊子曰莊子妻死惠子吊之莊子箕踞鼔盆而歌<lb/>
淮南子曰今夫窮鄙之社也扣盆拊瓴相和而歌自以爲<lb/>
樂矣嘗試爲之擊建鼔撞巨鍾然知其盆瓴之足羞藏詩<lb/>
書修文學而不知至論之旨則拊盆扣瓴之徒也<lb/>
<pb n="KR3k0012_SBCK_758-2a"/>
又曰屠者藿羮車者步行陶人用缺盆匠人處狹廬<lb/>
又曰今盆水在庭清之終日未能見目睫濁之不用一橈<lb/>
而不能察方圎人神易濁而難清猶盆水之類乎<hi>學同</hi>
又曰日冬至則盆水溢<lb/>
丗說曰阮仲容至宗人聞共集以大盆盛酒<lb/>
王韶之始興記曰林源山有石室室盤石上行羅十甕皆<lb/>
蓋以青盆中悉是缾銀<lb/>
交州雜記曰夷俗以銅盆甕贖罪<lb/>
潘岳笙賦曰傾縹盆以酌酃<lb/>
　　　　　甕<lb/>
說文曰罌<hi>於耕切</hi>甀<hi>直爲切說/文亦作垂</hi>也甀小口甖也𤬪<hi>下江切</hi>以甖<lb/>
<hi>與罌字同</hi>長頸受十甕甖也<lb/>
通俗文曰甕下孔曰瓹<hi>姑縣切</hi>
<pb n="KR3k0012_SBCK_758-2b"/>
方言曰酃<hi>音剛<折 t="33"/>都貪切/一音沈</hi>甒<hi>音/武</hi>䍃<hi>音/由</hi>㽀<hi>音/鄭</hi>㼻<hi>士雙/切</hi>甕瓿甊<hi>瓿音</hi>
<hi>部甊郎口切</hi>㽈<hi>魚記/切</hi>甖也酃桂之郊謂之㼚<hi>今江東通名大瓮爲㼚也</hi>其小<lb/>
者謂之　周魏之間謂之甒<hi>今江東亦呼甖甒子</hi>秦之舊都謂之㽀<lb/>
江淮之問謂之䍃江湖之間謂之㼻自關而西晉之舊都<lb/>
河汾之間其大者謂之甀其中者謂之瓿數自關而東趙<lb/>
魏之間謂之甕或謂之甖東齊海岱之間謂之㽈甖其通<lb/>
語也<lb/>
爾雅曰甌瓿謂之瓵<hi>瓿小甖也長沙曰瓴瓴音也</hi>
易曰井谷射鮒甕弊漏<lb/>
禮曰宋襄公葬其夫人䤈醢百甕<lb/>
又曰儒有蓬户甕牖易衣而出併日而食<lb/>
左傳曰齊侯伐燕燕人歸燕姬賂以瑤甕玉櫝斚耳不克<lb/>
而還<hi>王甕也</hi>
<pb n="KR3k0012_SBCK_758-3a"/>
孝經援神契曰銀甕也不汲自隨不盛自盈<hi>瑞應圖同</hi>
漢書曰陳平家貧居甕牖<hi>家語原憲同</hi>
東觀漢記曰王渙爲洛陽令盗賊發不得逺走或藏溝渠<lb/>
或伏甕下渙以方略取之皆稱神明<lb/>
王隱晉書曰太孫臧外祖蔣迪呉興人後迪作酪當釀未<lb/>
成大瓮自行迪打酪甕破問景養養曰當生太子儲副<lb/>
又曰畢卓爲吏部郞性嗜酒比舎郞酒熟卓因醉夜至其<lb/>
甕間盗飲之爲掌酒者所縛旦視之乃畢吏部也<lb/>
墨子曰備城百歩一井井十甕<lb/>
莊子曰子貢過漢隂見一丈夫方將爲圃畦鑿隧而入井<lb/>
抱甕而出灌<lb/>
志恠曰建康小史曹著爲廬山府君所迎見門有一丈甕<lb/>
可受數百斛但見風雲岀其中<lb/>
<pb n="KR3k0012_SBCK_758-3b"/>
鍾離意别傳曰意爲魯相孔子堂有甕皆有丹書自夫子<lb/>
亡後無敢發者意乃發甕得素書爲學<lb/>
華陽國志曰趙琰青州刺史㕔置水甕得貴要之書投<lb/>
於其中<lb/>
淮南萬畢術曰銅甕雷鳴<hi>取沸湯著銅甕中堅密塞内之井中則雷鳴聞數十里</hi>
語林曰羊稚舒冬月釀酒令人抱甕爲暖<hi>羊琇字稚舒</hi>
丗說曰胡廣本姓黄五月五日生父母惡之乃置甕投於<lb/>
江胡公見甕流下聞兒啼取兒養之遂七登三司廣不持<lb/>
本親服云於本親以我爲死人深譏之<lb/>
　　　　　罃<hi>烏行切與嬰同切</hi>
說文曰罃備火長頸缾也<lb/>
方言曰罃陳魏宋楚之間謂之<hi>瓦音俞臾</hi>或謂之㼡<hi>音殊</hi>燕之東<lb/>
北朝鮮冽水之間謂之瓺<hi>音<折 t="33"/>亦音腸</hi>齊之東北海岱之間謂<lb/>
<pb n="KR3k0012_SBCK_758-4a"/>
之儋<hi>所謂家無儋石之儲者也音擔或作甔</hi>周洛韓鄭之間謂之甀或謂之<lb/>
罃罃謂之㼰<hi>音鼙</hi>
史記曰韓信擊魏從夏陽以木罌渡軍襲安邑<hi>服䖍曰以木押縛罌</hi>
<hi>缶以爲渡</hi>
異苑曰月支國有佛髪盛以琉璃甖<lb/>
幽明録曰清河崔茂伯女結婚裴氏尅期未至女暴亡提<lb/>
一金甖受二升許徑到裴牀前立以甖贈裴<lb/>
甄異傳曰晉隆安中呉縣張君才忽有鬼來令才取一白<lb/>
甖盛水半以絹覆頭明日視之錢滿甖才家先貧因此遂<lb/>
富<lb/>
墨子守備曰用瓦大甖容十升以上者歩而十盛水旦用<lb/>
之<hi>蔡謨與何驃騎書曰昔墨翟以瓦甖濟國也</hi>
淮南子萬畢術曰馬蹄破甖<hi>取馬蹄燒如炭置甖中有頃破矣</hi>
<pb n="KR3k0012_SBCK_758-4b"/>
　　　　　坩<hi>音龕</hi>
纂文曰大坩爲坊<hi>音塤</hi>
東宫舊事曰白坩五枚<lb/>
丗說曰陶侃少時作魚梁吏甞以一坩鮓餉母母責侃曰<lb/>
汝爲吏以官物見餉非唯不能益吾乃以増吾憂<lb/>
裴淵廣州記曰董奉至晉興五里封一白坩置髙崖中而<lb/>
去人欲取不能得今猶在<lb/>
　　　　　缾<lb/>
說文曰缾甕也甕壅也汲缾也瓴形似缾<lb/>
易曰汔至亦未繘井羸其缾凶　詩曰缾之罄矣<lb/>
傳曰衛孫蒯田于曹隧飲馬於重丘毀其缾重丘人閉門<lb/>
而訽之親逐其君尔父爲厲衛石買孫蒯伐曹取重丘<lb/>
又曰晉人來治𣏌田季孫將以成與之<hi>盛孟氏邑本𣏌曰</hi>謝息爲<lb/>
<pb n="KR3k0012_SBCK_758-5a"/>
孟孫守不可曰人有言曰雖有挈缾之知守不假器禮也<lb/>
又曰邾子在門臺閽以缾水沃廷<hi>事具鑪門中</hi>
史記曰田肯說髙祖曰秦形勝之國也地勢便利其以下<lb/>
兵於諸侯譬猶居髙屋之上建瓴水也<hi>如淳曰瓴盛水缾也建音蹇</hi>
漢書曰揚雄作酒賦以諷諌成帝其文爲酒客難法度士<lb/>
譬之於物曰子猶缾矣觀缾之居居井之湄處髙臨深動<lb/>
常近危酒醪不入藏水滿懷不得左右牽於纏徽一旦擊<lb/>
礙爲党所櫑<hi>音雷</hi>身投黄泉骨肉爲泥自用如此不如鴟夷<lb/>
前凉録曰張軌時西胡致金胡缾皆拂䔉<hi>力禁切</hi>作竒狀並<lb/>
人髙二杖<lb/>
魯子曰一井五缾泄之可待分流者衆也<lb/>
吕氏春秋曰見缾水之冰而知天下之寒魚鼈之藏也<lb/>
淮南子曰古者抱缾而汲<lb/>
<pb n="KR3k0012_SBCK_758-5b"/>
唐子曰猛將之發觀于虎而覽于鷹故攻如擊電避如收<lb/>
霧閇之如在缾開之如散星<lb/>
西域記曰踈勒王致魏文帝金胡缾二枚銀胡缾二枚<lb/>
雜五行書曰懸缾井中除邪鬼〇楚辭曰缾甌登於明堂<lb/>
<hi>缾甌瓦器也</hi>周鼎濳乎深泉〇古樂府詞曰淮南王自言尊百<lb/>
尺髙樓與天連後園鑿井銀作牀金缾素綆汲寒漿<lb/>
　　　　　甒<lb/>
方言曰甒瓮甖也<lb/>
禮曰君尊瓦甒此以小爲貴也<hi>瓦甒五斗</hi>
儀禮曰東方之饌兩瓦甒<lb/>
三禮圖曰醴甒以瓦爲之受五斗口髙二寸徑一尺六寸<lb/>
中身瓮下平有蓋<lb/>
　　　　　魁<lb/>
<pb n="KR3k0012_SBCK_758-6a"/>
易洞林曰太子洗馬荀子驥家中以龍銅魁作食歘鳴<lb/>
東宫舊事曰一升銅魁一<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>二升魁三<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>注醤五升魁二<lb/>
李尤羮魁銘曰羊羮不徧駟馬長驅<lb/>
　　　　　槃<lb/>
說文曰槃承槃也椃<hi>音竒</hi>盤也<lb/>
周禮曰若合諸侯則共珠槃玉敦<hi>合諸侯者必割牛耳取其血歃之以盟珠槃以</hi>
<hi>盛牛耳</hi>
大戴禮曰隨武子槃之銘曰與其溺於人也寕溺於淵<lb/>
禮曰湯之槃銘曰苟日新日日新又日新<lb/>
左傳曰晉文公及曹僖負羈之妻曰吾觀晉公子之從者<lb/>
皆足以相國若以相國公子必反其國反其國必得志於<lb/>
諸侯得志於諸侯而誅無禮曹其首也子盍蚤<hi>音早與早同</hi>自<lb/>
貳焉乃饋槃飱寘璧焉<lb/>
<pb n="KR3k0012_SBCK_758-6b"/>
又曰莒人伐我東鄙圍台季武子救台遂入鄆取其鍾以<lb/>
爲公槃<lb/>
史記曰平原君與楚王合從<hi>音蹤</hi>言利害毛遂謂楚王之左右<lb/>
曰取鷄狗馬之血來毛遂捧銅槃血跪進曰當啑血盟而<lb/>
定之<lb/>
又曰武帝作栢梁銅柱承露槃仙人掌<hi>蘇林曰仙人以手掌檠槃承甘露也</hi>
後漢書曰左慈有術於銅槃鈞鯔魚<lb/>
漢官儀曰封禪壇南有玉槃槃中有玉龜焉<lb/>
晉陽秋曰武帝時御府令蕭譚承徐循儀䟽作<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>畫銀槃<lb/>
詔殺之<lb/>
晉四王起事曰惠帝還洛陽道中有老公蒸雞素木槃中<lb/>
盛以奉帝<lb/>
沈約宋書曰髙祖儉諸子食不過五醆槃<lb/>
<pb n="KR3k0012_SBCK_758-7a"/>
後魏書曰太武帝作黄金槃十二具鏤以白銀鈿以玫瑰<lb/>
珠玉<lb/>
隋書曰上賜王公巳下射楊素箭爲第一上以外國所獻<lb/>
金精槃價直鉅萬賜之<lb/>
荀卿子曰君者槃也水者民也槃圎則水圎槃方則水方<lb/>
燕丹子曰太子出美人能琴者荆軻曰好手太子即斷手<lb/>
以玉槃奉之<lb/>
淮南子曰窺面於槃水則圎於杯水則脩面形不變其故<lb/>
有所圓脩者皆所自窺之異也<lb/>
抱朴子曰以丹金爲槃盌食其中令人長生<lb/>
郭子曰王光禄曰正得殘槃冷炙<lb/>
脩復山陵故事曰武帝悼后玄宫<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>烏瓦槃一枚<lb/>
東宫舊事曰長槃五<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>尺槃三十<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>柏炙拌二<hi>拌音與槃同</hi>
<pb n="KR3k0012_SBCK_758-7b"/>
漢武内傳曰西王母以玉槃盛桃<lb/>
神異經曰西北荒有金山上有金銀槃廣五十丈<lb/>
搜神記曰髙辛氏有老婦人得耳疾醫爲挑治得卵大如<lb/>
蠒盛以瓠離覆之以槃俄而卵化犬因名槃瓠<lb/>
王子年拾遺録曰董偃以玉精爲槃承冰而進則冰玉等<lb/>
色侍者謂冰無柈必融濕席上乃拂之玉盤落於階上冰<lb/>
玉皆碎偃更以爲樂玉精干塗國獻也武帝以此器賜董<lb/>
偃<lb/>
又曰漢明帝夜讌羣臣於華昭園詔太官進櫻桃以赤瑕<lb/>
瑛爲槃賜羣臣而去其葉月下視槃與櫻桃共一色衆臣<lb/>
皆笑云是空槃時帝夜坐於庭中欲以承露詔使舉燭復<lb/>
照衆坐乃知槃中不空也皆起拜謝爲樂<lb/>
風土記曰越俗飲燕即懿槃爲樂取大素圜槃抱以著腹<lb/>
<pb n="KR3k0012_SBCK_758-8a"/>
上以右手五指彈之以爲節舞者應槃節而作舞<lb/>
鄴中記曰石虎正㑹御食遊槃兩重皆金銀叅帶百二十<lb/>
醆彫飾並同其叅帶之間茱茰盡微如破髮近㸔乃得見<lb/>
動遊槃則圎轉也<lb/>
又曰石虎皇后浴室中雙長生樹又安玉槃受十斛於二<lb/>
樹之間<lb/>
交州雜事曰太康四年刺史陶璜表送林邑王范熊所獻<lb/>
縹紺水精槃各一枚<lb/>
述征記曰逍遥宫門裏有銅浴槃面徑丈二尺<lb/>
魏景𥘉中所鑄妬記曰武歷陽女嫁阮宣子無道妬忌禁<lb/>
婢甌覆槃蓋不得相合<lb/>
神仙傳曰沈義爲人所迎見老君以金案玉槃賜之<lb/>
俗說曰桓玄寵丁牛期食畢便廻槃與之<lb/>
<pb n="KR3k0012_SBCK_758-8b"/>
母丘儉承露槃賦曰偉神槃之殊異邈迢逓以秀峙<lb/>
古樂府曰琉璃琥珀象牙槃<lb/>
張衡四愁詩曰美人贈我翠琅玕何以報之雙玉槃<lb/>
李尤槃銘曰或以承觴或以受物旣與清觴又盛口食<lb/>
蔡邕槃銘曰華槃就用以享嘉賔内丹其實外若玄眞<lb/>
陳思王集曰明帝承露槃在芳林園中上槃徑四尺九寸<lb/>
下槃徑五尺銅龍繞其根<lb/>
劉義恭啓事曰恩旨以犀鏤金厠酒杯槃垂賜<lb/>
太平御覽卷第七百五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_652-1a"/>
太平御覽卷第六百五十二<lb/>
　刑法部十八<lb/>
　　　　　赦<lb/>
易曰雷雨作解君子以赦過宥罪<lb/>
書曰眚災肆赦<hi>眚過災害肆緩言大過害當緩赦之</hi>
又曰五刑之疑有赦五罰之疑有赦其審克之<hi>刑疑赦從罰罰疑赦</hi>
<hi>從免其當審察能得其礼</hi>
周禮曰　國君過市刑人赦<lb/>
又曰司刺掌三宥三赦之法一宥曰不識再宥曰過失三<lb/>
宥曰遺忘一赦曰㓜弱再赦曰老耄三赦曰憃愚<lb/>
爾雅曰赦舎也<hi>舎放置也</hi>
論語曰子路問政子曰先有司赦小過舉賢才<lb/>
史記曰陶朱公子殺人囚於楚公曰煞人而死職也使少<lb/>
<pb n="KR3k0012_SBCK_652-1b"/>
子徃視之乃裝黄金千溢以置褐器中載以一牛車遣其<lb/>
少子長男固請欲行公不許長男曰長子家督也今弟有<lb/>
罪大人不遣是吾不肖欲自殺其母爲言不得已而遣長<lb/>
子爲一封書及金令遺故所善㽵生生乃見楚王曰某星<lb/>
犯某宿獨以德爲可以除之王乃使封三錢之府長男以<lb/>
赦弟固當出也重千金虚弃無所爲也乃復見㽵生曰弟<lb/>
今自赦故辭去生知其意曰自入室取金㽵生耻爲児所<lb/>
賣乃入見楚王曰臣出道路皆言陶之冨人朱公子多將<lb/>
金賂王左右王非能恤楚而恩赦乃以陶朱公子也楚王<lb/>
大怒遂殺陶朱公子明日乃赦令長子持其弟䘮歸也<lb/>
漢書曰惠帝冠赦天下省法令妨吏民者除挾書律<hi>如淳曰秦</hi>
<hi>皇令敢有挾持書偶語者爲城旦舂</hi>
又曰惠帝崩太子立爲皇帝年㓜太后臨朝稱制大赦天<lb/>
<pb n="KR3k0012_SBCK_652-2a"/>
下<lb/>
又曰成帝元封二年四月臨决河塞隄作瓠子歌赦所過<lb/>
徒六月詔曰甘泉宫内銅池中産芝九莖連葉赦天下作<lb/>
芝房之歌五年冬行南廵還至泰山増脩封禪赦天下六<lb/>
年詔曰朕禮首山昆田出珎物化爲黄金祭后土神光三<lb/>
燭其赦汾隂殊死以下賜天下貧民布帛人一疋益州昆<lb/>
明反赦京師亡命令從軍擊之後元年三月詔曰朕郊見<lb/>
上帝廵于北邊見群鶴留止以不羅網靡所獲薦獻于泰<lb/>
畤光景並見其赦天下也<lb/>
又曰宣帝地節元年四月鳯凰集魯群鳥從之戊申立皇<lb/>
太子赦天下神爵四年春二月詔曰喜瑞並見脩興太一<lb/>
五帝后土之祠祈爲百姓蒙福鸞鳯萬舞集止于傍齋戒<lb/>
之暮神光顯著薦獻之夕神光交錯或降于天或登于地<lb/>
<pb n="KR3k0012_SBCK_652-2b"/>
或從四方來集于壇上帝嘉饗海内承福其赦天下<lb/>
又曰成帝建始元年二月詔曰廼者火災降于祖廟有星<lb/>
孛于東并其大赦天下咸得自新永嘉元年丙寅立皇后<lb/>
趙氏大赦天下四年正月行幸甘泉郊泰畤神光降集紫<lb/>
殿大赦天下<lb/>
又曰哀帝建平二年四月詔曰漢家之制推親親以顯尊<lb/>
尊定陶恭皇之号不冝復稱定陶尊恭皇太后稱永信宮<lb/>
立㳟皇后廟於京師赦天下<lb/>
東觀漢記曰呉漢疾篤上乃親自臨問所欲言對曰臣愚<lb/>
無所識知唯願無赦而巳<lb/>
又曰郭躬家丗掌法務在寛平章和赦天下繫囚在四月<lb/>
丙子以前減死罪一等勿笞詣金城而文不及亡命躬上<lb/>
封事曰伏惟大恩莫不蕩宥死罪以下並蒙更生而亡命<lb/>
<pb n="KR3k0012_SBCK_652-3a"/>
捕得獨不沾澤臣以爲赦前犯死罪而繫在赦後者可皆<lb/>
勿笞詣金城以全民命益邊上善之即下詔赦焉<lb/>
謝承後漢書曰學士中諸生與李膺等更相褒重莫不畏<lb/>
其貶議時河内張成善說風角推占當赦遂教子殺人李<lb/>
膺爲河南尹督促収捕旣而逢宥獲免膺愈懷憤疾竟案<lb/>
殺之<lb/>
又曰度尚爲荆州刺史尚見胡蘭餘黨南走蒼梧懼爲<lb/>
巳負仍僞上言蒼梧賊入荆州界於是徴交趾刺史張磐<lb/>
下廷尉辭狀未正㑹赦見原磐不肯出獄方更牢持械節<lb/>
獄吏謂磐曰天恩曠然而君不出何乎磐因自列曰前長<lb/>
沙賊胡蘭作難荆州餘黨散入交趾磐身嬰甲胄渉危履<lb/>
險討擊㐫患斬殄渠帥餘燼鳥竄冒遁還奔荆州刺史度<lb/>
尚懼磐先言怖畏罪戾伏奏見誣磐備位方伯爲國爪牙<lb/>
<pb n="KR3k0012_SBCK_652-3b"/>
而爲尚所枉受罪牢獄夫事有虚實法有是非磐實不辜<lb/>
赦無所除如忍以苟免永受侵辱之耻生爲惡吏死爲弊<lb/>
鬼乞傳尚詣廷尉面對曲直廷尉以其狀上詔書徴尚到<lb/>
廷尉辭窮受罪以先有功得原<lb/>
又曰董卓死陜中諸將後共相要遣使詣長安相聞求乞<lb/>
大赦尚書令王允等以爲殺卓時已赦今復求一歲不可<lb/>
再赦李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>等曰京師不赦我我當死不若决之若攻長安克<lb/>
之則可大得天下不克則盡鈔取三輔婦女財物西上隴<lb/>
歸郷里作賊延命尚可數年於是帥兵西向長安<lb/>
魏志曰文帝延康元年受禪即位改延康爲黄𥘉大赦天<lb/>
下<lb/>
又曰陳留王奐即位咸熈二年二月加相國晉王冕十二<lb/>
旒天子旌旗出驚入蹕乗金銀車等癸未大赦八月辛夘<lb/>
<pb n="KR3k0012_SBCK_652-4a"/>
晉王薨壬辰晉太子紹封襲位襄武縣言有大人見長三<lb/>
丈餘跡長尺二寸白髮着黄單衣黄巾柱杖呼人王始語<lb/>
云今當太平九月乙未大赦<lb/>
呉志曰吕蒙病發孫權迎置内廐夜不能寐病中有瘳爲<lb/>
下赦令<lb/>
又曰孫皓天璽元年呉郡言臨平湖自漢末草穢擁塞今<lb/>
更開通長老相傳此湖邊石函中有小石青白色長四寸<lb/>
廣刻作皇帝字於是改年大赦<lb/>
蜀志曰孟光字孝𥙿河南人延熈九年秋大赦光責大將軍<lb/>
費禕曰夫赦者偏枯之物非明丗所冝有也衰弊窮極必<lb/>
不得巳然後乃可權而行之耳今主上仁賢百僚稱職有<lb/>
何旦夕之危倒懸之急而數施非常之恩以惠姦宄之惡<lb/>
乎又鷹隼始擊而更原宥有罪上犯天時下違人理老夫<lb/>
<pb n="KR3k0012_SBCK_652-4b"/>
耄朽不逹治體竊謂斯法難以經乆豈具瞻之髙羙所望<lb/>
於明德哉禕但頋謝踧踖而已<lb/>
于寳晉紀曰庶人楊氏卒于金墉城陳留董仲道遊於太<lb/>
學喟然而歎曰建斯室也何爲者乎每見國家赦書謀反<lb/>
大逆皆除其殺祖父母父母者不除以爲道法所不容也<lb/>
何今日公卿而處議文飾禮典以至此事乎天人之理旣<lb/>
惑大亂將作矣頋謂謝鯤阮千里等曰易稱知幾其神卿<lb/>
等各可深逃乃身荷檐妻子惟鹿車以入于蜀山莫知所<lb/>
至<lb/>
王隱晉書曰武帝咸熈二年十二月丙寅上乃設壇受命<lb/>
于郊即洛陽宮幸太極前殿大赦天下<lb/>
又曰愍帝建興元年夏四月壬申上即位于長安宫改年<lb/>
大赦天下與之更始前後不及者皆除之<lb/>
<pb n="KR3k0012_SBCK_652-5a"/>
崔鴻前秦録曰王猛疾病未瘳符堅大赦死巳下<lb/>
又曰永興元年符堅將爲赦與尚書左僕射王猛右僕射<lb/>
符融宻議於露堂屏左右爲赦文有一大蒼繩入自牖間<lb/>
鳴聲甚大集于筆端駈而復來乆之乃去俄而長安市里<lb/>
相告曰官今大赦有司以聞堅驚謂猛融曰禁中何從泄<lb/>
也於是勑外推之咸言有一小人衣黒衣大呼于市曰官<lb/>
今大赦湏臾不見堅歎曰其向者蒼蠅也<lb/>
後魏書曰崔玄伯太宗時郡國豪右大爲人蠧乃優詔徴<lb/>
之人多戀本而長更逼遣於是輕薄少年因相扇動所在<lb/>
聚結討之不能禁太宗刀引玄伯及元成侯屈等議赦之<lb/>
屈曰人逃不罪而反赦之似若有求於下不如先誅首惡<lb/>
赦其黨類玄伯曰王者治天下安人爲本何能顧小曲直<lb/>
也譬琴瑟不調必改絃而更張夫赦雖非正道而可以權<lb/>
<pb n="KR3k0012_SBCK_652-5b"/>
行自秦漢巳來莫不相踵屈言先誅後赦㑹於不能兩去<lb/>
孰與一行便定若其赦而不改者誅之不晚太宗從之<lb/>
後周書曰明帝三年夏詔比屢有糺發官司赦前事此雖<lb/>
意在疾惡但先王制肆眚之道令天下自新若又推問自<lb/>
新何由哉如此之徒有司勿爲推䆒惟庫廐倉廪與海内<lb/>
所共漢帝有云朕天下守財耳若有侵盗公家財畜錢粟<lb/>
者魏朝之事年月旣逺一不湏問自周有天下以來雖經<lb/>
赦宥而事跡知者有司冝即推窮得實之日但免其罪徴<lb/>
備如法<lb/>
北齊書曰宋良字元友爲清河太守甚有善政天保𥘉大<lb/>
赦清河獄内蓬蒿但滿無囚可赦唯率將吏拜詔而已<lb/>
又曰後主將大赦時臨漳令李丗業爲臺所劾贓多至死<lb/>
丗業即穆提婆對門陸令萱言於齊主所以大赦後由是<lb/>
<pb n="KR3k0012_SBCK_652-6a"/>
頻赦遂以爲常平恩縣功曹賀肫小人姦貪數犯刑憲但<lb/>
入狴牢無不遇赦故丗人以肫爲赦之候<lb/>
又曰赦日武庫令設金雞及鼓於閶闔門外之右勒集囚<lb/>
徒於闕前撾鼓千聲脫枷鏁遣之<lb/>
隋書曰張煚爲天官司㑹與宗伯斛斯徴素不恊徴出爲<lb/>
齊州刺史坐事下獄自知罪重遂踰獄而走帝大怒購之<lb/>
急煚上宻奏曰徴自以負罪深重懼死遁逃若不北竄匈<lb/>
奴則南投呉越徴雖愚陋乆歴清顯奔波敵國無益聖朝<lb/>
今者炎旱爲災可因兹大赦帝從之徴賴以獲免煚卒不<lb/>
言<lb/>
唐書曰太宗以法吏舞文尤留意於刑政毎親録囚徒貞<lb/>
觀𥘉時方發生乃悉放京城死罪繫囚徒歸家期以秋分<lb/>
還繫所囚勑天下皆放之是嵗天下死罪囚如期而還者<lb/>
<pb n="KR3k0012_SBCK_652-6b"/>
凢二百九十人太宗愍其奉法悉赦之自是犯法者鮮貞<lb/>
觀二年上謂侍臣曰凢赦唯及不軌之軰古語曰小人之<lb/>
幸君子不幸一歲再赦奴人喑啞凢養稂莠者傷禾稼惠<lb/>
姧宄者賊良人昔文王作罰刑兹無赦夫小仁者大仁之<lb/>
賊故我有天下以來不甚放赦今四海安静禮義興行數<lb/>
赦則愚人常兾僥倖唯欲犯法不能改過當湏愼赦<lb/>
尚書大傳曰有過必赦小罪勿増大罪勿増老弱不受刑<lb/>
有過不受罰故老而受刑謂之悖弱而受刑謂之克不赦<lb/>
有過謂之賊故與其殺不辜寧失有罪與其増以有罪寧<lb/>
失過以有赦<lb/>
家語曰孔子爲司㓂有父子訟者父子同狴<hi>狴獄也</hi>而執之<lb/>
三月而不别也其父請止夫子赦焉季孫聞之不恱曰司<lb/>
㓂欺余曩告余曰爲國家必先以孝余今戮一不孝以教民<lb/>
<pb n="KR3k0012_SBCK_652-7a"/>
孝不亦可乎又赦之何哉冉有以其言告孔子喟然歎曰<lb/>
上失其道而煞其下非理也不教以孝而聽以獄是煞不<lb/>
辜三軍大敗不可斬也獄犴不理不可刑也何者上教之<lb/>
不行罪不在民故也<lb/>
管子曰凢赦者小利而大害也故乆而不勝其禍無赦者<lb/>
小害而大利也故乆而不勝其福故赦者奔馬之委轡也<lb/>
無赦者痤疽之砭石也<lb/>
又曰赦者先易後難法者先難後易故惠者民之仇讎也<lb/>
法者民之父母也<lb/>
莊子曰聞在宥天下不聞治天下<hi>郭象注曰宥使自有則治法治之則乱</hi>在<lb/>
也者恐天下之滛其性也宥也者恐天下之遷其德也天<lb/>
下不淫其性也不遷其德有治天下者哉<hi>無治乃不遷淫耳</hi>
淮南子曰或曰知天且赦也而殺人或曰知天且赦而活<lb/>
<pb n="KR3k0012_SBCK_652-7b"/>
人其望赦同其所利害異故或吹火而燈或吹火而滅所<lb/>
以吹者異也<lb/>
李爕別傳曰爕年逃亡匿臨淄男爲酒家傭靈帝即位時<lb/>
月經隂道暈五車史官曰有流星昇漢而北陽芒迫卯熒<lb/>
惑入大角犯帝座其占當有大臣𬒳誅者故太尉李固西<lb/>
土人占在固今月經隂道圍五車冝有赦令以除此異上<lb/>
感此變大赦天下求公子孫酒家具車乗厚送之<lb/>
漢舊儀曰踐祚改元立皇后太子赦天下每赦自殊死以<lb/>
下及謀反大逆不道諸不當得赦者皆赦除之令下丞相<lb/>
御史復奏可分遣丞相御史乗傳駕行郡國解囚徒布詔<lb/>
書郡國各分遣吏傳廐車馬行屬縣解囚徒<lb/>
海内先賢傳曰王允字子師誅董卓卓將郭汜李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>等聞<lb/>
卓死引兵還圍長安燔掠官省死者萬數大赦天下允忠<lb/>
<pb n="KR3k0012_SBCK_652-8a"/>
節三朝更赦書云其赦射帝營宫闕不從此令是日遂及<lb/>
於難<lb/>
華陽國志曰丞相諸葛亮時有言公惜赦亮荅曰治丗以<lb/>
大德不以小惠故匡衡呉漢不願爲赦先帝亦言吾周旋<lb/>
陳元方鄭康成間毎見啓亂之道悉矣曽不語赦也若劉<lb/>
景升父子歲歲赦宥何益於治也<lb/>
王符潜夫論曰凢治疾者必先知脉之虚實實氣之所結<lb/>
然後爲之方故疾可愈也爲國者必先知人之所苦禍之<lb/>
所起然後爲之禁故姦可塞也夫賊良人之甚者莫大數赦<lb/>
赦數則惡人昌而善人傷矣飬稂莠者傷禾稼惠姦宄<lb/>
者賊良人書曰文王作罰刑兹無赦孝明帝時荆州舉茂<lb/>
才𥘉過謝恩賜食事訖問何異聞曰巫有劇賊九人刺史<lb/>
數以牙郡訖不能得帝曰汝非部南郡從事耶對曰是帝<lb/>
<pb n="KR3k0012_SBCK_652-8b"/>
乃震怒曰賊發部中不能擒然才何以爲茂乃棰數百便<lb/>
免官而切讓州郡十日之間賊即伏誅由此觀之擒盗賊<lb/>
在於明法不在數赦<lb/>
崔寔政論曰孝文皇帝即位二十三年乃赦示不廢舊章<lb/>
而已近永平建𥘉之際亦六七年乃赦亡命之子皆老於<lb/>
草野窮困懲艾皆至於死頃間以來歲旦赦百姓輕爲姦<lb/>
非前年一朞之中大小四赦諺曰一歲再赦奴兒喑啞况<lb/>
不軌之民孰不肆意遂赦爲常俗赦以趣赦轉相駈踧而<lb/>
不得息雖日赦之亂捕擊耳<lb/>
郭子曰孫秀降晉武帝厚存寵之妻以姨妹蒯氏室家甚<lb/>
睦妻嘗怒<hi>乃罵秀爲</hi>狢子秀大不平遂出不復入蒯氏自悔責<lb/>
遂請救於帝時大赦群臣咸見既出帝獨留秀從容言天<lb/>
下曠蕩蒯夫人可得從其例不秀免冠謝爲夫婦如初<lb/>
<pb n="KR3k0012_SBCK_652-9a"/>
傅子曰若親貴犯罪大者必議小者必赦是縱封豕於境<lb/>
内放長蛇於左右也<lb/>
荀恱漢紀論曰夫赦權時之冝非常典也漢興承兵革之<lb/>
後大過之代比屋可刑故設三章之法申以大赦之令蕩<lb/>
滌穢流與人更始時勢然也後代承業習而不革失時冝<lb/>
矣<lb/>
風角書曰春甲寅日風髙去地三四丈鳴條從甲上來爲<lb/>
大赦期六十日<lb/>
又曰候赦法冬至後盡丁巳之日南風從巳上來滿三日<lb/>
以上必有大赦<lb/>
望氣經曰黄氣四出注期五十日赦<lb/>
古樂府歌詩曰始出上西門遥望秦氏樓秦氏有好女自<lb/>
名爲女休女休年十五爲宗行報讎左執白楊刀右援宛<lb/>
<pb n="KR3k0012_SBCK_652-9b"/>
景矛上山四五里問吏得女休女休前置辤平生爲燕王<lb/>
婦於今爲詔獄囚刀矛未及下𢤱橦擊皷赦書下<lb/>
太平御覽卷第六百五十二<lb/>
<pb n="KR3k0012_SBCK_652-10a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_170-1a"/>
太平御覽卷第一百七十<lb/>
州郡部十六<lb/>
　　江南道上<lb/>
　　昇　宣　池　潤　常　蘇<lb/>
　　湖　杭　睦　鄂　饒　信<lb/>
　　江　洪　撫　吉　袁　䖍<lb/>
　　建　福　泉　漳　汀　南<lb/>
　　　　昇州<lb/>
圖經曰昇州古楊州之地也春秋時爲吴地戰國時越滅<lb/>
吴爲越地後楚滅越其地又屬楚𥘉置金陵邑秦併天下<lb/>
改金陵爲秣陵屬鄣郡漢元封二年改鄣郡爲丹陽郡<lb/>
漢志曰故鄣屬丹陽郡王莽曰侯望<lb/>
金陵圗云昔楚威王見此有王氣因埋金以鎮之故曰金<lb/>
<pb n="KR3k0012_SBCK_170-1b"/>
陵秦併天下望氣者言江東有天子氣鑿地断連岡因改<lb/>
金陵爲秣陵<lb/>
吴志曰孫權欲興都未定長史張紘勸都之後劉備宿於<lb/>
秣陵亦勸權都之遂定議都秣陵建康圖曰西晉亂元帝<lb/>
自廣陵渡江此城荒落以府第居縣北幕府之名自此而<lb/>
立㝷以江寕爲琅耶國蓋襲帝始封之名也歷宋齊梁陳<lb/>
六代皆都之<lb/>
輿地志曰金陵有東府城晉安帝時築其城西本簡文爲<lb/>
㑹稽弟其東則丞相㑹稽王道子府謝安石薨以道子代<lb/>
領楊州州在弟故時人號爲東府西州<lb/>
圖經曰金陵有古冶城本吴鑄冶之地也<lb/>
晉書曰元帝太興初以王導疾乆方士戴洋曰君本命在<lb/>
甲申地有冶金火相爍遂移冶於石城<lb/>
<pb n="KR3k0012_SBCK_170-2a"/>
　　　　宣州<lb/>
十道志曰宣州宣城郡禹貢楊州之域春秋時屬吴後屬<lb/>
越越爲楚所併戰國時又屬楚秦爲鄣郡地漢爲丹陽郡<lb/>
地理志曰武帝元狩元年改鄣郡爲丹陽郡屬楊州理宛<lb/>
城即今郡是也<lb/>
吴書曰孫皓以牛渚爲督以何植爲使而禦晉軍<hi>當塗有牛渚山</hi>
桓玄傳曰玄居南州大築齋第以郡在國南故曰南州<lb/>
齊州郡志曰梁承聖元年置南豫州<lb/>
十道志曰隋開皇中改南豫州爲宣州<lb/>
漢志曰涇縣屬丹陽郡韋昭曰涇水出蕪湖<lb/>
圖經曰南陵縣有赭圻屯在縣西北<lb/>
晉書曰哀帝以桓温入叅朝政自荆州還至赭坼詔止之<lb/>
遂城赭圻鎮<lb/>
<pb n="KR3k0012_SBCK_170-2b"/>
十道志曰南陵有鵲洲<lb/>
春秋左氏傳曰昭五年楚以諸侯伐吴吴敗之於鵲岸<hi>吴地</hi>
<hi>也廬江舒縣有鵲尾渚是</hi>
漢志曰漂陽縣屬丹陽郡漂水所出也<lb/>
又曰當塗侯國屬九江郡莽曰山聚應劭曰禹娶塗山有<lb/>
禹墟焉<lb/>
春秋左氏傳曰禹㑹諸侯於塗山<lb/>
晉書州郡志曰西晉愍懷之亂琅耶王出鎮楊州因渡江<lb/>
南卜金陵建大業衣冠禮樂州郡邑名並隨渡江從北地<lb/>
當塗來江南自東晉始也<lb/>
金陵記曰姑熟之南淮曲之陽置南豫州六代英雄迭居<lb/>
於此以斯地爲上游焉<lb/>
　　　　池州<lb/>
<pb n="KR3k0012_SBCK_170-3a"/>
圖經曰池州池陽郡禹貢楊州之域春秋及秦漢爲鄣郡<lb/>
之地吴爲石城縣隋爲秋浦縣唐武德中置池州<lb/>
三國志曰吴黄武二年封韓當爲石城侯<lb/>
輿地志曰梁昭明太子以其水出魚美故名其水爲貴池<lb/>
又曰梁大同二年置石埭因貴池源有兩小石埭堰溪水<lb/>
遂以爲名<lb/>
　　　　潤州<lb/>
十道志曰潤州丹陽郡禹貢楊州之域春秋時吴國地謂<lb/>
之朱方吴爲越所併地屬越戰國時越爲楚所滅復屬楚<lb/>
秦併天下爲㑹稽鄣二郡之地漢𥘉爲荆國故荆王劉賈<lb/>
所都之地吴王濞誅以其地併入江都國武帝又分屬丹<lb/>
陽㑹稽二郡之地<lb/>
左氏傳曰襄王二十八年齊慶封奔吴吴句餘予之朱方<lb/>
<pb n="KR3k0012_SBCK_170-3b"/>
後漢書曰建安中吴大帝自吴徙都於京十六年遷都秣<lb/>
陵復於京口置京督以鎮焉<lb/>
吴志曰京督所統蕃衛尤要是以吴爲重鎮<lb/>
圖經曰其城因山爲壘縁江爲境尓雅曰丘絶髙曰京因<lb/>
謂之京口<lb/>
吴録地理曰秦時望氣者云其地有天子氣始皇使赭衣<lb/>
徒三千人鑿坑敗其勢改云丹徒<lb/>
圖經曰丹陽本漢曲阿縣也<lb/>
漢志曰曲阿故雲陽莽曰風美屬㑹稽郡<lb/>
史記曰秦始皇改雲陽爲曲阿<lb/>
輿地志曰曲阿縣屬朱方南徐之境秦有史官奏東南有<lb/>
王氣在雲陽故鑿北岡截直道使曲以猒其氣故曰曲阿<lb/>
又曰丹徒界内土堅緊如蠟　諺云生東吴死丹徒言吴<lb/>
<pb n="KR3k0012_SBCK_170-4a"/>
多産出可以攝生自奉養丹徒地可以葬<lb/>
吴志曰岑昏鑿丹徒至雲陽而杜野小辛間皆斬絶陵襲<lb/>
功力艱辛<hi>杜野屬丹徒小辛屬曲阿</hi>
圖經曰唐垂拱四年立金山縣後改名金壇取邑界句曲<lb/>
之山金壇之陵以爲號<lb/>
眞誥曰地胏似洛中北邙山土水似長安丹鳯門外井泉<lb/>
之味<lb/>
河圖曰乃有地胏土良水清句曲之山金壇之陵<lb/>
　　　　常州<lb/>
十道志曰常州毗陵郡禹貢楊州之域春秋時屬吴後屬<lb/>
越戰國屬楚秦漢爲毗陵縣屬㑹稽郡<lb/>
輿地志曰晉陵縣春秋時吴之延陵邑也季札譲位耕於<lb/>
此因以封之漢改爲毗陵<lb/>
<pb n="KR3k0012_SBCK_170-4b"/>
漢志曰毗陵縣屬㑹稽郡季札所居舊爲延陵漢改之也<lb/>
莽曰毗壇<lb/>
輿地志曰東海王越丗子名毗中宗爲越所表遣渡江故<lb/>
改此爲晉陵<lb/>
又曰吴越之間謂荆爲楚秦以子楚改爲陽羡其地本名<lb/>
小震居在荆溪之北故云陽羡<lb/>
周處風土記曰陽羡本無荆溪吴郡郡境震澤之㑹也其<lb/>
地理則三江之雄潤五湖之腴表<lb/>
吴越春秋曰周改爲陽羡<lb/>
漢志曰無錫屬㑹稽郡莽曰有錫<lb/>
周處風土記曰周武王追封周章於吴又封章小子斌於<lb/>
無錫也<lb/>
圖經曰昔有䜟述其地云無錫寕天下平有錫兵天下爭<lb/>
<pb n="KR3k0012_SBCK_170-5a"/>
故名之<lb/>
　　　　蘇州<lb/>
十道志曰蘇州吴郡禹貢楊州之域周爲秦吴國至闔閭<lb/>
強盛始都於此後爲越所滅秦併天下爲㑹稽郡<lb/>
釋名曰吴虞也太伯封於此以虞志也<lb/>
郡國志曰俗好用劔輕死蓋湛盧钃鏤干將要離之遺風<lb/>
焉東北有海鹽縣復有章山之銅擅三江五湖之利亦江<lb/>
東一都會也<lb/>
越絶書曰闔閭起姑蘇臺三年聚材五年乃成髙見三百里<lb/>
漢志曰吴屬㑹稽郡周太伯所邑也具區澤在其西王莽<lb/>
曰秦位<lb/>
十道志曰嘉興縣本秦由拳縣也<lb/>
漢志曰由拳屬㑹稽郡應劭曰古之檇里<hi>檇子遂反</hi>
<pb n="KR3k0012_SBCK_170-5b"/>
吴録地里志曰吴王時此地本名長水秦改曰由拳<lb/>
續漢志曰屬呉郡呉黄龍五年嘉禾生於由拳改縣曰禾<lb/>
興後以太子名和改曰嘉興<lb/>
圖經曰華亭縣本嘉興縣地天寳十年置因華亭谷爲名<lb/>
晉書曰陸機𬒳誅臨刑歎曰華亭唳鶴不可得聞<lb/>
輿地志曰吴大帝以陸遜爲華亭侯以其所居爲封也華<lb/>
亭谷出佳魚蓴菜故陸機云千里蓴羹未下鹽䜴<lb/>
　　　　湖州<lb/>
十道志曰湖州吴興郡禹貢楊州之域防風氏之國也春<lb/>
秋時爲吴地後屬越越爲楚所滅後屬楚秦漢屬㑹稽郡<lb/>
國語魯語曰吴伐越隳㑹稽獲骨節專車<hi>骨節長專檀一車也</hi>吴子<lb/>
使來好聘且問於仲尼曰骨何爲大仲尼曰禹戮防風氏<lb/>
其骨節專車客曰防風何守也仲尼曰汪芸氏之君也守<lb/>
<pb n="KR3k0012_SBCK_170-6a"/>
封禺之山<hi>汪芒長翟國名封嵎山在吴郡永安縣</hi>
郡國志曰五湖之表州以爲名也<lb/>
漢志曰烏程屬㑹稽郡有歐陽亭<lb/>
郡國志曰古有烏氏程氏居此能醖酒故以名縣<lb/>
地理志曰武康縣本烏程之餘下郷地漢末童謡曰天子<lb/>
當興東南三餘之間吴乃改㑹稽之餘曁爲永興分餘不<lb/>
爲永安以恊謡言<lb/>
吴興記曰長城縣吴王闔閭使弟夫槩居此築城狹而長<lb/>
晉武帝置縣因長城以名縣<lb/>
　　　　　杭州<lb/>
十道志曰杭州餘杭郡禹貢楊州之域春秋時吴越地秦<lb/>
漢屬㑹稽郡<lb/>
史記曰楚威王伐越殺王無疆尽取故吴地至浙江又曰<lb/>
<pb n="KR3k0012_SBCK_170-6b"/>
始皇三十七年東遊丹陽至錢塘<lb/>
漢志曰錢塘屬㑹稽郡西部都尉治王莽曰泉亭劉道眞<lb/>
錢塘記曰昔縣境逼近江流縣在靈山下至今基趾猶存<lb/>
郡議曹華信乃立塘以防海水募有能致土石者即與錢<lb/>
及成縣境蒙利乃遷此地於是爲錢塘縣<lb/>
漢志曰於朁屬丹陽郡<hi>朁音潜</hi>
吴録地里志云縣西朁山蓋因山以立名舊朁字無水至<lb/>
隋加水<lb/>
漢志曰餘杭屬㑹稽郡莽曰進睦<lb/>
吴興記曰秦始皇三十七年將上㑹稽塗出此因立爲縣<lb/>
郡國志曰夏禹東去捨杭登陸於此仍以爲名<lb/>
十道志曰鹽官本漢海由拳二縣境<lb/>
漢志曰海鹽屬㑹稽郡故武原郷有鹽官<lb/>
<pb n="KR3k0012_SBCK_170-7a"/>
　　　　睦州<lb/>
十道志曰睦州新定郡禹貢楊州之域春秋時越國秦屬<lb/>
丹陽郡漢爲歙縣地<lb/>
吴志曰大帝以後漢建安十三年使威武中郎將賀齊討<lb/>
丹陽<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>歙山賊平定之分歙始新新定黎陽休陽四縣并<lb/>
<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>歙六縣<lb/>
圖經曰隋置睦州取俗阜人和内外輯睦爲義<lb/>
十道志曰桐廬縣吴黄武四年分冨春置以桐溪側有大<lb/>
椅樹垂條偃蓋傍䕃數畝逺望似廬因謂之桐廬縣<lb/>
漢志曰冨春屬㑹稽郡莽曰誅歲<lb/>
　　　　鄂州<lb/>
十道志曰鄂州武昌郡禹貢荆州之域春秋時楚地秦屬<lb/>
南郡漢分置江夏郡晉安帝義熈元年冠軍劉毅表以爲<lb/>
<pb n="KR3k0012_SBCK_170-7b"/>
夏口二州之中地居形要控接湖川邊帶溪沔請荆州刺<lb/>
史劉道䂓鎮夏口隋爲江夏郡唐武德四年爲鄂州<lb/>
尚書禹貢曰江漢朝宗于海<lb/>
十道志曰江漢二水㑹於州乏西界<lb/>
左傳曰吴伐楚沈尹射奔命于夏汭<lb/>
丗紀曰楚子熊渠封中子紅於鄂<hi>今武昌縣地</hi>
江夏記曰一名夏口亦名魯口沙陽夏汭鄂渚新興釣渚<lb/>
皆其地名<lb/>
武昌記曰大帝築城於江夏以程普爲太守遂欲都鄂州<lb/>
改爲武昌郡其民謡曰寕飲建業水不食武昌魚寕歸建<lb/>
業死不向武昌居繇是徙都建業<lb/>
齊書曰劉懷珎言於髙帝夏口兵衝要地冝得其人遂令<lb/>
栁丗隆鎮焉<lb/>
<pb n="KR3k0012_SBCK_170-8a"/>
十道志曰江夏縣本漢沙羡縣<lb/>
　　　　饒州<lb/>
十道志曰饒州鄱陽郡禹貢楊州之域春秋時爲楚東境<lb/>
秦爲畨縣地屬九江郡漢爲畨陽屬豫章郡隋開皇九年<lb/>
爲饒州<lb/>
地理志曰城即吴芮爲鄱君時所築<lb/>
漢書貨殖傳曰譬猶戎狄之與干越不相入明矣韋昭注<lb/>
曰干越今餘干縣越之別名<lb/>
又曰淮南王安陳伐閩越之利上書云越人欲爲變必先<lb/>
守餘干中可積食而有材可治舡慮越人有伐材積食之<lb/>
患<lb/>
徐湛鄱陽記曰北有尭山常以堯爲號又以地饒衍遂加<lb/>
食爲饒<lb/>
<pb n="KR3k0012_SBCK_170-8b"/>
圖經曰以山川藴物珎竒故名饒<lb/>
　　　　信州<lb/>
圖經曰唐上元元年正月江淮轉運使元載以此邑川原<lb/>
夐逺關防襟帶冝置州制可賜名信州以信美所稱爲郡<lb/>
之名<lb/>
鄱陽記曰界内之山出銅及鈆鐵者有玉山<lb/>
　　　　　江州<lb/>
十道志曰江州㝷陽郡禹貢楊荆二州之境尚書禹貢彭<lb/>
蠡旣瀦又曰九江孔殷<lb/>
周景式廬山記曰柴桑彭澤之郊古三苗國舊廬江地<lb/>
㝷陽記曰春秋時吴之西境後吴爲楚滅更爲楚地秦屬<lb/>
廬江郡漢屬淮南國晉武太康十年因江水之名而置江<lb/>
州成帝咸和元年移理湓城即今郡是<lb/>
<pb n="KR3k0012_SBCK_170-9a"/>
晉地道記曰㝷陽陸通五嶺北導長江逺行岷漢亦一都<lb/>
㑹也<lb/>
　　　　洪州<lb/>
十道志曰洪州豫章郡禹貢楊州之域春秋時吴地秦爲<lb/>
九江郡漢爲豫章郡<lb/>
豫章記曰太康中望氣者云豫章廣陵有天子氣故封愍<lb/>
懷大子爲廣陵王領鎮軍以鎮豫章後永興中懷帝遂以<lb/>
豫章王登天王位隨平陳罷郡爲洪州<lb/>
　　　　　撫州<lb/>
十道志曰撫州臨川郡禹貢楊州之域春秋時吴地秦屬<lb/>
九江郡漢立南昌縣今州即南昌縣地後漢分南昌立臨<lb/>
汝縣吴太平二年分豫章之臨汝南城縣立臨川郡即今<lb/>
州也隋平陳置撫州<lb/>
<pb n="KR3k0012_SBCK_170-9b"/>
晉書曰王羲之嘗爲臨川内史置宅於郡城東偏旁臨廽<lb/>
溪時據層阜<lb/>
荀伯子臨川記曰王右軍故宅其地爽塏山川若畫每至<lb/>
重陽日二千石巳下多遊萃於斯舊井及墨池並在<lb/>
漢地理志曰髙帝六年命大將軍灌嬰立洪州其年分洪<lb/>
州南境立南城縣以其在郡城之南故曰南城<lb/>
　　　　吉州<lb/>
十道志曰吉州廬陵郡春秋時爲吴地戰國屬楚秦併天<lb/>
下屬九江南部都尉理漢爲廬陵縣屬豫章郡<lb/>
雷次宗豫章記曰靈帝末楊州刺史劉遵上書請置廬陵<lb/>
鄱陽二郡獻帝𥘉平二年始立郡<lb/>
圖徑曰隋平陳改廬陵郡置吉州以吉陽山爲郡名<lb/>
　　　　袁州<lb/>
<pb n="KR3k0012_SBCK_170-10a"/>
十道志曰袁州冝春郡禹貢楊州之域春秋時吴地秦屬<lb/>
九江郡漢爲豫章郡之冝春縣晉武改冝春爲冝陽隨平<lb/>
陳分洪州之冝陽立袁州<lb/>
漢書曰武帝封長沙定王子爲冝春侯<lb/>
吴録曰冝春縣出羙酒毎歳上貢封酒親付計吏<lb/>
　　　　䖍州<lb/>
十道志曰䖍州南康郡春秋時吴地秦屬九江郡漢爲贑<lb/>
縣地屬豫章郡後漢興平二年分豫章立廬陵郡而贑縣<lb/>
屬焉晉太康三年立爲南康郡隋平陳立䖍州以䖍化水<lb/>
而得名也<lb/>
圖經曰贑縣章貢二水雙流至縣合爲贑水其間置邑因<lb/>
以名縣<lb/>
十道志曰南康縣本漢南野地<lb/>
<pb n="KR3k0012_SBCK_170-10b"/>
吴録曰南野縣有大庾山九嶺嶠以通廣州<lb/>
　　　　建州<lb/>
十道志曰建州建安郡古閩越之地秦閩中郡漢屬㑹稽<lb/>
吴分置建安郡陳屬閩州隋平陳屬泉州唐武德四年置<lb/>
建州因建溪爲名<lb/>
方輿志曰浦城縣本漢東候官之北郷也吴永安三年改<lb/>
爲吴興縣<lb/>
圖經曰晉尚書陸邁梁尚書郎江淹皆爲吴興令按淹自<lb/>
序云吴興地在東南嶠外閩越之舊境是也<lb/>
　　　　福州<lb/>
福州圖經曰勾踐六代孫爲楚所併其後有無諸以其境<lb/>
南泉山之地因而都之稱閩越王　至孫繇又以<lb/>
東海隅之地稱越王俱是㑹稽之域遂有三越之稱<lb/>
<pb n="KR3k0012_SBCK_170-11a"/>
圖經曰梁承聖二年封蕭基爲長樂侯於此<lb/>
十道志日福州長樂郡亦閩越地秦爲閩中郡漢髙帝立<lb/>
無諸爲閩越王都於此晉置晉安郡陳置閩州唐開元十<lb/>
三年爲福州<lb/>
開元録曰閩州越地即古東甌今建州亦其地皆蛇種有<lb/>
五姓謂林黄等是其裔<lb/>
郡國志曰漢武元鼎六年立都尉居候官以禦兩越所謂<lb/>
東北一尉西南一候也<lb/>
　　　　泉州<lb/>
十道志曰泉州清源郡秦漢土地與長樂同東晉南渡衣<lb/>
冠士族多萃其地以求安堵因立晉安郡宋齊以後因之<lb/>
唐景雲二年置泉州<lb/>
天寳𥘉爲清源郡乹元元年又爲州<lb/>
<pb n="KR3k0012_SBCK_170-11b"/>
　　　　漳州<lb/>
十道志曰漳州漳浦郡歷代土地與長樂郡同唐分其土<lb/>
地置漳州<lb/>
郡國志曰梁山有漳浦水一云漳溪水<lb/>
　　　　汀州<lb/>
十道志曰汀州臨汀郡歷代土地舊與長樂郡同唐開元<lb/>
二十六年分置汀州𥘉置在雜羅縣以其地瘴居者多死<lb/>
大曆中移理長汀白石村<lb/>
　　　　南州<lb/>
十道志曰南州南川郡禹貢梁州之域周省梁入雍戰國<lb/>
時巴國之地秦漢爲巴郡之境<lb/>
太平御覽卷第一百七十<lb/>
</p>
<p>
</p>
  </div>
</body>
</text>
</TEI>
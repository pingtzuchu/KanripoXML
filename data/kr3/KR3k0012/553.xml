<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_553-1a"/>
太平御覽卷第五百五十三<lb/>
禮儀部三十二<lb/>
　　　　　葬送一<lb/>
易下繫曰古之葬者厚衣之以薪葬之中野<hi>衣之以薪而理之於中野</hi>
不封不樹䘮其無數後世聖人易之以棺椁盖取諸大過<lb/>
尚書曰周公在豐<hi>致政老在豐也</hi>將没欲葬成周周公薨成王葬<lb/>
于畢<hi>成王不敢臣周公故歸於武王葬畢也</hi>
禮記曲禮上曰助葬必執紼<hi>紼引車索</hi>
禮記檀弓上曰太公封於營丘比及五世皆反葬於周君<lb/>
子曰樂樂其所自生禮不忘其本古之人有言曰狐死正<lb/>
丘首仁也<hi>正丘首正首丘也仁思也</hi>
又曰舜葬於蒼梧之野盖三妃未之從也<hi>古不合葬</hi>
又曰葬於北方北首三代之逹禮也之幽之故也<hi>北方北首國北</hi>
<pb n="KR3k0012_SBCK_553-1b"/>
<hi>也</hi>
又曰子栁之母死子碩請具<hi>具䘮之器用也子栁魯叔仲皮之子子碩兄</hi>子栁<lb/>
曰何以哉<hi>言無其財</hi>子碩曰請粥庶弟之母<hi>粥謂嫁之也妾賤取之曰買之也</hi>
子栁曰如之何其粥人之母以葬其母也不可<lb/>
又曰公叔文子升於瑕丘蘧伯玉從<hi>二子衛大夫也文子獻公之孫名㧞也</hi>
文子曰樂哉斯丘也死則我欲葬焉伯玉曰吾子樂之則<lb/>
瑗請前<hi>刺其欲害人良田瑗伯玉名也</hi>
又曰成子髙寢疾<hi>成子髙齊大夫國成伯髙</hi>慶遺入請曰夫子病革矣<lb/>
如至大病則如之何<hi>觀其意也革急也慶遺封之族</hi>子髙曰吾聞之也生<lb/>
有益於人死不害於人吾縱生無益於人吾可以死害於<lb/>
人哉我死則擇不食之地而葬我焉<hi>不食謂不墾耕</hi>
又曰國子髙曰葬也者藏也藏也者欲人弗得見也是故<lb/>
衣足以飾身棺周於衣土周於椁反壤樹之哉<lb/>
<pb n="KR3k0012_SBCK_553-2a"/>
又曰孔子之䘮有自燕來觀者舎於子夏氏子夏曰聖人<lb/>
之葬人與人之葬聖人也子何觀焉昔者夫子言之曰吾<lb/>
見封之若堂者矣見若防者矣<hi>防形旁殺平上而長</hi>見若覆夏屋者<lb/>
矣<hi>覆謂茨瓦也夏屋今之門廡也其形傍廣而卑</hi>見若斧者矣從若斧者焉馬鬛<lb/>
封之謂也<lb/>
禮記檀弓上曰季武子成寢杜氏之葬在西階之下請合<lb/>
葬焉許之入宫而不敢哭　武子曰合葬非古也自周公<lb/>
以來未之有改也吾許其大而不許其細何居命之哭<lb/>
又曰子游問䘮具夫子曰稱家之有亡子游曰有亡惡乎<lb/>
齊<hi>惡乎齊問豐省之比</hi>天子曰有無過禮苟亡矣歛首足形還葬懸<lb/>
棺而封<hi>不設碑縴不備禮也</hi>人豈有非之者哉<lb/>
又曰宋襄公葬其夫人醯醢百甕<lb/>
禮記檀弓下曰季子臯葬其妻犯人之禾申祥以告曰請<lb/>
<pb n="KR3k0012_SBCK_553-2b"/>
庚之<hi>申詳子張子也庚償</hi>子臯曰孟氏不以是罪予朋友不以是弃<lb/>
予以吾爲邑長於斯也買道而葬後難繼也<hi>恃寵虐民非也</hi>
又曰延陵季子適齊於其反也其長子死葬於羸博之間<lb/>
<hi>羸博齊地今泰山縣是也</hi>孔子曰延陵季子呉之習於禮者也徃而觀<lb/>
其葬焉其坎深不至於泉<hi>以生恕死</hi>其歛以時服旣葬封廣輪<lb/>
掩坎其髙可隱也<hi>輪從也隱據也</hi>旣封左祖右還其封且號者三<lb/>
曰骨肉歸復於土命也若魂氣則無不之也無不之也<hi>還廻</hi>
而遂行孔子曰延陵季子之於禮其合矣乎<lb/>
又曰子路曰傷哉貧也生無以爲養死無以爲禮也孔子<lb/>
曰啜菽飲水盡其歡斯之謂孝斂手足形還葬而無椁稱<lb/>
其財斯之謂禮<hi>還猶疾也</hi>
禮記王制曰天子七日而殯七月而葬諸侯五日而殯五<lb/>
月而葬大夫士庶人三日而殯三月而葬<hi>尊者舒卑者速春秋傳曰天子</hi>
<pb n="KR3k0012_SBCK_553-3a"/>
<hi>七月而葬同軌畢至諸侯五月同盟至大夫三月同位至士踰月外姻至</hi>三年之䘮自天子逹<lb/>
庶人縣封葬不爲雨止不封不樹䘮不貳事<lb/>
禮記曽子問曰葬引至于堩日有食之則有變乎且不乎<lb/>
<hi>堩道也變謂異禮</hi>孔子曰昔吾從老聃助葬於巷黨及堩曰有食<lb/>
之老聃曰丘止柩就道右止哭以聽變旣明反而后行曰<lb/>
禮也<hi>巷黨黨名也</hi>反葬丘問之曰夫柩不可以反也日有食之<lb/>
不知其巳之遲也則豈如行哉<hi>巳止也數讀爲速</hi>老聃曰夫柩不<lb/>
早出不暮宿<hi>侵晨夜則近姧宼也</hi>見星而行者唯罪人與奔父母之<lb/>
䘮者乎日有食之安知其不見星也<hi>爲無日而慝祚豫止</hi>且君子行<lb/>
禮不以人之親痁患<hi>痁患病也以人之父母行禮而恐懼其有患害不爲也</hi>
禮記曽子問曰並有䘮如之何何先何後<hi>並謂父母若親同者同月死</hi>
孔子曰葬先輕而後重其奠也先重而後輕禮也自啓及<lb/>
葬不奠<hi>不奠務於當葬者</hi>行葬不哀次<hi>不哀次輕於在殯者</hi>反葬奠而后辭<lb/>
<pb n="KR3k0012_SBCK_553-3b"/>
於殯遂脩葬事<hi>殯當爲賔聲之誤也辭於賔謂告將葬啓期也</hi>其虞也先重而後<lb/>
輕禮也<lb/>
禮記䘮大記曰君葬用輴四綍二碑御棺用羽葆大夫葬<lb/>
用輴二綍二碑御棺用茅士葬用國車二綍無碑比岀宫<lb/>
御棺用功布<hi>大夫廢輴此言輴非也</hi>
禮記中庸曰父爲大夫子爲士葬以大夫祭以士父爲士<lb/>
子爲大夫葬以士祭以大夫<lb/>
左傳隱公曰公將如棠觀魚者臧僖伯諌不從冬臧僖伯<lb/>
卒公曰叔父有憾於寡人<hi>叔父有諌觀魚不聽也</hi>寡人弗敢忘葬之<lb/>
加一等<lb/>
又曰元年冬十月庚申改葬惠公公弗臨<hi>賈逹曰改葬改備禮也葬嗣君</hi>
<hi>之事公不臨言無恩禮曰改葬細北</hi>故不書惠公之薨也有宋師太子少葬<lb/>
故有闕是以改葬<hi>言是以明禮闕故也</hi>
<pb n="KR3k0012_SBCK_553-4a"/>
又曰天子七月而葬同軌畢至諸侯五月同盟至大夫三<lb/>
月同位至士踰月外姻至<lb/>
左傳僖上曰許穆公卒于師葬之以侯禮也<hi>男而侯禮加一等</hi>凡<lb/>
諸侯薨于朝㑹加一等<hi>諸侯命有三等公爲上等侯伯爲中等子男爲下等</hi>死王事<lb/>
加二等於是有以衮斂<hi>死王事謂朝天子以命用師衮斂者上公九命服衮也</hi>
左傳宣上曰葬敬羸旱無麻始用葛茀<hi>記禮變之所由第所以引柩殯則有</hi>
<hi>之以備火葬則以下柩</hi>雨不克葬禮也禮卜葬先逺日辟不懷也<hi>懷思</hi>
<hi>也</hi>
左傳成上曰宋文公卒始厚葬用蜃炭益車馬始用殉重<lb/>
器備椁有四阿棺有翰檜君子謂華元樂莒於是乎不臣<lb/>
臣治煩去惑者也今二子者君生則縱其惑死又益其侈<lb/>
是弃君於惡何臣之爲<lb/>
左傳昭二曰叔孫卒杜洩將以路葬且盡卿禮<hi>路王所賜欵孫車</hi>
<pb n="KR3k0012_SBCK_553-4b"/>
南遺謂季孫曰叔孫未乗路葬焉用之且冢卿無路介卿<lb/>
以葬不亦左乎<lb/>
左傳昭三曰鄭簡公卒將爲葬除<hi>除葬道</hi>及㳺氏之廟<hi>㳺氏子太</hi>
<hi>叔族</hi>將毀焉子太叔使其除徒執用以立而無庸毀<hi>用毀廟具</hi>曰<lb/>
子産過女而問何故不毀乃曰不忍廟也諾將毀矣<hi>教毀廟者</hi>
<hi>之辭</hi>旣如是子産乃使辟之毀之則朝堋弗毀則曰中而堋<lb/>
春秋說題辭曰葬尸下藏也人生於隂含陽充死入地歸<lb/>
所與也<hi>宋均注人生隂謂在胞胎中</hi>
論語先進曰顔淵死門人欲厚葬之子曰不可門人厚葬<lb/>
之子曰回也視予猶父也予不得視猶子也非我也夫二<lb/>
三子也<hi>言顔路在聽門人厚葬之</hi>
白虎通曰周公以王禮葬何以爲周公踐祚理政與天同<lb/>
志原天之意子愛周公與文武不異故以王禮<lb/>
<pb n="KR3k0012_SBCK_553-5a"/>
爾雅曰葬藏謂之壙宅兆塋域地也○說文曰窆葬下棺也<lb/>
史記曰項王巳死楚地皆降漢獨魯不下漢乃引天下兵<lb/>
欲屠之爲其守禮義爲主死節乃持項王頭示魯魯父兄<lb/>
乃降始楚懷王𥘉封項籍爲魯公及其死魯最後下故以<lb/>
魯公禮葬項籍彭城<lb/>
史記曰臨江閔王榮以孝景前四年爲太子四歳廢爲臨<lb/>
江王四年坐侵廟壖爲宫上徴榮詣中尉府中尉郅都責<lb/>
訊王王恐自殺葬藍田鷰數萬衘土置冢上百姓憐之<lb/>
又曰郭解姊子負解之勢與人飲強灌之人怒抜刀刺殺<lb/>
解姊子去云解姊怒曰以翁伯之義人殺吾子賊不得弃<lb/>
其尸於道不葬欲以辱解解使人徴知賊處賊窘自歸具<lb/>
以實告解解曰殺之固當吾兒不直遂去其罪其姨乃収<lb/>
而葬之諸公聞之皆多解之義<lb/>
<pb n="KR3k0012_SBCK_553-5b"/>
戰國䇿曰秦宣太后愛魏餘病且死令曰我死必以魏子<lb/>
爲殉庸芮爲之說后曰以死者爲有知乎曰無知芮曰何<lb/>
乃空以生之所愛葬無知之死人哉若死者有知先王之<lb/>
積怒乆矣太后救過不暇何得私魏子乎太后乃止<lb/>
漢書曰韓信淮隂人家貧無行不得推擇爲吏又不能治<lb/>
生爲啇賈常從人寄食其母死無以葬乃行營髙燥也傍<lb/>
可置萬家者爲冢<lb/>
又曰張良始所見下邳圯上老父與書者後十三歳從髙<lb/>
帝過濟北果得糓城山下黃石取而寳祠之及良死并葬<lb/>
黃石毎上冢伏臈祠黄石<lb/>
又曰衛青貴而平陽侯曹壽有惡疾就國長公主問列侯<lb/>
賢者左右皆言大將軍主嘆曰此岀吾家常從我奈何左<lb/>
右曰於今尊貴無比於是主諷皇后言之上廼詔青尚平<lb/>
<pb n="KR3k0012_SBCK_553-6a"/>
陽主合葬起冡<lb/>
又曰二長史害張湯自殺昆弟欲厚葬湯母曰湯爲天子<lb/>
大臣𬒳惡言而死何厚葬爲載以牛車有棺而無椁上聞<lb/>
之曰非此母不生此子廼盡誅三長史<lb/>
又曰王父偃方貴幸時客以千數及死無一人視獨孔車<lb/>
収葬焉上聞之以車爲長者<lb/>
又曰霍光薨上及皇后太后親臨光䘮太中大夫任宣與<lb/>
侍御史五人持節護䘮事賜金錢繒絮繡𬒳百領衣五十<lb/>
篋璧珠璣王衣<hi>如淳曰漢儀注以王爲孺如鎧狀連綴之以黄金爲縷腰以下王爲禮長尺廣二寸</hi>
<hi>半押下至足亦綴以金縷也</hi>便房黃膓題湊各一具<hi>蘇林日以栢木黄心致累棺外曰黄</hi>
<hi>膓木頭皆肉向故曰題湊如淳曰便房冡壙中室也漢儀天子陵中明中髙丈二尺四周二丈二丈内梓宫次楩椁</hi>
<hi>栢黃膓題湊也</hi>東園温明<hi>服䖍曰東園處此器象如棺<折 t="33"/>一端漆畫之以鏡置其中以尸上大斂并盖之</hi>
<hi>矣</hi>皆如乗輿制度載光尸柩以輼輬車黃屋左纛發材官<lb/>
<pb n="KR3k0012_SBCK_553-6b"/>
輕車北軍五校士軍陳至茂陵以送其葬謚曰宣成侯發<lb/>
三河卒穿土起冢祠堂置園邑三百家<lb/>
又曰金日殫薨賜葬其冢地送以輕車介士軍至茂陵謚<lb/>
曰敬侯<lb/>
又曰楊王孫者孝武時人也學黃老之術家業千金厚自<lb/>
奉養生亡所不致及病且終先令其子曰吾欲倮葬以反<lb/>
吾眞必亡昜吾意死則爲囊盛尸尸入地七尺旣下從足<lb/>
引脫其囊以身櫬土其子欲黙而不從重廢父命欲從之<lb/>
心又不忍乃往見王孫友人祁侯祁侯與王孫書王孫報<lb/>
曰盖聞古之聖王縁人不忍其親故爲制禮今則越之吾<lb/>
是以倮葬將以矯丗吾聞之神精者天之有形骸者地之<lb/>
有精神離形各歸其眞故謂之鬼鬼之爲言歸也屍塊<lb/>
然獨處豈有知哉褁以幣帛隔以棺椁支體結束口含<lb/>
<pb n="KR3k0012_SBCK_553-7a"/>
玉石欲化不得鬰爲枯腊千載之後棺椁朽腐廼得歸土就<lb/>
其眞宅祁侯曰善遂倮葬<lb/>
又曰朱雲年七十餘終於家病不呼醫藥遺言以身服斂<lb/>
棺周於身土爲椁<hi>韋昭曰燒土爲椁也</hi>爲丈五墳葬平陵東郭外<lb/>
又曰韋玄成爲相病且死因使者自白曰不勝父子私願<lb/>
乞體骨歸葬父墓上許焉<lb/>
又曰朱邑病且死囑其子曰我故爲桐郷吏其民愛我必<lb/>
葬桐郷後世子孫奉我不如桐郷民及死其子葬之桐郷<lb/>
西郭外民果共爲邑起冡立祠歳祠祭至今不絶<lb/>
又曰孔光薨王莽白太后使九卿䇿贈以太師博山侯印<lb/>
綬賜乗輿秘器金錢雜帛少府供帳公卿百官㑹弔送葬<lb/>
載以乗輿及副各一乗羽林孤兒諸生合四百人輓送車<lb/>
萬餘兩將作穿復土河東卒五百人起墳如大將軍王鳯<lb/>
<pb n="KR3k0012_SBCK_553-7b"/>
制度<lb/>
又曰董賢死見廢倮診其尸因埋獄中賢所厚吏沛人朱<lb/>
詡自劾去大司馬府備棺衣収賢尸葬之王莽聞之大怒<lb/>
以他罪繫殺詡<lb/>
又曰楚王戊女解憂妻烏孫公主上書言年老思願得歸<lb/>
骸骨葬漢地天子愍而迎之公主與孫男女三人俱來後<lb/>
二歳卒三孫因留守墳墓<lb/>
又曰樓護字君卿結交士大夫無所不傾甚交士長者尤<lb/>
見親敬母死送葬者致車二三千兩<lb/>
後漢書曰永平十二年詔曰昔曽閔奉親竭歡致養仲尼<lb/>
葬子有棺無椁䘮貴致哀禮存寕儉今百姓送終之制競<lb/>
爲奢靡生者無擔石而財力盡於墳土伏臈無糟糠而牲<lb/>
牢兼於一奠靡破積代之業以供朝夕之費豈孝之意哉<lb/>
<pb n="KR3k0012_SBCK_553-8a"/>
有司其申明科禁宣下郡國<lb/>
范曄後漢書曰孔僖拜臨晉令卒官遺令即葬二子長彦<lb/>
並十餘歳蒲坂令許君然勸令反魯對曰今載柩而歸則<lb/>
違父令舎墓而去心所不忍遂留華隂<lb/>
續漢書曰張奐光和四年卒遺令曰吾前後仕進十腰銀<lb/>
艾不能和光同塵爲䜛邪所忌但地底冥冥長無曉期而<lb/>
復纒以纊綿牢以釘宻爲不喜耳今幸有前穿朝隕夕下<lb/>
措屍靈牀幅巾而巳奢非桓文儉非王孫推情從意庶免<lb/>
咎恡諸子從之<lb/>
又曰周暢字伯持性仁慈爲河南尹永𥘉二年夏旱乆禱<lb/>
無應暢因収葬洛城傍客死骸骨凡萬餘人應時澍雨歳<lb/>
乃豐稔位至光禄勲<lb/>
東觀漢記曰光武發薊還士衆喜樂鼓聲歌詠八荒震動<lb/>
<pb n="KR3k0012_SBCK_553-8b"/>
過范陽命諸將収葬吏士又東平王蒼葬章帝訪詔有司<lb/>
加賜鸞路乗馬龍旂九旒虎賁百人<lb/>
又曰東海王彊薨追念彊雅性恭儉不欲令厚葬以違其<lb/>
意詔中常侍杜岑東海相傳曰王恭謙好禮以德自終勑<lb/>
官屬遣送務行約省茅車瓦器以成王志<lb/>
又曰王丹閭里有䘮憂輒度其資用教之儉約因爲其制<lb/>
日定葬其親䘮不過留殯一月其下以輕重爲差<lb/>
又曰梁鴻病困與髙伯通及㑹稽士大夫語曰昔延陵季<lb/>
子葬於羸博之間不歸其郷慎勿聽妻子持尸柩去終後伯<lb/>
通等爲求葬處有要離家髙燥衆人曰要離古烈士今伯<lb/>
鸞亦清髙令相近遂葬要離家旁子孫歸扶風<lb/>
太平御覽卷第五百五十三<lb/>
</p>
<p>
</p>
  </div>
</body>
</text>
</TEI>
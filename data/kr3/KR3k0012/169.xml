<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_169-1a"/>
太平御覽卷第一百六十九<lb/>
州郡部十五<lb/>
　淮南道<lb/>
　　　楊　楚　濠　壽　滁　和<lb/>
　　廬　舒　蘄　申　光　安<lb/>
　　黄　沔<lb/>
　　　　楊州<lb/>
元和郡縣圖志曰楊州廣陵郡禹貢九州楊州其一也春<lb/>
秋時屬吴七國屬楚秦滅楚爲廣陵後併天下屬九江郡<lb/>
漢爲江都國建武元年復曰楊州<lb/>
左氏哀九年曰吴城䢴溝通江淮也<lb/>
魏志曰黄𥘉六年征吴幸廣陵城臨江觀兵見江濤歎曰<lb/>
天所以限南北也<lb/>
<pb n="KR3k0012_SBCK_169-1b"/>
隋書曰義寜元年詔修江都宫治龍舟鳯舸黄龍赤艦樓<lb/>
舡萬艘以幸江都爲錦㠶黼帳作泛龍舟春江花月夜等<lb/>
曲以幸之因而都焉<lb/>
宋書曰徐湛之爲楊州起風亭月吹觀臺琴室以爲遊宴<lb/>
焉<lb/>
又曰楊州刺史王謐薨髙帝次應入輔劉毅等不欲帝入<lb/>
謐議以中軍謝混爲州欲令帝於丹徒領州以二議諮帝<lb/>
劉穆之謂帝曰楊州根本所係不可假人前授王謐事出<lb/>
權道今若復他授便應受制於人一失於權無由可得帝<lb/>
從之<lb/>
郡國志曰廣陵以城置在陵上爾雅云大阜曰陵連接西<lb/>
蜀一名阜崗一名崑崙崗鮑昭蕪城賦曰拖以漕渠軸以<lb/>
崑崙崗<lb/>
<pb n="KR3k0012_SBCK_169-2a"/>
河圖括地象曰崑崗山横爲地軸此陵交帶崑崙故廣陵<lb/>
也<lb/>
漢志曰廣陵國髙帝六年置景帝四年更名江都王莽曰江<lb/>
平江都易王非廣陵厲王胥皆都此<lb/>
漢書曰廣陵厲王賜䇿曰烏呼小子胥受兹赤社建爾國<lb/>
家封于南土古人有言曰大江之南五湖之間其人輕心<lb/>
楊州保強<hi>保恃也</hi>三代要服不及以正<hi>要服次荒服之内正政也要一遥反</hi>
圖經曰江陽縣本漢江都縣也以在江之北故曰江陽<lb/>
漢志曰江都屬廣陵國<lb/>
又曰海陵縣臨淮郡莽曰亭間<lb/>
十道志曰六合縣本秦棠邑縣春秋時棠也左傳襄十四<lb/>
年楚子爲庸浦之役故子囊帥師于棠<hi>庸浦棠皆楚邑</hi>
　　　　楚州<lb/>
<pb n="KR3k0012_SBCK_169-2b"/>
元和郡縣志曰楚州淮隂郡禹貢楊州之域春秋時屬吴<lb/>
越戰國時屬楚秦屬九江郡漢爲射陽縣之地<lb/>
漢志曰射陽縣屬臨淮郡莽曰監淮亭在射水之陽故曰<lb/>
射陽<lb/>
又曰廣陵王胥有罪其相勝之奏奪王射陂<hi>張晏曰射水之陂在射陽縣</hi>
晉書曰穆帝時中郎將荀羡北討云舊淮隂地形都要水<lb/>
陸交通易以觀釁沃野有開殖之利方舟運漕無他屯阻<lb/>
乃營立城池焉<lb/>
郡國志曰北對清泗臨淮守險有平陽石龜田稻豐饒<lb/>
吴越春秋曰吴將伐齊自廣陵掘溝通江淮<hi>即州地</hi>
史記曰越滅吴而不能正江淮楚乃東侵廣地于泗上<lb/>
漢志曰盱眙屬臨淮郡都尉治莽曰武<lb/>
南兖州記曰盱眙本春秋時善道地<lb/>
<pb n="KR3k0012_SBCK_169-3a"/>
漢書曰項羽立楚懷王孫心爲楚懷王都盱眙<lb/>
南兖州記曰南兖州地有盬亭百二十三所縣人以漁盬<lb/>
爲業略不耕種擅利巨海用致饒沃公私商運充實四逺<lb/>
舳艫千計吴王所以冨國強兵而抗漢室也<lb/>
圖經曰寳應縣本安冝縣即漢之平安縣地屬廣陵郡<lb/>
唐書曰天寳𥘉有李氏女子旣嫁而寡爲尼名真如忽有<lb/>
人自天而下以寳與之因名寳應<lb/>
　　　　濠州<lb/>
十道志曰濠州鍾離郡禹貢楊州之域春秋時爲鍾離子<lb/>
國戰國時屬呉秦置三十六郡屬九江郡漢置鍾離春秋<lb/>
成十五年曰叔孫僑如㑹吴于鍾離始通吴也<hi>始與中國接</hi>又<lb/>
昭十四曰楚子爲舟師以略吴疆遂滅巢及鍾離<lb/>
史記曰楚平王十年吴之邊邑卑梁女與楚邊邑鍾離小<lb/>
<pb n="KR3k0012_SBCK_169-3b"/>
童爭桑兩家交怒相攻楚伐卑梁人卑梁大夫怒發兵攻<lb/>
鍾離楚王聞之大怒吴亦發兵使公子光攻楚遂滅鍾離<lb/>
莊子曰莊子與惠子遊於濠梁水上見儵魚出遊從容莊<lb/>
子曰是魚樂乎惠子曰子非魚安知魚之樂耶莊子曰子<lb/>
非我安知我不知魚之樂也<lb/>
史記曰昔禹㑹諸侯於塗山執玉帛者萬國<lb/>
十道志曰塗山在臨淮郡西<lb/>
又曰招義縣本漢臨淮縣<lb/>
漢志曰淮陵縣屬臨淮郡莽曰淮陸<lb/>
　　　　壽州<lb/>
元和郡縣志曰壽州壽春郡禹貢楊州之域秦併天下爲<lb/>
九江郡漢爲淮南國<lb/>
伏滔正淮論曰爰自戰國至于晉之中興六百餘年保淮<lb/>
<pb n="KR3k0012_SBCK_169-4a"/>
南者九姓稱兵有十一人皆亡不旋踵禍溢於丗保壽春<lb/>
者南引荆海之利東連三吴之富北接梁宋平途不過七<lb/>
百里西援陳許水陸不出千里外有江湖之阻内保淮淝之<lb/>
固龍泉之陂良田萬頃舒六之貢利盡蠻越金石皮革之<lb/>
具萃焉苞木管竹之族生焉其俗尚氣力而多勇悍其人<lb/>
習戰爭而貴詐僞所以屢多亡國也<lb/>
史記曰楚考烈王自陳徙都壽春號之曰郢又項羽本紀<lb/>
曰羽封英布爲九江王都六盡有江淮之地<lb/>
漢書曰六故國也屬六安國咎繇後爲楚所滅如谿水首<lb/>
受沘東北至壽春入芍陂<hi>沘音匕芍音鷄</hi>
左傳文五年曰楚成大心仲歸帥師滅六<hi>仲歸于家</hi>冬楚公子<lb/>
爕㓕蓼<hi>蓼今安豊蓼縣</hi>臧文仲聞六與蓼㓕曰臯陶庭堅不祀忽<lb/>
諸德之不建民之無援哀哉<lb/>
<pb n="KR3k0012_SBCK_169-4b"/>
漢志曰壽春合肥受南北湖皮革鮑木之輸亦一都㑹也<lb/>
<hi>鮑鮑魚也木謂楓柟之屬</hi>
壽春記曰三國時江淮爲戰爭之地其間數百里無復人<lb/>
居晉平吴其民乃還本土復立爲淮南郡<lb/>
齊書曰髙祖𥘉遣垣崇祖鎮壽陽謂之曰我新有天下<lb/>
魏必送劉昶爲辭壽春賊之所衝深爲之備旣而果然乃<lb/>
敗還<lb/>
十道志曰霍丘縣本漢松滋縣也<lb/>
漢志曰松滋侯國屬廬江郡莽曰誦善<lb/>
十道志曰霍山縣灊縣也<lb/>
漢志曰灊縣屬廬江郡天柱山在南<lb/>
史記曰吴王闔閭四年伐楚取灊<lb/>
　　　　　滁州<lb/>
<pb n="KR3k0012_SBCK_169-5a"/>
元和郡縣志曰滁州永陽郡春秋時楚地在漢爲全椒縣<lb/>
也〇漢志曰全椒縣屬九江郡<lb/>
十道志曰隋以爲滁州以滁水爲名<lb/>
郡國志曰後漢彭城劉平爲全椒令虎皆渡江<lb/>
　　　　　和州<lb/>
元和郡縣志曰和州歷陽郡禹貢楊州之域春秋及戰國<lb/>
時爲楚地秦爲歷陽縣屬九江郡漢爲淮南國<lb/>
郡國志曰歷陽西有遏胡城即王導築以禦石虎<lb/>
漢志曰歷陽都尉治屬九江郡莽曰明義<lb/>
十道志曰南有歷水故曰歷陽<lb/>
淮南子曰歷陽之都一夕爲湖<hi>漢明帝時歷陽淪爲麻湖</hi>
十道志曰麻湖在縣西十里<lb/>
漢書曰漢軍追項羽至江東城烏江亭長<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟待之<lb/>
<pb n="KR3k0012_SBCK_169-5b"/>
　　　　廬州<lb/>
元和郡縣志曰廬江郡古廬子國也春秋舒國之地<lb/>
十道志曰戰國時其地屬楚秦置三十六郡屬九江郡漢<lb/>
爲合肥縣<lb/>
左傳魯僖公四年曰徐人取舒杜預注云舒國今廬江舒<lb/>
縣也<lb/>
尚書仲虺曰成湯放桀于南巢<lb/>
魏志曰青龍元年滿寵爲楊州都督請於合肥城西三十<lb/>
里置新城表曰合肥城南臨江湖北逹壽春賊攻圍之得<lb/>
據水爲勢官兵救之當先破賊大軍然後圍乃得解賊徃<lb/>
甚易兵救甚難今城西三十里有竒險可依立城固守此<lb/>
所謂引賊平地而椅其歸路也詔從之<lb/>
廬江記曰人物語音風土明茂皆勝淮左諸郡<lb/>
<pb n="KR3k0012_SBCK_169-6a"/>
漢志曰廬江郡故淮南文帝十六年別爲國領縣十二<lb/>
又曰龍舒屬廬江郡應劭曰羣舒邑也<lb/>
又曰居巢屬廬江應劭曰春秋楚人圍巢巢國也<lb/>
左傳昭二十五年曰楚子使熊相禖郭巢<hi>爲巢築城郭也</hi>
郡國志曰濡湏水出自巢湖謂之馬尾溝<lb/>
十道志曰慎縣本漢浚遒縣<lb/>
漢志曰浚遒屬九江郡<hi>浚音峻遒音才由反</hi>
　　　　舒州<lb/>
釋例曰舒有五名舒庸舒龍舒州舒鳩舒城其實一也<lb/>
左傳定二年曰呉子使舒鳩民誘楚人<lb/>
元和郡縣志曰舒州桐安郡禹貢楊州之域春秋時晥國<lb/>
也<lb/>
十道志曰春秋時爲楚東鄙戰國時屬楚秦置三十六郡<lb/>
<pb n="KR3k0012_SBCK_169-6b"/>
爲江夏郡<lb/>
史記曰晥匽姓咎繇之後也春秋時楚滅之<lb/>
漢志曰晥屬廬江郡<lb/>
續漢書郡國志曰廬江郡自舒縣徙居晥<lb/>
魏志曰正始二年孫權遣諸葛恪屯晥城以伺邊隙<lb/>
吴志曰曹公遣朱光爲廬江太守屯晥大開稻田吕蒙上<lb/>
言曰晥地肥美若一収熟彼衆必増加是數歳操態見矣<lb/>
冝早除之於是親征晥破之<lb/>
宋書州郡志曰晉安帝於舊晥城置懷寜縣<lb/>
圖經曰桐城春秋時桐國也亦漢樅陽縣也<lb/>
左傳曰定二年曰桐叛楚<hi>桐小國也廬江舒縣有桐郷</hi>
漢書武帝紀曰元封五年南廵狩自㝷陽浮江射蛟江中<lb/>
獲之舳艫千里薄樅陽而出作盛唐樅陽之歌<lb/>
<pb n="KR3k0012_SBCK_169-7a"/>
　　　　蘄州<lb/>
十道志曰蘄州蘄陽郡禹貢楊州之域春秋及戰國時並<lb/>
屬楚秦置三十六郡屬九江郡漢蘄春縣之地<lb/>
漢志曰蘄春屬江夏郡<lb/>
史記曰始皇十六年滅楚虜王負芻於蘄<lb/>
地名記曰蘄春以水隈多蘄菜因以爲名<lb/>
晉書曰武帝以宣太后諱春改爲蘄陽<lb/>
吴志曰魏使廬江謝寄爲蘄春郡典農吕蒙襲破之<lb/>
又賀齊傳曰𥘉晉宗爲浠口將以衆叛如魏還爲蘄春太<lb/>
守圖襲樂安取保質權以爲耻因軍𥘉罷六月盛夏出其<lb/>
不意詔齊督䴢芳鮮于丹等襲蘄春生虜宗吴復置蘄春<lb/>
郡<lb/>
　　　　申州<lb/>
<pb n="KR3k0012_SBCK_169-7b"/>
十道志曰申州義陽郡禹貢荆州之域春秋時申國之地<lb/>
秦爲南陽郡地漢置平氏縣屬荆州漢武封北地尉衛止<lb/>
爲義陽侯魏文帝分南陽立義陽郡宋文元嘉末於義陽<lb/>
立司州周武帝爲申州<lb/>
輿地志曰義陽有三關之險十道志曰三關謂平靖關<hi>長老</hi>
<hi>云此關因山爲障不營壕隍故名平靖</hi>其一也武陽黄峴二關在安州應山<lb/>
縣界<lb/>
　　　　光州<lb/>
十道志曰光州弋陽郡禹貢揚州之域春秋時弦子國秦<lb/>
置三十六郡屬九江郡漢爲西陽縣<lb/>
左傳僖五年曰楚人滅弦<hi>弦在弋陽軑縣</hi>弦子奔黄<lb/>
漢志曰西陽屬江夏郡<lb/>
又曰[車*犬]屬江夏故弦子國<hi>音汰又徒系反</hi>
<pb n="KR3k0012_SBCK_169-8a"/>
圖經曰定城縣春秋黄子國也<lb/>
十三州志曰定城置在古黄子國南十二里<lb/>
十道志曰定城本漢弋陽縣<lb/>
漢志曰弋陽侯國屬汝南郡在弋山西北故黄國今黄城<lb/>
是也<lb/>
十道志曰固始縣本寢丘孫叔敖所封之邑也<lb/>
又曰殷城縣本漢期思縣也<lb/>
漢志曰期思屬汝南郡故蔣國也<lb/>
左氏傳曰凡蔣周公之裔也<lb/>
　　　　安州<lb/>
十道志曰安州安陸郡春秋䢵子之國雲夢之澤在焉後<lb/>
楚滅䢵封鬪辛爲鄖公則其地也戰國時屬楚秦併天下<lb/>
爲南郡城漢爲安陸縣宋武置安陸郡唐武德四年爲安<lb/>
<pb n="KR3k0012_SBCK_169-8b"/>
州<lb/>
　　　　黄州<lb/>
十道志曰黄州齊安郡禹貢荆州之域戰國時屬楚秦爲<lb/>
南郡地漢爲西陵縣髙齊置衡州隋開皇三年爲黄州<lb/>
又曰麻城黄陂縣本漢西陵縣也<lb/>
　　　　沔州<lb/>
十道志曰沔州漢陽郡禹貢荆州之域春秋鄖國之地戰<lb/>
國時屬楚秦併天下爲南郡地漢爲安陸縣地晉立沌陽<lb/>
縣屬江夏郡<hi>沌音篆</hi>唐武德四年置沔州<lb/>
尚書禹貢曰逾于沔<hi>漢上日沔</hi>
三國志曰魏𥘉定荆州沌陽以爲重鎮<lb/>
晉書曰永嘉六年王敦表陶侃爲荆州刺史鎮沔陽<lb/>
宋書州郡志曰晉於臨嶂山置沌陽縣<lb/>
<pb n="KR3k0012_SBCK_169-9a"/>
荆州記曰臨嶂山南峯謂之烏林峯亦謂亦壁<lb/>
吴志曰曹公臨荆州孫權遣周瑜程普爲左右督領萬人<lb/>
與劉備俱進退保赤壁<lb/>
永𥘉山川記曰沔口古以爲滄浪水屈原過漁父處<lb/>
太平御覽卷第一百六十九<lb/>
<pb n="KR3k0012_SBCK_169-9b"/>
</p>
<p>
</p>
  </div>
</body>
</text>
</TEI>
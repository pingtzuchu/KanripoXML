<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_481-1a"/>
太平御覽卷第四百八十一<lb/>
　　人事部一百二十二<lb/>
　　　　　仇讎上<lb/>
周禮地官調人曰調人掌司萬民之難而諧和之<hi>馬融曰難謂相</hi>
<hi>與爲仇也</hi>凢和難父之讎避諸海外兄弟之讎避諸千里之外<lb/>
從父兄弟之讎不同國君之讎視父師長之讎視兄弟交<lb/>
友之讎視從父兄弟<lb/>
禮記曰子夏問於孔子曰居父母之仇如之何夫子曰寢<lb/>
苫枕干不仕弗與共天下也遇諸市朝不反兵而闘曰請<lb/>
問居昆弟之仇如之何曰仕弗與共國銜君命而使雖遇<lb/>
之不闘曰請問居從父昆弟之仇如之何曰不爲魁主人<lb/>
能則執兵而陪其後<lb/>
又曰祁奚請老晉侯問嗣焉稱解狐其讎也將立之而卒<lb/>
<pb n="KR3k0012_SBCK_481-1b"/>
<hi>事具薦舉部</hi>
又曰齊髙發帥師伐莒<hi>莒不仕齊故也</hi>莒子奔紀鄣<hi>紀鄣莒邑</hi>使孫書<lb/>
<hi>孫書陳無字子占也</hi>伐之𥘉莒有婦人莒子殺其夫巳爲[婺-矛+牙]婦及老<lb/>
託於紀鄣紡焉以度而去之<hi>曰紡纑連所以度城而藏之</hi>以待外攻者<lb/>
及師至則投諸外<hi>投繩城外隨之而出</hi>或獻諸子占子占使師夜縋<lb/>
而登<hi>縁繩登城也</hi>登者六十人縋絶師鼔譟城上之人亦譟莒<lb/>
共公懼啓西門而出齊入紀<hi>傳言怨不在天</hi>
又曰呉伐越越子勾踐禦之陣于㩦李靈姑浮以戈擊闔<lb/>
廬傷將指取其一履<hi>其大足指見斬遂失履姑浮取之也</hi>還卒於陘去㩦李<lb/>
七里夫差使人立於庭苟出入必謂巳曰夫差而忘越王<lb/>
之殺汝父乎則對曰唯不敢忘三年乃報越也<lb/>
又曰五年春晉圍栢人士吉射奔齊𥘉范氏之臣王生惡<lb/>
張桞朔言諸昭子使爲栢人<hi>令柳朔爲栢人宰也昭子范吉射也</hi>昭子曰夫<lb/>
<pb n="KR3k0012_SBCK_481-2a"/>
非而讎乎對曰私讎不及公好不廢過惡不去善義之經<lb/>
也臣敢違之及范氏出<hi>栢人奔齊</hi>張栁朔謂其子尔從主免之<lb/>
我將止死王生授我矣<hi>授我以死節也</hi>
公羊傳曰齊哀公享乎周紀侯譛之襄公將復讎乎紀逺<lb/>
祖九丗矣九丗猶可以復讎乎雖百代可也家亦可乎曰<lb/>
不可國何以可國君一體也先君之耻猶今君之耻也<lb/>
戰國䇿曰晉畢陽之孫豫譲始事范中行氏不說去而就<lb/>
知伯知伯寵之及三晉分知氏趙襄子最怨知伯而將其<lb/>
頭以爲飲器讓遁逃山中曰嗟乎士爲知巳者死女爲悅<lb/>
己者容吾其報知氏之讎矣乃變姓名爲刑人入宫塗厠<lb/>
欲以刺襄子襄子如厠心動執問塗者讓刃其扞曰欲爲<lb/>
知伯報讎左右欲殺之襄子曰彼義士也吾謹避之耳知<lb/>
伯已死無後而其臣報讎此天下之賢人也卒釋之讓又<lb/>
<pb n="KR3k0012_SBCK_481-2b"/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>身爲癩滅鬚去眉自刑以變其容爲乞人而徃乞其妻<lb/>
不識曰狀貌不似吾夫其音何類吾夫之甚也又吞炭爲<lb/>
亞變其音有謂之曰子之道甚難而無功謂子有志則然<lb/>
矣謂子智則否以子之才而善事襄子襄子必近子子之<lb/>
得近而行所欲此甚見而功必成讓乃笑而應之曰是爲<lb/>
先知報後知爲故君賊新君大亂君臣之義者無此矣凢<lb/>
吾所謂此者以明君臣之義非從易也且夫委質而事人<lb/>
而求弑之懷二心以事君也吾所爲難亦將以愧天下後<lb/>
丗人臣懷二心者頃之襄子當出讓伏所當過橋下襄子<lb/>
至橋而馬驚襄子曰此必豫讓也使人問之果讓於是襄子數<lb/>
讓曰子不甞事范中行氏乎知伯滅范中行氏而子不<lb/>
爲報讎反委質事知伯知伯巳死子獨何爲報之深也讓<lb/>
曰臣事范中行氏中行氏以衆人遇我我故衆人報之知<lb/>
<pb n="KR3k0012_SBCK_481-3a"/>
伯以國士遇我我故國士報之襄子乃喟然泣曰嗟乎豫<lb/>
子豫子爲知伯名旣成矣寡人舎子亦以足矣子自爲計<lb/>
使兵環之譲曰臣聞明主不掩人之義忠臣以死爲名君<lb/>
前以寛舎臣天下莫不稱君之賢今日之事臣故伏誅然<lb/>
願請君之衣而撃之則死不恨非所望也敢布腹心於是<lb/>
襄子義之乃使使者持衣與讓譲拔劒三躍擊之曰可以<lb/>
報知伯矣遂伏劒而死死之日趙國之士聞者皆爲涕泣<lb/>
史記曰秦昭王聞魏齊在平原君所欲爲范睢必報其仇<lb/>
乃佯爲好書遺平原君曰願與君爲布衣之交十日飲也<lb/>
又曰項梁殺人與項籍避仇吳中呉中賢大夫皆出項梁<lb/>
下<lb/>
又曰留侯張良者其先韓人也秦滅韓良家僮三百人弟<lb/>
死不葬悉以家財求客刺秦王爲韓報仇以大父五代相<lb/>
<pb n="KR3k0012_SBCK_481-3b"/>
韓故乃變姓名之東海得力士以鐵椎椎秦始皇中其副<lb/>
車　又曰河東李文故甞與張湯有隙已而爲御史中丞<lb/>
湯有所愛史魯謁居知文與湯弗平使人上飛變告文姦<lb/>
事事下湯湯治論殺文<lb/>
袁山松後漢書曰蘇謙字仲讓爲郡督郵李暠爲美陽令<lb/>
貪暴謙案得其贓謙遷金城太守治有異跡延熈九年至<lb/>
京師暠時爲司隷收謙誣䧟之死獄中謙子不韋字公先<lb/>
變名姓以家財求劒客邀暠不得暠之大司農乃於司農<lb/>
府旁買舎夜爲地突入暠室中暠適出不值破其卧具暠<lb/>
大怖棘屋上以板棧地而卧一宿數徙不韋乃至魏郡掘<lb/>
暠父冡斬級以祭父墓<hi>級首</hi>
又曰樂府左延年秦女休行曰始出上西門遥望秦氏家<lb/>
秦氏有好女自名曰女休女休年十五爲宗行報讎左執<lb/>
<pb n="KR3k0012_SBCK_481-4a"/>
白陽刀右據宛景矛讎家東南僵女休西上山上山四五<lb/>
里關吏不得休女休前置辭生爲燕王婦今爲詔獄囚刀<lb/>
矛未及下攏<graphic n="KR2407" url="https://raw.githubusercontent.com/kanripo/KR-Gaiji/master/images/KR2407.png" mimeType="image/png"/>擊鼔赦書下<lb/>
東觀漢記曰海曲有吕母者子爲縣吏犯小罪宰論殺之<lb/>
吕母怨宰宻聚客規以報仇母家素豐貲産數百萬乃益<lb/>
釀醇酒買刀劒衣服少年來沽者皆貰與之視其乏者輙<lb/>
假衣裘不問多少少年欲相與償之吕母泣曰縣宰枉殺<lb/>
吾子欲爲報怨耳諸君寧肯哀之乎少年許諾相聚得數<lb/>
十百人因與吕母入海自稱將軍遂破海曲執縣宰殺之<lb/>
以祭其子冡也<lb/>
又曰趙喜字伯陽南宛人也少有節操從兄爲人所殺無<lb/>
子喜十五常思欲報之乃挾兵結客後遂徃復仇而仇家<lb/>
皆疾病無相拒者喜以因疾報殺非仁者心且釋之而去<lb/>
<pb n="KR3k0012_SBCK_481-4b"/>
顧謂仇曰尔曹若徤逺相避也後病愈悉自縛詣喜不與<lb/>
相見後竟殺之<lb/>
又曰周黨字伯况太原人至長安遊學𥘉郷佐甞衆中辱<lb/>
黨父黨懷之後讀春秋聞復讎之義更輟講而還與郷佐<lb/>
剋日交刃黨爲其所復困頓郷佐服義與歸養之數月方<lb/>
蘇旣悟而去整身修志州里稱其髙也<lb/>
又曰申屠蟠同郡緱氏女玉爲父報讎殺夫氏之黨吏執<lb/>
玉以告外黄令梁配欲論殺玉蟠時年十五爲書生進諫<lb/>
曰玉之節義足以感無耻之孫激忍辱之子不遭明時當<lb/>
表旌廬墓況在清聽而不加哀矜配善其言乃爲讞得減<lb/>
死論郷人稱美之<lb/>
又曰酒泉龐㳙母者趙氏之女字娥父爲同縣人所殺而<lb/>
娥兄弟三人俱疾物故讎乃喜而自賀以爲莫已報也娥<lb/>
<pb n="KR3k0012_SBCK_481-5a"/>
隂懷感憤乃潜備刀兵常推車以候讎家十餘年不能得<lb/>
後遇於都亭刺殺之因詣縣自首曰父仇巳報請就刑戮<lb/>
福冨長尹喜義之解印綬欲與俱亡娥不肯去曰怨塞身<lb/>
死妾之明分結罪治獄君之常理何敢苟生以枉公法後<lb/>
遇赦得免州郡表其閭太常張奂嘉歎以束帛禮之<lb/>
又曰彭寵故舊渤海趙寛妻子家屬依託寵居寛仇家趙<lb/>
伯有好奴以賕寵寵貪之爲盡殺寛家屬寵之勃徳不仁<lb/>
貪狼如此<lb/>
又曰郅惲友人董子張病將終惲候之子張視惲戯欷不<lb/>
能言惲曰吾知子不悲天命痛讎不復也惲即起將客遮<lb/>
仇人取其頭以示子張子張見而氣絶惲即詣縣以狀自<lb/>
首<lb/>
漢書曰原渉與新豐冨人祁大伯友大伯同母弟王游公<lb/>
<pb n="KR3k0012_SBCK_481-5b"/>
素嫉渉時爲縣門下掾說尹公曰君以守令辱原渉如是<lb/>
一旦眞令至君復單車歸爲府史渉刺客如雲殺人皆不<lb/>
知主民可爲寒心今爲君計莫若條奏其舊惡君必得真<lb/>
令如此渉亦不敢怨矣尹公如其計王莽果以尹公爲真<lb/>
令渉繇此怨王游公遂殺游公及子斷兩頭去<lb/>
謝承後漢書曰橋玄遷齊國相郡有孝子爲父報讎繫臨<lb/>
淄獄玄愍其至孝欲上讞减罪縣令路芝酷烈苛暴因殺<lb/>
之懼玄收録佩印綬欲走玄自以爲深負孝子捕得芝束<lb/>
縛藉械以還笞殺以謝孝子冤魂<lb/>
范曄後漢書曰劉鯉更始子也得幸於劉輔鯉怨劉盆子害<lb/>
其父因輔結客殺盆子兄故式侯恭輔坐繫詔獄三日乃<lb/>
得釋<lb/>
魏志曰楊阿若後名豐字伯陽少遊俠常以報仇解怨<lb/>
<pb n="KR3k0012_SBCK_481-6a"/>
爲事至建安中太守徐揖誅郡中強族黄氏時黄昂得<lb/>
脫在外乃募衆得千餘以攻揖揖城守豐時在外以昂爲<lb/>
不義乃捐妻子入南羌中合衆得千餘騎昂獨走出羌捕<lb/>
得之豐遂殺之<lb/>
又曰韓曁字公至同縣豪右陳茂譛曁父兄幾致大辟暨<lb/>
陽不以爲言庸賃積資隂結死士遂追㝷擒茂以首祭父<lb/>
墓由是顯名<lb/>
又曰典韋形貌魁捂膂力過人好節俠襄邑劉氏與睢陽<lb/>
李禮爲讎韋爲報之禮故冨春長備怨甚謹韋乗車載雞<lb/>
酒僞爲候者門開懷匕首入殺禮并殺其妻徐岀取車<lb/>
呉志曰孫翊之妻徐氏甚美賊嬀覽殺翊悉取其嬪妾而<lb/>
復欲逼徐氏恐違之見害時月垂竟乃使人謂覽乞至晦<lb/>
日設祭除服覽許之徐氏遂潜使親信者語翊舊所委任<lb/>
<pb n="KR3k0012_SBCK_481-6b"/>
將孫髙傳嬰二人具白逼巳之狀欲徴立計以求助焉髙<lb/>
嬰等聞之涕泣言舊蒙翊恩許之乃宻結翊平時所侍養<lb/>
二十餘人以徐氏之言語之仍皆<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>誓合謀至晦日徐氏<lb/>
遂設祭除服薫衣沐浴内施帷帳以候覽焉大小怪其如<lb/>
此無不悽愴覽宻遣偵之無復疑慮徐氏乃命髙嬰輩羅<lb/>
住戸外使人報覽言巳除凶畢矣覽遂盛飾而入徐氏出<lb/>
拜戸外覽纔下拜徐氏即呼二郡可起髙嬰等齊出即時<lb/>
殺覽徐氏却服縗絰使持覽首以祭墓舉軍震駭以爲神<lb/>
韋昭呉書曰凌統怨甘寧殺其父操寧常避統不與相見<lb/>
孫權亦命統不得讎之甞於吕蒙舎酒酣統乃以刀舞寧<lb/>
起曰寧能雙㦸舞蒙曰寧雖能未若蒙之功也因操刀楯<lb/>
以身分之<lb/>
王隱晉書曰趙誘爲杜曽所害誘子胤斬曽食其肝肺<lb/>
<pb n="KR3k0012_SBCK_481-7a"/>
又曰桓温父𬒳害之時温年十五枕戈泣血宻欲報仇經<lb/>
年方知乃提刀直進手刃仇人由是名重當時<lb/>
又曰龔壯字子偉值惠懷末天下大亂李特爲㓂壯父叔<lb/>
並爲特所害壯欲報仇㑹李壽鎮漢中壽時與李期有嫌<lb/>
壯因說壽討期壽然之遂帥衆還討期特孫也故壯假以<lb/>
復讎壽旣捷因欲官壯誓不仕<lb/>
又曰沈充敗于呉興呉興人呉儒充之將也充亡失道誤<lb/>
入儒家誘内充重壁因笑謂充曰三千户侯也充曰封侯<lb/>
不足貪也爾大義全我我宗族必厚報若必殺我汝族滅<lb/>
矣儒遂殺之充子勁字丗堅即潜報仇族滅呉氏<lb/>
沈約宋書曰沈林子以仇讎未復從髙祖尅京城進平都<lb/>
邑時年十八身長七尺五寸仇沈預慮林子爲害常𬒳甲<lb/>
持戈至是林子與兄田子還東報讎五月夏節直入預男<lb/>
<pb n="KR3k0012_SBCK_481-7b"/>
女無長㓜悉屠之以預首祭父祖墓<lb/>
孫嚴宋書曰宋越父爲蠻所殺其讎甞出郡越白日於市<lb/>
口刺殺之太守夏侯穆嘉之擢爲隊主<lb/>
後魏書曰淳于誕字靈逺年十二隨父向楊州父於路爲<lb/>
盗所害誕雖童稚而哀感奮發傾資結客旬朔之内遂得<lb/>
復讎由是州里歎異之<lb/>
又曰孫益德其母爲人所害益德童㓜爲母復仇還家哭<lb/>
於殯以待縣官髙祖文明太后以其㓜而孝決又不逃罪<lb/>
特免之<lb/>
梁書曰張景仁廣平人也父天監𥘉爲同縣違法所殺景<lb/>
仁時年八歲及長志在復讎普通七年遇法公田渚手斬<lb/>
其首以祭父墓事竟詣郡自縛乞依刑法太守蔡天起上<lb/>
言乃下教褒美之原其罪下属長蠲其一户租調以旌孝<lb/>
<pb n="KR3k0012_SBCK_481-8a"/>
行<lb/>
唐書曰絳州孝女衛氏子無忌夏縣人也𥘉其父爲郷人<lb/>
衛長則所殺無忌時年六歲母又嫁更無弟兄及長常思<lb/>
復讎無忌從伯甞設宴爲樂長則時亦預坐無忌以摶擊<lb/>
殺之旣而詣吏稱父讎旣報請就刑戮廵察大使黄門侍<lb/>
郎禇遂良以聞太宗嘉其孝烈特令免罪給傳乗徙於雍<lb/>
州并給田宅仍令州縣以禮嫁之<lb/>
太平御覽卷第四百八十一<lb/>
<pb n="KR3k0012_SBCK_481-8b"/>
</p>
<p>
</p>
  </div>
</body>
</text>
</TEI>
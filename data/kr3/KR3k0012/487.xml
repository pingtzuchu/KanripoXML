<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_487-1a"/>
太平御覽卷第四百八十七<lb/>
　人事部一百二十八<lb/>
　　　　　哭<lb/>
禮記曰孔子哭子路於中庭有人弔者而夫子拜之旣哭<lb/>
進使者而問故使者曰醢之矣遂命覆醢<lb/>
又曰伯髙死於衛赴於孔子孔子曰吾惡乎哭諸兄弟吾<lb/>
哭諸廟父之友吾哭諸廟門之外師哭諸寢朋友吾哭諸<lb/>
寢門之外所知吾哭諸野於野則巳䟽於寢則巳重夫由<lb/>
賜也見我吾哭諸賜氏遂命子貢爲之主曰爲爾哭也來<lb/>
者拜之<lb/>
又曰子夏䘮其子而䘮其明曽子弔之曰吾聞之也朋友<lb/>
䘮明則哭之<lb/>
又曰哭有二道有愛而哭之有畏而哭之<lb/>
<pb n="KR3k0012_SBCK_487-1b"/>
又曰孔子惡野哭者<hi>謂其變衆</hi>
又曰穆伯之䘮敬姜晝哭文伯之䘮晝夜哭孔子曰知禮<lb/>
矣<hi>䘮夫不夜哭嫌思情性也</hi>文伯之䘮敬姜據其牀而不哭曰昔者吾<lb/>
有斯子也吾將以爲賢人也吾未甞以就公室今及其死<lb/>
也朋友諸臣未有出涕者而内人皆行哭失聲斯子也<lb/>
必多曠於禮矣夫<lb/>
又曰孔子過㤗山側有婦人哭於墓者而哀夫子式而聽之<lb/>
使子貢問之曰子之哭一似重有憂者曰然昔吾舅死於<lb/>
虎吾夫又死焉今吾子又死焉夫子曰何爲不去曰無苛<lb/>
政夫子曰小子識之苛政猛於虎<lb/>
又曰陽門之介夫死司城子罕入而哭之哀晉人之覘宋<lb/>
者反報於晉侯曰陽門之介夫死子罕哭之哀而民說殆<lb/>
未可伐也孔子聞之曰善哉覘國者乎<lb/>
<pb n="KR3k0012_SBCK_487-2a"/>
又曰朋友之墓有宿草而不哭焉<hi>宿草陳根也謂朞年</hi>
又曰曽申問於曽子曰哭父母有常聲乎曽子曰中路嬰<lb/>
兒失其母焉何常聲之有<hi>言其若小兒亡母啼號安得常聲乎</hi>
又曰斬衰之哭若徃而不反齊縗之哭若徃而反大功之<lb/>
哭三曲而偯小功緦麻哀容可也<lb/>
左傳曰衛叔武將沭聞君至喜捉髪走出前驅射而殺之<lb/>
公知其無罪也杭其股而哭之<lb/>
又曰孟明西乞白乙使出師于東門之外蹇叔哭之曰孟<lb/>
子吾見師之出而不見其入<lb/>
又曰秦伯素服郊次嚮師而哭曰孤違蹇叔以辱二三子<lb/>
孤之罪也<lb/>
又曰子産歸未至聞子皮卒哭且曰吾巳無為為善矣唯<lb/>
夫子知我<lb/>
<pb n="KR3k0012_SBCK_487-2b"/>
又曰昭二十一年七月日蝕大夫叔輙莅事而哭昭子曰<lb/>
叔輙將死矣非所哭也八月叔輙卒<lb/>
又曰申包胥如秦乞師秦伯使辭焉曰寡人聞命矣子姑<lb/>
就館將圖而告對曰寡君對越在草莽未獲所伏下臣何<lb/>
敢即安立依於庭牆而哭日夜不絶聲勺飲不入口七日<lb/>
秦師乃出<lb/>
論語曰顔淵死子哭之慟從者曰子慟矣曰有慟乎非夫<lb/>
人之爲慟而誰為<lb/>
家語曰公父文伯卒其妻妾皆行哭失聲敬姜戒之曰吾<lb/>
聞好外者士死之好内者女死之今吾子早夭吾惡其以<lb/>
好内聞也<lb/>
史記曰髙祖夜經澤中前有大蛇當逕㧞劒斬蛇後人來<lb/>
至蛇所有一老嫗夜哭人問何哭嫗曰人殺吾子吾子白<lb/>
<pb n="KR3k0012_SBCK_487-3a"/>
帝子也化為蛇當道今者赤帝子斬之故哭人以嫗爲不<lb/>
誠欲以苦之因忽不見<lb/>
又曰鄭相子産卒鄭人皆哭泣悲之如亡親戚孔子與子<lb/>
産如兄弟及聞死爲泣曰古之遺愛也<lb/>
漢書曰何並字子廉爲頴川太守代陵陽嚴詡官屬祖道<lb/>
詡據地哭曰吾哀頴川士我以柔弱徵必選剛猛代代到<lb/>
將有僵仆者故相弔耳並至果大殺戮<lb/>
又曰王莽末兵起莽憂不知所出崔發言周禮及春秋左<lb/>
氏國有大灾則哭以厭之故易稱先號咷而後笑冝呼嗟<lb/>
告天莽自知敗乃率群臣南郊陳符命本末仰天撫心大<lb/>
哭諸生小民㑹旦夕哭爲設飱粥甚悲哀及能誦䇿文者<lb/>
除以爲郎至五千餘人<lb/>
謝承後漢書曰許慶字子伯家貧爲郡督郵乗牛車郷里<lb/>
<pb n="KR3k0012_SBCK_487-3b"/>
號曰軺車督郵慶甞與友人談論漢無統嗣幸臣專勢世<lb/>
俗衰薄賢者放退慨然據地悲哭時稱許子伯哭丗<lb/>
華嶠後漢書曰趙一造河南尹羊陟不得見一以公卿中<lb/>
非陟無足與託名日徃其門㝷陟自強通陟卧未起一徑<lb/>
上堂臨之曰竊伏西州抱髙風舊矣乃今方遇而便忽然<lb/>
柰何命也因舉聲哭堂下大驚陟延與語大竒之明徃詣<lb/>
一柴車草屏露宿其傍左右皆驚愕<lb/>
東觀漢記曰逢萌素明隂陽知莽將敗携家屬於遼東乃<lb/>
首戴盆盎哭於市言曰新乎新乎遂潜藏<lb/>
漢名臣奏曰漢得隂山匈奴長老過之未甞不哭<lb/>
魏志曰太祖擊黄巾濟北相鮑信鬪死購求信䘮不得乃<lb/>
刻木如信形狀祭而哭焉<lb/>
又曰𥘉蘇則及臨淄侯植聞魏氏代漢皆發憤悲哭文帝<lb/>
<pb n="KR3k0012_SBCK_487-4a"/>
聞植如此而不聞則也甞從容曰吾應天受禪而聞有哭<lb/>
者則謂爲見問鬢髯悉張欲正論以對侍中傳巽搯則<hi>搯音</hi>
<hi>苦治</hi>曰不謂卿也乃止<lb/>
呉志曰孫䇿薨以事授權權哭未及息䇿長史張昭謂權<lb/>
曰孝廉此寧哭時耶乃改易權服扶令上馬<lb/>
晉書曰顧榮素好琴及卒家人常置琴於靈座呉郡張翰<lb/>
哭之慟旣而上牀鼔琴數曲撫琴而歎曰顧彦先復能賞<lb/>
此不因又慟哭不弔䘮主而去<lb/>
又曰顧愷之桓温引爲大司馬叅軍甚見親昵温薨後愷<lb/>
之拜温墓賦詩云山崩溟海竭魚鳥將何依或問之曰卿<lb/>
重桓公乃爾哭狀其可見乎荅曰聲如振雷破山淚如傾<lb/>
河注海<lb/>
又曰阮籍居䘮骨立幾致滅性裴楷徃弔之籍散髮箕踞<lb/>
<pb n="KR3k0012_SBCK_487-4b"/>
醉而直視楷弔哭畢便去或問楷凢弔者主哭客乃爲禮<lb/>
籍旣不哭君何為哭楷曰阮方外之士故不崇禮典我俗<lb/>
中之士故以軌儀自居<lb/>
又曰秦秀性忌䜛佞疾之如讎素輕鄙賈充及伐吴之役<lb/>
聞其爲大都督謂所親曰充文案小才乃居伐國大任吾<lb/>
將哭以送師或止秀曰昔蹇叔知秦軍必敗故哭送其子<lb/>
耳今呉君無道國有自亡之形群卒踐境將不戰而潰子<lb/>
之哭也旣爲不知乃有不救之罪於是乃止<lb/>
又曰魏舒子混字延廣清慧有才行爲太子舎人年二十<lb/>
七先舒卒朝野咸爲舒悲舒每哀慟退而歎曰吾不及莊<lb/>
生逺矣豈以無益自損乎遂不復哭<lb/>
又曰王敦起郭璞爲記室叅軍是時頴川陳述爲大將軍<lb/>
掾有美名爲敦所重未幾而没璞哭之哀甚呼曰嗣祖嗣<lb/>
<pb n="KR3k0012_SBCK_487-5a"/>
祖焉知非福未幾而敦作難<lb/>
又曰阮籍時率意獨駕不由徑路車迹所窮輙慟哭而返<lb/>
又曰衛玠卒謝琨哭之慟曰棟梁折不覺哀也<lb/>
王隱晉書曰愍懷太子爲賈后所害詔立臧爲太孫趙王<lb/>
行太傳趙王與太孫俱之東宫車服侍從皆愍懷之舊也<lb/>
列銅馳街宫人哭侍從者皆哽咽路人泣焉<lb/>
又曰阮籍隣家處女有才色女未嫁而死籍不識其父兄<lb/>
徑往哭之盡哀而去<lb/>
晉安帝紀曰廣州刺史呉隱之字處黙少有孝行遭母憂<lb/>
哀毀過禮太常韓康伯隣居康伯之母楊州刺史殷浩之<lb/>
妹聦明婦人也隱之毎哭康母輒輟事流涕悲不自勝旣<lb/>
而語康伯曰汝後若居銓衡當用如此輩人及康伯爲吏<lb/>
部尚書追隱之<lb/>
<pb n="KR3k0012_SBCK_487-5b"/>
晉中興書曰征北大將軍禇裒遣督護王堪迎流民軍次<lb/>
岱陂爲石遵所破死傷過半裒還京聞哭聲甚衆問何哭<lb/>
之多左右曰岱陂之役也裒耻恨發疾而薨<lb/>
沈約宋書曰劉愼字德願爲秦郡太守德願爲性麤率丗<lb/>
祖所狎侮上寵姬殷氏葬畢至墓謂德願曰卿哭貴妃若<lb/>
悲者當加厚賞德願應聲便號慟撫膺擗踊涕泗交橫上<lb/>
甚恱以爲豫州刺史上又令醫術人羊志哭殷氏志亦嗚<lb/>
咽他日有問志者卿郍得此副急淚志時新䘮愛姬荅曰<lb/>
我爾日哭亡妾耳<lb/>
崔鴻前燕録曰髙商渤海人也剛毅嚴重好學有事幹爲<lb/>
范陽太守聞兄開戰没悲哭歐血病不能起扶杖乃行慕<lb/>
容雋召見商泣謂左右曰自古友于之篤未有如商者也<lb/>
拜昌黎太守商泣曰臣兄亡於此郡臣故不忍爲之雋愍<lb/>
<pb n="KR3k0012_SBCK_487-6a"/>
而授遼西<lb/>
陳書曰張昭有至性及父卒兄弟並不衣錦帛不食鹽醋<lb/>
日唯食一升麥屑粥而巳每一感慟必致敺血隣里聞其<lb/>
哭聲皆爲之涕泣<lb/>
隋書曰周羅㬋進授大將軍其年冬帝幸雒陽陳主卒羅<lb/>
㬋請一臨哭帝許之縗絰送至墓所葬還釋服而後入朝<lb/>
帝甚嘉尚丗論稱其有禮<lb/>
唐書曰有鄭人唐衢者應進士乆而不第能爲歌詩意多<lb/>
感發見人文章有所傷歎者讀訖必哭涕泗不能巳每與<lb/>
人言論旣相別發聲一號音詞哀切聞之者莫不悽然泣<lb/>
下甞客遊太原屬戎帥軍宴衢得預會酒酣言事抗音而<lb/>
哭一席不樂爲之罷會故丗稱唐衢善哭爲名流稱重若<lb/>
此終不登一命而卒<lb/>
<pb n="KR3k0012_SBCK_487-6b"/>
又曰李光弼兼范陽長史河北節度使拔趙郡自禄山反<lb/>
常山爲戰場死人蔽野光弼酹其屍而哭之<lb/>
又曰韋昭度知政事與李磎並命時宰相崔昭緯專政惡<lb/>
李磎之爲人降制之日令知制誥劉崇魯哭麻以沮之<lb/>
晏子春秋曰景公游臨淄聞晏子卒公乘而驅之自以爲<lb/>
遟下車而趍知不若車之速又乗比至國四下而趍行哭<lb/>
至伏尸號曰今天降禍齊國不加寡人加於夫子社稷危<lb/>
矣百姓誰告<lb/>
文子曰九夷八狄之哭異聲而皆哀<lb/>
列子曰李梁之死楊朱望其門而不哭<hi>盡生性之道以至於亡故無所哀</hi>
隨梧之死楊朱撫其尸而哭<hi>生不幸而死故可哀也</hi>
又曰將隂夢火將病夢食飲酒者憂歌儛者哭<lb/>
又曰韓娥東之齊過逆旅旅人辱之韓娥因曼聲哭<hi>曼聲長引</hi>
<pb n="KR3k0012_SBCK_487-7a"/>
一里老㓜悲愁垂涕相對<lb/>
孟子曰華周𣏌梁之妻善哭其夫而變國俗<lb/>
韓子曰子産晨出聞婦人哭撫其御手而聽之有間使執<lb/>
而問焉則手殺其夫者異日御問夫子何以知之曰凡人<lb/>
之於其所親愛也始疾而憂臨死而懼巳死而哀今夫巳<lb/>
死不哀而懼是以知其姧也<lb/>
淮南子曰故哭之發於口涕之出於鼻此皆憤於中而形<lb/>
於外也<lb/>
又曰楊子見衢而哭之爲其可以南可以北<lb/>
韓詩外傳曰孔子行聞哭聲甚悲孔子曰驅之前有賢者<lb/>
至則臯魚也𬒳褐擁鎌哭於道傍孔子避車而與之言曰<lb/>
子非有䘮何哭悲也臯魚曰吾失之三少而好學周流諸<lb/>
侯以後吾親失之一也髙吾志簡吾事不事庸君失之二<lb/>
<pb n="KR3k0012_SBCK_487-7b"/>
也少擇交遊寡於親友老而無託失之三也樹欲静而風<lb/>
不止子欲養而親不待往而不可追者年也去而不可得<lb/>
見者親也吾請從此辭矣立槁而死<lb/>
又曰孔子出遊少原之野有婦人中澤而哭其音甚哀孔<lb/>
子使弟子問焉婦人曰嚮者刈蓍薪亡吾簮吾是以哀弟<lb/>
子曰刈蓍薪而亡簮有何悲焉婦人曰非悲傷亡簮也哀其<lb/>
亡故<lb/>
賈誼新書曰鄒穆公死鄒之百姓若失慈父行吟三月四<lb/>
境之隣於鄒者士民嚮方道而哭沽家不售其酒屠者罷<lb/>
刑而歸遨童不謳歌舂者不相杵<lb/>
愽物志曰文王以周公爲灌壇令朞秊風不鳴條文王夢<lb/>
見一婦人甚美當道哭曰我東太山女嫁爲西海婦而灌<lb/>
壇令當路有道德吾不敢以風雨過<lb/>
<pb n="KR3k0012_SBCK_487-8a"/>
列女傳曰齊人𣏌梁襲莒戰而死其妻乃就夫尸於城下<lb/>
哭之七日而城崩妻遂投淄水而死<lb/>
車頻秦書曰符登率萬人直到姚萇營下同聲向哭哀<lb/>
號動地萇心惡之與其衆議亦哭相應<lb/>
說苑曰孔子晨立堂前聞哭者聲音甚悲孔子援琴鼔之<lb/>
其音同也孔子出顔回曰今者有哭其音甚悲非獨哭死<lb/>
哭生離也孔子曰何以知之回曰以九山之鳥知之孔子<lb/>
使人問之曰今者父死家貧賣子以葬<lb/>
又曰季康子謂子游曰仁人者愛人乎曰然人亦愛之乎<lb/>
曰然康子曰子産死鄭人丈夫捨珮婦人捨珠珥夫婦巷<lb/>
哭之三月不聞竽瑟<lb/>
又曰鮑叔死管仲哭之泣下如雨從者曰非君臣父子也管<lb/>
仲曰生我者父母知我者鮑子士爲知巳者死而况爲之哀乎<lb/>
<pb n="KR3k0012_SBCK_487-8b"/>
劉向說苑曰晉文公入國至於河令棄籩豆茵席顔色犁<lb/>
黒手足胼胝者在後舅犯聞之中夜而哭文公曰吾亡也<lb/>
十有九年矣今將還國夫人不喜哭何對曰籩豆茵席所<lb/>
資者也而棄之顔色犁黒手足胼胝所以執勞苦者也而<lb/>
皆後之不勝其哀故哭也文公曰禍福利害有不與舅氏<lb/>
共之者有如河水<lb/>
魏文典論曰上洛都尉王琰獲髙幹以封侯其妻哭於内<lb/>
爲琰冨貴更取妾故也<lb/>
語林曰王武子葬夕孫子荆哭之甚悲賔客莫不爲垂涕<lb/>
哭畢向靈座曰卿常好驢鳴今爲君作驢鳴旣作聲似眞<lb/>
賔客大笑孫聞笑頋謂曰諸君不死令王武子死乎賔客莫不<lb/>
皆怒湏更之間或悲或笑或怒古詩曰啼呼哭泣如吹胡笳<lb/>
太平御覽卷第四百八十七<lb/>
</p>
<p>
</p>
  </div>
</body>
</text>
</TEI>
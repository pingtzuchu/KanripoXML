<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_720-1a"/>
太平御覽卷第七百二十<lb/>
　方術部一<lb/>
　　　　　養生<lb/>
易曰天地之大德曰生<lb/>
傳曰君子有四時朝以聽政<hi>聽國政</hi>晝以訪問<hi>問可否</hi>夕以脩<lb/>
念<hi>念所施</hi>夜以安身於是節宣其氣<hi>宣散也</hi>勿使有所壅閉湫<lb/>
<hi>子小切</hi>底<hi>音/止</hi>以露其體<hi>湫集也底滯也露羸也宣之則血氣集滯而躰嬴露</hi>兹心不爽<lb/>
而昏亂百度<hi>兹此也爽明也百度百事之節</hi>
老子養生要訣曰一人之身一國之象<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>臆之設猶宫室<lb/>
也支體之位猶郊境也骨節之分猶百川也腠<hi>七搆切</hi>理之<lb/>
間猶四衢也神猶君也血猶臣也氣猶民也故志人能理<lb/>
其身亦猶明君能治其國夫愛其民所以安其國愛其氣<lb/>
所以全其身民弊即國亡氣衰即身謝是以志人上士當<lb/>
<pb n="KR3k0012_SBCK_720-1b"/>
施醫於未病之間不追修施於旣敗之後故知國難保而<lb/>
易䘮氣難清而易濁審機權可以安社稷制嗜慾可以保<lb/>
性命若能攝生者當先除六害然後可以延駐何名六害<lb/>
一曰薄名利二曰禁聲色三曰廉貨財四曰損滋味五曰<lb/>
屏虚妄六曰除疽妬六者若存則養生之道徒設耳盖未<lb/>
見其有益也雖心希妙理口念眞經咀<hi>才與切</hi>嚼英華呼吸<lb/>
景象不能𥙷其促矣誠者所以保和全眞當湏少思少念<lb/>
少笑少言少喜少怒少樂少愁少惡少好少事少機夫多思<lb/>
則神散多念則心勞多笑則臟腑上飜多言則氣海虚脫多<lb/>
喜則膀胱納客風多怒則腠理奔浮血多樂則心神邪蕩多<lb/>
愁則頭靣燋枯多好則氣智潰溢多惡則精爽奔騰多事<lb/>
則䈥脉乾急多機則智慮沉迷兹乃伐人之生甚於斤斧<lb/>
蝕人之性猛於犲狼無乆行無乆坐無乆立無乆卧無乆<lb/>
<pb n="KR3k0012_SBCK_720-2a"/>
視無乆聽不飢強食則脾勞不渇強飲則胃脹體欲少勞<lb/>
食欲常少勞則勿過少勿令虚冬則朝勿虚夏則夜勿飽<lb/>
早起不在雞鳴前晚起不過日出後心内澄則眞人守其位<lb/>
氣内定則邪物去其身行欺詐則神悲行争競則神沮輕<lb/>
侮於人當減筭殺害於物必傷年行一善則䰟神歡搆一<lb/>
惡則魄神喜䰟神欲人生魄神欲人死常欲寛泰自居恬<lb/>
惔自守則神形安静災病不生仙録必書其名死籍必消<lb/>
其咎養生之理盡在此矣至於錬瓊丹而𥙷腦化金液以<lb/>
留神此上眞之妙道非食糓㗖血越分而修之萬人之中<lb/>
得者殊少深可誡焉<lb/>
莊子曰善養生若收羊視其後者而鞭之周威公曰何謂<lb/>
曰魯有單豹者巖居而谷飲不與民共利行年七十而猶<lb/>
有嬰兒之色不幸遇餓虎殺而食之有張毅者髙門懸薄<lb/>
<pb n="KR3k0012_SBCK_720-2b"/>
無不走也行年四十而有内熱之病以死豹養其内而虎<lb/>
食其外毅養其外而病攻其内此二子者皆不鞭其後者<lb/>
<hi>夫守一方之事至於過理者不及於㑹通之適者鞭其後者去其不及耳</hi>
又曰養形必先無　物物有餘而形不養者有之<lb/>
矣有生必先無離形形離而生亡者有之矣其來不能却<lb/>
其去不能止也悲夫丗之人以爲養形足以存養形神清<lb/>
　　　果不足以存生<lb/>
文子曰太上養神其次養形神清意平百節皆寕養生之<lb/>
本也肥肌膚充腹膓開嗜欲養生之末也<hi>淮南子同</hi>
韓子曰神不注於外則身全身全之謂得得者得身也<lb/>
吕氏春秋曰凢生之長也順之也使生不順者欲也故聖<lb/>
人必先適欲<hi>適節也</hi>室大則多隂臺髙則多陽多隂則蹷多陽<lb/>
則痿<hi>蹷也逆寒疾也痿不能行</hi>此隂陽不適之患也是故先王不處大室<lb/>
<pb n="KR3k0012_SBCK_720-3a"/>
不爲髙臺味不衆珎衣不燀<hi>之演切</hi>熱燀熱則理塞<hi>脉則閉結</hi>理<lb/>
塞則氣不逹味衆珎則胃充胃充則中大鞔<hi>音墜憊也</hi>中大鞔<lb/>
則氣不逹以此求長生其可得乎昔先聖王之爲苑囿園池<lb/>
<hi>也足</hi>以觀望勞形而己矣其爲宫室臺榭也足以辟燥備濕而<lb/>
巳矣其爲輿馬衣裘也足以逸身煖骸而巳矣其爲飲食<lb/>
<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>
                    <hi>音移</hi>醴也足以適味充虚而巳矣其爲聲色音樂也足以<lb/>
安性自娯而巳矣此五者之所以養性也非好儉而惡費<lb/>
也節于性也<lb/>
又曰天生隂陽寒暑燥濕四時之化萬物之變莫不爲利<lb/>
莫不爲害聖人察之以便生故精神安乎形而年壽長焉<lb/>
長也者非短而續之者也畢其數也畢數之務在去乎害<lb/>
何謂去害大甘大酸大苦大辛大醎五者充形則生害矣<lb/>
大喜大怒大憂大恐大哀五者接神則生害矣大寒大熱<lb/>
<pb n="KR3k0012_SBCK_720-3b"/>
大燥大濕大風大霧六者動精則生害矣<hi>諸言大者皆謂過制</hi>故凢<lb/>
養生莫若知本<hi>知本則疾</hi>無由至矣<lb/>
又曰湯問伊尹曰欲取天下若何伊尹曰欲取天下天下<lb/>
可取身將先取<hi>身先爲天下所取也</hi>凢事之本必先治身嗇其大寳<lb/>
<hi>大寳身也</hi>用新弃其陳湊理遂通精氣日新邪氣盡去反其<lb/>
天年此之謂眞人昔先聖王成其身而天下成治其身而<lb/>
天下治故善響者不於響於聲善景者不於景於形爲天<lb/>
下者不於天下　於身詩曰淑人君子其儀不忒其<lb/>
儀不忒正是四國言正諸身也故反道而身善矣行義而<lb/>
人善矣<lb/>
淮南子曰君子行正氣不行邪氣内便於性外合於義循<lb/>
理而動不繫於物而者正氣也推於滋味淫於聲色發於<lb/>
喜怒不頋後患者邪氣也邪與正相傷欲與性相害不<lb/>
<pb n="KR3k0012_SBCK_720-4a"/>
可兩立一植一廢故聖人損欲而從事於性凡治身養性<lb/>
節寢處適飲食和喜怒便動静而邪氣自不生豈若憂瘕<lb/>
疪之興痤疽之廢而豫備之哉<lb/>
又曰今萬物之來擢抜吾性<graphic n="KR2081" url="https://raw.githubusercontent.com/kanripo/KR-Gaiji/master/images/KR2081.png" mimeType="image/png"/>取吾精<hi>勢若</hi>泉原雖欲勿廪<lb/>
庸可得乎今夫樹木灌以潦水疇以肥壤十人養之一人<lb/>
拔之則必無餘蘖况以一國同伐之雖欲乆生豈可得哉<lb/>
今盆水在廷清之終日未能見眉睫濁之不過撓而不<lb/>
能察方貟人神易濁而難清猶盆水之類也<lb/>
又曰夫水之性清而沙土汩之人之性安而嗜慾亂之夫<lb/>
人之所受於性者耳目之於聲色也鼻口之於芳臭也肌<lb/>
膚之於寒煖也其情一也或通於神明或不免於癡狂者<lb/>
也其所以爲制者異也是故神者智之淵也神清則智明<lb/>
矣智心之府也智公則心平矣人莫鑒於洙泗而鑒於止<lb/>
<pb n="KR3k0012_SBCK_720-4b"/>
水者以其静也莫窺於生鐵而窺於明鏡者以其易也夫<lb/>
惟易且静故能形物之情性由此觀之用者也是故虚室<lb/>
生白吉祥止焉<lb/>
又曰聖人　不變其冝不易其常放准修䋲曲因<lb/>
其當夫喜怒者道之邪悲憂者德之失好憎者心之過嗜<lb/>
慾者性之累夫大怒破隂大喜墜陽薄氣發瘖驚怖爲狂<lb/>
憂悲多悉病乃成積好憎繁多禍乃相隨故心不憂樂德<lb/>
之至也性而不變静之至也嗜欲不載虚之至也無所愛<lb/>
憎平之至也不與物散粹之至也能此五者則通於神明<lb/>
通於神明者得其内者也<lb/>
抱朴子　内篇曰夫太元之山難知易求不天不地不沉<lb/>
不浮絶險𬗟邈崔巍﨑嶇和氣烟煴神童並遊玉井泓窈<lb/>
灌漑延休百二十官曹府相由离坎列位玄芝萬株絳<lb/>
<pb n="KR3k0012_SBCK_720-5a"/>
樹特生其實如珠金玉嵯峨醴泉出隅還年之土甘其清<lb/>
流于能修之松喬同儔此一山也長谷之山杳杳巍巍玄<lb/>
靈飄飄玉液霏霏金紫<hi>之房</hi>在乎其隈愚人競徃　至皆歸<lb/>
有道至士登之不衰採服黃精以致天飛此二山也古賢<lb/>
之所祕子思之<lb/>
又曰凢養生者欲令多聞而貴要博見而擇善偏修一事<lb/>
不足必頼也又患好事之徒各伏其所長知玄素之術者<lb/>
則曰唯房中之術可以度丗矣明吐納之道者則曰唯行<lb/>
氣足以延壽矣知屈伸之法者則曰唯導引可以難老矣<lb/>
知草木之方者則曰唯竒藥可以無窮矣學道之不能成就<lb/>
<hi>由乎</hi>偏枯之若此也<lb/>
又曰余祖鴻臚少時嘗爲臨沇令云此縣有民家丗壽考<lb/>
或出百歳或八九十後徙去子孫轉多夭折他人居其故<lb/>
<pb n="KR3k0012_SBCK_720-5b"/>
宅後亦累丗壽考由此乃覺是宅之所爲而不知何疑其<lb/>
井水殊赤乃試掘井左右得古人理丹砂數十斛去井數<lb/>
尺此丹沙汁因泉漸入井是以飲其水而得壽况乃錬丹<lb/>
沙而服之乎<lb/>
又曰人亦有不病者各有所制攝生食不欲飽眠不欲扇<lb/>
星下不卧里語曰人在人間日失一日如牽牛以詣屠所<lb/>
毎進一歩去死轉近也夫入九泉之下長夜罔極始爲螻<lb/>
蟻之粮終與塵埃合體令人怛然心熱求生之志何可不<lb/>
營<lb/>
新論曰曲陽侯王根迎方士西門君惠從其學養生却老<lb/>
之術君惠曰龜鶴稱三千歳以人之才何乃不如蟲鳥耶<lb/>
白虎通曰男子六十閉房户所以輔衰故重性命也<lb/>
㑹稽典録曰王充年漸七十乃作養生之書凢十六篇養<lb/>
<pb n="KR3k0012_SBCK_720-6a"/>
氣自守閉明塞聦愛精自輔服藥道引庶幾獲道<lb/>
劉根别傳曰取七歳男齒女髮與已頸垢合燒服之一歳<lb/>
則不知老常爲之使老有少容也<lb/>
嵇康養生論曰養生有五難名利不滅此一難也喜怒不<lb/>
除此二難也聲色不去此三難也滋味不絶此四難也神<lb/>
慮精散此五難也五者必存雖心希難老口誦至言咀嚼<lb/>
英華呼吸太陽不能不夭其年也五者無於胷中則信順<lb/>
日深玄德日全不祈喜而自福不求壽而自延此飬生大<lb/>
理所歸也<lb/>
又曰夫爲稼於陽丗偏有一漑之功者雖終歸於樵爛必<lb/>
一漑者後枯然則一漑之益固不可誣也而丗常謂一怒<lb/>
不足以侵性一哀不足以傷身輕而肆之是猶不識一漑<lb/>
之益而望嘉榖於旱苗者也是以君子知形恃神以立神<lb/>
<pb n="KR3k0012_SBCK_720-6b"/>
湏形以存悟生理之易失知一過之害生故脩性以保神<lb/>
安心以全身受憎不捿於情憂喜不留於心泊然無感而<lb/>
體氣和平又呼吸吐納服食養身使形神相親表裏俱濟<lb/>
也夫種田者一畝十斛謂之良田此天下通稱也不知區<lb/>
種可百餘斛田種一也至於樹養不同則功収相懸謂啇<lb/>
無十倍之價農無百斛之望此守常而不變者也且豆令<lb/>
人重榆令人瞑合歡蠲忿萱草忘憂愚智所知也薫辛<lb/>
害同豚魚不養丗所識也虱處頭而黒麝食栢而香頸<lb/>
處險而癭齒居晉而黄推此而言凢所食之氣蒸性染身<lb/>
莫不相應豈惟蒸之使重而無使輕害之使闇而無使明<lb/>
薫之使黄而無使堅芬之使香而無使延<hi>哉故</hi>神農曰上藥<lb/>
飬命中藥養性者誠知性命之理因輔養以通也而丗人不<lb/>
察唯五糓是嗜聲色是躭目惑玄黄耳務淫哇滋味煎其<lb/>
<pb n="KR3k0012_SBCK_720-7a"/>
腑臓醴醪煑其膓胃香芳腐其骨髓喜怒悖其正氣思慮<lb/>
消其精神哀樂殃其平粹夫以蕞尔之軀攻之者非一途<lb/>
易竭之身而内外受敵身非木石其能乆乎<lb/>
神仙傳曰彭祖云養壽之道但莫傷之而巳夫冬温夏凉<lb/>
不失四時之和所以適身也美色淑姿安閑性樂不致思<lb/>
欲之感所以通神也車服威儀知足無求所以一志也八<lb/>
音五色以養視聽之懽所以導心也凢此皆以養壽而不<lb/>
能斟酌之者反以速患古之智人恐下才之子不識事冝<lb/>
流遁不還故絶其源故經有上士别牀中士異𬒳服藥百<lb/>
過不如獨卧色使目盲聲使耳聾味令口爽言若能節宣<lb/>
其冝適抑楊其通塞者不减年筭而得其益凢此之類譬<lb/>
猶水火可否失適反爲害耳人不知其經脉損傷血氣不<lb/>
足肉理空踈髓腦不實體巳先病故爲外物所犯因風寒<lb/>
<pb n="KR3k0012_SBCK_720-7b"/>
酒色以發之耳若本充實豈有病乎凢逺思強徤傷人憂<lb/>
愁悲哀傷人喜樂過量傷人忿怒不解傷人汲汲所願傷<lb/>
人戚戚所患傷人寒煖失節傷人隂陽不交傷人人所傷<lb/>
者甚衆而獨責房室不亦惑哉男女相成猶天地相生也<lb/>
所以道養神氣使人不失其和天地得交接之道故無終<lb/>
竟之限人失交接之道故有殘折之期能避衆傷之事得<lb/>
隂陽之術則不死之道也天地晝離而夜合一歳三百六<lb/>
十交精氣和合者有四故能生育萬物不知窮極人能則<lb/>
之可以長存次則有服氣得其道則邪氣不能入治身之<lb/>
夲要也其餘歷藏導引之術及念體中萬神有含影中形<lb/>
之事不然干心志也人能愛精養體服氣錬神則萬神自<lb/>
守其不然者營衛枯疲萬神自逝非思念所留者也<lb/>
魏志曰呉普嘗問道於華佗佗謂普曰人體欲得勞動但<lb/>
<pb n="KR3k0012_SBCK_720-8a"/>
不當使極耳如揺動則糓氣易消血脉通流病不得生譬<lb/>
猶户樞不蠧流水不腐以其常動故也是以仙者及漢時<lb/>
有士君舊爲導引之事熊經鵄頋引挽腰體動諸關節以<lb/>
求難老吾有一術名五禽之戯汝可行之一曰虎二曰鹿<lb/>
三曰熊四曰猨五曰鳥亦以除疾並利蹄足以當導引體<lb/>
中不快起作一禽之戯普施行之遂年九十餘<lb/>
博物志曰魏武帝問封君逹養生之術君逹曰體欲常勞<lb/>
食欲常少勞無過虚省肥濃節醎酸减思慮損喜怒除馳<lb/>
逐愼房室春夏施冩秋冬閑藏武帝行之有効<lb/>
髙湛養生論曰王叔和髙平人也博好經方洞識攝生之<lb/>
道嘗謂人曰食不欲雜雜則或有所犯當時或無災患積<lb/>
乆爲人作疾㝷常飲食每令得所多飡今人彭亨短氣或<lb/>
致暴疾夏至秋分少食肥膩餅臛之屬此物與酒食瓜果相<lb/>
<pb n="KR3k0012_SBCK_720-8b"/>
妨當時不必習病入秋節變陽消隂息寒氣惣至多諸暴<lb/>
卒良由渉夏取冷大過飲食不節故也而不逹者皆以病<lb/>
至之日便謂是受病之始而不知其所由來者漸矣豈不<lb/>
惑哉<lb/>
養生要曰起東向坐以兩手相摩令熱以手摩額上至頂<lb/>
上滿二九止名曰存泥丸又清旦𥘉起以兩手人兩耳極<lb/>
上下之二七止令人不聾次縮鼻閉氣右手從頭上引<lb/>
左耳二七止次引兩髮鬢舉之令人血氣流通頭不白又<lb/>
摩手令熱以摩身體從上至下名乾浴令人勝風寒時氣<lb/>
寒熱頭痛百病皆除<lb/>
莊子曰吹喣呼吸吐故納新熊經鳥伸爲壽而巳矣此道<lb/>
引之士養形之人也彭祖壽考者之所好也<lb/>
養生要伏氣經曰道者氣也寳氣得道長存神者精也寳<lb/>
<pb n="KR3k0012_SBCK_720-9a"/>
精則神明長生精者血脉之川流守骨之靈神精去則骨<lb/>
枯骨枯則死矣是以爲道者務寳其精從夜半至日中爲<lb/>
生氣時正僵仆瞑目握固<hi>掘固者如嬰兒之捲手</hi>閉氣不息於心中<lb/>
數至二百乃口吐氣出之曰増息如此身神具五藏安能<lb/>
閉氣數至二百五十華蓋明<hi>華蓋眉也</hi>耳目聦舉無病邪不入<lb/>
寳氣一名日行氣一名長息其法正僵仆徐潄澧泉<hi>豊泉唾也</hi>
而咽之因行氣口但吐氣鼻但内氣徐縮引之莫大極滿<lb/>
者難還入五息巳一息自可吐也一息數之至九十息頻<lb/>
伸訖復爲之滿四九三百六十息爲一竟咽之乃鼻内氣<lb/>
也不尓或令欬凡内氣上外吐氣則氣不流自覺周身也<lb/>
抱朴子曰城陽郄儉少時行獵墮空塚中飢餓見塚中先<lb/>
有大龜數數廻轉所向無常張口吞氣或俛或仰儉素亦<lb/>
聞龜能導引乃試隨龜所爲遂不復飢百餘日後人有偶<lb/>
<pb n="KR3k0012_SBCK_720-9b"/>
窺塚中見儉而出之後竟能咽氣斷榖魏王拘置土室中<lb/>
閑試之一年不食顔色恱澤氣力自若<lb/>
又曰尔乃咀吸寳華谷神太清外珎五耀内守九精<lb/>
修養雜訣曰老子云玄北之門是謂天地根綿綿若存用<lb/>
之不勤言口鼻也天地之門以吐納隂陽生死之氣毎至<lb/>
旦靣向午展兩手於膝之上徐按捺百節口吐濁氣鼻引<lb/>
清氣所以吐故納新是蹙氣良乆徐徐吐之仍以左右手<lb/>
上下前後柘取氣之時意想太和元氣下入毛際流於五<lb/>
臟四支皆受其潤如山納雲如地受澤若氣通則竟腹中<lb/>
咽咽轉動若得十通即竟身體潤澤而色光渙耳目聦明<lb/>
飲食有味氣力倍加諸疾去矣○守九精法言曰生氣時牀<lb/>
鋪厚軟枕與身平仰卧展脚握固去身四五寸兩手亦去<lb/>
身四五寸微微鼻引大陽清氣入意送此氣遍身體即閉<lb/>
<pb n="KR3k0012_SBCK_720-10a"/>
氣至極然後細從口吐之勿令耳聞吐氣之聲也<lb/>
著生論曰大凢著生先調元氣身有四氣人多不明四氣<lb/>
之中各主生死一日乾元之氣化爲精精反爲氣精者連<lb/>
於神精益則神明精固則神暢神暢則生徤若精散則神<lb/>
疲精竭則神去神去則死二曰坤元之氣化爲血血復爲<lb/>
氣氣血者通於内血壯則體豐血固則顔盛顔盛則生合<lb/>
若血衰即髮變血敗則腦空腦空則死三曰庻氣庻氣者<lb/>
二元交氣氣化爲津津復爲氣氣運於生生託於氣隂陽動<lb/>
息滋潤形骸氣通即生氣乏則死四曰衆氣衆氣者榖氣也<lb/>
榖濟於生終誤於命食榖味雖生藴榖氣還死精能附血<lb/>
氣能附生常使循環即身永固乾元之陽陽居隂位臍下<lb/>
氣海是也坤元之隂隂居陽位腦中血海是也生者屬<lb/>
陽陽貫五臟喘息之氣是也死者屬隂隂納五味穢惡之<lb/>
<pb n="KR3k0012_SBCK_720-10b"/>
氣是也氣海之氣以壯精神以填骨髓血海之氣以𥙷肌<lb/>
膚以流血脉喘息之氣以通六腑以扶四支穢惡之氣以<lb/>
亂身神以腐五臓<lb/>
修養雜訣氣銘曰一氣未分三才同源清濁旣異元精各<lb/>
存天法象我我法象天我命在我不在於天昧用者夭善<lb/>
用者延性和者寂守一神閑靈芝在身不在於山返一守<lb/>
和理合玄玄精極乃明神極乃靈氣極乃精無精氣乃冥<lb/>
因氣而衰因氣而榮因氣而死因氣而生喜怒亂氣性情<lb/>
交争擁構成患神形豈寕錬陽銷隂其氣自行以正遣邪<lb/>
其患自平乾坤澄浄子後午前閉目平坐握固冥然納息<lb/>
盧中吐息天關入息微微岀息綿綿以意引氣臓腑廻旋<lb/>
然後呵之榮衛通宣但有不和遣之踵前五呵六呵無疾<lb/>
不蠲凢欲胎息導引爲先經脉不擁關節不煩或如射雕<lb/>
<pb n="KR3k0012_SBCK_720-11a"/>
側身彎環或舉腰膝如蟾半圎交枝腦後左旋右旋勁展<lb/>
兩足氣岀指端擺掣四肢捉搦三關熟摩尺澤氣海亦然<lb/>
叩齒集神合䏬固關寘心亡形任意徃還覽氣調匀擁塞<lb/>
喉間擁氣則咽三咽相連轉舌漱入咽下丹田以意送之<lb/>
令聲泊然一咽三咽再咽如前三十六咽胎息成焉大道<lb/>
無爲爲於無爲不爲無爲莫若無爲不思爲思莫若無思<lb/>
萬法自然不假施爲不寒不熱不渇不飢　淡無爲以道<lb/>
自怡妙中之妙微中之微懷道君子銘之佩之<lb/>
太平御覽卷第七百二十<lb/>
<pb n="KR3k0012_SBCK_720-11b"/>
</p>
<p>
</p>
  </div>
</body>
</text>
</TEI>
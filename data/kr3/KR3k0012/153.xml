<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_153-1a"/>
太平御覽卷第一百五十三　皇親部十九<lb/>
　　　　　公主中<lb/>
沈約宋書曰山隂公主淫恣過度謂帝曰妾與陛下男女<lb/>
雖異俱託體先帝陛下六宫百數而妾唯一駙馬事不均<lb/>
平乃　如此帝爲主置面首左右三十人進爵㑹稽郡長<lb/>
公主秩同郡王食湯沐邑二千户給鼔吹一部加班劒二<lb/>
十人帝毎出主與朝臣常共陪輦主以吏部禇淵貌美就<lb/>
帝請以自侍帝許之淵侍主十日備見逼迫誓死不廻遂<lb/>
得免也<lb/>
又曰徐逵之尚武帝長女㑹稽宣公主爲彭城沛二郡太<lb/>
守子湛之字孝源㓜孤爲武帝所愛常與江夏王義恭食<lb/>
不離帝側永𥘉三年詔以公主一門嫡長湛之致節之㣧<lb/>
封枝江縣侯數歳與弟淳之共車行牛奔車壞左右人馳<lb/>
<pb n="KR3k0012_SBCK_153-1b"/>
來赴之湛之先令取弟衆咸歎其㓜而有識及長頗渉文<lb/>
義事祖父母及母以孝聞元嘉中爲黄門侍郎祖母年老辭<lb/>
以朝直不拜後拜祕書監㑹稽公主身居長嫡爲文帝所<lb/>
禮家事大小必諮而後行西征謝晦使公主留止臺内揔<lb/>
攝六宫毎不得意輒號哭上甚憚之𥘉武帝微時貧陋過<lb/>
甚常自徃新洲伐荻有衲布衣襖等皆是敬皇后手自作<lb/>
武帝旣貴以此衣付公主曰後丗若有驕奢不節者可以<lb/>
此衣示之湛之爲大將軍彭城王義康所愛與劉湛之等<lb/>
頗相附及劉湛之得罪事連湛之文帝大怒將致大辟湛<lb/>
之憂懼無計以告公主公主即日入宫及見文帝因號哭<lb/>
下牀不復施臣妾之禮以錦囊盛武帝衲衣擲地以示上<lb/>
曰汝家本貧賤此是我母爲汝父作此衲衣今日有一頓飽<lb/>
食便殘害我兒子上亦號哭湛之由此得全<lb/>
<pb n="KR3k0012_SBCK_153-2a"/>
又曰王僧綽㓜有大成之度衆便以國器許之好學練悉<lb/>
朝典年十三父曇首卒文帝引見拜便流涕哽咽上亦悲<lb/>
不自勝襲封豫寧縣侯尚文帝長女東陽獻公主𥘉爲江<lb/>
夏王義恭司徒叅軍累遷尚書吏部郎叅掌大選宏識流<lb/>
品任舉咸盡其分<lb/>
又曰宋丗諸公主莫不嚴妬明帝毎疾之湖熟令袁慆妻<lb/>
以妬賜死使近臣虞通之撰妬婦記左光禄大夫江湛孫<lb/>
斆尚孝武帝女上乃使人爲斆作表讓婚曰伏承詔旨當<lb/>
以臨海公主降嬪臣寒門悴族人凡質陋閭閻有對本隔<lb/>
天姻如臣素流家貧業寡年近將冠皆巳有室荆釵布裙<lb/>
足得成禮自晉氏巳來配尚公主者雖累經美胄亟有名<lb/>
才至如王敦懾氣桓温歛威眞長佯愚以固辭子敬炙足<lb/>
以求免王偃無仲都之質而祼雪於北階何瑀闕龍工之<lb/>
<pb n="KR3k0012_SBCK_153-2b"/>
姿而見投於深井謝莊迨自害於朦膄殷仲幾不免於強<lb/>
鉏制勒甚於僕隷防閑過於婢妾行來出入人理之常當<lb/>
待賔客朋從之義而令掃轍息駕無窺門之期廢筵抽席<lb/>
絶接對之理非唯交友離異仍乃兄弟踈闊姆妳爭媚相<lb/>
勸以嚴妮媪競前相謟以急其間又有應荅問訊卜筮師<lb/>
母乃至殘飲餘食詰辨與誰衣𬒳故弊必責頭領或進不<lb/>
獲前或入不聽出入則嫌於欲踈出則疑有别意召必以<lb/>
三更爲期遣必以日出爲限夕不見晚魄朝不識曙星至<lb/>
於夜歩月而弄琴晝拱𬒮而披卷一生之内與此長乖又<lb/>
聲影才聞則少婢奔迸𥚑𬒮向席則醜老叢來左右整刷<lb/>
以疑寵見嫌賔客未冠以少容致斥如臣門外代荷殊榮<lb/>
足定家聲便預提拂清宫美宦或由才升一叨婚戚咸成<lb/>
恩假是以仰冒非冝披霧丹質非唯上陳一已規全身之<lb/>
<pb n="KR3k0012_SBCK_153-3a"/>
願實乃廣申諸門受患之切㐲願天慈照察特賜蠲停若<lb/>
恩制頒降披請不申便當刑膚剪髮投山竄海帝以此表<lb/>
遍示諸主以諷切之并爲戲笑<lb/>
梁書曰武帝諸女臨安安吉長城三主並有文才而安吉最<lb/>
得令稱<lb/>
又曰王琳字孝璋位司徒左長史琳齊代娶梁武帝妹義<lb/>
興昭長公主有子九人並知名長子銓字公衡美風儀善<lb/>
占吐尚武帝女永嘉公主拜駙馬都尉銓雖學業不及弟<lb/>
錫而孝行齊焉時人以爲錫銓二王可謂玉昆金季母長<lb/>
公主疾銓形貌瘠貶人不復識及居喪哭泣無常因得氣<lb/>
疾位侍中丹陽尹卒於衛尉卿<lb/>
又曰栁偃字彦游年十二梁武帝引見詔問讀何書對曰<lb/>
尚書又問有何美句對曰德惟善政政在養民衆咸異之<lb/>
<pb n="KR3k0012_SBCK_153-3b"/>
詔尚武帝女長城公主拜駙馬都尉<lb/>
又謝覽字景滌尚齊錢唐公主拜駙馬都尉武帝平建業<lb/>
朝士皆拜覽時年二十餘爲太子舎人長揖而巳意氣閑<lb/>
雅視瞻聦明武帝目送良乆謂徐勉曰覺此生芳蘭竟體<lb/>
想謝㽵正當如此自此乃𬒳賞味<lb/>
又曰謝眺及殷叡素與梁武以文章相得帝以大女永興<lb/>
公主適叡子鈞第二女永丗公主適眺子謨及帝爲雍州<lb/>
二女並暫隨母向州及帝即位二公主始隨内還武帝意<lb/>
薄謨又以門單欲更適張弘䇿子弘䇿卒又以與王志子<lb/>
謨而謨不堪歎恨爲書狀如詩贈公主公主以呈帝甚加<lb/>
矜歎而婦終不得還㝷用謨爲信安縣稍遷王府諮議<lb/>
又曰殷叡子鈞尚武帝永興公主自宋齊巳來公主多驕<lb/>
淫無行永興公主加以險虐鈞形貌短小爲公主所憎每<lb/>
<pb n="KR3k0012_SBCK_153-4a"/>
𬒳召入先滿壁爲殷叡字鈞輒流涕以出主命婢束而反<lb/>
之鈞不勝怒而言於帝帝以犀如意擊主碎於背然猶恨<lb/>
鈞<lb/>
又曰張纉字伯緒纉年十一尚武帝第四女冨陽公主拜<lb/>
駙馬都尉封利豪亭侯召𥙷國子生起家祕書郎時年十<lb/>
七身長七尺四寸眉目踈朗神采爽發武帝異之甞曰張<lb/>
壯武云後八丗有逮吾者其此子乎<lb/>
後魏書曰金根車公主封君皆乗之但右騑而巳<lb/>
又曰太祖甞引崔玄伯講論漢書至婁敬說漢髙祖欲以<lb/>
魯元公主妻匈奴善之嗟嘆良乆是以諸公主皆釐降于<lb/>
賔附之國<lb/>
又曰陸昕之風望端雅尚常山公主拜駙馬都尉公主奉<lb/>
姑有孝稱𥘉與穆氏瑯瑘長公主兹並爲女侍中又性不<lb/>
<pb n="KR3k0012_SBCK_153-4b"/>
妬忌以昕之無子爲納妾媵而皆育女公主有三女無男<lb/>
以昕之從兄希道第四子彰爲嗣<lb/>
又曰蕭寳寅尚南陽長公主賜帛一千疋并給禮具公主<lb/>
有婦德事寳寅盡肅雍之禮好合雖積年而敬事不替寳<lb/>
寅每入室公主必立以待之相遇如賔自非太妃疾篤未<lb/>
曽歸休寳寅器性温順自處以禮奉敬公主内外諧穆清<lb/>
河王懌親而重之<lb/>
又曰馮穆尚順陽公主宋翻爲河隂令公主家奴爲劫攝<lb/>
而不送飜將兵圍主宅執主婿馮穆歩驅向縣時正炎暑<lb/>
立之日中流汗霑地<lb/>
又曰陳留公主寡居泰州刺史張彛意願尚主主亦許之<lb/>
僕射髙肇亦望尚主主意不可肇怒譛彛於丗宗停廢數<lb/>
年<lb/>
<pb n="KR3k0012_SBCK_153-5a"/>
又曰髙道穆爲御史中尉莊帝姊壽陽公主行犯清路執<lb/>
赤棒卒河之不止穆令棒破其車公主深以爲恨泣以訴<lb/>
帝帝謂主曰髙中尉清貞之人彼所行者公事豈可以私<lb/>
責之<lb/>
又曰宿石元明帝時拜中壘將軍甞從獵帝親欲射虎石<lb/>
扣馬諌引帝上髙原上後虎騰躍殺人詔石爲忠臣切諌<lb/>
免虎之害賜馬一疋尚上谷公主拜駙馬都尉<lb/>
又曰劉昶尚武邑公主主薨更尚建興公主又尚平陽長<lb/>
公主及昶終與三公主同塋異穴<lb/>
又曰劉輝字重昌正始𥘉尚蘭陵長公主丗宗第三姊也<lb/>
公主頗嚴妬輝甞私幸主侍婢有身主笞殺之割其孕子<lb/>
節解以草裝實婢腹祼以示輝輝遂忿憾踈公主公主姊<lb/>
因入聽講言其故靈太后太后𥘉勑清河王懌窮其事懌<lb/>
<pb n="KR3k0012_SBCK_153-5b"/>
與髙陽王雍廣平王懷奏其不知之狀無可爲夫婦之禮<lb/>
請離婚削除封位太后從之<lb/>
又曰嵇抜丗爲訖奚部帥其父根皇始𥘉率衆歸魏太祖<lb/>
嘉之拔尚華隂公主生子敬元紹之逆也公主有功超授<lb/>
敬大司馬封長樂王<lb/>
又蠕蠕曰太昌元年六月阿那瓌遣使朝貢并爲長子請<lb/>
尚公主孝武詔以范陽王誨之長女瑯瑘公主許之未及<lb/>
成婚帝入關東西魏競結阿那瓌爲婚好西魏文帝乃以<lb/>
孝武時舎人元翌女稱爲化政公主妻那瓌兄弟塔寒<lb/>
又曰阿那瓌遣使朝貢復因求㛰詔以常山王隲妹樂安公<lb/>
主許之改封爲蘭陵郡長公主阿那瓌奉馬千疋以爲娉<lb/>
禮請迎公主詔兼宗正卿元壽兼太常卿孟韶等送公主<lb/>
自晉陽北邁資用器物咸出豐渥阿那瓌遣迎公主於新<lb/>
<pb n="KR3k0012_SBCK_153-6a"/>
城之南<lb/>
陳書沈君理美風儀博渉有識覽陳武帝鎭南徐州深見<lb/>
器重命尚㑹稽長公主及帝受禪拜駙馬都尉封永定亭<lb/>
侯爲呉郡太守時兵革未寧百姓荒弊君理揔集士卒修<lb/>
飾器械深以幹理見稱<lb/>
又曰蔡凝字子居美容止及長愽學有文詞尤工草隷累<lb/>
遷太子中舎人以名家子選尚信義公主拜駙馬都尉中<lb/>
書侍郎遷晉陵太守及將之郡更令左右修中書廨宇謂<lb/>
賔友曰庶來者無勞㝷授吏部侍郎凝年位未髙而才地<lb/>
爲時所重常端坐西齋自非素貴名流罕所交接趣時者<lb/>
多譏焉宣帝常謂凝曰我欲用義興主壻錢肅爲黄門郎<lb/>
卿意何如凝正色曰帝戚恩由聖旨則無所復問若格以<lb/>
僉議黄散之職故湏人門兼美帝黙然而止肅聞而不平<lb/>
<pb n="KR3k0012_SBCK_153-6b"/>
義興公主日譖之㝷免官遷交阯<lb/>
後周書尉遟俟兠性弘𥙿有鑒識尚太祖姊昌樂大長公<lb/>
主生逈及俟兠病且卒呼二子撫其首曰汝等並有貴相<lb/>
但恨吾不見爾各冝勉之<lb/>
隋書曰文帝時蘭陵公主寡上爲之求夫選親衛栁述及<lb/>
蕭瑒等以示相者孫鼎鼎曰瑒當封侯而無貴妻之相述<lb/>
亦通顯而守位不終上曰位由我耳遂以主降述<lb/>
又曰蘭陵公主字阿五髙祖第五女也美姿儀性婉順好<lb/>
讀書髙祖於諸女中特所鍾愛𥘉嫁儀同王奉孝卒適河<lb/>
東栁述時年十八諸姊並驕踞主獨折節遵於婦道事舅<lb/>
姑甚謹遇有疾病必親奉湯藥髙祖聞之大恱由是述漸<lb/>
見寵遇𥘉晉王廣欲以主配其妃弟蕭瑒髙祖𥘉許之後<lb/>
遂適述晉王因不恱及述用事彌惡之髙祖旣崩述徙嶺<lb/>
<pb n="KR3k0012_SBCK_153-7a"/>
表煬帝令主離絶將改嫁之公主以死自誓不復朝謁上<lb/>
表請免主號與述同徙帝大怒曰天下豈無男子欲與述<lb/>
同徙耶主曰先帝以妾適于桞家今有罪妾當從坐願陛<lb/>
下屈法申恩帝不從主憂而卒<lb/>
又曰南陽公主煬帝長女也美風儀有志節造次必以禮<lb/>
年十四嫁許國公宇文士及以謹肅聞及述病且卒主親<lb/>
調飲食手自奉上丗以此稱之及宇文化及逆弑主隨至<lb/>
聊城而化及爲竇建徳所敗士及自濟北西歸大唐時隋<lb/>
代衣冠並在其所建德引見之莫不惶懼失常唯主神色<lb/>
自若建德與語主自陳國破家亡不能報怨雪恥淚下盈<lb/>
襟聲辭不輟情理切至建德及觀聽者莫不爲之動容隕<lb/>
涕咸肅然敬異焉及時主有一子名禪師年且十歳建德<lb/>
遣武賁郎將於士澄謂主曰宇文化及躬行弑逆人神所<lb/>
<pb n="KR3k0012_SBCK_153-7b"/>
不容今將族滅其家公主之子法當從坐若不能割愛亦<lb/>
聽留之主泣曰武賁旣是隋室貴臣此事何湏見問建德<lb/>
竟殺之主㝷請建德削髮爲尼<hi>士及右衛將軍述之子也以父勲封新城縣公隋文</hi>
<hi>帝甞引入卧内與語竒之令尚煬帝女南陽公主</hi>
太平御覽卷第一百五十三<lb/>
</p>
<p>
</p>
  </div>
</body>
</text>
</TEI>
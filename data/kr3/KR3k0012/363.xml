<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_363-1a"/>
太平御覽卷第三百六十三<lb/>
　人事部四<lb/>
　　　字<lb/>
　　　形體<lb/>
　　　頭上<lb/>
　　　　　字<lb/>
禮記冠義曰冠而字之成人之道也<lb/>
春秋說曰字者飾也<lb/>
謝承後漢書曰傅爕字南容北地靈州人也本字㓜起慕<lb/>
南容三復白珪乃改焉<lb/>
晉中興書曰諸葛恢字道明賾弟也弱冠知名試守即丘<lb/>
長轉臨沂令值天下亂避地江左于時潁川荀闓字道明<lb/>
陳留蔡謨字道明俱有名譽號曰中興三明時人爲之歌<lb/>
<pb n="KR3k0012_SBCK_363-1b"/>
曰京都三明各有名蔡氏儒雅荀葛清<lb/>
又曰孔愉字敬康少與同郡張茂字偉康丁潭字子康俱<lb/>
知名號曰㑹稽三康<lb/>
徐廣晉紀曰桓温才氣雄儁恢爽陵邁温嶠見其㓜時知<lb/>
必非常故父彛字曰温<lb/>
白虎通曰人所以有字何所以冠德明功敬成人也故禮<lb/>
士冠經曰賔北面字之又曰冠而字之敬其名也所以五<lb/>
十乃稱伯仲者五十知天命思慮定也能從四時長㓜之<lb/>
序故以伯仲號也<lb/>
荀氏家傳曰荀愷字茂伯小而智外祖晉宣王甚器之字<lb/>
爲虎子弟悝爲龍子王每謂曰俟汝長大當共天下<lb/>
陳武別傳曰武胡人育於臨水令陳君君竒之起議欲易<lb/>
其故字武長跪自啓曰里語有之都亭䑕數聞長者語今<lb/>
<pb n="KR3k0012_SBCK_363-2a"/>
當易字寔有私心甞聞長卿慕藺相如之行故字相如徃<lb/>
在郷里乆聞故老之說稱漢使蘇武執忠守志不服單于<lb/>
流放漠北擁節牧羊寄秋鴈以訴心因行雲而託誠髙山<lb/>
仰止意竊慕之陳氏嘉其志遂名之曰武又欲令字仲顯<lb/>
其本是胡人而石勒石虎諱胡曰國人故因字之曰國武<lb/>
尹文子曰康衢長者字僮曰善搏<hi>音博</hi>字犬曰善噬賔客不<lb/>
過其門者三年長者恠而問之以寔對於是改之賔客復<lb/>
徃<lb/>
聖證論曰學者不知孟軻字按子思書及孔叢子有孟子<lb/>
居即是軻也軻少居坎軻故名軻字子居也<lb/>
　　　　　形體<lb/>
釋名曰形有形像之異也體弟也骨肉毛血表裏大小相<lb/>
次第也<lb/>
<pb n="KR3k0012_SBCK_363-2b"/>
尚書大傳曰堯八眉舜四瞳子禹其跳湯扁文王四乳八者<lb/>
如八字者也其跳者踦也<hi>其發聲也踦歩足不能相過也</hi>扁者枯也<hi>言湯體半</hi>
<hi>小家扁枯</hi>言皆不善也<lb/>
韓詩外傳曰惟天命本人情人有五藏六府何謂五藏情<lb/>
藏於腎神藏於心魂藏於肝魄藏於肺志藏於脾何謂六<lb/>
府咽喉量入之府<graphic n="KR2075" url="https://raw.githubusercontent.com/kanripo/KR-Gaiji/master/images/KR2075.png" mimeType="image/png"/>者五糓之府大腸轉輸之府小腸受<lb/>
成之府膽積精之府膀胱精液之府也<lb/>
孝經援神契曰人頭圎象天足方法地五藏象五行四胑<lb/>
法四時九竅法九分目法日月肝仁肺義腎志心禮膽斷<lb/>
脾信膀胱決難髪法星辰節法日歳腸法鈐<hi>鈐鈎也主</hi>
<hi>鍵閉</hi>
東觀漢記曰詔書令功臣家各自記功狀不得自增加以<lb/>
變時事或自道先祖形貌表相無益事實復曰齒長一寸<lb/>
<pb n="KR3k0012_SBCK_363-3a"/>
龍顔虎口竒毛異骨形容極變亦非詔書之所知也<lb/>
又曰上復以朱祐爲護軍常舎止於中祐侍醼從容曰長<lb/>
安政亂云有日角之相從以觀上風采上曰召刺姦收護<lb/>
軍祐由是不復言<lb/>
江表傳曰孫權生而方頥大口目有精光<lb/>
晉起居注曰懷帝琅邪恭王子母曰夏侯氏帝生有白毫<lb/>
生於目左角龍顔隆準眼有精曜<lb/>
蜀李書曰武帝諱雄字仲儁始祖第三子帝身長八尺三<lb/>
寸美容貌相工相之曰此君將貴其相有四目如重雲鼻<lb/>
如龜龍口如方器耳如相望法爲貴人位過三公不疑也<lb/>
帝每周旋郷里有識者皆器重之有劉化者道術士<lb/>
也太康中每語郷里曰李仲儁有大貴之表終爲人主<lb/>
也<lb/>
<pb n="KR3k0012_SBCK_363-3b"/>
車頻秦書曰符堅時四夷賔服湊集關中四方種人皆竒<lb/>
貌異色晉人爲之題目謂胡人爲側鼻東夷爲廣面闊頞<lb/>
北狄爲匡脚面南蠻爲腫蹄方方以類名也<lb/>
呉均齊春秋曰太祖神容魁梧天表英特體有龍文寛雅<lb/>
沉深喜怒不形於人<lb/>
隋書曰髙祖文帝龍顔額有五柱入頂目光外射<lb/>
晏子春秋曰伊尹倨身湯傴<lb/>
孫卿子非曰衛靈公有臣公孫吕長七尺面居三尺廣三<lb/>
寸鼻目取具名振天下<lb/>
管子曰子産日角晏平仲月角尾生犀角栁下惠史魚反<lb/>
角<lb/>
丈子曰人頭之圎以法天足之方以象地天有四時五行<lb/>
九解三百六十日人亦復有四支五藏九竅三百六十節<lb/>
<pb n="KR3k0012_SBCK_363-4a"/>
天有風雨寒暑人亦有取與喜怒膽爲雲肺爲雨脾爲風<lb/>
腎爲電肝爲雷以與天地相類而心爲之主耳目者日月<lb/>
也而血氣者風雨也日月失行而薄蝕無光風雨非時毀<lb/>
折生災五星失行州土受其殃天地之道愛其神明人之<lb/>
耳目何能乆勤而不愛精神何能乆馳而不止是故聖人<lb/>
内而不失也<lb/>
孔叢子曰魏安釐王欲以馬回爲相問子順曰回爲人便便<lb/>
亮直之丈夫也順曰聞諸孫卿其爲人長目而豕視必體<lb/>
方而心圎臣見其面非不偉其體幹而疑其目王卒用之<lb/>
果以謟得罪<lb/>
莊子曰老萊子弟子出薪遇仲尼反以告曰有人於彼修<lb/>
上而趣下末僂而後耳<hi>耳却近後而上僂也</hi>視若營四海不知其誰<lb/>
氏之子老萊子曰是丘也<lb/>
<pb n="KR3k0012_SBCK_363-4b"/>
淮南子曰形者生之舎也<lb/>
又曰夫神者所受於天也而形體者所禀於地也故曰一<lb/>
生二二生三三生萬物故曰一月而氣二月而血三月而<lb/>
胎四月而胞五月而筋六月而骨七月而成八月而動九<lb/>
月而躁十月而生形體以成五藏乃形是以肺主目腎主<lb/>
鼻膽主口肝主耳<lb/>
又地形篇曰東方川谷之所主日月之所生其人銳形小<lb/>
頭隆鼻大口鳶肩企行竅通於目筋氣屬焉倉色主肝長<lb/>
大早知而不壽南方陽氣之所浹暑温居之其人墮形銳<lb/>
上大口决眦竅通於耳血脉屬焉赤色主心早壯而夭西<lb/>
方髙土川谷出焉日月入焉其人皆方面脩頸卬行竅通<lb/>
於鼻皮革屬焉白色主肺而勇敢不仁北方幽晦不明天<lb/>
之所閉者也寒冰之所積者也其人翕形短頸大肩下凥<lb/>
<pb n="KR3k0012_SBCK_363-5a"/>
竅通於隂骨幹屬焉黒色主賢其人惷愚而壽中央四逹<lb/>
風氣之所通雨露之所㑹也其人大面短頥美鬚竅通於<lb/>
口膚肉屬焉黄色主胃而惠聖<lb/>
博物志曰東方少陽日月所岀山谷清㓪其人姣好西方<lb/>
少隂日月所入其土窈冥其人髙鼻深目多毛南方太陽<lb/>
土下水沃其人大口北方太隂土平廣深其人廣面縮頸<lb/>
中央四抄風雨交山谷峻其人端立<lb/>
神仙傳曰玉札金䇶内經皆云老子黄色美鬚廣顙長耳<lb/>
大目踈齒方口厚脣有叅午逹理魚目虎鼻純骨雙柱耳<lb/>
有三門足蹈二五手把十丈<lb/>
列女傳曰叔姬之生叔魚也生而視之曰是虎目而豕啄<lb/>
鳶肩而牛腹谿壑可滿是不可猒也<lb/>
李邰别傳曰公長七尺八寸多鬚髯八眉左耳有竒表項<lb/>
<pb n="KR3k0012_SBCK_363-5b"/>
枕如鼎足手握三公之字<lb/>
管寧別傳曰寧身長八尺龍顔秀眉<lb/>
論衡曰蒼頡四目而佐帝公子重耳駢脅爲諸侯霸蘇<lb/>
秦骨鼻爲六國相張儀仳脅相秦魏<lb/>
　　　　　頭上<lb/>
說文曰首頭也顝<hi>口瓦切</hi>碩顒大頭也顆小頭也<lb/>
釋名曰頭獨也處體髙而獨尊也首始也<lb/>
易未濟卦曰飲酒濡其首有孚失是<hi>飲酒濡首有孚失是酖酒無節</hi>
又曰說卦曰乹爲首<lb/>
韓詩外傳曰禽息秦大夫薦百里奚不見納繆公出當車<lb/>
以頭擊闑腦乃精出曰臣生無𥙷於國不如死也繆公感<lb/>
悟而用百里奚<lb/>
禮斗威儀曰君乗火而王其民銳頭君乗水而王其民大<lb/>
<pb n="KR3k0012_SBCK_363-6a"/>
頭<lb/>
禮記少儀曰頭容耳<hi>不傾頋也</hi>頭頸必中<hi>頭容直也</hi>
樂汁圖曰赤帝銳頭黒帝大頭<hi>宋均注曰銳頭像朱鳥也</hi>
左傳昭二年曰豎牛奔齊孟仲之子殺諸塞關之外投其<lb/>
首於寧風之棘上<lb/>
春秋元命苞曰頭者神所居上貟象天氣之府也歳必十<lb/>
二故人頭長一尺二寸<lb/>
爾雅曰元首也<hi>左傳曰狄人歸先軫之元</hi>
孝經援神契曰頭圎象天足方法地<lb/>
史記曰藺相如爲趙使秦持璧却立倚柱謂秦王曰趙王<lb/>
齋戒五日使臣奉璧今大王見臣禮節甚倨得璧傳之美<lb/>
人以爲戯弄臣故復取璧大王必欲急臣臣頭今與璧俱<lb/>
碎於柱矣<lb/>
<pb n="KR3k0012_SBCK_363-6b"/>
又曰須賈使秦見范睢睢數之曰爲我告魏王急持魏齊<lb/>
頭來不者我屠大梁賈歸告齊亡匿趙平原君所齊遂自<lb/>
頸趙王取頭與秦<lb/>
又曰欒布爲梁大夫使於齊未還漢誅彭越梟頭雒陽下<lb/>
詔曰有敢收視者捕之欒布從齊還奏事於彭越頭下<lb/>
戰國䇿曰三晉分智氏趙襄子最怨智伯<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>其頭以爲飲<lb/>
器<hi>史記同</hi>
又曰白頭如新傾蓋如舊<lb/>
漢書曰項籍顧見漢騎司馬吕馬童曰若非吾故人乎馬<lb/>
童面之指王翳曰此項王也羽曰吾聞漢購我頭千金邑<lb/>
萬户吾爲公得乃自剄王翳取其頭<lb/>
又曰髙祖招田横横至尸郷厩謂從者曰陛下欲一見我<lb/>
面耳今斬吾頭馳三十里形猶未敗遂自剄令客奉其頭<lb/>
<pb n="KR3k0012_SBCK_363-7a"/>
又曰秦始皇即位三十七年内平六國外攘四夷死人如<lb/>
亂麻暴骨長城之下額顱相屬於道<lb/>
又曰孫敬字文寳好學晨夕不休及至眠睡疲寢以繩繫<lb/>
頭懸屋梁後爲當丗大儒<lb/>
又曰陳遵長八尺餘長頭大鼻容貌甚偉<lb/>
又曰御史大夫陳萬年子咸亢直有異才萬年常召咸於<lb/>
床下教戒之咸睡頭觸屏風萬年怒之咸叩頭爲謟也萬<lb/>
年不復言<lb/>
又曰建元中匈奴降者言匈奴破月氏王以其頭爲飲器<lb/>
<hi>師古曰飲酒之器</hi>
東觀漢記曰岑彭引兵從車駕破天水與吴漢圍隗囂於<lb/>
西城勑彭曰兩城若下便可將兵南擊蜀虜人苦不知足<lb/>
旣平隴復望蜀每一發兵頭鬢爲白<lb/>
<pb n="KR3k0012_SBCK_363-7b"/>
後漢書曰賈逵自爲兒童常在太學不通人間事身長八<lb/>
尺二寸諸儒爲之語曰問事不休賈長頭<lb/>
又曰張讓叚珪誅何進爲詔以故太尉樊陵爲司隷校尉<lb/>
少府許相爲河南尹尚書得詔版疑之曰請大將軍出共<lb/>
議中黄門以進頭擲與尚書何進反巳伏誅<lb/>
典略曰李傕移保黄白城梁與張横等破之送其首𥘉傕<lb/>
兄子循及利等侍上無禮及傕頭到有詔髙懸之<lb/>
魏略曰龐意手斬一級不知是郭援戰罷之後衆人皆言<lb/>
援死而不得其首援鍾氏之甥意後於鞬中出一頭鍾繇<lb/>
見之而哭意謝繇繇曰援雖我甥乃國賊也卿何謝焉<lb/>
魏志曰辰韓國兒生以石壓其頭欲其𥚹故今辰韓人皆<lb/>
𥚹頭<lb/>
又曰袁紹辟牽招爲督軍從軍紹卒事袁尚後遼東送尚<lb/>
<pb n="KR3k0012_SBCK_363-8a"/>
首懸在馬市牽招覩之悲感設祭頭下太祖義之<lb/>
又曰劉廙字恭嗣年十歳講堂上司馬德操撫其頭曰孺<lb/>
子黄中通理寧自知不<lb/>
蜀志曰秦密使呉呉主問密天有頭乎曰有詩云乃睠西<lb/>
顧以此推之頭在西方<lb/>
又曰魏延字文長義陽人延夢頭上生角以問占夢趙直<lb/>
直告人曰角之爲字刀下爲用頭上用刀其凶甚矣延後<lb/>
果誅楊儀蹋延頭曰庸能復作惡<lb/>
又曰先主與張飛趙雲等泝流而上分定郡縣時巴郡嚴<lb/>
顔率衆守城不降及城䧟縛顔至飛呵顔曰汝見大軍至<lb/>
何以不降而敢拒戰顔荅曰我州但有斷頭將軍無降將<lb/>
軍也飛怒命左右牽去斫頭大笑曰斫頭便斫頭何爲怒<lb/>
耶於是飛壯而釋之引爲上客<lb/>
<pb n="KR3k0012_SBCK_363-8b"/>
</p>
<p>
太平御覽卷第三百六十三<lb/>
</p>
<p>
</p>
  </div>
</body>
</text>
</TEI>
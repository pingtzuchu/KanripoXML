<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_108-1a"/>
太平御覽卷第一百八<lb/>
　　皇王部三十三<lb/>
　　　　唐髙祖神尭皇帝<lb/>
唐書曰髙祖神尭皇帝姓李氏諱淵其先隴西狄道人涼<lb/>
武昭王暠七代孫也暠生歆歆生重耳仕魏爲弘農太守<lb/>
重耳生熈爲金門鎮將領豪族鎮武川因家焉儀鳯中追<lb/>
尊宣皇帝熈生天賜仕魏爲幢主儀鳯中追尊光皇帝生<lb/>
皇祖諱虎後魏左僕射封隴西郡公與周文帝及太保李<lb/>
弼大司馬獨狐信等以功叅佐命當時稱爲八柱國家仍<lb/>
賜姓大野氏周受禪追封唐國公至隋文帝作相還復夲<lb/>
姓武德𥘉追尊景皇帝廟號太祖皇考諱昞<hi>音丙</hi>周安州㹅<lb/>
管柱國大將軍襲唐國公謚曰仁武德𥘉追尊元皇帝廟<lb/>
號丗祖髙祖以周天和元年生於長安七年襲唐國公及<lb/>
<pb n="KR3k0012_SBCK_108-1b"/>
長倜儻豁逹任性真率寛仁容衆無貴賤咸得其歡心隋<lb/>
受禪𥙷千牛備身文帝獨狐皇后即髙祖從母也由是特<lb/>
見親愛累轉譙隴歧三州刺史有史丗良者善相人謂髙<lb/>
祖曰公骨法非常必爲人主願自愛勿忘鄙言髙祖頗以<lb/>
自負大業𥘉受滎陽樓煩二郡太守徴爲殿内少監九年<lb/>
遷衛尉少卿遼東之役督運於懷逺鎮及楊玄感反詔髙<lb/>
祖馳驛鎮弘化郡兼知關右諸軍事髙祖歴試中外素樹<lb/>
恩德及是結納豪傑衆多欵附時焬帝多所猜忌人懷疑<lb/>
懼㑹有詔徴髙祖詣行在所遇疾未謁時甥王氏在後宫<lb/>
帝問曰汝舅何遟王氏以疾對帝曰可得死不髙祖聞之<lb/>
益懼因縱酒沉湎納賄以混其迹焉十一年焬帝幸汾陽<lb/>
宫命髙祖徃山西河東黜陟討捕師次龍門賊帥母端兒<lb/>
帥衆數千薄于城下髙祖從十餘騎擊之所射七十發皆<lb/>
<pb n="KR3k0012_SBCK_108-2a"/>
應弦而倒賊乃大潰十三年爲太原留守郡丞王威武牙<lb/>
部將髙君雅爲副將羣賊蜂起江都阻絶太宗與晉陽令<lb/>
劉文靜及門下客長孫順德劉弘基各募兵旬日間衆且一<lb/>
萬宻遣使召丗子建成及元吉于河東威與君雅見兵大<lb/>
集恐髙祖爲變相與疑懼請髙祖祈雨於晉祠將爲不利<lb/>
晉陽郷長劉丗龍知之以告髙祖隂爲之備五月甲子髙<lb/>
祖與威君雅視事太宗宻嚴兵於外以備非常遣開陽府<lb/>
司馬劉政㑹告威等謀反即斬之以徇遂起義兵遣劉文<lb/>
靜使於突厥始畢可汗令率兵相應六月甲申命太宗將<lb/>
兵徇西河下之癸巳建大將軍府并置三軍分爲左右開倉<lb/>
庫以賑窮乏逺近響應秋七月髙祖率兵西圖關中以元<lb/>
吉爲鎮北將軍太原留守癸丑發自太原有兵三萬景辰<lb/>
師次靈石縣營於賈胡堡隋武牙郎將宋老生屯霍邑<lb/>
<pb n="KR3k0012_SBCK_108-2b"/>
以拒義師㑹霖雨積旬餽運不給髙祖命旋師太宗切諌<lb/>
乃止有白衣老父詣軍門曰余爲霍山神使謁唐皇帝曰<lb/>
八月雨止路出霍邑東南吾當濟師髙祖曰此神不欺趙<lb/>
無䘏豈負我哉八月辛巳髙祖引師趨霍邑斬宋老生平<lb/>
霍邑景戍進下臨汾郡及綘郡癸巳至龍門突厥始畢可<lb/>
汗遣康稍利率兵與劉文静㑹于麾下隋驍衛大將軍屈<lb/>
突通鎮河東津梁斷絶關中向義者頗以爲阻於是水濱<lb/>
居人競進舟檝不謀而至者前後數百人九月壬寅馮翊<lb/>
賊帥孫華土門賊帥白玄度各率其衆送欵并具舟檝以<lb/>
待義師髙祖令華與統軍王長諧劉弘基引兵渡河屈突<lb/>
通遣其武牙郎將桑顯和率兵數千夜襲長諧義師不利<lb/>
太宗以遊騎數百掩其後顯和潰散義軍復振景辰馮翊<lb/>
太守蕭造以郡來降戊午髙祖親率衆圍河東屈突通自<lb/>
<pb n="KR3k0012_SBCK_108-3a"/>
守不出乃命攻城不利而還文武將吏請髙祖領太尉加<lb/>
置僚佐從之華隂令李孝常以永豐倉來降庚申髙祖率<lb/>
軍濟河舎于長春宫三秦士庻至者日以千數髙祖禮之<lb/>
咸過所望人皆喜恱景寅遣隴西公建成司馬劉文静屯兵<lb/>
永豐倉兼守潼關以備他盗太宗率劉弘基長孫順德等<lb/>
前後數萬人自渭北徇三輔所至皆下髙祖從父弟神通<lb/>
起兵鄠縣柴氏婦舉兵於司竹至是並與太宗㑹乙亥命<lb/>
太宗自渭汭屯兵阿城隴西公建成自新豐趣覇上髙祖<lb/>
率大軍自下邽西上經焬帝行宫園苑悉罷之宫女放還<lb/>
親屬冬十月辛巳至長樂宫有衆二十萬京師留守刑部<lb/>
尚書衛文昇右翊衛將軍隂丗師京兆郡丞骨儀挾代王<lb/>
侑<hi>音宥</hi>以拒義師髙祖遣使至城下諭以匡服之意再三皆<lb/>
不報諸將固請圍城十一月景辰攻拔京城衛文昇先巳<lb/>
<pb n="KR3k0012_SBCK_108-3b"/>
病死以隂丗師滑儀等拒義兵並斬之癸亥率百僚備法駕<lb/>
立代王侑爲天子遥尊煬帝爲太上皇大赦改元爲義寕甲<lb/>
子隋帝詔加髙祖假黄鉞使持節大都督内外諸軍事大<lb/>
丞相進封唐王惣録萬機以武德殿爲丞相府改教爲令<lb/>
以隴西公建成爲唐國丗子太宗爲京兆尹改封秦王姑<lb/>
臧公元吉爲齊公十二月癸未丞相府置長史司録巳下<lb/>
官僚金城賊帥薛舉寇扶風命太宗爲元帥擊之遣趙郡<lb/>
公孝恭招慰山南所至皆下癸巳太宗大破薛舉之衆於<lb/>
扶風屈突通自潼關奔東都劉文静等追擒於閿<hi>音聞</hi>郷虜<lb/>
其衆數萬河池太守蕭瑀<hi>音禹</hi>以郡降丙午遣雲陽令詹俊<lb/>
武功縣正李仲衮徇巴蜀下之二年春正月戊辰世子建<lb/>
成爲撫疑大將軍東討元帥太宗爲副揔兵七萬徇地東都<lb/>
三月景辰右屯衛將軍宇文化及弑隋太上皇於江都宫立<lb/>
<pb n="KR3k0012_SBCK_108-4a"/>
秦王浩爲帝自稱大丞相徙封太宗爲趙國公戊辰隋帝<lb/>
進髙祖位相國㹅百揆備九錫之禮唐國置丞相巳下立<lb/>
皇髙祖巳下四廟於長安通義里第夏四月戊戌丗子建<lb/>
成及太宗自東都班師五月乙巳天子詔髙祖冕十有二旒<lb/>
建天子旌旗出警入蹕王后王子王女爵命之號一遵舊<lb/>
典戊午隋帝詔遣使持節兼太保刑部尚書光禄大夫梁<lb/>
郡公蕭造兼太尉司農少卿裴之隠奉皇帝璽紱于髙祖<lb/>
髙祖辭讓百寮上表勸進至于三乃從之隋帝遜于舊邸<lb/>
改大興殿爲太極殿甲子髙祖即皇帝位於太極殿命刑<lb/>
部尚書蕭造兼太尉告於南郊大赦天下改隋義寧二年<lb/>
爲唐武德元年官人百姓賜爵一級義師所行之處給復<lb/>
三年罷郡置州改太守爲刺史丁夘宴百官于太極殿賜<lb/>
帛有差東都留守共立隋越王侗<hi>音同</hi>爲帝壬申命相國長<lb/>
<pb n="KR3k0012_SBCK_108-4b"/>
史裴寂等修律令六月甲戍太宗爲尚書令廢隋大業律<lb/>
令頒新格巳夘備法駕迎皇髙祖宣簡公巳下神主祔于<lb/>
太廟追謚妃竇氏爲穆皇后庚辰立丗子建成爲皇太子<lb/>
封太宗爲秦王齊國公元吉爲齊王諸州揔管加號使持節<lb/>
癸未封隋帝爲<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國公薛舉寇涇州命秦王爲西討元帥征<lb/>
之改封永康王神通爲淮安王壬辰加秦王雍州牧餘官<lb/>
如故秋七月秦王與薛舉大戰於涇州我師敗績八月壬<lb/>
午薛舉死其子仁杲復僣稱帝命秦王爲元帥以討之凉<lb/>
州賊帥李䡄以其地來降拜凉州㹅管封涼王九月乙巳<lb/>
親録囚徒辛未追謚隋太上皇爲焬帝宇文化及至魏州<lb/>
鴆殺秦王浩僣稱天子國號許冬十月李宻率衆來降十<lb/>
一月秦王大破薛仁杲於淺水原降之隴右平乙已凉王<lb/>
李軌僣稱天子於涼州詔頒五十三條格以約法緩刑十<lb/>
<pb n="KR3k0012_SBCK_108-5a"/>
二月壬申加秦王太尉陜東道大行臺庚子李宻叛於桃<lb/>
林行軍㹅管盛彦師追討斬之二年春二月丁酉竇建德<lb/>
攻宇文化及于聊城斬之傳首突厥閏月辛丑劉武周侵<lb/>
我并州己酉李宻舊將徐丗勣以黎陽之衆及河南十郡<lb/>
降授黎州㹅管封曹國公賜姓李氏庚戌上微行都邑以<lb/>
察甿俗即日還宫甲寅賊帥朱粲殺我使散騎常侍叚確<lb/>
奔洛陽夏四月乙巳王丗充簒越王侗位僣稱天子國號<lb/>
鄭辛亥李䡄爲其僞尚書安興貴所執以降河右平九月<lb/>
辛未賊帥李子通據江都僣稱天子國號吴沈法興據毗<lb/>
陵僣稱梁王丁丑和州賊帥杜伏威遣使來降授和州㹅<lb/>
管東南道行臺尚書令封楚王裴寂與劉武周將宋金剛<lb/>
戰於介州我師敗績右武衛大將軍姜寳誼死之并州㹅<lb/>
管齊王元吉懼武周所逼奔于京師并州䧟乙未京師地<lb/>
<pb n="KR3k0012_SBCK_108-5b"/>
震甲子上親祠華岳十一月景子竇建德䧟黎陽盡有山<lb/>
東之地淮安王神通左武衛大將軍李丗勣皆没於賊十<lb/>
二月景申永安王孝基工部尚書獨狐懷恩惣管于筠爲<lb/>
劉武周宋金剛掩襲並没焉甲辰狩于華山壬子大風拔<lb/>
木三年春正月辛巳幸蒲州命祀舜廟癸巳至自蒲州甲<lb/>
午李丗勣於竇建德所自拔歸國建德僣稱夏王四月甲<lb/>
寅加秦王益州道行臺尚書令秦王大破宋金剛於介州<lb/>
金剛與武周俱奔突厥遂平并州僞揔管尉遟敬德尋相以<lb/>
介州降六月壬辰徙封楚王杜伏威爲吴王賜姓李氏加<lb/>
授東南道行臺尚書令景午親録囚徒七月壬戌命秦王<lb/>
率諸軍討王丗充遣皇太子鎮蒲州以備突厥景申突厥<lb/>
殺劉武周於白道冬十月庚子懷戎賊帥髙開道遣使降<lb/>
授蔚州揔管封北平郡王賜姓李氏四年五月己未秦王大<lb/>
<pb n="KR3k0012_SBCK_108-6a"/>
破竇建德之衆於武牢擒建德河北悉平景寅王丗充舉<lb/>
東都降河南平秋七月甲子秦王凱旋獻俘於太廟丁夘<lb/>
大赦天下廢五銖錢行開通元寳錢斬竇建德於市流王<lb/>
丗充於蜀甲戍建德餘黨劉黒闥據漳南反置山東道行<lb/>
臺尚書省於洛州八月兖州惣管徐圎㓪舉兵反以應劉<lb/>
黒闥僣稱魯王冬十月乙丑加秦王天䇿上將軍位在王<lb/>
公上領司徒陜東道大行臺尚書令齊王元吉爲司空乙<lb/>
巳趙郡王孝恭平荆州獲蕭銑五年春正月景申劉黒闥<lb/>
據洺州僣稱漢東王三月丁未秦王破劉黒闥于洺水上<lb/>
盡復所䧟州縣黒闥亡奔突厥蔚州惣管北平王髙開道<lb/>
叛寇易州夏四月庚戌秦王還京師髙祖迎勞於長樂宫<lb/>
壬申代州惣管定襄郡王大恩爲虜所敗戰死六月劉黒<lb/>
闥引突厥宼山東置諌議大夫官貟秋七月隋漢陽太守馮<lb/>
<pb n="KR3k0012_SBCK_108-6b"/>
盎以南越之地來降嶺表悉定八月辛亥以洺荆并幽交<lb/>
五州爲大惣管府改封恒山王承乾爲中山王葬隋焬帝<lb/>
于楊州景辰突厥頡利宼鴈門巳未進寇朔州遣皇太子<lb/>
及秦王討擊大敗之冬十月巳酉遣齊王元吉擊劉黒闥於<lb/>
洺州時山東州縣多爲黒闥所守所在殺長吏以應之行<lb/>
軍㹅管淮陽王道玄與黒闥戰于下博道玄敗没十一月<lb/>
甲申命皇太子率兵討劉黒闥景申幸宜州簡閱將士十<lb/>
二月景辰校獵於華池庚申至自宜州皇太子破劉黒闥<lb/>
於魏州斬之山東平六年春二月辛亥校獵於驪山三月<lb/>
乙未幸昆明池宴百官夏四月巳未幸舊宅改爲通義宫<lb/>
曲赦京城繫囚於是置酒髙㑹賜從官帛各有差癸酉以<lb/>
尚書右僕射魏國公裴寂爲左僕射中書令宋國公蕭瑀<lb/>
爲右僕射秋七月突厥頡利宼朔州遣皇太子及秦王屯<lb/>
<pb n="KR3k0012_SBCK_108-7a"/>
并州以備之八月壬子東南道行臺僕射輔公祏據丹陽反<lb/>
僣稱宋王遣趙郡王孝㳟及嶺南道大使永康縣公李靖討<lb/>
之景寅吐谷渾内附九月景子突厥退皇太子班師七年二<lb/>
月丁已幸國子學親臨釋奠改大揔管府爲大都督府三月<lb/>
戊寅廢尚書省六司侍郎増吏部郎中秩正四品掌選事<lb/>
戊戍趙郡王孝恭大破輔公祏擒之丹陽平夏四月庚子<lb/>
大赦天下頒行新律令以天下大定詔遭父母䘮者聽終<lb/>
制五月造仁智宫於宜州之冝君縣李丗勣討徐圎朗平<lb/>
之六月辛丑幸仁智宫秋七月巂<hi>音髓</hi>州地震山崩江水咽<lb/>
流八月戊辰突厥寇并州京師戒嚴壬午突厥退乙未京<lb/>
師解嚴八年夏六月甲子幸太和宫突厥宼定州命皇大<lb/>
子往幽州秦王往并州以備突厥八月并州道惣管張公<lb/>
謹與突厥戰于大谷王師敗績中書令温彦博没於賊九月<lb/>
<pb n="KR3k0012_SBCK_108-7b"/>
突厥退冬十月辛巳幸周氏陂校獵因幸龍躍宫九年春<lb/>
正月景申命州縣修城隍備突厥尚書左僕射魏國公裴寂<lb/>
爲司空二月庚申加齊王元吉爲司徒戊寅親祀社稷三月<lb/>
辛夘幸昆明池六月庚申秦王以皇太子建成與齊王元吉<lb/>
同謀害已率兵誅之詔立秦王爲皇太子㹅統萬機大赦<lb/>
天下八月癸亥詔傳位于皇太子尊帝爲太上皇徙居弘<lb/>
義宫改名太安宫貞觀八年三月甲戌髙祖讌西突厥使者<lb/>
於兩儀殿頋謂長孫無忌曰當今蠻夷率服古未嘗有無<lb/>
忌上千萬歲壽髙祖大恱以酒賜太宗太宗又奉觴上壽<lb/>
流涕而言曰百姓獲安四夷咸附皆奉遵聖旨豈臣之力<lb/>
於是太宗與文德皇后氏進御膳并上服御衣物一同家人常<lb/>
禮是歲閱武於城西髙祖親自臨視勞將士而還置酒<lb/>
於未央宫三品巳上咸侍髙祖命突厥頡利可汗起舞又<lb/>
<pb n="KR3k0012_SBCK_108-8a"/>
遣南越酋長馮智戴詠詩旣而笑曰胡越一家自古未之<lb/>
有也太宗奉觴上壽曰臣早蒙慈訓教以文道爰從義旗<lb/>
平定京邑重以薛舉武周丗充建德皆上禀垩神籌幸而尅<lb/>
定三數年間混一區宇天慈崇寵遂蒙重任今上天垂祐<lb/>
時和歲阜𬒳髪左袵並爲臣妾此豈臣智力皆由上禀聖<lb/>
筭髙祖大恱羣臣皆呼萬歳九年五月庚子髙祖大漸下<lb/>
詔從漢制以日易月園陵制度務從儉約是日崩於太安<lb/>
宫之垂拱前殿年七十謚曰大武皇帝廟號髙祖葬獻陵<lb/>
髙宗上元元年改上尊號曰神尭皇帝天寳十三年上尊<lb/>
號曰神尭大聖大光孝皇帝<lb/>
太平御覽卷第一百八<lb/>
<pb n="KR3k0012_SBCK_108-8b"/>
</p>
<p>
</p>
  </div>
</body>
</text>
</TEI>
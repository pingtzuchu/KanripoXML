<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_960-1a"/>
太平御覽卷第九百六十<lb/>
木部九<lb/>
　　　皂莢　辛夷　茱茰<lb/>
　　　榖　蔦　合歡<lb/>
　　　白銀　枕<hi>音</hi>桄榔<lb/>
　　　欀　莎木　木綿<lb/>
　　　杬　魄　樕樸<lb/>
　　　檴杔　欒　文木<lb/>
　　　韶　平仲　君遷<lb/>
　　　古度　柜　貝多<lb/>
　　　射干　時好　摩厨<lb/>
　　　榕　夫漏　都桶<lb/>
　　　　都咸　千歳　愼火<lb/>
<pb n="KR3k0012_SBCK_960-1b"/>
　　　勝火　橎栘<lb/>
　　　　　皂筴<lb/>
廣志曰雞栖子皂莢也<lb/>
宋書曰明帝憎婦人妬劉休妻王氏妬帝聞之賜休妾勑<lb/>
　王氏二十杖令休於宅後開小店使王氏親賣掃箒皂<lb/>
莢以此辱之<lb/>
齊書曰明帝毎用皂筴授餘濼<hi>曆洛二音</hi>與左右曰此猶堪明<lb/>
日用<lb/>
又曰王儉素恨虞玩之東歸儉不出送朝廷無祖餞者玩<lb/>
之卒後貟外孔皚詣儉求㑹稽五官儉方盥投皂角於地<lb/>
曰卿郷俗惡虞玩之至死煩人<lb/>
三國典略曰梁元𥘉甘露降荆州皂莢樹<lb/>
陳書曰梁末童謡云不見馬上郎只見黃塵起黄塵汚人<lb/>
<pb n="KR3k0012_SBCK_960-2a"/>
衣皂莢相料理及王僧辯平羣臣奏髙祖曰王僧辯本乗<lb/>
巳馬擊侯景馬上郎王字也黄塵陳也丗不解皂莢之義<lb/>
及陳滅於隋隋氏姓楊楊者羊也說者以江東人謂羖羊<lb/>
角爲皂莢<lb/>
神仙傳曰劉綱受老君道成上大皂莢樹飛去入雲<lb/>
又曰雲仙翁斬皂莢樹以杯承之皆是好酒<lb/>
洛陽宫殿簿曰建始殿前槐及皂莢二十㧣<lb/>
扶南傳曰安息國出酢皂莢可食味最羙<lb/>
幽明録曰曲阿虞晩所居宅内有一皂莢樹大十餘圍髙<lb/>
十餘丈枝條扶踈䕃覆數家諸鳥依其上晩令奴斫上枝因<lb/>
墮殆死空中有罵詈者言晩汝何意伐我家居便以瓦石<lb/>
推擲大小並委頓如此一年漸消滅<lb/>
范子計然曰皂莢出三輔上價一枚一錢<lb/>
<pb n="KR3k0012_SBCK_960-2b"/>
葛洪治溺死方曰擣皂莢裏以綿内死人下部中水出即<lb/>
活<lb/>
　　　　　辛夷<lb/>
本草經曰辛夷一名辛引一名侯桃一名房木<lb/>
神農夲草曰辛夷生漢中魏興凉州川谷中其樹似杜仲<lb/>
樹髙一丈餘子似冬桃而小<lb/>
楚辭曰飲菌若之朝露兮構桂木而爲室<hi>所飲食㓗清所處芬香</hi>雜<lb/>
橘柚以爲囿兮列辛夷與椒楨<lb/>
又曰乗赤豹兮從文貍辛夷車兮結桂旗<lb/>
　　　　　茱茰<lb/>
洞林曰郭璞避難至新息有人以茱茰令璞射之璞曰子<lb/>
如小鈴含玄珠構支言之是茱茰<lb/>
說文曰椒似茱茰出淮南揚州有茱茰樹<lb/>
<pb n="KR3k0012_SBCK_960-3a"/>
風土記曰茱茰椒也九月九日成熟色赤可採丗俗亦以<lb/>
比日折茱茰費長房云以挿頭髻云辟惡<lb/>
異苑曰庾紹爲東郡令宗恊與紹中表旦服茱茰酒忽見<lb/>
紹來仍求酒執酒杯還置云茱茰氣恊云惡之耶紹云上<lb/>
官皆畏况我乎<lb/>
雜五行書曰舎東種楊茱茰各三株増年益壽除患害<lb/>
蜀都賦曰其圃則有蒟蒻茱茰<lb/>
曹植樂府歌曰茱茰自用芳不若桂與蘭<lb/>
　　　　　榖<lb/>
毛詩鶴鳴曰樂彼之園爰有樹檀其下維榖<hi>榖惡木也</hi>
詩義䟽曰幽州謂之榖桑或曰楮桑荆楊交廣謂之榖今<lb/>
江南績其皮以爲布又搗以爲𥿄長數丈㓗白光澤甚好<lb/>
葉𥘉生可以爲茹<lb/>
<pb n="KR3k0012_SBCK_960-3b"/>
說文曰榖楮也<lb/>
裴淵廣州記曰蠻夷取㯏皮熟搥爲楬褁髻布鋪以擬氊<lb/>
錢塘記曰靈隱山四布似蓮花中央生榖樹甚髙大<lb/>
韓子曰宋人有爲其君以象爲楮葉者三年而成亂之楮<lb/>
葉中而不可別也<lb/>
吴氏夲草曰榖木皮治喉閉痺一名楮<lb/>
魏王花木志曰南方記楮子如梅實三月花色仍連實七<lb/>
八月熟土人鹽藏之味辛出交阯<lb/>
　　　　　蔦<hi>音鳥</hi>
爾雅曰寓木宛童也<hi>郭璞曰寄生樹也一名蔦</hi>
漢書曰武帝使東方朔射覆郭舎人曰朔中榜臣百不中<lb/>
賜臣帛乃覆樹上寄生朔曰寠藪也舎人曰朔果不中朔<lb/>
曰生肉爲膾乾肉爲脯着樹爲寄生盆下爲寠藪上令榜<lb/>
<pb n="KR3k0012_SBCK_960-4a"/>
舎人<lb/>
　　　　　合歡<lb/>
古今注曰欲蠲人以憂則贈以丹棘丹棘一名忘憂欲蠲<lb/>
人之忿則贈以青裳青裳一名合歡能忘忿枝葉繁弱牙<lb/>
相交結毎一風來輙自相解不相牽綴嵇康種之舎前<lb/>
本草經曰合歡味甜平生川谷安五臟和心氣令人歡樂<lb/>
無憂乆服輕身明目生益州<lb/>
仲長統昌言曰漢安帝時有異物生長樂宫東廡柏樹永<lb/>
巷南閨合歡樹議者以爲芝草也羣臣皆賀受賜<lb/>
晉宫閣名曰華林園合歡四株<lb/>
神農夲草曰合歡生豫州河内川谷其樹似狗骨樹<lb/>
嵇康養生論曰萱草忘憂合歡蠲忿<lb/>
　　　　　白銀<lb/>
<pb n="KR3k0012_SBCK_960-4b"/>
湘州記曰益陽縣西山多銀木<lb/>
晉宫閣名曰華林園白銀八株<lb/>
　　　　　枕<hi>音尤</hi>
交州記曰枕赤色堪作舩作牀<lb/>
遊名山志曰樓石山多章枕皆爲三四五圍<lb/>
鄧德明南康記曰南康縣瞢<hi>音忘鄧切</hi>永極源去郡並九百地<lb/>
多章枕樹<lb/>
　　　　　桄榔<lb/>
蜀志曰興古南漢縣有桄榔樹峯頭生葉有麵大者収麵<lb/>
乃至百斛<hi>華陽國志同</hi>
吴録曰交趾南海縣出桄榔中有米屑爲麵<lb/>
臨海異物志曰桄榔木外皮有毛似栟櫚而散生作䋏<hi>音昨</hi>
綆漬之不腐其木剛作鈠釤鋤利如鐵中石更利唯中焦<lb/>
<pb n="KR3k0012_SBCK_960-5a"/>
榔致敗耳皮中有似擣稻米　又似麥麵中作麵餌<lb/>
廣志曰桄榔樹大四五圍長五六丈洪直旁無枝條其㒹<lb/>
生葉似㨑葉斫其木肥堅難傷入數寸得麵<lb/>
愽物志曰蜀中有樹名桄榔皮裏出屑如麵用作餅食之<lb/>
謂之桄榔麵<lb/>
魏王花木志曰桄榔出興古國者樹髙七八丈其大者一<lb/>
樹出麵百斛交趾又有樹其皮有光屑取之乾擣以水淋<lb/>
之如麵可作餅餌<lb/>
嶺表録異曰桄榔樹枝葉並蕃茂與棗㯽榔等樹小異然<lb/>
葉下有鬚如麄馬尾廣人採之以織巾子其鬢尤冝鹹水<lb/>
浸漬即麄脹而肕故人以此縛舶不用釘線木性如竹紫<lb/>
黒色有文理而堅工人解之以制愽弈局此樹皮中有屑<lb/>
如麵可爲餅食之<lb/>
<pb n="KR3k0012_SBCK_960-5b"/>
水經曰漢興縣溪中多生卬竹桄榔樹樹出緜而夷人資<lb/>
以自給<lb/>
　　　　　欀<hi>音湘</hi>
吴録地理志曰交趾望縣有欀木其皮中有如白米屑者<lb/>
乾之水淋之似麵可作餅郡内皆有之<lb/>
左思吴都賦曰文欀貞橿<lb/>
　　　　　莎木<lb/>
蜀志曰莎樹大四五圍長五六丈峯頭生葉出麵一樹出<lb/>
一石正白而味似桄榔<lb/>
南中八郡志曰莎樹大四五圍長十餘丈樹皮能出麵大<lb/>
者百斛色黃鳩民部落而就食之<lb/>
廣志曰莎樹多枝葉葉兩邊行列若飛鳥翼其麵色<lb/>
白樹収麵不過一斛擣篩乃如麵不則如磨屑爲飯滑<lb/>
<pb n="KR3k0012_SBCK_960-6a"/>
軟<lb/>
　　　　　木緜<lb/>
吴録地理志曰交趾定安緜有木緜樹髙大實如酒杯中<lb/>
有緜如蚕之緜又可作布名曰緤一名毛布<lb/>
廣州記曰枝似桐枝葉似胡桃而稍大出交廣二州<lb/>
羅浮山記曰木緜正月則花大如芙蓉花落結子方生緜<lb/>
與葉耳子内有緜甚曰蚕成則熟南人以爲緼絮<lb/>
廣志曰木緜樹赤華爲房甚繁偪側相比爲緜甚軟出<lb/>
交州永昌<lb/>
　　　　　杭<lb/>
爾雅曰杭魚毒也<hi>郭璞曰杭木子似栗生南方皮厚汁赤中藏卵菓</hi>
臨海異物志曰杭味如楮<lb/>
廣志曰原木漬其汁消殺衆生生南<lb/>
<pb n="KR3k0012_SBCK_960-6b"/>
　　　　　魄<lb/>
爾雅曰魄榽<hi>音奚</hi>橀<hi>音/醯</hi>也<hi>魄大木細葉似檀今江東多有之</hi>
廣雅曰青檀似奚橀語曰齊人斫檀奚榽先殫<lb/>
　　　　　樕樸<hi>音速卜</hi>
爾雅曰樕樸心也<hi>郭璞曰檞樕別名</hi>
　　　　　檴杔<hi>檴呼化切</hi>
說文曰狗杶也<lb/>
　　　　　欒<lb/>
說文曰欒木也似木蘭從木欒聲<lb/>
　　　　　文木<lb/>
吴録曰南朱桐縣有文木材堅黒如水牛角作馬鞭<lb/>
山海經曰符愚之山文木其實如棗<lb/>
南方草物狀曰文木樹髙七八丈其色正黒如水牛角作<lb/>
<pb n="KR3k0012_SBCK_960-7a"/>
馬鞭日南有之<lb/>
　　　　　韶<lb/>
裴淵廣州記曰韶葉似栗赤色子大如栗有棘刺破其皮<lb/>
内白猪肪着核不離味甜酢核如荔枝<lb/>
　　　　　平仲<lb/>
左思吴都賦曰平仲君遷<hi>平仲實如銀君遷子如瓠</hi>
　　　　　君遷<lb/>
劉欣期交州記曰君遷樹子如馬乳<lb/>
魏王花木志曰君遷細似甘蕉子如馬乳<lb/>
　　　　　古度<lb/>
吴録地理志曰廣州有木名古度不華而實<lb/>
裴淵廣州記曰古度葉如栗無華枝柯皮中生子子似櫨<lb/>
而酢煑以爲粽數日不煑化作飛蟻<lb/>
<pb n="KR3k0012_SBCK_960-7b"/>
吴都賦曰松梓古度<lb/>
　　　　　柜<lb/>
爾雅曰援柜柳<hi>郭璞曰拒似柳皮可煑作飲也</hi>
　　　　　貝多<lb/>
唐書曰貞觀中隋婆登國遣使朝献其國在林邑南海行<lb/>
二月東與訶陵西與迷黎車接北鄰大海風俗與訶陵同<lb/>
種稻毎月一熟亦有文字書之貝多葉<lb/>
杜寳大業拾遺録曰洛陽翊津橋通翻經道埸東街其道<lb/>
場有婆羅門僧及身毒僧十餘人新翻諸經其所翻經本<lb/>
從外國來用貝多樹葉書書即今胡書體貝多葉長一<lb/>
尺五六寸闊五寸許葉形似琵琶而厚大横作行書隨經<lb/>
多少縫綴其一邊怗怗然<lb/>
顧徽廣州記曰貝多似枇杷而有光澤耀日枝柯去地四<lb/>
<pb n="KR3k0012_SBCK_960-8a"/>
五丈作懸根生地便大如夲株形一樹亦可有數十根如<lb/>
本形花白子不中食種於精舎浮圖前<lb/>
嵩髙山記曰嵩髙寺中有思惟樹即貝多也如來坐貝多<lb/>
下思惟因以爲名焉<lb/>
魏王花木志曰思惟樹漢時有道人自西域持貝多子植<lb/>
於嵩之西峯下後極髙大有四樹樹一年三花<lb/>
　　　　　射干<lb/>
孫卿子曰西方有木名射干莖長四寸生於髙山之崖臨<lb/>
百仞之淵木非長也所立髙也君子居必擇郷遊必就士<lb/>
楚辭曰掘荃蕙與射干兮芸藜藿與蘘荷<lb/>
　　　　　時好<lb/>
孫綽子曰北阜有木焉名曰時好<lb/>
　　　　　摩厨<lb/>
<pb n="KR3k0012_SBCK_960-8b"/>
異物志曰木有摩厨生于斯調<hi>摩厨木名也生於斯調州</hi>厥汁肥潤其<lb/>
澤如膏馨香馥郁可以煎熬<hi>如脂膏可以煎熬食物也</hi>彼州之民仰<lb/>
爲嘉肴<hi>花木志曰煎熬食物香美如華夏之人用油</hi>
　　　　　榕<lb/>
異物志曰榕樹栖栖長與少殊<hi>少時縁木後乃成樹故爲殊也</hi>髙出林表<lb/>
廣䕃原丘孰知𥘉生葛虆之儔<lb/>
魏王花木志曰榕木𥘉生少時縁縛他樹如外方扶芳藤<lb/>
形不能自立根本縁繞他木傍作連結有如羅網相絡然<lb/>
後木理連合欎茂扶踈髙六七丈<lb/>
嶺表録異曰榕樹桂廣容南府郭之内多栽此樹葉如冬<lb/>
青秋冬不凋枝條旣繁葉又蒙細而根鬚繚繞枝榦屈盤<lb/>
上生嫰條如藤垂下漸漸及地藤梢入土便生根節或一<lb/>
大榕樹三五處有根者又横枝着鄰樹則連理南人以爲<lb/>
<pb n="KR3k0012_SBCK_960-9a"/>
常不爲之瑞木<lb/>
　　　　　夫漏<lb/>
徐衷南方記曰夫漏樹野生三月華五六月成子如术有<lb/>
煑着猪肉雞鴨羮中好可食亦中<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>藏<lb/>
　　　　　都桶<lb/>
徐衷南方記曰都桶樹二月花仍連實七月熟如卵<lb/>
魏王花木志曰南方草物狀都桶樹野生二月花色仍連<lb/>
着實八九月熟子如鴨卵民取食之其皮核滋味酢出九<lb/>
眞交趾<lb/>
　　　　　都咸<lb/>
徐衷南方記曰都咸樹子大如指取子及樹皮曝乾作飲<lb/>
芳香<lb/>
　　　　　千歳<lb/>
<pb n="KR3k0012_SBCK_960-9b"/>
袁山松冝都山川記曰佷山有異木人無見其朽者其名<lb/>
曰千歳葉似棗色似桑冬夏青貞強少節目<lb/>
　　　　　慎火<lb/>
南越志曰廣州有大樹可以御火山北謂之慎火或謂戎<lb/>
火多種屋上以防火<lb/>
　　　　　勝火<lb/>
伏琛齊地記曰東武城東南有勝火木方俗音曰挺子其<lb/>
木經野火燒炭不滅故東方朔謂爲不灰之木<lb/>
左思齊都賦曰勝火之木衝水之草<lb/>
　　　　　播栘<hi>音泥</hi>
林邑記曰播栘樹柯節發根下垂虚中森羅望之似懸髪<lb/>
太平御覽卷第九百六十<lb/>
</p>
<p>
</p>
  </div>
</body>
</text>
</TEI>
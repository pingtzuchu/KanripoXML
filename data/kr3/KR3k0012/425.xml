<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_425-1a"/>
太平御覽卷第四百二十五<lb/>
　人事部六十六<lb/>
　　　　　清廉上<lb/>
釋名曰清青也去濁逺穢色如青也廉歛也自檢歛也<lb/>
左傳襄元曰季文子卒宰庀家噐爲葬具無衣帛之妾無<lb/>
食粟之馬無藏金玉無重噐備<hi>噐備謂珎寳甲兵之物</hi>君子是以知<lb/>
季文子之忠於公室也相三君矣而無私積可不謂忠乎<lb/>
又襄二曰宋人或得玉獻諸子罕子罕弗受獻玉者曰以<lb/>
示玉人玉人以爲寳也故敢獻之子罕曰我以不貪爲寳<lb/>
爾以玉爲寳若以與我皆喪寳也不若人有其寳<lb/>
又襄五曰與晏子邶殿其鄙六十弗受子尾曰富人之所<lb/>
欲也何獨弗欲對曰慶氏之邑足欲故亡吾邑不足欲也<lb/>
益之以邶殿乃足欲足欲亡無日矣耳夫富如布帛之有<lb/>
<pb n="KR3k0012_SBCK_425-1b"/>
幅焉爲之制度使無遷也謂之幅利利過則爲敗吾不敢貪<lb/>
多所謂幅也與子雅邑辭多受少<lb/>
漢書曰琅瑘邴漢以清行徴爲京兆尹漢遂歸老於郷里<lb/>
漢兄子曼容亦飬老自脩爲官不肯過六百石輙自免去<lb/>
其名過出於漢<lb/>
又曰盖寛饒身爲司隷子常歩行自戍北邊<hi>蘇林日子自行戍不敢伐</hi>
<hi>也</hi>公廉如此<lb/>
又曰趙禹以佐吏𥙷中都官用廉爲令史事太尉周亞夫<lb/>
爲丞相史府中皆稱其廉平然亞夫弗任曰極知禹無害<lb/>
然文深<hi>禹持文法深刻</hi>
續漢書曰第五倫字伯魚京兆長陵人倫脩行清白甞召<lb/>
見上曰聞卿爲吏不過從弟兄飯寧有之耶倫對曰臣生<lb/>
遭飢饉米石萬錢不敢妄過人飯<lb/>
<pb n="KR3k0012_SBCK_425-2a"/>
又曰袁彭字伯楚祖父安歴廣漢南陽太守順帝𥘉爲光<lb/>
禄勲行至清爲吏麤𫀆糲食終於議郎<lb/>
東觀漢記曰司空宋弘甞受俸得鹽令諸生糶諸生以賤<lb/>
不糶弘怒悉賤糶不與民爭利<lb/>
又曰孔奮字君魚右扶風人守姑臧長供飬至謹老母極<lb/>
膳妻子但食葱菜或啁奮曰置脂膏中不能自潤而奮不<lb/>
改<lb/>
又曰楊震字伯起弘農人性公廉不受私謁子孫常𬞞食<lb/>
歩行故舊長者或欲令爲開産業震不肯曰使後丗稱爲<lb/>
清白吏子孫以此遺之不亦厚乎爲東萊太守道經昌邑<lb/>
邑令王密故所舉茂才夜懷金十斤以遺震震曰故人知<lb/>
君君不知故人何也密曰夜無知者震曰天知神知何謂<lb/>
無知<hi>范曄後漢書日天知神知卿知我知也</hi>
<pb n="KR3k0012_SBCK_425-2b"/>
又曰閔仲叔客居安邑老病家貧不能買肉日買一片猪<lb/>
肝屠者或不肯爲斷安邑令候之問諸子何飯對曰但食<lb/>
猪肝屠或不肯予令出勑市吏後買輙得仲叔恠問其子<lb/>
道狀乃嘆曰閔仲叔豈以口腹累安邑耶遂去之<lb/>
又曰梁鴻少孤常獨止不與人同食比舎先炊巳呼鴻及<lb/>
熱釡炊鴻曰童子鴻不因人熱者也滅竈更然火<lb/>
又曰廉范年十五至蜀迎祖母喪及到葭萌舩没幾死太<lb/>
守張穆持筒中布數篋與范范曰石生堅蘭生香前後相<lb/>
違不忍行也遂不受<lb/>
又曰魯恭弟正耽思閉門講誦兄弟雙髙太尉趙喜嵗時遺<lb/>
子送米肉辭讓不受<lb/>
謝爲後漢書曰黄向字文章爲性廉㓗常歩行於路中得<lb/>
金璣一囊可直二百餘萬募求得其主還之<lb/>
<pb n="KR3k0012_SBCK_425-3a"/>
又曰范丹姉病往看之姉設食丹以姉壻不德出門留二<lb/>
百錢姉使人追索還之丹不得巳受之聞里中芻藁僮僕<lb/>
更相怒曰言汝清髙豈范史雲軰而云不盗我菜乎丹聞<lb/>
之曰吾之微志乃在僮竪之口不可不勉遂投錢去<lb/>
又曰羊茂字季寳豫章人爲東郡太守冬坐白羊皮夏處<lb/>
丹板榻常食乾飯出界買鹽鼓<lb/>
又曰巴祗字敬祖爲楊州刺史在官不迎妻子暗坐不然<lb/>
官燭<lb/>
又曰左雄字伯豪爲兾州刺史不舉烟火常食乾飯<lb/>
又曰羊續字興祖泰山人爲廬江太守卧一幅布綯穿敗<lb/>
糊𥿄以𥙷綯爲南陽太守𥘉之郡府丞甞獻其生魚續受<lb/>
而懸之於庭丞後又進之續乃出所懸者以杜其意<lb/>
又曰徐稚字孺子豫章南昌人也少爲諸生隱處篤行常<lb/>
<pb n="KR3k0012_SBCK_425-3b"/>
身躬耕非其衣不服非其食不食糠粃不厭所居閭里服<lb/>
其德化<lb/>
又曰河南陶碩郷曲餉之碩無所受但食棗飲水而巳<lb/>
袁山松後漢書曰范丹字史雲外黃人爲縣吏年十八弃<lb/>
衣物道邊家以爲死遂西入關學爲萊蕪長去官於市賣<lb/>
卜妻紡績以自給辟公府歩行無𬒳囊自隨常使兒桾麥<lb/>
得五斛郷人遺之一斛屬兒曰莫令尊君知兒歸不敢不<lb/>
道丹即令并送六斛言麥巳雜遂不取丹弟子愷見丹藩<lb/>
不完載柴將藩之時丹適行還怒勑子拔柴載還之閭里<lb/>
歌之曰甑中生塵范史雲釡中生魚范萊蕪自以性急毎<lb/>
爲吏常佩韋<lb/>
范曄後漢書曰張禹字伯逹性篤厚父歆卒於汲令使人<lb/>
贈送前後數百萬悉無所受<lb/>
<pb n="KR3k0012_SBCK_425-4a"/>
又曰檀敷宇文有山陽瑕丘人少爲諸生貧而志清不受<lb/>
郷里施惠<lb/>
又曰鄭均字仲虞東平人少好黄老書兄爲縣吏頗受禮<lb/>
遺均數諌止不聽即脫身爲傭餘得錢帛歸以與兄曰物<lb/>
盡可復得爲吏坐贓身捐弃兄感其言遂爲廉㓗<lb/>
典略曰程竪字謀甫南陽武隂人仁孝清㓗居貧無資磨<lb/>
鏡自給不受人施諸嫗共漂更相呼食或不食者相謂曰<lb/>
汝非程謀甫何爲不食人食<lb/>
魏略曰沭並字德信河間人少孤苦袁紹父子時始爲吏<lb/>
名有志介甞過姉姉爲殺鷄炊黍而不留爲三府長吏時<lb/>
呉使朱然諸葛瑾攻圍樊城遣舩兵於峴山東斫材兵人<lb/>
作食有先熟者呼後熟者荅言不也呼者曰汝欲作沐德<lb/>
信耶其名流布播於異域如此<lb/>
<pb n="KR3k0012_SBCK_425-4b"/>
又曰舊故西征有官厨財藉遷轉之際無不因縁而趙儼<lb/>
又手上車發到㶚上忘持其常所服藥雍州聞之乃追送<lb/>
雜藥朴數箱儼笑曰人言語殊不易我偶問所服耳何用<lb/>
是爲遂不取<lb/>
魏志曰盧欽著書稱徐邈曰徐公志髙行㓗才博氣猛其<lb/>
施之也髙而不狷㓗而不介博而守約猛而能寛聖人以<lb/>
清爲難而徐公之所易也或問欽徐公當武帝之時人以<lb/>
爲通向在凉州及還京師人以爲介何也欽荅曰往者毛<lb/>
孝先崔季珪用事貴清㓗之士時皆變易車服以求名髙<lb/>
而徐公不改其常故以爲通比來天下奢靡轉相放効而<lb/>
徐公雅尚自若不與丗同故前日之通乃今日之介是丗<lb/>
人無常而徐公有常也<lb/>
又曰景𥘉二年以滿寵年老徴還爲太尉寵不治産業家<lb/>
<pb n="KR3k0012_SBCK_425-5a"/>
無餘財詔曰君典兵在外專心憂國有行父祭遵之風賜<lb/>
田十頃榖五百斛錢二十萬以明清忠儉約之節<lb/>
又曰胡質爲荆州刺史薨家無餘財唯有賜衣書篋而巳<lb/>
王隱晉書曰魏舒爲尚書三娶妻皆亡自表求還夲郡葬<lb/>
上曰魏舒清貧不營財産頓舉衆喪必無以自供其賜葬<lb/>
地一頃錢五十萬<lb/>
鄧粲晉記曰王敦籍周顗家笥簏中有故絮故播酒五甕<lb/>
米數斛在位者服其清<lb/>
晉陽秋曰胡威字伯虎少有志尚清白歴位宰牧武帝賜<lb/>
見嘆其父清因謂威曰卿清孰與父清威對曰臣不如也<lb/>
帝曰以何爲不如對曰臣父清恐人知臣清恐人不知是<lb/>
臣不如逺矣<lb/>
晉中興書曰劉驎之字子驥志在逸遁居于岐陽凡人致<lb/>
<pb n="KR3k0012_SBCK_425-5b"/>
贈一無所受<lb/>
又曰龔玄之字道玄潜處未曽至公門有致餉一無所受<lb/>
又曰翟湯字道淵㝷陽人篤行純素始安太守于寳與湯<lb/>
通家遣舩餉之勑吏翟公廉讓卿致書記便委舩還湯無<lb/>
人送致乃更貨易絹物因寄還寳寳夲以惠而反煩之益<lb/>
愧嘆焉<lb/>
徐廣晉記曰中宗令曰太常賀循氷清玉㓗行爲俗表孤<lb/>
曽造其廬屋室服物周身而巳賜牀褥錢二十萬<lb/>
崔鴻前凉録曰汜勝字無忌燉煌人舉孝廉除郎中天下<lb/>
亂去官還郷里太守張閟造之閉門不見禮遺一無所受<lb/>
北齊書曰辛術字懷哲隴西人爲淮南經畧所部郡守犯<lb/>
大辟朝廷以其奴婢及資財盡賜術術三辭不見許術乃<lb/>
書送詣所司不復聞奏邢邵聞之遺術書曰昔鍾離意云<lb/>
<pb n="KR3k0012_SBCK_425-6a"/>
孔子忍渴盗泉珠璣委地今能如此可謂異代一時<lb/>
沈約宋書曰栁元景南岸有數十畒菜園人賣菜得錢三<lb/>
萬送宅元景怒曰我立此園種菜以供家中噉之乃復賣<lb/>
取錢奪百姓之利耶以錢乞守園人<lb/>
又曰郭原平性至孝太守蔡興宗以私米遺之固辭不受<lb/>
許瑤之罷建安郡丞還家以綿一斤遺原平原平不受送<lb/>
而復反者前後數十瑶之乃自往曰今嵗過寒而建安綿<lb/>
好以此奉尊上下耳原平乃拜而受之原平以種瓜爲業<lb/>
大旱瓜瀆不復通舩丗祖令劉僧秀下瀆水與之原平曰<lb/>
今天大旱百姓俱困豈可減漑田之水以通運瓜之舩歩<lb/>
行從他道往錢塘貨賣<lb/>
又曰孔顗字思逺不尚矯飾服用麄敗終不改易時吴郡<lb/>
顧顗之亦尚儉素衣裘器服皆擇其陋者宋丗言清約稱<lb/>
<pb n="KR3k0012_SBCK_425-6b"/>
此二人顗弟道存從弟微頗營産業二弟請假東還輜<lb/>
重十餘舡皆是綿絹𥿄席之屬顗見之令上置岸側命左右<lb/>
取火燒之盡乃去道存代顗爲江夏内史時都邑米貴道<lb/>
存慮顗甚乏遣吏載五百斛米餉之顗呼吏載米還彼吏<lb/>
曰都下米貴乞於此貨之不聽吏乃載米而去<lb/>
太平御覽卷第四百二十五<lb/>
</p>
<p>
</p>
  </div>
</body>
</text>
</TEI>
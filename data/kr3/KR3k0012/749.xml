<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_749-1a"/>
太平御覽卷第七百四十九<lb/>
　工藝部六<lb/>
　書下<lb/>
　　　古文　篆書　八分書<lb/>
　　　隷書　草書　飛白書<lb/>
　　章草書　行書<lb/>
　　　　　古文<lb/>
王隱晉書曰荀勗領祕書監始書師鍾朗法太康二年得<lb/>
汲郡冡中古文竹書勗自撰次注冩以爲中經別在秘書<lb/>
以較經傳闕文多所證明<lb/>
書斷曰古文者黄帝史蒼頡所造也頡首有四目通於神<lb/>
明仰觀奎星圜曲之勢俯察龜文鳥跡之象採乎衆美合<lb/>
而爲字是曰古文孝經援神契云奎<hi>主文章蒼頡放象是也夫</hi>文宇者<lb/>
<pb n="KR3k0012_SBCK_749-1b"/>
揔而爲言包意以名事也分而爲義則文者祖父字者子<lb/>
孫得之自然備其文理象形之屬則爲之文因而滋蔓母<lb/>
子相生形聲會意之屬則謂之字字者言孳乳浸多也題<lb/>
於竹帛謂之書書者如也舒也紀也<lb/>
又曰魏衛覬字伯儒河東安定人官至侍中尤工古文筆<lb/>
跡精絶魏𥘉淳古文者出於邯鄲淳伯儒冩淳古文尚書<lb/>
以示淳淳不能別<lb/>
　　　　　篆書<lb/>
漢書曰元帝善史書<hi>史籕所作大篆籕音紂</hi>
續漢書曰靈帝置鴻都門諸生能爲尺璧賦及以工書鳥<lb/>
篆相課試至千人焉<lb/>
魏略曰邯鄲淳善蒼頡蟲篆許氏宇指<lb/>
後魏書曰竇遵善揩篆北京諸碑及臺殿樓觀門題多其<lb/>
<pb n="KR3k0012_SBCK_749-2a"/>
書也<lb/>
書斷曰秦李斯妙篆始省改之爲小篆著蒼頡篇七章雖<lb/>
帝王質文丗有損益終以文代質漸就澆醨則三皇結繩<lb/>
五帝畫象三王肉刑斯可况也古文可爲上古大篆爲中<lb/>
古小篆爲下古三古謂之實草隷謂之華妙極於華者羲<lb/>
獻精窮於寶者籕<hi>籕史籕</hi>斯始皇以和氏之壁琢而爲璽令<lb/>
斯書其文今㤗山繹山及秦望等碑並其遺迹謂國之偉<lb/>
寳百丗之法式斯小篆入神大篆入妙<lb/>
書斷曰大篆者周宣王大史史籕所作也或云柱下史始<lb/>
變古文或同或異謂之爲篆篆者傳也傳其物理施之無<lb/>
窮鄄酆定六書三曰篆書八體書法一曰大篆又漢書藝<lb/>
文志史籕十五篇蓋此也<lb/>
又曰吕氏春秋云蒼頡造大篆非也若蒼頡造大篆則置<lb/>
<pb n="KR3k0012_SBCK_749-2b"/>
古文何地即籕篆蓋其子孫是也<lb/>
又曰小篆者秦丞相李斯所作也増損大篆異同籕文謂<lb/>
之小篆亦曰秦篆<lb/>
蔡邕篆勢曰體有六篆妙巧入神或象龜文或化龍鱗紆<lb/>
體放尾長翅短身延頸脅翼勢似凌雲<lb/>
　　　　　八分書<lb/>
唐書曰張廷珪與陳州刺史李邕親善屢上表薦之邕所<lb/>
撰碑碣之文必請廷珪八分書之甚爲時人所重<lb/>
丗論曰安定梁鵠字孟皇善八分書太祖使書信憧宫門<lb/>
牓題<lb/>
書斷曰八分書者秦羽人上谷王次仲所作也<lb/>
又曰後漢師冝官南陽人也靈帝好書徵天下工書於鴻<lb/>
都門至數百人八分稱冝官焉最大則一字徑丈小則方<lb/>
<pb n="KR3k0012_SBCK_749-3a"/>
寸千言甚矜其能而性嗜酒或時空至酒家因書壁以雇<lb/>
之觀者雲集酤酒多售<lb/>
　　　　　隷書<lb/>
呉志曰張昭字布善隷書<lb/>
晉書曰王羲之尤善隷書爲古今之冠論者稱其筆勢以<lb/>
爲飄若遊雲矯若驚龍深爲從伯敦導之所器重<lb/>
晉中興書曰李充字弘度母衛氏廷尉展之妹也充少孤<lb/>
母聦明有訓又善楷書妙叅鍾索丗咸重之充從兄咸亦<lb/>
善書<lb/>
沈約宋書曰文帝善爲隷書<lb/>
又曰羊欣字敬元長隷書父不疑𥘉爲烏程令欣年十二<lb/>
時王獻之爲吴興太守甚知愛之獻之甞夏月入縣欣着<lb/>
新絹裙晝寢獻之書裙數幅而去欣夲工書因此弥善<lb/>
<pb n="KR3k0012_SBCK_749-3b"/>
齊書曰王僧䖍善隷書宋文帝見其書素扇歎曰非唯跡<lb/>
逾子敬文當器雅過之<lb/>
齊書曰周顒少徃外氏車騎將軍臧質家得衛常散隷書<lb/>
法學之甚能文惠太子使顒書玄圃茅齋璧國子祭酒何<lb/>
胤以倒薤書求就顒換之顒笑曰天下有道丘不與易也<lb/>
三國典略曰周白石縣男趙文深以題牓之功除魏興郡<lb/>
守文深字德夲南陽宛人也少學楷隷有鍾王之則當時<lb/>
書唯文深及兾㑺而已王褒尢善書文深慙恨形於言色<lb/>
後知好尚難及改習褒書竟無所成轉𬒳譏誚謂之學歩<lb/>
邯鄲焉至於碑榜人莫之逮褒亦推之宫殿樓問皆其迹<lb/>
也丗宗令至江陵書景福寺碑蕭察觀而美之<lb/>
陳書曰蕭引善隷書爲當時所重髙宗甞披奏事指引署<lb/>
名曰此字筆勢翩翩似鳥之欲飛引謝曰此乃陛下假其<lb/>
<pb n="KR3k0012_SBCK_749-4a"/>
羽毛耳<lb/>
唐書曰薛稷好古愽雅尤工隷書自貞觀永徽之際虞丗<lb/>
南禇遂良時人宗其書跡自後罕能繼者稷外祖魏徵家<lb/>
圖籍多有虞禇舊跡稷銳精模倣筆能遒麗當時無及之<lb/>
者<lb/>
書斷曰隷書者秦下邽人程邈所作也邈字元岑始爲縣<lb/>
獄吏得罪始皇幽繫雲陽獄中覃思十年益小篆方圎而<lb/>
爲隷書三千字奏之始皇善之用爲御史以奏事煩多篆<lb/>
家難成乃用隷書爲隷人佐書故曰隷書<lb/>
又曰和帝時賈魴撰滂喜篇以蒼頡爲上篇訓纂爲中篇<lb/>
滂喜爲下篇所謂三蒼也皆是隷字冩之隷法由兹而廣<lb/>
酈善長水經注曰臨淄人發古冡得棺前和外隱起爲隷<lb/>
字言齊太公六代孫胡公之棺也唯三字是古餘同今書<lb/>
<pb n="KR3k0012_SBCK_749-4b"/>
證知隷字出古非始於秦也<lb/>
成公綏隷勢曰蟲篆旣䌓草藁近僞適之中庸莫尚於隷<lb/>
　　　　　草書<lb/>
東觀漢記曰北海靜王睦善草書臨病明帝驛馬令作草<lb/>
書尺牘十首焉<lb/>
范瞱後漢書曰張超並善於草書妙絶時人<lb/>
魏志曰劉廙轉五官將士學文帝器之命廙通草書<lb/>
晉書曰王獻之時議者以爲羲之草書江左中朝莫有及<lb/>
者獻之骨力逺不及父而媚趣過之<lb/>
又曰衛瓘字伯玉與尚書郎燉煌索靖俱善草字時人號<lb/>
之一臺二妙漢末張芝<hi>芝字伯英</hi>善草書論者謂瓘得伯英之<lb/>
筋靖得伯英之肉<lb/>
北齊書曰趙仲舒善草隷雖與弟書字皆楷正云草不可<lb/>
<pb n="KR3k0012_SBCK_749-5a"/>
不解若放之於人即似相輕易若當家卑㓜又恐其疑<lb/>
三國典略曰蕭子雲齊䂊章文獻王之子有文學工草書<lb/>
與兄子顯子昭齊名少子特又善書梁武帝稱之曰子敬<lb/>
之迹不及逸少蕭特之書遂逼其父<lb/>
陳書曰文帝時軍人於丹徒盗發晉郄曇墓獲晉右軍將<lb/>
軍王羲之書及諸名賢遺跡事覺其書並没縣官藏于祕<lb/>
府文帝以伯茂好古多以賜之由是伯茂大工章草甚得<lb/>
右軍之法<hi>伯茂始興王也</hi>
唐書曰賀知章善草書好事者供其牋翰每紙不過數十<lb/>
字共傳寳之時有呉郡張旭亦與知章相善而好酒毎醉<lb/>
後號呼狂走索筆揮灑變化無窮若有神助時人號爲張<lb/>
顚<lb/>
三輔决録曰趙襲字元嗣爲燉煌太守先是杜伯度崔子<lb/>
<pb n="KR3k0012_SBCK_749-5b"/>
玉以工草稱於前丗襲與羅暉亦能草頗自矜誇故張伯<lb/>
英與襲同郡太僕朱賜書曰上比崔杜不足下方羅常有<lb/>
餘<lb/>
張壹非草書曰夫草書之興也其於近古乎上非文象所<lb/>
垂下非河雒所吐中非聖人所造蓋秦之末官書煩冗戰<lb/>
攻並作軍書交馳羽檄分飛故隷草趣急速耳示簡易之<lb/>
指非聖人之業也今之學草者不思其簡易之旨直以爲<lb/>
杜崔之法龜龍所見也齓齒以上苟任渉學者廢倉頡史<lb/>
籕竟以杜崔爲楷私書相與庶獨就書云適迫遽故不及<lb/>
草草夲易而速今反難而遟失指多矣夫杜崔張子皆有<lb/>
超俗絶丗之才愽學餘暇遊手于斯後丗慕焉專用爲務<lb/>
鑚堅仰髙忘其罷勞夕惕不息昃不睱食十日一筆月數<lb/>
丸墨領䄂如皁脣齒常黒雖處衆坐不遑談戯展指畫地<lb/>
<pb n="KR3k0012_SBCK_749-6a"/>
見䚡<hi>蘇來切角中骨也</hi>出血猶不休輟然其爲字無益工拙亦效<lb/>
嚬者之増醜學歩者之失節也<lb/>
王右軍自叙草書勢曰昔秦時諸侯爭長簡檄相傳望烽<lb/>
走馹正以篆隷之難不救其速遂作赴急之書蓋今草書<lb/>
也其先岀自杜氏以張爲祖以衛爲父索范者伯叔也二<lb/>
王父子可謂兄弟薄爲庶息羊爲僕隷自而叙之亦不失<lb/>
倉公觀鳥跡之意抑體有踈宻意有倜儻或有飛走流注<lb/>
之勢驚竦峭絶之氣滔滔閑雅之容卓犖調宕之志百體<lb/>
千形而呈其巧豈可一槩而論哉<lb/>
書斷曰如淳云作起草爲藁姚察曰草猶麄書爲夲曰藁<lb/>
蓋剏文議出於此草書之先因於起草<lb/>
又曰晉王逸少妻郄氏甚工書七子獻之最知名玄之凝<lb/>
之徽之操之並工草書凝之妻謝藴有才華亦善書甚爲<lb/>
<pb n="KR3k0012_SBCK_749-6b"/>
君舅重焉獻之猶善草書㓜學於父次習於張尓後改變<lb/>
制度別刱其法率尓師心冥合天矩觀其逸志莫之與京<lb/>
齊謝朓字玄暉風華黼藻當時獨歩書甚有聲草殊流美<lb/>
亦猶薄暮川上則餘霞照人晩春林中則飛花滿目<lb/>
宋蕭思話工書學於羊欣得其草妙崗連盡望勢不斷絶<lb/>
雖無竒峯壁立之秀可謂有巧矣袁昂云羊真孔草蕭行<lb/>
范篆各一時之妙也<lb/>
　　　　飛白書<lb/>
宋書曰王僧䖍爲尚書令甞爲飛白書題尚書壁曰圎行<lb/>
方止物之定質修之不巳則溢髙之不巳則躓引之不巳<lb/>
則遺是故去之冝疾當時嗟賞以比座右銘<lb/>
唐書曰劉洎除散騎常侍洎性踈俊敢言太宗工王羲之<lb/>
書尤善飛白甞宴三品巳上於玄武門帝操筆作飛白字<lb/>
<pb n="KR3k0012_SBCK_749-7a"/>
賜羣臣或乗酒爭取於帝手洎登御座引手得之皆奏曰<lb/>
洎登御牀罪當死請付法帝笑而言曰昔聞婕妤辭軰今<lb/>
見常侍登牀<lb/>
馬周太宗甞以神筆賜周飛白書曰鸞鳯凌雲必資羽翼<lb/>
股肱之寄誠在忠良<lb/>
髙宗爲飛白書以賜侍臣賜戴至德曰泛洪源俟舟檝賜<lb/>
郝處俊曰飛九霄假六翮賜李玄敬曰資啓沃罄丹誠<lb/>
大業拾遺曰大業年煬帝將幸江都命越王侑留守東都<lb/>
宫女半不隨駕爭泣留帝攀車借別指血染鞅帝不廻因<lb/>
飛白題二十字留賜宫妓云我夢江都好征遼亦偶然但<lb/>
留顔色在離別只今年<lb/>
唐㑹要曰貞觀十八年五日<hi>端午日</hi>太宗爲飛白書作鸞鳯<lb/>
虬龍等字筆勢驚絶謂司徒長孫無忌吏部尚書楊師道<lb/>
<pb n="KR3k0012_SBCK_749-7b"/>
曰五日舊俗必用服翫相賀朕今各賀君飛白扇二枚庶<lb/>
動清風以增美德<lb/>
書斷曰飛白書者後漢左中郎蔡邕所作也王隱王愔並<lb/>
云飛白變楷制也夲是宫殿題署勢旣勁大字冝輕微不<lb/>
滿名爲飛白王僧䖍云飛白八分之輕者雖有此說案漢<lb/>
靈帝嘉平年詔蔡邕作聖皇篇篇成詣鴻都門上時方脩<lb/>
飾鴻都門伯喈待詔門下見役人以堊帚成字心有恱焉<lb/>
歸而爲飛白之書漢末魏𥘉並以題署宫閣其體有二剏<lb/>
法於八分窮微於小篆自非蔡公設妙豈能詣此可謂勝<lb/>
寄冥通縹緲神仙之事也<lb/>
法書要録曰飛白夲是宫殿八分之輕者全用揩法吴時<lb/>
張弘好學不仕常着烏巾時人號爲張烏巾此人特善飛<lb/>
白能書者鮮不好之<lb/>
<pb n="KR3k0012_SBCK_749-8a"/>
　　　　　章草書<lb/>
晉書曰王羲之書初不勝庾翼郄愔及其暮年方妙甞以<lb/>
章草荅庾亮而翼深歎伏因與羲之書云吾昔有伯英章<lb/>
草十紙過江顚狽遂乃亡失常歎妙迹永絶忽見足下荅<lb/>
家兄書煥若神明頓還舊觀<lb/>
書斷曰章草書漢黄門令史史游所作也衛常李誕並云<lb/>
漢𥘉而有草法不知其誰蕭子良云章草者漢齊相杜操<lb/>
始變藁法非也王愔云漢元帝時史游作急就章解散隷<lb/>
體麄書之漢俗簡惰漸以行之是也<lb/>
又曰索靖字㓜安善章草出韋誕峻險過也有若山形中<lb/>
裂水勢懸流雪嶺孤松冰河危石其堅勁則古今不逮<lb/>
後漢徐幹字伯張善章草書班固與弟超書稱之曰得伯<lb/>
張書藁知識讀之莫不歎息實亦藝由巳立名自人成後<lb/>
<pb n="KR3k0012_SBCK_749-8b"/>
有蘇班者平陵人也五歳能書甚爲伯張之所稱歎<lb/>
又曰後漢張伯英損益伯度章草亦猶逸少增减元帝真<lb/>
書雖潤色開華精於斷割美則美矣至若髙深之致質素<lb/>
之風俱不逮其師也然名爲今古之獨歩<lb/>
又曰張伯英章草書急就章字皆一筆而成合於自然可<lb/>
謂變化至極羊欣云張芝皇象鍾繇索靖時並號書聖<lb/>
張芝善章草書崔瑗云龍驤豹變青出於藍又剏爲今草<lb/>
天縱尤異率意超曠無惜是非若清間長源流而無限縈<lb/>
迴崖谷任於造化至於蛟龍駭獸奔驕拏玃之勢心手隨<lb/>
變窃冥不知其所如也精熟神妙冠絶古今則百丗不易<lb/>
之法式不可以智識不可以勤求若上士游乎沉黙之郷<lb/>
鸞鳯翔乎大皇之野韋仲將謂之草聖豈徒言哉<lb/>
又曰後漢張昶字文舒伯英季弟爲黄門侍郎尤善章草<lb/>
<pb n="KR3k0012_SBCK_749-9a"/>
家風不墜弈葉清華書類伯英時人謂之亞聖<lb/>
又曰後漢杜度字伯度京兆杜陵人也御史大夫延年曽<lb/>
孫章帝時爲齊相善章草書雖史游始草書傳不紀其能<lb/>
又絶其跡剏其神妙其唯杜公乎韋誕杜氏傑有骨力而<lb/>
字畫微瘦崔氏法之書體甚濃結字工巧時有不及張芝<lb/>
嘉而學焉轉精其巧可謂草聖超前絶後獨歩無雙矣<lb/>
　　　　　行書<lb/>
書斷曰後漢頴川劉德升字君嗣造行書即正書之小僞<lb/>
務從簡易相間流行故謂之行書王愔云晉丗以來工書<lb/>
者多以行書著名昔鍾元常善行狎書是也尓後王羲之<lb/>
獻之並造其極焉<lb/>
又曰劉德升桓靈之時以造行書擅名以草剏亦豐妍風<lb/>
流宛約獨歩當時胡昭鍾繇並師其法而胡書體差瘦亦<lb/>
<pb n="KR3k0012_SBCK_749-9b"/>
各有德升之美也<lb/>
又曰晉王脩字敬仁善行書甞就右軍求書乃冩東方朔<lb/>
畫讃與之王僧䖍云敬仁書殆窮其妙王子敬每省之曰<lb/>
咄咄逼人<lb/>
太平御覽卷第七百四十九<lb/>
</p>
<p>
</p>
  </div>
</body>
</text>
</TEI>
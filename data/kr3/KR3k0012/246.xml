<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_246-1a"/>
太平御覽卷第二百四十六<lb/>
職官部四十四<lb/>
　　太子左右賛善大夫　太子洗馬<lb/>
　　太子司議郎　太子中舎人<lb/>
　　太子舎人　太子通事舎人<lb/>
　　　　　太子左右賛善大夫<lb/>
六典曰左賛善大夫掌翊賛太子以䂓諷也皇太子出入<lb/>
動静茍非其德義則必陳古以箴焉右賛善大夫掌如其<lb/>
左凡皇太子朝宫臣則列於右階之下<lb/>
唐書曰貞元十六年以山人崔芉爲右賛善大夫充太子<lb/>
侍直新名也<lb/>
　　　　　太子洗馬<lb/>
六典曰洗馬掌四庫圖籍繕冩刋緝之事立正夲副夲以<lb/>
<pb n="KR3k0012_SBCK_246-1b"/>
備供進凢天下之圖書上於東宫者皆受而藏之<lb/>
國語曰夫差爲勾踐洗馬<lb/>
續漢書百官志曰洗馬貟十六人秩六百石職如謁者太子<lb/>
出則當直一人在前導威儀盖洗馬之義也<lb/>
漢書曰司馬安少與汲黯爲太子洗馬安爲人深巧善官四至<lb/>
九卿<lb/>
魏略曰顔斐字文林以才學爲太子洗馬<lb/>
晉書曰江統爲洗馬太子頗好遊宴或闕朝侍統以五事<lb/>
諌之<lb/>
又曰解系兄弟少連叔連各清身㓗巳仕皆爲洗馬<lb/>
梁書曰庾於陵拜太子洗馬舊東宫官屬通爲清選洗馬<lb/>
掌文翰尤其清者近丗用人皆取甲族有才望者時於陵<lb/>
與周捨並擢充職髙祖曰官以人而清豈限以甲族時論<lb/>
<pb n="KR3k0012_SBCK_246-2a"/>
以爲美<lb/>
唐書曰李綱字文紀隋開皇末爲太子洗馬皇太子勇甞<lb/>
以歳首宴宫臣左庶子唐令則自請奏琵琶又歌武媚娘<lb/>
之曲綱白勇曰令則身任宫卿職當調護乃於宴座自此<lb/>
倡優進淫声穢親聽事若上聞罪在不測豈不累於殿下<lb/>
臣請遽正其罪勇曰我欲爲樂耳君勿多事綱趨而出及<lb/>
勇廢黜文帝召東宫官屬切讓之無敢對者綱對曰今日<lb/>
之事乃陛下之過非太子罪也太子才非上品性是常人<lb/>
若得賢明之士輔道之足堪継嗣皇業方今多士盈朝當<lb/>
擇賢居任奈何以絃歌鷹犬之才日在其側致令至此乃<lb/>
陛下誡道不足豈太子之罪耶辝氣凛然左右皆爲之失色文帝曰<lb/>
令汝在彼豈非擇人<lb/>
文士傳曰江統字應元召𥙷洗馬毎有疑滯大事章表奏<lb/>
<pb n="KR3k0012_SBCK_246-2b"/>
議輙爲同官所推常爲之作草韓子曰勾踐入宦於吴執<lb/>
干戈爲吴王洗馬故能殺夫差於姑蘇<lb/>
傅咸申懷賦序曰余自無施謬爲衆論所許𥙷太子洗馬<lb/>
布不稱職意常黙然<lb/>
傅咸感別賦序曰有人魯庶叔雅量弘濟思心䆳逺余自<lb/>
少與之相長情相親愛有如同生其後遷太子洗馬俄而<lb/>
謬蒙朝私猥忝斯職雖懼不稱而喜得與此子同班共事<lb/>
天下之遇未有若此周旋三載魯生遷尚書郎雖別不逺<lb/>
而情甚悵恨退作兹賦云尓<lb/>
徐邈問玉珉曰漢法制洗馬冠髙山冠職如謁者中朝新<lb/>
制洗馬進賢冠出則在馬前清道故曰洗馬<lb/>
　　　　　太子司議郎<lb/>
六典曰司議郎掌侍從䂓諌駮正啓奏凡皇太子出入朝<lb/>
<pb n="KR3k0012_SBCK_246-3a"/>
謁從享及釋奠於先聖先師講學齒曺撫軍監國之命可<lb/>
傳於史冊者並録爲記注若宫坊之内祥瑞災眚宫長除<lb/>
拜薨卒亦皆記之毎歳終則送史館<lb/>
唐書曰敬播以撰實録功遷太子司議郎時此官𥘉置極<lb/>
爲清望中書令馬周歎曰所恨資品望髙不獲歴居此職<lb/>
又曰貞觀中皇太子上表曰臣聞直筆記言諌司箴過盖<lb/>
絶代之通訓乃垂𥙿於當今臣以睱日遐覽前志竊惟古<lb/>
之養德咸有史官所以𥙷闕拾遺爲砥爲礪彰善癉惡如切<lb/>
如磋譬立准而端形猶琢玉而成器故大戴禮曰太子免<lb/>
於保傳之嚴則有同過之史漢書云太子旣冠成人乃有<lb/>
記過之史是知姬誦登兩肇建此官劉啓昇儲憲章斯義<lb/>
故能道温玉𥙿聲聞宸宫上有慰於皇情下無虧於物議<lb/>
臣地居問寢齒在横經越以㓜年夙蒙天㢡趨紫宸以遵<lb/>
<pb n="KR3k0012_SBCK_246-3b"/>
禮仰黄屋以承歡怙聖慈而益驕恃鍾心而取恣肅恭馳<lb/>
道恐或乖方晨昬視膳慮有違舛蒙泉始道必俟後乗之<lb/>
䂓離光未融懼寢前星之耀是以夙興夜寐内省非憂延<lb/>
首讜言兾匡童昧而魏晉巳降不置此貟杜絶箴䂓何期<lb/>
甚謬伏惟陛下窮神稽古尚擇芻蕘之言玄覽文明猶開<lb/>
登石之路况臣冲藐未渉藝文出自深宫便親監撫之重<lb/>
罕從皷篋疇識絃誦之冝一德有愆貽憂睿念三朝登餕<lb/>
何以勝任所以冐敢陳聞請遵故實願開史職故司箴誡<lb/>
是使綿載墜典復在聖朝資此正人少匡不逮於是門下<lb/>
坊置太子司議郎四人妙選名行之士爲之正六品上掌<lb/>
侍從䂓諌駮正啓奏并録東宫記注分判坊事<lb/>
又曰元讓有孝行則天朝中宗居東宫復徴拜司議郎及<lb/>
謁見則天謂曰卿旣孝於家必能忠於國今授此職湏知<lb/>
<pb n="KR3k0012_SBCK_246-4a"/>
朕意冝以孝道輔我兒也<lb/>
又曰王元感濮州鄄城人也長安三年上表其所撰尚書<lb/>
糺謬十卷春秋振滯二十卷禮記繩愆三十卷并所注孝<lb/>
經史記藁草請官給𥿄筆寫上秘閣詔曰王元感質性温<lb/>
敏博聞強記手不釋卷老而弥篤掎前逹之失究先聖之<lb/>
旨是謂儒宗不可多得可太子司議郎兼崇賢館學士魏<lb/>
知古甞稱其所撰書曰信可謂五經之指南也<lb/>
　　　　　太子中舎人<lb/>
晉書曰杜錫預之子也累遷太子中舎人性亮直忠烈屢<lb/>
諌愍懷太子言辭懇切太子患之後置針著錫常所坐處<lb/>
氊中刺足流血他日太子問錫向者何事錫對醉不知太<lb/>
子詰之曰君喜責人何自作過也<lb/>
晉中興書曰顧榮清操南土秀望累遷太子中舎人<lb/>
<pb n="KR3k0012_SBCK_246-4b"/>
又曰顧榮字彦先時吴朝士人入洛者惟陸機陸雲及榮<lb/>
三人而機雲雖有才藻清望不及榮也選𥙷吴王郎中令<lb/>
累遷太子中舎人<lb/>
　　　　　太子舎人<lb/>
六典曰太子舎人掌侍從行令書令旨及表啓之事皇太<lb/>
子通表如諸臣之禮諸臣及宫臣上皇太子大事以牋小<lb/>
事以啓其封題皆曰上於右春坊通事舎人開封以進其<lb/>
事可施行者皆下於舎人與庶子叅詳之然後進不可者<lb/>
則否<lb/>
續漢書百官志曰舎人秩二百石無貟更直宿衛如三署<lb/>
郎中<lb/>
漢書曰文帝使晁錯詣伏生受尚書還拜太子舎人<lb/>
東觀漢記曰侯霸字君房爲人嚴而有威爲太子舎人<lb/>
<pb n="KR3k0012_SBCK_246-5a"/>
漢雜事曰鄭當時爲太子舎人毎伍日洗沭常置驛馬長<lb/>
安諸郊請謝賔客以夜繼日常恐不遍然其交知皆天下<lb/>
名士也<lb/>
魏志曰張茂上便冝擢爲太子舎人<lb/>
晉書曰王衍以名問超爲太子舎人<lb/>
又曰元帝太興元年以太子紹舅虞弲爲舎人太子奏曰<lb/>
舅甥冝崇敬降舅氏之親爲侍臣詔乃轉弲爲常侍<lb/>
沈約宋書曰王僧逹瑯琊臨沂人太保弘之少子也太祖<lb/>
聞僧逹早慧召於德陽殿問其書學及家事應對閑敏上<lb/>
甚嘉之以爲太子舎人<lb/>
齊書曰張率建武三年舉秀才除太子舎人與同郡陸倕<lb/>
陸厥㓜相友狎甞同載詣左衛將軍沈約遇任昉在焉約謂昉<lb/>
曰此三子後進秀才皆南金也卿可與交由此與昉友<lb/>
<pb n="KR3k0012_SBCK_246-5b"/>
梁書曰劉杳字士深爲舎人及昭明太子薨新宫建舊人<lb/>
例無住者勑特留杳焉<lb/>
後魏書曰崔玄伯少有儁才号曰兾州神童符融収兾州<lb/>
虚心禮敬拜陽平公管征東記室出揔庶政入爲賔友衆<lb/>
務修理處斷無滯符堅聞而竒之徴爲太子舎人摯虞云<lb/>
太常弟子通二經捕文學三經𥙷太子舎人晉置十六人<lb/>
掌表啓<lb/>
　　　　　太子通事舎人<lb/>
六典曰太子通事舎人掌導引宫臣辭見及承令勞問之<lb/>
事凡元正冬至百官與諸方之使者叅見亦如之若皇太<lb/>
子行先一日京文武職事九品巳上奉辭及還宫之明日<lb/>
亦如之<lb/>
三國典略曰陳殷不害字長卿尚書右丞不倿兄也長於政<lb/>
<pb n="KR3k0012_SBCK_246-6a"/>
事飾以儒術梁武帝時與庾肩吾俱爲東宫通事舎人直<lb/>
日奏事梁武謂肩吾曰卿是文學吏事非所長可使不<lb/>
害來耶<lb/>
太平御覽卷第二百四十六<lb/>
<pb n="KR3k0012_SBCK_246-6b"/>
<pb n="KR3k0012_SBCK_246-6b"/>
</p>
<p>
</p>
  </div>
</body>
</text>
</TEI>
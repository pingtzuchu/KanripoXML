<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_743-1a"/>
太平御覽卷第七百四十三<lb/>
病病部六<lb/>
　　　霍亂　疰　瘧<lb/>
　　　消渴　蹷逆　咳嗽<lb/>
　　　嘔逆吐　水疾　腫<lb/>
　　　疝　瘕　痹<lb/>
　　　痔　痢　隂痿<lb/>
　　　陽病<lb/>
　　　　　霍亂<lb/>
易說曰穀雨氣當至不至則多霍亂<lb/>
春秋考異郵曰襄公朝于荆士卒度歳愁悲失時泥雨暑<lb/>
濕多霍亂之病<lb/>
漢書曰淮南王上書云南越多霍亂之疾<lb/>
<pb n="KR3k0012_SBCK_743-1b"/>
幽明録曰某郡張甲者與司徒蔡謨舊有親僑住謨家蹔<lb/>
數宿行過期不反謨晝眠夢甲云暫行忽暴病患心腹脹<lb/>
滿不得吐痢某時死亡又云我病名乾霍亂自可治也但<lb/>
人莫知其藥故令身死謨曰何以治之甲曰取蜘蛛生斷<lb/>
去脚吞之即愈謨覺使人徃甲行所驗之果死問主人病<lb/>
與時日皆與夢符後有乾霍亂者謨試用輙差<lb/>
　　　　　疰<lb/>
釋名曰疰人死一人復得氣相灌注也<lb/>
范汪方曰凢九十種寒尸疰此病隨月盛衰人有三百六<lb/>
十餘脉走入皮中或右或左如人所刺遂至於死死尸相<lb/>
注或至滅門<lb/>
　　　　　瘧<lb/>
說文曰瘧熱寒並作也痁熱瘧也疾二日一發<lb/>
<pb n="KR3k0012_SBCK_743-2a"/>
易說曰立春氣當至不至則多疾瘧白露當降不降民多<lb/>
温瘧<lb/>
周禮天官疾醫曰秋時有瘧寒疾<lb/>
禮記月令曰孟秋行夏令民多瘧疾<lb/>
左傳昭二十年傳曰齊侯疥遂痁<hi>痁瘧疾也</hi>期而不瘳諸侯之<lb/>
賔問疾者多在<hi>多在齊也</hi>梁丘據與裔𣢾言於公曰吾事鬼神<lb/>
豐於先君今君疾病爲諸侯憂是祝史之罪也盍誅於祝<lb/>
固史嚚以辭賔<hi>欲殺嚚固以謝問疾之賔</hi>公恱告晏子晏子諌之乃止<lb/>
東觀漢記曰鄧訓遷護烏桓校尉吏士甞大病瘧轉易至<lb/>
數十人訓身主湯藥咸得平愈<lb/>
又曰景丹從上至懷病瘧在上前瘧病上曰聞壯士不瘧<lb/>
漢大將軍反瘧病耶使小黄門扶起賜醫藥歸洛陽病遂<lb/>
加<lb/>
<pb n="KR3k0012_SBCK_743-2b"/>
抱朴子曰狝猴之鬼令人疾瘧<lb/>
山海經曰陽華山多若華華實如苽味酸甘食之巳瘧<lb/>
玄晏春秋曰夏四月予瘧于河南歸于新安不瘳<lb/>
出說曰中朝有小兒其父患瘧行乞藥人曰尊侯明德君<lb/>
子何以病瘧荅曰來病君子所以爲瘧<lb/>
列異傳曰陽㽔字聖卿逃瘧神祠有人呼言杜卸杜卸聖<lb/>
卿應曰諾起至户口人曰取此書去得素書一卷皆譴劾<lb/>
百神法乃差<lb/>
録異傳曰嘉興令吴士季瘧經武昌廟遣人辭謝乞斷瘧<lb/>
鬼去廟二十里卧夢見塘上一人乗馬追呼行太急速至<lb/>
季舡下馬與吏共入舡後縛取一小兒去夢覺瘧即斷<lb/>
又曰弘父患瘧經年後獨至田舎瘧發有數小兒持公首<lb/>
脚公見因陽瞑忽起捉得一兒化成黄鷁餘者皆走仍縛<lb/>
<pb n="KR3k0012_SBCK_743-3a"/>
以還家懸著䆫上明當殺食之比曉失鷁瘧遂斷于時有<lb/>
瘧者但呼弘公便斷<lb/>
甄異傳曰吴興張安病正發覺有物在𬒳上病便更甚安<lb/>
自力舉𬒳捉之物化成鳥如鵂鶹瘧登時愈<lb/>
盛弘之荆州記曰始興含淮縣有翁水下流有聖鼓横在<lb/>
川側上下<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>人刺篙有撞之者皆得瘧疾<lb/>
　　　　　消渴<lb/>
後漢書曰司馬相如有消渴病<lb/>
後漢書李通素有消渴疾<hi>消消中之疾也周禮云春有痟疾</hi>自爲宰相謝<lb/>
病不視事帝令以公位歸第養病<lb/>
魏略曰卞蘭得消渴疾時明帝信呪水使人持水賜蘭蘭<lb/>
曰治病當以方藥何信於此遂不肯飲以至於卒時人見<lb/>
蘭好直言謂帝面折之而蘭自殺其實不也<lb/>
<pb n="KR3k0012_SBCK_743-3b"/>
晉書裴楷有渴利疾不樂處勢王渾爲楷請當見將養不<lb/>
違其志不聽及疾詔遣黄門郎王衍省疾楷廻眸矚之曰<lb/>
竟未見識衍深歎其神雋<lb/>
南史何點少時甞患渴逾歳不逾後在呉中石佛寺建講<lb/>
所晝寢夢一道人形貌非常授丸一掬夢中服之而差<lb/>
唐書鄧玄挺綜銓選無藻鑒之明又患消渴人因號爲鄧<lb/>
渴<lb/>
王子年拾遺録曰晉武爲撫軍時羗人姚馥字丗芬姚襄<lb/>
即其祖也好啜嚼濁糟言渴於醇酒羣軰常狎之呼爲渴<lb/>
羗爲朝歌邑長馥辭之帝曰朝歌紂之故郷地有酒池故<lb/>
使老羗不復呼飲<lb/>
交州記曰浮石體虚而輕煑飲止渇<lb/>
淮南子曰嫁女於疾痟渴者夫死後則難可復處<hi>以爲故妨之後</hi>
<pb n="KR3k0012_SBCK_743-4a"/>
<hi>人不要</hi>
　　　　　蹷逆<lb/>
韓詩外傳曰扁鵲過虢虢侯丗子暴病死乃造宫門曰丗<lb/>
子病所謂尸蹷者也<lb/>
吕氏春秋曰室大多隂則蹷<lb/>
　　　　　咳嗽<lb/>
釋名曰咳刻也氣奔至出入不平調若尅物也嗽促也用<lb/>
力急促也<lb/>
易說曰立秋氣未當至而至則少陽脉盛人病咳<lb/>
周書曰立秋之日白露不降民多病咳<lb/>
禮記月令曰季夏行春令則國多風欬<lb/>
春秋䌓露曰人君好戰貪城邑則民病欬嗽<lb/>
抱朴子曰龜鼈黿鼉之鬼令人病欬<lb/>
<pb n="KR3k0012_SBCK_743-4b"/>
劉弘教曰吾昨四鼓中起聞西城上兵欬聲甚深即呼省<lb/>
之年過六十羸病無𥜗而督將差以持時持時備不虞耳<lb/>
此旣無所防捍又老病羸凍不隱恤必致死亡督將豈可<lb/>
乃尓耶<lb/>
　　　　　嘔吐<lb/>
左傳哀下曰衛侯爲靈臺于籍圃與諸大夫飲酒焉禇師<lb/>
聲子韤而登席<hi>古者見君解韤</hi>公怒辭曰臣有疾異於人<hi>足有瘡疾</hi>若<lb/>
見之君將殻之<hi>殻嘔吐也</hi>
漢書曰西域有大小頭痛坂令人歐吐<lb/>
謝承後漢書曰吴郡嬀晧字元起其母至婚家醉嘔吐恐<lb/>
食得毒伏地甞吐仰曰吐寒耳非毒也<lb/>
鄧粲晉記曰阮籍母死與人棊如故旣而飲酒三升舉聲<lb/>
一號吐血數升<lb/>
<pb n="KR3k0012_SBCK_743-5a"/>
晉中興書曰王允之年在揔角爲從伯敦所知甞夜飲允之<lb/>
辭醉眠在别牀敦與錢鳯謀逆允之悉聞其語便於眠處<lb/>
大吐以爲大醉不復疑<lb/>
沈約宋書曰蕭惠開除府加給事性素剛益不得志發病<lb/>
嘔血有物如肝肺者甚多<lb/>
孟宗别傳曰孟宗爲光禄勲甞大㑹公先少飲酒偶有強<lb/>
者飲一杯便吐時令峻急凡有醉吐者皆傳詔司察公吐<lb/>
麥飯察者以聞上乃歎息詔問食麥飯意宗荅曰臣家足<lb/>
有米飯耳直愚性所安其德行純素如此<lb/>
列子曰東方有人焉曰爰旌目將有適也而餓於道狐父<lb/>
之盗曰丘見而下壷飱以餔之爰旌目三餔而後能視曰<lb/>
子何爲者也曰我狐父之人丘也爰旌目曰譆汝非盗耶<lb/>
胡爲而食我吾義不食子食也兩手據地而嘔不岀客客<lb/>
<pb n="KR3k0012_SBCK_743-5b"/>
而死<lb/>
　　　　　水疾<lb/>
東觀漢記曰東平王蒼到國後病水氣喘逆上遣太醫丞<lb/>
相視之小黄門侍疾置驛馬傳起居以千里爲程<lb/>
晏子春秋曰景公水病夢與二日鬪不勝召占夢問之晏<lb/>
子謂占夢曰公所病者隂也日陽也一隂不勝兩陽公病<lb/>
將巳占夢以其言對三日公病大愈賜占夢占夢曰晏子<lb/>
教臣也公召晏子賜之晏子曰占夢以臣言對故有益也<lb/>
若使臣言則不信也<lb/>
　　　　　腫<lb/>
釋名曰腫鍾也寒熱氣所鍾聚也<lb/>
春秋濳潭巴曰枉矢黒軍士不勇疾流腫<hi>宋均注云矢當楊光明今黒有</hi>
<hi>死䘮之氣則腫死</hi>
<pb n="KR3k0012_SBCK_743-6a"/>
春秋䌓露曰人君簡宗廟逆天時民病流腫<lb/>
尸子曰有醫竘者秦之良醫張子之背腫謂之曰背非吾<lb/>
背也任子制焉夫身與國亦猶此也必有委制然後治之<lb/>
齊諧記曰范光禄得病腹脚並腫不飲食忽有一人清朝<lb/>
不自通遥進入光禄齋中就光禄邊坐光禄云先不識君<lb/>
君郍得來而不自通此人荅曰佛使我來治君病發衣見<lb/>
之因捉其脚以甘刀針腫上儵忽之間頓針兩脚及膀胱<lb/>
百餘下然不覺痛復欲針腹其兒黄門不聽語竟便去後<lb/>
針孔中黄膿汁當岀二三升許至明暁脚都差針亦無孔<lb/>
范甚喜<lb/>
　　　　　疝<lb/>
釋名曰心痛曰疝疝詵也氣詵詵然而上也<lb/>
後漢書太醫皮循從獵上林還暮宿殿門下寒疝病發時<lb/>
<pb n="KR3k0012_SBCK_743-6b"/>
鄧訓直事聞循聲起徃問曰兾得火以熨背訓至太官門<lb/>
爲求火不得乃以口嘘其背復呼同廬郎共更嘘至朝遂<lb/>
愈<lb/>
　　　　　瘕<lb/>
龍魚河圖曰犬狗魚鳥不熟食之成瘕<lb/>
易說曰白露氣當至不至太隂脉盛人多瘕疝<lb/>
宋書徐文伯傳宋明帝宫人患腰痛牽心每至輙氣欲絶<lb/>
衆毉以爲肉瘕文伯曰此髮瘕以油投之即吐得物如髮<lb/>
稍引之長三尺頭巳成蛇能動懸柱上水滴盡一髮而已<lb/>
病都差<lb/>
山海經曰麗麂之水其中多有育沛佩之無瘕疾<hi>郭曰育沛未聞</hi>
列仙傳曰玄俗者常餌巴豆雲母賣藥於都市河間王病<lb/>
瘕玄俗脉之下蛇十餘頭俗言王病六丗餘殃非王所招<lb/>
<pb n="KR3k0012_SBCK_743-7a"/>
也曰王甞放鹿鹿是麟母仁心感天故遭俗耳<lb/>
續搜神記曰太尉郗公鎮丹徒甞出獵時二月中蕨始生<lb/>
有一甲士折一莖食之即覺心中淡淡欲吐因歸家仍成心<lb/>
腹疾半年許忽大吐吐一蛇長尺餘尚活動揺乃掛着屋<lb/>
<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>前汁稍稍出蛇漸燋小經一宿視之成一莖蕨猶昔所<lb/>
食也病遂除差<lb/>
又曰桓宣　武時有一督將因時行病後虚熱更能飲復<lb/>
茗必一斛二升乃飽人苦勸復啜五升乃大吐向所飲都<lb/>
盡有一物隨吐後岀如斗大試以一斛二升複茗洗之此<lb/>
物噏之都盡而正覺小脹又増五升便悉混然後從口中<lb/>
涌出旣吐此物病遂差或問之曰此何病荅曰此病名斛<lb/>
二瘕<lb/>
又曰昔有一人與奴俱得心瘕病奴旣死割剖腹視得一<lb/>
<pb n="KR3k0012_SBCK_743-7b"/>
白鼈赤眼甚鮮明乃試以諸毒藥澆灌之并内藥於鼈口<lb/>
無損乃繫鼈於牀脚有客乗白馬來看之溺濺鼈惶遽疾<lb/>
走避溺旣繫之不得去乃縮頸藏脚不敢動病者察之謂<lb/>
其子曰吾疾或可救乃試取白馬溺以灌鼈鼈消㓕成數<lb/>
升水病者乃頓飲升餘白馬溺病即豁然除<lb/>
異苑曰章安有人元嘉中噉鴨肉乃成瘕病胷滿面赤不<lb/>
得飲食醫令服秫米潘湏臾煩悶吐一鴨鶵身喙翅皆以<lb/>
成就唯左脚故綴昔所食肉病遂獲差<lb/>
志怪曰有人得瘕病腹晝夜切痛臨終勑其子云吾氣絶<lb/>
後可剖視之其子不忍違割之得一銅酒鎗容數合後華<lb/>
佗聞其病而解之便出巾櫛中藥以投鎗鎗即消成酒<lb/>
　　　　痺<lb/>
春秋考異郵曰痺在喉壽命凶<lb/>
<pb n="KR3k0012_SBCK_743-8a"/>
漢書曰哀帝即位痿痺<lb/>
又曰馮野王弟立爲東海太守下濕病痺天子聞之徙爲<lb/>
平原太守<lb/>
晉書皇甫謐字士安得風痺疾猶手不輟卷<lb/>
後魏書臨淮王潭孫孚好酒後遇風患手足不隨口不能<lb/>
言乃左手畫地作字乞解所任<lb/>
唐書曰處羅可汗欲分兵大掠中國羣下多諌處羅曰我<lb/>
父失國頼隋得立恩不可忘時處羅乆疾痺隋義城公主<lb/>
有五石餌之俄而處羅發疽死<lb/>
　　　　　痔<lb/>
釋名曰痔食也蠱食之也<lb/>
山海經曰天帝山有鳥其狀如鶉黒文而赤翁<hi>郭璞注云翁頸下毛</hi>
<hi>也</hi>名曰機食之巳痔又虎蛟可以爲痔<hi>郭璞注爲治也</hi>
<pb n="KR3k0012_SBCK_743-8b"/>
莊子曰秦王有病召醫破癰者得一車乗䑛痔者得車五<lb/>
乗所治愈下得乗愈多<lb/>
尸子曰有醫竘者秦之良醫爲惠王治痔皆愈<lb/>
宋玉登徒子賦曰登徒子之妻旣疥且痔<lb/>
　　　　　痢<lb/>
釋名曰泄痢言出漏泄而利也<lb/>
漢書曰韋玄成父喪旣葬當襲爵即陽爲病狂卧便痢妄<lb/>
笑語欲讓避兄也<lb/>
北史齊司馬膺之好讀太玄經文注揚雄蜀都賦毎云我<lb/>
欲與揚子周遊患痢十七年竟不愈齊亡歳以痢疾終<lb/>
魏武令曰凡山水甚強寒飲之皆令人痢<lb/>
　　　　隂痿<lb/>
漢書曰膠西王端爲人賤戾又隂痿一近婦人病數月<lb/>
<pb n="KR3k0012_SBCK_743-9a"/>
又曰周仁爲人隂重不泄<hi>張晏曰隂重不泄下濕故溺袴是以得此官者入後宫</hi>
魏志公孫康死子晃淵皆小衆以康弟恭嗣恭隂消爲閹<lb/>
人劣弱不能治國淵脅奪恭位<lb/>
晉書南陽王摸丗子保體質豐偉甞自秤重八百斤素喜<lb/>
睡痿疾不能御婦人<lb/>
宋書曰明帝素肥晚年痿疾不能御内<lb/>
　　　　　陽病<lb/>
左傳襄三曰楚子使薳子馮爲令尹訪於申叔豫申叔豫<lb/>
曰國多寵王弱國不可爲也遂以疾辭方暑闕地下冰而<lb/>
牀焉重繭衣裘鮮食而寢楚子使醫視之復曰瘠則甚矣<lb/>
而血氣未動<hi>言無疾</hi>
史記曰廉頗云我爲趙將有攻城野戰之功而藺相如徒<lb/>
以口舌爲勞而位居我上相如聞不肯與㑹毎朝時常稱病<lb/>
<pb n="KR3k0012_SBCK_743-9b"/>
不欲與争列<lb/>
續漢書曰楊彪見漢祚將終自以累丗爲公卿恥爲魏臣<lb/>
遂稱足疾不復行<lb/>
范曄後漢書曰髙詡字季回父容哀平間爲光禄大夫詡<lb/>
以父任爲郎丗傳魯詩以信行清操知名王莽簒位父子<lb/>
稱盲逃不仕莽<lb/>
又曰封觀者以兄名位未顯恥先受之遂稱風疾瘖不能<lb/>
言火起燒屋徐出避之忍而不告<lb/>
謝承後漢書曰沛國陳禁性不好榮建武中拜議郎引見<lb/>
賜食禁陽眼目無所見以肉投羹中岀又撐柱乃歸<lb/>
魏末傳曰李滕爲荆州刺史曹爽令別司馬懿懿使婢進<lb/>
粥持杯而飲粥皆流岀謂爽曰太傳非復可濟<hi>令人愴然故爽不復設備</hi>
曹瞞傳云太祖少飛膺走狗游蕩無度其叔父數言之於<lb/>
<pb n="KR3k0012_SBCK_743-10a"/>
嵩太祖患之後逢叔父於路乃佯敗面喎口叔父恠問其<lb/>
故太祖曰卒中風叔父告嵩嵩驚呼太祖太祖貌如故嵩<lb/>
問曰叔父言汝中風巳差乎太祖曰𥘉不中風但失叔父<lb/>
愛故見罔尔嵩乃疑自後叔父所言嵩不復信<lb/>
晉書曹爽專權宣帝稱疾何曽亦謝病爽誅曽乃起視事<lb/>
又曰鍾㑹將反於蜀使衛瓘慰勞諸軍瓘心欲去且堅其<lb/>
意曰卿三軍主冝自行㑹曰卿先行吾當後出瓘便下殿<lb/>
㑹悔遣之使呼瓘瓘辭眩疾動詐仆地北出閤數十信追<lb/>
之瓘至外廨服鹽湯大吐瓘素羸便以困篤㑹遣所親人<lb/>
及醫視之皆言不起㑹由是無所憚<lb/>
晉陽秋曰宣帝𥘉不欲屈節曹氏辭以風疾不能起魏武<lb/>
使人徃微刺之以觀信否宣帝堅卧不動<lb/>
晉書曰王戎族弟敦有髙名戎惡之敦毎候戎輙託疾不<lb/>
<pb n="KR3k0012_SBCK_743-10b"/>
見敦後果爲逆亂其鑒賞先見如此<lb/>
又曰長樂馮恢父爲弘農太守愛少子淑欲以爵傳之恢<lb/>
父終服闕乃還郷里結草爲廬陽瘖不能言淑得襲爵恢<lb/>
始仕爲博士祭酒<lb/>
隋書曰郭衍爲洪州揔管晉王鎮淮海因召衍隂共計議<lb/>
又恐人疑無故來徃託以衍妻患癭王妃蕭氏有術能療<lb/>
之以狀奏髙祖髙祖聽衍共妻向江都徃來無度<lb/>
唐書曰安禄山䧟西京王維佯中風失音賊猶強授僞官<lb/>
後蒙原罪<lb/>
又曰王徽傳黄巢入潼關僖宗出幸徽與同列崔沆豆盧<lb/>
瑑僕射干琮至曙方知遂相與奔馳赴行在徽夜落荆榛<lb/>
中隱於崔谷爲賊所得迫還京師將授之僞命徽示以足<lb/>
折口瘖雖曰刃環之𥘉無懼色賊令輿歸第命毉二視之<lb/>
<pb n="KR3k0012_SBCK_743-11a"/>
月餘守視者稍怠徽乃雜於負販竄之河中遣人間道奉<lb/>
絹表入蜀天子嘉之詔授光禄大夫守兵部尚書<lb/>
嵇康髙士傳曰王莽徴孔休休飲血於使者前吐之爲病<lb/>
篤遂不行<lb/>
益部耆舊傳曰公孫述僭號徴犍爲任永君許以大位永<lb/>
君故託以清盲妻於面前淫若不見子入井忍情不問述<lb/>
伏誅永君澡浴引鏡照形曰丗適平目即清妻乃自殺馮<lb/>
信季成亦不受公孫述聘託淸盲十三年侍婢於面前淫<lb/>
而不問述誅取𥿄作書婢因自殺<lb/>
<pb n="KR3k0012_SBCK_743-11b"/>
</p>
<p>
太平御覽卷第七百四十三<lb/>
<pb n="KR3k0012_SBCK_743-12a"/>
</p>
<p>
</p>
  </div>
</body>
</text>
</TEI>
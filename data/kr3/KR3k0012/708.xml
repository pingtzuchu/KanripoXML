<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_708-1a"/>
太平御覽卷第七百八<lb/>
　服用部<lb/>
　簟　褥　氊<lb/>
　卧具　氍㲣　[翕*毛]㲪<lb/>
　　　　　簟<lb/>
說文曰簟竹席也<lb/>
釋名曰簟簟也布之簟然正平<lb/>
禮曰莞簟之安藁秸之談<lb/>
又曰父母舅姑之簟席枕几不傳<lb/>
詩曰下莞上簟乃安斯寢<hi>莞蒲曰席蒲竹葦曰簟</hi>
方言曰簟宋魏之間謂之笙或謂之蘧曲自關而東謂之<lb/>
簟其粗者謂之蘧蒢行唐<hi>以蘧蒢直文而粗也</hi>自關而東周楚魏之<lb/>
間謂之倚佯<hi>音陽</hi>自關而西謂之行唐<lb/>
<pb n="KR3k0012_SBCK_708-1b"/>
東觀漢記曰殤帝詔省荏弱平簟<lb/>
又曰馬稜爲㑹稽太守詔詰㑹稽車牛不務堅強車皆以<lb/>
桃枝細簟<lb/>
又曰尚書令王允奏曰太史令王立說孝經六隱事能消<lb/>
却姦邪常以良月允與立入爲獻帝誦孝經一章以杖二<lb/>
竹簟畫九宫其上隨日時入焉及允𬒳害乃不復行也<lb/>
晉書曰王恭字孝伯與王忱齊名友善恭有六尺簟枕見<lb/>
之謂其有餘因求之恭輟以送遂坐薦上忱聞而大驚恭<lb/>
曰吾平生無長物<lb/>
王隱晉書曰車永爲廣州刺史永子溢使工作象牙細簟<lb/>
工患之<lb/>
晉公卿禮秩曰太宰何曽遜位賜簟褥一具<lb/>
蕭子顯齊書曰林邑王永明九年遣使貢獻金簟等物<lb/>
<pb n="KR3k0012_SBCK_708-2a"/>
孫卿子曰輕煖平簟而體不知其安<lb/>
淮南子曰席之上先雚簟尊之上先玄酒王貴之先夲而<lb/>
後末也<lb/>
東宫舊事曰太子納妃有赤花䨥文簟<lb/>
西京雜記曰武帝以象牙爲簟賜李大夫<lb/>
又曰㑹稽獻竹簟供御丗號爲流黄簟<lb/>
諸葛亮轉教曰計一歳運用蓬旅簟十萬具<lb/>
庾翼與王書曰今致八尺丈二細桃枝簟十枚黄篾雙文<lb/>
簟二領黄篾獨坐雙文簟一枚<lb/>
王廙春可樂曰弱簟平端<lb/>
潘岳悼亡詩曰展轉睇枕席長簟竟床空<lb/>
左思呉都賦曰桃笙象簟韜於筒中<lb/>
王鍳竹簟賦曰楚簟陳於玉房巴箱列於椒臺<lb/>
<pb n="KR3k0012_SBCK_708-2b"/>
　　　　　褥<lb/>
尓雅曰褥謂之兹<lb/>
釋名曰褥人所坐䙝辱也<lb/>
又曰茵車中所坐用虎皮也<lb/>
詩曰文茵暢轂駕我騏馵<hi>文茵虎皮</hi>
漢書曰霍禹廣治第室作乗輿輦加繡茵慿黄金塗<hi>如淳曰馮</hi>
<hi>謂所馮者也金塗以黄金塗飾之也</hi>韋絮廌輪<hi>晉灼曰御輦以韋縁輪貯之如絮也</hi>
東觀漢記曰祭遵有疾詔賜重茵<lb/>
魏畧曰焦先字孝然河東人也髙尚不仕自作蝸牛廬浄<lb/>
掃其中榮木爲床布蓐其上天寒搆火以自炙<lb/>
魏志曰太祖性節儉帷帳屏風壞則𥙷衲茵褥取温無有<lb/>
縁飾<lb/>
又曰王朗上䟽曰老臣慺慺願國家同祚於軒轅之伍某<lb/>
<pb n="KR3k0012_SBCK_708-3a"/>
少小常苦𬒳褥泰温則不能使軟膚弱體是以難可防䕶<lb/>
而易用感慨若常全小緼𫀆不至於甚厚則必咸保金石<lb/>
之性而比壽於南山矣<lb/>
呉録曰孟仁字㳟武江夏人也從李肅學其母爲作厚<lb/>
褥大被人問其故母曰小兒無德客多貧故爲廣𬒳大<lb/>
褥<lb/>
齊書曰宗測髙尚不仕王儉亦雅重之贈以蒲褥筍席<lb/>
又曰禇彦回弟澄爲左户尚書彦回薨澄以錢一萬一千<lb/>
就招提寺贖髙帝所賜彦回白豹坐褥<lb/>
又栁慶逺爲儀同𥘉慶逺從父兄丗隆嘗謂慶逺曰吾夢<lb/>
太尉以褥席見賜吾遂亞台司適又夢以吾褥席與汝汝<lb/>
必光我門族至是慶逺亦継丗隆焉太尉謂元景也<lb/>
後魏書曰尓朱丗隆將𬒳誅此年正月晦日令僕並不上<lb/>
<pb n="KR3k0012_SBCK_708-3b"/>
省西門不開忽有河内太守田帖家奴告省門亭長云今<lb/>
且爲令王借車牛一乗終日於洛濵遊觀至晚王還省將<lb/>
軍自東掖門始覺車上無褥請爲之記識<lb/>
丗說曰晉孝武年十三四時冬天晝日不着衣夜則累茵<lb/>
褥謝公云體冝令常和陛下晝過冷夜過熱恐非攝生之<lb/>
術帝曰夜静冝温謝公出歎之也<lb/>
南越傳曰尉佗卧象牀錦茵<hi>茵褥也</hi>
東宫舊事曰皇太子拜有八尺禱一重中褥一歩輿褥一<lb/>
納妃有承床禱三<lb/>
㑹稽後賢傳曰丁潭以光禄大夫還第詔賜床帳席褥<lb/>
鄴中記曰石虎作褥長三丈用綿縁之<lb/>
神異經曰北方有冰萬里厚百丈奚䑕在冰下土中其毛<lb/>
長八尺可以爲褥也<lb/>
<pb n="KR3k0012_SBCK_708-4a"/>
西京雜記曰趙飛鷰爲皇后其女弟上遺鴛鴦褥<lb/>
拾遺録曰周穆王時紫羅文褥者壇孫國獻之<lb/>
語林曰大將軍収周侯至石頭坐南門石盤上將戮之送<lb/>
巳褥與周<lb/>
司馬相如美人賦曰髙茵重設<lb/>
　　　　　氊<lb/>
說文曰蛩毛可以爲氊<lb/>
釋名曰氊旃也毛相著旃旃然也<lb/>
韻集曰氊細罽也<lb/>
周禮春官掌次曰王大旅上帝則張氊案<hi>大旅上帝祭天於圎丘也張氊</hi>
<hi>案以氊爲林於堀中</hi>
又曰掌皮供其毳爲氊以待邦用事<lb/>
漢書曰蘇武使匈奴匈奴絶不與食天雨雪武卧齧雪與<lb/>
<pb n="KR3k0012_SBCK_708-4b"/>
氊毛裹咽之也<lb/>
漢書曰王吉諌昌邑王遊獵曰夫廣厦之下細氊之上明<lb/>
師居前勸誦在後上論唐虞之際下及殷周之盛其樂豈<lb/>
徒衘撅之間也哉<lb/>
又曰江都王女細君歌云逺適異國烏孫王穹廬爲室氊<lb/>
爲壇<lb/>
魏志曰李勝爲荆州刺史往辭太傳曹爽因察之太傳曰<lb/>
謬問勝曰并州有佳氊可致之勝岀曰太傅耄無能爲也<lb/>
又曰鄧艾伐蜀自隂平行無人之地鑿山通道作橋以氊<lb/>
自裹推轉而下<lb/>
魏武帝與楊彪書曰今贈足下青氊牀褥三具也<lb/>
晉書曰杜預子錫爲愍懷太子舎人屢直諌於太子太子<lb/>
患之置針於錫坐處氊中錫上刺足血岀<lb/>
<pb n="KR3k0012_SBCK_708-5a"/>
又曰戴記曰慕容熈后符氏卒慕容隆妻張氏熈之㛐也<lb/>
美姿容有巧思熈將以符氏之殉欲以罪殺之乃毀其檖<lb/>
鞾有中弊氊遂賜死三女叩頭求哀熈不許<lb/>
齊書曰孔奐爲晉陵太守清白自守妻子並不之官唯<lb/>
以單舡臨郡所得秩俸隨即分贍孤寡郡中號曰神君<lb/>
曲阿冨人殷綺見奐居處儉素乃餉以衣氊一具奐辭<lb/>
不受<lb/>
北齊書曰裴寛與東魏將彭樂戰於新城因傷𬒳擒至河<lb/>
隂見齊文襄寛舉止閑雅善於占對文襄甚賞異之解鏁<lb/>
付館厚加禮遇寛乃裁所卧氊夜縋而出因得遁還<lb/>
又曰清河三年周師及突厥至并州突厥謂周人曰尔言<lb/>
齊亂故我伐之今齊人眼中有鐵何可當耶乃還至陘嶺<lb/>
凍滑乃鋪氊以渡之<lb/>
<pb n="KR3k0012_SBCK_708-5b"/>
<pb n="KR3k0012_SBCK_708-5b"/>
卧而不動偷遂登榻欲有所覔子敬因呼曰偷兒石染青<lb/>
氊是我家舊物可特置否於是羣偷置物驚走<lb/>
南傳曰調斯國有青石染氊絳染氊也<lb/>
王褒聖主得賢臣頌曰夫荷氊𬒳毳者難與道純錦之麗<lb/>
宻<lb/>
陸雲詩曰冬坐比肩氊<hi>比肩獸名也取其毛爲氊</hi>
　　　　　卧具<lb/>
風俗通曰扶風蘇不違父爲司隷李暠所遷司農不違穿<lb/>
府北垣徑上㕔事斫暠卧具暠一宿數遷<lb/>
沈約宋書曰朱百年隱居山隂家素貧母以冬月亡衣並<lb/>
無絮自此不衣綿帛嘗寒時就孔顗飲酒醉眠顗以卧具<lb/>
覆之百年不覺也旣覺引卧具去體謂覬曰綿定竒温因<lb/>
流涕悲慟覬亦爲之感傷<lb/>
<pb n="KR3k0012_SBCK_708-6a"/>
齊書曰謝眺嘗行還過候江革時大寒雪見革弊絮單席<lb/>
而躭覺不倦眺嗟歎乆之乃脫其所着𥜗并手割半氊與<lb/>
革充卧具而去<lb/>
又曰劉孝綽與到漑兄弟甚狎漑少孤宅近僧寺孝綽往<lb/>
漑宅適見黄卧具孝綽謂僧物色也撫手笑漑知其旨奮<lb/>
拳擊之傷口而去<lb/>
　　　　　氍㲣<lb/>
通俗文曰織毛褥謂之氍㲣<lb/>
聲類曰氍㲣毛席也<lb/>
廣志曰氍㲣田㲲毛織也近出南海文稱北漢之氍㲣非<lb/>
其所生<lb/>
魏畧曰大秦國以野蠒作織成氍㲣文出黄白黒緑氍㲣<lb/>
後周書波斯國大月氏之别種也其地出氍㲣<lb/>
<pb n="KR3k0012_SBCK_708-6b"/>
呉時外國傳曰天笁國出細靡氍㲣<lb/>
陶侃别傳曰外國獻氍㲣公舉之曰我還國當與牙共眠<lb/>
牙名惔之字處静是公庻孫小而𬒳知以爲後嗣<lb/>
南州異物志曰氍氀以<hi>羊毛</hi>雜羣獸之毳爲之鳥獸人物草<lb/>
木雲氣作鸜鵡逺望軒若飛也<lb/>
古樂府詩曰請客上北堂坐氊及氍㲣<lb/>
張衡四愁詩曰美人贈我氊氍㲣<lb/>
諸葛亮集詔荅恢曰行當離别以爲惆悵今致氍㲣一以<lb/>
逹心也<lb/>
　　　　　[翕*毛]㲪<hi>上音榻下音登</hi>
通俗文曰氍㲣細者謂之[翕*毛]㲪名[翕*毛]㲪者施大牀之前小<lb/>
榻之上所以登而上牀也<lb/>
東觀漢記曰景丹率衆至廣阿光武出城外馬坐按氊[翕*毛]<lb/>
<pb n="KR3k0012_SBCK_708-7a"/>
㲪上設酒肉<lb/>
魏畧曰大秦國以羊毳木皮野絲作[翕*毛]㲪之屬有五色九<lb/>
色[翕*毛]㲪其毛鮮於海東諸國所作也<lb/>
南史中天笁國出好裘[翕*毛]㲪<lb/>
丗說曰王子猷詣郄雍州雍州在内未岀王見鋪[翕*毛]㲪云<lb/>
阿乞那得此令左右送向家㕁岀王曰向有大力者負<lb/>
之以趍郄無忤<hi>郄愔爲雍州刺史阿乞愔小字</hi>
異苑曰沙門有法存者生廣州善醫術遂冨有八尺[翕*毛]㲪<lb/>
作百種形像又有沉香八尺板牀太原王淡爲刺史大兒<lb/>
邵之屢求二物法存不與王殺而藉焉法存後形見於府<lb/>
内經日王尋得疾亡邵之又喪<lb/>
杜篤邊論曰匈奴請降[翕*毛]㲪罽褥帳幔氊裘積如丘山<lb/>
班固與弟超書曰月支[翕*毛]㲪大小相雜但細好而巳<lb/>
<pb n="KR3k0012_SBCK_708-7b"/>
馬融奏馬賢於軍中帳内施[翕*毛]㲪士卒飄於風雪<lb/>
太平御覽卷第七百八<lb/>
<pb n="KR3k0012_SBCK_708-8a"/>
</p>
<p>
</p>
  </div>
</body>
</text>
</TEI>
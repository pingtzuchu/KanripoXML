<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_594-1a"/>
太平御覽卷第五百九十四<lb/>
　文部十<lb/>
　　章表　奏　劾奏　駮奏<lb/>
　　　　　章表<lb/>
釋名曰下言上曰表思之於内施於外也<lb/>
李充翰林論曰表冝以逺大爲本不以華藻爲先若曹子<lb/>
建之表可謂成文矣諸葛亮之表劉主裴公之辭侍中羊<lb/>
公之讓開府可謂德音矣<lb/>
文心雕龍曰堯咨四岳舜命八元並陳詞帝庭匪假書翰<lb/>
然則敷奏以言即章表之義也至太甲旣立伊尹書戒思<lb/>
庸歸亳又作書以讃文翰事斯見矣降及七國未變古<lb/>
式言事於主皆稱上書秦𥘉定制改書曰奏漢𥘉定制則<lb/>
有四品一曰章二曰奏三曰表四曰駮議章以謝恩奏以<lb/>
<pb n="KR3k0012_SBCK_594-1b"/>
案劾表以陳請議以執異章者明也詩云爲章于天謂文<lb/>
明也其在文物青赤曰章表者摽也禮有表記謂德見于<lb/>
儀其在器式揆景曰表表章之目盖取諸此也案七略蓻<lb/>
文謡詠必録章表奏議經國樞要然闕而不纂者乃各有<lb/>
故事布在職司也前漢表謝遺篇寡存及後漢察舉必試<lb/>
章奏左雄表議臺閣爲式胡廣章奏天下第一並當時之傑<lb/>
等筆也觀伯始謁陵之章足見其典文羙焉昔文受䇿三<lb/>
辭從命是以漢末讓表以三爲斷曹公稱表表不止三讓<lb/>
又勿得浮華所以魏𥘉章表指事造實求其靡麗則未足<lb/>
矣如文舉之薦祢衡氣揚采飛孔明之辭後主志盡文壯<lb/>
雖華實異旨並表之英也琳瑀章表有譽當時孔璋稱徤<lb/>
則其摽也陳思之表獨冠群才觀其體贍而律調辭清而<lb/>
志顯應物製巧隨變生趣執轡有餘故能緩急應節矣迨<lb/>
<pb n="KR3k0012_SBCK_594-2a"/>
晉𥘉筆札則張華爲儁其三讓公封理同辭要引義比事<lb/>
必得其偶及羊公之辭開府有譽於前談庾公之讓中書<lb/>
信羙於徃載序志聮類有文雅焉劉琨勸進張駮自叙文<lb/>
致耿介並陳事之羙表也原夫章表之爲用所以對揚王<lb/>
庭照明心曲旣其身文且亦國華章以造闕風矩應明表<lb/>
以致䇿骨采冝耀循名課實以文爲本者也是以章式炳<lb/>
賁志在典謨使典而非略明而不淺表體多苞情位屢遷<lb/>
必雅義以扇其風清文以驅其麗然懇惻者辭爲心使浮<lb/>
侈者情爲文岀必使繁約得正華實相勝脣吻不滯則中<lb/>
律矣子貢云心以制之言以結之盖一辭意也<lb/>
東觀漢記曰馬援征㝷陽山賊上書除其竹林譬如嬰兒<lb/>
頭多蟣虱而剔之書奏上大悅出尚璽書數日黃門取頭<lb/>
虱章持入<lb/>
<pb n="KR3k0012_SBCK_594-2b"/>
張璠漢記曰周舉上書言得失尚書郭度見之歎息上䟽<lb/>
願退位避舉常置其章於坐<lb/>
呉志曰東萊太史慈字子義爲郡奏曹史㑹郡與州有隙<lb/>
先聞者爲善時州章巳出郡守選慈以行至洛詣公車見<lb/>
州吏欲始通章慈曰章題署得無誤耶取視之先懷書刀<lb/>
截敗其章因共亡去遁還通章州遂受短由是知名<lb/>
晉書曰樂廣善清言而不長於筆將讓尹請潘岳爲表岳<lb/>
曰當得君意廣乃作二百句語述已之志岳因取次比之<lb/>
便成名筆時人咸云若廣不假岳之筆岳不取廣之旨無<lb/>
以成斯羙也<lb/>
後魏書曰董紹傳孝武崩周文與百官推奉文帝上表勸<lb/>
進令吕思禮薛憕作表前後再奏帝尚執謙冲不許周文<lb/>
曰爲文能動至尊唯董公耳乃命紹爲第三表操筆便成<lb/>
<pb n="KR3k0012_SBCK_594-3a"/>
表奏周文曰開進人意亦當如此也<lb/>
又曰胡方回爲北鎮司馬爲鎮脩表有所稱慶世祖覽而<lb/>
嗟羙問誰所作卽知方回召爲中書博士賜爵臨涇子<lb/>
又曰邢劭善屬文每一文𥘉岀京師爲之𥿄貴讀誦俄遍<lb/>
逺近于時袁翻與范陽祖瑩位望通顯文筆之羙見稱先<lb/>
逹以劭藻思華贍深共嫉之毎洛中貴人拜職多慿劭爲<lb/>
謝章表甞有一貴勝𥘉授官大事賔食翻與劭俱在坐翻<lb/>
意主人託其爲讓表遂命劭作之翻甚不恱每告人云邢<lb/>
家小兒常客作章表自買黃𥿄冩而送之劭恐爲翻所害<lb/>
乃辭以疾<lb/>
北齊書曰盧詢祖有術學文章華羙爲後生之俊舉秀才<lb/>
至鄴趙郡李祖勳甞宴諸文士齊文宣使小黃門勑祖勲<lb/>
日蠕蠕旣破何無賀表使者佇立待之諸賔皆爲表詢祖<lb/>
<pb n="KR3k0012_SBCK_594-3b"/>
俄頃便成其詞云昔十萬横行樊將軍請而受屈五千深<lb/>
入李都尉去以不歸時重其工<lb/>
三國典略曰周武帝下令上書者並爲表於皇太子巳下<lb/>
稱啓<lb/>
後周書曰枊慶領記室時北雍州獻白鹿群臣欲草表陳<lb/>
賀尚書蘇綽謂慶曰近代巳來文章華靡逮于江左弥復<lb/>
輕薄洛陽後進祖述不巳相公柄民䡄物君職典文房冝<lb/>
製此表以革前弊慶操筆立成辭兼文質綽讀而笑曰枳<lb/>
橘猶自可移况才子也<lb/>
隋書曰魏楊遵彦命李德林製讓尚書令表援筆立成不<lb/>
加治點因大相賞異以示吏部郎中陸卬云巳見其文筆<lb/>
浩浩如河之東注比來所見後生制作乃㳙澮之流耳卭<lb/>
仍命其子乂與德林周旋戒乂汝每事宜師此人以爲模<lb/>
<pb n="KR3k0012_SBCK_594-4a"/>
楷<lb/>
唐書曰令狐楚爲太原掌記鄭儋在鎭暴卒不及指撝後<lb/>
事軍中喧譁將欲有變中夜忽數十騎持刃迫楚至軍門<lb/>
諸將逼之令草遺表楚在白刃之中搦管立成讀示三軍<lb/>
無不感泣由是名聲益重<lb/>
典論曰陳琳阮瑀之章表書記今之俊也<lb/>
魏文帝與呉質書曰孔璋章表殊徤微爲繁冨<lb/>
丗說曰司馬景王令中書令虞松作表再呈輙不可意令<lb/>
松更定松思竭不能改心存之形於顔色鍾㑹察其憂問<lb/>
松松以實荅㑹取爲定五字松恱服以示景王景王曰不<lb/>
當尔耶誰所定也日鍾㑹向亦欲啓之㑹公見問不敢饕<lb/>
其能王曰如此可大用可令來㑹平旦入見至二皷乃岀<lb/>
出後王獨拊手歎息曰此眞王佐材也<lb/>
<pb n="KR3k0012_SBCK_594-4b"/>
博物志曰漢承秦法群臣上書皆云昧死王莽慕古法改<lb/>
曰稽首光武因而不改朝臣曰稽首輕冝稽首再拜<lb/>
　　　　　奏<lb/>
陸士衡文賦曰奏平徹以閑雅<lb/>
漢書雜事曰秦𥘉之制改書爲奏<lb/>
又曰群臣奏事上書皆爲兩通一詣后一詣帝凡群臣之<lb/>
書通於天子者四品一曰章二曰奏三曰表四曰駮議<lb/>
文心雕龍曰昔陶唐之臣敷奏以言秦漢附之上書稱奏<lb/>
陳政事獻典儀上急變劾愆謬揔謂之奏奏者進也敷于<lb/>
下情進乎上也秦始皇立奏而法家少文觀王綰之奏德<lb/>
辭質而義近李斯之奏驪山事略而意誣故無膏潤形於<lb/>
篇章矣自漢來奏事或稱上䟽儒雅繼踵殊采可觀若夫<lb/>
賈誼之務農晁錯之兵術匡衡之定郊王吉之勸禮温舒<lb/>
<pb n="KR3k0012_SBCK_594-5a"/>
之緩獄谷永之陳仙理旣切至辭亦通辦可謂識大體矣<lb/>
後漢群臣嘉言罔伏楊秉耿介於災異陳蕃憤懣於尺一<lb/>
骨骾得焉張衡指<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>於史䜟蔡邕銓列於朝儀博雅明焉<lb/>
魏代名臣文理迭興若髙堂天文黃觀教學王㓪節省甄<lb/>
毅考課亦盡節而知治矣晉氏多難世交屯夷劉頌殷勤<lb/>
於時務温嶠懇惻於費役並體國之忠規矣夫奏之爲筆<lb/>
固以明允篤誠爲本辯析踈通爲首強志足以成務愽見<lb/>
足以窮理酌古御今治繁揔要此其體也<lb/>
典略曰王粲才旣髙辯鍾繇王㓪等雖名爲魏相至於朝<lb/>
廷奏議皆閣筆不敢措手<lb/>
唐書曰文宗嘗謂侍臣曰近日諸侯章奏語太浮華有乖<lb/>
典實冝罰掌書記以誡其流李石曰古人因事爲文今人<lb/>
以文害事懲弊抑末實在其地之盛時<lb/>
<pb n="KR3k0012_SBCK_594-5b"/>
論衡曰谷子雲唐子髙章奏百上筆有餘力<lb/>
　　　　　劾奏<lb/>
文心雕龍曰案劾之奏所以明憲清國昔周之太僕繩愆<lb/>
糺繆奏有御史職主文法漢置中丞揔司案劾故位在鷙<lb/>
擊砥礪其氣必使筆端振風簡上凝霜者也觀孔光之奏<lb/>
董賢則實其姧回路粹之奏孔融則誣其釁惡名儒之與<lb/>
儉士固殊心焉若夫傅咸果勁而辭案堅深劉隗切正而劾<lb/>
文闊略各有志也後之彈事迭相斟酌惟新日用而舊淮<lb/>
不羗然甲人欲全矢人欲傷術在糺惡勢入剛峭詩刺䜛<lb/>
人投卑犲虎禮疾無禮方之鸚猩墨翟非儒目以羊彘孟<lb/>
軻譏墨比諸禽獸詩禮儒墨旣其如此奏劾嚴文孰云能<lb/>
免是以近丗爲文競於詆訶吹毛取瑕刺骨爲戾覆似善<lb/>
詈多失折衷若能闢禮門以懸規摽義路以植矩然後踰<lb/>
<pb n="KR3k0012_SBCK_594-6a"/>
墻者折肱捷徑者滅跡何必躁言醜句詬病爲巧哉是以<lb/>
丘範運衡冝明體惡必使理有典刑辭有風軌揔法家之<lb/>
裁秉儒家之文不畏強禦氣留墨中無縱詭隨聲動簡外<lb/>
乃稱絶席之雄直方之舉也<lb/>
晉書曰何曽嘉平中爲司隷校尉撫軍校事尹橫慿寵作<lb/>
威姧利盈積朝野畏憚莫敢言者曽奏劾之朝廷稱焉<lb/>
又曰敬思王怡字元愉少拜散騎侍郎累遷散騎常侍黃<lb/>
門郎御史中丞值海西廢簡文帝登祚未解嚴大司馬桓<lb/>
温屯中堂吹警角恬奏劾温大不敬請科罪温視奏歎曰<lb/>
此兒乃敢彈我也<lb/>
又曰劉毅以孝廉辟司隷都官從事京邑肅然毅將彈河<lb/>
南尹司隷不許曰攫獸之犬鼷蹈其背毅曰旣能攫獸不<lb/>
能殺䑕何損於犬投傳其背而去<lb/>
<pb n="KR3k0012_SBCK_594-6b"/>
南史曰徐陵爲御史中丞時安成王頊爲司空以帝弟之<lb/>
尊權傾朝野直兵鮑僧叡假王威風抑塞辭訟大臣莫敢<lb/>
言陵乃奏彈之文帝見陵服章嚴肅若不可犯爲歛容正<lb/>
坐陵進讀奏狀時安成王殿上侍立仰視文帝流汗失色<lb/>
陵遣殿中侍史引王下殿自是朝廷肅然<lb/>
隋書曰郎茂爲尚書左丞時工部尚書宇文愷左翊衛大<lb/>
將軍于仲文競河東鋃窟茂奏劾之曰臣聞貴賤殊禮仕<lb/>
農異業所以人知局分家識廉耻宇文愷位望巳隆禄錫<lb/>
優厚拔葵去職寂尔無聞求利下交曽無愧色仲文大將<lb/>
宿衛近臣趨侍堦庭朝夕聞道虞芮之風抑而不慕分銖<lb/>
之利知而必争何以貽範庶寮示民䡄物若不糺繩將虧<lb/>
政教愷與仲文竟坐得罪<lb/>
唐書曰顯慶中中書侍郎李義府恃寵用事聞婦人淳于<lb/>
<pb n="KR3k0012_SBCK_594-7a"/>
氏有羙色坐事繫大理乃訊大理寺丞畢正義枉法出之<lb/>
將納爲妾或有密言其狀者上令給事中劉仁軌待御史<lb/>
張倫鞠義府義府恐洩其謀遂逼正義自縊於獄中上知<lb/>
而特原義府之罪侍御史王義方對仗叱義府令退義府<lb/>
頋望不肯退義方三叱上旣無言義府始趨岀義方乃讀<lb/>
彈文曰義府請託公行交遊羣小貪冶容之羙好　有罪<lb/>
之淳于恐漏洩其謀殞無辜之正義雖挾山超海之力望<lb/>
此猶輕廽天轉日之威方斯更劣此而可恕孰不可容金<lb/>
風戒節玉露啓途霜簡與刑典共清忠臣將鷹鸇並擊請<lb/>
除君側少荅鴻私碎首玉階庶明臣節伏請付法推斷以<lb/>
申典憲上以義府有定䇿之功特釋而不問義方以毀辱<lb/>
大臣貶爲萊州司户叅軍𥘉義方謂其母曰姦臣當路懷<lb/>
禄而曠官不忠老母在堂犯難以危身不孝進退惶惑所<lb/>
<pb n="KR3k0012_SBCK_594-7b"/>
以未能决也母曰吾聞王陵母自殺以成子之義汝若事<lb/>
君盡忠立名千載吾死不恨也及義方將赴萊州義府謂<lb/>
之曰王學士得御史是義府所舉今日之事豈無愧乎對<lb/>
曰義方爲公不爲私昔孔子爲魯司㓂七日誅少正夘於<lb/>
兩觀之下今義方任御史旬有六日不能除姦臣於雙闕<lb/>
之前實以爲愧<lb/>
又曰元和十二年御史臺奏請知彈御史𬒳彈即向下承<lb/>
次監奏或有故不到即殿中侍御史於侍御史下立以備<lb/>
其闕臣伏以朝官入閤失儀知彈侍御史先合彈奏若彈<lb/>
奏失錯向上侍御史及中丞大夫遞相彈奏奏畢復入本<lb/>
班侯監奏出閤然合待罪此乃殿庭舊制於事爲冝今若<lb/>
移一殿中於知彈侍御史下防向上數人失錯如或殿中<lb/>
自錯則又更立何人尺合知彈御史便了不必更羌殿中<lb/>
<pb n="KR3k0012_SBCK_594-8a"/>
况乖故實終慮駮雜伏請自今巳後依閤内故事縱知彈<lb/>
御史自有錯失不𬒳彈奏候班退監奏畢然後出待罪兾<lb/>
從易永得遵行從之<lb/>
　　　　　駮奏<lb/>
李充翰林論曰駮不以華藻爲先丗以傅長虞羙奏駮事<lb/>
爲邦之司直矣<lb/>
晉書嵇紹傳曰陳淮薨太常奏謚紹駮曰謚號所以垂之<lb/>
不朽大行受大名細行受細名文武顯於功德靈厲表其<lb/>
闇蔽自頃禮官恊情謚不依本准謚爲過冝謚曰繆事下<lb/>
太常時雖不從朝廷憚焉<lb/>
唐書曰許孟容遷給事中論駮無所憚貞元末方鎭殂殁<lb/>
其主留務判官雖不得代位亦例皆超擢<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>以爲常十八<lb/>
年浙東判官武試大理評事齊揔由是拜衢州刺史孟容<lb/>
<pb n="KR3k0012_SBCK_594-8b"/>
以揔無出人才一旦超爲郡守非舊制也封還詔書時乆<lb/>
絶論駮及孟容舉職班行爲之惴恐德宗開悟召對慰勉<lb/>
遂寢其事<lb/>
又曰李藩爲給事中制勑有不可遂於黃勑後批之吏曰冝<lb/>
别連白𥿄藩曰别以白𥿄是文狀豈曰批勑也<lb/>
太平御覽卷第五百九十四<lb/>
</p>
<p>
</p>
  </div>
</body>
</text>
</TEI>
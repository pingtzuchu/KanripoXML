<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_121-1a"/>
太平御覽卷第一百二十一<lb/>
　偏霸部五<lb/>
　　前燕慕容廆<hi>五罪切</hi>慕容皝<hi>音晃</hi>慕容儁<lb/>
　　　　慕容暐<lb/>
　　前秦符洪　符健　符生<lb/>
　　　　　前燕慕容廆<lb/>
崔鴻十六國春秋前燕録曰慕容廆字弈洛瓌昌黎棘城<lb/>
人昔髙辛氏遊於海濵留少子厭越以君北夷丗居遼左<lb/>
號曰東胡秦漢之際爲匈奴所敗分保鮮卑山因復以爲<lb/>
號曽祖莫護䟦於魏初率其諸部入居遼西從司馬宣王<lb/>
討公孫淵拜率義王始建國於大棘城之北見燕代少年<lb/>
多冠歩搖冠意甚好之遂斂髮襲冠諸部因呼之歩搖其<lb/>
後音訛遂爲慕容焉祖木延從母丘儉征髙麗有功加號<lb/>
<pb n="KR3k0012_SBCK_121-1b"/>
大都督父渉歸以全柳城勲進拜單于遷邑遼東於是漸<lb/>
變胡風自云慕二儀之德繼三光之容遂以慕容爲姓廆<lb/>
身長八尺有大度晉安北將軍張華一見竒之謂曰君後<lb/>
必爲命丗之器匡難濟時者也渉卒弟耐立將謀殺廆廆<lb/>
亡濳於遼東徐郁家太康元年國人殺耐迎廆立之太康<lb/>
十年又還于徒河之青山元康四年定都大棘城所謂紫<lb/>
蒙之邑也永嘉六年王沉承制以廆爲散騎常侍冠軍將<lb/>
軍前鋒大都督大單于皆讓不授擢舉賢才官方授任魯<lb/>
國孔纂宿德清望請爲賔友平原劉讚儒學洽通爲東牟<lb/>
祭酒丗子率國胄受業焉太興四年晉遣謁者拜廆使持節<lb/>
督幽平東夷諸軍事車騎將軍平州牧封遼東郡公丹書<lb/>
鐵劵承制海東咸和元年加侍中特進八年夏五月薨于<lb/>
文德殿年六十五葬於靑山晉遣使者贈車騎大將軍開<lb/>
<pb n="KR3k0012_SBCK_121-2a"/>
府儀同三司謚襄公皝爲燕王追謚武宣王儁稱尊追尊<lb/>
武宣帝廟號髙祖<lb/>
晉書曰廆在位四十九年<lb/>
　　　　　慕容皝<lb/>
崔鴻十六國春秋前燕録曰慕容皝字元真廆第二子小<lb/>
字萬年長七尺八寸雄毅善權略博學多才藝晉建武元<lb/>
年拜振武將軍永昌初拜左賢王太寧末拜平北將軍朝<lb/>
鮮公咸和八年六月即遼東公位行平州刺史督攝部內<lb/>
九年八月晉遣謁者拜皝鎭軍大將軍平州刺史大單于<lb/>
遼東公承制一如廆故事二年七月立子儁爲丗子四年<lb/>
以左司馬封弈爲左長史九月弈等以皝任重位輕宜稱<lb/>
燕王於是上議十月僭即燕王位于文德殿大赦境內改<lb/>
備郡司以封弈爲相國追尊先公爲武宣王先妣爲王后<lb/>
<pb n="KR3k0012_SBCK_121-2b"/>
起文昌殿岀入警蹕立夫人叚氏爲王后丗子儁爲太子<lb/>
是歳棘城黒石谷有大石自立而行八年七月晉使鴻臚<lb/>
郭恡持節拜皝侍中大都督河北諸軍事大將軍燕王餘<lb/>
如故封諸功臣百餘人九月遷都龍城宫闕十二年四月<lb/>
黒龍一白龍一見于龍山皝率羣竂觀龍去龍二百歩祭<lb/>
以太牢二龍交首嬉翔解角而去皝大悦赦境內號新宫<lb/>
曰和龍立龍翔寺于山皝雅好文籍親造太上章以代急<lb/>
就又著典誡十五篇並以教胄子十四年皝親臨東庠考<lb/>
試學生其通經秀異者擢充近侍十月饗羣僚于承乾殿<lb/>
右長史宋諺性貪賜布百匹令自負而歸以傀其心十五<lb/>
年八月皝因見白兔馳射馬倒輦而還宫引太子儁囑以<lb/>
後事謂曰今中原未平方須經建委賢任哲此其時也恪<lb/>
智勇兼濟方堪任重汝其委之以成吾志九月薨于承乾<lb/>
<pb n="KR3k0012_SBCK_121-3a"/>
殿年五十二冬十月葬龍山謚文明王儁稱尊追尊曰文<lb/>
明皇帝廟號太祖陵曰龍平<lb/>
晉書曰皝嘗田于西鄙將濟河見一老父服朱衣乗白馬<lb/>
舉手麾皝曰此非獵所王其還也祕之不言遂濟河連日<lb/>
大獲後見白兔馳射之馬倒被傷乃說所見輦而還宫引<lb/>
儁囑以後事以永和四年死在位十五年<lb/>
　　　　　慕容儁<lb/>
崔鴻十六國春秋前燕録曰慕容儁字宣英皝第二子小字<lb/>
賀賴䟦十三月而生有神光之異身長八尺一寸善屬文<lb/>
雅長辭賦至於器服車室皆著銘讃以爲勸戒皝之八年<lb/>
晉遣使者拜皝燕王以携爲安北將軍東夷校尉十一年<lb/>
進拜使持節鎭東將軍皝薨即燕王位赦其境內元年春<lb/>
正月儁依春秋列國故事稱元年五月聞趙亂乃嚴兵將<lb/>
<pb n="KR3k0012_SBCK_121-3b"/>
爲進取之計七月晉使謁者陳沈拜儁侍中河北諸軍事<lb/>
幽兾并平四州牧大將軍燕王承制封拜一如廆皝故事<lb/>
元璽元年正月司南車成儁大悅告于皝廟四月遣輔國<lb/>
恪相國弈討冉閔戰于魏昌廉臺閔師大敗擒送之閔大<lb/>
將軍蔣幹輔閔子智固守鄴城遣輔弼評等帥騎一萬以討<lb/>
之鄴北郡縣悉降輔國弈等二百一十人勸稱尊號令曰<lb/>
非常之事匪寡德所宜聞也八月尅鄴輔弼評等送閔后<lb/>
董氏太子智太尉申鍾并乗輿服物及六璽送于中山傳<lb/>
國璽蔣幹先巳送晉儁欲神其事業言曆運在己乃詐云<lb/>
得之賜閔妻號奉璽君封冉智爲海濵侯以輔弼評爲司州<lb/>
刺史鎭鄴十月輔國恪等三百五人奉皇帝璽十一月僭<lb/>
即皇帝位于正陽前殿大赦改年時晉遣使詣儁謂之曰<lb/>
還白汝天子我承人乏爲中國所推巳爲帝矣庚午書曰<lb/>
<pb n="KR3k0012_SBCK_121-4a"/>
追崇祖考古人之令典武宣王尊爲髙武宣皇帝文明王<lb/>
爲太祖文明皇帝二年正月立后可足渾氏爲皇后光臺<lb/>
元年正月立中山王暐爲皇太子赦改年初廆有駿馬曰<lb/>
赭白有竒相逸力石虎之伐棘城皝將出避難欲乗之馬<lb/>
悲鳴踶嚙人莫能近皝曰此馬見異先朝孤嘗仗之濟難<lb/>
今不欲出者蓋先君之旨也乃止虎㝷奔退皝益竒之至<lb/>
是年四十九歳而駿逸不虧儁比之於鮑氏騘命鑄銅以<lb/>
圖其像親爲銘讚鐫頌其旁置薊城東掖門是月像成而<lb/>
馬死十一月自薊遷鄴二月入鄴宫大赦繕宮殿復銅雀<lb/>
臺以呉王垂爲東夷校尉平州刺史鎭遼東二年三月常<lb/>
山寺大樹自抜根岀璧七十三光色精竒有異常玉以爲<lb/>
岳神之命遣尚書郎叚勤以太牢祀之五月遼西獲黒兔<lb/>
三年三月儁夢石虎齧其臋寤而惡之命發其墓剖棺岀<lb/>
<pb n="KR3k0012_SBCK_121-4b"/>
屍踏而罵之曰死胡安敢夢生天子遣御史中尉陽約數<lb/>
其殘酷之罪鞭而投之漳水十二月儁寢疾謂大司馬恪<lb/>
曰吾患惙頓恐不濟脩短命也復何所恨但二宼未除景<lb/>
茂冲㓜慮其未堪家國多難吾欲逺追宋宣以社稷屬汝<lb/>
恪曰太子雖㓜天縱聦聖必能勝殘致治不可以亂正統<lb/>
儁怒曰兄弟之間豈虚飾乎恪曰陛下若以臣堪荷天下<lb/>
之任者寧不能輔少主也儁曰若汝行周公之事吾復何<lb/>
憂四年正月儁薨於應福前殿年五十三僞謚景昭皇帝<lb/>
廟號烈祖葬龍陵儁雅好文籍性嚴重未曾以慢服臨朝<lb/>
雖閑居宴處亦無懈怠之色<lb/>
晉書曰儁在位十一年自初即位至于末年講論不倦覽<lb/>
政之暇唯與侍臣錯綜義理凡所著述四十餘篇也<lb/>
　　　　　慕容暐<lb/>
<pb n="KR3k0012_SBCK_121-5a"/>
崔鴻十六國春秋前燕録曰慕容暐字景茂儁之弟三子<lb/>
元璽三年封中山王㝷立爲皇太子光壽四年僭即帝位<lb/>
大赦改元建熈元年以太原王恪爲太宰録尚書行周公<lb/>
事專百揆上庸王評爲太傅副<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>朝政司空楊騖爲太保<lb/>
呉王垂爲河南大都督十州諸軍事兖州牧鎭梁國四年<lb/>
正月暐南郊十月太尉弈迎神王和龍初暐委政太宰恪<lb/>
專受經于博士王勸助教尚鋒祕書郎杜詮竝以明經講<lb/>
論左右至是通諸經祀孔子于東堂以勸爲國子祭酒鋒<lb/>
國子博士詮散騎侍郎其執經侍講皆有拜授八年太宰<lb/>
恪卒九年十二月有神降于鄴自稱湘女有聲與人相接<lb/>
數日而去十年四月立貴妃可朱渾氏爲皇后六月晉大<lb/>
司馬桓温率衆五萬來伐遂至方頭呉王垂大敗之軒獲<lb/>
三萬餘級温奔還淮南垂旣敗温威德彌振太傅評大不<lb/>
<pb n="KR3k0012_SBCK_121-5b"/>
使之太后遂與評謀殺垂十二月垂出奔秦十一年六月<lb/>
秦輔國將軍王猛鎭南將軍楊安率衆六萬來伐以太傅<lb/>
評下邳王厲等帥精卒三十萬拒秦師于潞州州郡盗賊<lb/>
大起鄴中怪異非常十月評及猛戰于潞川評師敗績單<lb/>
騎遁還猛乗勝追奔長駈至鄴十月符堅帥衆㑹猛來攻<lb/>
拔鄴城外亂散騎侍郎徐蔚等率扶餘句麗及上黨質民<lb/>
子弟五百人夜開城北門引納秦師暐與太傳評左衛將<lb/>
軍孟髙等數十騎岀奔昌黎堅遣將軍郭慶帥騎五千追<lb/>
之及暐于髙陽秦將巨虎執暐將縛之暐曰汝何小人而<lb/>
敢縛天子虎曰我梁山巨虎受詔縛賊何謂天子也執暐<lb/>
送鄴堅問其本狀暐曰狐死首丘欲歸死于先人陵墓堅<lb/>
哀而釋之令還宮率文武出降堅入鄴宫昇正陽殿徙暐<lb/>
及王公巳下并諸鮮卑四萬餘户于長安封暐新興郡侯<lb/>
<pb n="KR3k0012_SBCK_121-6a"/>
邑五千户㝷拜尚書堅征臺城爲平南將軍别部都督淮<lb/>
南之敗隨堅還長安旣而呉王垂攻符丕于鄴中山王冲<lb/>
起兵關中暐謀殺堅事發爲堅所誅年三十五德稱尊號<lb/>
僞謚幽皇帝<lb/>
晉書曰始廆以武帝太康六年稱公至暐四丗暐在位十<lb/>
一年以海西公太和五年滅通皝凡八十五年<lb/>
　　　　　前秦符洪<lb/>
崔鴻十六國春秋前秦録曰符洪字廣丗略陽臨渭氐人<lb/>
其先有扈氏之苗裔子孫強盛丗爲氐酋其後家池生蒲<lb/>
長五丈節如竹形于時咸異之謂之蒲家因以氏焉父懷<lb/>
歸爲部落小帥母姜氏寢産洪先是隴右大雨霖百姓苦<lb/>
之謡曰雨若不止洪水必起故名之曰洪年十二父卒代<lb/>
爲部帥好學多權略嘗騎射屬劉氏之亂散千金招延儁<lb/>
<pb n="KR3k0012_SBCK_121-6b"/>
傑戎晉繈負奔之推爲盟主劉聦遣使拜平逺將軍不受<lb/>
自稱護氐校尉秦州刺史略陽公羣氐推爲首劉曜以洪<lb/>
爲氐王及曜敗於洛陽洪率部人西堡隴山石虎將軍攻<lb/>
上邽洪詣虎降虎跣出迎之拜冠軍將軍監六夷諸軍事<lb/>
涇陽伯趙建平四年石生起兵於關中洪遂西結張駿自<lb/>
稱晉北平將軍雍州刺史石虎旣滅生洪率户二萬下隴<lb/>
東如馮翊虎拜洪護氐校尉進爵爲侯徙秦雍州民羗十<lb/>
餘萬户于關東遷洪龍驤將軍流民都督處之方頭從征<lb/>
叚遼有功進封西平郡公佛圖澄言符氏有王氣虎陰欲<lb/>
殺之洪稱疾不朝太寧元年進位侍中車騎大將軍開府<lb/>
儀同三司雍州刺史進封本國略陽郡公時姚弋仲亦圖<lb/>
據關中恐洪先之遣子襄率衆五萬來伐洪洪逆擊敗之<lb/>
於是安定梁擾等並關西民望說洪曰今胡運巳終中原<lb/>
<pb n="KR3k0012_SBCK_121-7a"/>
喪亂明公神武自天必繼蹤周漢宜稱尊號以副四海之<lb/>
望洪以䜟文有草付應王又孫堅之生背有符字遂改姓<lb/>
符氏自稱大將軍單于三秦王初趙將軍麻秋西鎭抱<hi>音符</hi>
牢聞冉閔之亂率衆歸鄴洪使子龍驤雄逆擊獲之以爲<lb/>
軍帥將軍秋說洪西都長安旣而秋因讌酖洪將併其衆<lb/>
丗子健収而殺之洪將死謂健曰關中周漢舊都形勝之<lb/>
國吾亡之後便可鼓行而西言終而薨年六十六<lb/>
　　　　　符健<lb/>
崔鴻十六國春秋前秦録曰健字建業洪第三子母姜氏<lb/>
夢感大羆而生生之夜洪夢族曽氐王蒲建謂之曰是兒<lb/>
興家門可以吾名字之於是名羆字丗健後避石虎外祖<lb/>
張羆之名故改焉晉永和六年自稱晉征西大將軍開府<lb/>
都督關西諸軍事雍州刺史於是盡衆西行至盟津起浮<lb/>
<pb n="KR3k0012_SBCK_121-7b"/>
橋以濟濟訖焚橋三輔堡壁悉降十一月入都長安於是<lb/>
左長史賈玄碩等依諸葛亮劉備故事表健爲秦王玄碩<lb/>
等乃上尊號健僞讓再三乃從之皇始元年正月僣即天<lb/>
王位于南郊大赦改晉永和七年爲皇始元年追尊父洪爲<lb/>
太祖武惠皇帝繕宗廟社稷於長安立妻強氏爲皇后子<lb/>
萇爲皇太子靚爲平原公生爲淮南公弟雄丞相東海公<lb/>
其餘封授各有差是年野蠶成繭野禾𬒳原百姓採野繭<lb/>
而衣収野粟而食關西家給人足二年正月丞相雄等固<lb/>
請宜依漢晉兼皇王之美不可過自謙冲同趙之初號健<lb/>
從之僭即皇帝位于太極殿大赦諸公進爵爲王立五等<lb/>
之封以次進之三年正月下書曰其令公卿巳下歳舉賢<lb/>
良方正孝廉清才多略博學秀才異行各一人或獻書規<lb/>
諫或靣陳朕過其速以聞勿俱貴賤四年丞相東海王雄<lb/>
<pb n="KR3k0012_SBCK_121-8a"/>
卒贈相國進封魏王謚敬武王雄字元才洪之季子趙建<lb/>
武中拜龍驤將軍雄頭大足短故軍中稱爲大頭龍驤健甚<lb/>
重之曰元才吾之姬旦五年四月立淮南王生爲皇太子六<lb/>
月健寢疾引太師魚尊丞相雷弱兒太傅毛貴司空王隨<lb/>
等囑以後事受遺輔政乙酉薨于大極前殿年四十九葬<lb/>
原陵僞謚明皇帝廟號丗宗永興初追尊曰景明皇帝廟<lb/>
號髙祖<lb/>
　　　　　符生<lb/>
崔鴻十六國春秋前秦録曰符生字長生健第三子㓜而<lb/>
麄暴昬酒無賴祖洪甚惡之生無一目七歳洪戲之問侍<lb/>
者曰吾聞瞎兒一淚信乎侍者曰然生怒引佩刀自刺<lb/>
出血曰此亦一淚耶洪大驚鞭之生曰性耐刀槊不堪鞭<lb/>
捶洪曰汝爲爾不巳吾將以汝爲奴生曰可不如石勒也<lb/>
<pb n="KR3k0012_SBCK_121-8b"/>
及長力舉千鈞走及奔馬皇始五年僭即皇帝位大赦改<lb/>
年羣臣奏先帝晏駕甫尓不宜改號生怒不從窮推議主<lb/>
壽光元年七月殺右僕射叚純以太子門大夫趙韶爲僕<lb/>
射太子舎人趙誨爲中護軍著作佐郎董榮爲尚書竝以<lb/>
佞倖進也九月中書監胡文言於生昆頻有客星孛于大<lb/>
角榮惑入東井大角爲帝㘴東井秦之分野不出三年國<lb/>
有大喪大臣戮死願陛下逺追周文脩德以攘之生曰皇<lb/>
后與朕對臨天下足塞大喪之變於是殺皇后梁氏誅太<lb/>
傅録尚書毛貴車騎尚書令梁楞左僕射梁安后安之女<lb/>
孫又誅丞相雷弱兒諸羗悉殺弱兒南安羗酋也生雖諒<lb/>
闇遊飲荒淫殺戮無道彎弓露刃以見朝臣錘鉗鋸鑿備<lb/>
置左右未幾后妃公卿巳下至于僕隷誅五百餘人二年<lb/>
正月嬖臣右僕射董榮言於生曰日蝕之灾宜以貴臣應<lb/>
<pb n="KR3k0012_SBCK_121-9a"/>
之生曰唯有大司馬國之懿戚不可其在王司空生從之誅<lb/>
司空王隨壬戌饗羣臣于太極殿樂奏生親歌以和之命尚<lb/>
書令辛牢典勸生怒曰何不強酒猶有坐者引弓矢射牢殺<lb/>
之於是百僚大懼無不引滿昬醉汙服蓬頭僵仆生以爲樂<lb/>
三年四月姚襄遣姚蘭等衆二萬七千進據黃洛生遣平王<lb/>
黃眉東海王堅建節將軍鄧羌等歩騎萬五千以討之羌僞<lb/>
不勝引騎而退襄追之至於三原羌廻騎拒襄大戰獲襄襄有<lb/>
駿馬日行千里是戰也馬倒而擒之眉等振旅而歸初長安<lb/>
謠曰東海大魚化爲龍男爲王女爲公問在何所洛門東東<lb/>
海即堅封也第在洛門東生荒暴日滋殘虐彌甚羣臣朔望<lb/>
漏盡請見生曰知盡乎湏待飲訖或曰暮而不出百僚飢弊<lb/>
或至申酉之間方岀臨朝酒怒色厲多有殺戮或連月昏醉<lb/>
弗堪省覽或使宫人與男子躶交於殿前引羣臣臨而觀之<lb/>
<pb n="KR3k0012_SBCK_121-9b"/>
或生剥牛羊驢馬爛雞鴨三五千爲羣放之殿中或生剥<lb/>
死囚面皮令其歌舞觀以爲樂勲戚忠良殺害略盡朝士奔<lb/>
逃草野皆曰從虎口岀左右得度一日如過十年至於截<lb/>
脛刳胎拉脇鋸頭殺者動有千數生夜對侍婢曰阿法兄<lb/>
弟亦不可信明當除之是夜清河王符法夢神告之旦將<lb/>
禍集汝門先覺可以免寤而心悸㑹侍婢來告乃與特進<lb/>
梁平老等帥壯士數百人潜入雲龍門東海王堅帥麾下三<lb/>
百人繼集宿衛將士皆捨仗歸堅生猶昬寢不悟堅衆旣<lb/>
至生驚問左右曰此輩何等人引生置别室廢爲越王俄<lb/>
而殺之時年二十三謚厲王封子馗爲越侯<lb/>
太平御覽卷第一百二十一<lb/>
</p>
<p>
</p>
  </div>
</body>
</text>
</TEI>
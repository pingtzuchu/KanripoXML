<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_946-1a"/>
太平御覽卷第九百四十六<lb/>
　蟲豸部三<lb/>
　　　莎雞　螽斯　蜙蝑<lb/>
　　　蝙蝠　守宫　蜣蜋<lb/>
　　　白魚　螗蜋　蝍蛆<lb/>
　　　　　莎雞<lb/>
毛詩豳七月曰六月莎雞振羽<hi>莎雞羽成而振之</hi>
陸機毛詩䟽義曰莎雞如蝗而斑色翅數重下翅正赤或<lb/>
謂之天雞六月飛而振羽索索聲幽州人謂之蒲錯也<lb/>
爾雅曰翰天雞也<hi>孫炎注曰小蟲黑身赤頭一名莎雞郭璞注曰一名樗雞也</hi>
廣志曰莎雞似蠶蛾而五色亦曰犨雞<lb/>
　　　　　螽斯<lb/>
毛詩螽斯曰螽斯后妃子孫衆多也言若螽斯不妬忌則<lb/>
<pb n="KR3k0012_SBCK_946-1b"/>
子孫衆多也螽斯羽詵詵兮<hi>螽斯蜙蝑也</hi>
毛詩豳七月曰五月斯螽動股<hi>斯螽蜙蝑也</hi>
　　　　蜙蝑<lb/>
陸機毛詩䟽義曰爾雅云螽蟴蜙<hi>宣龍切</hi>蝑<hi>相魚切</hi>也楊雄云<lb/>
舂黍也幽州謂之舂箕角長青色斑黒其股似瑇琩文五<lb/>
月中以兩股相瑳作聲間數十歩<lb/>
毛詩題網曰螽斯名蜙蝑一名舂黍似蝗而小青色長股<lb/>
而鳴喻后妃之性不妬忌子孫衆多<lb/>
爾雅白蜇<hi>音斯</hi>螽蜙蝑<hi>郭璞注曰蜙䗥也俗呼蝽</hi>
　　　　蝙蝠<lb/>
春秋運斗樞曰揺光携則服翼兩頭並翔廢江淮山瀆之<lb/>
祠揺光不明服翼九足<hi>服翼附䑕也</hi>
孝經援神契曰蝙蝠伏匿故夜食<lb/>
<pb n="KR3k0012_SBCK_946-2a"/>
爾雅曰蝙蝠服翼也<hi>齊人呼爲蟙䘃或謂之仙䑕職墨二音</hi>
抱朴子曰千歳蝙蝠色如白雪集則倒懸䐉重故也此物<lb/>
得而隂乾末服之令人壽四萬歳<lb/>
玄中記曰百歳伏翼其色赤止則倒懸千歳伏翼色白得<lb/>
食之夀萬歳<lb/>
水經曰交州丹水亭下有石穴甚深未甞測其逺近穴中<lb/>
蝙蝠大者如烏多倒懸得而服之使人神仙<lb/>
荆州記曰冝都夷道縣有石穴穴中有蝙蝠如烏多倒懸<lb/>
崔豹古今注曰蝙蝠一名仙䑕又曰飛䑕五百歳則色白<lb/>
腦重集物則頭垂故謂爲倒挂䑕食之得仙<lb/>
幽明録曰淮南郡有物髠人髪太守朱誕曰吾知之矣多<lb/>
置黐<hi>音離</hi>以塗壁夕有數蝙蝠大如雞集其上不得去殺之<lb/>
乃絶屋簷下巳有數百人頭髻<lb/>
<pb n="KR3k0012_SBCK_946-2b"/>
范汪治瘧方曰蝙蝠七枚合擣五百發雞鳴服一丸禺中<lb/>
一丸遇發乃與粥清一升耳<lb/>
　　　　　守宫<lb/>
毛詩節正月曰哀今之人胡爲虺蝪<hi>蝪螈也虺蜴之性見人則走</hi>
陸機毛詩䟽義曰蜴一名榮原水蜴也或謂之䗂蜼<hi>音濉</hi>蛇<lb/>
醫如蜥蝪青緑色大如指形狀可惡也<lb/>
春秋考異郵曰土勝水故守宫食蠆<hi>宋均曰守宫生於土蠆藏物屬坎水也</hi>
爾雅曰蠑螈<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蝪<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蝪蝘蜓<hi>蝘蜓守宫</hi>也<hi>轉相解慱異語别四名也</hi>
漢書東方朔傳曰武帝置守宫盆下使射之朔曰臣以爲<lb/>
龍又無角謂之爲蛇又有足跂跂脉脉善縁壁若非守宫<lb/>
即<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蝪上曰善賜帛十匹<lb/>
抱朴子曰謂蜥蝪爲神龍者非但不識神龍亦不識<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蝪<lb/>
又曰沙礫無量而珠壁甚尠鴟隼屯飛而鸞鳯罕出虺<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>
<pb n="KR3k0012_SBCK_946-3a"/>
盈藪而虬龍希覿<lb/>
王充論衡曰禹南濟於江黃龍負舟舟中人人五色無主<lb/>
禹乃咲而稱曰我受命於天竭力以勞萬民生寄也死歸也<lb/>
視龍猶蝘蜓也龍去而亡患<lb/>
楊雄方言曰秦晉西夏謂之守宫其在澤者謂之<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蝪南<lb/>
楚謂之蛇毉或謂之蠑螈北燕謂之祝蜓桂林之中守宫<lb/>
大能鳴者謂之蛤蠏<lb/>
許愼說文曰榮蚖蛇毉以注鳴者也在壁曰蝘蜓在草曰<lb/>
蜥蝪蜥蝪守宫也<lb/>
淮南萬畢術曰守宫塗齊婦人无子取守宫一枚置甕中<lb/>
及蛇衣以新布密褁之懸於隂処百日治守宫蛇衣分等<lb/>
以唾和之塗婦人齊磨令温即无子矣<lb/>
又曰守宫飾女臂有文章取守宫新合隂陽巳牝牡各一<lb/>
<pb n="KR3k0012_SBCK_946-3b"/>
藏之甕中隂乾百日以飾女臂則生文章與男子合隂陽<lb/>
輙㓕去<lb/>
又曰取七月七日守宫隂乾之治合以井花水和塗女人<lb/>
身有文章則以丹塗之不去者不淫去者有姦<lb/>
徐懷逺南越志曰成陽縣樹多守宫大者能鳴謂之蛤蠏<lb/>
郭義㳟廣志曰守宫鱗色如虵而四足似蝘蜓有尺餘蝘<lb/>
蜓有屋壁間者有草野者有石上者<lb/>
博物志曰蜥蝪或蝘蜓以器養之食以朱砂躰盡赤所食<lb/>
满七斤擣萬杵以點女人支躰終身不滅故号曰守宫<lb/>
崔豹古今注曰蝘蜓一曰守宫一曰龍子善於樹上捕蟬<lb/>
食之其長細五色者名爲蜥蝪其短大者名爲蠑螈一曰<lb/>
蛇毉大者長三尺其色玄紺善魅人一曰玄螈一名緑螈<lb/>
曹叔雅異物志曰魚跳躍則蜥蝪從草中下稍相依近便<lb/>
<pb n="KR3k0012_SBCK_946-4a"/>
共浮水上而相合事竟魚還水底蜥還草中<lb/>
于寳捜神記曰淮南書佐劉雅夢見青<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蝪從屋棟落其<lb/>
腹内因苦腹痛<lb/>
夢書曰守宫爲寡婦着垣牆也夢見守宫憂寡婦人也<lb/>
呉氏夲草經曰石龍子一名守宫<hi>一名石蜴</hi>一名山龍子<lb/>
楊子雲解嘲曰今子乃以鴟梟而咲鳯皇執蝘蜓而謿龜<lb/>
龍不亦病乎<lb/>
　　　　　蜣蜋<lb/>
爾雅曰蛣蜣蜣蜋也<hi>郭璞曰黑甲蟲噉糞者也</hi>
張揖廣雅曰天柱蜣蜋也<hi>一作天社</hi>
許愼說文曰蜣蜋一曰天柱<lb/>
衝波傳曰蜣蜋無鼻而聞香<lb/>
抱朴子曰玄蟬㓗飢不羡蜣蜋穢飽<lb/>
<pb n="KR3k0012_SBCK_946-4b"/>
郭義㳟廣志曰交州無蜣蜋<lb/>
崔豹古今注曰蜣蜋能以土包糞轉而成丸莊周所謂蛣<lb/>
蜣之智在於轉丸者也<hi>一名蜣蜋</hi>一名結蜣一名弄丸一名轉<lb/>
丸<lb/>
夢書曰蜣蜋爲憂財輔矣行者夢見蜣蜋憂財粮也<lb/>
　　　　　白魚<lb/>
爾雅曰蟫<hi>音淫</hi>白魚也<hi>衣書中蟲一名蛃魚音丙</hi>
張揖廣雅曰白魚蛃魚也<lb/>
齊書曰明帝𥘉有疾無輟聽覽羣臣莫知及疾篤勑臺省<lb/>
府署求白魚以爲藥外始知之<lb/>
夲草經曰白魚一名衣魚治婦人疝疵小便不利小兒頭<lb/>
中風項彊皆冝摩之生咸陽<lb/>
呉氏夲草經曰衣中白魚一名蟫<lb/>
<pb n="KR3k0012_SBCK_946-5a"/>
范汪方曰治小便不利取白魚二七擣之令糜爛分爲數<lb/>
丸頓服之即通也<lb/>
　　　　　螳蜋<lb/>
易通繫卦曰螳蜋搏蟬之蟲乗寒而殺物自隱蔽而有所<lb/>
害捕搏之象也<lb/>
周書時訓曰芒種之日螳蜋生不生是謂隂息<lb/>
韓詩外傳曰齊莊公出獵有螳蜋舉足将搏其輪問其御<lb/>
曰此何蟲對曰此螳蜋也爲蟲知進而不知退不量力而<lb/>
輕就敵公曰此爲天下勇士矣廻車避之勇士歸焉<hi>淮南子同</hi>
又曰楚莊王将伐晉告士大夫有諌者死孫叔敖曰臣園<lb/>
中有榆榆上有蟬蟬方奮翼悲鳴不知螳蜋在後欲攫而<lb/>
食之螳蜋方取蟬不知黄雀在其後也<lb/>
禮記月令曰仲夏之月螳蜋生<hi>蔡邕月令章句曰螳蜋蟲名食蟬殺蟲</hi>
<pb n="KR3k0012_SBCK_946-5b"/>
鄭禮記注曰螳蜋螵蛸母也王瓉曰爾雅云莫貈螳蜋同<lb/>
類物色也今沛魯以南謂之螳蜋燕趙之際謂之食肬齊<lb/>
兖以東謂之馬敷<lb/>
爾雅曰莫貈螳蜋蛑<hi>螳蜋有斧蟲江東呼爲石蜋蛑音謀貈户各反</hi>不過蟷蠰<hi>螳蠰</hi>
<hi>螳蜋别名堂襄二音</hi>其子蜱蛸<hi>一名<折 t="33"/>蟭螳蠰卵也蜱/音禆音搏蟭音焦</hi>
張揖廣雅曰羊羊蛻蚘堂蜋也博焦夷冒焦螵蛸也<lb/>
華嶠後漢書曰蔡雍在陳留其鄰人有以酒食召雍者比<lb/>
至而酒酣焉客有彈琴於屏雍至門潜聽之曰嘻以樂召<lb/>
我而有殺心何也遂反将命者告主人曰蔡君向來至門<lb/>
而去主人遽自追而問其故雍具以告彈琴者曰我向鼓<lb/>
絃見螳蜋方向鳴蟬蟬将去未飛螳蜋爲之一前一却吾<lb/>
心聳然唯恐螳蜋失之也此豈爲殺心而形於声者乎雍<lb/>
曰此足以當之矣<lb/>
<pb n="KR3k0012_SBCK_946-6a"/>
呉越春秋曰呉王夫差令於邦中曰寡人欲伐齊敢有諌<lb/>
者死太子友因諷諌以激於王以清且懷丸挾彈從後園<lb/>
而來衣浹履濡呉王夫差怪而問之太子對曰臣遊後園<lb/>
聞秋蟬之鳴往而觀之秋蟬登髙樹自以爲安不知螳蜋<lb/>
超枝縁條曳要舉刃欲哺其形也螳蜋貪心務進志在有<lb/>
利不知黄雀盛縁茂林俳徊枝葉欲啄螳蜋也<lb/>
莊子曰莊周游於雕陵之樊覩一異鵲自南方來者執彈<lb/>
而留之<hi>宿留伺其便也</hi>覩一蟬方得美䕃而忘其身螳蜋執翳且<lb/>
搏之<hi>執草以自翳</hi>見得而忘其形異鵲從而利之見利而忘其<lb/>
眞<hi>眞身也</hi>莊周怵然曰噫物固相累二類相召也捐彈而反<lb/>
走<lb/>
又曰螳蜋怒臂以當車轍不知不勝任也是才之美者也<lb/>
<hi>司馬彪曰非不有美才顧不勝任耳</hi>
<pb n="KR3k0012_SBCK_946-6b"/>
楊雄方言曰螳蜋謂之髠或謂之丁或謂之羊羊<hi>郭璞曰江東呼</hi>
<hi>齕<折 t="33"/>按爾雅丁應下屬方言依此失其旨</hi>
許愼說文曰螳蜋不過也一名蟷蠰一名研父<lb/>
邯鄲氏笑林曰楚人居貧讀淮南方得螳蜋伺蟬自鄣葉<lb/>
可以隱形遂於樹下仰取葉螳蜋執葉伺蟬以摘之葉落樹下<lb/>
樹下先有落葉不能復分別掃取數斗歸一一以葉自鄣<lb/>
問其妻曰汝見我不妻始時怕荅言見經日乃厭倦不堪<lb/>
紿云不見嘿然大喜賫葉入市對面取人物吏遂縛詣縣<lb/>
縣官受辝自說夲末官大笑放而不治<lb/>
夢書曰螳蜋爲亡人蔽匿草也夢見螳蜋憂亡命者<lb/>
范子許然曰螵蛸岀三輔上價三百<lb/>
呉氏夲草經曰桑蛸條蝕　一名害焦一名致神農鹹無<lb/>
毒成公綏螳蜋賦曰戢翼應時延頸鵠望推翳俟前翹翼髙<lb/>
<pb n="KR3k0012_SBCK_946-7a"/>
抗鳥伏蛇騰鷹擊隼放俯飛蟬而奮猛躍蟪蛄而逞壯距<lb/>
車輪而軒翥固齊侯之所尚<lb/>
郭璞螳蜋讃曰螳蜋氣蟲揮斧奮臂當轍不迴勾踐是避<lb/>
勇士致斃勵之以義<lb/>
　　　　　蝍蛆<lb/>
春秋考異郵曰土勝水故蝍蛆搏蛇<hi>宋均曰蝍蛆生土虵藏物屬於坎坎水也</hi>
<hi>爲隱伏</hi>
爾雅曰蒺䔧蝍蛆<hi>郭璞曰似蝗大腹長角能食虵腦</hi>
張揖廣雅曰蝍蛆呉公也<lb/>
荘子曰蝍蛆甘帶<hi>司馬彪曰帶小蛇也蝍蛆喜食其眼</hi>
抱朴子曰南人入山皆以竹管盛活呉公呉公知有蛇之<lb/>
地便動作於管中如此則草中便有蛇也呉公見蛇能以<lb/>
氣禁之蛇即死<lb/>
<pb n="KR3k0012_SBCK_946-7b"/>
淮南子曰月照天下蝕於蟾蜍螣蛇游霧而殆蝍蛆<hi>蟾諸月中</hi>
<hi>蝦蟇也食月故曰食於蟾諸蝍蛆蓋呉公也殆猶畏者也</hi>
沈懷逺南越志曰綏定縣多呉公其大者能以氣吸蜥蝪<lb/>
劉欣期交州記曰大呉公岀徐聞縣界取其皮可以冠皷<hi>宋永</hi>
<hi>𥘉記亦同</hi>
沈瑩臨海異物志曰晉安東南呉嶼山呉公千萬積聚或<lb/>
云長丈餘者以作脯味似大蝦<lb/>
嶺南異物志曰珠崖人毎晴明見海中逺山羅列皆如翠<lb/>
屏而東西不定悉呉公也<lb/>
嶺表録異曰蜈蚣南越志云大者其皮可以鞔皷取其肉<lb/>
曝爲脯美於牛肉又云長數丈能噉牛　人或遇之則鳴<lb/>
皷燃火炬以驅逐之<lb/>
陶潜續搜神記曰曇遊道人清苦沙門也剡縣有一家事<lb/>
<pb n="KR3k0012_SBCK_946-8a"/>
蠱人噉其食飲无不吐血死遊詣之主人下食遊依常呪<lb/>
願一雙呉公長尺餘便於拌中跳走遊快飲食安然无他<lb/>
王琰冥祥記曰沙門安法開者北人也甞見呉公長三尺<lb/>
自屋墮地旋徊而去<lb/>
葛洪遐觀賊曰呉公大者長百歩頭如車箱可畏惡越人<lb/>
獵之屠裂取肉白如瓠稱金爭買爲羹炙<lb/>
太平御覧卷第九百四十六<lb/>
<pb n="KR3k0012_SBCK_946-8b"/>
</p>
<p>
</p>
  </div>
</body>
</text>
</TEI>
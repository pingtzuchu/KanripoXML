<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_998-1a"/>
太平御覽卷第九百九十八<lb/>
　百卉部五<lb/>
　　　䔰　苹　啇蕀　竊衣<lb/>
　　　芣苢　藜　王負　藋<lb/>
　　　戒火　胡枲　卷施　薔薇<lb/>
　　　茿　鬼目　覆盆　酢醬<lb/>
　　稂　莠　綬臺　臺<lb/>
　　　臯蘆　翹揺　土苽　<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>
　　　承露　扶老<lb/>
　　　　　䔰<lb/>
爾雅曰葍䔰<hi>大葉白華根如指正白可㗖葍方服切䔰音富</hi>
又曰葍藑茅<hi>葍華有赤者爲藑葍一種耳亦如䔖苕華黄白異名也蔓巨營切</hi>
毛詩鴻鴈曰我行其野言採其葍<hi>毛詩云惡來也詩義䟽曰河内関中謂葍爲葍</hi>
<pb n="KR3k0012_SBCK_998-1b"/>
<hi>兖幽州謂之燕葍一名爵弁一名蔓根正白著熟熱灰中温灰中温㖩飢荒可蒸以禦飢漢祭甘泉或用之其華有</hi>
<hi>兩種葉細而行赤有臰氣也</hi>
廣雅曰烏<hi>愆許切</hi>葍也<lb/>
說文曰葍藑茅也一曰舜從草藑聲葍䔰也䔰從草䔰聲<lb/>
葍從草葍聲<lb/>
風土記曰葍蔓生𬒳樹而升紫黄色大如牛角二三同蔕<lb/>
長七八尺味甜如蜜<lb/>
　　　　　苹<lb/>
爾雅曰苹藾蕭<hi>郭璞曰今藾蒿也𥘉生可食</hi>
毛詩鹿鳴曰<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿鳴食野之苹<hi>鄭玄云藾蕭也詩義䟽云藾蕭葉青白色莖似</hi>
<hi>蓍而輕脆始生者可食亦可蒸也</hi>
　　　　　啇蕀<lb/>
爾雅曰髦㒹蕀<hi>孫炎曰一名白棘郭璞曰細葉有刺蔓生一名商蕀廣雅云女木也</hi>
<pb n="KR3k0012_SBCK_998-2a"/>
　　　　　竊衣<lb/>
爾雅曰<hi>九例切</hi>蒘<hi>切除</hi>竊衣<hi>孫炎曰江淮間食之其花着人衣故曰切衣郭璞曰似芹</hi>
<hi>可食實大如夌兩相合有毛着人衣</hi>
　　　　　芣苢<lb/>
爾雅曰芣苢馬舄馬舄車前也<hi>郭璞曰今車前草大葉長僡好生道邊江東呼蝦蟇</hi>
<hi>衣周書所載同名耳非此芣苢</hi>
廣雅曰芣苢當道馬舄<lb/>
毛詩閞睢曰芣苢后妃之德也採採芣<hi>音浮</hi>苢薄言採之<hi>毛云</hi>
<hi>芣苢車前大葉好生道邊也冝懷姙焉</hi>
神仙服食經曰車前實雷之精也服之形化八月採地衣<lb/>
地衣者車前實也<lb/>
本草經曰車前實一名當道一名牛舌<lb/>
　　　　　藜<lb/>
<pb n="KR3k0012_SBCK_998-2b"/>
毛詩嘉魚曰南山有臺北山有萊詩義䟽曰萊藜也莖葉<lb/>
皆似生菊今兖州蒸以爲茹謂之萊而譙沛人謂鷄蘓爲<lb/>
來故三倉云萊茱茰此二草異而名同<lb/>
禮記月令曰孟春行夏令則䔧莠蓬蒿並興○家語曰子路<lb/>
見孔子曰負重渉逺不擇地而休家貧親老不擇禄而仕<lb/>
昔者由也事二親之時常食藜藿之實而爲負米百里之<lb/>
外親殁之後南遊從車百乗積粟萬鍾累茵而坐列鼎而<lb/>
食願欲食藜藿爲親負米不可復得也<lb/>
又曰楚昭王聘孔子孔子徃拜禮也路出於陳蔡陳蔡大<lb/>
夫日相與謀曰孔子賢聖其所刺譏皆中諸侯之病若用<lb/>
於楚陳蔡危矣遂使兵拒孔子孔子不得行絶糧七日外<lb/>
無道所通藜羹不充從者病孔子愈慷慨講誦絃歌不衰<lb/>
又曰曽參後母遇之無恩而供飬不衰及朞妻爲藜羮不<lb/>
<pb n="KR3k0012_SBCK_998-3a"/>
熟因出之人曰非七出也荅曰藜羮小物耳吾欲熟而不<lb/>
用吾命况大事乎遂出之<lb/>
山海經曰泰山有草焉名曰藜如荻可以爲疽<hi>郭璞曰爲治也</hi>
虞盤估孝子傳曰曽子　以藜蒸不熟遣妻<lb/>
莊子曰孔子窮於陳蔡間七日不食藜羹不糝顔色甚憊<lb/>
又曰子貢乗大馬中紺而表素軒車不容巷徃見原憲原<lb/>
憲華冠屣履杖藜應門子貢曰嘻先生何病也<lb/>
韓子曰堯之玉天下也糲梁之食藜藿之羹<lb/>
　　　　　王萯<hi>音負</hi>
禮記月令曰孟夏之月王萯生<hi>蔡邕章句曰萯草名也生於陵也</hi>
　　　　　藋<hi>徒吊切</hi>
爾雅曰拜蔏<hi>音商</hi>藋<hi>蔏藋亦似藜</hi>
廣雅曰堇藋<lb/>
<pb n="KR3k0012_SBCK_998-3b"/>
淮南子曰藜藋需而長日加四寸不可以爲櫨棟<lb/>
　　　　　戒火<lb/>
南越志曰廣州有大樹可以御火山北謂之慎火或多種<lb/>
屋上以防火也但南方無霜雪其花不凋故生而成樹耳<lb/>
本草經曰景天一名戒火一名水母花主明目輕身<lb/>
　　　　　胡枲<lb/>
爾雅曰卷耳苓耳<hi>廣雅曰云枲耳也亦云胡枲也江東呼爲常綑或曰苓耳形似䑕耳藂生如盤</hi>
廣雅曰一名枲耳<lb/>
毛詩閞睢卷耳曰採採卷耳不盈湏筐<hi>毛云苓耳</hi>
詩義䟽曰苓耳葉青白似胡荽白華細葉莖蔓生可爲茹<lb/>
滑而少味四月中生子如婦人耳璫謂之璫草幽州謂之<lb/>
爵耳<lb/>
博物志曰洛中人有驅羊入蜀者胡葸子着羊毛蜀人取<lb/>
<pb n="KR3k0012_SBCK_998-4a"/>
種因名羊負菜<lb/>
　　　　　卷施<lb/>
爾雅曰卷施草拔心不死<hi>宿羌也離騷云</hi>
南越志曰寜郷縣草多卷施江淮間謂之宿莾<lb/>
　　　　　薔薇<lb/>
神農本草曰薔薇一名牛膝一名薔麻<lb/>
吴氏本草曰薔薇一名牛勒一名牛膝一名薔薇一名出<lb/>
棗<lb/>
　　　　　茿<lb/>
爾雅曰竹篇<hi>疋善切</hi>蓄<hi>郭璞注云似小藜赤莖節好生道旁可食又殺蟲</hi>
說文曰萹茿也從草扁聲<lb/>
本草經曰萹萹一名萹竹<lb/>
吴氏本草曰萹蓄一名畜辯一名萹蔓<lb/>
<pb n="KR3k0012_SBCK_998-4b"/>
　　　　　鬼目<lb/>
爾雅曰符鬼目<hi>郭璞曰今江東有鬼目草莖似葛葉圎而毛子如耳璫赤色生</hi>
吴志曰建鄴有鬼目菜於工人黄狗家生依棗樹長丈餘<lb/>
莖廣四寸厚二分<lb/>
夲草經曰鬼目一名東方宿一名連蟲陸名羊蹄<lb/>
　　　　　覆盆<lb/>
爾雅曰茥<hi>若圭切</hi>蒛<hi>去恱/切</hi>葐<hi>郭璞曰覆盆也實似莓而小亦可食孫炎曰青州曰茥</hi>
廣雅曰蒛葐陸英梅也<lb/>
抱朴子曰俗人見方用蒛葐覆葐謂之瓦噐近易之草或<lb/>
不知蓬累一名陵累<lb/>
甄氏本草曰覆葐子一名馬瘻一名陸荆<lb/>
　　　　　酢漿<lb/>
爾雅曰葴寒漿<hi>今酸漿草江東呼曰若葴音針</hi>
<pb n="KR3k0012_SBCK_998-5a"/>
夲草曰酢漿一名酸平寒無毒生川澤及人家田園中治<lb/>
熱煩滿定志益氣利水道産難吞其實立産<lb/>
吴氏夲草曰酸漿一名酢漿<lb/>
　　　　　稂<lb/>
爾雅曰稂童梁也<hi>稂莠類也</hi>
國語曰季文子相宣成無衣帛之妾無食粟之馬仲孫他<lb/>
諌曰不華國也文子曰吾聞以德榮爲華不聞以妾與馬<lb/>
獻子聞囚之七日自是妾衣七升之布馬食稂莠文子曰<lb/>
過而能改民之上也<hi>夫逹曰仲孫他孟獻子庶字</hi>
毛詩曹蜉蝣下泉曰冽彼下泉浸彼苞稂<hi>稂同梁也</hi>
又大田曰不稂不莠去其螟<graphic n="KR2888" url="https://raw.githubusercontent.com/kanripo/KR-Gaiji/master/images/KR2888.png" mimeType="image/png"/>
詩義䟽曰禾粟秀爲穗而成崱嶷如骨之童稂<lb/>
　　　　　莠<lb/>
<pb n="KR3k0012_SBCK_998-5b"/>
毛詩甫田曰無田甫田維莠驕驕<hi>甫大也田過度而無無大人切終不能獲</hi>無<lb/>
思逺人勞心忉忉<lb/>
韋曜問荅曰甫田維莠今何草荅曰今之狗尾也<lb/>
左傳襄六曰鄭公孫揮過伯有氏其門上生莠子羽曰其<lb/>
莠猶在乎<hi>以莠喻伯有伯有侈知其不能乆存</hi>
晉書曰明帝時王如舉兵作亂令人種禾禾悉變莠俄而<lb/>
軍敗降於王敦爲敦所煞<lb/>
　　　　綬<lb/>
爾雅曰虉綬<hi>小草有雜色似綬虉五歴切</hi>
毛詩義䟽曰鵲五色作綬文故曰綬草<lb/>
　　　　臺<lb/>
爾雅曰臺夫湏<hi>臺可以爲禦雨笠</hi>
毛詩嘉魚曰南山有臺樂得賢也南山有臺北山有萊<hi>臺夫</hi>
<pb n="KR3k0012_SBCK_998-6a"/>
<hi>須也菜草也山有草木次自覆盖成其髙大臣君有賢臣以自君顯</hi>
毛詩義曰舊說莎草也可爲蓑笠故曰臺笠緇撮或云臺<lb/>
草有皮堅細滑緻可爲簦笠南土多有<lb/>
纂文曰臺一曰山莎可作笠<lb/>
　　　　　臯蘆<lb/>
南越志曰龍川縣有皐蘆草葉似茗味苦澁土人以爲飲今<lb/>
南海謂爲過羅或曰拘羅<lb/>
　　　　　翹揺<lb/>
爾雅曰枉矢揺草<hi>郭璞曰蔓生細葉紫花可食今俗呼翹摇車</hi>
　　　　　土瓜<lb/>
爾雅曰菲蒠萊<lb/>
又曰菲芴<hi>郭氏曰菲草生下濕地以芜菁華紫赤色可食郭璞注即土苽孫炎曰菲葍類芴音物</hi>
毛詩曰采葑采菲無以下體<hi>毛詩云葑湏也菲茐也詩義䟽云菲似葍莖鹿葉厚而長</hi>
<pb n="KR3k0012_SBCK_998-6b"/>
<hi>有毛三月中蒸爲茹滑美亦可作羮幽州爲之遂尔雅謂息萊今河内爲之萊也又毛詩鄭箋云此二萊者蔓菁與</hi>
<hi>葍之類也皆上下可食然而其根有惡時也</hi>
廣雅曰土苽芴也<hi>本草云王苽一名土苽</hi>
崔寔四民月令曰二月盡三月可菜土苽根<lb/>
　　　　　菌<hi>巨貟切</hi>
爾雅曰中馗菌<hi>郭璞注曰地蕈也似盖今江東名爲土菌亦曰馗厨可啖之</hi>小者菌<hi>注大</hi>
<hi>小異名</hi>○列子曰朝菌不知晦朔朽穰之上有菌芝者生於<lb/>
朝死於晦<lb/>
莊子曰朝菌不知晦朔<hi>司馬曰大芝也天隂時生糞土見時萎故不知月始終</hi>
吕氏春秋曰菜之美者駱越之菌<lb/>
說苑曰雍門周對孟常君曰夫以秦楚之強而報於弱薛<lb/>
譬猶磨蕭斧而伐朝菌也<lb/>
博物志曰江南諸山郡中大木断倒者經春夏生菌謂之<lb/>
<pb n="KR3k0012_SBCK_998-7a"/>
椹食之有味而忽有毒殺人云此物徃徃自有毒者或云<lb/>
蛇所着之楓樹生者啖之令人笑不得止治之飲土漿多<lb/>
愈<lb/>
風土記曰陽羡袁君廟有祈雨者則祝稱神命常賜芝草<lb/>
草菌也便以神前酒盃灌地以大羹杯覆之有湏發杯而<lb/>
菌生今猶然<lb/>
異苑曰交州諸郡有菌以葉塗人軀便舉體菌生生旣遍<lb/>
便就朽爛肌肉消腐<lb/>
　　　　　承露<lb/>
爾雅曰蔠葵蘩露<hi>璞曰承露也大莖小葉花紫黄色蔠音終</hi>
陳留耆舊傳曰梁垣牧爲郡功曹與君歸郷爲赤眉所得<lb/>
賊將啖之牧求先賊長義而釋牧送繁露實一斛<lb/>
　　　　　扶老<lb/>
<pb n="KR3k0012_SBCK_998-7b"/>
汝南先賢傳曰蔡順事母至孝井桔橰朽壞在母生年上<lb/>
順不敢治之俄而有扶老生繞之遂堅<lb/>
晉宮閣名曰華林園扶老三株<lb/>
廣志曰扶老華黄如金名金草<lb/>
太平御覽卷第九百九十八<lb/>
</p>
<p>
</p>
  </div>
</body>
</text>
</TEI>
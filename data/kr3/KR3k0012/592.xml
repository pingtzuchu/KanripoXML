<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_592-1a"/>
太平御覽卷第五百九十二<lb/>
　文部八<lb/>
　　　　　御製下<lb/>
唐書曰德宗製中書麟德殿㑹百寮觀新樂詩仍令皇太<lb/>
子書以示百寮其序曰朕聞天地之德莫大於和萬物以<lb/>
生九功乃叙是以中春之首紀爲令節布陽和之政暢亭<lb/>
育之功式宴且歡順時而舉盖取象於交㤗之義也今歳<lb/>
華載陽嘉雪呈慶君臣同樂實獲我心近以聽政之餘叅<lb/>
比音律播於絲竹韻於歌詩象中和之容作中和之樂教<lb/>
習甫就畢陳于兹於是闢廣庭臨内殿張大㑹示群臣千<lb/>
載成文威儀有序禮洽歡浹中心是嘉上下之志通乾坤<lb/>
之理得善固未盡和莫甚焉聊復成篇以言其志詩曰芳<lb/>
歲肇佳節物華當仲春乾坤旣昭泰煙景含絪緼德淺荷<lb/>
<pb n="KR3k0012_SBCK_592-1b"/>
玄貺樂成思治人前庭列鍾鼎廣殿延群臣八卦隨意舞<lb/>
五音傳曲新頋非咸池奏庻叶南風薫式宴禮所重浹歡<lb/>
情必均同和諒在兹萬國希可親<lb/>
又曰貞元六年二月戊辰朔中和節宴百寮於曲江亭上<lb/>
賦詩賜之曰東春變梅栁萬寓生春光中和紀月令方與<lb/>
天地長躭樂豈子尚懿兹時景良庻遂亭育恩同致寰海<lb/>
康君臣永終始交泰符隂陽曲沼水新碧華林桃稍芳勝<lb/>
賞信多歡戒之在無荒<lb/>
又曰貞元六年春三月庚子百寮宴於曲江亭上賦詩以<lb/>
賜之曰歲閏節華晚衆芳繁暮春霽日天地晴元巳風景<lb/>
新禊飲傳舊俗古今歡此辰至樂在同和絲竹奚所陳薫<lb/>
琴是賞心姑射可凝神何必尚躭湎浮觴曲水濵<lb/>
又曰貞元七年秋七月癸酉上幸章敬寺賦詩序皇太子<lb/>
<pb n="KR3k0012_SBCK_592-2a"/>
在侍進和兼題干壁百寮畢和以班列焉其後京兆尹薛<lb/>
珏請皇太子書上詩序刻石而塡之以金<lb/>
又曰貞元九年春正月庚辰朔上御含元殿受朝賀禮畢<lb/>
上賦退朝觀軍仗歸營詩以示宰臣曰獻歳視元朔萬邦<lb/>
咸在庭端旒揖群后廻軰閱師貞分行左右出轉斾風雲<lb/>
生眷此戍旅節載嘉良士誠順時頒宴賞亦以助文經<lb/>
又曰貞元十年秋九月戊子以重陽日宴餞賜百寮追賞<lb/>
𥘉九日以雨罷宴及是方㑹宴上賦詩以賜百官曰雨霽<lb/>
霜氣肅天髙雲日明繁林已墜葉寒菊仍舒榮懿此秋節<lb/>
晚更延遐賞情池臺列廣宴絲竹傳新聲至樂非外奬浹<lb/>
歡同中誠庻敦朝野意永使風化清<lb/>
又曰德宗至自興元御宣政殿冊拜李晟爲司徒上思晟<lb/>
勲力爲製紀功碑俾皇太子勒于石立於渭橋與天地悠<lb/>
<pb n="KR3k0012_SBCK_592-2b"/>
乆方多不載<lb/>
又曰德宗以馬燧平河中詔賜上所撰宸扆台衡二銘并<lb/>
序曰朕每讀上古之事及唐虞之際君臣相得聖賢同時<lb/>
日夕孜孜講論至道或陳其鑒戒或諷以詠歌煥乎典謨<lb/>
百代之式有以見啓沃之道理化之端意甚慕之而未能<lb/>
逮也頃靈鹽節度杜希全著文上獻多所規陳聊爲君臣<lb/>
箴用荅其意河東等道副元帥司徒燧固請勒石貽厥後<lb/>
人朕以文旣非工義又未備垂諸來裔良所恧焉起予者<lb/>
商因之有作庻乎朝夕自儆且俾後代知我有文武殿邦<lb/>
之臣也其宸扆銘曰天生蒸人性本元淳嗜慾交馳利害<lb/>
紏紛無主乃亂樹之以君九域茫茫萬情云云目不備覩<lb/>
耳難徧聞覩之聞之矧又非眞事失其源道逺莫親理得<lb/>
其要化行如神失源惟何不正其身得要惟何在能任人<lb/>
<pb n="KR3k0012_SBCK_592-3a"/>
正身之方先誠其意罔從尔欲罔載尔僞體道崇德本仁<lb/>
率義必信若寒暑無私象天地感而遂之通百慮一致任<lb/>
人之術各當其器捨短從長理難求備多士揔集衆材咸<lb/>
遂知而必任任而勿貳以天下之目爲我鑒我鑒斯明以<lb/>
天下之心爲我謀我謀則智求賢惟廣辨理惟精逆耳咈<lb/>
心必嘉乃誠順旨苟容亦察其情斥去姦䛕全固忠貞先<lb/>
人立言爲代作程諤諤者昌唯唯者傾繫以興亡曷云其<lb/>
輕承天子人夫豈不貴伊昔哲王夙夜祇畏馭朽爲戒納<lb/>
隍在志神將害盈天匪假易四海爲家夫豈不冨伊昔哲<lb/>
王勤儉固陋土堦罔飾露臺罷構逺竒技滛巧放珍禽怪<lb/>
獸敬之愼之天命必祐欲令必行順人之情欲誠必著清<lb/>
己之慮心無億詐事必忠恕凢將有爲靡不三思喜怒以<lb/>
節動静以時毫釐或差禍害亦隨慢易於𥘉悔其曷追刑<lb/>
<pb n="KR3k0012_SBCK_592-3b"/>
不可長武不可恃作威逞力厲階斯起垂旒蔽聦黈䌙塞<lb/>
耳含弘光大是以爲羙覆之如天愛之如子仁心感人率<lb/>
土自理嗟余寡昧嗣守丕圖㓂戎荐興德化未敷業業兢<lb/>
兢其敢以愉俯察物情上稽典謩作斯式言寘于座隅其<lb/>
台衡銘曰天列台星垂象于人聖人則天亦立輔臣以翼<lb/>
以佐爲衡爲鈞如耳目應心如股肱運身是則同體孰云<lb/>
非親隂陽相推四序成歳君臣相得萬邦作乂感同風雲<lb/>
應若符契以道匡救盡規獻替木必從繩金其用礪帝者<lb/>
之盛時惟陶唐乃聞疇咨仄陋明揚洎乎有虞二八騰芳<lb/>
爰逮伊尹相于成湯載生姜牙諒彼武王道無不臧君聖<lb/>
臣賢運泰時康漢髙旣興簫曹亦彰昭烈我祖膺期而昌<lb/>
剗滅羣凶砥平四方惟衛及英啓闢封壃維綱亦有魏徴忠<lb/>
謇昻昻偉兹衆材爲國棟樑蕩蕩巍巍邦家有光是知道<lb/>
<pb n="KR3k0012_SBCK_592-4a"/>
之廢興繫于時主主之得失資乎台輔經之以文緯之以<lb/>
武岀爲方邵入作申甫絶維載張闕衮斯𥙷惟德是倚惟<lb/>
才是求才不易知德亦難周傳說板築夷吾射鈎任之不<lb/>
疑千載垂休體於至公何鄙何讎其惟哲王必頼良弼矧<lb/>
予不德闇於理術師旅繁起政刑多失遘兹艱屯夙夜祗<lb/>
慄翊我戴我實惟勲賢内熈庶績外揔十連威武載揚謀<lb/>
猷日宣長城壓境巨艦濟川同心同德扶危持顚予嘉尓<lb/>
誠尔相予理惟后失道亦臣之恥自昔格言愼終如始功<lb/>
載鼎彞道冠圖史無俾伊夔克專厥美作鑒勒銘永代是<lb/>
紀㝷有詔命勒石於起義堂西偏上爲題額<lb/>
又曰貞元十二年上以聽政之餘深思理本迺著刑政箴<lb/>
并序序曰朕以南面勵精理道雖及和平之際未臻玄古<lb/>
之風夙夜孜孜勤求不怠夫安人以政輔政以刑盖爲之<lb/>
<pb n="KR3k0012_SBCK_592-4b"/>
立中非使人從欲也是以務兼聽以酌羣情擇庶官以咨<lb/>
共理恒勉不足而遏其過我欲仁矣尚逮夫意哉然萬務<lb/>
是殷必戒其失聽政之暇常志所存聊綴斯文庶乎自儆<lb/>
爾大朴旣散利欲是生惟辟御時建極作程導以仁政齊<lb/>
以典刑惠此下人致之和平立政伊何必循道德詳刑伊<lb/>
何必去煩刻不以人從欲不以枉傷直故百度惟貞萬物<lb/>
作式匪陽不生匪隂不成寛則致慢猛亦取怨酌于大猷<lb/>
戒厥偏見罔咈人志罔興人患邇言必察芻蕘必詢奉無<lb/>
私之心以誠其意廣無情之聽思得其真憙怒有節措置<lb/>
有倫是以令肅如秋化行如春無邇憸人無信側言憸人<lb/>
則敗政側言乃惑聽罔攻異端愼乃出令知人不易在觀<lb/>
其行事實求理法乃因時法非生弊聖哲不爲導物類之<lb/>
情以通其變相天地之道咸盡其冝教必明於順動必慮<lb/>
<pb n="KR3k0012_SBCK_592-5a"/>
於違是以天覆之德日用不知六馬並馳在鈞衘䇿五音<lb/>
並奏在理金石苟去回邪可行蠻貊因人而理自古不易<lb/>
唐堯赭服夏禹泣辜以弼于理冀遷其愚寕漏吞舟豈求<lb/>
噬膚䧟之於過是曰毒痡天監孔明無臭無聲罔載爾僞<lb/>
必先爾誠蟻壤不防太山可傾患生所急禍起所輕故作<lb/>
事謀始而戒於未形予臨兆人道存化育祇荷玄貺幸清<lb/>
九服一夫不獲若履深谷思正其源庶登於撲監于徃躅<lb/>
書以自朂<lb/>
又曰杜希全將赴靈州獻體要八章多所規諌德宗深納<lb/>
之乃著君臣箴以賜之其詞曰惟天惠人惟辟奉天從諫<lb/>
則聖共理惟賢皇立有極駿命不易揔萬機以成務齊六<lb/>
合之殊致一心不能獨鑑一目不能周視敷求哲人式序<lb/>
在位於戲君之任臣必求一德臣之事君咸思正直何啓<lb/>
<pb n="KR3k0012_SBCK_592-5b"/>
沃之所冝亘古今而未得良以讜言者逆耳䜛䛕者伺側<lb/>
故下情未通而上聽巳惑俾夫忠賢敗於凶慝譬彼涇舟<lb/>
蒸徒檝之亦有和羮宰夫膳之孰云理國不自得師覆車<lb/>
之䡄予其懲而髙以下升和由甘受惟君無良亦臣之咎<lb/>
聞諸辛毗牽𥚑魏后則有禽息竭忠碎首勉思獻替以平<lb/>
可否勿謂無傷自微而彰勿謂何害積小成大事有隱而<lb/>
必見令旣出而焉悔皷鍾在宫聲聞于外浩然涉水朕未<lb/>
有艾將貞扆以虚心期盡忠而納誨在昔稷契實匡舜禹<lb/>
近兹魏徴佑我大祖君臣叶德混一區宇肆予寡昧獲纉<lb/>
丕緒臣哉鄰哉尔翼尓輔髙秋始肅我武惟揚輟此禁衛<lb/>
殿于大邦戀聞方甚嘉言乃昌是規是諌金玉其相詞<lb/>
髙理要入德知方緫彼千慮備于八章宣父有言起予<lb/>
者商殷有盤銘周有欹器或誡以詞或警以事披圖演<lb/>
<pb n="KR3k0012_SBCK_592-6a"/>
義發于爾志與全鏡而髙懸將座右而同置人皆有初鮮<lb/>
愼厥終汝其夙夜明保朕躬無曰爾身在外而尔誠不通<lb/>
一言之應千里攸同導彼遐俗逹余四聦華夷仰德時乃<lb/>
之功旣徃旣來懷賢忡忡唱予和汝式示深衷<lb/>
又曰貞元中上賜群臣㑹宴于曲江上令中使劉希昻宣<lb/>
慰上賜詩曰令節曉澄霽四郊煙靄空天清白露㓗菊散<lb/>
黃金叢寡德荷玄貺順時休百工豈懷歌鍾樂思與君臣<lb/>
同至化在亭育相成資始終未知康衢詠所仰唯年豐<lb/>
又曰張建封來朝覲還鎭德宗賜詩曰牧守寄所重才賢<lb/>
生爲時宣風自淮甸授鉞膺藩維入覲展遐戀臨軒慰來<lb/>
思忠誠在方寸感激陳情詞報國尔所尚恤人予是資歡<lb/>
宴不盡懷車馬當還期糓雨將應候行春猶未遲切以千<lb/>
里遥而云無巳知<lb/>
<pb n="KR3k0012_SBCK_592-6b"/>
又曰貞元十八年九月賜宰臣及中書門下兩省官宴于<lb/>
故馬璘池亭御製豐年多慶九日示懷詩以賜群臣曰爽<lb/>
氣肅時令早衣聞朔鴻重陽有佳節具物欣年豐皎㓗暮<lb/>
潭色芬敷新菊叢芳罇滿衢室繁吹凝煙空惠洽信吾道<lb/>
保和惟尔同推誠致玄化天下期爲公<lb/>
又曰憲宗以天下無事留意典墳毎覽前代興亡得失之<lb/>
事皆三復其言<lb/>
又讀貞觀開元實録見太宗撰金鏡書及帝範上下篇玄<lb/>
宗撰開元訓誡思繼前躅遂採尚書春秋後傳史記班范漢<lb/>
書三國志晉書晏子春秋呉越春秋新序說苑等書君臣<lb/>
行事可爲龜鏡者集成十四篇一曰君臣道可合二曰辨<lb/>
邪正三曰戒權倖四曰戒微行五曰任賢臣六曰納忠諫<lb/>
七曰愼征伐八曰愼刑法九曰去奢泰十曰崇節儉十<lb/>
<pb n="KR3k0012_SBCK_592-7a"/>
一曰獎忠直十二曰修德政十三曰諌畋獵十四曰録勲<lb/>
賢分爲上下卷上自製其目曰前代君臣事跡至是以其<lb/>
書冩於屏風列之御座之右復遣中使程文幹以書屏六<lb/>
扇至中書宣示宰臣李藩裴垍曰朕近撰此屏風常所觀<lb/>
覽故令蹔將示卿藩等上表稱賀<lb/>
又曰文宗嘗夏日與學士聮句帝曰人皆苦炎熱我愛夏<lb/>
日長栁公權續之曰薰風自南來殿閣生微凉帝嘉之<lb/>
又曰裴度卧疾文宗遣中使賜度詩曰注想待元老識君<lb/>
恨不早我家柱石衰憂來學丘禱<lb/>
又曰文宗開成中駕幸龍首池觀内人賽雨自春不雨上<lb/>
孜孜憂勤徧禮羣望至是甘澤屢降中外感恱上賦喜雨<lb/>
詩云風雲喜際會雷雨遂流滋薦弊虚陳禮動天實精思<lb/>
漸侵又夏節復在三春時霡深垂朱闕飄颻入緑墀郊埛<lb/>
<pb n="KR3k0012_SBCK_592-7b"/>
旣霑足黍稷有豐期百辟同憂樂萬方佇雍熈宰臣洎文<lb/>
武百官咸有屬和<lb/>
家語曰昔者舜彈五弦之琴造南風之詩其語曰南風之<lb/>
薫兮可以解吾民之愠兮<hi>薰風至之皃也</hi>南風之時兮可以阜吾<lb/>
民之財兮<hi>時得其時阜盛</hi>
穆天子傳曰丙辰天子南遊于黃室之丘天子乃休日中<lb/>
天子北風雨雪有凍人天子作詩三章以哀民<hi>哀愍也</hi>我徂<lb/>
黃竹貟閟塞<hi>閟閉也</hi>帝收九行<hi>九行九道也傳曰經啓九道</hi>嗟我公侯百<lb/>
辟冢卿皇我萬民<hi>皇正也</hi>旦夕勿忘<hi>恒念也</hi>我徂黃竹貟閟寒<lb/>
帝收九行嗟我公侯百辟冡卿皇我萬民旦夕勿窮有皎<lb/>
者<hi>烏名音路</hi>翩翩其飛嗟我公侯勿則遷居樂其寡<hi>言守一居</hi>
<hi>少樂</hi>不如遷土<hi>居無求/安也</hi>禮樂其民<hi>言當以禮樂化其民</hi>天子曰余一人<lb/>
則淫<hi>淫于遊樂</hi>不皇萬民<lb/>
<pb n="KR3k0012_SBCK_592-8a"/>
漢武帝集曰奉車子侯暴病一日死上甚悼之乃自爲歌<lb/>
詩<lb/>
西京雜記曰始元元年黃鸖下太液池上爲歌曰黃鸖飛<lb/>
兮下建章羽肅肅兮行蹌蹌金爲衣兮菊爲裳唼喋荷荇<lb/>
出入蒹葭自顧菲薄媿尔嘉祥<lb/>
漢武帝栢梁詩曰日月星辰和四時梁王曰驂駕駟馬從<lb/>
梁來於是羣臣各賦一句<lb/>
魏文帝典論自叙曰初平之元董卓弑主鴆后蕩覆王室<lb/>
是時家家思亂人人自危名豪大俠冨室強族飄揚雲㑹<lb/>
萬里相赴兖豫之師戰於滎陽河内之甲軍於孟津卓遂<lb/>
遷大駕西都長安而山東大者連郡國中者嬰城邑小者<lb/>
聚阡陌百姓死亡暴骨如莽時余年五歲上以丗方擾亂<lb/>
教余學射六歲而知射又教余騎馬八歳而能騎射矣是<lb/>
<pb n="KR3k0012_SBCK_592-8b"/>
以少好弓馬于今不衰建安十年始定冀州獩㹮貢良弓<lb/>
燕代獻名馬時歳之暮春弓燥手柔草淺獸肥與族兄子<lb/>
丹獵于鄴西終日手獲麞鹿九雉兎三年十餘又學擊劒<lb/>
桓靈時有虎賁王越善斯術河南史何得其法於越余從<lb/>
何學之甚精嘗與平虜將軍劉勲奮威鄧展共飲展有手<lb/>
臂曉五兵法其能空手入白刃時酒後耳熱方食蔗以蔗爲<lb/>
杖下殿數交三中其臂左右大笑展意不平更求爲之復<lb/>
正截其顙坐中驚視余還坐笑曰昔陽慶使淳于意去其<lb/>
故方授以祕術余亦願鄧將軍捐弃故伎更受要道也一<lb/>
坐盡歡余於它戯弄之事少所喜唯於彈棊略盡其巧少<lb/>
爲之賦上雅好書籍雖在軍旅手不釋卷每定省從容常<lb/>
言人少學則思專長則善忘長大而能勤學者唯吾與袁<lb/>
伯業耳余是以習詩論及此而備歴五經四部史漢諸子<lb/>
<pb n="KR3k0012_SBCK_592-9a"/>
百家之言靡不畢覽<lb/>
魏文帝芙蓉池詩曰乗輦夜行遊逍遥歩西園雙渠相灌<lb/>
漑佳木遶通川卑枝拂羽盖脩條摩蒼天驚風扶輪轂飛<lb/>
鳥翔我前丹霞夾明月華星岀雲間上天垂光彩五色一<lb/>
何鮮壽命非松喬誰能得神仙遨遊快心意保巳終百年<lb/>
魏文帝遊宴詩曰置酒坐飛閣逍遥臨華池神颷自逺至<lb/>
左右芙蓉披緑竹映清水秋蘭𬒳幽崖月出照園中冠佩<lb/>
相追隨客從南方來爲我吹參差潜魚猶伏浦聽者未云<lb/>
疲髙文一何綺小儒安足爲肅肅廣殿隂雀聲愁北林衆<lb/>
賔還城邑何以慰吾心<lb/>
太平御覽卷第五百九十二<lb/>
<pb n="KR3k0012_SBCK_592-9b"/>
</p>
<p>
</p>
  </div>
</body>
</text>
</TEI>
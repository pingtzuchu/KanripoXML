<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_996-1a"/>
太平御覽卷第九百九十六<lb/>
　百卉部三<lb/>
　　　菊　若　萱　蓿<lb/>
　　菅　茅　紫草　藍<lb/>
　　　蒨<lb/>
　　　　　菊<lb/>
爾雅曰菊治蘠<hi>今人秋華菊也</hi>
又圖讃曰菊名曰精布華玄月仙客是尋薄採薄捋<lb/>
禮記月今曰季秋之月菊有黄華<lb/>
周書曰寒露之日鴻鴈來賔又五日菊有黄華無華土不<lb/>
稼穡<lb/>
晉書曰羅含致仕還家階庭忽蘭菊藂生人以爲德行之<lb/>
感<lb/>
<pb n="KR3k0012_SBCK_996-1b"/>
續晉陽秋曰陶淵明甞九月九日無酒出菊叢中摘盈把<lb/>
坐其側乆之望見一白衣人至乃王弘送酒即便就酌<lb/>
山海經曰九九之山其草多菊<lb/>
廣志曰菊有白菊<lb/>
風俗通曰南陽酈縣有甘谷谷中水甘美云其山上大有<lb/>
菊菜水從山流下得其滋液谷中三十餘家不復穿井仰<lb/>
飲此水上壽百二三十其中百餘七十八十名之爲夭司<lb/>
空王暢太尉劉寛太傅袁隗爲南陽太守聞有此事令酈<lb/>
月送水三十斛用飲食澡浴終然無益<lb/>
抱朴子曰劉生丹法<hi>用白</hi>菊花汁蓮花汁地血汁樗汁和丹<lb/>
蒸之服一年得五百歳仙方所謂日精<lb/>
又曰日精更生周盈皆一菊也而根莖花實異名或無効<lb/>
者以由不得真菊菊花與薏苡相似直以甘苦別之耳菊<lb/>
<pb n="KR3k0012_SBCK_996-2a"/>
甘而薏苦今所在真菊但爲少耳<lb/>
神仙傳曰康風子服甘菊花栢實散得仙<lb/>
博物志曰菊有二種苗花如一唯味小異苦者不冝服<lb/>
崔寔四民月令曰九月九日可採菊華<lb/>
王韶之神境記曰滎陽郡西有靈源山其澗生靈芝石茵<lb/>
巖有紫菊<lb/>
風土記曰日<hi>精者</hi>菭<hi>音苔</hi>蘠皆菊華莖之別名九月律中無射<lb/>
而數九俗向九日而用候時之草也<lb/>
盛弘之荆州記曰酈縣北八里有菊水其源悉芳菊𬒳崖<lb/>
水甚甘馨太尉胡廣乆患風羸恒汲飲水後疾遂瘳年及<lb/>
百歳非唯天壽亦菊所延也<lb/>
名山記曰道士朱孺子吴末入王笥山服菊花乗雲升天<lb/>
本草經曰菊有筋菊有白菊黄菊花一名節花一名傳公<lb/>
<pb n="KR3k0012_SBCK_996-2b"/>
一名延年一名白花一名日精一名更生一名隂威一名<lb/>
朱羸一名女菊其菊有兩種一種紫莖氣香而味甘美葉<lb/>
可作羹爲真菊菊一種青莖而大作蒿艾氣味苦不堪食<lb/>
名薏非真菊也<lb/>
呉氏夲草經曰菊華一名女華一名女室<lb/>
淮南萬畢術曰以壯菊灰散池中蛙盡死<lb/>
楚辭曰朝飲木蘭之墜露兮夕飡秋菊之落英<lb/>
又曰春蘭兮秋菊長無絶兮終古<lb/>
鍾㑹菊賦曰縹幹緑葇青柯紅芒華實䂓圎芳頴四張故<lb/>
夫菊有五美焉圎華髙懸准天極也純黄不雜后土色也<lb/>
早殖晩登君子德也冒霜吐頴象勁直也流中輕體神仙<lb/>
食也<lb/>
潘尼秋菊賦曰汎流英於青醴似浮萍之隨波<lb/>
<pb n="KR3k0012_SBCK_996-3a"/>
嵇康菊花銘曰煌煌丹菊暮秋彌榮親尊是御永祚億齡<lb/>
　　　　　若<lb/>
毛詩䟽曰若饒也幽州謂之翹饒蔓生莖如勞豆而細葉<lb/>
似蒺䔧而青其華細緑色可生食味如小豆藿<lb/>
夲草經曰陵若生下濕水中七八月華華紫似金紫草可<lb/>
以染帛煑沐頭髮即黒<lb/>
　　　　　萱<lb/>
毛詩伯兮曰焉得諼草言樹之背<hi>背北堂也</hi>願言思伯使我心<lb/>
痗<lb/>
說文曰萱忘憂草也<lb/>
崔豹古今注曰欲忘人之憂則贈以丹棘一名忘憂草也<lb/>
博物志曰神農經曰上藥養性謂合歡蠲忿萱草忘憂<lb/>
風土記曰花曰冝男姙婦佩之必生男又名萱草<lb/>
<pb n="KR3k0012_SBCK_996-3b"/>
本草經云萱一名忘憂一名冝男一名歧女<lb/>
録異記曰婦人帶冝男草生兒<lb/>
束晳發䝉記曰甘棗令人不惑萱草可以忘憂<lb/>
任昉述異記曰萱草一名紫萱又名忘憂草吴中書生謂<lb/>
之療愁<lb/>
嵇康飬生論云萱草忘憂<lb/>
　　　　　苜蓿<lb/>
史記曰大宛有苜蓿草漢使取其實來於是天子始種苜<lb/>
蓿離宫別觀旁盡種蒲陶苜蓿極望<lb/>
漢書西域傳曰罽賔國有苜蓿大宛馬嗜苜蓿武帝得其<lb/>
馬漢使採蒲挑苜蓿種歸天子益種離宫別館旁<lb/>
晉書曰華廣免官爲庶人晉武帝登凌雲臺見廣苜蓿園<lb/>
阡陌甚整依然感舊太康𥘉太赦乃得襲爵<lb/>
<pb n="KR3k0012_SBCK_996-4a"/>
西京雜記曰樂遊苑中自生玫瑰樹下多苜蓿一名懷風<lb/>
時或謂光風在其間常肅肅然照其光彩故曰苜蓿懷風<lb/>
茂陵人謂爲連技草<lb/>
博物志曰張騫使西域所得蒲桃胡䓗苜蓿<lb/>
述異記曰張騫苜蓿園在今洛中苜蓿夲胡中菜騫始於<lb/>
西國得之<lb/>
楊衒之洛陽伽藍記曰宣武塲在大夏門東北今爲光風<lb/>
園苜蓿出焉<lb/>
　　　　　菅<lb/>
爾雅曰白華野菅<hi>菅茅屬也</hi>
毛詩宛丘東門之池曰東門之池可以漚菅<lb/>
又白華曰周人刺幽后也白華菅兮白茅束兮<lb/>
又題綱曰白華野菅草也其性柔刄堪用取此白華而將<lb/>
<pb n="KR3k0012_SBCK_996-4b"/>
白茅束之喻申后被褒姒所代惡人蒙善好人見弃<lb/>
也<lb/>
左傳成公九年曰雖有絲麻無弃菅蒯雖有姬姜無弃憔<lb/>
悴<lb/>
周書曰成王時<hi>㑹稽</hi>人獻以菅<hi>㑹或作禽亦東南蠻菅草堅刃</hi>
山海經曰天帝之山其下多菅<lb/>
異物志曰香蓿似茅而葉長大於茅不生洿下之地丘陵<lb/>
山崗凡所蒸享必得此菅苞褁助調五味益其芬菲<lb/>
　　　　　茅<lb/>
爾雅曰藗<hi>音速</hi>壯茅也<hi>白茅屬</hi>
易泰卦曰拔茅茹以其彚征吉<hi>王弼注曰茅之爲物抜其根而相牽引也茹相牽引</hi>
<hi>之貌也彚類也陽以其類引而升故爲茹而征吉</hi>象曰抜茅征吉志在外也<lb/>
又大過卦曰藉用白茅慎之至也<lb/>
<pb n="KR3k0012_SBCK_996-5a"/>
尚書禹貢曰荆州厥貢苞匭菁茅<hi>孔安囯曰茅蓿酒也</hi>
毛詩鵲巢野有死<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>曰野有死<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>白茅苞之<lb/>
陸機毛詩䟽義曰白茅苞之茅之白者古用包褁禮物以<lb/>
充祭祀縮酒用之<lb/>
毛詩豳七月曰晝尓于茅宵尓索綯<lb/>
周禮天官上甸師曰祭祀供蕭茅<lb/>
左傳僖上曰齊侯伐楚謂楚曰尓貢苞茅不入王祭不供<lb/>
無以縮酒寡人是徴<lb/>
史記封禪書曰管仲說齊桓公古之封禪江淮之間一茅<lb/>
三脊所以爲藉<hi>孟康曰所謂零茅也</hi>
典略曰武王伐殷微子啓肉袒面縛牽羊把茅膝行而前<lb/>
吴書曰徐盛與曹休戰賊積茅草欲焚盛盛燒舩而去賊<lb/>
一無所得<lb/>
<pb n="KR3k0012_SBCK_996-5b"/>
吴録地理志曰桂楊郴縣有青茅可染青零陵泉陵有香<lb/>
茅古貢之縮酒<lb/>
吴志曰劉備連營挑戰陸遜曰吾已曉破之術乃勑各持<lb/>
一把茅以火攻拔之遜率諸軍同時俱攻破其四十餘營<lb/>
晉書地道志曰零陵縣有香茅氣甚芬香古貢之以縮酒<lb/>
沈約宋書曰江夏王義恭大明年有脊茅生后頭西岸又<lb/>
累表勸上封禪上甚恱之<lb/>
唐書曰開元十三年撫州三脊茅生石頭<lb/>
六韜曰文王畋于渭陽見吕尚坐茅以漁文王勞而問焉<lb/>
莊子曰小巫見大巫拔茅而弃此其所以終身弗如<lb/>
尹文子曰堯爲天子衣不重帛食不兼味土階三尺茅茨<lb/>
不剪<lb/>
尹子曰湯禱旱素車白馬布衣身嬰白茅以身爲牲<lb/>
<pb n="KR3k0012_SBCK_996-6a"/>
說文曰茅菅也<lb/>
陸賈新語曰伊尹居負薪之野修道德於茅廬之下<lb/>
風俗通曰謹案詩曰手如柔荑者茅始熟中穰也旣白且<lb/>
滑<lb/>
漢武故事曰帝拜欒大爲天道將軍使着羽衣<hi>立白</hi>茅上授<lb/>
玉印大亦羽衣立白茅上授印示不臣也<lb/>
神仙傳曰介象受氣禁術能茅屋上燃火煑雞使茅不焦<lb/>
又曰曹公捕左慈數日不得便斷頭曹公大喜定視之是<lb/>
一束茅耳<lb/>
盛弘之荆州記曰零陵郡有香茅桓公所以責楚<lb/>
廣州記曰董奉與士爕同處數積載思欲還䂊章爕情拘留<lb/>
不能免後乃託以病死爕開棺看乃是茅人<lb/>
楚辭曰蘭芷變而不芳兮荃蕙化而爲茅<lb/>
<pb n="KR3k0012_SBCK_996-6b"/>
楊雄反騷曰費椒楫以要神兮又勤索彼瓊茅<hi>一莖三脊茅</hi>
　　　　　紫草<lb/>
爾雅曰藐芘草也<hi>郭璞曰可以染紫也一名芘䓞廣雅牙云</hi>
廣雅曰紫艿紫草也<hi>艿音仍</hi>
說文曰芘藐紫草<lb/>
山海經曰勞山多芘草一名紫英<lb/>
尋陽記曰石井山曽有行人見山上有採紫草者此人謂<lb/>
村人掲鍤而徃見山上人便去聞有呼昌容者曰人來取<lb/>
尓草旣至山頂寂寞無所見<lb/>
列仙傳曰昌容常山之道士也自稱殷王女二百餘年而<lb/>
顔色如少能致紫草與染家得錢以遺孤老<lb/>
淮南子曰紫草生於山不能生盤石之上<lb/>
枹朴子曰黄金成以爲丸以紫草煑一丸咽其汁可百日<lb/>
<pb n="KR3k0012_SBCK_996-7a"/>
不飢<lb/>
博物志曰平氏陽山紫草特好其他者色淺<lb/>
吴氏夲草曰紫草節赤二月花<lb/>
夲草曰紫草一名地血<lb/>
　　　　藍<lb/>
毛詩魚藻采緑曰終朝採藍不盈一䄡<hi>䄡衣蔽膝也</hi>
禮記月令曰仲夏之月令民刈藍以染爲陽長也此月藍<lb/>
始可刈<lb/>
謝承後漢書曰弘農楊震字伯起常種藍自業諸生恐震<lb/>
年大助其功傭震喻而罷之<lb/>
孫卿子曰青生於藍而青於藍<lb/>
秦子曰常聞仁人當如園圃之藍不異衆草染而後彰<lb/>
趙歧藍賦序曰余就毉偃師道經陳留此境人皆以種藍<lb/>
<pb n="KR3k0012_SBCK_996-7b"/>
染紺爲業藍田彌望黍稷不殖慨其遺夲遂作賦一章<lb/>
　　　　　蒨<lb/>
爾雅曰茹蘆<hi>音蒨</hi>茅蒐<hi>郭璞注曰令之蒨可以染絳</hi>
毛詩曰東門之墠刺亂也男女不待禮而相奔者也東門<lb/>
之墠茹蘆在阪<hi>箋云城東門之外有墠墠邊有阪茅蒐生焉易越而出比女欲奔男之辭</hi>
說文曰茅蒐茹藘也人血所生可以染絳<lb/>
漢書曰若厄茜千<hi>蒨草根子可用染也</hi>千畦薑韮其人皆與千户侯<lb/>
等<lb/>
山海經曰釐山之隂多蒐<hi>郭璞曰蒐茅蒐也</hi>
范子計然曰蒨根出北地赤色者善也<lb/>
太平御覽卷第九百九十六<lb/>
</p>
<p>
</p>
  </div>
</body>
</text>
</TEI>
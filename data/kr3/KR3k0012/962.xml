<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_962-1a"/>
太平御覽卷第九百六十二<lb/>
　竹部一<lb/>
　　　　　竹上<lb/>
易曰震爲蒼琅竹<lb/>
尚書禹貢曰荆州厥貢惟箘簵楛<hi>箘簵羙竹</hi>又禹貢楊州曰<lb/>
篠簜旣敷<hi>篠竹箭簜大竹禹治水敷布也</hi>厥貢瑶琨篠簜<lb/>
毛詩斯干曰如竹苞矣如松茂矣<lb/>
又竹竿曰竹竿衛女思歸也適異國而不見荅思而能以<lb/>
禮者也籊籊竹竿以釣于淇<lb/>
韓詩外傳曰黄帝時鳯皇栖帝梧桐食帝竹實<lb/>
周禮春官曰孤竹之管孫竹之管隂竹之管<hi>鄭玄注曰孤竹竹特生孫</hi>
<hi>竹杖根之未生者隂竹生山北者</hi>
禮記月令曰仲冬日長至則伐木取竹箭<lb/>
<pb n="KR3k0012_SBCK_962-1b"/>
左傳文下曰賊殺齊懿公於申池納諸竹中<lb/>
又襄三曰晉伐齊劉難士弱率諸侯之師焚申池之竹木<lb/>
<hi>二子晉大夫也</hi>
又曰東南之羙者有㑹稽之竹箭焉<hi>會稽山名今在山隂縣竹箭篠也</hi>
孝經河圖曰少室之山大竹堪爲釡甑<hi>此竹亦㸑器也安思縣多苦竹竹之</hi>
<hi>醜有四有青苦有白苦有紫苦有黄苦</hi>
汲冢周書王㑹曰成王時路人獻大竹<lb/>
史記曰智伯率韓魏攻趙襄子襄子奔晉陽原過後至見<lb/>
三人自帶以上可見自帶以下不可見與原過竹三節莫<lb/>
通曰我以是遺趙无卹襄子自割竹有朱書<lb/>
又貨殖傳曰渭川千畒竹其人與千戸侯等<lb/>
漢書曰髙祖爲亭長乃以竹皮爲冠<hi>應劭注曰以竹始生皮作冠今鵲尾冠也</hi>
又曰上使發卒數萬人塞瓠子河下淇園之竹以爲楗<lb/>
<pb n="KR3k0012_SBCK_962-2a"/>
又曰竹大者一節受一斛小者數斗以爲柙<hi>音匣</hi>榼<lb/>
又曰梁孝王脩兎園多植竹<lb/>
又地理志曰秦地有鄠杜竹林南山檀柘号陸海<lb/>
後漢書曰郭伋爲并州刺史出行郡童子乗竹馬相待<lb/>
又曰冦恂爲河内太守移書屬縣講兵肆射伐淇園之竹<lb/>
爲矢百餘萬<hi>前書音義曰淇園衛之苑多竹篠也</hi>養馬二千疋収租四百萬<lb/>
斛轉以給軍<lb/>
晉書曰杜預討吴州郡多望風歸命衆軍㑹議或曰百年<lb/>
之冦未可盡剋今向暑水潦方降疾疫將起候來冬更爲<lb/>
大舉預曰昔樂毅籍濟西一戰以併強齊今兵威巳振譬<lb/>
如破竹數節之後皆迎刃而解無復著手豦也<lb/>
又曰武帝平呉之後復納孫皓宫人數千自此掖庭殆將<lb/>
萬餘人而並寵者甚衆帝莫知所適乗羊車恣其所之至<lb/>
<pb n="KR3k0012_SBCK_962-2b"/>
便宴寢宫人乃取竹葉挿户以塩汁灑地而引帝車<lb/>
又曰王徽之常居空宅中便令種竹聞其聲徽之嘯詠指<lb/>
竹曰不可一日無此君<lb/>
謝靈運晉書曰元康二年巴西界竹花紫色結實如麥<lb/>
晉書載記曰長安謡曰鳯皇鳯皇止阿房符堅以鳯皇非<lb/>
梧桐不棲非竹實不食乃植桐竹數十萬株于阿房宫城<lb/>
以待之慕容冲小字鳯皇至是終爲堅賊入止阿城焉<lb/>
宋書曰卜天興弟天生少爲隊將十人同火屋後有一坑廣<lb/>
二丈餘十人共跳之皆度唯天生墜天生乃取實中苦竹<lb/>
削其端使利交横布坑内更呼等類共跳並懼不敢天生<lb/>
乃復跳之徃反十餘曽無留礙衆並歎服<lb/>
齊書曰南海王子罕字雲華武帝第十一子也頗有學問<lb/>
母尚容華有寵故武帝留心母常寢疾子罕晝夜祈禱于<lb/>
<pb n="KR3k0012_SBCK_962-3a"/>
時以竹爲燈纉照夜北纉宿昔枝葉大茂母病亦愈咸以<lb/>
爲孝感所致<lb/>
又曰徐伯珎少孤貧學書無𥿄常以竹華箭箬<hi>音若</hi>甘庻及<lb/>
地上學書<lb/>
南史隱逸傳曰沈麟士字雲禎居貧織簾<hi>誦書郷里号爲織簾先生甞爲人作</hi>
竹誤傷手便流淚而還同作者謂曰此不足損何至涕零<lb/>
荅曰此本不痛但遺體毀傷感而悲耳<lb/>
梁書曰武帝臨雍州命吕僧珎爲中兵叅軍委以心膂僧<lb/>
珎隂養死士歸之者甚衆武帝頗招武猛士庻饗從㑹者<lb/>
萬餘人因命按行城西空地將起數千間屋爲止舎多伐<lb/>
林竹沉於檀溪積茅蓋若山阜皆未之用僧珎獨悟其㫖<lb/>
因私具櫓數百張及兵起悉取檀溪林竹裝爲舡艦葺之<lb/>
以茅並立辦衆軍將發患諸將須櫓甚多僧珎乃出先所<lb/>
<pb n="KR3k0012_SBCK_962-3b"/>
具毎舡付二張爭者乃息<lb/>
隋書曰明克讓字弘道平原鬲人也父山賔梁侍中克讓<lb/>
少好儒善談論愽渉書史所覽將萬卷三禮禮論尤所研<lb/>
精龜筴曆象咸得其妙年十四釋褐湘東王法曹叅軍時<lb/>
舎人朱异在儀賢堂講老子克讓預焉堂邊有脩竹异令<lb/>
克讓詠之克讓攬筆輒成其卒章曰非君多愛賞誰貴此<lb/>
貞心异甚竒之<lb/>
唐書曰南詔理無刑名桎梏之其罪以竹五夲束之伏犯<lb/>
者撻其背<lb/>
又曰開成四年襄陽三縣山竹結實成米百姓採食<lb/>
莊子曰鵷鶵非練實而不食<hi>練實竹實也取其㓗白</hi>
淮南子曰太清之治也鳯麟降蓍龜兆甘露下竹實盈<hi>竹實</hi>
<hi>鳯皇食</hi>
<pb n="KR3k0012_SBCK_962-4a"/>
又曰瓦以火成不可以得火竹以水生不可以得水<hi>瓦得火則</hi>
<hi>破竹得水浸則死也</hi>
又曰槁竹有火弗鑚不㸐<hi>音然</hi>土中有水弗掘無泉<hi>掘猶窮也</hi>
梅子曰弘農冝陽縣金門山竹爲律管河内葭莩以爲灰<lb/>
可以候氣取灰實管端置之深宫覆以緹幕勿令見風日<lb/>
節至則灰飛管通矣<lb/>
唐子曰希見食笋歸煑竹根<lb/>
家語曰子路見孔子孔子曰君子不可學子路曰南山有<lb/>
竹不揉自直斬而爲用射逹於犀革以此言之何學之爲<lb/>
孔子曰括而羽之鏃而礪之其入不益深乎<lb/>
吕氏春秋曰昔黄帝命伶倫作爲律伶倫自大厦之西<hi>西方</hi>
<hi>山名</hi>乃之沅渝之隂<hi>山名</hi>取竹谿之谷以生空竅厚釣者斷兩<lb/>
節間<hi>竹生谿谷者取其釣厚以爲律谿或作嶰</hi>其長三寸九分而吹之<lb/>
<pb n="KR3k0012_SBCK_962-4b"/>
山海經曰長石之山西有共谷其中多竹衛丘山南帝俊<lb/>
<hi>郭璞曰俊舜字假借音</hi>竹林在焉大可爲舟<hi>言舜林中竹一節則可以爲舡</hi>
又曰竹生花其年便枯竹六十年一易根易根必經結實<lb/>
而枯死實落土復生六年還成<hi>丁田</hi>
穆天子傳曰天子西征至于玄池天子休于玄池之上乃<lb/>
奏廣樂三日而終是曰樂池乃樹之竹是曰竹林<lb/>
吴越春秋曰越王問范蠡用兵對曰越有處女願君王問<lb/>
之處女北見於王道逢老人自稱袁公跪披林杪竹末折<lb/>
墮地處女即捷其末公操其本而刺處女處女舉杖擊之<lb/>
飛上樹變爲白猿<hi>具猿部</hi>〇三輔舊事曰武帝作延陵及廟竇<lb/>
將軍有青竹田在廟南恐犯蹈之言作陵不便○丗說曰魏<lb/>
武征袁本𥘉治餘有數十斛竹片咸長數寸衆並謂不堪<lb/>
用正合燒除太祖意甚惜思所以用之謂可爲竹甲而未<lb/>
<pb n="KR3k0012_SBCK_962-5a"/>
顯其言馳使以問楊主簿德祖德祖意懸同<lb/>
風俗通曰殺青按殺青作簡書之新竹有汁後加於火上故作<lb/>
簡者於火上炙乾之<lb/>
水經曰東陽定縣夾岸縁溪悉生支竹及芳枳木連雜以<lb/>
霜菊金橙<lb/>
說文曰竹冬生草也<lb/>
華陽國志曰有竹王者興於遯水有一女浣於水濵有三<lb/>
節大竹流入女足間推之不去聞有兒聲持歸破竹得男<lb/>
長飬有武才遂雄夷狄氏竹爲姓所破竹於野成林今王<lb/>
祠竹林是也<lb/>
又曰何隨家養竹園人盗其竹何隨遇行見恐盗者覺怖<lb/>
走竹傷其足挈履徐歩而歸<lb/>
文士傳曰蔡邕經㑹稽髙遷亭見屋椽竹從東間數第十<lb/>
<pb n="KR3k0012_SBCK_962-5b"/>
六可以爲籥取用果有異聲<lb/>
神仙傳曰離婁公服竹汁餌桂得仙<lb/>
又曰壷公欲與費長房俱去長房畏家人覺公乃書一青<lb/>
竹戒曰卿以此竹歸家便稱病以此置卿卧處黙便來還<lb/>
長房如言家人見此竹云是屍哭泣行䘮<lb/>
荆楚歳時記曰夏至節日食糉周豦謂爲角黍人並以新竹<lb/>
爲筒糉練葉揷五絲繫臂謂爲長命縷<lb/>
王子年拾遺記曰蓬山有浮筠之簳葉青莖紫子如大珠<lb/>
有青鸞集其上下有砂礰細如粉暴風至竹條飜起拂細<lb/>
砂如雪霰仙者來觀戯焉風吹竹折聲如鍾磬之音<lb/>
南越志曰羅浮山生竹皆七八圍節長一二尺謂之鍾龍<lb/>
湘州記曰邵陵髙平縣有文竹山上有石牀四面緑竹扶<lb/>
踈常隨風委拂此牀<lb/>
<pb n="KR3k0012_SBCK_962-6a"/>
永嘉記曰陽嶼仙山有平石方十餘丈名仙壇有一䈥竹<lb/>
垂壇旁風來輙掃拂壇上<lb/>
東陽記曰崑山去蕪城山十里峯嶺髙峻故老傳云嶺上<lb/>
有圎池魚鼈具有池邊有竹極大風至垂屈掃地恒㓗如<lb/>
人掃之<lb/>
丹陽記曰江寜縣南二十里慈姥山積石臨江生筲管竹<lb/>
王子淵洞蕭賦<hi>所稱</hi>即此也其竹圎緻<hi>音稚</hi>異於他處自伶倫<lb/>
採竹嶰谷其後唯此簳見珎故歴代常給樂府而俗呼曰<lb/>
皷吹山<lb/>
風土記曰陽羡縣有袁君冢壇邊有數枚大竹髙二三丈<lb/>
枝皆兩兩枝下垂如有塵穢則掃拂壇上恒浄㓗<lb/>
袁山松冝都山川記曰佷山縣方山上有靈祠祠中有特<lb/>
生一竹擅美髙危其妙下垂忽有塵穢起風動竹拂蕩如<lb/>
<pb n="KR3k0012_SBCK_962-6b"/>
掃<lb/>
荆州記曰臨賀謝休縣東山有小竹生其旁皆四五寸圍<lb/>
下有盤石俓四五丈極髙方正青滑如彈碁局兩竹屈垂<lb/>
掃其上𥘉無塵穢未至數十里聞風吹此竹如簘管之音<lb/>
武昌記曰陽新縣有朔山山有兩大竹長十餘丈圍數尺<lb/>
有聲如風雨爲官長凶候縣人占之有驗<lb/>
雲南記曰雲南有實心竹文采班駮殊好可爲器物其土<lb/>
以爲槍簳交床<lb/>
述征記曰仙陽縣城東北二十里有中散大夫嵆康宅今<lb/>
悉爲田墟而父老猶種竹木<lb/>
崔豹古今注曰牛亨問曰籍者何也荅曰籍者尺二竹牒<lb/>
記人之年名字物色懸之宫門按省相應乃得入也<lb/>
劉敬叔異苑曰吴郡桐廬人甞伐竹見一竹竿雉頭虵身<lb/>
<pb n="KR3k0012_SBCK_962-7a"/>
猶未變此亦竹爲虵虵爲雉也<lb/>
任昉述異記曰湘水去岸三十許里有相思宫望帝䑓舜<lb/>
南廵不返殁葬於蒼梧之野堯之二女娥皇女英追之不<lb/>
及相思慟哭淚下沾竹文悉爲之班班然<lb/>
又曰衛有淇園出竹在淇水之上詩云瞻彼淇澳緑竹猗<lb/>
猗<lb/>
又曰南中生子母竹今慈竹是也漢章帝三年子母竹笋<lb/>
生白虎殿前謂之孝竹羣臣作孝竹頌<lb/>
又曰東海畔孤竹生焉斬而復生中爲管周武王時孤竹<lb/>
人獻笋一株<lb/>
楊泉物理論曰冝陽金門竹爲律管河内葭爲灰可謂同<lb/>
氣<hi>冝陽洛州西北故縣名</hi>
夲草曰竹花一名華草<lb/>
<pb n="KR3k0012_SBCK_962-7b"/>
夢書曰竹爲處士田居夢見竹者憂處士也<lb/>
楚詞七諌曰便姢之竹寄生江潭上葳㽔而防露下泠泠<lb/>
而來風<lb/>
江逌竹賦曰含虚中以象道體圎質以儀天古詩曰種竹<lb/>
深井中三年乃成竿<lb/>
太平御覽卷第九百六十二<lb/>
</p>
<p>
</p>
  </div>
</body>
</text>
</TEI>
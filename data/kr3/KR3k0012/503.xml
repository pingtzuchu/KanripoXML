<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_503-1a"/>
太平御覽卷第五百三<lb/>
　　逸民部三<lb/>
　　　　　逸民三<lb/>
王隱晉書曰龔莊字子偉巴西人也㓗巳自守與鄉人譙<lb/>
秀齊名父叔爲李特所害莊積年不除喪力弱不能復讎<lb/>
及李壽戍漢中與李期有嫌期特孫也壯欲假壽以報乃<lb/>
說壽曰節下若能并有西土稱藩於晉人必樂從且捨小<lb/>
就大以危易安莫大之䇿也壽然之遂率衆討期果克之<lb/>
壽猶襲僞号欲官之壯誓不仕賂遺一無所受壯書說壽<lb/>
以歸順允天心應人望永爲國藩福流子孫壽不納壯謂<lb/>
曰百行之夲莫先忠孝旣假壽殺期私仇巳雪又欲使其<lb/>
歸朝以明臣節壽旣不從壯遂稱耳聾又云手不制物終<lb/>
身不復至成都下帷研考經典覃思文章至李勢時卒<lb/>
<pb n="KR3k0012_SBCK_503-1b"/>
又曰韓績字興齊廣陵人也先避丗居于呉之嘉興父建<lb/>
仕呉至大鴻臚績少好文學以潜退爲操布衣𬞞食不交<lb/>
當丗由是東土並宗敬焉司徒王導聞其名辟以爲掾不<lb/>
就咸康末㑹稽内史孔愉上䟽薦之詔以安車束帛徴之<lb/>
稱老病卒于家<lb/>
又曰譙秀字元彦巴西人也少而静黙不交於丗知天下<lb/>
將亂預絶人事雖内外宗親不相見郡察考廉州舉秀才<lb/>
皆不就及李雄據巴蜀慕秀名具束帛安車徴皆不應常<lb/>
冠皮弁弊衣躬耕山藪後避難宕渠郷里宗族依慿之者<lb/>
以百數秀年出八十衆代之負檐秀曰各有老弱當先營<lb/>
護吾氣力猶足自堪豈以垂朽之年累諸君也年九十餘<lb/>
卒<lb/>
又曰辛謐字叔重隴西狄道人也少有志尚愽學善属文<lb/>
<pb n="KR3k0012_SBCK_503-2a"/>
恬靜不接交遊召拜太子舎人諸王文學累徴不起永嘉<lb/>
末沒于劉聦拜太中大夫固辭不受又厯石季龍之世並<lb/>
不應辟命雖處喪亂之中頽然髙邁視榮利蔑如也及冉<lb/>
閔僭亂復備禮徴爲太常謐遺閔書因不食而卒<lb/>
又曰索襲字偉祖燉煌人也虚靜好學不應州郡之命舉<lb/>
孝廉賢良方正皆以病辭遊思於陰陽之術著天文地理<lb/>
十餘篇多所啓發不與當世交通或獨語獨笑長歎涕泣<lb/>
或請問不言燉煌太守陰澹奇而造焉經日忘返而歎曰<lb/>
索先生碩德名儒眞可以諮大義澹欲行郷射之禮請爲<lb/>
三老㑹病卒時年七十九<lb/>
又曰楊軻天水人也少好易長而不娶學業精微養徒數<lb/>
百常食麄飯飲水衣短褐人不堪其憂而軻悠然自得踈<lb/>
賔異客音㫖未嘗交也雖受業門徒非入室弟子莫得親<lb/>
<pb n="KR3k0012_SBCK_503-2b"/>
言欲所論授入室弟子令相與宣授劉曜僭號徵拜太常<lb/>
軻固辭不赴曜亦敬而不逼遂隱於隴山及曜爲石勒所<lb/>
擒秦人東徙軻留長安石季龍嗣位備玄纁束帛安車徵<lb/>
之軻以疾辤迫之乃發旣見季龍不拜與語不言有司以<lb/>
軻倨傲請從大不敬論季龍弗從下詔任軻所尙常卧土<lb/>
床覆以布被倮寢其中下無茵褥潁川荀輔好奇之士也<lb/>
造而談經軻瞑目不荅輔發軻披露其形大笑之軻神體<lb/>
頽然無驚怒之狀于時咸以爲焦先之徒未有能量其深<lb/>
淺也後上䟽陳思鄕求還季龍送以安車蒲輪自歸秦州<lb/>
仍教授不絶<lb/>
又日公孫鳳字子鸞上谷人也隱于昌黎之九城山冬衣單<lb/>
布寢土床彈琴吟咏陶然自得人咸異之莫能測也慕容暐以<lb/>
安車徵至鄴及見暐不言不拜衣食舉止如在九城賔客造請<lb/>
<pb n="KR3k0012_SBCK_503-3a"/>
鮮得與言數年病卒<lb/>
又曰公孫永字子陽襄平人也少而好學恬虚隱於平郭<lb/>
南山不娶妻妾非所墾植不衣不食吟咏巖間忻然自得<lb/>
年逾九十操尚不虧與公孫鳯俱𬒳慕容暐徴至鄴王公<lb/>
巳下造之不與言雖經隆寒盛暑端然自若一歲餘詐狂<lb/>
暐送之平郭後符堅又將備禮徴之難其年耆路逺乃遣<lb/>
使致問未至卒堅深悼之<lb/>
又曰張忠字巨和中山人也永嘉之難隱於太山恬静寡<lb/>
欲清虚服氣飡芝餌石修導飬之法冬無緼𫀆夏則帶索<lb/>
端拱尸居無琴書之適不修經典勸教但以至道虚無爲<lb/>
宗其居依崇巖幽谷鑿地爲窟居去忠六十餘歩五日一<lb/>
朝其教以形不以言弟子授業觀形而退立道壇于窟上<lb/>
每旦朝拜之食用瓦器鑿而爲谷左右居人饋之衣食一<lb/>
<pb n="KR3k0012_SBCK_503-3b"/>
無所受年在期頥而視聽無爽符堅遣使徴之乃至長安<lb/>
堅賜以衣冠辝曰年朽髮落不堪衣冠請以野服入謁從<lb/>
之後堅以安車送之行逹華山歎曰我東岳士殁於西岳<lb/>
命也柰何行五十里及關而死堅謚安道先生<lb/>
又曰石垣字洪孫自云北海劇人居無定處不娶妻妾不<lb/>
營産業食不求羙衣必麄弊或有遺其衣服受而施人人<lb/>
有喪葬輒杖䇿弔之路無逺近時有寒暑必在其中或同<lb/>
日共時咸皆見之姚萇之亂莫知所終<lb/>
又曰郭荷字承休洛陽人也六丗祖整漢安順之丗公府<lb/>
八辟公車五徴皆不就自整及荷丗以経學荷明究群籍<lb/>
特善史書不應州郡之命張祚遣使者以束帛安車徴爲<lb/>
愽士祭酒後上䟽乞還祚以安車蒲輪送還張掖東山年<lb/>
八十卒謚曰玄徳先生<lb/>
<pb n="KR3k0012_SBCK_503-4a"/>
又曰祁嘉字孔賔酒泉人也少清貧好學年二十餘夜忽<lb/>
䆫中有聲呼曰祁孔賔隱去來脩飾人間甚苦不可諧所<lb/>
得未毛銖所喪如山崖旦而逃去至燉煌依學官誦書貧<lb/>
無衣食爲儒生都飬以自給遂博通經傳精究大義而教<lb/>
授門生百餘人張重華徴爲儒林祭酒常謂爲先生而不<lb/>
名之以壽終<lb/>
又曰瞿硎先生者不得姓名亦不知何許人也㤗和末常<lb/>
居宣城郡界山中有瞿硎因以名焉大司馬桓温常往造<lb/>
之旣至見先生𬒳鹿裘坐于石室神無忤色温及僚佐數<lb/>
十人皆莫測之乃命伏滔爲之銘賛竟卒於山中<lb/>
又曰宋纎字令文燉煌人也少有逺操沉静不與丗交隱<lb/>
於酒泉南山酒泉太守馬岌髙尚之士也具威儀鳴鍾鼓<lb/>
造纎纎髙樓重閤拒而不見岌歎曰名可聞而身不可見<lb/>
<pb n="KR3k0012_SBCK_503-4b"/>
徳可仰而形不可觀吾乃今而後知先生人中之龍也題<lb/>
詩於石壁曰丹崖百丈青壁萬尋竒木蓊欝蔚若鄧林其<lb/>
人如玉維國之琛室邇人遐實勞我心纎注論語及爲詩<lb/>
頌數萬言年八十篤學不倦張祚復遣使者備禮徴爲太<lb/>
子友逼喻甚切纎喟然歎曰德非干木何敢稽停明命遂<lb/>
至姑臧祚遣其太子太和以執友禮造纎稱疾不見贈遺<lb/>
一皆不受後卒謚曰玄虚先生<lb/>
又曰鄧粲長沙人也少以髙㓗著名與南陽劉驎之南郡<lb/>
劉尚公同志友善並不應州郡辟命荆州刺史桓公卑辤<lb/>
厚禮請粲爲别駕粲嘉其好賢乃起應召驎之尚公謂粲<lb/>
曰卿道學深衆所推懐忽然改節誠失所望粲荅曰足下<lb/>
可謂有志於隱而未知隱夫隱之爲道朝亦可隱市亦可<lb/>
隱隱𥘉在我不在於物公等無以難之<lb/>
<pb n="KR3k0012_SBCK_503-5a"/>
又曰汜騰字無忌燉煌人舉孝廉除郎中天下兵亂去官<lb/>
還家太守張閟造之閉門不見禮遺一無所受歎曰吾聞<lb/>
亂丗貴而能貧乃可以免散家財五十萬以施宗族柴門<lb/>
灌園琴書自適刺史張軌徴之爲府司騰曰門一杜其可<lb/>
開乎固辤病卒<lb/>
又曰王長文字德郁廣漢人少以才學知名放蕩不覉州<lb/>
郡辟爲别駕乃微服竊出舉州莫知所之後於成都市中<lb/>
蹲踞而坐齧胡餅食之刺史知其不出乃禮遣之於是閉<lb/>
門自守不交人事著通玄經四卷文言卦象可用以爲卜<lb/>
筮<lb/>
晉中興書曰虞喜字仲寜好學愽古中宗𥘉鎭江左上䟽<lb/>
薦喜公車徴不至司空賀循每一詣喜輙經信宿云不能<lb/>
測也康帝以爲散騎常侍又不起永和𥘉將禘太廟應有<lb/>
<pb n="KR3k0012_SBCK_503-5b"/>
遞毀尚書郎徐禪詣喜諮焉喜所著數十萬言<lb/>
又曰髙陽許詢字玄度丹陽許玄字逺逰並治髙不仕詢<lb/>
有才藻能清言玄山居服食志求仙道逰㑹稽臨海山誓<lb/>
不歸家乃與婦書令改適後入剡深山莫知所止或以爲<lb/>
昇仙<lb/>
又曰翟陽字長淵尋陽人耕而後食凡有饋贈一無所受<lb/>
庾亮薦湯以國子愽士徴不起湯子莊字祖休遵湯之操<lb/>
雅好弋釣及長不復獵人或問莊曰同是害生之道而先<lb/>
生止去其一何也莊曰獵自我釣自物故先節其甚者且<lb/>
貪餌吞釣豈我哉時人以爲知言晚節亦不復釣端坐蓽<lb/>
門啜菽飲水徴辟皆不就莊子矯矯子法賜並徴不至丗<lb/>
有隱行<lb/>
又曰郭翻字長翔不交丗事家于臨川唯以漁獵爲娯常<lb/>
<pb n="KR3k0012_SBCK_503-6a"/>
以車獵道逢病人以車送之徒歩而返庾亮薦公車徴不<lb/>
就乗小舡歸武昌庾翼躬徃造之以翻船狹小欲引入大<lb/>
船翻曰使君不以名鄙賤而辱臨之此固野人之舟也遂<lb/>
不肯翼便俯屈入其船中終日而去<lb/>
又曰孫略字文度呉人少佃於野人有刈其稲者略避之<lb/>
旣而刈一擔自送與之郷人感愧終日屢空怡然自足辟<lb/>
命皆不就妻虞預女也少禀伯喜風共安儉約<lb/>
又曰何琦<hi>音竒</hi>字萬倫飬志衡門不交人事豊約與隣郷共<lb/>
之頻徴不起桓温登琦縣界山喟然歎曰此山南有人焉<lb/>
何某真正是也<lb/>
又曰陶淡字處静侃之孫雅好仙道年十五六便服食於<lb/>
山中立小草屋設小床獨坐故舊入山候者輒移渡澗莫<lb/>
得近夲州舉秀才淡聞遂逃羅縣山中終身不返莫知所<lb/>
<pb n="KR3k0012_SBCK_503-6b"/>
終<lb/>
又曰范宣少尚隱遁博綜衆書徴辟並不應雖閑居屢空<lb/>
常研講爲業諷誦之聲有若齊魯<lb/>
太平御覽卷第五百三<lb/>
</p>
<p>
</p>
  </div>
</body>
</text>
</TEI>
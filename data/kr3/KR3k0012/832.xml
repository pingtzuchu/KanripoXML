<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_832-1a"/>
太平御覽卷第八百三十二<lb/>
資産部十二<lb/>
　獵下戈　羅　罝　罦　罿<lb/>
　罻　罼䍐　罞　羉　磻　繳<lb/>
　　　　　獵下<lb/>
王孫子曰趙簡子獵於晉陽之山撫轡而歎董安于曰主<lb/>
君歎敢問何故簡子曰汝不知也吾厩養食榖之馬以千<lb/>
數官養多力之士日數百欲以獵獸也恐隣國養賢以獵<lb/>
吾也<lb/>
莊子曰趙簡子田鄭龍爲右有一野人簡子曰龍下射彼<lb/>
使無驚吾鳥龍曰昔吾先君伐衛免曹退爲踐土之盟不<lb/>
戮一人吾今一朝田而曰必爲我殺人是虎狠殺人故將<lb/>
救之簡子愀焉曰不愛其身以活人者可無從乎環車輟<lb/>
<pb n="KR3k0012_SBCK_832-1b"/>
田曰人之田也得獸今吾田也得士<lb/>
又曰梁君出獵見白鴈羣下車彀弩欲射之道有行者不<lb/>
止白鴈羣駭梁君怒欲射行者其御公孫龍撫轡曰今主<lb/>
君以因白鴈故而欲射殺人無異於虎狼梁君援其手與<lb/>
歸呼萬歳曰樂哉今日獵也人皆得獸吾獨得善言<lb/>
尸子曰宓羲氏之丗天下多獸故敎民以獵也<lb/>
韓子曰孟孫獵得麑使秦西巴持之其母隨而呼之秦西<lb/>
巴不忍而與其母孟孫適至求麑對曰予不忍而與其母<lb/>
孟孫大怒逐之居三月復召爲其子傳曰夫子不忍於麑<lb/>
且忍吾子乎<lb/>
又曰魏文侯與虞人期獵明日㑹天疾風左右止侯侯不<lb/>
聽曰不可疾風失信吾不爲遂犯風徃而罷虞人也<lb/>
穆天子傳曰天子東田于澤至于重璧之䑓盛姬告病<lb/>
<pb n="KR3k0012_SBCK_832-2a"/>
又曰天子獵于滲澤於是得白狐玄貉焉以祭于河宗<hi>以將</hi>
<hi>事於河宗獲比故用</hi>
又曰天子大饗王公諸侯王勤七萃之士<hi>勤猶勞也</hi>于羽陵之<lb/>
上乃奏廣樂六師之人翔畋于曠原得獲無疆鳥獸絶羣<lb/>
六師之人大畋九日乃収皮效物是載羽車<lb/>
國語曰晉趙簡子田于螻<hi>蝼晉君囿</hi>史黯聞之以犬侍于門<hi>黯晉</hi>
<hi>大夫史墨時爲簡子史文田犬門君囿門也</hi>簡子見之曰何爲曰有所得犬欲<lb/>
試之兹囿<hi>兹山</hi>簡子曰何爲不告對曰君行臣不從不順<hi>言從</hi>
<hi>法臣從君</hi>主將適螻而麓不聞<hi>麓主君苑囿之官傳曰山林之木衡麓守之</hi>臣敢煩<lb/>
當日<hi>當日直日也言主將之君囿不煩麓以告君臣亦不敢煩主之直日自白也</hi>簡子乃還<lb/>
吕氏春秋曰齊有好獵者乆不得獸所以不得狗惡故也<lb/>
欲得良狗則家貧乃還耕則家富則求良狗則數得獸矣<lb/>
非獨獵事皆然<lb/>
<pb n="KR3k0012_SBCK_832-2b"/>
春秋後語曰魏信陵君嘗與王共博於是北境舉烽火傳<lb/>
言趙宼至王釋博欲召大臣議之信陵君曰趙王獵耳非<lb/>
爲宼也復博如故王恐心不在博居有頃復從北方傳言<lb/>
趙王獵耳非爲宼也王大驚曰公子何以知之對曰臣之<lb/>
客有能探趙王隂謀者趙王所爲客輒以報臣臣以此知<lb/>
之<lb/>
六韜曰文王畋于渭陽見吕尚坐弟以漁<lb/>
太公金匱曰紂常以六月獵於西土發人逐禽民諌曰天<lb/>
務覆施地務長養今盛夏發民逐禽而元元命懸於野民<lb/>
踐之百日不食紂以爲妖殺之<lb/>
新序曰晉文公出田逐獸碭入大澤迷不知所爲漁者送<lb/>
文公出澤漁者曰鴻鵠乃保大海之中厭而徙之小澤則必<lb/>
有矢矰之憂黿保於深淵厭而出之淺渚則必有羅網之<lb/>
<pb n="KR3k0012_SBCK_832-3a"/>
憂今君逐獸碭入至此何行之太逺也君歸國臣亦反漁<lb/>
所<lb/>
又曰晉文逐鹿而失之問農夫老者曰吾鹿何在老者以<lb/>
足指曰如是行徃公曰寡人問子子以足指何也老者振<lb/>
衣而起曰不意<hi>人君至此虎豹之居也厭閑而得近故人得之魚鼈之居也</hi>厭深而得淺故人<lb/>
亦得之諸侯厭衆而亡其國唯鵲有巢唯鳩居之今君不<lb/>
歸人將居之於是文公恐而歸○新序曰晉文公畋於虢還<lb/>
見一老問曰虢亡何也對曰虢君斷則不能用人也文公輟<lb/>
畋而歸趙襄子曰其人安在公曰吾與來襄子曰君聽其<lb/>
言不用其身文公乃召賞之<lb/>
說苑曰楚莊王獵大夫諌之王曰吾就獵求士也榛薄刺<lb/>
虎知其勇也搏犀獲兕知其勁也罷畋而分所得知其仁<lb/>
也由此道得三士可乎<lb/>
<pb n="KR3k0012_SBCK_832-3b"/>
又曰晉平公有馳逐之車錯以羽芝㑹羣臣觀焉田差三<lb/>
過不頋<lb/>
白虎通曰王者諸侯所以田狩者何也爲田除害上以供<lb/>
宗廟下以簡集土衆也<lb/>
蔡邕月令章句曰季秋之月天子乃教于田獵閑肆五兵<lb/>
因以順時取禽其礼將軍執晉鼔師率執提旅率執鼙以<lb/>
教坐作進退徐疾之節<lb/>
璅語曰范獻子卜獵占之曰君子得黿小人遺㓂獻子獵<lb/>
無所得而遺其冠<lb/>
潜夫論曰昔有司原氏獵於中野鹿東奔司原從而譟之<lb/>
西方之衆有逐狶者聞司原之譟竟舉音而和之司原反<lb/>
覆追之乃得大狶喜以爲瑞<lb/>
陸子曰欲水之清則勿渉欲草之茂則勿獵<lb/>
<pb n="KR3k0012_SBCK_832-4a"/>
杜夷幽求曰獵者嗜肉不多於不獵及其陵岡峦赴溪嶺<lb/>
而有遺身之志<lb/>
語林曰夏少明在東國不知名聞裴逸民知人乃裹糧寄<lb/>
載入洛從之未至家少許見一人着黃皮袴褶乗馬將獵<lb/>
問曰裴逸民家逺近荅曰君何以問夏曰聞其名知人故<lb/>
從㑹稽來投之裴曰身是逸民君明可更來明徃逸民果<lb/>
知之用爲西明門候於此遂知名也<lb/>
石勒別傳曰冬十一月大雪平地三尺勒主簿程朗諌勒<lb/>
不從出獵墜馬頋左右曰不從主簿之言而致墜馬賜朗<lb/>
絹百疋以旌忠亮<lb/>
續搜神記曰晉中興後譙郡周子文家在晉陵少時喜射<lb/>
獵嘗入山忽山岫間見一人長五丈許提弓箭箭鏑頭廣<lb/>
二尺許白如霜雪忽出喚曰阿䑕阿䑕<hi>子文小字</hi>子文不覺應<lb/>
<pb n="KR3k0012_SBCK_832-4b"/>
曰諾此人牽弓滿鏑向子文子文便失䰟厭伏<lb/>
又曰呉末臨海人入山射獵爲舎住夜中有一人長一丈<lb/>
着黃衣白帶來謂射人曰我有讎尅明日當戰君可見助<lb/>
當厚相報射人曰自欲助君何以相報荅曰明日食時君<lb/>
可岀溪邊敵從北來我南徃應白帶者我黄帶者彼射人<lb/>
許之明岀果聞岸北有聲狀如風雨草木四靡視南亦尔<lb/>
唯見二大虵長十餘丈於溪中相遇白虵勢弱人即引弩<lb/>
射之黄虵即死日將暮復見前人來辝謝云住此一年獵<lb/>
明年愼勿復來來必爲禍射人曰善遂停一年獵所獲甚<lb/>
多家致巨富數年後憶先山多肉忘前言復更徃獵見先<lb/>
白帶人語之言我語君勿復更來不能見用讎子已大今<lb/>
必報君非我所知射人聞之甚怖便欲走乃見三烏衣人<lb/>
皆長八尺俱張口向之射人即死<lb/>
<pb n="KR3k0012_SBCK_832-5a"/>
異苑曰慕容皝出畋見一老父曰此非獵所王且還也皝<lb/>
明晨復去值有白兎馳馬射之墜石而卒<lb/>
丗說曰孫盛爲庾公記室叅軍從獵將其子齊莊行庾公<lb/>
不如忽於獵場見齊莊時七八歲庾謂曰若亦復來耶應<lb/>
聲荅曰所謂無小無大從公于邁<lb/>
又曰桓南郡好獵騁良馬馳擊若飛䨥飄所指行陣不整<lb/>
麏兎騰逸參佐無不𬒳擊<lb/>
呉地記曰長洲在姑蘇南大湖北岸闔閭所遊獵處也吳<lb/>
主遣徐詳至魏魏太祖謂詳曰孤比老願濟横江之津與<lb/>
孫將軍遊姑蘇之上獵長洲之苑吾志足矣詳對曰若越<lb/>
横江而遊姑蘇是踵亡秦而躡夫差恐天下之事去矣太<lb/>
祖大笑曰徐生無乃逆詐乎<lb/>
鄴中記曰石虎少時好遊獵後體壯大不復乗馬作獵<lb/>
<pb n="KR3k0012_SBCK_832-5b"/>
輦二十人擔之如今之歩輦上安徘徊曲蓋當坐處安轉<lb/>
關牀若射鳥獸直有所向關隨身而轉虎善射矢不虚發<lb/>
矣襄陽耆舊記曰楚王好遊獵之事揚鑣馳逐乎華容之<lb/>
下射鴻乎夏水之濵<lb/>
　　　　　弋<lb/>
說文曰矰弋射矢也<lb/>
毛詩緇衣女曰雞鳴曰將翺將翔弋鳬與鴈<hi>詩義問曰以繳繫矢而射</hi>
弋言加之與子宜之<lb/>
又大雅桑柔曰嗟爾明友予豈不知而作如彼飛蟲時亦<lb/>
弋獲<lb/>
禮記月令曰季春之月罼弋無出九門<hi>蔡邕章句曰繳射日弋</hi>
左傳襄公上曰曹伯陽好田弋曹鄙人公孫強好弋獲白<lb/>
鴈而獻之且言田弋之說<lb/>
<pb n="KR3k0012_SBCK_832-6a"/>
論語𫐠而曰子曰弋不射宿<lb/>
春秋後語曰楚頃襄王時人有好以弱弓微繳加歸鴈之<lb/>
上者王聞之召而問焉對曰外臣之好射騏鴈羅籠小矢<lb/>
之發也何足爲大王道哉且楚王之大　大王之賢所弋<lb/>
非直此也昔者三王以弋道德五伯以弋戰國夫秦魏燕<lb/>
趙王之騏鴈也齊魯鄭者青首也鄒費郯邵者羅籠也其<lb/>
餘不足射也見鳥六雙唯王何取王若以聖人爲弓勇士<lb/>
爲繳時張而射之此六雙者可得而囊載也其樂非特朝<lb/>
夕之樂也<lb/>
韓詩外傳曰齊景公出弋昭華之池使顔涿聚主鳥而亡<lb/>
之景公怒而欲殺之晏子曰夫涿聚有死罪三臣請以其<lb/>
罪數而誅之<lb/>
晉中興書曰桓名秀豁第二子代叔父冲爲江州刺史雖<lb/>
<pb n="KR3k0012_SBCK_832-6b"/>
公門貴盛不以榮爵嬰心唯以弋釣爲事<lb/>
後魏書曰劉逖字長子聦敏好弋獵騎射以行樂爲事<lb/>
呉越春秋曰樂野者越王所弋獵處也故曰樂野<lb/>
管子曰國子弟之無上事衣食不節率子弟不田弋獵者<lb/>
幾何人<hi>旣無上事乃率子弟不田農但弋獵也</hi>
又曰恒公弋在廪管仲朝公㢮弓脫靬<hi>音汗</hi>而迎之曰今夫<lb/>
鴻鵠春北而秋南而不失其時唯有羽翼以通其意於天<lb/>
下也令孤之不得意於天下皆非二子之憂也二子不對<lb/>
列子曰蒲且子之弋弱弓纎繳乗風振之連雙鶬於青雲<lb/>
之際用心專也<lb/>
韓子曰田子方問唐易鞠曰弋者何愼對曰鳥以數百目<lb/>
視子子以二目御之子謹周子廪田子方曰善子加之弋<lb/>
我家之國鄭長者聞之曰子方知欲爲廪而未得所以爲<lb/>
<pb n="KR3k0012_SBCK_832-7a"/>
廪夫虚無見者廩也一日齊宣王問弋於唐易子曰弋者<lb/>
奚貴唐易子曰在於謹廪王曰何謂謹廪對曰鳥以數十<lb/>
目視人人以二目視鳥柰何其不謹廪也故曰在於謹廪<lb/>
然則爲天下何以爲此廪今人主以二目視一國一國以<lb/>
萬目視人主將何以自爲謹廪乎<lb/>
又曰衛人有佐弋者鳥至因先以捲麾之鳥驚而不可得<lb/>
也<lb/>
又曰夫弩弱而矰髙者激於風也身不肖而令行者得助<lb/>
於衆也<lb/>
韓子曰齊宣王問匡倩曰儒者弋乎匡倩對曰不曰何也<lb/>
弋者從下害於上者也是從下傷君也儒者以爲害義故<lb/>
不弋<lb/>
淮南子曰蒲且子連鳥於百仭之上弓良也<hi>蒲且子楚人善射弋</hi>
<pb n="KR3k0012_SBCK_832-7b"/>
劉向別録曰有行過江上弋鴈賦行弋賦弋雌得雄賦<lb/>
法言曰鴻飛冥冥弋者何篡<hi>篡取也</hi>
太玄經曰弋彼三飛終日不歸<lb/>
稽康與山濤書曰弋釣草野而吏卒守之不得妄動二不<lb/>
可也<lb/>
　　　　　羅<lb/>
周禮夏官上羅氏曰羅氏掌烏鳥<hi>烏謂卑居鵲之属</hi>蜡則作羅𥜗<lb/>
<hi>𥜗細宻之羅𥜗讀爲𥜗有衣袽之𥜗也</hi>仲春羅春鳥獻鳩以養國老<hi>春鳥蟄而始出</hi>
<hi>者若今南郡黄雀之属矣是時鷹化爲鳩與春變舊爲新冝以養老助生氣者耳</hi>
毛詩國風曰有兎爰爰雉離于羅<hi>鳥網爲羅</hi>
又小雅曰鴛鴦于飛畢之羅之<lb/>
爾雅曰鳥罟<hi>音古</hi>謂之羅<hi>羅絡也</hi>
國語曰里革諌魯宣公曰鳥獸孕水虫成獸虞於是乎焚<lb/>
<pb n="KR3k0012_SBCK_832-8a"/>
罝羅<lb/>
列仙傳曰李仲甫夜卧牀上或爲鵄鳥跱架候北風當飛<lb/>
渡南海山上有羅得鴟視之仲甫也向羅者笑<lb/>
王子年拾遺記曰晉文公焚林以求介之推有白鵶繞煙<lb/>
而噪或集介之推之側火不能焚晉嘉之於山數百里不<lb/>
復設羅網<lb/>
幽明録曰有一傖<hi>土行反</hi>小兒放牛野中伴軰數人見一鬼<lb/>
依諸叢草間處處設網欲以捕人設網後未竟傖小兒竊<lb/>
取前網仍以罨之即縳得鬼<lb/>
文子曰有鳥將來張羅而待之得鳥者羅之一目今爲一<lb/>
目之羅無得鳥焉<lb/>
鶡冠子曰一目之羅不可以得雀<lb/>
闕子曰任公子冬羅鯉於山阿衆人皆以爲惑旣而鸇鶚<lb/>
<pb n="KR3k0012_SBCK_832-8b"/>
撃黄雀觸公子羅者千萬數<lb/>
劉楨魯都賦曰長罼掩壑大羅𬒳睪<lb/>
　　　　　罝<lb/>
毛詩關睢曰兎罝后妃之化也關睢之化行則莫不好德<lb/>
賢人衆多也肅肅兎罝㭬之丁丁﨣﨣武夫公侯干城<lb/>
說文曰兎罟謂之罝<hi>郭璞注曰罝遮也犍爲舎人曰兎自作俓路張罝以捕之</hi>
頋譚新言曰設罝於淵施網於崗欲民之愼亦如此也終<lb/>
無魚兎矣<lb/>
物理論曰夫欲定天下而任小人猶欲捕麋鹿而張兎罝<lb/>
不能撃麋鹿猶小人不能任大事<lb/>
　　　　　罦<lb/>
韓詩曰有兎爰爰雉離于罦<lb/>
爾雅曰罬謂之罦罦覆車也<hi>今之翻車也有兩轅巾施骨鋪鳥展轉相解廣異語</hi>
<pb n="KR3k0012_SBCK_832-9a"/>
說文曰罦覆車也<lb/>
　　　　　罿<lb/>
韓詩曰有兔爰爰雉離于罿<hi>薛君注曰張羅車上曰罿也</hi>
爾雅四繴謂之罿罿罬也<hi>郭璞曰今翻車也有兩轅中施羅㭪鳥</hi>
　　　　　罻<lb/>
說文曰罻捕鳥也<lb/>
禮記王制曰鳩化爲鷹然後設罻羅<lb/>
　　　　　罼<lb/>
禮記月令曰季春罼醫無出國門<hi>鄭玄曰網小柄長謂之罼醫射者鳥息隱</hi>
蔡邕月令章句曰奄飛禽曰罼<lb/>
說文曰罼罔也率捕鳥罼象絲網上下其革柄也<lb/>
　　　　　罞<lb/>
爾雅曰縻罟謂之罞<hi>郭璞注曰冐其頭也犍爲舎人曰縻有難制張罼也</hi>
<pb n="KR3k0012_SBCK_832-9b"/>
　　　　羉<lb/>
爾雅曰彘罟謂之羉<hi>羉幕也犍為舎人曰彘剛惡齕人故張網而羅之也</hi>
　　　　　磻<lb/>
纂文曰磻射石也<lb/>
　　　　　繳<lb/>
列仙傳曰赤將子者黄帝時人也不食五榖而食百草華<lb/>
至堯時爲木工能隨風雨上下時市中賣繳亦謂之繳父<lb/>
淮南子曰堯使羿繳大風於青丘之野<hi>大風鷙鳥也青丘東方也</hi>
環濟典略曰繳綸也綸于前望飛鳥而射之<lb/>
夢書曰夢横繳欲舉薦<lb/>
太平御覽卷第八百三十二<lb/>
</p>
<p>
</p>
  </div>
</body>
</text>
</TEI>
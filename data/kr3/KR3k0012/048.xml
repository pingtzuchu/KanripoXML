<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_048-1a"/>
太平御覽卷第四十八<lb/>
　地部十三<lb/>
　　　　　　　　南楚諸山<lb/>
　　静山　驚磯山　黄鶴山　烽火山<lb/>
　　雞翅山　闔閭山　印山　朔山<lb/>
　　望夫山　翠屏山　九宫山　角山<lb/>
　　鍾臺山　武昌山　樊山　西塞山<lb/>
　　白雉山　鳯栖山　神人山　南昌山<lb/>
　　松門山　馬當山　釣磯山　雞籠山<lb/>
　　五女山　射的山　石印山　龍虎山<lb/>
　　羊山　羅霄山　鍾山　望鳯山<lb/>
　　　昌山　石室山　黃唐山　儲潭山<lb/>
　　　赤石山　螺亭石山　上洛山　空山<lb/>
<pb n="KR3k0012_SBCK_048-1b"/>
　　金雞山　峽山　梓潭山　柴侯峽<lb/>
　　官山　君山　盤固山　歸美山<lb/>
　　莫巨山　五章山　麻山　鄧公山<lb/>
　　明府山　鶴嶺山　石虹山<lb/>
　　洪崖山<lb/>
　　　　　静山<lb/>
江夏圖經曰静山在縣東南一百一十里其山廻聳無連<lb/>
接曲澗清流茂林髙峻可以息諸仁智拪遊羽客故名静<lb/>
山<lb/>
　　　　　驚磯山<lb/>
江夏圖經曰在縣東九十里其山無連接西南俯臨大江<lb/>
下有石磯波濤迅急啇旅驚駭故以爲名<lb/>
　　　　　黃鶴山<lb/>
<pb n="KR3k0012_SBCK_048-2a"/>
江夏圖經曰在縣東九里其山斷絶無連接舊傳云昔有<lb/>
仙人控黃鶴於山因以爲名故梁湘東王晉安寺碑云黃<lb/>
鶴從天之夜響是<lb/>
　　　　　烽火山<lb/>
江夏圖經曰烽火山在縣東北四十里<lb/>
梁典云梁武征齊頓軍於此舉烽火相應故名烽火山<lb/>
　　　　　雞翅山<lb/>
江夏圖經曰雞翅山在縣南八十里昔有金雞飛集此故<lb/>
名雞翅山<lb/>
舊記云金水有金雞從雞翅山向南飛産金於此水故名<lb/>
金水<lb/>
　　　　　闔閭山<lb/>
武昌記曰昔闔閭與伍子胥屯衆於此山爲城故曰闔閭<lb/>
<pb n="KR3k0012_SBCK_048-2b"/>
山<lb/>
史記曰闔閭九年子胥伐楚<lb/>
又春秋云子胥將兵破楚掘平王之墓皆屯軍於此山<lb/>
　　　　　印山<lb/>
武昌記曰奉新縣有渚石臨水髙三十丈上有字髣髴似<lb/>
印故曰印山<lb/>
輿地志云縣西有石臨水髙三十丈有書字爲印山此即<lb/>
是也<lb/>
　　　　　朔山<lb/>
武昌記曰朔山有竹長一十餘丈圍數尺常有聲天將雨<lb/>
此竹鳴焉今無此竹<lb/>
　　　　　望夫山<lb/>
輿地記曰望夫山上有望夫石石上曽生蕪菁遂以名山<lb/>
<pb n="KR3k0012_SBCK_048-3a"/>
上有石髙三丈形如女人謂之望夫石<lb/>
又記曰武昌郡奉新縣北山上有望夫石狀若人立者今<lb/>
古慱云昔有貞婦其夫從役逺赴國難擕弱子餞送於此<lb/>
山旣而立望其夫乃化爲石因以爲名焉<lb/>
　　　　　翠屏山<lb/>
輿地志曰江水入富池一百八十里得奉新上流三百里<lb/>
有城山三面壁立一面峻極水是奉新大源本名石城山<lb/>
天寳五載改爲翠屏山<lb/>
　　　　　九宫山<lb/>
武昌記曰九宫山西北陸路去州五百八十里其山晉安<lb/>
王兄弟九人造九宫殿於此山遂以爲名<lb/>
　　　　　角山<lb/>
武昌記曰天欲雨其山有聲如吹角以此爲名<lb/>
<pb n="KR3k0012_SBCK_048-3b"/>
　　　　　鍾臺山<lb/>
武昌記曰鍾臺山在縣東南一百里上有桃花洞洞側有<lb/>
李邕讀書之所荒基遺址石室花木猶在上有一石室臺<lb/>
上有一名鍾或時鳴響遠近皆聞故名鍾臺山<lb/>
　　　　　武昌山<lb/>
續捜神記曰晉武世宣城人秦精常入武昌山採茗遇一<lb/>
毛人長丈餘引精至山曲示以藂茗而後去俄而復還乃<lb/>
探懐中橘遺精怖負茗而歸<lb/>
　　　　　樊山<lb/>
江夏圖經曰樊山西陸路去州一百七十三里岀紫石英<lb/>
山東數十歩有岡岡上甚平敞青松緑竹常自蔚然其下<lb/>
有水溪凛凛然常有寒氣故謂之寒溪有磻龍石謝玄暉<lb/>
詩云樊山開廣宴是也<lb/>
<pb n="KR3k0012_SBCK_048-4a"/>
又干寳捜神記云樊山若天旱以火燒山即致大雨今往<lb/>
往有驗<lb/>
武昌記曰樊山孫權常獵於下見一姥問獵得何物荅曰<lb/>
只獵得一豹曰何不堅其尾言訖忽然不見權於後立廟<lb/>
祀之<lb/>
　　　　　西塞山<lb/>
江夏風俗記曰西塞山髙一百六十丈周廻三十七里峻<lb/>
崿撗江危峯断岸長波所以東注髙浪爲之西飜<lb/>
袁宏東征賦云㳂西塞之峻崿是也<lb/>
又江表傳云劉勲敗於彭澤走之入楚江聞晥巳没遂投<lb/>
西塞<lb/>
　　　　　白雉山<lb/>
江夏圖經曰白雉山其山上有芙蓉峯前有師子嶺後有<lb/>
<pb n="KR3k0012_SBCK_048-4b"/>
金雞石西金南岀銅<graphic n="KR1133" url="https://raw.githubusercontent.com/kanripo/KR-Gaiji/master/images/KR1133.png" mimeType="image/png"/>自晉宋梁陳巳來常置立炉治烹<lb/>
煉<lb/>
　　　　　鳯栖山<lb/>
江夏圖經曰鳯栖山西北陸路去州二百二十五里呉建<lb/>
興年中鳯皇降此山因以爲名山有石鼓鼓鳴則雨降<lb/>
　　　　　神人山<lb/>
暦帝記曰神人山呉建衡二年有神人乗白鹿從此山岀<lb/>
因爲名神人山<lb/>
　　　　　南昌山<lb/>
豫章圖經曰南昌山者昔呉王濞鑄錢之山時有夜光遥<lb/>
望如火以爲銅之精光<lb/>
梁氏十道志云以豫章有銅山山中有洪井飛流懸注其<lb/>
深無底是也山有洪崖先生錬藥之井亦號洪崖山有石<lb/>
<pb n="KR3k0012_SBCK_048-5a"/>
曰存焉<lb/>
　　　　　松門山<lb/>
䂊章圖經曰松門山者以其山多松遂以爲名北臨大江<lb/>
及彭蠡湖山上有石境光明照人謝靈運入彭蠡湖口詩<lb/>
云攀崖照石境牽葉入松門是也<lb/>
　　　　　馬當山<lb/>
九江記曰馬當山髙八十丈周廻四里在古彭澤縣北一<lb/>
百二十里其山横枕大江山象馬形廻風急擊波浪涌沸<lb/>
舟舡上下多懷憂恐山際立馬當山廟以祠之<lb/>
　　　　　釣磯山<lb/>
異苑曰釣磯山者陶侃嘗釣於此山下水中得織梭一枚<lb/>
還掛壁上後化成赤龍從室而去其山石上猶有侃迹存<lb/>
焉<lb/>
<pb n="KR3k0012_SBCK_048-5b"/>
　　　　　雞籠山<lb/>
郡國志曰江州雞籠山山上有石雞冠距如生有道士李<lb/>
鎭住此山下常賞翫之雞一旦自毀鎭曰雞旣如此吾其<lb/>
終乎果卒<lb/>
　　　　　五女山<lb/>
郡國志曰江州五女山始皇死五女葬此山天昏毎聞筝<lb/>
笛之聲<lb/>
　　　　　射的山<lb/>
郡國志曰射的山者古老相傳云上有玉在石壁内南面<lb/>
遥望似有白處曽有胡人來取上山後遇風雨不果得今<lb/>
逺望頗似射侯故名射的焉<lb/>
　　　　　石印山<lb/>
呉志曰天璽元年鄱陽郡言歷陵山石有文理成字巫言<lb/>
<pb n="KR3k0012_SBCK_048-6a"/>
石印神有三郎皓遣使以大牢祭并印綬拜三郎爲王<lb/>
又按江氏記云歷陵有石印山臨水髙百丈有七穿駢羅<lb/>
穿中色黄赤相續因謂之石印山<lb/>
　　　　　龍虎山<lb/>
信州圖經曰龍虎山在貴谿縣二山相對谿流其間乃張<lb/>
天師得道之山<lb/>
　　　　　羊山<lb/>
宋永𥘉山川記曰啇安縣西有羊山山有燃石黄白而理<lb/>
麄以水灌之便熱若石炭以鼎置之烹煑可熟<lb/>
　　　　　羅霄山<lb/>
王孚安成記曰萍郷羅霄山澤水所岀水傍岀石乳天旱<lb/>
吏人禱之因以大木長三四丈投井中即雨水懸湊井溢<lb/>
輙令木涌岀而雨止蓋潜龍之穴也以陽居隂神精上通<lb/>
<pb n="KR3k0012_SBCK_048-6b"/>
故扣之而必有玄感則蜀都賦云應鳴鼓而興雨者也<lb/>
　　　　　鍾山<lb/>
裴子野宋略曰永嘉元年鍾山因洪水有鍾從山流岀時<lb/>
人得之送上驗銘云是秦時樂器因以爲名<lb/>
又按成記云鍾山臨水阻峽春夏則湍洑涌沸濆上白沙<lb/>
如米兩岸石上各九十餘里以之候歳若一岸偏饒則其<lb/>
方豊穰民以爲準<lb/>
　　　　　望鳯山<lb/>
冝春圖經曰望鳯山在州西北七十里上有一峯逺觀似<lb/>
鳯以此爲名<lb/>
　　　　　昌山<lb/>
冝春圖經曰昌山在州東六十里舊名傷山周廻連延一<lb/>
十八里袁江流於其間巨石枕﨑潺激舟人上下多傾覆<lb/>
<pb n="KR3k0012_SBCK_048-7a"/>
故名傷山顧野王輿地記云時人以傷爲非善徴乃改爲<lb/>
昌山<lb/>
　　　　　石室山<lb/>
冝春記曰郡有石室山山有數石室相連髙十餘丈皆相<lb/>
似素壁若雪萬像森羅於其所因以爲名<lb/>
　　　　　黄唐山<lb/>
輿地志曰贑縣黃唐山有石室如數千間屋上通天䆫下<lb/>
有方榻者二石人巾櫛而坐傍有小石室七所相通悉有<lb/>
石人室前時有車馬跡春夏草不生無諸毒蟲林木繁茂<lb/>
水石幽絶盖靈仙窟宅也山下居毎丙日輙聞山室有茄<lb/>
鼓簫樂之音<lb/>
鄧德明記云有石子如彈丸聚在山角至丙日不復見他<lb/>
日復有其山獨立髙一千三百丈相傳以石室呼爲黄唐<lb/>
<pb n="KR3k0012_SBCK_048-7b"/>
廟因以名焉<lb/>
　　　　　儲潭山<lb/>
南康記曰儲潭山俯臨清潭有儲君廟因以名焉<lb/>
輿地志云咸和二年刺史朱偉所立常有漁者釣於此潭<lb/>
得金瑣縈引舟中向數百丈忽一物隨瑣而來其形如水<lb/>
牛眼赤角白及見人驚駭拽走而漁者以刀断得數尺不<lb/>
知其所由然也<lb/>
　　　　　赤石山<lb/>
南康記曰赤石山大石連聳粲若舒霞山角多赤石有玉<lb/>
房瓊室耆舊相傳云宋元嘉年中有人自稱安道士者不<lb/>
知何許人披服巾褐栖於此山中數十年忽失所在其後<lb/>
有人時復見者天寳六年勑改爲玉房山<lb/>
　　　　　螺亭石山<lb/>
<pb n="KR3k0012_SBCK_048-8a"/>
南康記曰螺亭山有大石臨水號曰螺亭云昔有貧女暮<lb/>
宿於亭採螺忽夜中見衆螺張口亂噉其肉貧女乃死其<lb/>
伴因殯水傍其冢化爲巨石螺殻無數號曰螺亭石山<lb/>
　　　　　上洛山<lb/>
輿地志曰䖍州上洛山多木客乃鬼類也形似人語亦如<lb/>
人遥見分明近則藏隱能斫杉枋聚於髙峻之上與人交<lb/>
市以木易人刀斧交關者前置物枋下却走避之木客㝷<lb/>
來取物下枋與人隨物多少甚信直而不欺有死者亦哭<lb/>
泣殯葬嘗有山行人遇其葬日岀酒食以設人山中有石<lb/>
墨可書<lb/>
　　　　　空山<lb/>
南康圖經云空山晉咸康五年太守庾恪於山西麓中建<lb/>
立神廟歷代祈雨最有靈應<lb/>
<pb n="KR3k0012_SBCK_048-8b"/>
按郡國志云空山在郡南山多林木果實食物一郡皆資<lb/>
此山雖名空山其出物百倍於他山<lb/>
　　　　　金雞山<lb/>
南康記曰金雞山臨貢水石色如霞其傍有穴廣四尺一<lb/>
石正當穴口如彈丸嘗有金雞岀入此穴晋義熙中再三<lb/>
出見有人挾彈放丸於穴口化爲石其雞至今不見因號<lb/>
曰金雞穴宋永初中又見捿翔於此<lb/>
　　　　　峽山<lb/>
南康記曰峽山上時有夜光飛熖遥見若火炤燎于原從<lb/>
峽泝流數十里有石臨水名曰蛟窟天寳六載勑改名夜<lb/>
光山<lb/>
　　　　　梓潭山<lb/>
南康記曰梓潭山有大梓樹吴王令都尉蕭武伐爲龍舟<lb/>
<pb n="KR3k0012_SBCK_048-9a"/>
槽斫成而牽引不動占云湏童男女數十人爲歌樂乃當<lb/>
得遂依其言以童男女牽拽糟没于潭中男女皆溺其後<lb/>
天晴朗浄髣髴若見人舡焉夜宿潭邊或聞歌唱之聲因<lb/>
號梓潭焉<lb/>
　　　　　柴侯峽<lb/>
南康記曰柴侯峽山漢靈帝時有劉叔喬避地於兹死葬<lb/>
村側自云柴侯墓晋末䘮亂有發其塚者忽有大風雨棺<lb/>
及松栢悉飛渡水移上此峯其棺乃化爲石因是而名之<lb/>
　　　　　官山<lb/>
南康記曰官山者天寳六年改名珠玉山其山髙峻有善<lb/>
鳥香草嘗有人於此山見大珠玉相傳謂之官山<lb/>
　　　　　君山<lb/>
南康記曰君山翠麗鮮明遥若臺<graphic n="KR4557" url="https://raw.githubusercontent.com/kanripo/KR-Gaiji/master/images/KR4557.png" mimeType="image/png"/>名曰媧宫亦曰女姥<lb/>
<pb n="KR3k0012_SBCK_048-9b"/>
石山去盤固山五十里上有玉臺方廣數十丈上有自然<lb/>
石室形風雨之後景氣明静頗聞山有鼓吹之聲<lb/>
　　　　　盤固山<lb/>
南康記曰盤固山有石井井側有大銅人常守之按此石<lb/>
井五百年水一湧起髙數丈銅人以手掩之其水即止其<lb/>
山盤紆峻嶒因號爲盤固山焉<lb/>
　　　　　歸美山<lb/>
南康記曰歸美山髙數百丈逺望嵯峨靈闕騰空故老謂<lb/>
之神闕其山有水岀焉西面嶮峻自然有石城髙數十丈<lb/>
周廽三百歩又有石峽左右髙五六十丈勢若雙闕其狀<lb/>
入雲復有古石室色如黃金號爲金室有鸀鳥形色鮮絜<lb/>
自愛毛羽其隻者或鑒水向影悲鳴自絶方知孤鸞對鏡<lb/>
爲不虛矣山頂有杉枋數百片髙危懸絶非人力所及焉<lb/>
<pb n="KR3k0012_SBCK_048-10a"/>
　　　　　莫巨山<lb/>
荀伯子臨川記曰巖内有石人坐盤石上體有塵穢則興<lb/>
風雨洗訖晴日遍體絜朗如玉瑩浄民以爲準焉<lb/>
　　　　　五章山<lb/>
荀伯子臨川記曰五章山絶巖嶮峭有宻蜂依之爲房其<lb/>
形如笠採者皆懸磴數十丈然後獲之<lb/>
　　　　　麻山<lb/>
荀伯子臨川記曰麻山或有登之者望廬岳彭蠡皆在其<lb/>
下有黃連厚朴恒生焉又有楓樹及數千年者如人形眼<lb/>
鼻口全而無臂脚入山往往見之或斫之者皆岀血人以<lb/>
籃冠其頭明日看輙失籃俗名楓子鬼其山竹木稠宻如<lb/>
麻因名麻山天寳六年職方奏改名豊材山焉<lb/>
　　　　　鄧公山<lb/>
<pb n="KR3k0012_SBCK_048-10b"/>
信州圖經曰鄧公山在縣北本名銀山因鄧逺爲鄧公場<lb/>
儀鳯二年祭山山頽䧟焉<lb/>
按開山記云揔章二年邑人鄧逺經刺史豆盧公陳開山<lb/>
之便㝷爲山䧟後人立鄧公廟焉<lb/>
　　　　　明府山<lb/>
信州圖經曰明府山在縣東其山乆晴不雨山或自鳴必<lb/>
有大雨乆雨不晴欲晴自有煙霧蓋其頭古老相傳祈請<lb/>
有驗<lb/>
　　　　　鶴嶺山<lb/>
信州圖經曰鶴嶺山自貴溪縣界崗阜鱗次北入縣境嶺<lb/>
上多松樹有鶴窠因得名爲鶴嶺山<lb/>
　　　　　石虹山<lb/>
鄱陽記曰石虹山有石室中有石砥平如床可容置數百<lb/>
<pb n="KR3k0012_SBCK_048-11a"/>
人旁列石鄣如屏風篆書爲八十三字有撗石跨水而渡<lb/>
文彩青赤若虹蜺因名爲石虹山<lb/>
　　　　　洪崖山<lb/>
䂊章記曰按舊經云古老相傳昔有洪崖先生者居此山<lb/>
上故以爲名<lb/>
又列仙傳云洪崖山者山之陽有洪唐寺山中有洪崖壇<lb/>
每亢旱禱於此<lb/>
太平御覽卷第四十八<lb/>
<pb n="KR3k0012_SBCK_048-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_511-1a"/>
太平御覽卷第五百一十一<lb/>
　宗親部一<lb/>
　　　祖父母　父母　繼母<lb/>
　　　　　祖父母<lb/>
釋曰祖祚也祚先也<lb/>
禮記曲禮曰逮事父母則諱王父母不逮事父母則不諱<lb/>
王父母<lb/>
毛詩商頌曰無念爾祖聿脩厥德<lb/>
漢書曰路温舒字長君從祖父受暦數天文也<lb/>
後漢書曰虞詡陳國人祖父爲郡縣獄吏務在寛恕常<lb/>
稱曰東海于公髙其里門定國卒至丞相吾治獄六十年<lb/>
雖不及于公子孫何得不爲九卿故字詡曰昇卿後遷僕<lb/>
射尚書令<lb/>
<pb n="KR3k0012_SBCK_511-1b"/>
晉書曰何曽侍武帝宴退告其子道曰國家應天受命創<lb/>
業垂統吾每侍宴未嘗聞經國逺圖唯說平生常事非貽<lb/>
厥孫謀之兆也後嗣其殆乎此吾子孫之憂汝等猶可没<lb/>
指孫曰此軰必遇亂亡及遵之子綏死兄嵩哭之曰吾祖<lb/>
其殆聖乎<lb/>
又曰李宻字令伯父早亡母改醮祖母劉撫飬宻奉事以<lb/>
孝謹聞有暇則講學亡疲師事譙周門人方之遊夏太始<lb/>
𥘉徴爲太子洗馬密以祖母老上表云臣無祖母難以至<lb/>
於今日祖母無以終餘年母孫二人更相爲命臣宻今年<lb/>
四十四祖母年九十六是臣盡節於陛下之日長而恭事<lb/>
於劉之日短劉終後復爲太子洗馬<lb/>
又曰王爽字季明強正有志歴侍中嘗與㑹稽王道子飲<lb/>
道子醉呼爽爲小子爽曰亡祖長史與簡文帝爲布衣之<lb/>
<pb n="KR3k0012_SBCK_511-2a"/>
交亡姑亡姉伉儷二宫何小子之有<lb/>
又曰符生字長生徤第二子㓜而無頼祖洪甚惡之生而<lb/>
無一目爲童兒洪戯之曰吾聞瞎児一淚信乎生怒引佩<lb/>
刀自刺出血曰此亦一淚洪大驚鞭之生曰性耐刀槊不<lb/>
堪杖箠洪曰吾將以爾爲奴生曰可不如石勒也洪懼跣<lb/>
而掩其口<lb/>
陳留志曰范喬字伯山年二歲祖父馨臨終執其手曰恨<lb/>
不見汝成人因以所用硯與之至五歲祖母以告喬喬便<lb/>
執硯流涕<lb/>
江蕤别傳曰蕤年十一始樗蒲祖母費爲說徃事有博弈<lb/>
破業廢身於是弃五木終身不以爲戯<lb/>
　　　　父母<lb/>
爾雅曰父爲考母爲妣<lb/>
<pb n="KR3k0012_SBCK_511-2b"/>
毛詩陟岵曰孝子行役思念父母也陟彼岵兮瞻望父兮<lb/>
陟彼屺兮瞻望母兮<lb/>
又蓼莪曰蓼蓼者莪匪莪伊蒿哀哀父母生我劬勞蓼蓼<lb/>
者莪匪莪伊蔚哀哀父母生我勞瘁無父何怙無母何恃<lb/>
出則銜恤入則靡至父兮生我母兮鞠我撫我畜我長我<lb/>
育我顧我復我出入腹我欲報之德昊天罔極<lb/>
禮記曲禮曰生曰父曰母死曰妣曰考<lb/>
左傳隱公曰鄭莊公母弟共叔叚以母之寵請邑居之京<lb/>
叚遂以京叛公伐京叚出奔遂寘母姜氏於城潁而誓之<lb/>
曰不及黄泉無相見也旣而悔之頴考叔曰若闕地及泉<lb/>
隧而相見其誰曰不然公從之遂爲母子如𥘉<lb/>
又莊公曰宋南宫長萬作亂奔陳以乗車輦其母一日而<lb/>
至<lb/>
<pb n="KR3k0012_SBCK_511-3a"/>
又成上曰晉敗秦師于鞍齊請平晉人曰必以蕭同叔子<lb/>
爲質對曰蕭同叔子非他寡君之母也若以疋敵則亦晉<lb/>
君之母也吾子布大命於諸侯而曰必質其母以爲信其<lb/>
若王命何且是以不孝令也<lb/>
又襄三曰晋叔向之母妬叔虎之母羙而不使視寢其子皆<lb/>
諌其母母曰深山大澤實生龍蛇彼羙余懼其生龍蛇以<lb/>
禍汝汝弊族也余何愛焉使徃視寢生叔虎羙而有勇欒<lb/>
盈嬖之故羊舌氏之族及於難<lb/>
公羊傳曰惠公者何隠之考也仲子者何桓之母也<lb/>
史記曰趙括奢之子趙孝成王欲以括爲將母曰不可使<lb/>
也王曰母何以知之對曰妾事其父時其父爲將王之所<lb/>
賞賜盡分散與軍吏士大夫受命之日不問家事令括一<lb/>
朝爲將軍吏不敢仰視王之所賜悉藏於家而視利便田<lb/>
<pb n="KR3k0012_SBCK_511-3b"/>
宅父子異心願王勿遣王曰母致之吾巳決矣母曰王必<lb/>
遣忽有不稱妾乞不坐王許之後果敗爲白起所坑<lb/>
漢書曰王陵沛人以兵屬漢王項羽得陵母置於軍中以<lb/>
招陵後漢使至陵母謂使者曰爲老妾語陵漢王長者必<lb/>
有天下善事之無以老妾在故懷持二心遂伏劒而死羽怒<lb/>
烹之<lb/>
又曰陸賈使南越趙他賜陸生橐中裝直千金他送亦千<lb/>
金吕后時病免歸家有五男乃出所使得越橐中裝賣<lb/>
千金分與其子各二百金令爲生産賈常乗安車駟馬從<lb/>
歌舞鼓吹琴瑟侍者十人有寳劒直百金謂其子曰與汝<lb/>
約過汝給吾人馬酒食極歡十日而更所死家得寳劒及<lb/>
車騎從者<lb/>
又曰金日磾字翁叔休屠王太子也父以降漢見殺與母<lb/>
<pb n="KR3k0012_SBCK_511-4a"/>
閼氏弟俱没入宫後拜光禄大夫旣親近未嘗有過武帝<lb/>
甚信愛之日磾母教誨兩子甚有法度上嘉之及死詔圖<lb/>
形于甘泉宫曰休屠王閼氏也日磾每見畫常拜泣不止<lb/>
又曰霍去病父仲孺河東人以縣吏給事平陽侯家與侯<lb/>
侍者衛少兒私通生去病仲孺吏畢歸家娶婦生子不相<lb/>
聞乆之去病爲驃騎將軍擊匈奴道出河東至平陽傳舎<lb/>
遣迎仲孺趍入拜謁將軍迎拜因跪曰去病不早知爲大人<lb/>
之遺體也仲孺扶服叩頭曰老臣得訖命將軍此天力也<lb/>
去病大買田宅奴婢而去<lb/>
又曰嚴延平字次卿東海下邳人爲河南太守冬日行属<lb/>
縣刑戮囚徒流血數里河南号屠伯母見責之曰汝宣化<lb/>
千里不聞仁愛而殺人立威名豈爲人父母哉天道神明<lb/>
人不可獨殺我不意老見壯子𬒳刑戮也行矣去東歸掃<lb/>
<pb n="KR3k0012_SBCK_511-4b"/>
墓地耳歲餘果敗延年兄弟五人皆有吏才並至大官東<lb/>
海號爲萬石嚴嫗<lb/>
又曰雋不疑爲京兆尹毎行縣録囚徒還其母輒問有所<lb/>
平反活幾人即不疑多有平反母喜而爲之食或無所出<lb/>
母怒而不食故不疑爲吏嚴而不殘<lb/>
後漢書曰竇武字游平扶風人初武母産武并産一蛇送<lb/>
之林中後母卒葬有一大蛇自榛草出至擊柩流血若哀<lb/>
泣之容時人以爲竇氏之祥<lb/>
又曰楊彪爲太尉子修爲曹操所殺操見彪問曰君何瘦<lb/>
之甚也彪曰媿無日磾先見之明猶懷老牛舐犢之愛操<lb/>
爲改容<lb/>
又曰范滂字孟博汝南征羗人也建寧二年大誅黨人滂<lb/>
母就與之訣滂白母曰仲博孝敬足以供飬<hi>仲愽滂弟也</hi>滂從<lb/>
<pb n="KR3k0012_SBCK_511-5a"/>
龍舒君歸之黄泉存亡各得其所惟大人割不可忍之恩<lb/>
勿増感戚母曰汝今得與李杜齊名死何恨滂跪受教再<lb/>
拜而辭頋謂其子曰吾欲使汝爲惡則惡不可爲使汝爲<lb/>
善則我不爲惡行路聞之莫不流涕<lb/>
又曰黄憲字叔度汝南人丗貧賤父爲牛醫袁閬母謂閬<lb/>
曰汝從牛醫児來耶對曰閬不見叔度自以爲及旣覩其<lb/>
人則曕之在前忽然在後固難測矣<lb/>
又曰廬江蔡宗字孟承兢廉嚴正其子未嘗見面子爲二<lb/>
千石求謁宗宗下帷不許子伏於庭其母穿壁使其子窺<lb/>
之乃識儀皃<lb/>
又曰崔發仕王莽位至大司空母師氏通百家之言莽以<lb/>
殊禮之号義成夫人金印紫綬乗文軒丹轂<lb/>
又曰張甫字孟侯汝南人爲太尉雖在公位父常居田里<lb/>
<pb n="KR3k0012_SBCK_511-5b"/>
每有遷職輒一詣京師公卿罷朝俱詣甫府奉酒上壽時<lb/>
人榮之<lb/>
呉志曰蔣欽母踈帳縹𬒳妻妾布裙孫權歎其在位能守<lb/>
約儉勑御府爲母作𬒳乃幃帳<lb/>
晉書曰劉惔字眞長沛人少清逺有竒才與母任氏寓居<lb/>
京口家貧織芒屫以爲飬雖蓽門圭竇晏如也<lb/>
又曰伏滔字玄度平昌人甚有才學知名拜著作郎孝武<lb/>
㑹西堂滔預坐還下車先呼子系曰百人髙㑹天子先問<lb/>
伏滔在座不此固未易得爲人作父如此如何<lb/>
又曰汜毓字稚春濟北盧人奕丗儒素敦睦九族時人号<lb/>
之兒無常父衣無常主<lb/>
又曰荀羡字令則清和有準纔年七歲遇蘇峻難隨父在<lb/>
石頭峻甚愛之惜置羡於膝上羡乃隂白其母曰得一利<lb/>
<pb n="KR3k0012_SBCK_511-6a"/>
刀子足以殺賊母掩其口<lb/>
又曰虞譚母孫氏訓子以節義朝廷嘉之拜武昌太守丞<lb/>
相巳下皆拜之年九十五譚立飬堂於家<lb/>
又曰郄詵濟隂人對䇿髙第拜議郎母憂去職母在日苦<lb/>
病車及亡不欲車載家貧無以市馬乃於住堂北壁外假<lb/>
葬朝夕拜哭飬雞種䔉竭其方術喪過三年得馬八疋輿<lb/>
棺至塚負土成墳<lb/>
又曰韓康伯潁川長社人母殷氏髙明有行家恒貧伯年<lb/>
數歲大寒母爲作布𥜗令伯捉熨斗而謂之曰且着布𥜗<lb/>
㝷復作袴伯曰不湏母問故曰火在斗中柄熱今上着𥜗<lb/>
下亦當暖矣<lb/>
又曰羊躭妻辛氏隴西人侍中毗之女有才鑒鍾㑹爲鎭<lb/>
西請其子琇爲叅軍母曰吾爲國憂今日難至吾家行矣<lb/>
<pb n="KR3k0012_SBCK_511-6b"/>
戒之軍旅之間可以濟者惟仁恕乎古之君子入則致孝<lb/>
于親出則盡忠於國在職思其所司在義思其所立無貽<lb/>
父母憂患而己後㑹至蜀果反琇竟以道全身<lb/>
又曰桑虞字子深魏郡黎陽人五代義居閨門雍睦青州<lb/>
刺史符朗甚重之嘗詣虞家昇堂拜母時以爲榮<lb/>
又曰周顗母李氏名洛秀汝南人中興時顗等並列顯位<lb/>
嘗冬至置酒洛秀舉酒賜三子曰吾本渡江託足無所不<lb/>
謂爾等並居貴位在吾目前吾身後何憂嵩起曰恐不如<lb/>
尊旨伯仁志大而才短名重而識闇好因人之弊此非自<lb/>
全之道嵩性抗直亦不容於丗唯阿奴碌碌在阿母前耳<lb/>
後果如其言阿奴即謨小字也<lb/>
又曰劉琨爲并州刺史母謂之曰汝能弘濟經略駈駕豪<lb/>
傑専欲除於勝巳以自安當何以濟禍必及我也後父母<lb/>
<pb n="KR3k0012_SBCK_511-7a"/>
並爲劉聦所害<lb/>
又曰朱序字次倫義陽人鎮襄陽符堅令符丕圍序序母<lb/>
韓氏自登城履行謂西北角必先破受弊遂領百餘婢及<lb/>
城中女同丁築三十餘丈後賊果從西北角攻衆潰城破<lb/>
遂固新築丕用引退得免城破襄陽人謂此城爲夫人城<lb/>
宋書曰張興丗字文德竟陵人以平江陵功轉右將軍父<lb/>
仲字子由興丗致位給事中欲徃襄陽又愛戀郷里不肯<lb/>
去嘗謂興丗曰雖田舎翁樂聞鼔角汝可送一部與吾行<lb/>
田時吹之興丗素儉謹畏去白父曰此乃天子鼔角非田<lb/>
舎翁所吹乃止興丗欲拜墓仲子曰汝衛從甚多恐先人<lb/>
驚怖興丗減撤而行<lb/>
又曰朱脩之義陽人加建武將軍留戍滑臺爲索虜所攻<lb/>
母悲憂一旦乳汁驚出因號慟告家人曰我老非有乳汁<lb/>
<pb n="KR3k0012_SBCK_511-7b"/>
之時今忽如此我兒必殁矣後數日㐫問至脩之果其日<lb/>
䧟殁<lb/>
梁書曰王僧孺㓜貧其母鬻紗布以自業常携孺於市道<lb/>
途中逢中丞鹵簿駈迫落溝中及孺拜中丞日引孺清道<lb/>
悲不自勝<lb/>
劉璠梁典曰張充字延符呉人父緒特進有重名充少不<lb/>
拘細行肆意畋放時緒請假還呉始入西郭值充正獵左<lb/>
手臂鷹右手牽犬遥望見父乃脫韝放膺紲犬向舟而拜<lb/>
緒曰一身兩役無亦勞乎充跪對曰充聞三十而立今二<lb/>
十九歳矣請至來歲終身折節緒曰若過而能改乃顔子<lb/>
矣及明年乃一朝易操尋師就學博覽今古鬱爲名<lb/>
士<lb/>
蕭方等三十國春秋曰蘇峻作逆領軍卞壼以王師敗績<lb/>
<pb n="KR3k0012_SBCK_511-8a"/>
遂單騎赴難二子　盱隨之俱殁母裴氏撫屍而哭之父<lb/>
爲忠臣子爲孝子夫何恨乎徴士翟陽聞之歎曰父死于前<lb/>
子殁于後忠孝之道萃于一門可謂賢矣<lb/>
又曰呉司徒孟宗少從南陽李肅學母爲作厚褥大𬒳或<lb/>
問其故曰小兒無德可容而學者多貧故爲廣𬒳可得氣類<lb/>
相接也<lb/>
列女傳曰鄒氏孟軻之母見孟子少而學歸母方織問之<lb/>
曰子之廢學若吾斷織孟子懼因更勤不息遂爲大儒<lb/>
丗說曰華歆遇子弟甚整雖闇室之内儼然若朝典也<lb/>
又曰陳元方遭父憂哭泣哀慟容體骨立其母愍之竊以<lb/>
錦𬒳蒙之郭林宗吊而見之謂曰卿海内之俊四方是則<lb/>
如何當喪以錦𬒳焉孔子曰衣夫錦　食夫稻　於汝安<lb/>
乎吾不取也因奮衣而去自後賔客絶數百日<lb/>
<pb n="KR3k0012_SBCK_511-8b"/>
　　　　　繼母<lb/>
儀禮子夏傳曰繼母如母何以如母繼母之配父與因母<lb/>
同故孝子不敢殊也<lb/>
東觀漢記曰應愼字仲華爲東平相事後母至孝精誠感<lb/>
應梓樹生廳前屋上徙置府庭繁茂長大<lb/>
後漢書曰鮑永字君長上黨人事後母至孝妻于母前叱<lb/>
狗永遂去之<lb/>
晉書曰凉武昭王李玄盛后尹氏𥘉適扶風馬元元卒爲<lb/>
玄繼室以再醮之故三年不言撫前妻子如巳所生<lb/>
又曰王祥字休徴瑯琊人至孝繼母朱氏不慈由是失愛<lb/>
於父令掃除牛下祥愈恭謹父母有疾衣不解帶母令守<lb/>
丹㮏實毎風雨則抱而泣母常思黄雀炙忽有黄雀數十<lb/>
飛入幕遂以供母<lb/>
<pb n="KR3k0012_SBCK_511-9a"/>
三十國春秋曰王延九歲喪母孝行有聞後母卜氏御之<lb/>
無道延㳟事彌謹卜常取蒲穰敗麻與之貯衣延知而不<lb/>
言卜冬月杖之流血令求生魚延扣氷慟哭而得與之卜<lb/>
乃心悟撫之如所生也<lb/>
又曰晉安帝時郭逸妻以大竹杖打逸前妻之子子死妻<lb/>
因棄市如常刑<lb/>
家語曰曽參武城人志存孝道後母遇之無恩其妻藜蒸<lb/>
不熟出之人曰此非七出也荅曰藜蒸小物不用吾命况<lb/>
大事遂遣之終身不娶其子請焉告之曰髙宗以後婦出<lb/>
孝巳尹吉甫以後妻嫉伯竒容知其得免非乎<lb/>
琴操曰尹吉甫周卿也子伯竒母早亡吉甫更娶後妻妻<lb/>
乃譛之於吉甫曰伯竒見妾羙欲有邪心吉甫曰伯竒慈<lb/>
仁豈有此也妻曰置妾空房中君登樓察之妻乃取毒蜂<lb/>
<pb n="KR3k0012_SBCK_511-9b"/>
綴衣領令伯竒掇之於是吉甫大怒放伯竒於野宣王出<lb/>
遊吉甫從之伯竒作歌以感之宣王聞之曰此放子之辭<lb/>
也吉甫乃求伯竒而感悟遂射殺其妻<lb/>
捜神記曰衡農字剽卿東平人少孤事繼母至孝常宿于<lb/>
他舎值雷雨頻夢虎嚙其足農呼妻相與出於庭叩頭<lb/>
屋忽然而壞壓死者几百餘人唯農夫妻獲免<lb/>
太平御覽卷第五百一十一<lb/>
</p>
<p>
</p>
  </div>
</body>
</text>
</TEI>
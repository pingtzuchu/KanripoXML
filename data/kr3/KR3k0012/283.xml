<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_283-1a"/>
太平御覽卷第二百八十三<lb/>
　兵部十四<lb/>
　　　　　機略二<lb/>
史記曰韓信伐趙引兵未至井陘口三十里選輕騎二千<lb/>
人人持一赤幟從間道萆山而望趙軍<hi>如淳曰萆音蔽依山自覆蔽也</hi>誡<lb/>
曰趙見我走必空壁逐我若疾入趙壁拔趙幟立漢幟乃<lb/>
使萬人先行背水陣趙軍望見大笑平旦信建大將旗鼔<lb/>
鼓行出井陘口趙開壁擊之大戰良乆於是信張耳弃旗<lb/>
鼓走水上軍水上軍開入之復疾戰趙果空壁爭漢旗鼓<lb/>
逐韓信張耳韓信張耳巳入水上軍軍皆殊死戰信岀竒<lb/>
兵二千騎候趙空壁逐利則馳入趙壁皆抜趙旗立漢赤<lb/>
幟二千趙軍不能得信等欲歸還壁壁皆漢赤幟而大驚以<lb/>
謂漢皆巳得趙王將矣兵遂亂遁走於是漢兵夾擊大破<lb/>
<pb n="KR3k0012_SBCK_283-1b"/>
虜趙軍斬成安君泜水上<hi>徐廣曰泜音遲</hi>擒趙王歇信諸將問信<lb/>
曰兵法右背山陵前左水澤今者將軍令臣等反背水陣<lb/>
臣等不服然竟以勝此術何也信曰此兵法不曰䧟之死<lb/>
地而後生置之亡地而後存此所謂驅市人而戰其勢非<lb/>
置之死地使人人自爲戰今予之生地則皆走寕尚可得<lb/>
而用之乎諸將皆服曰善非所及也<lb/>
又曰越與呉戰敗范蠡獻呉粟十萬斛而蒸之呉言粟好<lb/>
盡付民種之不生明年大饑越遂伐呉滅之<lb/>
又曰天下兵起沛公西入武關欲以二萬人擊秦嶢關下<lb/>
軍張良曰秦兵尚強未可輕也臣聞其將屠者子賈竪易<lb/>
動以利願且留壁使人先行爲五萬人具食益張旗幟諸山<lb/>
之上爲疑兵令酈食其持重寳㗖秦將<hi>貪而怱名可貨以賂</hi>秦將果畔<lb/>
欲連和俱西襲咸陽沛公欲聽之良曰此獨其將欲叛士卒<lb/>
<pb n="KR3k0012_SBCK_283-2a"/>
恐不從不從必危不如因其懈怠擊之沛公乃引兵擊之<lb/>
秦軍大破<lb/>
又曰項籍圍漢王於滎陽漢將紀信詐降以故漢王得岀<lb/>
走入関收兵欲復東袁生說漢王曰漢與楚相距滎陽數<lb/>
歳漢常中困願君王出武関項羽必引兵南走王深壁令<lb/>
滎陽成臯間且得休息使韓信等平河北趙地連燕齊君<lb/>
王乃復走滎陽未晚如此則楚所備者多力分漢得休息<lb/>
復與之戰破楚必矣漢王從其計出軍宛葉間與黥布行<lb/>
收兵項羽聞漢王在宛果引兵南漢王深壁不與戰<hi>終以此弊</hi>
<hi>楚</hi>
又曰漢王至南鄭諸將及士卒皆歌思㱕韓信說漢王曰<lb/>
項羽王諸將之有功者而獨居南鄭是迁也軍吏士卒皆<lb/>
山東之人日夜跂而思歸及其鋒而用之可以有大功天<lb/>
<pb n="KR3k0012_SBCK_283-2b"/>
下巳定人皆自寧不可復用不如决䇿東嚮爭權天下漢<lb/>
王從之終滅項籍<lb/>
又曰楚漢相持項羽自擊漢將彭越於梁令其將大司馬<lb/>
曹咎守成臯漢將挑楚軍咎度汜水戰漢將後半渉擊大<lb/>
破之<lb/>
又曰漢王與韓信彭越期㑹擊楚軍至固陵㑹楚擊漢軍<lb/>
大破之漢王謂張良曰諸侯不從約奈何對曰楚兵且破<lb/>
信越未有分地其不至固冝君王能與分天下今可立致<lb/>
不即事未可知君王能自陳巳東傳海盡與韓信睢陽以<lb/>
至榖城與彭越使各自爲戰則楚易敗也乃發使者告韓<lb/>
信彭越皆報請令進兵並至垓下遂破項籍軍<lb/>
又曰漢王與諸侯兵共擊項羽决勝垓下韓信將三十萬<lb/>
自當之孔將軍居左費將軍居右漢王在後絳侯柴將軍<lb/>
<pb n="KR3k0012_SBCK_283-3a"/>
在漢王後項羽之卒可十萬韓信先合不利却孔將軍費<lb/>
將軍縱楚兵退信復乗之大敗垓下<lb/>
又曰破項羽於垓下羽兵尚衆漢兵圍之皆爲楚歌楚人<lb/>
乆苦征戰因敗思歸遂潰<hi>通典曰斯亦攻心之機也</hi>
又曰漢王遣將韓信擊魏魏王盛兵蒲坂塞臨晉信乃益<lb/>
爲疑兵陳舩欲度臨晉而伏兵從夏陽以木罌缻度軍<hi>以木</hi>
<hi>爲器如罌缻以度軍無舡且尚密也缻缶同</hi>襲安邑虜魏王豹<lb/>
又曰呉王濞反<hi>濞疋備反</hi>漢將周亞夫率師禦之壁於下邑呉<lb/>
師奔壁東南亞夫備西北呉師果以精兵奔西北不得入<lb/>
大敗<lb/>
漢書曰先零<hi>音憐</hi>罕开<hi>音汧</hi>二種羌皆解仇合黨爲宼漢將趙<lb/>
充國討之守便冝上書曰先零羌虜欲爲背叛故與罕开<lb/>
解仇然其私心恐漢兵至而罕开背之也臣愚以爲其計<lb/>
<pb n="KR3k0012_SBCK_283-3b"/>
請擊先零若先擊罕羌零必助之今虜馬肥饒粮擊之恐<lb/>
不能傷害適使先零施德於罕羌也堅其約合其黨虜交<lb/>
堅黨合誅之用力數倍臣恐國家憂累猶十數年不一二<lb/>
歲而巳先誅先零則罕开之屬不煩兵服矣宣帝從之果<lb/>
如其䇿<lb/>
又曰王莾未光武起兵據昆陽城時唯有八九千人莽遣<lb/>
將王邑嚴尤討之軍到城下者十萬光武留王鳯等守城<lb/>
與李軼等十餘騎夜出旣至郾定陵悉發諸營兵嚴尤說<lb/>
王邑曰昆陽城小而堅今假號者宛亟進大兵<hi>亟急也紀力切</hi>彼<lb/>
必奔走則昆陽自服邑曰吾昔以武牙將軍圍翟義坐不<lb/>
生得以見責今將百萬之衆過城而不能下何謂耶遂圍<lb/>
之數十里列營百所雲車十餘瞰臨城中旗幟蔽野埃塵<lb/>
連天鉦鼓之聲聞數十里或爲地道或輣撞城<hi>輣蒲萌切</hi>積弩<lb/>
<pb n="KR3k0012_SBCK_283-4a"/>
亂發矢下如雨城中負楯而汲王鳯等乞降不許光武遂<lb/>
與諸營部俱進自將部騎千餘人前去大軍四五里而陣<lb/>
㝷邑亦遣兵千餘合戰光武奔之斬首數十級諸部喜曰<lb/>
劉將軍平生見小敵怯今見大敵勇甚可怪也且復居前<lb/>
請助將軍光武復進㝷邑兵却諸部兵乗之斬首數百千<lb/>
級連勝遂因而大敗<hi>通典曰王邑違九攻宛所以敗也</hi>
又曰王郎起河北郎鉅鹿郡太守王饒據城光武圍數十<lb/>
日連攻不尅耿純說曰乆守王饒士衆疲弊不如及大兵<lb/>
精銳進攻邯鄆若王郎巳誅王饒不戰自服矣從之乃留<lb/>
兵守鉅鹿而進軍邯鄲　屯其郭北郎數出戰無利城守<lb/>
急攻之二十餘日郎少傅李立爲反間開門内漢兵遂抜<lb/>
邯鄲郎黨悉平<lb/>
又曰曹操圍袁尚鑿環城𥘉令淺示若可越城中望見笑<lb/>
<pb n="KR3k0012_SBCK_283-4b"/>
而不出操令一夜濬之廣深二丈决漳水以潰之自五月<lb/>
至八月城中餓死者過半<lb/>
後漢書曰朱穆舉度尚自右校令擢荆州刺史擊桂陽蒼<lb/>
梧盗賊尚躬率部曲與同勞逸廣募雜種諸蠻夷明設購<lb/>
賞進擊大破之降者數萬人桂陽宿賊渠帥卜陽潘鴻等<lb/>
畏尚威烈徙入山谷尚窮追數百里遂入南海破其三屯<lb/>
多獲珍寳而陽鴻等黨衆猶盛尚欲擊之而士卒驕富莫<lb/>
有鬪志尚計緩之則不戰逼之則逃亡乃宣言卜陽潘鴻<lb/>
作賊十年習於攻守今兵寡少未易可進當須諸郡所發<lb/>
悉至爾乃并力攻之申令軍中恣聽射獵兵士喜恱大小<lb/>
皆相與從禽尚乃密使所親客潜焚其營積皆盡獵者來<lb/>
還莫不泣涕尚人人慰勞深自咎責因曰卜陽等財寳足<lb/>
冨數代諸卿但不并力耳所亡少少何足介意衆聞咸憤<lb/>
<pb n="KR3k0012_SBCK_283-5a"/>
踊尚勑令秣馬蓐食明旦徑赴賊屯陽鴻等自以深固不<lb/>
復設備吏士乗銳遂大破平之尚出兵三年羣宼悉定<lb/>
又曰廉范爲雲中太守㑹匈奴大入塞烽火日通故事虜<lb/>
入過五千人移書傍郡吏欲傳檄求救范不聽自率士卒<lb/>
拒之虜衆盛而范兵不敵㑹日暮令軍士各交縛兩炬三<lb/>
頭爇火營中星列<hi>用兩炬交縳如十字爇其頭手持一端使敵人望之疑兵士之多</hi>虜遥<lb/>
望火多謂漢兵救至大驚待旦將退范乃令軍中蓐食晨<lb/>
往赴之<hi>蓐食早起食於寢蓐中也</hi>斬首數百級虜自相轔藉死者千餘<lb/>
人<hi>轔轢也藉相蹈藉也</hi>由此不敢復向雲中<lb/>
又曰耿恭與匈奴戰恭以毒藥傳矢傳語匈奴曰漢家箭<lb/>
神其中瘡者必有異因發強弩射之虜中矢者視瘡皆沸<lb/>
遂大驚㑹天暴風雨隨而擊之殺傷甚衆匈奴震怖相謂<lb/>
曰漢兵神眞可畏也遂解去<lb/>
<pb n="KR3k0012_SBCK_283-5b"/>
又曰耿弇勑諸校㑹<hi>會猶集也</hi>後五日攻西安張藍聞之晨夜<lb/>
儆守至期夜半弇勑諸將皆蓐食㑹明至臨淄城護軍荀<lb/>
梁等爭之以爲冝速攻西安弇曰不然西安聞吾欲攻之<lb/>
日夜爲備然臨淄岀不意而至必驚擾吾攻之一日必抜<lb/>
臨淄即西安孤張藍與歩隔絶必復亡去所謂擊一而得<lb/>
兩者也若先攻西安不卒下頓兵堅城死傷必多縱能抜<lb/>
之張藍引軍還奔臨淄并兵合勢觀人虚實吾深入敵地<lb/>
後無轉輸旬月之間不戰而困諸軍之言未見其冝遂攻<lb/>
臨淄半日抜之入據其城<lb/>
又曰髙峻據髙平猶不下帝議遣使降之乃謂宼恂曰爲<lb/>
吾行也若峻不降引耿弇等擊之恂奉璽書與峻峻遣軍<lb/>
帥皇甫文岀謁辭禮不屈恂怒將誅文諸將諌曰髙峻精<lb/>
兵萬人率多強弩西遮隴道連年不下今欲降之而反戮<lb/>
<pb n="KR3k0012_SBCK_283-6a"/>
其使無乃不可乎恂不應遂斬之遣其副歸告峻曰軍帥<lb/>
無禮巳戮之矣欲降急降不欲固守峻惶恐即日開城門<lb/>
降諸將皆賀因曰敢問殺其使而降其城何也恂曰皇甫<lb/>
文峻之腹心其所取計者也今來辭意不屈必無降心全<lb/>
之則文得其計殺之則峻亡其膽是以降耳諸將皆曰非<lb/>
所及也<lb/>
又曰呉漢在河北時鬲縣五姓共逐守長據城而反<hi>鬲縣名屬</hi>
<hi>平原郡故城在今德州西北五姓盖當士強宗豪右也鬲音革</hi>諸將争欲攻之漢不聽曰<lb/>
使鬲反者皆守長罪也敢輕冒進兵者斬乃移檄吿郡使<lb/>
收守長而使人謝城中五姓大喜即相率歸降諸將乃服<lb/>
曰不戰而下城非衆所及也<lb/>
<pb n="KR3k0012_SBCK_283-6b"/>
</p>
<p>
太平御覽卷第二百八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_443-1a"/>
太平御覽卷第四百四十三<lb/>
　人事部八十四<lb/>
　　　　　知人中<lb/>
晉書曰裴頠字逸民弘雅有逺識博學稽古少知名御史<lb/>
中丞周弼見而歎曰頠若武庫五兵縱横一時之傑也<lb/>
又曰荀朂父盻早亡朂依于舅氏歧嶷夙成年十餘歳能<lb/>
屬文從外祖魏太博鍾繇曰此兒當及其曽祖旣長遂博<lb/>
學逹於從政<lb/>
又曰郭弈時亭長李含有俊才而門寒爲豪族所排弈用<lb/>
爲別駕含後果有名位時以奕爲知人<lb/>
又曰賀循少玩篇籍善屬文博覽衆書尤精禮傳雅有知<lb/>
人之鑒抜同郡楊方於卑陋卒成名於丗<lb/>
又曰應詹鎭南大將軍劉弘詹之祖舅也請爲長史謂之<lb/>
<pb n="KR3k0012_SBCK_443-1b"/>
曰君器識弘深後當代老子於荆南矣乃委以之軍政<lb/>
又曰楊方字公回少好學有異才初爲郡鈐下威儀公事<lb/>
之暇輙讀五經郷邑未之知内史諸葛恢見而竒之待以<lb/>
門人之禮由是始得周旋貴人間<lb/>
又曰郭奕字大業太原陽曲人也少有重名山濤稱其髙<lb/>
簡有雅量爲野王令羊祜嘗過之奕歎曰羊叔子何必減<lb/>
郭大業少選復又歎曰羊叔子去人逺矣遂送祜出界數<lb/>
百里<lb/>
又曰李憙薦樂安孫璞亦以道德顯時人稱爲知人<lb/>
又曰唐彬𥘉受學於東海閬德德門徒甚多獨目彬有廊<lb/>
廟才及彬官成而德巳卒乃爲之立碑<lb/>
又曰韋忠年十二喪父哀慕毀悴杖而後起司空裴秀弔<lb/>
之匍匐號訴哀慟感人秀出而告人曰此子長大必爲佳<lb/>
<pb n="KR3k0012_SBCK_443-2a"/>
器歸而命子頠造焉也<lb/>
又曰沛國戴晞少有才智與嵇紹從子含相友善時人許<lb/>
以逺致紹以爲必不成器晞後爲司州主簿以爲無行𬒳<lb/>
斥州黨稱有知人之明<lb/>
又曰鄭袤字林叔榮陽開封人也髙祖衆漢大司農父㤗<lb/>
楊州刺史有髙名袤少孤早有識鑒荀攸見之曰鄭公業<lb/>
爲不亡矣<lb/>
又曰王戎傳云阮籍與渾爲友戎年十五隨渾在郎舎戎<lb/>
少籍二十歳而籍與之交籍每適渾俄頃去過戎良乆然<lb/>
後出謂渾曰濬冲清貴非卿倫也共卿言不如共阿戎譚<lb/>
又曰樂廣字彦輔父方叅魏征西將軍夏侯玄軍事廣時<lb/>
年八歳玄甞見廣在路因呼與語還謂方曰向見廣神姿<lb/>
朗徹當爲名士卿家雖盆可令專學必能興卿門户也<lb/>
<pb n="KR3k0012_SBCK_443-2b"/>
又曰曹攄字顔逺譙國人也祖肇魏將軍攄少有孝行好<lb/>
學善屬文太尉王衍見而器之調𥙷臨淄令<lb/>
又曰潘京舉秀才到洛尚書令樂廣京州人也共談累日<lb/>
深歎其才謂京曰君天才過人恨不學耳若學必爲一代<lb/>
談宗京感其言遂勤學不倦<lb/>
又曰王澄傳云王衍有重名於丗時人許以人倫之鑒尤<lb/>
重澄及王敦庾敳常爲天下士目曰阿平第一子嵩第二<lb/>
處仲第三澄嘗謂衍曰兄形似道人而神峯太㑺衍曰誠<lb/>
不如卿落落穆穆然澄由是顯名<lb/>
又曰戴若思徃武陵省父時同郡人潘京素有理鑒名知<lb/>
人其父遣若思就京與語旣而稱若思有公輔之林<lb/>
又曰周顗傳云同郡賈嵩有清操見顗歎曰汝頴固多竒<lb/>
士自湏雅道陵遟今復見周伯仁將振起舊風清我邦族<lb/>
<pb n="KR3k0012_SBCK_443-3a"/>
矣<lb/>
又曰劉隗伯父訥字令言有人倫鑒識初入洛見諸名士<lb/>
而歎曰王夷甫大鮮明樂彦輔我所敬張茂先我所不解<lb/>
周弘武巧於用短杜方叔拙於用長<lb/>
又曰周浚有人倫鑒識其郷人史曜素微賤衆所未知浚<lb/>
獨引之爲友遂以妹妻之曜竟有名於丗<lb/>
又曰阮脩傳云王衍當時談宗自以論易略盡然有所未<lb/>
了研之終莫悟毎云不知此後當見能通之者不衍族子<lb/>
敦謂衍曰阮宣子可與言衍曰吾亦聞之但未知其亹亹<lb/>
之處定何如耳及與循談言寡而㫖暢衍乃歎服焉<lb/>
又曰桓彛字茂倫庾亮毎屬彛覔一佳吏部及至都謂亮<lb/>
曰爲卿得一吏部矣亮問安在彛曰人所應有而不必有<lb/>
人所應無而不必無徐寜眞海岱清士因爲叙之即遷吏<lb/>
<pb n="KR3k0012_SBCK_443-3b"/>
部郎<lb/>
又曰謝玄時符堅強盛邊境數𬒳侵冠朝廷求文武良將可<lb/>
以鎭禦北方者安乃以玄應舉中書郎郗超素與玄不善<lb/>
聞而歎曰安違衆舉親然玄亦必不負舉時咸以爲不然<lb/>
超曰吾嘗與玄共在桓公府見其使才雖履屐間亦得其<lb/>
任所以知之<lb/>
晉中興書曰何充字次道年在童齓伯父邃謂之曰我爲<lb/>
兒時亡伯車騎謂我汝後當與伯父爭名汝今器宇宏深<lb/>
亦當名出我右由是少有名望<lb/>
又曰呉隱之字處默少有孝行遭母憂哀毀過禮時與太<lb/>
常韓康伯鄰居伯母語伯曰汝後若居銓衡之職當用如<lb/>
此軰人及伯爲吏部尚書因進用之遂歷清顯<lb/>
又曰范汪字玄平少失父年六歳過江依外家庾氏荆州<lb/>
<pb n="KR3k0012_SBCK_443-4a"/>
刺史王澄見而竒之以爲與范族者必是人也<lb/>
又曰魏徐州刺史吕䖍有佩刀工相之以爲必三公可服<lb/>
此刀䖍謂别駕王祥曰茍非其人刀或爲害卿有公輔之<lb/>
量故以相與祥始辭之固強乃受祥死之日以刀授弟覽<lb/>
曰吾兒凢汝後必興足稱此故以相與<lb/>
又曰王珣字元琳弱冠與謝玄俱辟大司馬桓温掾温語<lb/>
人曰謝掾年三十必擁旄仗節王掾當作黒頭公皆不易<lb/>
才也<lb/>
又曰薛兼與同郡紀瞻廣陵閔鴻呉郡顧榮㑹稽賀循同<lb/>
志友善號曰五㑺𥘉入洛司空張華見而歎曰皆南金也<lb/>
又曰陸曄童齓中從兄機稱之爲陸氏之寶我家不丗之<lb/>
公也<lb/>
又曰禇季野翼從弟弱冠譙國橋彛見而異之曰禇季野<lb/>
<pb n="KR3k0012_SBCK_443-4b"/>
有皮裏陽秋<lb/>
又曰王敦爲太子舎人滎陽潘滔時爲洗馬見而目之曰<lb/>
處仲蜂目巳露但豺聲未振若不噬人亦當爲人所噬<lb/>
沈約宋書曰桓玄聞一軍起便憂悴無復計或曰劉𥙿等<lb/>
衆力微弱豈便有成陛下何慮之甚玄曰劉𥙿是爲一丗<lb/>
之雄劉毅家無擔石之　摴蒱一擲百萬何無忌劉牢之<lb/>
甥酷似其舅共舉大事何慮無成也<lb/>
宋書曰謝弘微童㓜時精神端審時然後言叔父混嘗異<lb/>
之曰此兒深衷夙敏方成佳器有子如此足矣<lb/>
又曰謝弘微叔父混尚晉陵公主髙祖受命晉陵公主降<lb/>
東郷君以混得罪前代東郷君節義可嘉聽還謝氏自混<lb/>
亡至是數載而室宇脩整倉廩充盈門徒業使不異平日<lb/>
曰疇墾闢有如於舊東郷君歎曰㒒射平生重此子可謂<lb/>
<pb n="KR3k0012_SBCK_443-5a"/>
知人僕射爲不亡矣<lb/>
又曰袁淑字陽源陳郡陽夏人丹陽尹豹少子也少有風<lb/>
格年數歳伯湛謂家人此非凢兒<lb/>
齊書曰隋郡王子隆能屬文明帝謂王儉曰我家東阿也儉<lb/>
曰東阿重出實爲皇家藩屏<lb/>
又曰徐孝嗣姑適東莞劉舎舎兄藏爲尚書左丞孝嗣徃<lb/>
詣之藏退語舎曰徐郎是令僕人三十餘可知矣汝冝善<lb/>
自結<lb/>
又曰江斆爲丹陽丞時袁粲爲尹見斆歎曰風流不墜正<lb/>
在江郎數與宴賞流連日夜<lb/>
蕭子顯齊書曰禇淵字彦回河南陽翟人也父卒悉推財<lb/>
與弟唯取書數千卷𥘉與從弟炤同載道遇太祖淵舉手<lb/>
指太祖車謂炤曰此非常人將來不可測<lb/>
<pb n="KR3k0012_SBCK_443-5b"/>
梁書曰沈瑀起家州從事奉朝請嘗詣齊尚書右丞殷濔<lb/>
濔與語及政事甚器之謂曰觀卿才幹當居吾此職<lb/>
又曰范𫐠曽字子玄呉郡錢塘人也㓜學從餘杭吕道惠<lb/>
受五經略通章句道惠學徒常有百數獨稱述曽曰此子<lb/>
必爲王者師<lb/>
又曰賀琛字國寳㑹稽山隂人也伯父瑒歩兵校尉爲丗<lb/>
碩儒琛㓜瑒授其經業一聞便通義理瑒異之常曰此兒<lb/>
當以明經致貴<lb/>
又曰臧盾㓜從徴士瑯瑘諸葛璩受五經通章句璩學徒<lb/>
常有數十百人盾處其間無所狎比璩異之歎曰此生重<lb/>
器王佐才也<lb/>
又曰賀瑒時沛國劉瓛爲㑹稽府丞見瑒深器異之嘗與<lb/>
俱造呉郡張融指瑒謂融曰此生神明聦敏將來當爲儒<lb/>
<pb n="KR3k0012_SBCK_443-6a"/>
者宗<lb/>
又曰丘仲孚字公信呉興烏程人也少好學從祖靈鞠有<lb/>
人倫之鑒常稱爲千里駒也<lb/>
陳書曰杜之偉強識俊才頗有名當丗吏部尚書張瓉深<lb/>
知之以爲廊廟器也<lb/>
又曰陸慶永陽王爲呉郡太守聞其欲與相見慶固辭以<lb/>
疾時宗人陸榮爲郡五官慶嘗詣焉王乃微服徃榮舎穿<lb/>
壁以觀之王謂榮曰觀陸慶風神凝峻殆不可測嚴君平<lb/>
鄭子眞何以尚兹<lb/>
北史曰于謹南伐江陵以唐瑾爲元帥府長史及軍還諸<lb/>
將多因虜掠大獲財物瑾一無所取唯得書兩車載之以<lb/>
歸或言於周文曰唐瑾大有輜重悉是梁朝珍玩周文𥘉<lb/>
不之信然欲明其實密遣使檢閱唯見墳籍而已乃歎曰<lb/>
<pb n="KR3k0012_SBCK_443-6b"/>
孤知此人來二十許年耳其不以利汚義向若不令撿視<lb/>
恐常人有投杼之疑孤所以益明之耳凡受人委任當如<lb/>
此也<lb/>
隋書曰魏任城王諧薦李德林因遺尚書令楊遵彦書云<lb/>
燕趙固多竒士此言誠不爲謬今歳所貢秀才李德林者<lb/>
文章學識固不待言觀其風神器宇終爲棟梁之用至如<lb/>
經國大體是賈生晁錯之儔彫蟲小伎殆相如子雲之軰<lb/>
今雖唐虞君丗俊乂盈朝然脩大厦豈厭夫良材之積也<lb/>
吾甞見孔文舉薦祢衡表云洪水撗流帝思俾乂以正平<lb/>
比夫大禹常謂擬諭非倫今以德林言之便覺前言非大<lb/>
又曰楊素少落拓有大志不拘小節丗人多未之知唯從<lb/>
叔祖魏尚書僕射寛深異之毎謂子孫曰處道當逸羣絶<lb/>
倫非常之器非汝曹所逮也<lb/>
<pb n="KR3k0012_SBCK_443-7a"/>
又曰柳莊少有逺量博覽墳籍兼善辭令濟陽蔡大寳有<lb/>
重名於江左時爲岳陽王蕭察諮議見莊便歎曰襄陽水<lb/>
鏡在於兹矣大寳遂以女妻之<lb/>
又曰髙<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>河東薛道衡才髙當丗毎稱構有清鑒所爲文<lb/>
筆必先以草呈<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>有所詆訶道衡未甞不嗟伏大業七年<lb/>
終于家時年七十二所舉杜如晦房玄齡等後皆自致公<lb/>
輔論者稱<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>有知人之鑒<lb/>
又曰虞丗基字茂丗㑹稽餘姚人也父荔陳太子中庻子<lb/>
丗基㓜沈静喜愠不形於色博學有髙才兼善草隷陳中<lb/>
書令孔奐見而歎曰南金之貴屬在斯人少傅徐陵聞其<lb/>
名召之丗基不徃後因公㑹一見而竒之顧謂朝士曰當<lb/>
今潘陸也因以弟女妻焉<lb/>
隋書曰李德林任城王諧爲定州刺史重其才召入州館<lb/>
<pb n="KR3k0012_SBCK_443-7b"/>
朝夕同遊殆均師友不爲君民禮數嘗語德林云竊聞蔽<lb/>
賢蒙顯戮乆令君沉滯吾獨得潤身朝廷縱不見尤亦懼<lb/>
明靈所譴於是舉秀才入鄴李德林㓜聦敏年數歳誦左<lb/>
思蜀都賊十餘日便度髙隆之見而嗟歎遍告朝士云若<lb/>
假其年必爲天下偉器鄴京人士多就宅觀之月餘日中<lb/>
車馬不絶年十五誦五經及古今文集日數千言俄而該<lb/>
博墳典隂陽緯候無不通渉善屬文辭覈而理暢魏収嘗<lb/>
對髙隆之謂其父曰賢子文筆終當継温子昇隆之大笑<lb/>
曰魏常侍殊巳嫉賢何不近比老彭乃逺求温子<lb/>
又曰李士謙字子約趙郡平棘人也髫齓喪父事母以孝<lb/>
聞母曽嘔吐疑爲中毒因跪而嘗之伯父魏歧州刺史瑒<lb/>
琛所嗟尚毎稱曰此兒吾家之顔子也<lb/>
太平御覽卷第四百四十三<lb/>
</p>
<p>
</p>
  </div>
</body>
</text>
</TEI>
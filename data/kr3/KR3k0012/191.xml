<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_191-1a"/>
太平御覽卷第一百九十一<lb/>
　居處部十九<lb/>
　　　府庫藏　廐<lb/>
　　　市<lb/>
　　　　　府庫藏<lb/>
釋名曰庫舎也物在舎也齊魯謂庫爲舎也<lb/>
說文曰庫兵車所藏也帑金幣所藏也府文書所藏也<lb/>
禮記曰季秋之月命百工審五庫之量<lb/>
蔡邕月令章句曰五庫者一曰車庫二曰兵庫三日祭器<lb/>
庫四曰樂器庫五曰宴器庫<lb/>
又月令曰季春命有司開府庫出幣帛聘名士<lb/>
周禮曰太府掌九貢九賦九功之貳以受其貨賄之入頒<lb/>
其貨于受藏之府頒其賄于受用之府凡萬民之貢以充<lb/>
<pb n="KR3k0012_SBCK_191-1b"/>
府庫<hi>太府下大夫若今之司農</hi>
又曰玉府掌王之金玉玩好兵器凡良貨賄之藏共王之<lb/>
服玉佩玉珠玉含玉諸侯則共珠盤玉敦<lb/>
又曰内府掌受九貢九賦九功貨賄良兵器以待邦之大<lb/>
用凡四方之幣獻之金玉齒革兵器凡良貨賄入焉<lb/>
又曰外府掌邦布之出入以供百物而待邦之小用注布<lb/>
帛之藏帛曰布小用賜也<lb/>
又天官玉府曰合諸侯則供珠盤<hi>鄭玄注曰以注飾盤承牛耳</hi>
又春官天府曰天府掌祖廟之守藏與其禁令凡國之玉<lb/>
鎭大寳器藏焉若有大祭大丧則出而陳之旣事藏之凡<lb/>
官府郷州及都鄙之治中受而藏之以詔王察羣吏之治<lb/>
<hi>察貳其黜陟也治中謂治簿書之要</hi>
尚書曰武王克殷散鹿臺之財紂所積之府庫曰鹿臺<lb/>
<pb n="KR3k0012_SBCK_191-2a"/>
春秋文曜鈎曰咸池天潢五星五帝車舎也宋均注曰舎<lb/>
庫也五帝庫府<lb/>
曲禮天子六府曰司土司木司水司草司器司貨典六職<lb/>
注謂主藏物之稅也<lb/>
左傳曰晉侯之竪頭湏守藏者也及公子出也竊藏以逃<lb/>
盡用以求納之求納文公<lb/>
論語曰魯人爲長府<hi>藏貨曰府</hi>閔子騫曰仍舊貫如之何何必<lb/>
改作<lb/>
漢書曰漢髙祖七年蕭何立東闕前殿武庫<lb/>
又曰立武庫以藏禁兵<lb/>
又曰枚乗諫呉王曰夫漢并二十四郡十七諸侯轉輸錯<lb/>
岀軍行數千里不絶於郊其珍怪不如東山之府<hi>如淳曰呉王之</hi>
<hi>府藏也</hi>
<pb n="KR3k0012_SBCK_191-2b"/>
謝承後漢書曰靈帝光和中武庫屋自壞司隷許冰上書<lb/>
曰武庫禁兵所在國之禁爲災深矣<lb/>
魏志曰嘉平中二魚集於武庫屋上<lb/>
晉書曰武庫封閉甚密忽有雉雊張華曰此必蛇化爲雉<lb/>
視之果有蛇蛻也<lb/>
又曰趙王倫旣還謟事賈后因求録尚書事後又求尚書<lb/>
令張華與裴頠皆固執不可由是致怨倫秀疾華如讎武<lb/>
庫火華懼因此變作列兵固守然後救之故累代之寳及<lb/>
漢髙斬蛇劒王莽頭孔子履等盡焚焉時華見劒穿屋而<lb/>
飛莫知所向<lb/>
又曰裴楷有知人之鑒目鍾㑹云如觀武庫森森但見矛<lb/>
㦸在前<lb/>
啇君書曰湯武破桀紂海内無患遂築五庫藏五兵偃武<lb/>
<pb n="KR3k0012_SBCK_191-3a"/>
也<lb/>
鍾會蒭蕘論曰國之稱富者在乎豐人非獨謂府庫盈倉<lb/>
廪實非上天所降皆資之於人人困則國虚矣<lb/>
洞冥記曰元狩四年將夕有黄髪叟懐内探徑尺玉以授<lb/>
帝帝以玉還寳庫即龍玉也<lb/>
王子年拾遺記曰縻笁用陶朱公計術日益億萬之利貲<lb/>
擬王家有寳庫千間<lb/>
丗說曰郄公大聚歛錢數千万嘉賔甚不同甞朝旦問訊<lb/>
郗家法子弟不坐因倚語移時遂及錢貨事郗云汝正當<lb/>
欲得我錢耳乃聽一日開庫任意用郗公始止謂損數百<lb/>
万許嘉賔遂一日中乞與人都盡郗公聞之驚怪不能巳<lb/>
拾遺録曰太上皇以寳劒賜髙祖及吕后藏於珤庫守者<lb/>
見白氣從户中出如龍虵吕氏更珤庫名曰靈金藏及諸<lb/>
<pb n="KR3k0012_SBCK_191-3b"/>
吕擅權白氣亦滅惠帝即位以此貯禁兵名曰靈金府<lb/>
韓詩外傳曰晉平公藏寳之臺燒救火三日三夜公子晏<lb/>
賀曰臣聞王者藏於天下諸侯藏於百姓農夫藏於囷倉<lb/>
啇賈藏於篋匱今百姓乏於外而賦歛無巳者是桀紂殘賊<lb/>
而爲天下戮今皇天降災於藏臺是君之福也<lb/>
莊子曰天地有官隂陽有藏<lb/>
魏都白藏之藏注曰白藏庫在西城有屋一百七十四間<lb/>
爾雅秋爲白藏因以爲名<lb/>
列子曰范氏之藏大火啇丘開入火徃還無難色埃不漫<lb/>
身不燋子華之客乃謝之<lb/>
晉摯虞武庫屋銘曰有財無義惟家之殃無愛糞土以毀<lb/>
五常<lb/>
張衡西京賦曰武庫禁兵設在蘭錡<lb/>
<pb n="KR3k0012_SBCK_191-4a"/>
曹毗魏都賦曰百藏之庫戎儲攸歸<lb/>
潘岳詩曰微火不戒延我寳庫<lb/>
　　　　　廏<lb/>
說文曰廏馬舎也<lb/>
釋名曰廏鳩也聚也牛馬之所聚也<lb/>
詩曰乘馬在廏<lb/>
左傳曰莊二十九年新作延廏書不時也凡馬日中而出日<lb/>
中而入注日中春秋分也治廏當以秋分今以春作不時<lb/>
也<lb/>
榖梁傳曰二十九年新延廏延廏者法廏注周禮天子十<lb/>
二閑言法廏者六閑之舊制<lb/>
又曰晉獻公欲伐虢荀息曰何不以屈産之乗垂棘之壁<lb/>
假道于虞也公曰此晉之寳也息曰是我取之中府而藏<lb/>
<pb n="KR3k0012_SBCK_191-4b"/>
之外府取之中廏而藏之外廏<lb/>
禮記雜記曰廏焚孔子拜郷人爲火來者拜之士一大夫<lb/>
再亦相予之道也<lb/>
論語郷黨曰廏焚子退朝曰傷人乎不問馬<lb/>
史記曰夏侯嬰爲沛廏司御每送客還過髙祖語未甞不<lb/>
移日<lb/>
東觀漢記曰順帝漢安元年始置承華廏舎令<lb/>
又曰靈帝光和四年𥘉置緑驥廏領受郡國調馬調謂徴<lb/>
發<lb/>
漢舊儀曰天子六廏未央廏承華廏皆方匹<lb/>
三輔黃圖曰未央宫有金廏輅軨廏大廏果馬廏乾　廏<lb/>
騎馬廏大宛廏胡河廏騊駼廏九在城内<lb/>
孟子曰廏有肥馬野有餓殍是率獸而食人也<lb/>
<pb n="KR3k0012_SBCK_191-5a"/>
郡國誌曰雍州霸昌廏在長安西二十五里王莽使司徒王<lb/>
㝷發長安宿此<lb/>
春秋佐助期曰廏星傳令神名詩時<lb/>
　　　　　市<lb/>
古史考曰神農作市丗夲祝融作市<lb/>
說文曰市買賣之所也<lb/>
古今注曰闤市垣也闠市門也<lb/>
風俗通曰俗言市井者言至市鬻賣當湏於井上洗濯令<lb/>
物鮮㓗然後市案二十畝爲一井今因井爲市<lb/>
禮記曰用器不中度不鬻於市布帛精麤不中數幅廣狹<lb/>
不中量不鬻於市姧色亂正色不鬻於市也<lb/>
周禮曰大市日<graphic n="KR3784" url="https://raw.githubusercontent.com/kanripo/KR-Gaiji/master/images/KR3784.png" mimeType="image/png"/>而市百族爲主朝市朝時而市啇賈爲<lb/>
主夕市夕時而市販夫販婦爲主法云主者言其多也百<lb/>
<pb n="KR3k0012_SBCK_191-5b"/>
族百姓也<lb/>
又曰凡國凶荒札喪則市無征<lb/>
又曰國君過市刑人赦夫人過市罰一幕丗子過市罰一<lb/>
帟命夫過市罰一蓋命婦過市罰一帷注曰市者交利而<lb/>
行刑之處也君子無故不遊觀焉<lb/>
史記曰吕不韋撰春秋成牓於秦市曰有人能改一字者<lb/>
賜金三十斤<lb/>
後漢書曰張楷字公超通嚴氏春秋古文尚書門徒常數<lb/>
百人賔客慕之自父黨夙儒皆造門焉車馬填街黃門及<lb/>
貴戚之家皆起舎巷次以候過客來徃之利楷疾其如此<lb/>
輙徙避之家貧無以爲業常乗驢車至縣賣藥足給食者<lb/>
輙還郷里司隷舉茂才除長陵令不之官隱居弘農山學<lb/>
者隨之所居成市後華隂山中遂有公超市<lb/>
<pb n="KR3k0012_SBCK_191-6a"/>
又曰王充家貧無書甞遊洛陽市閱所賣書一遍而誦之<lb/>
晉書曰羊祐疾漸篤乃舉杜預自代㝷卒時年五十八帝<lb/>
素服哭之甚哀是日大寒帝涕淚霑鬚皆爲冰南州人方<lb/>
市聞祜喪莫不號慟罷市巷哭者聲相接呉守邊將士亦<lb/>
爲之泣其仁徳感人如此<lb/>
韓子曰龐共與魏太子質於邯鄲共謂魏王曰今一人言<lb/>
市有虎王信乎王曰否二人言王信乎曰否三人言王信乎<lb/>
王曰寡人信矣共曰夫市無虎明矣三人言成市虎今邯<lb/>
鄲去魏逺於市謗臣者過於三人願王察之<lb/>
越絶書曰伍子胥至呉徒跣𬒳髮乞於呉市三日市正疑<lb/>
之而導於闔閭曰市中有非常人徒跣𬒳髮乞於呉市三<lb/>
日呉闔閭曰吾聞荆王殺其臣伍奢而非其罪其子胥勇<lb/>
且智彼必經諸侯之邦可以報其父之讎者王即使召子<lb/>
<pb n="KR3k0012_SBCK_191-6b"/>
胥入呉王下堦迎而唁數之曰吾知子非常人也何素窮<lb/>
如此子胥跪而垂泣曰胥父無罪而楚王殺之并其子子<lb/>
胥得道遁逃出走唯可以歸骸骨者唯大王哀之呉王曰諾<lb/>
上殿與語三日語無復者王乃令邦中無貴賤長少有不<lb/>
聽子胥敎者猶不聽寡人之罪至死不赦<lb/>
又曰呉市者春申君所造闕兩城以爲市在湖里〇班固兩<lb/>
都賦曰内則街衢洞逹閭閻且千九市開埸貨別隧分人<lb/>
不得顧車不得旋闐城溢郭傍流百㕓紅塵四合煙雲相<lb/>
連<lb/>
宫闕記云長安市有九所各方二百六十六歩六市在道<lb/>
西三市在道東西里爲市凡九市致九州之人在突門夾<lb/>
横橋大道南又有當市觀<lb/>
又曰旗亭樓在社門大道南又有當市觀<lb/>
<pb n="KR3k0012_SBCK_191-7a"/>
張衡西京賦云郭開九市通闤帶闠旗亭五重俯察百隧<lb/>
是也又按郡國誌云長安大俠萬子夏居柳市司馬季主<lb/>
卜東市西市在醴泉坊隋曰利人市因有西市署<lb/>
洛陽記曰三市大市名也金市在大城西南市在大城南<lb/>
馬市在大城東按金市在臨啇觀西兊爲金故曰金市馬<lb/>
市在東舊置丞焉又酈道元注水經云馬市即嵇康爲司<lb/>
馬昭所害之處<lb/>
蜀夲紀曰老子爲關令尹喜著道經臨別曰子行道千日<lb/>
後於成都青羊肆㝷吾今爲青羊觀是也<lb/>
郡國志曰幽州有邠亭新論云添縣邠亭夲大王所部其<lb/>
人相與夜市不爲則有重害焉<lb/>
又曰始皇陵有銀蠶金鴈以多竒物故俗云秦王地市<lb/>
又曰郢城内有市名蒲胥故南齊校尉府也<lb/>
<pb n="KR3k0012_SBCK_191-7b"/>
又曰越州梅市即梅福爲市門卒之所<lb/>
又曰齊桓公宫内有七市韓娥東之齊乏粮過雍門鬻歌<lb/>
於市乃此也<lb/>
又曰雍州富平西南十五里有直市城秦文王造物無二<lb/>
價以直市爲名<lb/>
西京記曰東京豐都市東西南北居二坊之地四面各開<lb/>
三門邸凡三百一十二區資貨一百行𥘉築市掘得古冢<lb/>
上藏無塼甓棺木陳朽觸之便散屍着平上幘朱衣得銘<lb/>
曰筮道居朝龜言近市五百年間於斯見矣當時逹者叅<lb/>
驗其文魏黃𥘉二年所葬也<lb/>
又曰大業六年諸夷來朝請入市交易煬帝許之於是修<lb/>
飾諸行葺理邸店皆使甍宇齊正卑髙如一瓌貨充積人<lb/>
物華盛時諸行鋪<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>崇侈麗至賣菜者亦以龍鬚席藉之<lb/>
<pb n="KR3k0012_SBCK_191-8a"/>
夷人有就店飲敢皆令不取直胡夷驚視<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>以爲常<lb/>
又曰西市隋曰利人市市西北隅有海池長安中僧法成<lb/>
所穿分永安渠以注之以爲放生之所穿池得古石銘云<lb/>
百年爲市而後爲池自置都立市至是時百餘年矣<lb/>
太平御覽卷第一百九十一<lb/>
<pb n="KR3k0012_SBCK_191-8b"/>
</p>
<p>
</p>
  </div>
</body>
</text>
</TEI>
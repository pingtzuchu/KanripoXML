<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_731-1a"/>
太平御覽卷第七百三十一<lb/>
　方術部十二<lb/>
　　　　　相下<lb/>
唐書曰高祖生長安紫氣充庭神光照室體有三乳左腋<lb/>
下有紫誌如龍初有善相者史良言於髙祖曰公骨法非<lb/>
常必爲人主至於命也非所敢知乆之史良復遇高祖乃<lb/>
大驚曰骨法如舊年壽之相頓異昔時勿忘鄙言願深自<lb/>
愛高祖心益自負<lb/>
又曰隋尚食奉御郭弘道字大寶弘農華陰人也性寛厚<lb/>
如愚而内敏仕隋厯通事舎人滄州長史煬帝時徵爲奉<lb/>
御時高祖爲殿内少監深善之亟相往來情契愈昵弘道<lb/>
善相因言曰公天中伏犀下相接於眉此非人臣之相願<lb/>
深自愛高祖取弘道銀盆置之於地引弓射之謂弘道曰<lb/>
<pb n="KR3k0012_SBCK_731-1b"/>
向言有驗當一發中之旣發應弦而中弘道曰願公事驗<lb/>
之後賜償金盆髙祖大恱<lb/>
又曰太宗年四歲時忽有書生自言善相詣高祖門日公<lb/>
是貴人有大貴子因目太宗曰龍鳯之姿天日之表也公<lb/>
之貴以此兒後必由之而創功業年將二十必能濟世安<lb/>
民高祖聞其言甚懼及書生辭出使人捕欲殺之以滅口<lb/>
而不知所在髙祖以爲神隂採濟世安民之義遂以名焉<lb/>
又曰乙弗弘禮貝州高唐人也隋煬帝居藩召令相己弘<lb/>
禮跪而賀日大王骨法非常必爲萬乘之主誠願誡之在<lb/>
徳煬帝即位召天下道術人置坊以居之仍令弘禮統攝<lb/>
帝見海内漸亂玄象錯謬内懷憂恐嘗謂弘禮曰卿昔相<lb/>
朕其言巳驗且占相道術朕頗自知卿更相朕終當何如<lb/>
弘禮逡巡不敢荅帝廹之日卿言與朕術不同罪當死弘<lb/>
<pb n="KR3k0012_SBCK_731-2a"/>
禮日臣本觀相書凡人之相有類於陛下者不得善終臣<lb/>
聞聖人不相故知凡聖不同耳自是帝常遣人監之不得<lb/>
與人交言<lb/>
又日則天初在襁褓袁天綱來第中謂其母氏日唯夫人<lb/>
骨法必生貴子乃召諸子令天綱相之見元慶元爽日此<lb/>
二子皆保家之主官可至三品見韓國夫人日此女亦大<lb/>
貴然不利其夫乳母時抱則天衣男子之服天綱日此郞<lb/>
君子神形爽徹不易可知試令行看於是步於牀前仍令<lb/>
舉目天綱大驚日龍晴鳳頸貴人之極也更轉側視之日<lb/>
若是女後當爲天下之主也<lb/>
又日乙拂弘禮善占相初泗州刺史薛大鼎隋時嘗坐事<lb/>
没爲奴貞觀初與數人詣弘禮次至大鼎日君奴也欲何<lb/>
所相咸日何以知之弘禮日觀其頭目眞是賊人但不知<lb/>
<pb n="KR3k0012_SBCK_731-2b"/>
餘處何如耳大鼎有慙色乃解衣視之弘禮日看面不異<lb/>
前言占君自腰巳下當為方岳之任其占相皆此類也貞<lb/>
觀末卒焉<lb/>
又日袁天綱成都人也尢工相術以大業元年至洛陽時<lb/>
杜淹王珪韋挺就之相天綱謂淹日公蘭臺成就學堂寛<lb/>
愽必得親糺察之官以文藻見知謂王日公三亭成就天<lb/>
地相臨從今十年巳外必得五品要職謂韋日公面似大<lb/>
獸之面交友極誠必得士友攜接初為武職復語淹等二<lb/>
十年外終恐三賢同被責黜暫去即還淹尋遷侍御史武<lb/>
德中爲天策府兵曹文學館學士王珪爲太子中允韋挺<lb/>
隋末與隱太子友善後太子引以爲率至武德六年俱配<lb/>
流嶲州淹等至益州見天綱日袁公洛邑之言則信矣未<lb/>
知今日之後何如天綱日公等骨法大勝往時終當俱受<lb/>
<pb n="KR3k0012_SBCK_731-3a"/>
榮貴至九年𬒳召入京共造天綱天綱謂杜公曰當即得<lb/>
三品要職年壽非天綱所知王韋兩公在後當得三品官<lb/>
兼有年壽然晚途皆不稱愜韋公尢甚淹至京拜御史大<lb/>
夫撿校吏部尚書王珪尋授侍中岀爲同州刺史韋挺厯<lb/>
御史大夫大常卿貶授象州刺史皆如天綱之言大業末<lb/>
竇軌客遊德陽嘗求問天綱天綱謂日君額上伏犀貫玉<lb/>
枕輔角又成必於梁益州大樹功業武德初軌爲益州行<lb/>
臺僕射引天綱深禮之天綱又謂軌日骨法成就不異往<lb/>
時之言然目氣赤脉貫瞳子語則赤氣浮面如爲將軍恐<lb/>
多殺人願深自誡愼武德九年軌坐事被徵将赴京謂天<lb/>
綱日更得何官日面上家人坐仍未見動輔角右畔光澤<lb/>
更有喜色至京必承恩還來此任其年果重授益州都督<lb/>
貞觀八年太宗聞其名召至九成宮時中書舎人岑文本<lb/>
<pb n="KR3k0012_SBCK_731-3b"/>
令視之天綱日舎人學堂成就眉覆過目文才振於海内<lb/>
頭又生骨猶未大成若得三品恐是損壽之徵文夲官至<lb/>
中書令尋卒其年侍御史張行成馬周同問天綱天綱日<lb/>
馬侍御伏犀貫腦兼有玉枕文背如負物當富貴不可言<lb/>
近古巳來君臣道合罕有如公者公面色赤命門色暗耳<lb/>
後骨不起耳無根只恐非壽者周後位至中書令兼吏部<lb/>
尚書年四十八卒謂行成日公五嶽四瀆成就下亭豊满<lb/>
得官雖晚終居宰輔之地行成後至尚書右僕射天綱相<lb/>
人所中皆此類也申國公高士廉嘗謂日君更作何官天<lb/>
綱日自知相命今年四月盡矣果至是月而卒<lb/>
又日劉仁軌初爲陳倉尉相工袁天綱謂日君相當位隣<lb/>
台輔年將九十後果如其言<lb/>
又曰張憬藏許州長社人少工相術典袁天綱齊名太子<lb/>
<pb n="KR3k0012_SBCK_731-4a"/>
詹事蔣儼年少時常遇憬藏因問緑命憬藏曰公從今二<lb/>
年當得東宫掌兵之官秩未終而免職免職之後厄在三<lb/>
尺土下又經六年據此合是死徵而後當享富貴名位俱<lb/>
盛即又不合中夭至六十一爲蒲州刺史十月三十日午<lb/>
時禄絕儼後皆如其言嘗奉使往高麗𬒳莫離支困於地<lb/>
窖中經六年然後得歸及在蒲州年六十一矣至期召人<lb/>
吏及妻子與之吿別云當死俄而有勑許令致仕左僕射<lb/>
劉仁軌微時嘗與鄉人靖思賢各賫絹贈憬藏以問官緑<lb/>
憬藏謂仁軌曰公居五品要官雖暫解黜終當位極人臣<lb/>
仁軌後自給事中坐事令白衣海東效力固辭思賢之贈<lb/>
曰公當孤獨客死及仁軌爲僕射思賢尙存謂人曰張憬<lb/>
藏相劉僕射則妙矣吾今巳有三子田宅自如豈其言亦<lb/>
有不中也俄而三子相次而死盡貨田宅寄死於所親園<lb/>
<pb n="KR3k0012_SBCK_731-4b"/>
内憬藏相人之妙皆此類竟不仕壽終<lb/>
又曰高智周之少也與來濟郝處俊孫處約同遊㝢于揚<lb/>
州江都人石仲覽傾産以待之嘗引相工視濟等相工日<lb/>
四人皆宰相也而石氏不及見焉然來早貴而末途屯躓<lb/>
髙晚達而最爲壽考夫速登者易顚徐進者少患天之道<lb/>
也仲覽貞觀末爲兵部郎中卒後濟等乃貴皆如相工所<lb/>
言<lb/>
又曰金梁鳯不知何許人也天寶十三載客於河西善相<lb/>
人又言玄象時哥舒翰爲節度使詔入京師裴冕爲祠部<lb/>
郞中知河西留後左武威梁鳯謂冕日玄象有變半年閒<lb/>
有兵起郎中此時當得中丞不拜中丞即得宰相不離天<lb/>
子左右大富貴冕日公乃狂言冕何至此梁鳳日有一日<lb/>
向東京一日入蜀川一日來朔方此時公得相冕懼其言<lb/>
<pb n="KR3k0012_SBCK_731-5a"/>
深謝絶之其後安禄山反南犯洛陽僭稱僞位哥舒翰東<lb/>
守潼關累月奏冕爲御史中丞追赴京冕又誥曰事驗矣<lb/>
冕又問三日之兆梁鳳曰東京日卽自磨滅蜀川日亦不<lb/>
能乆此閒日何轉分明不可說冕志之卽潼關失守玄宗<lb/>
幸蜀肅宗北如靈武冕㑹之勸成策立改元爲至德元年<lb/>
冕果爲中書待郎平章事冕奏之肅宗召拜都水使者梁<lb/>
鳳在河隴謂吕諲日判官骨相亦合得宰相須得一大驚<lb/>
怖卽得諲後至驛責讓驛長榜之驛吏武將性麄猛持弓<lb/>
矢突入射諲再發幾中諲面諲逾牆得免以報梁鳳梁鳳<lb/>
曰此必入相逾年諲以黃門侍郎知政事梁鳳在鳯翔李<lb/>
揆盧允二人同見之俱素服自稱選人梁鳳謂之曰公等<lb/>
並至淸望官那得云無官揆允以實對梁鳳遣二人行謂<lb/>
揆日公從舎人卽入相一年內事謂允日公好卽是吏部<lb/>
<pb n="KR3k0012_SBCK_731-5b"/>
郞中及尅復兩亰揆自中書舎人知吏部侍郎事入爲中<lb/>
書侍郎平章事乃以允爲吏部郞中其驗多此類佯聾以<lb/>
自晦後冕爲右僕射兼御史大夫成都尹劒南節度使有<lb/>
進止令將梁鳳行後病卒<lb/>
後周史日周玄豹者本鄴人少爲僧其師有知人之鑑從<lb/>
遊十餘年苦辛無憚師知其可教遂傳其祕旨旣長還歸<lb/>
俗盧程寄褐嘗遊于燕與同志二人謁焉玄豹退謂鄉人<lb/>
張殷衮日適二君子眀年花發俱爲故人唯彼道士他年<lb/>
甚貴來歲二子果零落於趙魏閒又二十年程登庸於鄴<lb/>
下<lb/>
周書日師曠見太子晉日汝聲淸浮汝色赤火色不壽王<lb/>
子日後三年上賔於帝所汝愼母言殃將及汝師曠歸未<lb/>
及三年吿死者至<lb/>
<pb n="KR3k0012_SBCK_731-6a"/>
孔叢子日魏安釐王問子順日馬回之爲人雖少文鯁亮<lb/>
直有丈夫大節也吾欲以爲相可乎荅日知臣莫若君何<lb/>
有不可至於亮直之節臣未明也聞諸孫卿其爲人也長<lb/>
目而豕視者必體方而心員毎以其法相人千百不失臣<lb/>
見回然甚疑其目王卒用之三月果詐得罪<lb/>
金樓子日宜脩容善許負之術曾正㑹登樓還語人日太<lb/>
尉今年必當不濟時靜惠王尙康勝或以爲不然日行步<lb/>
向前氣韻殊下若其不尓不復言相至其年末靜惠王薨<lb/>
及昭明入朝又云必無嗣立之相俄而昭明薨<lb/>
孫卿子日古者有姑布子卿今世之梁有唐舉相人形狀<lb/>
顔色而知其吉凶世俗稱之相形不如論心論心不如擇<lb/>
術形不勝心心不勝術術正而心從之則形相惡無害爲<lb/>
君子也形相雖善而心術惡無害為小人<lb/>
<pb n="KR3k0012_SBCK_731-6b"/>
符子日楚成王生太子商臣乃召楚之善相者相之楚巫<lb/>
相之巳而言於楚王日子吉矣而王不吉臣聞鴟裊者食<lb/>
母而飛非其子之不吉但其母爲之災今太子非子之不<lb/>
吉伹其王爲之災耳楚王怒而殺之<lb/>
論衡日世人固有身瘠而志立體小而名髙者於聖則否<lb/>
是以堯眉八采舜目重瞳禹耳參漏文王四乳然則世亦<lb/>
有四乳者此則駑馬一毛似驥耳<lb/>
又日宋臣有公孫吕者長七尺而長三尺廣三寸名震天<lb/>
下若此之狀蓋遠代而求非一世之異也使形殊於外道<lb/>
合其中名震天下不亦冝乎語云無愛而戚憂必及之無<lb/>
慶而歡樂必還之此心有先動而神有先知則色有先見<lb/>
也故扁鵲見桓公知其將亡申叔見巫臣知其竊妻而逃<lb/>
也荀子以爲天不知人事邪則周公有風雷之災宋景有<lb/>
<pb n="KR3k0012_SBCK_731-7a"/>
三次之福知人事乎則楚昭有弗榮之應邾文無延期之<lb/>
報由是言之則天道之與相占可知而疑不可而無也<lb/>
太平御覽卷第七百三十一<lb/>
<pb n="KR3k0012_SBCK_731-7b"/>
<pb n="KR3k0012_SBCK_731-7b"/>
</p>
<p>
</p>
  </div>
</body>
</text>
</TEI>
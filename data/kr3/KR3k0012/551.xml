<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_551-1a"/>
太平御覽卷第五百五十一<lb/>
禮儀部三十<lb/>
　　　　　棺<lb/>
周昜繫辭曰古之葬者厚衣之以薪葬之中野不封不樹<lb/>
䘮期無數後世聖人易之以棺椁<lb/>
周禮春官䘮祝曰及祖飾棺乃載遂御凡卿大夫之䘮掌<lb/>
事而斂飾棺<lb/>
禮記檀弓上曰有虞氏瓦棺<hi>始不用薪者虞氏上陶</hi>夏后氏聖周<hi>大熟</hi>
<hi>曰堲燒士治以周於棺</hi>殷人棺椁<hi>棺大也以木爲之言椁大於棺殷人上棺</hi>周人牆置翣<lb/>
<hi>牆栁衣也凡此言後王之制文也</hi>周人以殷人之棺椁葬長殤以夏后氏<lb/>
之堲周葬中殤下殤以有虞氏之瓦棺葬無服之殤<hi>略未成人</hi>
禮記檀弓上曰有子曰夫子制於中都四寸之棺五寸之<lb/>
椁以斯知之不欲速朽也<hi>中都魯邑名孔子嘗爲之宰爲民作此制</hi>
<pb n="KR3k0012_SBCK_551-1b"/>
禮記檀弓上曰天子之棺四重<hi>尚深邃也諸公三重諸侯再重大夫一重士不重</hi>
水兕革棺𬒳之其厚三寸<hi>以水牛兕牛之革以爲棺𬒳革各厚三寸合六寸也此爲一重</hi>
<hi>也</hi>杝棺一<hi>所謂<折 t="33"/>棺也/爾雅曰椵杝</hi>梓棺二<hi>所謂屬與大棺</hi>四者皆周<hi>周匝</hi>棺束<lb/>
縮二衡三袵毎束一<hi>衡亦當爲横袵今小要也</hi>栢椁以端長六尺<hi>以端題湊</hi>
<hi>也其方盖一尺也</hi>
禮記檀弓下曰天子崩虞人致百祀之木可以爲棺椁者<lb/>
斬之<hi>掌山澤之官百祀畿内百縣之祀以爲棺椁斬伐也</hi>
禮記檀弓上后木曰䘮吾聞諸縣子曰夫䘮不可不深長<lb/>
思也<hi>后木魯者孝公子惠伯鞏之後</hi>買棺外内易我死則亦然<lb/>
禮記檀弓下曰陳乾昔寢疾屬其兄弟而命其子尊巳曰<lb/>
如我死則必大爲我棺使吾二婢子夾我<hi>婢子妾也</hi>陳乾昔死<lb/>
其子曰以殉葬非禮也况又同棺乎弗果殺<hi>善尊巳不陷父於不義也</hi>
禮記䘮大記曰君大棺八寸屬六寸椑四寸上大夫大棺<lb/>
<pb n="KR3k0012_SBCK_551-2a"/>
八寸屬六寸下大夫大棺六寸屬四寸士棺六寸<hi>大棺棺之在表</hi>
君裏棺用朱緑用雜金鐟大夫裏棺用玄緑用牛骨鐟士<lb/>
不緑<hi>鐟所以瑑着裏也</hi>君蓋用<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>三祍三束大夫蓋用<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>二祍二<lb/>
束士蓋不用漆二祍二束<hi>用<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>者塗合牝牡中也祍小要</hi>君大夫鬊瓜實<lb/>
于緑中士埋之<hi>緑當爲角聲之設角即謂棺之内也</hi>
禮記外傳曰凡棺之重數從内數向外如席之重也兕革<lb/>
棺一各三寸<hi>内一重有水牛皮次兕皮二者合爲一重都厚六寸</hi>一名椑棺又名櫬<lb/>
<hi>椑者堅如壁櫬者親於身也</hi>杝棺二厚八寸<hi>杝曰椵木在椑棺之外</hi>屬棺三其厚<lb/>
四寸<hi>屬者施杝棺外</hi>大棺四厚六寸<hi>屬棺之列也</hi>屬棺大棺皆用梓也<lb/>
上公去水牛皮<hi>兕皮外有三重也</hi>侯伯巳下去水兕<hi>杝棺外二重</hi>卿大<lb/>
夫唯屬棺與大棺<hi>一重</hi>士不言重唯棺而巳<lb/>
左傳宣上曰鄭人討幽公之亂斵子家之棺<hi>以四年殺君故也斵薄其</hi>
<hi>棺不使從卿禮</hi>
<pb n="KR3k0012_SBCK_551-2b"/>
左傳成上曰宋文公葬椁有四阿棺有翰檜<hi>杜預注曰翰旁飭檜上飭</hi>
<hi>王礼</hi>
左傳襄上曰齊姜薨𥘉穆姜使擇美槚<hi>檟梓之屬</hi>以自爲櫬與<lb/>
頌琴<hi>櫬棺也頌琴琴名猶言雅琴也皆㣲以送納</hi>季文子取以葬君子曰非禮<lb/>
也禮無所逆婦養姑者也虧姑以成婦逆莫大焉<hi>穆姜成公母齊</hi>
<hi>姜成公婦也</hi>
左傳襄上曰定姒薨不殯于廟無櫬不虞<hi>櫬親身棺也季孫以定姒本賤</hi>
<hi>旣無備器議其䘮制欲殯不過廟又不及哭也</hi>匠慶謂季文子曰子爲上卿而小<lb/>
君之䘮不成不終君也<hi>父其母是不終事君之道也</hi>君長誰受其咎𥘉<lb/>
季孫爲巳樹六檟於蒱圃東門之外<hi>蒱圃場圃名矣</hi>匠慶請木季<lb/>
孫曰略匠慶用蒱圃之檟季孫不禦<hi>禦止</hi>
左傳哀上曰趙簡子與鄭戰簡子誓曰志父無罪君實圖<lb/>
之若其有罪絞縊以戮桐棺三寸不設屬辟<hi>屬辟棺之重數王棺四重</hi>
<pb n="KR3k0012_SBCK_551-3a"/>
<hi>君再重大夫一重</hi>素車樸馬<hi>以載/柩</hi>無入于兆<hi>兆葬域</hi>下卿之罰也<lb/>
公羊傳定公匂國君薨正棺於兩楹之間然後即位<lb/>
論語先進曰顔淵死顔路請子之車以爲之椁<hi>欲得賣之以爲顔淵</hi>
<hi>作椁也顔路顔淵之父</hi>子曰才不才亦各言其子也鯉也死有棺而<lb/>
無椁吾不徒行以爲之椁以吾從大夫之後不可徒行也<lb/>
<hi>鯉孔子子伯魚</hi>
家語曰孔子之䘮公西赤掌殯葬焉桐棺四寸栢椁五寸<lb/>
家語曰墨子葬法棺三寸足以朽骨衣三領足以朽肉掘<lb/>
地之深下無漏氣發洩於上襲之以明其所止也<lb/>
說文曰棺關也可以掩屍櫬附身棺也櫝匱也槥櫝也<lb/>
史記曰飛廉生惡來俱以材力事紂武王伐紂并殺惡來<lb/>
時飛廉爲紂使北方還無所報爲壇霍太山而報得石棺<lb/>
銘曰天令處父與發亂賜汝石棺死遂葬霍太山<lb/>
<pb n="KR3k0012_SBCK_551-3b"/>
古史考曰舜作瓦棺湯作木棺<lb/>
漢書曰髙祖下令士卒從軍死者爲槥<hi>服䖍曰槥音衛應劭曰小棺也今謂</hi>
<hi>之櫝</hi>歸其縣縣給衣衾棺葬具<hi>致其尸於家縣官更給衣衾歛</hi>祠以少牢吏<lb/>
親葬<lb/>
漢書曰張湯自殺昆弟欲厚葬湯母曰湯爲大臣𬒳惡言<lb/>
死何厚葬爲載以牛車有棺無椁上聞曰非此母不生此<lb/>
子<lb/>
漢書曰哀帝崩有司奏董賢乃自殺死後其父恭等不悔<lb/>
過乃復以緲畫棺作時之色左蒼龍右白虎上著金銀日<lb/>
月玉衣珠璧至尊無以加<lb/>
漢書曰王莽奏貶丁傳太后號改葬發取璽綬太后以爲<lb/>
旣徃之事不湏發莽固爭之太后詔曰因故棺爲致椁作<lb/>
塜葬旣開傳太后棺臰聞數里<lb/>
<pb n="KR3k0012_SBCK_551-4a"/>
續漢書禮儀志曰王公王貴人皆樟棺朱<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>畫雲氣公特<lb/>
進樟棺黒漆<lb/>
續漢書曰楊震數灱諌爲樊豊等所譛遣歸夲郡震行至<lb/>
城西凡陽亭謂諸子門人曰身死之日以雜木爲棺單𬒳<lb/>
裁足盖形勿歸塜次勿設祭祠因飲酖而卒<lb/>
續漢書曰曹襃在射聲營舎有停棺椁不葬者百餘所襃<lb/>
親自履行愴然爲買空地悉葬其無主者<lb/>
續漢書曰周盤字伯堅年七十三歳朝集諸生講論終日<lb/>
因令其二子曰吾日者夢見先師東里先生與我講於隂<lb/>
堂之奥而長歎豈吾齒之盡乎命終之日桐棺足以周身<lb/>
外椁足以周棺歛刑懸封濯衣幅巾編四寸簡冩堯典一<lb/>
篇并刀筆各一以置棺前示不忘聖道其月望無病忽終<lb/>
學者以爲知命<lb/>
<pb n="KR3k0012_SBCK_551-4b"/>
東觀漢記曰郭鳯字君張善說灾異吉凶占應病先自知<lb/>
死日豫令弟子市棺斂具至其日如言卒<lb/>
東觀漢記曰耿秉薨賜朱棺玉衣<lb/>
東觀漢記曰梁啇薨賜東園朱壽器銀鏤玉匣<lb/>
東觀漢記曰長沙有義士古𥘉遭父䘮未葬隣人火起及<lb/>
𥘉舎棺不可移𥘉冒火伏棺上㑹火滅<lb/>
東觀漢記曰大司徒歐陽歙坐在汝南贓罪死獄中歙掾<lb/>
陳元上書追訟之言甚切至帝乃賜棺木贈　<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>三千疋<lb/>
謝承後漢書曰徐　爲長沙郡將死遺令不受贈<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>一疋<lb/>
私馬賣以買棺<lb/>
謝承後漢書曰和帝追封太后父梁松爲褒親愍侯改殯<lb/>
賜東園畫棺玉匣衣衾而葬之<lb/>
魏志曰李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>等葬董卓於郿并収所焚屍之灰合斂於棺<lb/>
<pb n="KR3k0012_SBCK_551-5a"/>
而葬之是日大風暴雨霆震卓墓水入藏漂其棺木<lb/>
魏志曰宣王討王陵赦罪陵自知罪重試索棺釘以觀大<lb/>
傳意竟給之遂自殺<lb/>
曹操别傳曰操破梁孝王棺収金寳天子聞之哀泣<lb/>
晉書曰夏侯湛將殁遺命小棺薄斂不脩封樹論者謂湛<lb/>
雖生不砥厲名節死則儉約令終是深逹存亡之理也<lb/>
後魏書曰崔光韶誡子孫曰吾兄弟自㓜及老衣服飲食<lb/>
未曽一片不同至於兒女官婚榮利之事未甞不先以推<lb/>
弟弟頃橫禍權作松棺亦可以爲吾作松棺使吾見之<lb/>
南史曰宋光禄大夫劉鎭之年三十許病篤巳辦凶具旣<lb/>
而疾愈因蓄棺以爲壽九十餘乃亡此器方用<lb/>
宋書曰王敬則爲旣陽令𥘉至旣陽縣陸主山下宗侶十<lb/>
餘舡同發敬則舡獨不進乃令入水推之見烏漆棺敬則<lb/>
<pb n="KR3k0012_SBCK_551-5b"/>
呪云若是吉使舡速進吾富貴當改葬爾舡須臾進入縣<lb/>
城収此棺葬之<lb/>
宋書曰袁昻爲豫章内史丁所生母憂去職以䘮還江路<lb/>
風潮暴駭昻乃縛衣着棺誓同沉溺及風止餘舡皆没唯<lb/>
昻舡獲全咸謂精誠所致<lb/>
梁書曰衡陽宣王子簡位郢州刺史卒於官䘮將引柩有<lb/>
聲議者欲開視王妃栁氏曰晉文巳有前例不聞開棺無<lb/>
益亡者之生徒増生者之痛遂止<lb/>
晉公卿禮秩曰諸公及從公薨者賜東園秘器在外都督<lb/>
者給秘器直錢三十萬安平王孚薨給東園温明秘器楊<lb/>
駿誅賜五木棺一具載以官路車<lb/>
三十國春秋曰晉黃門郎殷仲堪遊於江濵見流棺於水<lb/>
乃接焉旬日之中門前之溝忽起爲岸是夕有人通夢於<lb/>
<pb n="KR3k0012_SBCK_551-6a"/>
仲堪自稱徐伯感君之惠無以報仲堪因問門岸爲何祥<lb/>
乎對曰水中之岸其名爲洲君將爲也言終而没<lb/>
唐書曰玄宗開元二十年自東都幸太原至太行坂路隘<lb/>
逢椑車問左右曰車中何物左右奏曰禮天子出則載禆<lb/>
車以從先王之制也上曰焉用此命焚之無椑自此始也<lb/>
莊子曰古之䘮禮貴賤有儀上下有等天子棺椁七重諸<lb/>
侯五重大夫三重士再重墨子獨生不歌死不服桐棺三<lb/>
重而無椁以爲法式<lb/>
愼子曰匠人成棺而無憎於人利在人也死<lb/>
吕氏春秋曰善棺椁所以俻螻蟻也今世俗大亂人主踰<lb/>
侈非爲死者慮亦所以相矜<lb/>
淮南子曰吾生有七尺之形死有一棺之土<lb/>
淮南子曰鬻棺者欲民之疾疫也蓄粟者欲歳之荒飢也<lb/>
<pb n="KR3k0012_SBCK_551-6b"/>
鹽鐵論曰古者瓦棺堲周足以収形骸髮齒而巳及其後<lb/>
桐棺不依桑棺不留今冨者䋠題牆湊中者梓棺楩椁貧<lb/>
者繒囊緹槖<lb/>
風俗通曰葉令王喬天下一玉棺於㕔事前令臣吏試入<lb/>
終不摇喬曰天帝獨欲召我沐浴服飾寢其中盖便立覆<lb/>
宿昔葬於城東縣牛皆流汗<lb/>
風土記曰陽羡縣令袁起生有神靈無疾暴亡殯斂巳竟<lb/>
風雷冥晦失起䘮柩山下居民夜聞山下有數十人晨徃<lb/>
山上見起棺柩俄而潜藏唯有石塚石壇今在<lb/>
神仙傳曰介象爲呉主所徴至武昌連求去不許象言病<lb/>
帝使左右以美梨一奩賜象須臾象死帝殯而埋之以中<lb/>
時死其日晡時到建業以所賜䔧付守苑吏後吏以狀聞<lb/>
即發象棺棺中無所有有奏符<lb/>
<pb n="KR3k0012_SBCK_551-7a"/>
捜神記曰令有縣孫孤城古孤竹君之國也靈帝光和元<lb/>
年遼水中有浮棺人破斫之棺中人語曰我伯夷之弟孤<lb/>
竹君也海水壞我棺椁是以漂汝斫我何爲乃不敢破因<lb/>
爲立祠民有發視者無疾而死<lb/>
捜神記曰北有道人能令人與死人相見其同郡人婦死<lb/>
巳數年聞而徃見之曰願令一見死婦死不恨矣道人曰<lb/>
可然聞鼓聲疾出俄而得見之與婦言語悲喜恩情如生<lb/>
良乆聞鼓音悢悢不能得時出門閇户掩壻壻乃徒岀閇其<lb/>
衣𥚑户間掣絶而去後數歳餘此人死家葬之開塚見婦<lb/>
棺盖下有衣𥚑<hi>悢力尚反</hi>
異苑曰海陵如臯縣東城村邊海岸崩壞一古墓有方頭<lb/>
漆棺以朱題上云百七年墮水元嘉二十載三月墜於懸<lb/>
獻<lb/>
<pb n="KR3k0012_SBCK_551-7b"/>
巴蜀志曰獠夷死即立埋棺不卧設<lb/>
盛弘之荆州記曰冠軍縣東一里有張詹墓魏太和時人<lb/>
也刻碑背曰白楸之棺昜朽之裳銅錢不入瓦器不藏嗟<lb/>
爾後人幸勿我傷自胡石之亂墳墓莫不夷毀此墓元嘉<lb/>
𥘉猶儼然六年大水民飢始𬒳發𥘉開金銀錫銅之器爛<lb/>
然畢俻有二朱<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>棺棺前垂竹薄簾金釘釘之<lb/>
永嘉郡記曰樂成縣石堂水口先時有一<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>棺逆水入溪<lb/>
十餘里便住有靈下人云是方姥甚有靈驗<lb/>
從征記曰劉表塚在髙平郡表子琮擣四方珎香數十石<lb/>
着棺中蘇合消救之香莫不畢俻永嘉中郡人衡熈發其<lb/>
墓表㒵如生香聞數十里熈懼不敢犯<lb/>
陸機大墓賦曰覩洪檟而爲櫘櫘小棺也<lb/>
太平御覽卷第五百五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_062-1a"/>
太平御覽卷第六十二　地部二十七<lb/>
　　涇　渭　霸　滻　豐<lb/>
　　鎬　澇　潏　伊　洛<lb/>
　　瀍　澗　榖　漢　沔<lb/>
　　　　　涇<lb/>
書禹貢曰涇屬渭汭<hi>屬逮也水北曰汭言治水注入渭</hi>
詩曰涇以渭濁湜湜其沚<lb/>
傳曰諸侯之大夫從晉侯伐秦以報櫟之役濟涇而次秦<lb/>
人毒涇上流師人多死<hi>以毒藥投涇水之上流晉師飲之多死</hi>
國語曰恭王遊於涇水上宻康公從三女奔之其母曰必致<lb/>
之於至夫獸三爲羣女三爲粲粲羙之物汝何德以堪之<lb/>
康公弗許一年恭王滅宻<lb/>
史記曰韓聞秦之好興事乃使水工鄭國間說秦令鑿涇<lb/>
<pb n="KR3k0012_SBCK_062-1b"/>
水自中山西抵瓠口爲渠以漑田<lb/>
又曰秦二丗夢白虎嚙左驂殺之卜涇爲崇二丗乃齊望<lb/>
夷宫而欲祀之<lb/>
漢書曰涇雖不在大川之祀以近咸陽得比大川之祀<lb/>
又曰太始二年趙中大夫白公<hi>鄭德曰白姓公爵時人多相謂爲公</hi>復秦穿<lb/>
渠因名白渠民得其饒歌之曰田于河所池陽谷口鄭國<lb/>
在前白公起後舉鍤爲雲決渠爲雨涇水一石其泥數斗<lb/>
且漑且糞<hi>如淳曰水停淤可以當糞</hi>長我禾黍衣食京師億萬之口<lb/>
益部耆舊傳漢武祀甘泉至涇橋有女子浴於涇水乳長<lb/>
七尺怪遣問之女曰帝後第七車知我時侍中張寛在第<lb/>
七車對曰天星主祭祀齋戒不㓗則女人見<lb/>
水經注曰涇水導源安定朝郍縣西笄頭山秦始皇廵地<lb/>
西出笄頭山即是山也蓋大隴之異名<lb/>
<pb n="KR3k0012_SBCK_062-2a"/>
　　　　　渭<lb/>
詩曰我送舅氏于渭之陽<lb/>
史記曰秦武王三年渭水赤三日昭王十四年又赤三日<lb/>
洪範五行傳曰赤者火色盖亦以火沴水也渭水秦大川<lb/>
也隂陽亂秦用嚴刑敗亂之象<lb/>
史記曰西伯獵遇太公渭之陽與語大恱<lb/>
漢書曰武帝元光六年春穿漕渠通渭<lb/>
山海經曰渭水出鳥䑕同穴山東注河入華隂北<hi>鳥䑕同穴山今</hi>
<hi>在隴西首陽縣渭水出其東經南安天水略陽扶風始平京兆至弘農華隂縣入河也</hi>
三輔黄圖曰始皇兼天下都咸陽渭水貫都以象天漢<lb/>
水經注曰渭水中舊有忖留神象此神甞與魯班語班令<lb/>
其人出忖留曰我貌醜卿善圖物容我不能出班於是拱<lb/>
手與言曰出頭見我忖留乃出首班於是以脚畫地忖留<lb/>
<pb n="KR3k0012_SBCK_062-2b"/>
覺之便還没水故置其象於水中唯背以上立水上<lb/>
三輔决録曰項中山飲馬渭水日與三錢以償之<lb/>
列子曰夸父逐日渴飲渭水不足乃渴死<lb/>
淮南子曰渭水多力冝黍<lb/>
　　　　　霸<lb/>
水經注曰霸者水上地名也水東合滻水過白鹿原至秦<lb/>
虎圈北入渭<lb/>
漢書地理志曰霸水出藍田谷古曰滋水秦穆公更名霸<lb/>
水以彰霸功<lb/>
漢書曰漢王元年十月至霸上秦王子嬰降<lb/>
　　　　　滻<lb/>
水經注曰滻水出京兆藍田谷北入于霸<lb/>
地理志曰滻水出南陵縣之藍田谷西北流與一水合水<lb/>
<pb n="KR3k0012_SBCK_062-3a"/>
出西南莽谷東北流注滻水水又北歴藍田川北流注于<lb/>
霸水又云滻水北至霸陵入霸水也<lb/>
兩京記曰西京東市平凖署東隅有放生池分滻水渠自<lb/>
道政坊東城西流注之俗號海地<lb/>
又曰滻水西岸有阪舊名滻阪隋文帝惡阪之名改名長<lb/>
樂坡<lb/>
　　　　　豐<lb/>
漢書地理志曰<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮旣從豐水逌同顔師古注曰豐水出<lb/>
鄠之南山言沮水旣從入渭豐水亦同來也<lb/>
水經注曰渭水東與豐水㑹短隂山無他髙山異蠻唯原<lb/>
阜石墽而巳水上舊有便門橋<lb/>
毛詩文王有聲曰豐水有芭武王豈不仕貽厥孫謀以燕<lb/>
翼子<lb/>
<pb n="KR3k0012_SBCK_062-3b"/>
文子曰老子云豐水之深十仞而不受塵垢金䥫在中形<lb/>
見於外<lb/>
　　　　　鎬<lb/>
水經注曰鎬水上承鎬池於昆明池北周武王之所都也<lb/>
故詩云考卜維王宅是鎬京維龜正之武王承之鎬水又<lb/>
北流與滮池合又北經清冷臺西逕慈石門注于渭鄭玄<lb/>
曰豐鎬之間水北流也<lb/>
　　　　　澇<lb/>
說文曰澇水出扶風鄠北入渭<lb/>
山海經曰牛首之山澇水出焉西注於潏水多飛魚<lb/>
　　　　　潏<lb/>
字林曰潏水出杜陵縣<lb/>
水經注曰漓水上承皇子陂水逕漸臺東入渭亦名沈水<lb/>
<pb n="KR3k0012_SBCK_062-4a"/>
又名髙都水漢王氏五侯大治池宅引髙都水入長安城<lb/>
故百姓歌之曰五侯𥘉起曲陽最怒決壞髙都竟連五杜<lb/>
土山漸臺象西白虎是也<lb/>
　　　　　伊<lb/>
水經曰伊水出南陽縣西荀渠山<lb/>
左傳僖中曰𥘉平王東遷也辛有適伊川<hi>杜預注曰辛有周大夫也</hi>見<lb/>
𬒳髮而祭於野者曰不及百年此其戎乎<lb/>
山海經曰獨蘇之山伊水出焉東流注於洛<hi>今伊水出上洛廬氏縣熊</hi>
<hi>耳山東北至河南洛陽縣入洛</hi>
戴延之西征記曰伊水上源經新城陸渾二縣男女無少<lb/>
長皆病癭俗云水土所致伊水不可飲也<lb/>
吕氏春秋曰有莘氏女子採桑得嬰兒桑中其母居伊水<lb/>
上故命之曰伊尹<hi>伊尹母化爲空桑</hi>
<pb n="KR3k0012_SBCK_062-4b"/>
　　　　　洛<lb/>
水經注曰洛水出京兆上洛縣護舉山<lb/>
地理志洛水出冡嶺山<lb/>
易上繫曰洛出書聖人則之<lb/>
易乹鑿度曰王者盛德之應洛水先温九日乃寒五日變<lb/>
爲五色<lb/>
又曰帝王將起河洛龍見察其首黒者人正白者地正赤<lb/>
者天<lb/>
尚書禹貢曰導洛自熊耳<hi>在冝陽之西也</hi>東北㑹于澗<graphic n="KR2838" url="https://raw.githubusercontent.com/kanripo/KR-Gaiji/master/images/KR2838.png" mimeType="image/png"/>
                    <hi>㑹于河南城南</hi>
又東㑹于伊<hi>合于洛陽之南</hi>又東北入于河<hi>合于鞏之東也</hi>
尚書中候曰武王沉璧于河禮畢退至日旰榮光幕河青<lb/>
雲浮洛<lb/>
毛詩曰瞻彼洛矣維水泱泱<lb/>
<pb n="KR3k0012_SBCK_062-5a"/>
春秋說題辭曰洛出熊耳山雒之爲言繹也繹其燿也<hi>宋均</hi>
<hi>注曰水光燿也</hi>
國語曰靈王二十二年榖洛鬪將毀宫室王欲壅之太子<lb/>
晉曰夫山土之聚也藪物之歸也川氣之導也澤水之鍾<lb/>
也夫水聚於髙歸於下今吾執政無乃實有所僻而滑夫<lb/>
二川之神王卒壅之王室大亂<lb/>
又曰伊洛竭而夏亡河竭而啇亡<lb/>
漢書曰武帝穿渠引洛水岸遂崩乃鑿井深四十餘丈徃<lb/>
徃爲井井下相通行水<lb/>
謝承後漢書曰沛國陳宣建武十年雒水出造津城門或<lb/>
欲築塞之宣諌曰昔王尊正身金堤水退况聖主耶言未<lb/>
絶而水去<lb/>
水經注曰昔黄帝之時天大霧三日帝遊洛水之上見大<lb/>
<pb n="KR3k0012_SBCK_062-5b"/>
魚殺五牲以醮之天乃甚雨七日七夜魚流始得圗書<lb/>
魏略曰漢火行忌水故洛去水而加焉<lb/>
山海經云秦買之山洛水出焉東注於河其中有藻玉<lb/>
述征記曰洛水底有礜石故上無水<lb/>
　　　　　瀍<lb/>
水經曰瀍水出河南榖城縣北出東與千金渠合又東過<lb/>
偃師入于洛<lb/>
　　　　　澗<lb/>
水經曰澗水出新安縣南白石山東南入于洛<lb/>
又曰三輔决録注云馬氏兄弟五人共居澗榖二水之交<lb/>
作五門客舎因舎以爲名今在河南西四十里以山海經<lb/>
推校里數不殊仲治所記水㑹尚有故居處斯則澗水也<lb/>
即周書所謂我乃卜澗水東言是水也<lb/>
<pb n="KR3k0012_SBCK_062-6a"/>
　　　　　榖<lb/>
水經曰榖水出弘農澠池縣南嶓冡林榖陽谷也<lb/>
山海經曰愽山之西有林焉曰嶓冡榖水出焉東流注于<lb/>
洛其中多㻒玉今榖水出于崤東馬頭山榖陽谷東北流<lb/>
歷澠池川<lb/>
韋昭國語注曰洛水在城南榖水在王城北東入于瀍靈<lb/>
王時榖水盛出於王城西而南流合於洛兩水相格有似<lb/>
于鬪而毀王城西南也<lb/>
　　　　　漢沔<lb/>
尚書禹貢曰江漢朝宗于海也<lb/>
詩曰漢廣德廣所及也文王之化𬒳于南國美化行乎江<lb/>
漢之域〇又曰滔滔江漢南國之紀<lb/>
又曰南有喬木不可休息漢有游女不可求思<lb/>
<pb n="KR3k0012_SBCK_062-6b"/>
左傳曰蔡昭侯爲兩珮與兩裘以如楚獻一珮一裘於昭<lb/>
王子常欲之不與三年止之蔡侯歸及漢執玉而沉曰余<lb/>
所濟漢而南者有若大川<lb/>
又曰楚國方域以爲城漢水以爲池<lb/>
又曰吴師伐郢楚子常濟漢而陣自小別至于大別<lb/>
蜀志少府王謀等上言前襄陽男子張嘉王休獻玉璽璽<lb/>
潜漢水於深淵暉景燭曜璽光徹天<lb/>
孫巖宋書曰漢中城固縣漢水岸際有異聲如雷俄頃岸<lb/>
崩有銅鐘十二出自潜壤體制旣精扣之清響<lb/>
韓詩曰鄭交甫過漢臯遇二女妖服珮兩珠交甫與之言<lb/>
曰願請子之珮二女解珮與交甫而懷之去十歩探之則<lb/>
亡矣廻顧二女亦即亡矣<lb/>
水經注及山海經注云漢水出隴坻道縣嶓冡山𥘉名漾<lb/>
<pb n="KR3k0012_SBCK_062-7a"/>
水東流至武都沮縣始爲漢水東南至葭萌與羗水合至<lb/>
江夏安陸縣名沔水故有漢沔水之名<hi>即周昭王溺於此豦</hi>又東至<lb/>
竟陵合滄浪之水<hi>即屈原遇漁父䖏</hi>又東過三澨水觸大別山南<lb/>
而入江也<hi>庾仲雍漢水記曰漢水出廣漢漾水出隴西東流至武都而與漢水合沔水出武都沮縣尔與</hi>
<hi>漢水相合</hi>又東爲滄浪之水過三澨至于大別南入于江東匯<lb/>
澤爲彭蠡東爲北江入于海是也<hi>匯迴也音胡賄反言漢水合大江廻流入彭蠡</hi>
<hi>澤東北至南徐州名爲北江而入海</hi>
又曰沔水東經萬山北山下有潭中有杜元凱碑元凱好<lb/>
尚後名作兩碑並述已功一碑立峴山一碑沉此潭中曰<lb/>
千載之後何知不深谷爲陵也<lb/>
又曰漢東經西城縣故城爲鱣湍洪波漭盪漰浪雲頽古<lb/>
者舊言有鱣魚奮鬐望濤直上至此曝鰓因以名鱣湍焉<lb/>
又曰漢水經西城縣故城南又東爲龍泉泉上有胡鼻山<lb/>
<pb n="KR3k0012_SBCK_062-7b"/>
石類胡人鼻故也下臨龍井渚泉深數丈<lb/>
盛弘之荆州記曰沔水隈潭極深先有蛟爲害鄧遐爲襄<lb/>
陽太守拔劒入水蛟繞其足遐自揮劒截蛟數叚流血丹<lb/>
水勇冠當時於後遂無蛟患<lb/>
又曰荆藴玉以潤其區漢含珠而清其域〇梁州記曰漢<lb/>
水發源隴西氐道縣之嶓冡山東至于夏口合江綿帶四<lb/>
州之城經塗五千餘里謂之沔水<lb/>
水經曰沔水出武都沮<hi>縣東狼谷</hi>中注曰一名沮水以其𥘉出<lb/>
沮洳然也<lb/>
淮南子曰漢水重安而冝竹箭<lb/>
太平御覽卷第六十二<lb/>
</p>
<p>
</p>
  </div>
</body>
</text>
</TEI>
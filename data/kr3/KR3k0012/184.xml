<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_184-1a"/>
太平御覽卷第一百八十四<lb/>
　居處部十二<lb/>
　　　户　樞　關　鑰　闈<lb/>
　　　閨　閤　閣　簃　闥<lb/>
　　　　　户<lb/>
釋名曰户護也所以謹護閉塞也<lb/>
說文曰半門曰户<lb/>
易豐卦窺其户閴其無人<lb/>
毛詩鴻鴈斯干曰築室百堵西南其户<lb/>
大戴禮曰隋武子户之銘曰夫難得而易失又夏小正曰<lb/>
七月漢案户漢天漢也案户者直户也言正南北也<lb/>
禮記曲禮上曰户外有二屨言聞則入言不聞則不入將<lb/>
入户視必下入户奉扄視瞻母囬<hi>不于掩人之私</hi>户開亦開户闔<lb/>
<pb n="KR3k0012_SBCK_184-1b"/>
亦闔有後入者闔而勿遂<lb/>
又禮運曰大道之行外户而不閇是謂大同<lb/>
又王藻曰君子之居恒當户<hi>自明</hi>
又月令曰孟春其祀户祭先脾陽氣出祀之於户也<lb/>
論語曰子曰誰能岀不由户者何莫由斯道也<lb/>
史記田嬰賤妾有子名文五月五日生嬰告其母勿令舉<lb/>
妾竊舉之及嬰見文怒曰五月之子長與户齊不利其父<lb/>
母文頓首曰人生受命于天乎受命于户乎如受命于户<lb/>
則髙其户誰能至者嬰歎曰子休矣<lb/>
後漢龐叅爲漢陽太守郡人任棠者有竒節隠居教授叅到<lb/>
先候之棠不與言但以薤一大夲水一盞致於屏前自抱<lb/>
孫兒伏於户下主簿白以爲琚叅思其微意良乆曰棠是<lb/>
欲曉太守也水者欲吾清也拔大薤夲欲吾擊強宗也抱<lb/>
<pb n="KR3k0012_SBCK_184-2a"/>
兒當户欲吾開門恤孤也於是歎息而還叅在職果能抑<lb/>
強扶弱以惠政得人<lb/>
又曰魏應字君伯任城人也少好學建武𥘉詣博士受業<lb/>
習魯詩閇户誦習不交僚友京師稱之<lb/>
又曰魯恭十五及弟丕俱居大學習魯詩<hi>魯申公詩</hi>閉户講誦<lb/>
絶人間事兄弟俱爲諸儒所稱學士爭歸之<lb/>
晉書羊祐傳襄陽百姓於峴山祜平生遊憇之所建碑立<lb/>
廟歳時饗祭焉望其碑者莫不流涕杜預因名爲墯淚碑<lb/>
荆州人爲祜諱名屋室皆以門爲稱改户曹爲詞曹也<lb/>
老子曰不出户知天下<lb/>
莊子曰原憲居魯蓬户不完桑以爲樞也<lb/>
慎子曰天明不憂人之闇雖不憂闇也闕户牖必取以明<lb/>
焉<lb/>
<pb n="KR3k0012_SBCK_184-2b"/>
淮南子曰使鬼神玄化則不待户牖而行若循虚而出入<lb/>
則亦無履也夫户牖者風氣所從往來也而風氣者隂陽<lb/>
之户牖者也離者必病<hi>離遭</hi>故託鬼神以戒之<lb/>
又曰百星之明不若一月之光十牖畢開不若一户之明<lb/>
楊子法言曰山徑之蹊不可勝由矣向牆之户不可勝入<lb/>
矣曰惡由入曰孔氏曰孔氏者户也曰子户乎曰我户哉吾<lb/>
獨有不户者矣<hi>惡大不由聖人之道者也</hi>
三輔黄圖曰明堂有三十六户法極隂之變數<lb/>
束晢發蒙記曰治户傷孕婦<lb/>
楚國先賢傳曰孫敬入學閉户牖精力過人太學號曰閉<lb/>
户先生<lb/>
語林曰大將軍丞相諸人在此時閉户共爲謀身之計王<lb/>
曠世弘來在户外諸人不容之曠乃剔壁闚之曰天下大<lb/>
<pb n="KR3k0012_SBCK_184-3a"/>
亂諸君欲何所圖謀將欲告官遽而内之遂建江左之䇿<lb/>
神異經曰東南有石井焉上二石闕東南面上有榜着闕<lb/>
題曰地户<lb/>
列士傳曰吴王闔閭畏王僚之子慶忌作石室銅户以備<lb/>
之<lb/>
太公金匱户之書曰出畏之入懼之也<lb/>
解道虎齊記曰巢父城北十五里石户聖人去轉欲閇今<lb/>
裁廣數寸窺屋裏方二丈<lb/>
論衡曰燕王生明光宫所卧處三户盡閉使二十人開不<lb/>
得〇越地傳曰勾踐宫有百户<lb/>
列仙傳曰方回堯時隱人食雲母夏桀時爲人所閉於宫<lb/>
中從求道因化得去印封其户時人曰得方回一丸泥閇<lb/>
户不可開<lb/>
<pb n="KR3k0012_SBCK_184-3b"/>
　　　　　樞<lb/>
爾雅曰樞謂之椳<hi>郭璞注曰門户屝樞也孫炎曰門户扇樞開可依蔽爲提也</hi>
說文曰門樞謂之椳<lb/>
魏志華佗曰户樞不朽<lb/>
潜夫論曰貴戚懼家之不吉而聚爲令名懼之不堅而爲<lb/>
作鐵樞卒其所敗者非禁忌少門樞朽也苦崇貨財而行<lb/>
驕僣失民心耳<hi>事具門部</hi>
傳子曰漢武世王侯觀殿重階金樞紫墀<lb/>
李陵詩曰明月照户樞想見餘光輝<lb/>
文選詩曰秦地天下樞八方溱賢才<lb/>
尚書顧命曰四人綦弁執戈上刃夾兩階戺<hi>孔安國曰綦文鹿子皮弁</hi>
<hi>亦土也堂廉曰戺土所立處</hi>
爾雅曰樞逹北方謂之落時落時謂之戺<hi>郭璞曰門特樞者或達北隱以</hi>
<pb n="KR3k0012_SBCK_184-4a"/>
<hi>爲固</hi>
三秦記曰明光殿以金爲戺<lb/>
　　　　　關<lb/>
易復卦曰先王以至日閇關啇旅不行后不省方<lb/>
焦貢易林曰大畜之乾金柱鐵關堅固衛災君子居之居<lb/>
當憂居<lb/>
左傳襄四年季孫攻臧紇斬鹿門之關以出奔邾<hi>杜預曰魯南城</hi>
<hi>東門</hi>
方言曰關而東陳楚之間户籥<lb/>
老子曰善閉無關<lb/>
史記曰侯嬴謂魏公子曰嬴乃夷門抱關者<lb/>
又漢書王仲翁謂蕭望之曰不肯録録反抱關爲<hi>錄疑循常也</hi>
魯連子曰魯連先生見孟甞君於杏堂之門孟甞君曰吾<lb/>
<pb n="KR3k0012_SBCK_184-4b"/>
聞先生有勢數可得聞乎連曰勢數者譬若門關舉之而<lb/>
便則可以一指持中而舉之非便則兩手不關非益加重<lb/>
兩手非加罷也彼所起者非舉勢也彼可舉然後舉之所<lb/>
謂勢數<lb/>
　　　　　鑰<lb/>
周禮地官曰司門掌授管鍵以啓閉國門<hi>鄭司農云鍵爲壯也</hi>
方言曰關西謂之鑰<lb/>
何承天纂文曰壯出鑰者也人作鑰子鑰母非也<lb/>
東宫舊事曰守鑰四人對畨上下<hi>東宮門鑰在中庶子坊</hi>
太公金匱鑰之書曰昏慎守深察訛也<lb/>
風俗通曰鑰施懸魚翳伏淵源欲令揵閉如此<lb/>
　　　　　闈<lb/>
爾雅曰宫中門謂之闈<lb/>
<pb n="KR3k0012_SBCK_184-5a"/>
周禮考工記曰闈門容小扃<lb/>
蔡邕明堂月令語曰明堂之門北門稱闈<lb/>
　　　　　閨<lb/>
爾雅曰闈小者謂之閨<lb/>
說文曰閨持主户也上圎下方有似於圭<lb/>
文選曰閨中風暖<lb/>
　　　　　閤<lb/>
說文曰閤門傍户也<lb/>
爾雅曰小閨謂之閤<lb/>
史記曰汲黯爲東海太守以清静爲政黯多病卧閤内不<lb/>
出歳餘東海大治<lb/>
漢書曰公孫弘爲丞相起客館開東閤以延賢人<lb/>
又曰田延年盗三千萬即閉閤獨居偏袒持刀東西歩數<lb/>
<pb n="KR3k0012_SBCK_184-5b"/>
　使者召延年詣廷尉聞鼔聲自刎死<lb/>
漢書曰左馮翊韓延壽行縣之髙陵有昆弟相與訟田延<lb/>
夀耻不能明教化因入傳舎閉閤思過訟者自髠肉袒謝<lb/>
之<lb/>
宋書曰孝武宴朝賢張暢何偃並在坐偃因醉曰張暢固<lb/>
是竒才同義宣作賊亦能無咎非才何以致此暢乃厲聲<lb/>
曰太𥘉之時誰黄其閤帝曰何事相苦𥘉元凶時偃父尚<lb/>
之爲元凶司空義師至新林門生皆逃尚之父子與婢妾共<lb/>
洗黄閤故暢譏之<lb/>
晉宫閤名曰洛陽宫有金光閤清陽閤朱明閤承休閤安<lb/>
樂閤白藏閤顯仁閤崇明閤章徳閤飛雲閤安世閤長安<lb/>
閤長安有東明閤西華閤紫闥閤<lb/>
傳玄歌詩曰我家近宮掖易知復難忘黄金爲閤門白玉<lb/>
<pb n="KR3k0012_SBCK_184-6a"/>
爲殿堂<lb/>
晉宫閤名曰洛陽有金光閤文成閤明度閤飛雲閤安世<lb/>
閤長安有東明閤西華閤紫闥閤<lb/>
宋志三公黄閤前史無其義按禮記士韠與天子同公侯<lb/>
大夫則異鄭注云賤與君同不嫌也夫朱門洞開當陽之<lb/>
正色也三公與天子禮秩相亞故黄其閤以示嫌不敢近<lb/>
天子也且漢制云爾<lb/>
　　　　　閣<lb/>
周書作雒曰凡五宫堂咸有深閣<lb/>
韓詩外傳曰黄帝時鳯皇集東園止於阿閣棲梧桐食竹<lb/>
實終身不去<lb/>
禮記内則曰大夫七十而閣天子之閣左逹五右逹五<hi>鄭玄</hi>
<hi>注曰閣以板爲之藏食物也王者三牲肉及魚腊</hi>
<pb n="KR3k0012_SBCK_184-6b"/>
廣雅曰棧閣也<lb/>
漢書曰甘露中五經諸儒雜論於石渠閣<lb/>
又楊雄傳曰王莽時雄校書天禄閣上治獄使者來欲収<lb/>
雄雄恐不免乃從閣上自投幾死莽聞之曰雄素不與事<lb/>
何故在此間請問其故廼劉愔子棻甞從雄學作竒字雄<lb/>
不知情有詔勿問然京師爲語曰惟寂惟寞自投于閣<lb/>
後漢楊級上言宣帝博徴群儒論定五經於石渠閣方今<lb/>
天下少事學者得成其業而章句之徒破壞大體冝如石<lb/>
渠故事永爲後世法於是詔諸儒於白虎觀論考同異焉<lb/>
陳書曰至德二年後主於光昭殿起臨春結綺望仙等三<lb/>
閣長數丈並數十間其䆫牖户壁皆以懸柏欄檻之類並<lb/>
以沉檀香木爲之又飾以金玉間以珠翆外施珠簾内有<lb/>
寳帳其服玩之屬瑰寳珎異皆近古所未有每微風暫動<lb/>
<pb n="KR3k0012_SBCK_184-7a"/>
香聞數里朝日𥘉照光映後庭其下積石爲山引水爲池<lb/>
植以竒樹雜以花藥後主自居臨春閣貴妃居結綺閣龔<lb/>
孔二貴嬪居望仙閣並複道交相往來<lb/>
五代史朱梁傳曰宰相柳璨奏西京舊有凌煙閣圖畫國<lb/>
𥘉功臣今遷幸東都比未崇建四鎮副元帥梁王勲業冠<lb/>
古請近新凌煙閣別創一閣圖畫梁王以旌徳業詔曰魏<lb/>
賞彭陽之功別創紀勲之觀齊旌泗水之績乃崇嘉德之<lb/>
樓式示新䂓爰從舊典冝令所同於皇城内擇善地别造<lb/>
凌煙閣圖冩賜名曰天祐旌功之閣<lb/>
戰國筞曰田單棧道木閣以迎齊襄王及后於城陽山反<lb/>
之國<lb/>
楚漢春秋曰項王爲髙閣置太公於上告漢王曰今不急<lb/>
下吾烹太公漢王曰吾與項王約爲兄弟吾翁即汝翁若<lb/>
<pb n="KR3k0012_SBCK_184-7b"/>
烹汝翁幸分我一杯羮<lb/>
三輔舊事曰秦二世欲起凌雲閣與南山齊<lb/>
漢宫殿䟽曰天禄閣騏驎閣蕭何造以藏袐書畫賢臣凌<lb/>
雲閣秦二世造<lb/>
洛陽宫殿簿曰髙平觀南行至淸覽觀髙閣六十四間脩<lb/>
齡觀南行至臨啇觀髙閣五十五間太極殿前南行仰閣<lb/>
三百二十八間南上惣章觀閣十三間東上凌雲臺閣十<lb/>
一間永寜宫連閣二百八十六間十二間連閣上下數見<lb/>
親觀差閣九間<lb/>
洛陽地記曰雲臺髙閣十四間乗風觀髙閣十二間<lb/>
丹陽記曰漢魏殿觀多以複道相通故洛宫之閣七百餘<lb/>
間<lb/>
三輔故事曰天禄閣石渠閣在大殿北以閣祕書又畫賢<lb/>
<pb n="KR3k0012_SBCK_184-8a"/>
臣象凡十一人霍光第一蘇武第十二<lb/>
尸子曰泰山之中有神房阿閣<lb/>
物理論曰故人之任孕者惣其名籍上之天府天子立金<lb/>
匱玉閣命司録以監省之<lb/>
西京記曰西京大明正中含元殿殿東西翔鸞棲鳯閣下<lb/>
肺石登聞皷左右龍尾道<lb/>
東京記曰紫微宫有臨波閣閶闔閣<lb/>
班固西都賦曰周廬千列徼道綺錯輦輅經營蘭除飛閣<lb/>
張衡西京賦曰鈎陳之外閣道穹隆屬長樂與明光徑北<lb/>
通乎桂宫<lb/>
葛龔反遂𥘉賦曰考天文於蘭閣覽羣言於石渠<lb/>
古詩曰交䟽結綺䆫阿閣三重階<lb/>
陸機樂府詩曰昌門何峨峨飛閣跨通波<lb/>
<pb n="KR3k0012_SBCK_184-8b"/>
崔琦七蠲曰紫閣青宫綺錯相連<lb/>
東京賦曰飛閣神行<lb/>
南都賦曰連閣煥其相輝<lb/>
上林賦曰重座曲閣<lb/>
陸機表云登三閣注三閣謂祕書郎掌内外三閣經書<lb/>
鮑昭詩觀霞登綵閣<lb/>
蜀都賦曰行陽城之延閣注延長也<lb/>
江淹表云府之延閣注延閣書府也<lb/>
天台賦曰朱閣玲瓏於雲間<lb/>
陸機詩曰飛閣纓虹帶<lb/>
張景陽七命翆觀岑青彫閣霞連<lb/>
謝玄暉詩曰㝷雲陟累樹隨山望茵閣<lb/>
楚辭曰蘭閣兮黄樓<lb/>
<pb n="KR3k0012_SBCK_184-9a"/>
古詩曰層閣肅天居<lb/>
　　　　　簃<hi>音馳又音移</hi>
爾雅曰連閣謂之簃<hi>郭璞注曰堂樓閣連小屋今呼之簃蹰連觀也</hi>
通俗文連閣曰簃<lb/>
　　　　　闥<lb/>
東觀漢記曰帝詔馬嚴留仁壽闥與校書杜撫班固定建<lb/>
武注記<lb/>
晉宫閣名曰洛陽宫有崇陽闥延明闥通明闥脩雲闥通<lb/>
福闥徴音闥承休闥玄明闥玄暉闥崇禮闥白藏闥<lb/>
太平御覽卷第一百八十四<lb/>
<pb n="KR3k0012_SBCK_184-9b"/>
</p>
<p>
</p>
  </div>
</body>
</text>
</TEI>
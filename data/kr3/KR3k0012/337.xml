<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_337-1a"/>
太平御覽卷第三百三十七<lb/>
　　兵部六十八<lb/>
　　　　攻具下　旝　鹿角<lb/>
　　　　箛槍　弋<lb/>
　　　　　攻具下<lb/>
通典衛公兵法攻城戰具篇曰作四輪車上以繩爲脊生<lb/>
牛皮蒙之下可藏十人填隍推<hi>土回切</hi>之直抵城下可以攻<lb/>
掘金火木石所不能敗謂之轒輼車<hi>凢力有餘者攻先絶諸國之交使無外救</hi>
<hi>粮多而人少攻而勿圍粮少而人多圍而勿攻</hi>
又曰以大木爲牀下置六輪上立雙牙牙有檢梯節長丈<lb/>
二尺有四桄<hi>音光</hi>桄相去三尺勢微曲遞牙相檢飛於雲間<lb/>
以窺城中有上城梯首冠雙轆轤枕城而上謂之飛雲梯<lb/>
又曰大木爲牀下安四獨輪床上建雙陛間撗括中立獨<lb/>
<pb n="KR3k0012_SBCK_337-1b"/>
竿首如桔槹狀其竿髙下長短大小以城爲凖竿首以窠<lb/>
盛石大小多少隨力所制人挽其端投之其推轉逐便而<lb/>
用之亦可埋脚著地而用其旋風四脚亦隨事而用之謂<lb/>
之抛車<lb/>
又曰作轉軸車車上定十二石弩以䥫鈎縄連轉車行軸<lb/>
轉引弩持滿弦挂牙上弩爲七衢中衢大箭一鏃刄長七<lb/>
寸廣五寸箭簳長三尺圍五寸以鐵鍱<hi>音業</hi>爲羽左右各三<lb/>
箭次小於中箭其牙一發諸箭齊起及七百歩所中城壘<lb/>
無不摧隕樓櫓亦顚墜謂之車弩<lb/>
又曰以木爲脊長一丈徑一尺五寸下安六脚下闊而上<lb/>
尖髙七尺内可容六人以濕牛皮蒙之人蔽其下舁直抵<lb/>
城下木石鐵火所不能敗用攻其城謂之尖頭木驢<lb/>
又曰於城外起土爲山乗城而上古謂之土山今之壘道<lb/>
<pb n="KR3k0012_SBCK_337-2a"/>
用生牛皮作小屋并四面蒙之屋中置運土人以防攻擊<lb/>
者<hi>土山則孫子所謂距閩</hi>鑿地爲道行於城下用攻其城徃徃建柱<lb/>
積薪於柱間而燒之柱折城摧謂之地道<lb/>
又曰以八輪車上樹髙竿竿上安轆轤以䋲挽板屋上竿<lb/>
首以窺城中版屋方四尺髙五尺有十二孔四面列布車<lb/>
可進退圜城而行於營中逺視亦謂之巢車如鳥之巢即<lb/>
今之版屋也以版爲慢立桔橰於四輪車上懸幔逼城堞<lb/>
間使趫捷者<hi>大白隂經曰使趫卒蔽之</hi>蟻附而上矢石所不能及謂之<lb/>
木幔<lb/>
又守城篇曰禽滑釐問墨翟守城之具墨翟荅以五六十<lb/>
事皆煩冗不便於用其後韋孝窺守晉州羊偘守臺城皆<lb/>
約封胡子伎巧之術法古不妙非合今之用也今述所便<lb/>
於事者如後渭浚湟<hi>深池</hi>増城<hi>修/堞</hi>懸門<hi>懸板爲重門也</hi>
<pb n="KR3k0012_SBCK_337-2b"/>
又曰突門於城中對敵營自鑿城内爲闇門多少臨事令<lb/>
五六寸勿穿或於中夜或於敵𥘉來營列未定精騎從突<lb/>
門躍出擊其無俻襲其不意<lb/>
又曰塗扇以泥塗城門扇厚可三寸俻火<lb/>
又曰鑿門爲敵所逼門先自鑿門扇爲數十孔出強弩射<lb/>
之長矛刺之則敵不得近門<lb/>
又曰塗棧以泥塗門上木棧厚可五寸俻火<lb/>
又曰轉關橋一梁爲橋梁端着撗括去其橋轉人馬不得<lb/>
渡皆傾水中秦用此橋而殺燕丹<lb/>
又曰積石備抛石大小隨事<lb/>
又曰樓櫓却敵上建候樓以板爲之跳出爲櫓笓籬戰隔於<lb/>
女墻上跳出椓去墻三尺内着撗括㧻端安轄以荆柳編<lb/>
爲之長一丈闊五尺懸椓端用遮矢石<lb/>
<pb n="KR3k0012_SBCK_337-3a"/>
又曰布㡢以複布爲幄以弱竿懸挂於女墻外去墻外七<lb/>
八尺以折抛石之勢矢石不復及墻<lb/>
又曰木弩以黄連桑柘爲弩弓長一丈二尺徑七寸兩弰<lb/>
二寸以絞車張之大矢一發聲如雷吼敗隊之卒<lb/>
又曰鷰尾炬縛葦草爲炬尾分爲兩歧如鷰尾狀以油臈<lb/>
灌之加火從城墜下便騎木驢而燒之<lb/>
又曰松明以木明燒之夜以鐵鏁縋下廵城照敵人乗城<lb/>
而上<lb/>
又曰脂油燭炬燃燈秉燭於城中四衢要路門户晨夜不<lb/>
得絶明用備非常<lb/>
又曰行爐融鐡汁爐舁行於城上以灑敵人<lb/>
又曰遊火以鐵筐盛火加脂臈鐵鏁懸縋下燒穴中孔城<lb/>
人<lb/>
<pb n="KR3k0012_SBCK_337-3b"/>
又曰灰越糠粃因風於城上擲之以眯敵人目因以鐵汁<lb/>
灑之<lb/>
又曰連捧如打禾連拁狀用打女墻外上城敵人<lb/>
又曰扠竿如槍刄爲兩歧用义飛梯及人<lb/>
又曰鈞竿如槍刄兩旁有曲刄可以鈎塔<lb/>
又曰油囊盛水於城上擲安火車中嚢敗火盛<lb/>
又曰天井敵攻城爲地道來乃自於城道上直下穿井以<lb/>
邀之積薪安井中以火薫之敵人自焦灼<lb/>
又曰地聽於城内八方穿鑿井各深二丈令頭覆戴新甕<lb/>
於井中坐聽則城外百歩之内有孔城地道者並聲聞甕<lb/>
中而辯知方所近逺矣<lb/>
又曰䥫莢杖狀如䥫蒺䔧要路水中置之以刺人馬<lb/>
又曰䧟馬坈坈長五尺闊一尺深三尺坈中埋鹿角槍竹<lb/>
<pb n="KR3k0012_SBCK_337-4a"/>
籖其坈十字相交狀如鈎鏁以覆芻草葦木加之土種草<lb/>
實令生苗蒙覆其上軍城營壘要路皆設之<hi>衛公兵法曰坈如亞字相</hi>
<hi>連以草及細塵覆其上</hi>
又曰拒馬槍以木徑一尺長短隨事十字鑿孔從撗安槍<lb/>
<hi>一作檢</hi>長一丈銳其端可以塞城門要路巷人馬不得奔馳<lb/>
又曰木柵爲敵所逼不及築城壘或因山河險勢多石少<lb/>
土不住版堞乃建立木柵方圎髙下隨事深埋木根重複<lb/>
弥縫其闕内重加短木爲閣道柱外重長出四尺爲女墻<lb/>
皆泥塗之内七尺又立閣道内柱上布板木爲棧立欄竿<lb/>
行於柵上懸門擁墻壕壍拒馬防守一如城壘法<lb/>
太白隂經曰蜀钁鐵塹鏨蜀钁短柄钁也鐵鏨鑿井鏨城<lb/>
也<lb/>
　　　　　　旝<lb/>
<pb n="KR3k0012_SBCK_337-4b"/>
許愼說文曰旝建大木置石其上發爲機以拒敵也從方<lb/>
㑹聲<hi>一云從衣會声</hi>
左傳曰周桓王伐鄭鄭爲三拒命二拒曰旝動而鼔<hi>社預注曰</hi>
<hi>旝旗也執以爲号令</hi>
魏武本紀曰上與袁紹軍於官度賊射營中行者皆𬒳田<lb/>
衆皆恐上令傳言旝動而鼔<lb/>
說文曰旝發石車也乃造發石車擊紹櫓一日盡壞紹衆<lb/>
號之礕礰車<lb/>
沈懷文宋侍中趙倫之碑曰君戮力以致誠吐規以會機<lb/>
一鼔則㓂騎雲徹旝動則敵車霧消<lb/>
　　　　　鹿角<lb/>
袁曄漢獻帝春秋曰揚州刺史劉馥上言荆州牧劉表與<lb/>
會稽太守孫權謀襲京城遂壍許設鹿角砦<lb/>
<pb n="KR3k0012_SBCK_337-5a"/>
王沈魏書曰李通拜汝南太守劉備與周瑜圍曹仁於江<lb/>
陵與諸將擊之通親下馬入圍抜鹿角勇冠諸將軍<lb/>
魚豢魏略曰夏侯霸字仲權爲偏將軍大和中在長安及<lb/>
子午之役霸占爲前鋒蜀人望知其是霸也指下兵攻之<lb/>
霸手戰鹿角間頼救然後解<lb/>
魏志曰徐晃討關羽於樊羽自將歩騎五千出戰晃擊之<lb/>
退走遂追與俱入圍破之或自投沔水死魏太祖令曰賊<lb/>
爲塹鹿角十里將軍致戰全勝遂䧟賊圍將軍之功踰孫<lb/>
武穰苴<lb/>
虞溥江表傳曰曹公出濡須甘寕抜曹公鹿角踰壘入斬<lb/>
數十人<lb/>
王隠晉書曰馬隆爲武威太守之郡作八陣圖地廣則鹿<lb/>
角車營進攻則木屋抱輪並戰並前虜弗能逼<lb/>
<pb n="KR3k0012_SBCK_337-5b"/>
于寳晉紀曰曹爽留車駕宿伊水南伐木爲鹿角發屯田<lb/>
兵數千人以爲衛<lb/>
習鑿齒漢晉陽秋曰曹芳謁曹叡墓於大石山曹爽兄弟<lb/>
皆從於是司馬懿閇四城遂與太尉蔣濟俱屯洛水南浮<lb/>
橋奏罷爽兄弟不知所爲芳還宿伊水南發屯田數千人<lb/>
樹鹿角爲營<lb/>
晉惠帝起居注曰王浚乗勝追石超軍於斥丘超持重不<lb/>
與戰以鹿角爲營<hi>一云以鹿角歩安立營</hi>
晉起居注曰義熈六年築壘起城于祖浦石頭城施鹿角<lb/>
以禦盧循<lb/>
司馬彪戰略曰遼東太守公孫淵反明帝召太尉司馬公<lb/>
討之軍到襄平公圍之北面東面有圍不合連車置水中<lb/>
積石鎮其上以鹿角塞之<lb/>
<pb n="KR3k0012_SBCK_337-6a"/>
魏武帝表曰臣前遣討河内獲嘉諸屯獲生口辭云河内<lb/>
有一神人宋金生令諸屯皆云鹿角不湏守吾使狗爲汝<lb/>
守不從其言者即夜聞有軍兵聲明日視屯下但見虎跡<lb/>
臣輙部武猛都尉吕納將兵掩捉得生口輙行軍法<lb/>
諸葛亮教曰前到武都一日鹿角壞刀斧千餘枚頼賊巳<lb/>
走若未走無所復用<lb/>
晉宣帝教曰今日當將作四千人東爲三軍作營壍壘又<lb/>
當將斧三百枚破樹木作鹿角塞諸郵漏處<lb/>
諸葛亮軍令曰敵以來進持鹿角兵悉却在連衝後敵巳<lb/>
附鹿角裏兵但得進踞以矛㦸刺之不得起住起住妨弩<lb/>
魏武軍䇿令曰夏侯淵今月賊燒都鹿角鹿角去本營十<lb/>
五里淵將四百兵行鹿角因使士捕之賊山上望見從谷<lb/>
中卒出淵使兵與闘賊遂繞出其後兵退而淵未至甚可<lb/>
<pb n="KR3k0012_SBCK_337-6b"/>
傷淵本非能用兵也軍中呼爲白地將軍爲督帥尚不當<lb/>
親戰况𥙷鹿角乎<lb/>
王曠與楊州論討陳敏計曰賊今下屯固横江<lb/>
又云復據烏江皆壍壘彭排鹿角歩安嚴峻以襲歴陽諸<lb/>
軍辛昞洛戍時與桓郎牋曰桓振武今下官將千二百人<lb/>
奄襲營值天洪雨器仗沾濕壍廣深丈餘鹿角五重樓櫓<lb/>
嚴設自四更三唱攻逼至小食時不尅<lb/>
　　　　　箛搶<lb/>
張揖廣雅曰　謂之箛槍<hi>箛音孤</hi>
服䖍通俗文曰剡葦傷盗謂之槍何承天纂文曰<hi>音就</hi>箛<lb/>
槍也<lb/>
謝靈運自理表曰星言奔馳歸骨陛下及經山隂方衛彰<lb/>
赫彭排馬搶斷截衢巷<lb/>
<pb n="KR3k0012_SBCK_337-7a"/>
宋起居注曰泰始二年有司奏賊帥劉胡等從南城蘭道<lb/>
領馬歩萬餘人樹排槍陌山從東五道直來攻營<lb/>
杜預奏秦州軍事曰臣甞聞邊人說虜專以騎爲㓂穿壍不<lb/>
如作馬塪馬塪法坈方三尺錯平穿之虜騎非下馬平治<lb/>
則終不得入又其外蹊要路亦可隨作塢施槍著塪中訖<lb/>
薄覆其上如此則虜當築地而行不敢輙徃來也<lb/>
蔡謨與何驃騎書曰公失櫓上人吾亦具之矣在深草中<lb/>
立櫓無故以櫓自標令賊見之而自不得見賊賊不病癡<lb/>
何故不來取邪今令數百歩内皆露見布竹箛如蝟毛賊<lb/>
不能飛何得卒至邪<lb/>
　　　　　弋<lb/>
張揖埤蒼曰拱大弋也<lb/>
許愼說文曰擑弋也麋弋也<lb/>
<pb n="KR3k0012_SBCK_337-7b"/>
太公六韜曰委環鐡弋長三丈千三百<lb/>
左傳曰齊人戰獲臧堅使宿沙衛喭之曰無死堅曰使刑<lb/>
臣禮於士以弋抉其傷而死<lb/>
司馬彪戰略曰遼東太守公孫淵反太尉司馬公討之軍<lb/>
到襄乎去城百歩穿重壍堅連柵安諸營立樓櫓其近水<lb/>
沙地不得作圍壍而車輪以大弋㧻穿中又堅輪障其前<lb/>
韋昭呉書曰賀齊討賊陳僕於林歴山山四面壁立不可<lb/>
攻齊乃隂作鐵弋於賊不備處以弋拓山爲道夜潜上破<lb/>
賊<lb/>
太平御覽卷第三百三十七<lb/>
</p>
<p>
</p>
  </div>
</body>
</text>
</TEI>
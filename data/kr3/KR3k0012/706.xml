<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_706-1a"/>
太平御覽卷第七百六<lb/>
　服用部八<lb/>
　牀　榻　胡床<lb/>
　　　　　牀<lb/>
許愼說文曰牀身之安也<lb/>
釋名曰牀裝也所以自裝裁也<lb/>
方言曰牀齊魯謂之簀陳楚之間謂之第<hi>音滓一音姊</hi>北燕朝<lb/>
鮮謂之樹秦晉之間謂之杠南楚趙東齊海岱之間謂之<lb/>
㯜<hi>音詵</hi>謂之北郊趙魏之間謂之牒<lb/>
易曰𥘉六剥牀以足篾貞凶象曰剥牀以足以㓕下也六<lb/>
二剥牀以辨篾貞凶象曰剥牀以辨未有與也六四剥牀<lb/>
以膚凶象曰剥牀以膚切近災也<lb/>
又曰巽在牀下象曰巽在牀下上窮也<lb/>
<pb n="KR3k0012_SBCK_706-1b"/>
詩曰乃生男子載寢之牀<lb/>
禮曰曽子寢疾樂正子春坐於牀下曽元曽申坐於足童<lb/>
子隅坐而執燭童子曰華而睆大夫之簀與<hi>華盖也簀牀第也</hi>曽<lb/>
子曰然斯季孫之賜也我未之能易也元起易簀<hi>命元起也</hi>曽<lb/>
元曰夫子之病革<hi>音棘</hi>矣不可以變幸而至於旦請敬易之<lb/>
曽子曰尔之愛我也不如彼君子之愛人也以徳細人之<lb/>
愛人也以姑息吾何求哉吾得正而斃焉斯巳矣舉扶而<lb/>
易之反席未安而没<lb/>
左傳曰齊無知弑其君殺孟陽于牀注云陽小臣代公居<lb/>
牀<hi>事具逐門</hi>
又曰楚子圍宋宋人懼使華元夜入楚師登子反之牀曰<lb/>
寡君使元以病告<lb/>
又曰夏子庾卒楚子使薳子慿爲令尹訪於申叔䂊叔䂊曰<lb/>
<pb n="KR3k0012_SBCK_706-2a"/>
國多寵而王弱國不可爲也遂以疾辭方暑掘地下冰而<lb/>
牀焉重繭衣裘鮮食而寢楚子使醫視之復曰瘠則甚矣<lb/>
而血氣未動乃使子南爲令尹<lb/>
周禮曰玉府掌王之袵席牀第<lb/>
國語曰晉獻公寢而不寐郤叔虎曰牀第之不安耶驪姬<lb/>
之不側耶<lb/>
戰國䇿曰孟嘗君至楚獻象牀郢之登徒直送之不欲行<lb/>
見孟嘗君門人公孫戍曰象牀之直千金傷此若髪標賣<lb/>
妻息不足以償足下能使僕無行先人有寳劒願獻之戍<lb/>
曰諾<lb/>
范曄後漢書曰袁術僣號人情離叛欲北至青州曹操使<lb/>
劉備邀之至江寕坐簀牀而歎曰袁術乃至於此乎歐血<lb/>
而死<lb/>
<pb n="KR3k0012_SBCK_706-2b"/>
又曰向栩性卓詭常於竈北坐板牀上如是績乆板乃有<lb/>
膝踝足指之處<lb/>
又曰羊茂自季寳爲東郡太守冬日坐百羊皮夏月坐一<lb/>
榆木板牀𬞞食出界買塩䜴食之<lb/>
又曰薛淳爲漢中太守夏但坐板牀不設席冬坐羊皮河<lb/>
内高弘爲琅瑘相亦然也<lb/>
魏志曰陳登字元龍許汜與劉備並在荊州牧劉表坐汜<lb/>
曰陳元龍河海之士豪氣不除備問汜君言豪有事耶汜<lb/>
曰昔遭亂過下邳見元龍元龍無主客之意不相與語自<lb/>
上床卧使客卧下床備曰君有國士之名今天下大亂帝<lb/>
王失所望君憂國忘家有濟丗之意而君求田問舎言無<lb/>
所采是元龍所諱何縁當與君語如小人欲卧百尺樓上<lb/>
卧君於地下何但上下牀之間耶表大笑<lb/>
<pb n="KR3k0012_SBCK_706-3a"/>
晉書曰武帝㑹宴凌雲臺衛瓘託醉因跪帝牀前曰臣欲<lb/>
有言因以手撫帝牀曰此座可惜帝意乃悟因謬曰公眞<lb/>
大醉也瓘於此不復言<lb/>
又曰齊獻王攸特爲文帝所寵愛毎見攸輙撫牀呼其小<lb/>
字曰此桃符坐也幾爲太子者數矣<lb/>
又曰中宗<hi>元帝</hi>旣登尊號百官陪列詔王導升御牀共座<lb/>
導固辭曰太陽下同万物蒼生何由仰照中宗乃止<lb/>
又曰陶淡字起静好道養年十五六便絶榖設小床常獨<lb/>
坐不與人共<lb/>
又曰太尉郄鑒使人求女<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>於王導問令就東廂遍觀諸<lb/>
子使者歸謂鑒曰王氏諸少年並佳然聞信至咸自矜持<lb/>
唯一人在東牀坦腹而食獨若不聞鑒曰正此佳<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>訪之<lb/>
乃逸少也遂以女妻之<lb/>
<pb n="KR3k0012_SBCK_706-3b"/>
又曰桓玄從荆州下都篡位所坐御牀忽䧟殷仲文進曰<lb/>
將由聖德淵重厚地不能載玄大恱<lb/>
燕書曰公孫鳯隱於昌黎九城寢於土牀也<lb/>
沈約宋書曰武帝𥘉開國有司奏東西堂施局脚床銀塗<lb/>
釘上不許使用直脚床釘用鐵也<lb/>
又曰江湛爲元兇劭所害𥘉湛家數見怪異未敗之日所<lb/>
眠床忽有數斗血<lb/>
又曰王微不仕元兇之變微尋書玩古遂至足不履地終<lb/>
日端坐床皆生埃唯當坐處獨浄<lb/>
又曰羊戎好爲雙聲江夏王義恭嘗設齊使戎布牀湏臾<lb/>
王岀以牀狹乃自開牀戎曰官家恨狹更廣七寸王笑曰<lb/>
卿豈唯善雙聲乃辨士也<lb/>
又曰張敷爲中書舎人狄當周赳善管要務以敷同省名<lb/>
<pb n="KR3k0012_SBCK_706-4a"/>
家欲詣之赳曰彼若不相容接便不如不往詎可輕行當<lb/>
日吾等並巳貟外郎矣何憂不得共坐敷先設二床去<lb/>
壁三四尺二客就席數呼左右曰移我逺客赳等失色而<lb/>
去其自摽遇如此<lb/>
又曰王僧逹大明中以歸順功封寕陵縣五等侯迁中書<lb/>
舎黄門郎路瓊之太后兄慶之孫也宅與僧逹門並嘗盛<lb/>
車服詣僧逹僧逹將獵巳改服瓊之就坐僧逹了不與語<lb/>
謂曰身昔門下騶人路慶之者是何親遂焚瓊之所坐床<lb/>
齊書曰紀僧眞幸於武帝稍歷軍校容表有士風謂帝曰<lb/>
臣小人出自本縣武史遭逢聖時陛勞至此爲兒婚得荀<lb/>
昭先女即時無復所湏唯就陛下乞作士大夫帝曰江斆<lb/>
謝[卄/瀹]<hi>音藥</hi>我不得歷此意可自詣之僧眞承旨斆登榻坐定<lb/>
斆便命左右曰移吾牀讓客僧眞䘮氣而退之<lb/>
<pb n="KR3k0012_SBCK_706-4b"/>
又曰虞愿除後軍將軍褚彦回詣愿不在見其眠床上積<lb/>
塵埃有書數卷彦回歎曰虞君之清乃至於此令人掃地<lb/>
拂床而去<lb/>
又曰竟陵王子良爲㑹稽郡閤下有虞翻舊床罷任還乃<lb/>
致以歸後於西邸起古齊多聚古人器服以充之<lb/>
又曰少帝夜醉蕭坦之與曹道　挾抱還延昌殿置玳瑁<lb/>
牀上<lb/>
梁書曰侯景旣篡位聞義師轉近猜忌弥深床前蘭錡自<lb/>
遶然後見客<lb/>
又曰長沙王㦤孫植性恬静獨處一室牀有膝痕宗室衣<lb/>
冠莫不堦則<lb/>
又曰兼弘性奢侈侍妾百餘人不勝金翠服翫車馬皆一<lb/>
時之絶有眠床一張皆是蹙栢四靣周匝無一有異通用<lb/>
<pb n="KR3k0012_SBCK_706-5a"/>
銀鏤金花兩重爲脚也<lb/>
又曰賀革字文明少以家貧躬耕供養年二十如輟耒就<lb/>
父受業精力不怠有六尺方牀思義未逹則横卧其上不<lb/>
盡其義終不肯食<lb/>
又曰西域龜兹等國其王坐金牀隨太歳轉與妻並坐接客<lb/>
後魏書曰魏収讀書夏月坐板床隨樹隂諷誦積年牀版<lb/>
爲之銳减而精力不輟<lb/>
又曰韓務除龍驤將軍郢州刺史獻七寳牀象牙席<lb/>
唐書曰貞觀十八年召三品巳上賜宴於玄武門太宗操<lb/>
筆作飛白書羣臣乗醉就太宗手中相競散騎常侍劉洎<lb/>
登御牀引手然後得之其不得者咸稱洎登床罪當死請<lb/>
付法太宗笑曰昔聞婕妤辭輦今見常侍登床<lb/>
莊子曰驪姬之父封人之子晉國之始得也曰涕泣沾衿<lb/>
<pb n="KR3k0012_SBCK_706-5b"/>
及其與同匡床食芻養而後悔其涕泣也<lb/>
啇君書曰明者無所不見人主處匡床之上而天下治<lb/>
論衡曰孔子將死遺祕書曰不知何一男子自謂秦始皇<lb/>
上我堂踞我床<lb/>
丗夲曰紂爲玉床<lb/>
南方志曰南方老人以龜支床及老人亡舁牀龜尚活<lb/>
天文集曰紫宫門外有天床六星<lb/>
東宫舊事曰太子有素栢局脚床七具<lb/>
漢武帝内傳曰武帝受西王母眞刑六甲雲飛十二事帝<lb/>
盛以黄金封以白玉凾珊瑚爲床紫錦爲帷安着柏梁臺<lb/>
上皇甫謐髙士傳曰老萊子隱蒙山之陽支木爲床<lb/>
神仙傳曰衛叔卿入華山有紫雲鬰鬰白玉爲床<lb/>
眞人周君傳曰周義山字季通令㑹仙人在金屋太室以<lb/>
<pb n="KR3k0012_SBCK_706-6a"/>
彩玉爲牀<lb/>
馬明先生別傳曰明生隨神女還岱宗石室中金床玉几<lb/>
西京雜說曰武帝爲七寳床雜寳屏風別寳帳設於柱宫<lb/>
中時人謂爲寳宫<lb/>
又曰昭陽殿設玉牀<lb/>
又曰韓嫣以玳瑁爲床<lb/>
拾遺録曰董偃常卧延清之室畫石爲床石文如畫體甚<lb/>
輕出郅支國上設紫瑠璃帳火齊屏風<lb/>
又曰石季倫屑沉水之香如塵沬布置象床上使所愛者<lb/>
踐之無跡則賜眞珠百琲<hi>珠百枚曰琲</hi>若有跡者則節其飲食<lb/>
令體弱故閨中相戯曰尓非細骨輕軀那得百琲眞珠<lb/>
又曰頻斯國有楓林林東有大石室可容萬人坐壁上尅<lb/>
爲三皇之像天皇十二頭地皇一十一頭人皇九頭皆龍<lb/>
<pb n="KR3k0012_SBCK_706-6b"/>
身亦有膏燭之處緝石爲床床上有膝痕深二三寸<lb/>
衡山記曰仙人室中有黄玉牀<lb/>
盛弘之荊州記曰長沙郡有賈誼所穿井旁局脚石床一<lb/>
床可容一人坐其形古制傳云誼所坐床也<lb/>
西征記曰金郷焦氏山北有漢司隷校尉曽峻塚前有石<lb/>
床長八尺瑩摩鮮明叩之即鳴時太尉從事中郎傳珎之<lb/>
諮議叅軍周室穆折石床各取一頭爲曽氏之後所訟<lb/>
鄴中記曰石虎御床辟方三丈其餘床皆局脚髙下六寸<lb/>
後宫别坊中有小形玉床又有轉關牀射鳥獸<lb/>
異物志曰麡<hi>賫柴二音</hi>狼狀如麋而角向前入林則得之角正<lb/>
四據人因以作踞牀<lb/>
異苑曰沙門支法存有八尺沉香板床刺史王淡息切求<lb/>
不與遂殺而籍焉<hi>籍没也</hi>後息疾法存岀爲崇也<lb/>
<pb n="KR3k0012_SBCK_706-7a"/>
丗說曰袁紹年少時曽夜以劒遣人擲魏武小下不着帝<lb/>
揆其後必髙因帖卧床劒至果髙<lb/>
語林曰簡文爲撫軍時所坐床上塵不聽左右拂見鼠行<lb/>
跡視以爲佳<lb/>
雜五行書曰凢安床東首貧賤疾病西首冨南首貢北首<lb/>
死兵書曰將坐床無故自動下欲害之<lb/>
夢書曰夢牀所壞者爲憂妻也<lb/>
曹植九詠曰蕙幬兮荃牀<lb/>
柴子太七折曰下莞上簟華鏤之床<lb/>
劉禎績慮賦曰布玳瑁之蓆設觜蠵<hi>觜蠵大龜也蠵音惟</hi>之床馮玫<lb/>
瑶之几對金精之盤合李尤卧牀銘曰體之所安寢處之<lb/>
歡夕則敬愼崇德逺姦<lb/>
　　　　　榻<lb/>
<pb n="KR3k0012_SBCK_706-7b"/>
堅牀銘曰體之所安寢處知歡乆則敬愼崇德逺姦<lb/>
釋名曰長狹而卑曰榻言其榻然近地也小者坐主人無<lb/>
二獨所坐也<lb/>
謝承後漢書曰徐稺字<g n="孑*_焉-正+?">]□</g>子豫章人陳蕃爲太守不接賔<lb/>
客唯稺來特設一榻去則懸之<lb/>
又曰周璆字孟玉陳蕃爲太守璆來置一榻去則懸之也<lb/>
蜀志曰簡雍性簡傲佚蕩自諸葛亮以下則獨擅一榻湏<lb/>
枕卧語無所爲屈<lb/>
呉志曰周瑜薦魯肅孫權引肅合榻對飲言議<lb/>
宋議書曰當陽侯劉彦節旣貴士子自非三署不得上方<lb/>
榻時以此少之<lb/>
又曰顔延之爲祕書監光禄勲太常時沙門釋惠林以才<lb/>
學爲文帝所賞朝廷政事多與之謀遂士庻歸仰上毎引<lb/>
<pb n="KR3k0012_SBCK_706-8a"/>
見常升獨榻延之甚嫉焉因醉曰昔子同驂乗表絲正色<lb/>
此三台之座豈可使刑餘居之上變色<lb/>
又曰王瞻字明逺一字叔鸞負氣慠俗好貶裁人物仕宋<lb/>
爲王府叅軍常詣劉彦節直登榻曰君侯是公孫僕是公<lb/>
子引滿促膝唯余二人彦節外雖酬之意甚不恱<lb/>
齊書曰孔休源字慶緒博學爲晉安王府長史甚得人譽<lb/>
王深相倚仗常於中齋别施榻云此是孔長史坐人莫得<lb/>
預焉其見敬如此<lb/>
馬魏書曰元順爲吏部尚書右僕射上省登階向榻見榻<lb/>
甚故問都令史徐忤起曰此榻曽見先王坐順即哽塞涕<lb/>
泗交流乆而不能言遂令換之<lb/>
梁書曰臨汝侯猷爲益州頗僣濫客筵内遂有香燈<hi>都稜切</hi>
不置連榻武帝知之以此爲僣還都以憂愧成疾卒<lb/>
<pb n="KR3k0012_SBCK_706-8b"/>
唐書曰玄宗命太常韋縚讀時令毎月一篇毎孟月朔日<lb/>
上御宣政殿側置一榻東置靣案令韋縚坐而讀之<lb/>
又曰李峴爲相元載於政事堂置榻邀宣事中官坐峴至<lb/>
叱左右去榻<lb/>
唐髙士傳曰管寕自越海及歸常坐一木榻積五十餘年<lb/>
未嘗箕股榻上當膝處皆穿<lb/>
郭子曰杜預拜鎭南將軍朝士悉至客皆在連榻于稚舒<lb/>
後至曰杜元凱復以連榻坐客不坐便去<lb/>
列仙傳曰脩羊公者魏人也止華隂山石室有懸石榻卧<lb/>
其上石盡穿䧟<lb/>
　　　　　胡牀<lb/>
風俗通曰靈帝好胡牀董卓權胡兵之應也<lb/>
魏志曰裴潜爲兖州刺史常作一胡牀及去官留以掛柱<lb/>
<pb n="KR3k0012_SBCK_706-9a"/>
齊書曰張景眞僣侈武帝拜陵還景眞白服乗舴猛坐胡<lb/>
牀觀者咸疑是太子<lb/>
梁書曰武帝軍至新林楊公則自越城移此領軍府壘北<lb/>
樓與南掖門相對嘗登樓望戰城中遥見麾蓋縱神鋒弩<lb/>
射之矢貫胡牀左右皆失色公則曰虜幾中吾脚談笑如<lb/>
𥘉<lb/>
又曰侯景旣篡位時着白紗帽而尚披青𫀆頭挿象牙梳<lb/>
殿上常設胡床及荃蹄着鞾垂脚坐<lb/>
北齊書曰武成胡后與沙門曇献通布金錢於献席下又<lb/>
掛寳裝胡牀於献屋壁武成平生之所御者也<lb/>
庾肩吾賦胡牀詩曰傳名乃外域入用信中京足欹形巳<lb/>
正文邪體自平臨堂對逺客命旅誓𥘉征<lb/>
<pb n="KR3k0012_SBCK_706-9b"/>
</p>
<p>
太平御覽卷第七百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_040-1a"/>
太平御覽卷第四十<lb/>
　地部五<lb/>
　　王屋山　太行山　霍太山　首陽山<lb/>
　　龍門山　𡵨山　梁山　太白山<lb/>
　　峨眉山　岷山　嶓冢山　鳥䑕山<lb/>
　　積石山<lb/>
　　　　　王屋山<lb/>
列子曰太行王屋二山方七里髙萬仞北山愚公者年且<lb/>
九十面山而居徴山北之寒出入之迃也聚室而謀曰吾<lb/>
與汝畢力平險可乎雜然相許<hi>雜猶僉也</hi>其妻曰以君之力曽<lb/>
不能損魁父之丘如太行王屋何且焉置土石雜曰投諸<lb/>
渤海之尾隱士之北遂率子孫荷檐者三夫叩石墾壤運<lb/>
於渤海之尾隣人京城之孀妻有遺男始齓往助之寒暑<lb/>
<pb n="KR3k0012_SBCK_040-1b"/>
易節始一反焉河曲智叟笑而止之曰甚矣汝之不慧以<lb/>
殘年餘力曽不能毁山之一毛其如土石何北山愚公長<lb/>
息曰汝之心曽不若孀妻弱子雖我之死有子存焉子又<lb/>
生孫孫又生子子子孫孫無窮匱也而山不加増何苦而<lb/>
不可乎河曲智叟無以應操蛇之神聞之懼其不巳告之<lb/>
於帝帝感其誠命夸蛾氏二子負二山一厝朔東一厝雍<lb/>
南<lb/>
神仙傳曰甘始太原人善行氣不食服天門冬治病不用<lb/>
針艾在人間三百歳乃入王屋山<lb/>
茅君内傳曰王屋山之洞周廽萬里名曰小有清虚之天<lb/>
太素眞人王君内傳曰王屋山有小天號曰小有天周廽<lb/>
一萬里三十六洞天之第一焉<lb/>
　　　　　太行山<lb/>
<pb n="KR3k0012_SBCK_040-2a"/>
史記曰酈生說漢髙祖曰願足下急復進兵収取滎陽據<lb/>
敖倉之粟塞成皐之險杜太行之道距飛狐之口守白馬<lb/>
之津以示諸侯<lb/>
神仙傳曰王烈邯鄲人服黄菁鈆華老而更少嵇叔夜甚<lb/>
愛之與共入山遊戯烈後獨入太行山忽聞山東北如雷<lb/>
聲往視山上破數百丈石中有一孔徑尺中有青泥出烈<lb/>
取摶之隨手堅凝氣味如粳米飯也烈自食數九因掘歸<lb/>
以與叔夜即皆成青石打之作銅聲案神山五百歳一開<lb/>
其中有石髓得而服之壽與天地相畢<lb/>
述征記曰登滑臺城西南望太行山白鹿岩王莽嶺冠于<lb/>
衆山之表<lb/>
墨子曰墨子怒耕桂子曰我無愈於子墨子曰將上太行<lb/>
駕驥與羊子將誰驅曰將驅驥以驥足責也墨子曰我亦<lb/>
<pb n="KR3k0012_SBCK_040-2b"/>
以子爲足責<lb/>
尸子曰龍門魚之難也太行牛之難也以德報怨人之難<lb/>
也<lb/>
水經注曰仲尼傷道不行欲北從趙鞅聞殺鳴犢遂旋車<lb/>
而反其後晉人思之於太行嶺南爲之立廟盖往時廽轅<lb/>
處也余案諸子書及史籍之文並言仲尼臨河而歎曰丘<lb/>
之不濟命也夫如是非太行廽轅之言也<lb/>
博物志曰按太行山而北去亦不知山所限極處亦如東<lb/>
海不知所窮<lb/>
　　　　　霍太山<lb/>
史記曰智伯攻趙襄子襄子懼乃奔保晉陽原過後至於<lb/>
王澤見三人自帶以上可見自帶以下不可見與原過竹<lb/>
二節莫通曰爲我以是遺趙無恤原過旣至以告襄子襄<lb/>
<pb n="KR3k0012_SBCK_040-3a"/>
子齋三日親自剖竹有朱書曰趙無䘏余霍太山<hi>徐廣曰在河東</hi>
<hi>永安縣</hi>山陽侯天使也三月丙戍余將使汝反滅智氏亦立<lb/>
我百邑余將賜汝林胡之地滅智使原過主霍太山祠祀<lb/>
又曰飛廉先爲紂作石槨<hi>徐廣曰作石椁於此方</hi>還無所報乃爲壇<lb/>
於霍太山而報得石棺銘曰帝令處父不與殷亂賜汝石<lb/>
棺<lb/>
水經注曰霍太山上有飛廉冢山上有岳廟廟甚靈鳥雀<lb/>
不棲其林猛虎常守其庭此則禹貢嶽陽也<lb/>
唐書曰義旗𥘉建髙祖自太原起兵西赴闕中途經霍邑<lb/>
時隨將宋老生陳兵拒險義師不得進乃屯於賈胡堡㑹<lb/>
霖雨積旬餽運不給髙祖患之忽有白衣老人詣軍門請<lb/>
見余霍山神也遣語大唐皇帝若向霍山東南傍山取路<lb/>
八日雨止我當助爾破之髙祖𥘉哂之遣人東南視果有<lb/>
<pb n="KR3k0012_SBCK_040-3b"/>
微道髙祖笑曰此神不欺趙襄子豈當負吾邪及八月巳<lb/>
夘雨果霽髙祖大恱以太牢祭其山<lb/>
　　　　　首陽山<lb/>
詩曰采苓采苓首陽之巓采苦采苦首陽之下采葑采葑<lb/>
首陽之東<lb/>
史記曰伯夷叔齊孤竹君之子讓國而逃聞西伯善養老<lb/>
往歸焉及至西伯卒武王載木主東伐紂伯夷叔齊扣馬<lb/>
諌左右欲兵之太公曰此義人也而伯夷叔齊恥之義不<lb/>
食周粟隱於首陽山采薇而食之乃至餓死<lb/>
鏁語曰晉平公與齊景公乗至于澮見人乗白驂八駟以<lb/>
來平公之前公問師曠曰有犬狸身而狐尾者乎師曠有<lb/>
頃而荅曰有之其名曰　首陽之神飲酒霍太<lb/>
山而歸其居於澮乎見之甚善君有喜焉<lb/>
<pb n="KR3k0012_SBCK_040-4a"/>
戴延之西征記曰洛東北去首陽山二十里山上有伯夷<lb/>
叔齊祠或云餓死此山今河東蒱坂南又謂首陽亦有夷<lb/>
齊祠未詳餓死所在<lb/>
山海經曰和山上無草木而多瑶碧實惟河之九都是山<lb/>
也五曲九水出焉合流而北注于河其中多蒼王吉神泰<lb/>
逢司之是神好居於萯山之陽出入有光<lb/>
吕氏春秋曰夏后氏孔甲田于東陽萯山遇大風雨<lb/>
皇甫謐帝王丗紀以爲即東首陽山也盖是山之殊目矣<lb/>
　　　　　龍門山<lb/>
書禹貢曰浮于積石至于龍門西河<hi>孔安國曰龍門在河東之西界也</hi>
周禮曰大司樂以隂竹之管龍門之琴瑟<hi>隂竹生北</hi>於宗廟奏<lb/>
之九變則人鬼可得而禮<lb/>
孝經援神契曰禹鑿龍門闢伊闕决江開岷導四瀆<hi>鑿龍門以</hi>
<pb n="KR3k0012_SBCK_040-4b"/>
<hi>通河鑿岷山以開江導淮於桐栢導濟於王屋故言導四瀆</hi>
漢書地理志龍門山在馮翊夏陽縣北<hi>續漢書同</hi>
辛氏三秦記曰河津一名龍門巨靈迹猶在去長安九百<lb/>
里江海大魚洎集門下數千不得上土則爲龍故云曝鰓<lb/>
龍門<lb/>
尸子曰古者龍門未鑿吕梁未闢河出於孟門上<lb/>
愼子曰河之下龍門其流駚如竹箭駟馬追弗能及<lb/>
淮南子曰龍門未闢吕梁未鑿河出孟門之上大溢逆流<lb/>
無有丘陵髙阜名曰洪水大禹通之孟門<lb/>
水經注云風山四十里河水南出孟門與龍門相對即龍<lb/>
門之上口也實爲河之巨阨兼孟門津之名也又有黄河<lb/>
自風山西四十里南出孟門山此經禹鑿廣岸崇深傾崖<lb/>
及捍巨石臨危若墜復倚焉<lb/>
<pb n="KR3k0012_SBCK_040-5a"/>
　　　　　歧山<lb/>
易曰王用亨于歧山吉无咎<lb/>
詩曰古公亶父來朝走馬率西水滸至于𡵨下<lb/>
又曰居𡵨之陽在渭之將萬邦之方下民之王<lb/>
孟子曰大王居邠狄人侵之事之以皮幣不得免焉事之<lb/>
以珠玉不得免焉乃屬其耆老而告之曰狄人之所欲者<lb/>
吾土地也君子不以其所養人者害人二三子何患乎无<lb/>
君我將去之去邠踰梁邑於𡵨山而下居焉<lb/>
圖經曰𡵨山亦名天柱山禹貢曰導汧及𡵨<lb/>
河圖括地象云歧山在崑崙山東南爲地乳上多白金周<lb/>
之興也鸑鷟鳴於歧山時人亦謂歧山爲鳯皇堆<lb/>
酈元注水經云天柱山上有鳯皇祠或云其峯髙峻逈出<lb/>
諸山狀若柱因爲名焉<lb/>
<pb n="KR3k0012_SBCK_040-5b"/>
　　　　　梁山<lb/>
書曰壺口治梁及𡵨<hi>壺口在兾州梁在雍州循山治水在西</hi>
詩曰弈弈梁山維禹甸之<hi>弈弈大皃甸治也禹治梁山除水災也</hi>
傳曰梁山崩晉侯召<hi>伯宗</hi>伯宗辟重重人曰待我不如捷之<lb/>
速也問其所曰綘人也問綘事曰梁山崩將召伯宗謀之<lb/>
問將若之何曰山有杇壌而崩可若何國主山川山崩川<lb/>
竭國君爲之不舉降服乗縵徹樂出次祝幣史辭以禮焉<lb/>
其如此而巳雖伯宗若之何<lb/>
糓梁傳曰梁山崩壅河三日不流晉君召伯宗而問之伯<lb/>
宗來遇輦者輦者不避使車右下而鞭之輦者曰所以鞭<lb/>
我者其取道逺矣伯宗下車而問焉曰子有聞乎對曰梁<lb/>
山崩壅遏河三日不流伯宗曰君爲此召我也爲之柰何<lb/>
崩之天有河天壅之雖召伯宗如之何<lb/>
<pb n="KR3k0012_SBCK_040-6a"/>
爾雅曰梁山晉望也<hi>郭璞注曰晉國所望祭者也今在馮下陽西北臨河上也</hi>
漢志注曰梁山有夏陽西北即尚書禹貢治梁及岐<lb/>
詩韓弈篇曰弈弈梁山晉國所望大梁别小梁之號俱在<lb/>
韓城縣界大梁山在今縣西又按三秦記梁山宫城又石<lb/>
名織錦城<lb/>
　　　　　太白山<lb/>
辛氏三秦記曰太白山在武功縣南去長安三百里不知<lb/>
髙幾許俗云武功太白去天三百尺山下軍行不得鳴鼓<lb/>
角鳴鼓角則疾風暴雨兼至也<lb/>
周地圖記曰太白山甚髙上恒積雪無草木半山有撗雲<lb/>
如瀑布則澍雨人常以爲候驗之如離畢焉故語曰南山<lb/>
瀑布非朝即暮<lb/>
魏略曰吉茂蘇則值亂隱於扶風南太白山中以經籍自<lb/>
<pb n="KR3k0012_SBCK_040-6b"/>
娱<lb/>
　　　　　娥眉山<lb/>
列仙傳曰陸通楚狂接輿也好養性在蜀峨眉山丗丗見<lb/>
之數百年<lb/>
華陽國志曰犍爲南安縣南有娥眉山去縣八十里地圖<lb/>
云有仙藥漢武求不能得<lb/>
益州記曰峨眉山在南安縣界當縣南八十里兩山首相<lb/>
望如娥眉<lb/>
　　　　　岷山<lb/>
易乾鑿度曰岷山上爲井絡<lb/>
書曰岷山導江東别爲沲<hi>江東南流沲東行也</hi>
書琁璣鈐曰禹導積水决岷山流九貢<hi>九貢九州之貢</hi>
家語曰江始出岷山其源可以濫觴及至于江津不方舟<lb/>
<pb n="KR3k0012_SBCK_040-7a"/>
則不可以渉<lb/>
漢書曰成帝時岷山崩壅江水江水逆流<lb/>
山海經曰岷山江水岀焉<hi>今在汶山郡廣陽縣西大江所岀也</hi>其上多金玉<lb/>
其下多梅多棠其獸多犀象多夔牛<lb/>
　　　　　嶓冢山<lb/>
書曰嶓冢導漾東流爲漢<lb/>
華陽國志曰西岷嶓地稱天府<lb/>
河圖括地象曰嶓冢山上爲狼星山上有異草花名骨容食<lb/>
之無子<lb/>
　　　　　鳥䑕山<lb/>
河圖括地象曰鳥䑕同穴山地之幹也上爲掩畢星渭水<lb/>
岀其中<lb/>
漢武内傳曰封君逹隴西人也𥘉服黄蓮五十餘年入鳥<lb/>
<pb n="KR3k0012_SBCK_040-7b"/>
䑕山於山中服水百餘年還郷里年如三十常乗青牛號<lb/>
青牛道士也<lb/>
山海經曰鳥䑕同穴山今在隴西首陽縣西南山有鳥䑕<lb/>
同穴鳥名䳜䑕名　如家䑕而短尾䳜如鵽而黄穿地<lb/>
入數又䑕在内鳥在外而共處孔安國傳鳥䑕共爲雌雄<lb/>
沙州記曰鳥䑕同穴山鳥如家雀色小白䑕小黄而無尾<lb/>
凢同穴地皆肥沃壤盡軟熟如人耕多生黄花紫草<lb/>
　　　　　積石山<lb/>
書曰浮于積石至于龍門西河<lb/>
穆天子傳曰西濟于河用申八駿之乗以飲于枝詩之中<lb/>
積石之南河<hi>水𡵨成曰詩詩諸也</hi>
山海經曰積石山其下有石門河水冐以西<hi>冐覆也積石在金地河關</hi>
<hi>縣西南差中河行塞外東入塞也</hi>是山也萬物無不有<lb/>
<pb n="KR3k0012_SBCK_040-8a"/>
莊子曰鳯之所居也積石千里河水岀下鳯鳥居止<lb/>
太平御覽卷第四十<lb/>
<pb n="KR3k0012_SBCK_040-8b"/>
</p>
<p>
</p>
  </div>
</body>
</text>
</TEI>
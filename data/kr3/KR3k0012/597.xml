<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_597-1a"/>
太平御覽卷第五百九十七<lb/>
　文部十三<lb/>
　　檄　移　露布附<lb/>
　　　　　檄<lb/>
說文曰檄二尺書也<lb/>
釋文曰檄激也下官所以激迎其上之書也<lb/>
李充翰林論曰盟檄發於師旅相如喻蜀老可謂德音矣<lb/>
起居誡曰軍書羽檄非儒者之事曰一家奉道法言不及<lb/>
殺語不虚誕而檄不切厲則敵心陵言不誇壯則軍容弱<lb/>
請姑舎之以待能者<lb/>
文心雕龍曰昔有虞氏始戒於國夏后𥘉誓於軍殷誓軍<lb/>
門之外周將交刃誓之故知帝丗戒兵三王誓師宣訓我<lb/>
衆未及敵人也至周穆西征祭公謀父稱古有威讓之令<lb/>
<pb n="KR3k0012_SBCK_597-1b"/>
有文誥之詞即檄之本源也及春秋征伐自諸侯出懼敵<lb/>
不服故兵出湏名振此威風曝彼昏亂劉獻公所謂告之<lb/>
以文詞董之以武師者齊桓征楚詰菁茅之闕晉厲伐秦<lb/>
責箕郜之焚管仲吕相奉詞先路詳其意義即今之檄文<lb/>
曁乎戰國始稱爲檄檄者皦也宣布於外皦然明白也張<lb/>
儀檄楚書以尺二明白之文或稱露布夫兵以定亂莫敢<lb/>
自專天子親戎稱㳟行天罰諸侯禦師則云肅將王誅故<lb/>
分閫推轂奉詞伐罪非唯致果爲毅抑亦厲詞爲武使聲<lb/>
如衝風所擊氣似攙搶所掃奮其武怒揔其罪人徴其惡<lb/>
稔之時顯其貫盈之數揺姦兇之膽訂信順之心使百尺<lb/>
之衝摧折於咫書萬雉之城顚墜於一檄者也觀隗囂之<lb/>
檄亡新布其三逆文不雕飾而意切事明隴右文得檄之<lb/>
士得檄之體也陳琳之檄壯於骨骾雖姧閹携養章實太<lb/>
<pb n="KR3k0012_SBCK_597-2a"/>
甚發丘摸金誣過其虐然抗詞書釁皦然曝露鍾㑹檄蜀<lb/>
徴驗甚明桓温檄胡觀釁尤切並壯筆也凢檄之大體<lb/>
或述休明或叙否剥指天時審人事驗強弱角權勢摽蓍<lb/>
龜於前驗懸鞶鑑於巳然雖本國信實叅兵詐譎詭以馳<lb/>
旨煒曄以騰說凡此衆作莫之或違者也故其植義颺詞<lb/>
務在剛徤挿羽以示迅不可使詞緩露板以宣衆不可使<lb/>
義隱必事昭而理辨氣盛而詞斷此其要也若曲趣宻巧<lb/>
無所取才矣<lb/>
史記曰張儀魏人嘗從楚相飲相亡璧意儀盗之掠笞數<lb/>
百後儀旣相秦爲檄告楚相曰吾從汝飲不盗汝璧善守<lb/>
汝國我且盗汝城<lb/>
漢書曰申屠嘉爲丞相鄧通在上旁怠慢嘉奏事因言曰<lb/>
陛下幸愛群臣則冨貴之至於朝廷之禮不可以不肅上<lb/>
<pb n="KR3k0012_SBCK_597-2b"/>
曰君勿言吾私之罷朝嘉爲檄召通曰不來且斬通恐又言<lb/>
於上上曰速徃吾今召汝通至丞相府免冠徒跣頓首謝<lb/>
嘉嘉不爲禮責曰朝廷者髙帝朝廷也通小臣戯殿上大<lb/>
不敬當斬决勑史令行斬之通頓首血出不解文帝度嘉<lb/>
巳困通持節召通而謝嘉曰此吾弄臣君釋之<lb/>
東觀漢記曰光武數召諸將置酒賜坐席之間以要其死<lb/>
力當此之時賊檄日以百數憂不可勝上猶以餘間講經<lb/>
藝<lb/>
又曰盧江毛義性恭儉謙約家貧以孝行稱南陽張奉聞<lb/>
其名徃候之坐有頃府檄到當守令義攝檄持入白母喜<lb/>
甚<hi>事具孝門</hi>
後漢書曰耿㳟爲戊巳校尉移檄烏孫示漢威德大昆弥<lb/>
己下皆喜遣使獻名馬<lb/>
<pb n="KR3k0012_SBCK_597-3a"/>
又曰隗囂故宰府椽吏善爲文書每上移檄士大夫莫不<lb/>
諷誦<lb/>
魏書曰陳琳作檄草成呈太祖太祖先苦頭風是日疾發<lb/>
卧讀琳所作翕然而起曰此愈我疾病太祖平鄴謂陳琳<lb/>
曰君昔爲本𥘉作檄書但罪孤而巳何乃上及父祖乎琳<lb/>
謝曰矢在弦上不得不發太祖愛其才不咎<lb/>
又曰劉放善爲書檄三祖詔命有所招喻多放之所爲<lb/>
張華别傳曰駕西征鍾㑹次長安華兼中書侍郎從行掌<lb/>
軍中書䟽表檄文帝善之<lb/>
晉書曰易雄長沙人也爲㫪陵令刺史譙王承旣拒王敦<lb/>
將謀起兵以赴朝廷雄承符馳檄逺近列王敦罪西城䧟<lb/>
爲其所虜意氣慷慨神色無怍送到武昌敦遣人持檄示<lb/>
雄而數之雄曰此實有之惜雄位微力弱不能救國之難<lb/>
<pb n="KR3k0012_SBCK_597-3b"/>
王室如燬安用生爲今日即戮得作惡鬼乃所願也敦憚<lb/>
其辭正釋之衆人皆賀雄笑曰昨夜夢乗車掛肉其傍夫<lb/>
肉必有筋筋者斤也車傍有斤吾其戮乎㝷而敦遣殺之<lb/>
當時見者無不傷惋<lb/>
又曰張䡄爲涼州刺史時晋昌張越涼州大族䜟言張氏<lb/>
覇涼自以才力應之越𥘉爲梁州刺史而志在涼州遂託<lb/>
病歸河而隂謀伐䡄乃遣兄鎭及曹祛麴佩移檄廢䡄䡄<lb/>
遣主簿奉表詣闕將歸老冝陽長史王融叅軍孟暢蹋折<lb/>
鎭檄排閣入諌䡄黙然從之<lb/>
又曰元帝遣揚威將軍甘卓建威將軍敦逸攻周馥于壽<lb/>
春安豐太守孫惠卿衆應之使謝擒爲檄擒馥之故將馥<lb/>
見檄流涕曰必謝擒之辭擒聞之遂毀草旬日馥衆潰<lb/>
續晉陽春秋曰何母忌母劉牢之姉也無忌與髙祖謀夜<lb/>
<pb n="KR3k0012_SBCK_597-4a"/>
於屏風裏製檄文母潜於屏風上窺之旣知其謀大喜謂<lb/>
曰汝能如此吾讎耻雪矣<lb/>
嵇氏丗家曰含字君道爲中書郎書檄雲集含不起草<lb/>
北齊書曰髙祖西討命中外府司馬李義深知相府城局<lb/>
李士略共作檄文二人皆辭請以孫搴自代髙祖引搴入<lb/>
帳自爲吹火催促之搴援筆立成其文甚羙髙祖大恱即<lb/>
署相府主簿專典文筆<lb/>
梁書曰元帝擒宋子仙及丁和送之江陵並下于獄子仙<lb/>
檄湘東曰旣瞎且尰尔勇伊何即書記沈烱之文也有司<lb/>
焚毁湘東弗知僧辯購烱獲之酬錢十萬烱旣不敢謁見<lb/>
遂謟事于僧辦自此軍書咸岀於烱<lb/>
又曰偉玉洛陽人也學通周易甞在准陽賦詩曰平明聽<lb/>
戰皷薄暮叙存亡楚漢方龍鬪秦關陣未央旣至江陵繫<lb/>
<pb n="KR3k0012_SBCK_597-4b"/>
之於獄以詩贈湘東嬖人曰趙壹能爲賦鄒陽解獻書何<lb/>
惜西江水不救轍中魚又上五十韻詩以希不死湘東愛<lb/>
其詞翰猶欲未誅左右嫉之乃曰偉前作檄文言詞不順<lb/>
湘東所視其檄云項羽重瞳尚有烏江之敗湘東一目寧<lb/>
爲赤縣所歸湘東大怒釘其舌於柱剜其臍抽其腸出乃<lb/>
斬之<lb/>
陳書曰趙知禮渉獵文史善書翰武帝之討元景仲也或<lb/>
薦之引爲記室知禮渉文贍速每召製書下筆便就率皆<lb/>
稱旨<lb/>
又曰頋野王博識洽聞侯景之㓂郡將衣君正舉兵赴援<lb/>
文檄皆以委之口占便就未甞立草<lb/>
國朝記傳曰元万頃𥘉爲契苾何力征髙麗管記作檄書<lb/>
云不知守鴨緑之險莫離支報云謹聞命矣遂移兵固守<lb/>
<pb n="KR3k0012_SBCK_597-5a"/>
官軍不得入万頃坐流嶺南<lb/>
唐書曰李巨川爲華州掌書記時李茂貞犯京師天子駐<lb/>
蹕於華韓建以一州之力供億万乗慮其不濟遣巨川傳<lb/>
檄天下請助轉餉同臣王室完葺京城西方書檄酬報輻<lb/>
湊巨川灑翰陳叙文理俱愜昭宗深重之時巨川之名聞<lb/>
於天下<lb/>
　　　　　移<lb/>
文心雕龍曰移者易也移風易俗令徃而人隨者也相如<lb/>
之難蜀尤文曉而喻博有檄移之骨焉詞剛而義辨文移<lb/>
之首也陸機之移百官言簡而事顯武移之要者也故檄<lb/>
移爲用事兼文武其在金革則逆黨用檄順衆資移所以<lb/>
洗濯民心堅明符契意用小異而體大同也<lb/>
漢書曰劉歆字子駿成帝時與父向俱領校書講六藝傳<lb/>
<pb n="KR3k0012_SBCK_597-5b"/>
記後王莽簒位爲京兆尹哀帝時與五經博士講論諸儒<lb/>
愽士不肯置對歆因移書太常博士<lb/>
後漢書曰韓馥見民情歸袁紹忌方得衆恐將圖巳常遣<lb/>
從事守紹門不聽發兵橋瑁乃詐爲三公移書傳驛州郡<lb/>
說董卓罪惡企望義兵以釋國難馥於是方聽紹舉兵<lb/>
齊書曰孔稚珪字德璋㑹稽人也周彦倫隱於北山後應<lb/>
詔出爲塩官令欲過北山乃假山靈之意移書於北山<lb/>
三國典略曰衛襄字叔遼河東人脩行至孝州郡嘉之時<lb/>
有白波賊衆數萬人官兵誅伐不能乎賊曰使叔遼要我<lb/>
願散於是襄爲移書即平定<lb/>
王隱晉書曰毛寳據邾城䧟寳尸沉江不出戴洋移告河<lb/>
伯死尸立岀<lb/>
梁裴子野傳曰普通七年大舉北侵勑子野爲移魏文受<lb/>
<pb n="KR3k0012_SBCK_597-6a"/>
詔立成武帝以其事體大召尚書僕射徐勉太子詹事周<lb/>
捨鴻臚卿劉之遴中書侍郎朱异集壽光殿以觀之時並<lb/>
歎服武帝目子野曰其形雖弱其文甚壯勑爲書喻相元<lb/>
乂其夜受旨子野謂可待旦方奏未之爲也及五皷勑催<lb/>
令遣上子野徐起操筆撰之昧爽便就人奏武帝深嘉焉<lb/>
自是凢諸符檄皆令具草子野爲文典而速不尚靡麗制<lb/>
多法之古與今文體異當時或有詆訶者及其末翕然重<lb/>
之或問其文速者子野荅言曰云人皆成於手我獨成於<lb/>
心<lb/>
　　　　　露布<lb/>
文心雕龍曰露布者盖露板不封布諸視聽也<lb/>
後漢書曰鮑永爲司隷校尉子昱復拜焉後詔昱詣尚書<lb/>
使封胡降檄光武遣小黃門問昱有所怪不對曰臣聞故<lb/>
<pb n="KR3k0012_SBCK_597-6b"/>
事通官文書不着姓又當司徒露布怪使司隷下書而著<lb/>
姓也帝報曰吾故令天下知忠臣之子復爲司隷也<lb/>
後漢書曰邢巒從征漢北巒後至髙祖曰至此以來未擒<lb/>
滅城隍土崩想在不逺所以緩攻孝正待中書爲露布耳<lb/>
又曰髙祖每歎曰上馬能擊賊下馬作露板唯傅脩耳<lb/>
魏書曰髙祖車駕南伐以韓顯宗統大軍破蕭鸞軍斬其<lb/>
將髙法援等顯宗至新野髙祖曰卿破賊斬師殊益軍勢<lb/>
朕方攻堅何爲不作露布也顯宗曰臣頃聞王肅獲賊二<lb/>
三疋驢馬皆爲露布臣布東親私每哂之近雖仰慿威靈得<lb/>
摧醜虜斬擒不多脫復髙曵長縑虚張功捷尤而効之其<lb/>
罪弥甚所以歛毫卷帛解上而巳<lb/>
又曰彭城王勰從征齊軍帝令勰爲露布露布者布於四<lb/>
海露之群臣以臣小才豈足大用帝曰汝亦才逹但可爲<lb/>
<pb n="KR3k0012_SBCK_597-7a"/>
之及就尤類帝文人咸謂御筆帝曰非兄即弟誰能辨之<lb/>
勰對曰子夏𬒳嗤於先聖臣又荷責於今來<lb/>
後魏書曰宇文神舉幽州人盧昌期祖英伯等聚衆據范陽反<lb/>
詔神舉率兵討擒之齊黃門侍郎盧思道亦在反中賊平<lb/>
見獲解衣將伏法神舉素欽其才名乃釋而禮之即令草<lb/>
露布其待士禮賢如此<lb/>
又曰周人吕思禮好學有文才雖務兼軍國而手不釋卷<lb/>
晝理政事夜則讀書令蒼頭執燭燭燼夜有數升沙苑之捷<lb/>
命爲露布食頃便成周文歎其工而且速<lb/>
北齊書曰杜弼從髙祖破西魏於卬山命爲露布弼即書<lb/>
絹曽不起於草<lb/>
丗說曰桓武北征時袁虎從𬒳責免官㑹湏露布文喚表<lb/>
倚馬前令作手不蹔輟俄頃得七𥿄殊可觀王東亭亦在<lb/>
<pb n="KR3k0012_SBCK_597-7b"/>
側絶歎其才<lb/>
國史𥙷曰李晟破朱泚德宗覽收城露布云　臣巳肅清<lb/>
宫禁祇謁寢園鍾<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>不移廟皃如故上感涕失聲左右六<lb/>
宫皆嗚咽論者以國朝捷書露布無如此者于公異之詞<lb/>
也公異後爲陸贄所忌誣以家行不至賜孝經一卷壈坎<lb/>
而終<lb/>
太平御覽卷第五百九十七<lb/>
</p>
<p>
</p>
  </div>
</body>
</text>
</TEI>
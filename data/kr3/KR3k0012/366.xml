<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_366-1a"/>
太平御覽卷第三百六十六<lb/>
　人事部七<lb/>
　　　耳　目<lb/>
　　　　　耳<lb/>
釋名曰耳耏也耳有一體屬着兩邊耏耏然也<hi>耏音而</hi>
禮曰是故先王之孝也色不忘乎耳目不絶乎聲<lb/>
傳冨辰諌曰耳不聽五聲之和爲聾<lb/>
又曰晉襄公卒靈公少晉人以難故欲立長君使先蔑士<lb/>
㑹如秦逆公子雍秦康公送公子雍于晉曰文公　之入<lb/>
也無衛故有吕郤之難乃多與之徒穆嬴日抱太子以啼<lb/>
于朝曰先君何罪其嗣亦何罪舎適嗣不立而外求君將<lb/>
焉寘此出朝則抱以適趙氏頓首於宣子曰先君奉此子<lb/>
也以屬諸子曰此子也才吾受子之賜不才吾唯子之怨<lb/>
<pb n="KR3k0012_SBCK_366-1b"/>
今君雖終言猶在耳而棄之若何宣子與諸大夫皆患<lb/>
穆嬴且畏偪<hi>畏國人以大義來偪也</hi>乃背先蔑而立靈公以禦秦<lb/>
師<lb/>
又曰攝叔曰吾聞致師者右入壘折馘<hi>折馘斷耳</hi>執俘而還皆<lb/>
行其所聞而復<lb/>
又曰林雍羞爲顔鳴右下<hi>羞爲右改下車戰也</hi>苑何忌取其耳<hi>不欲殺雍</hi>
<hi>但截其耳以辱之</hi>詩曰君子無易由言耳屬于垣<lb/>
又曰匪手擕之言示之事匪靣命之言提其耳<hi>我非且以手擕之</hi>
<hi>親視以其事之是非我非且語之親提撕其耳此言教道</hi>
易曰荷校滅耳聦不明也<lb/>
又曰巽而耳目聦明<lb/>
語曰六十而耳順<lb/>
糓梁傳曰梁自亡湎於酒滛於色心昏耳塞上無正長之<lb/>
<pb n="KR3k0012_SBCK_366-2a"/>
治大臣背叛<lb/>
春秋元命苞曰耳者心之候<lb/>
尚書大傳曰孔子曰自吾得由也惡言不至於耳<lb/>
史記曰吕太后遂斷戚夫人手足去眼煇耳<lb/>
又淮隂傳曰韓信使人言於漢王曰齊反覆之國南邊楚<lb/>
不爲假王鎮之其勢不定漢王大怒張良陳平躡漢王足<lb/>
因附耳語曰寧能禁信之王乎<lb/>
戰國䇿曰蘇秦說李兊明日復來舎人謂兊曰臣竊觀蘇<lb/>
公說也其辨過於君君能聽乎兊曰不能曰君即不能願<lb/>
君竪塞而耳無聽其談明日復見終日談而去秦謂舎人<lb/>
曰昨日我談薄而君動今精而君不動何也舎人曰我爲<lb/>
塞兩耳無聽談也<lb/>
漢書曰楊煇報孫㑹宗書曰家本秦也能爲秦聲婦趙<lb/>
<pb n="KR3k0012_SBCK_366-2b"/>
女也雅善鼓瑟奴婢歌者數人酒後耳熱仰天拊缶而呼烏<lb/>
烏〇英雄記曰曹公擒吕布布顧謂劉備曰玄徳卿爲座上<lb/>
客我爲降虜繩縛我急獨不可一言邪操曰縛虎不得不<lb/>
急乃命緩布縛備曰不可公不見布事丁建陽董太師乎<lb/>
操領之布目備曰大耳兒最叵信<hi>叵普火切</hi>
魏書曰荀攸年七八歳父衢曽醉誤傷攸耳而攸出入遊<lb/>
戯常避護不欲令衢見衢後聞之乃驚其宿智如此<lb/>
吴録曰關羽走孫權使虞翻筮之曰必當斷頭傷其耳果<lb/>
如翻言<lb/>
蜀志曰先主長七尺五寸垂臂下膝顧自見其耳<lb/>
晉書曰王導多疾每自憂陳訓曰耳竪必壽亦大貴<lb/>
又曰殷仲堪父患耳聞床下蟻動謂是牛鬪<lb/>
王隱晉書曰張軌爲涼州刺史燉<hi>音</hi>煌曹祛上言軌老病<lb/>
<pb n="KR3k0012_SBCK_366-3a"/>
更請刺史軌治中率數十人皆割耳於盤流血訴枉得停<lb/>
蜀書曰武皇帝李雄美容貌相工相之曰此君口如方器<lb/>
耳如相望位必過三公不疑也<lb/>
唐書曰汴州節度李忠臣甞因奏對德宗謂之曰卿耳甚<lb/>
大貴人也忠臣對曰臣聞驢耳甚大龍耳即小臣耳雖大<lb/>
乃驢耳也上恱之<lb/>
老子曰五音令人耳聾<lb/>
孟子曰伯夷耳不聽惡聲<lb/>
鶡冠子曰夫耳主聽兩豆塞之則上不聞雷霆<lb/>
淮南子曰禹耳三漏是謂大通興利除害决江䟽河<lb/>
抱朴子曰老子耳長七寸<lb/>
又曰耳能聞雷霆而不聞蟻虱之音<lb/>
吕氏春秋曰雷則掩耳電則掩目耳聞所惡不如無聞目<lb/>
<pb n="KR3k0012_SBCK_366-3b"/>
見所惡不如無見<lb/>
又曰且天生人而使其耳可以聞不學其聞不若聾使其<lb/>
目可以見不學其見不若盲使其口可以言不學其言曲<lb/>
以爽使其心可以知不學其知暗以狂凢學非爲能益也<lb/>
達天性也<lb/>
說苑曰昔費仲惡來膠革長鼻决耳從紂之心武王誅之<lb/>
博物志曰南方落頭民其頭能飛以耳爲翼<lb/>
瀬郷記曰老子耳有三門<lb/>
王子年拾遺録曰沐胥國人左耳中出青龍右耳中出白<lb/>
虎龍虎𥘉出之時如繩縁頰手捋靣而龍虎皆飛去地十<lb/>
餘丈而雲氣繞龍風來吹虎俄而以手一揮龍虎皆還入<lb/>
耳<lb/>
髙士傳曰堯聘許由爲九州牧由聞之洗耳於河<lb/>
<pb n="KR3k0012_SBCK_366-4a"/>
列仙傳曰務光夏時人耳長七寸陽都女耳細而長衆皆<lb/>
言此天人也<lb/>
又曰寗先生毛身廣耳阮丘耳長六七寸<lb/>
列士傳曰燕丹師田光往候荆軻值軻醉唾其耳中軻覺<lb/>
曰此出口入耳之言必大事也即往見光<lb/>
列女後傳曰劉仲敬妻者沛國桓林之姊也仲敬早亡桓<lb/>
乃引刀割耳宗婦問之桓曰吾自五代以來世知名男以<lb/>
忠孝顯女以貞順稱家以我年少必相嫁故預自裁割以<lb/>
信我心<lb/>
又曰曹文叔妻譙國夏侯寧之女文叔早亡妻斷髪自誓<lb/>
其家欲嫁之又截兩耳司馬太傳美之乞爲曹氏後<lb/>
又曰陽華穆妻者下邳劉方之女字桃樹生一男而穆早<lb/>
亡吴丁諿<hi>音緝</hi>求之諿知名之士家將許焉桃樹乃操刀割<lb/>
<pb n="KR3k0012_SBCK_366-4b"/>
耳其子又亡桃樹乃安身守正動不諐禮<hi>諐音傜</hi>
長沙耆舊傳曰太尉劉壽少遇相師相師曰耳爲天柱今<lb/>
君耳城郭必典家邦<lb/>
樊氏相法曰耳門不容麥歳至百兼冨<lb/>
　　　　　目<lb/>
釋名曰目黙也謂黙而内識也眼限也童子限限而出也<lb/>
禮曰目者氣之清明者也<lb/>
又玉藻曰目容端<hi>不睇視也</hi>
又曽子曰十目所視十手所指其嚴乎<lb/>
傳曰宋華父督見孔父之妻于路目逆而送之曰美而艷<lb/>
又曰冨辰曰目不別五色之章爲昧<lb/>
又曰子玉使鬪勃請戰曰請與君之士戯君慿軾而觀之<lb/>
得臣與寓目焉<lb/>
<pb n="KR3k0012_SBCK_366-5a"/>
又曰楚子將以啇臣爲太子訪諸令尹子上子上曰楚國<lb/>
之舉恒在少者且是人也蜂目而豺聲忍人也不可立也<lb/>
又曰秦伯伐晉取羈馬乃出戰交綏<hi>古名退軍爲交綏秦晉志未敢堅戰兵未</hi>
<hi>致争而兩軍退故曰交綏</hi>秦行人夜戒晉師曰兩軍之士皆未愸也明<lb/>
日請相見<hi>愸缺也</hi>臾駢曰使者目動而言肆懼我也將遁矣<lb/>
薄諸河必敗之<lb/>
又曰宋華元爲植廵功<hi>植將主也</hi>城者謳曰睅其目皤其腹弃<lb/>
甲而復睅出目皤大腹弃甲謂師也于思于思弃甲復來<lb/>
于思多鬚之貌<lb/>
又曰潞子嬰兒之夫人晉景公之姊也酆舒爲政而殺之<lb/>
又傷潞子之目<lb/>
又曰晉楚將戰晉侯筮之卜史曰吉卦遇復曰南國蹙射<lb/>
其元王中厥目及戰共王中目<lb/>
<pb n="KR3k0012_SBCK_366-5b"/>
又曰叔孫豹㑹晉士丐于柯盟于督陽荀偃癉疽生痬於<lb/>
頭<hi>癉疽惡瘡</hi>濟河及著雍病目出卒而視不可唅<hi>目開口禁也</hi>宣子<lb/>
盥而撫之曰事吴敢不如事主猶視<hi>大夫稱主</hi>欒懷子曰其爲<lb/>
未卒事於齊故也<hi>懐子欒盈也</hi>乃復撫之曰苟終所不嗣事于<lb/>
齊者有如河乃瞑受唅<hi>嗣續也</hi>
又曰宋公子地有白馬四公嬖向魋欲之<hi>向魋司馬植魋卜也</hi>公取<lb/>
而朱其尾鬛以與之<hi>與魋之</hi>地怒使其徒奪之魋懼將走公<lb/>
閉門而泣之目盡腫<lb/>
又曰公侵齊門于陽州顔息射人中眉退曰我無勇吾志<lb/>
其目也<lb/>
詩曰美目盻兮巧笑倩兮素以爲絢兮<lb/>
書曰正月元日舜格于文祖詢于四岳闢四門明四目逹四<lb/>
聦咨十有二牧曰食哉惟時<lb/>
<pb n="KR3k0012_SBCK_366-6a"/>
易小畜曰輿說輻夫妻反目象曰夫妻反目不能正室也<lb/>
又說卦曰离爲目<lb/>
春秋孔演圖曰蒼頡四目是謂並明<lb/>
春秋元命苞曰目肝之使<lb/>
又曰舜重瞳子是謂慈原上應攝提下應三元<lb/>
尚書大傳曰舜目四瞳子<lb/>
論語隱義曰衛蒯聵亂子路興師往有孤黯者當師曰子<lb/>
欲入耶曰然黯從城上下麻繩釣子路半城問曰爲師耶<lb/>
爲君耶曰在君爲君在師爲師黯因投之折其左股不死<lb/>
黯開城欲殺之子路目如明星之光曜黯不能前謂曰畏<lb/>
子之目願覆之子路以衣𬒮覆目黯遂殺之<lb/>
史記曰吴王賜子胥屬鏤之劒以死子胥仰天歎曰嗟乎<lb/>
抉吾眼着吴東門上以觀越㓂之入滅吴也<lb/>
<pb n="KR3k0012_SBCK_366-6b"/>
又曰趙王與秦王㑹沔池秦王不肯擊缶相如曰五歩之<lb/>
内請得以頸血濺大王矣左右欲刄相如相如張目叱之<lb/>
左右皆靡秦王不懌爲一擊缶<lb/>
又曰越王無殭與中國争強北伐齊齊威王使人說越王<lb/>
越王不納齊使者曰幸也越之不亡也吾不貴其用智如<lb/>
目之見毫毛而不自見睫也今王知晉之失計不知越之<lb/>
過是目論也<lb/>
又曰大梁人尉繚曰秦王爲人蜂凖<hi>蜂一作隆</hi>長目<lb/>
又曰漢王詣鴻門謝項羽羽欲殺漢王樊噲帶劒擁㦸楯<lb/>
入軍門披帷西向而立瞋目視羽鬢髮上指目眥盡裂<lb/>
又曰項王大呼馳下漢軍皆披靡時赤泉侯爲騎將追項<lb/>
王項王瞋目而叱之人馬俱驚辟易數里<lb/>
楚漢春秋曰上過陳留酈生求見使者入通公方洗足問<lb/>
<pb n="KR3k0012_SBCK_366-7a"/>
何如人曰狀類大儒上曰吾方以天下爲事未暇見大儒<lb/>
也使者出酈生瞋目案劒曰入言髙陽酒徒非儒者<lb/>
漢書曰東方朔上書曰臣朔目若懸珠齒如編貝<lb/>
東觀漢記曰杜根諌和喜<hi>音喜又許忌切</hi>鄧后以安帝冝親政事<lb/>
太后大怒囊盛撲殺之根詐死三日目中生蛆<lb/>
魏志曰太祖與韓遂馬超等軍馬㑹語左右皆不得從唯<lb/>
將許禇超負其力隂欲前突太祖素聞禇勇疑從騎是乃<lb/>
問公有虎侯者安在太祖顧指禇瞋目眄之超不敢動<lb/>
又曰張繡反襲太祖營典韋戰於門中韋乃雙挾兩賊擊<lb/>
殺之餘賊不敢進復前突殺數人瘡重瞋目大罵而死<lb/>
又曰夏侯燉<hi>音敦</hi>從征吕布爲流矢所中傷左目時夏侯淵<lb/>
與燉俱爲將軍軍中號燉爲盲夏侯<lb/>
晉書曰王衍甞因宴集爲族人所怒舉<hi>音壘</hi>擲其靣衍𥘉<lb/>
<pb n="KR3k0012_SBCK_366-7b"/>
無言引王導共載而去然心不能平在車中攬鏡自照謂<lb/>
爾看吾目光乃在牛背上矣<lb/>
王隱晉書曰甘卓爲揚威將軍歴陽内史郡人陳訓私語<lb/>
人曰甘公頭伭視仰目中有赤脉當危於兵勿爲將可也<lb/>
果爲王敦所害<lb/>
又曰王敦枉害刀恊及敦病白日見恊乗軺<hi>音遥</hi>車從吏騶<lb/>
詣敦而仰頭瞋目<lb/>
鄧粲晉紀阮籍能爲青白眼禮俗士輙以白眼對之嵇喜<lb/>
康之兄聞籍不哭見白眼喜不憚而退<lb/>
蕭子顯齊書曰禇淵有器度不妄舉動宅常失火煙燄甚<lb/>
遍左右驚擾淵神氣怡然索轝來徐去輕薄子頗以名節<lb/>
譏之以淵眼多白睛謂之白虹貫日也<lb/>
崔鴻十六國春秋前秦録曰符生驍果麤暴昏酒無頼祖<lb/>
<pb n="KR3k0012_SBCK_366-8a"/>
洪甚惡之生無一目年七歳洪戲之問侍者曰吾聞瞎兒<lb/>
一淚信乎侍者曰然生怒引佩刀自刺出血曰此亦一涙<lb/>
也洪大驚<lb/>
三國典略曰齊韓鳯穆提婆髙阿郍肱共處衡軸號曰三<lb/>
貴瞋目張拳有噉人勢<lb/>
又曰和士開常言曰琅瑘王目光弈弈數歩射人向者暫<lb/>
對不覺汗出<lb/>
又曰周武帝還自東伐𥘉遇疾口不能言臉垂覆目<lb/>
老子曰五色令人目盲<lb/>
韓非子曰目見有百歩之外而不能見其眥<lb/>
莊子曰温伯雪子適齊舎於魯仲尼見之不言子路問焉<lb/>
仲尼曰若夫人者目擊而道存也<lb/>
又曰孔子見老𥅆而語仁義老聃曰夫播糠眯目則天地<lb/>
<pb n="KR3k0012_SBCK_366-8b"/>
四方易位矣夫仁義飜然乃憒吾心亂莫大焉<lb/>
孟子曰伯夷目不視惡色<lb/>
又曰存乎人莫良於眸子眸子不能掩其惡匈中正則眸<lb/>
子膫焉匈中不正則眸子眊焉<lb/>
范子曰掩目別黒白雖一時中猶不知天道也<lb/>
愼子曰離朱之明察毫末於百歩之外尺水不能見淺深<lb/>
非目不明其勢難覩也<lb/>
尸子曰使目在足下則不可以視<lb/>
又曰舜兩眸子是謂重明<lb/>
孫卿子曰厭目而視者視一以爲兩<lb/>
燕丹子曰樊於期聞荆軻之言於是自剄頭墮背後兩目<lb/>
不瞋<lb/>
韓子曰田駟欺鄒君將殺之田駟恐告惠子見鄒君曰有<lb/>
<pb n="KR3k0012_SBCK_366-9a"/>
人見君則䁋<hi>大叶切閉目也</hi>其一目奚如君曰我必殺之惠子曰<lb/>
瞽䁋兩目君奚弗殺駟東欺齊侯南欺荆王駟之於人瞽<lb/>
也君奚惡乃弗殺<lb/>
又曰古人目短於自見故以鑑觀靣<lb/>
又曰刻削之道鼻莫如大目莫如小鼻大可小小不可大<lb/>
目小可大大不可小舉事亦然<lb/>
又曰楚莊王子曰王之伐越何也王曰政亂兵弱莊子曰<lb/>
臣患知之如目也能見百歩之外而不能自見其睫王之<lb/>
弱亂非越王之下也而欲伐越此知之如目也<lb/>
淮南子曰夫目察秋毫之末而耳不聞雷霆之音耳調玉<lb/>
石之聲而目不見太山之髙何則不小有所志而大有所<lb/>
志也<lb/>
孔叢子曰夫子適周見萇弘言終而退萇弘語劉文公曰<lb/>
<pb n="KR3k0012_SBCK_366-9b"/>
吾觀仲尼有聖人之表其狀河目而隆顙是黄帝之形貌<lb/>
也<lb/>
郭子曰劉尹道桓温鬚如反蝟毛眼如紫石稜自是孫仲<lb/>
謀一流人也<lb/>
抱朴子曰眼能察天衢而不能周項領之間<lb/>
蔣子語曰兩目不相爲視昔吴有二人共評王者一人曰<lb/>
好一人曰醜乆之不决二人各曰尓可來入吾目中則好<lb/>
醜分矣王有定形二人察之有得失非茍相反眼睛異耳<lb/>
袁凖正書曰目以見小爲明耳以聽大爲聦<lb/>
顧子義訓曰假天下之目以視則四海毫末可見也<lb/>
山海經曰一臂國爲人一目中其靣而居<hi>括地圖同</hi>
太公金匱曰一目視則不明一耳聽則不聦<lb/>
吕氏春秋曰孟賁過於先其伍舡人怒以檝䖊<hi>音乂</hi>其頭中<lb/>
<pb n="KR3k0012_SBCK_366-10a"/>
河孟賁瞋目視舡人髮植目烈鬚指<hi>指直</hi>舟人盡惕駭播入<lb/>
於河使舡人知孟賁不敢直視渉無先者又辱之乎此不<lb/>
知故也<lb/>
又曰管子縛束於魯鮑叔曰君欲霸王則臣不若管夷吾<lb/>
桓公曰夷吾寡人之賊也射我者也不可鮑叔曰夷吾爲<lb/>
其君射人若得之則彼亦將爲君射人君不聽鮑叔固讓<lb/>
果聽之於是使告魯曰管仲寡人讎也願得而親加手焉<lb/>
魯許諾乃使吏鞟其拳膠其目<hi>以革囊其手也</hi>盛之以鴟夷置之<lb/>
車中至齊境桓公使人以朝車迎之<lb/>
又曰使其目可以見不學其見不若盲<lb/>
春秋後語曰平原君對趙王曰沔池之㑹臣察安君之爲<lb/>
人也小頭而銳瞳子白黒分明小頭而銳断敢行也瞳子<lb/>
白黒分明者見事明也<lb/>
<pb n="KR3k0012_SBCK_366-10b"/>
列仙傳曰秦召魏公子無忌不行使朱亥奉璧一雙秦王<lb/>
大怒將朱亥着虎圈中亥瞋目視虎眥血出濺虎虎終不<lb/>
敢以視<lb/>
鄭玄別傳曰玄笑眉明目<lb/>
董卓别傳曰卓㑹公卿召諸降賊飰行責降者曰何不鑿<lb/>
眼應聲眼皆落地<lb/>
趙至自叙曰嵇康謂至曰卿頭小銳瞳子白黒分明覘占<lb/>
停諦有白起風<lb/>
列仙傳曰偓<hi>於角切</hi>佺<hi>音筌</hi>槐山人採藥好食松實而目更方<lb/>
又曰赤斧戎人也爲碧雞祠主簿餌丹身及瞳子皆赤<lb/>
神仙傳曰渉正巴東人入吴常閉目弟子隨之數十年莫<lb/>
有見開目者有一弟子固請之正爲開目音如霹靂光如<lb/>
電照弟子頓伏良乆乃起<lb/>
<pb n="KR3k0012_SBCK_366-11a"/>
竹林七賢傳曰王戎眸子洞徹視日而眼照不虧<lb/>
世說曰顧長康云其哭桓宣武眼如懸河决溜<lb/>
又曰康僧淵目深而鼻髙王承每調之僧淵曰鼻者靣之<lb/>
山目者靣之淵山不髙則不靈淵不深則不清<lb/>
又曰裴令儁有姿容時人名之爲王人有疾至困武帝使<lb/>
王夷甫徃視之王出語人曰眸子閃閃如巖下電精神挺<lb/>
動體中故如惡耳<lb/>
語林曰王右軍見杜弘冶歎曰面如凝脂眼如點<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>此神<lb/>
仙中人<lb/>
談藪曰王肅𥘉歸國謂陽大眼曰在南聞君之名以爲眼<lb/>
如車輪今見乃不異人大眼曰若旗鼓相望瞋眸奮發足使<lb/>
君亡魂喪膽何必大如車輪<lb/>
又曰後魏昭成帝常擊賊流失中目賊破執射者至左右<lb/>
<pb n="KR3k0012_SBCK_366-11b"/>
<pb n="KR3k0012_SBCK_366-11b"/>
</p>
<p>
</p>
  </div>
</body>
</text>
</TEI>
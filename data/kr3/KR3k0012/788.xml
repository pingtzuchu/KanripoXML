<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_788-1a"/>
太平御覽卷第七百八十八　四夷部九<lb/>
南蠻四<lb/>
　　頓遜國　毗騫國　丹丹國<lb/>
　東謝　西趙蠻　南平蠻<lb/>
　　羅刹國　投和國　附國<lb/>
　　邊斗四國　殊奈國　甘棠國<lb/>
　　金利毗逝國　墮和羅國　陁洹國<lb/>
　墮婆登國　多篾國　多摩國<lb/>
　　哥羅舎分國　杜薄國　烏篤國<lb/>
　薄㓨國<lb/>
　　　　　頓遜國<lb/>
南史曰頓遜國在海﨑上<hi>崎音析曲岸也</hi>地方千里城去海十里<lb/>
有五王並羈属扶南頓遜人東界通交州諸賈人其西界<lb/>
<pb n="KR3k0012_SBCK_788-1b"/>
接天笁安息徼外諸國徃還交易其市東西交㑹日有萬<lb/>
餘人珎物寳貨無所不有<lb/>
唐書曰頓遜國出霍香挿枝便生葉如都梁以裛衣國有<lb/>
區撥等花十餘種冬夏不衰日載十車貨之其花燥更芬<lb/>
馥亦末爲粉以傳身焉<lb/>
南州異物志曰典遜在扶南三千餘里本爲別國扶南先<lb/>
王范蔓有勇略討服之今属扶南笁芝扶南記曰頓遜國<lb/>
属扶南國主名崑崙國有天笁胡五百家兩佛圖天笁婆<lb/>
羅門千餘人頓遜敬奉其道嫁女與之故多不去唯讀天<lb/>
神經以香花自洗精進不捨晝夜疾困便發願鳥葬歌舞<lb/>
送之邑外有鳥啄食餘骨作灰甖盛沉海鳥若不食乃藍<lb/>
盛火葬者投火餘灰凾盛埋之祭祠無年限又酒樹有似<lb/>
安石榴取花與汁停甕中數日乃成酒羙而醉人<lb/>
<pb n="KR3k0012_SBCK_788-2a"/>
　　　　　毗騫國<lb/>
南史曰毗騫國俗有室屋衣服噉粳米其人言語小異扶<lb/>
南國内不受賈客有徃者殺而噉之是以啇旅不敢至王<lb/>
常樓居不血食不事鬼神其子孫生死如常人唯王不死<lb/>
扶南王數使與書相報荅常遺扶南王純金五十人食器<lb/>
形如圎盤又如瓦塸名爲多羅受五升又如椀者受一升<lb/>
竺芝扶<lb/>
南史紀曰毗騫國去扶南八千里在海中國王身長三丈<lb/>
頸長三尺自古以來不死知神聖未然之事亦有子孫子<lb/>
孫生死如常人唯此王不死耳号曰長頸王食器皆純金<lb/>
金如此間之石無央限也不聽妄取有偷者知則殺食之<lb/>
長頸王亦能作天竺書自道宿命所經與佛語相似作書<lb/>
可三千言皆道是事其國法有罪者共在王前食之平常<lb/>
<pb n="KR3k0012_SBCK_788-2b"/>
不噉人也<lb/>
　　　　　丹丹國<lb/>
梁書曰丹丹國中大通二年其王遣使奉表送象牙及畫<lb/>
塔二軀并献火齊珠古貝雜香藥大同元年復遣使献金<lb/>
銀琉璃雜寳香藥等物<lb/>
隋書曰丹丹國在多羅摩羅國西北振州東南<hi>振州今廷德郡朱雀</hi>
<hi>同島上</hi>王姓刹利名尸陵伽理所可二萬餘家亦置州縣以<lb/>
相統領王每晨夕二時臨朝其大臣八人号曰八座並以<lb/>
<hi>婆畢朝其之王毎以香粉塗身冠通天冠掛雜宝瓔珞身衣朝霞足履</hi>皮屨近則乗輿逺則馭象<lb/>
其攻伐則吹蠡擊皷兼有幡旗<hi>其刑</hi>盗賊無多少皆殺之土<lb/>
出金銀白檀蘇方㯽榔其榖唯稻畜有沙牛羖羊猪雞鵝<lb/>
鴨麞鹿鳥有越鳥孔雀果蓏<hi>力果切</hi>有蒲桃石榴瓜瓠菱蓮<lb/>
菜有䓤䔉蔓菁<lb/>
<pb n="KR3k0012_SBCK_788-3a"/>
　　　　　東謝<lb/>
唐書曰東謝蠻其地在黔州之西數百里内南接守宫獠<lb/>
西連夷子北至白蠻土冝五糓不以牛耕但爲畬田毎歳<lb/>
一易俗無文字刻木爲契散在山洞間依樹爲層巢而居<lb/>
<hi>汲流以飲</hi>皆自營生業無賦稅之事謁見貴人皆執鞭而拜有<lb/>
功勞者以牛馬銅皷賞之有犯罪者小事杖罰大事殺之<lb/>
盗物倍還其贓婚姻之禮以牛酒爲娉女歸夫家皆母自<lb/>
送之女夫慙逃避經旬乃岀讌聚則擊銅皷吹大角歌舞<lb/>
以爲樂好帶刀劒未常捨離丈夫衣服有衫襖大口袴以<lb/>
綿紬<hi>及布</hi>爲之右肩上斜束皮帶裝以螺蚾虎豹猿狖及犬<lb/>
羊之皮以爲外飾坐皆蹲踞男女椎髻以緋向後垂下其<lb/>
首領謝元深旣丗爲酋長其部落皆尊畏之謝氏一族法不<lb/>
育女自云姓髙不可下嫁故也貞觀三年元深入朝冠烏<lb/>
<pb n="KR3k0012_SBCK_788-3b"/>
熊皮冠若今之旄頭以金銀絡額身披毛帔韋皮行滕而<lb/>
著履中書侍郎顔師古奏言昔周武時天下太平逺國歸<lb/>
欵周史乃集其事爲王㑹篇令萬國來朝至今如此輩章<lb/>
服實可圖冩今請撰爲正㑹圖從之以其地爲應州仍拜<lb/>
元深爲刺史隷黔州都督府<lb/>
又曰南謝首領謝強與西謝隣共元深俱來朝見爲南壽<lb/>
州刺史後改爲莊州貞觀十三年正月西南畨大酋長蠻<lb/>
州刺史資陽郡開國公宋鼎卭州刺史謝汕<hi>音訕</hi>蠻州巴<lb/>
江縣令宋万傳牂州録事叅軍謝文經黔中經略招討觀<lb/>
<hi>察使</hi>王礎奏前件刺史三年一度朝今年懇訴稱州接牂牁<lb/>
同𬒳聲教獨此排擯竊自慙恥謹遣隨牂牁刺史授官其<lb/>
牂牁兩州户口殷盛人力強大隣側諸蕃悉皆敬憚請比兩州<lb/>
每三年一度朝賀仍依牂牁輪環差定并以才幹位望爲衆<lb/>
<pb n="KR3k0012_SBCK_788-4a"/>
推者元勑從之<lb/>
　　　　　西趙蠻<lb/>
唐書曰西趙蠻在東謝之南其界東至夷子西至昆明南<lb/>
至西洱河<hi>洱音珥</hi>山洞阻深莫知道里南北十八日行東西<lb/>
二十三日行其風俗物産與東謝同首領趙氏丗爲酋長<lb/>
有户萬餘貞觀三年遣使入朝二十一年以其地置明州<lb/>
即以首領趙磨爲刺史<lb/>
　　　　　南平蠻<lb/>
唐書曰南平蠻北與涪州接部落四千餘户男子左祍露<lb/>
髪徒跣婦人横布兩幅穿中而貫其首名爲通裙其人美<lb/>
髪爲髻髾垂於後以竹筒如筆長三四寸斜貫其耳貴者<lb/>
亦有珠璫土多女少男爲婚之法女氏必先貨求男族貧<lb/>
人無嫁資女多賣與冨人爲婢俗皆婦人執役其王姓朱<lb/>
<pb n="KR3k0012_SBCK_788-4b"/>
氏号爲劒荔王貞觀中遣使内附以其地隷渝州<lb/>
　　　　　羅刹國<lb/>
隋書曰羅刹國在婆利之東其人極陋朱髪黒身獸牙鷹<lb/>
爪時與邑人作市輙以夜晝日則掩其靣煬帝大業三年<lb/>
使常駿等使赤土國致羅刹國<lb/>
　　　　　投和國<lb/>
隋書曰投和國在南海大洲真獵之南自廣州西南水行<lb/>
百里至其國王姓投和羅名脯邪乞遥理所城覆屋以瓦<lb/>
並爲閣而居屋壁皆以彩畫之城内皆王室城外人居可<lb/>
萬餘家王宿衛之士百餘人毎臨朝則衣朝霞冠金耳挂<lb/>
金環頸挂金涎衣<hi>叙連切</hi>足履寳裝皮履官属有朝請將軍<lb/>
惣知國政又有叅軍功曹主簿城局金威將軍賛理賛府<lb/>
等官分理文武又有州及郡縣州有叅軍郡有金威將軍<lb/>
<pb n="KR3k0012_SBCK_788-5a"/>
縣有城局爲其長官𥘉至各選官僚助理政事刑法賊盗<lb/>
多死者輕者穿耳及頰私鑄銀錢者截腕國無賦稅俱隨<lb/>
意貢奉無多少之限多以農商爲業國人乗象及馬一國<lb/>
之中馬不過千疋又無鞍轡唯以繩穿頰爲之節制音樂<lb/>
則吹蠡擊皷死䘮則祠祀哭泣又焚屍以甖盛之沉於水<lb/>
中若父母之䘮則截髮爲孝其國市六所貿易皆用銀錢<lb/>
小如榆莢有佛道有學校文字與中夏不同訊其耆老云<lb/>
王無姓名齊杖靡王所坐塔圎以佛塔以金飾之門皆東<lb/>
開坐亦東向<lb/>
唐書曰貞觀中投和國遣使奉表以金凾盛之又献金榼<lb/>
<hi>苦盍反</hi>金鎻寳帶犀象海物等數十品<lb/>
　　　　　附國<lb/>
隋書曰附國者蜀郡西北二千餘里即漢之南夷也有嘉<lb/>
<pb n="KR3k0012_SBCK_788-5b"/>
良夷即其東部所居種姓自相率領土俗與附國同言語<lb/>
少殊不相統一其人無姓氏附國王字冝繒其國南北八<lb/>
百里西千五百里無城柵近川谷傍山險俗好復讎故疊<lb/>
石而居以避其患髙至十餘丈下至五六丈每級丈餘以<lb/>
木隔之基方三四歩其上方二三歩狀似浮圖於下級開<lb/>
小門從内上通夜必關閉以防賊盗國有二萬家号令自<lb/>
王岀嘉良夷政令擊之酋師重罪者死輕者罰牛人皆輕<lb/>
捷便擊劒<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>皮爲牟甲弓長六尺以竹爲弦妻其群母及<lb/>
其㛐兒弟死父兄亦納其妻好歌舞皷吹長笛有死者無<lb/>
服制置屍髙牀之上沐浴衣服𬒳以牟甲覆以獸皮子孫<lb/>
不哭帶甲舞劒而呼云我父爲鬼所取我欲報冤殺鬼自<lb/>
餘親戚<hi>哭三</hi>聲而止婦人哭必以兩手掩面死家殺牛親属<lb/>
以猪酒相遺共飲噉而瘞之死後十曰而大葬必集親賔殺<lb/>
<pb n="KR3k0012_SBCK_788-6a"/>
馬動至數十疋立其祖父神而事之其俗以皮爲帽形圎<lb/>
如鉢或戴羃䍦衣多毛毼皮裘爲靴頂繫䥫鎻手貫䥫<lb/>
釧王與酋師金爲飾胷前懸一金花徑三寸其土髙氣候<lb/>
凉多風少雨土冝小麥青科山岀銀銀多白雉水有嘉魚<lb/>
長四尺而鮮細大業四年其王遣使素福等八人入朝明年<lb/>
又遣其弟子冝林率嘉良夷六十人朝貢欲献良馬以路<lb/>
險不通請開山道脩職貢煬帝以勞人不許嘉良有水闊<lb/>
六七十丈附國有水闊百餘丈並南流用皮爲舟而濟<lb/>
　　　　　邊斗四國<lb/>
隋書曰邊斗國<hi>一云班斗</hi>都昆國<hi>一作/都雅</hi>拘利國<hi>一作九雅</hi>比嵩國並<lb/>
扶南度金隣大灣南行三千里有此國其農作與金隣同<lb/>
其人多白色都昆出好棧香藿香及硫黃其藿香樹生千<lb/>
歳根本甚大伐之四五年木皆朽敗唯中節堅貞芬香獨<lb/>
<pb n="KR3k0012_SBCK_788-6b"/>
存取爲香<lb/>
　　　　　殊奈國<lb/>
唐書曰貞觀二年殊奈國遣使貢方物殊奈者崑崙人也<lb/>
在林邑南去交阯海行三月餘日俗習文字與婆羅門同<lb/>
路絶逺古未常朝中國至是始通<lb/>
　　　　　甘堂國<lb/>
唐書曰甘堂國在大海之南崑崙人也貞觀十年與未俱<lb/>
婆國同日朝貢太宗謂侍臣曰南荒西城自逺而至其故<lb/>
何也房玄齡對曰當中國人安帝德逺𬒳也太宗曰誠如<lb/>
公言向使中國不安何縁至朕何德以堪之<lb/>
　　　　　金利毗逝國<lb/>
唐書曰金利毗逝國在京西南四萬餘里東去致物國二<lb/>
千里西去赤土國一千五百里南去波利國三千里柳衢<lb/>
<pb n="KR3k0012_SBCK_788-7a"/>
國三千里其國有城邑庭舎衣朝霞白疊毎食先泥上鋪<lb/>
席而後座國王名本多楊牙前有隊伩甲鍪貝多樹皮<hi>及其</hi>
風俗物産與真臘同<lb/>
　　　　　墮和羅國<lb/>
唐書曰墮和羅國南與盤盤國北與迦邏舎佛東與真臘<lb/>
接西隣大海去髙州五月日行貞觀十三年其王遣使貢<lb/>
方物二十三年又遣使献象牙火珠請賜好馬詔許之<lb/>
　　　　　陁洹國<lb/>
唐書曰陁洹國在林邑西南大海中東南與墮和羅接去<lb/>
交阯三月餘行賔服於墮和羅其王姓察失利字婆郍土<lb/>
無蠶桑以白疊朝霞布爲衣俗皆樓居謂爲千欄貞觀十<lb/>
八年遣使來朝二十一年又遣使獻白鸚鵡毛羽皓素頭<lb/>
上有紅毛數十莖與翅齊及婆律膏仍請馬及銅鍾詔並<lb/>
<pb n="KR3k0012_SBCK_788-7b"/>
給之<lb/>
　　　　　墮婆登國<lb/>
唐書曰墮婆登國在林邑南海行二月東與訶陵西與迷<lb/>
黎車接北界大海風俗與訶陵同種稻毎月一熟有文字<lb/>
書於貝多葉其死者口實以金又以金釧貫於四支然後<lb/>
加以婆律膏及檀沉龍腦等香積薪以燔之貞觀中遣使<lb/>
獻金花等物王之所居堅木爲城造大屋重閣覆以㯶櫚<lb/>
皮所坐床悉以象牙爲之亦以象牙爲席食以手檈之<hi>音古</hi>
<hi>患反</hi>又以椰樹花爲酒飲之亦醉有山穴海湧而出鹽國人<lb/>
取食其國人有毒與常人同止宿即令身生瘡與之交㑹<lb/>
便死若涎液霑著草木即枯其人身死不臭不爛<lb/>
　　　　　多蔑國<lb/>
唐書曰多蔑國貞觀時通焉在南海外國界周廻可一月<lb/>
<pb n="KR3k0012_SBCK_788-8a"/>
行南阻大海西俱遊國北波利利刺國東真陁桓國户口<lb/>
極多置三十州不役属他國有州郭宫殿樓櫓並用瓦木<lb/>
以十二月爲歳其物産有金<hi>銀銅</hi>鐵象牙犀角朝霞朝雲等<lb/>
布其俗交易用金銀朝霞等爲賈百姓二十而稅一五榖<lb/>
菜𬞞與中國不殊<lb/>
　　　　　多摩國<lb/>
唐書曰多摩國長居國長居於海島東與婆鳯西與多隆<lb/>
南與半反䟦華言五山也北與訶陵等國接其國界東西<lb/>
可一月行南北可二十<hi>五日</hi>行其王子先龍子也名骨利骨利<lb/>
得大鳥卵剖之得一女子容色殊妙即以爲妻其王尸羅<lb/>
劬傭伊說即其後也顯慶中遣使貢獻其俗無姓王居以<lb/>
稱爲城以板爲屋坐師子座東向衣物與林邑同勝兵二<lb/>
萬人無馬有弓刀甲矟婚姻無同姓之别其食　器銅鐡<lb/>
<pb n="KR3k0012_SBCK_788-8b"/>
金銀所食尚酥乳駱沙糖石蜜其家畜有羖水牛野獸有<lb/>
麞鹿等死亡無䘮紀之制以火焚其屍其音樂略同天竺<lb/>
有波郍婆宅護遮奄磨石榴等菓多甘蔗從其國經薛盧<lb/>
都思訶盧林邑等國逹於交州<lb/>
　　　　　哥羅舎分國<lb/>
唐書曰哥羅舎分國在南海之南接墮和羅勝兵二萬人<lb/>
其王蒲越伽摩顯慶五年遣使朝貢<lb/>
　　　　　杜薄國<lb/>
唐書曰杜薄國在扶南東漲海中直渡海數十日至其人<lb/>
色白晢皆有衣服國有稻田女子作白疊華布出金銀䥫<lb/>
以金爲錢出雞舌香可含以香不入服雞舌其爲水也氣<lb/>
辛而性厲禽獸不能至故未可識其樹者華熟自零隨水<lb/>
而出方得之杜薄洲有十餘國城皆稱王<lb/>
<pb n="KR3k0012_SBCK_788-9a"/>
　　　　　烏篤國<lb/>
唐書曰烏篤國在中天竺南一名烏伏郍地方五千餘里<lb/>
百姓殷實人性愞弱頗詭詐尤工禁術篤信佛法文字禮<lb/>
儀略同天笁自古不通中國貞觀中其王逹摩因陁訶斯<lb/>
遣使献龍腦麝香等<lb/>
　　　　　薄刺洲<lb/>
唐書曰薄刺洲隋時聞焉在拘利南海灣中其人色黒而<lb/>
齒白眼正赤男女並無衣服一名勃焚洲<lb/>
抱朴子云勃焚洲在薫縁水膠所出楓脂矣所以不可多<lb/>
得者正患狤握獸啖人<hi>狤音詰偓音屋</hi>此獸大者重十斤狀如水<lb/>
獺其頭身及他處了無毛唯從鼻上以竟脊至尾上有毛<lb/>
廣一寸許青長三四分許其無毛處則如韋囊人張捕得<lb/>
之斬刺不傷積薪烈火縛以投火中薪盡而此獸不焦湏<lb/>
<pb n="KR3k0012_SBCK_788-9b"/>
</p>
<p>
</p>
  </div>
</body>
</text>
</TEI>
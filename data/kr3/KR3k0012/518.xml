<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_518-1a"/>
太平御覽卷第五百一十八<lb/>
　宗親部八<lb/>
　　　　　子<lb/>
易蠱卦曰幹父之蠱有子考無咎厲終吉<lb/>
又家人卦曰家人嗃嗃悔厲吉父子嘻嘻終吝<lb/>
儀禮曰父爲長子服三年何也正禮乎上又所重也<lb/>
禮記内則曰由命士以上父子皆異宫<lb/>
又祭義曰身也者父母之遺體也行父母之遺體敢不敬<lb/>
乎<lb/>
左傳隱公曰衛莊公之子州吁有寵而好兵公弗禁石碏<lb/>
諌曰臣聞愛子教之以義方不納於邪<lb/>
又宣上曰楚司馬子良生子越椒子文曰必殺之是子也<lb/>
熊虎之狀而豺狼之聲不殺必㓕若敖氏矣<lb/>
<pb n="KR3k0012_SBCK_518-1b"/>
論語曰陳亢問於伯魚曰子亦有異聞乎對曰甞獨立鯉<lb/>
趍而過庭曰學詩乎對曰未也曰不學詩無以言他曰又<lb/>
獨立鯉趍而過庭曰學禮乎對曰未也不學禮無以立鯉<lb/>
退而學禮陳亢退而喜曰問一得三聞詩聞禮又聞君子<lb/>
之逺其子也<lb/>
孝經曰父子之道天性也<lb/>
周書曰周公三撻伯禽徃見啇子啇子曰南山有橋父道<lb/>
也北山有梓子道也盍徃觀之而伯禽徃視橋梓明日朝<lb/>
伯禽俯而趍周公迎而撫之曰汝安見君子哉<lb/>
史記曰吴起衛人好用兵甞學於曽子事魯君出衛郭門<lb/>
與其母決囓臂而盟曰起不爲卿相不復入衛也<lb/>
又曰司馬談爲太史天子建漢家之封而太史公留滯周<lb/>
南不得從事發憤而卒子遷適見父於河洛之間太史公<lb/>
<pb n="KR3k0012_SBCK_518-2a"/>
執遷手下泣曰其先即周之太吏後丗中衰絶於余乎汝<lb/>
後爲太史則續吾祖矣<lb/>
漢書曰張湯杜陵人父爲長安丞父出湯爲兒守舎遭䑕<lb/>
盗肉父還怒之笞湯湯掘地薫䑕得餘肉劾䑕掠治訊鞠<lb/>
鞫論報取䑕磔堂下父忽視其文辭如老吏大驚異遂使<lb/>
書獄焉<lb/>
又曰王遵字子貢涿人遷益州刺史先是王陽爲益州至<lb/>
卭崍九折坂歎曰奉先人遺體奈何數乗此險後以疾去<lb/>
及遵至此坂問吏曰此非王陽所畏道耶吏曰是遵叱其<lb/>
馭曰駈之王陽爲孝子王遵爲忠臣<lb/>
又曰曹參代蕭何爲相國日夜飲酒子窋爲中大夫惠帝<lb/>
怪之令窋言曰無以請事何以憂夭下窋洗沐歸具言參<lb/>
怒之乃笞二百曰趣入侍天下事非汝所當言<lb/>
<pb n="KR3k0012_SBCK_518-2b"/>
又曰路温舒字長君鉅鹿人父爲里門監使温舒牧羊因<lb/>
取澤中蒲截爲牒編之冩書<lb/>
又曰楊雄蜀人自楊季至雄五代一子也<lb/>
又曰韋賢字長孺魯人質朴少欲篤志於學通詩書易以<lb/>
教授號鄒魯大儒爲丞相薨少子玄成字少翁以明經歴<lb/>
位丞相故鄒魯諺曰遺子黄金滿籯不如教之一經<lb/>
又曰張禹字子文河内軹人父徙家蓮勺禹爲小兒數至<lb/>
市卜相者竒其面貌謂禹父曰此兒多智可令經學矣<lb/>
又曰踈廣字仲翁東海蘭陵人也明春秋爲太子太傳知<lb/>
止足與兄子受上䟽乞骸骨上賜黄金二十斤太子贈五<lb/>
十斤歸郷里請故舊賔客爲樂歳餘子孫竊謂昆弟老人<lb/>
勸說買田宅廣曰吾豈不念子孫哉顧有田廬足供衣食<lb/>
令更増益以爲盈餘教子孫怠惰耳賢而多財損其志愚<lb/>
<pb n="KR3k0012_SBCK_518-3a"/>
而多財益以爲其過冨者衆人怨也吾旣無教化於子孫<lb/>
不欲益生於怨也<lb/>
又曰朱邑字仲卿廬江人少時爲桐郷嗇夫病且死嘱其<lb/>
子曰我爲桐郷吏其民愛我死必葬之後丗子孫奉祀我<lb/>
不如桐郷死且葬之民爲起冡祠<lb/>
又曰石奮從髙祖至景帝時爲九卿子等四人官至二千<lb/>
石景帝尊寵號爲萬石君以上大夫禄歸老子家子孫有<lb/>
過不誚讓便對按不食<lb/>
後漢書曰馮勤字偉伯魏郡人曽祖楊宣帝時爲弘農太<lb/>
守有子八人皆爲二千石魏趙間號爲萬石君<lb/>
又曰周華字宣光汝南人子勰字巨勝自曽祖楊至勰孫<lb/>
恂六代一子皆知名<lb/>
又曰吴祐字季英陳留人父恢爲南海太守祐年十二隨<lb/>
<pb n="KR3k0012_SBCK_518-3b"/>
父到官恢欲殺青簡竹以冩書祐諌曰今大人踰越五嶺<lb/>
逺在海濱其俗誠陋舊多珍怪上爲國家所疑下爲權威<lb/>
所望此書若成即載之而歸昔馬援以薏苡興謗王陽以<lb/>
衣囊徼名嫌疑之間先賢所慎恢竒之乃撫其首曰吴氏<lb/>
丗不乏季子矣<lb/>
又曰崔烈涿郡人靈帝開鴻都門牓賣官爵烈入錢五百<lb/>
萬得爲司徒及拜曰天子臨軒百寮畢㑹帝欣謂親幸曰<lb/>
悔不至三公後聲譽日滅烈不自安問子鈞曰吾爲三公<lb/>
於議何如鈞曰嫌大人銅臭烈舉杖擊之鈞時爲虎賁中<lb/>
郎服虎并載鶡尾狼狽而走烈罵曰死卒父撾而走豈孝<lb/>
乎鈞曰舜之事父也小杖受大杖走此恐䧟父於不義非<lb/>
不孝也烈慙而讓官<lb/>
魏志曰張廣字嗣宗魯第二子也魯雅爲魏武所寵諸子<lb/>
<pb n="KR3k0012_SBCK_518-4a"/>
未勝纓並遣中使拜授官爵南鄭城碑曰位尊上將體極<lb/>
人臣五子十室榮並爵均童年嬰稚抱拜王人命婚帝族<lb/>
或尚或嬪<lb/>
又曰胡威字伯庸父質操厲清白爲荆州太守威至荆州<lb/>
省之十餘日歸質賜絹一疋威跪問曰大人清髙何得此<lb/>
物質曰俸禄之餘耳武帝問威曰卿清何如父清威曰臣<lb/>
不如父逺矣帝曰何對曰父清畏人知臣清畏人不知是<lb/>
以不如也<lb/>
又曰賈充字公閭父逵晚生充言充後當有充閭之度故<lb/>
名充字公閭<lb/>
又曰羊祜字叔子年數歲令乳母取所棄金鐶乳母曰汝<lb/>
先無此物祜即指隣人李氏東垣桑樹中探得之主人驚<lb/>
曰此吾亡兒所失物色時人謂祜前身爲李氏之子<lb/>
<pb n="KR3k0012_SBCK_518-4b"/>
又曰華嶠字叔駿才學深博爲祕書監性嗜酒率常沉醉<lb/>
撰漢記九十七卷其十典未成而終祕書監何邵奏嶠子<lb/>
徹爲佐著作續成之亦未竟而卒<lb/>
又曰王隱字處叔陳人丗寒素父銓歴陽令有著述志每<lb/>
私録晉事及功臣行狀未就而卒隱儒素自守不交權貴<lb/>
博學多聞受遺業爲著作郎令撰晉史<lb/>
又曰孫盛字安國次子放字齊莊㓜稱令惠年七八歲在<lb/>
荆州與父俱從庾亮出獵亮謂曰君亦來耶放應聲荅曰<lb/>
無小無大從公于邁亮曰欲齊何莊放曰齊莊周亮曰不<lb/>
慕仲尼耶放曰仲尼生而知之者非所企及亮大竒之曰<lb/>
王輔嗣不過也<lb/>
又曰庾翼字稚㳟孫盛字安國翼子愛客常候孫盛盛不<lb/>
在見盛子放謂之曰安國何在放曰徃庾稚恭家愛客曰<lb/>
<pb n="KR3k0012_SBCK_518-5a"/>
孫氏大盛有兒如此放曰不如諸庾之翼翼旣而語人曰<lb/>
我固得重呼奴公字<lb/>
又曰袁宏爲東征賦並列過江諸名德獨不載桓彛其子<lb/>
温怒焉宏一時之文宗爲文不欲令人顯問時並遊青山<lb/>
飲歸温命宏同載因問曰君作東征賦何獨不及家君宏<lb/>
對曰尊公稱謂非下官敢專旣未遑啓不敢顯之温疑其<lb/>
不實乃曰欲謂何宏曰風監散朗或捜或引身雖可亡道<lb/>
則不殞宣城之節信而爲允也温泫然而止又不及陶侃<lb/>
子胡奴甞於曲室抽刀逼問宏曰家君勲績如此云何相志<lb/>
宏急荅曰精明百錬在割能断功以濟時職以静亂長沙<lb/>
之勲爲史所讃胡奴乃止<lb/>
又曰謝尚字祖仁豫章太守鯤之子也八歳神晤夙成鯤<lb/>
嘗携之或曰此兒一座顔回也尚應聲曰座無尼父誰識<lb/>
<pb n="KR3k0012_SBCK_518-5b"/>
顔回一席之賔莫不驚異<lb/>
又曰王述字懷祖遷尚書僕射𫐠毎受職不爲虚讓其子<lb/>
坦之諌曰故事應讓𫐠曰汝爲我不堪也坦之曰非也克<lb/>
讓自美耳述曰旣云堪何爲復譲也坦之爲桓温府長史<lb/>
温子欲求婚于王因坦之言其父坦之乃還家省父而𫐠<lb/>
愛坦之雖長大猶抱之於膝上坦之乃言婚事於𫐠大怒<lb/>
遽推坦之於膝下曰汝竟癡也詎可視面以妻兵乃止<lb/>
又曰阮籍謂王渾曰濬仲清賞非卿倫也共卿言不如共<lb/>
阿戎談及戎子邁有美名少而肥大戎<hi>曰令</hi>食糠轉益肥也<lb/>
又曰王祥二子烈芬並知名爲祥所重愛同時而病將士<lb/>
遺嘱烈欲還葬舊土芬欲留葬京邑祥涕泣曰不忘郷仁<lb/>
也不戀夲逹也唯仁與逹二子有焉<lb/>
又曰王衍䘮㓜子山簡弟之衍悲不自勝簡曰孩抱中物<lb/>
<pb n="KR3k0012_SBCK_518-6a"/>
何至於此衍曰聖人忘情下人不及情情之所鍾正在吾<lb/>
輩也簡服其言更爲之慟<lb/>
又曰魏舒字陽元爲司徒子混字延廣有才行爲太子舎<lb/>
人年二十七卒朝野咸爲舒惜舒每哀慟退而歎曰吾不<lb/>
及莊生逺矣豈以無益自損更不復哭<lb/>
又曰胡母輔之字彦國嗜酒子謙之字子光才學不及父<lb/>
而傲縱過之至酣醉時甞自呼其父字輔之不以介意丗<lb/>
以爲狂<lb/>
又曰石崇字季倫渤海南皮人苞之少子也生於青州故<lb/>
小名齊奴少敏惠勇而有謀父苞臨終分財與諸子獨不<lb/>
及倫其母爲言之苞曰此兒雖小後自能致<lb/>
又曰郄超字景興一字嘉賔父愔爲司徒愔事道超奉佛<lb/>
愔又好聚積錢數千萬甞開庫任超所取超性好施一日<lb/>
<pb n="KR3k0012_SBCK_518-6b"/>
之中散與親故都盡桓温辟爲征西大將軍掾温懷不軌<lb/>
超爲之謀轉司徒左長史而卒𥘉雖黨桓氏以愔忠於王<lb/>
室不䡄之事不令愔知將亡出一箱書付門生曰夲欲焚<lb/>
之恐公年老老必傷愍爲弊我亡後若大損寢食可呈此<lb/>
箱不爾即便焚之愔後果哀悼成病門生依旨呈之則悉<lb/>
與温徃反宻計悉見愔於是大怒曰小子死恨晚矣更不<lb/>
復哭<lb/>
又曰庾冰字季堅都督江荆七郡軍事子襲常貸官絹一<lb/>
疋冰怒捶之市絹十疋還官<lb/>
又曰王濛字仲祖父汭字文開爲淦令美容姿甞覽鏡自<lb/>
照稱其父字曰王文開生如此兒<lb/>
又曰王導字茂弘子恱字長豫弱冠有髙名事親色飬導<lb/>
甚愛之常與恱弈碁争道導笑曰想與有瓜葛郍得爾耶<lb/>
<pb n="KR3k0012_SBCK_518-7a"/>
導性儉悵下甘果爛敗令棄之云勿使大郎知恱爲中書<lb/>
郎先導卒導先夢人以百萬錢買恱潜爲祈禱者備矣㝷<lb/>
掘地得錢百萬意甚悪之一一皆藏閉及恱疾篤導憂念<lb/>
時至不食積日忽見一人形狀甚偉𬒳甲持刀導問是何<lb/>
人曰僕蔣侯也公兒不佳欲爲請命故來耳導因求之食<lb/>
至數斗食畢謂導曰中書命盡非可救也言訖不見恱亦<lb/>
殞絶<lb/>
又曰劉殷字長盛新興人有子七人五人各授一經其一<lb/>
子授太史公記一子授漢書一門之内七業俱興北州之<lb/>
學殷㝡爲盛門<lb/>
又曰索靖子琳字巨秀少有逸群之才靖每曰琳宗廟之<lb/>
器非簡札之用州縣之任不足汚吾兒也<lb/>
又曰戴若思廣陵人父昌㑹稽太守若思徃武陵時郡人<lb/>
<pb n="KR3k0012_SBCK_518-7b"/>
潘京素有理筌識鍳父遣若思與語潘稱若思有公輔之<lb/>
才<lb/>
又曰王獻之字子敬羲之子也謝安甚欽之請爲長史因<lb/>
問獻之曰君書何如家君荅曰固不同安曰外論不爾對<lb/>
曰人郍得知獻之甞書羲之自後掣其筆不得歎曰此兒<lb/>
當有大名又以掃箒霑泥書大字方一丈甚以爲工<lb/>
宋書曰戴顒字仲若淮南人父逵喜琴顒及兄勃並受琴<lb/>
於父父殁所傳之聲不忍復奏各造新弄五部顒又製長<lb/>
弄一部並傳於丗<lb/>
齊書曰丗祖常問王儉當今誰能作五言詩對曰謝朏得<lb/>
父之膏腴<lb/>
梁書曰謝朏祖弘微宋太常卿父莊齊光禄朏十歲能属<lb/>
文莊多遊山水賦詩使朏命篇覽筆便就王京文謂莊曰<lb/>
<pb n="KR3k0012_SBCK_518-8a"/>
賢子足稱神童莊笑曰眞吾家千金<lb/>
又曰王僧孺父延年加爲常侍孺五歳父友饋延年柰者<lb/>
先與僧孺孺曰大人未見不敢先甞不受之<lb/>
又曰栁惲字文暢父丗隆善彈琴爲士流第一惲毎奏其<lb/>
聲甞感傷憂思後因之變體冩古曲<lb/>
家語曰吴延陵季子聘于上國其長子死葬於嬴博之間<lb/>
歛以時服其坎深不至泉其髙可隱孔子曰延陵季子之<lb/>
合於禮者也<lb/>
列子曰魏人有東門吴者年四十有一子䘮之而不憂其<lb/>
相室曰公之愛子也天下無有今子死不憂何也東門吴<lb/>
曰吾甞無子之時不憂今子死乃與向無子同又奚憂焉<lb/>
吕氏春秋曰晉平公問祈黄羊曰國無尉其誰可乃云其<lb/>
子年君子聞之曰祁黄羊可謂至公矣<lb/>
<pb n="KR3k0012_SBCK_518-8b"/>
三輔要録曰韋康字元將京兆人孔融與康父端書曰前<lb/>
見元將來淵才亮茂雅度弘毅偉丗之器也昨曰又見仲<lb/>
將來懿性貞實文敏志篤誠保家之主也不意雙珠出于<lb/>
老蚌<lb/>
郭子曰楊脩字德祖九歳聦惠孔文舉詣其父父不在乃<lb/>
呼脩脩爲設果果有楊梅融指示兒曰此君之家果耶脩<lb/>
應聲曰未聞孔雀是夫子之家禽獸<lb/>
姓氏英賢録曰宋顔竣字士遜少有令名太祖問其父延<lb/>
之曰諸子誰有卿風延之曰峻得臣筆測得臣文夐得臣<lb/>
義濯得臣酒<lb/>
丗說曰豫章太守顧邵雍之子也在郡卒雍時盛集賔客<lb/>
自與客碁而信至無兒書雖神色不變而心了其故以瓜<lb/>
搯掌流血沾襟客散方歎巳無延陵之髙豈有䘮明之痛<lb/>
<pb n="KR3k0012_SBCK_518-9a"/>
於是豁然神氣自若<lb/>
又曰客有問陳季方曰足下家君有何功德而荷天下重<lb/>
名季方曰吾家君譬如桂樹生於太山之阿上有萬仞之<lb/>
髙下有不測之淵上爲甘露所沾下有淵泉所潤當此之<lb/>
時焉知太山之髙淵泉之深不知有功德與無也<lb/>
太平御覽卷第五百一十八<lb/>
<pb n="KR3k0012_SBCK_518-9b"/>
</p>
<p>
</p>
  </div>
</body>
</text>
</TEI>
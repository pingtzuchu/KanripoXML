<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_892-1a"/>
太平御覽卷第八百九十二<lb/>
　獸部四<lb/>
　　　虎下　豹　駮<lb/>
　　　　　虎下<lb/>
英雄記曰曹公擒吕布布頋劉備曰玄德卿爲坐上客我爲<lb/>
降虜繩縳我急獨不可一言耶操曰縳餓虎不得不急乃<lb/>
命緩縳布<lb/>
呉志曰吕蒙欲從軍母止之蒙曰不探虎穴安得虎子<lb/>
又曰孫權每田獵常乗馬射虎虎甞突攀持馬鞍張昭變<lb/>
色而諫權謝昭曰年少慮事不逺然猶不能巳乃作射虎<lb/>
車<lb/>
又曰孫權親乗馬射虎庱亭<hi>庱音攄淩</hi>馬爲所傷權投以雙㦸<lb/>
虎即廢<lb/>
<pb n="KR3k0012_SBCK_892-1b"/>
魏名臣奏曰丗祖時有獻虎者問虎何食對曰食肉詔曰<lb/>
下民厭糠何忍以肉食虎乃命虎賁射之斯實得計於時<lb/>
而名垂於後<lb/>
晉令曰諸有虎皆作㩜穽籬柵皆施餌捕得大虎賞絹三<lb/>
疋虎子半之<lb/>
魏略曰文帝欲受禪郡國奏白虎二十七見<lb/>
博物志曰江陵有人化爲虎俗云猛虎化爲人好着紫葛<lb/>
衣足無踵有五指者人化爲虎<lb/>
又曰虎知衝破又能畫地卜今人有畫物上下者推其竒<lb/>
偶謂之虎卜<lb/>
孝子傳曰楊香其父爲虎噬忿憤摶之父免害<lb/>
又曰郭文舉爲虎探鯁骨虎常衘鹿以報之<lb/>
括地圖曰越俚之民老者化爲虎<lb/>
<pb n="KR3k0012_SBCK_892-2a"/>
王孚安成記曰平都區寳者後漢人居父䘮隣人格虎虎<lb/>
走趨其孤廬中即以蓑衣覆藏之隣人尋跡問寳寳曰虎<lb/>
豈有可舎而藏之乎此虎後送禽獸以助寳祭孝慈之志<lb/>
通於神明由是知名<lb/>
裴淵廣州記曰興寕縣義熈四年忽有數十大鳥大如鶖<lb/>
少焉化爲虎<lb/>
周景式廬山記曰有嫗事康王廟林中有一虎祠祭輙以<lb/>
餘肉及骨與之有人惡畏之嫗使避之人去復來<lb/>
陳留耆舊傳曰王業字子春爲荆州刺史有德政卒於支<lb/>
江有三白虎低頭曵尾宿衛其側及䘮去踰州境忽然不<lb/>
見民共立碑文號曰支江白虎<lb/>
竹林七賢論曰王戎㓜而清秀魏明帝時於宣武場上爲<lb/>
欄鬪虎使力士逆與之搏縱人觀之戎年七歲亦徃觀焉<lb/>
<pb n="KR3k0012_SBCK_892-2b"/>
虎乗間薄欄而吼其聲震地觀者無不僻易顚仆戎安然<lb/>
不動帝於閣上見之使問姓名而異焉<lb/>
殷氏丗傳曰亮字子華少學公羊十四傳祖父業多所綜<lb/>
覽舉孝廉到陽城遇虎爭一羊亮乃按劒瞋目斬羊腹虎<lb/>
乃各以其半羊去<lb/>
述異記曰漢中有虎生角道家云虎千歳則牙蛻而角生<lb/>
漢宣城郡守封邵一日忽化爲虎食郡民民呼曰封使君因<lb/>
去不復來故時人語曰無作封使君生不治民死食民<lb/>
異苑曰太元末徐桓岀門仿佯見一女子因言曲相調便<lb/>
要桓入草中桓說其色乃隨去女子忽然變成虎負桓着<lb/>
背上逕向深山其家左右尋覔唯見虎跡旬日虎夜送徐<lb/>
桓着門外<lb/>
又曰樊陽鄭襲太元中爲廣陵太守閤下騶忽如狂奄失其<lb/>
<pb n="KR3k0012_SBCK_892-3a"/>
所經日祼身吟呼膚血流灕問其意故云社公命令　作<lb/>
虎以班皮衣之辭以執鞭之士不堪虓躍神怒還便剥皮<lb/>
皮以着肉瘡毀慘痛旬日乃差<lb/>
又曰都陽桓闡以太元十九年殺犬祭郷里綏山煑肉不<lb/>
熟神怒即下教於巫曰桓闡以生肉貽我當謪令自食也<lb/>
其年便作虎作虎之始見人以班衣衣之即能跳透噬逐<lb/>
又曰彭城劉黃雄以太元中爲京佐𬒳使還都路經竹里<lb/>
停於邏宿此邏多虎劉極自防衛繫馬於户前手刀布於<lb/>
地上宵中士庶同睡虎乗間跳入獨取劉而去<lb/>
又曰邵都梁馮恭永𥘉中醉卧於山路夜有虎來以頭枕<lb/>
其背㳟中宵展轉之以手搏之復大寢向曉始醒猶見虎<lb/>
蹲在脚後若有宿命非智力所加也<lb/>
又曰扶南王范㝷常畜生虎及鰐魚若有訟未知曲直便<lb/>
<pb n="KR3k0012_SBCK_892-3b"/>
投與魚虎虎不噬則爲有理穢貊之人祭虎爲神將有以<lb/>
也<lb/>
幽明録曰桓大司馬鎮赭圻時有何㕘軍晨出行於田野<lb/>
中溺死人髑髏上還晝　寢夢一婦人語云君是佳人何<lb/>
以見穢汚暮當令知之是時有暴虎人無敢行夜出者何<lb/>
常穴壁作溺穴其夜趨穴欲溺虎忽囓斷隂莖即死<lb/>
又曰晉孝武帝母李太后夲賤人簡文無子曽遍令善相<lb/>
者相宫人李太后給皂役不豫焉相者指之此當生貴子<lb/>
而有虎厄帝因幸之生孝武及㑹稽王道子旣登尊位服<lb/>
相者之驗而恠有虎害且生所未見乃令人畫作虎象因<lb/>
以手撫欲打虎戯便患手腫痛遂以疾崩<lb/>
神仙傳曰介象入山兾遇神仙卧石上有一虎徃砥象額<lb/>
窹而見虎謂虎曰天使汝來侍衛我者汝且停若山神使<lb/>
<pb n="KR3k0012_SBCK_892-4a"/>
汝來試我者汝自去虎乃去<lb/>
搜神記曰蘇易者廬陵婦人善㸔産夜忽爲虎所取行六<lb/>
里至大曠見有牝虎當産不得解匍匐欲死輙仰視易悟<lb/>
之乃爲探出之有三子生畢虎負易送還并送野肉於門<lb/>
内<lb/>
又曰漢江之域貙人能化爲虎長沙居民作檻捕虎檻發<lb/>
明日衆人共徃格之見一亭長赤幘大冠在檻中坐民問<lb/>
君何以入此中亭長大怒曰昨𬒳縣召夜避雨誤入此中<lb/>
急出我民曰君見召當有文書即岀懷中召文書於是<lb/>
岀之㝷視之化爲虎即上走<lb/>
續搜神記曰丹陽縣人沈宗居在縣下以卜爲業義熈中<lb/>
左將軍檀侯鎭姑熟好獵以格虎爲事忽有一人着皮袴<lb/>
乗烏馬從者一人亦着皮袴以𥿄裏十餘錢來詣宗卜云西<lb/>
<pb n="KR3k0012_SBCK_892-4b"/>
去覔食好東去覔食好宗爲作卦卦成告之東向吉西向<lb/>
不利因就宗乞飲内口着甌中狀如牛飲旣出門東行百<lb/>
歩從者及馬皆化虎自此以後暴虎非常<lb/>
又曰呉猛有道術同縣鄒惠政迎猛夜於家中庭燒香忽<lb/>
有虎來抱政兒超籬去猛語云無所苦湏臾果還云虎將<lb/>
去數十歩忽然復送歸政遂精進爲道士<lb/>
又曰㝷陽縣北山中蠻人有術能使人化爲虎毛色牙爪<lb/>
悉如真尔郷人前將軍周眕有奴使入山伐薪奴有婦及<lb/>
妹亦俱行旣至奴語二人云且髙樹上視我所爲如其言<lb/>
旣而入草湏臾見一黄班虎從草中出奮迅吼喚甚爲可<lb/>
畏少時復爲人奴語二人曰<hi>歸家慎勿道後向等軰說之周</hi>得知飲<lb/>
淳酒令熟醉使人解其衣服及身體唯於髻髪中得<lb/>
一𥿄畫作大虎邊有符周密取録之奴旣醒喚問之事巳<lb/>
<pb n="KR3k0012_SBCK_892-5a"/>
露遂具說有術其以三尺布巾一赤雄雞一斗酒受此法<lb/>
俗說曰桓石虎是桓征西兒未𬒳舉時西出獵石虎亦從<lb/>
獵圍中射虎虎𬒳數箭伏在地諸將請石虎曰惡郎能抜<lb/>
虎箭不石虎小名惡子荅曰可抜耳惡子於是逕至虎邊<lb/>
便抜得箭虎跳越惡子亦跳跳乃髙虎跳虎還伏惡子持<lb/>
箭便還<lb/>
又曰齊沈僧照別名法朗攸之之孫也記人吉凶頗有應<lb/>
驗甞校獵中道而還左右問何故荅曰國家有邊事湏還<lb/>
處分問何以知之曰向聞南山虎嘯知耳俄而使至<lb/>
金樓子曰孔子遊舎於山使子路取水逢虎於水與共戰<lb/>
攬尾得之内於懷還問子曰上士殺虎如何子曰上士殺<lb/>
虎持虎頭又問中士殺虎如何子曰中士捉耳又問下士<lb/>
殺虎如何子曰捉虎尾子路出尾弃之懷石盤曰夫子知<lb/>
<pb n="KR3k0012_SBCK_892-5b"/>
虎在水而使我取水是欲殺我也乃欲殺夫子問曰上士<lb/>
殺人云何曰用筆端中士殺人云何曰用言語下士殺人<lb/>
云何曰用石盤子路乃弃石盤而行<lb/>
國史𥙷曰裴旻爲龍華軍使守北平北平多虎旻善射常<lb/>
一日斃虎三十有一旣而息於山下四顧自若有父老至<lb/>
曰此皆彪似虎而非將軍若遇真虎無能爲也旻曰真虎<lb/>
安在父老曰自此而北三十里徃徃有之旻躍馬而徃果<lb/>
有一虎騰出狀小而勢猛據地一吼山石震烈旻擗易弓<lb/>
矢皆墜殆不得免自此慙懼不復射虎<lb/>
呉氏虎賦曰盖其狀也誕節緩腕續背連骸細腰皷匈方<lb/>
口大鼻似黼組雜間若錦繡相連<lb/>
　　　　　豹<lb/>
說文曰豹似虎<lb/>
<pb n="KR3k0012_SBCK_892-6a"/>
周易革卦曰上六君子豹變小人革面象曰君子豹變其<lb/>
文蔚也小人革面順以從君也<lb/>
廣志曰豹有赤豹南山有玄豹南多赤豹狐死首丘豹死<lb/>
首山是性之異也<hi>詩義䟽曰毛赤而文黒謂之赤豹毛白而文黑謂之白豹也</hi>
帝王丗紀曰紂爲王者箕子曰王箸必食熊蹯豹胎散冝<lb/>
生獻紂黒豹<lb/>
孫氏瑞應圖曰文王拘於羑里散冝生於懷塗山得玄豹<lb/>
以獻紂免西伯之難<lb/>
莊子曰夫豐狐文豹棲於山<hi>林處於巖穴静也夜行晝居戒也然</hi>不免於網<lb/>
羅之患是何罪之有其皮爲之灾也<lb/>
管子曰武王爲侈靡令人貂䄡豹裘方得入廟故豹皮百<lb/>
金臣家粜千鍾未得一豹皮<lb/>
韓子曰虎豹不用爪牙與鼷鼠同威<lb/>
<pb n="KR3k0012_SBCK_892-6b"/>
文子曰虎豹之文來射猨狖之捷來格<lb/>
淮南子曰蝟使虎申蛇令豹止物有所制也<lb/>
又曰髙山險阻深林榛薄<hi>藂木曰榛深草曰薄</hi>虎豹之樂也人入之<lb/>
而畏川谷通源積水重淵黿鼉之所便也人入之而死<lb/>
范子計然曰豹皮出南郡<lb/>
雜道書曰南海博羅縣有羅山髙入雲霧諸仙人所遊之<lb/>
山也上有豹獸似猴猴南海人名之爲累下<lb/>
洞冥記曰青豹岀浪坂之山狀如虎色如翠殺之爲脯食<lb/>
之不飢<lb/>
馮邪說鄧禹書曰夫虎豹愛大林蛟龍愛大水<lb/>
列女傳曰陶荅子妻曰妾聞南山有文豹霧雨七日不下<lb/>
食者何也欲以澤其衣毛而成其文章也<lb/>
後秦記曰狄伯竒少曽遊獵得豹見其文采炳煥遂自感<lb/>
<pb n="KR3k0012_SBCK_892-7a"/>
歎始學書藝<lb/>
林邑國記曰西南界有唼臈虫食死人肉豹皮覆尸畏而<lb/>
不來<lb/>
謝朓詩曰雖無玄豹姿且隱南山霧<lb/>
晉中朝大駕鹵簿曰豹尾車駕一蘭臺符節令史載自豹<lb/>
尾後<lb/>
徐廣車服注曰乗輿之後有屬車最後一車懸豹尾<lb/>
　　　　　駮<lb/>
爾雅曰駮如馬倨牙食虎豹<hi>說文亦同</hi>
說苑曰晉平公出略見乳虎乳虎伏而不動頋謂師曠曰<lb/>
吾聞之霸王之主岀則猛獸㐲而不敢起今者寡人出見乳<lb/>
虎伏而不動此其猛獸乎師曠曰鵲食猬猬食鵔<hi>音峻</hi>鸃<hi>音冝</hi>
鵔鸃食豹豹食駮駮食虎夫駮之狀有似駁馬今者君之<lb/>
<pb n="KR3k0012_SBCK_892-7b"/>
出必驂駁馬而出略乎公曰然<lb/>
山海經曰中曲之山有獸焉其狀如馬而白身黒尾一角<lb/>
虎牙爪音如鼔音其名曰駮是食豹可以禦兵<lb/>
晉郭璞駮賛曰駮惟馬類實畜之英騰髮驤首嘘天雷鳴<lb/>
氣無不凌吞虎辟兵<lb/>
太平御覽卷第八百九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_280-1a"/>
太平御覽卷第二百八十<lb/>
　兵部十一<lb/>
　　　　　撫士上<lb/>
孫子曰視卒如嬰兒故可與之赴深谿視卒如愛子故可<lb/>
與之俱死厚而不能使愛而不能令亂而不能理<hi>恩不可專用罰</hi>
<hi>不可獨在</hi>譬如驕子不可用也<lb/>
軍䜟曰軍無財則士不來軍無賞則士不徃故香餌之下<lb/>
必有懸魚重賞之下必有勇夫故曰禮者士之所歸也賞<lb/>
者士之所死也昭其所歸示有所死故曰禮有後悔則士<lb/>
不止賞而後悔則士不使禮賞不倦則士進矣<lb/>
左傳曰冬楚師伐宋圍蕭蕭潰楚大夫申公巫臣曰師人<lb/>
多寒楚子於是廵三軍拊而勉之<hi>拊撫慰勉也</hi>三軍之士皆如<lb/>
挾纊<hi>纊綿也言士恱以忘寒</hi>
<pb n="KR3k0012_SBCK_280-1b"/>
又曰聲子詣楚謂令尹屈建曰雍子奔晉以爲謀主彭城<lb/>
之役晉楚遇於靡角之谷雍子曰歸老㓜返孤疾二人役<lb/>
歸一人簡兵蒐乗<hi>簡擇蒐閱</hi>秣馬蓐食師陣楚次<hi>次舍也焚舍示必死</hi>明<lb/>
日將戰行歸者而逸楚囚<hi>欲使楚知</hi>楚師宵潰晉降彭城而歸<lb/>
諸宋楚失東夷子辛死之則雍子之爲也<lb/>
史記曰楚人有饋一簞醪者楚莊王投之於河令將士迎<lb/>
流而飲之三軍皆醉<lb/>
又曰趙括爲將母上書曰始妾事其父王所賞賜者盡與<lb/>
軍吏今括一日爲將所賜金視便田宅買之父子異心不<lb/>
可用王不聽遂請曰有所不稱妾得無隨乎王許諾<lb/>
又曰呉起之爲將與士卒最下者同衣食卧不設席暑不<lb/>
張蓋分率勞苦卒有病疽者起爲吮之<lb/>
又曰田横據有齊地漢將韓信灌嬰平齊地横走歸彭越<lb/>
<pb n="KR3k0012_SBCK_280-2a"/>
漢滅項籍後横與其徒屬五百餘人入海居隝中<hi>隝音島同</hi>帝<lb/>
使使赦横罪而召之曰横來大者王小者乃侯<hi>大者謂横耳小者謂</hi>
<hi>徒屬</hi>不來發兵加誅乃與其客二人乗傳詣洛陽至户郷廐<lb/>
置之驛馬之所謂其客曰陛下所以欲見我不過欲一見<lb/>
我靣貌耳陛下在洛陽今斬吾頭馳三十里間形容尚未<lb/>
能敗猶可觀也遂自剄令客奉其頭從使者馳奏之髙祖<lb/>
以王者禮葬横旣葬二客穿其冡旁皆自剄餘尚五百人<lb/>
在海中聞横死亦皆自殺於是乃知田横兄弟能得士也<lb/>
漢書曰李廣歴七郡太守前後四十餘年得賞賜輙分其<lb/>
麾下飲食與士卒共之家無餘財終不言生産事將兵之<lb/>
處見水士卒不盡飲不近水士卒不盡飡不甞食士以此<lb/>
愛樂爲用也<lb/>
又曰竇嬰拜大將軍賜金千斤嬰以所賜金陳廊廡下軍<lb/>
<pb n="KR3k0012_SBCK_280-2b"/>
吏輙令取爲用金無入家者<lb/>
又曰司馬遷與任少卿書曰愚以爲李陵與士大夫絶甘<lb/>
分少能得人之死力雖古名將不過也<lb/>
又曰袁盎字絲爲中郎以數上諌爲隴西都尉仁而愛士<lb/>
士卒皆爲致死<lb/>
後漢書曰桓帝以叚頴爲破羗將軍征羗每行軍仁愛士<lb/>
卒疾者親自瞻省手爲裹瘡在邊十餘年未甞一日蓐寢<lb/>
與將士同勤苦故皆樂爲死戰<lb/>
又曰皇甫規延熹中爲中郎將持節監討零吾等羗㑹軍<lb/>
中大疫死者十三四規親入菴廬廵視將士三軍感恱東<lb/>
羗遂遣使乞降<lb/>
又曰皇甫嵩平黄巾䘏士卒甚得衆情每軍行頓止須營<lb/>
幔修立然後就舎帳軍士皆食爾乃甞飯吏有因事受賂<lb/>
<pb n="KR3k0012_SBCK_280-3a"/>
者嵩更以錢物賜之吏懷慙或至自殺<lb/>
又曰馬援討西羗中流矢貫脛帝以璽書勞之賜牛羊數<lb/>
千頭援盡班諸賔客<lb/>
又曰董卓擊漢陽叛羗破之拜郎中賜縑九千疋卓曰爲<lb/>
者則巳有者則士<hi>爲功者雖巳共有者乃士</hi>乃悉分吏兵無所留<lb/>
又曰王覇常與臧宫傅俊共營覇獨善撫士卒死者脫衣<lb/>
以斂之傷者躬親以養之<lb/>
又曰光武遣太中大夫賜征西吏士死傷者醫藥棺殮大<lb/>
司馬巳下親弔死問疾以崇謙譲<lb/>
又曰耿恭在䟽勒遣軍吏范羗至燉煌迎兵士寒服<lb/>
又曰袁紹攻臧洪粮盡主簿啓内厨米三斗稍爲饘粥洪<lb/>
曰何能獨此耶使爲薄粥遍班士衆又殺其愛妾以食兵<lb/>
將咸流涕無能仰視<lb/>
<pb n="KR3k0012_SBCK_280-3b"/>
魏書曹公令曰趙奢竇嬰之爲將也受賜千金一朝散之<lb/>
故能濟大功永代流聲吾讀其文未甞不慕其爲人也<lb/>
魏志曹真傳曰真毎征行與將士同勞苦軍賞不足輙以<lb/>
家財頒賜士卒皆願爲用<lb/>
又曰諸葛誕守夀春以司馬氏累丗擅權遂舉兵稱匡輔<lb/>
魏室爲辭司馬文王率師討之夀春城䧟誕死文王招其<lb/>
徒不降且招且戰數百人拱手爲列毎斬一人輙遣降之<lb/>
皆云爲諸葛公死無恨以至于盡無一人降時人比之田<lb/>
横呉戍將于詮曰大丈夫受命其主以兵救人旣不能尅<lb/>
又束手於敵吾不取乃免胄冒陣而死其得士心如此<lb/>
呉志曰陸琩字子璋丞相遜弟也少好學篤義先是陳留<lb/>
濮陽逸沛郡朱纂廣陵袁迪等皆單食有志就瑁遊處瑁<lb/>
割少分甘與共豊約<lb/>
<pb n="KR3k0012_SBCK_280-4a"/>
蜀志曰鄧艾爲大將二十餘年賞罰明善卹卒伍身之衣<lb/>
食資仰於官素儉終不治私妻子不免飢寒<lb/>
晉書曰祖逖居丹徒之京口賔客義徒皆豪桀勇士逖遇<lb/>
之如子弟時楊土大飢此軰多爲盗竊攻剽冨室逖慰撫<lb/>
問之曰比復南塘一出不或爲吏所䋲逖輙擁護救解之<lb/>
談者以此少逖　自若也<lb/>
又曰祖逖據太丘樊雅攻之陳留太守陳川使李頭救之<lb/>
頭力戰有勲逖時獲雅駿馬李頭甚欲之而不敢言逖知<lb/>
其意遂與之頭感逖恩遇毎歎曰若得此人爲主吾死無<lb/>
恨<lb/>
又載記曰劉曜將陳安善於撫納吉凶夷險與衆同之及<lb/>
其死隴上歌之曰隴上壯士有陳安軀幹雖小腹中寛愛<lb/>
養將士同心肝䯀<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>父馬鐡瑕鞌七尺大刀奮如湍丈八<lb/>
<pb n="KR3k0012_SBCK_280-4b"/>
虵矛左右槃十盪十決無當前戰始三交失虵矛棄我䯀<lb/>
<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>竄巖幽爲我外援而懸頭西流之水東流河一去不還<lb/>
柰子何曜聞而嘉傷命樂府歌之<lb/>
又曰叚灼追理鄧艾表曰留屯上邽承官軍大敗之後士<lb/>
卒破膽將吏無氣倉庫空虚器械殫盡艾欲積糓強兵以<lb/>
待有事是歲少雨又爲區種之法手執耒耜率先將士所<lb/>
統万數而身不避僕虜之勞親執士卒之役<lb/>
又曰周訪練兵簡卒欲宣力中原與李矩郭黙相結慨然<lb/>
有平河洛之志善於撫納晉衆皆爲致死<lb/>
續晉陽秋曰盧循爲廣州州無麺毎得分餉未周遍文武<lb/>
則不食也其仁如此<lb/>
北史曰西魏將梁椿性果毅善撫納所獲賞物分賜麾下<lb/>
故毎踐敵場咸得其死力<lb/>
<pb n="KR3k0012_SBCK_280-5a"/>
北齊書曰蘭陵武王長恭其爲將也躬勤細事毎得甘美<lb/>
乃至一瓜數果必與將士共之<lb/>
又曰趙郡王琛薨子叡嗣爲定州刺史詔領山東兵數万<lb/>
監築長城于時盛夏先有氷毎歳藏氷長史宗欽道以叡<lb/>
冒犯暑熱遂遣與氷追送正值日中炎赫叡乃對之歎息<lb/>
云三軍皆飲温水吾以何義獨進寒氷遂至消液竟不一<lb/>
甞兵人感恱遐邇稱數<lb/>
後漢書曰司馬楚之少有英氣能折節待士及宋受禪規<lb/>
欲報復収衆據長社歸之者常万餘人劉𥙿深憚之遣刺<lb/>
客沐謙圖害楚之楚之待謙甚厚謙夜詐疾知楚之必來<lb/>
欲因殺之楚之聞謙疾果自賷湯藥徃省之謙感其意乃<lb/>
岀匕首於席下以狀告之楚之歎曰若如來言雖有所防<lb/>
恐有所失謙遂委身事之其推誠信物得士心皆此類也<lb/>
<pb n="KR3k0012_SBCK_280-5b"/>
後周書曰侯莫陳順於渭橋與賊戰頻破之魏文帝還親<lb/>
執順手曰魏橋之戰卿有殊力便解所服金鏤玉梁帶賜<lb/>
之<lb/>
又曰史寧爲凉州刺史遣使詣太祖請事太祖即以所服<lb/>
冠履衣𬒳及弓箭甲矟等賜寧謂其使人曰爲我謝凉州<lb/>
孤解衣以衣公推心以委公公其善始令終無損功名也<lb/>
又曰武帝勝齊出齊宮中金銀寳器珠翠麗服及宫人二<lb/>
千人班賜將士<lb/>
又曰武帝勞謙接下自強不息以海内未康銳情教習至<lb/>
於治兵閱武歩行山谷履渉勤苦皆人所不堪平齊之役<lb/>
見軍士有跣而行者帝親脫鞾以賜之<lb/>
又曰武帝善於撫下毎宴㑹將士必自執杯勸酒或手付<lb/>
賜物至於征伐之處躬在行陣性又果决能斷大事故能<lb/>
<pb n="KR3k0012_SBCK_280-6a"/>
得士卒死力以弱制強<lb/>
又曰太祖平侯莫陳恱整兵入上邽収恱府庫財物山積<lb/>
皆以賞士卒毫釐無所取左右竊一銀鏤甕以歸太祖知<lb/>
而罪之即剖賜將士衆大恱<lb/>
又曰武帝大舉伐齊次於晉州𥘉齊攻晉州恐周師卒至<lb/>
於城南穿塹自喬山屬於汾水帝率諸軍八万人置陣東<lb/>
西二十餘里帝常御馬從數人廵陣處分之至輙呼主帥<lb/>
姓名以慰勉之將士感見知之恩各思自勵將戰有司請<lb/>
換馬帝曰朕獨乗良馬欲何所之齊主亦於此塹列陣帝<lb/>
欲薄之以礙塹遂止自旦至申相持不决申後齊人乃填<lb/>
塹南引帝大喜勒諸軍擊之兵纔合齊人便逐北斬首万<lb/>
餘級齊主與其麾下數十騎走還并州於是齊衆大潰<lb/>
隋書曰楊玄感反呉人朱爕晉陵人管崇起兵江南以應<lb/>
<pb n="KR3k0012_SBCK_280-6b"/>
之自稱將軍擁衆十餘万帝遣將軍吐万緒魚俱羅討之<lb/>
不能尅王充募江都万餘人擊頻破之每有尅捷必歸功<lb/>
於下所獲軍實皆推與士卒身無所受由此人争爲用功<lb/>
最居多<lb/>
又曰煬帝在藩時嘗觀獵遇雨左右進油衣上曰士卒皆<lb/>
霑濕我獨衣此乎乃令持去<lb/>
唐書曰王丗充未平太宗奏請圍東都髙祖謂使人宇文<lb/>
士及曰歸報爾王今取東都者止欲兵甲休息耳破城之<lb/>
日其乗輿法物圖籍器械非私家所須者委汝収之子女<lb/>
玉帛皆分賜將士<lb/>
又曰貞觀中太宗親征髙麗駕次定州兵士到者幸定州城<lb/>
北門親慰撫之有從卒一人病不能起太宗招至牀前問<lb/>
其疾苦仍勑州縣厚加供給凢在征人欣然縱有病者恱<lb/>
<pb n="KR3k0012_SBCK_280-7a"/>
以忘疾師次白巖城將軍李思摩中弩矢太宗親爲之吮<lb/>
血從行文武競思奮勵及軍迴行次柳城詔集戰亡人骸骨<lb/>
設太牢以祭之太宗慟哭盡哀軍人無不灑泣兵士觀者<lb/>
歸家以言其父母曰吾兒之死天子哭之死無所恨<lb/>
又曰司空李勣毎將兵在軍識其臧否聞人片善扼腕而<lb/>
從事捷之日多推功於下前後在軍所得金帛皆散之將<lb/>
士於是人皆爲用所向多尅捷及薨哭之或有嘔血者也<lb/>
又曰秦叔寳隨太宗戰於美良川破尉遲敬德功最多髙<lb/>
祖遣使賜以金瓶而勞之曰卿不顧妻子逺投於我又立<lb/>
功効能朕肉可爲卿用者割以賜卿耳况子女玉帛乎卿<lb/>
當勉之㝷授秦王右統軍<lb/>
太平御覽卷第二百八十<lb/>
<pb n="KR3k0012_SBCK_280-7b"/>
</p>
<p>
</p>
  </div>
</body>
</text>
</TEI>
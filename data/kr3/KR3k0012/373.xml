<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_373-1a"/>
太平御覽卷第三百七十三<lb/>
　人事部十四<lb/>
　　　毛　髮　鬢　髺<lb/>
　　　　　毛<lb/>
釋名曰毛貌也冒也在表所以別形貌且以　覆冒也<lb/>
左傳僖中曰君子不禽二毛<hi>二毛頭白有二色</hi>
又襄五曰宋芮司徒生女子赤而毛弃諸堤下共姬之妾<lb/>
取以入名之曰弃長而美<lb/>
漢書曰宣帝身足下有毛卧居數有光耀<hi>師古曰遍身及足下有有毛</hi>
列子曰禽子問揚朱曰去子體一毛以濟一世爲之乎揚<lb/>
子曰世故非一毛所濟出以語孟孫孟孫曰積一毛以成<lb/>
肌膚積肌膚以成一節一毛故萬分之一物柰何輕之<lb/>
山海經曰毛民爲人身生毛<hi>郭璞注曰臨海東南海中有毛人晉永嘉四年得之也</hi>
<pb n="KR3k0012_SBCK_373-1b"/>
列仙傳曰偓<hi>於角切</hi>佺<hi>此縁切</hi>食松實形體生毛長數寸<lb/>
又曰毛女字玉名姜在華隂山世世見之形體生毛所止<lb/>
巖中恒有鼔琴聲自稱秦皇時宫人也<lb/>
神仙傳曰劉根學道入嵩髙山石室中冬夏不衣身毛長<lb/>
三尺<lb/>
神異經曰八荒中有毛人長七八尺身形頭上皆毛毛如<lb/>
猕猴長尺餘見人則口開吐舌名髯公一名髯猑<hi>音昆</hi>
尋陽記曰桓穆遣人尋廬山下嶺見毛人長大體悉毛語<lb/>
不可解山居道士亦時見此<lb/>
臨海異物志曰毛人洲在張嶼毛長短如熊周綽得毛人<lb/>
送詣秣陵<lb/>
　　　　　髮<lb/>
釋名曰髮拔也拔擢而出<lb/>
<pb n="KR3k0012_SBCK_373-2a"/>
歸藏啓筮曰共工人面蛇身朱髮<lb/>
易說卦曰巽其於人也爲寡髮<lb/>
毛詩鄘栢舟曰鬒髮如雲不屑髢也<hi>鬒黒髮也如雲言美長也</hi>
又魚藻曰彼都人士臺笠緇撮彼君子女綢直如髮<hi>其情性密</hi>
<hi>緻操行正直髪之夲末無隆殺之</hi>彼都人士垂帶而厲彼君子女卷髮如<lb/>
蠆<hi>蠆螫蟲也尾赤捷然似婦人髪末曲上卷然</hi>
又采緑曰終朝采緑不盈一掬予髮曲局薄言歸沭<hi>局卷也婦</hi>
<hi>人夫不在則不容飾今曲卷其髪憂思之甚也</hi>
禮斗威儀曰君乗木而王爲人美髮<lb/>
左傳僖中曰𥘉平王東遷辛有適伊川見𬒳髮而祭于野<lb/>
者曰不及百年此其戎乎其禮先亡矣僖公二十二年秦<lb/>
晉遷陸渾之戎於伊川<lb/>
又昭元年曰齊侯田于莒盧蒲嫳見泣且請曰余髮如此<lb/>
<pb n="KR3k0012_SBCK_373-2b"/>
種種余奚能爲<hi>嫳慶封之黨種種短也放之于境自言衰老不能復爲之</hi>公曰諾子雅<lb/>
曰彼其髮短而心甚長其或寢處我矣<hi>嫳普篾切</hi>
又昭七年曰昔有仍氏生女黰黒<hi>有仍古諸侯也美髮為黰</hi>而甚美光<lb/>
可鑑<hi>髮膚光色可以照人</hi>名曰玄妻<hi>以髮黒故</hi>
又哀上曰公㑹吴子伐齊將戰公孫夏命其徒歌虞殯<hi>虞殯</hi>
<hi>送葬歌曲示死也</hi>陳子行命其徒具唅玉<hi>唅玉亦示必死</hi>公孫揮命其徒<lb/>
曰人尋約吴髮短<hi>約䋲也八足爲尋呉髮短欲以䋲貫其首</hi>
又哀上曰太伯端委以治周禮仲雍嗣之斷髮文身臝以<lb/>
爲飾豈禮也哉<hi>言其權時制冝以辟灾害非以爲禮也</hi>
又哀下曰𥘉衛侯自城上見巳氏之妻髮美使髠之以爲<lb/>
吕姜<hi>吕姜莊公夫人髭髮也</hi>
糓梁傳哀公曰呉夷狄之國斷髮文身<hi>斷髮避蛟龍也</hi>
論語憲問曰子曰微管仲吾其𬒳髮左袵矣<lb/>
<pb n="KR3k0012_SBCK_373-3a"/>
孝經曰身體髮膚受之父母不敢毁傷孝之始也<lb/>
史記曰箕子諌紂不聽乃𬒳髮佯狂爲奴<lb/>
又曰范睢先事魏中大夫須賈賈使齊睢從齊王聞睢辯<lb/>
賜金及牛酒須賈以爲睢持隂事告齊旣歸以告魏相魏相<lb/>
魏齊大怒使笞擊范睢睢旣相秦號曰張禄而魏弗知使<lb/>
須賈於秦睢謂賈曰汝罪有幾曰擢賈之髮續賈之罪未<lb/>
足也<lb/>
又曰太伯虞仲知古公欲立季歴以傳昌二人亡如荆蠻<lb/>
文身斷髪以讓季歴<lb/>
又曰藺相如使秦相如持壁却立倚柱怒髪上穿冠<lb/>
又曰衛皇后字子夫與武帝侍衣得幸頭解上見其髪鬢<lb/>
恱之因立爲后<lb/>
漢書曰蘇武留匈奴凡十九歳始以強壯出使及還鬢髮<lb/>
<pb n="KR3k0012_SBCK_373-3b"/>
盡白<lb/>
又王莽傳曰更始元年置百官莽聞之愈恐欲外示自安<lb/>
乃染其髮鬢<lb/>
楚漢春秋曰上敗彭城薛人丁固追上上𬒳髮而顧曰丁<lb/>
公何相急之甚乃罵而去上即位欲陳功上曰使項失天<lb/>
下是子也爲人臣兩心非忠也下吏笞殺之<lb/>
東觀漢記曰明德馬后美髮爲四起大髻但以髮成尚有<lb/>
餘繞髺三匝<lb/>
又曰和熹鄧后六歳諸兄持后髮后曰身體髮膚受之父<lb/>
母不敢毀傷孝之始也何弄人髮乎<lb/>
又曰劉盆子年十五𬒳髮徒跣卒見衆拜恐怖啼泣<lb/>
謝承後漢書曰汝南李光字伯明爲兖州母亡後歸視牀<lb/>
處得亡母亂髮光持悲號氣絶復續<lb/>
<pb n="KR3k0012_SBCK_373-4a"/>
又曰獻帝幸弘農郭汜虜略百官婦女有美髮者皆斷取<lb/>
之<lb/>
又曰曹操逼獻帝廢伏后以尚書令華歆郗慮副勒兵入<lb/>
宫收后后閉户藏壁中歆就牽后出時帝在外殿后𬒳髮<lb/>
徒跣行泣過訣曰不能復相活耶帝曰我亦不知命在何<lb/>
時<lb/>
魏志曰曹仁討關羽於樊于禁助仁秋大霖雨漢水溢禁<lb/>
等軍没禁遂降吴文帝踐祚權遣還引見禁鬢髮皓白形<lb/>
容憔悴拜安逺將軍欲遣使呉先令謁髙陵帝預於陵屋<lb/>
圗禁降伏之狀禁見慙恚發疾薨<lb/>
魏略曰明帝旣嗣立追痛甄后之薨故郭太后以憂暴崩<lb/>
甄后臨没以帝屬李夫人夫人說甄后見譖之禍不獲大<lb/>
歛𬒳髮覆面帝哀恨流涕命殯葬太后皆如甄后故事<lb/>
<pb n="KR3k0012_SBCK_373-4b"/>
魏氏春秋曰明帝天姿秀出立髪委地口吃少言而沉毅<lb/>
好斷<lb/>
吴志曰留賛爲將臨敵必𬒳髮叫天自抗音而歌左右應<lb/>
之戰無不捷<lb/>
王隱晉書曰陶侃爲吏鄱陽孝廉與親人過侃宿母截髮<lb/>
以供賔諸客歎曰非賢母不生此子也<lb/>
又曰顧恱之與簡文帝同年而髮早白上問故對曰松栢<lb/>
之姿經霜猶茂蒲栁之質望風先凋<lb/>
又曰𥘉武帝未爲丗子文帝問裴秀曰人有相不秀曰中<lb/>
撫軍垂髮至地伸手過膝非人臣之相也<lb/>
又曰故中牟令蘇韶字孝先咸寜𥘉亡諸子迎䘮到襄城<lb/>
第九子節夢見鹵簿行列甚肅見韶曰卿犯鹵簿應髠刑<lb/>
節俛受剔覺循見頭髪視截如指大後又夢見韶截之節<lb/>
<pb n="KR3k0012_SBCK_373-5a"/>
素美髮五截而盡<lb/>
沈約宋書曰臨川王義慶招集文士何長瑜自國侍郎至<lb/>
平西記室參軍常於江陵寄書與宗人何朂以韻語序義<lb/>
慶州府僚佐云陸展染鬢髮欲以媚側室青青不解乆星<lb/>
星行復出<lb/>
北齊書王琳字子衡山隂人也琳體貌閑雅髮垂委地<lb/>
齊書曰徐寅甞有罪繫旦日原之而髮皓白武帝問其故<lb/>
曰臣思愆於内而髮變於外當時稱之<lb/>
唐書曰髙祖竇皇后生而髮垂過頸三歳髮與身齊<lb/>
又曰龜兹國男女皆剪髪垂與項齊唯王不剪髮新羅國<lb/>
其婦人髮繞頭以綵爲飾髮甚長美<lb/>
家語曰顔回魯人字子淵年二十九髮早白<lb/>
韓子曰文公時宰人上炙而髮繞之<hi>事具炙門</hi>
<pb n="KR3k0012_SBCK_373-5b"/>
又曰昔齊桓宫中有三市婦倡三百𬒳髮而御婦人<lb/>
淮南子曰萬術曰理髮竈前婦安夫家<lb/>
帝王世紀曰老聃𥘉生而髮白故號老子<lb/>
吕氏春秋曰殷湯尅夏而大旱湯乃以身禱於桑林剪其<lb/>
髮自以爲犧牲祈福於上帝<lb/>
山海經曰脩般民白民其人𬒳髮<lb/>
曹瞞傳曰太祖甞行過麥中令士卒無敗麥犯者死騎士<lb/>
皆下馬持麥以相付時太祖馬騰入麥中太祖曰制法而<lb/>
自犯之何以帥下然孤爲軍帥不可殺請自刑因援劒割<lb/>
髮置地<lb/>
許逵別傳曰薊子訓齊人有神術人髮白者請子訓但與<lb/>
對坐共語宿昔間髮皆黒<lb/>
樊英別傳曰英𬒳髮忽拔刀斫舎中妻問故曰郄生道遇<lb/>
<pb n="KR3k0012_SBCK_373-6a"/>
鈔郄生還云道遇賊頼𬒳髮老人相救得全郄生名廵字<lb/>
仲信陳郡夏陽人能傳英業<lb/>
黄庭經曰髮神名蒼華<lb/>
列仙傳曰容成公黄帝善𥙷導事髪白更黒寗先生稷丘<lb/>
君髮白更黒寗先生𬒳髮鼓琴赤斧餌丹砂毛髮皆赤阮<lb/>
丘𬒳髮覆耳成璜道士兒丘與老子黄庭經讀三遍通之<lb/>
俱入浮陽山白髮更黒鬚長三尺餘<lb/>
神異經曰東荒山中有大石室東王公居之長一丈頭髮<lb/>
皓白身人形而虎尾與一玉女更投壷<lb/>
又曰西方有人焉不欲不食𬒳髮東走巳往覆來其婦恒<lb/>
追掔録之不肯聽止婦頭亦𬒳髮名曰狂一名㒹一名覆此<lb/>
人夫妻與天地俱生狂走東西以投晝夜<lb/>
異苑曰有人誤呑髮便得病但欲咽猪脂張口時喉中有<lb/>
<pb n="KR3k0012_SBCK_373-6b"/>
一頭出受膏乃取小鈎餌而引之得一物長二尺餘其形<lb/>
似蛇而悉是脂縣於屋間旬日融盡唯髮在焉<lb/>
列女傳曰吴伯陽妻顧昭君早寡剪髪以明志<lb/>
又曰樂羊學書其妻貞義截髮以供其費<lb/>
又曰廣漢馮季宰妻者李氏之女名珥字進早寡無嗣奉<lb/>
養繼姑守心純固以義自防珥母愍其孤苦隂有所許珥<lb/>
斷髮自明郷人稱之<lb/>
陳留風俗傳曰小黄縣者宋地陽武東黄郷也因黄水以<lb/>
名縣沛公起兵野戰喪皇妣于黄郷天下平定乃使使者<lb/>
梓棺招魂幽野於是丹蛇在水自洒濯入梓棺其浴處有<lb/>
遺髮故謚曰昭靈夫人<lb/>
益部耆舊傳曰蜀郡公乗㑹妻同縣張氏女也㑹早卒後<lb/>
欲問者女乃斷髮割耳以明不嫁<lb/>
<pb n="KR3k0012_SBCK_373-7a"/>
車頻秦書曰符堅建元十八年新羅國獻美女國在百濟<lb/>
東其人多美髮髮長丈餘<lb/>
林邑國記曰朱崖人多長髮漢時郡守貪殘縛婦女割頭<lb/>
取髮由是叛亂不復賔伏<lb/>
廣志曰黄頭夷髮黄如苕菷<lb/>
戴延之西征記曰陜縣大城西北角水漫湧起勃鬱方數<lb/>
十丈有如物居水中父老云銅翁仲頭髮常與水齊晉軍<lb/>
至髮不復出唯見水黒嗟嗟有聲聲聞數里翁仲夲在大<lb/>
司馬門外爲賊所徙至此而没<lb/>
譚藪曰後魏盧景𥙿生而頭髮白有四十九莖因名曰白<lb/>
頭<lb/>
王子年拾遺録曰帝嚳髙辛氏娶於諏氏女女生而髮與<lb/>
足齊墜地能言乃納於帝<lb/>
<pb n="KR3k0012_SBCK_373-7b"/>
又曰張儀蘇秦二人共遞剪髮以相活或傭力冩書行遇<lb/>
聖人之文無以題記則以墨畫於掌内及股裏夜還更以<lb/>
竹冩之<lb/>
晉左思白髮賦曰星星白髮生於鬢垂雖非青蠅穢我光<lb/>
儀䇿名觀國以此見疵將鑷將拔好爵是縻白髮將拔惄<lb/>
然自訴禀命不幸值君年暮逼迫秋霜生而皓素如覽明<lb/>
鏡惕然見惡朝生晝拔何罪之故觀橘觀柚一皜一曄貴<lb/>
其素華匪尚緑葉願戢子手攝子之鑷咨亦白髮觀丗之<lb/>
塗靡不追榮貴華賤枯赫赫閶闔藹藹紫廬弱冠來仕童<lb/>
髦獻謨甘羅乗軒子竒剖符英英終賈髙論雲衢拔白就<lb/>
黒此自在吾白髮臨拔瞋目號呼何我之冤何子之愚甘<lb/>
羅自以辯惠見稱不以髮黒而名著賈生自以良才見異<lb/>
不以厚鬢而獲舉聞之先民國用老成二老歸周周道肅<lb/>
<pb n="KR3k0012_SBCK_373-8a"/>
清四皓佐漢漢德光明何必去我然後要榮咨尔白髮事<lb/>
各有以尓之所言非不有理曩尊耆耋今薄舊齒皤皤榮<lb/>
期皓首田里雖有二毛河清難俟隨時之冝見歎孔子白<lb/>
髮辭盡誓以固窮昔臨玉顔今從飛蓬髮膚至昵尚不克<lb/>
終聊用擬辭比之國風<lb/>
　　　　　鬢<lb/>
說文曰鬢頰髮也<lb/>
釋名曰其上連髮曰鬢鬢賔也賔崖也爲面額之崖岸也<lb/>
晉書曰魏造凌雲殿榜未題匠誤釘之使韋仲將縣撜書<lb/>
之比訖髮鬢盡白還戒子孫冝絶此法<hi>橙音鐙</hi>
神仙傳曰薊子訓郷曲諸老鬢髮白者使宿昔之間皆黒<lb/>
崔豹古今注曰魏文帝宫人絶所愛者有莫瓊樹薛夜來<lb/>
陳尚衣陳巧笑瓊樹始制爲蟬鬢望之縹緲如蟬翼故曰<lb/>
<pb n="KR3k0012_SBCK_373-8b"/>
蟬鬢<lb/>
述異記曰尹雄年九十左鬢生角長半寸<lb/>
呉質表曰質巳四十三矣白髮生鬢<lb/>
　　　　　髺<lb/>
說文曰髺結髮也<lb/>
漢書曰尉他魋髺<hi>服䖍注曰今兵推頭結也</hi>
續漢書五行志曰桓帝元嘉中京師婦女作墮馬髺墮馬<lb/>
髺者側在一邊自梁兾家所爲京師皆效天戒若曰兾婦<lb/>
女將收捕吏卒頓曵令髺傾邪<lb/>
東觀漢記曰梁鴻妻樵髺着布衣操作具而前鴻大喜曰<lb/>
此真梁鴻妻也能奉我矣字之曰德曜孟光<lb/>
又曰馬廖上表長樂宫曰長安語曰城中好髙髺四方髙<lb/>
一尺<lb/>
<pb n="KR3k0012_SBCK_373-9a"/>
王隱晉書曰賈后作頡子髺太子見頡之象<hi>于寳晉紀曰𥘉賈后造首</hi>
<hi>紒以繒縛其髺天下化之名頡子紒也紒户計切</hi>
搜神記曰元康中婦人結髺者旣成以繒急束其環名曰<lb/>
纈子髻始自中宫天下翕然化之及其末年有愍懷之事<lb/>
唐書曰田悅旣敗謂其下曰吾不能自剄公當斬吾首以<lb/>
取功勲衆皆憐之曰死生以之恱曰吾雖死寜忘厚意於<lb/>
城下乎乃自割一髻以爲要誓於是將士各斷其髪結爲<lb/>
兄弟誓同生死<lb/>
唐書曰中天笁國人皆爲螺髺於頂餘髮剪之使拳<lb/>
丗說曰王曇孫年十四便歌謝公召至曇孫作兩丸髪<lb/>
梁兾別傳曰兾未誅時婦人作不聊生髺<lb/>
神仙傳曰麻姑至蔡經家是好女子年十八許作髺餘髮<lb/>
散垂之至腰<lb/>
<pb n="KR3k0012_SBCK_373-9b"/>
枚乗梁苑園賦曰若乃採桑之婦連䄂方路摩陁長髺<lb/>
便姢數顧<lb/>
太平御覽卷第三百七十三<lb/>
</p>
<p>
</p>
  </div>
</body>
</text>
</TEI>
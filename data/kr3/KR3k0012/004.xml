<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_004-1a"/>
太平御覽卷第四<lb/>
　天部四<lb/>
　　　日下<hi>日蝕晷附</hi>月<hi>月蝕附</hi>
　　　　　日下<lb/>
帝王世紀曰文王夢日月着身<lb/>
望氣經曰日上有黃氣君喜下有黄氣名永福<lb/>
又曰漢文帝時日中有王字<lb/>
徐整長曆曰泉湯之精上合爲日徑千里周圍三千里下<lb/>
於天七千里<lb/>
談藪曰魏文帝爲王時夢日墜地分爲三巳得一分而内<lb/>
懷中<lb/>
鄧析書曰君者當如冬日之陽夏日之隂萬物歸之莫之<lb/>
使也<lb/>
<pb n="KR3k0012_SBCK_004-1b"/>
王充論衡曰日不入地也譬人把火夜行平地去人十里<lb/>
火光藏矣非滅也<lb/>
又曰夫日月不圎視之如圎者去人逺也夫日火精也在<lb/>
地火不圎在天火何故獨圎日月在天猶五星五星猶列<lb/>
星不圎何以明之春秋之時星隕宋都視之石也不圎是<lb/>
知日月五星亦不圎也<lb/>
又曰儒書言魯陽公與韓戰戰酣日暮援戈而麾之日爲<lb/>
之反三舎此言虚也凡人能以精誠感動天者專心一意<lb/>
委務積神通天天爲變動然尚未可謂然魯陽公志在於<lb/>
戰爲日暮一麾安能令日反使聖人麾日日終不反魯陽<lb/>
公何人而使日反<lb/>
又曰儒言日中有三足烏日者火也烏入火中燋爛安得<lb/>
而立然烏日氣也<lb/>
<pb n="KR3k0012_SBCK_004-2a"/>
又曰日中近出入逺日中小者光明故也出入時大者光<lb/>
闇故也<lb/>
又曰桀無道兩日並照在東者將起在西者將滅費昌問<lb/>
馮夷曰何者爲殷何者爲夏馮夷曰西夏也東殷也於是<lb/>
費昌徙族歸殷殷果克隆<lb/>
又曰儒者論日出扶桑暮入細栁扶桑東方之地細栁西<lb/>
方之野<lb/>
又曰日晝行千里夜行千里騏驥晝日亦千里然則日行<lb/>
舒疾與騏驥歩相類<lb/>
崔豹古今注曰漢明帝爲太子樂人作歌詩四章一曰日<lb/>
重光云天子之德光明如日太子比德焉故云重也<lb/>
周髀曰日光外照徑八十一萬里<lb/>
徐幹中論曰文王遇姜公于渭陽若披雲見白日<lb/>
<pb n="KR3k0012_SBCK_004-2b"/>
物理論曰日者太陽之精也夏則陽盛隂衰故晝長夜短<lb/>
冬則隂盛陽衰故晝短夜長氣引之也行陽之道長故出<lb/>
入夘酉之北行隂之道短故出入夘酉之南春秋隂陽等<lb/>
故日行中平晝夜等也<lb/>
地說書曰日照四十五萬里<lb/>
皇甫謐季曆曰日者衆陽之宗陽精外發故日以晝明名<lb/>
曰曜靈<lb/>
龍魚河圖曰陽積精爲日<lb/>
汲冡書曰胤甲居於河西夫有妖㜸十日並出又言本有<lb/>
十日迭次而運照無窮<lb/>
金匱曰三苗之時三月不見日<lb/>
黄帝占書曰日中三足烏見者其所居分野有白衣㑹<lb/>
楚辭曰十日並出流金鑠石<lb/>
<pb n="KR3k0012_SBCK_004-3a"/>
戰國筞曰聶政刺韓相荆軻刺秦王並白虹貫日<lb/>
史記曰漢景帝王夫人姙娠夢日入懷以生武帝<lb/>
又曰堯其仁如天其知如神就之如日望之如雲<lb/>
漢書曰李尋上䟽曰夫日者宗陽之長暉光所燭萬里同<lb/>
晷人君之表也故日將旦清風發暉羣隂退伏<lb/>
又曰文帝時新垣平上言日再中臣以候知之居頃之際<lb/>
日却復中乃更以十七秊爲元秊<lb/>
又曰鄒陽上書說梁孝王曰昔荆軻慕燕丹之義白虹貫<lb/>
日太子畏之<lb/>
後漢書曰張重字仲篤明帝時舉孝廉帝曰何郡小吏荅<lb/>
曰臣日南吏帝曰日南郡人應向北㸔日荅曰臣聞鴈門不<lb/>
見壘鴈爲門金城郡不見積金爲郡臣雖居日南未甞向<lb/>
北看日<lb/>
<pb n="KR3k0012_SBCK_004-3b"/>
應劭漢官儀曰太山東南名曰日觀日觀雞鳴時見日<lb/>
魏志曰程立夢登太山捧日立以白太祖太祖遂加日於<lb/>
立上因改名昱<lb/>
晉書曰荀爽曰日下荀鳴鶴<lb/>
晉陽秋曰建武元年三日並出<lb/>
三齊略曰秦始皇作石橋於海上欲過海看日出處有神<lb/>
人驅石去不速神人鞭之皆流血今石橋猶赤色<lb/>
季尤九曲歌曰年歳晩暮日巳斜安得壯士飜日車<lb/>
　　　　　日蝕<lb/>
書曰乃季秋月朔辰弗集于房瞽奏鼔嗇夫馳庶人走<hi>凡日</hi>
<hi>食天子伐鼔于社責上公也嗇夫主幣之官馳取弊禮天神衆人走供敕日食之百役也</hi>
禮記昏義曰男教不脩陽事不得謫見於天日爲之蝕是故<lb/>
日蝕則天子素服而修六官之職蕩天下之陽事<lb/>
<pb n="KR3k0012_SBCK_004-4a"/>
傳曰魯昭公十七年日有蝕之祝史請用幣叔孫昭子曰<lb/>
日有蝕之天子不舉伐鼔於社諸侯用幣於社伐鼔於朝<lb/>
禮也<lb/>
又莊二十五年曰夏六月辛未朔日有蝕之鼔用牲于社<lb/>
非常也唯正月之朔慝未作日有蝕之於是乎用幣于社<lb/>
伐鼔于朝注曰日蝕曆之常也然食於正陽月則諸侯用<lb/>
幣于社請救于上公伐鼔于朝退而自責以明隂不冝侵<lb/>
陽臣不冝掩君<lb/>
公羊傳曰六月辛未朔日有蝕之以朱絲縈社或曰脅之<lb/>
或曰爲暗恐犯之故縈之社者土地之主日者土地之精<lb/>
上敷於天而犯日故朱絲縈之助陽抑隂<lb/>
榖梁傳曰天子救日置五麾陳五兵五鼔諸侯置三麾三<lb/>
兵三鼔大夫擊拆凡有聲皆陽事也以猒隂氣也<lb/>
<pb n="KR3k0012_SBCK_004-4b"/>
論語云日月之蝕人皆見之更也人皆仰之<lb/>
漢書曰黄琬祖父香爲魏郡守時日蝕而京師不見魏郡<lb/>
乃表日食之狀帝問日食多少香乆而無對琬年六歲在<lb/>
傍謂香曰日食之餘如月之𥘉遂用其言荅詔<lb/>
漢書曰日者德也故日蝕則脩德<lb/>
又曰劉寵鄭弘徐昉趙喜虞延並爲三事以日蝕免官<lb/>
淮南子曰騏驎闘則日月蝕許愼注曰騏驎大角之獸故<lb/>
與日相符<lb/>
　　　　　晷<lb/>
釋名曰晷規也如規畫也<lb/>
說文曰晷日影也<lb/>
周禮地官曰大司徒以土圭之法測土深正日景以求地<lb/>
中日南則景短多暑日北則景長多寒日東則景夕多風<lb/>
<pb n="KR3k0012_SBCK_004-5a"/>
日西則景朝多隂日至之景尺有五寸謂之地中天地之<lb/>
所合也四時之所交也風雨之所㑹也隂陽之所和也<hi>土圭</hi>
<hi>所以致四時日月之景也測猶度也不知廣深故日測鄭司農云測土深謂南北東西之深也日南謂立表處太南</hi>
<hi>近日曰北謂丘表處太北逺日景夕謂日趺景乃中立表處太東近日景朝謂未中而景中立表處太西逺日玄謂</hi>
<hi>晝漏半而置土圭表隂陽審其南北焉景短於土圭謂之日南是地於日爲近南景長於土圭謂之日北是地於日</hi>
<hi>爲近北東於土圭謂之日東是地於日爲近東東西於土圭謂之日西是地於日爲近西如是則塞暑隂陽風雨偏</hi>
<hi>而不和是未得其所求几日景於地千里而差一寸</hi>易通卦驗曰冬至晷長丈三尺<lb/>
<hi>鄭玄注曰晷者所立八尺表隂也三尺長之極也</hi>春分晷長七尺二寸四分夏至<lb/>
晷長尺有四寸八分秋分晷長二寸四分<lb/>
又曰冬至之日樹八尺之表日中視其晷晷如度者則歲<lb/>
羙人民和順晷不如度者則其歲惡人民爲僞言政令不<lb/>
平晷進則水晷退則旱<lb/>
晉太康記曰河南陽城縣是爲土中夏至之景尺有五寸<lb/>
<pb n="KR3k0012_SBCK_004-5b"/>
所以爲候<lb/>
南越志曰日南五月立表望之日在表北景居南<lb/>
風土記曰鄭仲師以爲夏至之日立八尺之表景尺有五<lb/>
寸謂之地中一云陽地城一云洛陽<lb/>
淮南子曰都廣<hi>南方山名</hi>衆帝所自上下日中無景蓋天地之<lb/>
中<hi>日中時日直無晷故曰地中</hi>
山海經曰長留之山其神白帝少昊居之是神也主司反<lb/>
景<hi>日西入則景反東照言司察之也</hi>鄭康成謂移一寸於地千里景尺五<lb/>
寸於南戴日下萬五千里然則千里寸景巳課不効交州<lb/>
大搉去洛九十餘里蓋水陸曲非論景度俓意也推直考<lb/>
實其五千乎昔交州主簿學士孫悚云巳常立表効景景<lb/>
在表南豈古郡以日南爲名者其斯義乎此郡又有北景<lb/>
縣北此二字旣相似音又相近加以蠻土舌軟聲淺事在<lb/>
<pb n="KR3k0012_SBCK_004-6a"/>
可疑<lb/>
　　　　　月<hi>月蝕附</hi>
釋名曰月闕也言滿則復鈌也又曰朔月之名也朔蘇也<lb/>
月死復蘇生也晦盡之名也晦灰也火死爲灰月光盡似<lb/>
之也昡月半之名也其形一旁曲一旁直若張弓弦也望<lb/>
月滿之名也日月遥相望也<lb/>
說文曰朏月未成明也魄月始生魄然也<hi>承大月月生二日謂之魄承小</hi>
<hi>月生三日謂之朏朏音斐</hi>
易曰坎爲月<lb/>
書曰月經於箕則多風離於畢則多雨<lb/>
又曰哉生明<hi>哉始也始生明月三日也</hi>
又曰哉生魄<hi>魄生明死十五日之後</hi>
詩曰月離於畢㑭滂沲矣<lb/>
<pb n="KR3k0012_SBCK_004-6b"/>
又曰如月之恒<lb/>
禮曰大明生於東月生於西此隂陽之分夫婦之位也<lb/>
又曰天秉陽垂日星<hi>秉猶持也言天持陽氣施生照下土也</hi>地秉隂竅於山<lb/>
川播五行於四時和而后月生也是以三五而盈三五而<lb/>
闕<hi>竅孔也言地持隂氣岀内於山川以舒五行於四時也此氣和乃后月生而上配日若臣功成進爵位一盈也</hi>
<hi>闕屈伸之義也必三五者播五行於四時一曰水二曰火三曰木四曰金五曰土合爲十五之成數也</hi>
又曰月者三日而成魄三月而成時是以有三讓建國必<lb/>
立三卿三賔者政教之本禮之大叅也<hi>言禮者隂也大數取法於月也</hi>
又曰天子與后猶日之與月陽之與隂相須而後成<lb/>
又曰秋分之日祀夕月於西郊<lb/>
又曰祭日於壇祭月於坎以別幽明以制上下<hi>幽明者謂日照晝月</hi>
<hi>照夜</hi>
又曰太隂之精上爲月月者天地之隂金之精也<lb/>
<pb n="KR3k0012_SBCK_004-7a"/>
傳曰楚晉將戰吕錡夢射中月退入於泥占之曰姬姓日<lb/>
也異姓月也必楚王也及戰射恭王傷目吕錡死之<lb/>
京房易飛候曰正月有偃月必有嘉主<lb/>
尚書大傳曰晦而月見西方謂之朓<hi>朓條也條逹行疾㒵</hi>朔而月見<lb/>
東方謂之側匿<hi>側匿猶行遲貌</hi>側匿則侯王其肅<hi>粛急也日君象也月臣象也君</hi>
<hi>政急則日行疾月行徐臣逡廵不進朓則侯王其徐徐緩也君政緩日行徐月行疾臣放恣也</hi>
詩推度災曰月三日成魄八日成光蟾蠩體就穴鼻始萌<lb/>
<hi>宋均注曰穴决也决鼻兎也</hi>
禮斗威儀曰政太平則月多耀政頌平則赤明政和平則<lb/>
黒明政象平則白明政升平則青明<lb/>
又曰君乗土而王其政平則月圎而多暈<lb/>
春秋考異郵曰諸侯謀叛則月生瓜牙后族專政則日月<lb/>
並照<lb/>
<pb n="KR3k0012_SBCK_004-7b"/>
春秋感精符曰月者隂之精地之理<lb/>
又曰人主兄日姉月<lb/>
春秋演孔圗曰蟾蠩月精也<lb/>
春秋元命苞曰陰精爲月日行十三度常詘任而受<hi>受陽精也</hi>
受明精在内故金水内景<lb/>
又曰月之爲言闕也兩設以蟾蠩與兎者隂陽雙居明陽<lb/>
之制隂隂之倚陽<lb/>
帝王世紀曰堯時有草夾階而生毎月朔日生一莢至月<lb/>
半則生十五莢至十六日後日落一莢至月晦而盡若月<lb/>
小餘一莢王者以是占曆唯盛徳之君應和氣而生以爲<lb/>
堯瑞名曰蓂莢一名曆莢一名瑞草<lb/>
㑹稽先賢傳曰闞澤年十三夢見名字炳然在月中<lb/>
搜神記曰孫堅妻懷權夢月入懷告堅曰妾昔懐筞夢日<lb/>
<pb n="KR3k0012_SBCK_004-8a"/>
入懷今又夢月堅曰子孫興矣<lb/>
文子曰百星之明不如一月之光<lb/>
又曰日月欲明浮雲蓋之叢蘭欲秀秋風敗之<lb/>
淮南子曰水氣之精爲月<lb/>
又曰月者太隂之精<lb/>
又曰蛤蟹珠龜與月盛衰月毁則魚腦減<lb/>
又曰月一名夜光月御曰望舒亦曰纎阿<lb/>
又曰日月天之使也積隂之寒氣乆者爲水水氣之精者<lb/>
爲月<lb/>
又曰晝隨灰而月暈闕許愼注曰有軍事相圍守則月暈<lb/>
以蘆灰環缺其一面則月暈亦闕於上<lb/>
又曰方諸見月則津而爲水髙誘注曰方諸隂燧太蛤也<lb/>
熟摩拭令熱以向月則水生也許愼注曰諸珠也方石也<lb/>
<pb n="KR3k0012_SBCK_004-8b"/>
以銅盤受之下水數升<lb/>
又曰日不知夜月不知晝日月爲明而不能兼也<lb/>
又曰月之光可以逺望而不可以細書<lb/>
枹朴子曰昔帝軒候鳯鳴以調律唐堯觀蓂莢以知月<lb/>
又曰王生云月不圎望之圎者月𥘉生及旣虧之後視之<lb/>
冝加三寸鏡稍稍轉大不當𥘉如破環漸漸滿也<lb/>
又曰俗士多云今月不及古月之㓪<lb/>
又曰月之精生水是以月盛而潮濤大<lb/>
又曰金華和丹其光上與日月相連丹金爲盤椀以承日<lb/>
月得神液如方諸<lb/>
又曰黃帝醫經有蝦蟇圖言月生始二日蝦蟇始生人亦<lb/>
不可針炙其處<lb/>
范子計然曰月水精内影<lb/>
<pb n="KR3k0012_SBCK_004-9a"/>
又曰月行疾二十九日三十日間一與日合取日之度以<lb/>
爲月節<lb/>
吕氏春秋曰月群隂之夲月望則蚌蛤實羣隂盈月晦則<lb/>
蚌蛤虚羣隂廢夫月形乎天而羣隂化于淵<lb/>
又曰月羣隂之宗月毁則魚腦減<lb/>
符子曰盛魄重輪六合俱照非日月能乎<lb/>
張衡靈憲曰羿請不死藥於西王母羿妻姮娥竊以奔月<lb/>
託身於月是爲蟾蜍<lb/>
又曰月者隂精積而成獸象兎蛤焉其數偶荆州占曰月<lb/>
珥且戴不出百日主有大喜<lb/>
山海經曰大荒之中有日月山日月所出入<lb/>
風俗通曰呉牛望見月則喘使之苦於日見月怖喘矣<lb/>
河圖令占篇曰地淪月散必有立王<lb/>
<pb n="KR3k0012_SBCK_004-9b"/>
龍魚河圖曰帝淫佚則奎有角月有足<lb/>
及日月有九行黑道二岀黄道北赤道二出黃道南白道<lb/>
二岀黃道西青道二出黃道東立春春分月從東靑道立<lb/>
秋秋分從西白道立夏夏至從南赤道立冬冬至從北黑<lb/>
道天有四表月有三道聖人知之可以延年益壽<lb/>
劉義慶世說日滿奮疾畏風在武帝坐北䆫作琉璃屛風<lb/>
實密似踈奮有難色帝笑之奮荅日臣猶吳牛見月而喘<lb/>
白虎通日月所滿缺何歸功於日也三日成魄八日成光<lb/>
二八十六轉如歸功晦朔至旦受符得復行也月有小大<lb/>
何天左旋日月右行日行遲月行疾月及日爲一月至二<lb/>
十九日未及七度即須三十日過七度日不可分故乍大<lb/>
乍小明有陰陽也有閏月何周天三百六十五度四分度<lb/>
之一十二月日不匝十二度故三年一閏五年再閏名陰<lb/>
<pb n="KR3k0012_SBCK_004-10a"/>
不足陽有餘閏者陽之餘也<lb/>
軍國占候曰若月三珥者大臣有喜若月冠而復軍者天<lb/>
下有喜<lb/>
廣雅曰夜光謂之月<lb/>
五經通義曰月中有兎與蟾蠩何月隂也蟾蠩陽也而與<lb/>
兎並明隂係於陽也<lb/>
孫氏瑞應書曰君不假臣下之權則月楊光<lb/>
又曰景星者天醒<hi>音精</hi>也狀如半月生於晦朔助月爲明王<lb/>
者不私人則見<lb/>
虞喜安天論曰俗傳月中仙人桂樹今視其𥘉生見仙人<lb/>
之足漸巳成形桂樹後生焉<lb/>
劉向七略曰京房易說云月與星至隂也有形無光日照<lb/>
之乃有光喻如鏡照日即有影見月初光見西方望巳後<lb/>
<pb n="KR3k0012_SBCK_004-10b"/>
光見東方皆曰所照也<lb/>
皇甫謐年暦曰月者羣隂之宗月以霄曜名曰夜光<lb/>
遁甲開山圖榮氏解曰女狄暮汲石紐山下泉水中得月<lb/>
精如雞子愛而含之不覺而吞遂有娠十四月生夏禹<lb/>
論衡曰月行一日一夜行二萬六千里與鳬飛相類<lb/>
地說書曰月照四十五萬里<lb/>
徐整長曆曰月俓千里周圍三千里下於天七千里<lb/>
楚詞天問曰夜光何德死而又育厥利維何而顧兎在腹<lb/>
<hi>言月中兎何所貪利而居月之腹顧望也</hi>
運斗樞曰后族檀權月生足芒主勢奪於后族羣妃之黨<lb/>
撗僣則月盈並出小月承大月羣姦在宫主若贅旒大承<lb/>
小近臣起䜛人撗陪臣執命三公望氣<lb/>
崔豹古今注曰漢明帝作太子樂人歌四章以賛太子之<lb/>
<pb n="KR3k0012_SBCK_004-11a"/>
德其一曰日重光二曰月重輪三曰星重曜四曰海重潤<lb/>
漢書曰月立夏夏至行南方赤道曰南陸立秋秋分行西方<lb/>
白道曰西陸立冬冬至行北方黑道曰北陸分則同道至<lb/>
則相過晦而見西方謂之朓朔而見東方謂之肭亦謂之<lb/>
側匿<hi>朓音他了反肭音女六反朓健行疾貌也肭縮遲貌側匿猶縮儒亦遲貌</hi>
又曰月穆穆以金波蓋光彩皃<lb/>
又曰元后母夢月入懷而生元后<lb/>
又曰髙帝七年月暈圍參畢七重占曰畢昴間天街也街<lb/>
北胡也街南中國也昴爲匈奴參爲趙畢爲邊兵是歲髙<lb/>
祖自將至平城爲冒頓所圍七日廼解<lb/>
又曰李尋上書曰月者衆隂之長妃后大臣諸侯之象也<lb/>
晉書曰謝太傅庭中夜坐月色無玷歎以爲佳謝景重率<lb/>
爾曰意謂不如微雲點綴太傅曰卿居心不淨乃欲滓穢<lb/>
<pb n="KR3k0012_SBCK_004-11b"/>
太清<lb/>
又曰徐孺子年九歲月下戯人或曰若令月中無物當極<lb/>
愈明徐曰不爾譬如眼中無瞳子何必不暗<lb/>
後魏書曰天興五年十月月暈左角太史令晁宗奏角䖝<lb/>
將死牛果大疫麋亦多死<lb/>
楊雄長楊賦曰西壓月窟<hi>窟月所出入也</hi>東震日域<lb/>
傅玄擬天問曰月中何有白兎擣藥<lb/>
傅咸詩曰團團三五月皎皎耀清輝<lb/>
陸機詩曰安寢北堂上明月入我牖照之有餘輝攬之不<lb/>
盈手<lb/>
宋謝靈運怨曉月賦曰卧洞房兮當何恱滅華燭兮弄曉<lb/>
月昨三五兮旣滿今二八兮將鈌浮雲褰兮収泛濫明舒<lb/>
照兮殊皎㓗墀除兮鏡監廊櫳兮澄澈<lb/>
<pb n="KR3k0012_SBCK_004-12a"/>
宋謝莊月賦曰陳王初䘮應劉端憂多暇悄焉疚懷弗怡<lb/>
中夜于時斜漢左界北陸南躔白露曖空素月流天沉吟<lb/>
齊章殷勤陳篇抽毫進牘以命仲宣仲宣跪而稱曰臣聞<lb/>
日以陽德月以隂靈擅扶光於東沼嗣若英於西溟引玄<lb/>
兎於帝臺集素娥於后庭若夫氣霽地表雲歛天末洞庭<lb/>
始波木葉微脫列宿掩縟長河韜映柔祇雪凝圎靈水鏡<lb/>
連觀霜縞周除氷淨歌曰羙人邁兮音塵闊隔千里兮共<lb/>
明月<lb/>
宋鮑昭翫月詩曰始見西南樓纎纎如玉鈎未映東北墀<lb/>
姢姢似蛾眉娥眉蔽珠攏玉鈎隔璅䆫三五二八時千里<lb/>
與君同夜移衡漢落徘徊帷户中<lb/>
梁沈約詠月詩曰月華臨靜夜夜靜滅氛埃方暉竟入户<lb/>
圎影隙中來髙樓切思婦西園遊上才臨軒映珠綴應門<lb/>
<pb n="KR3k0012_SBCK_004-12b"/>
照緑苔洞房殊未曉清光信悠哉<lb/>
周王襃關山月詩曰關山夜月明愁色照孤城半形同漢<lb/>
陣金影逐胡兵天寒光轉白風多暈欲生寄言亭上吏遊<lb/>
客解雞鳴<lb/>
　　　　　月蝕<lb/>
易曰月盈則蝕<lb/>
詩曰彼月而食則維其常<lb/>
禮曰婦順不脩隂事不得謫見于天月爲之蝕故月蝕則<lb/>
后素服而修六宫之職蕩天下之隂事<lb/>
淮南子曰麒麟闘則日月蝕<lb/>
又曰月望日奪其光月十五日與日相望東西中絶則月<lb/>
蝕奪光也<lb/>
劉向說苑曰秦胡亥立日月薄蝕熒惑襲月〇荆州占曰月<lb/>
<pb n="KR3k0012_SBCK_004-13a"/>
蝕后自提鼔階前把搥擊鼔者三中良人諸御者宫人皆<lb/>
擊杵救之月巳蝕后乃入齋服縞素三曰不從樂以應其<lb/>
祥此先王之所以免天地之誅而解四境之患也<lb/>
晉書曰永嘉元年月蝕赤如血二月敬則反<lb/>
太平御覽卷第四<lb/>
<pb n="KR3k0012_SBCK_004-13b"/>
</p>
<p>
</p>
  </div>
</body>
</text>
</TEI>
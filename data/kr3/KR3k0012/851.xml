<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_851-1a"/>
太平御覽卷第八百五十一<lb/>
　飲食部九<lb/>
　　　糭　䉽<hi>讀與餅同</hi>䭔<lb/>
　　　　　糭<lb/>
晉書曰廣州刺史盧循遣使遺劉𥙿益智糭子𥙿荅以續<lb/>
命湯<lb/>
宋書曰後魏太武至彭城求酒及甘橘張暢宣孝武帝旨<lb/>
致螺盃雜粽南土所珎<lb/>
齊書曰范雲永明十年使魏魏人李彪宣命至雲所甚見<lb/>
稱美彪爲設甘蔗黄粽隨盡復益彪謂曰范散騎小儉之<lb/>
一盡不可復得<lb/>
梁書曰張纉𥘉徃雍州資産悉留江陵性旣貪婪南中貲<lb/>
賄填積及死湘東王皆使收之書二萬卷並摙還齊<hi>摙音</hi>珎<lb/>
<pb n="KR3k0012_SBCK_851-1b"/>
寳財貨悉付庫以粽宻之屬還其家<lb/>
風土記曰俗以菰葉褁黍米以淳濃灰汁煑之令爛熟於<lb/>
五月五日及夏至啖之一名糭一名角黍盖取隂陽尚相<lb/>
裏未分散之時像也<lb/>
續齊諧記曰屈原以五月五日投汨羅而死楚人哀之毎<lb/>
至此日取竹筒貯米投水以祭之<lb/>
漢建武中長沙區廻白日忽見士人自稱三閭大夫謂廻曰<lb/>
君常見祭甚誠但常年所遺俱爲蛟龍所竊今君惠可以<lb/>
練樹葉塞其上以綵絲纏縳之此二物蛟龍所憚也廻謹<lb/>
依旨今丗人五日作糭并帶練葉及五綵絲皆汨羅之遺<lb/>
風<hi>異苑云糭屈原婦所作也</hi>
　　　　　䉽<lb/>
宋書曰文帝崩郭原平號慟日食麦䬳一枚如此五日人<lb/>
<pb n="KR3k0012_SBCK_851-2a"/>
曰誰非王臣何獨如此原平泣而荅曰吾家見異先朝蒙<lb/>
褒賛之賞不能報恩私心感慟耳<lb/>
齊書曰衡陽王鈞年五歳所生嫗貴人病便知慘悴左右<lb/>
依常以五色䬳飴之不肯食曰湏待姨差<lb/>
又曰虞悰少以孝聞父病不欲見人雖子弟亦不得前時<lb/>
悰年十二三晝夜伏戸外問内竪消息未知輙嗚咽流涕<lb/>
如此者百餘日及亡終䘮唯日食麥䬳二枚<lb/>
南史曰沈衆陳武帝時兼起部尚書監起太極殿恒卧布<lb/>
𫀆芒履以麻繩爲帶又囊麥䬳以噉<lb/>
范汪祠制曰仲夏薦角黍䉽<lb/>
夏統別傳注曰蘝𥘉生合米擣作䉽<lb/>
　　　　　䭔<lb/>
埤蒼曰䭔膏䭔也<lb/>
<pb n="KR3k0012_SBCK_851-2b"/>
笑林曰南方人至京師者人戒之曰汝得物唯食愼勿問<lb/>
主人入門内見馬屎便食之覺臰乃止後詣貴官爲設䭔<lb/>
因視曰戒故昔且當勿食<lb/>
時鏡新書曰粔籹密餌即糖䭔龍山食有糖䭔菊酒<lb/>
太平御覽卷第八百五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_287-1a"/>
太平御覽卷第二百八十七<lb/>
　兵部十八<lb/>
　　　　機略六<lb/>
宋書曰武帝遣將朱齡石伐譙縱於蜀帝曰往年劉敬宣<lb/>
黄武無功而退賊謂我今應從外水往而料我當出其不<lb/>
意猶從内水來也如此必重兵守涪城<hi>音浮</hi>以備内道若向<lb/>
黄武正墮其計今以大衆自外水取成都疑兵出内水此<lb/>
制敵之竒也而慮此聲先馳賊審虚實別有亟書全封付<lb/>
齡石署其邊曰至白帝乃開諸軍雖進未知處分所由至<lb/>
白帝發書曰衆軍悉從外水取成都臧喜出於中外漢廣<lb/>
使羸弱乗髙艦十餘由内水向黃武衆軍乃倍道兼行<lb/>
譙縱果備内水使其大將譙道福以重兵戍涪城遣其將侯<lb/>
耀譙詵等率衆萬餘屯彭摸夾水爲城齡石至彭摸諸將<lb/>
<pb n="KR3k0012_SBCK_287-1b"/>
以賊水北城險衆多咸欲先攻其南城齡石曰不然雖㓂<lb/>
在北今屠南城不足以破北若盡銳以拔北壘南城不麾<lb/>
而自散也遂攻北城詰朝戰至日昊焚其樓櫓四靣並登<lb/>
斬侯耀譙詵仍廻軍以麾南城即時散潰<lb/>
又曰劉道濟爲益州刺史政刑失中羣盗蜂起攻圍州城<lb/>
道濟將裴方明出東門破賊三營斬首數百級賊雖敗巳<lb/>
復還合方明復僞出北門廻擊城東大營殺千餘人時天<lb/>
大霧方明等復揚聲出東門而潜自北門出攻城西諸營<lb/>
賊衆大潰於是奔散<lb/>
又曰栁元景爲隋郡太守旣至而蠻反斷驛道欲攻郡郡<lb/>
内力少粮杖又乏元景設方略得六七百人乃分五百人<lb/>
屯驛道或曰蠻將逼城不冝分衆元景曰蠻聞郡遣重戍<lb/>
豈悟城内兵少且表裏合勢於計爲長㑹蠻垂至乃使驛<lb/>
<pb n="KR3k0012_SBCK_287-2a"/>
道兵潜出其後戒曰火舉馳進前後俱發蠻衆驚擾投鄖<lb/>
水死者千餘人斬獲數百郡境肅然無復㓂抄<lb/>
又曰檀祗爲廣陵相亡命司馬國璠兄弟自北徐州界聚<lb/>
衆數百潜過淮因天夜隂闇率百許人縁廣陵城得入呌<lb/>
喚直上㕔事祇驚起出門將處分賊射之傷敗却入祇密<lb/>
語左右曰賊乗闇得入掩我不備但打五鼓懼明謂曉於<lb/>
是奔散追討盡獲之<lb/>
又曰宗慤征林邑圍區粟城林邑王范陽邁遣將范毗沙<lb/>
逹率萬餘人來救慤謂諸將曰㓂衆我寡難與爭鋒乃分<lb/>
軍爲數道偃旗卧鼓慤潜進令曰聽吾鼓噪乃出山路榛<lb/>
深賊了不爲備卒見軍至驚懼退走慤乗勝追討散歸林<lb/>
邑仍攻區粟拔之泛海陵山至八象浦有大渠南來注浦<lb/>
宋師沮渠置陣林邑王傾國來逆沮渠不得渡以具裝𬒳<lb/>
<pb n="KR3k0012_SBCK_287-2b"/>
象諸將憚之請待前後軍進然後擊之慤曰不然吾巳屠<lb/>
其堅城破其銳衆我氣方厲彼巳破膽一戰可定何疑焉<lb/>
慤以爲外國有師子威服百獸乃制其形與象相禦象果<lb/>
驚奔衆因此潰亂慤率兵直度渠奮擊陽邁遁走其衆一<lb/>
時奔散遂尅林邑<lb/>
南史曰蕭齊將魯康祚趙公政衆號一萬侵後魏荆河州<lb/>
之太倉口魏將傳永率三千人擊之時康祚等軍於淮南<lb/>
永舎於淮北十有餘里永量呉楚之兵好夜斫營即夜分<lb/>
兵爲二部出於營外又以賊若夜來必應於渡淮之所以<lb/>
火記其淺處永旣設伏乃密令人以瓠盛火度淮南岸當<lb/>
深處置之教云若有火起即亦然之其夜康祚公政等果<lb/>
親領兵來斫永營東西二仗夾擊之康祚等奔趣淮水火<lb/>
旣竟起不能記其本濟遂覩永所置之火而爭度焉水深<lb/>
<pb n="KR3k0012_SBCK_287-3a"/>
溺而死斬首者數千級生擒公政康祚人馬墜淮曉而獲<lb/>
其尸<lb/>
又曰東昏侯以劉山陽爲巴西太守配精兵三千使過荆<lb/>
州就行事蕭頴胄以襲襄陽梁武帝時爲雍州刺史知其<lb/>
謀乃遣叅軍王天獸龐慶國詣江陵遍與州府人書及山<lb/>
陽西上梁武謂諸將曰荆州夲畏襄陽又加以脣亡齒寒<lb/>
自有傷弦之急寧不闇同耶我若㹅荆州之兵掃定東夏<lb/>
韓白重出不能爲計況以無笇之昬主哉我能使山陽至<lb/>
荆州便即授首諸君試觀何如及山陽至巴兵梁武復令<lb/>
天獸賫書與頴胄兄弟去後梁武謂張弘䇿曰夫用兵之<lb/>
道攻心爲上攻城次之心戰爲上兵戰次之今日是也先<lb/>
遣天獸往州府人皆有書令乗驛甚急止有兩封與行事<lb/>
兄弟云天獸口具及問天獸而口無所說行事不暗相聞<lb/>
<pb n="KR3k0012_SBCK_287-3b"/>
不容矯有所道天獸是行事心膐彼聞必謂行事與天獸<lb/>
共隱其事必人人疑山陽惑於衆口必相嫌貳則行事進<lb/>
無以自明必恐漏吾謀内是馳兩空亟定一州矣山陽至<lb/>
江安聞之果疑不上頴胃大懼乃斬天獸送首山陽信之<lb/>
將數十人馳入頴胃伏甲斬之送首梁武以州歸<lb/>
又曰梁武帝發雍州東下<hi>雍州今襄陽郡</hi>大軍次江寜梁武使吕<lb/>
僧珎與王茂率精兵先登梁武頓於越城吕僧珎猶守白<lb/>
坂齊主東昬將李居士密覘知城中衆少率銳卒萬人直<lb/>
來薄城僧珎謂將士曰今力旣不敵不可與戰可勿遥射<lb/>
湏至塹裏當并力破之俄而皆越塹拔柵僧珎分人上城<lb/>
矢石俱發自率馬歩三百人出其後守陴者復踰城而下<lb/>
内外齊擊居士等應時奔散<lb/>
三國典略曰侯景叛叚韶夾渦而軍潜於上風縱火景衆<lb/>
<pb n="KR3k0012_SBCK_287-4a"/>
騎入水出而却走草濕火不復然<lb/>
梁書曰司州刺史陳慶之率兵圍東魏南荆州東魏將堯雄<lb/>
行臺侯景救之雄曰苟堆梁之北靣重鎭因其空虚攻之<lb/>
必尅彼若聞難荆圍自解此所謂機不可失也遂率衆攻<lb/>
之慶之果弃荆州來未至雄䧟其城擒梁鎮將茍元廣<lb/>
又曰陳慶之曹仲宗伐後魏之渦陽<hi>渦孤和切</hi>魏遣將元昭等<lb/>
率兵來援前軍至駞澗去渦<hi>陽四十里慶之欲逆</hi>戰諸將以賊之前<lb/>
鋒必是輕銳與戰若捷不足爲功如其不利沮我軍勢兵<lb/>
法所謂以逸待勞不如勿擊慶之曰魏人逺來皆以疲倦<lb/>
去我旣逺必不見疑及其未集須挫其氣出其不意必無<lb/>
敗理且聞虜所據營林甚盛必不夜出諸君若皆疑惑慶<lb/>
之請獨取之於是與麾下五百騎奔擊破其前軍魏人震<lb/>
恐<lb/>
<pb n="KR3k0012_SBCK_287-4b"/>
又曰梁襄州刺史栁仲禮留其長史馬岫守安陸自率歩<lb/>
騎一萬㓂西魏魏將楊忠帥衆南伐攻梁隨尅之進圍安<lb/>
陸仲禮聞隨郡䧟恐安陸不可守遂馳歸赴援諸將恐仲<lb/>
禮至則安陸難下請急攻之忠曰攻守勢殊未可卒拔若<lb/>
引日勞師表裏受敵非計也南人多習水軍不閑野戰仲<lb/>
禮廻師巳在近路吾出其不意以竒兵襲之彼怠我奮一<lb/>
舉必尅則安陸不攻自抜諸城可傳檄而定也於是選騎<lb/>
二千銜枚夜進遇仲禮於漴頭<hi>漴音崇水所衝曰漴</hi>忠親自䧟陣擒<lb/>
仲禮悉俘其衆安陸及竟陵郡如忠所䇿<lb/>
陳書曰周炅鎮安蘄等州髙齊遣將陸騫以衆二萬出自<lb/>
巴蘄與炅戰炅留羸弱輜重設疑兵以當之身率精銳由<lb/>
間道邀其後大敗騫軍虜獲器械馬驢不可勝數<lb/>
北史曰後魏濟隂王新成頗有武略庫莫奚侵擾詔新成<lb/>
<pb n="KR3k0012_SBCK_287-5a"/>
討之新成乃多爲毒酒賊逼便弃營而去賊至竟飲遂簡<lb/>
輕騎擊之俘馘甚多<lb/>
又曰梁將趙祖恱率水軍偷據峽石後魏將崔延伯率兵<lb/>
討之延伯夾淮爲營遂取車輪去輞削銳其輻兩接對揉<lb/>
竹爲絙<hi>揉人乆切</hi>貫連相屬並十餘道横水爲橋兩頭施大轆<lb/>
轤出没任情不可燒斫旣斷祖恱走路又令舟舸不通梁<lb/>
氏援軍不能赴救祖恱合軍咸見俘虜<lb/>
後魏書曰太武征夏赫連昌於統萬城師次城下收衆僞<lb/>
退昌鼓譟而前㑹有風雨從東南來沙塵昏冥宦者趙兒<lb/>
進曰今風雨從賊後來我向彼背天助人將士飢渴願陛<lb/>
下避之更待後日崔浩曰是何言歟千日制勝一日之中<lb/>
豈得變易賊前行不止後以離絶冝分軍隱出掩擊不意<lb/>
風雨在人豈有常也帝從之分騎奮擊昌軍大潰<lb/>
<pb n="KR3k0012_SBCK_287-5b"/>
又曰雍州刺史蕭寳寅據州反魏大將長孫稚討之軍次<lb/>
弘農副將楊偘曰昔魏武與韓遂馬超挾関爲壘勝負之<lb/>
理乆而無決豈才雄相類筭路抗衡當以河山險阻難用<lb/>
智力今賊守潼関全據形勝縱曹操更出亦無所逞竒必<lb/>
須北取蒲坂飛棹西岸置兵死地人有闘心潼関之賊必覩<lb/>
風而散諸處旣平長安自尅稚曰賊黨薛脩義巳圍河東<lb/>
薛風賢又保安邑都督宗正珎孫停虞坂乆不能進雖有<lb/>
此計猶用爲疑偘曰珎孫本行陣一夫因縁進逹可爲人<lb/>
使未可使人一旦受元帥之任處分三軍精神亂矣寧堪<lb/>
圖賊河東理在蒲坂西帶河湄所部之人多在東境脩義驅<lb/>
率壯勇西圍郡邑父老妻弱尚保舊村若卒一臨方寸各<lb/>
亂人人思歸則郡圍自解不戰而勝昭然在目稚從之令<lb/>
其子彦等領騎與偘於弘農北度所統悉是騎士習於野<lb/>
<pb n="KR3k0012_SBCK_287-6a"/>
戰未可攻城便據石錐壁侃乃班告曰今且停軍於此以<lb/>
待歩卒兼觀人情向背然後行若送降名者各自還村候<lb/>
臺軍舉烽火亦<hi>舉烽應之</hi>以明降疑其無應烽者即是不降之<lb/>
村理須殄戮賞賚軍士民遂傳相告報未實降者亦許舉<lb/>
烽一宿之間火遍數百里内寳寅將時圍河東不測所以<lb/>
各自散歸長安賊平侃頗有力<lb/>
又曰河北賊葛榮別帥韓樓郝長等有衆數萬屯據薊城<lb/>
遣將侯泉率騎七百討之泉遂廣張聲勢多設供具親<lb/>
以數百騎深入樓境欲執行人以問虚實去薊百餘里值賊<lb/>
帥陳周馬歩萬餘泉遂潜伏以乗其背大破之虜其卒五<lb/>
千餘人㝷還其馬伏縱令入城左右諌曰旣獲賊衆何爲<lb/>
復資遣之也泉曰我兵旣少不可力戰事須爲計以離隙<lb/>
之泉度其已至遂率騎夜進昧且叩其城門韓樓果疑降<lb/>
<pb n="KR3k0012_SBCK_287-6b"/>
卒爲泉内應遂遁走追擒之<lb/>
又曰河北賊葛榮率衆將向洛陽衆號百萬大將軍爾朱<lb/>
榮率精騎七千馬皆有副倍道兼行東出滏口葛榮自<lb/>
鄴以北列陣數十里箕張而進榮潜軍山谷爲竒兵分督<lb/>
將巳上三人爲一處有數百騎令所在揚塵鼓譟使賊不<lb/>
測多少又以人馬逼戰刀不如棒密勒軍士各賫棒一枚<lb/>
置於馬側至於戰時不聽斬級以棒棒之而巳虜沸騰逐<lb/>
北乃分命壯勇所當衝突號令嚴明將士同奮榮身自䧟<lb/>
陣出於賊後表裏合擊大破之於鄴擒葛榮<lb/>
又曰傳永守楚王戍蕭齊將裴叔業來攻永令填塞外塹<lb/>
夜伏戰士千人於城外曉而叔業至頓於城東列陣將置<lb/>
長圍永所伏兵於道左擊其後軍破之叔業乃令將佐守<lb/>
所列之陣自率精甲數千救之永上門樓觀叔業南行五<lb/>
<pb n="KR3k0012_SBCK_287-7a"/>
六里許便開門奮擊遂摧破之叔業進退失圖於是奔走<lb/>
左右欲追之永曰弱卒不滿三千彼精甲猶盛非力屈而<lb/>
敗直墮吾計中耳旣不測我之虚實足喪其膽俘此足矣<lb/>
何假逐之<lb/>
又曰太武帝親征後燕將慕容德于鄴戰前軍敗績徳又<lb/>
欲攻之別駕韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>進曰今魏不可擊者四燕不冝動者三<lb/>
魏懸軍逺入利在野戰一不可擊也深入近畿致兵死地<lb/>
二不可擊也前鋒旣敗後陣方固三不可擊也彼衆我寡<lb/>
四不可擊也官軍自戰其地一不可動動而不勝衆心不<lb/>
固二不冝動隍池夫修敵來無備三不冝動此皆兵機也<lb/>
深溝髙壘以逸待勞彼千里饋粮野無所掠乆則三軍糜<lb/>
資攻則衆旅多斃師老釁生詳而圖之可以捷也德曰韓<lb/>
別駕之言良平之䇿也<lb/>
<pb n="KR3k0012_SBCK_287-7b"/>
又曰大將廣陽王元深伐北狄使于謹單騎入賊中示以<lb/>
恩信於是西部鐡勒酋長也列河等三萬餘户並欵附相<lb/>
率南遷廣陽欲與謹至折敦嶺迎接之謹曰破六汗抜陸<lb/>
兵衆不少聞也列河等歸附必來要擊彼若先據險要則<lb/>
難與爭鋒今以列河等餌之當竟來抄掠然後設伏而待<lb/>
必指掌破之廣陽然其計拔陵果來要擊破也列河於嶺<lb/>
上部衆皆没謹伏兵發賊遂大敗悉收列河之衆也<lb/>
太平御覽卷第二百八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_721-1a"/>
太平御覽卷第七百二十一<lb/>
　方術部二<lb/>
　　　　　醫一<lb/>
周禮天官下曰醫師掌醫之政令聚毒藥以共醫事凡邦<lb/>
之有疾病者疕瘍者造焉則使醫分而治之歳終則稽其<lb/>
醫事以制其食十全爲上十失一次之十失四爲下<lb/>
又天官疾醫職曰疾醫掌養萬民之疾病四時皆有癘疾<lb/>
春時有痟首疾夏時有痒疥疾秋時有瘧寒疾冬時有嗽<lb/>
上氣疾以五味五榖五藥養其病以五氣五聲五色視其<lb/>
死生兩之以九竅之變叅之以九藏之動凡民之有疾病<lb/>
者分而治之死終則各書其所以而入于醫師瘍醫掌腫瘍<lb/>
潰瘍金瘍折瘍之祝<hi>音注</hi>藥劀<hi>音刮</hi>殺之劑凡療瘍以五毒攻<lb/>
之以五氣養之以五藥療之以五味節之凡藥以酸養骨<lb/>
<pb n="KR3k0012_SBCK_721-1b"/>
以辛養筯以鹹養脉以苦養氣以甘養肉以滑養竅凡有<lb/>
瘍者受其藥焉<lb/>
禮記曲禮曰君有疾飲藥臣先甞之親有疾飲藥子先甞<lb/>
之醫不三丗不服其藥<lb/>
又王制曰凡執技以事上者祝史射御醫卜及百工<lb/>
又曽子問丗子之記曰若内竪言疾藥必親嘗之<lb/>
左傳　曰晉侯疾求醫於秦秦伯使醫緩爲之<hi>緩醫名爲猶治</hi>
<hi>也</hi>未至公夢疾爲二竪子曰彼良醫也懼傷我焉逃之其<lb/>
一曰居肓之上膏之下若我何<hi>肓心鬲也心下爲膏</hi>醫至曰疾不可<lb/>
爲也在肓之上膏之下攻之不可逹之不及藥不至焉不<lb/>
可爲也公曰良醫也厚爲之禮而歸之<lb/>
又襄三曰楚子使薳子馮爲令尹訪於申叔豫叔豫曰國<lb/>
多寵而王弱國不可爲也遂以疾辝方暑闕地下氷而床<lb/>
<pb n="KR3k0012_SBCK_721-2a"/>
焉重繭衣裘鮮食而寢楚子使醫視之復曰瘠則甚矣而<lb/>
血氣未動乃使子南爲令尹<lb/>
又昭元曰晉侯求醫於秦伯秦伯使醫和視之曰疾不可<lb/>
爲也是謂近女室疾如蠱<hi>惑疾</hi>非鬼非食惑以喪志<hi>惑女色而失志</hi>
良臣將死天命不祐<hi>良臣不匡救君過故將死而不爲天所右</hi>公曰女不可近<lb/>
乎對曰節之先王之樂所以節百事也故有五節<hi>五聲之節</hi>遟<lb/>
速本未以相及中聲以降五降之後不容彈矣於是有煩<lb/>
手淫聲慆堙心耳乃忘平和君子弗聽也物亦如之至於<lb/>
煩乃舎也巳無以生疾君子之近琴瑟以儀節也非以慆<lb/>
心也天有六氣<hi>謂隂陽風雨晦明也</hi>降生五味發爲五色徴爲五聲淫<lb/>
生六疾六氣曰隂陽風雨晦明也分爲四時序爲五節過則爲<lb/>
菑隂淫寒疾陽淫熱疾風淫末疾雨淫腹疾晦淫惑疾明<lb/>
淫心疾女陽物而晦時淫則生内熱惑蠱之疾今君不節<lb/>
<pb n="KR3k0012_SBCK_721-2b"/>
不時能無及此乎趙孟曰何謂蠱對曰淫溺惑亂之所生<lb/>
也於文皿蟲血爲蠱榖之飛亦爲蠱在周易女惑男風落<lb/>
山謂之蠱皆同物也趙孟曰良醫也厚其禮而歸之<lb/>
又昭五曰許悼公瘧飲太子止之藥卒太子奔<lb/>
晉書曰弑其君君子曰盡心力以事君舎藥物可也<hi>藥物有毒</hi>
<hi>當由醫非凡<折 t="33"/>君之名人所知譏上不舎藥物所以加弑</hi>
尚書說命曰若藥弗瞑眩厥疾弗瘳<hi>開汝心以沃我心如服藥心瞑眩極其病</hi>
<hi>乃除欲其出言以自警也</hi>
論語曰子曰人而無恒不可以作巫醫<lb/>
帝王丗紀曰伏羲氏仰觀象於天俯觀法於地觀鳥獸之<lb/>
文與地之冝近取諸身逺取諸物於是造書契以代結繩<lb/>
之政畫八卦以通神明之德以類萬物之情所以六氣六<lb/>
府五藏五行隂陽四時水火昇降得以有象百病之理得<lb/>
<pb n="KR3k0012_SBCK_721-3a"/>
以有類乃甞味百藥而制九針以拯夭枉焉<lb/>
又曰炎帝神農氏長於姜水始教天下耕種五榖而食之<lb/>
以省殺生甞味草木宣藥療疾救夭傷之命百姓日用而<lb/>
不知著本草四卷<lb/>
又曰黄帝有熊氏命雷公歧伯論經脉傍通問難八十一<lb/>
爲難經教制九針著内外術經十八卷<lb/>
又曰歧伯黄帝臣也帝使歧伯甞味草木典主醫病經方<lb/>
夲草素問之書咸岀焉<lb/>
素問曰黄帝㘴明堂召雷公而問之曰子知醫之道乎雷<lb/>
公對曰誦而未能解解而未能別別而未能明明而未能<lb/>
彰足以治羣僚不足至侯王願得受樹天之度四時隂陽<lb/>
合之別星辰與日月光以彰經術後丗益明上通神農著<lb/>
至教疑於二黄帝曰善無失之此皆隂陽表裏上下雌雄<lb/>
<pb n="KR3k0012_SBCK_721-3b"/>
相輸應也而道上知天文下知地理中知人事可以長乆<lb/>
以教衆庶亦不疑殆醫遒論篇可傳後丗可以爲寳<lb/>
丗本曰巫咸堯臣也以鴻術爲帝堯之醫<lb/>
史記曰扁鵲渤海鄭人姓秦名越人少時爲人舎客桑君<lb/>
過扁鵲扁鵲獨竒之常謹遇之長桑君亦知扁鵲非常人<lb/>
乃呼鵲與語曰我有禁方年老欲傳與公公無泄乃出其懷<lb/>
中藥與扁鵲飲是以上池之水三十日當知物矣乃悉取<lb/>
禁方盡與扁鵲以其飲藥三十日視見垣外一方人以此<lb/>
視疾盡見五藏癥結特以侯脉爲名耳爲醫或在齊或在<lb/>
趙趙簡子疾五日不知人召扁鵲入視疾岀董安于問扁<lb/>
鵲扁鵲曰血脉滯也而何恠昔秦穆公甞如此七日而寤<lb/>
居二日半簡子寤語諸大夫曰我之常所甚樂與百神遊<lb/>
于鈞天廣樂九奏萬舞不類三代之樂其聲動心有一熊欲<lb/>
<pb n="KR3k0012_SBCK_721-4a"/>
援我帝命我射之中熊熊死有羆來我又射之中羆羆死<lb/>
帝甚喜賜我二笥皆有副吾見兒在帝側属我一翟犬曰及<lb/>
而子之壯也以賜之帝告我晉國且丗衰七丗而亡嬴姓<lb/>
將大敗周人於范魁之西而亦不能有也董安于受言書而<lb/>
藏之以扁鵲言告簡子簡子賜扁鵲田四萬畝其後扁鵲<lb/>
過<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>
                    <graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>太子死扁鵲至<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>宫門下問中庶子喜百者曰太<lb/>
子何病國中治穰過於衆事中庶子曰太子病血氣不時<lb/>
交錯而不得泄暴發於外則爲中害精神不能上邪氣邪<lb/>
氣畜積而不得泄是以陽緩而隂急故暴蹷而死扁鵲曰<lb/>
其死何時曰雞鳴時至今日収乎曰未也<hi>収謂棺歛</hi>其死未能<lb/>
半日鵲曰臣齊渤海秦越人也家在鄭未甞得望清光侍<lb/>
謁於前也聞太子不幸而死臣能生之中庶子曰先生得<lb/>
無誕乎何以言太子之可生也臣聞上古之時醫有俞附<lb/>
<pb n="KR3k0012_SBCK_721-4b"/>
治病不以湯液醴灑鑱石撟引案杭毒熨一撥見病之應<lb/>
因五藏之輸乃割皮解肌訣脉結䈥搦髓折肓瓜膜湔浣<lb/>
腸胃漱滌五藏錬精易形先生之方能若是則太子可生<lb/>
也若不如是而欲生之曽不可以告孩嬰之兒扁鵲仰天<lb/>
嘆曰夫子之爲方也若以管窺天以隙視文越人之爲方<lb/>
也不待切脉望色聽聲冩形言病之所在聞病之陽論得<lb/>
其隂聞病之隂論得其陽病應見於大表不出千里决者<lb/>
至衆不可曲止也子以吾言爲不誠試入侯太子當聞其<lb/>
耳中鳴而鼻張循其兩股以至於隂當尚温也中庶子聞<lb/>
扁鵲言目眩然而不能瞚舌橋然而不能下乃以扁鵲言<lb/>
入報<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>君<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>君聞之大驚岀見扁鵲於中闕曰竊聞髙義<lb/>
之日乆矣然未甞得拜謁於前也先生過小國幸而舉之偏<lb/>
國寡臣幸甚有先生則活無先生則弃捐溝壑長終而不反<lb/>
<pb n="KR3k0012_SBCK_721-5a"/>
言未及畢因歔欷服<hi>皮力切</hi>臆涕泣撗流不能自止容皃變<lb/>
更扁鵲曰太子病者所謂尸蹷者也夫以陽入隂中動胃<lb/>
繵縁中經維絡别下於三焦膀胱是以陽脉下遂<hi>音墜</hi>隂脉上<lb/>
爭㑹氣閉而不通隂上而陽内行下内皷而不起上外絶而<lb/>
不爲使上有絶陽之絡下有破隂之紉破隂絶陽之色巳廢<lb/>
脉亂故形静如死狀太子未死也夫以陽入隂支蘭藏者<lb/>
生以隂入陽支蘭藏者死凡此數事者皆五藏蹷中之時<lb/>
暴作也良工取之拙者疑殆扁鵲乃使弟子子陽礪針砥<lb/>
石以取外三陽五㑹有間太子蘇乃使子豹爲五分之熨<lb/>
以八减之齊和煑之以更熨兩臍下太子起坐更適隂陽<lb/>
但服湯二旬而復故故天下盡以扁鵲爲能生死人扁鵲<lb/>
曰越人非能生死人也此自當生者越人能使之起耳扁鵲<lb/>
過齊齊桓侯客之入朝見曰君有疾在腠理不治將深桓侯<lb/>
<pb n="KR3k0012_SBCK_721-5b"/>
曰寡人無疾扁鵲出桓侯謂左右曰醫之好利欲以不病<lb/>
者爲功後五日復見曰君有疾在血脉不治將深桓侯曰<lb/>
寡人無疾扁鵲出桓侯不恱後五日扁鵲復見曰君有疾<lb/>
在腸胃不治將深桓侯不應扁鵲出桓侯不恱後五日扁<lb/>
鵲復見望桓侯退走桓侯使人問其故扁鵲曰疾在腠理<lb/>
湯熨所及其在血脉針石可理其在腸胃酒醪所能及其<lb/>
在骨髓雖司命無奈之何今在骨髓臣是以無請後五日<lb/>
桓侯體病使人召扁鵲鵲已逃遁焉桓侯遂卒扁鵲名滿<lb/>
天下旁遊六國至邯鄲聞趙貴女病扁鵲即爲帶下醫過<lb/>
洛陽聞周人愛老人扁鵲即爲耳目痺醫入咸陽聞秦人<lb/>
愛小兒即爲小兒醫隋俗改變無所滯礙秦太醫令李䤈<lb/>
白知伎不如遂宻使人刺殺之<lb/>
又曰公孫光齊淄川唐里人善爲古方及傳語法淳于意<lb/>
<pb n="KR3k0012_SBCK_721-6a"/>
師之悉授其書意欲盡求他精方光曰吾方盡矣吾身巳<lb/>
衰無所事之是吾少年所受妙方也公母以教人意曰悉<lb/>
得禁方幸甚死不妄傳人光喜曰公後必爲國工臨菑楊<lb/>
慶有竒方吾不如之汝可謹事必得之意遂捨光而事慶<lb/>
焉<lb/>
又曰楊慶齊人也年七十餘有古先黄帝扁鵲脉書五色<lb/>
侯病知人死生决嫌疑定可否治及藥論之書甚精妙又<lb/>
家自給冨不肯爲人治病亦不敎子孫後淳于意以父道<lb/>
事之甚謹慶愛之盡以其禁方與之曰汝愼勿令我子孫<lb/>
知汝學吾此法意曰謹聞命矣意行用其方遂盡其妙焉<lb/>
又曰太倉公者齊太倉長臨淄人姓淳于名意少而喜醫<lb/>
方術更受師同郡元里公乗楊慶慶年七十餘無子使意<lb/>
盡去其故方更悉以禁方受之傳黄帝扁鵲脉書五色侯<lb/>
<pb n="KR3k0012_SBCK_721-6b"/>
疾知人死生多驗齊郎中令循病衆醫皆以蹷入中而刺<lb/>
之意侯之曰湧疝也令人不得前後溲循曰不得前後溲<lb/>
三日矣意飲以火齊湯一飲得前後溲再飲得大溲三飲<lb/>
而疾愈淄川王羙人懷子而不乳來召意意徃飲以茛𦿆<lb/>
藥一撮以酒飲之旋乳意復侯其脉躁躁者有餘疾即飲以<lb/>
消石一齊即岀血如豆比五六枚濟北王侍者韓女病意<lb/>
侯脉曰内寒月事不下也即竄以藥旋下病巳病得之欲<lb/>
男子而不可得也菑川王病召意侯脉曰蹷上爲重頭痛身<lb/>
熱使人煩懣意即以寒水拊其頭刺足陽明脉左右各三所<lb/>
疾旋巳病得之沐髪未乾而卧侯如前所以蹷頭熱至肩齊<lb/>
王黄姬兄黄長卿家有酒召客意與諸客坐末上食意望<lb/>
見王后弟宋建吉曰君有病徃四五日君腰脅痛不可以<lb/>
俛仰又不得小溲不亟治病即入濡腎及其未舎五藏急<lb/>
<pb n="KR3k0012_SBCK_721-7a"/>
治之病方今在客腎濡此所謂腎痺也宋建曰然建故有<lb/>
腰脊痛徃四五日天雨黄氏諸倩<hi>方言曰東齊之間壻謂之倩</hi>見建家<lb/>
京下方石<hi>京者倉廪之属</hi>取弄之建炙欲効之効之不能起即復<lb/>
置之暮腰脊痛不能溺至今不愈建病得之好持重所以<lb/>
知建病者意見其色太陽色乾腎部上及界腰以下者枯<lb/>
四分所故以徃四五日知其發也意即爲柔湯使服之十八<lb/>
日而病愈臨菑女子薄吾病甚衆醫皆以爲寒熱篤當死不<lb/>
治意侯其脉曰蟯瘕<hi>蟯音饒</hi>蟯瘕爲病腹大上膚黄麄循之<lb/>
戚戚然意飲以芫華一撮即出蟯可數升病愈三十日如<lb/>
故齊王侍醫遂病自錬五石服之意往過之遂謂意曰不<lb/>
肖有病幸侯遂也意即侯之告曰公病中熱論曰中熱不<lb/>
溲者不可服五石石之爲藥精悍公服之不得數溲亟勿服<lb/>
色將發癰遂曰扁鵲曰隂石以治隂病陽石以治陽病夫藥<lb/>
<pb n="KR3k0012_SBCK_721-7b"/>
石者有隂陽水火之齊故中熱即爲隂石柔齊治之中寒即<lb/>
爲陽石剛齊治之意曰公所論逺矣扁鵲雖言若是然必<lb/>
審侯起度量立規矩稱權衡合色脉表裏有餘不足逆順<lb/>
之法叅其人動静與息相應乃可以論論曰陽疾處内隂<lb/>
形應外者不加悍藥及鑱石夫悍藥入中則邪氣辟矣而<lb/>
宛氣愈深侯法曰二隂應外一陽接内者不可以剛藥剛<lb/>
藥入則動陽隂病益衰陽病益著邪氣流行爲重困於俞<lb/>
<hi>如喻切</hi>忿發爲疽意告之後百餘日果病疽發乳上入缺盆<lb/>
死此所謂論之大體也必有經紀拙工有一不習文理隂<lb/>
陽失矣齊丞相舎人奴從朝入宫意見之食閨門外望其<lb/>
色有病氣意即告官者平平好爲脉學意所即示之舎人<lb/>
奴病告之曰此傷脾氣也當至春鬲塞不通不能飲食法<lb/>
至夏泄血而死官者平即徃告相曰君之舎人奴有病重<lb/>
<pb n="KR3k0012_SBCK_721-8a"/>
死期有日相君曰何以知之曰君朝入宫君之舎人奴盡食<lb/>
閨門外平與倉公立公乃示平曰病如是者必死相即召<lb/>
舎人奴而謂之曰奴有病不舎人奴曰無病身無痛者至<lb/>
春果病四月泄血死所以知奴病者脾氣周乗五藏傷部<lb/>
而交外故傷脾之色也望之殺然黄<hi>殺蘇葛切</hi>察之如死青之<lb/>
滋衆醫不知以爲大䖝不知傷脾所以至春死者胃氣黄<lb/>
氣黄者土氣也土不勝木故至春死所以至夏死者脉法<lb/>
曰病重而脉順清者曰内關内關之病人不知其所痛心<lb/>
急然無若若加以一病死中春一愈順及一時其所以四月<lb/>
死者侯其人時愈順愈順者人尚肥也奴之病得之流汗<lb/>
數出炙於火而以出見大風也齊淳于司馬病意侯其脉<lb/>
告曰當病迵<hi>音洞</hi>風迵風之狀飲食下嗌輒後之<hi>如厠也</hi>病得<lb/>
之飽食而疾走淳于司馬曰我之王家食馬肝飽甚見酒<lb/>
<pb n="KR3k0012_SBCK_721-8b"/>
來即岀驅疾至舎即泄數十餘出意告曰爲火齊米汁飲<lb/>
之七八日當愈時醫秦信在旁意出信謂左右閤都尉曰<lb/>
意以淳于司馬病爲何曰以爲迵風可治信即笑曰是不<lb/>
知也淳于司馬病法當後九日死即後九日不死其家復<lb/>
召意意徃問之盡如意侯即爲一火齊米汁使服之七八<lb/>
日病愈或問其故意曰侯其脉時切之盡如法其病順故<lb/>
知不死<lb/>
又曰宋邑臨淄人師倉公授五侯脉論之術<lb/>
太平御覽卷第七百二十一<lb/>
</p>
<p>
</p>
  </div>
</body>
</text>
</TEI>
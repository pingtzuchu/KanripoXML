<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_795-1a"/>
太平御覽卷第七百九十五<lb/>
　四夷部十六<lb/>
　　西戎西<lb/>
　　　烏孫　恱般　迷蜜　党項<lb/>
　　　焉耆　小月氏　佛菻　吐火羅<lb/>
　　　泥婆羅　大食<lb/>
　　　　　烏孫<lb/>
史記曰烏孫在大宛東北可二千里行國隨畜牧與匈奴<lb/>
同俗<lb/>
漢書曰烏孫國多馬冨人至四　五千疋民貪狼無信多<lb/>
㓂盗最爲強國<lb/>
北史曰烏孫居赤谷城在龜兹西北去代一萬八百里其<lb/>
國數爲蠕蠕所侵西徙葱嶺山中無城郭隨畜牧水草後<lb/>
<pb n="KR3k0012_SBCK_795-1b"/>
魏太延中遣使者董琬等使其國後毎來朝貢<lb/>
通典曰烏孫漢時國號大昆弥理赤谷城<hi>烏孫於西城諸戎其形㝡異青</hi>
<hi>眼赤鬚猕猴者本其種也其國謂王日昆弥亦曰昆莫</hi>去長安八千九百里内地五<lb/>
千里莽平多雨寒山多松樠<hi>音武凢切其心似松</hi>不田作種樹隨畜<lb/>
逐水草與匈奴同俗<lb/>
又曰烏孫昆莫弥皆王號也故烏孫國有塞種大月氐種<lb/>
始張騫言烏孫本與大月氐共在燉煌間今烏孫強大可<lb/>
厚賂招令東居故地妻以公主以制匈奴武帝即位令騫齎<lb/>
金幣往賜昆莫於是使獻馬願尚公主元封中遣江都王<lb/>
建女細君爲公主以妻焉公主別理宫室居歳時一再與昆<lb/>
莫㑹置酒飲食昆莫年老語言不通公主悲愁自作歌曰<lb/>
吾家嫁我兮天一方逺託異國兮烏孫王穹廬爲室兮氈<lb/>
爲墻以肉爲食兮酪爲漿天子聞而矜怜之<lb/>
<pb n="KR3k0012_SBCK_795-2a"/>
又曰宣帝時都護鄭吉請分烏孫爲大昆弥小昆弥後叚<lb/>
㑹宗爲都護時爲烏孫兵圍騎上書願發城郭燉煌以自<lb/>
救丞相王啇大將軍王鳯及百寮議數日不决上召陳湯<lb/>
問對曰臣以爲此必無可憂夫胡兵五而當漢兵一刃札<lb/>
鈍弓弩不利今聞頗得漢工然而猶三當一又兵法曰客<lb/>
倍而主人半然後料敵今烏孫人衆不足以勝㑹宗惟陛<lb/>
下勿憂且兵輕行五十里重行三十里今㑹宗發城郭燉<lb/>
煌兵歴時而至所謂報讎之兵非救急之用也烏孫瓦合<lb/>
不能乆攻不過五日當有吉語聞居四日軍書至言已解<lb/>
　　　　　　恱般<lb/>
北史曰恱般國在烏孫西北去代一萬九百三十里其先<lb/>
匈奴北單于之部落也爲漢車騎將軍竇憲所逐北單于<lb/>
度金微山西走康居其羸弱不能去者住龜兹北地方數<lb/>
<pb n="KR3k0012_SBCK_795-2b"/>
千里衆可二十餘萬凉州人猶謂之單于王其風俗言語與<lb/>
髙昌同而其人清㓗於胡俗剪髮齊眉以醍醐塗之昱昱然<lb/>
光澤日三澡漱然後飲食其國南界有大山山傍石皆燋鎔<lb/>
流地數十里乃凝堅人取以爲藥即石流黄也興蠕蠕結好<lb/>
其王甞將數千人入蠕蠕國欲與大檀相見入界百餘里見<lb/>
其部人不浣衣不絆髮不洗手婦人口䑛器物王謂其從<lb/>
臣曰汝曹誑我將我入此狗國中乃馳還大檀遣騎追之<lb/>
不及自是相仇讎數相征討後魏大武真君九年遣使朝<lb/>
獻并送幻人稱能割人喉脉令断擊人頭令骨䧟皆血出<lb/>
數升或盈斗以草藥内其口中令嚼咽之湏臾血止養瘡<lb/>
一月復常又無痕　丗疑其虚乃取死罪囚試之皆驗云<lb/>
中國諸名山皆有此草乃使人受其術而厚遇之又言其<lb/>
國有大術者蠕蠕凍死漂亡者十二三是歲再遣使朝貢<lb/>
<pb n="KR3k0012_SBCK_795-3a"/>
求與官軍東西齊契討蠕蠕太武嘉其意命中外諸軍戒<lb/>
嚴以淮南王他爲前鋒襲蠕蠕仍詔有司以其鼓儛之節<lb/>
施於樂府自後毎使朝貢<lb/>
　　　　　迷蜜<lb/>
北史曰迷密國都迷密城在者至拔西去代萬二千一百<lb/>
里後魏正平元年遣使獻一峯黒橐駞其國東有山名都<lb/>
悉滿山出金玉多鐵<lb/>
　　　　　党項<lb/>
隋書曰党項羗者三苗之後也其種有宕昌白狼皆自稱<lb/>
狝猴種東接臨洮西平西拒葉護南北數千里處山谷間<lb/>
毎姓別爲部落大者五千餘騎小者千餘騎織犛牛尾及<lb/>
<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>䍽羊毛以爲屋服裘褐𬒳氈以爲上飾俗尚武力無法<lb/>
令各爲生業有戰則相屯聚無徭賦不相往來牧養犛牛<lb/>
<pb n="KR3k0012_SBCK_795-3b"/>
猪以爲供食不知稼穡無文字但推草木以記年歳時三<lb/>
年一聚㑹殺牛羊以祭天人年八十巳上死者以爲令終<lb/>
親戚不哭少而死者則云夭枉共悲哭之有琵琶撗吹擊<lb/>
缶爲節<lb/>
唐書曰党項羗在古析支之地漢西羗之別種也魏晉之<lb/>
後西羗微弱或臣中國或竄山野自周氏滅宕昌鄧至之<lb/>
後党項始強其界東至松州西接葉護南雜舂桑迷桑等<lb/>
羗北連吐谷渾處山谷間延亘三千里其種毎姓別爲部<lb/>
落一姓之中復爲小部落大者萬騎小者千騎不相統一<lb/>
有細封氏費聽氏頗超氏野辝氏采擒氏拓拔氏最爲強族<lb/>
俗皆土著居有棟宇其屋織犛毛及羊毛覆之毎年一易俗<lb/>
尚武無法令賦役其人多壽年至百五六十歳不事産業<lb/>
好爲盗㸦相凌刼尤重復讎若讎人未得必蓬頭垢面跣<lb/>
<pb n="KR3k0012_SBCK_795-4a"/>
足𬞞食要斬讎人而後復常男女並衣裘褐仍披大氈養<lb/>
馿羊以供其食不知耕稼土無五糓氣候多風寒五月草<lb/>
始生八月霜雪降求大麥於他界醖以爲酒妻其庻母及<lb/>
伯叔母嫂子弟之婦淫穢蒸報諸夷中㝡爲甚自周及隋<lb/>
或叛或朝常爲邊患貞觀三年南㑹州都督鄭元璹遣使<lb/>
招諭其酋長細封歩頼舉部内附太宗降璽書慰撫之歩<lb/>
頼因即來朝宴賜甚厚列其地爲軌州拜歩頼爲刺史仍<lb/>
請率所部封吐谷渾其後諸姓酋長相次率部落皆來内<lb/>
属請同編户太宗厚加撫慰列其地爲崌<hi>音居</hi>奉巖逺四州<lb/>
各拜其首領爲刺史<lb/>
又曰有黒党項在於赤水之西李靖之擊吐谷渾也渾主<lb/>
伏允奔于黒党項居以空閑之地及吐谷渾舉國内属黒<lb/>
党項酋長号敦善王因貢方物又有雪山之下及白狗舂<lb/>
<pb n="KR3k0012_SBCK_795-4b"/>
乗白蘭等諸羗<lb/>
　　　　　焉耆<lb/>
北史曰焉耆國在車師南都貟渠城白山南七十里漢時<lb/>
舊國也去代一萬二百里其王姓龍名鳩尸畢郍即前凉<lb/>
張軌所討龍熈之嗣所都城方二里國内凢有九城國小<lb/>
人貧無綱紀法令<lb/>
又曰其丈夫剪髮以爲首飾文字與婆羅門同俗事天神<lb/>
并崇信佛法尤重二月八日四月八日是日也其國咸依<lb/>
釋教齋戒行道焉<lb/>
又曰其國養蚕不以爲絲唯充綿纊俗尚蒲桃酒兼愛音<lb/>
樂南去海十餘里有魚鹽蒲葦之饒<lb/>
又曰後魏太武怒之詔成周公万度歸討之鳩尸畢郍以<lb/>
四五萬人岀城守險以距度歸募壯勇短兵直往衝鳩尸<lb/>
<pb n="KR3k0012_SBCK_795-5a"/>
畢郍衆大潰進屠其城西鄙諸戎皆來降服獲其珎竒異<lb/>
翫殊方譎詭難識之物巨萬時太武幸隂山北宫度歸破<lb/>
焉耆露板至帝省訖賜司徒<lb/>
崔浩書曰万度歸以五千騎經五千里拔焉耆三城獲其<lb/>
珎竒異物及諸委積不可勝數自古帝王雖云西戎即序<lb/>
有如指注不能控引也朕今手把而有之如何浩書上稱<lb/>
美<lb/>
隋書曰焉耆國俗奉佛書類婆羅門婚姻之禮有同華夏<lb/>
男子剪髮有魚鹽蒲葦之利<lb/>
唐書曰焉耆在京師西七千三百里其地良沃貞觀六年<lb/>
其王突騎支遣使貢方物復請開大磧路以便行李太宗<lb/>
許之自隋末離亂磧路遂閉西域朝貢者皆由髙昌及是<lb/>
髙昌大怒遂與焉耆結怨遣兵襲焉耆大掠而去<lb/>
<pb n="KR3k0012_SBCK_795-5b"/>
又曰貞觀十四年侯君集討髙昌遣使與之相結焉耆王<lb/>
大喜請爲聲援乃破髙昌其王詣軍門稱謁焉耆人先爲<lb/>
髙昌所虜者悉歸之由是遣使謝恩并貢方物<lb/>
　　　　小月氏<lb/>
北史曰小月氏國都冨樓沙城其王本大月氏王寄多羅<lb/>
子也寄多羅爲匈奴所逐西徙後令其子守此城因號小<lb/>
月氏𬒳服頗與羗同其俗以金錢爲貨<lb/>
又曰其城東十里有佛塔周三百五十歩髙八十丈自佛塔<lb/>
𥘉建計至後魏武定八年八百四十二年所謂百丈佛圖也<lb/>
　　　　　佛䔉<lb/>
唐書曰佛䔉國一名大秦在西海之上東南與波斯接地<lb/>
方萬餘里列城四百邑連屬其宫宇柱梲多以水精瑠璃<lb/>
爲之有貴臣十二人共理國政常使一人將囊隨王車百<lb/>
<pb n="KR3k0012_SBCK_795-6a"/>
姓有事即以書投囊中王還宫省發理其枉直其王無常<lb/>
人簡賢者而立之國中災異及風雨不時輙廢而更立王<lb/>
冠形如烏舉翼冠及纓絡皆綴以珠寳著錦繡衣前不開襟<lb/>
坐金花床有一鳥似鵝其毛緑色常在王邊倚枕上坐毎進<lb/>
食有毒其鳥輙鳴其都城疊石爲之尤絶髙峻凡有十萬餘<lb/>
户南臨大海城東面有一大門其髙二十餘丈自上及下飾<lb/>
以黄金光輝昭爛連曜數里自外至王室凡有大門三重列<lb/>
異寳雕飾第三門之樓中懸一大金秤以金九十三枚属於<lb/>
衡端以候日之十二時焉爲一金人其大如人立於側每至<lb/>
一時其金丸輙落鏗然發聲引唱以紀日時毫釐無失其殿<lb/>
以瑟瑟爲柱黄金爲地象牙爲門扇香木爲棟梁其俗無<lb/>
瓦擣白石爲末羅之塗握上其堅宻光潤還如玉石至於<lb/>
盛暑之節人厭囂熱乃引水潜流上遍於屋宇機制巧宻<lb/>
<pb n="KR3k0012_SBCK_795-6b"/>
人莫之知觀者唯聞屋上泉鳴俄見四簷飛溜懸波如瀑<lb/>
布激氣成凉風其巧妙如此風俗男子剪髮披帔而右祖<lb/>
婦人不開衿錦爲頭巾家資滿億封以上位有羊羔生於<lb/>
土中其國人候其欲萌乃築墻以院之防外獸所食也然<lb/>
其臍與地連割之則死唯人着甲走馬及擊鼓以駭之其<lb/>
羔驚鳴而臍絶便逐水草俗皆髠而衣繡乗輜軿白蓋小<lb/>
車出入擊鼓建旌旗幡幟土多金銀竒寳有夜光璧明月<lb/>
珠駭雞犀大貝車渠馬腦孔翠珊瑚虎魄凢西域諸珎異<lb/>
多岀其國<lb/>
又曰貞觀十七年佛䔉王波多力遣使獻赤頗黎緑頗黎<lb/>
石緑金精等物太宗降璽書荅慰賜以綾綺<lb/>
又曰開元七年正月其王遣吐火羅大首領獻師子零羊<lb/>
各二不數月又遣大德僧來朝貢<lb/>
<pb n="KR3k0012_SBCK_795-7a"/>
　　　　　吐火羅<lb/>
北史曰吐火羅國都葱嶺西五百里與挹怛雜居都城方<lb/>
二里勝兵十萬人皆善戰其俗奉佛兄弟同一妻迭寢焉<lb/>
每一人入房户外挂其衣以爲志生子属其長兄其山穴<lb/>
中有神馬毎歳牧牝馬於穴所必産名駒隋大業中遣使<lb/>
朝貢<lb/>
通典曰髙宗永徽𥘉遣使獻大鳥髙七尺其色玄足如駞<lb/>
鼓翼而行日三百里能噉錢夷謂之駞鳥<lb/>
又曰龍朔元年吐火羅置州縣使王名逺進西城圖記并<lb/>
請于圖以西波斯以東十六國分置都督府及州八十縣<lb/>
一百軍府百二十六仍於其國立碑以紀聖徳帝從之<lb/>
　　　　　泥婆羅<lb/>
唐書曰泥婆羅在吐蕃西其俗剪髮與眉齊穿耳揎以竹<lb/>
<pb n="KR3k0012_SBCK_795-7b"/>
筒牛角緩至肩者以爲姣麗食用手無匙筯其器皆銅多<lb/>
啇賈少田作以銅爲錢皆文爲馬牛不穿孔衣服以一幅<lb/>
布蔽身日數盥漱以板爲屋璧皆雕畫俗重博戯好吹蠡<lb/>
擊鼓頗解推測盈虚兼通歴術事五天神䥴石爲像毎日<lb/>
清水浴神烹羊而祭其王郍陵提婆身着真珠頗黎車渠<lb/>
珊瑚琥珀纓絡耳垂金鈎玉璫佩寳裝服突坐師子床其<lb/>
堂内散花香大臣及諸左右並坐於地持兵數百列侍其<lb/>
側宫中有七層之樓覆以銅瓦欄檻楹柱皆飾珠寳樓之<lb/>
四角各懸銅槽下有金龍激水上樓注於槽中從龍口而<lb/>
出狀若飛泉<lb/>
又曰貞觀中衛尉丞李義表往使天笁塗經其國郍陵提<lb/>
婆見之大喜與義表同出觀阿耆婆沴池周廻二十餘歩<lb/>
水常沸涌雖流潦暴集爍石焦金未甞増減以物投之即<lb/>
<pb n="KR3k0012_SBCK_795-8a"/>
生煙熖懸釡而炊湏臾而熟<lb/>
　　　　　大食<lb/>
唐書曰大食國本在波斯之西大業中有波斯胡人牧駞<lb/>
於俱紛摩地郍之山忽有師子人語謂之曰此山西有三<lb/>
穴穴中有大兵器汝可取之穴中并有異石白文讀之便<lb/>
作王位胡人依言果見穴中有石及矟刃甚多上有文教其<lb/>
反叛於是糺合亡命渡常曷水刼奪啇旅其衆漸盛遂割<lb/>
據波斯西境自立爲王永徽二年始遣使朝貢其王姓大<lb/>
食氏名<hi>音呼濫反</hi>宻莫未膩自云有國巳三十四年歴三主矣<lb/>
其國男夫黒色多鬚鼻大而長似婆羅門婦人白晢亦有<lb/>
文字岀駞馬大於諸國兵刃勁利其俗勇於戰闘好事天<lb/>
神土多沙石不堪耕種唯食駞馬等肉國西隣於大海其<lb/>
王移穴中異石寳之於圖<lb/>
<pb n="KR3k0012_SBCK_795-8b"/>
又曰其王常遣人乗船將衣粮入海經八年而未極西岸<lb/>
海中見一方石石上有樹幹赤葉青樹上揔生小兒長六<lb/>
七寸見人皆笑動其手脚頭着樹枝其使摘取一枝小兒<lb/>
便死收在大食王宫<lb/>
又曰龍朔中滅波斯拂䔉其國始有米<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>之属又將兵南<lb/>
侵婆羅門吞併諸胡勝兵四十餘萬長安中遣使獻良馬<lb/>
景雲二年又獻方物開元𥘉遣使來朝及進馬并寳鈿帶<lb/>
等方物其使謁見唯平立不拜憲司欲糺之中書令張說<lb/>
奏曰大食殊俗逺來慕義不可寘罪上特許之㝷又遣使<lb/>
朝獻自云在本國唯拜天神雖見王亦無致拜之法所司<lb/>
屢詰責之其使遂請依漢法致拜<lb/>
杜還經行記云一名亞俱羅其大食王号慕門都其士女<lb/>
瓌偉長大衣常鮮㓗容止閑麗女子岀必擁面無問貴賤<lb/>
<pb n="KR3k0012_SBCK_795-9a"/>
一日五時禮天食肉作齋以殺生爲功德繫銀束佩銀刀<lb/>
断飲酒禁音樂人相爭者不至歐擊<lb/>
又曰其菓有偏桃千年棗其蔓菁根大如斗而圎味甚美<lb/>
蒲桃大者如鷄卵<lb/>
太平御覽卷第七百九十五<lb/>
<pb n="KR3k0012_SBCK_795-9b"/>
</p>
<p>
</p>
  </div>
</body>
</text>
</TEI>
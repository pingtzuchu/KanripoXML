<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_079-1a"/>
太平御覽卷第七十九<lb/>
　皇王部四<lb/>
　　　黃帝軒轅氏　少昊金天民<lb/>
　　　顓頊髙陽氏<lb/>
　　　　　黄帝軒轅氏<lb/>
史記曰黃帝者少典之子姓公孫名軒轅諸侯有不順者<lb/>
從而征之未甞寜居東至于海登丸山及岱宗西至崆峒<lb/>
登雞頭山南至江登熊湘北極葷粥合符釡山而邑于涿<lb/>
鹿之阿遷徙無常處以師兵爲營衛官名皆以雲置左右<lb/>
大監監于萬國獲寳鼎舉風后力牧常先大鴻以治民有<lb/>
土德之瑞故號曰黃帝有二十五子其得姓者十四人黄<lb/>
帝居軒轅之丘而娶於西陵氏之女是爲嫘<hi>音縲</hi>祖爲正<lb/>
妃生二子其後皆有天下其一曰玄囂是爲青陽降居江<lb/>
<pb n="KR3k0012_SBCK_079-1b"/>
水其二曰昌意降居弱水昌意娶蜀山氏女曰昌㒒生髙<lb/>
陽髙陽有聖德焉黄帝崩葬橋山其孫昌意之子髙陽<lb/>
立是爲帝顓頊<lb/>
又封禪書曰黃帝採首山銅鑄鼎於荆山下鼎旣成有龍<lb/>
垂胡髯下迎黃帝黃帝上騎龍羣臣後宫從上者七十餘人<lb/>
餘小臣不得上乃悉持龍髯龍髯拔墮墮帝之弓百姓仰<lb/>
望帝旣上乃抱其弓與龍髯而號故後丗因名其處曰鼎<lb/>
湖其弓曰烏號○又曰漢武帝北　廵狩還祭黄帝冢<lb/>
上曰吾聞黄帝不死今有冢何也或對曰黄帝巳僊上天<lb/>
羣臣塟其衣冠耳<lb/>
帝王丗紀曰黄帝有熊氏少典之子姬姓也母曰附寳其<lb/>
先即炎帝母家有蟜氏之女丗與少典氏婚故國語兼稱<lb/>
焉及神農氏之末少典氏又取附寳見大電光繞北斗樞<lb/>
<pb n="KR3k0012_SBCK_079-2a"/>
星照郊野感附寳孕二十五月生黄帝於壽丘長于姬水<lb/>
龍顔有聖德受國於有熊居軒轅之丘故因以爲名又以<lb/>
爲號與神農氏戰于阪泉之野三戰而克之力牧常先大<lb/>
鴻神農皇直封鉅人鎮大山稽鬼臾區封胡孔甲等或以<lb/>
爲師或以爲將分掌四方各如巳視故號曰黄帝四目又<lb/>
使歧伯嘗味百草典醫療疾今經方夲草之書咸出焉其<lb/>
史倉頡又取像鳥跡始作文字史官之作蓋自此始記其<lb/>
言行䇿而藏之名曰書契黄帝一號帝鴻氏或曰歸藏氏<lb/>
或曰帝軒吹律定姓有四妃生二十五子在位百年而崩<lb/>
年百一十歳<lb/>
又曰神農氏衰黄帝脩德化民諸侯歸之黄帝於是乃擾<lb/>
馴猛獸與神農氏戰于阪泉之野三戰而克之又徴諸侯<lb/>
使力牧神皇直討蚩尤氏擒之于涿鹿之野使應龍殺之<lb/>
<pb n="KR3k0012_SBCK_079-2b"/>
于凶黎之丘凢五十五戰而天下大服或傳以至仙或言<lb/>
壽三百歳塟于上郡陽周之喬山<lb/>
鬻子曰黄帝年十歳知神農之非而改其政<lb/>
春秋内事曰軒轅氏以土德王天下始有堂室髙棟深宇<lb/>
以避風雨<lb/>
孝經鈎命决曰附寳出降大靈生帝軒<hi>附寳帝軒母也電黄精軒轅氣也軒黄帝</hi>
<hi>名附或作付也</hi>
古史考曰有熊氏巳姓或曰姓公孫<lb/>
山海經曰有人衣青名曰黄帝女妖<hi>青魅旱魃也</hi>蚩尤作兵伐<lb/>
黄帝黄帝乃令應龍攻之兾州之野<hi>兾州中土</hi>應龍蓄水蚩尤<lb/>
請風伯雨師從大風雨黄帝乃下天女曰妖雨止遂殺蚩<lb/>
尤<lb/>
歸藏曰昔黄神與炎神爭鬪涿鹿之野將戰筮於<hi>巫咸巫咸</hi>曰<lb/>
<pb n="KR3k0012_SBCK_079-3a"/>
果哉而有咎<lb/>
易下繫曰黃帝垂衣裳而天下治蓋取諸乾坤<lb/>
河圖握拒曰黃帝名軒北斗黃神之精母地祇之女附寶<lb/>
之郊野大電繞斗樞星耀感附寳生軒胷文曰黃帝子<lb/>
河圖挺佐輔曰黃帝修德立義天下大治乃召天老而問<lb/>
焉余夣見兩龍挺日圖即帝以授余於河之都覺昧素喜<lb/>
不知其理敢問於子天老曰河出龍圖雒出龜書紀帝録<lb/>
州聖人所紀姓號興謀治平然後鳯皇處之今鳯皇以下<lb/>
三百六十日矣合之圖紀天其授帝圖乎黃帝乃祓齋七<lb/>
<hi>日衣黄衣黄冠</hi>黃冕駕黃龍之乗戴蛟龍之旗天老五聖皆從以<lb/>
逰河洛之間求所夣見者之處弗得至於翠嬀之淵大盧<lb/>
魚泝流而至乃問天老曰子見天中河流者乎曰見之頋<lb/>
問五聖皆曰莫見乃辭左右獨與天老跪而迎之五色畢<lb/>
<pb n="KR3k0012_SBCK_079-3b"/>
具天老以授黃帝帝舒視之名曰録圖<lb/>
龍魚河圖曰黃龍附圖鱗甲成字從河中出付黃帝令侍<lb/>
臣自冩以示天下<lb/>
又曰黄帝攝政前有蚩尤兄弟八十一人並獸身人語銅頭鐵<lb/>
額食沙石子造立兵杖刀㦸大弩威振天下誅殺無道不<lb/>
仁不慈万民欲令黃帝行天子事黃帝仁義不能禁止蚩<lb/>
尤遂不敵乃仰天而歎天遣玄女下授黃帝兵信神符制<lb/>
伏蚩尤以制八方蚩尤没後天下復擾亂不寜黃帝遂畫<lb/>
蚩尤形象以威天下天下咸謂蚩尤不死八方万邦皆爲<lb/>
殄伏〇尚書中候曰帝軒提像配永循機<hi>軒軒轅黃帝名永長也循順也</hi>
<hi>黃帝軒轅觀攝提之像配而行之以長爲順升機爲政</hi>天地休通五行期化<hi>休美也天地美</hi>
<hi>氣相通行應四時之期而變化</hi>河龍圖出<hi>龍衘圖/而出也</hi>洛龜書威<hi>龜負書而出威則也</hi>赤<lb/>
文像字以授軒轅<lb/>
<pb n="KR3k0012_SBCK_079-4a"/>
韓詩外傳曰黃帝召天老而問鳯像何如天老曰夫鳯像<lb/>
鴻前而麟後虵頸而魚尾龍文而鷄身鷰頷而鷄喙黃帝<lb/>
乃齋于中宫鳯蔽日而至黃帝降于東階西面再拜稽首<lb/>
皇天降祉敢不承命鳯乃止帝東園<lb/>
詩含神霧曰大電繞樞炤郊野感附寳生黃帝<lb/>
大戴禮曰宰我問於孔子曰昔者子問諸榮君黃帝三百<lb/>
年請問黃帝者人也抑非人耶何以至於三百年孔子曰<lb/>
黃帝少典之子也曰軒轅生而神靈弱而能言教熊羆貔<lb/>
貅豹虎以與赤帝大戰于阪泉之野三戰然後得行其志<lb/>
黃帝斧拂衣大帶斧裳乗龍駕雲勞懃心力耳目節用水<lb/>
火財物生而民得其利百年死而民得其神百年亡而民<lb/>
用其教百年故曰三百年<lb/>
傳曰黃帝以雲紀故爲雲師而雲名<lb/>
<pb n="KR3k0012_SBCK_079-4b"/>
春秋元命苞曰黃帝龍顔得天庭陽上法中宿取象文昌<lb/>
戴天履隂秉數制剛<hi>顔有龍像以軒轅也庭陽太微庭也戴天天文在首履陰隂字在足下也</hi>
<hi>制剛紀也紀正四輔也</hi>
管子曰黃帝得蚩尤而明乎天道得太常而察乎地利得<lb/>
蒼龍而辨乎東方得祝融而辨乎南方得大卦而辯乎西<lb/>
方得后土而辯乎北方黃帝得六相天下治<lb/>
又曰黃帝鑚燧生火以熟葷臊民食之無膓胃之病<lb/>
列子曰黃帝即位十有五年竭聦明進智力營百姓燋然<lb/>
肌色皯<hi>古厚切</hi>黣<hi>音/妹</hi>昏然五情爽惑<hi>用聦明未足以致治祗足以乱神也</hi>黃帝<lb/>
乃喟然歎曰朕之過淫矣<hi>淫當作深</hi>養一巳其患如此治萬物<lb/>
其患如此<hi>唯任而不養縱而不治則性命自反天下自安</hi>於是放萬機舎宫寢去<lb/>
直侍撤鐘懸减厨膳退而閑居大庭之舘齋心服形<hi>心無欲則</hi>
<hi>形自服矣</hi>三月不親政事晝寢而夣<hi>將明至理不可以淸求故寄之於夢聖人無夢也</hi>
<pb n="KR3k0012_SBCK_079-5a"/>
逰於華胥氏國華胥氏國在弇州之西台州之北<hi>不必便有此國</hi>
<hi>也明至理必如此耳淮南子云正西曰弇州西北曰合州</hi>不知斯齊國幾千萬里<hi>斯離也齊</hi>
<hi>中也</hi>蓋非舟車足力之所及神逰而已<hi>舟車足力形之貟者耳神道恍惚不行而</hi>
<hi>至也</hi>其國無師長其民無嗜慾不知樂生不知惡死故無夭傷<lb/>
不知親已不知踈物故無憎愛不知背逆不知向順故無<lb/>
利害<hi>理無生死故無所樂悪理無愛憎故無所親疎理無逆順故無所利害也</hi>都無所愛憎都<lb/>
無所畏忌入水不溺入火不熱斫撻無傷痛<hi>至和者無物能傷溺熱痛</hi>
<hi>癢實由矜懼也</hi>乗空如履實寢虚若處床雲霧不閡其視雷霆不<lb/>
亂其聽羙悪不汨其心山谷不躓其歩神行而已黃帝旣<lb/>
悟然自得又二十有八年天下大治幾若華胥氏之國而<lb/>
帝登假<hi>假當爲遐</hi>
莊子曰北門成問於黃帝張咸池之樂於洞庭之野吾所<lb/>
聞之而懼復聞之而惑帝曰吾奏之以人徴之以天行之<lb/>
<pb n="KR3k0012_SBCK_079-5b"/>
以義禮建之以太清<hi>以人奏之以天徴之天人合<折 t="33"/>乃知以春爲禮以秋爲義太清乃</hi>
又曰黃帝將見大隗于具茨之山方明爲御昌寓驂乗張若<lb/>
隰明前馬昆閽滑稽後車至於襄城之野七聖皆迷無所<lb/>
問途適遇牧馬童子問途焉曰若知具茨之山乎曰然黃<lb/>
帝曰異哉小童非徒知具茨之山又知大隗之所存乎曰<lb/>
然黄帝曰吾子之事雖然請問爲天下小童辭黄帝又問<lb/>
小童曰天下者亦奚以異乎收馬者㦲亦去其害馬者而<lb/>
巳矣<hi>馬以過分爲害</hi>黃帝再拜稽首稱天師而退<lb/>
又曰黃帝聞廣成子在於崆峒之上故徃見之曰敢問至<lb/>
道之精廣成子曰自而治天下雲氣不待族而雨草木不<lb/>
待黃而落日月之光益以荒矣又奚足以語至道黃帝退<lb/>
捐天下築特室席白茅間居三月復往邀之廣成子南首<lb/>
而卧黃帝從下風膝行而進再拜稽首而問曰聞吾子逹<lb/>
<pb n="KR3k0012_SBCK_079-6a"/>
於至道敢問治身柰何而可而以長乆廣成子蹷然而起<lb/>
曰善哉問乎來吾語汝至道之精窈冥冥至道之極昏黙<lb/>
黙無視無聽抱神以静形將自正我修身千二百歳矣吾<lb/>
形未嘗衰黃帝再拜稽首曰廣成子之謂天矣<lb/>
尸子曰子貢曰古者黃帝四面信乎孔子曰黄帝取合已<lb/>
者四人使治四方不計而耦不約而成此之謂四靣<lb/>
韓子曰師曠謂晉平公曰黃帝合鬼神於西太山之上駕<lb/>
象車六交龍畢方並館蚩尤居前風伯進掃雨師洒道乃<lb/>
作爲清角之樂<lb/>
淮南子曰黃帝治天下而力牧太山稽輔之<hi>力牧太山稽輔則黃帝之</hi>
<hi>師也孟子曰王者師臣也</hi>以理日月星辰之治隂陽之氣節四時之度<lb/>
正律曆之數明上下等貴賤使強不得暴寡人民保命不<lb/>
夭<hi>安能性命不夭逰也</hi>歳時熟而不凶<hi>不凶無/災害也</hi>百官正而無私<hi>皆在公也</hi>
<pb n="KR3k0012_SBCK_079-6b"/>
上下　調而無尤<hi>君調臣和無尤過也</hi>法令明而不闇輔佐公而不<lb/>
阿<hi>卿土公正不阿意曲從</hi>田者不侵畔漁者不爭隈<hi>隈曲深處無所聚也</hi>道不<lb/>
拾遺市不䂊價城郭不關<hi>關閉</hi>邑無盗賊商旅之人相讓以<lb/>
財狗彘吐菽粟於道路而無忿爭之心於是日月精明星<lb/>
辰不失其道風雨時節五糓登熟虎豹不妄噬鷙鳥不妄<lb/>
摶鳯凰翔於庭麒麟擾於郊青龍進駕飛黃伏皂<hi>飛黃出西方扶</hi>
<hi>状如狐頂上有角乗之壽千歳皂櫪也</hi>諸北儋耳之國莫不獻其貢職<hi>皆北極之</hi>
<hi>夷國</hi>
論衡曰謚法静民則法曰黃帝者安民之謚非得道之稱<lb/>
也<lb/>
蔣子萬機論曰黃帝之𥘉養性愛民不好戰伐而四帝各<lb/>
以方色稱號交共謀之邊城日驚介胄不釋黃帝歎曰夫<lb/>
君危于上民安于下主失於國其臣再嫁厥病之由非養<lb/>
<pb n="KR3k0012_SBCK_079-7a"/>
冦耶今處民萌之上而四盗亢衡逓震于師於是遂即營<lb/>
疊以滅四帝向令黃帝若不龍驤虎變而與俗同道則其<lb/>
民臣亦害于四帝矣<lb/>
抱朴子曰黃帝生而能言役使百靈可謂天授自然之體<lb/>
者猶復不敢端坐而得道故陟王屋而受丹經到鼎湖而<lb/>
飛流珠登崆峒而問廣成上具茨而事大隗適東岱而奉<lb/>
中黃入金谷而諮老子論道養則質玄素二女精推歩則<lb/>
訪山稽力牧講占候則詢風著體侯則受雷歧審攻戰則<lb/>
納五音之䇿窮神姧則記曰澤之亂相地理則書青烏之<lb/>
說救傷殘則綴金冶之術故能畢記祕要窮盡道眞<lb/>
又曰昔黃帝東到青丘過風山見紫府先生受三皇内文以<lb/>
劾召萬神南到負隴䕃建木觀百靈之所登採若㦸之華<lb/>
飲丹巒之水西見中黃子受九品之方過崆峒從廣成子<lb/>
<pb n="KR3k0012_SBCK_079-7b"/>
受自然之經北到洪隄上具茨見大隗君黃蓋童子授神<lb/>
芝圖還陟王君居得神丹注說到峨嵋山見皇人於玉堂<lb/>
又曰汲郡塚中竹書言黃帝旣仙去其臣有左徹者削木<lb/>
爲黃帝之像帥諸侯朝奉之故司空張茂先撰博物志亦<lb/>
云黃帝仙去其臣思戀罔極或刻木立像而朝之或取其<lb/>
衣冠而塟之或立廟而四時祠之<lb/>
孫綽子曰黃帝之逰天衢奏鈞天之鼔建日月旗乗琱雲<lb/>
之輿駕八翼之龍彭祖前駈松喬挾轂先景流而不返長<lb/>
風逐而不及發軔紫宫不崇朝而匝六合也<lb/>
符子曰黃帝將適昆虞之丘中路逢容成子乗翠華之蓋<lb/>
建日月之旗驂紫虬御雙鳥黃帝命方明避路謂容成子<lb/>
曰吾將釣于一壑栖于一丘<lb/>
又曰黃帝謂其友無爲子曰我勞天下矣疲於形役請息<lb/>
<pb n="KR3k0012_SBCK_079-8a"/>
駕於玄圃子且代之焉能弃我之逸而爲君之勞哉乃攀<lb/>
龍而俱去<lb/>
晉牽秀黄帝頌曰邈矣軒轅應天載靈通幽逺覽觀象設<lb/>
形誕敷厥訓彛倫攸經德從風流化與雲征皇猷允塞地<lb/>
平天成爰登方岳封禪勒成紛然鳯舉龍騰太清違落九<lb/>
土陟彼髙冥民斯攸慕涕泗沽纓遐而不墜式頌德聲<lb/>
有巢氏巳降至黃帝爲三皇號中古<lb/>
　　　　　少昊金天氏<lb/>
帝王世紀曰少昊帝名摯字青陽姬姓也母曰女節黃帝<lb/>
時有大星如虹下流華渚女節夣接意感生少昊是爲玄<lb/>
囂降居江水有聖德邑于窮桑以登帝位都曲阜故或謂<lb/>
之窮桑帝以金承土帝圖䜟所謂白帝朱宣者也故稱少<lb/>
昊號金天氏在位百年而崩<lb/>
<pb n="KR3k0012_SBCK_079-8b"/>
河圖曰大星如虹下流華渚女節氣感生白帝朱宣<hi>宋均生云</hi>
<hi>朱宜少昊氏也</hi>
古史考曰窮桑氏羸姓也以金德王故號金天氏或曰宗<lb/>
師太昊之道故曰少昊<lb/>
遁甲開山圖曰帝少昊死塟雲陽山<lb/>
傳曰魯昭公十七年郯子來朝昭子問焉曰少皡氏鳥名<lb/>
官何也曰郯子曰吾祖也我髙祖少皥摯之立也鳯鳥適<lb/>
至故紀於鳥爲鳥師而鳥名鳯鳥氏歷正也玄鳥氏司分<lb/>
者也伯趙氏司至者也青鳥氏司啓者也丹鳥氏司閉者<lb/>
也祝鳩氏司徒也瞗鳩氏司馬也鳲鳩氏司空也爽鳩氏<lb/>
司冦也鶻鳩氏司事也五鳩鳩民者也五雉爲五工正利<lb/>
器用正度量夷民者也九扈爲九農正扈民無淫者也<lb/>
魏曹植少昊賛曰祖自軒轅青陽之裔金徳承土儀鳯帝<lb/>
<pb n="KR3k0012_SBCK_079-9a"/>
丗官鳥號名官殊職别系農正扈民各有品制<lb/>
　　　　　顓頊髙陽氏<lb/>
史記曰顓頊静淵以有謀䟽通而知事養材以任地載時<lb/>
以像天依鬼神以制義治氣以教化絜誠以祭祀<lb/>
生子曰窮禪顓頊崩而玄囂之孫髙辛立是爲帝俈<hi>與嚳同</hi>
古史考曰髙陽氏妘姓以水德王<lb/>
帝王丗紀曰帝顓頊髙陽氏黃帝之孫昌意之子姬姓也<lb/>
母曰景僕蜀山氏女爲昌意正妃謂之女樞金天氏之末<lb/>
女樞生顓頊於若水首戴干戈有聖德父昌意雖黃帝之<lb/>
嫡以劣降居若水爲諸侯顓頊生十年而佐少昊十二年<lb/>
而冠二十而登帝位平九黎之亂以火事紀官命南正重<lb/>
司天以属神北正黎司地以属民於是神民不雜萬物有序<lb/>
始都窮桑後徙商丘命飛龍効八風之音作樂作五音以祭<lb/>
<pb n="KR3k0012_SBCK_079-9b"/>
上帝納勝墳氏女娽<hi>音禄</hi>生老童有才子八人號八凱顓頊<lb/>
在位七十八年年九十一歳歳在鶉火而崩塟東郡頓丘<lb/>
廣陽里<lb/>
河圖曰瑶光之星如蜺貫月正白感女樞幽房之宫生黒<lb/>
帝顓頊<lb/>
大戴禮曰宰我曰請問帝顓頊孔子曰顓頊黃帝之孫昌<lb/>
意之子乗龍而至四海北至幽陵南至交阯西濟於流沙<lb/>
東至於蟠木動静之物大小之神日月所照莫不砥礪<lb/>
春秋元命苞曰顓頊併幹上法月參集威成紀以理隂陽<lb/>
<hi>併猶重也水精主月參伐主斬刈成功兼此月職重助賛以爲表也</hi>
山海經曰黃帝妻嫘祖生昌意降處若水生幹流取倬子<lb/>
曰河女生帝顓頊<lb/>
又曰顓頊死即復蘇<lb/>
<pb n="KR3k0012_SBCK_079-10a"/>
淮南子曰顓頊之法婦人不避男子於路者祅之於四逹<lb/>
之衢<hi>祅音弗除其不祥</hi>
魏曹植帝顓頊賛曰昌意之子祖自軒轅始誅九黎水德統<lb/>
天以國爲號風化神宣威暢八極靡不祗䖍<lb/>
太平御覽卷第七十九<lb/>
<pb n="KR3k0012_SBCK_079-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_874-1a"/>
太平御覽卷第八百七十四　咎徴部一<lb/>
　　叙咎徵　天　天裂　天開<lb/>
　天光　天崩　天鳴　四時<lb/>
　　　　　叙咎徴<lb/>
易曰履霜堅冰至文言曰積善之家必有餘慶積不善之<lb/>
家必有餘殃○又曰吉凶悔吝生乎動者也<lb/>
尚書洪範曰咎徴曰狂恒雨若僣恒陽若豫恒燠若急恒<lb/>
寒若蒙恒風若<lb/>
左傳曰𥘉内虵與外虵闘於鄭南門之中内虵死六年而<lb/>
厲公入公聞之問於申繻曰猶有妖乎對曰人之所忌其<lb/>
氣𦦨以取之妖由人興也人無㸑焉妖不自作人弃常則<lb/>
妖興故有妖<lb/>
易是類謀曰斗機絶綱玉衡撥攝提亡<hi>鄭玄注曰斗機絶綱斗者天中之精</hi>
<pb n="KR3k0012_SBCK_874-1b"/>
<hi>天失其平故斗機絶綱玉衡撥也攝提者斗前之星爲斗施政教布之八野今斗失其正故攝提亦爲之亡不見</hi>
五星合狼弧張晝視無日虹蜺煌煌夜視無月彗孛蔣蔣<lb/>
<hi>此皆屬乾乾多爲天失其主故著天者皆失其正也</hi>當藏者出當出者消危處易期<lb/>
<hi>當藏者岀解晝視無日虹蜺煌煌也當岀者消解夜視無月也是爲危處易期</hi>太山失金雞西岳<lb/>
亡玉羊<hi>太山失金雞者箕星亡也箕者爲風風動雞鳴今期侯者亡故雞亦亡西岳亡玉羊者狼星亡狼在</hi>
<hi>於未爲羊也</hi>天卑地髙雷讙公行<hi>天下雷同讙譁公行無所畏也</hi>星晝奔蜺夜<lb/>
光上無乾下無常天昧昧履踐氷<hi>上無乾乾氣不正故下無常天地昧昧喻不正</hi>
<hi>也晝視無日夜視無月何明之有乎履踐氷者峻急之法行𬒳其刑也</hi>民衣霧主吸霜<hi>民衣霧侫</hi>
<hi>政行𬒳其毒也主吸霜𬒳隂毒將害躬也</hi>間可倚杵於何藏<hi>解上天卑地髙天地相去其間才可</hi>
<hi>倚一杵耳或言枚其意同</hi>不知夏不知冬不見父不見兄<hi>所以然者以天卑地髙髙</hi>
<hi>卑列故卑以父兄尊爲子弟也</hi>望之漠漠視之茫茫羣黨假威岀坐玉牀<lb/>
<hi>小人羣黨假王者威權坐於玉牀者王之牀也</hi>
尚書大傳曰田獵不宿飲食不享出入不節奪民農時及<lb/>
<pb n="KR3k0012_SBCK_874-2a"/>
有姦謀則木不曲直弃法律逐功臣殺太子以妾爲妻則<lb/>
火不炎上好治宫室飾臺榭内淫亂犯親戚侮父兄則稼<lb/>
穡不成好攻戰輕百姓飾城郭侵邊境則金不從革簡宗<lb/>
廟不禱祠廢祭祀逆天時水不潤下<lb/>
又曰爰用五事建用皇極一曰貌貌之不恭是謂不肅厥<lb/>
咎狂厥罰常雨厥極惡時則有龜孽時則有雞禍次二曰<lb/>
言言之不從是謂不乂厥咎僣厥罰常陽厥極憂時則有<lb/>
妖妭時則有介蟲之孽時則有大禍次三曰視視之不明是<lb/>
謂不哲厥咎恭厥罰常燠厥極疾時則有草妭時則有倮<lb/>
蟲之孽次四曰聽聽之不聦是謂不謀厥咎急厥罰常寒<lb/>
厥極貧時則有鼓妭時則有豕禍次五曰思思之不容是<lb/>
謂不聖厥咎霧厥罰常風厥咎㐫短折時則有脂夜之妭<lb/>
時則有華孽時則有牛禍王之不極是謂不建厥咎霧厥<lb/>
<pb n="KR3k0012_SBCK_874-2b"/>
罰常隂厥極弱時則有射妭時則有龍虵之孽時則有<lb/>
馬禍時則有日月亂行星辰逆行<lb/>
洪範五行傳曰凢有所害謂之災無所害而異於常謂之<lb/>
異故災爲巳至異爲方來<lb/>
家語孔子曰天災地妭所以儆人主也寤夢徴怪所以儆<lb/>
人臣也災妭不勝善政怪夢不勝善行<lb/>
六韜曰武王伐殷得二丈夫而問之曰殷國之將亡亦有<lb/>
妖災乎其一人對曰有殷國嘗<hi>雨血雨石</hi>大者如甕小者如箕<lb/>
嘗六月雨雪深尺餘其一人對曰是非殷國之大妭也殷<lb/>
國之大妭四十七章殷君喜殺人喜以人飴虎喜割人心<lb/>
喜殺孕婦喜殺人之父孤人之子喜刑禍喜以信欺欺者<lb/>
爲忠忠諌者不賞以君子爲下小人爲上以佞辯爲相子<lb/>
爲政急令暴取萬民愁苦好田獵畢弋走狗飾馬喜脩池<lb/>
<pb n="KR3k0012_SBCK_874-3a"/>
臺宫七十有三所大宫百里善爲酒池糟丘而牛飲者三<lb/>
千人喜聽䜛用譽無功者賞無尺丈無錙銖無秤衡無功<lb/>
賞無罪誅此殷國之妭也<lb/>
白虎通曰災異者何也災之爲言傷也隨事而誅異之爲<lb/>
言怪也先發感動何以言災者有所害也<lb/>
說苑曰趙簡子問於翟封餘曰吾聞翟雨䖟榖三日雨血<lb/>
三日馬生牛牛生馬信乎曰信簡子曰災足亡國乎封曰<lb/>
雨䖟糓三日䖟風之所飄也雨血三日鷙鳥擊於上也馬<lb/>
生牛牛生馬雜收也此非翟之災也簡子曰然則翟之妖<lb/>
奚也對曰其君㓜弱其大臣比黨以求禄其百官肆断而<lb/>
無常其政令不竟而數改此其妖也<lb/>
京氏別對災異曰五糓無實何君無仁徳臣懷叛戻華飾<lb/>
虚舉薦賢實不相副内爲蘇秦之行外以夷齊之語故致<lb/>
<pb n="KR3k0012_SBCK_874-3b"/>
五糓多無實朝無賢害氣傷穡不救國大飢其救也選明<lb/>
經舉茂才改徃脩來退去貪狼施恩行惠賞賜勞臣此災<lb/>
乃銷矣<lb/>
　　　　　天<lb/>
左傳宣下曰天反時爲災<lb/>
又曰定公元年曰諸侯之大夫城成周三旬而畢乃歸諸<lb/>
侯之成齊髙張後不從諸侯晉女叔寛曰周萇弘齊髙張<lb/>
皆將不免萇弘違天<hi>天旣厭周徳萇弘欲遷都以延其祚故曰違天</hi>髙子違人天<lb/>
之所壊不可支也衆之所爲不可奸也<hi>爲哀三年周人殺萇弘六年髙張來魯</hi>
　　　　　天裂<lb/>
哀氏易妖占曰天裂陽不足下害上之象天裂見人兵起<lb/>
國亡天開見光流血滂滂<lb/>
晉書曰惠帝元康中天西北裂時人主昬闇賈后專政<lb/>
<pb n="KR3k0012_SBCK_874-4a"/>
又曰大安中天裂爲二聲如雷是時長沙王奉帝出拒成都<lb/>
王頴河間王顒迭威專命僣亂之象<lb/>
又曰成帝咸和四年冬天裂西北時蘇峻之子以萬人入<lb/>
吴興天下有兵關中轉亂明年石勒僣位<lb/>
又曰穆帝昇平五年天裂廣數丈聲如雷<lb/>
又曰哀帝𥘉即位天中裂黄三四丈聲如雷野雉皆雊時<lb/>
帝荒疾不識萬機太后臨朝桓温專政<lb/>
崔鴻十六國春秋曰前趙劉曜建元𥘉天裂廣一丈長五<lb/>
十餘丈時四方交戰<lb/>
隋書曰梁武帝太清中天裂西北長十丈闊二丈光出如<lb/>
電聲如雷明年侯景䧟臺城<lb/>
　　　　　天開<lb/>
漢志曰惠帝二年天開東北長二十餘丈廣十丈後有吕<lb/>
<pb n="KR3k0012_SBCK_874-4b"/>
后廢二少帝諸吕作亂<lb/>
蕭子顯齊書曰齊東昬侯永元中夜天開黄色明照頃有<lb/>
物絳色如小甕漸大如倉廩聲如雷墜太湖野雉皆雊其<lb/>
年東昬見廢<lb/>
隋書曰陳後主至徳𥘉天開西北至東南其内有黄雜色<lb/>
聲如雷後年章大寳舉兵反陳竟國亡<lb/>
　　　　　天光<lb/>
書紀年曰周昭王末年夜有五色光貫紫微其年王南廵<lb/>
不退<lb/>
漢書曰成帝元延元年四月無雲有雷聲光四下至昏乃<lb/>
止晉穆帝永和十年前凉張祚之元年正月夜天有光如<lb/>
車蓋明年祚𬒳殺<lb/>
宋書曰文帝元嘉十八年七月天有黄光洞燭至二十二<lb/>
<pb n="KR3k0012_SBCK_874-5a"/>
年太子詹事范曄反伏誅<lb/>
　　　　　天崩<lb/>
崔鴻十六國春秋曰後涼麟嘉五年天崩有聲若雷乆之乃<lb/>
止〇又曰前趙劉聦麟嘉三年天崩聲若雷乆乃止是歳聦死<lb/>
　　　　　天鳴<lb/>
京氏易妭占曰天有懸車之聲人主憂<lb/>
又曰易傳曰萬民勞厥妭天鳴<lb/>
晉書曰武帝末天東有聲如雷<lb/>
又曰元帝太興元年天鳴東南有聲如風水相薄三年天<lb/>
又鳴其後王敦入石頭王師敗績元帝屈辱制於強臣<lb/>
隋書曰梁武帝天監時有聲如雷二是歳交州刺史李凱<lb/>
舉兵反後年又西北隆隆有聲如雷赤氣至地是歳盗殺<lb/>
東莞琅邪太守中大通年西南有聲如雷其年北凉州刺<lb/>
<pb n="KR3k0012_SBCK_874-5b"/>
史簡欽反<lb/>
崔鴻十六國春秋曰前凉張駿時晉建興十七年八月天<lb/>
有大聲下震地孟池縣人夜怪室如晝時起視<hi>見西北開</hi>有門<lb/>
光明照地至二十二年遜于重華<lb/>
又曰南燕六年天鳴是年桓玄廢其主自立稱大楚<lb/>
又曰前秦符堅建元十四年天鼓鳴至二十年堅爲姚萇<lb/>
所殺<lb/>
隋書曰北齊文宣天保年中天西南有聲如雷時帝不恤<lb/>
國政大興師旅<lb/>
又曰後主武平末年後主東遁至青州是日西方有聲如雷<lb/>
是月爲周師所擒<lb/>
又曰周宣帝建徳年天西北有聲如雷未幾吐谷渾大㓂<lb/>
邊<lb/>
<pb n="KR3k0012_SBCK_874-6a"/>
又曰陳宣帝太建十二年天有聲如風水相擊三夜乃止<lb/>
又曰後主𥘉即位八月天有聲如風水相擊俄又如之九<lb/>
月夜天東北有聲如䖝飛漸移西北至徳元正月天東南<lb/>
有聲如䖝飛後降於隋<lb/>
隋書曰開皇二十年四月天有聲如㵼水自南而北六月<lb/>
秦王俊薨<lb/>
河圖稽命徴曰帝劉即位百七十年大隂在庚辰江充詭<lb/>
其變天鳴所坼<lb/>
　　　　　四時<lb/>
禮記月令曰孟春行夏令則雨水不時草木早落國時有<lb/>
恐行秋令則人有大疫猋風暴雨揔至藜莠蓬蒿並興行<lb/>
冬令則水潦爲敗雪霜大摯首種不入仲春行秋冬則其<lb/>
國大氷寒氣揔至㓂戎來征行冬令則陽氣不勝麦乃不<lb/>
<pb n="KR3k0012_SBCK_874-6b"/>
熟民多相掠行夏令則國乃大旱煖氣早來䖝螟爲害季<lb/>
春行冬令則寒氣時發草木皆肅國有大恐行夏令則人<lb/>
多疾疫時雨不降山陵不収行秋冬則天多沉隂淫雨早<lb/>
降兵革並起孟夏行秋令則苦雨數來五糓不滋四鄙入保<lb/>
行冬令則草木早枯後乃大水敗其城郭行春令則蝗虫爲<lb/>
災暴風來格秀草不實仲夏行冬令則雹凍傷糓道路不通<lb/>
暴兵來至行春令則五糓晩熟百螣時起其國乃饑行秋令<lb/>
則草木零落果實早成民殃於疫季夏行春令則榖實鮮<lb/>
落國多風欬民乃遷徙行秋令則丘隰水潦禾稼不熟乃<lb/>
多女災行冬令則風氣不時鷹隼早鷙四鄙入保孟秋行<lb/>
冬令則隂氣大勝介䖝敗糓戎兵乃來行春令則其國乃<lb/>
旱陽氣復還五穀無實行夏令則其國多火災寒熱不節<lb/>
民多瘧疾仲秋行春令則秋雨不降草木生榮國乃有恐行夏<lb/>
<pb n="KR3k0012_SBCK_874-7a"/>
令則其國大旱蟄蟲不藏五榖復生行冬令則風災數起<lb/>
收雷先行草木早死季秋行夏令則其國大水冬藏殃敗<lb/>
民多<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>嚏行冬令則國多盗賊邊境不寧土地分裂行春<lb/>
令則煖風來至民氣懈惰師興不居孟冬行春令則凍閉不<lb/>
宻地氣上洩民多流亡行夏令則國多暴風方冬不寒蟄<lb/>
䖝復出行秋令則霜雪不時小兵時起土地侵削仲冬行<lb/>
夏令則其國乃旱氛霧冥冥雷乃發聲行秋令則天時雨<lb/>
汁瓜瓠不成國有大兵行春令則䖝蝗爲敗水泉咸竭民<lb/>
多疥癘季冬行秋令則白露早降介䖝爲妭四鄙入保行<lb/>
春令則胎天多傷國多固疾命之曰逆行夏令則水潦敗<lb/>
國時雪不降水凍消釋<lb/>
<pb n="KR3k0012_SBCK_874-7b"/>
太平御覽卷第八百七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_921-1a"/>
太平御覽卷第九百二十一<lb/>
羽族部八<lb/>
　鵲　山鵲　鳩　鷃　䳚鴠<lb/>
　　　　鵲<lb/>
禮記月令曰季冬之月鵲始巢<lb/>
詩曰鵲巢夫人之德也國君積行累功以致爵位夫人起<lb/>
家而居有之<lb/>
又曰鵲之疆疆鶉之奔奔<lb/>
又曰防有鵲巢卭有旨苕誰侜予美心焉忉忉<lb/>
爾雅曰鵲鵙鵙醜其飛<graphic n="KR2905" url="https://raw.githubusercontent.com/kanripo/KR-Gaiji/master/images/KR2905.png" mimeType="image/png"/>
                    <hi>郭璞注曰醜類也<graphic n="KR2905" url="https://raw.githubusercontent.com/kanripo/KR-Gaiji/master/images/KR2905.png" mimeType="image/png"/>竦翅上下<graphic n="KR2905" url="https://raw.githubusercontent.com/kanripo/KR-Gaiji/master/images/KR2905.png" mimeType="image/png"/>也</hi>
易通卦驗曰鵲者陽鳥先物而動先事而應見於木風之<lb/>
象今失節不巢陽氣不通故言春不東風也<hi>周書曰小寒之曰鵲始巢</hi>
漢書曰梅福傳云今陛下旣不納天下之言又加戮焉夫<lb/>
<pb n="KR3k0012_SBCK_921-1b"/>
鳶鵲遭害則仁鳥増逝<lb/>
魏志曰管輅至安德令劉長仁忽有鳴鵲來在閤屋上其<lb/>
聲甚急輅曰鵲言東北一婦昨殺夫牽引西家太離婁候<lb/>
不過日在虞淵之際告者至矣到時果有東北同伍民來<lb/>
告隣婦手殺其夫詐言西家人與夫有嫌殺我壻也<lb/>
吴志曰赤烏十二年有兩烏衘鵲墮東觀權使領丞相朱<lb/>
據燎鵲以祭<lb/>
又曰孫和爲南陽王之長沙行過蕪湖有鵲巢於㠶牆故<lb/>
官僚皆憂慘以爲牆木傾危之象<lb/>
晉書曰王澄爲荆州將之鎭送者傾朝澄見樹上鵲巢便<lb/>
脫衣上樹探<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>而弄之神氣肅然傍若無人<lb/>
又曰凉李歆時通街大樹上有烏鵲争巢鵲爲烏所殺<lb/>
宋書曰徐羡之拜司空有雙鵲於太極殿東鴟尾鳴喚<lb/>
<pb n="KR3k0012_SBCK_921-2a"/>
後魏書曰李崇爲楊州刺史時有泉水湧於八公山頂壽<lb/>
春城中有魚無數從地湧出野鴨羣飛入城與鵲争巢<lb/>
北齊書曰武衛奚永洛與河内人張子信對坐有鵲鳴於<lb/>
庭樹闘而墮焉子信曰鵲言不善向夕若有風從西南來歷<lb/>
樹拂堂角則有口舌事今夜有人喚必不得徃子信去後果<lb/>
有風來至夜髙儼使召永洛且云勑喚永洛欲赴其妻苦<lb/>
留稱墮馬脚折遂免於難<lb/>
又曰李孝貞字元操信州刺史希禮之子也甞詠鵲其隹<lb/>
句云東立朝雨霽南飛夜月明爲知音所賞<lb/>
隋書曰郭携字弘文太原人家門雍睦七葉共居犬豕同<lb/>
乳烏鵲通巢時人以爲義感州縣上其事上遣平昌公宇<lb/>
文㢸<hi>房密切</hi>詣其家勞問之御史枊彧廵省河北表其<lb/>
門閭<lb/>
<pb n="KR3k0012_SBCK_921-2b"/>
又曰翟普林父母俱終哀毀殆將滅性廬於墓側有二鵲<lb/>
巢其廬前樹毎入其廬馴狎無所驚懼<lb/>
唐書曰髙祖圍堯君素於蒲州粮盡人相食有烏鵲巢其<lb/>
發石車之上人心遂離爲李楚客斬首傳之京師<lb/>
又曰大暦八年夏四月乹陵上仙觀天尊殿有雙鵲衘柴<lb/>
及泥𥙷葺殿之隟壞凡一十五處宰臣等上賀曰臣聞孝<lb/>
至於天則祥發陵邑德𬒳於物則化及鳥獸伏惟陛下因<lb/>
心廣教弘道極和時殷霜露之恩流行雲雨之澤故前聖<lb/>
垂𥙿歆於明誠皇天報貺錫以嘉應異鵲來感翔集可窺<lb/>
跡比人謀事歸神化望宣示中外編諸史冊<lb/>
又曰貞元四年中書省梧樹止有鵲以泥爲巢<lb/>
又曰竇申宰相叅之族子叅特愛申毎議除授多詢於申<lb/>
申或泄之以招權受賂毎所至人謂之喜鵲<lb/>
<pb n="KR3k0012_SBCK_921-3a"/>
又曰開成二年三月眞興門外鵲巢於古冢<lb/>
莊子曰至德之丗烏鵲之巢可攀援而窺之<lb/>
又曰鵲上髙城之絶而巢於髙樹之顛城壞巢折陵風而<lb/>
起故君子之居丗也得時則義行失時則鵲起也<lb/>
又曰莊周遊乎雕陵之樊<hi>樊藩也遊於栗園籬之内</hi>覩一異鵲自南方<lb/>
來翼廣七尺目大運寸<hi>可曲一寸</hi>感周之顙而進於栗林<hi>感觸</hi>
孫卿子曰古之王者其政好生惡殺烏鵲之巢可俯而窺<lb/>
淮南子曰鵲巢知風之所起<hi>言鵲作巢向風之所起爲户一說云背風所起也</hi>
又曰乹鵠知來而不知徃此脩短之分也<hi>乹鵠鵲也見人有吉事之微則</hi>
<hi>翛翛然凶事之徴則鳴啼是知來歲多風則巢於下枝而童子乃採其夘是不知各有所能故曰長短之分也</hi>
又曰鴈北向鵲始加巢<hi>鴈在彭蠡背北面徴陽將來北過鵲感陽而動乃上加巢</hi>
又曰赤肉懸則烏鵲集鷹隼鷙則衆鳥散物之散聚交感<lb/>
以然<lb/>
<pb n="KR3k0012_SBCK_921-3b"/>
淮南萬畢術曰鵲腦令人相思<hi>取鵲一雄一雌頭中腦燒之於道中以與人酒中飲</hi>
<hi>則相思</hi>
穆天子傳曰西王母還歸丗民謡憂以吟曰徂彼西土爰居<lb/>
于野豹虎爲羣於鵲與處<hi>於讀爲烏</hi>嘉命不還我惟帝女<lb/>
東方朔別傳曰孝武皇帝時間居無事燕坐未央前殿天<lb/>
新雨止當此時東方朔執㦸在殿階傍屈指獨語上從殿<lb/>
上見朔呼問之生獨所語者何也朔對曰殿後栢樹上有<lb/>
鵲立枯枝上東嚮而鳴也帝使視之果然問朔何以知之<lb/>
對曰以人事言之風從東方來鵲尾長傍風則傾背風則<lb/>
蹷必當順風而立是以知也<lb/>
西京雜記曰樊將軍噲問陸賈曰自古人君皆云有瑞應<lb/>
豈有是乎賈曰有之乹鵲噪而行人至蜘蛛集而百事喜<lb/>
况人君重位乎<lb/>
<pb n="KR3k0012_SBCK_921-4a"/>
五行傳曰昭帝元鳯中有烏鵲闘於燕王池上烏墮地烏<lb/>
類君之象<lb/>
說文曰鵲知太歳之所在<lb/>
鹽鐵論曰中國所鮮外國賤之崑山之旁以玉璞抵烏鵲<lb/>
魏太祖詩曰月明星稀烏鵲南飛繞樹三匝何枝可依<lb/>
博物忘曰鵲巢開口背太歳此非才知任自然也<lb/>
崔豹古今注曰鵲一名神女<lb/>
王子年拾遺録曰圎嶠之山名環丘上有方湖千里多大<lb/>
鵲髙一丈羣飛於湖際衘　不周之粟於環丘之上<lb/>
郭子横㓊冥記曰帝解鳩鴻之刀以賜東方朔刀長三尺<lb/>
朔曰此刀採首山之金鑄爲此刀雄者以飛雌者獨在金<lb/>
出九陽清溪有鵲衘火於清溪之上<lb/>
廣異記曰南方赤帝女學道得仙居南陽愕山桑樹上正<lb/>
<pb n="KR3k0012_SBCK_921-4b"/>
月一日衘柴作巢至十五日成或作白鵲或女人赤帝見<lb/>
之悲慟誘之不得以火焚之女即昇天因名帝女桑今人<lb/>
至十五日焚鵲巢作灰汁浴𧖟子招絲象此也式經三十<lb/>
六禽變曰酉爲烏鵲五行書曰燒鵲置酒中令家無盗賊<lb/>
　　　　山鵲<lb/>
爾雅曰鸒山鵲<hi>郭璞注曰似鵲而有文彩長尾觜脚皆赤鸒胡礭切</hi>
說文曰鸒山鵲知來事也<lb/>
搜神記曰常山張顥爲梁相天新雨後有鳥如山鵲稍下<lb/>
墮地民爭取即化爲一貟石顥椎破之得一金印文曰忠<lb/>
孝侯印顥以上聞藏之秘府顥後官至太尉<lb/>
　　　　鳩<lb/>
左傳曰郯子云少皥時祝鳩氏司徒者也鶻鳩氏司事者<lb/>
也五鳩鳩民者也<hi>杜預注曰祝鳩鷦也鷦鳩孝故爲司徒主教民鶻鳩春來冬去故爲司事治民欲聚</hi>
<pb n="KR3k0012_SBCK_921-5a"/>
<hi>故以鳩爲名也</hi>
禮記月令曰仲春之月鷹化爲鳩<lb/>
又曰季春之月鳴鳩拂其羽<hi>鄭玄云鳥鳩飛旦翼相擊趣農意也</hi>
詩曰翩翩者騅<hi>毛云夫不也詩義䟽曰令小鳩也一名取夫一名鶨鳩幽州謂之佳或謂雕梁宋佳</hi>
<hi>陽謂之佳也</hi>
又曰宛彼鳴鳩<hi>毛云鶻<折 t="33"/>也詩義䟽曰班鳩也月令鳴鳩拂其羽是也佳陽人謂之班佳也</hi>
爾雅曰佳其鳺　鶌鳩鶻鵃鵈鳩王雎<hi>郭璞注曰<折 t="33"/>䲽令鳩似山鵲短尾</hi>
<hi>青黒色多聲江東亦名曰鶻鵃雎鳩王雎雕類江東呼鴞好在江渚山邊食魚毛詩傳曰鳥驚而有則孫炎曰鳺</hi>
<hi>一名祝鳩鶻鳩一名鳴鳩犍爲舎人曰鳺楚鳩今梁謂之班鳩也鵲音鶻</hi>
周書時訓曰榖雨之日又五日鳴鳩拂其羽鳴鳩不拂其<lb/>
羽國不治兵<lb/>
後漢書曰楊由從人飲勑諸生酒三行嚴車去請問其趣<lb/>
由曰向社中木上有鳩鳥闘兵之象由去後舎中有鬪者果<lb/>
<pb n="KR3k0012_SBCK_921-5b"/>
殺二人也<lb/>
魏志曰管輅至郭恩家有飛鳩來在梁頭鳴甚急輅曰當有<lb/>
老公從東方來候肫一頭酒一壷主人雖喜當有小故明<lb/>
日果有客如所占而射鷄作食箭從樹間激中數歳女子<lb/>
流血驚怖<lb/>
梁書曰庾子與父域爲巴西守卒於郡子與奉䘮還郷𥘉<lb/>
發蜀有雙鳩巢舟中及至又栖廬側毎聞哭泣之聲必飛<lb/>
翔簷宇悲鳴激切<lb/>
隋書曰李得饒性至孝父寢疾輙終日不食及丁憂水漿<lb/>
不入口五日後甘露降其庭樹有鳩巢其廬<lb/>
孔叢子曰邯鄲人正旦獻鳩於趙簡子厚賞之客曰正旦<lb/>
放鳩厚恩也得賞競捕之不如勿賞簡子曰善<lb/>
搜神記曰長安有張氏者晝獨處空室有鳩自外入止乎<lb/>
<pb n="KR3k0012_SBCK_921-6a"/>
床張氏惡之披懷而祝之日鳩今來爲我禍耶飛上承塵<lb/>
爲福耶來入我懷鳩飛入懷以手探之則不知鳩之所在<lb/>
而得一金帶鈎焉遂寳之自是之後子孫昌盛有爲必偶<lb/>
資財萬倍蜀客至長安中聞之乃厚賂婢婢竊鈎以與蜀<lb/>
客張氏旣失鈎漸漸衰耗而蜀客亦數罹窮厄不爲巳利<lb/>
或告之曰天命也不可以力求於是賚鈎以反張氏復昌<lb/>
故閞西稱張氏鈎<lb/>
說苑曰梟逢鳩鳩曰子安之梟曰我將東徙鳩曰何之梟<lb/>
旦郷人惡吾鳴鳩曰子改鳴則可不能改鳴徙猶惡子之<lb/>
聲〇論衡曰夫令鳩雀施氣於鴈鵠終不成子者何也鳩<lb/>
雀之身小鴈鵠之形大<lb/>
廣雅曰良臯鳩也骨鵃鳻鳩也役鳩蔡鳩辟皐浮鳩　也<lb/>
琴操曰舜耕歴山思慕父母見鳩與母俱飛鳴相哺食益<lb/>
<pb n="KR3k0012_SBCK_921-6b"/>
以感思乃作歌<lb/>
地理志曰滎陽有井漢王避項羽於中雙鳩飛集井上羽<lb/>
以爲無人故沛公得免因以爲名故漢丗正旦放鳩爲此也<lb/>
焦贑易林無妄之明夷曰千雀万鳩與鷂爲仇威勢不敵<lb/>
雖衆無益<lb/>
益部耆舊傳曰廣漢景毅爲益州太守鳩巢於㕔事鶵卵孕<lb/>
育阮籍鳩賦序曰嘉平中得兩鳩子常食以黍稷後卒爲<lb/>
狗所殺故爲作賦<lb/>
傅咸鳩賦序曰余舎下種楸蔚然成林閑居無爲有時遊<lb/>
之頋見班鳩音聲可恱於是捕而畜之旣而馴擾偶出之<lb/>
籠無何失之其後時時一來飛翔低徊似有獓焉故聊爲<lb/>
之賦〇摯虞槐賦曰春栖教農童鳩<lb/>
孫氏瑞應圖曰白鳩成湯時來王者養耆老尊道德不以新<lb/>
<pb n="KR3k0012_SBCK_921-7a"/>
失舊則至<lb/>
崔豹古今注曰平帝元始二年濟南鳩生白子<lb/>
吴録曰赤烏十二年八月白鳩見章安<lb/>
魏畧曰文帝欲授禪郡國奏白鳩十九見<lb/>
張升白鳩頌序曰陳留郡有白鳩出於郡界太守命門下<lb/>
賦曹史張升作白鳩頌曰厥名梟鳩貌甚雍容丹青緑目<lb/>
耳象重重<lb/>
㑹稽典録曰皮延字叔然㑹稽山隂人養母至孝居䘮有<lb/>
白鳩巢廬側遂以終䘮<lb/>
又曰鄭弘遷臨淮太守郡民徐憲在䘮致哀白鳩巢户側<lb/>
弘舉爲孝廉朝廷稱白鳩郎<lb/>
晉録曰大始八年白鳩二集太廟南門左<lb/>
左九嬪白鳩賦序曰太始八年鳩巢於廟闕而孕白鳩一<lb/>
<pb n="KR3k0012_SBCK_921-7b"/>
雙毛色甚鮮晉金行之應也<lb/>
晉太康起居注曰白鳩見華林令孫邵以聞<lb/>
廣州先賢傳曰頓琦字孝異蒼梧人至孝母䘮琦獨身立<lb/>
墳歴年乃成居䘮踰制感物通靈白鳩栖息廬側見人輙<lb/>
去見琦而留<lb/>
又曰沛國戴文謀居陽城山有神降焉其妻疑是妖魅神<lb/>
巳知之便去作一五色鳥白鳩數十從有雲覆之遂不見<lb/>
南史曰姚察丁後母杜氏䘮解職在服制之中有白鳩巢<lb/>
于户上　方言曰䳕鳩自關而東周鄭之郊韓魏之都謂之<lb/>
即睪其後鳩謂之郡睪其關西秦漢之間謂之　鳩<hi>郭璞注云</hi>
<hi>音匊</hi>其大者謂之頒<hi>音/班</hi>鳩其小者謂之　鳩<hi>今荆/鳩也</hi>或謂之<hi>鳥蔡</hi>
<hi>音蔡</hi>鳩或謂之鷄鳩或謂之鶻鳩梁宋之間謂之佳鳩傳曰<lb/>
鳲鳩氏司空者也<lb/>
<pb n="KR3k0012_SBCK_921-8a"/>
毛詩義䟽曰今江南鳥大如鳩而黄啼鳴相呼而不同集<lb/>
謂金鳥或云黄當爲鳩聲轉故名移也又云鳲鳩一名爽<lb/>
鳩又云是鸇<lb/>
周禮夏官上羅氏曰仲春羅鳥獻鳩以養老因行羽物<hi>鄭玄</hi>
<hi>曰春鷹爲鳩與春鳥變舊爲新冝以養老助生氣也</hi>
爾雅曰鳲鳩鵠鳩<hi>郭璞注曰今之布榖江東呼獲榖千戴勝或云鸇謝氏曰布榖近也</hi>
續漢書禮儀志曰仲秋之月縣道皆案户民年始七十者授<lb/>
之以玉杖餔之以糜粥八十九十禮有加賜玉杖長九尺端以<lb/>
鳩爲飾鳩者不噎之鳥也欲老人不噎所以愛民也<lb/>
魏書曰烏丸俗耕種常以榖鳥爲候<lb/>
淮南子曰孟夏之月以熟榖米<hi>熟亦長也</hi>雄鳩長鳴為帝候<lb/>
歳<hi>鳩布穀也</hi>風俗通曰俗說髙祖與項羽戰敗於京索遁藂薄<lb/>
中羽追求之時鳩正鳴其上追者以鳥在無人遂得脫後<lb/>
<pb n="KR3k0012_SBCK_921-8b"/>
及即位異此鳥故作鳩杖以賜老者案少皥五鳩鳩民者<lb/>
聚民也周禮羅氏獻鳩養老漢無羅氏故作鳩杖以扶老<lb/>
楚辭曰進雄鳩之耿耿兮<hi>耿耿小節皃</hi>䜛分分而蔽之<hi>言欲如進其耿</hi>
<hi>雄鳩節之誠䜛人尚復分耿小分髙蔽而障之也</hi>
又曰鳴鳩棲於桑榆<hi>言鳲鳩於桑榆之上奮翼得其所</hi>
馮敬通與任武逹書曰婦口如布榖<lb/>
孫卿子曰南方有鳥焉名曰蒙鳩以羽爲巢而編之以髮<lb/>
繫之葦苕風至苕折子死卵破巢非不完也而繫者然<lb/>
南方草物狀曰番鳩生海邊土穴中里民常以臘月正月<lb/>
捕食味如蟹得過十餘不可復食合浦交阯九真有之<lb/>
　　　鷃<lb/>
左傳曰郯子云少皡鷙以鳥名官青鳥氏司啓者也<hi>杜預注曰</hi>
<hi>青鳥鶬鷃也立春鳴立冬去</hi>
<pb n="KR3k0012_SBCK_921-9a"/>
爾雅曰鳸鷃也<hi>郭璞注曰今鷃雀也犍爲舎人曰主趨民収麥不得晏起也</hi>
說文曰鷃鳸也從鳥聲<lb/>
春秋考異郵曰水滅火故䖟螫鷃<hi>安均注曰鷃柔良之鳥鷃於水也</hi>
春秋運斗樞曰機星散爲鷃德義少殘百家則鷃無頭<lb/>
易通卦驗曰立春雨水鶬鷃鳴<hi>鄭玄云鷃蒼狀也</hi>
廣志曰鷃常晨鳴如鷄道路賈車以爲行節岀西方<lb/>
莊子曰窮髮之北有鳥焉其名曰鵬翼若垂天之雲搏扶<lb/>
揺羊角而上者九万里斥鷃笑之曰我騰躍上不過數仞<lb/>
下翔蓬蒿之間此亦飛之至也而彼且奚適<lb/>
又曰載鼷以車馬樂鷃以鍾皷<lb/>
國語曰晉平公射鷃使竪襄搏之失公怒將殺之叔向聞<lb/>
之夕公告叔向曰君必殺之昔吾先君唐叔射兕於徒林<lb/>
殪以大甲以封于晉今君射鷃鷃不死摶而不得是楊君<lb/>
<pb n="KR3k0012_SBCK_921-9b"/>
恥也勿令逺聞公忸怩顔乃趣舎之注賈逵解曰徒林園<lb/>
中地也言唐叔有才藝封於晉<lb/>
吕氏春秋曰亂國之妖有雉生鷃<lb/>
車浚別傳曰鷃雀不能乗激風以飛<lb/>
　　　　䳚鴠<lb/>
方言曰周魏宋楚之間謂䳚鴠或謂之獨春自關而東謂<lb/>
之城旦或謂之倒懸或謂之　自關而西秦隴之内謂之<lb/>
䳚鴠<hi>郭璞注曰鳥似䳚五色各無毛赤祼晝夜鳴獨春好俯仰也倒懸好似懸於樹也</hi>
廣志曰侃旦冬毛希夏毛盛<lb/>
禮記曰月令曰仲冬之月䳚鴠不鳴<hi>鄭玄曰曷旦求旦之鳥</hi>
又曰詩云相彼盍旦尚猶患之<hi>盍旦夜鳴求旦之鳥也</hi>
易通卦驗曰冬至曷旦不鳴<hi>鄭玄月隨應尋至也八穴寒徵也</hi>
說文曰鴡可且也<lb/>
<pb n="KR3k0012_SBCK_921-10a"/>
鹽鐵論大夫曰䳚鴠夜鳴無益於明<lb/>
周書時訓曰大雪之日䳚鴠不鳴䳚鴠猶鳴國多訛言<lb/>
太平御覽卷第九百二十一<lb/>
<pb n="KR3k0012_SBCK_921-10b"/>
<pb n="KR3k0012_SBCK_921-10b"/>
</p>
<p>
</p>
  </div>
</body>
</text>
</TEI>
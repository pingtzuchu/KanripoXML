<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_391-1a"/>
太平御覽卷第三百九十一<lb/>
　　　人事部三十二<lb/>
　　　　　笑<lb/>
說文曰啞笑也咥大笑听笑貌也忻笑喜也<lb/>
易同人卦曰先號咷而後笑<lb/>
又震卦曰震來虩虩笑言啞啞<lb/>
又旅卦曰鳥焚其巢旅人先笑後號咷<lb/>
毛詩鄁栢舟終風曰終風且暴頋我則笑謔浪笑傲中心<lb/>
是悼<lb/>
又碩人曰巧笑倩兮美目盻兮<lb/>
又氓曰兄弟不知咥其笑矣<hi>咥咥然笑</hi>緫角之宴言笑晏晏<lb/>
信誓旦旦<hi>晏晏和柔也</hi>
又<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>蕭曰燕笑語兮<lb/>
<pb n="KR3k0012_SBCK_391-1b"/>
禮記檀弓曰魯人有朝祥而暮歌者子路笑之<hi>笑其爲樂速也</hi>夫<lb/>
子曰由爾責於人終無巳夫三年之喪亦巳乆矣<lb/>
禮斗威儀曰君乗土而王其民好大笑<lb/>
樂動聲儀曰人情喜則笑<lb/>
左傳宣下曰晉侯使郄克徵㑹于齊齊頃公帷婦人使觀<lb/>
之郄子將登婦人笑於房<lb/>
又昭四曰晉韓起聘于鄭鄭伯享之子産戒曰苟有位於<lb/>
朝無有不共恪孔張後至立於客間執政禦之適客後又<lb/>
禦之適縣間客從而笑之事畢冨子諌曰夫大國之人不<lb/>
可不慎也幾爲之笑而不陵我<hi>言數見笑則心陵侮我也</hi>
又昭六曰晉士弥牟逆叔孫于箕叔孫使梁其踁待于門<lb/>
内曰餘左頋而欬乃殺之右顧而笑乃止<lb/>
又昭七曰昔賈大夫貌惡娶妻而羙三年不言不笑御以如<lb/>
<pb n="KR3k0012_SBCK_391-2a"/>
臯射雉獲之其妻始笑而言賈大夫曰才之不可以巳我不<lb/>
能射女遂不言不笑<lb/>
榖梁傳曰成公曰季孫行父秃晉郄克眇衛孫良夫跛曹<lb/>
公子首傴同聘於齊齊使秃者御秃者眇者御眇者跛者<lb/>
御跛者傴者御傴者蕭同叔子處臺笑之客不悅相與立<lb/>
胥閭而語移日不解齊有知者曰齊患必在此始也<lb/>
又昭公曰楚靈王圍吴朱方執齊慶封將殺之使人令於<lb/>
軍中曰有若齊慶封殺其君者乎封曰子一息我亦且一<lb/>
言曰有若楚公子圍殺其兄之子麏而代之爲君者乎軍<lb/>
人粲然皆笑<lb/>
論語憲問耻曰子問公叔文子於公明賈曰信乎夫子不<lb/>
言不笑不取乎公明賈對曰以吿者過也夫子時然後言<lb/>
人不厭其言樂然後笑人不厭其笑義然後取人不厭其<lb/>
<pb n="KR3k0012_SBCK_391-2b"/>
取又陽貨曰子之武城聞弦歌之聲夫子莞爾而笑曰割<lb/>
雞焉用牛刀<hi>莞爾小笑皃</hi>
史記曰吴王問孫子兵法孫子曰願得大王寵姬二人以<lb/>
爲軍陣長吴王曰諾使二夫人爲軍隊長各將一隊令宫<lb/>
女三百𬒳甲而立告以兵法令隨鼓進退令曰聞一皷皆<lb/>
莊二鼓操兵三鼓皆爲戰形於是宫女皆掩口而笑孫子<lb/>
操枹擊鼓三令五申其笑如故孫子怒目如明星聲如駭<lb/>
䖍髪上衝冠鬢旁絶纓頋謂執法曰取鈇鑕引夫人斬之<lb/>
又曰有躄者盤散行汲趙平原君羙人居樓上臨見大笑<lb/>
之明日躄者到門曰臣不幸<graphic n="KR1825" url="https://raw.githubusercontent.com/kanripo/KR-Gaiji/master/images/KR1825.png" mimeType="image/png"/>病而君之後宫臨而笑臣<lb/>
臣願得笑臣者頭應曰諸居歳餘賔客門下舎人稍稍引<lb/>
去者過半平原怪之一人前對曰以君之不殺笑躄者君<lb/>
爲愛色而賤士即去耳平原乃斬羙人頭自造門進躄者<lb/>
<pb n="KR3k0012_SBCK_391-3a"/>
因謝焉其後門下乃復稍稍來<lb/>
又曰髙祖奉玉巵爲太上皇夀曰始大人常以臣無頼不<lb/>
能治産業不如仲力今某之業所就孰與仲多殿上羣臣<lb/>
皆呼萬歳大笑爲樂<lb/>
又曰孟嘗君之趙趙平原君客之趙人聞孟嘗君賢皆出<lb/>
觀之皆笑曰始以薛公爲魁然也今視之眇小丈夫耳<lb/>
漢書曰公孫弘爲人談笑多聞<hi>師古曰善於談笑而又多聞也</hi>
又曰匡衡字稚圭好學諸儒爲之語曰無說詩匡鼎來匡<lb/>
說詩解人頥<hi>如淳曰使人笑不能止</hi>
東觀漢記曰光武微時與鄧晨觀䜟云劉秀當爲天子或<lb/>
言國師公劉秀當之光武曰安知非僕乎建武三年上徴<lb/>
鄧晨還京師數讌見說故舊平生爲忻樂晨從容謂帝曰<lb/>
僕竟辨之帝大笑<lb/>
<pb n="KR3k0012_SBCK_391-3b"/>
又曰𥘉桓榮遭倉卒困厄時嘗與族人桓元卿俱捃拾投<lb/>
閑輙誦詩元卿謂榮曰卿但盡氣爾當空復施用時乎榮<lb/>
笑而不應後榮爲太常元卿來候榮諸子謂曰平生笑君<lb/>
盡氣今何如元卿曰我農民安能預知此<lb/>
又曰桓榮爲博士入㑹庭中詔賜竒菓受者皆懐之榮獨<lb/>
舉手奉以拜帝笑止之曰此真儒生也愈見敬厚<lb/>
魏志曰賈詡字文和文帝爲五官將而臨淄侯植才名方<lb/>
盛各有黨有奪宗之議太祖又問詡嘿然不對太祖曰與<lb/>
卿言而不荅何也曰思袁夲𥘉劉景昇父子也太祖大笑<lb/>
於是太子遂定<lb/>
又曰明悼毛皇后父嘉夲典虞車工卒暴富貴明帝令朝<lb/>
臣㑹其家飲宴其容止舉動甚癡騃語輒自謂侯身時人<lb/>
以爲笑<lb/>
<pb n="KR3k0012_SBCK_391-4a"/>
蜀志曰馬忠爲人寛濟有度量伹談啁<hi>張流切</hi>大笑忿怒不<lb/>
形於顔色<lb/>
王隱晉書曰杜預伐吴軍入城至都督孫歆帳下生將歆<lb/>
詣預王濬先列得歆頭而預生送歆洛中大笑<lb/>
晉中興書曰石勒與李陽相近陽性剛愎毎歲與爭漚麻<lb/>
池共相打撲互有勝負勒貴召陽引入言及平生酒醋宣<lb/>
陽肘曰卿年老臂中故有力不頗復與人鬪耶<hi>孤徃昔</hi>數𬒳<lb/>
卿尊拳卿亦數遭孤毒手因大笑賞賜甚厚即日拜陽奉<lb/>
車都尉除始興太守時有酔胡乗馬徑入府門勒問門吏<lb/>
馮翥向走馬入門爲是何人而不彈白翥見問惶遽誤對<lb/>
忘諱向有醉胡乘馬馳來即以呵問胡人難與語非小吏<lb/>
所制勒笑曰胡正自難與言其後章武太守樊坦入辭居<lb/>
貧衣服甚陋曰樊章武貧耶朝服何以壞惡坦性踈謬<lb/>
<pb n="KR3k0012_SBCK_391-4b"/>
對曰頃遇羯胡姿財蕩盡是以窮弊勒大笑曰羯<hi>胡賊乃</hi>爾<lb/>
大惡取君物盡坦汗流而不敢謝勒賜坦衣恕而不問<lb/>
蕭子顯齊書曰徵張敬児爲護軍將軍常侍如故敬兒武<lb/>
將不習朝儀聞當内遷乃於宻室中屏人學揖讓荅對空<lb/>
中俯仰如此竟日妾待竊窺笑焉<lb/>
崔鴻十六國春秋後趙録曰桃豹字安歩范陽人少時以<lb/>
膽勇騎射稱甞攘臂大言曰大丈夫遭遇魏太祖不封萬户<lb/>
侯位上將者非丈夫也時類笑之豹罵言爾䑕子軰安知<lb/>
君子豹變之志乎後起中原豹爲十八騎之雄事勒甚㳟<lb/>
又南燕録曰慕容德建平四年妖賦王始聚衆於太山萊<lb/>
蕪谷自稱太平皇帝置署公卿父固爲太上皇兄林爲征<lb/>
東弟秦爲征西討擒之將刑焉市人皆罵之曰何爲妖妄<lb/>
自貽族㓕父兄今並何在始曰太上皇蒙塵於外征東征<lb/>
<pb n="KR3k0012_SBCK_391-5a"/>
西爲亂兵所害朕躬雖有復何聊賴其妻趙氏怒之曰君<lb/>
正坐口過以至於此如何臨死猶有狂言始曰皇后何不<lb/>
逹天命自古及今豈有不亡之國行刑者以刀鐶築之始<lb/>
曰朕當崩終不改號德聞而笑謂左右曰熒惑之人死由<lb/>
狂語何可不殺<lb/>
南史曰宋司徒禇彦回送相州刺史王僧虔閣道壊墜水<lb/>
僕射王儉馬驚跣下車謝超宗撫掌笑曰落水三公墮車<lb/>
僕射<lb/>
唐書曰馬周䟽曰人主每見前代之亡則知其政敎之所<lb/>
由喪而皆不知其身之失是知殷紂笑夏桀之亡而幽厲<lb/>
亦笑殷紂之滅隋煬帝大業之𥘉又笑齊魏之失國今之<lb/>
視煬帝亦猶煬帝之視齊魏不可不誡<lb/>
又曰李義府貌狀温恭與人語必嬉怡微笑而𥚹忌隂賊<lb/>
<pb n="KR3k0012_SBCK_391-5b"/>
旣處權要欲人附巳微忓意者輙加傾䧟故時人言義府<lb/>
笑中有刀<lb/>
戰國䇿曰楚王遊于雲夢有狂兕觸車徑輪彎弓而射應<lb/>
發而殪仰天而笑曰樂矣今日之遊萬歳千秋之後誰與<lb/>
此同樂乎安陵君泣涕數行而進曰臣入則侍綸席出則<lb/>
陪萬乗萬歳千秋之後願得身滅黄泉先辱螻蟻王大恱<lb/>
晏子曰景公置酒太山之上酒酣公四靣望喟然歎曰寡<lb/>
人將去此堂堂國而死耶左右泣者三人曰臣細人也猶<lb/>
將難死而况公乎晏子搏髀仰天大笑曰樂哉今日之飲<lb/>
也公怒曰笑何也對曰臣見怯君一䛕臣三是以大笑公<lb/>
慙而更辭<lb/>
老子曰下士聞道大笑之不笑不足以爲道<lb/>
列子曰晉文公出㑹欲伐衛公子鉏仰而笑公問何笑曰<lb/>
<pb n="KR3k0012_SBCK_391-6a"/>
臣之隣人有送其妻適私家者道見桑婦悅而與言然頋<lb/>
視其妻亦有招之者臣竊笑之公悟其言乃引師還未至<lb/>
而有伐其北鄙者矣<lb/>
莊子曰齊桓公田於澤見鬼焉公反誒<hi>昔熈</hi>詒<hi>音怡</hi>爲病數日<lb/>
不出齊士有皇子告敖者曰臣聞野有委虵惡聞雷車之<lb/>
聲則捧其首而立見者殆乎霸公輾然笑曰此寡人所見<lb/>
也不終日而病去<lb/>
又曰造適不及笑獻笑不及排<hi>所造皆適則忘適矣故不及笑排者推移之謂也夫</hi>
<hi>禮哭必哀獻笑必樂哀樂存懷則不能與適推移矣</hi>
又曰盗跖謂孔子曰人上壽百歲中壽八十下壽六十除<lb/>
病瘦死䘮憂患其中開口而笑者一月之中不過四五日<lb/>
而巳矣<lb/>
鄧析子曰故體痛者口不能不呼心悅者顔不能不笑<lb/>
<pb n="KR3k0012_SBCK_391-6b"/>
孟子曰曽子曰脇肩謟笑病乎夏畦<hi>脇肩踈體也謟笑強笑也此言其言勞苦</hi>
<hi>甚於仲夏之月治畦灌園者勤也</hi>
吕氏春秋曰戎甞冦周幽王擊鼓諸侯皆至褒姒大恱而<lb/>
笑王欲褒姒之笑數數擊鼓諸侯至無冦及真冦至擊鼔<lb/>
而諸侯不來遂爲戎所㓕<lb/>
又曰強令之笑則不樂強令之哭則不悲不由中心也<lb/>
淮南子曰強哭者雖疾不哀強歡者雖笑不樂戴哀者<lb/>
見歌而泣戴樂者見哭而笑<lb/>
說苑曰楚魏㑹於晉陽將以伐齊齊王患之使人召淳于<lb/>
髠曰楚魏謀欲伐齊願先生與寡人共之淳于髠大笑而<lb/>
不應王怫然作色曰先生以寡人國爲戲乎淳于髠對曰<lb/>
臣不敢以王國爲戲也臣憐之祠田也以篋飲與一鮒魚<lb/>
其祝曰下田洿耶得榖百車<hi>洿耶下田也</hi>雞堁者冝禾<hi>雞堁雞肝黒土</hi>
<pb n="KR3k0012_SBCK_391-7a"/>
臣笑其所以祠者少而所求者多王曰善賜之千金革車<lb/>
百乗立爲上卿<lb/>
又曰趙簡子舉兵伐齊有𬒳甲而笑者簡子曰子何笑對<lb/>
曰臣乃有宿笑簡子曰有以說之則可無則死對曰當桑<lb/>
之時臣隣家父與妻俱之田見桑中女因追之不能　及<lb/>
其妻怒而去之臣笑其曠也簡子曰今吾伐國失國是吾<lb/>
曠也還師而歸<lb/>
論衡曰天怒則隆隆雷聲天喜應啞啞而笑郍不聞笑也<lb/>
桓子新論曰關東語曰人聞長安樂則出門西向笑知肉<lb/>
羙味則對屠門而大嚼<lb/>
郭子曰王淳與婦鍾氏共坐見武子從庭前過淳謂婦曰<lb/>
生兒如是足慰人意婦笑曰若使新婦得配叅軍生兒故<lb/>
可不翅如此叅軍是渾中弟名淪字太冲爲晉文王大將<lb/>
<pb n="KR3k0012_SBCK_391-7b"/>
軍從征壽春遇疾亡時人惜焉<lb/>
丗說曰二陸入洛而士龍不詣張公公問士衡雲何以不<lb/>
來機曰有疾恐公不悉故未敢自見俄而雲詣華華爲人<lb/>
多姿質又好帛纏䰅雲見而大笑不能自巳士龍甞着縗<lb/>
幘上舡因水中自見其影便大笑不能巳幾落水中<lb/>
又曰王大將軍尚主如厠見<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>箱中盛乾棗以塞鼻王言<lb/>
厠上菓食遂爲之盡旣還婢擎金<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>盤盛水琉璃椀盛澡<lb/>
豆王因倒豆着水中飮之謂是乾飯羣婢莫不笑<lb/>
又曰殷荆州有所識作賦示之殷甚以爲有才語王恭適<lb/>
見新文甚可觀便於手中亟出之王旣讀殷笑不自勝王<lb/>
看竟旣不笑亦不言好惡但以如意點之而巳殷悵然自<lb/>
失<lb/>
語林曰吊王武子客正哭見孫子荆驢鳴變聲成笑<lb/>
<pb n="KR3k0012_SBCK_391-8a"/>
又曰董昭失勢乆爲衛尉昭乃厚加意於侏儒正朝大㑹<lb/>
侏儒作董衞尉啼面叙太祖時事舉坐大笑明帝悵然不<lb/>
怡月中以爲司徒<lb/>
曹暪別傳曰太祖爲人佻易無威儀毎與人談論戯弄言<lb/>
确盡無所隱及歡恱大笑至以頭投諸案中肴膳皆沾汚<lb/>
巾幘<lb/>
璅語曰師曠御晉平公鼓瑟輟而笑曰齊君與其嬖人戲<lb/>
墜於牀而傷其臂平公命人書之曰某年某月齊君戲而<lb/>
傷問之於齊侯笑曰然有之<lb/>
東方朔別傳曰朔於上前射覆中之郭舎人亟屈𬒳榜上<lb/>
輙大笑<lb/>
又曰南山有木名曰柘良工材之可以射射中人情如掩<lb/>
兔舎人數窮何不早謝上乃搏髀大笑也<lb/>
<pb n="KR3k0012_SBCK_391-8b"/>
荀朂別傳曰司徒鈌帝問其人朂曰魏文用賈詡爲公孫<lb/>
權笑之<lb/>
神異經曰東方有人不妄語恒笑倉卒見之如癡<hi>張華注曰今人</hi>
<hi>癡好笑李此</hi>
捜神記曰孫琳殺徐光而無血後綝上蔣陵有大風盪綝<lb/>
車頋見光在松樹上附手笑之俄而綝誅<lb/>
蜀記曰譙周字允南巴西人體皃素朴無造次辯論之才<lb/>
諸葛亮領益州牧命周爲勸學從事𥘉見左右皆笑旣出<lb/>
有司請推笑者亮曰孤猶不能忍况左右乎<lb/>
黄義仲父廣記曰合浦尹牙爲郡主簿太守到官三年不<lb/>
笑牙問其故曰父爲太尉所殺牙乃辭至洛爲大尉養馬<lb/>
三年断其頭而還南<lb/>
正論曰搔癬之爲悅先笑而後愁<lb/>
<pb n="KR3k0012_SBCK_391-9a"/>
養生要訣曰人語笑欲令至少不欲令聲髙若過誤笑損<lb/>
肺膓精神不足<lb/>
楚詞九歌曰若有人兮山之阿披薜荔兮帶女蘿旣含<lb/>
睇兮又冝笑<lb/>
宋玉登徒子賦曰腰如豹素齒如含貝嫣然一笑惑陽城<lb/>
迷下蔡<lb/>
太平御覽卷第三百九十一<lb/>
<pb n="KR3k0012_SBCK_391-9b"/>
</p>
<p>
</p>
  </div>
</body>
</text>
</TEI>
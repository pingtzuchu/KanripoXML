<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_965-1a"/>
太平御覽卷第九百六十五<lb/>
果部二<lb/>
　　　　　棗<lb/>
爾雅曰棗壷棗也<hi>郭璞注曰今江東呼棗大而銳上者爲壷壷猶瓠也</hi>邊要棗<hi>細要棗也</hi>
<hi>今謂之鹿盧棗</hi>櫅<hi>音/齊</hi>白棗<hi>即今棗/子曰熟</hi>樲酸棗<hi>樹小實酢孟子曰養其樲棗</hi>遵羊棗<lb/>
<hi>實小而貟紫黑色今俗呼爲羊矢棗孟子曰曽晳嗜羊棗</hi>洗大棗<hi>今河東猗氏岀大棗子如雞夘</hi>泄<lb/>
苦棗<hi>子味苦也音歳也</hi>晳無實棗<hi>不着/子也</hi>還味稔棗<hi>還味短味也稔音荏還音旋</hi>
又曰棗李曰㚄之<hi>孫炎曰㚄去其抵㚄音帝</hi>
京房易妖占曰天雨棗小民流亡也<lb/>
焦贑易林師之豫曰北山有棗使叔壽考<lb/>
說文曰樲酸棗也<lb/>
毛詩豳七月曰八月剥棗<lb/>
周禮天官籩人曰饋食之籩其實棗<lb/>
<pb n="KR3k0012_SBCK_965-1b"/>
大戴禮夏小正曰八月剥棗剥者取也<lb/>
禮記曲禮下曰婦人之贄脯脩棗栗<lb/>
又内則曰棗曰新之<lb/>
又曰棗栗飴宻以甘之<lb/>
春秋繁露曰握棗與錯金以示嬰兒必取棗而不取金故<lb/>
物之於人小者易知<lb/>
史記曰楚莊王之時有所愛馬㗖以棗脯<lb/>
又曰李少君以却老方見上少君言上曰臣曽遊海上見<lb/>
安期生食巨棗大如瓜<lb/>
漢書曰廣陵厲王胥宫園中棗樹乃生十餘莖莖正赤葉<lb/>
白如素王㘴祝咀自殺<lb/>
又曰王吉少時學問居長安其東家有棗樹垂吉庭中吉<lb/>
婦取棗以啖吉後知之乃去婦東家聞而欲伐其樹鄰里<lb/>
<pb n="KR3k0012_SBCK_965-2a"/>
共止之因固請吉令還婦里中爲之語曰東家有樹王陽<lb/>
婦去東家棗完去婦復還<lb/>
又曰安邑千樹棗此其人皆與千户侯等<lb/>
東觀漢記曰自馮愔反後鄧禹威稍損又乏食敗走至髙<lb/>
陵軍士飢餓皆食棗葉<lb/>
又曰中黄門孫程謀誅江京後程於盛化門外與馬國等<lb/>
相見詐謂國曰天子與我棗脯與若棗者早成之乃與國<lb/>
等共爲謀立順帝<lb/>
謝承後漢書曰河南陶碩郷曲餉之碩無所受但食棗飲<lb/>
水美談而巳<lb/>
又曰孟節能含棗核不食可至五年<lb/>
應劭漢官儀曰光武封太山上壇見酢梨酸棗上問其故<lb/>
主者曰百官上者所置上曰封禪大禮千歳一㑹衣冠士<lb/>
<pb n="KR3k0012_SBCK_965-2b"/>
大夫何故爾也<lb/>
魏志曰杜恕上䟽曰冀州户口最大又有桑棗之饒國家徴<lb/>
求之府<lb/>
丗說曰魏文帝忌弟任城王饒壯因在卞太后側共圍棊<lb/>
並啖棗文帝以毒置諸棗蔕中自選可食者而王弗悟遂<lb/>
雜進之旣中毒太后索水救之帝預勑毀器太后徒跣赴<lb/>
井無器可汲湏臾遂卒<lb/>
又曰王大將軍甞至石崇家如厠見<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>箱中盛乾棗夲以<lb/>
塞鼻王遂食盡羣婢莫不笑<lb/>
晉書曰賈后將廢太子詐稱上不和呼太子入朝旣至后<lb/>
不見置于別室遣婢陳舞賜以酒棗逼飲醉之<lb/>
晉史曰光禄卿李郁因晝寢夢食巨棗覺而有疾謂其親<lb/>
友曰甞聞棗字重來呼魂之象今子神氣逼抑將不免乎<lb/>
<pb n="KR3k0012_SBCK_965-3a"/>
未幾而卒<lb/>
孟子曰曽晳其嗜羊棗而曽子不忍食公孫丑問曰鱠炙<lb/>
與羊棗孰羙曰膾炙哉曰曽子何爲食膾炙孟子曰膾炙<lb/>
同也羊棗獨也<lb/>
韓子曰秦飢應侯謂王曰五苑之果蔬橡棗栗足以活民<lb/>
請發之<lb/>
又曰子産治鄭桃棗之䕃於衛者莫援也<lb/>
鄒子曰夏取棗杏之火<lb/>
淮南子曰十一月官都尉其樹棗<lb/>
晏子春秋曰景公謂晏<hi>子曰東海之中有水而赤水中</hi>有棗花而不實何<lb/>
也晏子曰昔者秦穆公乗龍治天下以黄布裏蒸棗至海<lb/>
而投其布故水赤蒸棗故花而不實公曰吾佯問子對曰<lb/>
嬰聞佯問者佯對之<lb/>
<pb n="KR3k0012_SBCK_965-3b"/>
盧毓冀州論曰安平好棗地産不爲無珎<lb/>
杜氏新書曰杜畿爲河東太守平虎將軍劉勲爲太祖所<lb/>
親貴震朝廷常從畿求大棗畿拒以他故後勲伏法太祖<lb/>
得其書歎曰杜畿可謂不媚竈也<lb/>
英雄記曰孔文舉爲東萊賊所攻城欲破其治中左承祖<lb/>
以官棗賦與戰士<lb/>
蔡邕奏事曰程末年十四時祖父叔病物故末抱伏叔尸<lb/>
號泣悲哀舅哀其羸劣嚼棗肉以哺之末見食歔欷不能<lb/>
呑咽<lb/>
漢武内傳曰七月七日西王母當下爲帝設玉門之棗<lb/>
東方朔傳曰武帝時上林献棗上以所持杖擊未央前殿<lb/>
檻呼朔曰叱叱先生來來先生知此筐中何等物也朔曰<lb/>
上林献棗四十九枚上曰何以知之朔曰呼朔者上也以<lb/>
<pb n="KR3k0012_SBCK_965-4a"/>
杖擊檻兩木兩木林也來來者棗也叱叱者四十九枚上<lb/>
大笑賜帛十疋<lb/>
王子年拾遺記曰北極有𡵨峯之隂多棗樹百㝷其枝莖<lb/>
皆空其實長尺核細而柔百歳一實〇真人關令尹喜内傳<lb/>
曰老子西遊省太真王母共食玉文之棗其實如瓶<lb/>
神仙傳曰吴郡沈羲爲仙人所迎上天云天上見老君老<lb/>
君賜義棗二枚大如雞子<lb/>
又曰李意期於成都角中作一土窟居其中冬夏單衣長<lb/>
髮剪去之但使長五寸許多飲酒食脯及棗栗或百日二<lb/>
百日不岀窟是時無可所食也<lb/>
魯女生别傳曰李少君曰冥海之棗大如瓜鍾山之李大<lb/>
如瓶臣巳食之遂有竒光<lb/>
劉根别傳曰有道之士不可識徃者有陳孜如癡人江夏<lb/>
<pb n="KR3k0012_SBCK_965-4b"/>
袁仲陽知事之孜謂仲陽曰今年春當有疾可服棗核中<lb/>
仁二十七枚後果大病<lb/>
又曰能常服棗核中仁百邪病不復干也仲陽服之有效<lb/>
馮明生別傳曰明生爲縣吏捕賊爲賊所傷殆死道間見<lb/>
女人年可十六七姿容絶丗以肘後管中一丸如小豆與<lb/>
服即愈隨神女還岱宗見安期生曰共與女郎遊於安息<lb/>
西母之際食棗異羙此間棗小不及憶此棗未乆巳二千<lb/>
年矣神女云昔與君共食一枚乃不盡此間小棗郍可相<lb/>
比也<lb/>
髙士傳曰胡昭字孔明晉宣帝爲麻衣時與昭有舊昭同<lb/>
郡周士等謀帝昭聞而歩險邀士於肴澠之間止士士不<lb/>
肯昭泣以示誠士感其義乃止昭斫棗樹共士盟而別昭<lb/>
雖有隂徳於帝口終不言時人莫知<lb/>
<pb n="KR3k0012_SBCK_965-5a"/>
風俗通曰鮑焦耕田而食穿井而飲於山中食棗或曰此<lb/>
棗子所植也遂強吐立枯死<lb/>
水經注曰酸棗縣故城南古韓國昔天子建國名都或以<lb/>
山林故豫章以樹氏都酸棗以棘名邦故曰酸棗也<lb/>
水經曰髙唐縣大河右溢丗謂之甘棗溝水側多棗故俗<lb/>
取名焉<lb/>
廣志曰東郡榖城紫棗長二寸西王母棗大如李核三月<lb/>
熟衆果之先熟者也種洛陽宮後園河内伋郡棗一名墟<lb/>
棗一名安邑棗東海蒸棗洛陽夏白棗安平信都大棗單<lb/>
父棗梁園國夫人棗大白棗一名曰慼咨小核多肌三星<lb/>
棗駢白棗灌棗此四者官園所種棗有狗雞心牛頭羊矢<lb/>
彌猴細腰之名又有玄棗大棗﨑廉棗桂棗<lb/>
鄴中記曰石虎園中有西王母棗冬夏有葉九月生花十<lb/>
<pb n="KR3k0012_SBCK_965-5b"/>
二月乃熟三子一尺又有羊角棗亦三子一尺<lb/>
東陽記曰信安縣有懸室坂晉中朝時有民王質伐木至<lb/>
石室中見童子四人彈琴而歌質因留倚柯聽之童子以<lb/>
一物如棗核與質含之便不復飢俄頃童子令其歸質承<lb/>
聲而去斧柯漼然盡爛旣歸質去家巳數十年親舊凋落<lb/>
無復此時矣<lb/>
楊衒之洛陽伽藍記曰景陽山南有百果園果别作一林<lb/>
林名有一堂有仙人棗長五寸把之兩頭俱出核細如針<lb/>
霜降乃熟食之甚美俗傳云岀崑崙山一曰西王母棗<lb/>
晉宫閣名曰華林園棗六十二株王母棗十四株<lb/>
盧諶祭法曰春祠用棗油<lb/>
夲草曰凡棗九月採日乾𥙷中益氣乆服神仙<lb/>
郭子横洞冥記曰<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵣細棗岀<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵣之山山臨碧海萬年<lb/>
<pb n="KR3k0012_SBCK_965-6a"/>
一實子如今軟棗笮之有膏膏可燃燈西王母握核以献<lb/>
帝因名曰握核棗<lb/>
杜寳大業拾遺録曰二年八月信都献仲思棗四百枚棗<lb/>
長四寸五寸圍紫色細文文縐核肥有味勝於青州棗北<lb/>
齊時有仙人仲思得此棗種之亦名仙棗時海内唯有數<lb/>
樹<lb/>
西京雜記曰𥘉脩上林苑羣臣各献名果樹亦有製有羙<lb/>
名弱枝棗西王母棗<hi>出崑崙山</hi>棠棗王門棗青華棗梬<hi>音程</hi>棗赤<lb/>
心棗<lb/>
神異經曰北方荒中有棗林焉其髙五尺子長六七寸圍<lb/>
過其長熟赤如朱乾之不縮氣味甘潤殊於常棗食之可<lb/>
以安軀體益氣力<lb/>
異苑曰鄭鮮之女脚患攣癖就王濮陽請水澆之餘灌庭<lb/>
<pb n="KR3k0012_SBCK_965-6b"/>
中枯棗樹棗樹旣生女脚亦差<lb/>
又曰沙門笁慧献太元二年夜夢讀詩五首其一篇後曰<lb/>
陌南酸棗樹名爲六竒木遣人以伐取載還柱馬屋<lb/>
又曰太元中南郡忻陵縣有棗樹一年忽生桃李棗三種<lb/>
花子<lb/>
幽明録曰太原王仲徳年少時遭亂避胡賊絶粒三日草<lb/>
中卧忽有人扶其頭呼云可起㗖棗王便寤瞥見一小兒<lb/>
長四尺即隱乃有一囊乾棗在前噉之小有氣力便起<lb/>
任昉𫐠異記曰魏丗河内冬雨棗耆舊說周秦時河南雨<lb/>
酸棗遂生野酸棗今酸棗縣是也棗之甚小者謂之酸棗<lb/>
廣五行記曰馮宣上黨人仕爲北平護軍䘮於官時年三<lb/>
十八還家郷里服始畢婢在外聞叫喚聲開門見宣婢驚<lb/>
入白宣妻韓韓悲愕良乆見宣宣曰生必有死恨早別恩<lb/>
<pb n="KR3k0012_SBCK_965-7a"/>
情宣外甥嚴翊至宣曰　當有兵亂継以飢疫并土不可<lb/>
復居侯宅東棗樹死便走可免翊受旨宣告别湏臾而没<lb/>
後二百日棗樹死翊與宣家東投漁陽發後四旬而上黨<lb/>
遭㓂暴兵人死荒乱塗炭存者尠矣<lb/>
嶺表録異曰波斯棗廣州郭内見其樹樹身無閑枝直聳<lb/>
三四十尺及樹頂四向共生十餘枝葉如海㯶<hi>亦呼爲海㯶</hi>廣州<lb/>
所種者或三五年一畨結子亦似此中青棗但小耳自青<lb/>
及黄撲巳盡又朶着子每朶約三二十顆劉珣曽於畨酋<lb/>
家食夲國將來者色類沙榶皮肉軟爛餌之乃永樂天蒸<lb/>
之味也其核與北中棗殊異兩頭不尖雙卷而圎如小塊<lb/>
紫礦珣亦収而種之乆無萌芽疑是蒸熟也<lb/>
魏文帝詔羣臣曰南方龍眼荔枝寧比西國蒲陶石蜜乎<lb/>
酢且不如中國凡棗味莫言安邑御棗也<lb/>
<pb n="KR3k0012_SBCK_965-7b"/>
曹植鷂雀賦曰雀得鷂言意甚不移依一棗樹藂蕽多刺<lb/>
潘岳笙賦曰棗下纂纂朱實離離宛其落矣化爲枯枝<lb/>
潘岳閑居賦曰周文弱枝之棗防陵朱仲之李<lb/>
傳玄棗賦曰素華離朱實甚脆色如霜雪甘如含蜜<lb/>
左思魏都賦曰淇園之筍信都之棗<lb/>
古詩曰甘瓜抱苦蔕美棗生刺棘<lb/>
郭璞棗讃曰赤心鯁直<lb/>
傅玄歌詞曰黄葉離髙柯丹棗坐自零不惜棗自零念我<lb/>
少弟兄<lb/>
太平御覽卷第九百六十五<lb/>
</p>
<p>
</p>
  </div>
</body>
</text>
</TEI>
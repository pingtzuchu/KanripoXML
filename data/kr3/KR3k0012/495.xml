<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_495-1a"/>
太平御覽卷第四百九十五<lb/>
　人事部一百三十六<lb/>
　　　　　諺上<lb/>
說文曰諺傳言也俗言曰諺<lb/>
禮記大學曰故諺有之人莫知其子之惡莫知其苗之碩<lb/>
此謂身不脩不可以齊其家<lb/>
左傳隱公曰滕侯薛侯來朝爭長公使羽父請於薛侯曰<lb/>
周諺有之山有木工則度之賔有禮主則擇之周之宗盟<lb/>
異姓爲後寡人若朝于薛不敢與諸任齒<lb/>
又曰虞叔有玉虞公求旃弗獻旣而悔之曰周諺有之疋<lb/>
夫無罪懷璧其罪吾焉用此其以賈禍也乃獻之<lb/>
又曰楚子爲陳夏氏亂故伐陳殺夏徴舒滅陳爲縣申叔<lb/>
時使於齊復命不賀王使讓之對曰人有言曰牽牛以蹊<lb/>
<pb n="KR3k0012_SBCK_495-1b"/>
人之田而奪之牛牽牛以蹊者信有罪矣而奪之牛罰巳<lb/>
重矣<lb/>
又曰公孫歸父㑹楚子于宋宋人使樂嬰齊告急于晉晉<lb/>
侯欲救之伯宗曰不可古人有言曰雖鞭之長不及馬腹<lb/>
天方授楚未可與爭雖晉之強能違天乎諺曰髙下在心<lb/>
<hi>髙下猶屈申也</hi>川澤納汙山藪藏疾瑾瑜匿瑕國君含垢<hi>含忍也垢耻也</hi>
天之道也<lb/>
又曰韓厥曰古人有言曰殺老牛莫之敢尸而况君乎<lb/>
又曰梗陽人有獄魏戊不能斷以獄上其大宗賂以女樂<lb/>
魏子將受之閻没女寛退朝待於庭饋入召之比置三歎<lb/>
魏子曰吾聞諸諺曰唯食忘憂吾子置食之間三歎何也<lb/>
同辭而對曰食畢願以小人之腹而爲君子之心属厭而巳<lb/>
又曰晉侯假道於虞以伐<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>宫之竒諌曰<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>虞之表也<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>
<pb n="KR3k0012_SBCK_495-2a"/>
亡虞必從之諺所謂輔車相依脣亡齒寒者其虞<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>之謂<lb/>
乎<lb/>
論語曰孔子曰周任有言曰陳力就列不能者止<lb/>
家語孔子曰里語云相馬以車相士以君弗可廢也<lb/>
國語曰晉重耳過鄭鄭文公無禮叔詹曰若不禮則殺之<lb/>
諺曰黍稷無成不能爲榮黍不能蕃蕪稷不能蕃殖所生<lb/>
不疑維德之基公不聽<lb/>
又曰景王將鑄無射之大林<hi>無射鍾名也其律中林鍾也</hi>鍾成伶人告<lb/>
和景王謂泠州鳩曰鍾果和矣對曰未可知也諺曰衆心<lb/>
成城衆口鑠金<lb/>
戰國䇿曰昔者茱莒好謀陳蔡好詐莒恃越而滅蔡信晉<lb/>
而亡語曰騏驥之衰也駑馬先之孟賁之倦也女子勝之<lb/>
又曰莊辛謂楚王曰鄙諺云見兔而顧犬未爲晚也亡羊<lb/>
<pb n="KR3k0012_SBCK_495-2b"/>
而𥙷牢未爲遲也<lb/>
史記曰鄙諺曰寧爲雞口無爲牛後<lb/>
又曰李將軍悛悛如鄙人口不能道辭及死知與不知皆<lb/>
爲盡哀彼其忠實心誠信於士大夫也諺曰桃李不言下<lb/>
自成蹊此言雖小可以諭大<lb/>
又曰諺曰千金之子不死於市非空言也<lb/>
又曰樗里子滑稽多智號曰智囊秦人諺云力則任鄙智<lb/>
則樗里<lb/>
又曰司馬相如諫武帝故鄙諺曰家累千金者坐不垂堂<lb/>
此言雖小可以喻大<lb/>
漢書曰季布爲任俠有名楚人諺曰得黄金百斤不如季<lb/>
布一諾<lb/>
又曰韋賢少子玄成復以明經歷位至丞相故鄒魯諺曰<lb/>
<pb n="KR3k0012_SBCK_495-3a"/>
遺子黄金滿嬴不如一經<lb/>
又曰于定國决疑平法罪疑從輕加審慎之心朝廷稱之<lb/>
曰張釋之爲廷尉天下無冤人于定國爲廷尉人自以不<lb/>
冤<lb/>
又曰王莽篡立後復上符命者莽盡誅之時楊雄校書天<lb/>
禄閣使者欲收雄雄恐乃從閣自投幾死京師爲之語曰<lb/>
惟寂惟寞自投于閣爰清爰静無作符命<lb/>
又曰范増往說項梁曰夫秦滅六國楚最無罪自懷王入<lb/>
秦不反楚人憐之至今故南公稱楚雖三户亡秦必楚<lb/>
又曰樓護字君卿與谷永俱爲五侯上客長安號之曰谷<lb/>
子雲筆札樓君卿唇舌<lb/>
又曰成帝時王吉子駿爲京兆尹試以政事先是京兆有<lb/>
趙廣漢張敞王尊王章至駿皆有能名故京師稱曰前有<lb/>
<pb n="KR3k0012_SBCK_495-3b"/>
趙張後有三王<lb/>
又曰匡衡好學諸儒爲之語曰無說詩匡鼎來匡說詩解<lb/>
人頥<lb/>
又曰少府五鹿充宗貴幸爲梁丘易元帝好之欲考其異<lb/>
同令與諸易家論充宗辯口諸儒莫能抗有薦朱雲者召<lb/>
入攝齋登堂抗首而請音動左右故諸儒爲之語曰五鹿<lb/>
嶽嶽朱雲折其角<lb/>
又曰文帝從灞陵欲馳下峻阪袁盎攬轡上曰將軍怯耶<lb/>
盎曰臣聞千金子不垂堂百金子不倚衡<hi>服䖍曰惜身不倚衡也如淳曰</hi>
<hi>衡樓殿邊欄楯</hi>
又曰杜欽字子夏少好經書家冨而目偏盲故不好爲吏<lb/>
茂陵杜業與欽同姓字俱以才能稱於京師故衣冠謂欽<lb/>
爲盲杜子夏以相别欽惡以疾見詆爲小冠髙廣材二寸<lb/>
<pb n="KR3k0012_SBCK_495-4a"/>
由是京師更謂欽爲小冠杜子夏而業爲大冠杜子夏<lb/>
又曰劉輔諌成帝立趙后曰里語云腐木不以爲柱卑人<lb/>
不可以爲主<lb/>
又曰蕭育少與陳咸朱愽爲友著聞當丗往者有王陽貢<lb/>
公故長安語云蕭朱結綬王貢彈冠言其相薦逹也育與<lb/>
愽後有隙不能終丗以友爲難<lb/>
又曰成帝爲太子及即位以張禹論語爲師以上難數對<lb/>
巳問經爲論語章句獻之諸儒爲之語曰不欲爲論念張<lb/>
文由是學者多從張氏餘家浸微<lb/>
又曰諸葛豐元帝擢為司隷校尉刺舉無所避京師語曰<lb/>
間何闊逢諸葛<lb/>
又曰王吉少時居長安其東家有棗樹臨吉庭中吉婦取<lb/>
以啖之吉知而去婦東家聞而欲伐樹隣里止之因請吉還<lb/>
<pb n="KR3k0012_SBCK_495-4b"/>
婦爲之語曰東家有樹王陽婦去東家棗完去婦復還<lb/>
東觀漢記曰陳忠上䟽稱語曰迎新千里送故不出門<lb/>
又曰更始在長安中爲之語曰竈下養中郎將爛羊胄騎<lb/>
都尉爛羊頭關内侯<lb/>
又曰楊震少學受歐陽尚書於太常桓郁經明愽覽無不<lb/>
窮究諸儒爲之語曰關西孔子楊伯起<lb/>
又曰明德馬后時上欲封諸舅外間白太后曰吾自念親<lb/>
屬皆無柱石之功俗語曰時無赭澆黄土<lb/>
又曰黄香字文疆京師号曰天下無雙江夏黄童<lb/>
又曰戴馮爲侍中京師語曰說不窮戴侍中<lb/>
續漢書曰皇甫規歸安定郷人有以貨買鴈門太守者亦<lb/>
還家書刺謁規規卧不迎有頃曰王符在門規驚遽而起<lb/>
屣履出迎時人爲之語曰徒見二千石不如一縫掖<lb/>
<pb n="KR3k0012_SBCK_495-5a"/>
又曰荀爽字慈明㓜而好學躭思經書慶弔不行徴命不<lb/>
應潁川爲之語曰荀氏八龍慈明無雙<lb/>
又曰陳蕃字仲舉諌桓帝曰鄙諺言盗不過五女門以貧<lb/>
家也今後宫之女豈不貧國乎<lb/>
又曰楊政字子行少好學京師語曰說經鏗鏗楊子行<lb/>
范曄後漢書曰井丹字太春通五經善談論京師語曰五<lb/>
經紛綸井太春<lb/>
又曰李固遺黄瓊書曰自生人以來平代少而亂俗多必<lb/>
待堯舜之君此爲治終無時矣常聞語曰嶢嶢者易缺皦<lb/>
皦者易汙陽春之曲和者必寡<lb/>
謝承後漢書曰宋弘宴見上令主坐屏風後上謂弘曰諺<lb/>
言貴易交冨易妻人情乎弘曰臣聞貧賤之知不可忘糟<lb/>
糠之妻不下堂上顧謂主曰事不諧矣<lb/>
<pb n="KR3k0012_SBCK_495-5b"/>
又曰許愼字叔重性淳篤少愽學經籍馬融常推敬之時<lb/>
人爲之語曰五經無雙許叔重<lb/>
又曰馬后履行節儉事從簡約馬廖慮以美業難終上䟽<lb/>
長樂宫以勸成德政長安語曰城中好髙髺四方且一尺<lb/>
城中好廣眉四方畫半額城中好大䄂四方全疋帛斯言<lb/>
如戯有切事實<lb/>
又曰胡廣字伯始一爲司空再作司徒三在太尉京師諺<lb/>
曰萬事不理詣胡伯始<lb/>
袁山松後漢書曰桓帝時京師稱曰李元禮巖巖如玉山<lb/>
陳仲舉軒軒如千里驥<lb/>
又曰桓帝時南陽語曰朱公叔肅肅如松栢下風<lb/>
又曰公沙穆有六子時人號曰公沙六龍天下無雙<lb/>
蜀志曰馬良字季常襄陽冝城人兄弟五人並有才名郷<lb/>
<pb n="KR3k0012_SBCK_495-6a"/>
里爲之諺曰馬氏五常白眉㝡良良眉中有白毛故以稱<lb/>
之<lb/>
晉書曰歐陽建字堅石丗爲兾方碩族雅有理思才藻美<lb/>
贍擅名北州人爲之語曰渤海赫赫歐陽堅石<lb/>
又曰王珉字季琰少有才藝善行書名出其兄時人爲之<lb/>
語曰法護非不佳僧珎難爲兄僧珎珉小字也<lb/>
又曰石苞字仲容渤海南皮人也雅曠有智局容儀偉麗<lb/>
不脩小節故時人爲之語曰石仲容姣無雙<lb/>
又曰衛玠瑯邪王澄有髙名少所推服每聞玠言輙歎息<lb/>
絶倒故時人爲之語曰衛玠談道乎子絶倒<lb/>
又曰阮瞻見司徒王戎戎問曰聖人貴名教老莊明自然<lb/>
其旨同異瞻曰將無同戎咨嗟良乆　即命辟之時人謂<lb/>
之三語掾<lb/>
<pb n="KR3k0012_SBCK_495-6b"/>
又曰劉惔字真長沛國相人也祖宏字終嘏光禄勲宏兄<lb/>
粹字純嘏侍中弟潢字冲嘏吏部尚書並有名中朝時人<lb/>
語曰洛中雅雅有三嘏<lb/>
又曰劉與字慶孫俊㓪有才局與琨並尚書郎弈之甥名<lb/>
著當時京師爲之語曰洛中弈弈慶孫越石<lb/>
又曰裴秀少好學有風操時人語曰後進領䄂有裴秀<lb/>
又曰荀闓字道明亦有名稱京都爲之語曰洛中英英荀<lb/>
道明<lb/>
又曰羊祜傳曰王衍甞詣祜陳事辭甚俊辯祜不然之衍<lb/>
拂衣而起祜顧謂賔客曰王夷甫方以盛名處大位然敗<lb/>
俗傷化必此人也步闡之役祜以軍法將斬王戎故戎衍<lb/>
並憾之每言論多毁祜時人爲之語曰二王當國羊公無<lb/>
德<lb/>
<pb n="KR3k0012_SBCK_495-7a"/>
又曰趙王偷傳云張林等諸黨皆登卿將並列大封其餘<lb/>
同謀者咸超階越次不可勝紀至於奴卒厮役亦加以爵<lb/>
位每朝㑹貂蟬盈坐時爲之諺曰貂不足狗尾續<lb/>
又曰王坦之字文度弱冠與郄超俱有重名時人爲之語<lb/>
曰盛德絶倫郄嘉賔江東獨步王文度嘉賔超小字也<lb/>
魏書曰夏侯淵爲將赴急疾常出敵不意故軍中語曰典<lb/>
軍校尉夏侯淵三日五百六十千<lb/>
魏略曰韓曁韓宣爲大鴻臚稱職語曰大鴻臚小鴻臚前<lb/>
後履行相曷如<lb/>
又曰賈洪字叔業好學有材特精於春秋左傳與馮翊敬<lb/>
危材學最髙故衆人爲之語曰州中曄曄賈叔業辯論洶<lb/>
洶敬丈通<lb/>
又曰成都王穎伐長沙王乂募免奴爲軍自稱四部司馬<lb/>
<pb n="KR3k0012_SBCK_495-7b"/>
市郭人素謬語奴爲尚故里語曰三部司馬階下兵四部<lb/>
司馬尚長明欲知太平湏石鼈鳴<lb/>
又曰太祖使盧洪趙逹撫軍主刺舉軍中語曰不畏曹公<lb/>
但畏盧洪曹公尚可趙逹殺我<lb/>
晉中興書曰禇齊字季野桓彛目之季野皮裏陽秋<lb/>
又曰薜兼紀瞻閔鴻顧榮賀循同志友善号曰五儁<lb/>
又曰中宗渡江王導群從同心翼戴時人語曰王與馬共<lb/>
天下<lb/>
又曰杜預在内七年損益不可勝數朝野稱之号曰杜武<lb/>
庫言無所不有<lb/>
宋書曰顔竣字士遜爲吏部尚書賔客喧訴常懽笑荅之<lb/>
時人爲之語曰顔竣瞋而與人官謝莊笑而不與人官<lb/>
又曰髙祖壯士丁旿有氣力時人語曰勿跋扈付丁旿<lb/>
<pb n="KR3k0012_SBCK_495-8a"/>
又曰王玄謨御下少恩將士爲之語曰寧作年徒不逐玄<lb/>
謨<lb/>
齊書曰長沙威王晃代兄映爲寧朔將軍淮南宣成二郡<lb/>
太守𥘉沈攸之事起晃便弓馬多從武客燻赫都街時人<lb/>
爲之語曰煥煥蕭四繖<lb/>
崔鴻前秦録曰梁讜字伯言愽學有雋才與弟熈俱以文<lb/>
藻清麗見重一時時人爲之語曰關東堂堂二申兩房未<lb/>
若二梁瓌文綺章<lb/>
崔鴻前凉録曰辛攀字懷逺隴西狄道人父奭尚書郎兄<lb/>
鑒曠弟寳迅皆以才識知名秦雄爲之語曰五龍一門金<lb/>
友玉昆<lb/>
後魏書曰濟南王元彧與從兄安豐王中山王齊名時人<lb/>
爲之語曰三王楚楚盡琳瑯未若濟南備圎方<lb/>
<pb n="KR3k0012_SBCK_495-8b"/>
又曰靈太后幸左藏賜諸臣儀同陳留公李崇章武王融<lb/>
並以所負多㒹仆於地崇乃傷腰融至損脚時人爲人語<lb/>
曰陳留章武傷腰折股貪人敗類穢我明主矣<lb/>
又曰𥘉廣平人李波爲逋逃之藪公私咸患百姓爲之語<lb/>
曰李波小妹字雍容褰裙逐馬如卷蓬左射右射必疊雙<lb/>
婦女尚如此男子郍可逢刺史李安丗設方略誘波諸子<lb/>
姪三十餘人斬于鄴市<lb/>
又曰祖瑩與陳郡袁飜齊名秀出時人爲之語曰京師楚<lb/>
楚袁與祖洛中翩翩祖與袁<lb/>
又曰李謐字永和𥘉師事小學愽士孔璠數年之後璠還<lb/>
就謐請業同門生爲之語曰青青成藍藍謝青師何甞在<lb/>
明經<lb/>
陳書張種少恬静居處雅正不妄交遊傍無造請時人爲<lb/>
<pb n="KR3k0012_SBCK_495-9a"/>
之語曰宋稱敷演梁則卷充清處學尚種有其風<lb/>
隋書崔儦與頓丘李若俱見稱重時人爲之語曰京師灼<lb/>
灼崔儦李若齊亡歸郷里仕郡爲功曹<lb/>
又曰何妥少聦明時蘭陵蕭眘亦雋才住青陽巷妥住白<lb/>
楊頭時人爲之語曰丗有兩儁白楊何妥青陽蕭眘其見<lb/>
美如此<lb/>
太平御覽卷第四百九十五<lb/>
<pb n="KR3k0012_SBCK_495-9b"/>
</p>
<p>
</p>
  </div>
</body>
</text>
</TEI>
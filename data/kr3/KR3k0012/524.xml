<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_524-1a"/>
太平御覽卷第五百二十四<lb/>
禮儀部三<lb/>
　　　　　祭禮上<lb/>
毛詩召南曰采蘋大夫妻能循法度也能循法度則可以<lb/>
承先祖供祭祀也于以采蘋南澗之濵于以采藻于彼行<lb/>
潦<hi>蘋大萍也澗崖也藻聚藻也行潦流潦也</hi>
又小雅天保曰吉蠲爲饎是用孝享<hi>吉善蠲絜也饎酒食也享獻也箋云謂將</hi>
<hi>祭祀也</hi>禴祠烝甞于公先王<hi>春曰祠夏曰禴秋曰甞冬曰烝公事也箋云公謂后稷也</hi>
君曰卜爾萬壽無疆<hi>君先君也尸所以象神卜子也箋云君曰卜爾者尸嘏主人傳神辭也</hi>
又小雅吉日曰吉日維戊旣伯旣禱<hi>維戊順類乗壯也伯馬祖也重物慎微將</hi>
<hi>用馬力必先爲之禱其祖禱獲也箋云戊剛日也故乗壯爲順類也</hi>
又小雅大田曰來方禋祀以其騂黒與其黍稷以享以祀<lb/>
以介景福<hi>騂牛也黒羊豕也箋云成王之來則又禋祀四方之神祈報焉陽祀用騂牲隂祀用牲</hi>
<pb n="KR3k0012_SBCK_524-1b"/>
又小雅楚茨曰濟濟蹌蹌絜爾牛羊以往烝甞或剥或亨<lb/>
或肆或將<hi>濟濟蹌蹌言有容也亨餁之也肆陳將齊也或陳于皮或齊其肉箋云有容言威儀敬慎也冬</hi>
<hi>祭曰烝秋祭曰甞祀之禮各有其事有解剥其皮者有煑熟之者有肆其骨體於爼者或奉持而進之者</hi>
祝祭于祊祀事孔明<hi>祊門内也箋云孔甚也明狄備也契也孝子不知神之所在故使祝博求</hi>
<hi>之平生門内之旁待賔客之處祀禮於是甚明</hi>
又小雅信南山曰祭以清酒從以騂壯享于祖考<hi>咸尚赤曰騂箋</hi>
<hi>云清謂玄酒也酒欝鬯五齊三酒也祭之禮先以欎鬯降神然後迎生享于祖考納考時</hi>執其鸞刀以<lb/>
啓其毛取其血膋<hi>鸞刀乃有鸞者言割中節也箋云毛以告純人膋脂膏也血以告殺膋以升臭</hi>
<hi>合之黍稷實之於蕭合馨香也</hi>
是烝是享苾苾芬芬祀事孔明<lb/>
又生民曰生民尊祖也后稷生於姜嫄文武之功起於后<lb/>
稷故推以配天焉厥𥘉生民時維姜嫄生民如何克禋克<lb/>
祀以拂無子<hi>克能也弗之言祓也姜嫄之生后稷如何乎乃禋祀上帝於郊禖以祓除其無子之疾而</hi>
<pb n="KR3k0012_SBCK_524-2a"/>
<hi>得其福也</hi>履帝武敏歆攸介攸止載震載肅載生載育<hi>祀郊之時有</hi>
<hi>大神之迹姜嫄履其拇指生子而飬之長名曰弃也</hi>
又清廟曰清廟祀文王也周公旣成雒邑朝諸侯率以祀<lb/>
文王焉<hi>清廟者祭有清明之起德者之宫也謂祭文王</hi>
又清廟烈文曰烈文成王即政諸侯助祭也<hi>新王即政必以朝享之禮</hi>
<hi>祭於祖考告嗣位也</hi>烈文辟公錫兹祉福惠我無疆子孫保之<hi>烈光也文</hi>
<hi>王錫之也</hi>
又臣工曰振鷺二王之後來助祭也<hi>二王殷夏也其後祀也宋也</hi>振鷺<lb/>
于飛于彼西雍我客戾止亦有斯容<hi>箋云白馬於西雍之澤言所集得其處也</hi>
<hi>興者喻祀宋之君有㓗白之徳來助祭周之廟得禮之冝</hi>
又臣工潜曰潜季冬薦魚春獻鮪也猗與<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮潜有多魚<lb/>
有鱣有鮪鰷鱨鰋鯉<hi>猗與欽美之言<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮歧周二水也潜撡也</hi>以享以祀以介<lb/>
景福<hi>介助也景大也</hi>
<pb n="KR3k0012_SBCK_524-2b"/>
尚書舜典曰望于山川徧于羣神孔安國傳曰謂在逺者<lb/>
望祭之也羣神丘陵墳衍之屬<lb/>
又說命曰黷于祭祀時謂弗欽孔安國傳曰祭不欲數數<lb/>
則黷黷則不敬也<lb/>
又洛誥曰祀于新邑咸秩無文孔安國傳曰以祀典祀于<lb/>
新邑皆次秩不在禮文者而禮之<lb/>
又多士曰罔弗明徳䘏祀孔安國傳曰自帝乙以上無不<lb/>
顯用有徳憂念齊敬奉其祭祀言能保宗廟社稷也<lb/>
尚書大傳周傳曰祭之爲言察也察者至也至者人事也<lb/>
人事至然後祭祭者薦也薦之爲言在也在也者在其道<lb/>
也<hi>禮志曰君子生則敬養死則敬饗也</hi>
又五行傳曰簡宗廟不禱祠廢祭祀逆天時則水不潤下<lb/>
<hi>君行此四者爲逆天此宫之政北爲水故源流竭絶是水不潤下也</hi>
<pb n="KR3k0012_SBCK_524-3a"/>
<pb n="KR3k0012_SBCK_524-4a"/>
亦如之<lb/>
又天官上獸人曰凡祭祀喪紀賔客共其死獸生獸<hi>共其㒵者</hi>
凡獸入于腊人<hi>當乾之也</hi>皮毛䈥角入于玉府<hi>給作器物</hi>
又天官上亨人曰祭祀共大羹鉶羮賔客亦如之<hi>大羹肉湆也鄭</hi>
<hi>司農云大羹不致五味也鉶羹加塩菜也</hi>
又地官上牧人曰牧人宰牧六牲而阜蕃其物以供祭祀<lb/>
之牲牷<hi>六牲謂牛馬羊豕犬雞</hi>凡陽祀用騂牲毛之隂祀用黝牲毛<lb/>
之望祀各以其方之色牲毛之<hi>毛純也陰祀祭六郊地及社禝也鄭司農云陽祀春</hi>
<hi>夏也黝讀爲幽幽黒也</hi>凡時祀必用牷物<hi>時祀四時所常祀謂山川以下至四方百物也</hi>凡<lb/>
外祭毀事用尨可也<hi>尨謂雜色不純毀謂疈辜毀除殃咎之属也</hi>凡祭祀共其<lb/>
犧牲以授充人繫之<hi>犧牲毛羽<折 t="33"/>具也授充人者當殊養之</hi>凡牲不繫者共<lb/>
奉之<hi>謂非時而祭祀者</hi>
又地官上曰牛人掌養國之公牛以待國之政令凡祭祀<lb/>
<pb n="KR3k0012_SBCK_524-4b"/>
供其享牛求牛以授職人而蒭之<hi>鄭司農云享牛前祭一日之牛求牛禱於鬼神</hi>
<hi>祈福之牛也玄謂献神之牛謂所以登者</hi>凡祭祀供其牛牲之牙與其盆簝以<lb/>
待事<hi>牙謂福衡之屬盆簝皆器名</hi>
又地官下閭師曰凡庶民不畜者祭無牲不耕者祭無盛<lb/>
矣<lb/>
又春官上太宗伯曰太宗伯之職掌建邦之天神人鬼地<lb/>
祇之禮以佐王建保邦國<hi>建立也立天神人鬼地祇之禮者謂祀之祭之享之之禮吉禮</hi>
<hi>是也自吉禮於上汝以立安邦國者牙以相成明尊鬼神重人事</hi>以禋祀祀昊天上帝以<lb/>
實柴祀日月星辰以楢燎祀司中司命風師雨師<hi>禋之言煙也周</hi>
<hi>人尚臭煙氣之臭聞者也楢積也詩曰芃芃棫樸薪之楢之三祀皆積柴實牲體焉或有玉帛燔柴而升煙所以報</hi>
<hi>陽也</hi>以血祭祭社稷五祀五嶽以理沉祭山林川澤以疈辜<lb/>
祭四方百物<hi>不言祭地此皆地祇祭地可知也隂祀自血起貴氣臭也社稷土穀之神也有徳者配食</hi>
凡祭祀大神享大鬼享祭大祇帥執事而卜日宿視滌濯<lb/>
<pb n="KR3k0012_SBCK_524-5a"/>
涖玉鬯省牲鑊奉玉齊詔大號治其大禮詔相王之大禮<lb/>
<hi>執事諸有事於祭者也宿申式也滌濯漑祭器也</hi>若王不與祭祀則攝位<hi>王有故代行其</hi>
<hi>祭事</hi>凡大祭祠王后不與則攝而薦豆籩徹<hi>薦徹豆籩后之事</hi>國有<lb/>
大故則旅上帝及四望王大封則先告后土乃頒祀于邦<lb/>
國都家郷邑<hi>頒讀爲班班其所當祀及其禮也都家郷邑謂王子弟及公卿大夫所食采地也</hi>
又春官下太祝曰太祝掌六祝之辭太師冝于社造于祖<lb/>
<hi>馬融傳曰爾雅曰起大事動大衆必先有事於社也</hi>設軍社類上帝<hi>社者社主也類者以事類告祀</hi>
<hi>上啼</hi>國將有事於四望<hi>將行也四望日月星辰也</hi>及軍歸獻于社則前祝<lb/>
<hi>献於社主</hi>
又春官曰家宗人掌家祭祀之禮凡祭祀致福<hi>大夫采地之所祀與</hi>
<hi>都同若先王之子孫亦有祖廟</hi>
禮記月令曰孟春之月其祖户祭先脾<hi>春陽氣出祀之於户内陽也祀之先</hi>
<hi>祭脾者爲春陽中於藏直脾爲尊也</hi>仲春之月天子獻羔開冰先薦寢廟<hi>獻羔</hi>
<pb n="KR3k0012_SBCK_524-5b"/>
<hi>謂献司寒也祭司寒而出冰薦於宗廟乃後賦之</hi>上丁命樂正習舞釋菜<hi>將舞必釋菜於</hi>
<hi>先師以禮之</hi>天子乃率三公九卿諸侯大夫親徃視之<hi>順時逹物</hi>中<lb/>
丁又命樂正入學習樂是月也祠不用犧牲用珪璧更皮<lb/>
幣又月令曰孟夏之月共祀竈祭先肺<hi>夏陽氣盛熱於外祀之於竈從熱類也祀</hi>
<hi>之先肺者陽位在上肺亦在上肺爲尊也</hi>
又月令仲夏曰祀皇地祇於方丘<hi>夏至之日祀皇地祇於方丘以髙祖神堯皇帝</hi>
<hi>配坐以岳瀆等神從祀</hi>
又月令仲夏曰命有司祭先牧<hi>謂仲夏祭先牧於大澤用剛日</hi>
又月令季夏曰其祀中霤祭先心<hi>中霤猶中室也祭中霤之禮爲俎先進心</hi>是<lb/>
月也祀黄帝於南郊<hi>謂季夏土德王日則祀黄帝合樞紐於南郊以軒轅配坐以后土鎮星從</hi>
<hi>祀也</hi>
又月令曰孟秋其祀門祭先肝<hi>秋隂氣出祀之於門外隂也祭先肝者秋爲隂中於</hi>
<hi>藏值肝凡祀門爲爼先進肝也</hi>
<pb n="KR3k0012_SBCK_524-6a"/>
又月令曰孟冬其祀行祭先腎<hi>冬隂氣盛寒於外祀之於行從辟除之類行謂道也</hi>
<hi>祭先腎者隂位在下賢亦在下凡祀行爲爼先進腎</hi>
又月令孟冬日祀神州地祇於北郊<hi>謂立冬日祭神州地祇於北郊太宗文武</hi>
<hi>聖皇帝配坐</hi>是月也命有司祭司寒<hi>謂孟冬祭司寒於北郊</hi>是月也命有<lb/>
司祭司中司命司人司禄<hi>謂立冬後亥日祀司禄等於國域西北</hi>
又月令仲冬日命有司祈祀四海大川名源淵澤井泉<hi>順其盛徳</hi>
<hi>之時祭也</hi>
又曲禮上曰臨祭不惰祭服弊則焚之祭器弊則埋之<lb/>
又曲禮下曰無田禄者不設祭器有田禄者先爲祭服君<lb/>
子雖貧不鬻祭器雖寒不衣祭服去國祭器不踰境大夫寓<lb/>
祭器於大夫士寓祭器於士<lb/>
又曲禮下曰天子祭天地祭四方祭山川祭五祀歳徧諸<lb/>
侯方祀祭山川祭五祀歳徧大夫祭五祀歳徧士祭其先<lb/>
<pb n="KR3k0012_SBCK_524-6b"/>
<hi>祭四方謂祭五官之神於四郊也勾芒在東祝融在南蓐收在西玄冥在北詩云來方禋祀者各祭其方之官而巳</hi>
<hi>矣五祀謂竈中霤門行厲也此蓋殷時制也祭法天子立七祀諸侯立五祀大夫立三祀士立二祀謂周也</hi>凡<lb/>
祭有其廢之莫敢舉也有其舉之莫敢廢也<hi>爲其瀆神也廢舉謂若殷廢農</hi>
<hi>祀弃後不服廢弃祀農也</hi>非所祭而祭之名曰淫祀淫祀無福支子不<lb/>
祭祭必告於宗子<hi>不敢自專</hi>
凢祭宗廟之禮牛曰一元大武豕曰剛鬛豚曰肥腯羊曰<lb/>
柔毛雞曰翰音犬曰羮獻雉曰䟽趾兎曰明視脯曰尹祭<lb/>
槀魚曰啇祭鮮魚曰脡祭水曰清滌酒曰清酌黍曰薌合<lb/>
梁曰薌萁稷曰明粢稻曰嘉𬞞韭曰豐夲鹽曰醎醝玉曰<lb/>
嘉玉弊曰量弊<hi>號牲物者兾於人用也元頭也武迹也腯肥也春秋傳曰博碩肥腯充皃也尹正也</hi>
<hi>啇猶量也歴直也萁辭也嘉善也稲苽𬞞之属也豐茂也大醎曰醝今河東云弊帛也</hi>
又曲禮曰大饗不問卜<hi>祭五帝於明堂莫適卜也</hi>不饒冨<hi>冨之言備也備而巳勿多</hi>
<hi>於禮</hi>
<pb n="KR3k0012_SBCK_524-7a"/>
<pb n="KR3k0012_SBCK_524-8a"/>
又曰季氏祭逮闇而祭日不足継之以燭雖有強力之容<lb/>
肅敬之心皆倦怠矣有司跛倚以臨祭其爲不敬大矣他<lb/>
日祭子路與室事交乎户堂事交乎階質明而始行事晏<lb/>
朝而退孔子聞之曰誰謂由也不知禮乎<lb/>
又大傳曰牧之野武王之事也旣事而退柴於帝祈於社<lb/>
設奠於牧室<hi>柴尊告云地及先祖也</hi>遂率天下諸侯執豆籩駿奔走<lb/>
又祭法曰燔柴於㤗壇祭天也瘞埋於㤗折祭地也用騂<lb/>
犢<hi>壇折封土爲祭處也壇之言垣也垣明貌也折炤晢也必爲明之名尊神也地祀用黝牲與天俱用犢連言</hi>
<hi>耳</hi>埋少牢於㤗昭祭時也相近於坎壇祭寒暑也王宫祭<lb/>
日也夜明祭月也幽宗祭星也雩宗祭水旱也四坎壇祭<lb/>
四方也山林川谷丘陵能出雲爲風雨見恠物皆曰神有<lb/>
天下者祭百神諸侯在其地則祭之亡其地則不祭<hi>昭明也亦</hi>
<hi>謂壇也時四時也亦謂隂陽之神也埋之者隂陽出入於地中也凡此以下皆祭用少年</hi>
<pb n="KR3k0012_SBCK_524-8b"/>
又祭法曰聖王之制祭祀也法施於民則祀之以死勤事<lb/>
則祀之以勞定國則祀之能禦大菑則祀之能捍大患則<lb/>
祀之是故厲山氏之有天下也其子曰農能播植百榖夏<lb/>
之衰也周弃継之故祀以爲稷共工氏之霸九州也其子<lb/>
曰后土能平九州故祀以爲社帝嚳能序星辰以著衆堯<lb/>
能賞均刑法以義終舜勤衆事而野死鯀鄣洪水而殛死<lb/>
禹能脩鯀之功黄帝正名百物以明民共財顓頊能脩之契<lb/>
爲司徒而民成冥勤其官而水死湯以寛治民而除其虐<lb/>
文王以文治武王以武功去民之災此皆有功烈於民者<lb/>
也及夫日月星辰民所瞻仰也山林川谷丘陵民所取材<lb/>
用也非此族也不在祀典<lb/>
太平御覽卷第五百二十四<lb/>
</p>
<p>
</p>
  </div>
</body>
</text>
</TEI>
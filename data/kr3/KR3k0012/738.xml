<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_738-1a"/>
太平御覽卷第七百三十八<lb/>
　疾病部一<lb/>
　　　　　揔敘疾病上<lb/>
說文曰疾病也疹病加也疢熱病也癉勞病也疸黃病也<lb/>
痁入病也<lb/>
釋名曰疾病也客氣中人急疾也病並也與正氣並在膚<lb/>
體中也疹診也有結聚可得侯見也痛通也通在膚脉中<lb/>
也癢楊也其氣在皮中人摇發之揚出也<lb/>
爾雅曰痛瘏虺頽玄黃劬勞咎顇瘽瘉鰥戮癙癵㾖痒疷<lb/>
疵閔逐疚痗瘥痱<graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>瘵瘼癠病也<lb/>
方言曰南楚疾愈謂之差或謂之閒或謂之知通語也或<lb/>
謂之慧或謂之了或謂之瘳或謂之除殗<hi>於怯反</hi>殜<hi>音業</hi>㣲也<lb/>
晉楚之閒凡病不甚日殗殜<hi>郭曰半臥半起也</hi>凡病少愈而加劇<lb/>
<pb n="KR3k0012_SBCK_738-1b"/>
謂之不斟斟盆也或謂之何斟<hi>言雖小損無所益也</hi>瘼<hi>音莫</hi>復病也東<lb/>
濟海岱之閒曰瘼或曰癁泰曰瘎<hi>音閻或諶</hi>
周易無妄卦曰無妄之疾勿藥有喜也<lb/>
周禮天官下曰疾醫掌養萬民之疾病四時皆有癘疾春<lb/>
時有痟首疾夏時有痒疥疾秋時有瘧寒熱疾冬時有嗽<lb/>
上氣疾<lb/>
又曰醫師掌醫之政令凡邦之有疾病者有疕瘍者造焉<lb/>
則使醫分而治之<lb/>
禮記曲禮下曰君使士射不能則辭以疾曰某有負薪之<lb/>
憂<lb/>
又曰曾子寢疾病樂正子春坐於狀下<hi>鄭玄注子春曾參弟</hi>曾元曾<lb/>
申坐於足<hi>元申曾參之子</hi>童子隅坐而執燭童子曰華而睆大夫<lb/>
之簀與<hi>華畫也謂牀簀也說者以睆爲刮節月字或爲刮</hi>子春曰止<hi>以病困不可動</hi>曾子<lb/>
<pb n="KR3k0012_SBCK_738-2a"/>
聞之瞿然曰呼<hi>呼虚憊之聲也</hi>曰華而睆大夫之簀與曾子曰然<lb/>
斯季孫之賜也我未之能易也元起易簀曾元曰夫子之<lb/>
病革矣不可以變幸而至於旦請敬易之<hi>革急也變動也</hi>
又喪服大記曰疾病外内皆掃<hi>爲賔客將來問病也疾困曰病也</hi>君大夫<lb/>
徹懸士去琴瑟<hi>聲音動人病欲靜也</hi>寢東首于北牖下廢床徹䙝衣<lb/>
加新衣體一人男子不死于婦人之手婦人不死于男子<lb/>
之手<lb/>
又曰君於大夫疾三問之士疾一問之<lb/>
左傳成十五年曰晉侯疾病求醫于秦泰伯使醫緩爲之<lb/>
未至公夢疾爲二竪子曰彼良醫也懼傷我焉逃之其一<lb/>
曰居肓之上膏之下若我何醫至曰疾不可爲也在肓之<lb/>
上膏之下攻之不可達之不及藥不至焉不可爲也公曰<lb/>
良醫也厚爲之禮而歸之<lb/>
<pb n="KR3k0012_SBCK_738-2b"/>
又昭上曰晉侯有疾鄭伯使公孫僑如晉聘且問病叔向<lb/>
問焉曰寡君之疾病卜人曰實沉臺駘爲祟史莫之知敢<lb/>
問此何神也子産曰若君身則亦出入飲食哀樂之事也<lb/>
山川星辰之神又何爲焉<hi>言實沉臺駘不爲君疾</hi>僑聞之君子有四<lb/>
時朝以聽政晝以訪問夕以脩令夜以安身於是節宣其<lb/>
氣勿使有所壅閉湫<hi>子小切</hi>小底以露其體<hi>湫集底帶也露羸也一之則血</hi>
<hi>氣集滯面體羸露</hi>今無乃一之則切生疾矣<lb/>
又昭上曰晉侯有疾求醫於秦泰伯使醫和視之曰疾不<lb/>
可爲也是謂近女室疾如蠱<hi>蠱惑也</hi>非鬼非食惑以喪志<hi>惑女</hi>
<hi>色而失志</hi>良臣將死天命不祐<hi>良臣不<折 t="33"/>君過故將死而天不祐</hi>公曰女不可<lb/>
近乎對曰節之天有六氣降生五味發爲五色徵爲五聲<lb/>
淫生六疾<hi>事具醫門</hi>
又昭二曰鄭子産聘于晉韓宣子曰寡君寢疾今夢黄熊<lb/>
<pb n="KR3k0012_SBCK_738-3a"/>
<hi>奴才反</hi>入于寢門其何厲鬼也對曰堯殛鯀于羽山其神化<lb/>
爲黄熊以入于羽淵實爲夏郊三代祀之晉爲盟主其或<lb/>
未之祀乎韓子祀夏郊晉侯有閒<lb/>
春秋穀梁傳曰季孫行父秃晉郄克跛孫良父眇曹公子<lb/>
手僂同聘于齊齊使秃者御秃者跛者御跛者眇者御眇<lb/>
者僂者御僂者蕭同叔子處臺而笑之客不恱相立胥閭<lb/>
而語移日不解齊有知者曰齊患必自此始也<hi>麋俗胥閭門名也御</hi>
<hi>迎也</hi>
春秋公羊傳曰衛縶不立惡疾也<hi>何休解曰惡疾聾盲之屬</hi>
國語魯語曰子叔聲伯如晉郄犨欲與之邑弗受<hi>郄犨晉卿苦成</hi>
<hi>叔也</hi>歸鮑國謂之曰子何以辭苦成叔之邑對曰吾聞之不<lb/>
厚其棟不能任重重莫若國棟莫若德夫苦成叔欲任兩<lb/>
國而無大德亡無日矣譬之如疾余懼易焉<hi>疾疫厲病</hi>
<pb n="KR3k0012_SBCK_738-3b"/>
論語曰曾子有疾召門弟子曰啓予足啓予手<hi>啓開也曾以爲孝子</hi>
<hi>受體於父母當完全之今疾或死故使弟子開衾而視之</hi>
史記曰陳<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>適秦秦惠王曰子去寡人之楚亦思寡人不<lb/>
陳<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>對曰聞夫越人莊舄乎王曰不聞曰越人莊舄化楚<lb/>
執珪有頃而病爲越聲楚王曰舄故越之鄙細人也今仕<lb/>
楚執珪貴極矣亦思越不對曰凡人思故在其病也彼思<lb/>
越則越聲不思越則且楚聲使人往聽之猶尚越聲也今<lb/>
臣雖弃逐之楚豈能無秦聲哉<lb/>
又曰留侯多疾即導引不食穀<hi>漢書曰服辟榖藥靜居行氣也</hi>
漢書曰王章爲諸生學長安獨與妻居章病無被臥牛衣<lb/>
中與妻決涕泣其妻呵怒之曰仲卿京師尊貴在朝廷人<lb/>
誰踰仲卿者今病困不自激卬<hi>如淳曰激厲抗揚之意也</hi>乃返涕泣何<lb/>
鄙也<lb/>
<pb n="KR3k0012_SBCK_738-4a"/>
又曰朱雲年七十餘終於家病不呼醫飲藥遺言以身服<lb/>
歛棺周於身土周於椁<lb/>
魏志曰太傅鍾繇有膝疾時華歆亦以高年疾病朝見皆<lb/>
使虎賁轝上殿就坐後三公疾常以爲故事<lb/>
吳志曰吕蒙獲關羽封爵未下㑹疾發權時在公安延置<lb/>
内殿所以治護者萬方募邦内有能愈蒙疾者賜千金恐<lb/>
其勞動常穿鑿壁瞻之見其小能下食則喜顧左右言笑<lb/>
不然則咄嗟夜不能寐病中瘳爲下赦令群臣畢賀後更<lb/>
增篤權自臨視命道士於星辰下爲之請命<lb/>
晉書曰王戎先有吐疾居喪增甚帝遣醫療之并賜藥物<lb/>
又斷賔客<lb/>
晉書曰樂廣字彦輔嘗有親客乆闊不復來廣問其故荅<lb/>
曰前在坐蒙賜酒方欲飲見盃中有虵意甚惡之旣飲而<lb/>
<pb n="KR3k0012_SBCK_738-4b"/>
疾作時河南廳事壁上有角漆畫作虵廣意盃中虵卽角<lb/>
影也復置酒於前處謂客曰酒中復有所見不荅曰所見<lb/>
如初廣乃告其所以豁然意解沉痾頓愈<lb/>
又風俗通曰予之祖郴爲汲令以夏至日請主簿杜宣賜<lb/>
酒時北壁上有懸弓照於杯中某影如虵宣畏惡之然不<lb/>
敢不飲其日便得病云虵入腹郴召宣於故處設酒盃中<lb/>
有一虵因謂宣此乃壁上弓影耳非他恠宣意遂解甚夷<lb/>
懌<lb/>
又曰皇甫謐字士安因病服寒食散而性與之忤毎委頓<lb/>
不倫嘗悲恚叩刃欲自殺叔母諌而止謐嘗上䟽曰乆嬰<lb/>
篤疾軀半不仁右腳偏小十有九載又服寒食藥違錯節<lb/>
度辛苦茶毒于今七年隆冬裸袒食冰當暑煩悶加以咳<lb/>
逆或若温瘧或類傷寒浮氣流腫四支酸重於今困劣<lb/>
<pb n="KR3k0012_SBCK_738-5a"/>
宋書曰羊欣有病不服藥飲符水而已兼善醫術撰藥方<lb/>
數十卷<lb/>
沈休文宋書曰謝述有心虚疾性理時或乖謬除吳郡太<lb/>
守以疾不之官<lb/>
裴子野宋略曰殷景仁入居西州疾篤上爲之累息勑西<lb/>
州道上不得有車聲<lb/>
謝綽宋拾遺曰宋慤表曰臣昔貧賤時嘗疾病家人爲臣<lb/>
齊勤苦七日臣晝寢夢見一童子靑衣持縑廣數寸與臣<lb/>
臣問之用此何爲荅曰西王母符也可服之服符竟便覺<lb/>
一二日病差<lb/>
梁書曰范雲忽中疾居二日半召醫徐文伯視之伯曰緩<lb/>
之一月乃復欲速卽時愈止恐二年不復可救雲曰朝聞<lb/>
道夕死可矣而況二年文伯乃下火而壯焉重衣以覆之<lb/>
<pb n="KR3k0012_SBCK_738-5b"/>
有頃許汗流於背卽起二年果卒<lb/>
南史曰褚澄善醫術建元中爲吳郡太守百姓李道念以<lb/>
公事到郡澄見謂汝有重病荅曰舊有冷病至今五年衆<lb/>
醫不差澄爲侯謂曰汝病非冷非熱當是食白瀹雞子過<lb/>
多所致今取蒜一升煑服乃吐一物如升涎裹之動開看<lb/>
是雞雛羽翅瓜距具足能行走澄曰此未盡更服所餘藥<lb/>
又吐得如向者雞十三頭而病都差當時稱妙<lb/>
北史曰齊蘭陵王長恭有戰功帝忌之人謂辰恭勿預事<lb/>
長恭然其言未能退及江淮宼擾恐復爲將歎曰我去年<lb/>
面腫今何不發自是有疾不療<lb/>
後魏書曰李諧爲人短小六指因癭而舉頥因跛而後步<lb/>
因譽而徐言人言李諧善用三短<lb/>
北史曰周裴俠嘗遇疾沉頓士友憂之忽聞五鼓便即驚<lb/>
<pb n="KR3k0012_SBCK_738-6a"/>
起顧左右可向府耶所苦因此而廖晉公護聞之曰裴俠<lb/>
危篤若此而不應憂公因聞皷聲疾病遂愈此豈非天祐<lb/>
其勤恪也<lb/>
唐書曰太宗謂侍臣曰治國與養病無異也病人覺愈彌<lb/>
須將護若有觸犯必至殞命治國亦然天下稍安尢須兢<lb/>
愼若便驕逸必至喪敗<lb/>
又曰有患應病者問醫官蘇澄云自古無此方今吾所撰<lb/>
本草網羅天下藥物亦謂盡矣試將讀之應有所覺其人<lb/>
毎發一聲腹中輒應唯至一藥再三無聲過至他藥復應<lb/>
如初澄因爲處方以此藥爲主其病自除<lb/>
老子曰知不知上不知知病聖人不病以其病病夫唯病<lb/>
病是以不病<lb/>
莊子曰堯以天下讓許由許由不受又讓於子州支父子<lb/>
<pb n="KR3k0012_SBCK_738-6b"/>
州支父曰以我爲天子可也雖然我適有幽憂之病方且<lb/>
治之未暇治天下也<lb/>
又曰子來有病喘喘然將死其妻子環而泣之子黎往問<lb/>
之倚其戸與之語曰偉哉造化以女爲䑕肝乎以女爲蟲<lb/>
臂乎子來曰父母於子東西南北唯命之從陰陽於人不<lb/>
翅爲父母<hi>信陰陽制人甚於父母</hi>
又曰南榮趎曰里人有疾里人問之病者能言其病病者<lb/>
猶未病也若趎之問大道也譬猶飲藥以加病者也<hi>司馬彪曰</hi>
<hi>加增加也</hi>趎願聞衛生之經而已矣<hi>衛生謂衛護其生全性命</hi>
列子曰龍叔謂文摯曰子之術微矣吾有疾病子能已乎<lb/>
文摯曰唯命所聽然先言子所病之證龍叔曰吾鄕譽不<lb/>
以爲榮國毁不以爲辱得而弗喜失而弗憂視生如死視<lb/>
富如貧此奚疾哉奚方能巳之乎文摯乃命龍叔背明而<lb/>
<pb n="KR3k0012_SBCK_738-7a"/>
立文摯從後向明而望之旣而曰嘻吾見子之心矣方寸<lb/>
之地虚矣幾聖人也子心六孔流通一孔不達今以聖智<lb/>
爲病者或由此乎非吾淺術所能已也<lb/>
又曰秦人逢氏有子少而慧及壯而有迷罔之疾間歌以<lb/>
爲哭視白以爲黑響香以爲朽嘗甘以爲苦行非以爲是<lb/>
意之所之天地四方水火寒暑無不倒錯者焉列子曰鼻<lb/>
將窒者先覺燋朽體將僵者先亟犇佚心將迷者先識是<lb/>
非故物不至者則不反<lb/>
又曰宋陽里華子中年病忘朝取而夕忘夕與而朝忘在<lb/>
塗則忘行在室則忘坐不識先後不識今古魯有儒生自<lb/>
媒能治之華子之妻以居室之半請其方儒生曰吾試化<lb/>
其心變其慮庶幾其瘳乎於是試露之而求衣飢之而求<lb/>
食幽之而求明生欣然告其子曰疾可已也然吾方密傳<lb/>
<pb n="KR3k0012_SBCK_738-7b"/>
不以告人試屏左右獨與居室七日而積年之病一日都<lb/>
盡<lb/>
又曰楊朱之友曰季梁季梁得疾七日大漸其子環而泣<lb/>
之請謁醫季梁謂楊朱曰吾子不肖如此之甚汝奚不爲<lb/>
我歌以曉之其子曰不曉終謂三醫而季粱之疾自瘳<lb/>
墨子曰墨子病洗鼻問曰先生以鬼神爲明福善禍惡今<lb/>
先生聖人也何故病墨子曰病者多方有得之勞苦有得<lb/>
之寒暑今有百門而閇其一賊何處不入哉<lb/>
管子曰凡國都皆有養疾聾盲喑啞跛躄偏枯不能自生<lb/>
者上收而養之<lb/>
尹子曰與死者同病難爲良醫與亡國同道不可爲謀<lb/>
又曰人將疾也必先不甘魚肉之味<lb/>
韓子曰秦昭王有疾百姓買牛而家爲王禱<lb/>
<pb n="KR3k0012_SBCK_738-8a"/>
魏子曰待扁鵲乃治病終身不愈也用道術則無所不治<lb/>
也<lb/>
淮南子曰土地各以類生人是故山氣多男澤氣多女水<lb/>
氣多瘖風氣多聾林氣多瘧木氣多偃<hi>生子多有此疾</hi>岸下氣多<lb/>
尰<hi>濕氣所坐</hi>石氣多力險阻氣多癭暑氣多殘<hi>殘折不終</hi>寒氣多壽<lb/>
谷氣多痺丘氣多狂衍氣多仁<hi>下而平也</hi>陵氣多貪<hi>象陵積聚</hi>
春秋後語曰齊恒公六年越醫扁鵲過齊桓侯客待之入<lb/>
朝見曰君有疾在腠理不治將深<hi>腠理皮膚也</hi>桓侯曰寡人無<lb/>
疾扁鵲岀桓侯謂左右曰醫之好利欲以不病爲功後五<lb/>
日復見曰君疾在血脉後五日復見曰疾在腸胃後五日<lb/>
見桓侯而還走桓侯使人問其故曰疾在骨髓臣是以無<lb/>
請也桓侯遂卒<lb/>
戰國策曰扁鵲見秦武王示之病扁鵲請除之左右曰君<lb/>
<pb n="KR3k0012_SBCK_738-8b"/>
之病在耳之前目之下也除之使耳不聦目不明君以告<lb/>
扁鵲扁鵲怒而投其石曰君與智者謀之而與不智者敗<lb/>
之使秦政如此則一舉而亡國矣<lb/>
韓詩外傳曰人主之疾十有二發非有賢醫莫能治也何<lb/>
謂十二發曰痿蹶逆脹滿支隔肓煩喘痺風賢醫治之如<lb/>
何曰省事輕刑則痿不作無使小民飢寒則蹶不作無令<lb/>
財貨上流則逆不作無使倉廪積腐則脹不作無使府庫<lb/>
充實則滿不作無使群臣縱恣則支不作無使下情不上<lb/>
通則隔不作上材恤下則盲不作法令奉用則煩不作無<lb/>
使下怨則喘不作無使賢人伏匿則痺不作無使百姓歌<lb/>
吟誹謗則風不作夫重臣羣下者人主之心腹支體也心<lb/>
腹支體無患則人主無疾矣故非有賢醫莫能治也人主<lb/>
有此十二疾而不用賢醫則國非其國也<lb/>
<pb n="KR3k0012_SBCK_738-9a"/>
趙曄吳越春秋曰越王出石室召范蠡謂之曰吳王疾病<lb/>
三月不愈孤聞人臣之道主疾臣憂且吳王遇孤恩澤甚<lb/>
厚恐疾之無瘳也唯先生卜焉范蠡曰今日日辰陰陽上<lb/>
下和親無相入者法曰天一救且何憂矣王不死明矣到<lb/>
已巳當有瘳也<lb/>
吕氏春秋曰齊王疾瘠使人之宋迎文摯摯視疾謂太子<lb/>
曰王疾可已雖然必殺摯非怒王則不可治怒而摯必死<lb/>
太子請之文摯期往而不至三齊王巳怒文摯至不解履<lb/>
登牀王重怒叱而起病乃巳生烹文摯<lb/>
物理論曰趙簡子有疾扁鵲診侯岀曰疾可治也而必殺<lb/>
醫焉以告太子太子保之扁鵲頻召不入入而著履登牀<lb/>
簡子大怒便以㦸追殺之扁鵲知簡子大怒則氣通血脉<lb/>
暢達也<lb/>
<pb n="KR3k0012_SBCK_738-9b"/>
</p>
<p>
太平御覽卷第七百三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_043-1a"/>
太平御覽卷第四十三<lb/>
　地部八<lb/>
　　　　　　　啇洛襄鄧淮蔡諸山<lb/>
　　白於山　啇山　玄扈山　望楚山<lb/>
　　石梁山　薤山　峴山　白馬塞山<lb/>
　　髙車山　桐栢山　武當山　大狐山<lb/>
　　石魚山　苦菜山　大洪山　赤岸山<lb/>
　　莫耶山　雲母山　濠塘山　九闘山<lb/>
　　塗山　八公山　蔡山　玉鏡山<lb/>
　　睆山　雞籠山　梁山　都梁山<lb/>
　　斗山　臺子山　長圍山<lb/>
　　　　　　白於山<lb/>
水經曰白於山今名女郎山上多松栢下多櫟檀其獸多<lb/>
<pb n="KR3k0012_SBCK_043-1b"/>
㸲<hi>音昨</hi>牛䍫羊鳥多白鴞洛水出于其陽東注于涇也<lb/>
又云洛水源出縣北白於山<lb/>
又曰漢水女郎山山上有女郎冢逺望山墳崔嵬狀髙及<lb/>
即其所裁有墳形山上直路下岀不生草木世人謂之女<lb/>
郎道下有女郎廟及擣衣石言張魯女也<lb/>
　　　　　啇山<lb/>
盛弘之荆州記曰上洛有啇山班孟堅西都賦所謂啇洛<lb/>
縁其隅髙士傳謂地肺即此也<lb/>
晉書曰董景道少好學千里追略不與人交通永平中知<lb/>
天下將亂隱啇洛山衣木皮葉食樹果彈琴歌嘯以自娱<lb/>
至劉曜時徴拜常辭以壽終<lb/>
　　　　　玄扈山<lb/>
春秋合成圖曰黃帝遊玄扈上洛與大司馬容光左右輔<lb/>
<pb n="KR3k0012_SBCK_043-2a"/>
周昌等百二十人臨之有鳯衘圖以置帝前<hi>玄扈山在上洛縣北一百</hi>
<hi>里</hi>
　　　　　望楚山<lb/>
襄陽記曰望楚山有三名一名馬鞍山一名災山宋元嘉<lb/>
中武陵王駿爲刺史屢登之鄙其舊名望郢山因改爲望<lb/>
楚山後遂龍飛是孝武望之處時人號爲鳯嶺髙處有三<lb/>
墱即劉弘山簡九日宴賞之所也<lb/>
　　　　　石梁山<lb/>
襄陽記曰襄州石梁山山起白雲則雨黃雲則風黒雲則<lb/>
蠻多病<lb/>
　　　　　薤山<lb/>
襄陽記曰襄陽縣薤山山上有竹三年生一笋笋成竹死<lb/>
代謝如春秋焉<lb/>
<pb n="KR3k0012_SBCK_043-2b"/>
　　　　　峴山<lb/>
十道志曰羊祐常與從事鄒潤甫共登峴山垂泣曰自有<lb/>
宇宙便有此山由來賢逹勝士登此逺望如我與卿者多<lb/>
矣皆湮滅無聞不可得知念此使人悲傷我百年後魂魄<lb/>
猶當此山也潤甫對曰公德冠四海道嗣前哲令聞令望<lb/>
當與此山俱傳若湛軰乃當如公語耳後以州人思暮遂<lb/>
立羊公廟并碑於此山<lb/>
　　　　　白馬塞山<lb/>
盛弘之荆州記曰孟達爲新城太守登白馬塞山而歎曰<lb/>
劉封申眈據金城千里而不能守豈丈夫也爲上渚吟方土<lb/>
今猶傳此聲韻憤激其哀思之音乎遊者云重山疊鄣事<lb/>
亦信然也<lb/>
　　　　　髙車山<lb/>
<pb n="KR3k0012_SBCK_043-3a"/>
髙士傳曰髙車山上有四皓碑及祠皆漢惠帝所立也漢<lb/>
髙后使張良詣南山迎四皓之處因名髙車山也<lb/>
　　　　　桐栢山<lb/>
河圖括地象曰桐栢山爲地穴上爲維星<lb/>
荆州圖副曰桐栢山禹貢所謂導淮自桐栢者也其山則<lb/>
雲峯秀峙林惟椅栢潜潤吐霤伏流數里<lb/>
　　　　　武當山<lb/>
山記曰武當山區域周廻四五百里中央有一峯名曰叅<lb/>
嶺髙二十餘里望之秀絶出於雲表清朗之日然後見峯<lb/>
一月之間不見四五輕霄盖于上白雲帶其前旦必西行<lb/>
夕而東返常謂之朝山盖以衆山朝揖之主也<lb/>
又南雍州記曰武當山有石門石室相承云尹喜所棲之<lb/>
地又隂君内傳云君字長生入武當山昇仙是也<lb/>
<pb n="KR3k0012_SBCK_043-3b"/>
又郭仲産南雍州記曰武當山廣三四百里山髙巄峻若<lb/>
博山香炉苕亭峻極于霄岀霧學道者常百數相継不絶<lb/>
若有於此山學者心有隆替輒爲百獸所逐<lb/>
山海經曰祭水源伏流三百餘里漢武帝遣殿上將軍戴<lb/>
生之此山採仙藥遂得道不返<lb/>
甄異傳曰歷陽謝允字道通年十五爲蘇峻賊軍王免所<lb/>
掠賣属東陽蔣鳯家嘗行山中見虎檻中狗竊念狗餓以<lb/>
飯飴之人檻方見虎攀木仰看允謂虎曰此檻木爲汝施<lb/>
而我幾死其中汝不殺我我放汝乃開檻出虎賊平之後<lb/>
允詣縣别良善烏程令張球不爲申理桎梏栲楚允夢見<lb/>
人曰此中易入難岀汝有慈心當救拯廻見一少年通身<lb/>
黃衣遥在柵外時進獄中與允言語獄吏知是異人由此<lb/>
不敢枉允蒙理還都西上武當山太尉庾公聞而愍之給<lb/>
<pb n="KR3k0012_SBCK_043-4a"/>
其粮資隨到襄陽見道士說吾師戴先生孟盛子非丗間<lb/>
人也勑若有西上欲見我者可將來得無是君允因隨去<lb/>
入武當山齋戒三日進見先生乃是昔日所夢人也問允<lb/>
復見黃童不因賜以神藥三丸服之便不飢渇無所思欲<lb/>
先生亦無常處時有祥雲紫氣䕃其上或聞芳香之氣徹<lb/>
於山谷<lb/>
　　　　　太狐山<lb/>
水經注曰大胡山在泚陽北如東三十餘里廣圎五六十<lb/>
里<lb/>
張衝賦曰都所謂天封大胡者也胡一作狐南陽圖注曰<lb/>
山有大石如狐<lb/>
　　　　　石魚山<lb/>
水經注曰石魚山本名立石山髙八十餘丈廣十里石色<lb/>
<pb n="KR3k0012_SBCK_043-4b"/>
黒而理若雲母開發一重輒有魚形鱗鰭首尾有若刻畫<lb/>
長數寸魚形備足燒之作魚膏腥因以名之<lb/>
　　　　　苦菜山<lb/>
郡國志曰苦菜山即黃城山也自葉至泚陽南北相毗連<lb/>
旦百里亦曰長城山即長沮桀溺耦耕處下有東流水即子<lb/>
路問津之所尸子云楚狂接輿耕於方城即此山也春秋<lb/>
曰方城以爲城是也<lb/>
　　　　　大洪山<lb/>
水經注曰蔡陽縣東南大洪山山在隋郡之西南竟陵之<lb/>
東北盤基所跨廣圎一百餘里峯曰懸鈎處衆阜之中爲<lb/>
諸嶺之秀山下有石門俠鄣層峻岩髙皆數百許仞入石<lb/>
門又得鍾乳穴穴上素崖壁立非人跡所及穴中多鍾乳<lb/>
凝膏下垂望齊冰雪微津細液滴瀝不斷幽穴潜逺行者<lb/>
<pb n="KR3k0012_SBCK_043-5a"/>
不窮其深而穴内常有風勢火無能以經乆故也隕水岀<lb/>
于其隕隂初流淺狹逺乃寛廣可以浮舟栰矣時人以隕<lb/>
水所導故亦謂之爲隕山<lb/>
　　　　　赤岸山<lb/>
南兖州記曰爪歩山東五里江有赤岸山南臨江中羅君<lb/>
章云赤岸若朝霞即此類也濤水自海入江衝激六七百<lb/>
里至此岸側其勢始衰郭景純江賦云鼔洪濤於赤岸<lb/>
　　　　　莫耶山<lb/>
壽春圖經曰莫耶山長老傳云古者於此山鑄莫耶劒因爲<lb/>
山名○史記賈誼吊屈原篇云莫耶爲鈍兮鈆刀爲銛注云<lb/>
莫耶呉大夫姓也〇王僧䖍呉郡地理志云呉人造劒二<lb/>
陽曰干將隂曰莫耶莫耶其妻名也○又淮南記云𪷟水<lb/>
合流千金塘源出縣西莫耶山是也<lb/>
<pb n="KR3k0012_SBCK_043-5b"/>
　　　　　雲母山<lb/>
壽春圖經曰雲母山一名濠上山在州東南四十里按神<lb/>
仙傳云彭祖服食雲母時人共傳採於此山今或有道者<lb/>
採取不巳<lb/>
　　　　　濠塘山<lb/>
壽春圖經曰濠塘山在縣南六十里有濠水岀焉古老所<lb/>
傳縁山泉灌濠成塘故以爲名山穴多岀鍾乳并有蝙蝠<lb/>
白艾色於穴中倒懸微帶紫色居人或有九月巳後二月<lb/>
巳前採取服之頗益壽<lb/>
　　　　　九鬪山<lb/>
壽春圖經曰九鬪山一謂隂陵山<lb/>
江表傳云項羽敗烏江取此山過漢遣灌嬰兵追羽至此<lb/>
一日九戰因名九鬪山今石猶有磨刀礪鏃之跡<lb/>
<pb n="KR3k0012_SBCK_043-6a"/>
　　　　　塗山<lb/>
應劭漢地理志曰禹娶塗山塗山有禹墟<lb/>
太康地記曰塗山古當塗國夏禹所娶也山西南又有禹<lb/>
村盖禹㑹諸侯於塗山在禹貢楊州之域今九江當塗縣<lb/>
有禹娶之地今邑界有當塗故城存焉即漢爲縣後廢<lb/>
郡國志曰平阿縣有當塗山淮水岀于荆山之左當塗之<lb/>
右奔流二山之間而楊濤北注也<lb/>
春秋左氏傳曰哀公七年諸大夫對孟孫曰禹合諸侯於<lb/>
塗山執玉帛者萬國杜預注曰塗山在壽春東北非也余<lb/>
案家語曰吴伐越至㑹稽獲骨焉其節專車吴子使使問<lb/>
孔子孔子曰丘聞之昔禹致群臣於㑹稽之山防風氏後<lb/>
至禹殺之其骨專車此爲大也盖丘明親丞聖旨録爲實<lb/>
證矣又案劉向說苑辯物王肅之叙孔子世孫孔鼂所出<lb/>
<pb n="KR3k0012_SBCK_043-6b"/>
先人書家語並岀此事故塗山有㑹稽之名考校群書及<lb/>
方土之目疑非此矣盖周穆之所㑹矣<lb/>
　　　　　八公山<lb/>
水經注曰壽春縣八公山山無樹木唯重阜耳山上有淮<lb/>
南王劉安廟劉安是漢髙帝之孫厲王長之長子也折節<lb/>
下士篤好儒學養方術之徒數千人多神仙祕法鴻寳之<lb/>
道忽有八公皆鬚眉皓素詣門希見門者曰吾王好長生<lb/>
今先生無住衰之術未敢聞八公咸變成童王甚敬之八<lb/>
士並能錬金化丹從有入無乃與安登山埋金於地白日<lb/>
昇天餘藥在器雞犬舐之者俱得上昇其所昇之處踐石<lb/>
皆䧟入焉故山即以八公爲目<lb/>
　　　　　蔡山<lb/>
懷寕圖經曰蔡山岀大龜尚書云九江納錫大龜即謂蔡<lb/>
<pb n="KR3k0012_SBCK_043-7a"/>
山也<lb/>
　　　　　玉鏡山<lb/>
懷寕圖曰玉鏡山在縣北萬歳郷界貞元二年從睆山東<lb/>
面忽然爆裂皎然如玉行路逺見如鏡懸焉其年刺史吕<lb/>
謂聞奏因山改萬歳爲玉鏡郷其山西隅連睆山東面<lb/>
　　　　　睆山<lb/>
漢書地理志曰睆山在灊山天柱峯相連其山三峯鼎峙<lb/>
疊嶂重巒拒雲槩日登渉無由山經云睆山東面有激水<lb/>
冬夏懸流狀如瀑布下有九井井有一石床可容百人其<lb/>
井莫知深淺若天時亢旱則殺一犬投其中即降雷雨犬<lb/>
亦流岀<lb/>
　　　　　鷄籠山<lb/>
歷陽圖經曰鷄籠山在縣西北淮南子云麻湖初陷之時<lb/>
<pb n="KR3k0012_SBCK_043-7b"/>
有一老母提鷄籠以登此山因化爲石今山有石狀如鷄<lb/>
籠因爲名也<lb/>
　　　　　梁山<lb/>
歷陽圖經曰梁山在縣南俯臨江水南之博望山〇宋書云<lb/>
孝武帝大明七年登梁山大閱水軍于中江是日有雀二<lb/>
集于華盖有司奏請改元爲神雀元年帝不許因立雙闕<lb/>
於梁山<lb/>
　　　　　都梁山<lb/>
盱眙圖經曰都梁山周廻三十里在縣南按廣志云都梁<lb/>
山生淮蘭草一名梁香草故以爲名在楚州西南二百九<lb/>
里<lb/>
又阮昇之記云都梁山通鍾離郡廣袤甚逺出桔梗芫花<lb/>
䓁藥〇伏滔北征記云有都梁香草因以爲名<lb/>
<pb n="KR3k0012_SBCK_043-8a"/>
又曰隋大業元年焬帝立宫在都梁東隣鬱西枕長淮南<lb/>
望岩峯北瞰城郭其中宮殿三重長廊周廻院之西又有<lb/>
七眼泉涌合爲一流於東泉上作流盃又於宫西南淮側<lb/>
造釣魚臺臨淮髙峯别造四望殿其側又有曲河以安龍<lb/>
舟大舸枕倚淮湄縈帶宫殿至十年爲孟讓賊於此置營<lb/>
遂廢<lb/>
　　　　　斗山<lb/>
盱眙圖經曰斗山周廻二十里在縣西南與都梁山相連<lb/>
枕淮水險峻名曰斗山<lb/>
　　　　　臺子山<lb/>
盱眙圖經曰臺子山周廻一十里在縣東一里案宋書云<lb/>
元嘉二十七年宋將臧質引兵下造弩臺以射城中因以<lb/>
爲名按臺子山在楚州西南是<lb/>
<pb n="KR3k0012_SBCK_043-8b"/>
　　　　　長圍山<lb/>
盱眙圖經曰長圍山周廻四里在縣北七里上置軍營將<lb/>
士一千人守捉至德二年節度使髙適置按宋書云元嘉<lb/>
二十七年宋文帝遣藏質拒魏太武帝遂於梁山築長圖<lb/>
城造浮橋絶水路即此山又改爲長圍山當在楚州西南<lb/>
一百八十里<lb/>
太平御覽卷第四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_746-1a"/>
太平御覽卷第七百四十六<lb/>
　工藝部三<lb/>
　　射下　御<lb/>
　　　　射下<lb/>
吕氏春秋曰射扚者欲其中小也射獸者欲其中大也物<lb/>
固不必可推<lb/>
又曰荆廷甞有白猨荆之善射者莫之能中荆王請養由<lb/>
基射之養由基矯弓操矢而徃發之則猨應矢而下<lb/>
白虎通曰天子所以親射何助陽氣逹萬物也春陽氣微<lb/>
弱恐物有窒塞不能自逹者天子射熊何示服猛逺巧侫<lb/>
也熊爲獸猛巧者也非但當服猛巧者示當服天下巧侫<lb/>
之臣也諸侯射麋何示逺迷惑人者也麋之言迷也大<lb/>
夫射虎豹何示服猛也士射鹿豕何示除害也各取德而<lb/>
<pb n="KR3k0012_SBCK_746-1b"/>
能服也大夫士射兩物何大夫士俱人臣隂數偶也侯者<lb/>
以布爲之何布者用人事之始也夲正則末正矣名之爲<lb/>
侯者何明諸侯有不朝者則當射之君子重同類不忍射<lb/>
之故畫獸射之射主何爲乎曰射義非一也夫射者執弓<lb/>
堅固心平體正然後中也二人争勝樂以養德也勝負俱<lb/>
降以崇禮譲故可以選士夫勝者發近而制逺選士所以<lb/>
助微抑強調和隂陽戒不虞也天子射百二十歩諸侯九<lb/>
十歩大夫七十歩士五十歩明尊者所服逺卑者所服近<lb/>
也<lb/>
列女傳曰晉平公使工爲弓三年乃成射不穿一札公怒<lb/>
將殺工其妻見公曰妾之夫造此弓亦以勞矣而不穿一<lb/>
札是君不能射也妾聞射之道左手如矩右手如附枝右<lb/>
手放發左手不知公以其言爲儀<hi>儀法</hi>而穿七札弓工立得<lb/>
<pb n="KR3k0012_SBCK_746-2a"/>
岀賜金三鎰<lb/>
英雄記曰袁術遣將紀靈率歩騎三萬攻劉備吕布遣人<lb/>
招備并請靈等饗飲謂靈曰布性不喜合鬪但喜解鬪耳<lb/>
乃令植㦸於營門彎弓曰諸君觀布射㦸小支中者當解<lb/>
兵不中留決鬪布一發中㦸支遂罷兵<lb/>
西京雜記曰茂陵人周楊夲瑯耶人善馴野雞以爲媒用<lb/>
以射雉毎三春之月苑障自翳用鮭<hi>古迷切</hi>矢以射之日連<lb/>
百數茂陵輕薄者化之皆以雜寳錯厠翳障輕騎妖服追<lb/>
隨於道路以爲歡娱楊死其子亦善其事董司馬<hi>賢也</hi>好之<lb/>
以爲上客<lb/>
典論曰文帝自叙曰少好弓馬逐禽輙十里射常岀百歩<lb/>
後獩㹮貢良弓燕代獻名馬於鄴西獵終日獲麞鹿九雉<lb/>
兎二十後尚書令荀彧問余曰聞君善左右射此實難能<lb/>
<pb n="KR3k0012_SBCK_746-2b"/>
余曰執事未覩凡埒有常徑的有定所雖矢發輙中非妙<lb/>
也若夫馳平原赴豐草逐狡獸截輕禽使弓不虚彎矢不<lb/>
虚發此乃妙耳<lb/>
山海經曰軒轅國在窮山之際不敢西射畏軒轅之丘故<lb/>
也<hi>言敬畏黄帝威靈故不敢向之射也</hi>
論衡曰養由基見寢石以爲虎射之飲羽案精誠所感不<lb/>
過入一寸耳今勇夫卒見寢石以手推之能令石有跡乎<lb/>
射經曰夫射者所以觀德也不能則辭之以疾懸孤之義<lb/>
在焉故曰和容爲上主皮爲次并之者又何加矣乃君子<lb/>
之所爭也雖欲勿用禮其捨諸乎<lb/>
王昶戲論曰禮記有投壷之宴論語稱博弈之賢兹三戯<lb/>
者君子末事不足爲也樗蒲彈碁旣不益人又國有禁皆<lb/>
不得爲也吾見坐圍碁而死近事非逺昔晉侯以投壷丧<lb/>
<pb n="KR3k0012_SBCK_746-3a"/>
宋公好博弈亡豈不哀哉諸戲中唯有射者男子之事在<lb/>
於六藝若欲戲唯得射而巳其餘不得爲也<lb/>
曹植樂府歌曰控弦破左的發矢摧月支仰手接飛猱俯<lb/>
身散馬蹄<lb/>
又曰鬪雞東郊道走馬長楸間驅馳未能半雙兔過我前<lb/>
攬弓挾鳴鏑長驅上南山左挽因右發一縱兩禽連餘巧<lb/>
未盡展仰手接飛鳶觀者咸稱善衆工歸我妍<lb/>
　　　　　御<lb/>
書曰若朽索之御六馬<lb/>
禮曰君將駕則㒒執䇿立於馬前<hi>監駕且爲馬行</hi>巳駕僕展軨<hi>展軨</hi>
<hi>具視</hi>效駕<hi>自巳/駕矣</hi>奮衣由右上取貳綏<hi>奮振去塵/也貳副也</hi>跪乗<hi>未敢立散也</hi>
執䇿分轡驅之五歩而立<hi>調成之也</hi>君岀就車則㒒并轡授綏<lb/>
<hi>車上㒒所主也</hi>左右攘辟<hi>謂羣臣陪位侍駕者也攘/却也或音古讓乎也</hi>車騎而騶至<lb/>
<pb n="KR3k0012_SBCK_746-3b"/>
于大門君撫㒒之手而顧命車右就車門閭溝渠必歩<hi>車右</hi>
<hi>勇力之士備制非常者君行則陪乗君式則下歩行也</hi>凡㒒人之禮必授人綏若㒒<lb/>
者降等則撫㒒之手不然則自下拘之<hi>撫小止之議也自下取之也㒒與巳</hi>
<hi>下拘之由㒒手同爵則不受</hi>
又曰魯莊公及宋人戰于乗丘懸奔父御卜國爲右馬驚<lb/>
敗績公墜左車授綏公曰未之卜也懸奔父曰他日不敗<lb/>
績而今敗績是無勇也遂死之圉人浴馬有流矢在白肉<lb/>
公曰非其罪也遂誄之<lb/>
周禮曰教國子以五馭<hi>一曰鳴和鑾二曰逐水曲三曰過表四曰儛交衢五曰逐禽在</hi>
論語曰子謂門弟子曰吾何執執御乎執射乎吾執御矣<lb/>
大戴禮曰善御馬者正衘勒齊轡䇿均馬力和馬心<lb/>
家語曰閔子騫爲費宰問政於孔子孔子曰以德以法夫<lb/>
德法者御民之具猶御馬之有銜勒也君子人也吏者轡<lb/>
<pb n="KR3k0012_SBCK_746-4a"/>
也刑者䇿也人君之政執其轡䇿而巳矣<lb/>
又曰子貢問治人於孔子孔子曰懔焉如與腐索御汗馬<lb/>
<hi>懔懼也汗突之馬也</hi>
國語曰䥫之戰簡子曰鄭人擊我吾伏弢<hi>他刀切弢弓文</hi>流血鼓<lb/>
音不衰今日之事莫我若也衛莊公爲右<hi>衛莊公奔晉趙簡子將納之爲</hi>
<hi>右也</hi>曰吾九登九下擊人盡殪今日之事莫我加也郵無正<lb/>
御曰吾兩鞅將絶吾能止之<hi>郵無正大夫王良也鞅引也</hi>今日之事我<lb/>
止之次也駕而乗材材<hi>横也</hi>兩鞅皆絶<lb/>
史記曰周穆王乗驊騮騄耳使造父爲御日行千里徃見<lb/>
西王母<lb/>
莊子曰東野稷以御見莊公進退中繩周旋中䂓莊公爲<lb/>
造父弗過也顔闔遇之入見曰稷之馬將敗公密而不應<lb/>
少焉果敗而反公曰子何以知之曰其馬力竭矣而猶求<lb/>
<pb n="KR3k0012_SBCK_746-4b"/>
焉故曰敗<lb/>
列子曰造父師曰秦豆氏造父之始從習御也執禮甚卑<lb/>
秦豆氏三年不吿造父執禮愈謹迺告之曰古語曰良弓<lb/>
之子必先爲箕良冶之子必先爲裘汝先觀吾趨趨如吾<lb/>
然後六轡可持六馬可御造父曰唯命所從秦豆氏乃立<lb/>
木爲塗僅可容足計步而置之履之而行趨走徃還無缺<lb/>
失也造父學之三日盡其巧秦豆歎曰子何敏也得之捷<lb/>
乎御者亦如此也曩汝行之於足應之於心推於御也齊<lb/>
楫乎轡銜之際急緩乎脣吻之和正度乎胷臆之中節節<lb/>
乎掌握之間内得於中心外合於馬志是故能進退履繩<lb/>
而旋曲中䂓取道致逺而氣力有餘誠得其術矣得之於<lb/>
銜應之於轡得之於轡應之於手得之於手應之於心則<lb/>
不以目視不以䇿驅心閑體正六轡不亂二十四蹄所投<lb/>
<pb n="KR3k0012_SBCK_746-5a"/>
無差迴旋進退莫不中節然後車輪之外可使無餘轍馬<lb/>
蹄之外可使無餘地未甞覺山谷之嶮原隰之夷視之一<lb/>
也吾術窮矣汝其識之<lb/>
管子曰造父善御者也善視其馬節其飲食量其馬力故<lb/>
能取逺道而馬不罷<hi>音疲</hi>明主猶造父也善治其民度量其<lb/>
力也<lb/>
孟子曰昔者趙簡子使王良與嬖奚乗終日而不獲一禽<lb/>
嬖奚反命曰天下之賤工也或以告王良良曰請復之強<lb/>
而後可一朝而獲十嬖奚反命曰天下之良工也<lb/>
韓子曰鈆陵卓子乗蒼龍桃文乗鈎錦在前錯錣<hi>丁括切</hi>在<lb/>
後馬欲進則鈎錦之欲退則錯錣貫之馬因旁岀造父過<lb/>
之而爲之泣<lb/>
孫卿子曰定公問於顔闔曰東野畢之御善乎對曰善則<lb/>
<pb n="KR3k0012_SBCK_746-5b"/>
善矣然甚將爲佚定公不說入謂左右曰君子固誣人乎<lb/>
三日而牧來謂之曰東野畢之馬佚兩驂引兩服入厩定<lb/>
公越席而起召顔闔曰子言東野畢其馬將佚不識何以<lb/>
知之對曰臣以政知之昔者舜巧於使民而造父巧於使<lb/>
馬舜不窮其民造父不窮其馬是以舜無佚民造父無佚<lb/>
馬今野畢之御上車執轡衘體正矣歩驟馳騁朝禮畢矣<lb/>
歷險致逺其力盡矣然而求馬不巳是以知之公曰善哉<lb/>
尸子曰夫馬者良工御之則和馴端正致逺道矣㒒人御<lb/>
之則遟奔毀車矣民者譬之馬也尭舜御之則天下端正<lb/>
桀紂御之則天下奔於歷山<lb/>
淮南子曰急轡數䇿者非千里之御也<lb/>
又曰御者非轡不行學御者不爲轡也<lb/>
又曰舟覆乃見善游馬奔乃見良御<hi>善游故覆舟不溺良御故馬奔車不敗故</hi>
<pb n="KR3k0012_SBCK_746-6a"/>
<hi>見之</hi>
又曰夫載重而馬羸雖造父不能以追急車輕而馬良雖<lb/>
中工可以致逺<lb/>
又曰良馬不待䇿錣<hi>丁刮切䇿端有鐵也</hi>而行駑馬雖兩錣之不能<lb/>
進爲此不用䇿錣而御則愚矣<lb/>
又曰若夫鉗且大丙之御也<hi>鉗且大丙太一之御</hi>除轡衘棄箠䇿車<lb/>
莫動而自舉馬莫使而自走星燿而玄運電奔而鬼駭進<lb/>
退詘伸不見塍<hi>余反四</hi>毀<lb/>
又曰尹需學御三年而無得焉常寢想之<hi>寢堅思之</hi>中夜夢受<lb/>
秋駕於師<hi>秋駕善御之術</hi>明日徃朝師望而謂之曰吾非愛道於<lb/>
子也恐子不可予也今日將教子以秋駕尹需反走北面<lb/>
再拜曰臣有天幸今夕固夢受之<lb/>
又曰夫馬之爲草駒之時跳躍揚蹄翹尾而走人不能制<lb/>
<pb n="KR3k0012_SBCK_746-6b"/>
<hi>馬五尺以下爲駒放在草中故曰爲草駒之時翹舉也制禁也</hi>之及至圉人擾之良御教<lb/>
之<hi>圉養馬官擾順也</hi>掩以衝扼連以轡衘則雖歷險趨塹弗敢違<lb/>
戾故其形之爲馬其可駕御教之所爲也<lb/>
又曰夫御者馬體調乎車御心和乎馬則雖歷險至逺進<lb/>
退周旋無不如意雖有騏驥騄耳之良而使烏獲御之則<lb/>
馬反自恣<hi>恣却行也</hi>而人不御也<lb/>
太平御覽卷第七百四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_453-1a"/>
太平御覽卷第四百五十三<lb/>
　人事部九十四<lb/>
　　　　　諫諍三<lb/>
東觀漢記曰上將自擊彭寵伏惠公諫曰臣聞文王享國<lb/>
五十伐崇七年而三分天下有二至武王四海乃賔陛下<lb/>
承大亂之極出入四年中國未化逺者不服而逺征邊郡<lb/>
四方聞之莫不恠疑願思之<lb/>
又曰郅惲爲上東城門候上嘗夜岀還拒關詔開門欲入惲<lb/>
不納上令從門間識面惲遂不開明日惲上書曰昔文王<lb/>
不敢盤于遊田以萬民惟憂而陛下逺獵山林以夜繼晝<lb/>
其如社稷宗廟何誠小臣所竊憂也由是上特重之<lb/>
又曰第五倫爲司空奉公不撓言事無所依違諸子諫止<lb/>
輙叱之毎上封自作草不復示掾吏或民奏記言便冝便<lb/>
<pb n="KR3k0012_SBCK_453-1b"/>
封上<lb/>
又曰明帝時決獄多近於重尚書陳寵上䟽諫曰先王之<lb/>
政賞不僭刑不濫與其不得巳寜僭故古賢君歎相重式<lb/>
者重刑之至也<lb/>
又曰帝時伐匈奴魯恭王上䟽諫曰竊見竇憲耿秉衘使奉<lb/>
命暴師於外陛下親勞憂在軍役誠欲以安定邊陲爲民<lb/>
除害臣思之未見其便數年以來民食不足國無積盛春<lb/>
興擾動天下妨廢農時以事夷狄非所以垂意於中國憫<lb/>
念民命也<lb/>
又曰日蝕司徒丁鴻上䟽曰臣聞春秋日蝕三十六而殺<lb/>
君三十六變不空生夫帝王不冝以重器假人觀古及漢<lb/>
傾危之禍靡不由丗位擅寵之家伏見大將軍刺史二千<lb/>
石𥘉除謁辭求通待報雖奉璽書受臺勑不敢去至數十<lb/>
<pb n="KR3k0012_SBCK_453-2a"/>
日背公室向私門此乃上威損下權盛外附之臣依託權<lb/>
門謟䛕以求容媚冝誅之<lb/>
又曰竇憲爲車騎將軍辟崔駰爲掾憲府貴重掾屬三十<lb/>
人皆故刺史二千石唯駰以處士年少擢在其間憲擅權<lb/>
驕恣駰數諫之及岀征匈奴道路愈多不法駰爲主簿前後<lb/>
奏記數十指切長短憲不能容稍踈之因察駰髙弟岀爲<lb/>
岑長　駰自以逺去不得意遂不之官而歸卒于家<lb/>
又曰楊賜字伯獻代劉郃爲司徒帝欲造罼圭靈昆苑賜<lb/>
上䟽諫曰竊聞使者並規度城南民田欲以爲苑昔先王<lb/>
造囿裁足以脩三驅之禮薪萊蒭牧皆悉徃焉先帝之制<lb/>
左開鴻池右作上林不奢不約以合禮中今猥規郊城之<lb/>
地以爲苑囿廣壞田園廢居民畜禽獸殆非所謂保赤子<lb/>
之義<lb/>
<pb n="KR3k0012_SBCK_453-2b"/>
又曰光和中有虹蜺晝降嘉德殿上引楊賜等入金啇門<lb/>
問以祥異對曰按春秋䜟曰天投蜺恐海内亂加四百之<lb/>
期象見吉凶聖人則之今妾媵嬖人閹尹之徒共專國朝<lb/>
欺罔日月而今縉紳之徒委伏畋畝口誦堯舜之言身蹈<lb/>
絶俗之行亡捐溝壑不見逮及冠履倒易陵谷代處<lb/>
又曰白馬令李雲桓帝誅大將軍梁兾而中常侍單超等<lb/>
五人皆以誅兾功並封列侯又立掖庭民女亳氏爲皇后<lb/>
數月間后家封四人賞賜巨萬時地數震裂衆灾頻降雲<lb/>
素剛憂國乃露布上書移三府曰孔子曰帝者諦也今官<lb/>
位錯亂小人謟進財貨公行政令日損是帝欲不諦乎帝<lb/>
得奏震怒下有司送雲黄門北寺獄死<lb/>
魏志曰辛毗字佐治潁川人帝踐祚爲侍中帝欲徙兾州<lb/>
士家十萬民實河南時連蝗民飢羣司以爲不可而帝意<lb/>
<pb n="KR3k0012_SBCK_453-3a"/>
甚盛毗與朝臣俱求見帝知其欲諌作色以見之皆莫敢<lb/>
言毗曰陛下徙士家其計安出帝曰卿謂我徙之非耶毗<lb/>
曰誠以爲非也帝曰吾不與卿共議也毗曰陛下以臣不<lb/>
肖置之左右厠之謀議之官安得不與臣議耶臣所言非<lb/>
私也乃社稷之慮也帝不荅起入內毗隨而引其𥚑帝遂<lb/>
奮衣而還良乆乃出曰佐治卿持我　何太急耶毗曰今<lb/>
徙旣失民心又無以食也帝遂徙其半甞從帝射雉帝曰<lb/>
射雉樂哉毗曰於陛下甚樂而於羣下甚苦帝黙然爲之<lb/>
希出<lb/>
又曰太祖討張魯東還時有將軍許遊擁部曲不附太祖<lb/>
而有慢言太祖怒先欲討之羣臣多諌太祖横刀於膝作<lb/>
色不聽繆襲入欲諌太祖逆　之曰吾計以定卿勿復言<lb/>
襲曰若殿下計是耶目方助殿下成之若殿下計非耶雖<lb/>
<pb n="KR3k0012_SBCK_453-3b"/>
成冝敗之殿下逆臣令勿言何待下之不闡乎太祖曰許<lb/>
遊慢吾何言可致乎襲曰臣聞千石之弩不爲鼷䑕發機<lb/>
萬鈞之鍾不以　橦起音今區區之許遊何足以勞神哉<lb/>
太祖曰善遂厚撫遊遊即歸服<lb/>
又曰賈詡字文和文帝時爲五官將而臨淄侯植才名方<lb/>
盛有奪宗之議文帝使人問詡自固之術詡曰願將軍恢<lb/>
崇德度躬素士之業朝夕孜孜不違子道如此而巳文帝<lb/>
從之深自砥礪太祖又當屏除問詡詡嘿然不對太祖曰<lb/>
與卿言而不荅何也詡曰思袁夲𥘉劉景升父子也太祖<lb/>
大笑於是太子遂定<lb/>
又曰文帝頻岀遊獵或昏夜還宮王朗上䟽曰夫帝王將<lb/>
行則設兵而後登輿清道而後奉引所以顯至尊務戒慎<lb/>
也近日車駕及昏而反非萬乗之至愼也<lb/>
<pb n="KR3k0012_SBCK_453-4a"/>
又曰文帝踐祚以髙柔爲治書侍御史時人間數有誹謗<lb/>
祅言帝疾之有祅言輙殺而賞告者柔上疏曰冝除祅謗<lb/>
賞告之法帝乃下詔敢以誹謗相告者以所告罪罪之於<lb/>
是遂絶<lb/>
又曰太祖置校事盧洪趙逹等使察羣下髙柔諌曰今置<lb/>
校書旣非君上信下之指又逹等數以憎愛擅作威福冝<lb/>
撿治之後姦利發太祖殺之以謝於柔<lb/>
又曰太祖征并州留崔琰傳文帝於鄴太子仍出田獵變<lb/>
服易乗志存驅逐琰書諌曰今邦國殄悴惠康未洽唯太<lb/>
子燔翳損　以塞衆望不令老臣獲罪於天<lb/>
又曰髙堂隆寢疾口占上䟽曰臣寢疾病有憎無損常懼<lb/>
忠欵不昭時王莫不思紹堯舜而蹈桀紂之跡願陛下少<lb/>
垂省覽<lb/>
<pb n="KR3k0012_SBCK_453-4b"/>
又曰明帝即位辛毗爲廷尉帝欲平北邙令登臺觀則見<lb/>
孟津毗諌曰天地之性髙髙下下今而反之旣非其理若<lb/>
九河湓溢洪水爲害而丘陵皆移將何以禦之帝乃止<lb/>
又曰明帝時百姓凋匱而役務方殷衛覬上䟽曰順止者<lb/>
愛所由來逆意者惡所從至故人臣皆爭順指而避逆意<lb/>
非破家爲國殺身成君者誰能犯顔色觸忌諱建一言開<lb/>
一說哉<lb/>
又曰荀彧傳曰時曹公欲㓕陶謙乗勝欲取徐州而後定<lb/>
吕布彧諌曰昔髙祖保關中光武據河内深根固夲以制<lb/>
天下進可以勝敵退可以自守雖師北身遁者數矣而終<lb/>
復振成大業也今將軍夲以兖州首事故能平定山東此<lb/>
實天下之要地而將軍之關河也若不先定根夲將何以寄<lb/>
諸乎冝且急收熟麥以實軍資吕布不足慮也今捨此而<lb/>
<pb n="KR3k0012_SBCK_453-5a"/>
東未見其便多留兵則不可勝敵少留兵則不可固守且<lb/>
吕布乗虚㓂暴震動人心縱保數城非巳所有操乃從其<lb/>
言遂破吕布而平兖州<lb/>
魏略曰蘇則爲侍中文帝時人多飢困而軍數岀又兼治<lb/>
宫室則又數面諫由此上頗不恱其後出以爲河東相<lb/>
又曰時太祖欲征吴而大雨霖三軍多不願行太祖知其<lb/>
然恐外有諌者教曰今孤戒嚴未知所之有諫者死賈逵受<lb/>
教謂其同寮三主簿曰今實不可岀而教如此不可諫也<lb/>
乃建諫草以示三人三人不獲皆署名入白事太祖怒收逵<lb/>
等當送獄教取造意者逵即言我造意遂走詣獄獄吏以<lb/>
逵主簿也不即着械逵謂獄吏曰促械我尊者且疑我在<lb/>
近職求緩於卿旣而復職<lb/>
又曰明帝徙長安鍾<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>起土山寺司徒軍議掾河東董尋<lb/>
<pb n="KR3k0012_SBCK_453-5b"/>
上書曰臣聞古之貞士盡言於國不避死亡故周昌比髙<lb/>
祖於桀紂劉輔譬趙后於人婢天生忠直雖白刄沸湯往<lb/>
而不顧者誠爲時主愛惜天下也建安巳來野戰死亡或<lb/>
門單户盡雖有在者遺孤老弱若今宮室狹小當大之猶<lb/>
隨時不妨農務况乃作無益之物黃龍鳯皇九龍承露盤<lb/>
玉山淵池也此皆聖明之所興其功叅倍於殿舎三公九<lb/>
卿侍中尚書天下至德皆知非道而不敢言者以陛下春<lb/>
秋方剛心畏雷霆臣今知言出必死而臣自比於牛一毛<lb/>
生旣無益死亦何損發筆流涕心與丗辭臣有八子臣死<lb/>
之後累陛下矣將奏沭浴旣通帝曰董尋不畏死耶主者<lb/>
奏收尋有詔勿問<lb/>
吴志曰張昭少子休字叔嗣從中庶子轉爲右弼都尉孫<lb/>
權嘗遊獵逮暮乃歸休上䟽諌戒權大善之以示於昭<lb/>
<pb n="KR3k0012_SBCK_453-6a"/>
又曰孫權欲廢太子和立亮尚書僕射屈晃固諫不止權<lb/>
大怒牽晃入殿杖一百<lb/>
又曰孫權任信校事吕壹壹性苛慘用法深刻太子登數<lb/>
諫權不納後壹姦罪發露權引咎責躬<lb/>
又曰孫權旣爲吴王歡宴之末自起行酒虞翻伏地陽醉<lb/>
不持權去翻起坐權於是大怒手劒欲擊之侍坐者莫不<lb/>
惶遽唯大司農劉基起抱權諫曰大王以三爵後殺善士<lb/>
雖翻有罪天下熟知之權曰曹孟德尚殺孔文舉孤於虞<lb/>
翻何有哉基曰孟德輕害士人天下非之今大王躬行德<lb/>
義欲與堯舜比隆何自喻於彼乎翻由是得免權因勑左右自<lb/>
今酒後言殺皆不得殺<lb/>
又曰張紘字子綱廣陵人避難江東委質於孫策遣奉章<lb/>
詣許昌曹公聞䇿薨欲伐呉紘諫曰以爲乗人之喪旣非<lb/>
<pb n="KR3k0012_SBCK_453-6b"/>
古義若有不克弃好成讎不如厚禮曹公從之紘歸呉後<lb/>
爲長史權率輕騎將赴敵紘諫曰兵者凶器戰者危事麾<lb/>
下多強暴之勇三軍之衆莫不寒心權納而止<lb/>
又曰吕蒙時爲護軍權將欲北取徐州以廣其地蒙諫曰<lb/>
不可今曹操逺在河北新破二袁撫集幽兾未暇東顧今<lb/>
徐州將守惡足言也徃必尅之然地勢陸通四面受敵今<lb/>
日得之明日還失舉全呉之衆未足守也不如取關羽西<lb/>
據荆州則利盡長江此上流之勢於國之便十徐州也則<lb/>
重關西門國之固也權甚然之興師遂擒關羽而平荆州<lb/>
又曰華覈字永先吴人上䟽諫皓曰臣聞之主所求於民<lb/>
者二民之所望於主者三二謂求其爲巳勞也求其爲巳<lb/>
死者也三謂飢者能食之勞者能息之功者能賞之今民<lb/>
以致其二事而主失其三主二求巳備民之三望未報今<lb/>
<pb n="KR3k0012_SBCK_453-7a"/>
百工作無用之器婦人爲綺靡之飾且美貌者不待華彩以<lb/>
崇好艷姿者不待文綺以致愛若極粉黛窮盛服未必無<lb/>
醜婦廢華彩文繡未必無美貌也皓終不納後以懲譴免<lb/>
數年而卒<lb/>
又曰韋曜字弘嗣呉人夲名昭避晉文諱改之孫皓立曜<lb/>
以直諫非一漸見責怒皓毎饗宴以七升爲限小户雖不<lb/>
入口並澆灌取盡曜遂見逼皓輙以爲曜與華覈薜瑩㯢<lb/>
呉書皓欲以父和作帝紀曜以和不登帝位冝作傳曜遂<lb/>
𬒳誅<lb/>
又曰賀邵字興伯孫皓時爲中書令領太子太傅皓凶暴<lb/>
驕矜邵上䟽諫曰陛下媟近寵媚之臣日聞順意之辭海<lb/>
内悼心朝臣失圖書奏皓深恨之竟見殺<lb/>
蜀志曰天旱禁酒釀者有刑吏於人家索得釀具欲令與<lb/>
<pb n="KR3k0012_SBCK_453-7b"/>
作酒者同罰簡雍從先主遊見一男子行道謂先主彼人<lb/>
欲淫何以不縛先主曰卿何以知之雍對曰彼有淫具與<lb/>
欲釀者同先主大笑而原欲釀者雍之滑稽凡此類<lb/>
又曰黄權字公衡州牧劉璋召爲主簿時別駕張松建議<lb/>
冝迎先主代張魯權諫曰左將軍有驍名今欲以部曲遇<lb/>
之則不滿其心欲以賔客禮待則一國不容二君客若有<lb/>
太山之安則主有累卵之危可但閇境以待河清璋不聽<lb/>
又曰張松說劉璋交通先主璋從之遣法正請先主璋從<lb/>
事廣漢王累倒自懸於州門以諫璋一無所納勑在所供<lb/>
奉先主入境如歸<lb/>
晉書曰何尚之傳時造玄武湖上欲於湖中立萬丈蓬萊<lb/>
瀛洲三神山尚之固諫乃止時又造華林園並盛暑欲興人<lb/>
工尚之又諫冝加休息<lb/>
<pb n="KR3k0012_SBCK_453-8a"/>
又曰續咸僞趙石勒將遷都於鄴咸固諫勒怒曰不斬此<lb/>
老臣朕宫不得遷也勑御史收之中書令徐光表極諫勒<lb/>
乃悟停作賜咸絹百疋<lb/>
又曰孫嵩爲王弥長史弥與石勒有隙勒常惡之乃請計<lb/>
於右侯張賔賔曰英雄不並立冝早圗之勒於是開宴請<lb/>
弥弥將行嵩請諫曰石公卑甚言甘不可信也願公勿徃<lb/>
自守保固恐有專諸孫峻之祸及耳弥曰石勒一竪子耳<lb/>
奚能爲也不聽遂入酒酣遇害<lb/>
又曰裴元略事僞秦符堅爲金部郎中堅常以珠璣竒異<lb/>
弥飾不可勝計以朝羣臣元略諫曰周卑宫室慶垂八百<lb/>
始皇窮極嗣不及孫此万古所以傳載也願陛下去之以<lb/>
延洪祚慶流萬代堅曰非卿忠何以聞寡人之過悉命去<lb/>
之<lb/>
<pb n="KR3k0012_SBCK_453-8b"/>
又曰游子逺仕劉曜西羌羯叛亂舉兵四十餘萬三輔大<lb/>
震曜甚患之欲大興師伐之子逺諌曰足下納臣愚計不<lb/>
勞大軍可一月而定矣且羌夷之叛也非有大度窺竊神<lb/>
器矣但迫足下嚴刑峻網今死者可不追生者猶可安莫<lb/>
若大赦釋諸逆人若没官者悉還之遽相撫育聽其復業<lb/>
與人更始彼生路旣開人情豈有樂禍好亂者也且小人<lb/>
聚居必有他心今無刑辟之懼以恩信懷之不降何待矣<lb/>
縱酋長負罪而不下者請假臣弱兵五千人爲足下梟之<lb/>
不勞大軍此可定矣今賊黨旣盛弥川被谷君臨之以兵<lb/>
恐非歳月而可殄也此言其術也曜大恱行其計西方遂<lb/>
平<lb/>
王隱晉書曰愍懷太子頗好遊宴洗馬江統等諫曰冝諮<lb/>
詢保傳引見賔客悉得自盡有增博見益多聞<lb/>
<pb n="KR3k0012_SBCK_453-9a"/>
晉中興書曰江逌爲侍中時穆宗欲於後園脩立池苑逌<lb/>
諫以強賊未滅冝務軍備當存儉約以率羣下上即納之<lb/>
也<lb/>
徐廣晉紀曰成帝有乳母經營艱苦詔假其名號顧和諌<lb/>
曰保母奉祐聖躬不遺其勲第舎供給巳爲隆厚若假以<lb/>
名號非令典也書而不法後嗣何觀帝乃止<lb/>
臧榮緒晉書曰衛瓘字伯玉毎議及經國屢形於言色晉<lb/>
祖恐大臣有諫瓘甞因宴飲歡醉手撫御牀曰此坐可惜<lb/>
宋書曰丗祖遊幸無度太后六宫常乗副車在後沈懷文<lb/>
與王景文每諌不冝亟岀後同從坐松樹下風雨甚驟景<lb/>
文曰卿可以言矣懷文曰獨言無從理相與從之江智淵<lb/>
卧草側亦謂之爲善俄而入召俱入雉埸懷文曰風雨如<lb/>
此非聖躬所冝冒景文又曰懷文所啓冝從智淵未及言<lb/>
<pb n="KR3k0012_SBCK_453-9b"/>
上方注弩作色曰卿欲效顔竣耶何以恒知人事又曰顔<lb/>
竣小子恨不得鞭其面<lb/>
又曰何尚之遷尚書左僕射加散騎常侍時上行幸還多<lb/>
侵夜尚之表諫曰萬乗冝重尊不可輕此聖心所鑒豈假<lb/>
臣啓輿駕比還多冒夜伏願少採愚誠上優詔納之<lb/>
太平御覽卷第四百五十三<lb/>
</p>
<p>
</p>
  </div>
</body>
</text>
</TEI>
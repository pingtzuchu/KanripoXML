<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_643-1a"/>
太平御覽卷第六百四十三<lb/>
　刑法部九<lb/>
　　　　獄<lb/>
釋名曰獄确<hi>胡角也</hi>也言确人情僞也又謂之牢言所在堅<lb/>
牢也又謂之圜土言築土表墻其刑圜也又謂之囹圄囹<lb/>
領也圄禦也領録囚徒禁禦之也<lb/>
急就篇曰臯陶造獄<lb/>
說文曰獄謂之牢<lb/>
易曰澤上有風中孚君子以議獄緩死<lb/>
又曰山下有火賁君子以明庻政無敢折獄<lb/>
又曰山上有火旅君子以明愼用刑而不留獄<lb/>
詩小宛曰哀我填寡冝岸冝獄<hi>岸赤獄郷亭之繫曰犴也</hi>
詩含神霧曰杓爲天獄主天殺也<lb/>
<pb n="KR3k0012_SBCK_643-1b"/>
禮曰孟春之月命有司省囹圄去桎梏止獄訟孟秋之月<lb/>
命有司脩法制繕囹圄具桎梏鄭玄注曰囹圄所以禁守<lb/>
繫者則令之獄矣<lb/>
周禮秋官司㓂曰以圜土聚教罷民<hi>圜土獄城也</hi>
春秋元命苞曰爲獄圓者象斗還合宋均注曰作獄圎者<lb/>
象斗運<lb/>
國語曰温之㑹晉人執衛成公歸之于周晉侯將煞之王<lb/>
曰不可夫政自上下也上作政而下行之不逆故上下無<lb/>
怨今叔父作政而不行無乃不可乎<hi>不行謂不順也</hi>夫君臣無獄<lb/>
<hi>獄訟也無是非曲直獄訟之義也</hi>今元咺雖直不可聽也君臣皆獄父子<lb/>
將獄是無上下也而叔父聽之一逆矣又爲臣殺其君安<lb/>
庸刑<hi>庸用刑法</hi>布刑而不庸再逆矣一合諸侯而有再逆政余懼<lb/>
其無後也<hi>在魯僖三十年無後無以復合諸侯</hi>不然余何私於衛侯晉人乃<lb/>
<pb n="KR3k0012_SBCK_643-2a"/>
歸衛侯<lb/>
史記曰趙髙案治李斯李斯拘執束縛居囹圄中仰天而<lb/>
歎曰嗟乎悲夫不道之君何可爲計哉<lb/>
又曰蕭何卒召曹叅叅去囑其後相曰以齊獄市爲寄慎<lb/>
勿擾也<lb/>
又曰周勃爲丞相十餘月乃免相就國嵗餘每河東守尉<lb/>
行縣至絳絳侯勃自畏恐誅常𬒳甲令家人持兵以見之<lb/>
其後有上書告勃反下廷尉勃恐不知置辭吏稍侵辱之<lb/>
勃以千金與獄吏吏乃書牘背示之曰以公主爲證公主<lb/>
者孝文女也勃子勝之尚公主故獄吏教引爲證薄太后<lb/>
亦以勃無反事文帝朝太后以冒絮提文帝曰絳侯綰皇<lb/>
帝璽將兵於北軍不以此時反今居一小縣頋反耶文帝<lb/>
使持節赦絳侯復爵邑絳侯旣岀曰吾嘗將百萬軍然安<lb/>
<pb n="KR3k0012_SBCK_643-2b"/>
知獄吏之貴也<lb/>
又曰鈎弋夫人得幸武帝乃生昭帝帝立時年五歲衛太<lb/>
子廢後上幸甘泉宫命畫工圗畫周公負成王於是左右<lb/>
群臣知帝欲立少子後數日帝譴責鈎弋夫人夫人脫簮<lb/>
珥叩頭帝曰引持去送掖庭獄夫人還顧帝曰趣行汝不<lb/>
得活夫人死雲陽宫時暴風揚塵百姓感傷使者持棺徃<lb/>
葬之封識其處後帝閑居問左右曰人言何左右對曰人<lb/>
言且立其子何去其母乎帝曰然是非兒曹愚人所知也<lb/>
往古國家所以亂者由主少母壯也女主獨居驕蹇淫亂<lb/>
自恣莫能禁也汝不聞吕后耶故諸爲武帝生子者無男<lb/>
女其母無不譴死豈可謂非賢聖哉<lb/>
漢書曰韓安國坐法抵獄吏田甲辱安國安國曰死灰獨<lb/>
復不燃乎田曰燃即溺之居無幾安國爲梁内史田甲亡<lb/>
<pb n="KR3k0012_SBCK_643-3a"/>
安國曰甲不就官我滅尔宗田甲肉袒謝安國歎曰公等<lb/>
足與治乎卒善遇之<lb/>
又曰孝宣帝𥘉生号曰皇孫生數月遭巫蠱事収繫郡邸<lb/>
邴吉爲廷尉監望氣者言長安獄中有天子氣上遣使者<lb/>
分條中都官獄繫者輕重皆煞之内謁者令郭攘夜至郡<lb/>
邸獄吉拒關使者不得入皇曽孫賴吉得全<lb/>
又曰張湯杜陵人父爲長安丞出湯爲兒守舎䑕盗肉父<lb/>
怒湯湯掘燻得䑕及餘肉劾䑕掠笞并取䑕與肉具獄磔<lb/>
堂下父見之文辭如老獄吏大驚遂使書獄<lb/>
又曰夏侯勝爲議不許宣帝尊武帝廟下獄及丞相長史<lb/>
黄覇坐不舉劾俱下獄覇欲從勝受經勝辝以罪死覇曰<lb/>
朝聞道夕死可矣勝賢其言遂授之繫更再冬講論不怠<lb/>
又曰有罪當械者皆頌繫應劭注曰頌者容也言見寛容<lb/>
<pb n="KR3k0012_SBCK_643-3b"/>
但處曹吏不入狴牢<lb/>
又曰尹賞鉅鹿楊氏人長安中姦多閭里少年群軰煞吏<lb/>
受財執仇相與探丸得赤丸斫武吏黒者斫文吏白者主<lb/>
治䘮城中薄暮塵起剽刼行者賞以三輔髙弟選守長安<lb/>
令治獄穿地方深各數丈餘乃以大石覆其口名虎牢輕<lb/>
薄惡子鮮衣㓙服𬒳鎧扞持刀兵者捕得數百人内虎牢<lb/>
中數日一發視皆枕藉死長安中遂無盗賊<lb/>
又曰天文志曰勾圜十五星屬杓曰賤人之牢星實則囚<lb/>
多虚則開出<lb/>
續漢書曰范滂字孟博坐繫黄門北寺獄吏謂曰凡坐繫<lb/>
皆祭臯陶滂曰臯陶賢者古之直臣知滂無罪持理之上<lb/>
帝如有其罪祭之何益衆人由此止也<lb/>
又曰武帝置中都獄官二十六所丗祖皆省唯廷尉及洛<lb/>
<pb n="KR3k0012_SBCK_643-4a"/>
陽有詔獄<lb/>
又曰虞詡字叔卿陳留圉人祖爲獄吏嘗俲于公之治獄<lb/>
及詡生經曰吾雖不及于公子孫至丞相兾得爲九卿故<lb/>
字詡曰叔卿至尚書令<lb/>
又曰李業字距游廣漢人王莽居攝太守劉咸聞業有德<lb/>
辟業業稱疾咸怒教曰賢者不避害猶殻射市中命薄者<lb/>
先死令業詣獄飬病客有說咸者乃出業<lb/>
謝承後漢書曰赤眉入長安時式侯恭以弟盆子爲赤眉<lb/>
所尊故自繫赤眉至更始奔走式侯從獄中　叅械出街<lb/>
中逢京兆尹解惲呼曰解君載我我更始之忠臣也即帝<lb/>
敗我弟又爲赤眉所立惲使後車載之前行見定陶王劉<lb/>
禮解其械言帝在渭中舡上遂相隨見更始<lb/>
范曄後漢書曰許揚爲都水掾使典復鴻欲陂𥘉豪右大<lb/>
<pb n="KR3k0012_SBCK_643-4b"/>
姓因縁陂役竟欲辜較在所楊一無所聽乃共譛楊取受<lb/>
財賂遂收楊下獄而械輒自解獄吏見恐遽即夜出楊時<lb/>
天雨隂晦道中若有火光照之時人異焉<lb/>
又曰杜篤字季雅居羙陽與羙陽令遊從數請託不諧頗<lb/>
相恨令怒収篤送京師㑹大司馬呉漢薨光武詔諸儒誄<lb/>
之篤於獄中爲誄辭最髙帝羙之賜帛免之<lb/>
東觀漢記曰崔篆爲新建大尹篆歎曰吾生值澆羿之君<lb/>
上有老母下有兄弟安得獨㓗巳而危所生哉乃單車到<lb/>
官稱疾三年不視事行縣門下掾倪敝諌篆乃強起班春<lb/>
所至之縣獄犴填滿篆垂涕曰嗟乎刑罰不中乃䧟民於<lb/>
穽此皆何罪於是乎遂平理所出二千餘人掾吏叩頭諌<lb/>
曰誠仁者之心然獨爲君子將有悔乎篆曰邾文公不以<lb/>
一人易其身君子謂之知命如煞大尹贖二千人盍所願<lb/>
<pb n="KR3k0012_SBCK_643-5a"/>
也遂稱疾去<lb/>
又曰鮑昱爲泚陽長縣人趙堅殺人繫獄其父母詣昱自<lb/>
言年七十餘唯有一子適新娶今繫獄當死長無種類涕<lb/>
泣求哀昱憐其言令將妻入獄解止宿遂任身有子<lb/>
衛宏漢舊儀曰郡邸獄理天下郡國上計屬大鴻臚東市<lb/>
獄屬京兆尹<lb/>
王隱晉書曰太康五年夏六月𥘉置黃沙獄晉書曰武帝<lb/>
置黃沙獄以典詔囚以髙光歴丗明法用爲黃沙御史<lb/>
又曰帝至平陽爲劉聦所幽辱麹允伏地號哭不能𧺫聦大<lb/>
怒幽之於獄允發憤自殺聦善其忠烈贈車騎將軍節愍<lb/>
侯<lb/>
又曰喬智明爲殁㓂將軍隆慮共二縣令愛之号爲神君<lb/>
部人張兊爲父報仇母老單身有妻無子智明愍之停其<lb/>
<pb n="KR3k0012_SBCK_643-5b"/>
獄嵗餘令兊將妻入獄兼隂縱之人有勸兊免兊曰有君<lb/>
如此吾何忍累之縱吾得免作何面目視息丗間於獄産<lb/>
一男㑹赦得免<lb/>
又曰霍原字休明燕國廣陽人也少有智力叔父坐法當<lb/>
死原入獄訟之　毒備加終免叔父<lb/>
晉令曰獄屋皆當完固厚其草蓐家人餉饋獄卒爲温暖<lb/>
傳致去家逺無餉饋者悉給<graphic n="KR2951" url="https://raw.githubusercontent.com/kanripo/KR-Gaiji/master/images/KR2951.png" mimeType="image/png"/>獄卒作食寒者與衣疾者<lb/>
給醫藥<lb/>
宋書曰漑撝明帝立擢爲太子洗馬撝資籍豪冨厚自奉<lb/>
養供一身一月十萬宅宇山池妓妾姿藝皆窮上品才調<lb/>
流贍善納交遊愛妓陳玉珠明帝遣求不與逼奪之撝頗<lb/>
怨帝令有司誣奏將殺之撝入獄數宿鬚皆白免死繫尚<lb/>
方<lb/>
<pb n="KR3k0012_SBCK_643-6a"/>
蕭子顯齊書曰戴僧静㑹稽永興人也少有膽力便弓馬<lb/>
於都載錦爲歐陽式所得繫兖州獄太祖遣薛深餉僧静<lb/>
酒食以刀子置魚腹中僧静與吏飲以刀刻械手自折鎻<lb/>
發屋而出歸太祖送止之齋内以其家貧年給粟千斛<lb/>
崔鴻後趙録曰石季龍幽中書令徐光于襄陽國詔獄光<lb/>
在獄中注解經史十餘萬言<lb/>
三國典略曰周諜入于齊爲楊州刺史平鍳所獲繫之獄妻<lb/>
生男鑒因喜醉檀放免之旣醒知非上啓自劾齊主特原<lb/>
其罪<lb/>
隋書曰裴政爲襄州緫管妻子不之官所受秩奉散給寮<lb/>
吏民有犯罪罪者隂悉知之或竟歲不發至再三犯乃因<lb/>
都㑹時於衆中召出親案其罪五人處死徒流者甚衆合<lb/>
境惶懾令行禁止小民蘇息稱爲神明尓後不修囹圄殆<lb/>
<pb n="KR3k0012_SBCK_643-6b"/>
無爭訟<lb/>
又曰薛胄爲兖州刺史及到官繫囚數百冑剖斷旬日便<lb/>
了囹圄空虚<lb/>
又曰枊儉拜蓬州刺史獄訟者庭遣不爲文書約束縱容<lb/>
而巳獄無繫囚<lb/>
唐書曰太宗行次靈石縣指獄而謂皇太子曰此何謂皇<lb/>
太子對曰此所謂圎獄將繫罪人太宗因曰文王作罰刑<lb/>
兹無赦而漢文帝志在輕刑但以詳平爲佳非謂有罪而<lb/>
釋也濫繫無辜則政道缺乆滯有罪則怨氣生圎土之中<lb/>
仰視青天有同懸鏡而鏁械虜體欝結其中夫循諸己者<lb/>
可以知物傳曰其恕乎由此言之不言不愼<lb/>
又曰陽城爲道州刺史觀察使判官督其賦至州恠城不<lb/>
出迎以問州吏吏曰刺吏聞判官來以爲有罪自囚於獄<lb/>
<pb n="KR3k0012_SBCK_643-7a"/>
不敢出判官大驚馳入謁城於獄曰使君何罪某奉命來<lb/>
候安否耳留一二日未出去城因不復歸館門外有故問<lb/>
扇撗地城晝夜坐卧其上判官不自安辭去<lb/>
晏子春秋曰景公籍重而獄多拘者蒲圄怨者滿朝晏子<lb/>
諌不聽<lb/>
淮南子曰君不入獄爲恩也<lb/>
論衡曰獬豸者一角之羊也性知有罪臯陶治其罪疑者<lb/>
令羊觸之有罪則觸無罪則不斯盍天生一角聖獸助獄<lb/>
爲驗故臯陶禮羊跪坐事之此則神竒瑞應之類<lb/>
風俗通曰易噬嗑爲獄獄十月之卦從犬言聲二犬亦存<lb/>
以守也廷者陽也陽尚生長獄者隂也隂主刑煞故獄皆<lb/>
在庭北順其位<lb/>
又曰詩云冝犴冝獄犴司空也周禮凢萬民之有罪過巳<lb/>
<pb n="KR3k0012_SBCK_643-7b"/>
離於法者桎梏以上坐諸嘉石役諸司空仐平易道路也<lb/>
又曰周禮三王始有獄夏曰夏臺言不害人若遊觀之臺<lb/>
桀拘湯是也殷曰姜里言不害人若於閭里紂拘文王是<lb/>
也周曰囹圄令圄舉也言人幽閉思愆改惡爲善因原之<lb/>
也今縣官録囚皆舉也<lb/>
三輔黄圗曰長安有九市二十四獄<lb/>
扶南傳曰扶南俗理訟無牢獄鞭杖唯以探湯捧鑕没水<lb/>
爲信先使沐浴齋戒乃令以手内湯或捧熱鑕或没水中<lb/>
無罪者不爛不燋不沒罪者即驗也<lb/>
㑹稽典録曰鍾離意爲堂邑令縣民房廣爲父報仇繫獄<lb/>
其母病死廣聞之號泣獄意爲之悽惻出廣見之曰今欲<lb/>
出若歸家殯歛有義則還無義則巳丞掾諌以爲不可意<lb/>
曰不還之罪令自受之廣臨殯畢即自獄以狀表上詔減<lb/>
<pb n="KR3k0012_SBCK_643-8a"/>
死一等<lb/>
又曰盛吉字君逹山隂人司徒虞延辟西曹掾時隴西太<lb/>
守鄧融以贓罪徴詣廷尉前後考驗歴歲不服明帝下三<lb/>
府遣精能掾屬更就彈劾吉到詔獄但勑主者供湯沐飲<lb/>
食不去問事明日復徃解融桎梏安徐以情責君若無贓<lb/>
強見誣枉冝具列辭當相伸理如審有罪不得誣罔國家<lb/>
融感吉意即移辭首服<lb/>
又曰黄昌爲蜀郡太守宻捕得盗師一人悉使䟽諸縣強<lb/>
盗宻往捕録其諸小盗皆原其死讁作棧道以代民役由<lb/>
是道不拾遺獄至連年無有重囚<lb/>
又曰髙豊字文林爲鄼縣獄吏刺史虞孟行部到旬日鄼<lb/>
縣僻勑鄼長將囚徒就所在録見林𬒳文書閉獄下籥不<lb/>
肯送徒自詣諌曰明使君乗法駕騑驂衘命理冤當縣縣<lb/>
<pb n="KR3k0012_SBCK_643-8b"/>
乃至今乃遥召囚徒欲省更煩盍普天之下莫非王土率<lb/>
土之濵莫非王臣鄼獄非漢地乎囚徒終不出縣特望朱<lb/>
軒廻輪向鄼孟遂到鄼<lb/>
㐮陽耆舊記諸葛亮出關中使馬謖統大衆在前爲魏將<lb/>
張郃所破坐下獄死時年四十九臨終與亮書曰明公視<lb/>
謖猶子謖視明公猶父願推殛鯀興禹之義使平生之交<lb/>
不虧謖雖死無恨於黄泉<lb/>
博物志曰夏曰念室殷曰動止周曰稽留三代之異名也<lb/>
又狴犴者亦獄别名<lb/>
韓陽天文要集曰貫索貴人之牢中星實則囚多虚則開<lb/>
出<lb/>
搜神記曰漢武帝東遊未岀凾谷關有物當道其身數丈<lb/>
其狀像牛青眼而矅精四足入土動而不死百官驚懼東<lb/>
<pb n="KR3k0012_SBCK_643-9a"/>
方朔乃請酒以灌之灌之十斛而物消帝問其故荅曰此<lb/>
名爲患憂之物氣之所生此必秦之獄地不然則罪人徒<lb/>
作者之聚夫酒忘憂故能消之也帝曰吁博物之士至於<lb/>
此乎<lb/>
東方朔曰孝武皇帝時幸甘泉至長平坂上馳道中央有<lb/>
䖝覆而赤如生肝狀頭目口齒鼻耳盡具先軀旄頭馳還<lb/>
以聞曰道不可御於是上止車遣侍中馳往視之還盡莫<lb/>
知也時東方朔從在後屬車上召朔使馳徃視之還對曰<lb/>
恠哉上曰何謂也朔對曰秦始皇時拘繫無罪幽殺無辜<lb/>
衆庻怨恨無所告訴仰天而歎曰恠哉感動皇天此憤氣<lb/>
之所存也故名之曰怪哉是地必秦之獄處也上有詔使<lb/>
丞相公孫弘案地圗果秦之獄處也上曰善當何以去之<lb/>
朔曰夫積憂者得酒而去之以酒置中立消靡上大笑曰<lb/>
<pb n="KR3k0012_SBCK_643-9b"/>
東方生真所謂先生也何以報先知之聖人哉乃賜帛百<lb/>
疋<lb/>
異苑曰建康陵欣景平中死於楊州作部尅辰當葬作部<lb/>
督夢欣云今爲獄公姥祖夕有期莫由自反勞君解謝今<lb/>
得放遣督不信夜後又夢言辝轉切因歌一曲云生時丗<lb/>
上人死作獄中鬼不得還墳墓灰没有餘罪督覺爲謝神<lb/>
從此便絶<lb/>
劉義慶幽明録曰晉廬陵太守寵企字子及上祖坐事繫<lb/>
獄而非其罪見螻蛄行其左右相謂曰使尓有神能活我<lb/>
死不當善乎因投飰與螻蛄食盡去有頃復來形體稍大<lb/>
意異之復與食數日其大如豚及當行刑螻蛄掘璧根爲<lb/>
大孔道得從此出亡後遇赦得活矣<lb/>
齊諧記曰呉當陽縣董昭之泛舡過錢塘江江中見一蟻<lb/>
<pb n="KR3k0012_SBCK_643-10a"/>
著一短蘆惶遽畏死使以繩繫蘆著舡舡至岸蟻得出中<lb/>
夜夢見一人烏衣來謝云僕是蟻中王君有急難當見先<lb/>
語歴十餘年江左刼盗縱撗録昭之爲刼主繫餘姚獄昭<lb/>
之自惟蟻王夢云緩急當告今何處告之獄囚言但取兩<lb/>
三蟻著掌中祝之昭之如其言暮果夢昔烏衣人云可急<lb/>
去入餘杭山天下旣赦命不乆也於是便覺蟻齧械巳盡<lb/>
因得岀獄過江投餘杭山遇赦遂得免<lb/>
桓子新論曰近哀平間道士臨淮董仲君坐繫獄病死數<lb/>
日目䧟生䖝吏捐弃之便更活去<lb/>
太平御覽卷第六百四十三<lb/>
<pb n="KR3k0012_SBCK_643-10b"/>
<pb n="KR3k0012_SBCK_643-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_372-1a"/>
太平御覽卷第三百七十二<lb/>
　人事部十三<lb/>
　　　髀股　臋　膝　脛<lb/>
　　　腓脹　足　踝<lb/>
　　　　　　髀股<lb/>
說文曰髀股外也又曰股髀也<lb/>
釋名曰髀卑也在下稱也股固也爲強固也<lb/>
易說卦曰巽爲股<lb/>
春秋元命苞曰髀之爲言跂也隂二故人兩髀<lb/>
尚書咎繇謨帝曰臣作朕股肱耳目<lb/>
左傳僖中曰宋公及楚人戰於泓宋公旣成列楚人未濟<lb/>
司馬曰彼衆我寡及其未濟也請擊之公曰不可旣陣而<lb/>
後擊之宋師敗績公傷股<lb/>
<pb n="KR3k0012_SBCK_372-1b"/>
又襄四年曰齊侯襲莒門于且于<hi>且于莒邑</hi>傷股而退<lb/>
又襄二十五年曰崔杼之亂甲興公登臺而請弗許公踰<lb/>
牆又射之中股<lb/>
又哀下曰衛石圃攻公公踰北方而墜折股<lb/>
戰國䇿曰蘇秦讀書欲睡引錐自刺其股血流至踵<lb/>
漢書曰髙祖股上有七十二黒子<lb/>
又曰魏勃少時欲求見齊相曹參家貧無以自通乃早掃<lb/>
齊舎人門因得自進及灌嬰責其勸齊王反狀勃曰失火<lb/>
之家豈暇先言大人然後救火乎因退股戰不能言嬰曰<lb/>
人謂勃勇庸妄人耳何能爲乎<lb/>
東觀漢記曰耿弇擊張歩於東城飛矢中弇股以手中刀<lb/>
截之軍中無知者<lb/>
魏志曰諸葛亮軍退司馬宣王使張郃追之郃曰軍法圍<lb/>
<pb n="KR3k0012_SBCK_372-2a"/>
城必闕歸軍勿追宣王不聽郃不得巳逐之蜀軍乗髙布<lb/>
伏弓弩亂發矢中郃髀股<lb/>
江表傳曰孫䇿攻苲融爲流矢中傷股不能乗馬因自輿<lb/>
還<lb/>
九州春秋曰劉備奔荆州劉表甚敬禮之備作上客數年<lb/>
甞於坐中起至厠見髀裏肉生流涕還坐表問備備曰昔<lb/>
年甞身不離鞍鞞肉皆消今不復騎髀裏生肉日月若馳<lb/>
老將至矣而功業不立是以悲耳<lb/>
晉中興書曰王恭敗單馬奔曲阿不堪乆騎兩髀生瘡不<lb/>
能復去曲阿人殷礭以舡載之爲胡浦尉所得<lb/>
三國典略曰後周盧昌期祖英伯反宇文神舉討平之神<lb/>
舉以英伯壯節欲令寛赦軍人巳割其髀肉如鵝卵矣英<lb/>
伯顔色不變遂遣誅之<lb/>
<pb n="KR3k0012_SBCK_372-2b"/>
唐書曰李勣𥘉平王世充獲其故人單雄信勣表稱其武<lb/>
藝　請以官爵贖之髙祖不許臨將就戮勣對之號慟割<lb/>
股肉以啖之曰生死永訣<lb/>
典略曰王符字節信安定人渡遼將軍皇甫規去官歸安<lb/>
定有人前以貨買鴈門太守者亦去官歸書刺從規規卧<lb/>
不迎使呼入旣坐問啖鴈美乎又以其刺刮髀聞符至大<lb/>
禮之<lb/>
叚龜龍涼州記曰隠王張美人年色壯艶出家爲道吕隆<lb/>
逼之張自投門樓雙股頓折口誦經色自若俄而死<lb/>
太公金匱曰武王伐殷丁侯不朝尚父乃引畫丁侯射之<lb/>
丁侯病遣使請臣尚父乃以十干日別去箭丁侯病乃愈<lb/>
四夷聞皆懼越裳氏獻白鳥也<lb/>
山海經曰長股國爲人常𬒳髮一曰長脚<lb/>
<pb n="KR3k0012_SBCK_372-3a"/>
范注方曰青龍中司徒吏顔奮女苦風一髀偏枯農犢民<lb/>
爲穿地作坈取雞矢荆葉燃之令煙内脛坈中視䖝出長<lb/>
尺頭尾赤病愈<lb/>
　　　　　臋<lb/>
廣雅曰臋謂之脽亦謂臎<hi>脽音誰臎音翠</hi>
釋名曰臋遌也髙厚有殿遌也<lb/>
周易困卦𥘉六曰臋困于株木入于幽谷三歳不覿凶<lb/>
又姤卦曰臀無膚其行次且<lb/>
國語曰晉成公之生其母夢神䂓其臋以黒曰使有晉國<lb/>
故名之黒臋<lb/>
　　　　　膝<lb/>
釋名曰膝申也可屈申也膝頭曰膊膊圎也因形圎而<lb/>
名之<lb/>
<pb n="KR3k0012_SBCK_372-3b"/>
禮記檀弓下曰穆公問子思曰爲舊君反服古歟子思曰<lb/>
古之君子進人以禮退人以禮今之君子進人若將加諸<lb/>
膝退人若將墜諸淵無爲戎首不亦善乎又何反服之禮<lb/>
之有<lb/>
孝經曰故親生之膝下以養父母日嚴<lb/>
史記曰衛鞅復見孝公與語不自知膝之前於席也<lb/>
魏志曰朱建平善相馬文帝將出取馬入建平曰此馬之<lb/>
相今日死矣文帝將乗馬馬惡衣香囓帝膝帝大怒即使<lb/>
殺之<lb/>
又曰諸葛亮復出𡵨山詔張郃督諸將至木門與亮軍交<lb/>
戰飛矢中郃右膝薨<lb/>
又曰蘇則與董昭俱爲侍中昭甞枕則膝卧則推下之曰<lb/>
蘇則膝非侫人之枕<lb/>
<pb n="KR3k0012_SBCK_372-4a"/>
又曰鍾繇有膝疾拜起不便常輿車上殿<lb/>
魏略曰𥘉袁熈納甄后熈出行在幽州后留侍姑及鄴城<lb/>
破袁紹妻及后坐堂上文帝入紹舎后怖以頭伏姑膝上<lb/>
文帝謂曰袁夫人令新婦舉頭姑乃捧后令仰帝就視顔<lb/>
色非凢稱歎之太祖聞遂爲迎之<lb/>
又曰諸葛亮在荆州以建安𥘉與潁川石廣元徐元直汝<lb/>
南孟公威等俱遊學三人務於精熟而亮獨觀其大略每<lb/>
晨夜從容常抱膝長嘯而謂三人曰卿諸人仕進可至郡<lb/>
守刺史三人問其所至亮但笑而不言<lb/>
三國典略曰王僧辯平侯景或謂僧辯曰朝士來者孰當<lb/>
先至僧辯曰其周弘正乎俄而弘正與弟弘讓自拔迎軍<lb/>
僧辯甚喜謂之曰公可坐膝上弘正對曰可謂加諸膝也<lb/>
老夫何足當之<lb/>
<pb n="KR3k0012_SBCK_372-4b"/>
莊子曰黄帝聞廣成子在於崆峒之上間居三月復往邀<lb/>
之廣成子南首而卧黄帝從下風膝行而進<lb/>
列女傳曰桀日夜與末嬉及宫人飲酒常置末嬉於膝上<lb/>
聽用其言<lb/>
黄帝素問曰膝者筋之府<lb/>
　　　　　脛<lb/>
說文曰脛胻也<hi>胻胡郎切</hi>
釋名曰脛莖也直而長似物莖<lb/>
尚書㤗誓曰啇王受斮朝渉之脛<hi>孔安國注曰冬月見朝渉水者謂其脛耐寒斬</hi>
<hi>視之</hi>
論語憲問恥曰原壤夷俟孔子曰㓜而不遜悌長而無述<lb/>
焉老而不死是爲賊以杖叩其脛<lb/>
後漢書曰馬援擊西羗中流矢貫脛帝以璽書勞之<lb/>
<pb n="KR3k0012_SBCK_372-5a"/>
東觀漢記曰淳于恭養兄崇孤而教誨學問時不如意輙<lb/>
呼責數以捶自擊其脛欲感之兒慙負不敢復有過<lb/>
魏略曰北丁零有馬脛國聲似鴈鶩從膝脛以下生馬蹄<lb/>
走疾於馬<lb/>
正部曰夏禹治水腓無胈脛無毛<lb/>
山海經曰交脛國爲人交脛<hi>郭璞注曰脚脛曲相交所謂交趾也</hi>有赤脛民<lb/>
赤水之東有長脛之國<lb/>
　　　　　腓脹<lb/>
說文曰腨腓脹也<hi>腨市兖切腓符非切脹直良切</hi>
易艮卦曰六二艮其腓<lb/>
又咸卦六二曰咸其腓凶居則吉<lb/>
東觀漢記曰馬援爲隴西太守擊羗中矢貫腓脹上聞賜<lb/>
羊三千牛三百頭以飬病<lb/>
<pb n="KR3k0012_SBCK_372-5b"/>
山海經曰無䏿之國爲人無䏿<hi>郭璞曰脹脹音啓又公弟切</hi>
韓子曰晉平公與唐彦坐而出叔向入公曵一足叔向問<lb/>
之公曰向吾侍唐子腓痛足痺而不可伸<lb/>
　　　　　　足<lb/>
尓雅曰趾足也<lb/>
說文曰足在下也<lb/>
釋名曰脚却也以其坐時却在後也<lb/>
易說卦曰震爲足<lb/>
尚書說命曰若跣弗視地厥足用傷<lb/>
禮記玉藻曰足容重<hi>舉欲遲也</hi>
又祭義曰樂正子春下堂而傷其足數月不出猶有憂色<lb/>
門弟子曰夫子之足瘳矣數月不出猶有憂色何也樂正<lb/>
子春曰父母全而生之子全而歸之可謂孝矣不虧其體<lb/>
<pb n="KR3k0012_SBCK_372-6a"/>
不辱其身可謂全矣故君子頃歩而弗敢忘孝也今子忘<lb/>
孝之道予是以有憂色也一舉足而不敢忘父母一出言<lb/>
而不敢忘父母是故道而不徑舟而不遊不敢以先父母<lb/>
之遺體而行危殆<lb/>
左傳莊公曰鄭伯治與於雍糾之亂者刖強鉏君子謂強<lb/>
鉏不能衛其足<lb/>
又莊公八年曰齊亂殺孟陽于牀曰非君也不類見公之<lb/>
足于户下遂弑之<lb/>
又成下曰齊刖鮑牽仲尼曰鮑莊子之智不如葵葵猶能<lb/>
衛其足<hi>言<折 t="33"/>牽居亂不能危行言遜</hi>
又昭二年曰衛襄公夫人姜氏無子嬖人婤姶生孟縶孟<lb/>
縶之足不良能行<hi>跛也婤音周始烏合切</hi>
又哀下曰衛侯與諸大夫飲酒禇師聲子襪而登席公怒<lb/>
<pb n="KR3k0012_SBCK_372-6b"/>
曰必斷而足<hi>事具手部</hi>
糓梁傳定公　㑹齊侯于夾谷孔子曰笑君者罪當死使<lb/>
司馬行法焉手足異門而出<lb/>
史記曰韓信使人言齊僞詐多變願爲假王漢王大怒張<lb/>
良陳平躡漢王足因附耳語曰漢方不利寜能禁信之王<lb/>
乎<lb/>
漢書曰漢王項羽相與臨廣武之間漢王數羽十罪羽大<lb/>
怒伏弩射中漢王漢王傷胷乃捫足曰虜中吾指<lb/>
又曰張湯所愛史魯謁居病卧閭里主人湯自徃視病爲<lb/>
謁居摩足<lb/>
又曰昭帝立遣李陵故人隴西任立政等三人俱至匈奴<lb/>
招陵單于置酒政等見陵未得私語即目視陵而數自循<lb/>
其刀環握其足隂喻之言可歸漢<lb/>
<pb n="KR3k0012_SBCK_372-7a"/>
後漢書曰李固足下有龜文<lb/>
續漢書曰楊彪見漢祚將終遂稱脚攣不復行積十餘年<lb/>
王隠晉書曰陶偘爲荆州杜㢭<hi>音韜</hi>將王眞遥語眞横脚馬<lb/>
上侃說曰杜㢭爲益州刺史盗用庫金父死不奔喪君夲<lb/>
佳人何隨之天下無白頭賊也眞聞下其脚辭又順侃知<lb/>
其意使降人喻眞眞乞得先信乃截髮爲信蜀賊粮盡真<lb/>
旣降而走<lb/>
晉書曰陶潛無履江州刺史王弘顧左右爲之造履左右<lb/>
請履度潛便於座伸足令度焉弘要之還州問其所乗荅<lb/>
云素有脚病向來籃輿亦足自反乃令一門生二兒共輿<lb/>
之<lb/>
三十國春秋曰王濟甞與武帝棊濟伸脚在局下因問孫皓<lb/>
曰聞君生剥人面皮何也皓曰見人臣無禮於其君者則<lb/>
<pb n="KR3k0012_SBCK_372-7b"/>
剥之武子大慙遽縮脚<lb/>
晉陽秋曰周顗旣遇害王彬告之甚哀敦怒曰周伯仁凢<lb/>
人遇汝何爲如此彬曰伯仁長者君之親友在朝雖無蹇<lb/>
諤亦無所阿黨且加之極刑何痛如之左右見敦盛怒竊<lb/>
勸跪謝彬曰脚痛不能跪拜敦復曰脚痛孰與頸痛咸爲<lb/>
失色<lb/>
續晉陽秋曰習鑿齒以脚病廢於里巷符堅滅樊鄧素聞<lb/>
其名與釋道安俱舉而致焉與語大恱以其蹇疾裁堪半<lb/>
丁與諸鎮書曰晉氏平吴利在二陸今破漢南得士一人<lb/>
半耳<lb/>
三國典略曰侯景左足上有肉瘤其狀如龜戰應剋捷瘤<lb/>
則隠起如其不勝瘤則低下及奔敗瘤䧟肉中<lb/>
唐書曰工部尚書賈直言父道冲以伎術待詔翰林因言<lb/>
<pb n="KR3k0012_SBCK_372-8a"/>
事獲罪於代宗皇帝詔逐之賜酖於路直言僞令其父拜<lb/>
四方辭上下神祇伺使者視稍怠即取其酖以飲遂迷仆<lb/>
而死明日酖洩于足而後復蘇代宗聞之減父罪直言亦自<lb/>
此病躄<lb/>
家語曰南宫縚<hi>音韜</hi>見孔子未甞越履往來過之足不履影<lb/>
老子曰千里之行始於足下<lb/>
韓子曰楚人和氏得玉璞楚山之中獻之武王武王使玉<lb/>
人相之曰石也刖其左足武王薨文王即位又奉獻之玉<lb/>
人相之曰石也刖其右足成王即位和抱其璞哭于楚山<lb/>
之下三日三夜泣盡繼之以血王使玉人理之得寳焉名<lb/>
曰和氏璧<lb/>
又曰魯哀公問孔子曰吾聞夔一足信乎對曰夔人也獨<lb/>
通於聲堯曰夔一而足矣使爲樂正<lb/>
<pb n="KR3k0012_SBCK_372-8b"/>
又曰晉平公與唐彦坐而出叔向入公曵一足叔向問之<lb/>
公曰吾待唐子腓痛足痺而不敢申叔向不恱公曰子欲<lb/>
貴吾爵子子欲冨吾禄子夫唐先生無欲也非正坐吾無<lb/>
以養之<lb/>
三輔舊事曰武帝發兵攻衛太子連鬪五日白虎闕前溝<lb/>
中血没足<lb/>
吴越春秋曰越王念吴欲復怨非一旦也苦思勞心夜以<lb/>
接日足凊則漬之以水冬寒則抱冰夏熱則握火愁心苦<lb/>
志縣膽於户出入甞之不絶於口<lb/>
帝王世紀曰大禹右足文履巳字<lb/>
枹朴子曰老君足下有八卦<lb/>
穆天子傳曰至于巨蒐氏巨蒐之人乃獻白鶴之血以飲<lb/>
天子且具牛馬之湩<hi>湩乳也今江南人多呼乳爲湩音寒凍之凍</hi>以洗天子之<lb/>
<pb n="KR3k0012_SBCK_372-9a"/>
足<lb/>
山海經曰柔利國爲人一手反膝曲足一曰留利之國人<lb/>
足反折跛踵國其爲兩足皆大<hi>郭璞注曰其人行足跟不着地也</hi>
周書曰晉平公使師曠見太子晉曰吾聞王子之語髙於<lb/>
太山夜寐晝居不安不逺道願一言王子曰吾聞太師將<lb/>
來吾心甚喜旣以見君子喜而又懼吾甚年少見子而攝<lb/>
盡忘吾度師曠束躅其足曰善哉善哉王子曰太師何舉<lb/>
足驟師曠曰天寒足跔<hi>居劬切</hi>是以數也王子曰請入坐遂<lb/>
席弦琴師曠歌無射<lb/>
瀬郷記李母碑曰老子足蹈二五<lb/>
西京雜記曰廣川王發欒書冢柩明器朽爛無餘有一白<lb/>
狐見人驚走左右逐㦸之不能得傷其左脚夕王夢一丈<lb/>
夫鬚眉盡白來謂王曰何故傷吾左脚仍以杖擊王左脚<lb/>
<pb n="KR3k0012_SBCK_372-9b"/>
王覺左脚腫痛生瘡至死不差<lb/>
王子年拾遺録曰周昭王夢羽人遺藥以之塗足則飛上<lb/>
天萬里之外<lb/>
蕭廣濟孝子傳曰五郡孝子者中山常山魏郡鉅鹿趙國<lb/>
人也少去郷里孤無父母相隨於衛國因結兄弟長元重<lb/>
次仲重次叔仲次季仲次稚重期夕相事財三千萬於空<lb/>
城中見一老姥兄弟下車再拜曰願爲母母許焉積二十<lb/>
四年母得病口不能言五子乃仰天歎願使我母語即便<lb/>
得語謂五子曰吾太原董陽猛女嫁同縣張文賢死亡我<lb/>
男兒名焉遺七歳值亂亡失心前有七星右足有黒識語<lb/>
未竟而卒五子送喪㑹朝歌長晨出亡其記囊疑五子所<lb/>
竊收得三重詣河内告枉具言始末太守號哭曰生不識<lb/>
父與母相失痛不自聊知近爲五子所養馳使放三重<lb/>
<pb n="KR3k0012_SBCK_372-10a"/>
㑹稽典録曰黄昌爲蜀郡太守𥘉昌爲州書佐婦寧於家<lb/>
遇賊遂流轉入蜀爲民妻其子犯法乃詣昌昌疑不類蜀<lb/>
人因問所由對曰妾本㑹稽餘姚戴次公女州書佐黄昌<lb/>
妻甞歸家爲賊所略遂至於此昌驚呼前謂曰何以識黄<lb/>
昌左足心有黒子常言當爲二千石乃出足示之相持悲<lb/>
泣還爲夫妻<lb/>
楚辭卜居曰漁父鼓枻歌曰滄浪之水清兮可以濯我纓<lb/>
滄浪之水濁兮可以濯我足<lb/>
　　　　　踝<lb/>
釋名曰踝跖踝踊也亦因其形踝踝也足後曰跟在下旁<lb/>
着地踵聚也上體之所鍾聚也<lb/>
史記曰蘇秦握錐自厲流血至踝<lb/>
英雄記曰向詡坐板牀有兩踝處入板中二寸許<lb/>
<pb n="KR3k0012_SBCK_372-10b"/>
陸機別傳曰孟玖欺成都王頴曰陸機司馬孫承備知機<lb/>
情可考驗也頴於是收承父子五人考掠備加踝骨皆脫<lb/>
出終不誣機<lb/>
太平御覽卷第三百七十二<lb/>
<pb n="KR3k0012_SBCK_372-11a"/>
</p>
<p>
</p>
  </div>
</body>
</text>
</TEI>
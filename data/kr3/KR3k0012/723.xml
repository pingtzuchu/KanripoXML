<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_723-1a"/>
太平御覽卷第七百二十三<lb/>
　方術部四<lb/>
　　　　　醫三<lb/>
齊書曰徐嗣伯爲臨川王映所重時直閤將軍房伯玉服<lb/>
五石散十許劑無益更患冷夏日常複衣嗣伯爲侯之曰<lb/>
卿伏熱應湏以水發之非冬月不可至十一月氷雪大盛<lb/>
令二人夾捉伯玉伯玉解衣㘴石上取冷水從頭澆之盡<lb/>
二十斛伯玉口噤氣絶家人啼哭請止嗣伯遣人執杖防<lb/>
閤敢有諌者撾之又盡水五斛伯玉始能動而見背上彭<lb/>
彭有氣俄而起㘴曰熱不可忍乞冷飲嗣伯以水與之一<lb/>
飲一升病都差自尓恒發熱冬月猶單衣體更肥壯又甞<lb/>
有傴人患滯冷積年不差嗣伯爲侯之曰此尸注也當得<lb/>
死人枕煑服之乃愈於是徃古冡中取枕枕巳一邊腐缺<lb/>
<pb n="KR3k0012_SBCK_723-1b"/>
服之即差後秣陵人張景年十五腹脹靣黄衆醫不能療<lb/>
以問嗣伯曰此石蚘<hi>音廻</hi>耳極難療當得死人枕煑之依語<lb/>
煑枕以湯投之得大痢并蚘蟲頭堅如石者五升病即差<lb/>
後沈僧翼患眼痛又多見鬼物以問嗣伯嗣伯曰邪氣入<lb/>
肝可覔死人枕煑服之服竟可埋枕於故處如其言又愈<lb/>
王晏問之曰三病不同而皆用死人枕而俱羌何也荅曰<lb/>
尸注者鬼氣伏而未起故令人沉滯得死人枕促之䰟氣<lb/>
飛越不得復附體故尸注可差石蚘者乆蚘也醫療旣僻<lb/>
蚘蟲轉堅丗間藥不能遣所以湏鬼物驅之然後可散故<lb/>
令煑死人枕也夫邪氣入肝故使眼痛而見魍魎應湏邪<lb/>
物以鈎之故用死人枕也氣因枕去故復埋於冡間也又<lb/>
春月出南籬門戯聞草屋中有呻吟聲嗣伯云此病甚重<lb/>
更二日不療必死乃徃視見一老姥稱體痛而處處有[黑*敢]<lb/>
<pb n="KR3k0012_SBCK_723-2a"/>
<hi>音敢</hi>黒無數嗣伯還煮斗餘湯送令服之服之訖痛熱愈甚<lb/>
跳投牀者無數湏臾所[黑*敢]處皆拔岀長寸許乃以膏塗諸<lb/>
瘡口三日而復云此名釘疽也又薛伯宗善徙癰疽公孫<lb/>
㤗患發背伯宗爲氣封之徙置齋前栁樹上明日癰消樹<lb/>
邊便起一瘤如拳大稍稍長二十餘日瘤大膿爛出黄赤<lb/>
汁升餘樹爲之痿損<lb/>
齊書曰禇澄字彦道建元中爲吴郡太守百姓李道念以<lb/>
事到郡澄見謂曰汝有重病荅曰舊有冷病至今五年衆<lb/>
醫不羌澄爲侯脉曰汝病非冷熱當是食雞子過多所致<lb/>
令取䔉一斗煑之服一服乃吐一物如升許涎褁之而動<lb/>
開視乃雞鶵十二頭而病都愈<lb/>
吴均齊春秋曰顧歡字玄平吴都人也隠於㑹稽山隂白<lb/>
石村歡率性仁愛素有道風其濟人也或以禳厭而多全<lb/>
<pb n="KR3k0012_SBCK_723-2b"/>
護有病邪者造之歡問君家有書乎荅曰唯有孝經三篇<lb/>
歡曰取置病人枕邊恭敬之當自羌如言果愈後問其故<lb/>
歡曰善禳惡正勝邪故尓<lb/>
梁書曰陶弘景字通明丹陽人性愛林泉尤好著𫐠常曰<lb/>
我讀書未滿萬卷以内典叅之乃當小岀耳先生性好醫<lb/>
方專以拯濟欲利益羣品故修撰神農本草經三卷爲七<lb/>
卷撰眞誥十卷集驗方五卷廣肘後爲百一之製丗所行<lb/>
用多獲異効焉<lb/>
又曰范雲疾召醫徐文伯視之文伯曰緩之一月乃復欲<lb/>
速即時愈正恐二年不復可救雲曰朝聞道夕死可矣而<lb/>
况二年文伯乃下火而壯焉重衣以覆之有頃許汗流於<lb/>
此即起二年果卒<lb/>
又曰王僧孺工屬文善楷隷多識古事侍郎金元起欲工<lb/>
<pb n="KR3k0012_SBCK_723-3a"/>
素問訪以砭石僧孺荅曰古人當以石爲針必不用鐵說<lb/>
文有此砭字許愼云以石刺病也東山經髙氏之山多針<lb/>
石郭璞云可以爲砭針春秋羙疹不如惡石服子愼注云<lb/>
石砭石也季丗無復佳石故以鐵代也<lb/>
後魏書曰王顯字丗榮陽平人也頗叅士流雖以醫術自<lb/>
逹而明敏有决斷才用𥘉聞昭懷后之懷丗宗也夢爲日<lb/>
所逐化龍而遶后后寤而驚悸遂成心疾勑召諸醫診脉<lb/>
徐謇云是微風入藏冝進湯藥顯云案三部脉非有心疾<lb/>
將是懷孕生男之象後果如顯言乃𥙷御史常在御營進<lb/>
藥出入禁内丗宗詔顯撰藥方三十卷頒布天下<lb/>
又曰徐謇字伯城丹陽人也兄文伯皆善醫藥謇性秘忌<lb/>
承奉不得其意雖貴爲王公不爲指療魏孝文遷洛除中<lb/>
散大夫子雄亦以醫術稱<lb/>
<pb n="KR3k0012_SBCK_723-3b"/>
又曰裴宣患篤丗宗遣太醫令馳馹就視并賜御藥宣素<lb/>
明隂陽之書自始患便知不起因自尅亡日果如其言<lb/>
又曰髙允微有不適猶不寢卧呼醫請藥出入行止吟咏<lb/>
如常髙祖文明太后聞而遣醫李循徃脉視之告以無恙<lb/>
循入密陳允榮衛有異懼其不乆於是遣使備賜御膳珍<lb/>
羞自酒米至於塩醢百有餘品皆盡時味及牀帳衣服茵<lb/>
𬒳几杖羅列於庭王官徃還尉問相屬允喜形於色語人<lb/>
曰天恩以我篤老大有所賚得非以贍客矣表謝而巳不<lb/>
有他慮如是數日夜中卒家人莫覺<lb/>
北齊書曰張子信少以醫術知名隠於白鹿山時出京師<lb/>
甚爲魏收崔季舒所知甞以詩酬贈大寕中徴爲尚藥典<lb/>
御歳餘謝病歸<lb/>
又曰馬嗣明河内野王人少明醫術診脉預知生死邢劭<lb/>
<pb n="KR3k0012_SBCK_723-4a"/>
子寳十七八苦傷寒嗣明診其脉告楊愔曰此子今病不<lb/>
療自愈然不踰年必死覺之少晚不可爲也數曰兩公侍<lb/>
宴酒酣顯祖曰子才兒聦冝以近郡處之愔曰年少未可<lb/>
劭出愔以嗣明言奏乃止寳未朞而卒其驗如此背發腫<lb/>
嗣明以麄理色石大如鵝卵烈火燒令黄赤投醋中使屑<lb/>
落盡暴乾擣篩和傳之立愈嗣明從駕之晉陽至遼陽見<lb/>
牓云女病能差之與錢拾萬衆醫視之無敢措手嗣明見<lb/>
牓笑曰眞得汝矣乃抵其家問其由云曽將麥穗見赤物<lb/>
長二尺似蛇入指中因驚倒手臂疼重月餘曰漸及半身<lb/>
腫痛不可忍呻吟晝夜不絶嗣明曰毒虵爲<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>所啄遺血<lb/>
於此犯而得之即受方令服十餘劑以湯散𥙷之明年還<lb/>
鄴女疾都愈載鏹而歸嗣明恃其伎視徐之才崔鸞叔等<lb/>
蔑如也隋開皇中卒<lb/>
<pb n="KR3k0012_SBCK_723-4b"/>
又曰李元忠趙郡栢仁人也代爲著姓元忠倜儻博學通<lb/>
隂陽術數𥘉以母老多患乃專心醫藥研習積年遂善於<lb/>
方技性仁恕人有疾病無問貴賤咸爲療之故郷里推敬<lb/>
聲稱益逺後拜南郡太守族弟宻性方直亦以母老習醫<lb/>
遂成妙手<lb/>
又曰崔季舒字叔正博陵安平人少孤明敏有識幹精於<lb/>
醫術經方本草常所披覽天保中於徙所無事更銳意研<lb/>
精後雖位望顯貴亦不懈怠<lb/>
張太素齊書曰徐之才字士茂髙平金郷人五葉祖仲融<lb/>
隠於秦望山有道士過之求飲因留瓠蘆遺之曰習此子<lb/>
孫當以道術救丗位至二千石開視乃扁鵲鏡經一卷習<lb/>
之遂爲良醫至濮陽太守父雄貟外散騎侍郎代傳其術<lb/>
號爲神明而之才㓜而俊發尤爲精敏仕梁爲豫章王綜<lb/>
<pb n="KR3k0012_SBCK_723-5a"/>
鎮東右常侍隨綜鎮彭城綜降魏之才走至吕梁爲魏所<lb/>
獲旣覉旅以醫自業又諧隠滑稽無方王公貴人爭饋之<lb/>
為貴人居矣稍遷貟外散騎常侍加中軍金紫天平中高<lb/>
祖詣晉陽恒居内館所療十全皇建中除兖州刺史未行<lb/>
武明皇太后不豫之才奉藥立愈賞賜巨萬有人脚跟腫<lb/>
痛不堪忍諸醫莫識之才視日蛤精也當乗舡入海岀脚<lb/>
水中得之疾者曰是也之才爲割得兩蛤子大如榆莢或<lb/>
以五色骨爲佩刀靶之才曰此人瘤也何從得之對曰於<lb/>
古冡見髑髏額骨長數寸試削視文理故用之其通識類<lb/>
此武成王酒色過度恍惚不恒曽病發自言𥘉見空中有<lb/>
五色物稍近變成一羙婦人去地數丈亭而立之才曰此<lb/>
色慾過多大虚所致即進藥一服稍稍逺變成五色物數<lb/>
服而愈病發輙馳召之針藥所加無不愈者齻<hi>音積</hi>武成王<lb/>
<pb n="KR3k0012_SBCK_723-5b"/>
生齪牙遍召諸醫尚藥典御鄧宣文以實對帝怒而抶之<lb/>
之才拜賀曰此謂智牙生則聖明而壽帝大恱賜帛萬疋<lb/>
加金玉重寳<lb/>
又曰張逺遊齊人以醫藥道術知名㝷有詔徴令與術士<lb/>
同合九轉金丹成顯祖置之玉匣曰我貪人間樂不能飛<lb/>
上天待我臨死方可服之<lb/>
後周書曰姚僧坦字法衛吴興武康人也父菩提梁高平<lb/>
令甞嬰疾歴年乃留心醫藥梁武帝性又好之毎召菩提<lb/>
討論方術言多㑹意由是頗禮之僧坦㓜通洽居䘮盡禮<lb/>
年二十四即傳家業梁武帝召入禁中面加討試僧坦酬<lb/>
對無滯梁武甚竒之時武陵王所生葛脩華宿患積時方<lb/>
術莫効帝令僧坦視之僧坦還說其狀武帝歎曰卿用意<lb/>
綿宻乃至於此以此候疾何疾可逃朕毎留情頗識治體今<lb/>
<pb n="KR3k0012_SBCK_723-6a"/>
聞卿說益開人意十一年帝因發熱欲服大黄僧坦曰大<lb/>
黄乃是快藥然至尊年髙不冝輕用帝弗從遂至危篤梁<lb/>
元帝甞有心腸疾諸醫咸謂冝用平藥可漸宣通僧坦曰<lb/>
脉洪而實此有宿奶非用大黄必無差理帝從而愈及大<lb/>
軍克荆州爲燕公于謹所召大相禮接太祖遣使馳驛徴<lb/>
僧坦謹固留不遣謂使人曰吾年時衰暮疢疾嬰沉今得<lb/>
此人望與之偕老太祖以謹勲隆重乃止明年隨至長安<lb/>
伊婁穆以疾還京請僧坦省疾自云自腰至臍似有三縛<lb/>
兩脚緩縱不復自持坦即爲診脉處湯三劑穆𥘉服一劑<lb/>
上縛解再服中縛解又服三縛悉除而兩脚疼痺猶自攣<lb/>
弱更爲合散稍得屈伸至九月遂能起行大將軍襄樂公<lb/>
賀蘭隆先有氣疾加以水腫喘息奔急㘴卧不安或有勸<lb/>
其服决命大散者其家疑未能决乃問僧坦僧坦曰意謂<lb/>
<pb n="KR3k0012_SBCK_723-6b"/>
此患不與大散相當若欲自服不煩賜問因而委去其子<lb/>
殷勤拜請曰多時仰屈今日始來竟不下治意實未盡僧<lb/>
坦知其可差即爲處方諸患悉愈大將軍樂平公竇集暴<lb/>
感風疾精神瞀亂無所覺知諸醫先視者皆云巳不可救<lb/>
僧坦後至曰困矣終當不死若專以見付相爲治之其家<lb/>
欣然僧坦爲合湯散所患即瘳大將軍永丗公叱伏列摏<lb/>
苦痢積時而不廢朝謁燕公于謹甞問僧坦曰樂平永丗<lb/>
俱有痼疾若如㒒意永丗差輕對曰夫患有深淺時有克<lb/>
殺樂平雖困終當保全永丗雖輕必不免死謹曰君言必<lb/>
死當在何時對曰不岀四月果如其言謹歎異之文宣太<lb/>
后寢疾醫巫雜說各有同異髙祖引僧坦問曰太后患勢<lb/>
不輕諸醫並云無慮朕人子之情可以意得君臣之義言<lb/>
在無隠公以爲何如對曰臣無聽聲視色之妙特以經事<lb/>
<pb n="KR3k0012_SBCK_723-7a"/>
巳多唯之常人竊已憂懼帝泣曰公旣决之矣知復何言<lb/>
㝷而太后崩四年髙祖親戎東討至河隂遇疾口不能言<lb/>
臉垂覆目不得視一足短縮又不得行僧坦以爲諸藏俱<lb/>
病不可並治軍中之事莫先於語乃處方進藥帝遂得言<lb/>
又治目目疾便愈未及治足疾亦瘳比至華州帝已痊復<lb/>
是歳髙祖幸雲陽遂寢疾乃召僧坦赴行在所内史柳昂<lb/>
私問曰至尊貶膳日乆脉候何如對曰天子上應天心或<lb/>
當非愚所及若凢庶如此萬無一全㝷而帝崩宣帝𥘉在<lb/>
東宫甞苦心痛乃令僧坦治之其疾即愈及即位恩禮弥<lb/>
隆大象二年除太醫下大夫帝尋有疾僧坦宿直侍疾帝<lb/>
謂隋公曰今日性命唯委此人僧坦侯候知帝危殆乃對<lb/>
曰臣荷恩旣重思在効力但恐庸短不逮敢不盡心帝領<lb/>
之及静帝嗣位遷上開府儀同大將軍隋開皇𥘉卒僧坦<lb/>
<pb n="KR3k0012_SBCK_723-7b"/>
撰集驗方十二卷行紀三卷行於丗<lb/>
隋書曰許智藏髙陽人也祖道㓜甞以母疾覽醫方因而<lb/>
究極丗號名醫誡其諸子曰爲人子者甞膳視藥不知方<lb/>
術豈謂孝乎由是丗相傳授仕梁官至貟外散騎侍郎父<lb/>
景武竟陵王諮議叅軍智藏少以醫術自逹仕陳爲散騎<lb/>
常侍及陳滅髙祖以爲貟外散騎侍郎使詣楊州㑹秦孝<lb/>
王俊有疾上馳召之俊夜中夢其妃崔氏泣曰夲來相迎<lb/>
如許智藏將至其人若到當必相苦爲之奈何明夜俊又<lb/>
夢崔氏曰妾得計矣當入靈府中以避之及智藏至爲俊<lb/>
診脉曰疾巳入心即當發癎不可救也果如言俊數日而<lb/>
薨上竒其妙賫物百叚煬帝即位智藏時致仕于家帝毎<lb/>
有所苦輙令中使就詢訪或以轝迎入殿扶登御狀智藏<lb/>
爲方奏之用無不効<lb/>
<pb n="KR3k0012_SBCK_723-8a"/>
唐書曰甄權許州扶溝人也甞以母疾與弟立言專醫方<lb/>
得其旨趣隋開皇𥘉爲祕書省正字後稱疾免隋魯州刺<lb/>
史庫狄嶔若風患手不得引弓諸醫莫能療權謂之曰欽<lb/>
但將弓箭向垜一針可以射矣針其肩偶一穴應時射<lb/>
貞觀十七年權年一百三歳太宗幸其家視其飲食訪以<lb/>
藥性因授朝散大夫賜几杖衣服其年卒撰脉經針方明<lb/>
堂人形圖各一卷弟立言武德中累遷太常丞御史大夫<lb/>
杜淹患風毒發腫太宗令立言視之旣而奏曰從今更十<lb/>
一日午時必死果如其言時有尼明律年六十餘患心腹<lb/>
皷脹身體羸瘦巳經二年立言侯其脉曰腹内有蟲當是<lb/>
誤食髪爲之耳因令服雄黄湏臾吐一虵如人手小指唯<lb/>
無眼燒之猶有髮氣其疾乃愈<lb/>
又曰許裔宗常州義興人也𥘉仕陳爲新蔡王外兵叅軍<lb/>
<pb n="KR3k0012_SBCK_723-8b"/>
時栁太后感風不能言名醫療皆不愈脉益沉而噤裔宗<lb/>
曰口不可下藥冝以湯氣薫之令藥入腠理周時可差乃<lb/>
造黄耆防風湯數十斛置於牀下氣如煙霧其夜便得語武<lb/>
德𥘉關中多骨蒸病得之必死遞相連染諸醫無能療者<lb/>
裔宗毎療無不愈或謂曰公醫術若神何不著書以貽將<lb/>
來裔宗曰醫乃意也在人思慮又脉候幽微若其難别意<lb/>
之所解口莫能宣且古之名手唯是別脉脉旣精別然後<lb/>
識病夫病之於藥有正相當者唯湏單用一味直攻彼病<lb/>
藥力旣純病即立愈今人不能別脉莫識病源以情臆度<lb/>
多安藥味譬之於獵未知兎所多發人馬空地遮圍或兾<lb/>
一人偶然逢也如此療疾不亦踈乎假令一藥偶然當病<lb/>
復共他味相和君臣相制氣勢不行所以難差諒由於此<lb/>
脉之深趣旣不可言虚設經方豈加於舊吾思之乆矣故<lb/>
<pb n="KR3k0012_SBCK_723-9a"/>
不能著述耳年七十餘卒<lb/>
又曰秦鳴鶴爲侍醫髙宗苦風眩頭重目不能視武后亦<lb/>
幸災異逞其志至是疾甚召鳴鶴張文仲診之鳴鶴曰風<lb/>
毒上攻若刺頭岀少血即愈矣天后自簾中怒曰此可斬<lb/>
也天子頭上豈是試出血處耶上曰醫之議病理不加罪<lb/>
且吾頭重悶殆不能忍岀血未必不佳命刺之鳴鶴刺百<lb/>
㑹及腦户出血上曰吾眼明也言未畢后自簾中頂禮拜<lb/>
謝之曰此天賜我師也躬負繒寳以遺鳴鶴<lb/>
又曰安金藏爲太常工人時睿宗爲皇嗣或有誣告皇嗣<lb/>
潜有異謀者則天令來俊臣按之左右不勝楚毒皆欲自<lb/>
誣唯金藏大呼謂俊臣曰公旣不信金藏言請剖心以明<lb/>
皇嗣不反即引佩刀自剖其胷五藏並出血流𬒳地氣遂<lb/>
絶則天聞之令舁入宫中遣醫人却内五藏入以桑白皮<lb/>
<pb n="KR3k0012_SBCK_723-9b"/>
縫合之傅藥經宿乃蘇<lb/>
太平御覽卷第七百二十三<lb/>
</p>
<p>
</p>
  </div>
</body>
</text>
</TEI>
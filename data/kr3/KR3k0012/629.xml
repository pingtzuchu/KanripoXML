<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_629-1a"/>
太平御覽卷第六百二十九<lb/>
　治道部十<lb/>
　　　　　貢舉下<hi>制舉科附</hi>
唐書曰貞觀中諸州所舉孝廉賜坐於御前上問以皇王<lb/>
政術及皇太子問以曽參說孝經並不能荅太宗謂曰昔<lb/>
楚莊王議事羣臣莫逮退而有憂色曰諸侯能自得師者<lb/>
王自謀而莫巳若者亡今不榖之不徳群臣莫吾逮吾國<lb/>
幾於亡乎朕發詔徴天下俊異纔以淺近問之咸不能荅<lb/>
海内賢哲將無其人耶朕甚憂之<lb/>
又曰貞觀中考功貟外郎王師旦知舉時兾州進士張昌<lb/>
齡王公直並有俊才聲振京邑而師旦考其文䇿全下舉<lb/>
朝不知所以及奏等第太宗怪無昌齡等名因召師旦問<lb/>
之曰此輩誠有詞華然其體性輕薄文章浮艶必不成令<lb/>
<pb n="KR3k0012_SBCK_629-1b"/>
器臣若擢之恐後生相效有變陛下風雅帝以爲名言後<lb/>
並如其說<lb/>
又曰貞觀中文皇帝甞私幸端門見進士綴行而出喜曰<lb/>
天下英雄入吾彀中矣<lb/>
又曰調露二年劉思立除考功貟外郎先時進土但試䇿<lb/>
而巳思立以其膚淺奏請帖經及試雜文自後因以爲常<lb/>
又曰載𥘉元年試貢舉人于洛城殿前數日方畢<hi>殿前試人自兹</hi>
<hi>始也</hi>
又曰景雲中制<hi>曰四</hi>方選集群才輻湊操斧伐柯求之不逺<lb/>
其有能習二經通大義者綜一史知本末者通三教宗旨<lb/>
究精微者善六書文字辨聲象者傳雅曲度和六律五音<lb/>
者韜畧學孫呉識天時人事者暢於詞氣聦於受領善敷<lb/>
奏吐納者咸令所司博採明試朕親擇焉<lb/>
<pb n="KR3k0012_SBCK_629-2a"/>
又曰長壽二年左拾遺劉承慶上䟽曰伏見比年已來天<lb/>
下諸州所貢物至元日皆陳在御前唯貢人獨於朝堂拜<lb/>
列則金帛羽毛昇於玉陛之下賢良文學弃彼金門之外<lb/>
恐所謂貴財而賤義重物而輕人伏請貢人至元日列在<lb/>
方物之前以備充庭之禮制曰可<lb/>
又曰開元中詔諸州郷貢進士見訖冝令引就國子監謁<lb/>
先師學官爲之開講質問疑義仍令所司優厚設食兩館<lb/>
及監内得解舉人亦准此其曰清官五品巳上及朝集使<lb/>
並徃觀禮即爲常式<hi>謁先師自此始也</hi>
又曰開元中國子祭酒楊瑒上言曰伏聞承前之例毎年<lb/>
應舉常有千數及第兩監不過一二十人臣恐三千學徒<lb/>
虚費官廩兩監博士濫糜天禄臣竊見入仕諸色出身毎<lb/>
歳向二千餘人方於明經進士多十餘倍自然服勤道業<lb/>
<pb n="KR3k0012_SBCK_629-2b"/>
之士不及胥吏以其効官豈識先王之禮義陛下設學斆<lb/>
務以勸進之有司爲限約務以黜退之臣之微誠實所未<lb/>
曉今監司課試十巳退其八九考功及第十又不収一二<lb/>
若長以此爲限恐儒風漸墜小道將興若以岀身人多應<lb/>
湏諸色都減豈在獨抑明經進士上然之<lb/>
又曰開元中勑今之明經進士則古之孝廉秀才近日已<lb/>
來殊乖本意進士以聲韻爲學多昧古今明經以帖誦爲<lb/>
功罕窮旨趣安得爲敦本復古經明行脩以此登科非選<lb/>
士取賢之道其明經自今巳後每經冝帖十取通五巳上<lb/>
免舊試一帖仍按問大義十條取六已上免試經䇿十條<lb/>
令若時務䇿三道取粗有文性者與及第其進士冝停小<lb/>
經准明經帖大經十帖取通四巳上然後准例試雜文䇿<lb/>
考通與及第其明經中有明五經巳上試無不通者進士<lb/>
<pb n="KR3k0012_SBCK_629-3a"/>
中兼有精通一史能試䇿十條得六巳上者委所司奏聽<lb/>
進止其應試進士等唱第訖具所試雜文䇿及送中書門<lb/>
下詳覆其所問明經大義日湏對同舉人考試庶能否共<lb/>
知取捨無媿有功者逹可不勉歟<lb/>
又曰乾元𥘉中書舎人李揆兼禮部侍郎揆甞以主司取<lb/>
士多不考實徒峻其隄防索其書䇿殊未知蓺不至者居<lb/>
文史之囿亦不能摛其詞藻深昧求賢之意也及其試進<lb/>
士文章日於庭中設五經諸史及切韻夲於牀而引貢士<lb/>
謂之曰大國選士但務得才經籍在此請恣尋檢由是數<lb/>
日之間美聲上聞<lb/>
又曰上元年劉嶢上䟽曰國家以禮部爲孝廉之門考文<lb/>
章於甲乙故天下響應驅於才蓺不務於德行夫德行者<lb/>
可以化人成俗才藝者可以約法立名故有朝登甲科而<lb/>
<pb n="KR3k0012_SBCK_629-3b"/>
夕䧟刑辟制法守度使之然也陛下焉得不改而張之至<lb/>
如日誦萬言何關理體文成七歩未足化人昔子張學于<lb/>
禄仲尼曰言寡尤行寡悔禄在其中矣又曰行有餘力則<lb/>
以學文今捨其夲而條其末况古之作文必諧風雅今之<lb/>
末學不近典謨勞心於卉木之門極筆於煙霞之際以此<lb/>
成俗斯大謬也昔者採詩觀風俗詠卷耳則忠臣喜誦蓼<lb/>
莪而孝子悲温良敦厚詩教也豈主於淫文哉夫人之愛<lb/>
名如水之務下上有所好下必甚焉陛下若以德行爲先<lb/>
文蓺爲末必敦德勵行以佇甲科鄷舒俊才没而不齒陳<lb/>
寔長者拔而用之則多士雷奔四方風動俗從於下聖理<lb/>
於上豈有不變者歟<lb/>
又曰寳應𥘉禮部侍郎楊綰奏請毎歳舉人依郷舉里選<lb/>
察秀才孝廉勑公卿巳下集議中書舎人賈至議曰楊綰<lb/>
<pb n="KR3k0012_SBCK_629-4a"/>
所奏實爲正論然衣冠遷徙人多僑寓士居郷土百無一<lb/>
二今依古制恐取士之道未盡今禮部毎歳擢甲乙之科<lb/>
柢足長浮薄之風啓僥倖之路矣其國子愽士等望加貟<lb/>
數十道大郡量置太學館令博士岀外兼領郡官召致生<lb/>
徒依乎故事保桑梓者郷里舉焉在流寓者庠序推焉如<lb/>
此則青青不復興刺擾擾由其歸夲焉勑旨毎州歳察孝<lb/>
廉取在郷閭有孝悌廉恥之行薦焉秀才有司以禮待之<lb/>
試其所通之學五通之内精通一經兼能對䇿逹於體理<lb/>
者並量行業授官<lb/>
又曰寳應𥘉禮部侍郎楊綰奏貢舉條孝廉各令精通一<lb/>
經其取左氏傳公羊榖梁禮記周禮儀禮毛詩尚書周易<lb/>
任通一經每經問義二十條皆取傍通諸義務窮根夲試䇿<lb/>
三道問古今理體及當時要務取堪行用者仍毎日一道<lb/>
<pb n="KR3k0012_SBCK_629-4b"/>
三道畢日經義及䇿全通爲上第其上第者望付吏部便<lb/>
與官其問義毎十條通七䇿通二爲中第與出身下者罷<lb/>
之又論語孝經皆聖人深旨孟子亦儒門之逹者其學官<lb/>
望兼習此三者共爲一經其試如上秀才舉望令精通五<lb/>
經問義二十條對䇿曰試一道全通者爲上第送名中書<lb/>
門下請超與處分問義十條通七策通四爲中第中第者<lb/>
送吏部與官下者罷之孝悌力田但能熟讀一經言音典<lb/>
切即令所司舉送試通便與出身今年舉人或舊業旣習<lb/>
理難速改或逺州所送身巳在途事湏収獎不可中廢其<lb/>
今秋舉人中有情願依舊業舉者亦聽今年之後一依新<lb/>
格勑旨進士明經置來日乆今頓令改業恐難有其人諸<lb/>
色舉人冝與舊法兼行<lb/>
又曰建中𥘉中書舎人權知禮部貢舉趙賛奏應口問大<lb/>
<pb n="KR3k0012_SBCK_629-5a"/>
義明經等舉人明經之目義以爲先比來相承唯務習帖<lb/>
至於義理少有能通經術<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>衰莫不由此今若頓取大義<lb/>
恐全少其人欲且因循又無以勸學請約舉司舊例稍示<lb/>
考義之難承前問義不形文字落第之後喧競者多臣今<lb/>
請以所問録於紙上各令直書其義不假文言旣與䇿有殊<lb/>
又事堪微證慿此取捨庶歸至公如有義䇿全通者五經<lb/>
舉人請准廣徳元年七月勑超與處分明經請減兩選伏<lb/>
請每歳甄奬不過數人庻使經術漸興人知教夲勑旨明<lb/>
經義䇿全通者令所司具名聞奏續啇量處分餘依<lb/>
又曰建中𥘉尚書左選權知禮部貢舉顧少連奏㐲以取<lb/>
士之科以明經爲首教人之夲則義理爲先至於帖書及<lb/>
以對䇿皆形文字並易考尋試義之時獨令考對對荅之<lb/>
失覆視無慿黜退之中流議遂起伏請准建中二年十二月<lb/>
<pb n="KR3k0012_SBCK_629-5b"/>
勑以所問録於紙上各令直書其義不假文言仍請依經<lb/>
䟽對勑旨冝依元和二年十二月禮部貢院奏五經舉人請<lb/>
罷試口義准舊試墨義十條五經通六便放入䇿詔從之<lb/>
又曰建中三年四月勑禮部應進士舉人等自今巳後如<lb/>
試官并不合選諸色岀身人有應舉者冝先於舉司陳狀<lb/>
准例考試如才堪及第者送名中書門下重加考覈如實<lb/>
不堪即令所司追納告身注毁官甲准例與及第至選日<lb/>
仍稍優與處分其正貟官不在舉限<lb/>
又曰貞元中兵部侍郎陸贄權知貢舉時崔元翰梁肅文<lb/>
蓺冠時贄輸心於肅與元翰推薦蓺實之士升第之日雖<lb/>
衆望不愜然一歲選士纔十四五數年之内居臺省者十<lb/>
餘人<lb/>
又曰元和𥘉四月以起居舎人翰林學士王涯爲都官貟<lb/>
<pb n="KR3k0012_SBCK_629-6a"/>
外郎吏部貟外郎韋貫之爲果州刺史先是䇿賢良詔揚<lb/>
於陵鄭敬李益與貫之同考覆是時牛僧孺皇甫湜李宗<lb/>
閔條對甚直無所畏避考官第其䇿皆居三等權幸或惡<lb/>
其詆巳而不中第者乃注解其䇿同爲唱誹又言涯居翰<lb/>
林其甥皇甫湜中選考覈之際不先上言故同坐焉居數<lb/>
日貫之再黜巴州司馬涯<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州司馬楊於陵遂出爲廣州<lb/>
節度裴垍時爲翰林學士居中覆視無所同異及爲貴倖<lb/>
泣訴請罪於上上不得巳罷垍翰林學士除户部侍郎<lb/>
又曰元和中權知禮部侍郎庾承宣奏臣有親屬應明經<lb/>
進士舉者請准舊例送考功考試從之<lb/>
又曰長慶元年勑今年錢徽下進士鄭㓪等一十四人冝<lb/>
令中書舎人王起主客郎中知制誥白居易等重試覆落<lb/>
十人三月丁未詔曰國家設文學之科本求才實苟容僥<lb/>
<pb n="KR3k0012_SBCK_629-6b"/>
倖則異至公訪聞近日浮薄之徒扇爲朋黨謂之關節干<lb/>
擾主司毎歳䇿名無不先定永言敗俗深用興懷鄭㓪等<lb/>
昨令重試不求深僻題目貴觀學蓻淺深孤竹管是祭天<lb/>
之樂岀於周禮正經閱其程試之文都不知其夲事詞律<lb/>
鄙淺蕪纇可知其孔温業等三人粗通可與及第其餘落<lb/>
第今後禮部舉人冝准開元二十五年勑及第人所試雜<lb/>
文并䇿先送中書門下詳覆<lb/>
又曰長慶中禮部侍郎王起奏曰伏以禮部放牓巳是成<lb/>
名中書重覆尚未及第若重覆之中万一不定則放牓之<lb/>
後逺近誤傳其於事理實爲非便臣伏請毎年進士堪及<lb/>
第者夲司考試訖其詩賦先送中書門下詳覆後勑却下<lb/>
本司然後准舊例大字放牓從之<lb/>
又曰太和𥘉以散騎常侍馮宿太常少卿賈餗庫部郎中<lb/>
<pb n="KR3k0012_SBCK_629-7a"/>
龐嚴爲考官䇿第二十二人而前進士劉蕡䇿最切直不<lb/>
居是選其間指陳時事不避貴近言詞激切士林感動雖<lb/>
眺董無以過也而考官有所畏忌不敢上聞隨例擯斥識<lb/>
者之議喧然不平守道正人傳其文至有相對而泣者諫<lb/>
官等或將其䇿白於宰臣宰臣怯憚亦不敢爲之明白登<lb/>
科人李邵者深有所愧抗表請讓官於蕡事竟不行天復<lb/>
𥘉劉季𫐠敗起居郎羅衮上䟽請追贈蕡於是下詔贈左<lb/>
諌議大夫仍訪子孫叙用𥘉蕡條對制䇿言䆠官權盛後<lb/>
必爲患及是果然也<lb/>
又曰大和中禮部侍郎李漢奏准大和七年八月勑貢舉<lb/>
人不要試詩賦䇿且先帖大經小經共十帖次對正義十<lb/>
道次試論義各一首訖考覈放及第<lb/>
又曰大和八年中書門下奏進士放牓舊例禮部侍郎㫮<lb/>
<pb n="KR3k0012_SBCK_629-7b"/>
將及第人名先呈宰相然後放牓伏以委在有司固當精<lb/>
慎宰臣先知取捨事匪至公今年已後請便令放牓不用<lb/>
先呈人名其及第人所試雜文及郷貫三代名諱並當日<lb/>
送中書門下便令定例<lb/>
又曰㑹昌三年勑禮部所放進土及第人數目今後但據<lb/>
才堪者即與不要限人數毎年止於十人五人惣得<lb/>
又曰㑹昌四年中書門下奏朝廷設文學之科以求髦俊<lb/>
臺閣清選莫不由兹近縁覈實不在於郷閭超名頗雜於<lb/>
非類致有跋扈之地請計交通將澄化源在舉明憲臣等<lb/>
啇量今日以後舉人於禮部納家狀後望依前五人自相<lb/>
保其衣冠則以親姻故舊乆同遊處者其江湖之士則以<lb/>
封壤接近素所諳知者爲保如有缺孝悌之行資朋黨之<lb/>
勢迹由邪徑言渉多端者並不在就試之限如容情故自<lb/>
<pb n="KR3k0012_SBCK_629-8a"/>
相隱蔽有人糾舉其同保人並三年不得赴舉仍委禮部<lb/>
明爲戒勵編入舉格勑旨依奏<lb/>
又曰大中𥘉禮部侍郎魏扶放及第二十三人續奏堪放<lb/>
及第三人封彦卿崔涿鄭延休等皆以文蓺爲衆所知其<lb/>
父皆在重任不敢選取其所試詩賦並封奉進止令翰林<lb/>
學士户部侍郎知制誥韋琮等考盡合程度其月二十三<lb/>
日奉進止並付所司放及第有司考試只合在公如徏徇<lb/>
私自有刑典從今以後但依常例取捨不得別有奏聞<lb/>
又曰大中𥘉勑自今放進士牓後杏園任依舊宴集所司<lb/>
不得禁制<hi>先是武宗好廵遊曲江亭禁人宴聚故也</hi>
又曰大中九年吏部試宏辭舉人漏洩題目爲御史所劾<lb/>
侍郎裴諗改國子祭酒郎中周敬罰兩月俸考官刑部郎<lb/>
中唐扶出爲䖍州刺史監察御史馮顓罰一月俸其登科<lb/>
<pb n="KR3k0012_SBCK_629-8b"/>
十人並落下<lb/>
又曰大中十年禮部侍郎鄭顥進諸家科目記十三卷勑付<lb/>
翰林自今放牓後仰冩及第人姓名及所試詩賦題目進<lb/>
入仍令所司逐年編次<lb/>
又曰大中十二年中書舎人李潘知舉放博舉宏辭科陳<lb/>
琬等三人及進詩賦論等召潘謂曰所試詩中重用字何<lb/>
如潘曰錢起湘靈鼓瑟詩有重用字乃是庻幾上曰此詩<lb/>
似不及起乃落下<lb/>
李肇國史𥙷畧曰進士爲時所尚乆矣是故俊又由其中<lb/>
岀者終身爲聞人故争名常切其都㑹謂之舉場通稱謂<lb/>
之秀才投刺謂之郷貢得第謂之前進士互推敬謂之先<lb/>
輩俱捷謂之同年有司謂之座主京兆府考而升者謂之<lb/>
等第外府不試而貢者謂之拔解<hi>然拔解亦須預記人爲詞賦非謂自薦</hi>將<lb/>
<pb n="KR3k0012_SBCK_629-9a"/>
試相保謂之合保群居而賦謂之私試造請權要謂之關<lb/>
節激楊聲價謂之徃還旣捷列名於慈恩走謂之題名㑹<lb/>
大讌於曲江亭謂之曲江㑹<hi>曲江大㑹在關試後亦<折 t="33"/>謂之關宴宴後同年各有所之歸郷</hi>
<hi>井間謂之離㑹</hi>籍而入選謂之春關不捷而醉飽謂之打眊燥匿<lb/>
名造謗謂之無名子退而隷業謂之夏課挾藏而入試謂<lb/>
之書䇿此其畧也其風俗繫於先逹其制置存於有司雖<lb/>
然賢者得其大志故位極人臣常十有二三登顯列十有<lb/>
六七<lb/>
　　　　　制舉科<lb/>
唐書顯慶三年二月志烈秋霜科<hi>韓思彦及第</hi>乾封元年幽素<lb/>
科<hi>蘇瓌解琬苗神客格輔元除昭劉訥言崔谷神及第</hi>上元三年正月詞殫文律科<lb/>
<hi>崔融及第</hi>
永隆元年岳牧舉<lb/>
<pb n="KR3k0012_SBCK_629-9b"/>
垂拱四年十二月詞標文苑科<hi>房晉甫瓊王旦及第</hi>
永昌元年正月蓄文藻之思科<hi>彭景直及第</hi>抱儒素之業科<hi>李文</hi>
<hi>愿及第</hi>
長壽三年四月臨難不顧徇節寕邦科<hi>薛稷冦泚及第</hi>
證聖元年長才廣度沉迹下僚科<hi>張猗及第</hi>
通天元年文蓺優長科<hi>韓璘及第</hi>
神功元年九月絶倫科<hi>蘇頲崔玄童袁仁敬何鳯孟温禮洪子與盧從原趙不欺及苐</hi>
大足元年理選使孟詵試拔萃科<hi>崔翹鄭微及第</hi>少疾惡科<hi>馮万石及第</hi>
長安二年龔黃科<hi>馬克麾及第</hi>
神龍二年才膺管樂科<hi>張大求魏啓心魏愔盧絢張文成禇璆咸慶業郭隣趙不爲及第</hi>
才髙位下科<hi>馮万石晁良貞張敬及第</hi>
三年材堪經邦科<hi>張九齡康元瓌及第</hi>賢良方正科<hi>蘇晉宋務光寇泚盧怡吕恂及</hi>
<hi>第</hi>
<pb n="KR3k0012_SBCK_629-10a"/>
景龍三年抱器懷能科<hi>夏侯銛及第</hi>茂才異等科<hi>王敬從盧重玄及第</hi>
景雲二年文以經國科<hi>袁暉韓朝宗及第</hi>藏名負俗科<hi>李俊之及第</hi>
先天元年文經邦國科<hi>韓休及第</hi>藻思清華科<hi>趙冬曦及苐</hi>寄以宣<lb/>
風則能興化變俗科<hi>郭璘之及第</hi>道侔伊吕科<hi>張九齡及第</hi>手筆俊<lb/>
拔超越軰流科<hi>杜昱張子漸張秀明常無名趙居貞賈登郍巨及苐</hi>
開元二年直言極諌科<hi>梁昇卿袁楚客及第</hi>哲人竒士逸淪屠釣科<lb/>
<hi>孫逖及第</hi>良才異等科<hi>邵閏之崔翹及第</hi>
五年文史兼優科<hi>李昇期康子九逹奚珣及第</hi>文儒異等科<hi>崔侃禇庭晦及第</hi>
六年愽學通議科<hi>鄭少微蕭誠及第</hi>
七年文詞雅麗科<hi>邢巨苗晉卿禇思光趙良器及第</hi>
十二年將帥科<hi>裴敦復房自謙及第</hi>
十五年武足安邊科<hi>鄭昉樊衡及第</hi>髙才沉淪草澤自舉科<hi>鄧景山及</hi>
<hi>第</hi>
<pb n="KR3k0012_SBCK_629-10b"/>
十七年才髙未逹沉迹下僚科<hi>呉鞏及第</hi>
十九年愽學宏詞科<hi>鄭昉陶翰及第</hi>
二十一年多才科<hi>李史魚及第</hi>
二十三年王霸科<hi>劉璀杜綰及第</hi>智謀將帥科<hi>張重光崔圓季廣琛及第</hi>
天寳元年文詞秀逸科<hi>崔允顔眞卿及第</hi>
六年風雅古調科<hi>薛據及第</hi>
十三年二月詞藻宏麗科<hi>楊綰及第</hi>
大暦二年樂道安貧科<hi>楊膺及第</hi>
六年諷諌主文科<hi>鄭珣瑜李益及第</hi>
建中元年賢良方正能直言極諌科<hi>姜公輔元友直樊澤吕元膺及第</hi>文<lb/>
詞清麗科<hi>奚陟梁肅劉公亮鄭轅沈封呉通玄及第</hi>經學優深科<hi>孫玭黎逢白季隨及第</hi>
髙蹈丘園科<hi>張紳衡良儒蘇哲及第</hi>軍謀越衆科<hi>夏侯審平知和鄭儋凌正周渭丁侁</hi>
<hi>及第</hi>孝悌力田聞於郷閭科<hi>郭黄中崔浩李牧及第</hi>
<pb n="KR3k0012_SBCK_629-11a"/>
貞元元年九月賢良方正能直言極諌科<hi>韋執誼鄭利用穆賢楊鄬裴復</hi>
<hi>柳公綽歸登直李言崔邠鄭敬魏弘簡回元估徐衮及第</hi>博通墳典逹於教化科<hi>熊執易劉</hi>
<hi>簡甫及第</hi>識洞韜畧堪任將帥科<hi>許贄及第</hi>
四年四月賢良方正能直言極諌科<hi>崔元翰裴次元李彛崔豊史牟陸震柳公</hi>
<hi>綽趙傪徐弘毅韋彭壽鄒儒立王乃杜倫元易王真及第</hi>清廉守節政術可稱堪任縣<lb/>
令科<hi>李巽</hi>孝悌力田聞於郷閭科<hi>張晧及第</hi>
十年十月賢良方正能直言極諫科<hi>裴垍王播朱諫裴度熊執易許堯佐徐弘</hi>
<hi>毅崔群皇甫鎛王仲舒許季同仲子陵鄭士林亡顓及第</hi>博通墳典逹於教化科<hi>朱頴及第</hi>
詳明政術可以理人科<hi>張平叔李景亮及第</hi>
其年四月才識兼茂明於體用科<hi>元稹韋惇獨孤郁白居易曺景伯韋慶復崔琯</hi>
<hi>羅讓崔護薛存慶章衍李璠元脩䔥俛沈傳師柴宿及第</hi>逹於吏理可使從政科<hi>陳岵及第</hi>
三年四月賢良方正直言極諌科<hi>牛僧孺皇甫湜李宗閔李正封吉弘宗徐晦賈</hi>
<hi>錬王起郭球姚衮便威及第</hi>博通墳典逹於教化科<hi>馮苞陸旦及第</hi>軍謀宏逺<lb/>
<pb n="KR3k0012_SBCK_629-11b"/>
材任將帥科<hi>樊宗師及第</hi>逹於吏理可使從政科<hi>蕭睦及第</hi>
長慶元年十二月賢良方正能直言極諌科<hi>寵嚴任琬呂述姚中韋曙</hi>
<hi>李回崔椵崔亀從韋正實崔知陳白玄錫及第</hi>詳明政術可以理人科<hi>崔郢及第</hi>軍謀<lb/>
宏逺材任將帥科<hi>呉思李啇卿及第</hi>博通墳典逹於教化科<hi>李思玄及</hi>
<hi>第</hi>
寳曆元年四月賢良方正能直言極諌科<hi>唐申楊儉韋端符舒元褒蕭敞</hi>
<hi>楊魯士來擇趙祝裴惲韋繇李昌實嚴封李涯蕭夷中求元晦及第</hi>詳明吏理逹於教化科<lb/>
<hi>韋正實及第</hi>軍謀宏逺材任邊將科<hi>裴儔侯雲章及第</hi>
大和二年閏三月賢良方正能直言極諌科<hi>裴休裴素李郃南卓李甘</hi>
<hi>杜牧馬植鄭亞崔博崔璵王式羅邵京崔渠韓賔崔慎由苗愔韋昶崔煥崔讜及第</hi>詳明吏理逹於<lb/>
教化科<hi>宋琨及第</hi>軍謀宏逺堪任將帥科<hi>鄭冠李式及第</hi>
太平御覽卷第六百二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_857-1a"/>
太平御覽卷第八百五十七<lb/>
　飲食部十五<lb/>
　　蜜　沙餳<lb/>
　　　　　蜜<lb/>
張璠易注序曰蜜蜂以兼採爲味<lb/>
韻集曰蜜蜂百草華所作也<lb/>
漢武帝故事曰西王母曰太上之藥有中華紫蜜雲山朱<lb/>
蜜<lb/>
續漢書曰天笁國出石蜜<lb/>
東觀漢記曰丗祖甞與朱祐共買蜜合藥後上追念之即<lb/>
賜祐白蜜一石問何如在長安時共買蜜乎<lb/>
吳書曰袁術爲雷薄等所距士衆絶粮時盛暑欲得蜜漿<lb/>
又無蜜坐床歎息良乆乃大咤曰袁術至於此乎<lb/>
<pb n="KR3k0012_SBCK_857-1b"/>
吴曆曰孫亮使黄門至中藏取蜜漬梅蜜中有䑕矢召問<lb/>
藏吏曰黄門從汝求蜜耶吏曰向求蜜實不敢與黄門不<lb/>
服亮曰此易知耳令破䑕矢矢裏燥亮曰若乆在蜜中中<lb/>
外當俱濕裏燥必是黄門所爲黄門首服<lb/>
晉令曰蜜工収蜜十斛有能増煎二升者賞榖十斛<lb/>
晉太康起居注曰尚書令荀勗嬴毀賜石蜜伍斤<lb/>
齊書曰明帝元好<graphic n="KR2209" url="https://raw.githubusercontent.com/kanripo/KR-Gaiji/master/images/KR2209.png" mimeType="image/png"/>姨以銀鉢盛蜜漬之一食數鉢<lb/>
又曰陶弘景永明十年脫朝服掛神武門上表辭禄詔許<lb/>
之賜以束帛勑所在月給茯苓伍斤白蜜貳斤以供服餌<lb/>
梁書曰任昉爲新安太守郡有蜜嶺及楊梅舊爲太守所<lb/>
採昉以冒險多物故即時停絶<lb/>
又曰傳昭爲臨海大守郡有蜜巖前後太守皆自封固專<lb/>
収其利昭以周文之囿與百姓共之大可喻小乃教勿封<lb/>
<pb n="KR3k0012_SBCK_857-2a"/>
梁四公記曰髙昌國遣使貢刺蜜帝命杰<hi>音竭</hi>公迓之謂其<lb/>
使曰刺蜜是塩城所生非南平城者使者曰其年風災刺<lb/>
蜜不熟故尓帝問杰公<hi>何得知對曰南</hi>平城羊刺無葉其蜜色明<lb/>
白而味甘塩城羊刺葉大其蜜色青而味薄以是知蜜之<lb/>
僞耳<lb/>
唐書曰蕃胡國出石蜜中國貴之上遣使徃摩伽池國取<lb/>
者法令楊州煎諸蔗之汁於中厨自造焉色味逾於西域<lb/>
所出<lb/>
神仙傳曰飛黄子服中嶽石蜜及紫梁得仙<lb/>
王孚安成記曰郡東有山百姓呼曰蜜崗蜜焉<hi>仙經云蜜爲衆口芝</hi>
荆州圖記曰赤馬山有蜜房二百所羅綴相望因名曰百<lb/>
房<lb/>
異物志曰交阯草滋大者數寸煎之凝如氷破如博棊謂<lb/>
<pb n="KR3k0012_SBCK_857-2b"/>
之石蜜<lb/>
凉州異物志曰石蜜之兹甜於浮蓱非石之類假石之名<lb/>
實出甘柘變而凝輕<hi>甘柘似竹味甘煑而曝之則凝如石而甚輕</hi>
范子曰白蜜出隴西天水<lb/>
夲草經曰石蜜一名飴<lb/>
呉氏夲草曰食蜜生武都谷<lb/>
劉根墨子枕中記鈔曰百花醴蜜<lb/>
楚辭招魂曰瑶漿勺<hi>勺沙也</hi>實羽觴<lb/>
左思蜀都賦曰蜜防郁毓𬒳其阜<hi>漢昌縣多野蜂蜜䗶</hi>
郭珎蜜賦曰繁布金房疊稱王室咀爵滋液釀以爲蜜散<lb/>
似甘露凝如割眆氷鮮玉潤髓滑蘭香<lb/>
魏文帝與孫權書曰今因趙咨奉石蜜五餅<lb/>
又與朝臣詔曰南方龍眼荔支寕比西國蒱桃石蜜<lb/>
<pb n="KR3k0012_SBCK_857-3a"/>
又曰新城孟太守道蜀䐗肫鷄鶩味皆淡故蜀人作食喜<lb/>
着飴蜜<lb/>
　　　　　沙餳<lb/>
張衡七辯曰沙餳飴石蜜逺國貢儲<lb/>
盛翁子與劉頌書曰沙餳西垂之産<lb/>
太平御覽卷第八百五十七<lb/>
<pb n="KR3k0012_SBCK_857-3b"/>
</p>
<p>
</p>
  </div>
</body>
</text>
</TEI>
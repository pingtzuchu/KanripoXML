<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_098-1a"/>
太平御覽卷第九十八　皇王部二十三<lb/>
　　西晉懷帝　愍帝東晉元帝　明帝成帝<lb/>
　　　　　懷皇帝<lb/>
晉書曰孝懷皇帝諱熾字豊度武帝第二十五子也光熈元<lb/>
年封豫章郡王屬惠帝之時宗室構禍帝冲素自守門絶<lb/>
賔遊不務世事專玩史籍有譽於時𥘉拜散騎常侍及趙<lb/>
王倫篡見収爲射聲校尉累遷車騎大將軍都督青州諸<lb/>
軍事未之鎮永興元年改授鎮北大將軍都督鄴中諸軍<lb/>
事十二月丁亥立爲皇太弟帝以清河王覃本太子也懼不<lb/>
敢當典書令廬陵脩肅曰二相經營王室志寜社稷儲貳<lb/>
之重冝歸時望親賢之舉非大王而誰清河㓜弱未允衆<lb/>
心是以旣升東宫復賛藩國今乗輿播越二宫乆曠常恐<lb/>
氐差飲馬於涇川螘衆控弦於㶚水冝及吉辰時登儲副<lb/>
<pb n="KR3k0012_SBCK_098-1b"/>
上翼大駕早寜東京下允黔首顒顒之望帝曰卿吾之宋<lb/>
昌也乃從之光熈元年十一月孝惠帝崩羊皇后以於太<lb/>
弟爲㛐不得爲太后催清河王覃入巳至尚書閤侍中華<lb/>
混等急召太弟癸酉即皇帝位大赦皇后羊氏爲惠皇后<lb/>
居弘訓宫追尊所生太妃王氏爲皇太后立妃梁氏爲皇<lb/>
后十二月南陽王摸殺河間王顒於雍谷永嘉元年春正<lb/>
月癸丑朔大赦改元除三族刑以太傅東海王越輔政二<lb/>
月辛巳東萊人王彌起兵反㓂靑徐二州三月庚午立豫<lb/>
章王詮爲皇太子辛未大赦庚辰東海王越岀鎮許昌五<lb/>
月馬牧帥汲桑聚衆反叛魏郡太守馮嵩遂䧟鄴城害新<lb/>
蔡王騰燒鄴宫火旬日不滅入掠平原山陽公劉秋遇害<lb/>
洛陽歩廣里地䧟有二鵝出色蒼者冲天白者不能飛秋<lb/>
七月巳酉朔東海王越進屯官渡以討汲桑巳未以平東<lb/>
<pb n="KR3k0012_SBCK_098-2a"/>
將軍琅瑘王睿爲安東將軍都督楊州江南諸軍事假節<lb/>
鎮建鄴八月己卬朔撫軍將軍荀晞<hi>音希</hi>敗汲桑於鄴十二<lb/>
月戊寅并州人田蘭薄盛等斬汲桑于樂陵東海王越矯<lb/>
詔囚清河王覃于金墉城癸卯越自爲丞相以撫軍荀晞<lb/>
爲征東大將軍二年春正月丙子朔日有蝕之丁未大<lb/>
赦二月辛卯清河郡王覃爲東海王越所害冬十月甲戌<lb/>
劉元海僣帝號於平陽仍稱漢三年三月丁巳東海王越<lb/>
歸京師乙丑勒兵入宫於帝側収近臣中書令繆播帝舅<lb/>
王延等十餘人並害之大旱江漢河洛皆竭可渉九月景<lb/>
寅劉聦㓂浚儀遣平北將軍曹武討之丁丑王師敗績東<lb/>
海王越入保京城聦至西明門越禦之戰於宣陽門外大<lb/>
破之使車騎將軍王堪平北將軍曹武討劉聦王師敗績<lb/>
堪奔還京師劉聦攻洛陽西明門不尅冬十一月石勒䧟<lb/>
<pb n="KR3k0012_SBCK_098-2b"/>
長樂安北將軍王斌遇害因屠黎陽乞活師李惲薄盛等<lb/>
帥衆救京師聦退走惲等又破王彌于新汲四年十月壬子<lb/>
以驃騎將軍王浚爲司空平北將軍劉琨爲北平大將軍<lb/>
京師飢東海王越羽檄徴天下兵帝謂使者曰爲我語諸<lb/>
征鎮若今日尚可救後則無逮矣時莫有至者十一月甲<lb/>
戍東海王越帥衆出許昌以行臺自隨宫無復守衛荒饉<lb/>
日甚殿内死人交横府寺營署並掘壍自守盗賊公行桴<lb/>
鼔之音不絶越軍次項自領豫州牧鎭東將軍周馥表迎<lb/>
大駕遷都壽陽越使裴頠討馥爲馥所敗走保東城請救<lb/>
於琅瑘王睿五年春正月帝宻詔荀晞討東海王越罪狀<lb/>
告方鎮討之以征東大將軍荀晞爲大將軍景子東海王<lb/>
越薨五月進司空王浚爲大司馬琅瑘王睿爲鎮東大將<lb/>
軍東海王越之出也使河南尹潘滔居守大將軍荀晞表<lb/>
<pb n="KR3k0012_SBCK_098-3a"/>
遷都倉垣帝將從之諸大臣畏滔不敢奉詔且宫中及黄<lb/>
門戀貲財不欲出至是飢甚人相食百官流亡者十八九<lb/>
帝召羣臣㑹議將行而警衛不備帝撫手歎之曰如何曽<lb/>
無車輿乃使司徒傳祇出詣河隂脩理舟艥爲水行之備<lb/>
朝士數十人導從帝歩出西掖門至銅駞街爲盗所掠不<lb/>
得進而還六月癸未劉曜王彌石勒同㓂洛川王師頻爲<lb/>
賊所敗死者甚衆庚寅司空荀藩光禄大夫荀組奔轘轅<lb/>
太子左率温夷夜開廣莫門奔小平津丁酉劉曜王彌入<lb/>
京師帝開華林園門出河隂藕池欲幸長安爲曜等所追<lb/>
及曜等遂焚燒宫廟辱妃后呉王晏竟陵王楙<hi>音茂</hi>尚書左<lb/>
僕射和郁等皆遇害百官士庶死者三萬餘人帝蒙塵於<lb/>
平陽劉聦以帝爲㑹稽公荀藩移檄州鎮以琅瑘王爲盟<lb/>
主豫章王端東奔荀晞晞立爲皇太子自領尚書令且置<lb/>
<pb n="KR3k0012_SBCK_098-3b"/>
官屬保梁國之蒙縣百姓飢米斛萬餘價八月劉聦使子<lb/>
粲攻䧟長安太尉征西將軍南陽王模遇害長安遺人四<lb/>
千餘家奔漢中九月癸亥石勒襲陽夏至于蒙縣大將軍<lb/>
荀晞豫章王端並没于賊六年春正月帝在平陽九月辛<lb/>
巳前雍州刺史賈疋討劉粲於三輔走之關中小定乃與<lb/>
衛將軍梁芬京兆太守梁綜共奉秦王業爲皇太子於長安<lb/>
七年春正月劉聦大㑹使帝著青衣行酒侍中庾珉號哭<lb/>
聦惡之丁未帝遇弑崩于平陽在位七年時年三十<lb/>
晉陽秋曰懷帝天姿清劭少有聲名若遭承平之丗足爲<lb/>
守文佳主而繼惠帝擾亂之後東海專政禄去王室無幽<lb/>
厲之釁而有犬戎之禍悲夫<lb/>
　　　　　愍皇帝<lb/>
晉書曰愍皇帝諱鄴字彦旗武帝孫呉孝王晏之子也岀<lb/>
<pb n="KR3k0012_SBCK_098-4a"/>
繼伯父秦獻王東襲封秦王永嘉二年拜散騎常侍撫軍<lb/>
將軍及洛陽傾覆避難於滎陽密縣與舅荀藩荀組相遇自<lb/>
密南趣許頴豫州刺史閻鼎與前撫軍長史王毗司徒長史<lb/>
劉疇中書郎李昕及藩組等同謀奉帝歸于長安而疇等中<lb/>
塗復叛鼎追殺之藩組僅而獲免鼎遂扶帝乗牛車目宛趣<lb/>
武關歸於長安頻遇山賊士卒亡散次于藍田鼎告雍州刺<lb/>
史賈疋疋遽遣州兵迎衛逹于長安又使輔國將軍梁綜<lb/>
助守時有玉龜出霸水神馬鳴城南元年九月辛巳奉秦<lb/>
王爲皇太子登壇告類建宗廟社稷大赦加疋征西將軍<lb/>
以秦州刺史南陽王保爲大司馬賈疋討賊張連遇害衆<lb/>
推始平太守麴允領雍州刺史爲盟主承制選置建興元<lb/>
年夏四月景午奉懷帝崩問舉哀成禮壬申即皇帝位大赦<lb/>
改元以衛將軍梁芬爲司徒雍州刺史麴允爲使持節領軍<lb/>
<pb n="KR3k0012_SBCK_098-4b"/>
將軍録尚書事京兆太守索綝爲尚書右僕射五月詔琅<lb/>
瑘王曰朕以冲昧纂承洪緒未能梟夷凶逆奉迎梓宫枕<lb/>
戈煩冤肝心抽裂前得魏浚表知公帥先三軍巳據壽春<lb/>
傳檄諸侯恊齊威勢想今漸進巳逹洛陽涼州刺史張軌<lb/>
乃心王室連旗萬里巳到汧隴梁州刺史張光亦遣巴漢<lb/>
之卒屯在駱谷秦川驍勇其㑹如林間遣使適還具知平<lb/>
陽定問云幽并隆盛餘胡衰破然猶恃險當須大舉未知<lb/>
公今所到是以息兵秣馬未便進軍今爲巳至何許當須<lb/>
來旨使乗輿自出㑹除中原也公冝思弘謨猷朂濟逺略<lb/>
使山陵旋反四海有頼故遣殿中都尉劉蜀蘇馬等具宣<lb/>
朕意公茂徳昵屬宣隆東夏恢融六合非公而誰但洛都陵<lb/>
廟不可空曠公冝鎮撫以綏山東右丞相當入輔弼追蹤<lb/>
周邵以隆中興也二年秋七月劉曜趙舟等又逼京都領<lb/>
<pb n="KR3k0012_SBCK_098-5a"/>
軍將軍麴允討破之四年七月劉曜攻北地麴允帥歩騎<lb/>
三萬救之王師不戰而潰北地大守麴昌奔于京師曜進<lb/>
至涇陽渭北諸城悉潰建威將軍曽充散騎常侍梁緯少<lb/>
府皇甫陽等皆死之八月劉曜逼京師内外斷絶鎮西將<lb/>
軍焦嵩平東將軍宋哲始平太守笁恢等同赴國難麴允<lb/>
與公卿守長安小城以自固散騎常侍華輯監京兆馮翊<lb/>
弘農上洛四部兵東屯覇上鎭軍將軍胡崧帥城西諸郡<lb/>
兵屯遮馬橋並不敢進冬十月京師飢甚米斗金二兩人<lb/>
相食死者太半太倉有麴數十餅麴允屑爲粥以供帝至<lb/>
是復盡帝泣渭允曰今窘厄如此外無救授死於社稷是<lb/>
朕事也然念將士暴離斯酷今欲聞城未䧟爲羞死之事<lb/>
庶令黎元免屠爛之苦行矣遣書朕意决矣十一月乙未<lb/>
使侍中宋敞送牋於曜帝乗羊車肉袒銜壁輿櫬出降羣<lb/>
<pb n="KR3k0012_SBCK_098-5b"/>
臣號泣攀車執帝之手帝亦悲不自勝御史中丞吉㓪自<lb/>
殺曜焚櫬受壁使宋敞奉帝還宫𥘉有童謡曰天子何在<lb/>
豆田中時王浚在幽州以豆有藿殺隠士霍原以應之及<lb/>
帝如曜營營實在城東豆田壁辛丑帝蒙塵於平陽麴允<lb/>
及羣官並從劉聦假帝光禄大夫懷安侯壬寅聦臨殿帝<lb/>
稽首于前麴允伏地慟哭因自殺五年春正月帝在平陽<lb/>
庚子虹霓弥天三日並照平東將軍宋哲奔江左十一月<lb/>
劉聦岀獵令帝行車騎將軍戎服執㦸爲導百姓聚而觀<lb/>
之故老或歔欷流涕聦後因大㑹使帝行酒洗爵反而更<lb/>
衣又使帝執蓋晉臣在座多失聲而泣尚書郎辛賔抱帝<lb/>
慟哭爲聦所害十二月戊戌帝遇弑崩于平陽在位五年<lb/>
時年十八帝之繼皇統也屬永嘉之亂天下崩離長安城<lb/>
中户不盈百墻宇頽毀蒿棘成林朝廷無車馬章服唯桑<lb/>
<pb n="KR3k0012_SBCK_098-6a"/>
板署號而已衆唯一旅公私有車四乗器械多闕運饋不<lb/>
繼巨猾滔天帝京危急諸侯無釋位之志征鎮闕勤王之<lb/>
譽故君臣窘迫以至殺辱<lb/>
　　　　　東晉元皇帝<lb/>
晉書曰元皇帝諱睿字景文宣帝曽孫琅耶㳟王覿之子<lb/>
也咸寧二年生於洛陽有神光之異一室盡明所藉藁如始<lb/>
刈及長白毫生於日角之左隆凖龍顔目有精曜頋眄煒如<lb/>
也年十五嗣位琅耶王㓜有令問惠皇之際王室多故毎<lb/>
恭儉退讓以免于禍沉敏有度量不顯灼然之跡故時人<lb/>
未之識焉唯侍中嵆紹異之謂人曰琅耶王毛骨非常殆<lb/>
非人臣之相元康二年拜貟外散騎常侍累遷左將軍從<lb/>
討成都王頴蕩隂之敗叔父東安王繇爲頴所害帝懼禍<lb/>
及將出奔其夜月正明而禁衛嚴警無由得去甚窘迫有<lb/>
<pb n="KR3k0012_SBCK_098-6b"/>
頃雲霧晦冥雷雨暴至徼者皆㢮因得潜出頴先令諸關<lb/>
無得出貴人帝旣至河陽爲津吏所止從者宋典後來以<lb/>
䇿鞭帝馬而笑曰舎長官禁貴人汝亦𬒳拘耶吏乃聽過<lb/>
至洛陽迎太妃歸國東海王越之収兵下邳也假帝輔國將<lb/>
軍㝷加平東將軍都督楊州諸軍事越西迎大駕留帝居<lb/>
守永嘉𥘉用王導計始鎮建業以頋榮爲軍司馬賀循爲<lb/>
叅佐王敦王導周顗<hi>音擬</hi>刀恊等爲腹心股肱賔禮名賢存<lb/>
問風俗江東歸心焉及懷帝蒙塵于平陽司空荀藩等移<lb/>
檄天下推帝爲盟主愍帝即位加左丞相歳餘進位丞相<lb/>
大都督中外諸軍事建武元年春二月辛巳平東將軍宋<lb/>
哲至宣愍帝詔曰時遭屯否皇綱不振朕以寡徳奉承洪<lb/>
緒不能祈天永命紹隆中興至使凶胡敢帥犬羊逼迫京<lb/>
輦朕今幽塞窮城憂慮萬端恐一旦崩潰卿指詣丞相具宣<lb/>
<pb n="KR3k0012_SBCK_098-7a"/>
朕意使攝萬機時據舊都脩復陵廟以雪大恥三月帝素<lb/>
服出次舉哀三日西陽王義及羣僚叅佐州郡牧守等上<lb/>
尊號帝不許義等以死固請至于再三帝慨然流涕曰孤<lb/>
罪人也唯有蹈節死義以雪天下之恥庶贖鈇鉞之誅吾<lb/>
夲琅耶王諸賢見逼不巳乃呼私奴命駕將反國群臣乃<lb/>
不敢迫請依魏晉故事爲晉王許之辛卯即王位大赦改<lb/>
元太興元年春正月戊申朔臨朝懸而不樂三月癸丑愍帝<lb/>
崩問至帝斬纕居廬景辰百寮上尊號即皇帝位詔曰昔我<lb/>
髙祖宣皇帝誕膺期運廓開王基景文皇帝奕丗重光緝熈<lb/>
諸夏爰曁丗祖應天順時受兹明命功格天地仁濟宇宙昊<lb/>
天不融降此鞠凶懷帝短丗越去王都天禍荐臻大行皇<lb/>
帝崩殂社稷無奉肆群后三司六事之人疇諮庶尹至<lb/>
于華戎致輯大命于朕躬予一人畏天之威罔弗敢違遂<lb/>
<pb n="KR3k0012_SBCK_098-7b"/>
登壇南面受終文祖燔柴頒瑞告類上帝惟朕寡德纉戎<lb/>
洪緒若渉大川罔知攸濟惟爾股肱瓜牙之佐文武熊羆<lb/>
之臣用能弼寜晉室輔予一人思與萬國共兹休慶於是<lb/>
大赦改元庚午立太子紹爲皇太子永昌元年春正月乙<lb/>
卯大赦改元戊辰大將軍王敦舉兵於武昌以誅劉隗爲<lb/>
名龍驤將軍沈充帥衆應之三月徴征西將軍戴若思鎮<lb/>
北將軍劉隗還衛京都劉隗軍于金城右將軍周札守石頭<lb/>
帝𬒳甲徇六師於郊外遣平南將軍陶侃領江州安南將<lb/>
軍甘卓領荆州各帥所統以躡敦後夏四月敦前鋒攻石<lb/>
頭周札開城應賊奮威將軍侯禮死之敦據石頭戴若思<lb/>
劉隗帥衆攻之王導周顗郭逸虞潭等三道出戰六軍敗<lb/>
績尚書令刀恊奔于江垂爲賊所害鎮北將軍劉隗奔于<lb/>
石勒帝遣使謂敦曰公若不忘本朝於此息兵則天下尚<lb/>
<pb n="KR3k0012_SBCK_098-8a"/>
可安也如其不然朕當歸于琅耶以避賢路辛未大赦敦<lb/>
自爲丞相都督中外諸軍録尚書事封武昌郡公邑萬户<lb/>
十一月巳丑帝崩于内殿在位六年時年四十七葬平陵<lb/>
廟號中宗○孫盛晉陽秋曰昔秦始皇東遊望氣者云五百<lb/>
年後東南金陵之地有天子氣於是始皇改曰秼陵呉人<lb/>
以爲孫權帝之表也盛案始皇逰歳至權僣號四百三十<lb/>
七年考之年數旣不合校之基守又非倫豈應帝王之符<lb/>
而見兆於上代乎有晉金行奄君四海金陵之祥其在斯<lb/>
乎且秦政東遊至是五百二十六年所謂五百年之後當<lb/>
有王者也又孫皓將亡呉郡臨無湖一夜草木自除于湖<lb/>
邊得石凾中有小石青白色長四尺廣二寸餘上有白帝<lb/>
字時人莫察其祥意者豈中宗興五湖之徴歟太康三年<lb/>
建業有㓂餘姚人任振以周昜筮之曰㓂巳滅矣後三十<lb/>
<pb n="KR3k0012_SBCK_098-8b"/>
八年楊州當有天子又太安中童謡曰五馬浮渡江一馬<lb/>
化爲龍永嘉大亂王室淪覆唯琅耶西陽汝南南頓彭城<lb/>
五王獲濟至是中宗登祚先是歳鎮辰太白<hi>四星</hi>聚於牛斗<lb/>
之間五鐸又見于晉陵寘數玄感若合符契焉又𥘉玄石<lb/>
圖有牛繼馬後故宣帝深忌牛氏遂爲二榼共一口以貯<lb/>
酒帝先飲佳者以毒者酖其將牛金而恭王妃夏氏通小<lb/>
吏牛欽而生元帝亦有符云<lb/>
丗說曰元帝始過江謂頋驃騎曰寄人國事志常懷慙䇿<lb/>
跪荅曰臣聞王者天下爲家是以耿毫無定處九鼎後洛<lb/>
邑願陞下無以迁都爲念<lb/>
又曰元帝正㑹引丞相王導登御床王公旣固辭中宗引<lb/>
之彌苦文獻曰使太陽與萬物同暉臣下何以仰瞻<lb/>
　　　　　明皇帝<lb/>
<pb n="KR3k0012_SBCK_098-9a"/>
晉書曰明皇帝諱紹字道畿元皇帝長子也㓜而聦哲爲<lb/>
元帝所寵異年數歳甞坐置膝前屬長安使來因問帝曰<lb/>
汝謂日與長安孰逺對曰長安近不聞人從日邊居然可知<lb/>
也元帝異之明日宴羣寮又問之對曰日近元帝失色曰何<lb/>
乃異間者之言對曰舉目則見日不見長安由是益竒之建<lb/>
興𥘉拜東中郎將鎮廣陵元帝爲晉王及即帝位爲皇太<lb/>
子性至孝有文武才略永昌元年閏月巳丑元帝崩庚寅<lb/>
太子即皇帝位大赦尊所生荀氏爲皇太后大寜元年三<lb/>
月戊寅朔改元臨軒停饗宴之禮懸而不樂二年夏五月<lb/>
王敦矯詔拜其子應爲武衛將軍兄含爲驃騎大將軍帝<lb/>
所親信常從督公乗雄冉曽並爲敦所害六月敦將舉兵<lb/>
内向帝密知之乃乗巴滇駿馬微行至于湖隂察敦營壘而<lb/>
岀軍士疑帝非常人又敦晝寢夢日環其城驚起曰此必黄<lb/>
<pb n="KR3k0012_SBCK_098-9b"/>
鬚鮮卑奴來也帝母荀氏燕代人帝狀類外氏鬚黄敦故<lb/>
爲帝云於是使五騎物色追帝帝亦馳去僅以獲免秋七<lb/>
月壬申朔敦遣其兄含及錢鳯周撫鄧岳等水陸五萬至<lb/>
于南岸南温嶠移屯水北燒朱爵桁以挫其鋒帝躬帥六<lb/>
軍岀次南堂至癸酉夜募壯士遣將軍叚秀中軍司馬曹<lb/>
渾左衛叅軍陳嵩鍾寅等甲卒千人渡水掩其未備平旦<lb/>
戰於越城大破之斬其前鋒將何康王敦憤惋而死三年<lb/>
春二月戊戌復三族刑唯不及婦人三月戊辰立皇太子<lb/>
衍爲皇太子大赦増文武位二等大酺三日賜鰥寡孤獨<lb/>
帛閏八月壬午帝不豫召太宰西陽王義司徒王導尚書<lb/>
令卞壷車騎將軍郄鑒護軍將軍庾亮領軍將軍陸曄丹陽<lb/>
尹温嶠並受遺詔輔太子戊子帝崩于東堂在位三年時年<lb/>
二十七葬武平陵廟號肅祖<lb/>
<pb n="KR3k0012_SBCK_098-10a"/>
晉陽秋曰明帝文武鑒斷𥘉在東宫敬禮賢士昵近明德<lb/>
自王導庾亮温嶠桓彛阮放皆見親待分好綢繆雅好辭<lb/>
章談論辯明理義與二三君子並著詩論粲然可觀于時<lb/>
東宫號爲多士王敦旣平思求民瘼詔尚書令僕射尚書<lb/>
曰吾飢於飡直言渇於求亮正想諸君逹此懷矣予違汝<lb/>
弼堯舜之相君臣吾雖虚闇庶不距逆耳之談稷契之任<lb/>
諸君居之矣望共朂之○丗說曰晋明帝欲起池臺元帝不<lb/>
許之明帝爲太子好養武士夕中作池比曉便成即令謂<lb/>
太子池是也<lb/>
　　　　　成皇帝<lb/>
晉書曰成皇帝諱衍字世根明帝長子也大寜三年三月<lb/>
戊辰立爲皇太子閏月戊子明帝崩巳丑太子即皇帝位<lb/>
大赦増文武位二等賜鰥寡孤老帛人二疋尊皇后庚氏<lb/>
<pb n="KR3k0012_SBCK_098-10b"/>
爲皇太后秋七月癸卯皇太后臨朝稱制咸和元年春二<lb/>
月丁亥大赦改元大酺五日賜鰥寡孤老米人二斛二年<lb/>
十一月豫州刺史祖約歴陽太守蘇峻等反十二月辛亥<lb/>
蘇峻使其將韓晃入姑孰屠蕪湖三年二月庚戍峻至于<lb/>
蔣山假領軍將軍卞壼節六師及峻戰于西陵王師敗績<lb/>
景辰峻攻青溪柵因風縱火王師又大敗尚書令領軍將<lb/>
軍卞壼丹陽尹羊憲黄門侍郎周導廬江太守陶瞻並遇<lb/>
害死者數千人庾亮又敗于宣陽門内遂携其諸弟與郭<lb/>
黙趙裔奔㝷陽於是司徒王導右光禄大夫陸曠荀崧等<lb/>
衛帝於太極殿太常孔愉守宗廟賊乗勝麾戈接於帝座<lb/>
突入太后後宫左右侍人皆見掠奪是時太官惟有燒餘<lb/>
米數石以供御膳百姓號泣震響都邑丁巳峻矯詔大赦<lb/>
又以祖約爲侍中太尉尚書令自爲驃騎將軍録尚書事<lb/>
<pb n="KR3k0012_SBCK_098-11a"/>
五月乙未峻<hi>逼迁</hi>天子于石頭帝哀泣升車宫中慟哭峻以<lb/>
倉屋爲宫九月戊申司徒王導奔于白石庚午陶侃使督護<lb/>
楊謙攻峻于石頭温嶠庾亮陣于白石竟陵太守李陽拒<lb/>
賊南偏峻輕騎岀戰墜馬斬之衆遂大潰賊黨復立峻弟<lb/>
逸爲帥四年二月大雨霖丙戌諸軍攻石頭李陽與蘇逸<lb/>
戰于柤浦陽軍<hi>大敗</hi>建威長史滕含以銳卒擊之逸等大敗<lb/>
含奉帝御于温嶠舟羣臣頓首號泣請罪丁亥大赦時大<lb/>
兵之後宫闕灰燼以建平園爲宫甲午蘇逸以萬餘人自<lb/>
延陵湖將入呉興乙未將軍王允之及逸戰于漂陽獲之<lb/>
咸康元年春正月庚午朔帝加元服大赦改元増文武位一<lb/>
等大酺三日賜鰥寡孤獨不能自存者米人五斛二月楊<lb/>
州諸郡餞遣使賑給八年夏六月庚申帝不豫詔曰朕以<lb/>
眇年獲嗣洪緒託于羣公之上於兹十有八年未能闡融政<lb/>
<pb n="KR3k0012_SBCK_098-11b"/>
道翦除逋祲夙夜戰兢匪遑寜處今遘疾殆不興是用震<lb/>
悼于厥心年齡眇眇未堪艱難司徒琅耶王岳親則母弟<lb/>
體則仁長君人之風允塞時望肆爾群公卿士其輔之以<lb/>
祗奉祖宗明祀恊和内外允執其中嗚呼敬之哉无墜祖<lb/>
宗之顯命壬辰引武陵王晞㑹稽王昱中書監庾氷中書<lb/>
令何充尚書令諸葛恢受頋命癸巳帝崩于西堂在位十<lb/>
七年時年二十二葬興平陵廟號顯宗<lb/>
太平御覽卷第九十八<lb/>
</p>
<p>
</p>
  </div>
</body>
</text>
</TEI>
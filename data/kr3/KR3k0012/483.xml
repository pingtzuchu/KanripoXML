<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_483-1a"/>
太平御覽卷第四百八十三<lb/>
　　人事部一百二十四<lb/>
　　　怒　怨<lb/>
　　　　　怒<lb/>
說文曰怒恚也<lb/>
易曰君子懲忿窒慾<lb/>
尚書曰今商王受弗敬上天降災下民皇天震怒命我文<lb/>
考肅將天威<lb/>
毛詩曰君子如怒亂庻遄沮<lb/>
又曰王赫斯怒爰整其旅<lb/>
又曰薄言徃愬逢彼之怒<lb/>
又曰如震如怒闞如虓虎<lb/>
禮記曰父母怒不恱而撻之流血不敢疾怨起敬起孝<lb/>
<pb n="KR3k0012_SBCK_483-1b"/>
左傳曰公孫閼與頴考叔争車頴考叔挾輈以走<hi>輈車轅也</hi>子<lb/>
都拔棘以逐之<hi>子都公孫閼也</hi>及大逵弗及子都怒<lb/>
又曰齊侯遊于姑焚遂田于貝丘<hi>姑焚具丘皆齊地也</hi>見大豕從者<lb/>
曰公子彭生也怒曰彭生敢見射之豕人立而啼公懼墜<lb/>
于車傷足䘮屨<lb/>
又曰齊侯蔡姬乗舟于囿蕩公公懼變色禁之不可公怒<lb/>
歸之未之絶也蔡人嫁之齊侯以諸侯之師侵蔡蔡潰<lb/>
又曰先軫朝問秦囚公曰夫人請之吾舎之矣先軫怒曰<lb/>
武夫力而拘諸原婦人暫而免諸國隳軍實而長宼讎亡<lb/>
無日矣不顧而唾公使陽處父追之及諸河則在舟中矣<lb/>
又曰楚子使申舟聘于齊曰無假道於宋及宋華元曰過我<lb/>
而不假道鄙我也鄙我亡也殺其使者必伐我伐我必亡<lb/>
亡一也乃殺之楚子聞之投𬒮而起屨及於窒皇劒及於<lb/>
<pb n="KR3k0012_SBCK_483-2a"/>
寢門之外車及於蒲胥之市秋九月楚子圍宋<lb/>
又曰衆怒不可犯<lb/>
又曰衛獻公戒孫文子寗惠子食皆服而朝日肝不召而<lb/>
射鴻於囿二子從之不釋皮冠而與之言二子怒而逐獻<lb/>
公<lb/>
又曰邾莊公與夷射姑飲酒私岀閽乞肉焉奪之杖以敲<lb/>
之公在門臺臨庭閽以缾水沃庭邾子望見之怒閽曰夷<lb/>
射姑旋焉<hi>旋小便也</hi>命執之弗得滋怒自投于牀<lb/>
論語曰哀公問弟子孰爲好學孔子對曰有顔囬者好學<lb/>
不遷怒不貳過不幸短命死矣今也則亡<lb/>
國語曰晉郄獻子如齊聘齊傾公使婦人觀而笑之獻子<lb/>
怒歸請伐齊范武子退自朝曰郄子之怒甚矣不逞於齊<lb/>
必發諸晉國<hi>逞觧</hi>不得政何以逞怒余將致政焉以成其怒<lb/>
<pb n="KR3k0012_SBCK_483-2b"/>
也<lb/>
史記曰孟甞君客于趙平原君趙人聞孟嘗賢出觀皆笑<lb/>
曰始以薛公爲魁梧也今視之乃眇小丈夫耳孟甞聞之<lb/>
怒客與俱者下斫撃數百人遂滅一縣以去<lb/>
又曰韓信使人言漢王曰齊反覆之國南邊呉楚不爲假<lb/>
王鎮之其勢不定漢王大怒罵曰吾困於此旦暮望若佐<lb/>
我張良陳平躡漢王足因附耳曰漢方不利寕能禁信乎<lb/>
不如因而立之漢王復罵曰大丈夫定諸侯即爲真王何<lb/>
以假爲<lb/>
又曰趙使藺相如賚璧西入秦秦王坐章臺見相如相如<lb/>
奉璧秦王大喜傳璧以示美人及左右左右皆呼萬歳相<lb/>
如視秦王無意償趙城乃前曰璧有瑕請指示王王授璧<lb/>
相如因持璧却立倚柱怒髪衝冠謂秦王曰趙王齋戒五<lb/>
<pb n="KR3k0012_SBCK_483-3a"/>
日使臣奉璧拜送於庭何者嚴大國之威以脩好也今臣<lb/>
至大王見臣列觀禮節甚倨得璧傳之以示美人以戯弄<lb/>
臣臣觀大王無償城意故臣復取璧大王必撃臣臣頭今<lb/>
與璧俱碎於柱矣持璧睨柱秦王恐其破乃辭謝固請<lb/>
又曰鄒陽上書於梁王曰蘇秦相燕燕人惡之於王王按<lb/>
劒而怒食以駃騠<hi>漢書音義曰駃騠馬也生七日而超其母</hi>
漢書曰項羽令壯士出挑戰漢有善騎射曰樓煩<hi>應劭曰樓煩胡</hi>
<hi>也今有樓煩縣</hi>楚戰三合樓煩輙射殺之羽大怒自𬒳甲持㦸挑<lb/>
戰樓煩欲射羽羽瞋目叱之樓煩目不能視手不能發走<lb/>
還璧中不敢復岀<lb/>
又曰沛公從百餘騎見項羽於鴻門沛公起如厠招樊噲<lb/>
出獨騎噲與靳強滕公紀成<hi>晉灼曰紀通父</hi>歩從間道赴軍使良<lb/>
留謝羽羽問沛公安在良曰聞將軍有意督過之脫身去<lb/>
<pb n="KR3k0012_SBCK_483-3b"/>
至軍矣故使臣獻璧羽受又獻玉斗於范増范増怒撞其<lb/>
斗起曰吾属今爲沛公虜矣<lb/>
又曰黥布反上自征望布軍置陣如項籍軍上惡之與布<lb/>
相見謂布何苦而反曰欲爲帝耳怒罵之遂戰破布軍<lb/>
又曰文帝曰吾獨不得廉頗李牧爲將豈憂匈奴哉馮唐<lb/>
曰陛下雖得廉頗李牧不能用也上怒起入禁中<lb/>
又曰上獵上林中車駕未行先使韓嫣乗副車從數百騎<lb/>
馳視獸江都王望見以爲天子辟從者伏謁道旁嫣驅而<lb/>
不見旣過江都王怒爲皇太后泣請得歸國入宿衛比韓<lb/>
嫣太后比銜嫣嫣侍出入永巷不禁以姧聞皇太后怒使<lb/>
使賜嫣死上爲謝終不得嫣遂死<lb/>
東觀漢記曰更始韓夫人尤嗜酒毎侍飲見常侍奏事輙<lb/>
怒曰帝方對我用此時事來耶起手抵破書案<lb/>
<pb n="KR3k0012_SBCK_483-4a"/>
又曰龐萌爲平狄將軍與盖延共擊董憲昭詔書獨下延<lb/>
而不及萌萌以爲延譛巳自疑遂反上聞之大怒乃自將<lb/>
兵討萌與諸將書曰吾常以龐萌爲社稷臣將軍得無笑<lb/>
其言乎<lb/>
又曰鄧晨南陽人與上起兵新野吏乃燒晨先祖祠堂汚<lb/>
池室宅焚其冡墓宗族皆怒曰家自冨足何故隨婦家入<lb/>
湯鑊中晨終無恨色<lb/>
又曰有詔㑹議靈臺所上謂桓譚曰天下事吾欲䜟决之<lb/>
何如譚黙然良乆曰臣不讀䜟上問其故譚復極言䜟之<lb/>
非經上大怒曰桓譚非聖無法將下斬之譚叩頭流血良<lb/>
乆得解出爲六安郡丞<lb/>
又曰戴慿爲侍中數進見門得失上謂慿曰侍中當輔國<lb/>
政勿有隱情慿曰太尉西曹掾蔣遵清亮忠孝學通古今<lb/>
<pb n="KR3k0012_SBCK_483-4b"/>
陛下納膚受之譛遂禁錮丗以是爲嚴上怒曰子復欲黨<lb/>
乎慿出自繫廷尉詔出引見慿謝曰臣無謇諤之節而有<lb/>
狂瞽之言上即勑尚書解遵禁錮<lb/>
又曰韓歆字翁君南陽人以從征伐有功封扶陽侯好直<lb/>
言爲司徒甞因朝㑹帝讀隗囂公孫述相與書歆曰亡國<lb/>
之君皆有才桀紂亦有才上大怒以爲激發免歸田里上<lb/>
猶不釋復詔就責歆及子嬰皆自殺<lb/>
又曰竇憲恃宫掖聲勢遂以賤直奪沁園公主不敢訴後<lb/>
肅宗駕出過園指以問憲憲隂嗚不得對發覺帝大怒召<lb/>
憲切責曰今貴主尚見枉奪何况小臣乎<lb/>
又曰杜根和熹鄧后臨朝根以安帝年長冝親政事乃上<lb/>
書直諌太后大怒收根嚢盛撲殺之執法者私語行事人<lb/>
使不加力旣而載出城外根詐死三日目中生蛆因逃竄<lb/>
<pb n="KR3k0012_SBCK_483-5a"/>
及鄧氏誅根方歸徴拜侍御史<lb/>
魏志曰太祖討張魯東還時有將軍許遊擁部曲不附太<lb/>
祖大怒先欲討之羣臣多諌可招懷遊共討強敵太祖橫<lb/>
刀於膝作色不聽繆襲欲諌太祖逆謂之曰吾計巳定卿<lb/>
勿復言襲曰若殿下計是耶臣方助殿下成之若殿下計<lb/>
非耶雖成冝敗之殿下逆令臣勿言何待下之不闡乎方<lb/>
今豺狼當路而狐狸是先人將謂殿下避強攻弱進不爲<lb/>
勇退不爲仁臣聞千石之弩不爲鼷䑕發機萬鈞之鍾不<lb/>
以筳橦起音今區區之遊何足以勞神哉太祖曰善遂厚<lb/>
撫遊遊即歸服<lb/>
又曰夏侯惇從征吕布爲流矢所中傷左目時夏侯淵與<lb/>
悙俱爲將軍軍中號悙爲盲夏侯悙惡之每覧照恚怒輙<lb/>
撲照着地<lb/>
<pb n="KR3k0012_SBCK_483-5b"/>
又曰諸葛亮旣屢遣使交書於司馬宣王又致巾幗婦人<lb/>
之飾以怒宣王將出戰辛毗仗節勒軍吏以下乃止<lb/>
呉志曰吕蒙字子明少依姉夫鄧當當爲孫䇿將數討山<lb/>
越蒙年十五六隨當擊賊顧見呵不能禁歸告其母恚怒<lb/>
欲罰之蒙曰貧賊難居設有功冨貴可致且不探虎穴安<lb/>
得虎子母哀而舎之<lb/>
又曰孫權爲呉王忻宴之未自起酒虞翻伏地佯醉不持<lb/>
權去翻起坐權大怒手劒欲擊之侍坐者莫不惶遽唯大<lb/>
農劉基起抱權諌曰大王以三爵後殺善士翻雖有罪天<lb/>
下孰知之權曰曹孟德殺孔文舉孤於虞翻何有哉<lb/>
蜀志曰姜維爲鄧艾所摧還隂平㝷𬒳後主勑命乃投甲<lb/>
詣㑹於涪軍將士咸怒拔刀斫石<lb/>
晉書曰王導妻曹氏妬導憚之乃宻營别館以處衆妾曹<lb/>
<pb n="KR3k0012_SBCK_483-6a"/>
氏知而將徃焉導恐遲之以所執麈尾柄驅牛而進司徒<lb/>
蔡謨聞之戯導曰朝廷欲加公九錫導弗之覺但謙退而<lb/>
巳謨曰不聞餘物唯有短轅犢車長柄塵尾導大怒謂人<lb/>
曰吾徃與群賢共遊洛邑日何曽聞有蔡克死<lb/>
又曰郗超實黨栢氏以父愔忠於王室不令知之將亡出<lb/>
一箱書付門生曰夲欲焚之恐公年尊必以傷愍爲弊我<lb/>
亡後可呈此箱不尔便燒之愔後果哀悼成疾門生依旨<lb/>
呈之則悉與温徃反宻計愔於是大怒曰小子死恨晚矣<lb/>
又曰周訪爲荆州王敦以訪名將勲業隆重有疑色其從<lb/>
事中郎郭舒說敦曰荆州雖遇宼難荒弊實爲用武之國<lb/>
若以假人將有尾大之患公冝自領以爲梁州足矣敦從<lb/>
之訪大怒敦手書譬釋并遺玉環玉椀以申厚意訪投椀<lb/>
於地曰吾豈賈竪可以寳恱乎<lb/>
<pb n="KR3k0012_SBCK_483-6b"/>
又曰陶侃甞出遊見人持一把未熟稻問用此何爲人云<lb/>
行道所見聊取之耳侃大怒曰汝旣不佃而戯賊人稻執<lb/>
而鞭之<lb/>
齊書曰袁彖性剛甞以微言忤丗祖又與王晏不恊丗祖<lb/>
在便殿用金柄刀子治爪晏在側曰外聞有金刀之言恐<lb/>
不冝用此物丗祖愕然窮問所以晏曰袁彖爲臣說之上<lb/>
銜怒良乆彖到郡坐逆用禄錢免官<lb/>
崔鴻後趙録曰冉閔爲慕容恪所擒慕容雋立問閔曰汝<lb/>
奴僕下才何自妄稱天子閔曰尔曹人靣獸心欲篡逆我<lb/>
一時英雄何爲不作帝王耶雋怒鞭之三百<lb/>
後魏書曰李彪之入京也孤微寡援而自立不群以李沖<lb/>
好士傾心宗附冲亦重其噐學禮而納焉毎言之髙祖公<lb/>
私共相援益及彪爲中尉兼尚書爲髙祖知待便謂非復<lb/>
<pb n="KR3k0012_SBCK_483-7a"/>
籍冲而更相輕背唯公歛𬒮而巳冲時震怒數責彪前愆<lb/>
瞋目大呼投折几案詈辱肆口冲素温柔而一旦暴急遂<lb/>
發病荒悸言語亂錯猶扼腕叫詈稱李彪小人然醫藥所<lb/>
不能療或謂肝藏傷裂旬有餘日而卒<lb/>
列子曰宋有蘭子能以伎干宋元君雙杖屬其腦弄七劒<lb/>
而躡之元君立賜金帛又有蘭子能䴏戯聞之復以干元<lb/>
君元君大怒曰昔有異伎適值寡人有忻心故賜金帛彼<lb/>
必聞此復望吾賜拘而戮之<lb/>
莊子曰孔子徃見盗跖下車而前謁者通之盗跖聞之忿<lb/>
怒目如明星髪上指冠孔子趍而進避席反走再拜盗跖<lb/>
大怒而展其足按劒嗔目其聲如吼虎<lb/>
韓子曰孟孫獵得麑使秦巴持之其母隨而呼秦巴不忍<lb/>
而與其母孟孫適至求麑不得大怒逐之居三月復召使<lb/>
<pb n="KR3k0012_SBCK_483-7b"/>
爲子傳<lb/>
燕丹子曰田光荅太子曰竊觀太子客皆無可用者夏扶<lb/>
血勇之人怒而面赤宋意脉勇之人怒而色青武陽骨勇<lb/>
之人怒而色白荆軻神勇之人怒而色不變<lb/>
呉越春秋曰呉王伐齊請公孫聖告之聖諌願大王勿伐<lb/>
齊王大怒曰吾天之所生神之所助使力士石畨撃以鐵<lb/>
槌身絶爲五<lb/>
呉越春秋曰子胥諌呉王王怒賜以钃鏤之劒盛以鴟夷<lb/>
之噐投之于江<lb/>
說苑曰秦王以五十里封<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵君<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵君辭不受使唐且<lb/>
謝秦王秦王怒曰甞見天子之怒乎一怒伏尸百萬流血<lb/>
千里唐且曰大王甞聞布衣韋帶之士怒乎伏尸二人流<lb/>
血五歩即按其匕首起視秦王曰今將是矣王變色長跪<lb/>
<pb n="KR3k0012_SBCK_483-8a"/>
曰先生就坐寡人諭矣<lb/>
列士傳曰秦召魏公子無忌無忌不行使朱亥奉璧一雙<lb/>
秦王大怒將朱亥著虎圏中亥瞋目視虎眥裂血出濺虎<lb/>
虎不敢動<lb/>
　　　　　怨<lb/>
尚書曰商王受自絶于天結怨于民崇信姧回放黜師保<lb/>
又曰怨豈在明不見是圗<lb/>
毛詩曰亂丗之音怨以怒其政乖<lb/>
又曰角弓父兄刺幽王也不親九族而好讒佞骨肉相怨<lb/>
故作是詩<lb/>
又曰民之無良相怨一方<lb/>
左傳曰宋華元將與楚戰殺羊食士其御羊斟不與及戰<lb/>
曰疇昔之羊子爲政今日之事我爲政與入鄭師故敗君<lb/>
<pb n="KR3k0012_SBCK_483-8b"/>
子謂羊斟非人也以其私怨敗國殄民<lb/>
又曰晉侯賞從亡者介之推不言禄禄亦弗及其母曰盍<lb/>
亦求之以死誰懟對曰尤而効之罪又甚焉且出怨言不<lb/>
食其食<lb/>
又曰季郈之雞鬪<hi>季平子郈昭伯</hi>季氏芥其雞郈氏爲之金距平<lb/>
子怒益室於郈且譲之故郈昭伯怨平子<lb/>
又曰晉郗至獻楚捷于周與單襄公語驟稱其伐單子語<lb/>
諸大夫曰温季其亡乎位於七人之下而求掩其上怨之<lb/>
所聚亂之本也多怨而階亂何以在位<lb/>
又曰呉公子札來聘請觀於周樂爲歌周南召南曰美哉<lb/>
始基之矣猶未也然勤而不怨矣爲之歌小雅曰美哉思<lb/>
而不貳怨而不害其周德之衰乎<lb/>
又曰子産曰我聞忠恕以積怨不聞作威以防怨<lb/>
<pb n="KR3k0012_SBCK_483-9a"/>
又曰君子之言信而有徴故怨逺於其身小人之言僣而<lb/>
無徴故怨咎及之<lb/>
論語曰放於利而行多怨<lb/>
又曰貧而無怨難冨而無驕易<lb/>
國語曰夫事君者險而不懟怨而不怒<lb/>
戰國䇿曰趙襄子怨智伯<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>其頭爲飲器<lb/>
漢書曰汲黯列九卿而公孫洪張湯爲小吏及弘湯稍與<lb/>
黯同位而尊用過之黯心𥚹不能無怨望見上言曰陛下<lb/>
用群臣如積薪耳後來者居上<lb/>
東觀漢記曰長水校尉耿恭坐將兵不憂軍事肆心縱欲<lb/>
飛鷹走狗遊戲道上虜至不敢出得詔書怨懟徴下獄<lb/>
續漢祭祀志曰建武二十年二月群臣上言即位三十年<lb/>
冝封禪太山詔書曰即位三十年百姓怨氣满腹吾誰敢<lb/>
<pb n="KR3k0012_SBCK_483-9b"/>
欺欺天乎<lb/>
晉書曰趙王倫謟事賈后裴頠甚惡之倫數求官頠與張<lb/>
華復固執不許由是深爲倫所怨<lb/>
玉韶之晉紀曰桓玄問衆曰朕其敗乎曹靖之對曰神怒<lb/>
民怨臣實憂懼玄曰民怨有之神何爲怒對曰移晉宗廟<lb/>
所以怒也<lb/>
管子曰凡禍亂之所生各在於非理故曰閑禍在除怨<lb/>
晏子春秋曰景公籍重而獄多拘者滿圄怨者滿朝<lb/>
文子曰人有三怨爵髙者人妬之官大者王惡之禄厚者<lb/>
怨處之夫爵益髙者意益下官益大者心益小禄益厚者<lb/>
意益薄<lb/>
淮南子曰和氏之璧夏氏之璜揖譲而進之則忻暮夜以<lb/>
投人則爲怨時與不時也<lb/>
<pb n="KR3k0012_SBCK_483-10a"/>
楚辭曰怨靈脩之浩兮終察夫民心衆女妬余之娥眉兮<lb/>
譛䛹謂余善淫<hi>譛毁也䛹譛也</hi>
琴操曰王昭君者齊國襄王之女也昭君年十七時顔色<lb/>
皎㓗聞於國中襄王見昭君端正閑麗於孝元帝旣不幸<lb/>
納備後宫積五六年王昭君心有怨曠不飾其形容元帝<lb/>
毎歷後宫踈略不過其處後單于遣使者朝賀元帝陳設<lb/>
倡樂乃令後宫莊出昭君怨恚乆不得侍列乃更脩飾盛<lb/>
服形容光輝帝令後宫欲至單于者起於是昭君喟然越<lb/>
席而前曰妾幸得備在後宫麄醜卑陋不合陛下之心誠<lb/>
願得元帝見昭君便驚悔不得復止遂以與之王昭君雖<lb/>
去漢至單于心思不樂乃作怨曠思惟歌曰秋木萋萋其<lb/>
葉萎黄我獨伊何改徃變常翩翩之䴏逺集西羌髙山峨<lb/>
峨河水泱泱父母妻子道里悠長嗚呼哀哉憂心惻傷<lb/>
<pb n="KR3k0012_SBCK_483-10b"/>
</p>
<p>
太平御覽卷第四百八十三<lb/>
</p>
<p>
</p>
  </div>
</body>
</text>
</TEI>
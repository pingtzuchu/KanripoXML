<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_234-1a"/>
太平御覽卷第二百三十四<lb/>
　職官部三十二<lb/>
　　著作郎　著作佐郎　校書郎　正字<lb/>
　　　　　著作郎<lb/>
續漢書曰弘農楊彪字文先多識博聞與諸郎著作東觀<lb/>
王隱晉書曰陳壽爲著作佐郎遷大著作<lb/>
又曰陸士衡以文學爲秘書監虞濬所請爲著作郎議<lb/>
晉書限斷<lb/>
又曰何嵩善史漢爲著作<lb/>
晉書曰元康元年詔著作郎舊隷中書而秘書旣典司文<lb/>
籍今改中書著作郎爲秘書著作郎<lb/>
晉中興書曰孫盛歷散騎常侍秘書監常領著作<lb/>
又曰孫綽爲散騎常侍領大著作于時才筆之士綽爲其<lb/>
<pb n="KR3k0012_SBCK_234-1b"/>
冠<lb/>
又曰李充爲大著作于時典籍混亂充刪除煩重以類分<lb/>
作四部秘閣以爲永制<lb/>
又曰謝沈爲祠部郎何充庾冰以沈有史才遷大著作<lb/>
晉太興起居注曰元帝依故事召陳郡王隱待詔著作單<lb/>
衣介幘朔望朝著作之省<lb/>
沈約宋書曰何丞天除著作郎撰國史丞天時年巳老而<lb/>
諸佐郎並名家年少荀伯子嘲之常呼爲妳母丞天曰卿<lb/>
當云鳯皇將九子妳母何言耶<lb/>
又曰著作郎後漢官後漢巳來太史但掌天文律曆而巳<lb/>
其國記撰述悉在著作江左王導表著作爲史官是也後<lb/>
漢東觀有著作郎<lb/>
後魏書崔浩好文學時人莫及天興中給事秘書轉著作<lb/>
<pb n="KR3k0012_SBCK_234-2a"/>
郎太祖以其工書常置左右太祖季年威風嚴峻宦者左<lb/>
右多以微過得罪莫不逃隱浩獨恭勤不怠或終日不歸<lb/>
太祖知之輙命賜以御粥其砥直任時不爲窮通改節皆<lb/>
此類也<lb/>
又曰程駿拜著作郎顯祖屢引與論易老之義顧謂群臣<lb/>
曰朕與此人言意甚閑暢又問駿曰卿年幾何對曰臣六<lb/>
十有一顯祖曰昔太公旣老而遭文王卿今遇朕豈非早<lb/>
也駿曰臣雖才謝吕望而陛下尊過西伯覬天假餘年竭<lb/>
六韜之效<lb/>
又曰韓顯宗除著作郎髙祖曽謂顯宗及程靈虬曰著作<lb/>
之任國言是司卿等之才朕自委悉中省之品卿等所聞<lb/>
若欲取古人班馬之徒固自遼闊若求之當代文學之能<lb/>
卿等應推崔孝伯<lb/>
<pb n="KR3k0012_SBCK_234-2b"/>
又曰趙逸爲赫連屈丐著作郎世祖平統万見逸所書曰<lb/>
此竪無道安得爲此言乎作者誰也其速推之司徒崔浩<lb/>
進曰彼之謬述亦猶子雲之美新皇王之道固冝容之世<lb/>
祖乃止<lb/>
三國典略曰齊主以其著作郎祖珽數上宻啓命中書門<lb/>
下二省斷珽奏事𥘉珽爲秘書郎用芳林遍略質摴蒲錢<lb/>
又陳元康𬒳傷將死慿珽作書屬家累并云祖喜邊有少<lb/>
許物冝早索取珽不通此書喚喜私問得金二十五鋌唯<lb/>
與喜二鋌餘並自入祖喜告元康二弟叔諶季璩等叔諶<lb/>
以語楊愔愔嚬眉荅曰恐不益亡者因此得停其後齊文<lb/>
宣以珽爲秘書丞盗遍略事發付平陽王淹令録珽付禁<lb/>
淹遣使收珽珽便私迯黃門侍郎髙德正謀云但宣命向<lb/>
秘書稱奉并州進止須經史各部仰丞親自檢校催遣如<lb/>
<pb n="KR3k0012_SBCK_234-3a"/>
此則珽意自安夜當還宅然後掩捉之果如德正所圖遂<lb/>
縛送廷尉據犯當死文宣以其伏事先代除名爲民愛其<lb/>
才伎令直中書普選勞舊遷爲著作<lb/>
唐書曰著作郎鄧隆上表請編録御製詩集太宗冲讓不<lb/>
許隆好學多伎王充兄子太之守河陽也引隆爲賔客大<lb/>
見親遇及太宗攻洛陽遣書諭太隆爲太復書言辭不遜<lb/>
洛陽平後隆懼罪變姓名自號隱玄先生竄於白鹿山黃<lb/>
冠野服不接人事貞觀𥘉徴授國子主簿與愽陵崔仁師<lb/>
昌黎慕容善行弘農劉顗新野康安禮河東敬播俱爲修<lb/>
史學士隆負宿罪猶不自安太宗聞之遣房玄齡謂之曰<lb/>
爾爲王太作書誠合重責但各爲其主於朕何有惡哉朕<lb/>
今爲天子何能追責疋夫之過爾冝坦然勿懐危懼也擢<lb/>
授著作郎及修史成㝷卒撰東都記三十卷爲學者所重<lb/>
<pb n="KR3k0012_SBCK_234-3b"/>
又曰龍朔二年改著作郎爲司文郎中佐郎爲司文郎<lb/>
又曰劉允濟傳垂拱四年明堂𥘉成允濟奏上明堂賦以<lb/>
諷則天甚嘉歎之手製襃美拜著作郎<lb/>
陶氏職官要録曰著作郎舊視通直郎史才富博者爲之<lb/>
應亨集讓著作表曰自司隷校尉奉至臣五葉著作不絶<lb/>
郷族以爲美談<lb/>
　　　　　著作佐郎<lb/>
王隱晉書曰武帝欲以郭琦爲佐著作郎問尚書郭彰彰<lb/>
憎琦不附巳荅詔不識上曰若如卿言烏丸家兒能事卿<lb/>
即堪郎矣及趙王倫篡又欲用琦琦曰我巳爲武帝吏不<lb/>
能復爲今丗吏終於家<lb/>
又曰華嶠漢書十典未成秘書監繆徴奏嶠少子暢爲著<lb/>
作佐郎卒成十典<lb/>
<pb n="KR3k0012_SBCK_234-4a"/>
晉中興書曰郭璞奏南郊賦中宗見賦嘉其才以爲著作<lb/>
佐郎<lb/>
又曰華譚爲秘書監時晉陵朱鳯呉郡呉震等以單族有<lb/>
史才白首衡門譚薦二人擢𥙷著作佐郎並皆稱職<lb/>
沈約宋書曰謝𥙿字景仁陳郡陽夏人也㑹稽王世子元<lb/>
顯嬖人張法順權傾一時内外無不造門者唯景仁不至<lb/>
年三十方爲著作佐郎桓玄誅元顯見景仁謂四坐曰司<lb/>
馬庶人父子云何不敗遂令謝景仁三十方作著作佐郎<lb/>
後魏書曰宋弁字義和爲著作佐郎㝷除尚書殿中郎中<lb/>
髙祖曽因朝㑹之次歷訪治道弁年少官微自下而對聲<lb/>
姿清亮進止可觀髙祖稱善者乆之因是大𬒳知遇賜名<lb/>
爲弁意取弁和獻玉楚王不知寳之理也<lb/>
後周書曰黎景熈字季明正定古今文字於東閣大統<lb/>
<pb n="KR3k0012_SBCK_234-4b"/>
末除安西將軍㝷拜著作佐郎於時倫軰皆位兼常伯車<lb/>
服華盛唯季明獨以貧素居之而無愧色又勤於所職著<lb/>
𫐠不怠然性尤專固不合於時是以一爲史官十年不調<lb/>
張華别傳曰陳壽好學善著述論著作佐郎當時夏侯湛<lb/>
等多欲作魏書見壽所作即壞巳書<lb/>
文士傳曰束晢晚應司空辟入府六日除著作佐郎著作<lb/>
西觀撰晉書草創三帝紀及十志<lb/>
又曰張載作濛汜賦太僕傅玄見賦歎息稱善以車迎載<lb/>
言談終日玄深貴重載遂知名起家徴爲佐著作郎<lb/>
　　　　　校書郎<lb/>
六典曰校書郎八人正九品上掌讎校典籍刋正文字<lb/>
漢書曰劉歆字子駿少以通詩書能屬文召見成帝時待<lb/>
詔宦者署爲黃門郎河平中受詔與父向領校秘書講六<lb/>
<pb n="KR3k0012_SBCK_234-5a"/>
蓺傳記諸子無所不究<lb/>
又曰王莽劉棻時楊雄校書天禄閣上治獄使者來欲収<lb/>
雄雄恐不能自免廼從閣上自投下幾死莽曰雄素不與<lb/>
事何故在此問其故廼劉棻嘗從雄學作竒字雄不知情<lb/>
有詔勿問<lb/>
後漢書曰馬融字季長博通經籍永𥘉二年大將軍鄧騭<lb/>
聞融名召爲舎人四年拜爲校書郎中詣東觀典校秘書<lb/>
是時鄧太后臨朝騭兄弟秉政以爲文德可興武功冝廢<lb/>
遂寢蒐狩之禮息戰陣之法故使猾賊縱橫乘此無備融<lb/>
乃感激以爲文武之道聖賢不墜五才並用無或可廢乃<lb/>
上廣成頌以諷諌<lb/>
王隱晉書曰鄭黙字思元爲秘書郎刪省舊文除其浮穢<lb/>
著魏中經中書令虞松謂黙曰而今而後朱紫別矣<lb/>
<pb n="KR3k0012_SBCK_234-5b"/>
晉令曰秘書郎掌中外三閣經書覆校闕遺正定脫誤<lb/>
晉太元起居注曰秘書丞桓綏啓校定四部書詔遣郎中<lb/>
四人各掌一部<lb/>
唐書曰楊烱華隂人㓜聦敏博學善屬文神童舉拜校書<lb/>
郎爲崇文館學士<lb/>
　　　　　正字<lb/>
六典曰正字四人正九品下掌定典籍刋正文字<lb/>
唐書曰陳子昂苦節讀書尤善屬文髙宗靈駕將還長安子<lb/>
昂詣闕上書陳東都形勝可以安置山陵關中險旱西行<lb/>
不便則天召見竒其對拜麟臺正字<lb/>
又曰呉通玄道瓘爲太子諸王授經而通玄兄弟出入禁<lb/>
掖恒侍太子遊通玄與兄通微俱博學善屬文文彩綺麗<lb/>
通玄㓜應神童釋褐秘書省正字<lb/>
<pb n="KR3k0012_SBCK_234-6a"/>
又曰蘇弁字元容京兆武功人也弁少有文學舉進士授<lb/>
秘書省正字<lb/>
唐明皇雜録曰劉晏以神童爲秘書秘書省正字上問晏<lb/>
曰正字正得幾字晏曰天下字皆正唯朋字未正玄宗大<lb/>
竒之<lb/>
太平御覽卷第二百三十四<lb/>
<pb n="KR3k0012_SBCK_234-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_205-1a"/>
太平御覽卷第二百五<lb/>
　職官部三<lb/>
　　　　　丞相下<lb/>
唐書曰貞觀二年太宗謂侍臣曰中書門下機要之司擢<lb/>
才而居任委實重詔勑如有不便皆湏執論比來唯覺阿<lb/>
旨順情遂無一言諌諍者豈是道理若惟署勑行文書而<lb/>
巳人誰不堪何須㨂擇以相委付自今以後詔勑疑有不<lb/>
穩必須執之<lb/>
又曰來恒及弟濟相次知政事時以爲榮初濟父護兒在<lb/>
隋爲猛將而恒濟俱以學行見稱時虞丗南子昶旣無才<lb/>
術歷將作少匠工部侍郞累居工作之司濟𥘉升相位許<lb/>
敬宗歎曰士之登庸不繫丗業履道則爲衣冠失緒則爲<lb/>
匹庶來護兒兒作宰相虞丗南男作木匠忠賢文武固無<lb/>
<pb n="KR3k0012_SBCK_205-1b"/>
種也<lb/>
又曰杜景儉爲相則天常以季秋内出梨花一枝示宰臣<lb/>
曰是何祥也諸宰臣曰陛下德及草木故能秋木再花雖<lb/>
周文德及行葦無以過也景儉獨曰謹按洪範五行傳隂<lb/>
陽不相奪倫瀆之即爲災又春秋云冬無愆陽夏無伏隂<lb/>
春無凄風秋無苦雨今巳秋矣草木黄落而忽生此花瀆<lb/>
隂陽也臣慮陛下布教施令有虧禮典又臣等忝爲宰臣<lb/>
助天理物理而不和臣之罪也於是再拜謝罪則天曰卿<lb/>
眞宰相也<lb/>
又曰武太后甞召陸元方問以外事對曰臣備位宰相有<lb/>
大事即奏人間碎務不敢以煩聖覽<lb/>
又曰蘇味道遷鳯閣侍郎同鳯閣鸞臺三品味道善敷奏<lb/>
多識臺閣故事然而前後居相位數載竟不能有所發明<lb/>
<pb n="KR3k0012_SBCK_205-2a"/>
但脂韋其間苟度取容而巳故時人號爲摸稜手以爲口<lb/>
實<lb/>
又曰宇文融旣居相位欲以天下爲巳任謂人曰使吾居<lb/>
此數月庶令海内無事矣於是薦宋璟爲右丞相裴耀卿<lb/>
爲户部侍郎許景先爲工部侍郎甚允朝廷之望<lb/>
又曰牛仙客旣居相位獨㓗其身唯諾而巳所有錫賚皆<lb/>
緘封不敢費之百司或有所諮決輙對曰但依令式即可<lb/>
若不依文非所知也<lb/>
又曰開元二十二年十一月制宰相兼官者並兩給俸禄<lb/>
又曰楊綰素以德行著聞質性貞廉車服儉朴居廟堂未<lb/>
數日人心自化御史中丞崔寛劒南西川節度使寕之弟<lb/>
家冨於財有別墅在皇城之南池館臺榭當時第一寛即<lb/>
日濳遣毀坼中書令郭子儀在邠州行營聞綰拜相座内<lb/>
<pb n="KR3k0012_SBCK_205-2b"/>
音樂咸散五分之四京兆尹黎幹以承恩每出入騶馭百<lb/>
餘亦即日减損車馬唯留十騎而巳其餘望風變奢從儉<lb/>
者不可勝數其鎭俗移風若此<lb/>
又曰肅宗時天下事殷而宰相不減三四貟更直掌事若<lb/>
休沐各在第有詔旨岀入非大事不欲歷抵諸第肅宗許<lb/>
令直事者一人假署同列之名以進遂爲故事<lb/>
又曰李峴爲黃門侍郎同中書門下平章事宰臣不於政<lb/>
事堂邀客時海内多務宰相亢載等見中官宣傳恩詔至<lb/>
中書者引之政事堂上仍置榻坐焉峴至叱左右去其榻<lb/>
又曰枊渾與張延賞同在相位延賞怙權矜巳而嫉渾守<lb/>
正俾其所厚謂渾曰相公舊德但節言於廟堂則重位可<lb/>
乆荅曰爲吾謝張相公柳渾頭可斷也言不可絶自是竟<lb/>
爲延賞所擠㝷除右散騎常侍罷知政事<lb/>
<pb n="KR3k0012_SBCK_205-3a"/>
又曰柳渾爲相而韓滉自浙西入覲朝廷委政待之至於<lb/>
調兵食籠鹽鐵勾官吏贓罰鉏豪強兼并上委仗焉每奏<lb/>
事或日旰他相充位而巳公卿救過不能暇無敢枝梧者<lb/>
滉於省中榜吏至死渾雖滉所引心惡其專政正色讓之<lb/>
曰先相公狷察爲相不滿歳而罷今相公搒吏於省中至<lb/>
死况省闥且非刑人之地相公奈何蹈前非行於今朝專<lb/>
立威福豈尊主卑臣之義也滉感悟愧悔爲霽威焉<lb/>
又曰李晟之在鳯翔也謂賔介曰魏徴能直言極諌致太<lb/>
宗於堯舜之上眞忠臣也僕所慕之行軍司馬李叔度對<lb/>
曰此搢紳儒者之事非勲德所冝晟歛容曰行軍失言傳<lb/>
稱邦有道危言危行今休明之期晟幸得備位將相心有<lb/>
不可忍而不言豈所謂有犯無隱知而不爲者耶是非在<lb/>
人主所擇耳叔度慙而退故晟爲相每當上所顧問必極<lb/>
<pb n="KR3k0012_SBCK_205-3b"/>
言匪躬盡大臣之節性沈黙未嘗泄於所親<lb/>
又曰閻立夲爲右相與左相姜恪對掌樞密恪旣歷任將<lb/>
軍立功塞外立夲惟善於圖畫非宰輔之器故時人以千<lb/>
字文爲之語曰左相宣威沙漠右相馳譽丹青<lb/>
又曰皇甫鏄隂結權倖以求宰相崔羣累䟽其姧邪嘗因<lb/>
對面論語及天寳開元中事羣曰安危在出令有亡繫所<lb/>
任玄宗用姚崇宋璟張九齡韓休李元紘杜暹則理用李林<lb/>
甫楊國忠則亂人皆以天寳十五年禄山自范陽起兵是<lb/>
理亂分時臣以爲開元二十年罷賢相張九齡專任姧臣<lb/>
李林甫理亂自此巳分矣用人得失所繫非小詞意激切<lb/>
左右爲之感動鏄深衘之而憲宗終用鏄爲宰相<lb/>
又曰李絳爲相同列李吉甫便僻善逢迎上意絳梗直多<lb/>
所規諌故與吉甫不恊時議者以吉甫通於承璀故絳尢<lb/>
<pb n="KR3k0012_SBCK_205-4a"/>
惡之絳性剛訐每與吉甫爭論人多直絳憲宗察絳忠正<lb/>
自立故絳論奏多所允從<lb/>
又曰貞元九年詔宰相以旬秉筆決事初至德中宰相迭<lb/>
秉筆處斷每十月一易及賈耽趙憬陸贄盧邁同平章政<lb/>
事百寮有所關白更相讓不言於是奏議請旬秉筆者出<lb/>
應之其後又請每曰更秉其筆迭以應事皆從之<lb/>
又曰李藩拜門下侍郎時王鍔領太原用錢千万賂貴倖<lb/>
求兼相藩與權德輿在中書有密旨曰王鍔可兼宰相冝<lb/>
即擬來藩遂以筆塗兼相字却奏上云不可德輿失色曰<lb/>
縱不可冝別作奏豈有以筆塗詔耶曰勢迫矣出今日便<lb/>
不可止日又暮何暇別作奏事果寢<lb/>
又曰韓弘入朝以宣武舊事人多流言其子公武以家財<lb/>
厚賂權幸及多言者班列之中悉受其遺俄而父子俱卒<lb/>
<pb n="KR3k0012_SBCK_205-4b"/>
孤孫㓜小穆宗恐爲厮養竊盗乃令中使至其家閱其宅簿<lb/>
以付家老而簿上具有納賂之所唯於牛僧孺官側朱書<lb/>
曰某月日送牛侍郎物若干不受即付訖穆宗按簿甚恱<lb/>
居無何議命相帝首可僧孺之名<lb/>
又曰李程爲相敬宗冲㓜好治宫室畋遊無度欲於宫中<lb/>
營新殿程諌曰自古聖帝明王以慈儉化天下陛下左諒<lb/>
闇之中不冝興作願以瓦木迴奉園陵上忻然從之<lb/>
又曰文宗問宰相曰天下何由太平卿等有意於此乎牛<lb/>
僧孺奏曰臣等待罪輔弼無能康濟然臣思太平亦無象<lb/>
今四夷不至交侵百姓不至流散上無淫虐下無怨讟私<lb/>
室無強家公議無壅滯雖未及至理亦謂小康陛下若別<lb/>
求太平非臣等所及旣退至中書謂同列曰吾輩爲宰相<lb/>
天子責成如是安可乆處兹地邪旬日間三上章請退不<lb/>
<pb n="KR3k0012_SBCK_205-5a"/>
許<lb/>
又曰韋處厚爲相時文宗勤於聽政然浮於決斷宰臣奏<lb/>
事得請徃徃中變處厚常獨論奏曰陛下不以臣等不肖<lb/>
用爲宰相叅議大政凢有奏請𥘉蒙聽納㝷易聖懷若岀<lb/>
自宸衷即示臣等不信若出於撗議臣等何名鼎司且裴<lb/>
度元勲宿徳歷輔四朝孜孜竭誠人望所屬陛下固冝親<lb/>
重竇易直良厚忠事先朝陛下固當委信微臣才薄首蒙<lb/>
陛下擢用非出他門言旣不從臣冝先退即趍下再拜陳<lb/>
乞上矍然曰何至此耶卿之志業朕素自知登庸作輔百<lb/>
職斯舉縱朕有所失安可遽辭以彰吾薄德處厚謝之而<lb/>
去出延英門復令召還謂曰凡卿所欲言並冝啓諭處厚<lb/>
因對彰善癉惡歸之法制凡數百言又言裴度勲高望重<lb/>
爲人盡心切直冝乆任可以壯國威帝皆聽納自是宰臣<lb/>
<pb n="KR3k0012_SBCK_205-5b"/>
敷奏人不敢撗議<lb/>
又曰文宗朝宰臣楊嗣復因對奏曰使府判官今人數猥<lb/>
多徒有麋費臣欲條䟽上曰莫限及才人否嗣復曰有才<lb/>
人自別但澄去滓弊者菁華自出上曰蕭復爲相難言者<lb/>
必言貞元之名相也卿其志之<lb/>
又曰宋申錫爲相尤以公廉爲巳任四方問遺悉無受者<lb/>
旣𬒳罪爲有司驗劾多獲其四方受領所還問遺之狀朝<lb/>
野爲之歎息<lb/>
又曰宋申錫以障王事申錫旣𬒳罪怡然不以爲意自中書<lb/>
歸私第止于外㕔素服以俟命其妻出謂之曰公爲宰相<lb/>
人臣位極於此何負天子反乎申錫對曰吾自書生𬒳厚<lb/>
恩擢相位不能鋤去姧亂反爲所羅網天人察申錫豈反<lb/>
者乎因相與泣下數行<lb/>
<pb n="KR3k0012_SBCK_205-6a"/>
又曰李徳𥙿父吉甫年五十一出鎮淮南五十四自淮南<lb/>
復相今德𥙿自鎭南復入相一如父之年<lb/>
又曰㑹昌元年中書奏請依姚璹故事宰臣每月修時政<lb/>
記送史館從之<lb/>
又曰宣宗時魏謩爲相奏曰臣無夔契之才驟叨夔契之<lb/>
任將何以仰報鴻私今邊戍粗安海内寜息臣愚所切陛<lb/>
下未立東宫俾正人傳導以存副貳之重因泣下上感而<lb/>
聽之先是累朝人君不欲人言立儲貳若非人主已欲臣<lb/>
下不敢獻言宣宗春秋髙嫡嗣未辦謩作相之日率先啓<lb/>
奏人士重之<lb/>
又曰曹礭與畢諴俱以儒術進用並居相位廉㓗貞苦君<lb/>
子多之稱爲曹畢<lb/>
又曰蕭遘與王鐸並居相位帝常召宰相鐸年髙昇階足<lb/>
<pb n="KR3k0012_SBCK_205-6b"/>
跌踣勾陳中遘旁掖起帝目之喜曰輔弼之臣和予之幸<lb/>
也謂遘曰適見卿扶王鐸予喜卿善事長矣遘對曰臣扶<lb/>
王鐸不獨司長臣應舉歳鐸爲主司以臣中選門生也上<lb/>
笑曰王鐸選進士朕選宰相於卿無負矣遘謝之而退<lb/>
太平御覽卷第二百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_916-1a"/>
太平御覽卷第九百一十六<lb/>
　羽族部三<lb/>
　　鸞　鶴　鴻<lb/>
　　鵠　鵾鷄<lb/>
　　　　　鸞<lb/>
春秋元命苞曰火離爲鸞<lb/>
春秋孔演圖曰天子官守以賢舉則鸞在野<lb/>
春秋運斗樞曰天樞得則鸞鳥集<lb/>
詩含神霧曰王者德化充塞照洞八冥則鸞臻<lb/>
尚書中候曰昔者軒提象鸞鳥來儀<lb/>
又曰周公歸政於成王太平制禮鸞鳥見<lb/>
孝經援神契曰德至鳥獸則鸞鳥舞<lb/>
謝承後漢書曰方儲字聖明㓜喪父事母母終日自負土<lb/>
<pb n="KR3k0012_SBCK_916-1b"/>
成墳種竒樹千株鸞鳥栖其上白兔遊其下<lb/>
又曰靈帝建寜四年河南上言二鳯凰二鸞鳥集原縣<lb/>
東觀漢記曰王阜爲重泉令鸞鳥止學宫闕阜使掾沙疊<lb/>
爲<hi>張雅</hi>樂擊磬鳥舉足垂翼應聲而舞止縣庭留十餘日去<lb/>
北史後魏柳楷對蕭寳寅曰大王齊明帝子天下所属且<lb/>
謡言曰鸞生十子九子㱭一子不㱭關中亂武王有亂臣<lb/>
十人亂者理也大王理當關中何所疑慮<lb/>
山海經曰軒轅之國清沃之野鸞鳥自歌<hi>海内經云廣都之野鸞自歌</hi>
又曰女牀之山有鳥言其狀如翟而五采以文名曰鸞鳥<lb/>
見則天下安寜<lb/>
說文曰鸞者神靈之精也赤色五采鷄形鳴中五音頌聲<lb/>
作則至<lb/>
周書王㑹曰成王時氐羗獻鸞鳥<lb/>
<pb n="KR3k0012_SBCK_916-2a"/>
孫氏瑞應圖曰鸞鳥赤神之精鳯皇之佐鳴中五音肅肅<lb/>
雍雍喜則鳴舞人君行歩有容進退有度祭祀宰人咸有<lb/>
敬讓禮節親踈有序則至一本曰心識鍾律律調則至鳴<lb/>
舞以和之<lb/>
漢武内傳曰西王母曰仙之次藥有靈丘倉鸞之血<lb/>
焦贛易林曰温山松栢常茂不落鸞鳯以庇得其歡樂<lb/>
括地圖曰羽民有羽飛不逺多鸞鳥食其卵去九疑四萬<lb/>
二千里<lb/>
抱朴子曰崑崙圖曰鸞鳥似鳯而白纓聞樂則蹈節而舞<lb/>
至則國安樂<lb/>
决録注曰辛繕字公文治春秋䜟緯隱居華隂光武徴不<lb/>
至者有大鳥髙五尺鷄首䴏頷虵頸魚尾五色備舉而多<lb/>
青棲繕槐樹旬時不　去弘農太守以聞詔問百僚咸以爲<lb/>
<pb n="KR3k0012_SBCK_916-2b"/>
鳯太史令蔡衡對曰凡象鳯者有五多赤色者鳯多黄<hi>色者</hi>
鵷鶵多青者鸞多紫者鸑鷟多白者鵠今此鳥多青者乃<lb/>
鸞非鳯也上善其言三公聞之咸遜位避繕繕不起<lb/>
車頻秦書曰符堅時關隴人安百姓豐樂民歌曰長安大<lb/>
街兩邊種槐下走朱輪上有鸞栖<lb/>
崔駰七言詩曰鸞鳥髙翔時來儀應治歸得合望規啄食<lb/>
㨂實飲華池<lb/>
范太鸞鳥詩序曰罽賔王結置峻祁之山獲一鸞鳥王甚<lb/>
愛之欲其鳴而不能致乃飾以金樊饗以珎羞對之逾戚<lb/>
三年不鳴夫人曰聞鳥見其類而後鳴可懸鏡以映之王<lb/>
從言鸞覩影感契慨焉悲鳴哀響中宵一奮而絶<lb/>
　　　　　鶴<lb/>
韻集曰鶴善鳴鳥<lb/>
<pb n="KR3k0012_SBCK_916-3a"/>
春秋說題辭曰鶴知夜半<hi>鶴水鳥也夜半水位感其生氣則益喜而鳴</hi>
易通卦驗曰立夏清風至而鶴鳴<lb/>
周易曰鳴鶴在隂其子和之<lb/>
左傳曰狄人伐衛懿公好鶴鶴有乗軒者將戰國人受甲<lb/>
者皆曰使鶴鶴實有禄位余焉能戰<lb/>
毛詩曰鶴鳴誨宣王也鶴鳴于九臯聲聞于天<hi>興也臯署也言身隱</hi>
<hi>而名著</hi>詩義䟽曰鶴大如鵝長三尺脚青黒髙三尺餘赤頰<lb/>
赤目喙長四寸多純白亦有蒼色者今人謂之赤頰常夜<lb/>
半鳴髙聞八九里唯老者乃聲下今吴人園中及士大夫<lb/>
家皆飬之鷄鳴時亦鳴<lb/>
漢書曰王莽常以鶴髓瀆糓種學仙<lb/>
後漢書曰鄭弘傳孔靈符㑹稽記曰射的山南有白鶴爲<lb/>
仙人取箭弘甞採薪得一遺箭頃有人覓弘還之問何所<lb/>
<pb n="KR3k0012_SBCK_916-3b"/>
欲弘識其神人也曰常患若耶溪載薪爲難願旦南風暮<lb/>
北風移後果然故若耶溪風至今呼爲鄭公風也<lb/>
晉書曰嵇紹始入洛或謂王戎曰昨於稠人中始見嵇紹<lb/>
昻昻然若野鶴之在鷄群戎曰君復未見其父耳<lb/>
又曰吴隱之年十餘歳丁父憂每號泣行人爲之流涕事<lb/>
母孝謹及其執喪哀毀過禮家貧無人鳴鼔毎至哭臨之<lb/>
時常有雙鶴唳及祥練之夕復有群鴈俱集<lb/>
宋書曰齊髙帝鎮淮隂爲宋明帝所疑𬒳徴爲黃門郎深<lb/>
懷憂慮見平澤有群鶴仍命筆詠之曰八風舞遥翮九野<lb/>
弄清音一摧雲門志爲君死中禽○梁書曰庾域母好鶴<lb/>
唳域在位營求孜孜不怠一旦雙鶴來下論者以爲孝感所致<lb/>
莊子曰鳬脛雖短續之則憂鶴脛雖長斷之則悲<lb/>
又曰老子謂孔子曰夫鶴不日浴而白烏不日黔而黒<lb/>
<pb n="KR3k0012_SBCK_916-4a"/>
列子曰詹何曰聞先大夫之言捕旦子之弋弱纎乗風振<lb/>
之連雙鶴於青雲之際用心專動手均也<lb/>
墨子曰子禽問曰多言有益乎對曰蝦蟇日夜鳴口乾而<lb/>
人不聽之鶴雞時夜而鳴天下振動多言何益<lb/>
抱朴子曰周穆王南征一軍盡化君子爲猨爲鶴小人爲<lb/>
蟲爲沙<lb/>
神異經曰西海之外有鶴國男女皆長七寸爲人自然有<lb/>
禮經論跪拜壽三百歳人行如飛日千里百物不敢犯之<lb/>
唯畏海鵠鵠遇吞之亦壽三百歳人在鶴腹中不死<lb/>
琴操曰髙陵牧子取妻五年無子父兄欲爲改娶妻聞中<lb/>
夜驚起倚户悲嘯牧子聞之援琴鼓之乙痛恩愛之永離<lb/>
歎别鶴以舒情故曰別鶴操<lb/>
論衡曰藝増篇鶴鳴九折之澤聲聞於天此増益也按鶴<lb/>
<pb n="KR3k0012_SBCK_916-4b"/>
鳴參天人則不聞鳴在于澤云何謂乎<lb/>
八王故事曰陸機爲成都王所誅顧左右歎曰今欲聞華<lb/>
亭鶴唳不可復得<lb/>
陶侃別傳曰侃丁母艱在墓下忽有二客來弔不哭而退<lb/>
儀形鮮異知非常人遣看之但見雙鶴飛而冲天<lb/>
丗說曰劉尊祖少爲殷中軍所稱之於庾公庾公甚欣便<lb/>
取爲佐引見坐獨榻上與語劉尓日殊不稱庾小失望遂<lb/>
名之爲羊公鶴昔羊叔子有鶴能舞甞向客稱之客至試<lb/>
使駈來氃氋而不能舞故稱之<lb/>
又曰僧支道林好鶴時有遺其雙鶴者翅長欲飛林意惜<lb/>
之乃鎩其翮鶴軒翥不能復起乃舒翼反顧視之如似懊<lb/>
喪意林公曰旣有凌霄之姿何肯爲人作耳目近翫乎養<lb/>
令翮成遂放飛去<lb/>
<pb n="KR3k0012_SBCK_916-5a"/>
述異記曰宋元嘉𥘉鎮北將軍王仲德鎮彭城左右出獵<lb/>
遇一鶴將二子悉禽之歸以獻王王使養之其小者口爲<lb/>
人所裂遂不能飲食大者輙含粟哺之飲輙含水飲之先<lb/>
令其飽未曽亡也王甚愛之令精加養視大者羽翮先成<lb/>
毎翥冲天小者尚未能飛大者終不先去留飲餄之又於<lb/>
庭中蹇躍教其飛颺六十餘日小者能飛乃與俱去<lb/>
風土記曰鳴鶴戒露此鳥性警至八月白露降流於草上<lb/>
滴滴有聲因即髙鳴相警移徙所宿處<lb/>
淮南八公相鶴經曰鶴者陽鳥也而遊於陽因金氣依火<lb/>
精以自養金數九火數七故七年小變十六年大變百六<lb/>
十年變止千六百年形定體尚㓗故其色白聲聞天故頭<lb/>
赤食於水故其喙長軒於前故後指短樓於陸故足髙而<lb/>
尾凋翔於雲故毛豐而肉踈大喉以吐故脩頸以納新故<lb/>
<pb n="KR3k0012_SBCK_916-5b"/>
生天壽不可量所以體無青黄二色者木土之氣内養故<lb/>
不表於外是以行必依洲嶼止不集林木盖羽族之宗長<lb/>
仙人之騏驥也鶴之上相瘦頭朱頂露眼黒精髙鼻短喙<lb/>
䯓<hi>音故列切</hi>頰<hi>音德/宅切</hi>耳長頸促身鷰膺鳯翼雀毛龜<hi>背鼈腹軒</hi>前<lb/>
垂後髙麤節洪髀纎指此相之備者也鳴則聞於天飛則<lb/>
一舉千里鶴二年落子毛易黒點三年産伏復七年羽翮<lb/>
具復七年飛薄雲漢復七年舞應節復七年晝夜十二時<lb/>
鳴聲中律復百六十年不食生物復大毛落茸毛生雪白<lb/>
或純黒泥水汚復百六十年雄雌相見目精不轉而孕千<lb/>
六百年飲而不食鸞鳯同爲群聖人在位則與鳯皇翔於<lb/>
甸〇穆天子傳曰至于巨蒐氏巨蒐之人乃獻白鶴之血<lb/>
以飲天子<lb/>
又曰天子飲於孟氏爰舞白鶴二八<lb/>
<pb n="KR3k0012_SBCK_916-6a"/>
吴越春秋曰吴王闔閭有女王伐楚與夫人及女㑹食蒸<lb/>
魚王甞半以與女女怨曰王食我殘魚辱我不忍乆生乃<lb/>
自殺闔閭痛之葬於邦西昌門鑿地爲女墳積土爲山文<lb/>
石爲郭金鼎玉柸銀樽株𥜗之寳皆以送女乃儛白鶴於<lb/>
吴市中令萬民隨觀之遂使與鶴俱入羡門因塞之以送死<lb/>
漢武帝内傳曰宣帝即位尊孝武廟爲丗宗行所廵狩郡<lb/>
國皆立廟告祠丗宗廟曰有白鶴集後庭<lb/>
東觀漢記曰章帝至岱宗柴望畢白鵠三十從西南來經<lb/>
祀壇上<lb/>
列仙傳曰王子喬見桓良曰待我緱氏山頭至期果乗白<lb/>
鶴住山㒹望之不得到<lb/>
又曰簫史善吹簫能致白鶴<lb/>
神仙傳曰介象死吴先帝思之以象所住屋爲廟時時往<lb/>
<pb n="KR3k0012_SBCK_916-6b"/>
祭之有白鶴來止<lb/>
李尊太元真人茅君内傳曰茅盈留句曲山告二弟曰吾<lb/>
去有局任不復得數相徃來父老歌曰茅山連金陵江湖<lb/>
據下流三神乗白鶴各在一山頭佳雨灌旱稻陸田亦復<lb/>
周妻子保堂室使我無百憂白鶴翔金穴何時復來遊<lb/>
邴原別傳曰邴君所謂雲中白鶴非鶉鷃之網能羅矣<lb/>
永嘉郡記曰沐溪野青田中有雙白鶴年年生伏我長大<lb/>
便去只伯餘父母一雙在耳精白可愛多云神仙所養<lb/>
荆州記曰衡山有三峯極秀一峯名紫盖峯清天明景輙<lb/>
有一雙白鶴廻翔其上清響亮徹焦贑易林曰白鶴衘珠<lb/>
玉韶之神境記曰滎陽郡南百餘里有蘭巖常有雙鶴素<lb/>
羽皦然日夕偶影翔集傳云昔夫婦俱隱此年數百歳化<lb/>
成此鶴<lb/>
<pb n="KR3k0012_SBCK_916-7a"/>
臨海記曰郡西北有白鶴山周逥六十里髙三百丈有泄<lb/>
水懸注遥望如倒挂白鶴因以爲名古老相傳云此山昔<lb/>
有晨飛鶴入㑹稽雷門鼓中於是雷門鼓鳴洛陽聞之<lb/>
孫恩時斫此鼓見白鶴飛出髙翔入雲此後鼓無復逺<lb/>
聲<lb/>
古歌辭曰飛來白鶴從西北來十十五五羅列成行妻卒<lb/>
𬒳病不能相隨五里還顧六里徘徊吾欲衘汝去口噤不<lb/>
能開吾欲負汝去毛羽日摧頽<lb/>
唐書曰天寳中華隂郡奏白鶴見于西嶽五福峯<lb/>
又曰至德中肅宗降誕之辰有慶雲属天白鶴飛舞於上<lb/>
所居殿宇翶翔二十餘匝而去<lb/>
戰國䇿曰莊辛謂楚襄王曰黄鶴生江海俯喙鰋鯉仰斷<lb/>
菱藕奮其六翮自以爲無患與人無争不知夫射者方脩<lb/>
<pb n="KR3k0012_SBCK_916-7b"/>
弧矢治矰繳將加巳者萬仞之上故晝遊江湖夕調鼎俎<lb/>
韓詩外傳曰田饒事魯哀公而不見察謂哀公曰夫雞有<lb/>
五徳君猶瀹而食之者以其所從來近也未若黄鸖一舉<lb/>
千里止君園池喙君稻梁君猶貴之以其所從來逺也故<lb/>
臣將去君黄鶴舉矣<lb/>
離騷曰黄鶴之一舉兮知山川之紆曲舉兮知天地之圎方<lb/>
述異傳曰荀瓌字叔瑋潜栖却粒甞東遊憇江夏黄鶴樓<lb/>
上望西南有物飄然降自霄漢俄頃巳至乃駕鶴之賔也<lb/>
鶴止户側仙者就席羽衣虹裳賔主歡對巳而辭去跨鶴<lb/>
騰空眇然煙滅<lb/>
韓子曰師曠鼓新聲平公問師曠此何聲也曰清啇公最<lb/>
悲乎師曠曰不如清徵公曰可得聞乎師曠曰古之得聽<lb/>
清徵者皆有徳義之君公曰得試之乎師曠不得巳援琴<lb/>
<pb n="KR3k0012_SBCK_916-8a"/>
一奏有玄鶴二八從南方來集於廓門之危再而列三奏<lb/>
延頸而鳴舒翼而儛音中宫啇公大恱提觴起爲師曠夀<lb/>
其後大旱<lb/>
孫氏瑞應圖曰玄鶴者知音樂之節至<lb/>
又曰黄帝習崑崙以儛衆神玄鶴二八翔其右<lb/>
伏侯古今注曰鶴千歳則變蒼又千歳黒所謂玄鶴也<lb/>
王子年拾遺記曰周昭王時塗脩國獻青鳯丹鶴各一雄<lb/>
一雌以潭臯之粟餧之以溶溪之水飲之<lb/>
左思吴都賦曰青鶴鶖鶬<lb/>
　　　　　鴻<lb/>
禮記曰前有車騎則載飛鴻<hi>取其飛有行列舉於旗首以警衆</hi>
又曰孟春之月鴻鴈來<hi>鴻自南方來將北反其居也</hi>季秋之月鴻鴈來<lb/>
賔<hi>來賔言客止來去也</hi>
<pb n="KR3k0012_SBCK_916-8b"/>
左傳曰衛獻公戒孫文子寗惠子食皆服而朝日旰不召<lb/>
<hi>勑戒二子欲共宴食皆服朝衣待命旰宴</hi>而射鴻於囿二子從之公不釋皮冠<lb/>
而與之言二子怒如宿<hi>宿孫文子邑</hi>
毛詩曰鴻鴈美宣王也<hi>大曰鴻小曰鴈</hi>
又曰鴻飛遵渚公歸無所<lb/>
毛詩義䟽曰鴻鵠羽毛光澤純白似鶴而大長頸肉羙如<lb/>
鴈又有小鴻大小如鳬色亦白今人直謂鴻也<lb/>
周易漸曰𥘉六鴻漸于干上九鴻漸于陸其羽可用爲威<lb/>
儀吉<hi>鴻水鳥也適進之義治於下而升故以鴻爲喻儀可貴也</hi>
韓詩外傳曰齊使獻鴻渴使者於道飲鴻而失之使者至<lb/>
楚曰臣欲亡去爲兩使不通欲拔頸而死將以吾君賤士<lb/>
貴鴻也楚王賢之以爲上客<lb/>
史記陳渉歎曰䴏雀安知鴻鵠之志哉<lb/>
<pb n="KR3k0012_SBCK_916-9a"/>
管子曰桓公在位管仲隰朋見立有間有二鴻飛過桓公<lb/>
歎曰仲父令彼鴻鵠有時而南有時而北四方無逺所欲<lb/>
至而至焉唯有羽翼之故是能通其意於天下乎寡人有<lb/>
仲父猶飛鴻之有羽翼也<lb/>
魯連子曰展母所爲魯君遺齊襄君鴻至黽浴鴻鴻失其<lb/>
裝在御者曰鴻毛物可使若一結紿置鴻耶荅曰吾非不<lb/>
能買鴻是上隱君下蔽罪也<lb/>
尸子曰虎豹未成文而有食牛之氣鴻鵠之鷇羽翼未合<lb/>
而有四海之心賢者之生亦然<lb/>
淮南子曰蜂房不容鴻卵<lb/>
淮南万畢術曰鴻毛之囊可以渡江<hi>盛鴻毛於縑囊可以渡江不弱也</hi>
楊子法言曰鴻飛冥冥弋人何慕焉<lb/>
新論微子操微子傷殷之將亡終不可柰何見鴻鵠髙飛<lb/>
<pb n="KR3k0012_SBCK_916-9b"/>
援琴作操其聲清以淳<lb/>
傳子曰鴻不學飛飛則冲天驥不學行行則千里二丗脩<lb/>
驪山陵採玉者傾山採珠者蔽海<lb/>
又曰丈夫重義如太山輕利如鴻毛可謂仁義也諺曰巳<lb/>
是而彼非不當與非争彼是而巳非不當與是平也<lb/>
博物志曰鴻鵠壽千歳背胎産也<lb/>
晉書隱逸傳曰郭瑀燉煌人也張天錫使盖公明徴之瑀<lb/>
翔鴻以示之曰此鳥也安可籠哉遂深逃絶迹公明拘其<lb/>
門人瑀歎曰吾逃禄非避罪也豈得隱居行義害及門人<lb/>
乃出就徵<lb/>
隋書曰盧思道遷武陽太守非其好也爲孤鴻賦以寄其<lb/>
情曰命志學之歳自郷里遊京便見識知音歴受群公之<lb/>
眷年登弱冠甫就朝列談者過誤遂竊虚名通人楊令君<lb/>
<pb n="KR3k0012_SBCK_916-10a"/>
邢特進巳下皆分庭致禮倒屣相接翦拂吹嘘長其光價<lb/>
而才夲駑拙性實踈懶勢利貨殖淡然不營雖籠絆朝市<lb/>
且三十載而獨往之心未始去懷抱也攝生舛和有少氣<lb/>
之病分符坐嘯作守東原洪河之湄沃野弥望嚻務旣屏<lb/>
魚鳥爲隣有離群之鴻爲羅者所獲野人馴養貢之於余<lb/>
置諸池庭朝夕賞翫旣用銷憂兼以輕疾大易稱鴻漸於<lb/>
陸羽儀盛也<lb/>
楊子曰鴻飛冥冥騫翥髙也<lb/>
淮南子云東歸碣石違溽暑也<lb/>
平子賦曰南寓衡陽避祁寒也若其雅歩清音逺心髙韻<lb/>
鵷鸞巳降罕見其儔而鍜翮牆隂偶影獨立唼<graphic n="KR3191" url="https://raw.githubusercontent.com/kanripo/KR-Gaiji/master/images/KR3191.png" mimeType="image/png"/>粃粺雞<lb/>
鶩爲伍不亦傷乎余五十之年忽焉巳至永言身事慨然<lb/>
其多緒乃爲之賦聊以自慰<lb/>
<pb n="KR3k0012_SBCK_916-10b"/>
　　　　　鵠<lb/>
史記曰齊王使淳于髠獻鵠於楚岀邑門道飛其鵠徒掲<lb/>
空籠以見楚王曰齊王使臣獻鵠過於水上不忍鵠渇出<lb/>
而飲之而飛去吾欲刺腹絞頸而絶恐人議吾君以鳥故<lb/>
令士自殺鵠毛物多相類者吾欲買而代之是不信而欺<lb/>
吾王欲赴他國奔亡痛吾兩主使不通故來受罪楚王曰<lb/>
善<hi>說苑曰魏文侯使舎人無擇獻鴻於齊其事同</hi>
宋書曰桓榮祖善彈爲東海太守登西樓見翔鵠雲中謂<lb/>
左右曰當生取之於是彈其兩翅毛脫盡墜地無傷養毛<lb/>
生乃去<lb/>
南史孝義傳曰謝昌寓陳郡人也爲劉悛廣州參軍孝性<lb/>
甚至甞養一鵠昌寓病二旬而鵠二旬不食昌寓亡而鵠<lb/>
遂飛去<lb/>
<pb n="KR3k0012_SBCK_916-11a"/>
韓詩外傳曰晉平公遊於河而樂曰安得賢士與之樂此<lb/>
也舩人盖胥跪而對曰夫珠出江海玉出崑山無足而至<lb/>
者猶主君好之士有足而至者猶主君好之士有足而不<lb/>
著者盖主君無好士之意耳何患無士乎平公曰吾食客<lb/>
門左千人門右千人朝食不足夕收市賦暮食不足朝收<lb/>
市賦吾何謂不好士乎對曰夫鴻鵠一舉千里所恃者六<lb/>
翮耳背上之毛腹下之毳益一把飛不爲加髙損一把飛<lb/>
不爲加下今君之食客門左門右各千人亦有六翮在其<lb/>
中矣將皆背上之毛腹下之毳也<hi>新序曰晉文公遊西河舟人固桑樹說苑曰趙</hi>
<hi>簡子遊於河舟人古對几書二語同</hi>
離騷曰縁鵠飾玉后帝是饗<hi>后帝謂殷湯曰也言伊尹始仕縁亨鵠鳥之美脩王鼎以</hi>
<hi>事於湯湯賢之遂以爲相也</hi>
録異記曰魏安釐王曰寡人得如鵠之飛視天下如莾也<lb/>
<pb n="KR3k0012_SBCK_916-11b"/>
吴客有隱遊者聞之作木鵰而獻王王曰此有形無用者<lb/>
也夫作無用之器丗之姦民也召遊者加刑焉遊者曰臣<lb/>
聞大王之好飛也故敢獻鵰安知王之<hi>不知</hi>此也可謂知有<lb/>
用之用未窹無用之用矣乃取而騎之遂飜然而飛去莫<lb/>
知所之<lb/>
鄧徳明南康記曰昔有盧躭仕州爲治中少有捿仙之術<lb/>
甞元㑹至曉不及朝列化爲白鵠至閤前迴翔欲下威儀<lb/>
以箒擲之得一隻履躭乃驚還坐内外左右莫不駭異時<lb/>
步騭爲廣州刺史意甚惡之便以狀列聞遂至誅滅<lb/>
異苑曰太亨二年冬大寒南洲人見二白鵠語於橋下曰<lb/>
今兹寒不減尭崩年也於是飛去<lb/>
抱朴子曰千歳之鵠隨時而鳴能登於木色純白腦盡成<lb/>
骨<lb/>
<pb n="KR3k0012_SBCK_916-12a"/>
列仙傳曰陵陽子安死葬山下有黄鵠來栖其冢邊樹鳴<lb/>
聲呼安安<lb/>
又曰魯陶門女者少寡養姑紡績爲産魯人欲求之女乃<lb/>
歌曰黄鵠早寡七年不雙宛頸獨宿不與衆同禽鳥尚然<lb/>
况於貞良魯人聞之遂不復求<lb/>
楚辭曰寕與黄鵠比翼乎將與鷄鶩争食乎<lb/>
伏侯古合注曰漢惠五年七月黃鵠二集蕭池<lb/>
漢書曰黄鵠下建章宮太液池中公卿上壽賜諸侯王列<lb/>
侯宗室金錢<lb/>
西京雜記曰始元元年黃鵠下太液池上爲歌曰黄鵠飛<lb/>
兮下建章羽粛粛兮行蹌蹌金爲衣兮菊爲裳自顧薄德<lb/>
愧爾嘉祥<lb/>
廣志曰黄鵠出東海漢以其來集爲祥<lb/>
<pb n="KR3k0012_SBCK_916-12b"/>
魏武樂府曰黄鵠摩天極髙飛後宫尚得烹煑之<lb/>
崔鴻十六國春秋後趙録曰揚州獻黄鵠鶵五徙之于玄<lb/>
武池頸長一丈聲聞十餘里<lb/>
淮南子曰鳯皇曽遊萬仞之上鴻鵠鶬鵠莫不憚驚<lb/>
郭璞賦曰晨鵠天雞<hi>此鵠属也</hi>
　　　　　鵾雞<lb/>
穆天子傳曰鵾鷄飛八百里<hi>郭璞曰鵾雞即鵠属也</hi>
管子曰鳬鶩之舎鵾雞之通逺<lb/>
楚辭曰鵾雞啁哳而悲鳴<lb/>
張衡西京賦曰翔鵾仰而不逮<hi>薛系曰鷤雞也音昆也</hi>
嵇康琴賦曰鵾雞遊絃千里別鵠<lb/>
張華鷦鷯賦曰鵾雞竄於幽險<lb/>
太平御覧卷第九百一十六<lb/>
</p>
<p>
</p>
  </div>
</body>
</text>
</TEI>
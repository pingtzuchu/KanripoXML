<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_177-1a"/>
太平御覽卷第一百七十七<lb/>
　居處部五<lb/>
　　　　　臺上<lb/>
爾雅曰觀四方而髙曰臺<hi>積土四方者</hi>有木曰榭<lb/>
釋名曰臺持也言築土堅髙能自勝持也<lb/>
尚書曰散鹿臺之財<lb/>
毛詩曰經始勿亟庶民子來謂文王之作靈臺也<lb/>
又曰新臺刺衛宣公也納伋之妻作新臺于河上而要之<lb/>
國人惡之而作是詩<lb/>
禮記月令五月可以居髙明可以處臺榭<lb/>
左傳曰夏啓有鈞臺之饗<lb/>
又曰宋平公築臺妨於農収子罕請俟農功之畢公弗許<lb/>
築者謳曰澤門之楯實興我役邑中之黔實慰我心<hi>子罕黒居</hi>
<pb n="KR3k0012_SBCK_177-1b"/>
<hi>邑中</hi>子罕聞之親執朴以行築而扶其不勉者曰吾儕小人<lb/>
皆有闔廬以避燥濕寒暑今君爲一臺而不速成何以爲<lb/>
役謳者乃止<lb/>
又曰晉靈公不君從臺上彈人觀其避丸者<lb/>
又曰楚子成章華之臺願與諸侯落之<lb/>
又曰有虵自泉<hi>臺出入于國如先君之數八月</hi>聲姜薨毀泉臺也<lb/>
史記曰秦皇作瑯瑘臺刋石頌德<lb/>
又曰晉靈公造九層之臺孫息曰臣能累十二棊加一鷄<lb/>
子於上公曰危哉息曰公造九層之臺三年不成實危於<lb/>
此公乃止<lb/>
又曰趙武靈王爲野臺以望齊中之山境徐廣注野一作<lb/>
望齊也<lb/>
又曰蜀寡婦清其先得丹穴<hi>徐廣曰涪陵出丹也</hi>而擅其利數世家<lb/>
<pb n="KR3k0012_SBCK_177-2a"/>
亦不訾<hi>謂其多不可訾量</hi>清寡婦也能守其業用財自衛不見侵<lb/>
犯秦皇帝以爲貞婦而爲築女懷清臺<lb/>
又曰淮南王安立思仙臺<lb/>
又曰楚靈王爲章華之臺伍舉諌曰昔楚莊王爲匏居之<lb/>
臺髙不過望國氛大不過容宴豆<lb/>
又曰燕昭王置千金於臺上以延天下士謂之黄金臺<lb/>
又曰子路聞蒯聵入馳徃入城造蒯聵蒯聵與孔悝登臺<lb/>
子路曰君焉用孔悝請得而殺之蒯聵弗聽於是子路欲<lb/>
燔臺蒯聵懼乃下石乞壷黶攻子路斷纓子路曰君子死冠<lb/>
不免結纓而死<lb/>
又曰漢武帝起栢梁臺髙數十丈悉以香栢香聞數十里<lb/>
漢書郊祀志曰王莽篡位二年好神仙事以方士言起八<lb/>
風臺於宫中臺成作樂其上<lb/>
<pb n="KR3k0012_SBCK_177-2b"/>
史記云漢武帝元封二年公孫卿言於帝曰仙人好樓居<lb/>
帝乃使卿持節候神作通天臺髙三十丈雷雨悉在其下<lb/>
去長安三百里望見長安城武帝祭天臺舞八歳童女三<lb/>
百人置祠具招仙人祭天巳令人升通天臺以候天神天<lb/>
神旣下祭所若大流星乃舉烽火而就竹宫望拜上有承<lb/>
露盤仙人掌擎玉盃承雲　表之露元鳯間臺自毀椽桷<lb/>
皆化爲龍鳯隨風雨飛去西京賦云通天眇而竦峙經百<lb/>
常而基擢上班華以交紛下刻峭而若削也<lb/>
又藝文志曰曲臺記后倉記七篇如淳注曰行禮射曲臺<lb/>
后倉爲記故曰曲臺<lb/>
又曰趙武靈王建藂臺於邯鄲<lb/>
又曰文帝甞欲作露臺計之直百金曰百金中民十家之<lb/>
産也吾奉先帝宫室常恐羞之何以臺爲<lb/>
<pb n="KR3k0012_SBCK_177-3a"/>
又曰貳師撃右賢王召李陵使爲貳師將軍輜重陵召見<lb/>
武臺<hi>師古日末央宫有武臺也</hi>叩頭自請曰臣所將屯邊者皆荆楚勇<lb/>
士竒材劒客也力扼虎射命中願得自當一隊到蘭于山<lb/>
南以分單于兵母令專郷貳師軍上曰將軍惡相屬邪吾<lb/>
發軍多無騎予女陵對曰無所事騎<hi>師古曰猶言不事復騎也</hi>臣願以<lb/>
少擊衆歩兵五千渉單于庭上壯而拜之<lb/>
後漢書曰永平𥘉馬援女立爲皇后顯宗圖畫建𥘉中名<lb/>
臣列將於雲臺<hi>雲臺在南宫</hi>以椒房故獨不及援東平王蒼觀<lb/>
圖言於帝曰何不畫伏波像帝笑而不言〇魏志曰武紀<lb/>
建安十五年作銅雀臺十八年作金虎臺又作冰井臺<lb/>
魏略云黄𥘉五年文帝東征留郭后於永始臺霖雨城樓<lb/>
多壞有司請移止后曰昔楚昭王出遊貞姜留漸臺江水<lb/>
至使迎而無符不去卒没今帝在逺未有急而便移止奈何<lb/>
<pb n="KR3k0012_SBCK_177-3b"/>
也<lb/>
何晏景福殿賦曰鎮以崇臺實曰永始複道重閣猖狂是<lb/>
俟<lb/>
吴志曰孫權於武昌臨釣臺飲酒大忻歡使人以水灑羣<lb/>
臣曰今日酣飲醉墮臺乃止張昭曰紂爲糟丘酒池長夜之<lb/>
飲當時亦以爲樂不以爲惡權有慙色而罷<lb/>
晉書曰汝南文成王亮太妃伏氏甞有小疾祓於落水亮兄<lb/>
弟三人侍從並持節鼔吹震耀洛濵武帝登凌雲臺望見<lb/>
曰伏妃洛可謂冨貴矣<lb/>
又曰范寗爲豫章太守大設庠序遣徃交州採磬石以供<lb/>
學用改革舊制不拘常憲逺近至者千餘人資給衆費一<lb/>
岀私禄并取郡四姓子弟皆充學生課讀五經又起學臺<lb/>
功用弥廣<lb/>
<pb n="KR3k0012_SBCK_177-4a"/>
又曰凉張茂築靈釣臺周輪八十餘堵其髙九仞武陵人<lb/>
閻魯夜叩門呼曰武公遣我來曰何故勞百姓築臺乎姑<lb/>
臧令辛巖以魯妖妄請殺之茂曰吾信勞人魯稱先君之<lb/>
令何謂妖乎太府主簿馬魴曰今丗難未夷唯當弘尚道<lb/>
素不冝勞役崇飾臺榭比年巳來轉覺衆務日奢於往昔<lb/>
所經營輕違雅度實非士女所望於明公茂曰吾過也命<lb/>
止作役<lb/>
崔鴻十六國春秋夏録曰赫連勃勃大破南凉傉檀于百<lb/>
井殺衆數萬以人頭爲京觀號曰髑髏臺<lb/>
韓子曰景公與晏子游少海登栢寢之臺望其國曰羙哉<lb/>
煥乎後丗將孰有之晏子曰其田氏乎曰寡人有國如田<lb/>
氏有之爲之奈何對曰君若欲奪之則近賢逺不肖治其<lb/>
煩亂綏其刑罰振貧窮恤孤寡行惠而好儉民將歸君雖<lb/>
<pb n="KR3k0012_SBCK_177-4b"/>
十田氏其如君何<lb/>
又曰越王伐吴先宣言吾聞吴王築如皇之臺掘淵泉之<lb/>
池罷苦百姓剪財貨以盡民力余爲民誅之<lb/>
幽明録曰海中有金臺出水百丈結構巧麗窮極神功横<lb/>
巖雲渚竦曜星河也<lb/>
晏子春秋曰景公起大臺歳寒役者皆凍晏子遂如臺執<lb/>
扑鞭其不務者曰吾細人也皆有闔廬以避燥濕<hi>寒暑今君</hi>爲<lb/>
一臺而不速成國人皆以晏子助君虐也晏子歸而君令<lb/>
罷役仲尼曰古之善爲臣者羙名歸之君災禍歸之身<lb/>
陸賈新語曰楚靈王作乾溪之臺立百仭之髙欲登浮雲<lb/>
窺天上<lb/>
王孫子曰昔衛靈公坐重華之臺侍御數百隨珠照曰羅<lb/>
衣從風仲叔御諌曰昔桀行此而滅紂用此以亡今四境<lb/>
<pb n="KR3k0012_SBCK_177-5a"/>
内侵諸侯加兵土地日削内寵無乃太盛歟公下席再拜<lb/>
曰寡人過矣於是岀宫女數百人百姓大恱子貢聞之曰<lb/>
所謂能受諫也<lb/>
賈子曰翟王使使之楚楚王誇之饗于章華之臺三休乃<lb/>
至〇南雍州記曰隆中諸葛亮故宅有舊井一今涸無水<lb/>
盛弘之記云宅西有三間屋基跡極髙云是孔明避水臺<lb/>
先有人姓董居之滅門後無復敢有住者齊建武中有人<lb/>
修井得一石枕髙一尺二寸長九寸獻晉安王習鑿齒又<lb/>
爲宅銘今宅院見在<lb/>
樓觀本記曰尹喜宅南山阜上先館舎即大夫觀望之臺<lb/>
也昔老君於此山騰空時人因號曰老子陵盖非墳墓也<lb/>
故爾雅云大陸曰阜大阜曰陵此之謂矣<lb/>
新序曰桀作瑶臺殫百姓之財伊尹諌之桀曰吾有天下<lb/>
<pb n="KR3k0012_SBCK_177-5b"/>
猶天之有曰日亡吾亡矣<lb/>
又曰魏王將欲爲中天之臺曰敢諌者死許綰入曰聞大<lb/>
王將爲中天之臺願加一力王曰子何力能加曰臣聞天與<lb/>
地相去萬五千里今王因而半之當立七千五百里髙其<lb/>
趾當方八千里盡王之地不足以爲臺趾古者堯舜建諸<lb/>
侯五千里王必願爲臺必起兵伐諸侯盡有其地猶不足又<lb/>
伐四夷得方八千里乃足以爲臺趾材木之積人徒之衆<lb/>
食廪之輸以千萬億度八千里之外當盡農畒之地足以<lb/>
奉給王臺具者巳備乃可作王黙然而罷<lb/>
又曰紂爲鹿臺十年乃成大三里髙千尺臨望雲雨故天<lb/>
下叛<lb/>
沈懷逺南越志曰熈安縣東南有圎岡髙十丈四面爲羊<lb/>
膓道論者曰尉佗登此望漢而朝名曰朝臺也<lb/>
<pb n="KR3k0012_SBCK_177-6a"/>
裴淵廣州記曰尉佗築臺以朝漢室圎基千歩直峭百丈<lb/>
螺道登進頂上三畒朔望升拜號爲朝臺<lb/>
戴延之西征記曰許昌城本許由所居大城東北九里有<lb/>
許由臺髙六丈廣三十歩長六十歩由耻聞堯讓而登此<lb/>
山邑人慕徳故立此臺<lb/>
管子曰囷倉寡而臺榭繁者藏不足以供其費臺榭相望<lb/>
者其上下相怨也<lb/>
三輔故事曰未央宫前有東山臺釣臺倉池中漸臺<lb/>
轉詩外傳曰趙簡子有臣曰周舎立於門下抱筆執牘從<lb/>
之書過簡子與之居無幾而死後與諸大夫飲於洪波之臺<lb/>
酒酣泣曰千羊之皮不如一狐之腋衆人之唯唯不如周<lb/>
舎之諤諤今舎死吾亡無日矣<lb/>
說苑楚莊王與晉戰勝之懼諸侯之畏巳也乃築爲五仭<lb/>
<pb n="KR3k0012_SBCK_177-6b"/>
之臺臺成而觴諸侯諸侯請約莊王曰我薄徳之人也諸<lb/>
侯請爲觴皆仰而曰將將之臺窅窅其謀我言而不尚諸<lb/>
侯伐之於是逺者來朝近者入賔<lb/>
又曰齊景公爲露寢之臺成而不適焉栢常騫曰爲臺甚<lb/>
急臺成君何爲不適焉公曰然梟昔鳴昔鳴者其聲無<lb/>
不爲也吾惡之甚是以不適焉栢常騫曰臣請禳而去之<lb/>
公曰何其對曰築新室爲置白茅焉<hi>公使爲室置白茅焉栢常騫夜用事明</hi>問<lb/>
公曰今昔聞梟聲乎公曰一鳴而不復聞使人徃視之梟<lb/>
當陛布翼伏地而死<lb/>
家語曰楚王將游荆臺司馬子期諌王怒令尹子西駕於<lb/>
殿下曰今荆臺之觀不可失也王喜子西岀從十里還引<lb/>
轡而止曰夫子期忠臣也若臣䛕臣也願王賞忠而誅䛕<lb/>
也王乃還<lb/>
<pb n="KR3k0012_SBCK_177-7a"/>
五經異義曰天子有三臺靈臺以觀天文時臺以觀四時<lb/>
施化囿臺以觀鳥獸魚鼈諸侯卑不得觀天文無靈臺但<lb/>
有時臺囿臺<lb/>
歸藏夏后曰啓筮享神於晉之靈臺作璿臺<lb/>
山海經曰享神於大陵而上釣臺<lb/>
老子曰九層之臺起於累土<lb/>
又曰衆人熈熈如春登臺<lb/>
伏滔地記曰瑯瑘城東南十里有郎山即古郎瑘臺也<lb/>
秦始皇二十八年至瑯瑘大樂之留三月作瑯瑘臺臺赤<lb/>
孤山也然髙顯出於衆山之上髙五里下周二十餘里山<lb/>
上壘石爲臺石形如塼長八尺廣四尺厚尺半三級而上<lb/>
級髙三丈上級平敞二百餘歩刋石立碑紀秦功徳漢武<lb/>
帝亦登此臺<lb/>
<pb n="KR3k0012_SBCK_177-7b"/>
吴越春秋曰楚靈王立建章華之臺與羣臣登焉王曰臺<lb/>
美乎伍舉曰臣聞國君服寵以爲美安民以爲樂克聽以爲<lb/>
聦致逺以爲明不聞土水之崇髙蟲鏤之刻畫金石之清<lb/>
音絲竹之悽唳以之爲美昔先莊王爲匏居之臺髙不過望<lb/>
國氛大不過容宴豆士不妨守備用不煩官府民不敗時<lb/>
務官不易朝市今君爲此臺七年國人怨焉財用盡焉年<lb/>
糓敗焉百姓煩焉諸侯忿怨卿士訕譏豈前王之所盛人<lb/>
君之所美者乎臣之誠愚不知所謂也靈王納之即除工<lb/>
去飾不遊於臺<lb/>
又曰范蠡於東武山起遊臺其上東南爲司馬門立増樓<lb/>
冠其山巔以爲靈臺起離宫於淮陽中宿臺在於髙平駕<lb/>
臺在於成丘立苑於樂野燕臺在於石室齊臺在於襟山<lb/>
勾踐之岀遊也休息石臺食於冷厨<lb/>
<pb n="KR3k0012_SBCK_177-8a"/>
又曰吴王闔閭治宫室立射臺於安里華池在平昌南城<lb/>
宫在長樂闔閭出逰卧秋冬治於城中春夏治於姑胥之<lb/>
臺且食䱉山晝逰胥臺射於鷗陂馳於遊臺興樂石城<lb/>
又曰越得神木一雙大二十圍長五十尋陽爲文梓隂爲<lb/>
楩柟巧工施校制以規繩雕治圎轉刻削磨礱分以丹青<lb/>
錯畫文章嬰以白壁鏤以黄金狀類龍虵文彩生光乃使<lb/>
大夫種獻之於吴王曰東海役臣臣孤勾踐使臣種敢因<lb/>
下吏聞於左右頼大王之力竊爲小殿有餘材再拜獻之<lb/>
吴王大恱子胥諌曰王勿受昔者桀爲靈臺紂起鹿臺隂<lb/>
陽不和寒暑不時五榖不熟自取其灾民虚國變遂取滅亡<lb/>
大王受之後必爲越所戮吴王不聽遂受而起姑胥之臺<lb/>
三年聚材五年乃成髙見二百里行歩之人道死巷哭不<lb/>
輟嗟嘻之聲民疲士苦人不聊生<lb/>
<pb n="KR3k0012_SBCK_177-8b"/>
帝王世紀曰周𧹞王雖居天子之位爲諸侯所侵逼與家<lb/>
人無異貰於民無以歸之乃上臺以避之故周人因名其<lb/>
臺曰逃債臺故洛陽南宫簃臺是也<lb/>
吕氏春秋曰有娥氏有二佚女爲九成臺飲食必以獻王<lb/>
孫子曰昔衛靈公坐重華之臺侍御數百隋珠照日羅衣<lb/>
從風<lb/>
戴延之西征記曰官度臺去青口澤六十里魏武造也破<lb/>
袁紹於此<lb/>
楊龍驤洛陽記曰凌雲臺髙二十三丈登之見孟津<lb/>
鄧徳明南康記曰<graphic n="KR2004" url="https://raw.githubusercontent.com/kanripo/KR-Gaiji/master/images/KR2004.png" mimeType="image/png"/>都君山上有玉臺方廣數丈周廻盡<lb/>
是白石柱自然石覆如屋形也四面多松杉遥眺峨峨嚮<lb/>
像羽人之舘風雨之後景氣明浄頗聞山上有皷吹之聲<lb/>
山都木客爲儛唱之節<lb/>
<pb n="KR3k0012_SBCK_177-9a"/>
𫐠征記曰廣陽門北魏明帝流柸池猶有處所池西平原<lb/>
懿公主第有皇女臺西南劉曜壘壘西曜試弩棚西北有<lb/>
鬪雞臺<lb/>
太平御覽卷第一百七十七<lb/>
<pb n="KR3k0012_SBCK_177-9b"/>
</p>
<p>
</p>
  </div>
</body>
</text>
</TEI>
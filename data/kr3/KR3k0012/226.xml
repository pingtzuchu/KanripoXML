<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_226-1a"/>
太平御覽卷第二百二十六<lb/>
職官部二十四<lb/>
　　御史中丞下　持書侍御史<lb/>
　　　　　御史中丞下<lb/>
晉書曰熊逺字孝文遷御史中丞中宗每歎其公忠謂逺<lb/>
曰卿在朝政正色不茹柔吐剛忠亮至勁可謂王臣<lb/>
又曰庾峻字山甫爲御史中丞優而不剋<lb/>
又曰周處字子隱爲御史中丞奏征虜將軍石崇大將軍<lb/>
梁王彤等正䋲直筆權豪震肅<lb/>
又曰劉暾<hi>他昆切</hi>字長升兼中丞奏免尚書僕射等十餘人<lb/>
朝廷嘉之遂以即眞<lb/>
謝靈運晉書曰漢官尚書爲中臺御史爲憲臺謁者爲外<lb/>
臺是爲三臺自漢罷御史大夫而憲臺猶置以丞爲臺主<lb/>
<pb n="KR3k0012_SBCK_226-1b"/>
中丞是也<lb/>
晉中興書曰　王恬字元逾<hi>音俞</hi>爲御史中丞值海西公廢<lb/>
太宗即位未解嚴大司馬桓温屯中堂夜吹警角恬奏劾<lb/>
温大不敬請理罪明日温見奏事歎曰此児乃敢彈我眞<lb/>
可畏也<lb/>
又曰熊逺遷御史中丞尚書郎盧綝入直逢尚書刀恊於<lb/>
大司馬門外恊醉使綝避之綝以當直不肯廻恊令人牽<lb/>
綝墮馬至恊車前而後釋逺奏請免恊官詔令白衣領職<lb/>
又曰劉瑀<hi>音雨</hi>遷御史中丞瑀氣尚人爲憲司甚得志彈蕭<lb/>
惠開云非才非望非勲非地彈王僧逺云廕籍髙華人品<lb/>
冗末朝士莫不畏其筆端<lb/>
又曰蕭惠開拜御史　丗祖與劉季之詔曰今以蕭惠<lb/>
開爲憲司兾當稱職但往一服額巳自殊有所震及在任<lb/>
<pb n="KR3k0012_SBCK_226-2a"/>
百寮畏憚之八年入爲侍中詔曰惠開前任憲奉法　繩<lb/>
不阿權戚朕甚嘉之可更授御史中丞<lb/>
又曰鄭鮮之遷御史中丞明憲直繩甚得直司之體外甥<lb/>
毅權重當時朝廷莫不歸附鮮之盡心髙祖獨不屈意毅甚<lb/>
恨焉<lb/>
又曰荀伯子爲御史中丞莅職勤恪有匪躬之稱立朝正<lb/>
色内外憚之凡所奏劾莫不深相呵毀或延及祖宗其言<lb/>
切直又頗雜嘲戯故丗人以此非之<lb/>
齊書曰王僧處遷御史中丞甲族由來多不居憲職王氏<lb/>
分枝居烏衣者位官微咸僧處爲此官乃曰此是烏衣諸<lb/>
郎坐處我亦可試爲耳<lb/>
又曰江淹爲御史中丞明帝作相謂淹曰君昔在尚書中<lb/>
非公事不妄行在官寛猛能析衷今爲南司足以震肅百<lb/>
<pb n="KR3k0012_SBCK_226-2b"/>
寮也曰今日之事可謂當官而行更恐不足仰稱明旨耳<lb/>
於是彈中書令謝朏<hi>音斐</hi>司徒左長史王綪<hi>音茜</hi>護軍長史庾<lb/>
弘逺並以託疾不預山陵公事又奏収前益州刺史劉悛<lb/>
梁州刺史隂智伯並贓貨巨萬輙収付廷尉臨海太守沈<lb/>
昭略永嘉太守庾曇隆及諸郡二千石并大縣官長多𬒳<lb/>
劾内外肅然明帝謂曰自宋巳來不復有嚴明中丞君今<lb/>
日可謂近世獨歩<lb/>
梁書曰樂藹遷御史中丞𥘉藹發江陵無故於舡得八車<lb/>
輻如中丞徤歩避道者至是果遷焉<lb/>
又曰王僧孺兼御史中丞僧孺㓜貧其母鬻紗布以自業<lb/>
擕僧孺至市道遇中丞鹵簿駈迫墜溝中及是拜日引騶<lb/>
清道悲感不自勝頃之即眞<lb/>
後魏書曰李彪爲中尉號爲嚴酷以姦欵難得乃爲木手<lb/>
<pb n="KR3k0012_SBCK_226-3a"/>
擊其脇腋氣絶而後属者時有汾州叛胡得其兇渠皆鞭<lb/>
靣煞之及彪之病也體上瘡濆痛毒備極<lb/>
又曰李彪遷御史中尉彪爲髙祖所寵性又剛直遂多所<lb/>
彈糺逺近畏之豪右屏氣髙祖嘗呼爲李生又從容謂群<lb/>
臣曰吾之有李生猶漢之有汲黯<lb/>
北齊書曰齊王髙澄用崔暹爲御史中尉宋遊道爲尚書左<lb/>
丞謂之曰卿一人處南臺一人處北省當使天下肅然<lb/>
又曰琅邪王儼字仁威武成第三子累爲御史中丞魏氏<lb/>
制中丞岀清道與皇太子分路行王公皆逕住車去牛頓<lb/>
車於地以侍中丞過其或違遟則赤棒棒之自都鄴後此<lb/>
儀寢絶武成欲雄寵儼乃使一依舊制𥘉從北宫出將上<lb/>
宫丞凢京畿歩騎領軍之官屬中丞之威儀司徒之鹵簿<lb/>
莫不畢備時儼　惣領四職帝與胡后在華林園東門外<lb/>
<pb n="KR3k0012_SBCK_226-3b"/>
張幕隔青紗歩幛觀之遣中使驟馬趣仗不得入自言奉<lb/>
勑赤棒應聲碎其鞍馬驚人墜帝大笑以爲善更勑令駐<lb/>
車傳語良乆觀者傾京邑<lb/>
陳書曰徐陵除散騎常侍御史中丞時安成王爲司空<lb/>
以帝弟之尊勢傾朝野直兵鮑僧叡假王威權抑塞辝訟<lb/>
大臣莫敢言者陵聞之乃爲奏彈導從南臺官属引奏案<lb/>
而入世祖見陵服章嚴肅若不可犯爲歛容正色坐陵進<lb/>
讀奏狀時安成王殿上侍立仰視世祖流汗失色陵遣殿中<lb/>
御史引王下殿遂劾免侍中中書監自此朝廷肅然<lb/>
隋書曰後魏延昌中王顯有寵於宣武御史中丞請革選<lb/>
衘史此後踵其事每一中尉更置御史自開皇後始自吏部<lb/>
選用依舊入直禁中〇唐書官品志曰中丞一人掌督司百<lb/>
僚皇太子巳下其在營門行行馬内違法者皆糺彈之雖<lb/>
<pb n="KR3k0012_SBCK_226-4a"/>
在馬外而監司不乣亦得奏之專道而行逢尚書丞郎亦得<lb/>
停駐<lb/>
又曰張易之縱恣益撗嘗私引相工李引泰占吉㐫言渉<lb/>
不順御史中丞宋璟<hi>音冏</hi>請窮究其狀武太后曰易之等巳<lb/>
上聞璟曰謀反大逆無容首免易之等分外承恩臣知言<lb/>
出禍從然義激於心雖死不恨太后不恱内史姚璹<hi>音孰</hi>恐<lb/>
忤旨遽宣勑令出璟曰天顔咫尺親奉徳音不煩宰相擅<lb/>
宣王命太后意解及収易之等就獄尋詔原之命就宅謝<lb/>
罪璟拒而不見曰公事當公言之若私見法無私也<lb/>
又曰御史中丞姚庭筠奏稱律令格式懸之象魏奉而行<lb/>
之事無不理比見諸司寮寀不能遵守章程事無大小皆<lb/>
悉聞奏臣聞爲君者任臣爲臣者奉法故云汝爲君目將<lb/>
司明也則知萬機務綜不可徧覽也所以設官分職者委<lb/>
<pb n="KR3k0012_SBCK_226-4b"/>
任責成百工惟時以成垂拱之化比者或修一水牎或伐<lb/>
一枯木並皆上聞旒扆取断宸衷豈代天理物至公之道<lb/>
也自今巳後若縁軍國大事及牒式無文者任奏取進旨<lb/>
自餘據章程合行者各令准法處分其故生疑滯致有稽<lb/>
失者請令御史隨事糺彈上從之<lb/>
又曰盧弈懷愼之少子也與兄奐<hi>音喚</hi>齊名天寳十一年爲<lb/>
御史中丞始懷愼及奐並爲此官父子三人爲中丞清節<lb/>
不易時人美之<lb/>
又曰齊映爲御史中丞從徳宗幸梁州每遇險映嘗執轡<lb/>
㑹上馬驚跳奔益甚上懼傷映令捨轡映堅執乆之乃止<lb/>
問其故對曰馬奔踶<hi>音弟</hi>不過傷臣如捨之或犯清塵雖臣<lb/>
萬死何以塞責上嘉歎無巳<lb/>
又曰御史中丞武元衡奏貞元二年御史中丞竇叅所奏<lb/>
<pb n="KR3k0012_SBCK_226-5a"/>
凢諸使兼憲官者除元帥都統節度觀察都團練防禦等<lb/>
使餘並在本官之位其後蘇弁<hi>音卞</hi>于䪹<hi>音頋</hi>以度支郎中兼<lb/>
御史中丞鄧求以易州刺史兼御史大夫皆奉進旨令在<lb/>
同類之上伏以前後異同遵守不一臣謹議伏請自今常<lb/>
叅官兼御史大夫中丞者惟檢校省官立在本品同類之上從之<lb/>
又曰元和中御史中丞王播奏監察御史舊例在任二十<lb/>
五月轉准具貟不加今請仍舊殿中侍御史舊例在士二月轉准具貟<lb/>
加至十八月今請减至十五月侍御史舊例在任六月轉<lb/>
准具貟加十三月今請减至十月從之<lb/>
又曰文宗開成𥘉中丞狄兼謩謝官上曰御史中丞朝廷<lb/>
紀綱一臺理則朝廷理朝廷理則天下理無曠厥職兼謩<lb/>
奏曰凢天下有礙法不得中道事臣盡得以彈奏上曰大<lb/>
抵以顧望畏忌爲心者自失職業卿梁公之後將嗣家聲<lb/>
<pb n="KR3k0012_SBCK_226-5b"/>
不可不留意<lb/>
又曰文宗謂宰臣曰丁居晦作中丞何如因悉數大臣而<lb/>
品第之歎曰宋申錫堪任此官惜哉<lb/>
又曰牛僧孺可爲大夫宰臣鄭覃曰湏爲中丞未嘗搏擊<lb/>
恐無風望上曰不然鸞鳯與鷹隼事異<lb/>
又曰居晦作此官朕曽以時諺謂杜甫李白軰爲四絶問<lb/>
居晦曰此非君上要知之事常以此記得居晦今所以擢<lb/>
爲中丞<lb/>
又曰㑹昌元年中書門下奏御史中丞爲大夫之貳縁大<lb/>
夫秩崇官不常置中丞常爲憲臺之長今寺監少卿少監<lb/>
司業少尹並爲寺置之貳皆爲四品中丞官名至重見秩<lb/>
未崇望升爲從四品從之<lb/>
又曰薛存誠爲給事中瓊林庫使奏召工徒大廣存誠以<lb/>
<pb n="KR3k0012_SBCK_226-6a"/>
爲此者姦人竄名以避征徭不可許咸陽尉袁儋<hi>都甘切</hi>與<lb/>
軍鎭相競軍人無理遂肆侵誣儋反受罰二勑継至存誠<lb/>
皆執之上聞甚恱命中使嘉勞由是選拜御史中丞<lb/>
又曰孔緯爲御史中丞緯器志方雅嫉惡如讎旣揔憲綱<lb/>
中外不繩而自肅<lb/>
又曰盧坦爲御史中丞裴均爲僕射左班踰位請退之均<lb/>
不受坦曰姚南仲爲僕射例如此均曰南仲何人坦曰南<lb/>
仲是守正而不交權倖者尋罷爲右庶子時人歸咎於均<lb/>
三國典略曰梁張綰字孝卿雍州刺史績之第也梁主䇿<lb/>
其百事綰對闕其六乃號爲百六公常爲御史中丞兄績<lb/>
爲僕射元日朝㑹及百司就列兄弟並導騶兩塗前世未<lb/>
有時人榮之<lb/>
崔鴻十六國春秋前録曰叚凱驍勇善射好讀書爲御史中<lb/>
<pb n="KR3k0012_SBCK_226-6b"/>
丞明筆直繩無所阿避號曰老虎<lb/>
傳咸集奏曰司隷中丞得糺太子而不得糺尚書臣所未<lb/>
譬朝廷無以易之梅陶自叙曰余居中丞曽以法鞭皇太子<lb/>
傳親友莫不致諌余笑而應之堂髙由陛下太子所以崇於<lb/>
上由吾奉王者法吾豈枉道曲媚後皇太子特見延請賜<lb/>
以請讌礼之如師袁淑謝中丞章曰竊惟此職昭賛實預<lb/>
損益必湏廉明威正刺骨窮文使權家勲族不敢藉強而侮<lb/>
物戚門右姓不得稱雄以掩衆昔傳咸卧治僚辟戢懼孫<lb/>
寳移疾卿尹皆怠<lb/>
　　　　　持書御史<lb/>
漢書曰宣皇帝元鳯中路温舒上書宜尚徳緩刑帝深采<lb/>
覽之季秋後讞<hi>魚列反又音巘</hi>時帝幸宣室齊宫而决事命侍御<lb/>
史二人持書遂置持書御史<lb/>
<pb n="KR3k0012_SBCK_226-7a"/>
通典曰御史中丞舊持書御史也<hi>國諱改焉後歴代皆同</hi>
風俗通曰頃者廷尉多墻靣而苟充兹位持書侍御史不<lb/>
復平議讞當糺紛豈一事哉里語曰縣官漫漫冤死者半<lb/>
後漢書曰蔡邕以侍御史轉持書御史遷尚書三日之間<lb/>
周遷三臺<lb/>
續後漢書百官志曰持書御史秩百石掌選明法律者爲<lb/>
之天子疑獄以法律讞是非糺六品巳下桓帝以後不治<lb/>
獄充位而巳<lb/>
魏志曰王觀字偉臺東郡亶丘人也明帝幸許昌召觀爲<lb/>
治<hi>音持下同</hi>書侍御史典行臺獄時多倉卒喜怒而觀不阿音<lb/>
順旨<lb/>
晉書曰杜預爲鎭南入辭口啓陳壽才史通博冝𥙷黄散<lb/>
也<hi>黄黄門侍郎散散騎常侍</hi>上曰壽可作治書否預對曰唯在聖詔即<lb/>
<pb n="KR3k0012_SBCK_226-7b"/>
手詔用之<lb/>
又曰太始四年置黄沙獄持書御史一人秩與中丞同掌<lb/>
詔獄及廷尉不當皆理之<lb/>
梁書曰謝幾卿天監𥘉除征虜鄱陽王記室尚書三公侍<lb/>
郎尋爲侍御史舊郎官傳爲職者世謂爲南奔幾卿頗失<lb/>
志多陳疾臺事略不復理從爲散騎侍郎<lb/>
後魏書曰髙道恱拜治書御史正巳當官亡憚彈強禦奏<lb/>
舉任城王王澄等免官髙祖詔褒美之<lb/>
隋書曰柳彧遷治書侍御史于時刺史多任武將類不稱<lb/>
職彧上表曰方今天下太平四海清謐共治百姓任其才<lb/>
昔漢光武一代明哲超自布衣備知情僞與二十八將披<lb/>
荆棘定天下及功成之後無所職任伏見詔書以上柱國<lb/>
和干子爲𣏌州刺史其人年垂八十鐘鳴漏盡前任趙州<lb/>
<pb n="KR3k0012_SBCK_226-8a"/>
闇於職務政由羣小賄賂公行百姓吁嗟謌謡滿道乃云<lb/>
老禾不早殺餘種穢良田古人有云耕當問奴織當問<lb/>
婢此言各有所能也干子弓馬武用是其所長治民莅職<lb/>
非其所解至尊思治無忘興寢如謂優老尚年自可厚賜<lb/>
金帛若令刺舉所損殊大臣死而後巳敢不竭誠上善之<lb/>
干子竟免<lb/>
又曰梁毗爲持書侍御史時京師饑上令禁酒劉昉使妾<lb/>
任<hi>任縱也</hi>屋當鑪酤酒毗劾奏昉曰臣聞處貴則戒之以奢<lb/>
持滿則守之以約昉旣位列郡公秩髙庶尹縻爵稍乆厚<lb/>
禄巳淹正當戒滿歸盈監斯止足何乃規麴蘖之潤競錐<lb/>
刀之末身昵酒徒家爲逋藪若不糺繩何以肅厲有詔不<lb/>
治昉鬱鬱不得志<lb/>
又曰柳彧爲治書御史右僕射楊素當塗顯貴百寮慴憚<lb/>
<pb n="KR3k0012_SBCK_226-8b"/>
無敢忤者嘗以少譴勑送南臺素恃貴坐彧牀彧從外來<lb/>
見素如此於階下端笏整容謂素曰奉勑治公之罪素遽<lb/>
下彧據案而坐立素於廷辨詰事狀素由是衘之<lb/>
唐書曰孫伏伽𥘉以三事上諌髙祖大恱擢拜治書侍御<lb/>
史兼賜帛三百疋時軍國多事賦歛繁重伏伽屢奏請改<lb/>
革舊政髙祖並納之因謂裴寂曰隋末無道上下相蒙主<lb/>
則驕矜臣唯謟佞上不聞過下不盡忠使社稷傾危身死<lb/>
疋夫之手朕撥乱反正志在安人平乱任武臣官方委文<lb/>
吏庶得各展器能以匡不逮此每虚心接待兾聞讜言然<lb/>
惟李綱差盡忠欵孫伏伽可謂誠直餘人猶踵弊風俛首<lb/>
而巳豈朕所望哉<lb/>
江緫贈孔中丞詩曰我行五嶺表辭郷二十年聞鸎欲動<lb/>
詠披霧即依然疇昔同寮宷今隨年代改借問蔵書處<lb/>
<pb n="KR3k0012_SBCK_226-9a"/>
唯君故人在故人名官髙清簡肅權豪誰知懷九歎徒然<lb/>
泣二毛<lb/>
傳咸御史中丞箴叙曰百官之箴以箴王闕余承先君之<lb/>
蹤竊位憲臺懼有忝累垂翼之責且造斯箴以自勗勵不<lb/>
云自箴而云御史中丞箴者凢爲御史中丞欲通以箴之<lb/>
也詞曰煌煌天文衆星是環爰立執法其暉有煥執憲之<lb/>
綱秉國之憲鷹楊虎視肅清違慢蹇蹇匪躬是曰王臣旣<lb/>
直其道奚顧其身身之不顧孰有弗震邦國若否惟仲山<lb/>
甫是明焉用彼相莫扶其傾淮南構逆實憚汲生赫赫有<lb/>
國可無忠貞憂責有在繩亦必直良農耘穢勿使能植無<lb/>
禮是逐安惜翅翼喏爾庶寮各敬乃職無爲罰先無怙厥<lb/>
力怨及朋友無慙于色罪天子内省有恧<hi>音匿慙也</hi>是用作箴<lb/>
惟以自勑<lb/>
<pb n="KR3k0012_SBCK_226-9b"/>
</p>
<p>
太平御覽卷第二百二十六<lb/>
</p>
<p>
</p>
  </div>
</body>
</text>
</TEI>
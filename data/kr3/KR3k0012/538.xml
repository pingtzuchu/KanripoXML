<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_538-1a"/>
太平御覽卷第五百三十八<lb/>
　禮儀部十七<lb/>
　　　　　朝聘<lb/>
尚書周官曰六年五服一朝<hi>五服侯甸男来衛六年一朝㑹京師</hi>又六年王<lb/>
乃時廵考制度于四嶽諸侯各朝于方嶽大明黜陟<lb/>
毛詩小雅曰采菽刺幽王也侮慢諸侯諸侯來朝不能錫<lb/>
命以禮數徴㑹之而無信義君子見微而思古焉<hi>幽王徴㑹諸侯</hi>
<hi>爲合義兵征討有罪旣徃而無之是於義事不信也君子見其此知其後必見攻伐將無救也</hi>采菽采菽<lb/>
筐之筥之<hi>興也菽所以芼大牢而待君子也羊則苦豕則薇箋云菽大豆也采之者采其葉以爲藿三牲</hi>
<hi>牛羊豕芼以藿王饗賔客有牛俎乃用羮故使采之</hi>君子來朝何錫予之雖無予<lb/>
之路車乗馬<hi>君子謂諸侯也箋云賜諸侯以車馬言雖無予之尚以爲薄也</hi>
周禮天官上宰夫曰宰夫之職掌朝覲㑹同賔客以牢禮<lb/>
之法掌其牢禮與其陳數<lb/>
<pb n="KR3k0012_SBCK_538-1b"/>
又春官上宗伯曰春見曰朝夏見曰宗秋見曰覲冬見曰<lb/>
遇時見曰㑹殷見曰同<hi>此六禮者諸侯見王爲文也六服之内四方以時分来或朝春或宗</hi>
<hi>夏或覲秋或遇冬者殊禮異更逓而<折 t="33"/>朝猶朝也欲其來之早也宗尊也欲其尊王也覲之言勤也欲其勤王之事</hi>
<hi>也遇猶偶也欲其若不期而俱至也時見者無常期也諸侯有不順服者王將以征討之事則旣朝覲王爲壇於囯</hi>
<hi>外合諸侯有而命焉春秋傳曰有事而㑹不恊而鹽是也殷猶衆也十二歳王如不廵狩則六服盡朝朝礼旣畢王</hi>
<hi>亦爲壇命諸侯以命改焉所命之政如王廵狩殷見四方四時分來終歳則徧矣</hi>時聘曰問殷覜曰<lb/>
視<hi>時聘者亦無常期天子有事乃聘之焉境外之臣旣非朝歳不敢爲小禮殷覜謂一服朝之歳以朝者少諸</hi>
<hi>侯乃使卿以大禮衆聘焉一服朝在元年七年十一月終也</hi>
又秋官下大行人曰大行人掌大賔之禮大客之儀以親<lb/>
諸侯<hi>大賔要服以内諸侯也大客謂其孤卿也</hi>春朝諸侯而圖天下之事秋覲<lb/>
以比邦國之功夏宗以陳天下之謨冬遇以恊諸侯之慮<lb/>
時㑹以發四方之禁殷同以施天下之政<hi>此六事者以王見諸侯爲文</hi>
時聘以結諸侯之好殷覜以除邦國之慝<hi>此二事者亦以王見諸侯之使</hi>
<pb n="KR3k0012_SBCK_538-2a"/>
<hi>來者時爲文</hi>間問以諭諸侯之志歸脤以交諸侯之福賀慶以<lb/>
賛諸侯之喜致禬以𥙷諸侯之烖<hi>此四者主使臣於諸侯之禮也間問者間歳一</hi>
<hi>問諸侯謂存省之屬也諸侯之志者言語諭書名其類也交或徃或來者也賛助也致禬凶禮之吊禮禬禮也𥙷諸</hi>
<hi>侯栽者若春秋澶淵之㑹謀歸宋財</hi>凡太國之孤執皮帛以継小國之君凡<lb/>
諸侯之卿其禮各下其君二等以下及其大夫士皆如之<lb/>
九州之外謂之蕃國丗壹見各以其所貴寳爲贄<hi>九州之外夷服</hi>
<hi>鎮服藩服也</hi>凡諸侯之拜交歳相問也殷相聘也丗相朝也<hi>小聘</hi>
<hi>曰問殷中也乆無事又於殷朝者及而相聘也</hi>○儀禮覲禮曰諸侯覲天子爲宮<lb/>
方三百歩四門壇十有二尋深四尺上介皆奉其君之旂<lb/>
置於宫尚左公侯伯子男皆就其旂而立<lb/>
禮記曲禮曰天子當依而立諸侯北面而見天子曰覲天<lb/>
子當宁而立諸公東面諸侯西面曰朝<hi>諸侯春見曰朝受摯於朝受享於廟</hi>
<hi>生氣文也秋見日覲一受之於廟殺氣質也朝者位於内朝而序進覲者位於廟門外而序入王南面立於依宁而</hi>
<pb n="KR3k0012_SBCK_538-2b"/>
<hi>受焉夏宗依春冬遇依秋春秋時齊侯言魯昭公以遇禮相見取易略也覲禮今存朝野宗遇禮今亡</hi>諸侯<lb/>
未及期相見曰遇相見於卻地曰㑹諸侯使大夫問於諸<lb/>
侯曰聘<lb/>
又王制曰諸侯之於天子也比年一小聘三年一大聘五<lb/>
年一朝<hi>北年每歳也小聘使大夫大聘使卿朝則君自行</hi>天子無事與諸侯相見<lb/>
曰朝<hi>事謂征伐</hi>
又中庸曰繼絶丗舉廢國治亂持危朝聘以時厚徃而薄<lb/>
來所以懷諸侯也<lb/>
又經解曰聘覲之禮廢則君臣之位失諸侯之行惡而背<lb/>
畔侵陵之敗起矣<lb/>
又聘義曰聘禮上公七介侯伯五介子男三介所以明貴<lb/>
賤也<hi>此皆使卿出聘之介數也</hi>介紹而傳命君子於其所尊質敬之至<lb/>
也故天子制諸侯比年小聘三年大聘相厲以禮使者聘<lb/>
<pb n="KR3k0012_SBCK_538-3a"/>
而設主君弗親饗食也所以愧厲之也諸侯相厲以禮則<lb/>
外不相侵内不相陵此天子之所以養諸侯兵不用而諸<lb/>
侯自爲正之具也<hi>比年小聘所謂歳相問也三年大聘所謂殷相聘也</hi>
左傳隠公曰十一年滕侯薛侯來朝爭長薛侯曰我先封<lb/>
滕侯曰我周之卜正薛庶姓也我不可以後之公使羽父<lb/>
請於薛侯曰周之宗盟異姓爲後寡人若朝于薛不敢與<lb/>
諸任齒乃長滕侯<lb/>
又莊公曰<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>公晋侯朝王王饗醴命之宥<hi>玉之覲群后始則行饗禮先置</hi>
<hi>醋酒示不忘古飲宴則以幣物宥助也所以助歡敬之意言備誤也</hi>皆賜玉五㲄馬三匹非<lb/>
禮也<hi>雙玉爲瑴</hi>王命諸侯名位不同禮亦異數不以禮假人<lb/>
又莊公曰夫禮所以整民也故㑹以訓上下之則制財用<lb/>
之節朝以正班爵之義帥長㓜之序<lb/>
又文上曰穆伯如齊始聘焉禮也<hi>穆伯公孫教也</hi>凡君即位卿出<lb/>
<pb n="KR3k0012_SBCK_538-3b"/>
並聘踐脩舊好要結外援<hi>踐猶子履行女</hi>事隣國以衛社稷忠信<lb/>
卑讓之道也忠德之正也信德之固也卑讓德之基也<lb/>
又宣公上曰晉靈公不君<hi>賈逹曰不君無君道也</hi>趙宣子驟諌公患<lb/>
之使鉏麑賊之晨徃寢門闢矣盛服將朝尚早坐而假寐<lb/>
麑退歎曰不忘恭敬民之主也賊民之主不忠弃君之命<lb/>
不信有一於此不如死矣觸槐而死<lb/>
又宣公曰孟獻子曰臣聞小國之免於大國也聘而獻物<lb/>
於是乎有庭實旅百朝而獻功於是乎有容貌采章嘉淑<lb/>
而有嘉貨<hi>獻其理國若征伐之功於牧伯</hi>
又襄公曰晉侯使韓宣子聘于周王使請事對曰晉士起<lb/>
將歸時事於旅無他事矣王聞之曰韓氏其昌阜於晉乎<lb/>
辭不失舊<lb/>
又曰襄二十二年晉人徴朝于鄭<hi>召鄭使朝</hi>鄭人使少正公孫<lb/>
<pb n="KR3k0012_SBCK_538-4a"/>
僑對曰在晉先君悼公九年我寡君於是即位即位八月<lb/>
而我先大夫子駟從寡君以朝于執事執事不禮於寡君<lb/>
<hi>言朝執事謙不敢斥晉侯</hi>寡君懼因是行也我二年六月朝于楚<hi>因朝晉不</hi>
<hi>見禮生朝楚心</hi>晉是以有戯之伇楚人猶一<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>而申禮於敝邑敝<lb/>
邑欲從執事而懼爲大尤曰晉其謂我不共有禮是以不<lb/>
敢攜貳於楚我四年三月先大夫子蟜又從寡君以觀釁<lb/>
於楚晉於是乎有蕭魚之伇謂我敝邑邇在晉國譬諸草<lb/>
木吾臭味也而何敢差池以大國政令之無常國家罷病<lb/>
不虞荐至無日不惕豈敢忘職大國若安定之其朝夕在<lb/>
庭何辱命焉<lb/>
又昭二曰康有酆宫之朝<hi>鄷在始平<折 t="33"/>縣東有靈臺康王於是朝諸侯</hi>
又昭四曰明王之制使諸侯歳聘以志業<hi>志職也歳聘以脩其職業</hi>間<lb/>
朝以講禮<hi>三年而一朝正班爵之義率長㓜之序</hi>再　朝而㑹以示威<hi>六年</hi>
<pb n="KR3k0012_SBCK_538-4b"/>
<hi>而一㑹以訓上下之則制財用之節</hi>再㑹而盟以顯昭明<hi>十二年而一盟所以昭信義也凡八</hi>
<hi>聘四朝再㑹王一巡狩盟于方嶽之下</hi>志業於好講禮於等示威於衆昭明<lb/>
於神<lb/>
春秋說題辭曰朝者不占而到諸侯秉政尊卑有序各來<lb/>
朝講文德明禮讓天下法制四方受度㑹者所以興德明<lb/>
義考遺廢於天下<lb/>
史記曰子貢結駟連騎束帛之幣以聘享諸侯所至國君<lb/>
無不郊迎與抗禮者<lb/>
漢書武紀曰元年春正月朝諸侯王於甘泉宫<lb/>
又曰宣帝甘露二年呼韓邪單于𣢾五原塞願奉國珎朝<lb/>
三年春呼韓邪單于朝天子于甘泉宫漢寵以殊禮位諸<lb/>
侯王上賛謁稱藩臣而不名賜以璽綬冠帶衣裳使有司<lb/>
導單于先行就邸長安宿長平上自甘泉宿池陽宫上登<lb/>
<pb n="KR3k0012_SBCK_538-5a"/>
長平阪詔單于母謁及諸夷蠻君長王侯迎者數萬人夾<lb/>
道陳上登渭橋咸稱萬歳<lb/>
後漢書曰竇融將朝㑹於髙平先遣從事問㑹見儀適是<lb/>
時軍旅代諸將與三公交錯道中或背使者交私語帝聞<lb/>
融先問禮儀甚善之以宣告百僚乃置酒髙㑹引見融等<lb/>
待以殊禮<lb/>
孟子曰諸侯朝天子曰述職一不朝則貶其爵再不朝則<lb/>
削其地三不朝則六師移之<lb/>
白虎通曰所以制朝聘之禮何所以尊君父重孝道也夫<lb/>
臣之制君猶子之事父欲同臣子之恩一統尊君故必朝<lb/>
聘也謂之聘何聘者問也謂之朝何朝者見也因用朝時見故<lb/>
謂之朝<lb/>
又曰言諸侯時朝於天子朝用何月皆以夏之孟四月因<lb/>
<pb n="KR3k0012_SBCK_538-5b"/>
留助祭朝禮柰何諸侯將至京師使人通㑹於天子天子<lb/>
遣大夫迎之百里之郊遣丗子迎五十里之郊矣<lb/>
又曰諸侯以月旦告朔於廟者縁生以事死故國君月朔<lb/>
朝宗廟存神受政<lb/>
又曰諸侯來朝天子親與之合瑞信者正君臣重法度也<lb/>
五經異義曰古春秋五氏說閏以正時時以作事事以厚<lb/>
生生民之夲於是乎在不告閏朔弃時政也弃時政則不<lb/>
知其所行故閏月不以朝者諸侯歲遣大夫之京師受十<lb/>
二月之政還藏於太廟月旦朝廟存神有司因告曰今月<lb/>
當行某政至於閏月藂殘餘分之月無政故不以朝經書<lb/>
閏月猶朝之者是也<lb/>
摯虞决疑要注曰漢制正㑹於建始殿晉制大㑹於太極殿<lb/>
小㑹於東堂其㑹則五時朝服庭設金石虎賁旄頭文衣<lb/>
<pb n="KR3k0012_SBCK_538-6a"/>
繡尾<lb/>
廣州記曰尉他所都處築髙臺以朝漢室圎基千歩直峭<lb/>
百丈螺道登進頂上朔望拜號爲朝臺<lb/>
左思呉都賦曰昔夏后氏朝群臣於兹土而執玉帛者萬<lb/>
國盖先王之髙㑹四方之䡄則也<lb/>
太平御覽卷第五百三十八<lb/>
<pb n="KR3k0012_SBCK_538-6b"/>
</p>
<p>
</p>
  </div>
</body>
</text>
</TEI>
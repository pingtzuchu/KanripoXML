<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_573-1a"/>
太平御覽卷第五百七十三<lb/>
　樂部十一<lb/>
　　　　　歌四<lb/>
司馬相如琴歌曰鳯兮鳯兮歸故郷遨遊四海索我皇時<lb/>
來通遇無所將何悟今夕升斯堂有艶淑女在此房室迩<lb/>
人遐毒我膓何縁交接爲鴛鴦<lb/>
崔琦四皓頌曰昔南山四皓者盖角　里先生綺里季夏<lb/>
黄公東園公是也秦之博士遭丗闇昧道滅德消坑黜儒<lb/>
術詩書是焚於是四公退而作歌曰莫莫髙山深谷㓕哉<lb/>
曄曄紫芝可以療飢唐虞丗逺吾將何歸駟馬髙盖其憂<lb/>
甚大冨貴畏人兮不如貧賤之肆志<lb/>
樂志曹植甞爲琴調歌曰于嗟此轉逹夙夜無休閑東西<lb/>
經七陌南北越七阡願爲中林草秋隨野火燔䃺滅豈不<lb/>
<pb n="KR3k0012_SBCK_573-1b"/>
庸願與株葉連<lb/>
司馬相如美人賦曰有女獨處婉然在牀竒葩逸麗素姿<lb/>
艶光覩臣微笑而言曰上客何國之君子無乃逺乎遂設<lb/>
旨酒進鳴琴玉釵挂臣冠羅䄂拂臣衣撫絃而爲幽蘭之<lb/>
曲女乃歌曰獨處室兮郎無依思佳人兮情傷悲彼君子<lb/>
兮來何遟日將暮兮華髮衰<lb/>
魏文益繁欽書曰守宮王孫丗有女曰璅始年九歳夢與<lb/>
神通寤而悲吟哀聲激切體若飛仙于今十五是日戊午<lb/>
祖于北園博延衆賔迭奏名倡丗女湏臾而至厥狀甚美<lb/>
於是振𬒮徐進揚蛾微眺衆倡騰逝群賔失席然後修容<lb/>
飾粧改曲變度激清角揚白雪接孤聲赴危節於是啇風<lb/>
振條飛霧成霜可謂聲恊鍾石氣應風律網羅韶護囊括<lb/>
鄭衛者也<lb/>
<pb n="KR3k0012_SBCK_573-2a"/>
繁欽牋與魏文帝曰都尉薛訪車子年始十四能喉囀引<lb/>
聲與葭同音自上呈見果如所言即日故共觀試乃知天<lb/>
壤之所誠有自然之物也潜氣内囀哀音外激大不抗越<lb/>
細不幽散聲舊美曲常均<lb/>
國史𥙷曰李衮善歌於江外而名動京師崔昭入朝密載<lb/>
而至乃邀致賔客請弟一部樂及京師之名倡以爲盛㑹<lb/>
紿言表弟請登未座令衮𬒳衣而岀滿座皆笑少頃命酒<lb/>
昭曰請表弟歌座中又笑及喉囀一發樂人皆大驚曰是<lb/>
李八郎也乃羅拜之<lb/>
樂府雜録曰踏揺娘者生於隋末河内有人醜皃而好酒<lb/>
常自号郎中醉歸必敺其妻妻色美善歌乃自歌爲怨苦<lb/>
之詞河朔演其曲而𬒳之管絃因冩其夫妻之容妻悲訴<lb/>
每揺其身故号踏揺娘近代優人頗改其制度非舊旨也<lb/>
<pb n="KR3k0012_SBCK_573-2b"/>
又曰開元中有人許和子者夲吉州永新縣樂家女也開<lb/>
元未進入宫因以永新名之藉於冝春院旣美且惠善歌<lb/>
能變新聲韓娥李年延殁後千載曠其人至永新始繼其<lb/>
能遇髙秋㓪月臺殿清虚喉囀一聲響傳九陌明皇甞獨<lb/>
召李謀吹苗逐其歌曲終管裂其妙如此一日賜大酺於<lb/>
勤政樓觀者數拾萬衆諠譁聚語莫得聞魚龍百戯之音<lb/>
上怒欲罷宴中官力士奏請命永新岀樓歌一曲必可止<lb/>
喧上從之永新乃撩鬢舉䄃直奏慢聲至是廣塲寂寂若<lb/>
無一人義者聞之血湧愁者聞之膓絶洎漁陽之亂六宫<lb/>
星散永新爲一士人所得韋青避地廣陵因月夜慿欄於<lb/>
小河上忽聞舟中唱水調者曰此永新故歌也乃登舟省<lb/>
之因與永新對泣乆之青始晦其事後士人卒與其母之<lb/>
京師終於狹斜間<lb/>
<pb n="KR3k0012_SBCK_573-3a"/>
又曰古之能者即有韓娥李延年莫愁<hi>莫愁者女子也樂府詩云莫愁在何</hi>
<hi>處莫愁石城西艇子打兩催送莫愁來</hi>善歌者必先調其氣氤氲自臍間發<lb/>
至喉乃憶其詞即分抗墜之音旣得其術即可致遏雲響<lb/>
谷之妙也<lb/>
又曰大暦𥘉有才人張紅者夲與父唱歌丐於衢路因過<lb/>
將軍韋青所居<hi>在昭囯坊南門也</hi>青於看街䆫中聞其歌喉寥亮<lb/>
仍有美色即納爲姬其父亦舎於後户優給之乃自傳其<lb/>
藝頴悟絶倫甞有樂工自撰一曲即古曲長命西河女也<lb/>
加减其節奏頗有新聲未進間先印可於青青潜令紅於<lb/>
屏風後聽之紅乃以小豆數合以記其節拍樂工歌罷青<lb/>
因入問紅何如紅曰巳唱得矣青出給云某有女弟子乆<lb/>
曽唱非新曲也即令隔屏唱之一聲不失樂工大驚異遂<lb/>
請相見歎伏不巳兼云此曲先有一聲不稳今巳正矣尋<lb/>
<pb n="KR3k0012_SBCK_573-3b"/>
逹上聽翌日召入冝春院寵澤隆異宫中号爲記曲娘子<lb/>
尋爲才人一日内史奏韋青卒上告紅紅乃於上前嗚呼<lb/>
奏云妾夲風塵丐者一旦老父死有所歸致身入内皆自<lb/>
韋青妾不忍忘其恩因一慟而絶上嘉歎乆之即贈昭儀<lb/>
又曰韋青夲士人也甞自爲詩云三代掌綸誥一身能唱<lb/>
歌青官至金吾將軍<lb/>
明皇雜録曰唐玄宗自巴蜀廻因夜䦨登勤政樓慿欄南<lb/>
望烟月滿目上因自歌曰庭前琪樹巳堪攀塞外征人殊<lb/>
未還盖盧思道之詞也歌歇上問有舊人乎逮明爲我訪<lb/>
來翌日力士潜求於里中因召與同至則果梨園弟子也<lb/>
其夜上復與乗月登樓左右唯力士及貴妃侍者紅桃在<lb/>
焉遂命歌涼州詞貴妃所製上親御玉笛爲之倚曲曲罷<lb/>
相覩無不掩泣上因廣其曲今涼州傳於人間者益加怨<lb/>
<pb n="KR3k0012_SBCK_573-4a"/>
切焉<lb/>
又曰樂工李龜年恃恩寓於東都大起第宅僣侈之制逾<lb/>
於公侯宅在東都通逺里中堂制度甲於都下<hi>今裴晉公移於定鼎</hi>
<hi>門南別墅号緑野堂</hi>其後龜年流落江南每遇良辰勝景常爲人歌<lb/>
數闋座客聞之莫不掩泣而罷<lb/>
劉叔敬異苑曰臨川聶包死數年忽詣南豊相沈道襲共<lb/>
飲其歌笑甚有倫次每歌云花盈盈正聞行當㱕不聞死<lb/>
復生<lb/>
祖台志怪曰建康小吏曹著見廬山夫人夫人命女婉出<lb/>
與著相見婉見著欣恱命婢瓊林令取琴出婉撫琴歌曰<lb/>
登廬山兮欎嵯峨晞陽風兮拂紫霞招若人兮濯靈波欣<lb/>
良運兮暢雲柯彈鳴琴兮樂莫過雲龍㑹兮樂太和歌畢<lb/>
婉便還去<lb/>
<pb n="KR3k0012_SBCK_573-4b"/>
捜神記日淮南王安設厨宰以俟賔客正月上午有八老<lb/>
公詣門求見王曰群娥子復来也公知不見乃更形爲八<lb/>
童子王驚見之盛禮設樂以享八公援琴而絃歌曰明明<lb/>
上天照四海兮知我好之公來下兮公將與余生毛羽兮<lb/>
升騰青雲蹈梁甫兮觀見三光過北斗兮駈乗風雲使玉<lb/>
女兮今所謂淮南操是也<lb/>
幽明録曰勾章人至東野還暮不至門見路傍有小屋灯<lb/>
火因投寄宿止宿有一小女不欲與丈夫共宿呼隣家女<lb/>
自伴夜共彈琴箜篌至曉此人謝去問其姓字女不荅彈<lb/>
絃而歌曰連綿葛上藤一緩復一絙欲知我姓名姓陳名<lb/>
阿登<lb/>
又曰吴縣費升爲九里亭吏向暮見一女從郭中來素衣<lb/>
哭入埭向一新塚哭日暮不得入門便寄亭宿升作酒食<lb/>
<pb n="KR3k0012_SBCK_573-5a"/>
至夜升彈琵琶令歌女云有䘮儀勿笑人也歌音甚媚云<lb/>
精氣感冥昧所降若有縁嗟我遘良契寄忻宵夢閒中曲<lb/>
云成公從義起蘭香降張磧茍云冥分結纒綿在今夕下<lb/>
曲云佇我風雲㑹正侯今夕逰神交雖未乆中心巳綢繆<lb/>
寢處向明升去頋謂曰且至御亭女便驚怖獵人至群狗<lb/>
入屋於牀咬死成大狸<lb/>
捜神記曰吴王夫差小女名玉恱童子韓重韓重乃學於<lb/>
齊魯之間臨去属其父求婚王怒不與女玉結氣亡葬閶<lb/>
門之外重三年㱕聞其死哀慟至玉墓所玉忽見重與言<lb/>
乃左顧宛頸而歌曰南山有烏北山張羅志欲從君䜛言<lb/>
孔多悲結生疾沒命黄壚命之不造冤如之何羽族之長<lb/>
名爲鳯凰一日失雄三年感傷故見鄙姿逢君輝光身逺<lb/>
心近何甞暫忘<lb/>
<pb n="KR3k0012_SBCK_573-5b"/>
又曰太康末京洛始爲折楊柳之歌有兵車辛苦之辭後<lb/>
楊駿𬒳誅太后幽死折楊之應也<lb/>
續捜神記曰廬江杜謙爲諸曁令縣西山下有一鬼長三<lb/>
丈着赭布袴布褶在草中相張又脫褶擲草上作懊惱歌<lb/>
百姓皆看之<lb/>
古樂志曰齊歌曰謳呉歌曰歈楚歌曰艶淫歌曰哇歌又<lb/>
有清歌髙歌安歌緩歌長歌浩歌雅歌酣歌怨歌勞歌<hi>韓詩</hi>
<hi>日飢者歌食勞者歌事</hi>振旅而歌曰凱歌堂上奏樂而歌曰登歌亦<lb/>
曰升歌古之善歌者有咸黒<hi>帝唐時善歌者見吕氏春秋</hi>秦青<hi>響遏行雲声振</hi>
<hi>林木</hi>薛談<hi>秦青/弟子</hi>韓娥<hi>齊人餘響遶梁三/曰己上三人列子</hi>王豹<hi>處於淇而河西善謳</hi>綿駒<lb/>
<hi>処髙堂而斉右善歌</hi>瓠梁<hi>見淮/南子</hi>魯人虞公<hi>見劉向/別録</hi>李延年<hi>見漢書</hi>古歌<lb/>
曲有陽陵白露朝日魚麗白水白雲江南陽春淮南駕辨<lb/>
緑水陽阿採菱下俚巴人<hi>並見襄陽耆舊轉及梁元帝纂要</hi>八闋<hi>葛天氏之歌見</hi>
<pb n="KR3k0012_SBCK_573-6a"/>
<hi>吕氏春秋也</hi>唐歌<hi>帝/之歌</hi>南風郷雲<hi>並虞/舜歌</hi>晨露<hi>湯歌並見吕氏春秋</hi>漢歌曲<lb/>
有大風<hi>髙祖所作</hi>芝房白麟朱鴈交門天馬房中<hi>已上並郊庿歌見漢書也</hi>
盛唐樅陽<hi>武帝歌見漢書</hi>瓠子<hi>武帝觀决/河所作歌</hi>玄雲歩雲<hi>西王母歌見漢武内傳</hi>
古樂府有歌行艶歌行長歌行短歌行<hi>魏武帝作</hi>朝歌行怨歌<lb/>
行前緩聲歌行後緩聲歌行櫂歌行鞠歌行放歌行蔡歌<lb/>
行陳歌行<lb/>
又古今樂録晉宋已後歌曲有淫豫歌楊叛兒歌<hi>南齊有楊昊母</hi>
<hi>爲師入宫童謡呼爲楊婆兒婆轉爲叛</hi>扶風歌<hi>晉劉/琨作</hi>百年歌<hi>晉王道沖陸機並作</hi>白日<lb/>
歌<hi>宋沈收之所作亦日落日歌其歌曰白日落西山</hi>九曲歌<hi>宋何承/天作</hi>採葛婦歌<hi>古越</hi>
<hi>人作</hi>桃葉歌<hi>音王獻/之所作</hi>同聲歌<hi>漢張/衡作</hi>碧王歌<hi>晉孫/綽作</hi>四時歌<hi>出於子夜</hi>
子夜歌<hi>古有女名子夜造此歌</hi>上聲歌<hi>亦名捉住哀/悲之古曲</hi>白紵歌<hi>起於吴孫皓時</hi>
<hi>作</hi>襄陽白銅鞮歌前溪歌<hi>晉車騎將軍沈玩所作</hi>歎聞歌<hi>晉穆帝𥘉歌畢輒呼</hi>
<hi>歎閒因以</hi>爲名團扇歌晉中書令王珉與㛐婢芳姿有私愛甚<lb/>
<pb n="KR3k0012_SBCK_573-6b"/>
篤苦捶撻之婢素善歌而珉之好捉白團扇因見珉之歌<lb/>
曰白團扇顦顇非昔容羞與郎相見願得隨郎手因風從<lb/>
方便後人因歌之丁督護歌彭城内史徐逵之爲魯軌所<lb/>
殺府内督護丁旿收殯歛之逵之妻晉公主呼問事每問<lb/>
輙歎息曰丁督護其聲哀切後人因爲曲焉懊惱歌崇安<lb/>
𥘉人間訛謡之曲又云石崇爲緑珠作古有絲布澁難縫<lb/>
一曲而巳宋太祖謂之中朝曲也<lb/>
太平御覽卷第五百七十三<lb/>
</p>
<p>
</p>
  </div>
</body>
</text>
</TEI>
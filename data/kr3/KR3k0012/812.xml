<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_812-1a"/>
太平御覽卷第八百一十二<lb/>
珎寳部十一<lb/>
　銀　黄銀　水銀<lb/>
　鈆　錫<lb/>
　　　　　銀<lb/>
周禮夏官下曰正南曰荆州其利丹銀<lb/>
爾雅曰白金謂之銀其美者謂之鐐<hi>郭璞曰遼音也</hi>
孝經援神契曰神靈滋液有銀甕不汲自滿<lb/>
史記封禪書曰殷得金德銀山溢<hi>蘇林注曰溢出</hi>
又曰蓬萊方丈<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>州此三神山黄金白銀爲宫闕<lb/>
又大宛傳曰安息國以銀爲錢錢如其王面王死輙更錢<lb/>
放王面焉<lb/>
又曰舜爲父母淘井將銀錢安鑵中與父母<lb/>
<pb n="KR3k0012_SBCK_812-1b"/>
漢書曰王莽時珠堤銀重八兩一流直千五百八十<hi>張晏曰珠</hi>
<hi>堤縣名屬揵爲出銀</hi>池銀一流直千是爲銀貨<lb/>
又西域傳曰無雷國出銀<lb/>
司馬彪續漢書曰大秦國以金錢爲錢十銀錢當一金錢<lb/>
魏志曰郭脩手刃蜀大將軍費禕追加襃寵謚曰威侯子<lb/>
龍加爵拜奉車都尉賜銀千餅<lb/>
魏武上雜物䟽曰御物中宫貴人公主皇子純銀<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>帶鏡<lb/>
一枚西貴人純銀叅帶五皇子銀匣壹皇子雜用物十六<lb/>
種純金叅帶方嚴四具<lb/>
又曰御物及貴人公主皇子有純銀香爐也<lb/>
魏志曰穢國男女繫銀廣數寸以爲飾<lb/>
蜀志曰先主平蜀賜諸葛亮等銀千斤<lb/>
呉志曰孫皓時言掘地得銀長一寸廣一分刻上有年月<lb/>
<pb n="KR3k0012_SBCK_812-2a"/>
於是改年爲天䇿<lb/>
又曰婁圭爲劉表所圍圭飮食徤兒數百人人賜銀一斤<lb/>
使擊表<lb/>
晉故事曰成帝咸康元年有司奏上元給賜衆官銀檢金<lb/>
部見銀一萬五千兩充給<lb/>
宋起居注曰廣州刺史韋朗鏤銀銘二枚<lb/>
齊書曰明帝每存儉約欲鑄壊太官元日上壽銀酒鎗尚<lb/>
書令王晏等咸稱盛德蕭頴胄曰朝廷盛禮莫過三元此一<lb/>
器旣是舊物不足侈帝不恱後預曲宴銀器滿席頴胄曰<lb/>
陛下前欲壞酒鎗恐冝移在此器也帝甚慙<lb/>
南史曰梁　季直丹陽和陵人也祖愍祖宋廣州刺史父<lb/>
景仁中散大夫季直早慧愍祖甚愛異之甞以四凾銀列置<lb/>
於前令諸孫各取其一季直時年四歳獨不取曰若有賜<lb/>
<pb n="KR3k0012_SBCK_812-2b"/>
當先父伯不應度及諸孫故不取愍祖益竒之<lb/>
陳書曰周文育從南海出至大庾嶺遇卜者卜之曰君北<lb/>
下不過作令長南入則爲公侯又當暴得銀二千兩若不<lb/>
見信以此爲驗其夕宿於逆旅有賈人求與文育博文育<lb/>
勝之得銀二千兩旦遂却入嶺南<lb/>
崔鴻十六國春秋前趙録曰聦引帝入讌語帝曰卿爲豫<lb/>
章王時贈朕柘弓銀研卿頗憶不曰臣安敢忘之但恨爾<lb/>
日不得早識龍顔<lb/>
又後趙録曰太武殿室皆銀楹金柱<lb/>
後魏書曰銀出始興陽山縣又出桂陽陽安縣驪山有銀<lb/>
礦二石得銀七兩白登山亦有銀礦八石得銀七兩<hi>宣武帝詔</hi>
<hi>並置銀宫每令探鑄</hi>
又曰孝明皇帝開恒州銀山之禁與人共之<lb/>
<pb n="KR3k0012_SBCK_812-3a"/>
又曰太武皇帝和平二年詔中尚坊作黄金合盤鏤以白<lb/>
銀鈿以玟珚<lb/>
唐書曰武德中方術人師市奴合金銀並成上異之以示侍<lb/>
臣封德彛進曰漢代方士及劉安等眥學術唯苦黄白不<lb/>
成金銀爲食器可得不死<lb/>
又曰貞觀中治書侍御史權萬紀上言宣饒二州諸山大<lb/>
有銀坈採之極是利益每歳可得錢百萬貫上謂曰朕貴<lb/>
爲天子是事無所少乏唯須嘉言善事有益於百姓者且<lb/>
國家䞉得數百萬貫錢何如得一有才行人不見卿推賢<lb/>
進善之事又不能按舉不法震肅權豪唯只言稅鬻銀坑<lb/>
以利多爲美昔堯抵璧於山投珠於谷由是崇名美号見<lb/>
稱千載後漢桓靈二帝好利賤士爲近代庸暗之主卿遂<lb/>
欲將我比桓靈耶是日放令還第<lb/>
<pb n="KR3k0012_SBCK_812-3b"/>
又曰太宗引杜淹爲天䇿府兵曹叅軍文學館學士常侍<lb/>
宴賦詩時有八人同作淹爲稱首賜以銀鍾<lb/>
又曰貞觀中鴻臚奏髙麗莫支離貢白金黄門侍郎禇遂<lb/>
良進曰莫支離虐殺其主九夷所不容陛下以之興兵將<lb/>
事弔伐爲遼山之人報主辱之恥若受其貢何所致伐太<lb/>
宗納焉<lb/>
又曰元和十四年涇原節度使王潜進銀三千兩熟線綾<lb/>
三千疋涇州宻迩戎境其土無百姓其軍皆仰給度支舊<lb/>
矣至若無名上獻雖呉蜀沃冨猶謂取諸人以千媚不免<lb/>
於譏責今則盗削軍實以充貢献而求恩澤盖以時急於<lb/>
財勢使然也<lb/>
又曰太和中尚書左丞王起進亡兄播銀胡瓶二百枚玉<lb/>
及通犀帶刀劒器杖等<lb/>
<pb n="KR3k0012_SBCK_812-4a"/>
管子曰上有鈆者下有銀<lb/>
列子曰周穆王執化人之祛騰而上天曁化人之官構以<lb/>
金銀絡以珠玉<lb/>
淮南子曰夫淇衛<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>簬飾以銀錫有薄縞之憺不能獨穿<lb/>
也<lb/>
抱朴子曰銀但不及金玉服可地仙<lb/>
穆天子傳曰天子乃賜曹奴之人戲黄金之鹿銀麕<hi>今有地中</hi>
<hi>得玉豚金狗之屬皆古者賂夷狄之竒貨</hi>
又曰披圖視勸天子之寳器有燭銀<hi>銀青精光如燭</hi>
山海經曰杻陽之山其陽多白銀<hi>郭璞曰即銀也</hi>少陽之山其下<lb/>
多赤銀<hi>銀之精者</hi>
東方朔神異經曰南方有銀山長五十餘里髙百餘丈皆<lb/>
悉白銀不雜土石不生草木<lb/>
<pb n="KR3k0012_SBCK_812-4b"/>
東方朔十洲記曰東方外有東明山有宫焉左右闕而立<lb/>
其髙百尺建以五色門有銀牓以青碧鏤題曰天地長男<lb/>
之宫南方有誾明山有宫焉有銀牓題曰天地中女之<lb/>
宫<lb/>
桓譚新語曰期門郎程偉好黄白事娶婦得怪女偉無衣<lb/>
爲婦致兩疋繒後見夫方扇炭欲燒筒中水銀婦乃出其<lb/>
中藥以投之立成銀偉就求道不受發狂而死<lb/>
白虎通曰王者易姓而起必升封太山何報告之義或曰<lb/>
封金銀䋲或曰石塗金銀䋲封之以印璽<lb/>
瑞應圖曰王者宴不及醉刑罰中人不爲非則銀甕出<lb/>
阬諶三禮圖曰牛鼎受一斛天子飾以黄金錯以白銀<lb/>
幽明録曰徐琦毎見一女子姿色甚美便解臂上銀鉿贈<lb/>
之<lb/>
<pb n="KR3k0012_SBCK_812-5a"/>
列異記曰故司隷校尉上黨鮑子都少時上計掾於道中<lb/>
遇一書生獨行無伴卒得心痛子都下車爲按摩奄忽亡<lb/>
不知姓名有書一卷銀十餅即賣一餅以殯歛其銀以枕<lb/>
之素書着腹上哭之謂曰若子䰟靈有知當令子家知子<lb/>
在此今奉使命不獲乆留遂辭而去<lb/>
呉越春秋曰禹登委山得五金簡青玉爲字編以白銀<lb/>
異物志曰金鄰國去扶南二千餘里土地出銀<lb/>
異苑曰弘農楊子聞土中作聲掘得玉後三年有虵去梁<lb/>
上落糞皆成碎銀作器賣於市得者㝷以破滅<lb/>
地鏡圖曰銀氣夜正白流散在地撥之隨手合<lb/>
又曰銀精變白雄雞<lb/>
酈元注水經曰潺水出潺山水源有金銀礦洗取火合之<lb/>
以成金銀<lb/>
<pb n="KR3k0012_SBCK_812-5b"/>
南越志曰遂成縣任山銀沙自出<lb/>
外國事曰私呵調國王供養道人食日銀三兩<lb/>
任預益州記曰陶保至益州人飢米二合直銀一兩<lb/>
王韶之始興記曰冷君西北有小首山宋元嘉元年夏霖<lb/>
雨山崩自顛及麓崩處有光耀有若星辰焉居人徃觀皆<lb/>
是銀鑠鑄得銀也<lb/>
又曰秋水源山盤石上羅列十甕皆蓋以青盆其中悉是<lb/>
銀餅人有遇之者但得開觀之不可取取輙送悶晉太元<lb/>
𥘉林駈家㒒竊三餅有大虵傷而死其夜林駈夢神語曰<lb/>
君奴不良盗銀三餅已受顯戮願以銀相備駈覺奴死銀<lb/>
在其傍有徐道者自謂能致乃集祭酒盛奏章書擊皷吹<lb/>
入山湏臾雷震雨石倒樹折木道遂懼走<lb/>
湘州記曰曲江縣有銀山山多素霧<lb/>
<pb n="KR3k0012_SBCK_812-6a"/>
廣州記曰廣州市司用銀易米遂成縣任山又有　有銀<lb/>
砂<lb/>
桂陽記曰臨賀山有黒銀<lb/>
　　　　　黄銀<lb/>
禮斗威儀曰君乗金而王則黄銀見<lb/>
隋書曰辛公義爲牟州刺史時山東霖雨自陳汝至于滄<lb/>
海皆苦水災境内犬牙獨無所損山出黄銀獲之以獻詔<lb/>
水部郎婁崱就公義禱乃聞空中有金石絲竹之響<lb/>
唐書曰太宗甞賜房玄齡黄銀帶顧謂曰昔如晦與公同<lb/>
心輔朕今日所賜唯獨見公因泫然流涕<lb/>
又曰如聞黄銀多爲鬼神所畏命取黄金帶遣玄齡親送<lb/>
于靈所也<lb/>
　　　　　水銀<lb/>
<pb n="KR3k0012_SBCK_812-6b"/>
史記曰秦始皇葬以水銀爲百川江河大海機轉相輪終<lb/>
而復始<lb/>
皇覽曰關東賊發始皇墓中有水銀<lb/>
廣雅曰水銀謂之澒<lb/>
呉越春秋曰闔閭葬墓中澒地廣六丈<lb/>
神仙傳曰封君逹隴西人服錬水銀年百餘歳常騎青牛<lb/>
丗號青牛道士<lb/>
　　　　　鈆<lb/>
尚書禹貢曰海岱惟青州岱畎絲枲鈆松怪石<lb/>
史記曰髙漸離秦始皇矐其目使擊筑漸離乃以鈆置筑<lb/>
中舉筑朴秦始皇帝<lb/>
漢書曰江都王建宫人八子有過者輙令以鈆杵舂不中<lb/>
程輙掠廣川王去數召姬榮愛與飲后昭信譛之銷鈆灌<lb/>
<pb n="KR3k0012_SBCK_812-7a"/>
其口中<lb/>
漢書曰或盗靡錢質而取鈆<hi>如淳曰或曰民盗靡漫面而其鈆以更鑄作錢</hi>
東觀漢記曰曹襃寢則枕鈆<lb/>
范子計然曰黒鈆之錯化成黄丹丹再化之成水粉<lb/>
淮南子曰鈆不可爲刀<lb/>
又曰鈆之與丹異類殊色而可以爲丹者誠得數也<lb/>
抱朴子曰愚民不信黄丹及胡粉是化鈆所作<lb/>
桓子新論曰淮南王之子娉迎道人作爲金銀又云字金<lb/>
與公鈆則金之公而銀者金之昆弟也<lb/>
茅君内傳曰取鈆十斤安鐵器中猛火燒之三沸投九轉<lb/>
之華一銖於鈆中攪之立成黄金<lb/>
神仙傳曰尹軌字公度有一人遭父喪當葬而貧窮汲汲<lb/>
公度過省之孝子說甚辛苦公度愴然曰卿假求數十斤<lb/>
<pb n="KR3k0012_SBCK_812-7b"/>
鈆得否孝子言猶可得耳乃具一百斤公度將入前山中<lb/>
架小屋下於爐火中銷鈆以其所帶管中藥如棗大投沸<lb/>
鈆中攪之皆成好銀以與之告曰念卿貧困故以相與愼<lb/>
勿多言<lb/>
述異記曰河間有雨鈆城漢丗天雨鈆<lb/>
地境圖曰草青莖赤秀下有鈆<lb/>
玄中記曰鈆錫之精爲老婢<lb/>
　　　　　錫<lb/>
周禮夏官中職方曰楊州其利金錫<hi>鄭玄曰錫鍋也</hi>
爾雅曰錫謂之鈏<lb/>
周官考工記曰凡鑄金之狀金與錫黒濁之氣竭黄白次<lb/>
之黄白之氣竭青氣次之然後可鑄<lb/>
史記曰江南出柟梓薑桂錫連<hi>徐廣曰連音蓮鈆之未鍊者也</hi>
<pb n="KR3k0012_SBCK_812-8a"/>
淮南子曰明鏡之始照未見其容也及杚之以玄錫磨之<lb/>
以氊則鬚眉見<lb/>
山海經曰龍山之下多赤錫濯山多白錫<lb/>
博物志曰積草三年燒之津液下流成錫<lb/>
越絶書曰赤堇山破而出錫<lb/>
呉越春秋曰越王允常聘歐冶子不能鑄鈆錫爲干將<lb/>
神仙傳曰尹軌字公度甞見一人夲官族子弟仕郡遇公<lb/>
事簿書不了當備官錢百萬賣田宅車牛不售而　収<lb/>
繫公度語所冨人曰子可以百萬錢借我我欲以救人後三<lb/>
十日倍當相還冨人喜敬之即以百萬錢與公度公度以與遇<lb/>
事者曰卿能得一百二十斤錫不遇事者即具之公度於<lb/>
䥶中銷錫復以其腰間管中藥一方寸匕投沸錫中攪之<lb/>
皆成金即秤賣與人得錢百萬以還冨人近光熈元年聞<lb/>
<pb n="KR3k0012_SBCK_812-8b"/>
公度到南陽太和山中<lb/>
太平御覽卷第八百一十二<lb/>
</p>
<p>
</p>
  </div>
</body>
</text>
</TEI>
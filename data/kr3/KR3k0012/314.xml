<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_314-1a"/>
太平御覽卷第三百一十四<lb/>
　兵部四十五<lb/>
　　突圍　追奔　乗勢<lb/>
　　　　　突圍<lb/>
漢書曰趙充國武帝時以假司馬從貳師將軍擊匈奴大<lb/>
爲虜所圍漢軍乏食數日充國乃與壯士百餘人潰圍䧟<lb/>
陣貳師引軍隨之遂得解身𬒳二十餘瘡<lb/>
又曰灌夫父張孟嘗爲頴隂侯灌嬰舎人蒙灌氏姓爲灌<lb/>
孟<hi>師古曰蒙冒也</hi>孟年老頴隂侯強請之鬱鬱不得意故戰嘗䧟<lb/>
堅遂死呉軍中軍法父子俱有死事得與䘮歸夫奮曰願<lb/>
得呉王下將軍頭以報父仇於是夫𬒳甲持㦸募中軍壯<lb/>
士所善願從數十人及出壁門莫敢前獨兩人及從奴十<lb/>
餘騎馳入呉軍至戯下<hi>師古曰戯大將之旗音與麾同</hi>所殺傷數十人不<lb/>
<pb n="KR3k0012_SBCK_314-1b"/>
得前復還走漢壁亡其奴獨與兩騎歸<lb/>
又曰袁尚征袁譚於平原使其將審配守鄴曹公攻鄴城<lb/>
尚聞鄴急弃平原而永入城以計事者主簿李孚請行尚<lb/>
曰當何所辦李曰今鄴圍甚急多人則不可孚乃自選温<lb/>
信者三人不示其謀各給駿馬令釋戎器著平上冠持問<lb/>
事杖投暮直<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>鄴下自稱曹公都督廵歴圍壘所過呵責<lb/>
失候者輙捶之自東歴西徑出曹公營當城門復怒守闈<lb/>
者収縛之因開圍馳入城下配以縋引之孚得入城中皷<lb/>
噪皆呼萬歲守圍者以狀聞公笑曰此非徒入方且復出<lb/>
孚計事訖欲還而外圍益急謂配曰城中糓少無用老弱<lb/>
爲不如駈出之省榖配乃夜簡得一千人皆令秉白幡持<lb/>
脂燭從三門而出請降孚所將來騎隨降人而出時守圍<lb/>
吏聞城中悉降火光照曜但共觀火不復視圍孚出北門<lb/>
<pb n="KR3k0012_SBCK_314-2a"/>
突圍而歸尚明日曹公聞乎以得去曰果如吾言<lb/>
又曰公孫瓉除遼東屬國長史常從數十騎出行塞下卒<lb/>
逢鮮卑數百騎瓉乃退入空亭納其　從者曰今不奔之<lb/>
則死盡矣乃自持兩刃矛馳出衝賊殺傷數十人瓉左右<lb/>
亦亡其半遂得免<lb/>
又曰賈復從征伐未嘗喪敗數與諸將潰圍解急身𬒳十<lb/>
二瘡帝以復敢深入希令逺征而壯其勇節嘗自從之<lb/>
魏志曰張遼爲雜號將軍守合肥爲孫懽所圍獨出麾下<lb/>
從者千餘人潰圍刺之巳出復入復出權衆破走由是威<lb/>
震江東<lb/>
又曰曹仁字子孝太祖從弟也行征南將軍留屯江陵拒<lb/>
呉將周瑜瑜未渡前鋒數千人始至仁募得三百人遣部<lb/>
曲將軍牛金逆與挑戰遂爲所圍長史陳矯在城上望見<lb/>
<pb n="KR3k0012_SBCK_314-2b"/>
金等垂没左右皆失色仁氣奮怒遂𬒳甲上馬將其麾下<lb/>
壯士數十騎出城徑前衝入陣金等乃解餘衆未盡出仁<lb/>
復直還突之拔出金兵賊衆乃退矯等𥘉見仁出皆懼及<lb/>
見仁還乃歎曰將軍眞天人也三軍服其勇太祖益壯之<lb/>
晉書曰李矩將張友與劉粲戰於盟津矩進救之使壯士<lb/>
三千㲹舟迎友賊臨河列陣作長鈎以鈎船連戰數日不<lb/>
得渡夜遣部將格増濟入友壘與友選精騎千餘而殺所<lb/>
獲牛馬焚燒器械夜突圍而出奔武牢<lb/>
宋書曰劉康祖丗居京口便弓馬膂力絶人浮蕩蒲酒爲<lb/>
事毎犯法爲郡縣所録輒越屋踰墻莫能擒之夜入人家<lb/>
爲有司所圍突圍去並莫能追因夜還京半夕便至明日<lb/>
守門詣府州要職俄而建康移書録之府州執事者並證<lb/>
康祖其夕在京遂得無恙<lb/>
<pb n="KR3k0012_SBCK_314-3a"/>
　　　　　追奔<lb/>
孫子曰歸師勿遏<hi>若窮㓂退還依險而行人人懷歸敢能死戰徐觀其變勿逺截也</hi>
後漢書曰曹公圍張繡於穰劉表遣兵救繡以絶軍後公<lb/>
將引還繡兵來追公軍不得進連營稍前到安衆繡與兵<lb/>
合守險公軍前後受敵公乃夜鑿險爲地道悉過輜重設<lb/>
竒兵㑹明賊謂公爲遁也悉軍來追縱竒兵歩騎夾攻大<lb/>
破之公謂荀彧曰虜遏吾歸師　而與吾死地吾是以知<lb/>
勝矣<lb/>
又曰曹公征張繡於攘一朝引軍退繡自追之賈詡謂繡<lb/>
曰不可追必敗繡不從大敗而還詡謂繡曰更追之必勝<lb/>
繡曰不用公言以至於此今巳敗奈何復追詡曰兵勢有<lb/>
變亟往必利<hi>亟記力切</hi>繡信之遂収散卒赴追戰果勝以問詡<lb/>
曰繡以精兵追退軍而公曰必敗乃以敗卒擊勝兵而公曰<lb/>
<pb n="KR3k0012_SBCK_314-3b"/>
必勝悉如公言何其皆驗詡曰此易知耳將軍雖善用兵<lb/>
非曹公敵也軍新退曹公必自斷後追兵雖精將旣不敵<lb/>
彼士亦銳故知必敗曹公攻將軍無失䇿力未盡而退必<lb/>
國内有故故以破必輕軍速進留諸將斷後諸將雖勇亦<lb/>
非將軍敵故雖用敗兵而戰必勝也繡大服<lb/>
又曰睢陽復返城迎劉永盖延復率諸將圍之百餘日収<lb/>
其野榖永乏食突走延追擊盡得輜重永爲其將所殺永<lb/>
弟防舉城降<lb/>
又曰璽書拜馬援爲伏波將軍以扶樂侯劉隆爲副<hi>扶樂縣名</hi>
<hi>屬九眞郡</hi>督樓船將軍叚志等南擊交阯軍至合浦而志病卒<lb/>
詔援并將其兵遂縁海而進隨山刋道千餘里<hi>刋除也</hi>十八<lb/>
年春軍至浪泊上與賊戰破之斬首數千級降者萬餘人<lb/>
援追徴側等至禁溪數敗之賊遂散走明年正月徴側徴<lb/>
<pb n="KR3k0012_SBCK_314-4a"/>
貳傳首洛陽<lb/>
又曰陳俊與五校戰於安次俊下馬手接短兵所向必破<lb/>
追奔二十餘里斬其渠帥而還光武望而歎曰戰將盡如<lb/>
是豈有憂哉<lb/>
又曰鮮卑萬餘騎冦遼東祭彤率數千人迎擊之自披甲<lb/>
䧟陣虜大奔投水死過半遂窮追出虜急皆棄兵祼身散<lb/>
走斬首三千餘級獲馬數千疋<lb/>
又曰鄧禹進圍安邑更始遣將王匡成丹劉均等合軍十<lb/>
餘萬復共擊禹禹軍不利樊崇戰死㑹日暮戰罷軍帥韓<lb/>
歆及諸將見兵勢已摧皆勸禹夜去禹不聽明日癸亥匡<lb/>
等以甲窮日不出禹因得更理兵勒衆明旦匡悉軍出攻<lb/>
禹禹令軍中無妄動旣至營下因傳發諸將鼓而並進大<lb/>
破之匡等皆弃軍亡走禹率輕騎急追獲劉均及河東太<lb/>
<pb n="KR3k0012_SBCK_314-4b"/>
守楊寳持節中郎將弭彊皆斬之収得節六印綬五百兵<lb/>
器不可勝數遂定河東<lb/>
又曰竇固與耿忠引兵出酒泉塞至天山<hi>即祁連山也今在西州交河縣</hi>
<hi>東北今名祁縣羅浸山</hi>擊呼衍王斬首千餘級呼衍王走追至蒲類<lb/>
海<hi>蒲類海今名蒲悉海在今庭州蒲昌縣東南</hi>留吏士屯伊吾盧城<hi>伊吾今伊州縣也</hi>
又曰馬防拜車騎將軍擊羌軍到兾而羌豪布橋等圍南<lb/>
部都尉於臨洮防欲救之臨洮道險車騎不得方駕防乃<lb/>
别使兩司馬將數百騎分爲前後軍去臨洮十餘里爲大<lb/>
營多樹幡幟揚言大兵且當進羌候見之馳還言漢兵盛<lb/>
不可當明旦遂鼓噪而前羌虜驚走因走擊破之斬首<lb/>
虜四千餘人遂解臨洮圍<lb/>
晉書曰王遜爲寧州刺史越嶲李驤冦寜州遜使將軍姚<lb/>
崇㸑琛拒之戰于堂狼犬破驤等崇追至瀘水透水死者<lb/>
<pb n="KR3k0012_SBCK_314-5a"/>
千餘人崇以道逺不敢渡水遜以崇不窮追　也怒囚于<lb/>
郡執崇鞭之怒甚髮上衝冠冠爲之裂夜中遂卒<lb/>
又載記曰慕容寳與魏戰謀還中山乃引歸魏軍追擊之<lb/>
寳弃大軍率騎二萬奔還時大風雪凍死者相枕於道寳<lb/>
恐爲魏軍所及命去𫀆仗戎器寸刃無返<lb/>
崔鴻十六國春秋曰前秦符堅自征晉於壽春敗還長安<lb/>
慕容泓起兵于華澤堅將符叡竇衝姚萇討之<hi>叡以苪切</hi>符叡<lb/>
勇果輕敵不恤士衆泓聞其至也懼率衆將奔關東叡馳<lb/>
兵邀之姚萇諌曰鮮卑有思歸之心冝馳令出關不可遏<lb/>
也叡弗從戰于華澤叡敗績𬒳殺<lb/>
又曰夏赫連㪍㪍伐南涼秃髮傉檀大敗之駈掠二萬七<lb/>
千口牛馬羊數十萬而還傉檀率衆追之其將焦㓪曰㪍<lb/>
㪍天姿雄警御軍齊肅未可輕也今因抄掠之資率思歸<lb/>
<pb n="KR3k0012_SBCK_314-5b"/>
之士人自爲戰難與爭鋒不如從温圍北　趣萬解惟阻<lb/>
水結營制其咽喉百戰百勝之術也傉檀不從㪍㪍聞而<lb/>
大喜乃於楊武下峽鑿凌埋車以塞路㪍㪍乃勒衆逆擊<lb/>
大敗之殺傷萬計<lb/>
又曰後涼吕弘攻叚業於張掖不勝將東走業議欲擊之<lb/>
其將沮渠蒙遜諌曰歸師勿遏窮冦弗追此兵家之戒也<lb/>
不如縱之以爲後圗業曰一日縱敵悔將無及遂率衆追<lb/>
之爲弘所敗業歎曰不能用子房之言以至於此<lb/>
後周書曰晉公護東伐髙齊遣將尉遲逈圍洛陽爲敵所<lb/>
敗周將逹奚武與齊王憲於邙山禦之至夜収軍憲欲待<lb/>
明更戰武欲還固爭未決武曰洛陽軍散人情駭動若不<lb/>
因夜速還明日欲歸不得武在軍旅乆矣備見形勢大王<lb/>
少年未經軍事豈可將數營士衆一旦弃之乎憲從之遂<lb/>
<pb n="KR3k0012_SBCK_314-6a"/>
全軍而返<lb/>
隋書曰張金𥘉旣敗將數百人遁逃後歸漳南招集餘黨<lb/>
楊善㑹追捕斬之傳首行在所帝賜以尚方甲矟弓劒進<lb/>
拜清河通守<lb/>
唐書曰武德𥘉劉武周入㓂僕射裴寂拒戰于度索原寂<lb/>
軍敗周進過河東太宗出兵拒之江夏王道宗年十七從<lb/>
征太宗登玉壁城望賊謂道宗曰賊恃其衆來邀我戰汝<lb/>
謂如何對曰賊乗勝而來其鋒不可當易以計屈難與力<lb/>
競但深溝髙壘以挫其鋒烏合之徒安得持乆糧餉旣竭<lb/>
自當離潰可不戰而擒也太宗曰汝意暗與我合武周食<lb/>
盡夜遁追及㑹州一戰滅之<lb/>
又曰　德操領延州道行軍揔管鎮北境梁師都與突厥<lb/>
之衆數千騎來㓂延安營於野猪嶺德操以衆寡不敵按<lb/>
<pb n="KR3k0012_SBCK_314-6b"/>
甲以挫其銳後伺賊稍怠遣副㹅管梁禮率衆擊之德操<lb/>
以輕騎出其不意賊與禮酣戰乆之德操多張旗幟掩至<lb/>
其後賊大潰逐北二百餘里剋其魏州虜男女二千餘口<lb/>
經數月師都又以歩騎五千來㓂德操擊之俘斬略盡師<lb/>
都與百餘騎而遁以功拜上柱國封平原郡公邑一千户賜<lb/>
以貂裘金帶布帛千疋<lb/>
衛公兵法曰諸戰鋒等隊打賊敗其駐隊隊别量抽驍徤<lb/>
二十人逐北其輜重隊遥呌作聲不得輒動跳盪隊竒兵<lb/>
隊趂賊退不得過百歩如審知賊徒敗散仍須取機追逐<lb/>
　　　　　乗勢<lb/>
左傳曰晉侯圍曹門焉多死<hi>攻曹城門</hi>曹人尸諸城上<hi>磔晉死人於城</hi>
<hi>上也</hi>晉侯患之聽輿人之誦稱舎於墓<hi>輿衆也舎墓爲將發冡也</hi>師遷焉<lb/>
曹人兇懼<hi>遷至曺人墓也兇兇恐懼聲也音吁勇切</hi>爲其所得者棺而出因其<lb/>
<pb n="KR3k0012_SBCK_314-7a"/>
兇也而攻之遂入曹也<lb/>
史記曰漢王遣將韓信破陳餘後信購致廣武君李左車<lb/>
師事之韓信曰僕欲北伐燕東攻齊何若而有功對曰今<lb/>
將軍渉西河虜魏王擒夏說閼與一舉而下井陘不終朝<lb/>
破趙二十萬衆誅成安君名聞海内威振天下此將軍之所<lb/>
長也然而衆勞卒罷其實難用今將軍欲舉倦弊之兵頓<lb/>
之燕堅城之下欲戰恐力不能㧞情見勢屈曠日糧竭而<lb/>
弱燕不服齊必距境以自強也燕齊相持而不下劉項之<lb/>
權未有所分也若此者將軍所短也故善用兵者不以短擊<lb/>
長而以長擊短爲將軍計莫如案甲休兵鎭趙撫其孤弱<lb/>
百里之内牛酒日至以饗士大夫醳兵<hi>魏都賦曰醳者順時劉逵曰醳酒也</hi>
北首燕路而後遣辨士奉咫尺之書暴其所長於燕燕必<lb/>
不敢不聽從燕以　東告齊齊必從風而服雖有<lb/>
<pb n="KR3k0012_SBCK_314-7b"/>
智者亦不知爲齊計矣如是則天下事可圗也兵固有先<lb/>
聲而後實者此之謂也韓信並從之燕齊從風而靡<lb/>
後漢書曰王莽兵攻昆陽光武自將歩騎千餘前去大軍<lb/>
四五里而陣㝷邑亦遣人數千合戰光武奔之斬首十級<lb/>
<hi>秦法斬首一賜爵一級故因謂斬首爲級</hi>諸部喜曰劉將軍平生見小敵怯今<lb/>
見大敵勇甚可怪也且復居前請助將軍光武復進㝷邑<lb/>
兵却諸部共乗之斬首數百千級連勝遂前時伯升㧞宛<lb/>
巳三日而光武尚未知乃僞使持書報城中云宛下兵到<lb/>
而陽墮其書㝷邑得之不喜<hi>喜音許記切</hi>諸將旣經累捷膽氣<lb/>
益壯無不一當百光武乃與敢死者三千人從城西水上<lb/>
衝其中堅<hi>敢死謂敢而死者凡軍事中軍最尊居以堅銳自輔故曰中堅也</hi>㝷邑陳亂乗<lb/>
銳崩之遂殺　㝷邑城中亦鼓噪而出中外合勢震動天<lb/>
地莾兵大敗走者相騰踐奔殪百餘里間<hi>殪仆也</hi>㑹大雷風<lb/>
<pb n="KR3k0012_SBCK_314-8a"/>
屋瓦皆飛雨下如注滍川盛溢<hi>水經曰滍水出南陽魯陽縣西堯山南經崑陽城北</hi>
<hi>東入汝滍音直理也</hi>虎豹皆股戰士卒爭赴溺死者以萬數水爲不<lb/>
流<hi>數過於萬故以萬爲數</hi>王邑嚴尤陳茂輕騎乗死人渡逃去盡獲<lb/>
其輜重車甲珎寳不可勝筭<lb/>
又曰曹公征張魯定漢中劉曄進說曰明公以歩卒五千<lb/>
將誅董卓北破袁紹南征劉表九州百郡十并其八威震<lb/>
天下勢慴内外今舉漢中蜀人觀風破膽失守推此而前<lb/>
蜀可傳檄而定也劉備人傑也有智度而遲新得蜀人猶<lb/>
未附今破漢中蜀人震恐其勢自傾以公之神明因其傾<lb/>
而壓之無不剋也若小緩之諸葛亮明於理而爲相關羽張<lb/>
飛勇冠三軍而爲將蜀人旣定據險守要則不可犯也今<lb/>
不取必爲後憂曹公不從居數月蜀降者說蜀中一日數<lb/>
十驚備斬之而不能禁也曹公悔之又問曄曰今已小定<lb/>
<pb n="KR3k0012_SBCK_314-8b"/>
未可擊也<lb/>
晉書曰何無忌南追桓玄與振武將軍<hi>劉道規俱受劉毅節度留</hi>其龍<lb/>
驤將軍何澹之前將軍郭鈐江州刺史郭昶之守盆口無<lb/>
忌等次枽落洲澹之等率軍來戰澹之常所乗舫旌旗甚<lb/>
盛無忌曰賊帥必不居此欲詐我耳冝亟攻之衆咸曰澹<lb/>
之不在其中徒得無益無忌謂道規曰今衆寡不敵戰不<lb/>
全勝澹之雖不居此舫取則易獲因縱兵勝之可一鼓而<lb/>
敗之也道規從之遂獲賊舫因傳呼曰巳得何澹之矣賊<lb/>
中驚擾無忌之衆亦爲喟然道規乗勝逕進無忌又鼓噪<lb/>
赴之澹之遂潰<lb/>
又曰鎮南將軍都督荆州杜元凱襲呉樂郷<hi>在今江陵郡松滋縣東六</hi>
<hi>十里</hi>虜都督孫歆沆湖以南至于交廣覩風送欵時衆㑹議或<lb/>
曰百年之冦未可盡剋今將暑熱水潦方降疾疫將起冝<lb/>
<pb n="KR3k0012_SBCK_314-9a"/>
俟來冬大舉凱曰昔燕樂毅籍濟西一戰以并強齊今王<lb/>
師兵威巳震譬如破竹數節之後皆迎刃而解也遂指援<lb/>
群帥直指抺陵所過城邑莫不束手遂平呉國先議者慙<lb/>
而謝焉<lb/>
又曰朱齡石伐蜀賊譙縱縱將譙道福重兵守涪齡石師<lb/>
次平摸去成都二百里縱遣將侯暉譙恱屯平摸夾岸連<lb/>
城立柵齡石謂禆將劉鐘曰天方暑熱賊今固險攻之難<lb/>
㧞祗困我師吾欲蓄銳息兵伺隙而進卿以爲何如鐘曰<lb/>
不然前揚聲言大衆由涪水故譙道福不敢捨涪今重軍<lb/>
逼之出其不意侯暉之徒巳破膽矣只可因其兇懼而攻<lb/>
之勢當必剋剋平摸之後自可鼓行而前成都必不能守<lb/>
若緩兵相持虚實相見涪軍復來難爲敵也進不能戰退無<lb/>
所資二萬餘人悉爲蜀子虜耳從之翌日進攻皆剋斬侯<lb/>
<pb n="KR3k0012_SBCK_314-9b"/>
暉等縱之城守相次瓦解<lb/>
又曰盧循率衆數萬方艦而下劉𥙿率兵拒之出輕利鬪<lb/>
艦躬提幡鼓命衆軍齊力擊之又上歩騎於西岸右軍叅<lb/>
軍庾樂生乗艦不進斬而徇之於是衆軍並騰踊爭先軍<lb/>
中多萬鈞神弩所至莫不摧䧟𥙿自於中流蹙之因風水<lb/>
勢艦悉泊西岸上軍先備火具乃投火焚之烟熖翳天賊<lb/>
衆大敗追奔至夜乃歸循等還㝷陽𥘉分遣歩兵莫不疑<lb/>
怪及燒賊艦衆乃恱服<lb/>
又曰周訪討賊杜曽曽大潰殺千餘人訪夜追之諸將請<lb/>
待明訪曰曽驍勇能戰向之敗也彼勞我逸是以剋之冝<lb/>
及其衰乗之可滅鼓行而進遂定漢沔<lb/>
崔鴻十六國春秋蜀李特攻晉將張徽敗徽軍特議欲釋<lb/>
徽還涪<hi>音浮</hi>諸將進曰徽軍連戰士卒傷減智勇俱竭冝因其<lb/>
<pb n="KR3k0012_SBCK_314-10a"/>
弊遂擒之若舎而寛之徽飬病收亡餘衆更合圗之未易<lb/>
也特從之復進攻徽潰圍走特遣將水陸追之遂害徽生<lb/>
擒徽子存以徽喪還之也<lb/>
唐書曰太宗進逼西河宋金剛果遁走太宗追之身先士<lb/>
卒奮擊大破之乗勝逐北一日一夜行二百餘里轉戰數<lb/>
十合士卒疲弊至髙壁嶺揔管劉弘基執馬而諌曰大王<lb/>
功効於此足矣亦冝思自安之計方今草創敵可盡乎且<lb/>
喉糧巳竭士卒疲頓更欲何之願且停營待兵糧咸集而<lb/>
後決戰太宗曰功者難成易敗機者難得易失金剛走到<lb/>
汾州衆心巳沮我及其未定當乗勢擊之此破竹之義也如<lb/>
更遲留必爲賊計此失機之道吾國家之事當竭忠盡力<lb/>
豈願身之安危乎遂䇿馬去諸軍乃進莫敢以飢乏爲辭<lb/>
夜宿於雀䑕谷之西原太宗不食二日不解甲三日矣軍<lb/>
<pb n="KR3k0012_SBCK_314-10b"/>
中若飢此夕惟有一羊太宗撫將士與之同食三軍感恱皆<lb/>
飽而思奮激明日趍汾州金剛列陣南北七里以抗官軍<lb/>
太宗遣揔管李勣程䶧金秦叔寳當其北翟長孫秦武通<lb/>
當其南親御中軍以臨之諸軍戰小却爲賊所乗太宗率<lb/>
精騎三千直趣金剛賊衆大潰斬首三千餘級追奔數十<lb/>
里至張難堡有浩州行軍揔管樊伯通張德政先據此堡<lb/>
望見太宗輕騎而來𥘉未識之太宗免胄曰我也堡人讙<lb/>
譟旣而涕泣曰不圗今日生謁大王死無所恨左右以太<lb/>
宗不食告之乃奉濁酒脫粟飯太宗曰今日飢渇並解雖<lb/>
公孫豆粥何以加之<lb/>
又曰武德𥘉太宗征薛仁果大破之乗勝遂逼折撫城竇<lb/>
抗等苦諌曰賊主猶據堅城雖破其將宗羅侯未可即逼<lb/>
請按兵以候其變太宗曰筭之乆矣破竹之勢不可失也<lb/>
<pb n="KR3k0012_SBCK_314-11a"/>
賊大軍以敗餘衆何足爲虞兇魁之計盡於此矣遂率衆<lb/>
而進至夜半軍臨賊城守陴者皆亂爭自投而下仁果窮<lb/>
蹙開門請降<lb/>
太平御覽卷第三百一十四<lb/>
<pb n="KR3k0012_SBCK_314-11b"/>
</p>
<p>
</p>
  </div>
</body>
</text>
</TEI>
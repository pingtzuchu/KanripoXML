<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_251-1a"/>
太平御覽卷第二百五十一<lb/>
　職官部四十九<lb/>
　　都督　惣管　都護<lb/>
　　　　　都督<lb/>
晉書曰杜預爲都督荆州諸軍事南土羙而謡之曰後丗<lb/>
無叛由杜翁孰識智名與勇功<lb/>
又曰陶侃爲都督<hi>荆雍</hi>益梁四州諸軍事是時荆州大飢百<lb/>
姓多飢死侃至秋熟輙糴至飢復價糶之士庶歡恱咸蒙<lb/>
濟頼<lb/>
又曰羊祜都督荆州諸軍事招擕以禮懐逺以德吴人恱<lb/>
服呼爲羊公<lb/>
又曰庾翼都督江荆益三州刺史制度規模毎出於人數<lb/>
年之中軍國充實人情翕然稱其才明由是自河以南皆<lb/>
<pb n="KR3k0012_SBCK_251-1b"/>
懷歸附<lb/>
又曰陳勰爲陶侃廣州長史侃夢有司馬以鎧與侃勰以<lb/>
爲司馬國姓鎧者捍國之器節下當進位果除都督交州<lb/>
又曰張寔都督涼州下令曰忝繼前蹤庶幾刑政不爲百<lb/>
姓之患而比年飢旱殆由庶事有闕竊慕箴誦之言以𥙷<lb/>
不逮自今有面刺孤罪者酬以束帛翰墨陳孤過者荅以<lb/>
筐篚謗言於市者報以羊米<lb/>
又曰石苞都督楊州諸軍事苞因入朝當還辝髙貴郷公<lb/>
留語盡日旣出白文帝曰非常主也數日而有成濟之事<lb/>
又曰劉胤代温嶠都督江州諸軍事領江州刺史假節胤<lb/>
位任轉髙放豪日甚縱酒躭樂不恤政事大殖財貨啇販<lb/>
百萬𥘉胤之代嶠也逺近皆謂非選陶侃郄鑒咸云胤非<lb/>
方伯才朝廷不從或問王恱曰今大難之後繩紀頓絶自<lb/>
<pb n="KR3k0012_SBCK_251-2a"/>
江陵至于建康三千餘里流人萬計布在國之南藩要害<lb/>
之地而胤以侈汰之性卧而對之不有外變必有内患恱<lb/>
曰間温平南語家公云連得惡夢思見代者㝷云可用<lb/>
劉胤此乃温意非家公也是時朝廷空罄百官無禄唯資<lb/>
江州運漕而胤啇旅繼路以私廢公有司奏免胤官書始<lb/>
下而爲郭黙所害<lb/>
又曰王㳟爲都督兖青兾幽并徐州晉陵諸軍事平北將<lb/>
軍假節鎮京口𥘉都督以北爲號者累有不祥故桓冲王<lb/>
坦之桓彛之後不受鎮北之号㳟表讓軍号以超授爲辭<lb/>
而實惡其名於是改号前將軍<lb/>
北史曰賀蘭祥除都督荆州刺史見有發掘古冢暴露骸<lb/>
骨乃謂守令日比豈仁者爲政耶命所在收藏時夏亢陽<lb/>
即日降雨<lb/>
<pb n="KR3k0012_SBCK_251-2b"/>
唐書曰宋璟轉廣州都督仍爲五府經略使廣州舊俗皆<lb/>
以竹茅爲屋屢有火災璟教人燒瓦改造店肆自是無復<lb/>
延燒之患夷夏懷惠立碑以紀其政<lb/>
又曰王方翼爲夏州都督屬牛疫無以營農方翼造人耕<lb/>
之法施關鍵使人推之百姓頼焉<lb/>
　　　　　惣管<lb/>
後周書曰長孫儉爲荆州惣管甞詣闕奏事時值大雪遂<lb/>
立於雪中待報自旦逹暮竟無惰容其奉公勤至皆此類<lb/>
也〇又曰赫連逹遷大將軍夏州揔管三州五防諸軍事<lb/>
逹雖非文吏然性質直遵守法度輕於鞭撻而重愼死罪<lb/>
性又廉儉邊境胡民或饋逹以羊者逹欲招納異類報以<lb/>
繒帛主司請用官物逹曰羊入我厨物出官庫是欺上也<lb/>
命取私帛與之識者嘉其仁恕焉<lb/>
<pb n="KR3k0012_SBCK_251-3a"/>
北史曰韋孝寛爲延州揔𬋩兄夐至州與孝寛相見將別<lb/>
孝寛以所乗馬及轡勒與夐夐以其華飾心不欲之謂孝<lb/>
寬曰昔人不棄遺簮墜履者惡與之同出而不與同歸吾<lb/>
之操行雖不逮前烈然捨舊䇿新亦非吾志也乃乗舊馬<lb/>
以歸<lb/>
隋書曰元褒爲原州揔管有啇人爲賊所刼其人疑同宿<lb/>
者而執之褒察其色寛而辝正遂捨其人啇詣闕訟褒受金<lb/>
縱賊上遣使窮治之使者薄責褒曰何故利金而捨盗也<lb/>
褒便即引咎𥘉無異詞使者與褒俱詣京師遂坐免官其<lb/>
盗㝷發於他所上謂褒曰公朝廷舊人位望隆重受金捨<lb/>
賊非善事何至自誣也曰臣受委一州不能息盗賊臣之<lb/>
罪一也州民爲人所謗不付法司懸即放免臣之罪二也<lb/>
牽率愚臣無頋刑法不持文書約束至令爲物所疑臣之<lb/>
<pb n="KR3k0012_SBCK_251-3b"/>
罪三也臣有三罪何所逃責臣又不言受賂使者復將有<lb/>
所窮究然則縲絏横及良善重臣之罪是以自誣上歎異<lb/>
之稱爲長者<lb/>
又曰元景山爲豪州揔管先是州民王廽洛張季真等聚<lb/>
結亡命每爲刼盗前後牧守不能制景山下車遂捕之廽<lb/>
洛季真挺身奔江南擒其黨與數百人皆斬之法令明肅<lb/>
盗賊屏迹稱爲大治<lb/>
又曰韋丗康甞因侍宴再拜陳讓曰臣無尺寸之功位亞<lb/>
台鉉今犬馬齒截不益明時恐先朝露無以塞責願乞骸<lb/>
骨退避賢能上曰朕夙夜庶幾求賢若渇兾與公共治天<lb/>
下以致太平今之所請深乖夲望縱令䈥力衰謝猶屈公<lb/>
卧治一隅於是出拜荆州揔管時天下唯置四大揔管并<lb/>
楊益三州並親王臨統唯荆州委於丗康時論以爲美丗<lb/>
<pb n="KR3k0012_SBCK_251-4a"/>
康爲政簡静百姓愛恱合境無訟<lb/>
又曰韋藝遷營州揔管藝容皃瓌偉毎夷狄叅謁必整儀<lb/>
衛盛服以見之獨坐满一塌蕃人畏懼莫敢仰視<lb/>
又曰薜道衡聲名藉甚一時仁壽中楊素專掌朝政道衡<lb/>
旣與素善上不欲道衡乆知機宻因而檢校襄州揔管道<lb/>
衡乆蒙駈䇿一旦違離不勝悲戀兼之哽咽髙祖愴然改<lb/>
容曰尓光隂晚暮侍奉誠勞朕欲令尓將攝兼撫氓俗今<lb/>
尓之去朕如斷一臂於是賫物三百叚九鐶金帶并時服<lb/>
一襲馬十疋慰勉遣之<lb/>
又曰樊子蓋轉循州揔管許以便冝從事十八年入朝奏<lb/>
嶺南地圖賜以良馬雜物<lb/>
又曰令孤熈拜桂州揔管十七州諸軍事許以便冝從事<lb/>
刺史巳下官得承制𥙷授給帳内五百人賜帛五百疋發<lb/>
<pb n="KR3k0012_SBCK_251-4b"/>
傳送其家累改封康郡公熈至部大弘恩信其溪洞渠帥<lb/>
更相謂曰前時揔管皆以兵威相脅今者乃以手教相諭<lb/>
我輩其可違乎於是相率歸附先是州縣生梗長吏多不<lb/>
得之官寄政於揔管府熈悉遣之爲建城邑開設學校華夷<lb/>
感敬稱爲大化<lb/>
又曰李安領行軍揔管率蜀兵順流東下時陳人屯白沙<lb/>
安謂諸將曰水戰非北人所長今陳人依險泊舩必輕我<lb/>
而無備以夜襲之賊可破也諸將以爲然安率衆先鋒大<lb/>
破陳師髙祖嘉之<lb/>
唐書曰田留安拜魏州揔管劉闥之亂也來攻州城于時<lb/>
山東豪猾多殺長吏以應賊百姓兇人咸懷異志凡諸守<lb/>
皆以心腹自衛多所猜防由是上下情隔怨叛者多留安<lb/>
獨撫結所部示無疑阻九有白事者無間踈逺皆至卧内<lb/>
<pb n="KR3k0012_SBCK_251-5a"/>
謂人曰吾與卿輩同爲國守自冝一心無爲疑貳也必欲<lb/>
弃同即異背順歸逆亦任卿輩斬吾頭而去矣城中父老<lb/>
逓相誡勵子弟曰田公以赤心相付何得負之由是人情<lb/>
遂固州人苑竹林者劉闥之黨也𥘉有異圖留安隂知之<lb/>
而不發其事因引置左右委以関鑰竹林感其意遂歸<lb/>
心焉卒收其力用<lb/>
又曰劉丗讓拜廣州揔管將之官髙祖問以備邊之䇿丗<lb/>
讓荅曰突厥比數南宼者徒以馬邑爲其中路耳如臣計者<lb/>
於崞城置一智勇之將多貯金帛有來降者厚賞賜之數<lb/>
出竒兵掠其城下踐其禾稼敗其生業不出歳餘彼當無<lb/>
食馬邑不足圖也髙祖曰非公無可任者可馳驛至彼<lb/>
善爲經略丗讓於是以兵臨馬邑髙满政以其地來降突厥患<lb/>
之遣曹繁陁來詣中國言丗讓與可汗通謀將爲亂由是<lb/>
<pb n="KR3k0012_SBCK_251-5b"/>
得罪籍没其家及突厥來降言丗讓𥘉無逆謀始原其妻<lb/>
子<lb/>
　　　　　都督護<lb/>
漢書曰宣帝時匈奴日逐王欲降漢使人與鄭吉相聞吉<lb/>
發渠犁龜兹諸國五萬人迎日逐王吉送三千人小王將<lb/>
十三人隨吉至阿曲頗有亡者吉追斬之將詣京漢封日<lb/>
逐王爲德歸侯吉旣破車師降日逐威震西域遂并護車<lb/>
師以西故号爲都護都護之置自吉始焉上嘉其功乃下<lb/>
詔曰都護西域騎都尉鄭吉撫循外蠻宣明威信封吉爲<lb/>
安逺侯漢之号令班於西域始自張騫成於鄭吉也<lb/>
又曰叚㑹宗爲人好大節而功名爲西域都護與谷永相<lb/>
友善永閔其老復逺出與書戒之曰足下以柔逺之靈德<lb/>
復典都護之重職甚休願吾子因循舊貫無求竒功萬里<lb/>
<pb n="KR3k0012_SBCK_251-6a"/>
之外以身爲夲願詳思愚言<lb/>
又曰元帝時甘延夀爲西域都護陳湯爲副郅支單于數<lb/>
困辱漢使湯與延壽謀曰郅支所在絶逺無金城強弩之<lb/>
守如發屯田吏士從烏孫直詣其城可以成功延夀欲奏<lb/>
之湯曰國家與公卿議大䇿非凡所見必不從㑹延壽乆<lb/>
病湯獨矯制發兵延壽聞之欲止焉湯怒按劒叱延夀曰<lb/>
大衆巳集竪子欲沮衆耶延壽遂從之部勒行陣益置楊<lb/>
威白虎合騎之校<hi>張晏曰西域陣法之名也</hi>即日引軍分行遂斬郅支<lb/>
單于頭送京師延夀封茂成侯湯封關内侯功大賞少爲<lb/>
石顯匡衡所抑<lb/>
應劭漢官儀曰西域都護武皇帝始開通西域三十六國<lb/>
其後稍分至五十餘國置使者校尉以領護之宣帝神雀<lb/>
三年改曰都護秩二千石平帝時省都護令戊巳校尉領<lb/>
<pb n="KR3k0012_SBCK_251-6b"/>
之<lb/>
沈約宋書曰𥘉漢宣帝置西域都護以加騎都尉若諌大<lb/>
夫護西域諸國光武建武𥘉始有督軍諸使至獻帝建安<lb/>
中魏武相漢遣大將外出督十軍二十軍者始号都督曹<lb/>
袁張楊之徒雖以三公假節領州郡然無都督之号也三<lb/>
國時亦有都護中都護左右都護將軍兼督諸軍猶是舊<lb/>
制意也黄𥘉三年上軍大將曹真始都督中外諸軍事揔<lb/>
諸軍髙貴卿公正元二年晉文帝都督中外諸軍事㝷加<lb/>
大都督之号太始中置小都督江左亦時有也吴朝鎮將<lb/>
揔兵亦曰都督大軍出爲二部則曰左右都督分武昌爲<lb/>
兩部亦曰左右部大督其揔一者則曰大都督又繞帳羽<lb/>
林無難之屬隨事有督無常号也至諸葛恪以下輔政乃<lb/>
都督中外諸軍事蜀關羽在江陵亦督軍州至張飛姜維<lb/>
<pb n="KR3k0012_SBCK_251-7a"/>
亦爲中外都督如吴魏也晉氏以來宰輔任重者爲中外<lb/>
大都督方伯望隆者亦如大都督之号凡諸都督雖軍号<lb/>
有輕重無假節也<lb/>
唐書曰馬揔爲安南都護揔敦儒學長於政術在南海累<lb/>
年清廉不撓夷獠便之於漢所立銅柱之處以銅一千五<lb/>
百斤特鑄二柱刻書唐德以繼伏波之迹<lb/>
太平御覽卷第二百五十一<lb/>
<pb n="KR3k0012_SBCK_251-7b"/>
</p>
<p>
</p>
  </div>
</body>
</text>
</TEI>
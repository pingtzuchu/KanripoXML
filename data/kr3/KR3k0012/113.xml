<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_113-1a"/>
太平御覽卷第一百一十三<lb/>
　　皇王部三十八<lb/>
　　　唐德宗孝文皇帝<hi>朱泚附</hi>順宗安皇帝<lb/>
　　　　德宗孝文皇帝<lb/>
唐書曰德宗孝文皇帝諱适代宗長子母曰睿真皇后沈<lb/>
氏天寳元年四月癸巳生於長安東宫其年十二月拜特<lb/>
進封奉節郡王代宗即位之年五月以上爲天下兵馬元<lb/>
帥改封魯王八月改封雍王廣德二年二月立爲皇太子<lb/>
大暦十四年五月辛酉代宗崩癸亥即位於太極殿六月巳<lb/>
亥朔御丹鳯樓大赦天下八月以門下侍郎平章事崔祐甫<lb/>
爲中書侍郎平章事以道州司馬同正楊炎爲門下侍郎平<lb/>
章事乙巳遣太常少卿韋倫使吐蕃以蕃俘五百人還之示<lb/>
修好也冬十月吐蕃合南蠻之衆號二十萬三道㓂茂州扶<lb/>
<pb n="KR3k0012_SBCK_113-1b"/>
文黎雅等州連䧟郡邑發禁兵四千助蜀大破之十二月乙<lb/>
夘立宣王誦爲皇太子建中元年春正月丁夘朔御含元殿<lb/>
改元建中羣臣上尊號曰聖神文武皇帝巳巳朝太清宫<lb/>
庚午謁太廟辛未有事於郊丘還宫御丹鳯門大赦天下<lb/>
自艱難以來徴賦名目頗多今後除兩稅外輒率一錢以<lb/>
枉法論二年三月築汴州城𥘉大暦中李正巳有淄青齊<lb/>
海登萊沂宻德棣曹濮兖鄆十五州之地李寳臣有恒定<lb/>
易趙深兾滄七州之地田承嗣有魏博相衛洺貝澶七州<lb/>
之地梁崇義有襄鄧均房復郢六州之地各聚兵數萬始<lb/>
因叛亂得立雖朝廷寵待加恩心猶疑貳皆連衡盤結以<lb/>
自固先是汴州以城隘不容衆請廣之至是築城五月景寅<lb/>
以軍興十一而稅冬十一月尚書左僕射楊炎貶崖州司<lb/>
馬尋賜死三年四月封朱滔爲通義郡王朱滔王武俊與<lb/>
<pb n="KR3k0012_SBCK_113-2a"/>
田恱合從而叛十一月朱滔田恱王武俊於魏縣軍壘各相<lb/>
推獎僣稱王號署官名如國𥘉親王行臺之制丁丑李希烈<lb/>
自稱天下都元帥太尉建興王與朱滔等四盗膠固爲逆四<lb/>
年春正月鳯翔節度使張鎰與吐蕃宰相尚結賛同盟于清<lb/>
水庚寅李希烈䧟汝州執州將李元吉而去東都震駭甲午<lb/>
遣顔真卿宣慰李希烈軍八月丁未李希烈率衆三萬攻<lb/>
哥舒曜於襄城東都危急冬十月詔涇原節度使姚令言率<lb/>
涇原之師救哥舒曜丁未涇原軍出京城至滻水倒戈謀叛姚<lb/>
令言不能禁止上令載繒綵二車遣普王往慰諭之亂兵已<lb/>
陣于丹鳯闕下促神䇿軍拒之無一人至者上與太子諸<lb/>
王妃主百餘人出苑北門右龍武軍使令狐建方教射於<lb/>
軍中聞難聚射士得四百人扈從其夕至咸陽飰數匕而<lb/>
過戊申至奉天己酉元帥都虞候渾瑊以子弟家屬至乃<lb/>
<pb n="KR3k0012_SBCK_113-2b"/>
以瑊爲行在都虞候亂兵旣剽京城屯於白華乃於晉昌里<lb/>
迎朱泚爲帥稱太尉居含元殿上以奉天隘欲幸鳯翔壬子<lb/>
鳯翔軍亂殺節度使張鎰乃止癸丑李希烈䧟襄城哥舒曜<lb/>
走洛陽丁巳邠寧節度韓遊瓌與論惟明率兵三千至纔入<lb/>
奉天賊軍亦至乃出拒之王師不利賊攻城愈急矢石雨下<lb/>
死傷者衆人心危蹙上與渾瑊對泣朱泚據乾陵作樂下瞰<lb/>
城中辭多侮慢戊子朔方節度使李懷光遣兵馬使張韶奉<lb/>
表言大軍將至乃令舁韶廵城叫呼歡聲動地賊不之測<lb/>
疑懼緩攻癸巳懷光軍次醴泉是夜賊解圍而去神䇿將<lb/>
李晟自定州率師赴難軍於渭橋興元元年春正月上在<lb/>
奉天詔曰克致興化必在推誠忘巳濟人不恡改過朕嗣<lb/>
服丕搆君臨萬邦失守宗祧越在草莽不念率德誠莫追於<lb/>
旣徃永言思咎期有復於將來明徴其義以示天下予小子<lb/>
<pb n="KR3k0012_SBCK_113-3a"/>
懼德不嗣罔敢怠荒然以長於深宫之中暗於經國之務<lb/>
積習易溺居安忘危不知稼穡之艱難不䘏征戍之勞苦<lb/>
澤靡下究情不上通事旣擁隔人懷疑阻猶昧省已遂用<lb/>
興戎徴師四方轉餉千里賦車藉馬逺近騷然行賫居送衆<lb/>
庻勞止力役不息田萊多荒暴令峻於誅求疲民空於杼軸<lb/>
轉死溝壑離去郷閭邑里丘墟人煙斷絶天譴於上而朕<lb/>
不寤人怨於下而朕不知馴致亂階變起都邑賊臣乗釁<lb/>
肆逆滔天曽莫愧畏敢行凌偪萬品失序九廟震驚上累<lb/>
于祖宗下負于蒸庻痛心<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>靣罪實在予永言愧悼若墜<lb/>
泉谷頼天地降祐人祗叶謀將相竭誠瓜牙宣力羣盗斯<lb/>
屏皇維載張將弘永圖必布新令朕晨興夕惕惟省前非<lb/>
乃者公卿百寮用加虚美以聖神文武之號𬒳蒙暗寡昧<lb/>
之躬固辭不獲俯遂羣議昨因内省良所瞿然自今已後<lb/>
<pb n="KR3k0012_SBCK_113-3b"/>
中外書奏不得言聖神文武之號今上元統暦獻歳發<lb/>
祥冝革紀年之號式敷在宥之澤可大赦天下改建中五<lb/>
年爲興元元年李希烈田恱王武俊李納咸以勲舊繼守<lb/>
藩條朕撫馭乖方致其疑懼皆由上失其道而下罹其灾<lb/>
一切並與洗滌復其爵位待之如𥘉仍即遣使宣諭朱滔<lb/>
以泚連坐路逺必不同謀永念舊勲務存弘貸如能効順<lb/>
亦與惟新朱泚反易天常盗竊名器暴犯陵寢所不忍言<lb/>
獲罪祖宗朕不敢赦除泚外並從原宥二月甲子加連城<lb/>
郡王李懷光太尉仍賜䥫劵赦三死罪懷光怒曰凢人臣反<lb/>
逆乃賜䥫劵恕以不死今懷光是反定矣因投之於地上<lb/>
聞懷光將叛令翰林學士陸贄往慰諭之其詞禮益倨悖<lb/>
尋李晟自咸陽移兵東渭橋避懷光也晟以懷光反狀巳<lb/>
明請上幸蜀丁夘車駕幸梁州留戴休顔守奉天三月懷<lb/>
<pb n="KR3k0012_SBCK_113-4a"/>
光燒營走歸河中庚寅車駕次城固壬辰至梁州四月辛<lb/>
丑朔時將士未給春衣上猶夾服漢中早熱左右請御暑<lb/>
服上曰將士未易冬服獨御春衫可乎俄而貢物繼至先<lb/>
給諸軍而始御之五月李晟自渭北移軍於光㤗門外賊<lb/>
來薄我軍士奮擊大敗之斬馘千計戊戍晟列陣於光㤗<lb/>
門外遣騎將史萬頃往神䴥村開苑牆二百餘歩賊樹柵<lb/>
當之我軍争拔柵與賊血戰賊黨大敗追擊至白華朱泚<lb/>
姚令言率衆萬餘遁去晟收復京城是日渾瑊與戴休顔<lb/>
亦破賊三千於咸陽韓遊環追朱泚於涇州六月李晟<lb/>
上收城露布上覽之涕下霑襟涇州田希鑒斬姚令言幽<lb/>
州軍士韓旻於彭原斬朱泚並傳首至行在乙巳遣吏部<lb/>
侍郎班宏入京宣慰六月戊午車駕發興元秋七月景子次鳯<lb/>
翔府壬午至自興元辛夘御丹鳯樓大赦天下九月丁亥上<lb/>
<pb n="KR3k0012_SBCK_113-4b"/>
頋謂宰臣曰今大盗雖除時猶多難冝廣延納以逹下情近<lb/>
日諌官都無論奏自今每正衙及延英坐日常令朝臣三<lb/>
兩人面奏時政得失庻有弘益也貞元元年正月丁酉朔<lb/>
御含元殿受朝賀禮畢宣制大赦天下改元時關東大飢<lb/>
賦調不入國用益窘關中飢民蒸蝗虫而食之五月分命<lb/>
朝臣禱羣神以祈雨蝗自海而至羣飛蔽天每下則草木<lb/>
及畜毛無復子遺榖價騰踊九月朔方大將牛名俊斬李<lb/>
懷光傳首闕下馬燧收復河中十月上御正殿䇿賢良方<lb/>
正能直言極諌等三科舉人十一月癸夘上親祀昊天上<lb/>
帝於圎丘禮畢御丹鳯樓大赦天下二年四月景寅淮西李<lb/>
希烈爲其牙將陳仙竒所酖并誅其妻子仙竒以淮西歸順<lb/>
九月乙巳吐蕃㓂好畤京師戒嚴李晟部將王佖擊吐蕃於<lb/>
汧陽城敗其中軍辛亥㓂鳯翔李晟出師禦之一夕而退冬<lb/>
<pb n="KR3k0012_SBCK_113-5a"/>
十月李晟柭吐蕃摧沙堡十一月冊淑妃王氏爲皇后丁<lb/>
酉右崩謚曰昭德辛丑吐蕃䧟鹽州三年三月河東馬燧<lb/>
來朝時吐蕃相結賛使大將論頰熱卑辭厚意告馬燧請<lb/>
兩國同盟上疑其不誠不允故燧自將論頰熱入朝盛言<lb/>
蕃相請盟可以保信上從之五月辛未侍中渾瑊與吐蕃<lb/>
宰相尚結賛同盟于平凉爲蕃兵所刧瑊遁而獲免崔漢<lb/>
衡巳下將吏䧟没者六十餘人四年春正月上御丹鳯樓<lb/>
大赦天下京師地震辛亥又震壬子又震甲寅地震宴群臣<lb/>
於麟德殿巳朱地震丁夘有司條奏省官其左右常侍太子<lb/>
賔客請依前置四貟從之壬戍加置諌議大夫八貟分中書<lb/>
四貟爲右門下四貟爲左是月吐蕃㓂涇邠寧鄜慶等州焚<lb/>
彭原縣邊將閉城自固賊驅人畜三萬計九二旬而退五年<lb/>
春正月乙夘詔自令冝以二月一日爲中和節以代正月晦<lb/>
<pb n="KR3k0012_SBCK_113-5b"/>
日備三令節數内外官司休假一日二月庚子以大理卿董<lb/>
晉爲門下侍郎同平章事以御史中丞竇參爲中書侍郎平<lb/>
章事兼轉運使六年春正月大雪二月戊辰朔百寮㑹宴於<lb/>
曲江亭上賦中和節群臣賜宴詩七韻是日百僚進兆人本<lb/>
業三卷八年四月乙未貶中書侍郎平章事竇參爲郴州別<lb/>
駕以尚書左丞趙憬兵部侍郎陸䞇並爲中書侍郎同中書<lb/>
門下平章事八月以天下水灾命朝臣宣撫賑貸河南河北<lb/>
山南江淮凢四十餘州大水漂溺死者二萬餘人九年正月<lb/>
癸夘𥘉稅茶歳得錢四十萬貫從鹽鐵使張滂所奏茶之有<lb/>
稅自此始五月乙巳韋皐破吐蕃峨和城定廉城通鶴軍凡<lb/>
平堡五十餘所冬十月環王國獻犀牛上令見于太廟十年<lb/>
冬十月御宣政殿試賢良方正能直言極諌等舉人十二月<lb/>
貶中書侍郎平章事陸贄爲太子賔客十二年三月以户<lb/>
<pb n="KR3k0012_SBCK_113-6a"/>
部侍郎裴延齡爲户部尚書六月𥘉置左右護軍中尉十<lb/>
三月乙未大雪平地二尺竹栢多死環王國所獻犀牛是<lb/>
冬凍死上著刑政箴一首癸未廻紇南詔劒南西山八國<lb/>
女國王並來朝賀十三年春正月吐蕃賛普遣使修好塞<lb/>
上以聞上以犬戎負約不受其使十六年春正月恒兾易<lb/>
定陳許河陽四鎮之師與賊戰皆不利而退二十一年春<lb/>
正月御含元殿受朝賀是日上不康癸巳㑹羣臣於宣政<lb/>
殿宣遺詔皇太子冝於柩前即位是日崩於㑹寧殿享壽<lb/>
六十四謚曰神武孝文皇帝廟號德宗葬崇陵<lb/>
　　　　朱泚附<lb/>
唐書曰朱泚幽州昌平人曽祖利賛善大夫贈禮部尚書<lb/>
祖思明太子洗馬贈太子太師父懷珪天寳𥘉事范陽節<lb/>
度使裴寛爲衙前將授折衝將軍及安禄山史思明反叛累<lb/>
<pb n="KR3k0012_SBCK_113-6b"/>
爲管兵將寳應中李懷仙歸順奏爲薊州刺史平盧軍留<lb/>
後栁城軍使卒贈左僕射泚以父資從軍㓜壯偉腰帶十<lb/>
圍騎射武藝亦不出人外若寛和中頗忍忌然輕財好施<lb/>
每征戰所得賞物輒分與麾下將士以是爲衆所推故得<lb/>
濟其兇謀𥘉隷李懷仙爲十將改經略副使朱希採旣殺<lb/>
李懷仙自爲節度以泚宗姓甚委信之希彩爲政苛酷人<lb/>
不堪命大暦七年秋竟爲孔目官李懷瑗所殺倉卒之際<lb/>
未有所從泚營在城北弟滔主衙内兵亦得衆心滔變詐<lb/>
多端潜使可餘人於衆中大言曰節度使非城北朱副使<lb/>
莫可衆旣無從因共推泚泚遂權知留後遣使奉表京師十<lb/>
月拜檢校左散騎常侍兼御史中丞幽州盧龍節度等使八<lb/>
年三月遷幽州盧龍節度等使幽州長史兼御史大夫其<lb/>
年泚上表令弟滔率兵二千五百人赴京西防秋代宗嘉之<lb/>
<pb n="KR3k0012_SBCK_113-7a"/>
手詔褒美九年就加檢校户部尚書賜實封百户幽州及<lb/>
河北諸鎮自天寳末便爲逆亂之地李懷仙朱希彩與連<lb/>
境三節度名雖向順未甞朝謁至是泚率先上表請自領<lb/>
部騎三千人入覲詔修甲第以待之九月泚至京師代宗<lb/>
御内殿引見賜御馬兩疋戰馬十疋金銀錦綵甚厚又以<lb/>
器物十牀馬四十疋絹二萬疋衣一千七百襲賜其將士<lb/>
宴犒之盛近時未有泚又上表請留京師從之因授其弟<lb/>
滔兼御史大夫幽州節度留後仍以河陽永平軍防秋兵<lb/>
郭子儀統之决勝軍楊猷兵李抱玉統之淮西鳯翔兵馬<lb/>
璘統之汴宋淄青兵俾泚統焉十一年八月加拜同平章<lb/>
事尋令出鎮奉天行營復賜金銀繒綵并内庫弓箭以寵<lb/>
之十二年加檢校司空代李抱玉爲隴右節度使權知河西<lb/>
澤潞行營兵馬事德宗嗣位加太子太師鳯翔尹實封至<lb/>
<pb n="KR3k0012_SBCK_113-7b"/>
三百户建中元年涇州將劉文喜阻兵爲亂加泚四鎮北庭<lb/>
行軍涇原節度使與諸軍討伐涇州平加泚中書令還鎮鳯<lb/>
翔而以舒王謨遥領涇原節度二年又加泚太尉朱滔將<lb/>
反叛隂使人與泚計議以帛書内蠟丸中置髪髻間河東<lb/>
節度馬燧捜獲之以聞并送帛書及所遣使泚惶懼頓首<lb/>
乞歸罪有司上勉之曰千里不同謀非卿之過三年四月<lb/>
以張鎰代泚爲鳯翔隴右節度留後留泚京師加實封至一<lb/>
千户與一子正貟官其幽州盧龍節度太尉中書令並如<lb/>
故四年十月涇原兵叛鑾駕幸鳯天叛卒等以泚甞統涇<lb/>
州知其失權廢居怏怏思亂羣㓂無帥幸泚政寛乃相與<lb/>
謀曰朱太尉乆囚空宅若迎而爲主事必濟矣姚令言乃<lb/>
率百餘騎迎泚於進昌里第泚乗馬擁從北向燭炬星羅<lb/>
觀者萬計入居含元殿明日移處白華但稱太尉朝官有<lb/>
<pb n="KR3k0012_SBCK_113-8a"/>
謁泚者悉勸奉迎鑾駕旣不合泚意皆逡廵而退源休至<lb/>
遂屏人移時言多悖逆又盛陳成敗稱述符命勸其僣僞<lb/>
泚甚恱之又李忠臣張光晟繼至咸以官閑積憤樂於禍<lb/>
亂鳯翔涇原大將張庭芝叚誠諌以潰卒三千餘自襄城<lb/>
而至賊泚自謂衆望所集僣竊之心自此而定乃以源休<lb/>
爲京非尹判度支李忠臣爲皇城使叚秀實乆失兵柄故<lb/>
推心委之遂發銳師三千言奉迎乗輿實隂有逆謀秀實<lb/>
與劉海賔謀誅泚且慮叛卒之震驚法駕乃潜爲賊符追<lb/>
所發兵至六日兵乃駱驛而廻因與海賔同入見泚爲陳<lb/>
逆順之理而海賔於靴中取匕首爲其所覺遂不得前秀實<lb/>
知不可以義動遽奪源休象笏挺而擊泚仍大呼曰反虜當<lb/>
斬泚舉臂衛首秀實格拉之恟恟然李忠臣馳助泚泚素多<lb/>
力纔破其靣逆徒譟集秀實海賔遂併見害明日聲言以<lb/>
<pb n="KR3k0012_SBCK_113-8b"/>
親王權主社稷士庻競往觀之八日源休姚令言李忠臣<lb/>
張光晟等八人導泚自白華入宣政僣即僞位自稱大秦<lb/>
皇帝號應天元年愚智莫不憤怒侍衛皆卒伍寮吏行列<lb/>
不過十餘人下僞詔曰幽囚之中神器自至豈朕薄德所<lb/>
能經營彭偃之詞也僞署姚令言爲侍中李忠臣爲司空<lb/>
兼侍中源休爲中書侍郎平章事判度支蔣鎮爲吏部侍<lb/>
郎樊系爲禮部侍郎儀禮使許季常爲京北尹洪經綸爲<lb/>
太常少卿彭偃爲中書舎人裴揆崔㓜真爲給事中崔宣<lb/>
爲御史中丞張光晟仇敬忠敬釭張寳何望之叚誠諌張<lb/>
芝杜如江爲節度使仍以其兄子遂爲太子遥封弟滔爲兾<lb/>
王太尉尚書令尋又號皇太弟十月泚自領兵侵逼奉天<lb/>
竊威儀輦輅闐隘道途蟻聚之衆軍勢頗盛以姚令言爲<lb/>
元帥張光晟爲副以李忠臣爲京兆皇城留守居中書省<lb/>
<pb n="KR3k0012_SBCK_113-9a"/>
尋以蔣鎮爲門下侍郎李子平爲諌議大夫並平章事泚<lb/>
軍合於城下渾瑊韓遊瓌禦之泚衆大敗死者萬計泚收<lb/>
軍於奉天東三里下營大修攻具明日泚又分兵營於乾<lb/>
陵下瞰城内大震十一月三日杜布全與泚衆戰於莫谷<lb/>
官軍不利自是賊衆驕怠王師乗城而戰人百其勇賊多<lb/>
敗衂或出野戰官軍又獲利焉泚乃大驅百姓填壍夜攻<lb/>
城城中設竒以應之賊乃退縮西明寺僧法堅有巧思爲泚<lb/>
造雲梯十五日辰時梯臨城東北隅城内震駭渾瑊侯仲<lb/>
莊設火坑爲地道䧟之又縱火焚其梯東風起吹我軍衆<lb/>
頗危俄而風廻吹賊軍瑊益薪潑油鼓齊震風火俱熾湏<lb/>
臾雲梯與兇黨同爲灰燼城中三門悉出兵王師又捷其夜<lb/>
兵復出攻泚衆敗績李懷光以五萬人來援自河北至泚衆<lb/>
惶駭因而潰長圍遂解衆以爲懷光三日不至城則危矣二<lb/>
<pb n="KR3k0012_SBCK_113-9b"/>
十日夜泚走至京城時姚令言於城造戰格抛樓每坊團練<lb/>
人心大擾泚自奉天廻乃悉令去之日攻戰吾自有計前此<lb/>
每三五日即使人僞自城外來周走號令曰奉天已破百姓<lb/>
聞之莫不飲泣道路閴寂時有入臺省吏人不過十數輩郎<lb/>
官六七人而亦令依常年舉選𥘉有數十人陳狀旬日亦皆<lb/>
屏退泚自號其宅曰潜龍宫悉移内庫珍寳以實之識者曰<lb/>
易稱潜龍勿用此敗徴也無幾百姓剽奪其珍寳泚不能禁<lb/>
止明年正月一日泚改僞國號曰漢稱天皇元年二月李懷<lb/>
光旣圖叛逆遣使與泚通和鑾駕幸梁洋自此衣冠之潜匿<lb/>
者出授僞官十七八焉懷光𥘉與泚徃復通好甚宻以錢榖<lb/>
金帛㸦相饋遺泚與書事之如兄約云削平關中當割據山<lb/>
河永爲隣國及懷光决計背叛逼乗輿遷幸泚乃下僞詔書<lb/>
待懷光以臣禮仍徴兵馬懷光旣爲所賣慙怒㥽恥遂領衆<lb/>
<pb n="KR3k0012_SBCK_113-10a"/>
遁歸河中三月李晟駱元光尚可孤之衆悉於城東累敗泚<lb/>
衆四月泚使韓旻宋歸朝張庭芝等㓂武功渾瑊以衆及吐<lb/>
蕃論莽羅大敗旻歸朝殺逆黨萬餘人於武亭川五月泚又<lb/>
使仇敬忠㓂藍田尚可孤擊之大破泚衆擒敬忠斬之李晟<lb/>
駱元光尚可孤悉還師齊進晟屯光㤗門逆徒拒官軍王師<lb/>
累捷二十八日官軍入苑收京師逆黨大潰泚與姚令言張<lb/>
庭芝源休李子平朱遂以數千人西走其餘黨或奔竄或<lb/>
來降泚衆縁路潰散乃奔涇州纔百餘騎而巳田希鑒閉<lb/>
門登陴泚令謂希鑒曰我與爾節度何故背恩希鑒乃使<lb/>
人自城上擲泚所送旌節於外續又投火焚之泚遂過數<lb/>
里息於逆旅泚將梁庭芬入涇州說田希鑒曰我公比日<lb/>
殺馮河清背叛今雖歸順國家必不能乆容公他日不免受<lb/>
禍何如開門納朱公與共成事希鑒以爲然庭芬乃追及<lb/>
<pb n="KR3k0012_SBCK_113-10b"/>
朱泚言之泚大恱使庭芬却往涇州庭芬請授巳尚書平<lb/>
章事泚不從庭芬旣求宰相不得不復往涇州從泚至寧<lb/>
州彭原縣西城屯與泚心腹朱惟孝共射泚泚走墜故窖<lb/>
中泚左右韓旻薛綸髙幽巖武震朱進卿董希芝共斬泚<lb/>
使宋應傳首以獻泚死時年四十三姚令言投涇州源休李<lb/>
子平走鳯翔尋並斬獲宋歸朝之敗武功降於李懷光送<lb/>
興元斬之唯不獲朱遂傳爲野人所殺或云與泚子壻爲<lb/>
金吾將軍馬恱潜走党項部落數月得逹幽州泚之僣逆<lb/>
官竪朱重曜頗親宻用事泚每呼之爲兄時賊中以臘月<lb/>
大雨僞星官謂泚曰當以宗中年長者禳其災變泚乃毒<lb/>
殺重曜以王禮葬焉及京師平出其尸而斬之<lb/>
　　　　順宗安皇帝<lb/>
唐書曰順宗安皇帝諱誦德宗長子母昭德皇后王氏上<lb/>
<pb n="KR3k0012_SBCK_113-11a"/>
元二年正月生於長安之東内大暦十四年封宣王建中<lb/>
元年正月立爲皇太子貞元二十一年正月癸已德宗崩<lb/>
景申即位於太極殿上自二十年九月風病不能言曁德宗<lb/>
不豫諸王親戚皆侍醫藥獨上卧病不能侍德宗弥留思見<lb/>
太子涕咽乆之大行發䘮人情震懼上力疾縗服見百僚於<lb/>
九仙門旣即位知社稷有奉中外始安庚子羣臣上書請<lb/>
聽政二月以吏部郎中韋執誼爲尚書右丞同中書門下<lb/>
平章事壬寅以太子侍書翰林待詔王伾爲左散騎常侍<lb/>
充翰林學士以將仕郎前蘇州司功參軍翰林待詔王<lb/>
叔文爲起居舎人充翰林學士甲子御丹鳯樓大赦天下<lb/>
三月癸酉詔冊廣陵郡王淳爲皇大子改名純赦京城繫<lb/>
囚以給事中陸質中書舎人崔樞並爲太子侍讀七月詔<lb/>
朕承九聖之列荷萬邦之重頋以寡德渉道未明䖍恭畏<lb/>
<pb n="KR3k0012_SBCK_113-11b"/>
懼不克負荷恐上墜祖宗之訓下貽卿士之憂夙夜祗勤<lb/>
如臨淵谷而積疾未復至于經時怡神保和常所不暇永<lb/>
惟四方之大萬務之殷不躬不親慮有曠廢加以山陵有<lb/>
日霖潦踰旬是用儆于朕心以荅天戒其軍國政事冝令<lb/>
皇太子勾當時上乆疾不復延納宰臣共論大政事無巨<lb/>
細皆决於李忠臣王伾王叔文物論諠雜以爲不可藩鎮<lb/>
屢上牋於皇太子指三竪之撓政故有是詔以太常卿杜黄<lb/>
裳爲門下侍郎左金吾衛大將軍袁滋爲中書侍郎並同中<lb/>
書門下平章事皇太子見百寮於朝堂八月庚子詔惟皇天<lb/>
祐命烈祖誕受方國九聖儲祉萬邦咸休肆予一人獲纉丕<lb/>
業嚴恭守位不遑暇逸而天祐不降疾恙無瘳將何以奉<lb/>
宗廟之靈展郊禋之禮疇兹庻尹對越上玄内媿于朕心上<lb/>
異于天命夙夜祇慄深惟永圖一日萬機不可以乆曠天工<lb/>
<pb n="KR3k0012_SBCK_113-12a"/>
人代不可以乆違皇太子純睿哲温文寛和仁惠孝友之<lb/>
德愛敬之誠通乎神明格于上下是用法皇王至公之道<lb/>
遵父子傳歸之制付之重器以撫兆人必能宣祖宗之重<lb/>
光荷天地之休命奉若成憲永綏四方冝今皇太子即皇<lb/>
帝位朕稱太上皇居興慶宫制稱誥辛丑誥有天下傳歸<lb/>
於子前王之制也欽若大典斯爲至公式揚耿光用體文<lb/>
德朕獲奉宗廟臨御萬方降疾不瘳庻政多闕乃命元子<lb/>
代子守邦爰以令辰光膺冊禮冝以今月九日冊皇帝於<lb/>
宣政殿國有大命恩俾惟新冝因紀元之慶用覃在宥之<lb/>
澤冝改貞元二十一年爲永貞元年天下死罪降從流巳下<lb/>
遞減一等立良娣王氏爲太上皇后良媛董氏爲太上皇德<lb/>
妃壬寅貶王伾爲開州司馬王叔文爲渝州司户元和元年<lb/>
正月景寅朔皇帝率百寮上太上皇尊號曰應乾聖壽甲<lb/>
<pb n="KR3k0012_SBCK_113-12b"/>
申太上皇崩于興慶宫之咸寧殿享年四十六謚曰至德<lb/>
大聖大安孝皇帝廟號順宗葬于豐陵史臣韓愈曰順宗<lb/>
之爲太子也留心藝術善隷書德宗工爲詩每賜大臣方<lb/>
鎮詩制必命書之性寛仁有斷禮重師傅必先致拜從幸<lb/>
奉天賊泚逼迫常身先禁旅乗城拒戰督勵將士無不奮<lb/>
激德宗在位歳乆稍不假權宰相左右倖臣如裴延齡李<lb/>
齊運韋渠牟等因間用事刻下取功而排䧟陸贄張滂輩<lb/>
人不敢言太子從容論諍故卒不任延齡渠牟爲相甞侍<lb/>
宴魚藻宫張水嬉綵艦雕靡宫人引舟爲櫂歌絲竹間發<lb/>
德宗歡甚太子引詩人好樂無荒每對於敷奏未甞以顔<lb/>
色假借宦官居儲位二十年天下隂受其賜惜乎寢疾踐<lb/>
祚近習弄權而能傳政元良克昌運祚賢哉<lb/>
太平御覽卷第一百一十三<lb/>
</p>
<p>
</p>
  </div>
</body>
</text>
</TEI>
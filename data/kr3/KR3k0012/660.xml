<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_660-1a"/>
太平御覽卷第六百六十<lb/>
　道部二<lb/>
　　　　　眞人上<lb/>
太上經曰大微天中有二十四氣混黃雜聚結有名無氣<lb/>
變化爲眞人道之積成托形立影與時翺翔有名無體謂<lb/>
之眞人〇八素眞經曰若精勤得道者皆當書以蘂簡刻<lb/>
以瓊文位爲上淸左眞公<lb/>
又曰龍衣鳳帔虎帶皆是羣眞所獻於帝皇<lb/>
眞誥曰中皇君者天帝君之弟子也生知長生之要天仙<lb/>
之法夙㑹玄感於是太上授以帝君九眞之經八道祕言<lb/>
之章道成授書爲太極眞人<lb/>
又曰清虚眞人於太素眞人受三奔之道桐柏眞人脩解<lb/>
劒之法有太上奔日之文得爲下元眞人<lb/>
<pb n="KR3k0012_SBCK_660-1b"/>
又曰不知廻元隱道者不得刻名上眞廻元者太上更新<lb/>
之日也常以其日思存吉事<lb/>
又曰虚妄者德之病華衒者身之災執滯者失之由恥辱<lb/>
者行之玷遣此四者然後可以問道耳有淫衒之心不可<lb/>
行上眞之道也昨見清虚宫正除落此輩人名又考付三<lb/>
官推之可不愼乎紫微眞仙之才内明外知録名太極金<lb/>
書東州内累旣息積之勿休<lb/>
又曰審道之本則爲上清眞人仙眞妙方能盡梗槩之道<lb/>
者便爲九宫眞人若各備具其道則爲太極眞人<lb/>
又曰練形於太陰易皃於三官受學化神濯景易氣俯仰<lb/>
四運得爲眞人<lb/>
金根經曰天圗玉關主監衆眞遊宴之所也<lb/>
又曰天關上有六層玉臺太上眞人集宴之處也<lb/>
<pb n="KR3k0012_SBCK_660-2a"/>
又曰玉保青宫北殿上有金格格上有金章鳳璽玉札丹<lb/>
青羽蓋升仙法服以給成眞之人<lb/>
大有經曰玉華青宫有寶經玉訣應有爲眞人者授之<lb/>
又曰太上素靈洞玄經上化三眞又大洞眞經云道有三<lb/>
眞不可去身紫霞變景三光映眞<lb/>
大洞玉經曰太無山中有洞宮玉戸在峨嵋之上諸得道<lb/>
眞仙之名刊列此宫也<lb/>
又曰云上淸有宫門有兩闕左金闕右玉闕有羽衣守士<lb/>
内有玉芝流霞之泉刻金題衆眞飛仙之號又云玉淸中<lb/>
有太暉殿玉眞遊宴之所也<lb/>
又曰九眞仙伯上帝司禁之君濯纓帝川之池也<lb/>
又曰太一上元君者萬仙之司主方岳眞氣太上眞人步<lb/>
五星之道以致降于室<lb/>
<pb n="KR3k0012_SBCK_660-2b"/>
大洞眞經日赤城朱牎上清絕境乃帝一内宅三眞寶堂<lb/>
又曰上淸眞人揔仙大司馬長生法師登大帝滄浪山洞<lb/>
臺中雙玉穴酣飲紫明芝液<lb/>
又曰長生存神者好山水之人仁知動靜所依也依仁者<lb/>
靜而壽依智者動而樂當投簡送名俾崇仁智朱書白簡<lb/>
移籍太清發爐拜手用青紙青絲裹絡巖石上詣水泛舟<lb/>
中流讀簡以名係之必能降眞也<lb/>
上淸九眞中經内訣曰有玉保公太素遣下迎九眞之人<lb/>
也<lb/>
又曰欲行九眞之法者齋戒淨室並爲天帝君所見記録<lb/>
也<lb/>
太眞科曰羽仙侍郎上都官興格列其職位都統玉眞太<lb/>
上眞人在五岳華房之内非有仙籍不得聞見丹簡校定<lb/>
<pb n="KR3k0012_SBCK_660-3a"/>
名入南宫<lb/>
又曰虛皇金闕玉帝最貴最尊號曰自然莫能使之然莫<lb/>
能使之不然也和光於人似同而異惟得道者乃能知之<lb/>
又曰上淸禹餘天有三官眞人主治過刑殺伐陰賊不軌<lb/>
嫉害賢哲心懷進退穢慢眞人之罪者<lb/>
玉淸隱書曰玉名金格當爲上眞三天眞皇佩神虎之符<lb/>
在太極上位上眞則飛龍翼轅中眞則紫毛持節下眞則<lb/>
太極參軒<lb/>
又曰太微天帝君命太微上眞勑使群靈<lb/>
又曰上皇玉帝命玄羽眞人出迎太微天帝又命太上眞<lb/>
人開瓊珠之篋出玉眞隱書玄羽之經以傳太微天帝之<lb/>
君<lb/>
内音玉字經曰眞人散香於玉庭又云飛散百和之香流<lb/>
<pb n="KR3k0012_SBCK_660-3b"/>
五雲之華以觀飛天眞人<lb/>
又曰四極眞人主人命籍常乘蒙眞之車校人罪籙<lb/>
又曰九華眞人治於南上宫中校人功過善惡三官列言<lb/>
又曰天眞皇人日諸天内音自然玉字其大𣑽隱語上帝<lb/>
命天眞皇人注解其正音足以開度天人<lb/>
登眞隱訣曰崑崙瑶臺刋定眞經之所也上品居上淸擬<lb/>
帝皇之尊中品處中道皆公卿之位下品居三元之末並<lb/>
大夫之流三眞品經各有條次<lb/>
又曰三昧眞人乗風雲龍車下衛齋戒之土太素眞人辟<lb/>
始學者惡夢之法金華眞人刻大洞上經於天帝紫微宮<lb/>
玄琳玉殿東壁牖上太虚眞人說鴻鳥之經太極眞人誦<lb/>
王母之辭典禁眞人察人之善惡妙行眞人推劫㑹之數<lb/>
又曰太極眞人常以立春日日中會諸仙人於太極宫刻<lb/>
<pb n="KR3k0012_SBCK_660-4a"/>
王簡記仙名至春分之日日中崑崙瑶臺太素眞人會諸<lb/>
仙人刊定眞經也崑崙瑶臺是西母之宮所謂西瑶上臺<lb/>
天眞祕文盡在其中矣太素眞人治白水沙洲之上定其<lb/>
眞經也至立夏日日中上淸五帝㑹諸仙於紫微宫見四<lb/>
眞人論求道之功罪至夏至日日中天上三官會于司命<lb/>
河候校定萬民罪福增減年筭至立秋日日中五岳諸眞<lb/>
人詣中央黃房定天下祀圗靈藥至立冬日日中陽臺眞<lb/>
人會集列仙定新得道人始入名仙録至冬至日日中諸<lb/>
仙詣方諸宫東海青童君刻其仙籙金書内字凡學道之<lb/>
人常以夕半日中謝罪罪名自除尅身歸善以求長生神<lb/>
仙秋分之節氣處清虚太和正日也衆眞諸仙是日聽訟<lb/>
又刺姦吏及部内諸仙官並糾奏在處道士之功過及含<lb/>
生有罪應死生者故仙忌眞記日子欲升天愼秋分罪無<lb/>
<pb n="KR3k0012_SBCK_660-4b"/>
大小皆上聞此朱火丹陵宫仲陽先生之要言也又云此<lb/>
辭出列紀是青童君述古眞人之言以傳龔氏言罪福纖<lb/>
介刻于丹城之籍也伏匿之善惡陰德之細功無不縷陳<lb/>
也<lb/>
又曰上眞人之道有七第一太上鬱儀奔日文二太上結<lb/>
隣奔月章三太上八素奔辰章四太微飛天上經五髙上<lb/>
太洞眞經六金闕靈書紫文七九眞中經也上眞之位爲<lb/>
諸天帝行則三七色節萬眞前導中眞又道有六大丹隱<lb/>
書九眞玄文太上金䇿方諸上經三皇内文紫書訣籙中<lb/>
眞之位上淸卿相之列也紫毛持節玉帝參轅下眞之道<lb/>
有八上淸七變隱地八術玄皇玉書神州洞經紫庭中方<lb/>
降籙黃道素奏中章上元玉書下眞之位上淸大夫之流<lb/>
五色節旄飛行倒景<lb/>
<pb n="KR3k0012_SBCK_660-5a"/>
又曰有得見聖列紀者玄籙書名奏之上淸位爲仙卿若<lb/>
能行金闕眞事則拜爲大夫此謂列紀重於紫文也旣見<lb/>
之非眞受佩而已謂知其中經目之輕重求道之梯級依<lb/>
此尋學故勝於守紫文之單事也<lb/>
上皇玉籙曰二十四眞人有佩玉籙以行山川者則河海<lb/>
上神奉迎啓道<lb/>
靈寶隱書日中極眞人主人命籍九華眞人主九幽之下<lb/>
宿對生死太元眞人受天之符度長夜之魂太極眞人治<lb/>
赤城玉洞之府司校太山死生之籙三元眞人主紫微行<lb/>
道<lb/>
赤書玉訣經曰凡月十四日上帝眞皇勅太一使者下與<lb/>
北酆都伯使者同行天地司察人神功過深淺列言上官<lb/>
又勑太一八神使者下與三官司察天人善惡列言也又<lb/>
<pb n="KR3k0012_SBCK_660-5b"/>
遣九部刺姦周行五岳三宫水府條正鬼事司人功過列<lb/>
言上天<lb/>
白羽經曰太眞丈人登白鸞之車篤黑鳳於九源自天已<lb/>
下莫不範德又太極眞人有仙眞相好者要在慈心觸物<lb/>
以輔相好然後得仙矣不能忍性則仙相敗矣故修道會<lb/>
眞必以精思爲本神爲本存神入觀尅以靜念爲先<lb/>
大刼經曰上景眞人將天下力士元洪水母決逆萬川<lb/>
海空經曰何監者天人之隱名處玉樓之上列眞仙之館<lb/>
又髙眞者體有眞氣玉眸詵詵<lb/>
南眞傳曰昨與叔甲詣清虚宫校定眞仙得失之事近頓<lb/>
除落四十七人復上三人耳内明眞正乃良材也九宫眞<lb/>
人出入皆從黃闕絳臺中閒爲道故以道之左右置臺闕<lb/>
者以伺非常之氣眞人往來者<lb/>
<pb n="KR3k0012_SBCK_660-6a"/>
太上正法經曰九眞者九天之眞氣凝而成也上中下三<lb/>
眞生於太清是元始之澄氣也各置宮室次第上淸宫衛<lb/>
之官太上大道君萬眞之主也居玉殿造上帝之章以爲<lb/>
寶經於玉淸宫中以度後學得眞之士<lb/>
三元品戒經曰紫微宮有延生之儀格又云赤帝玉司君<lb/>
玉景度治南方朱陽之臺揔統上眞之士<lb/>
景林眞人曰勤感累世念眞期靈皇鑒其用思太極注名<lb/>
玉劄於是細書紫虚之宫朱書東華之閣刻名上淸丹文<lb/>
錦籍<lb/>
空洞靈章曰眞人彈雲璈吹九鳳之簫神州之笙其音逸<lb/>
響流激千尋<lb/>
後聖列紀曰上淸金闕後聖君少好道樂眞紫微上眞天<lb/>
帝玉淸宮賜紫蘂剛丹鳯璽得在上淸中遊太極下治諸<lb/>
<pb n="KR3k0012_SBCK_660-6b"/>
天封掌兆民<lb/>
仙誌曰凡修行太一之事眞人之道不得有所拜伹心拜而<lb/>
巳不形屈也思眞行道通而無窮顯驗應期登眞必速也<lb/>
黑籙上篇曰聖眞仙者共行道德俱宗太玄<lb/>
戒文經曰太上眞人居仙府中世人得仙者皆先過此<lb/>
自然玉字經曰七寶林中有上眞之遊圃眞人之戲園<lb/>
太霄琅書曰元皇玉靈之胄位登太眞理二儀於玄圃掌<lb/>
玉籙於萬仙揔地司於五岳領上眞於三關上統無涯下<lb/>
攝洞源自天以下莫不咸隷<lb/>
又曰太素三元君稟靈和玉宸上氣故結生虚無含眞秀<lb/>
景機洞妙無神齊廣暉道周九玄呼吸未兆觸物對應太<lb/>
上之凝結也<lb/>
太上四明玉經曰眞仙之道以耳目爲主淫色則目闇廣<lb/>
<pb n="KR3k0012_SBCK_660-7a"/>
愛則耳閉此二病從中來而外奔也非復有他今令其聦<lb/>
明益易耳但不爲之當洗心絶念放弃淫貪所謂嚴其始<lb/>
矣保利雙闕啓徹九門朝液泥丸列爲上眞視徹甚逺聽<lb/>
於絕響此眞仙之高不但明耳目而已<lb/>
三洞珠囊曰髙上玉淸刻石隱銘曰酆都山在北内有空<lb/>
洞洞中有六宮書此銘於宫北壁制檢群凶不使橫暴生<lb/>
民學者得佩此刻石文則北鄷落名南宫度命爲其眞人<lb/>
太平經曰後學得道各有品階至于指極聖眞仙人<lb/>
定眞玉籙經曰凡欲定心當受上皇民籍定眞玉籙此至<lb/>
要爲學之先也先能定心仙名乃定是三天正一先生所<lb/>
佩以定得仙之名<lb/>
太上經曰玉淸者如玉堅不可毁淨不可汚也堅淳無變<lb/>
穢累都盡一而無雜故名爲眞人<lb/>
<pb n="KR3k0012_SBCK_660-7b"/>
太上丹簡曰凡學道居眞人之位者名入南宫<lb/>
三五順行經曰合德入道號曰眞人太上遣四極眞人來<lb/>
迎授三天靈籙之文於上清宫<lb/>
上淸八景經曰精思百日眞人降形也<lb/>
葛玄五千文序曰精思逺感而上逺則太上遣眞人下授<lb/>
希微之旨又云靜思期眞則衆妙感會内觀形影則神氣<lb/>
長有體洽道德則百神震服<lb/>
大洞雌一篇曰金姿曜於東華玉形恱於帝門神映五老<lb/>
騰躍三元頂負寶曜浮遊九晨分形散景位爲上眞<lb/>
昇玄經曰惟須忠直尋道求眞改惡從善得爲眞人<lb/>
三元玉檢經曰歲庚寅九月九日甲辰元始於上淸宫告<lb/>
<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>授三元玉檢使付後學有玄名應爲上淸眞人者<lb/>
太平御覽卷第六百六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_431-1a"/>
太平御覽卷第四百三十一<lb/>
　人事部七十二<lb/>
　　　勤　儉約　儉嗇<lb/>
　　　　　勤<lb/>
尚書無逸曰文王自朝至于日中昊弗遑暇食用咸和萬<lb/>
民<lb/>
又大禹謨曰克勤于邦<lb/>
又金縢曰昔周公勤勞王家惟予冲人弗及知<lb/>
又梓材曰先王旣勤用明德<lb/>
又周官曰功崇惟志業廣惟勤<lb/>
左傳宣下曰郄成子曰吾聞之非德莫如勤非勤何以求<lb/>
民文王猶勤况寡德乎<lb/>
又宣下曰民生在勤勤則不匱<lb/>
<pb n="KR3k0012_SBCK_431-1b"/>
禮記祭法曰舜勤衆事而野死冥勤其官而水死<lb/>
東觀漢記曰明帝行部署不用輦晝甲夜乃解偃讀衆書<lb/>
乙夜盡寢先五鼓起率常如此<lb/>
又曰陳寵辟司徒鮑昱府掾屬專尚交遊以不肯親事爲<lb/>
髙寵常非之獨勤以物務<lb/>
又曰班超居家常執勤苦不恥勞辱<lb/>
又曰王丹字仲因毎歳農時輒載酒肴於田間候勤者與<lb/>
而勞之<lb/>
魏氏春秋曰髙文惠爲刺姦令夙夜匪懈至擁膝抱書而<lb/>
寐太祖嘗夜微出覘察諸吏見而哀之徐解衣覆之而去<lb/>
魏志曰叚灼上䟽理鄧艾曰艾值歳㐫又爲區種身𬒳烏<lb/>
衣手執耒耜以率將士上下相感莫不盡力<lb/>
呉志曰諸葛恪征淮南以滕胤爲都督掌統留事㣧白日<lb/>
<pb n="KR3k0012_SBCK_431-2a"/>
接賔客夜省文書或至曉不寐<lb/>
王隱晉書曰陶侃少長勤勑自強不息常語人曰大禹聖<lb/>
者乃惜寸隂至於凡俗當惜分隂<lb/>
晉書曰任愷素有識鑒加以在公勤恪甚得朝野稱譽<lb/>
唐書曰杜佑性勤而無倦雖位極將相手不釋卷質明視<lb/>
事接對賔客夜則燈下讀書孜孜不怠與賔佐談論人憚<lb/>
其貴而伏其博<lb/>
杜預自叙曰在家則滋味經籍居官則畢力理治公家之<lb/>
事知無不爲<lb/>
夏仲御别傳曰夏統字仲御永興人與母兄弟居恒星行<lb/>
夜歸採梠求食母老病不悰家事仲御鼔四起洒掃庭内<lb/>
鑚火炊爨之後徑便入野<lb/>
孟子曰鷄鳴而起孜孜爲善舜之徒也<lb/>
<pb n="KR3k0012_SBCK_431-2b"/>
淮南子曰墨子無黔突孔子無暖席是故聖人蒙耻辱以<lb/>
干世主者非以貪禄慕位也欲事天下之利除萬民之害<lb/>
也<lb/>
又曰跬歩不休跛鱉千里積累不輟可成丘阜<lb/>
鹽鐡論曰禹感洪水身親其勞簮墮不掇冠挂不顧<lb/>
　　　　　儉約<lb/>
尚書大禹謨曰禹克儉于家<lb/>
周書曰文王疾召太子發曰吾栝柱茅茨盖爲民愛費也<lb/>
禮記檀弓下曰晏子一狐裘三十年<lb/>
又禮器曰晏平仲祀其先人豚肩不掩豆澣衣濯冠以朝<lb/>
君子以爲隘矣<lb/>
左傳桓公曰臧哀伯諌曰清廟茅屋大輅越席大羮不致<lb/>
粢食不鑿昭其儉也<lb/>
<pb n="KR3k0012_SBCK_431-3a"/>
又閔公曰衛文公大布之衣大帛之冠<lb/>
又襄公上曰季文子卒大夫入歛公在位無衣帛之妾無<lb/>
食粟之馬無藏金玉無重器備<lb/>
又襄五年曰叔向曰子展儉而壹<lb/>
又哀上曰子西曰二三子無患矣吾昔聞闔閭食不二味<lb/>
居不重席室不崇壇器不雕鏤宫室不觀舟車不飾衣服<lb/>
財用擇不取費<hi>選取堅厚不尚細靡</hi>
公羊傳宣公曰晉靈公無道趙盾趍入靈公望見再拜<hi>知其</hi>
<hi>欲諌以拒之</hi>盾出公使勇士徃殺之勇士入俯而闚其户方食<lb/>
魚飡勇士曰嘻子誠仁人也爲晉國重卿而食魚飱見子<lb/>
之儉也君使我殺子吾不忍殺子也吾亦不可復見君遂<lb/>
刎頸而死<lb/>
論語里仁曰以約失之者鮮矣<lb/>
<pb n="KR3k0012_SBCK_431-3b"/>
又㤗伯曰子曰禹吾無間然矣菲飲食而致孝乎鬼神惡<lb/>
衣服而致美乎黻冕卑宫室而盡力乎溝洫<lb/>
漢書曰公孫弘起徒歩數年至宰相封侯於是開東閤以<lb/>
延賢人食一肉脫粟之飯故人賔客仰衣食俸禄皆以給<lb/>
之<lb/>
又曰辛慶忌居處恭儉飲食𬒳服尤以節約<lb/>
東觀漢記曰第五倫性節儉雖爲二千石常衣布躬莝飬<lb/>
馬妻炊㸑飲食受俸禄常取赤米<lb/>
又曰王良爲大司徒司直在位恭儉妻子不入官舎布𬒳<lb/>
瓦器時司徒吏鮑恢以事到東海候其家而良姜布裠曵<lb/>
柴從田中歸恢告曰我司徒吏也故來授書欲見夫人妻<lb/>
曰妾是也恢乃下拜歎息而還<lb/>
又曰李恂爲兖州刺史清約率下食不二味<lb/>
<pb n="KR3k0012_SBCK_431-4a"/>
謝承後漢書曰東郡趙咨爲東海人遺其雙枯魚者噉之<lb/>
二歳不盡以儉化俗<lb/>
又曰朱寵子字仲威爲太尉家貧食脫粟飯卧布𬒳朝廷<lb/>
賜錦𬒳梁肉皆不敢受<lb/>
張璠漢記曰荀爽爲三公食不過一肉脫粟飯坐皮褥<lb/>
范曄後漢書曰羊陟拜河南尹計日受俸食乾飯茹菜<lb/>
又曰宣秉字巨公馮翊雲陽人爲御史中丞遷司隷校尉<lb/>
秉性節約常布服𬒳𬞞食瓦器帝嘗幸其府舎見而歎曰<lb/>
楚國二龔不如雲陽宣巨公即賜布帛帳帷<lb/>
又曰祭遵爲人廉約小心克巳奉公賞賜輒盡與士卒家<lb/>
無私財身衣韋袴布𬒳夫人裳不加縁帝以是重焉<lb/>
魏略曰常林字伯槐歷宰守刺史所在檢身節用其家常<lb/>
飢乏糟糠緼弊<lb/>
<pb n="KR3k0012_SBCK_431-4b"/>
魏志曰太祖平栁城頒所獲器物以素屏風素馮几賜毛<lb/>
玠曰君有古人之風故賜君古人之服玠居顯位常布衣<lb/>
𬞞食<lb/>
呉志曰是儀字子羽北海營陵人爲尚書僕射不服精細<lb/>
食不重膳孫權聞之幸儀舎求視𬞞食親甞之對之歎息<lb/>
晉書曰帝以山濤清儉無以供養特給日契加賜牀帳茵<lb/>
蓐禮秩崇重時莫爲比濤居榮貴貞愼儉約雖爵同千乗<lb/>
而無嬪媵<lb/>
王隱晉書曰李胤歷職内外而至貧儉兒病無以市藥上<lb/>
賜錢十萬<lb/>
晉中興書曰王廙爲母立屋過制中宗流涕諌之帝所幸<lb/>
鄭夫人𫀆無文綉其恭儉率下如此<lb/>
又曰陸納字祖言徴拜左民尚書將應召綱紀白日冝裝<lb/>
<pb n="KR3k0012_SBCK_431-5a"/>
幾舫約曰吾家不在此巳勑私奴乗駕裝并食糧米無所<lb/>
湏也臨發載𬒳襆而巳其餘皆封還官<lb/>
崔鴻十六國春秋趙録曰孟卓字君偉廣平人少脩清苦<lb/>
之志有一單裠十年不澣<lb/>
又前燕録曰太尉楊驚字士秋右北平無終人也驚母李<lb/>
氏博學有母儀慕容晁常升堂拜敬性尤清儉好施無倦<lb/>
位爲台保爵封郡公常乗弊車瘠牛卒無餘財<lb/>
後漢書曰孝文帝性儉素常服澣濯之衣鞍勒䥫木而巳<lb/>
宋書曰文帝性存儉約不好奢侈車府令嘗以輦䇨故請<lb/>
改易之輦席舊以烏皮縁欲代以紫皮上以䇨未至於壞<lb/>
紫色貴並弗聽也<hi>䇨音貢</hi>
又曰孝武大明中壞上所居隂室於其處起王燭殿與群<lb/>
臣觀之牀頭有土鄣壁上挂葛燈籠麻䋲拂侍中袁顗盛<lb/>
<pb n="KR3k0012_SBCK_431-5b"/>
稱巳爲過矣<lb/>
又曰顔延之性旣𥚹傲兼有酒過肆意直言曽無廻隱故<lb/>
論者多不知之居身清儉不營財利布衣𬞞食獨酌郊野<lb/>
當其爲適傍若無人<lb/>
蕭子顯齊書曰髙帝即位後身不御精細之物勑中書舎<lb/>
人桓景真曰主衣中似有玉瓜導此制始自大明末復太<lb/>
始増其光麗留此著主衣政是興長疾源可即時打破後<lb/>
宫器物欄檻以銅爲飾者改用䥫内殿施黃紗帳宮人著<lb/>
紫皮履華蓋除金花瓜以用䥫廻釘毎曰使我治天下十<lb/>
年當使黃金與土同價<lb/>
又曰太官進食有裹蒸明帝曰我食此不盡可四片破之<lb/>
餘充晚食<lb/>
又曰太始巳來相承奢侈太祖輔政上表禁民間華僞不<lb/>
<pb n="KR3k0012_SBCK_431-6a"/>
得作成綉裠衣道路不得着錦履不得作局脚檉栢牙牀<lb/>
箱籠錦縁不得以七寳飾樂器又諸雜<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>物不得以金銀<lb/>
爲花獸<lb/>
又曰王逡之字宣約瑯邪臨沂人也少好學儉素衣服不<lb/>
浣几案塵墨<lb/>
齊春秋曰王儉字仲寳臨沂人不好聲色衣裘服用取給<lb/>
而巳<lb/>
梁書曰到漑字茂灌美風儀善容止所莅以清白脩性又<lb/>
率儉不好聲色虚室單衣傍無姬侍<lb/>
後周書曰辛慶之位遇雖隆而率性儉素車馬衣服不尚<lb/>
華侈志量温和有儒者風度特爲當時所重<lb/>
唐書曰虞丗南隋時丗基當朝貴盛妻子𬒳服擬於王者<lb/>
丗南雖同居而躬履勤儉不失素業<lb/>
<pb n="KR3k0012_SBCK_431-6b"/>
又曰李藩爲相憲宗謂曰前代理天下或家給人足或國<lb/>
貧下困其故何也藩對曰古人云儉以足用盖足用繫於<lb/>
儉約誠使人君不貴珠玉惟務耕桑則人無淫巧俗自敦<lb/>
夲百姓旣足君孰與不足帝曰儉約之事是我誠心唯當<lb/>
上下相朂以保此道<lb/>
又曰于休烈在朝凢三十餘年歷掌清要家無擔石之蓄<lb/>
恭儉深仁未甞以喜愠形於顔色而親覽下士推轂後進<lb/>
雖位崇年髙曽無倦色<lb/>
文子曰量腹而食度身而衣節乎巳者貪心不生矣<lb/>
墨子曰晉文公好惡衣臣下皆衣䍧羊之裘以韋帶劔<lb/>
吕氏春秋曰周明堂茅茨蒿柱土階三尺以見儉也<lb/>
風俗通曰大禹闕百品之羞而菲庖厨殷湯寐寢黃屋駕<lb/>
而乗露輿<lb/>
<pb n="KR3k0012_SBCK_431-7a"/>
魏武别傳曰武皇帝子中山恭王衮尚儉約教勑妃妾紡<lb/>
績織絍習爲家人之事<lb/>
桓階别傳曰䧟爲趙郡太守時俸盡食醬　上聞之數戲<lb/>
曰卿家作醬頗得成不詔曰光光大魏富有四海棟梁大<lb/>
臣而有𬞞食非吾所以禮賢之意也其賜射鹿師二人并<lb/>
給媒弩<lb/>
三輔决録曰前隊大夫有范仲翁鹽䜴蒜果共一筩言其<lb/>
麤儉也<lb/>
㑹稽典録曰陳脩字奉先遷爲豫章守性清㓗恭儉十日<lb/>
一炊不燃官薪<lb/>
殷康明愼曰古人云驕奢人之殃恭儉福之塲<lb/>
古今善言曰靈帝時欲用羊續爲三司而中官求其賂續<lb/>
出黃帋𥙷𫀆以示使者<lb/>
<pb n="KR3k0012_SBCK_431-7b"/>
延篤與李文德書曰吾食赤烏之䴸麥飲化益之玄醴折<lb/>
張騫大苑之蒜㰱晉國郇瑕氏之鹽<lb/>
魏武令曰吾衣𬒳皆十歳也歳歳斛浣𥙷納之<lb/>
衛顗奏曰武皇帝之時後宮食不重肉衣不錦繡茵席不<lb/>
縁物無丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>用能平定天下遺福子孫<lb/>
　　　　　儉嗇<lb/>
毛詩曰汾沮洳刺儉也<hi>沮洳漸洳也</hi>
又葛屨曰刺𥚹也魏地狹隘其民機巧趨利其君儉嗇𥚹<lb/>
急<lb/>
又曰蟋蟀刺晉僖公也儉不中禮故作是詩以閔之<lb/>
論語曰如有周公之才之美使驕且吝其餘不足觀也巳<lb/>
又曰出納之吝謂之有司<lb/>
史記曰魯人俗儉嗇曹氏邴氏尢甚以䥫治起富至巨萬<lb/>
<pb n="KR3k0012_SBCK_431-8a"/>
然家自父兄子孫約俛有拾仰有取<lb/>
三輔決録曰平陵士孫奮冨聞京師性儉恡甞宿客舎雇<lb/>
錢直甚少主人曰君惜錢如此欲作士孫景卿耶<lb/>
魏略曰曹洪家冨而性嗇文帝前在東宫嘗從洪貸絹百<lb/>
疋洪不稱意及犯法自分必死<lb/>
晉書曰王戎性好興利廣収八方園田水碓周遍天下積<lb/>
實聚錢不知紀極而又儉嗇不自奉養天下人謂之膏盲<lb/>
之疾女適裴頠貸錢數萬乆而未還女後歸寜戎色不恱<lb/>
女遽還直然後乃歡從子將婚戎遺其一單衣婚訖而更<lb/>
責取家有好李常出貨之恐人得種恒鑚其核以此獲譏<lb/>
於丗<lb/>
後魏書曰崔光韶家足於財而性儉恡衣弊馬瘦食味麄<lb/>
薄始光韶在都同里王蔓於夜遇盜害其二子孝莊詔黄<lb/>
<pb n="KR3k0012_SBCK_431-8b"/>
門髙道穆令加撿捕一方之人家别搜索至光韶宅綾絹<lb/>
錢布匱篋充積議者譏其矯嗇<lb/>
郭子曰王丞相性儉即帳下甘果盈溢不散渉春爛敗都<lb/>
督白之公令拾去勑云愼不可使大郎知大郎名恱字長<lb/>
豫<lb/>
晉書曰和嶠家産殷冨擬於王者然性至恡以是獲譏杜<lb/>
預以爲嶠有錢癖<lb/>
後魏書曰和跃清河人也爲平昌太守家巨冨而性恡嗇<lb/>
理錢數百斛其母季春思堇惜錢不買<lb/>
太平御覽卷第四百三十一<lb/>
</p>
<p>
</p>
  </div>
</body>
</text>
</TEI>
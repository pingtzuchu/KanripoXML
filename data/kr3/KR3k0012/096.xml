<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_096-1a"/>
太平御覽卷第九十六<lb/>
　皇王部二十一<lb/>
　　　西晉景帝　文皇帝<lb/>
　　　世祖武皇帝<lb/>
　　　　　景帝<lb/>
晉書曰景皇帝諱師字子元宣帝長子也雅有風彩沉毅<lb/>
多大略少流羙譽與夏侯玄何晏齊名晏常稱曰惟幾也<lb/>
能成天下之務司馬子元是也魏景𥘉中拜散騎常侍累<lb/>
遷中護軍爲選用之法舉不越功吏無私焉宣帝之將誅<lb/>
曹爽深謀祕䇿獨與帝潜畫文帝弗知之也將夕乃告之<lb/>
旣而使人覘之帝寢如常而文帝不能安席晨㑹兵司馬<lb/>
門鎮静内外置陣甚整宣帝曰此子竟可也𥘉帝隂養死<lb/>
士三千散在人間至是一朝而集衆莫知其所出也事平<lb/>
<pb n="KR3k0012_SBCK_096-1b"/>
以功封長平郷侯食邑千户㝷加衛將軍正元元年春正<lb/>
月天子與中書令李豐后父光禄大夫張緝<hi>七入反</hi>黄門監<lb/>
蘇鑠<hi>音藥又書藥切</hi>等謀以太常夏侯玄代帝輔政帝宻知之使<lb/>
舎人王羡以車迎豐見迫隨羡而至帝數之豐知禍及因<lb/>
肆惡言帝怒遣勇士以刀鐶築殺之逮捕玄緝等皆夷三<lb/>
族三月乃諷天子廢皇后張氏因下詔曰姧臣李豐等靖<lb/>
譛庸回隂搆凶慝大將軍糺䖍天刑致之誅辟周勃之剋<lb/>
吕氏霍光之擒上官曷以過之其増邑九千户并前四萬<lb/>
帝讓不受天子以玄緝之誅深不自安而亦慮難作潜謀<lb/>
廢立乃宻諷魏永寜太后秋九月甲戌太后下令遣使迎<lb/>
髙貴郷公於元城而立之改元曰正元天子受璽情惰舉<lb/>
趾髙帝聞而憂之及將大㑹帝訓於天子曰夫聖王重始<lb/>
正本敬𥘉古人所慎也明當大㑹萬衆瞻穆穆之容公卿<lb/>
<pb n="KR3k0012_SBCK_096-2a"/>
聽玉振之音詩云示人不佻是則是効易曰出其言善則<lb/>
千里之外應之雖禮儀周備猶冝加之以祗恪以副四海<lb/>
顒顒式仰癸巳天子詔登位相國進號大都督假黄鉞入<lb/>
朝不趍奏事不名劒履上殿帝固辤相國二年春正月有<lb/>
彗星見于呉楚之分西北竟天鎮東大將軍母丘儉楊州<lb/>
刺史文欽舉兵作亂矯太后令移檄郡國爲壇盟於西門<lb/>
之外各遣子四人質于呉以請救二月儉欽帥衆六萬渡<lb/>
淮而西帝㑹公卿謀征討計朝議多謂可遣諸將擊之王<lb/>
肅及尚書傅嘏中書侍郎鍾㑹勸帝自行戊午帝統中軍<lb/>
歩騎十餘萬以征之倍道兼行召三萬兵大㑹于陳許之<lb/>
郊甲申次于隠橋儉將史招李績相次來降儉欽移入項<lb/>
城帝遣荆州刺史王基進據南頓以逼之帝深壁髙壘以<lb/>
待東軍之集諸將請進軍攻其城帝曰淮南將士夲無反<lb/>
<pb n="KR3k0012_SBCK_096-2b"/>
志且儉欽欲蹈縱横之跡習秦儀之說謂逺近必應而事<lb/>
起之日淮北不從史招李績前後瓦解内乖外叛自知必<lb/>
敗困獸思闘速戰便合其志雖云必剋傷人亦多且儉等<lb/>
欺誑將士詭變萬端少與持乆詐情自露此不戰而尅之<lb/>
也乃遣諸葛誕督豫州諸軍自安風向壽春征東將軍胡<lb/>
遵督青徐諸軍出譙宋之間絶其歸路帝屯汝陽遣兖州<lb/>
刺史鄧艾督太山諸軍進屯樂嘉示弱以誘之欽進軍將<lb/>
攻艾帝潜軍銜枚徑進樂嘉與欽相遇欽子鴦年十八勇<lb/>
冠三軍謂欽曰及其未定請登城鼔譟擊之可破也旣謀<lb/>
而行三譟而欽不能應鴦退相與引而東帝謂諸將曰欽<lb/>
走矣三鼓而欽不應其勢巳屈不走何侍欽將遁鴦曰不<lb/>
先折其勢不得去也乃與驍騎十餘摧鋒䧟陣所向皆披<lb/>
靡遂引去帝遣左長史司馬璉督騎驍八千翼而追之欽<lb/>
<pb n="KR3k0012_SBCK_096-3a"/>
父子與麾下走保項城儉聞欽敗棄衆霄遁淮南安風津<lb/>
都尉儉斬之傳首京都欽遂奔呉淮南平𥘉帝目有瘤疾<lb/>
使醫割之鴦之來攻也驚而目出六軍大恐蒙之以𬒳痛<lb/>
甚齧𬒳敗而左右莫知焉閏月疾篤使文帝㹅統諸軍辛<lb/>
亥崩于許昌時年四十八武帝受禪上尊號曰景皇帝廟<lb/>
稱世宗<lb/>
　　　　　文皇帝<lb/>
晉書曰文皇帝諱昭字子上景皇帝母弟魏景𥘉三年封新<lb/>
城郷侯正元𥘉爲洛陽典農中郎將值魏明奢侈之後帝<lb/>
蠲除苛碎不奪農時百姓大恱轉散騎常侍大將軍曹爽<lb/>
之伐蜀也以帝爲征蜀將軍副夏侯玄出駱谷次于興勢<lb/>
蜀將王林夜襲帝<hi>營帝堅卧</hi>不動林退帝謂玄曰費禕以據險<lb/>
拒守進不獲戰攻之不可冝亟旋軍以爲後圖爽等引還<lb/>
<pb n="KR3k0012_SBCK_096-3b"/>
禕果馳兵趣三嶺争險刀得過還拜議郎及誅曹爽帥衆<lb/>
衛二宫以功増邑千户髙貴郷公之立也以叅定䇿進封<lb/>
髙都侯邑二千户母丘儉文欽之亂大軍東征帝兼中領<lb/>
軍留鎮洛陽及景帝疾篤帝自京都省疾拜衛將軍景帝<lb/>
崩天子命帝鎮許昌尚書傅嘏帥六軍還京師帝用嘏及鍾<lb/>
㑹䇿自帥軍而還至洛陽進位大將軍加侍中都督中外<lb/>
諸軍録尚書事輔政劒履上殿固辭不受甘露元年春加<lb/>
大都督奏事不名夏六月進封髙都公地方七百里加九<lb/>
錫假斧鉞進號大都督劒履上殿又不受秋八月庚申加<lb/>
假黄鉞増封三縣二年夏六月辛未鎮東大將軍諸葛誕<lb/>
殺楊州刺史樂琳以淮南作亂遣子靚<hi>音浄</hi>爲質於呉以請<lb/>
救議者請速伐之帝曰誕以母丘儉輕疾傾覆今必外連<lb/>
呉㓂此爲變大而遟吾當與四方同力以全勝制之秋七<lb/>
<pb n="KR3k0012_SBCK_096-4a"/>
月奉天子及皇太后東征徴兵青徐荆豫分取關中遊軍<lb/>
皆㑹淮北師次于項城假廷尉何禎節度淮南宣慰將士<lb/>
申明逆順示以誅賞甲戌帝進軍丘頭因命合圍三年春<lb/>
正月諸葛誕文欽等出攻長圍諸軍逆擊走之𥘉誕欽内<lb/>
不相恊及至窮蹙轉相疑貳欽計事於誕忤誕手刃殺欽<lb/>
欽子鴦攻誕不克踰城降以爲將軍封侯使鴦廵城市而<lb/>
呼帝見城上持弓者不發謂諸將曰可攻矣二月乙酉攻<lb/>
而拔之斬誕夷三族四月歸于京師魏帝令改丘頭爲武<lb/>
丘以旌武功五月天子以并州太原上黨西河樂平新興<lb/>
鴈門司洲之河東平陽八郡地方七百里封帝爲晉公加<lb/>
九錫進位相國九讓乃止景元元年夏四月天子旣以帝<lb/>
三世宰輔政非巳出情不能安又慮廢辱將臨軒召百僚<lb/>
而行放黜五月戊子夜使冗從僕射李昭等發甲於陵雲<lb/>
<pb n="KR3k0012_SBCK_096-4b"/>
臺召侍中王沉散騎常侍王業尚書王經出懷中黄素詔<lb/>
示之戒嚴俟旦沉業馳告于帝召護軍賈充等爲之備天<lb/>
子知事泄帥左右攻相府稱有所討敢有動者族誅相府<lb/>
兵將止不敢戰賈充叱諸將曰公畜養汝軰正爲今日耳<lb/>
太子舎人成濟抽戈犯蹕天子崩于車中帝召百僚謀故<lb/>
僕射陳泰不至帝遣其舅荀顗輿致之定于曲室謂曰玄<lb/>
伯天下其如我何泰曰唯腰斬賈充徴以謝天下帝曰卿<lb/>
更思其次泰曰但見其上不見其次於是歸罪成濟而斬<lb/>
之與公卿議立燕王宇之子常道郷公璜<hi>音黄</hi>爲帝二年秋<lb/>
八月甲寅天子使太尉髙柔授帝相國印綬司鄭冲致晉<lb/>
公茅土九錫固辭三年夏四月肅慎來獻楛矢石砮弓甲<lb/>
貂皮等天子命歸大將軍府四年夏帝將伐蜀徴四方之<lb/>
兵十八萬使鄧艾自秋道攻姜維於沓中雍州刺史諸葛<lb/>
<pb n="KR3k0012_SBCK_096-5a"/>
緒自祁山軍于武街絶維歸路鎮西將軍鍾㑹帥前將軍<lb/>
李輔征蜀護軍胡烈等自駱谷襲漢中秋八月軍發洛陽<lb/>
大賚將士陳師誓衆將軍鄧敦謂蜀未可討帝斬以徇九<lb/>
月使天水太守王頎攻維營隴西太守牽弘邀其前金城<lb/>
太守楊欣趣其後鍾㑹分爲二隊入自斜谷使李輔圍王<lb/>
含於樂城又使部將易愷攻蔣斌於漢城㑹直指陽安護<lb/>
軍胡烈攻䧟關城姜維聞之引還王頎追敗維於強川維<lb/>
與張翼廖化合軍守劒閣鍾㑹攻之冬十月天子以諸侯<lb/>
獻捷交至詔加九錫帝乃受命十一月鄧艾帥萬餘人自<lb/>
隂平踰絶險至于江由破蜀將葛贍於綿竹斬贍首傳道<lb/>
進軍雒縣劉禪降天子命晉公以相國㹅百揆於是上節<lb/>
傳去侍中大都督録尚書之號焉咸熈元年春正月乙丑<lb/>
帝奉天子西征至于長安遣護軍賈充持節督諸軍據漢<lb/>
<pb n="KR3k0012_SBCK_096-5b"/>
中鍾㑹遂反於蜀監軍衛瓘右將軍胡烈攻㑹斬之景辰<lb/>
帝至自長安三月巳夘進爵爲王増封并前二十郡冬十<lb/>
月景午天子命中撫軍新昌郷侯炎爲晉世子二年五月<lb/>
天子命冕十有二旒建天子旌旗岀警入蹕乗金根車駕<lb/>
六馬備五畤副車置旄頭雲罕樂儛八佾設鍾虡<hi>音巨</hi>宫懸<lb/>
位在燕王上進王妃爲王后世子爲太子王女王孫爵命<lb/>
之號皆如帝者之儀秋八月辛卯帝崩于露寢時年五十<lb/>
五葬崇陽陵武帝受禪追尊號曰文皇帝廟稱太祖<lb/>
　　　　　世祖武皇帝<lb/>
晉書曰武皇帝諱炎字安世文帝長子也寛惠仁厚沉深<lb/>
有度量魏嘉平中封北平亭侯歴給事中奉車都尉中壘<lb/>
將軍加散騎常侍累遷中護軍假節迎常道郷公於東武<lb/>
陽遷中撫軍進封新昌郷侯及晉國建立爲世子拜撫軍<lb/>
<pb n="KR3k0012_SBCK_096-6a"/>
大將軍開府副貳相國𥘉文帝以景帝旣宣皇之嫡早世<lb/>
無後以帝弟攸爲嗣特加愛異自謂攝居相位百年之後<lb/>
大業冝歸攸毎曰此景帝之天下也吾何與焉將議立世<lb/>
子屬意於攸何曽等固爭曰中撫軍聦明神武有超世之<lb/>
才髮委地手過膝此非人臣之相也由是遂定咸熈二年<lb/>
五月立爲晉王太子八月辛夘文帝崩太子嗣相國晉王<lb/>
位十一月乙未令諸郡中正以六條舉淹滯是時晋徳旣<lb/>
洽四海宅心於是天子知歴數有在乃使太保鄭冲奉䇿<lb/>
曰咨爾晉王我皇祖有虞氏誕膺靈運受終于陶唐亦以<lb/>
命于有夏惟三后陟配于天而咸用光敷聖徳自兹厥後<lb/>
天又輯<hi>音集</hi>大命于漢火徳旣衰乃眷命我髙祖方軌虞夏<lb/>
四代之明顯我弗敢知惟王乃祖乃父服膺昭哲輔弼我<lb/>
皇家勲徳光于四海格于上下神祗罔不尅順地平天成萬<lb/>
<pb n="KR3k0012_SBCK_096-6b"/>
邦以乂應受上帝之命恊皇極之中肆予一人祗承天序<lb/>
以敬授爾位暦數實在爾躬允執其中天禄永終於戯王<lb/>
其欽順天命率修訓典厎綏四國公卿及何曽王沉等固<lb/>
請乃從之太始元年冬十二月景寅設壇于南郊百寮在<lb/>
位及匈奴南單于四夷㑹者數萬人柴燎告類于上帝於<lb/>
是大赦改元賜天下爵人五級三年春正月癸丑白龍二<lb/>
見于弘農澠池丁卯立皇子衷爲皇太子九月甲申詔曰<lb/>
古者以徳詔爵以庸制禄雖爲下士猶食上農外足以奉<lb/>
公忘私内足以養親施惠今在位者禄不代耕非所以崇<lb/>
化之本也其議増吏俸四年<hi>十一月巳未詔</hi>王公卿尹及郡國守<lb/>
相舉賢良方正直言之士十二月班五條詔書於郡國一<lb/>
曰正身二曰勤百姓三曰撫孤寡四曰敦本息末五曰去<lb/>
人事庚寅帝臨聽訟觀録廷尉洛陽獄囚親平决焉八年<lb/>
<pb n="KR3k0012_SBCK_096-7a"/>
春正月癸亥帝耕于籍田二月乙亥禁雕文綺組非禮法<lb/>
<hi>之物詔内外群官舉任邊郡者</hi>三人帝與右將軍皇甫陶論事陶與帝爭<lb/>
言散騎常侍鄭徽表請罪之帝曰謹言謇諤所望於左右<lb/>
也人主常以阿媚爲患豈以爭臣爲損哉徽越職妄奏豈<lb/>
朕之意遂免徽官咸寜四年十一月太醫司馬程據獻雉頭<lb/>
裘帝以竒伎異服非典禮焚之于殿前五年大舉伐呉遣<lb/>
鎮東將軍瑯瑘王伷出徐中安東將軍王渾出江西建威<lb/>
將軍王戎岀武昌平南將軍胡奮出夏口鎮南大將軍杜<lb/>
預岀江陵龍驤將軍王濬廣武將軍唐彬率巴蜀之卒浮<lb/>
江而下東西凡二十餘萬以太尉賈充爲大都督行冠軍<lb/>
楊濟爲副㹅統衆軍十萬太康元年春正月巳丑朔五色<lb/>
氣貫日癸巳王渾尅呉㝷陽頼卿諸城獲呉武威將軍周<lb/>
興二月戊午王濬唐彬等尅丹陽城庚申又尅西陵壬戍<lb/>
<pb n="KR3k0012_SBCK_096-7b"/>
濬又尅夷道樂郷城甲戍杜預尅江陵三月壬申王濬以<lb/>
舟師至于建業之石頭孫皓大懼面縛輿櫬降于軍門濬<lb/>
杖節解縛焚櫬送于京師收其圖籍尅州四郡四十三縣<lb/>
三百一十三户五十二萬三千吏三萬二千兵二十三萬<lb/>
男女二百三十萬其收守以下皆因吴所置除其苛政示<lb/>
之簡昜呉人大恱乙酉大赦改元賜酺五日恤孤老困窮<lb/>
九月羣臣以天下一統屢請封禪帝謙謙弗許泰熈元年<lb/>
春正月辛酉改元夏四月巳酉帝崩于含章殿時年五十<lb/>
五在位二十五年葬峻陽陵廟號丗祖〇謝靈運諭曰丗<lb/>
徂受命禎祥屢臻苛慝不作萬國欣戴逺至迩安徳足以彰<lb/>
天啓其運民樂其功矣反古之道當以羙事爲先今五等<lb/>
罔刑并田王制凡諸禮律未能是正而採擇嬪媛不拘華<lb/>
門者昔武王伐紂歸傾宫之女不以助紂爲虐而世祖平<lb/>
<pb n="KR3k0012_SBCK_096-8a"/>
皓納呉妓五千是同皓之弊婦人之封六國亂政如追贈<lb/>
外曽祖母違古之道凡此非事並見前書誠有點於徽猷<lb/>
史氏所不敢蔽也<lb/>
唐太宗晉武帝紀論曰武皇承基誕膺天命握圖御㝢敷<lb/>
化弘道民以佚而代勞世以治而昜亂絶縑綸之貢去雕<lb/>
琢之飾制奢俗以變約俾澆風而反淳雅好直言留心採<lb/>
擢劉毅裴楷以質直而見容嵇紹許竒雖仇讎而不棄仁<lb/>
以御物寛而得衆宏略大度有帝王之量焉于時民和俗<lb/>
静家給民足聿脩武用思啓封疆次神筭於深衷斷雄圖<lb/>
於議表馬隆西伐王濬南征師不延時獯虜削跡兵無血<lb/>
刃揚越爲墟通近代之不通服前王之不服禎祥顯應風<lb/>
教肅清天地之功成矣霸王之業大矣雖登封之禮讓而<lb/>
不爲而驕泰之心因斯以起見土地之廣謂萬葉而無虞<lb/>
<pb n="KR3k0012_SBCK_096-8b"/>
都天下之安謂千年而永治不知處廣以思狹則廣可長<lb/>
存居治而忘危則治無常治加之建立非所委寄失才志<lb/>
欲就于升平行先迎於禍亂是猶將適越者指沙漠而遵<lb/>
途欲登山者渉舟航而覔路所趣逾逺所向轉難南北倍<lb/>
殊髙下相反求其至也不亦難乎況以新習易動之基而<lb/>
無乆安難拔之慮故賈充兇堅懷姧志而擁權楊駿豺狼<lb/>
包禍心以專輔及乎宫車晚出諒闇未周藩翰變親以成<lb/>
踈連兵競滅其本棟梁廻忠而起僞擁衆各舉其威曽未<lb/>
數年綱紀大亂以至海内版蕩宗廟播遷帝道王猷反居<lb/>
文身之俗神州赤縣翻成𬒳髮之郷弃所大以資人掩其<lb/>
小而自託爲天下笑其故何哉良由失愼於前所以貽患<lb/>
於後且知子者賢父知臣者明君子不肖則家亡臣不忠<lb/>
則國亂亂國不可以安也亡家不可以全也是以君子防<lb/>
<pb n="KR3k0012_SBCK_096-9a"/>
其始聖人閉其端而世祖惑荀朂之姧謀迷王渾之僞䇿<lb/>
心屢移於衆口事不定於巳圖元海當除而不除卒令擾<lb/>
亂區夏惠帝可廢而不廢終使傾覆洪基夫全一人者徳<lb/>
之輕極天下者功之重棄一子者忍之小安社稷者孝之<lb/>
大况乎資二丗而成業延三孽以喪身所謂取輕徳而捨<lb/>
重功畏小忍而忘大孝聖賢之道豈若斯乎雖則善始於<lb/>
𥘉而乖令終於末所以殷勤史䇿不能無慷慨焉<lb/>
太平御覽卷第九十六<lb/>
<pb n="KR3k0012_SBCK_096-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_452-1a"/>
太平御覽卷第四百五十二<lb/>
　人事部九十三<lb/>
　　　　　諫諍二<lb/>
漢書曰文帝幸上林皇后愼夫人從其在禁中常同坐及<lb/>
坐郎署袁盎却愼夫人坐因前說曰臣聞今陛下旣已立<lb/>
后愼夫人迺妾妾主豈可以同坐哉不見人彘乎於是上<lb/>
迺恱愼夫人賜盎金五十斤盎以數直諫不得乆居中調<lb/>
爲隴西都尉<lb/>
又曰元帝時左將軍史丹護太子家事竟寧元年上寢疾<lb/>
傅昭儀及定陶王常在左右而皇后太子希得進見丹直<lb/>
入卧内頓首伏青蒲上涕泣曰皇太子以適長立積十餘<lb/>
年名號繫於百姓今者道路流言以爲太子有動摇之議<lb/>
審若此臣願先賜死以示羣臣應劭注曰以青規地曰青<lb/>
<pb n="KR3k0012_SBCK_452-1b"/>
蒲自非皇后不得至此<lb/>
又曰項羽發使立沛公爲漢王王巴蜀沛公怒不許蕭何<lb/>
諫曰雖漢中之惡猶　不愈於死乎王曰<hi>何為乃死也何曰今衆不</hi>如<lb/>
百戰百敗不死何俟周書曰天與不取反受其咎天漢其<lb/>
稱美乎夫能屈一人之下而申於萬乗之上者湯武是也<lb/>
臣願大王王漢中飬其人致英傑收巴蜀定三秦天下之<lb/>
事可圖也漢王善之遂之國<lb/>
又曰周昌沛國人髙祖時爲御史大夫髙祖欲廢吕后所<lb/>
生太子立戚夫人之子如意爲太子昌諫之曰陛下若廢嫡<lb/>
立庶臣不敢奉詔髙祖乃止後太子立是爲惠帝拜昌爲<lb/>
太傅<lb/>
又曰薜廣德爲御史大夫元帝永光中行幸不已廣德乃<lb/>
上書諫曰臣竊見關東人民流離陛下日撞亡秦之鍾聽<lb/>
<pb n="KR3k0012_SBCK_452-2a"/>
鄭衛之樂馳騁干戈恣獵于田野不恤百姓臣誠悼之今<lb/>
士卒暴露從官勞倦願陛下亟返宮與天下同憂樂上即<lb/>
日還宮又帝欲酎祭宗廟岀便門橋欲御樓舡廣德乃當<lb/>
車免冠頓首諫曰陛下冝從橋上帝曰夫夫冠廣德曰陛<lb/>
下不聽臣臣自刎頸以血汚車輪陛下不得入宗廟矣帝<lb/>
不恱先驅光禄大夫張猛前曰臣聞主聖臣直乗舡危從<lb/>
橋安聖主不涉危不履虚御史大夫言可用上曰曉人不<lb/>
當如此乃從橋<lb/>
又曰劉向爲宗正時西域都護甘延壽副校尉陳湯矯制<lb/>
發胡漢兵四萬攻郅支單于斬首傳送京師名王已下七<lb/>
千五百人一十八級生虜百四十五人降虜千餘人上議<lb/>
其功丞相匡衡石顯等皆以延夀與湯擅興師矯制幸得<lb/>
不誅不冝加爵土上欲從之向乃上䟽極諌文多不載於<lb/>
<pb n="KR3k0012_SBCK_452-2b"/>
是上乃赦湯與延壽等矯制罪封延壽爲義城侯長水校<lb/>
尉湯爲關內侯食實封三百户<lb/>
又曰貢禹字少翁瑯瑘人累爲諌議大夫時歳不登郡國<lb/>
多困禹乃進諌曰今關東諸道禾稼不稔江淮浙右人民<lb/>
流離父子不保願陛下蠲賦稅常貢減太官之食去角觝<lb/>
諸戲廢不急務役速下詔命以蘇疲人上恱之遷禹爲御<lb/>
史大夫禹自治憲司數陳得失又言官家奴婢十餘萬人<lb/>
稅良民以給之率脂膏以滑之歳費鉅萬於國無益冝請<lb/>
免爲庶人從之又奏武帝始臨天下犯法者贖罪入榖者<lb/>
補吏是以官私俱亂盗賊並起玉石混雜眞僞不分今欲<lb/>
興至理致太平冝除贖法以進賢良則天下治矣上大恱<lb/>
行之賜禹錢百萬<lb/>
又曰劉輔爲諌議大夫成帝欲立趙婕妤爲后輔䟽曰今<lb/>
<pb n="KR3k0012_SBCK_452-3a"/>
陛下觸情縱慾傾於卑賤之女欲以母天下豈不畏于天<lb/>
乎上怒使掖庭中縛之谷永等上書訟之上乃減死<lb/>
又曰谷永時成帝好微行不止永乃諌曰陛下弃萬乗之<lb/>
至尊樂家人之賤事厭髙美之尊號好疋夫之卑業使拱<lb/>
衛之臣執干戈守其空宫使公卿百寮不知陛下所在忽<lb/>
有變將奈社稷何帝歛容而止<lb/>
又曰耿育關内侯陳湯𬒳䜛奪爵黜之燉煌郡育上書諍<lb/>
曰陳湯昔年討絶域不羇之君雪國家累年之恥自古及<lb/>
今安有比哉今𬒳䜛黜老弃燉煌復爲遺虜所笑誠可痛<lb/>
哉至今奉使外夷者未甞不陳以郅支之誅夷以揚漢國<lb/>
之威稜豈可以授人之功弃人之身開倖門路快䜛佞者<lb/>
乎帝遂詔湯還京師復舊爵<lb/>
又曰鄭崇字子㳺髙密大族哀帝時爲尚書僕射數見諌<lb/>
<pb n="KR3k0012_SBCK_452-3b"/>
諍陳得失每奏事嘗曵革履上笑曰我識鄭尚書履聲崇<lb/>
每以董賢貴寵過度陳諫由是得罪上因責崇曰君門如<lb/>
市何乃欲禁切主上用人乎崇曰臣門如市臣心如水矣<lb/>
又曰朱雲成帝封諸舅王鳯等五人同日爲侯傾壞朝政<lb/>
京兆尹王章以直言見誅安昌侯張禹以依違任事雲爲<lb/>
槐里令頗衘之乃諌曰今朝廷大臣上不能匡君下不能<lb/>
益人皆尸禄耳不可以事君臣請尚方劒斷佞臣頭一人<lb/>
勵其餘上問曰誰也雲曰張禹上大怒曰小臣居下訕上<lb/>
庭辱師傅罪死不赦御史將下雲攀折殿檻大呼曰臣願<lb/>
得從龍逢比干遊於地下免事桀紂之主死不恨矣將軍辛<lb/>
慶忌叩頭流血極諌得免所司理檻帝曰勿理以旌直臣<lb/>
又曰王宏爲侍中哀帝寵董賢爲大司馬衛將軍事是時<lb/>
賢年二十二上置酒與賢父親屬宴飲上放酒從容視賢<lb/>
<pb n="KR3k0012_SBCK_452-4a"/>
而笑曰吾欲法堯禪舜何如時宏在坐進諌曰昔周成戲<lb/>
以桐葉封弟叔虞於晉周公入曰天子無戲言耳今天下<lb/>
乃髙帝之天下非陛下之天下也陛下以藩王入奉嗣孝<lb/>
成皇帝後當承宗廟傳子孫於無窮豈得以戲言將髙祖<lb/>
社稷輸人耶上黙然不恱終以失㫖貶爲郞署<lb/>
又曰郅都景帝時爲中郎敢直諌面折大臣於朝嘗從上<lb/>
入上林賈姬在厠野彘入厠上目郅都不行上欲自持兵<lb/>
救賈姬都伏上前曰一姬<hi>死更一姬</hi>進天下所少寧賈姬乎陛<lb/>
下縱自輕奈宗廟太后何上還彘亦不傷賈姬太后聞嘉<lb/>
之賜都金百斤上亦賜金百斤<lb/>
又曰梅福上書諌成帝曰天下民有上書求見者輙使詣<lb/>
尚書問其所言諌可採取者秩以外斗之禄賜以一束之<lb/>
帛若此天下之士發憤懣吐忠言嘉謀日聞於上天下條<lb/>
<pb n="KR3k0012_SBCK_452-4b"/>
貫國家　表裏爛然可睹矣<lb/>
又曰哀帝時杜欽諫曰臣聞非仁無以廣施非義無以正<lb/>
身今漢承周秦之弊冝抑文上質表實去僞臣竊有所憂<lb/>
言之怫心逆旨不言則増漸日長爲禍不細<lb/>
續漢書曰張子孝平陵人性矜嚴非禮不動遇妻子若嚴<lb/>
君三輔以爲儀表人或謂之詐子孝曰我誠詐也人皆詐<lb/>
惡我獨詐善不亦可乎爲光禄諌正常乗白馬上毎有異<lb/>
政輙言白馬生且復諌矣<lb/>
又曰呉祐字季英陳留人父恢南海太守祐年十二隨恢<lb/>
到官欲以殺青簡冩尚書章句祐諌曰今君踰江湘越五<lb/>
嶺僻在海濵風俗雖陋然多珍玩上爲朝廷所疑下爲權<lb/>
戚所望此章若成載必兼兩昔馬援以薏苡興謗王陽以<lb/>
衣囊邀名嫌疑之戒願留意焉恢撫其首曰呉氏丗不乏<lb/>
<pb n="KR3k0012_SBCK_452-5a"/>
季子者<lb/>
後漢書曰陳蕃爲太尉桓帝未朝綱失序封賞踰制蕃上<lb/>
䟽諌曰臣聞諸侯上象七曜下應九土以藩屏王室髙祖<lb/>
非功臣不侯今寵臣以非義受邑左右以無材傳賞守位<lb/>
不料其德列土莫紀其功乃至一門之内侯者數人後宫<lb/>
之中數千采女肉食錦衣脂油粉黛不可勝計鄙諺曰盗<lb/>
不入五女之門以貧人家也今後宫之女豈不以貧人國<lb/>
乎且聚而不御必生憂怨之感以致兵革水旱之因也上<lb/>
知之而不能用爲佞所害<lb/>
又曰申屠剛字巨卿茂陵人累遷尚書令帝嘗欲岀遊剛<lb/>
以隴蜀未平不冝宴逸諌不聽乃以頭軔乗輿帝遂止<lb/>
又曰王尊爲隗囂將丗祖遣來歙徃諭之囂不從命而執<lb/>
之欲煞害尊諌曰臣聞爲國者愼器與名爲家者畏怨重禍<lb/>
<pb n="KR3k0012_SBCK_452-5b"/>
慎名器則下服其命輕怨禍則上受其殃今將軍遣子質<lb/>
漢内懷他志名器逆矣而更謀誅其使怨禍結矣古者烈<lb/>
國兵交使在其閒所以兵貴和而不任戰者何况承王命<lb/>
藉重質而犯之哉且來歙雖單車逺使而漢帝之外兄害<lb/>
之無損於彼滅之有害於吾昔宋執楚使者有折骸易子<lb/>
之禍小國猶不辱况萬乗之主乎遂不敢害以禮遣之<lb/>
又曰張敏字伯逹河間鄚人累爲尚書建𥘉中有侮辱人<lb/>
父者而子煞之肅宗貸其死刑時定其議敏議曰夫怨生<lb/>
之決冝從上下猶天之四時有生有死若開相容恕著之<lb/>
爲定法者則是故設姧萌生長罪隙今欲趨生反開殺路<lb/>
一人不死天下受弊記曰利一害百民去其郭王者承天<lb/>
地順四時法聖人從經律願陛下留意下民考尋利害天<lb/>
下幸甚從之<lb/>
<pb n="KR3k0012_SBCK_452-6a"/>
又曰爰延字季平外黃人性質直遷侍中帝遊上林苑從<lb/>
容問延曰朕何如主也對曰爲漢中主帝曰何以言之對<lb/>
曰尚書令陳蕃任事即治中常侍豫政則亂是以知陛下<lb/>
可與爲善可與爲非帝曰嗚呼昔朱雲庭折欄檻今侍中<lb/>
面稱朕過何代無竒人哉敬聞命矣<lb/>
又曰杜根字伯堅潁川人永𥘉元年爲郎時和喜鄧后臨<lb/>
朝權在外戚根以安帝年長冝親政事與同舎郞上書直<lb/>
諌太后大怒令盛根於囊殿上武士撲殺之執法者以根<lb/>
素知名私語行事人使不加力旣而載出根得蘇太后使<lb/>
人撿覆根詐死三日目中生蛆因得免<lb/>
又曰李雲字行祖甘陵人爲白馬令衆災頻降雲素剛直<lb/>
憂國將危乃露布上書直諫帝怒遂下黃門北寺獄五官<lb/>
掾杜衆傷雲以忠諫獲罪上書願與雲同日死詔下廷尉<lb/>
<pb n="KR3k0012_SBCK_452-6b"/>
皆死獄中<lb/>
又曰陳琳爲丞相府主簿靈帝時朝綱失序政在宦官尚<lb/>
書何進謀於袁紹曰昔趙鞅興晉陽之甲誅君側之惡今<lb/>
閽竪弄權可謂蔓草也盍萌而薙之琳諫曰易稱即鹿無<lb/>
虞諺有掩日捕雀夫微物尚不可欺以得志况國之大事<lb/>
其可以詐乎今明公惣皇威權兵要龍驤虎歩髙下在心<lb/>
此猶皷洪鑪而燎毛髮耳夫違經合道天人所愼而反委<lb/>
釋利器更徴外助大兵聚會強者爲雄所謂倒持干戈授<lb/>
人以柄功必無成爲禍階矣進不聽遂召前將軍太原守<lb/>
董卓卓未至卒爲禍亂而進亦爲宦官所殺<lb/>
又曰銚期重於信義在朝廷憂國憂主其有不得於心犯<lb/>
顔諫爭帝嘗輕與期門近岀期頓首車前曰臣聞古今之<lb/>
戒變生不意誠不願陛下微行數岀帝爲之回輿而還<lb/>
<pb n="KR3k0012_SBCK_452-7a"/>
又曰桓帝時有上書冝改鑄大錢劉陶上議曰伏讀鑄錢<lb/>
之詔平輕重之議蓋以當今之憂不在於貨在於民飢竊<lb/>
見比年以來良苗盡於蝗螟之口杼柚空於公私之求野<lb/>
無青草室如懸磬所急朝夕之飡所患靡盬之事豈謂錢<lb/>
之銖兩輕重哉就使當今沙礫化爲黃金瓦石變爲和玉<lb/>
使百姓渴無飲飢無食雖黃羲之純德唐虞之文明猶不<lb/>
能以保蕭牆之内也蓋人民可百年無貨不可一朝有飢<lb/>
故食爲至急也<lb/>
又曰劉陵字孟髙豫章人爲侍中車駕岀祠南郊陵叅乗<lb/>
上起早升輿眠陵跪曰陛下爲萬乗之主升輿冝正立雖<lb/>
早嚴欲寢不當上爲天地靈祇下爲百姓觀覩上媿色曰<lb/>
敬受侍中斯言以後爲式更自整頓<lb/>
謝承後漢書曰延篤字叔固孝桓皇帝拜侍中自在機密<lb/>
<pb n="KR3k0012_SBCK_452-7b"/>
常見進納上數問政事得失以經義古典黙諫帷幄言不<lb/>
宣外<lb/>
又曰李膺等黨事下獄陳蕃上䟽極諫曰臣聞聖明之君<lb/>
委心輔佐亡國之主諱聞直辭故湯武雖聖而興於伊吕<lb/>
桀紂迷惑亡在失人由此言之君爲元首臣爲股肱同體<lb/>
相須共成美惡者伏見前司隷校尉李膺太僕社密太尉<lb/>
掾范滂等正身無點死心社稷以忠忤旨横加考案或禁<lb/>
錮閇隔或死徙非所杜塞天下之口聾盲一丗之人與秦<lb/>
焚書坑儒何以爲異臣位列台司憂責深重不敢尸禄惜<lb/>
生坐觀成敗如不蒙採録使身首分裂異門而岀所不恨<lb/>
也帝諱其言切託以蕃非其人遂䇿免之<lb/>
又曰陳蕃諫桓帝曰故臯陶戒舜無畋遊周公戒成王無<lb/>
般于遊田虞舜成王猶有此戒况德不及二主者乎夫安<lb/>
<pb n="KR3k0012_SBCK_452-8a"/>
平之時尚冝有節况當今之丗有三空之危哉田野空朝<lb/>
廷空倉庫空是謂三空加兵戎未戢四方離散是陛下燋<lb/>
心毀顏坐而待旦之時也豈冝揚旗曜武騁心輿馬之觀<lb/>
乎<lb/>
太平御覽卷第四百五十二<lb/>
<pb n="KR3k0012_SBCK_452-8b"/>
</p>
<p>
</p>
  </div>
</body>
</text>
</TEI>
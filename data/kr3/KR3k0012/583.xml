<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_583-1a"/>
太平御覽卷第五百八十三<lb/>
　樂部二十一<lb/>
　　琵琶　羯皷<lb/>
　　　　　琵琶<lb/>
釋名曰琵琶夲胡中馬上所皷推手前曰琵引手却曰琶<lb/>
因以爲名<lb/>
晉書曰石季倫善彈琵琶<lb/>
宋書曰庾仲文爲吏部尚書好貨先與劉德願殊惡德願<lb/>
自持琵琶甚精麗遺之便復欵然<lb/>
南史曰宋范曄善彈琵琶能爲新聲上欲聞之屢諷以微<lb/>
旨曄僞若不肯爲上甞宴飲歡適謂曄曰我欲歌卿可彈<lb/>
曄乃奉旨上歌旣畢曄乃罷弦<lb/>
蕭子顯齊書曰太祖曲江宴群臣數人各使效伎藝禇淵<lb/>
<pb n="KR3k0012_SBCK_583-1b"/>
彈琵琶王僧度彈琴沈文季歌張敬兒舞王敬則柏王儉<lb/>
曰臣無所解唯知誦書因跪上前誦相如封禪書上笑曰<lb/>
此盛德之事吾何以堪之遽止使陸澄誦孝經自仲尼居<lb/>
而起儉曰澄所謂博而寡要臣請誦之乃誦君子之事上<lb/>
章上曰善張子布更覺非竒<lb/>
隋祕書監牛弘修皇后房内之樂文帝龍潜時頗好音樂<lb/>
甞倚琵琶作歌二首名曰地厚天髙託言夫妻之義因即<lb/>
取之爲房内曲命婦人並登歌上壽並用之職在宫内之<lb/>
女人教習之<lb/>
樂府雜録曰貞元中有王芬曹保其子善才其孫曹綱及<lb/>
裴興奴善彈琵琶<hi>其曹綱善運撥聲若風雨不事但弦其裴興奴善於攏撚不撥稍軟時人云曹</hi>
<hi>綱有右手裴興奴有左手</hi>
武宗朝朱崖李太尉有樂吏廉郊者師於曹綱精妙入神<lb/>
<pb n="KR3k0012_SBCK_583-2a"/>
甞謂儕流曰教授人亦多矣未曽有此性靈弟子也甞因<lb/>
清夜携樂器於平泉别墅臨池彈蕤賔調芰荷聞有聲意<lb/>
其魚躍也及彈別調即寂然因復彈蕤賔乆之池中擲物<lb/>
跳上岸觀之乃一片方響蕤賔䥫盖以聲律諧和相應故<lb/>
也其妙若此<lb/>
又曰貞元中有康崑崙彈琵琶第一手因長安大旱詔移<lb/>
兩市以祈雨及至天門街市人廣較勝負及闘聲樂即街<lb/>
東有康崑崙琵琶最上必謂街西無以敵也遂請崑崙登<lb/>
綵樓彈一曲新翻羽調録要<hi>即緑腰是也夲因樂上進曲上令録出要者因以爲名自</hi>
<hi>後來誤言緑腰也</hi>其街西亦建一樓東市大誚之及崑崙度曲西<lb/>
市樓上出一女郎抱樂器先云我亦彈此曲兼移在楓香<lb/>
調及下撥聲如雷其妙絶入神崑崙即驚駭乃拜請爲師<lb/>
女郎乃更衣而出及見即僧也盖西市内豪族厚賂莊嚴<lb/>
<pb n="KR3k0012_SBCK_583-2b"/>
寺僧善夲<hi>善本名俗姓叚也</hi>以定東鄽之勝也翌日德宗召入令<lb/>
陳夲藝異常佳奬因令教授崑崙奏曰且請崑崙彈一調<lb/>
子乃彈之師曰本領何雜也兼帶雅聲崑崙驚曰叚師神<lb/>
人也臣小年𥘉學琵琶偏於隣舎女巫處授一品絃調子<lb/>
後仍易數師叚精鑒玄妙如此叚師奏曰遣崑崙不近樂<lb/>
器十餘年使忘其夲領然後可教詔許之後盡叚師之蓺<lb/>
也<lb/>
又曰開元中有賀懷智善琵琶以石爲槽鵾鷄荕作絃用<lb/>
䥫撥彈之<lb/>
又曰琵琶始自烏孫公主造馬上彈之直項曲項者曲項<lb/>
盖使於急關也古曲有陌上葉范曄石苞謝弈皆善此樂<lb/>
也<lb/>
風俗通曰琵琶近代樂家所作不知所起長三尺五寸法<lb/>
<pb n="KR3k0012_SBCK_583-3a"/>
天地人與五行也四絃象四時也以手琵琶之因以爲名<lb/>
語林曰謝鎭西着紫羅𥜗據胡床在大市佛圖門樓上彈<lb/>
琵琶作大道曲<lb/>
異苑曰南平國兵在姑熟有鬼附之毎占㓙輙先索琵琶<lb/>
隨彈而言事事有驗云是老䑕所作名曰靈侯<lb/>
王諐期絳幕祠儀曰琵琶出於弦鞉笙簧基於絲竹<lb/>
竹林七賢傳曰阮咸善琵琶荀朂雅解音律自以逺不及<lb/>
也<lb/>
文士傳曰孔輝善彈琵琶呉歸命恒使爲樂<lb/>
孫放別傳曰君性好音能操琴及琵琶以自散<lb/>
傅玄琵琶序曰聞之故老云漢遣焉烏孫公主念其行道<lb/>
思慕使工知音者戰琴筝筑箜篌之属作馬上之樂觀其<lb/>
器盤圎柄直隂陽序也四弦法四時也以方語目之故枇<lb/>
<pb n="KR3k0012_SBCK_583-3b"/>
杷也取易傳於外國也杜摯以爲興秦之末盖苦長城之<lb/>
役百姓弦鼗而皷之二者各有所據以意斷之烏孫近焉<lb/>
<hi>石崇琵琶引曰王明君曰本爲昭君以觸文帝諱改匈奴請婚元帝以明君配焉昔公主嫁烏孫令琵琶馬上作樂</hi>
<hi>以慰其思其送明君亦故然序之云耳</hi>
傳子曰朱生善彈琵琶雖伯牙之妙無加也<lb/>
文士傳曰孔煒字正忠解音律彈琵琶<lb/>
異苑曰永嘉中李謙素善琵琶元嘉𥘉徃廣州夜集坐倦<lb/>
悉寢唯謙獨揮彈未輟便聞䆫外有唱佳聲毎至契㑹無<lb/>
不擊節謙恠語曰何不進耶對曰遺生以乆無冝干突始<lb/>
悟是鬼<lb/>
幽明録曰晉司空桓豁在荆州有叅軍五月五日剪鸜鵒舌<lb/>
教令學語遂無不鳴與人相問頋叅軍善彈琵琶鸜鵒每<lb/>
立聽移時<lb/>
<pb n="KR3k0012_SBCK_583-4a"/>
録異傳曰呉赤烏三年句章氏楊度至餘姚夜行有一年<lb/>
少持琵琶求寄載度受之皷琵琶作數十曲曲畢乃吐舌<lb/>
擘目以怖度而去復行二十里許又見一老父寄載自云<lb/>
姓王名戒因復載之謂曰鬼工皷琵琶甚哀戒曰我亦能<lb/>
皷即是向鬼復擘眼吐舌度怖幾死<lb/>
語林曰桓宣武外甥恒在坐皷琵琶宣武醉後指琵琶曰<lb/>
名士固亦操斯器<lb/>
三輔决録曰遊楚上表乞宿衛拜駙馬都尉楚無學問好遊<lb/>
遨音樂乃畜歌琵琶筝笛每行將以自隨<lb/>
樂府雜録曰唐文宗朝女弟子鄭中丞善於胡琴<hi>中丞即宫人之</hi>
<hi>官也</hi>内庫有兩面琵琶號大忽雷鄭常彈小忽雷因匙頭脫<lb/>
送於崇仁坊南趙家修理大約造樂器多在此坊中南北<lb/>
二趙家最妙大和中有權相舊吏梁厚夲莊在渭南縣之<lb/>
<pb n="KR3k0012_SBCK_583-4b"/>
西北臨渭水一日因垂釣忽見一物流過長五尺許悉以<lb/>
錦纏其上令家僮接得就岸乃祕器也及發棺視之乃一<lb/>
女郎也粧色儼然乆伺之口鼻間餘息未絶遂移於曲室<lb/>
中將養經旬漸能言詢之云是鄭中丞也昨以悞聖旨命<lb/>
内官縊殺投於渭河錦即諸弟子相贈耳及如故因垂涕<lb/>
感謝厚夲即納爲妻言其琵琶今尚在南趙家值鄭注之<lb/>
亂莫有知者梁乃潜賂樂匠贖得之毎至夜深方敢輕彈<lb/>
後遇良晨美景飲於花下酒酣不覺郎彈數曲洎有黄門<lb/>
放鷂子過其門私於牆外聽之曰此是鄭中丞琵琶聲也<lb/>
不日召入内乃捨厚本之罪仍加錫賜也<lb/>
明皇雜録曰天寳中上命宫女子數百人爲梨園弟子皆<lb/>
居冝春北院上素曉音律時有馬仙期李龜年賀懷智洞<lb/>
知律度安禄山自范陽入覲亦獻白玉簫管數百事皆陳<lb/>
<pb n="KR3k0012_SBCK_583-5a"/>
於梨園自是音響殆不類人間有中官白秀貞自蜀使廽<lb/>
得琵琶以獻其槽以邏逤檀爲之温潤如玉光輝可鑒有<lb/>
金縷紅文蹙成雙鳯貴妃毎抱是琵琶奏於梨園音韻淒<lb/>
清飄如雲外而諸王貴主洎<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>國已下競爲貴妃琵琶弟<lb/>
子毎授曲畢皆廣有進獻其後龜年流落江南每遇良晨<lb/>
勝景常爲人歌數闋座客聞之莫不掩泣罷酒<lb/>
　　　　　羯皷<lb/>
羯皷録曰羯皷出外夷以戎羯之皷故曰羯皷其音主太<lb/>
簇一均龜兹髙昌踈勒天笁諸部皆用之次在都曇荅獵<lb/>
皷之下<hi>都曇似腰皷而小荅獵即楷皷也</hi>鷄皷之上　如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>桶<hi>山桒爲之</hi>下以<lb/>
小牙床承之擊用兩杖其音焦殺鳴烈尤冝急曲促破作<lb/>
戰杖連碎之聲又冝髙樓曉影明月清風破空透逺特異<lb/>
衆樂杖用黄檀狗骨花楸<hi>等木湏至</hi>乾緊絶濕氣而復柔<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>乾<lb/>
<pb n="KR3k0012_SBCK_583-5b"/>
取發越響亮<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>取戰褭徤舉捲用鋼䥫䥫當精練捲湏至<lb/>
勻若不以鋼則應絛髙下細捩不停不勻則皷面緩急若<lb/>
琴徽之　病玄宗洞曉音律由之天縱凢是管絃悉造其<lb/>
妙若製作曲調隨意即成如不立章度取適長短應指發<lb/>
聲皆中點拍至於清濁變轉律吕呼召君臣事物相制使<lb/>
雖古之夔曠無以過也尤愛羯皷横笛云八音之領䄂也<lb/>
諸樂不可爲比甞值二月詰旦巾櫛方畢時宿兩𥘉晴景<lb/>
色明麗小殿庭内栁杏將吐覩而歎曰對此景物豈可不<lb/>
與他判斷之左右相目將令備酒唯髙力士遣取羯皷上<lb/>
旋命之臨軒縱擊一曲名春光好<hi>上自掣</hi>神思自得及頋柳<lb/>
杏皆巳發拆指而笑曰此事不喚我作天公可乎左右皆<lb/>
稱萬歳又製秋風髙毎至秋空逈徹纎塵不起即奏之必<lb/>
逺風徐來庭葉墜落其妙絶入神也如此<lb/>
<pb n="KR3k0012_SBCK_583-6a"/>
又曰汝陽王璡寕王長子也姿容妍羙秀出藩邸上特鍾<lb/>
愛焉自傳授之又以其聦悟敏惠妙逹其旨每隨遊幸頃<lb/>
刻不捨璡甞戴砑綃帽打曲上自樀槿花一朶置於帽上<lb/>
着處二物皆極滑乆之方安遂奏舞山花一曲花不墜<hi>本色</hi>
<hi>所謂定頭項難在不動揺</hi>上大喜笑賜金器一厨因誇花奴<hi>璡小名也</hi>姿質<lb/>
明瑩肌膚光細非人間人必神仙謫墜也寕王謙讓隨而<lb/>
短之上笑曰大哥不在過慮阿暪自是相師<hi>上於諸親自稱此號</hi>夫<lb/>
帝王之相且湏英特越逸之氣不然則有深沉包育之候<lb/>
若花奴但端秀過人悉無此犬固無猜也而又舉止淹雅<lb/>
更得公卿間令譽耳寕王又謝之曰如此則臣乃輸之上<lb/>
曰若此則阿暪亦輸大哥矣寕王又謙謝上曰阿暪嬴處<lb/>
亦多大哥大用僞揖衆皆歡笑也上性儁邁酷不好琴甞<lb/>
聽彈正弄未及畢叱琴者曰待詔出去謂宦者曰速召花<lb/>
<pb n="KR3k0012_SBCK_583-6b"/>
奴將羯皷來爲我解穢黄幡綽亦知音者上甞使人召之<lb/>
不時至上怒絡驛使尋捕之旣至及殿側聞上理皷固止<lb/>
謁者不令報俄頃上又問侍官奴來未曲罷改奏纔三數<lb/>
十聲綽即入上謂曰頼稍遲我向來怒意至必撾焉適方<lb/>
思之長入供奉巳五十餘日暫一日出外不可不許他東<lb/>
西過徃綽拜謝畢内官有偶而笑者上詰之具言綽尋至<lb/>
聽皷而候其時入上問之綽語其方及解怒之際皆無羌<lb/>
悟上竒之復厲聲謂之曰我心骨下事安有侍官奴聞皷<lb/>
聲能料之耶今且謂我何如綽遂走下堦面北鞠躬大聲<lb/>
曰有勑竪金鷄上大笑而止<lb/>
又曰宋開府雖耿介不倫亦深好聲樂尤善羯皷<hi>南山起雲北山</hi>
<hi>起雨即開府所爲</hi>始承恩頋與上論皷事曰不是青州石即是魯<lb/>
山花歐然少年碧掌下雖有朋肯聲據此乃漢震第二皷<lb/>
<pb n="KR3k0012_SBCK_583-7a"/>
也且　用石花瓷固是腰皷掌下朋肯聲是以手拍非羯<lb/>
皷鳴矣又謂上曰頭如青山峯手似白雨點按此即羯皷<lb/>
之能事<hi>山峯欲不動雨點取碎急</hi>即上與開府兼善兩皷也而羯皷偏<lb/>
好以其比漢震稍雅細焉開府之家悉傳之東都留守鄭<lb/>
叔祖母即開府之女今尊賢里鄭氏第小樓即是夫人習<lb/>
皷之所也<lb/>
又曰嗣曹王臯有巧思精於器用爲荆南節度使有羇客<lb/>
懷二捲欲求通謁先啓於賔府府中觀者訝之曰豈足尚<lb/>
邪客曰但啓於尚書當解耳及見臯捧而歎曰不意今日<lb/>
獲逢至寳因指其鋼勻之狀賔但唯唯或復非之臯曰諸<lb/>
公或似未信乎命取食柈自選其極平者遂重二捲於柈<lb/>
心以油注之盤中捲滿而油不浸漏盖相契無際也臯曰<lb/>
此必開元中供御捲也不然無以至此問其客曰某先人<lb/>
<pb n="KR3k0012_SBCK_583-7b"/>
在黔中得於髙力士衆方深伏佐潜問其價冝償幾何客<lb/>
曰不過三百緍及臯遺之財帛器皿其直果稱焉<lb/>
又曰廣德中蜀客雙流縣丞李琬者亦能之調集至長安<lb/>
稅居務夲里夜聞羯皷聲曲頗妙於月下歩尋至一小宅<lb/>
門户極卑隘叩門請謁皷工曰君所擊者豈非耶婆色鷄<lb/>
乎<hi>一本作耶婆娑鷄也</hi>雖至精能然而無尾何也工大異之曰君固<lb/>
知音者此事無人知某太常工人也祖父傳此蓺尤能此<lb/>
曲進因張通儒而入長安某家流散父没西河此曲遂絶<lb/>
今但按舊譜數夲尋之竟無結尾聲故夜夜求之琬曰曲<lb/>
下意盡乎工曰盡琬曰意盡則曲盡又何索乎工曰柰何<lb/>
聲不盡也琬曰可言矣夫曲有如此當以他曲解之方可<lb/>
盡其聲矣夫耶婆色鷄當用掘拓急偏解之工如其所教<lb/>
果得諧叶聲意皆盡<hi>如柘枝用渾脫解甘州用絶了頭解之類是也</hi>工泣言而謝<lb/>
<pb n="KR3k0012_SBCK_583-8a"/>
之即言於寺卿奏爲主簿累官至太常少卿爲宗正卿<lb/>
又曰永奏中杜鴻漸爲三川副元帥兼西川節度使亦能<lb/>
之成都有削杖者以二枚獻於鴻漸鴻漸得之示於衆曰<lb/>
此尤物也常衣襟下牧貯積時矣匠曰某於脊溝中養之<lb/>
二十年及鴻漸出蜀至利州西界望喜驛入漢川矣自西<lb/>
南來始至嘉陵江頗有山景致至夜月色又佳乃與從事<lb/>
楊崖州杜亞軰登驛樓望月行觴讌話曰今日出艱危脫<lb/>
猜逼外則不辱命於朝廷内則不中禍於微質皆諸賢之<lb/>
力也旣保此安歩又瞰於此殊境安得不自賀乎遂命家<lb/>
僮取羯皷笛以所得杖酣奏數曲四山猿鳥悉皆飛鳴從<lb/>
事頗異之曰昔夔之擊拊百獸舞庭此豈逺耶漸曰若漸<lb/>
於此稍當致功猶未臻妙尚能及是况聖主御天賢臣考<lb/>
樂飛走之類又何不感因言某有別墅近花嚴閣毎值風<lb/>
<pb n="KR3k0012_SBCK_583-8b"/>
清月㓪時或登閤奏此𥘉見群羊於川下數舉頭躑躅不<lb/>
巳某謂以皷然也及皷止亦止某復皷之亦復然遂以疾<lb/>
徐髙下而節之無不相應旋有二犬自其家走而吠之及<lb/>
羊側逐漸止聲仰首若有所聽少選即復宛頸揺尾亦從<lb/>
而變態是知率舞固無難矣某後不敢爲之近者士林間<lb/>
無習之者唯㒒射韓臯善不甚露焉鄂州節度使時聞黄<lb/>
鶴一兩集而已<lb/>
太平御覽卷第五百八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_405-1a"/>
太平御覽卷第四百五<lb/>
　人事部四十六<lb/>
　　　　　賔客<lb/>
尚書大傳曰舜爲賔客禹爲主人于時卿雲聚俊乂集百<lb/>
工相和而歌卿雲<lb/>
尚書洪範曰三八政七曰賔<hi>禮賔客無不敬</hi>
周禮天官上曰太宰之職以八統詔王八曰禮賔小宰以<lb/>
官府之六聮合邦治二曰賔客之聮事凡朝覲㑹同賔客<lb/>
以牢禮之法掌其牢禮委積<lb/>
又曰膳夫凢王祭祀賔客食則徹王之胙爼<lb/>
又春官大宗伯職曰以饗燕之禮親四方之賔客<hi>賔客朝聘者也</hi>
禮記曲禮上曰凢與客入者毎門讓於客客至於寢門則<lb/>
主人請入爲席然後岀迎客客固辭主人肅客而入<hi>粛進也進</hi>
<pb n="KR3k0012_SBCK_405-1b"/>
<hi>謂導也</hi>主人入門而右客入門而左<lb/>
禮記王制曰天子諸侯無事則歳三田一爲乾豆二爲賔<lb/>
客<lb/>
左傳曰襄四曰季武子無適子公彌長而愛悼子欲立之<lb/>
誘於臧紇曰飲我酒吾爲子立之季氏飲大夫酒臧紇爲<lb/>
客<hi>爲上賔</hi>旣獻臧孫命北面重席新樽絜之召悼子降逆之<lb/>
又昭元曰趙孟叔孫豹曹大夫入于鄭鄭伯兼享之及享<lb/>
具五獻籩豆於幕下趙孟辭私於子産曰武請於冡宰矣<lb/>
乃用一獻趙孟爲客禮終乃宴<lb/>
又昭六曰㑹于黄父謀王室也<hi>王室有子朝亂謀定之</hi>趙簡子令輸<lb/>
王粟具戍人明年將納王<hi>納王於王城也</hi>宋樂大心曰我不輸粟<lb/>
我於周爲客<hi>二王後後爲賔客</hi>若之何使客<lb/>
史記曰孟甞君名文姓田氏父曰靖郭君田嬰使主家待<lb/>
<pb n="KR3k0012_SBCK_405-2a"/>
賔客賔客日進名聲聞於諸侯嬰卒文代立是爲孟甞君<lb/>
孟嘗君在薛招致賔客以故傾天下之士食客數千人無貴<lb/>
賤一與文等孟甞君待客坐語而屏風後甞有侍史主記<lb/>
君所與客語問親戚居處客去孟嘗君己使使存問獻遺<lb/>
其親戚孟甞君曽待客夜食有一人蔽火光客怒以飯不<lb/>
等輟食辭去孟甞君起自持其飯比之客慙自刎士以此<lb/>
多歸孟甞君客無所擇皆善遇之人人各自以爲孟甞君<lb/>
親己○又曰平原君趙勝者趙之諸公子也諸子中勝最<lb/>
賢喜賔客賔客蓋至者數千人<lb/>
又曰魏公子母忌者魏昭王少子安釐王異母弟也公子<lb/>
爲人仁而下士士無賢不肖皆謙而禮交之士以此方數<lb/>
千里爭往歸之致食客三千人當是時諸侯以公子賢多<lb/>
客不敢加兵謀魏十餘年<lb/>
<pb n="KR3k0012_SBCK_405-2b"/>
又曰春申君者楚人也名歇姓黄氏考烈王元年以黄歇<lb/>
爲相是時齊有孟甞趙有平原魏有信陵方爭下士招<lb/>
致賔客以相傾奪輔國權是時楚復彊趙平原君使人於<lb/>
春申君春申君舎之於上舎趙使欲夸楚爲瑇瑁簮刀劒<lb/>
室以珠玉飾之請命春申君客春申君客三千餘人其上<lb/>
客皆躡珠履以見趙使趙使大慙<lb/>
又曰吕不韋陽翟大賈人也秦太子政立爲王尊不韋爲<lb/>
相國是時魏有信陵君楚有春申君趙有平原君齊有孟<lb/>
甞君皆下士喜賔客以相傾不韋以秦之強羞不如亦招<lb/>
致士厚遇之至食客三千人是時諸侯多辯士如荀卿之<lb/>
徒著書布天下不韋乃使其客人人著其聞集論曰吕氏<lb/>
春秋<lb/>
又曰單父人吕公善沛令避仇從之客因家沛焉沛中豪<lb/>
<pb n="KR3k0012_SBCK_405-3a"/>
傑吏聞令有客皆徃賀蕭何爲主吏<hi>孟康曰主吏功曹也</hi>主進<hi>文潁曰主</hi>
<hi>歛禮進</hi>諸大夫曰不滿千錢坐之堂下髙祖爲亭長素易諸<lb/>
吏乃紿爲謁曰賀錢萬實不持一錢<lb/>
又曰司馬相如字長卿素與臨卭令王吉善吉曰長卿乆<lb/>
客旅遊不遂可來過我舎於是相如後往臨卭中富人卓<lb/>
王孫程鄭相謂曰令有貴客爲具召之<lb/>
戰國䇿曰汙明見春申君候間三月而後得見談卒春申<lb/>
君大說之汙明欲復談春申君曰僕己知先生悉矣汙明<lb/>
慨然曰臣請爲說之君之賢實不如堯臣之能不及舜夫<lb/>
以賢舜事聖堯三年而後乃相知也今君一旦而知臣是<lb/>
君聖於堯而臣賢於舜也春申君曰善乃召門吏爲先生<lb/>
著客籍五日一見<lb/>
漢書曰蒯通見曹相國曰婦人有夫死三日而嫁者有幽<lb/>
<pb n="KR3k0012_SBCK_405-3b"/>
居守寡不嫁者足下即欲求婦何取曰取不嫁者通曰然<lb/>
則求臣亦猶是也彼東郭先生梁石君齊之俊士也隱居<lb/>
不嫁未甞卑節下意以求仕也願足下使人禮之曹相國<lb/>
曰敬受命以爲上客<lb/>
又曰公孫弘徒歩數年至宰相封侯於是起客館開東閣<lb/>
以延賢人與叅謀議弘身食一肉脫粟之飯故人賔客仰<lb/>
衣食奉禄皆以給之家無所餘其後李蔡與石慶爲丞相<lb/>
府客館丘墟而己<lb/>
又曰蘇建甞責大將軍至尊重天下之賢士大夫無稱焉<lb/>
願將軍觀古名將所招選者勉之哉青謝曰自魏其武安<lb/>
之厚賔客天子常切齒彼親待士大夫招黜賢不肖者人<lb/>
主之柄也人臣奉法遵職而己何與招士<lb/>
又曰大將軍旣益尊姉爲皇后然汲黯與抗禮或說黯自<lb/>
<pb n="KR3k0012_SBCK_405-4a"/>
天子欲群臣下大將軍大將軍尊貴誠重君不可以不拜<lb/>
黯曰夫以大將軍有揖客反不重也大將軍聞愈賢黯<hi>大將</hi>
<hi>軍衛青也</hi>
又曰樓護字君卿爲人短小精辯論聽之者皆竦然與谷永<lb/>
俱爲五侯上客<lb/>
又曰成都侯王啇子邑爲大司馬貴重啇故人皆敬事邑<lb/>
唯樓護自安如舊節邑亦父事之不敢有闕時請召賔客<lb/>
邑居樽下稱賤子上壽坐者百數皆離席伏唯護獨東向<lb/>
正坐<lb/>
又曰鄭當時爲太子舎人毎五日洗沐常置驛馬諸郊請<lb/>
謝賔客以夜繼日常恐不遍年少官薄然其知交皆天下<lb/>
名士<lb/>
又曰鄭當時始與汲黯列爲九卿中廢賔客益少當時死<lb/>
<pb n="KR3k0012_SBCK_405-4b"/>
家亡餘財先是下邳翟公爲廷尉賔客亦填門及廢門外<lb/>
可設雀羅後復爲廷尉賔客欲往翟公大署其門曰一死一<lb/>
一生乃知交情一貧一冨乃知交態一貴一賤交情廼見<lb/>
又曰陳遵嗜酒毎大飲賔客滿堂輙関門取客車轄投井<lb/>
中雖有急終不得去<lb/>
又曰張竦免官以列侯居長安貧無賔客時時好事者從<lb/>
之質疑問事論道經書而巳<lb/>
又曰張楷治嚴氏春秋古文尚書門徒常數百人賔客慕<lb/>
之自父黨宿儒皆造門<lb/>
謝承後漢書曰傳賢遷廷尉賢素廉正自掌法官無私<lb/>
賔客<lb/>
袁山松後漢書曰陳蕃遷䂊章在郡下接賔客獨坐一室<lb/>
唯徐孺子來爲置對榻去則懸之及徴爲尚書令送之者<lb/>
<pb n="KR3k0012_SBCK_405-5a"/>
亦不岀郭門<lb/>
東觀漢記曰崔瑗愛士好賔客盛修殽膳殫極滋味不問<lb/>
餘産<lb/>
張璠漢記曰孔融拜太中大夫雖居家失勢賔客日滿其<lb/>
門愛才樂士常若不足每歎曰坐上客常滿樽中酒不空<lb/>
吾無憂矣<lb/>
英雄記曰袁紹居雒陽西北陬不妄通賔客非海内知名<lb/>
不得相見<lb/>
魏略曰劉備屯於樊城諸葛亮見備備以諸生意待之坐<lb/>
集旣畢衆賔皆去而亮獨留備亦不問其所言備性好毦<lb/>
時適有旄牛尾與備者備因手自結之亮乃進曰明將軍<lb/>
當復有逺志但結毦而巳備知亮非常人乃投毦而荅由<lb/>
此知亮乃以上客禮之<lb/>
<pb n="KR3k0012_SBCK_405-5b"/>
魏志曰蔡邕貴重朝廷常車騎填巷賔客盈里坐聞王粲<lb/>
在門外倒屣迎之<lb/>
蜀志曰簡雍字憲和涿郡人少與先主有舊隨從先主至<lb/>
荆州雍與麋笁孫乹共爲從事中郎常爲談客<lb/>
吴志曰孫權以魯肅諸葛瑾等爲賔客<lb/>
又曰諸葛融每㑹賔合鐏促席問衆客所能或有博弈<lb/>
或有樗蒲投壷於是甘菓繼進清酒徐行融周流觀之終<lb/>
日不倦<lb/>
王隱晉書曰嵇喜爲太僕廐長馮陵知其英俊待以賔友<lb/>
之禮以狀表上<lb/>
宋書曰袁粲字景倩陳郡人閑黙寡言善吟諷獨酌園<lb/>
庭以此自適居負南郭時䇿杖獨遊素寡往來門無雜客<lb/>
文士過見不過一兩人<lb/>
<pb n="KR3k0012_SBCK_405-6a"/>
南史曰謝瞻兄晦時宋臺右衛權遇已重　於彭城還都<lb/>
迎家賔客輻湊時瞻在家驚駭謂晦曰吾家以逺退爲業<lb/>
汝遂勢傾朝野此豈門户福耶<lb/>
蕭子顯齊書曰謝超宗坐公事免詣東府門自通其日風<lb/>
寒慘厲太祖謂四座曰此客至使人不衣自暖矣超宗旣坐<lb/>
飲酒數甌辭氣横岀太祖對之甚欣抜爲驃騎<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>議及即位<lb/>
轉黄門郎<lb/>
後魏書曰崔道固爲劉義隆諸子叅軍事使向青州募人<lb/>
長史已下皆詣道固道固諸兄逼道固所生母自致酒炙<lb/>
於客前道固驚起接取謂客曰人家無力老親自執劬勞<lb/>
諸客皆知其兄等所作咸起拜謝其母母謂道固曰我不<lb/>
足以報貴賔汝冝荅拜諸客皆歎美<lb/>
三國典略曰周獲梁俘王褒王克劉㲄宗懔殷不害等至<lb/>
<pb n="KR3k0012_SBCK_405-6b"/>
長安太祖喜曰晉氏平吴之利二陸而已今定楚之功羣賢<lb/>
賢畢至可謂過之矣乃謂褒及克曰吾即王氏甥也卿等並<lb/>
吾之舅氏當以親戚爲情勿以去郷分意皆厚禮待引爲<lb/>
賔客<lb/>
尹文子曰康衢長者字僮曰善搏字犬曰善噬賔客不過<lb/>
其門者三年長者恠而問之人以實對於是改之賔客復<lb/>
往<lb/>
淮南子曰客有見人於孚子者客出孚子曰子之客獨有<lb/>
過望我而笑之是慢也談論而不稱師是叛也交淺而言<lb/>
深是亂也客曰望君而笑是公也談論不稱師是通也交<lb/>
淺而言深是忠也故客一體也或以爲君子或以爲小人<lb/>
從視之異<lb/>
說苑曰魏文侯與大夫飲酒使公乗不仁爲觴政曰飲不<lb/>
<pb n="KR3k0012_SBCK_405-7a"/>
釂<hi>子曜切</hi>者浮以大白文侯飲而釂公乗不仁舉白浮君君<lb/>
視而不應侍者曰不仁退君己醉矣公乗不仁曰前車覆<lb/>
後車誡蓋言其危爲人臣者不易爲君亦不易今君己設<lb/>
令令可不行乎君曰善白而飲之以公乗不仁爲上客<lb/>
又曰燕昭王問於郭隗曰寡人地狹民寡齊人削取八城<lb/>
匈奴駈馳樓煩之下以孤之不肖得承宗廟恐亡社禝存<lb/>
之有道乎隗曰帝者之臣其名臣也其實友也覇者之臣<lb/>
其名臣也其實僕也危國之臣其名臣也其實虜也今王<lb/>
將東面目指氣使以求臣則厮役之臣至矣南面聽朝不<lb/>
失揖讓之禮求臣則人臣之臣至矣北面等禮相亢下之<lb/>
以色不乗勢以求臣則朋友之臣至矣西面拘指逡廵而<lb/>
退以求臣則師傳之才至矣王誠欲興道隗請爲天下之<lb/>
士開路於是燕王常置郭隗爲上客<lb/>
<pb n="KR3k0012_SBCK_405-7b"/>
三輔決録曰頻陽游殷字季齊𥘉爲郡功曹有童子張旣<lb/>
者時末知名爲郡書佐殷察異之勑旣過家具設賔饌及<lb/>
旣至妻笑曰君甚㪍乎張徳容童昬小皃何異客哉殷曰<lb/>
卿勿怪乃方伯之器也殷遂與論霸王之事饗訖以子楚<lb/>
託之<lb/>
列女傳曰孟甞君食客三千人厨有三列上客食肉中客<lb/>
食魚下客食菜齊市中有乞食人馮煖經冬無袴面有飢<lb/>
色願得上厨<lb/>
又曰漢中楊子拒妻字大英子仲珎有高名常請客母盛<lb/>
爲供具從牎中窺客罷讓之曰吾視汝所交皆不及己此<lb/>
自損之道也後歳餘復請賔客皆耆德秀士母觀之喜<lb/>
曰吾無憂矣<lb/>
華陽國志曰任熈字伯逺開門待賔客朝無少長必有供<lb/>
<pb n="KR3k0012_SBCK_405-8a"/>
膳<lb/>
陸績別傳曰孫策在吴張紘爲上客共論四海未安當用<lb/>
武治而平之績年少未坐遥大聲言曰昔管仲相齊桓公<lb/>
九合諸侯一匡天下不用兵車孔子曰逺人不服修文徳<lb/>
以來之今論者不務道徳之術而唯當用武績雖童蒙竊<lb/>
所末安<lb/>
世說曰孫長樂兄弟就謝公宿言至駿雜劉大夫在壁後<lb/>
聽之具聞其論謝公明還問劉昨客何以劉荅曰亡兄未<lb/>
有如此賔客謝深有愧色<lb/>
郭子曰桓大司馬病篤<hi>桓温字子元也</hi>謝公省病<hi>謝安字安石也</hi>從東門<lb/>
入桓遥瞩而歎曰吾門中不乆復見如此客<lb/>
蘇州志曰通賢橋東有吴丞相頋雍宅自雍至孟名著四<lb/>
代常居此宅門無雜賔投刺攝齊者不過一時英俊<lb/>
<pb n="KR3k0012_SBCK_405-8b"/>
俗說曰謝僕射陶太常詣吴領軍坐乆吴留客作食曰己<lb/>
申使婢賣狗供客比得一頓食殆無復氣可語<lb/>
太平御覽卷第四百五<lb/>
</p>
<p>
</p>
  </div>
</body>
</text>
</TEI>
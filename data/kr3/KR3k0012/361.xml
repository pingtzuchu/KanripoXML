<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_361-1a"/>
太平御覽卷第三百六十一<lb/>
　人事部二<lb/>
　　　　　産<lb/>
毛詩鴻鴈斯干曰乃生男子載寢之牀載衣之裳載弄之<lb/>
璋乃生女子載寢之地載衣之禓載弄之瓦<lb/>
又生民曰厥𥘉生民時惟姜嫄誕彌厥月先生如逹<hi>后稷之在</hi>
<hi>其母終人道十月而生生如達之生言易也</hi>不坼不疈無菑無害<hi>言易也凢人在母母則病</hi>
<hi>生則坼疈菑害其母横逆人道</hi>以赫厥靈上帝不寧不康禋祀居然生子<lb/>
禮記内則曰妻將生子及月辰居側室<hi>側室謂夾之室次燕寢也</hi>夫使<lb/>
人日再問之至生子夫復使人日再問之子生男子設弧<lb/>
於門左女子設<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>於門右<hi>弧者有事於武者也帨者婦人之佩巾</hi>三日始負<lb/>
子男射女否國君丗子生告干君接以太牢三日卜士負<lb/>
之射之以桑弧蓬矢六射天地四方<lb/>
<pb n="KR3k0012_SBCK_361-1b"/>
左傳隱公元年曰𥘉鄭武公娶于申曰武姜生莊公及共<lb/>
叔叚莊公寤生驚姜氏故名寤生<lb/>
又襄五年曰𥘉宋芮司徒生女子赤而毛棄諸堤下共姬<lb/>
之妾取以入名之曰棄長而美<lb/>
又昭七年曰叔向娶申公巫臣氏生伯石伯石始生子容<lb/>
之母走謁諸姑<hi>子容母叔向嫂伯華妻也</hi>曰長叔姒生男姑視之及堂<lb/>
聞其聲而還曰是豺狼之聲也狼子野心非是莫喪羊舌<lb/>
氏矣遂弗視<lb/>
又昭七年曰公衍公爲之生也其母偕出<hi>出之三日産舎</hi>公衍先<lb/>
生公爲之母曰相與偕出請相與偕告<hi>留公衍母使待巳共白公</hi>三日<lb/>
公爲生其母先以告公爲爲兄公私喜於陽榖而思於魯<lb/>
曰務人爲此禍也<hi>務人公爲也始與公若謀逐季氏</hi>且後生而爲兄其誣<lb/>
也乆矣乃黜之而以公衍爲太子<lb/>
<pb n="KR3k0012_SBCK_361-2a"/>
家語曰子夏問曰商聞易之生人及萬物鳥獸昆蟲各有<lb/>
竒偶氣分不同而凢人莫知其情惟逹道德者能原其本<lb/>
焉天一地二人三三三爲九九九八十一一主日日數十<lb/>
故人十月而生八九七十二偶以承竒竒主辰辰爲月月主<lb/>
馬故馬十二月而生七九六十三三主斗斗主狗故狗三月<lb/>
而生六九五十四四主時時主豕故豕四月而生五九四<lb/>
十五五爲音音主猿故猿五月而生四九三十六六主律<lb/>
律主鹿故鹿六月而生三九二十七七主星星主虎故虎<lb/>
七月而生二九一十八八主風風主蟲故蟲八月而化其<lb/>
餘各從其類矣鳥魚生於隂而屬於陽故皆卵生齕吞者<lb/>
八竅而卵生齟嚼者九竅而胎生晝生者類父夜生者類<lb/>
母敢問其皆然乎孔子曰然吾聞諸老聃亦如子之言也<lb/>
史記楚丗家曰呉回生陸終陸終生六子坼疈而生焉<lb/>
<pb n="KR3k0012_SBCK_361-2b"/>
又曰田嬰有子四十餘人其賤妾有子名文以五月生嬰<lb/>
告其母勿舉也其母竊舉生之及長因其兄弟而見其子<lb/>
文於田嬰嬰怒其母曰吾令若去此子而敢生之何也文<lb/>
頓首因曰君所不舉五月子者何故嬰曰五月子者長及<lb/>
户齊將不利其父母文曰人生受命於天乎受命於户耶<lb/>
嬰黙然文曰必受命於天君何憂焉必受命於户則可髙<lb/>
其户耳<lb/>
漢書曰髙祖七年春令民産子復勿事二歳<hi>勿事不使役也</hi>
又曰盧綰與髙祖同里綰親與髙祖太上皇相愛及生男<lb/>
髙祖綰同日生里中持羊酒賀兩家及髙祖綰壯學書又<lb/>
相愛也<lb/>
又曰武帝征伐四夷重賦於民民産子三歳則出口分錢至<lb/>
於生子輙殺元帝議令民産子七歳乃出口分錢<lb/>
<pb n="KR3k0012_SBCK_361-3a"/>
東觀漢記曰敬隱宋后以王莽末年生遭丗倉卒其母不<lb/>
舉棄之南山下時天寒冬十一月再宿不死外家岀過於<lb/>
道南聞有兒啼聲怜之因徃就視有飛鳥紆翼覆之沙石<lb/>
滿其口鼻能喘心恠偉之以有神靈遂取而持歸養長至<lb/>
年十三歳乃以歸宋氏<lb/>
後漢書曰竇武母産武并産一虵<lb/>
又曰虞延𥘉生上有物若一疋練遂上升天占者以爲吉<lb/>
魏志曰黄𥘉六年三月魏郡太守孔羡表黎陽令程放書<lb/>
言掾汝南屈雍妻王以去年十月十二日在草生男兒從<lb/>
右腋生水腹下而出其母自若無他異痛今瘡已愈母子<lb/>
安全無災無害也<lb/>
王隱晉書曰齊王囧輔政太安元年有婦人詣大司馬門<lb/>
寄産吏驅之婦人曰我截齊便去耳言畢不見識者聞而<lb/>
<pb n="KR3k0012_SBCK_361-3b"/>
惡之至二年謀反誅<lb/>
又曰程咸字延休魏郡武安人也其母夜夢白頭公授之<lb/>
以藥曰服此當生貴子也生咸好學有才爲鍾毓主記毓<lb/>
弟㑹問有可與語吏否毓乃稱咸<lb/>
孫盛晉陽秋曰魏舒適主人妻産俄聞車馬之聲問曰男<lb/>
女從者入反曰男也年十五以兵死又問寢者誰曰魏公<lb/>
舒黙然謝之<lb/>
于寳晉紀曰愍帝建興三年抱罕伎人産一龍子色似錦<lb/>
文望之如見神光在牀上少有就視者<lb/>
後魏書曰太祖道武皇帝諱珪獻明皇帝之子也以建國<lb/>
三十四年七月七日生於叄合陂北明年有榆生於理胞<lb/>
之坎遂成林<lb/>
前趙録曰劉淵字元海父豹母呼延夢服日精十三月而<lb/>
<pb n="KR3k0012_SBCK_361-4a"/>
生淵劉聦母曰張夫人十五月生聦焉<lb/>
三十國春秋曰前秦蒲洪父懷歸爲部落小帥其母姜氏<lb/>
因寤産洪驚悸而寤<lb/>
又曰後涼秃髮烏孤七丗祖壽闐之在孕也母夢一老父<lb/>
𬒳髮左袵乗白馬謂曰尓夫雖西移終當東返至京必生<lb/>
貴男長爲人主言終胎動而寤後因寢生壽闐𬒳中因以<lb/>
秃髮爲號壽闐爲名<lb/>
後趙書曰黎陽民妻産三男一女勒賜乳母榖帛以爲休<lb/>
祥<lb/>
崔鴻南燕録曰慕容德皝少子母公孫夫人晉咸康中晝<lb/>
寢生德左右以告方寤而起旣生似鄭莊公曰長必有大<lb/>
德遂以德爲名<lb/>
宋書曰王敬則母爲女巫常謂人云敬則生時胞衣紫色<lb/>
<pb n="KR3k0012_SBCK_361-4b"/>
後應得鳴皷角人笑之曰汝子得爲人吹角可矣<lb/>
又曰王鎭惡之産也當五月五日家人欲棄之其祖猛曰<lb/>
昔孟甞君如是而相齊此兒必興吾族因以鎭惡爲名<lb/>
又曰范曄字蔚宗母如厠産之額爲塼所傷故以塼爲小<lb/>
字<lb/>
北齊書曰武明婁皇后諱昭君性寛厚不妬忌髙祖率衆<lb/>
將討西寇出師之夜后㝈<hi>生患切雙生子也</hi>生一男一女左右以<lb/>
危急請追告髙祖后弗聽曰王出統大兵何得以我故輕<lb/>
離大軍<lb/>
唐書曰幽州節度使劉濟怦之長子𥘉母難産旣産侍者<lb/>
𥘉見是一大蛇黒氣勃勃莫不驚走及長頗異常童所居<lb/>
室焚人皆驚救濟從容而出衆異之累歴牧宰及怦爲節<lb/>
度濟爲行軍司馬怦卒軍人習河朔舊事請濟代父爲帥<lb/>
<pb n="KR3k0012_SBCK_361-5a"/>
朝廷從之<lb/>
莊子曰厲之人夜半生其子也遽取火而視之汲汲然恐<lb/>
其似巳也<lb/>
吕氏春秋曰夏后孔甲佃于東陽萯山大風晦迷入民室<lb/>
主人方乳或曰后來是良日也子必大吉或曰不勝必有<lb/>
殃咎乃取歸曰爲余子誰敢殃之子成人幕動析橑<hi>音老</hi>斧<lb/>
破斬其足遂爲守者孔子曰嗚呼有命矣<lb/>
西京雜記曰王鳯五月五日生其父欲勿舉其母曰田文<lb/>
五月五日生父嬰勑其母勿舉母竊舉之後爲孟甞君以<lb/>
占事推之非不祥遂舉之<lb/>
又曰霍將軍妻産二子疑所爲兄弟或曰前生爲兄後生<lb/>
爲弟今雖俱日亦冝以先生者爲兄或曰居上者冝爲兄<lb/>
居下者冝爲弟居下前生今冝以前生爲弟時霍光聞之<lb/>
<pb n="KR3k0012_SBCK_361-5b"/>
曰昔殷王祖甲一産二子曰囂曰良以夘生囂以巳生良<lb/>
則以囂爲兄以良爲弟若以在上爲兄囂亦當爲弟矣昔<lb/>
許釐公一産二女曰娥曰茂楚大夫唐勒生二子一男一<lb/>
女男曰貞夫女曰瓊華皆以先生者爲長近代鄭昌時文<lb/>
長倩並一生二男滕公一生二女季黎一生一男一女並<lb/>
以前生者爲長霍氏亦以前生爲兄焉<lb/>
玄中記曰朱梧縣其民服役依海際居産子以沙石自擁<lb/>
不食米止資魚以爲生氣<lb/>
又曰丈夫民殷帝大戊使王英採藥於西王母至此絶糧<lb/>
不能進乃食木實衣以木皮終身無妻産子二人從背脅<lb/>
間出其父則死是爲丈夫民去玉門二萬里外國圖曰長<lb/>
人國妖六年乃生而白首兒則長大乗雲而不還龍類也<lb/>
崔玄山瀬郷記曰李母祠在老子祠北二里祠門左有碑<lb/>
<pb n="KR3k0012_SBCK_361-6a"/>
文曰老子聖母李夫人碑老子者道君也始起乗白鹿下<lb/>
託於李氏胞中七十二年産於楚國淮陽苦縣瀬郷曲仁<lb/>
里老子名耳星精也字伯陽號曰聃<lb/>
孔演圖曰孔子母徴在遊大澤之陂睡夢黒帝使請已巳<lb/>
徃夢交語曰汝乳必於空桑之中覺則若感生丘於空桑<lb/>
中<lb/>
廣志曰獠民皆七月生<lb/>
帝系曰陸終娶鬼方國君之妹謂之女嬇生六子孕而不<lb/>
育三年啓其母左脅三人出右脅三人出<lb/>
風俗通曰生三子不舉俗說生子至於三子似六畜言其<lb/>
妨父母故不舉之也謹按春秋國語越王勾踐令民生三<lb/>
子者與之乳母生二子者與之餼三子力不能獨養故與<lb/>
乳母所以人民繁息卒滅強呉雪㑹稽之恥行霸於中國<lb/>
<pb n="KR3k0012_SBCK_361-6b"/>
者也古陸終氏娶于鬼方謂之女嬇是生六子皆爲諸侯<lb/>
今人多生三子子悉成長父母完安豈有天所孕育而害<lb/>
其父母兄弟者哉<lb/>
又曰不舉寤生子俗說兒墮地未能開目視者謂之寤生<lb/>
舉寤生子妨父母謹按春秋左氏傳鄭武公娶于申曰武<lb/>
姜生莊公及共叔叚莊公寤生驚姜氏因名寤生武公老<lb/>
終天年姜氏亦然安有妨其父母乎<lb/>
又曰汝南周霸字翁仲爲太尉掾婦於乳舎生女自毒無<lb/>
男時屠婦比卧得男因相與私貨易禆錢數萬後翁仲爲<lb/>
北海相吏周光能見鬼署光爲主簿使還致敬於郡縣因<lb/>
告光曰事訖臈日與小兒俱上家去家經十三年不躬蒸<lb/>
甞主簿微察知相先君寧息㑹同飲食忻娱不巳徃到於家<lb/>
上郎君沃酹主簿俯伏在後但見屠者弊衣蠡結倨神坐<lb/>
<pb n="KR3k0012_SBCK_361-7a"/>
持刀割肉有五時衣帶青黒綬數人彷徨隂堂東西廂不<lb/>
敢來前光恠其故還至引見問之乞屏左右起造於膝前<lb/>
白事狀如此翁仲曰主簿出勿言因持劒上堂謂嫗汝何<lb/>
故殺吾子嫗大怒曰卿常言兒聲氣喜學似我老公欲死<lb/>
欲作狂語翁仲曰祠祭如不具服子母立截嫗辭窮情竭<lb/>
泣涕具陳其故時子巳年十八呼與辭決曰凡有子者欲<lb/>
以承先祖先祖不享血食無可奈何自以衣裘僮㒒車馬<lb/>
送迎取其女女嫁爲賣䴵子婦後適西平李文思文思官<lb/>
至南陽太守翁仲更養從弟子熈爲髙邑令<lb/>
又曰潁川有冨室兄弟同居兩婦數月皆懷姙長婦胎傷<lb/>
因閉匿之産期至同到乳母舎弟婦生男夜因盗取之争<lb/>
訟三年州郡不能決丞相黄霸出坐殿前令卒抱兒取兩<lb/>
婦各十歩叱婦曰自徃取之長婦抱持甚急兒大啼呌弟<lb/>
<pb n="KR3k0012_SBCK_361-7b"/>
婦恐傷害之因乃放與而止甚愴愴長婦甚喜霸曰此弟<lb/>
子也責問乃伏<lb/>
又曰不舉父同月子俗云妨父也按左傳桓公之子與父<lb/>
同月生因名子同漢明帝亦與光武同月生<lb/>
神仙傳曰老子母懷之七十歳乃生時割其左腋而生生<lb/>
而白首故謂之老子<lb/>
列仙傳曰木羽鉅鹿南祁郷人貧母王助産甞探兒兒生<lb/>
開眼視母大笑母乃驚怖仍夢見大冠赤幘者守見曰此<lb/>
司命君也當報汝使汝子木羽得仙後生兒字木羽所探<lb/>
兒年十五夜有車馬迎之過呼木羽木羽爲我御來遂相<lb/>
隨去<lb/>
列異傳曰華子魚爲諸生甞宿人門外生人婦夜主有兩<lb/>
吏來詣其門便相向僻易欲退相謂曰公在此因踟蹰良<lb/>
<pb n="KR3k0012_SBCK_361-8a"/>
乆一吏曰籍當定奈何得住乃前向子魚拜相將入出共<lb/>
語曰當與幾歳一人曰當與三歳子魚後故徃視之兒果<lb/>
年三歳巳死乃自喜曰我固當公後果爲太尉<hi>續搜神記同</hi>
益部耆舊傳曰哀牢夷者其先有婦人名沙壹居于牢山<lb/>
甞捕魚於水中觸沉木若有感因懷姙十月産子男十人<lb/>
後沉木化而爲龍出水沙壹忽聞龍語曰若生我子今悉<lb/>
何在九子見龍驚走獨小子不能走背龍而坐龍就而舐<lb/>
之其母鳥語謂背爲九謂坐爲隆因名小子曰九隆及後<lb/>
長大諸兄共推以爲王<lb/>
博物志曰蜀郡諸山夷名曰獠子婦人姙身七月生時必<lb/>
湏臨水兒生便置水中浮即養之沉便遂棄也至長皆拔<lb/>
去其上齒後狗牙各一以爲身飾<lb/>
論衡曰黄帝二十月而生<lb/>
<pb n="KR3k0012_SBCK_361-8b"/>
又曰唐文伯河東蒲坂人也其生亦以夜半時適生有人<lb/>
從門呼其父名父出應之不見人見一木杖植其門側好<lb/>
善異於衆其父杖入門以示人占曰吉文伯位至廣漢太<lb/>
守以杖當得子之力矣<lb/>
譙周法訓曰一産二子者當以後生者爲兄言其先胎也<lb/>
荅曰此野人之鑿語耳君子不測暗安知胎之先後也<lb/>
傳子曰昔燕趙之間有三男子共娶一女生四子後争訟<lb/>
廷尉延壽奏云禽獸生子逐母冝以四子還母尸三男子<lb/>
於市<lb/>
丗說曰胡廣本姓黄五月生父母惡之乃置之甕投於江<lb/>
湖翁見甕流下聞有小兒啼聲徃取因長養之以爲子登<lb/>
三司流中庸之號廣後不治其本親服云我於本親巳爲<lb/>
死人也丗以此爲深譏焉<lb/>
<pb n="KR3k0012_SBCK_361-9a"/>
搜神記曰陳仲舉微時甞宿黄申家而申婦方産有扣申<lb/>
門者家人咸不知乆乆方聞屋裏有言賔堂下有人不可<lb/>
進扣門者相告曰今當從後門往其一人便徃有頃還留<lb/>
者問之是何等名爲何當與幾歳徃者曰男也名爲奴當<lb/>
與十五歳後應以何死荅曰應以兵死仲舉告其家曰吾<lb/>
能相此兒當以兵死父母驚之寸刄不使得執也至年十<lb/>
五有置鑿於梁上者其末出奴以爲木也自下鈎之鑿從<lb/>
梁落䧟腦而死後仲舉爲豫章太守故遣吏往餉之申家<lb/>
并問奴所在其家以此具告仲舉仲舉歎此謂命矣<hi>幽明録同</hi>
異苑曰魏郡徐逮字君及婦平昌孟氏生兒頭有一角一<lb/>
脚頭正仰向通身盡赤落地無聲乗虚而去<lb/>
又曰丹陽縣駱慶婦生一男一虎一貍貍虎毛色斑黒牙<lb/>
瓜皆備即殺之兒經六日而死母不異<lb/>
<pb n="KR3k0012_SBCK_361-9b"/>
又曰沛國武搮之妻林氏元嘉中懷身得病而死俗忌含<lb/>
胎入柩中要湏割出妻乳母傷痛之乃撫尸而呪曰若天<lb/>
道有靈無令死𬒳擘裂湏臾尸面赩然上色於是呼婢共<lb/>
扶之俄頃兒墮而尸倒也<lb/>
嵩髙山記曰昔陽翟有婦人姙身三十月乃生子從母背<lb/>
上出五歳便入北山學道神明爲母立祠因號曰開母祠<lb/>
焉<lb/>
太平御覽卷第三百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_124-1a"/>
太平御覽卷第一百二十四<lb/>
　偏霸部八<lb/>
　　前涼張軌　張寔　張茂<lb/>
　　　　張駿　張重華　張祚<lb/>
　　　　張玄　張天錫<lb/>
　　西涼李暠<hi>古老切</hi>李歆<lb/>
　　北涼沮渠蒙遜　沮渠茂䖍<lb/>
　　　　　前涼張軌<lb/>
崔鴻十六國春秋前涼録曰張軌字士彦安定烏氏人漢<lb/>
常山王耳十七丗孫祖烈魏外黃令父温太官令母隴西<lb/>
辛氏軌少好學明經與同郡皇甫士安友善拜宮守舍人<lb/>
與京兆杜預以所注易遺之太康中爲尚書郎太子洗馬<lb/>
中庶子遷散騎常侍征西軍司馬軌以晉室多難陰圖保<lb/>
<pb n="KR3k0012_SBCK_124-1b"/>
據河西追竇融故事筮之遇泰之觀軌喜曰霸者之兆乃<lb/>
求爲涼州公卿亦舉軌拜涼州刺史課農桑抜賢才置崇<lb/>
文祭酒徴九郡胄子五百人立學校以教之永興二年拜<lb/>
安西將軍封樂安郷侯惠帝崩遺長史北宫純司馬纂别<lb/>
駕陰監奉表京師是歳大城姑臧姑臧城匈奴所築也南<lb/>
北七里東西三里地有龍形故名卧龍城永嘉四年十一<lb/>
月黄龍出於臨羗河發水昇天身長十餘丈五年帝遣使<lb/>
拜車騎大將軍開府儀同三司䇿命未至而劉曜攻䧟長<lb/>
安遷晉帝於平陽建興元年晉愍帝即位於長安遣使者<lb/>
拜軌鎭西大將軍開府儀同三司加侍中封西平郡公固<lb/>
讓不受二年進拜太尉涼州牧以軌年老多疾拜子寔行<lb/>
撫軍副涼州刺史五月軌寢疾立子寔爲丗子己丑薨于<lb/>
正寢年六十葬建陵冊贈侍中大尉謚武穆公張祚僣號<lb/>
<pb n="KR3k0012_SBCK_124-2a"/>
追尊武王廟號太宗<lb/>
　　　　　張寔<lb/>
崔鴻十六國春秋前涼録曰張寔字安遜軌之丗子也學<lb/>
尚明察敬賢爱士晉舉秀才除尚書郎永嘉元年固辭驍<lb/>
騎將軍請還凉州帝許之改授議郎西中郎將建興元年<lb/>
長史張璽等表寔嗣位十月帝遣使授西中郎將涼州刺<lb/>
史西平公二年十一月帝將降劉曜進寔侍中司空涼州<lb/>
牧三年始知劉曜逼遷天子平陽大臨三日五年南陽王<lb/>
寳聞愍帝崩自稱晉王號年建康置百官遣拜寔征西大<lb/>
將軍開府儀同三司増邑三千户六年六月京兆人劉弘<lb/>
使左道以眩惑百姓宻與寔左右十餘人謀殺寔皆懷刀<lb/>
入内斬寔於外寢時年五十葬寜陵晉王寳冊贈寔大司<lb/>
馬涼州牧謚元公張祚僣號追尊曰明王廟號髙祖<lb/>
<pb n="KR3k0012_SBCK_124-2b"/>
　　　　　張茂<lb/>
崔鴻十六國春秋前梁録曰張茂字成遜寔之母弟虚靖<lb/>
好學不以勢利爲心建興元年相國南陽王寳辟從事中<lb/>
郎又薦爲給事黃門侍郎皆不就二年徴爲侍中以父疾<lb/>
固辭四年拜秦州刺史加散騎常侍領雍州皆不受寔左<lb/>
司馬陰元等以寔旣𥘉害于駿冲㓜宜立長君乃推茂爲<lb/>
大都督太尉涼州牧茂不從以平西將軍行都督凉州諸<lb/>
軍事護羌校尉涼州牧西平公大赦境内九月立寔子駿爲<lb/>
丗子三年劉曜遣鴻臚拜茂太師涼王四年茂寢疾執駿<lb/>
手泣曰吾先人以孝友見稱自漢以來丗康忠順汝謹守<lb/>
忠節無或失墮薨于正寢年四十八劉曜遣使贈太宰謚<lb/>
成烈王張祚僣號追尊曰成王廟號太宗<lb/>
　　　　　張駿<lb/>
<pb n="KR3k0012_SBCK_124-3a"/>
崔鴻十六國春秋前涼録曰張駿字公庭寔之丗子永嘉<lb/>
元年生㓜而竒偉十歳能屬文茂之四年拜使持節大都<lb/>
督大將軍梁州牧西平公大赦境内劉曜遣使拜大將軍<lb/>
涼州牧元年正月親耕籍田二月始承晉元帝崩問大臨<lb/>
三日四年十二月劉曜爲勒所擒曜太子毗及劉㣧等率<lb/>
衆奔上邦六年二月石勒稱天王遣使拜駿征西大將軍涼<lb/>
州牧加五錫之禮八年羣寮勸駿稱涼王置百官駿曰此非<lb/>
人臣所言敢有此言罪不在赦又請立丗子乃立重華爲<lb/>
丗子十二月鄯善王元孟献女殊好號曰美人立賔遐觀<lb/>
以處之十四年五月雨雪降霜駿避正殿素服命羣寮極<lb/>
言得失十五年以右長史任處領國子祭酒立辟雍明堂<lb/>
而行禮焉命西曹掾集閤内外事付索綏以著涼春秋十<lb/>
一月以丗子重華行涼州事十九年八月田于建西踰玉<lb/>
<pb n="KR3k0012_SBCK_124-3b"/>
石縣九月改玉石縣爲金澤縣二十一年始置百官官號<lb/>
皆擬天朝車服旌旗一如王者酒泉太守馬岌上言酒泉<lb/>
南山旣崑崙之體周穆王見西王母樂而忘歸即謂此山有<lb/>
石室王母堂珠璣<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>飾煥若神宮禹貢崑崙在臨羗之西<lb/>
即此明矣宜立西王母祠以禆朝廷無疆之福駿從之二<lb/>
十二年六月薨子正德前殿年四十晉遣䇿贈大司馬謚<lb/>
忠成公七月葬大陵張祚僣號追尊文王廟號丗祖<lb/>
　　　　　張重華<lb/>
崔鴻十六國春秋前梁録曰張重華字泰臨駿第二子寛<lb/>
和懿重沉毅少言駿薨右長史任處上華爲使持節大都<lb/>
督太尉涼州牧護羗校尉西平公假涼王大赦境内三年<lb/>
九月晉遣使者拜侍中大都督隴右諸軍事大將軍涼州<lb/>
刺史領護羗校尉西平公重華以位號未稱怒不授詔羣<lb/>
<pb n="KR3k0012_SBCK_124-4a"/>
寮上重華爲丞相涼王雍秦涼三州牧五年重華讌羣寮<lb/>
于閑預庭講論經義頋問索綏曰孔子婦誰家女老<graphic n="KR2157" url="https://raw.githubusercontent.com/kanripo/KR-Gaiji/master/images/KR2157.png" mimeType="image/png"/>父<lb/>
字爲何四皓旣安大子住乎還山乎綏曰孔子婦姓并官<lb/>
氏女<graphic n="KR2157" url="https://raw.githubusercontent.com/kanripo/KR-Gaiji/master/images/KR2157.png" mimeType="image/png"/>父名乾字元杲胎則無耳一目不明孤單年七十<lb/>
二無妻與隣人益壽氏老女野合懷胎十年乃生老子四<lb/>
皓還否臣所未悉重華曰卿不知乎四皓死于長安有四<lb/>
皓冡爲不還山也七年十月重華寢疾臨春坊遣左長史<lb/>
馬岌䇿拜子靈曜爲丗子大赦境内十一月薨于平章殿<lb/>
年二十七葬顯陵張祚僭號追謚桓王廟號丗祖<lb/>
　　　　　張祚<lb/>
崔鴻十六國春秋前涼録曰張祚字太伯駿之長庶子博<lb/>
學雄武有政治之才駿之二十一年拜延興太守封寧侯<lb/>
重華薨子靈曜嗣七年十一月右長史趙長等矯稱遺令<lb/>
<pb n="KR3k0012_SBCK_124-4b"/>
以祚爲使持節都督中外諸軍事撫軍大將軍輔政十二<lb/>
月趙長等議以靈曜冲㓜丗難未夷冝立長君廢曜爲涼<lb/>
寧侯立祚爲大將軍護羗校尉涼州牧涼公趙長等議僭<lb/>
即王位于謙光殿大赦改年爲和平元年立叱千氏爲皇<lb/>
后子太和爲太子封弟天錫爲長寧侯重華少子玄靖爲<lb/>
凉武侯置百官二月尊祖父郊祀天地二年有神降於玄武<lb/>
殿自稱玄冥與人交語祚日夜祈之神言與福利祚甚信<lb/>
之征東張瓘遣兵傳檄廢祚以侯還弟復立靈曜八月祚<lb/>
収瓘弟琚及其子嵩等驍騎將軍宋混兄脩素與祚有隙<lb/>
祚疑之混西奔招合夷晉衆至萬餘人還向姑臧祚大懼<lb/>
遣楊秋胡將靈曜於菀拉<hi>音獵</hi>其腰而殺之埋於沙坑九月<lb/>
宋混次于武始大澤爲靈曜發哀閏月混至姑臧祚登神<lb/>
雀觀張琚張嵩煞祚守卒死者四百餘人斬西門關内混<lb/>
<pb n="KR3k0012_SBCK_124-5a"/>
領軍趙長開宫門以應琚長馳入殿中大呼稱萬歳祚以<lb/>
長敗賊下觀勞之長奮槊<hi>音朔</hi>刺祚中額奔入萬秋閣爲厨<lb/>
士徐里所殺以庶人禮葬之天錫即位備禮改葬于愍陵<lb/>
追謚威王封子廷堅爲金澤侯<lb/>
　　　　　張玄靖<lb/>
崔鴻十六國春秋前涼録曰張玄靖字元安重華少子母<lb/>
郭夫人和平二年宋混張琚等上玄靖爲大將軍涼州牧<lb/>
護羗校尉西平公時年七歳張瓘至姑臧推立玄靖爲大<lb/>
將軍涼王自爲使持節都督中外諸軍事尚書令涼州牧張<lb/>
掖郡公四年五月東菀大冢上忽有池東天澤地燃廣袤<lb/>
數大執法御史杜逸言於瓘曰此皆變之大者可移之佗<lb/>
族瓘徴兵數萬集於姑臧謀討宋氏混與弟澄及左右壯<lb/>
士楊和等四十餘騎奄入南城申令諸營曰張瓘謀逆被<lb/>
<pb n="KR3k0012_SBCK_124-5b"/>
太后詔誅之俄而衆至二千瓘率衆出戰混擊敗之衆悉<lb/>
去瓘自殺混入見玄靖以混爲使持節都督中外諸軍事<lb/>
驃騎大將軍酒泉郡侯輔政五年六月大旱令諸祈雨之<lb/>
官皆詠雲漢詩儒林祭酒索綏曰雲漢陳周宣之美非旱<lb/>
之文昔神鼎之出漢虞丘不賀今辭與事違恐非致澤之<lb/>
意也綏字士艾燉煌人父戢晉司徒綏家貧好學舉孝廉<lb/>
爲記室祭酒母䘮去官又舉秀才著涼春秋五十卷又作<lb/>
六夷頌符命傳十餘篇以著述之功封平樂亭侯六年宋<lb/>
混卒天錫以使持節都督中外諸軍輔政八月右將軍齊肅<lb/>
等議以靖多難務殷湏立長君勸天錫自立閏月天錫遣肅<lb/>
等夜害玄靖時年十四葬平陵謚冲王<lb/>
　　　　　張天錫<lb/>
崔鴻十六國春秋前涼録曰張天錫字純嘏駿之少子母<lb/>
<pb n="KR3k0012_SBCK_124-6a"/>
曰劉美人玄靖八年即位年十八謁于太廟尊母劉氏爲<lb/>
太后元年四月秦遣鴻臚回國拜天錫大將軍涼州牧西<lb/>
平公三年姑臧北山楊樹生松葉西苑牝鹿生角東苑銅<lb/>
佛生毛延興地震䧟裂水出天錫避正殿引咎責躬晉遣<lb/>
使拜隴右關中諸軍大將軍涼州牧西平公八年郡國火<lb/>
燃於泥中三十所符堅復有并兼之規天錫大懼遣從事<lb/>
中郎韓博奉表於晉又與桓温書尅其年大舉都㑹上邽<lb/>
十年以丗子懷爲使持節鎭西將軍髙昌郡公次子太豫<lb/>
爲丗子豫母焦氏爲左夫人七月大水地震西平五十日<lb/>
中地十動土樓崩天錫疾美人閻姬薛姬皆自殺二姬國<lb/>
色並有殊寵天錫毎謂之曰汝二人將何以報我我死之<lb/>
後豈可更爲人妻皆曰尊若不諱妾請效死於前洒掃於<lb/>
地下無他志十月天錫疾瘳大赦境內追悼二姬葬以夫<lb/>
<pb n="KR3k0012_SBCK_124-6b"/>
人禮十三年五月符堅遣武衛將軍苟長等率衆十萬來<lb/>
伐天錫遣中衛將軍史景等拒戰赤岸爲秦所敗天錫納<lb/>
左長史馬芮之言靣縛降秦東徙長安拜歸義侯北部尚<lb/>
書遷右僕射隨符堅敗於淮南又入晉爲貟外散騎常侍<lb/>
復夲封薨贈鎭西將軍謚悼公張軌以晉永寧九年辛酉<lb/>
之歳牧涼州至天錫敗亡之歳歳在丙午八主七十六年<lb/>
　　　　　西涼李暠<hi>古老切</hi>
崔鴻十六國春秋西涼録曰李暠字玄盛隴西狄道人也<lb/>
漢前將軍廣十六丗孫廣子侍中敢之後丗李爲爲西州<lb/>
右姓祖父弇<hi>音掩</hi>前涼武衛將軍天水太守安丗亭侯父昶<lb/>
字中堅㓜有令名丗子侍講年十八卒暠昶之遺腹子少<lb/>
而好學沉敏有器度後涼龍飛二年建康太守叚業自稱<lb/>
涼牧號神璽元年拜暠郊榖令二年燉煌索仙等以暠温<lb/>
<pb n="KR3k0012_SBCK_124-7a"/>
毅有惠政推暠爲燉煌太守叚業復暠鎭西將軍領護西夷<lb/>
校尉庚子元年十一月晉昌太守唐瑤移檄六郡推暠爲<lb/>
大將軍涼公領秦涼二州牧大赦改年追尊祖弇涼公父<lb/>
昶涼簡公以瑤爲征東將軍三年正月於南門起静恭堂<lb/>
以議朝政圖讃自古聖帝明王忠臣孝子烈士貞女親爲<lb/>
序頌以作鑒戒五年正月立泮宮増髙門學生百人四月<lb/>
燉煌有葛縁木而生作黃烏之形丗子譚卒九月立好歆<lb/>
爲丗子正月大赦改年爲建𥘉元年三月讌于曲水命羣寮<lb/>
賦詩暠規爲之序文寫諸葛亮訓厲以誡諸子十三年正月<lb/>
寢疾頋命長史宋繇曰吾終之後嗣子猶卿子也善相輔<lb/>
導二月薨于恭德殿年六十七葬建丗陵謚昭武王廟號<lb/>
太祖𥘉暠爲羣雄所推定千里之地謂張氏之業不足成<lb/>
河西十郡歳月而一旣而傉檀入據姑臧蒙遜基宇稍廣<lb/>
<pb n="KR3k0012_SBCK_124-7b"/>
於是慨然著述志賦𥘉河右不生楸槐張駿之丗取秦隴<lb/>
植之皆死至是而酒泉宫西北有槐生焉乃作槐樹賦又<lb/>
作婦辛氏誄自餘賦数十篇<lb/>
　　　　　李歆<lb/>
崔鴻十六國春秋西涼録曰李歆字士業暠弟二子暠薨<lb/>
左長史宋謡等上爲大將軍涼公領涼州牧護羗校尉大<lb/>
赦改年爲嘉興元年七月歆聞蒙遜南伐西秦命中外戒<lb/>
嚴將攻張掖尹太后以爲不可宋繇亦諌歆怒不從遂率<lb/>
歩騎三萬東伐次于都瀆澗蒙遜自浩舋來戰于懷城歆<lb/>
敗左右勸還歆曰吾違太后明誨逺取敗辱不煞此胡復<lb/>
何靣目以見母也勒衆復戰敗于蓼泉爲遜所煞歆弟驍<lb/>
騎將軍翻擊虜將軍豫等西奔燉煌遜遂入酒泉翻及燉<lb/>
煌太守恂與諸子等弃燉煌奔於北山郡人宋承弘等以<lb/>
<pb n="KR3k0012_SBCK_124-8a"/>
恂在郡有惠政宻信招恂恂率數千騎入於燉煌宋承推<lb/>
恂爲涼州刺史遜率衆二萬攻恂宋承等開門出降恂自<lb/>
煞恂暠之第六子也遜獲翻子寳徙于姑臧歳餘北奔伊<lb/>
吾後二十餘年至魏太平三年寶自伊吾率流人及虜騎<lb/>
南壟燉煌據之遣使降魏魏以寶爲使持節侍中都督西<lb/>
垂諸軍事鎭西大將軍開府儀同三司領護西戎校尉沙<lb/>
州牧燉煌公承制玉門以西寶寛雅有度量甚著威惠於<lb/>
西土在燉煌三年徙并州刺史薨謚宣公自暠元年歳在<lb/>
庚子至爲蒙遜所滅二十一年<lb/>
　　　　　北涼沮渠蒙遜<lb/>
崔鴻十六國春秋北涼録曰沮渠蒙遜臨松盧水胡人其<lb/>
先丗爲匈奴左沮渠遂以官爲氏遜好學渉羣史雄烈有<lb/>
英略後涼龍飛二年遜伯父羅仇麴粥從吕光征河南光<lb/>
<pb n="KR3k0012_SBCK_124-8b"/>
前軍大敗皆爲光所煞宗部㑹葬者萬餘人遜哭謂衆曰<lb/>
昔漢祚中微吾之乃祖翼奬竇融保寧河右吕王耄荒虐<lb/>
民無道豈可㘴觀成敗不上繼先祖安民之志下使二父<lb/>
有恨黃泉衆咸稱萬歳遂立盟約一旬之間衆至萬餘與<lb/>
從兄男成推建康太守叚業爲涼州牧康公改龍飛二年<lb/>
爲神璽元年業以遜爲張掖太守男成爲輔國大將軍委<lb/>
以軍國之任永安元年三月遜以爲業所憚内不自安請<lb/>
爲安西太守四月業收男成賜死遜聞男成死泣告衆曰男<lb/>
成忠於叚公枉見屠害諸君能爲報仇乎成素有恩信衆皆<lb/>
憤泣從之北至氐地衆餘一萬業遣右將軍田昴武衛將軍<lb/>
梁中庸等攻侯塢遜自氐地救之昴率騎五百歸遜軍遂大<lb/>
潰中庸來奔五月遜至張掖田昴兄子承愛斬關內遜業左<lb/>
右散走遜大呼曰鎭西何在軍人曰在此業曰孤單飄一<lb/>
<pb n="KR3k0012_SBCK_124-9a"/>
巳爲貴門所推可見乞餘命投身嶺南庶得東西與妻子相<lb/>
見遜遂斬之六月右長史梁中庸等推遜爲大將軍涼州<lb/>
牧張掖公大赦改元四年秦遣鴻艫梁斐拜遜鎭西大將<lb/>
軍開府儀同三司沙州牧西海公九年二月兩月並出正<lb/>
始元年冬十月遷都姑臧十一月僭即河西王位于謙光<lb/>
殿大赦改元置百官始如吕光爲三河王故事二年四月<lb/>
立子政德爲丗子三年二月與西秦通和遜西巡遂循海<lb/>
至鹽池祀西王母寺寺中有玄石神圖命中書侍郎張穆<lb/>
賦焉銘之于寺前十四年起遊林堂於内苑圖列古聖賢<lb/>
之象九月堂成遂讌羣臣談論經傳頋謂郎中劉昞曰仲<lb/>
尼何如人也昞曰聖人也遜曰聖人者不凝滯於物而能<lb/>
與丗推移畏于匡辱于陳伐樹削迹聖人固若是乎昞不<lb/>
能對遜曰卿知其外未知其內昔魯人有浮海而失津者<lb/>
<pb n="KR3k0012_SBCK_124-9b"/>
至于亶州仲尼及七十二子遊于海中與魯人一木杖令<lb/>
閇目乗之使歸告魯侯築城以備㓂魯人出海投杖水中<lb/>
乃龍也具以狀告魯侯不信俄而有羣䴏數萬銜土培城<lb/>
魯侯信之大城曲阜訖而齊㓂至攻魯不尅而還此其所<lb/>
以稱聖也義和元年十一月魏遣太常李愼拜遜太傳涼<lb/>
州牧涼王加九錫之禮三年夏四月遜寢疾立子茂䖍爲<lb/>
丗子薨於路寢五月葬元陵謚武宣王號太祖<lb/>
　　　　　沮渠茂䖍<lb/>
崔洪十六國春秋北涼録曰沮渠茂䖍遜第三子聦頴好<lb/>
學和雅有度量義和三年立爲丗子加中外都督大將軍<lb/>
録尚書遜薨僣即河西王位大赦改年爲永和元年立子<lb/>
封壃爲丗子加撫軍大將軍録尚書事三年正月西中郎<lb/>
將燉煌太守沮渠唐兒上言月十五日有一老父見於郡<lb/>
<pb n="KR3k0012_SBCK_124-10a"/>
城東門投書於地忽然不見其書一紙八字滿之文曰涼<lb/>
王三十年若七年䖍訪於奉常張愼愼曰昔虢將亡神降<lb/>
于莘深願陛下尅念脩政以副三十之慶若盤于遊田荒<lb/>
于酒色臣恐七年將有大變䖍不悅七年正月朝羣臣于<lb/>
謙光殿有狐在于東序門者不見其入左右以告命射之<lb/>
不獲二月端門崩初䖍爲酒泉太守起浮圖於中街有石<lb/>
像在焉是月目流血五月太廟基䧟六月當陽門崩魏常<lb/>
山王赤堅率衆至姑臧䖍嬰城拒守九月靣縛出降魏釋<lb/>
其縛徙䖍及宗室士民十萬户于平城拜䖍征西大將軍<lb/>
王如故八年賜死謚哀王自遜永安元年歳在辛丑至是<lb/>
歳庚寅三十九載<lb/>
晉書曰蒙遜以安帝隆安元年自稱牧義熈八年僭立後<lb/>
八年而宋氏受禪以元嘉十年死時年六十六在位三十<lb/>
<pb n="KR3k0012_SBCK_124-10b"/>
二年子茂䖍立六年爲魏所滅<lb/>
太平御覽卷第一百二十四<lb/>
</p>
<p>
</p>
  </div>
</body>
</text>
</TEI>
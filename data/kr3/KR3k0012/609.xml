<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_609-1a"/>
太平御覽卷第六百九<lb/>
　學部三<lb/>
　　易　詩　書<lb/>
　　　　　易<lb/>
易乾鑿度曰易者易也變易也不易也管三成德爲道苞<lb/>
籥鄭玄注曰管猶兼也一言而兼此三事以成其徳道苞<lb/>
籥齊魯之間名門户及藏器之管爲管籥<lb/>
禮記經解曰㓗静精微而不賊則深於易者也<lb/>
論語曰孔子曰加我數年五十以學易可以無大過矣<lb/>
易曰易有太極是生兩儀兩儀生四象四象生八卦八卦<lb/>
定吉凶<lb/>
繫辭曰易之爲書也不可逺爲道也屢遷變動不居周流<lb/>
六虚上下無常剛柔相易不可以爲典要<lb/>
<pb n="KR3k0012_SBCK_609-1b"/>
又曰易之興也其於中古乎作易者其有憂患乎是故履<lb/>
德之基也謙德之柄也復德之本也恒德之固也損德之<lb/>
脩也益德之𥙿也困德之辯也井德之地也巽德之制也<lb/>
又曰夫易聖人所以極深而研幾也唯深也故能通天下<lb/>
之志唯幾也故能成天下之務<lb/>
說卦曰者者聖人之作易也將以順天地之理是以立天<lb/>
之道曰隂與陽立地之道曰柔與剛立人之道曰仁與義<lb/>
兼三才而兩之故易六畫而成卦分隂分陽迭用柔剛故<lb/>
易六位而成章<lb/>
又曰昔者聖人之作易也幽賛於神明而生蓍叅天兩地<lb/>
而倚數觀變於隂陽而立卦發揮於剛柔而生爻和順於<lb/>
道德而理於義窮理盡性以至於命昔者聖人之作易將<lb/>
以順性命之理也<lb/>
<pb n="KR3k0012_SBCK_609-2a"/>
春秋說題辭曰易者氣之節含精宣律曆上經象天下經<lb/>
計曆文言立符<hi>符信</hi>象出期節<hi>象兩也出期節者若以至日閉関啇旅不行后不省方之</hi>
<hi>比也</hi>彖言變化繫設類迹<lb/>
孝經援神契曰易長於變書考命行授河宋均注曰授河<lb/>
者授河洛以考命行也<lb/>
帝王丗紀曰庖犧氏作八卦神農重之爲六十四卦黃帝<lb/>
堯舜引而伸之分爲二易至夏人因炎帝曰連山殷人因<lb/>
黄帝曰歸藏文王廣六十四卦著九六之爻謂之周易<lb/>
周易正義曰㐲犧重卦周公作爻辭此說與帝王丗紀不同<lb/>
又孔氏作十篇亦曰十翼𥘉卜啇爲易傳至西漢傳之有<lb/>
能名家者有施讎孟喜梁丘賀京房費直髙相又東漢鄭<lb/>
玄魏王弼並注易施孟諸家自漢及魏並得立而傳者甚<lb/>
衆至西晉梁施髙三氏亡孟京二氏有書無師而鄭玄王<lb/>
<pb n="KR3k0012_SBCK_609-2b"/>
弼所傳則費氏之學<lb/>
漢書蓺文志曰虙犧氏仰觀象於天俯觀法於地觀鳥獸<lb/>
之文與地之冝近取諸身逺取諸物於是始作八卦以通<lb/>
神明之德以類萬物之情文王於是重易六爻作上下篇<lb/>
孔氏爲之彖象繫辭文言序卦之屬十篇故曰易道深矣<lb/>
人更三聖<hi>韋昭曰伏犧文王孔子也</hi>丗歴三古<hi>易繫辭曰易之興其於中古乎然則伏犧爲上</hi>
<hi>古文王爲中古孔子爲下古也</hi>及秦燔書而筮卜之事傳者不絶<lb/>
漢書曰京房學易於焦延壽常曰得我道以亡身者京生<lb/>
也<lb/>
東觀漢記曰任丹傳孟氏易作通論七卷丗傳之號曰任<lb/>
君通論<lb/>
後漢書曰孔融荅虞仲翔書曰示所著易傳自啇翟以來<lb/>
舛錯多矣去聖弥逺衆說騁辭曩聞延陵之理樂今覩吾<lb/>
<pb n="KR3k0012_SBCK_609-3a"/>
君之治易知東南之美者非但㑹稽之竹箭焉<lb/>
又觀象雲物察應寒温原本禍福與神㑹契可謂探賾窮<lb/>
道者也<lb/>
晉書曰王湛字處仲司徒渾之弟也𥘉有隱德人莫能知<lb/>
兄弟宗族皆以爲癡其父永獨異焉兄子濟每輕之甞詣<lb/>
湛見牀頭有周易問曰叔父何用此爲湛曰體中不佳時<lb/>
復看耳濟請言之湛因剖折玄理微妙有竒趣皆濟所未<lb/>
聞也濟遂留連弥日累夜自視缺然乃歎曰家有名士三<lb/>
十年而不知濟之罪也<lb/>
北齊書曰權㑹本貧生無僕隷𥘉任助教之日恒乗驢上<lb/>
下且職事處多每湏經歷及其退食非晚不歸曽夜出城<lb/>
東門鍾漏巳盡㑹唯獨乗驢忽有二人牽頭一人隨後有<lb/>
異生人漸漸失路不由本道㑹心甚恠之遂誦易經上篇<lb/>
<pb n="KR3k0012_SBCK_609-3b"/>
一卷不盡前後二人忽然離散<lb/>
齊書曰張緒長於周易言精理奥見宗一時常云何平叔<lb/>
所不解易中七事<lb/>
梁書曰伏曼容字公儀平昌安丘人少篤學善考易倜儻<lb/>
好大言常曰何晏疑易中九事以吾觀之晏了不學也<lb/>
唐書曰文宗時裴通自祭酒改詹事因中謝上知通有易<lb/>
學因訪以精義仍命進所習經本著易玄解并揔論二十<lb/>
卷易禦㓂十三卷易洗心二十卷<lb/>
丗說曰殷荆州仲堪曽問逺公云易以何爲體荅曰易以<lb/>
感爲體曰銅山西崩靈鍾東應便是易也<lb/>
淮南子曰孔子讀易至於損益未甞不喟然而歎曰或欲<lb/>
利之適足以害之或欲害之適足以利之利害禍福之門<lb/>
不可不察<lb/>
<pb n="KR3k0012_SBCK_609-4a"/>
劉向別傳曰所校讎中易傳淮南九師道訓除復重定著<lb/>
十二篇淮南王聘善爲者九人從之採獲故中書署曰淮南<lb/>
九師書<lb/>
王叔師正部曰易與春秋同經綜一機之織經營天道以<lb/>
成人事<lb/>
金樓子曰按周禮筮人氏掌三易夏曰連山殷曰歸藏周<lb/>
曰周易解此不同按杜子春云連山伏犧也歸藏黄帝也<lb/>
難曰按禮記曰我欲觀殷道得坤乾焉仐歸藏先以坤後<lb/>
乾則知是殷明矣推歸藏旣在殷制連山理是夏書<lb/>
　　　　　詩<lb/>
卜啇詩序曰詩者志之所之也情動於中而形於言也<lb/>
又曰在心爲志發言爲詩<lb/>
漢書曰通其言謂之詩<lb/>
<pb n="KR3k0012_SBCK_609-4b"/>
左傳襄十六年曰晉侯與諸侯宴于温使諸大夫舞曰歌<lb/>
詩必類<hi>歌古詩當使各從義類</hi>齊髙厚之詩不類<hi>齊有二心故</hi>荀偃怒且<lb/>
曰諸侯有異志矣使諸大夫盟髙厚髙厚逃歸<hi>齊爲大國髙厚若此</hi>
<hi>小國必當有從者</hi>
又襄二十七年曰鄭伯享趙孟于垂隴子展伯有子西子<lb/>
産大叔二子石從<hi>二子石印叚公孫叚</hi>趙孟曰七子從君以寵武也<lb/>
請皆賦以卒君貺武亦觀七子之志子展賦草蟲<hi>草蟲召南詩曰</hi>
<hi>未見君子憂心忡忡比趙孟爲君予</hi>趙孟曰善哉民之主也抑武也不足以<lb/>
當之伯有賦鶉之賁賁<hi>賁賁鄘詩曰人之無良我以爲兄我以爲君</hi>趙孟曰牀<lb/>
第之言不踰閾况在野乎非使人之所得聞也子西賦黍<lb/>
苗之四章<hi>黍苗小雅曰肅肅謝功召伯營之列列征師召伯成之比趙孟於召伯</hi>趙孟曰寡<lb/>
君在武何能焉子産賦隰桑<hi>隰桑詩義取思見君子盡心以事之</hi>趙孟曰武<lb/>
請受其卒章<hi>卒章曰心乎愛矣遐不謂矣中心藏之何日忘之趙孟欲子産之見規誨</hi>子太叔<lb/>
<pb n="KR3k0012_SBCK_609-5a"/>
賦野有蔓草<hi>野有蔓草詩鄭風取其邂逅相遇適我願兮</hi>趙孟曰吾之惠也<hi>太叔</hi>
<hi>喜於相遇故趙孟愛其惠</hi>印叚賦蟋蟀<hi>蟋蟀詩唐風曰無以太康職思其居好樂無荒良土瞿瞿言瞿</hi>
<hi>瞿然顧禮儀之所</hi>趙孟曰善哉保家之主也吾有望矣公孫叚賦<lb/>
桑扈<hi>桑扈詩小雅義取君子有禮文故能受天之祐</hi>趙孟曰匪交匪敖福將焉往<lb/>
若保是言也欲辭福禄得乎卒享文子告叔向曰伯有將<lb/>
爲戮矣詩以言志志誣其上而公怨之以爲賔榮<hi>言誣則鄭伯未</hi>
<hi>有其實趙倡賦詩以自寵</hi>其能乆乎幸而後亡<hi>言必先亡</hi>叔向曰然巳侈所<lb/>
謂不及五稔者夫子之謂矣<lb/>
又曰楚靈王與子革語左史倚相趍過<hi>倚相楚史名也</hi>王曰是良<lb/>
史也子善視之是能讀三墳五典八索九丘<hi>皆古書名</hi>對曰臣<lb/>
甞問焉昔穆王欲肆其心<hi>周穆王也肆極也</hi>周行天下將皆必有<lb/>
車轍馬跡焉祭公謀父作祈招之詩以止王<hi>謀父周卿士祈父周司馬</hi>
<hi>掌甲兵之職招其名也祭公方諌遊行故指司馬官而言也此詩逸</hi>王是以獲没於祇宫<hi>獲没</hi>
<pb n="KR3k0012_SBCK_609-5b"/>
<hi>不見篡</hi>臣問其詩而不知若問逺焉能知乎王曰子能乎對<lb/>
曰能其詩曰祈招之愔愔式昭德音<hi>愔愔安和皃也式用也</hi>思我王<lb/>
度式如玉式如金<hi>金玉取其堅重</hi>形民之力而無醉飽之心<hi>言國之用</hi>
<hi>人當隨其力往往如金治之器而制形故言形民之力去其醉飽過盈之也</hi>王揖而入饋不食<lb/>
寢不寐數日<hi>深感子革之言</hi>
論語孔子曰小子何莫學夫詩詩可以興可以觀可以羣<lb/>
可以怨邇之事父逺之事君多識於鳥獸草木之名<lb/>
又曰孔子謂伯魚曰汝爲周南召南矣乎人而不爲周南<lb/>
召南其猶正墻面而立也歟<lb/>
又子曰起子者啇也<hi>商子夏</hi>始可與言詩巳矣<lb/>
又曰詩三百一言以蔽之曰思無邪<lb/>
莊子曰詩以道志<lb/>
毛詩正義曰昔孔子刪古詩三千餘篇上取諸啇下取諸<lb/>
<pb n="KR3k0012_SBCK_609-6a"/>
魯皆絃歌以合韶武之音凢三百一十一篇至秦滅學亡<lb/>
六篇今在者有三百五篇<lb/>
正義云𥘉孔子授訓卜啇啇爲之序以授魯人曽申申授魏<lb/>
人李克克授魯人孟仲子仲子授振牟子振牟子授趙人<lb/>
荀卿荀卿授漢人魯國毛享作詁訓傳以授於趙國毛萇<lb/>
時人謂享爲大毛公萇爲小毛公以其所傳故名其詩曰<lb/>
毛詩<lb/>
又曰東漢鄭玄取毛氏詁訓所不盡及同異者續爲之注<lb/>
解謂曰箋箋薦也言薦成毛意也<lb/>
詩含神霧曰集微揆著上統元皇下序四始羅列五際宋<lb/>
均注曰集微揆著若綿綿瓜瓞人之𥘉生揆其如是必將<lb/>
至著王有天下也<lb/>
又曰詩者天地之心君德之祖百福之宗萬物之户也<lb/>
<pb n="KR3k0012_SBCK_609-6b"/>
詩推度災曰建四始五際而八節通夘酉之際爲革政午<lb/>
亥之際爲革命<lb/>
春秋演孔圖曰詩含五際<hi>六情六情</hi>即六義也一曰風二曰賦<lb/>
三曰比四曰興五曰雅六曰頌<lb/>
春秋說題辭曰詩者天文之精星辰之度<lb/>
又曰在事爲詩未發爲謀恬澹爲心思慮爲志故詩之爲<lb/>
言志也<lb/>
史記曰古詩三千餘篇孔子刪取三百五篇皆絃歌以合<lb/>
昭武之音然雅音之韻四言爲主其餘非音之正也<lb/>
漢書曰匡衡字稚圭好學家貧傭作以給資用尤精力絶<lb/>
人諸儒爲之語曰無說詩匡鼎來<hi>應劭日鼎方也張晏日匡衡少時字鼎</hi>匡<lb/>
說詩解人頤<lb/>
又藝文志曰古諸侯卿大夫交隣國之微言相感當揖讓<lb/>
<pb n="KR3k0012_SBCK_609-7a"/>
之時必稱詩以喻其志蓋以別賢不肖而觀盛衰也<lb/>
又曰哀樂之心感而歌詠之聲發誦其言謂之詩詠其聲<lb/>
謂之歌古有採詩之官王者所以觀風俗知得失自考正<lb/>
也遭秦而全者以其諷誦不獨在竹帛也<lb/>
晉書曰王褒字偉元性好讀詩至於哀哀父母生我劬勞<lb/>
未甞不三復流涕門人弟子受業者皆廢蓼莪之篇<lb/>
又曰王凝之妻謝氏字道韞將軍弈之女也聦識有才辯<lb/>
叔父安甞問毛詩何句最佳荅曰吉甫作頌穆如清風仲<lb/>
山甫永懷以慰其心安謂其雅人深致〇顔延之庭誥曰<lb/>
詠歌之書取其連類含章比物集句詩爲之祖<lb/>
陸德明經典釋文曰孔子最先刪詩以授於子夏子夏遂<lb/>
作序焉口以相傳未有章句<lb/>
劉歆七略曰詩以言情情者信之符也書以决斷斷者義<lb/>
<pb n="KR3k0012_SBCK_609-7b"/>
之證也<lb/>
　　　　書<lb/>
釋名曰書者言書其時事也<lb/>
漢蓺文志曰書以廣聽<lb/>
莊子曰書以道事<lb/>
顧子曰儀訓云三墳五典粲粲如列宿落落如連珠也<lb/>
春秋說題辭曰尚書者二帝之迹三王之義所以推其運<lb/>
明命授之際書之言信而明天地之精帝王之功凢百二<lb/>
篇第次委曲尚者上也上帝之書也<lb/>
尚書正義曰上丗帝王之遺書有三墳五典訓誥誓命孔<lb/>
子刪而序之斷自唐虞以下訖于周凢百篇以其上古之<lb/>
書故曰尚書遭秦滅學並亡漢興濟南人伏勝能口誦二<lb/>
十九篇至漢文帝時立尚書學以勝年且九十餘老不能<lb/>
<pb n="KR3k0012_SBCK_609-8a"/>
行迺詔太常掌故晁錯就其家傳受之其書四十一篇歐<lb/>
陽大小夏侯傳其學各有能名是曰今文尚書劉向五行<lb/>
傳蔡邕勒石經皆其本其後魯共王壞孔子故宅於壁中<lb/>
得古文尚書論語悉以書還孔氏武帝乃詔孔安國定其<lb/>
書作傳又爲五十八篇安國書成後遭漢武巫蠱事不行<lb/>
至魏晉之際榮陽鄭冲私於人間得而傳之獨未施行東<lb/>
晉汝南梅頥奏上始列於學官此則古文矣<lb/>
又漢書曰孔氏有古文尚書孔安國以今文尚書字讀之<lb/>
又古文尚書序曰伏生老言不可曉使其女傳言授晁錯<lb/>
漢書蓺文志曰易曰河出圖洛出書書之所起逺矣至孔<lb/>
子篡焉<hi>音撰</hi>上斷於堯下訖于秦凢百篇而爲之序<lb/>
劉歆七畧曰尚書直言也始歐陽氏先名之大夏侯小夏<lb/>
侯立於學官三家之學於今傳之<lb/>
<pb n="KR3k0012_SBCK_609-8b"/>
陸德明經典釋文曰漢宣帝太始中河内女子得㤗誓一<lb/>
篇獻之與伏生所誦合三十篇漢丗行之<lb/>
漢書曰元帝時豫章内史枚頥奏上孔傳古文尚書中亡<lb/>
舜典一篇乃取王肅注堯典愼徽五典下分爲舜典一篇<lb/>
以續之<lb/>
後漢書杜林傳曰河南鄭興東海衛宏皆長於古學林嘗<lb/>
言林得興固諧矣使宏得林且有以益之及宏見林闇然<lb/>
而服濟南徐廵始師於宏後更從林學林前於西州得<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
書古文尚書一卷常寳愛之雖遭艱困握持不離身甞以<lb/>
示衛宏曰林流離兵亂常恐斯經將絶何意東海衛子濟<lb/>
南徐生復能傳之是道竟不墜於地也宏廵益重之於是<lb/>
古文遂行<lb/>
唐書曰開元中宋璟甞自冩尚書無逸一篇以獻玄宗置<lb/>
<pb n="KR3k0012_SBCK_609-9a"/>
之内殿出入觀省成誦在心每歎古人至言後代莫能及<lb/>
故任賢誡慾朝夕孜孜開元之末因無逸圖壞始以山水<lb/>
圖代之及穆宗問宰臣貞觀開元之理崔植因以是對請<lb/>
復以無逸爲誡帝深善其言<lb/>
又曰髙郢子定㓜聦警絶倫年七歳時讀尚書<lb/>
湯誓問郢曰柰何以臣伐君郢曰應天順人不爲非道<lb/>
又問曰用命賞于祖不用命戮于社是順人乎父不能對<lb/>
<hi>巳見㓜敏門</hi>
又曰文宗纂集尚書中君臣事跡命工圖冩於太液亭朝<lb/>
夕觀覽<lb/>
太平御覽卷第六百九<lb/>
<pb n="KR3k0012_SBCK_609-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_803-1a"/>
太平御覽卷第八百三　珎寳部三<lb/>
　　　　　珠下<lb/>
唐書曰髙祖朝曷婆郍可汗獻大珠上曰珠信爲寳朕所<lb/>
寳者赤心耳何用珠爲竟不受<lb/>
又曰貞觀中桂州都督李弘節以清愼聞身殁之後其家<lb/>
賣珠上聞之乃宣言於朝曰此人生時宰相言其清白今<lb/>
日旣然所舉者豈得無罪必可理之不可捨也魏徴諌曰<lb/>
陛下言此人不清未見受財之所聞其賣珠將罪舉者臣<lb/>
不知所謂自聖朝巳來爲國盡忠清貞自守終始不渝者<lb/>
屈突通張道源而巳通子三人來選共有一疋羸馬道源<lb/>
兒子不能存立未見一言及之今弘節爲國立功前後大<lb/>
蒙賞賚居官終殁不言貪殘妻子賣珠未爲有罪審其清<lb/>
者無所存問疑其濁者傍罪舉人雖疾惡情深實以好善<lb/>
<pb n="KR3k0012_SBCK_803-1b"/>
不篤臣竊思度未見其可恐有識聞之必生撗議伏惟再<lb/>
思上撫掌曰造文不思遂有此語方知談不容易<lb/>
又曰婆利東有羅刹國其人極陋朱髮黒身獸牙鷹瓜時<lb/>
與林邑人作市以夜而來自掩其面其國出火珠狀如水<lb/>
精日午時以珠承影取艾依之即火出<lb/>
管子曰桓公問管子曰昔者周人有天下諸侯賔復名教<lb/>
通於天下而奪於其下何數也管子對曰君分壤而貢入<lb/>
市朝同流黄金一篋也江陽之珠一篋也此謂以寡爲多<lb/>
以狹爲廣<lb/>
又曰珠者隂之陽也故勝火玉者陽之隂也故勝水其化<lb/>
如神故天下藏珠玉諸侯藏金石<lb/>
又曰以珠玉爲幣〇又曰玉起於禺山珠起於赤野<lb/>
又曰丹靑在山民知而取之美珠在淵民知而取之<hi>丹青與珠</hi>
<pb n="KR3k0012_SBCK_803-2a"/>
<hi>各有所用之性故雖在山泉而人猶知而取之况在於人懷嗟而不知乎</hi>
晏子春秋曰景公爲履黄金之綦飾以銀連以珠<lb/>
列子曰子華之門徒指河曲之隈謂啇丘開曰彼中有寳<lb/>
珠泳可得也啇丘開從如泳之旣岀果得珠<lb/>
孫卿子曰在物莫明於珠玉珠玉不覩王公則不爲寳<lb/>
又曰昔衛靈公坐重華之臺侍御數百隨珠照日羅衣從<lb/>
風仲叔御入諌靈公下席再拜曰寡人過矣<lb/>
莊子曰夫唾大者如珠小者如霧<lb/>
又曰黄帝遊於赤水之北登于崑崙之丘遺其玄珠使知<lb/>
索之而弗得使離朱索之而弗得使罔象索之乃得<lb/>
又曰河上有貧窮待織蕭綃而食者其子投淵得千金之珠<lb/>
謂其子曰取石來鍜之夫千金之珠必在九重之淵驪龍<lb/>
頷下子能得珠者遭其睡也使驪龍悟子尚奚有哉<lb/>
<pb n="KR3k0012_SBCK_803-2b"/>
又曰脩其道之謂備不以物挫志之謂完君子明於此則<lb/>
韜乎其事沛乎其爲萬物逝也若然者藏金於山藏珠於<lb/>
川<lb/>
又曰儒以詩禮發蒙大儒曰東方作矣事之何若小儒曰<lb/>
未解裙𥜗口中有珠詩固有之曰青青之麥生陵之陂生<lb/>
不布施死何用含珠爲<lb/>
鄒子曰珠生於南海玉岀於湏彌無足而至<lb/>
墨子曰和氏之璧夜光之珠三棘六異此諸侯所謂良寳<lb/>
尸子曰水貟折者有珠<lb/>
韓侯曰隨侯之珠不嬰以銀黄其質至美物不足以飾<lb/>
又曰楚人賣珠於鄭者爲木蘭之櫝薫以桂椒綴以玫瑰<lb/>
輯以翡翠鄭人買其櫝而還其珠此可謂善賣櫝矣未可<lb/>
謂善鬻珠也<lb/>
<pb n="KR3k0012_SBCK_803-3a"/>
淮南子曰曽城九重有珠樹在其西<lb/>
又曰美玉不雕美珠不文質有餘也<lb/>
又曰明月之珠不能無纇<lb/>
又曰楚王亡其猨而林木爲之殘<hi>楚莊王猨捷躁衣木而處故殘林以求之也</hi>
宋玉亡珠而池中魚爲之殫<lb/>
又曰珠玉尊則天下爭禮樂飾則純朴散<lb/>
又曰禹填鴻水以爲山堙崑崙以爲土中立曽城九重其<lb/>
髙萬一千里上有木禾<hi>禾長五丈五尺</hi>珠樹玉樹不死樹沙棠琅<lb/>
玕綘樹並在曽城<hi>沙棠琅玕珠類矣</hi>玉璜在西北隅<lb/>
任子曰丹淵之珠沉於黄泥<lb/>
牟子曰珠玉少而貴凢属多而賤聖人七經而巳佛遂萬<lb/>
億言恐煩而無當也<lb/>
抱朴子曰識珍者必拾濁水之明珠賞氣者必採穢藪之<lb/>
<pb n="KR3k0012_SBCK_803-3b"/>
芳蕙<lb/>
穆天子傳曰北征舎于珠澤<hi>此澤出珠故名也</hi>珠澤之藪方四十<lb/>
里<lb/>
山海經曰開明山北有珠樹<lb/>
又曰三珠樹生赤水山其爲樹如栢葉皆爲珠一曰其狀<lb/>
若彗<hi>如彗星狀</hi>
又曰鳥䑕同穴之山滋水出焉西注于漢水多如魚魮之<lb/>
魚是生珠玉<hi>亦珠玉蚌類</hi>
又曰數暦之山楚水出焉其中多白珠<hi>今蜀郡平澤岀青珠</hi>
戰國䇿曰張丑爲質於燕王欲殺之走出國境境吏得丑<lb/>
丑曰燕所爲將殺我者人有言我有寳珠也王欲得之我<lb/>
失巳乆矣如燕不信今子但欲致我我且言子之奪我珠<lb/>
而吞之燕王必且殺之刳子之腹矣吾要且死子之腹亦<lb/>
<pb n="KR3k0012_SBCK_803-4a"/>
且寸絶境吏恐而放之<lb/>
又曰蘇秦說李兊不能聽送秦以明月之珠和氏之璧黒<lb/>
貂之裘<lb/>
又曰有人操隨侯之珠露野無弓弩之衛必危<lb/>
吕氏春秋曰宋桓司馬有寳珠抵罪岀亡王使人問珠之<lb/>
所在曰投之池中於是竭池而求之魚得禍焉<lb/>
又曰以隨侯之珠彈千仞之雀丗必笑之是何也所用重<lb/>
所要輕<lb/>
又曰精氣之集也阜於珠玉與爲精朗<lb/>
陸賈新語曰聖人不用珠玉而寳其身<lb/>
漢武故事曰上起神屋以白珠爲簾瑇瑁爲柙<lb/>
東方朔記曰珠彈不如泥丸各有所用也<lb/>
東方朔神異經曰西北荒中有二金闕上有明月珠徑三<lb/>
<pb n="KR3k0012_SBCK_803-4b"/>
丈光照千里<lb/>
塩鐵論曰珠璣出桂林距漢萬餘里<lb/>
說苑曰墨子謂滑氂曰今凶年有欲與子隨侯之珠者曰<lb/>
不得賣也以爲飾又欲與子一鍾粟者得珠不得粟不得<lb/>
珠得粟子將何擇滑氂曰粟可取也<lb/>
新序曰秦使使者往觀楚之寳器楚王召子西而問焉曰<lb/>
吾和氏之璧隨侯之珠可以示諸子西對不知召昭奚恤<lb/>
而問焉昭奚恤對曰吾國之寳器在賢臣珠玉玩好之物<lb/>
非寳之重者<lb/>
太玄經曰明珠彈於飛肉其得不復<lb/>
論衡曰天地之間物氣相類實非者多海外西南有珠樹<lb/>
焉察之是珠然非魚中之珠也夫十日之日猶珠樹也珠<lb/>
樹非真珠十日似日非實日也<lb/>
<pb n="KR3k0012_SBCK_803-5a"/>
又曰隨侯以藥作珠精曜如真<lb/>
又曰人審知有冨貴之命則幽居俟之不湏勞形求索也<lb/>
猶珠在山不求貴價於人人自貴之命冨之人筋力自輕<lb/>
命貴之人才智自髙<lb/>
白虎通曰德至淵泉即江出大貝海岀明珠<lb/>
釋名曰王后首飾曰副副覆也上有垂珠歩則揺也<lb/>
蔡邕勸學曰明珠不瑩焉發其光寳玉不琢不成珪璋<lb/>
古今注曰章帝元和元年明珠岀館陶大如李有明曜三<lb/>
年明月珠出豫章海昏大如雞子圍四寸八分章和元年<lb/>
鬰林大珠圍三寸和帝永元十五年鬱林降民得大珠圍<lb/>
五寸徑寸七分<lb/>
郭子横冥記曰帝起甘泉望風臺臺上得白珠如花一枝<lb/>
帝以飾九華之蓋望之若照月<lb/>
<pb n="KR3k0012_SBCK_803-5b"/>
王子年拾遺記曰黄帝之子名青陽是曰少昊一名摯有<lb/>
白雲之瑞號爲白帝有鳯衘明珠致於庭少昊乃拾珠懷<lb/>
之使照服於天下<lb/>
又曰燕昭王時有黒鳥白頭集王之所衘洞光之珠圎徑<lb/>
一尺此珠色黒如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>而懸室内百神不能隱其精靈<lb/>
又曰石季倫所愛婢數十人季倫甞屑沈水香如塵末布<lb/>
象床上使所愛者踐之無跡則賜真珠百琲若有迹者即<lb/>
節其飲食令體輕故閨中相戲曰尓非細骨輕軀郍得百<lb/>
琲真珠<hi>琲蒲愷切珠貫之名也</hi>
又曰舜葬蒼梧之野有鳥如雀自丹州而來吐五色之氣<lb/>
如雲名曰慿宵鳥時來蒼梧之野衘者沙珠積成壟阜名<lb/>
曰珠丘今蒼梧之外採藥時得青石㓗如珠服之不死帶<lb/>
者身輕<lb/>
<pb n="KR3k0012_SBCK_803-6a"/>
又曰瀛洲有鳥如鳯身紺翼丹名藏珠毎鳴翔而吐雜珠<lb/>
累斛仙人常以其餘飾仙裳輕而耀於日月也<lb/>
西京雜記曰髙祖斬白蛇劒上有七采珠九華玉爲飾雜<lb/>
厠五色琉璃爲匣劒在室光影猶照於水也<lb/>
又曰漢諸陵寢皆以竹爲簾簾皆爲水文龜鳯之像昭陽<lb/>
殿織珠爲簾風至則鳴如珂珮之聲<lb/>
列仙傳曰朱仲者㑹稽市販珠人也髙后時募三寸珠乃<lb/>
詣闕上之珠好過度賜五百金魯元公主私以七百金從<lb/>
仲求仲獻四寸珠送闕下旣去景帝時復獻三寸珠數十<lb/>
抆去不知所之<lb/>
列女傳曰珠崖令卒官妻息送喪歸漢法内珠入関者死<lb/>
妻弃其係臂珠男年九歳好而取之置其母鏡奩中母不<lb/>
知也至関吏搜索得珠問誰當坐者前妻子𥘉曰𥘉當坐<lb/>
<pb n="KR3k0012_SBCK_803-6b"/>
之継母請吏曰幸無劾兒誠不知也妾當坐𥘉又曰夫人<lb/>
哀𥘉之孤欲以活𥘉耳因號泣傍人莫不酸鼻隕涕関吏<lb/>
執筆不能就一字乃曰母子有義如此吾寧坐之不忍加<lb/>
文又且相譲安知孰是乃弃珠而遣之<lb/>
神仙傳曰麻姑欲見蔡經母及經弟婦弟婦新産十數日<lb/>
麻姑望見之曰噫且止勿前即求少許米便以擲地視米<lb/>
墮地皆成珠方平笑曰姑故年少吾老矣不喜復作此變<lb/>
化也<lb/>
列仙傳曰鄭交甫將往楚道至漢臯臺下見二女佩兩珠<lb/>
大如荆難夘交甫與之言曰欲子之佩二女解與之旣行<lb/>
返顧二女不見佩亦失矣<lb/>
吴越春秋曰越王允常聘歐冶子造五劒秦客薛燭善相<lb/>
劒示之燭曰雖傾城量珠玉猶未可與也<lb/>
<pb n="KR3k0012_SBCK_803-7a"/>
又曰伍貟奔吴至昭關關吏欲執之伍貟曰上所以索我<lb/>
者以我有美珠也今執我將言爾取之關吏因捨焉<lb/>
邴原別傳曰原逺遊學詣安丘孫崧崧辭曰君郷里鄭君<lb/>
知之乎原荅曰然崧曰鄭君學覽古今學者之師模君乃<lb/>
舎之似不知也而曰然何原曰故有登山而採玉者有入<lb/>
海而採珠者不知山之髙海之深哉<lb/>
博物志曰鮫人從水出寓人家積曰賣絹將去從主人索<lb/>
一器泣而成珠滿盤以與主人<lb/>
又曰五月五日取青蛉頭正中埋皆成青珠<lb/>
王朗雜事曰焦生乞恩辭生未有婦從烏桓贖李娥爲妻<lb/>
與耳中金璫一雙珠四枚璫二雙珠三十雙合中真珠一<lb/>
升<lb/>
盧綝四王起事曰張方刼帝西遷國家有寳物詔石將軍<lb/>
<pb n="KR3k0012_SBCK_803-7b"/>
載之於是放軍人八千餘人三日輦之尚有缺角真珠百<lb/>
餘斛<lb/>
又曰惠帝遷長安時洛陽御府有大珠璫百餘斛<lb/>
衛玠別傳曰驃騎王武子君之舅也常與君同語語人曰<lb/>
昨日與吾外甥並坐冏若明珠之在我側朗然來暎人<lb/>
搜神記曰吴王夫差女名玉童子韓重有道術王恱之結<lb/>
氣死葬于昌門之外重至冡前哭祭女見形將重入冡臨<lb/>
去取徑寸明珠以送重<lb/>
又曰隋侯行見大虵傷救而治之其後虵衘珠以報之徑<lb/>
盈寸純白而夜光可燭堂故歴丗稱隋珠焉<lb/>
又曰澮參養母至孝曽有玄鶴爲戎人所射窮而歸參收<lb/>
養療治瘡愈放之後鶴夜到門外參秉燭視之鶴雌雄雙<lb/>
至各御明月珠報參焉<lb/>
<pb n="KR3k0012_SBCK_803-8a"/>
又曰南海之外有鮫人水居如魚不廢緝績其人能泣珠<lb/>
幽明録曰洛下有洞穴婦欲殺夫推下經多時至底仍得<lb/>
一穴行數十里見人皆長三丈披羽衣如此九處最晚所<lb/>
至告飢長人指中庭栢樹下有一羊令跪捋羊𥘉捋得一<lb/>
珠後得始令其噉之即得療飢復㝷穴行出交州還洛問<lb/>
張華云九處地仙名九館大夫羊爲癡龍𥘉一珠食之天<lb/>
地等壽次者延年後者充飢而巳<hi>事具嵩山</hi>
又曰漢武帝幸河渚聞絃歌之音而有老公及年少數人<lb/>
出皆長八九寸爲帝奏樂飲酒樂老公顧命洞穴之寳一<lb/>
人受命下没川底得一大珠徑數寸明耀絶丗上問東方<lb/>
朔朔曰河底有穴沉數百丈中有赤蜯生此珠也<hi>事具樂部</hi>
又曰王敦召王猛猛至江口入水中命舡人進舡至大電<lb/>
見猛行水中從東北還逆舡弟子問其故猛云水神數興<lb/>
<pb n="KR3k0012_SBCK_803-8b"/>
波浪賊害行旅暫約勒以真珠一握爲信<lb/>
三秦記曰始皇冡中以夜光珠爲日月殿懸明月珠晝夜<lb/>
光明<lb/>
三輔决録曰昆明池中有神池通白鹿原人釣魚綸絶而<lb/>
去夢於漢武帝求去鈎帝明日戲於池見大魚衘索帝曰<lb/>
豈夢所見耶取而放之後三日池邊得明珠一雙帝曰豈<lb/>
魚之報耶<lb/>
沈懷逺南越志曰珠有九品大五分以上至一寸八分分<lb/>
爲八品有光彩一邊小平似覆釡者名璫珠璫珠之次爲<lb/>
走珠走珠之次爲滑珠滑珠之次爲磥砢珠磥砢珠之次<lb/>
爲官兩珠官兩珠之次爲税珠税珠之次爲　符珠<lb/>
孫柔之瑞應圖曰晉平公鼓琴有玄鶴二八而下衘明珠<lb/>
舞於庭一鶴失珠覔得而走師曠掩口而笑<lb/>
<pb n="KR3k0012_SBCK_803-9a"/>
廣志曰莫難珠其色黄生東夷又有明珠稱光大徑寸或<lb/>
圍二寸以上出黄支有至貟珠置平地終日不得停今上<lb/>
方名以甲乙爲次第石珠鑄石爲珠<lb/>
廣志曰夫餘地美珠如酸棗<lb/>
又曰班魚頭中有白石如珠璣出北海<lb/>
梁四公記曰震澤中洞庭山南有洞穴深百餘尺旁行五<lb/>
十餘里至龍宫杰公謂是東海龍王第七女掌龍王珠藏<lb/>
小龍千户衛護此珠龍畏蠟愛美玉及空靑而嗜燒鷰使<lb/>
通信可得寳珠帝聞大喜乃詔有能使者厚賞之於是羅<lb/>
子春兄弟三人應募帝勑百工以于闐舒河中美玉造小<lb/>
函二以桐木灰發其光求宣州空青汰取其精者用海魚<lb/>
膠調之成二函火堅之龍腦香㝷亦繼之杰公曰以蠟塗<lb/>
子春等身及衣佩石乃燒鷰五百枚入洞穴至龍宫守門<lb/>
<pb n="KR3k0012_SBCK_803-9b"/>
小蛟聞蠟氣俯伏不敢動乃以燒鷰百事賂之令其通以<lb/>
其上上者獻龍女龍女食之大喜又上玉函青缶具陳帝<lb/>
旨洞中有龍五千餘歳能變化出入人間善譯時俗之言<lb/>
龍女知帝禮之以大珠三小珠七雜珠一石以報帝命子<lb/>
春等乗龍載珠還國食頃之間便至龍去而子春薦珎帝<lb/>
大喜喜得聘通靈異獲天人之寳以珠示杰公公曰三珠<lb/>
其一是天帝如意珠之下者其二是驪龍珠之中者七珠<lb/>
二是虫珠五是海蚌珠人間之上者雜珠是蚌蛤虵鶴等<lb/>
珠不如大珠之貴帝遍示百竂朝廷咸謂杰公虚誕莫不<lb/>
詰之杰公曰如意珠之上者夜光照四十餘里中者十里<lb/>
下者一里光之所及無風雨雷雹水火刀兵諸毒癘驪珠<lb/>
九色夜光百歩中者十歩下者一室光之所及無虵虺虫<lb/>
豸之毒虫珠七色多赤六足二目目當其處有曰如鐡蟻<lb/>
<pb n="KR3k0012_SBCK_803-10a"/>
臯蚌珠五色皆有夜光及數尺無瑕者爲上有瑕者爲下<lb/>
蚌珠生於其腹與月盈虧虵珠所致隋侯噲參即其事也<lb/>
又問虵鶴之辯對曰使其自識帝命杰公記虵鶴二珠斗<lb/>
餘雜珠散於殿前取大黄虵玄鶴各十數處布珠中間於<lb/>
是鶴御其珠鳴舞徘徊虵衘其珠盤屈宛轉羣公觀者莫<lb/>
不歎服帝復出如意龍虫等珠校光之逺近七元之數皆<lb/>
如杰公之言<lb/>
盛引之荆州記曰石藴玉以潤其區漢含珠而清其域<lb/>
闞駰十三州志曰僧彊疊國在天笁南佛寺三千餘所其<lb/>
地有神珠非玉石晝夜於國中光明於日珠徑一尺五寸<lb/>
其色正碧<lb/>
草方草木狀曰凡採珠一旁小平形似覆釡第一珠母肉<lb/>
玉白人民以薑韲食之<lb/>
<pb n="KR3k0012_SBCK_803-10b"/>
常璩華陽國志曰廣陽縣山出青珠永昌郡愽南縣有光<lb/>
珠穴出光珠珠有黄珠白珠青珠碧珠<lb/>
徐哀南方草物狀曰凡採珠常三月用五牲祈禱若祠祭<lb/>
有失則風攪海水或有大魚在蚌左右自蚌珠長二寸半<lb/>
在漲海中其一寸五分其光色一旁小平形似覆釡爲第<lb/>
一璫珠凡三品其一寸三分雖有光色形不貟正爲第二<lb/>
滑珠凡三品<lb/>
萬震南州異物志曰合浦有民善游採珠兒年十餘便教<lb/>
入水求珠官禁民採珠巧盗者蹲水底剖蜯得好珠吞之<lb/>
而出<lb/>
裴氏廣州記曰鯨鯢目即明月珠故死不見有目精<lb/>
林邑記曰黄𬒳州上户口殷冨多明珠雜寳〇語林曰王<lb/>
長史語林道人曰眞長可謂金石滿堂林公以語孫興公<lb/>
<pb n="KR3k0012_SBCK_803-11a"/>
興公曰語不得耳選擇正可得少碎珠耳<lb/>
又曰中朝有人詣王太尉過王安豐大將軍丞相在坐因<lb/>
徃別屋見李寅平子還謂人曰今之行<graphic n="KR2053" url="https://raw.githubusercontent.com/kanripo/KR-Gaiji/master/images/KR2053.png" mimeType="image/png"/>目皆琳琅珠玉<lb/>
又曰王夷甫處衆中如珠玉之在瓦石<lb/>
宋玉風賦曰垂珠歩揺來排臣户<lb/>
太平御覽卷第八百三<lb/>
<pb n="KR3k0012_SBCK_803-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_231-1a"/>
太平御覽卷第二百三十一<lb/>
職官部二十九<lb/>
　　大理卿　大理少卿大理正　大理丞<lb/>
　　廷尉監　廷尉評<lb/>
　　　　　大理卿<lb/>
六典曰大理卿之職掌邦國折獄詳刑之事以五聽察其<lb/>
情一曰氣聽二曰色聽三曰視聽四曰聲聽五曰詞聽三<lb/>
慮盡其理一曰明慎以讞疑獄二曰哀矜以雪冤獄三曰<lb/>
公平以鞫庶獄少卿爲之貳<lb/>
韋昭辨釋名曰廷尉縣尉皆古尉也以尉尉人也凢掌賊<lb/>
及司察之官皆曰尉尉罰也言以罪罰姦非也<lb/>
尚書曰帝曰臯繇汝作士明于五刑以弼五教<lb/>
論語曰孟氏使陽膚爲士師<hi>士師典獄之官</hi>問於曽子曽子曰上<lb/>
<pb n="KR3k0012_SBCK_231-1b"/>
失其道民散乆矣如得其情則哀矜而勿喜<lb/>
韓詩外傳曰晉文公使李離爲理過聽殺人自拘於廷請<lb/>
死於君君曰官有貴賤罰有輕重下吏有罪非子之罪也<lb/>
離曰法失則刑失刑失則在臣居爲長不與下吏譲位爵<lb/>
爲多不與下吏分則君以爲能聽微决疑故使臣爲理今<lb/>
過聽殺無罪罪當死臣不能以虚自誣遂伏劒死君子曰<lb/>
忠矣仁矣<lb/>
家語曰季羔爲衛士師刖人之足俄而衛有亂季羔逃刖<lb/>
者守門謂羔曰彼有缺羔曰君子不隧<lb/>
又曰此有室季羔入焉旣罷羔問曰吾親刖子之足而子<lb/>
逃我何也刖者曰曩者君理人以法令先君後臣欲臣之<lb/>
免也臣知之臨當論刑君愀然不樂見於顔色臣又知之<lb/>
君豈私臣哉天生君子其道故然此臣之所以脫君也孔<lb/>
<pb n="KR3k0012_SBCK_231-2a"/>
子聞之曰善哉爲吏其用法一思仁恕則樹徳加嚴暴則<lb/>
樹怨公以行之其子羔乎<lb/>
史記天官書曰斗魁四星貴人之牢曰大理<lb/>
漢書曰廷尉秦官掌刑辟有正左右監景帝中六年更名<lb/>
大理武帝建元四年復爲廷尉<lb/>
又曰于定國爲廷尉爲人卑恭尤重經術其决獄平法務<lb/>
在哀蠲罪疑從輕加審慎之心朝廷稱之曰張釋之爲廷<lb/>
尉天下無冤人于定國爲廷尉人自以不冤<lb/>
又曰朱博迁廷尉恐爲官屬所輕召見正監典法掾吏謂<lb/>
曰廷尉本起於武吏不明法律幸有衆賢亦何憂然廷尉<lb/>
化部斷獄以來二十年亦獨耳剽目乆<hi>剽刼也疋妙反</hi>三尺律令<lb/>
人事岀其中試與正監共撰前代决事吏議難知者數十<lb/>
事持問廷尉將爲諸君覆之正監條目博皆召掾吏爲平<lb/>
<pb n="KR3k0012_SBCK_231-2b"/>
處其輕重十中八九官属咸服<lb/>
又曰張釋之爲廷尉文帝嘗行有人從渭橋下出乗輿馬<lb/>
驚捕之屬廷尉釋之奏其犯蹕當罰金上怒釋之曰法者<lb/>
所與天下公共也方以其時誅之則巳今巳下廷尉廷尉<lb/>
天下之平也一傾天下用法皆爲之輕重人安所措其手<lb/>
足乎後有盗髙廟座前玉環者文帝令族之釋之奏當棄<lb/>
市上大怒釋之曰法如是也今盗宗廟器而族之如令愚<lb/>
人取長陵一杯土陛下何以加其法乎<lb/>
又曰張湯爲廷尉决大獄欲傅古義方請博士弟子理尚<lb/>
書春秋𥙷廷尉史平亭疑法奏讞疑事必先爲上分別其<lb/>
原以楊主之明言此自天子意非由有司也奏事有善則<lb/>
讓曰監掾史某所爲也<hi>亭者平也均也</hi>
又曰杜周爲廷尉其治大斆張湯而善候伺上所欲客謂<lb/>
<pb n="KR3k0012_SBCK_231-3a"/>
周曰君爲天下决平不循三尺法<hi>以三尺竹簡書法令律</hi>專以主意<lb/>
爲獄獄者固如是乎周曰三尺安出哉前主所是著爲律<lb/>
後主所是䟽爲令當時爲是何古之法乎至周爲廷尉獄<lb/>
亦益多矣二千石繫者新故相因不减百餘人<lb/>
又曰王先生者善黄老言處士也張釋之召居廷中王生<lb/>
年老與釋之及公卿㑹廷中立王生襪解顧謂釋之爲我<lb/>
繫襪釋之前跪而繫之旣退或讓王生曰何辱張廷尉乎<lb/>
王生曰廷尉方爲天下名臣吾聊使繫襪欲重之諸公聞<lb/>
之賢王生而重張廷尉<lb/>
又曰下邽翟公爲廷尉賔客填門及免官門外可設雀羅<lb/>
復爲廷尉乃署其門曰一死一生乃知交情一貴一賤交<lb/>
情乃見<lb/>
又曰文帝𥘉立聞河南守吴公治爲天下第一故與李斯<lb/>
<pb n="KR3k0012_SBCK_231-3b"/>
同邑乃徴吴公爲廷尉<lb/>
又曰孔光爲廷尉時定陵淳于長坐大逆誅長少妻乃始<lb/>
等六人皆以長事未發覺時弃去或更嫁及長事發丞相翟<lb/>
方進等議乃始等於法無以解論光以爲夫婦之道有義則<lb/>
合無義則離乃始或嫁義巳絶而欲以爲妻論殺之名不<lb/>
正不當坐有詔以光議定<lb/>
東觀漢記曰陳寵爲廷尉有疑獄輙手筆作議所活者甚<lb/>
多<lb/>
後漢書曰郭躬爲廷尉躬家代掌法務寛平乃條諸重文<lb/>
可從輕者四十一事奏之事皆施行著于令<lb/>
又曰郭躬字仲孫爲廷尉正迁廷尉家代掌法子鎮自廷<lb/>
尉左監迁廷尉凢郭氏爲廷尉者七人<lb/>
後漢書曰楊賜迁廷尉乃歎曰昔三后成功惟殷于人而<lb/>
<pb n="KR3k0012_SBCK_231-4a"/>
咎繇不與焉蓋吝之也<hi>吝恥也</hi>遂以代非法家固辭<lb/>
謝承後漢書曰范延壽宣帝時爲延尉時燕趙之間有三<lb/>
男共娶一妻生四子長各求離别争財分子至聞于縣縣<lb/>
不能決斷讞之于廷尉於是延壽決之以爲悖逆人倫比之<lb/>
禽獸生子屬其母以子並付母尸三男于市奏免郡太守<lb/>
令長等無師化之道天子遂可其言<lb/>
又曰傳賢遷廷尉素廉正自掌法官無私門賔客公卿宴<lb/>
㑹要請不往自以爲貧無以報荅其施常垂念刑法務從<lb/>
輕比至斷獄遟徊流涕在位四年治獄稱平<lb/>
華嶠後漢書曰吴雄字季髙以明法律斷獄平桓帝時爲<lb/>
廷尉雄子訢孫恭三世相承爲廷尉爲法名家<lb/>
漢官儀曰光武時有疑獄見廷尉曹史張禹所問輙對處<lb/>
當詳衷於是冊免廷尉以禹代之雖越次而授亦足以厲<lb/>
<pb n="KR3k0012_SBCK_231-4b"/>
其臣節也<lb/>
魏志曰髙柔字文惠陳留圉人遷廷尉頃之護軍營士竇<lb/>
禮近出不還營以爲亡表言逐捕没其妻盈及男女爲官<lb/>
奴婢盈連至州府稱冤自訟莫有省者乃辭詣廷尉柔問<lb/>
曰汝何以知夫不亡盈垂泣對曰夫少單特養一老嫗爲<lb/>
母事甚恭謹又哀兒女撫視不離非是輕狡不顧室家者<lb/>
也柔重問曰汝夫不與人怨讎乎對曰夫良善與人無讎<lb/>
又曰汝夫不與人交錢財乎對曰嘗出錢與同營士焦子文<lb/>
乆求不得時子文適坐小事繫獄柔乃見子文問所坐<lb/>
言次曰汝頗曽舉人錢否子文曰自以單貧𥘉不敢舉人<lb/>
物也柔察子文色動遂曰汝昔舉竇禮錢何言不舉耶子<lb/>
文恠之事露應對不次柔曰汝巳殺禮便冝早服子文於<lb/>
是叩頭具首殺禮本末埋藏所柔便遣吏卒丞子文辭往<lb/>
<pb n="KR3k0012_SBCK_231-5a"/>
掘即得屍詔書復盈母子爲平民班示天下以禮爲戒<lb/>
又曰髙柔字文惠遷廷尉時獵法甚峻而冝陽典農劉龜<lb/>
竊於禁内射兎其功曹張京詣授事言之帝匿名収龜<lb/>
付獄柔請告者名帝大怒曰劉龜當死乃敢獵吾禁地送<lb/>
龜廷尉廷尉便當考掠何復請告者名吾豈妄収龜耶柔<lb/>
曰廷尉天下之平也安得以至尊喜怒而毀法乎重復爲<lb/>
奏辭旨深切帝意寤乃下張京名即還訊各當其罪<lb/>
又曰鍾毓遷廷尉聽君父巳没臣子得爲理謗及士爲侯<lb/>
其妻不復改嫁毓所創也<lb/>
晉書曰孔坦字君平遷侍中廷尉多平正當法合人情而<lb/>
時勢要自以愛憎爲断坦意不得皆行也<lb/>
晉中興書曰范堅字子常爲廷尉奏主典吏邵廣盗官幔<lb/>
合布四十疋依律棄市廣息雲宗二人自没爲官奴婢以<lb/>
<pb n="KR3k0012_SBCK_231-5b"/>
贖父尚書議可特聽堅駮之曰此爲施一恩於今開萬怨<lb/>
於後顯宗從之正廣刑<lb/>
又曰王彪之遷廷尉時永嘉太守謝毅赦後殺郡人周矯<lb/>
矯從兄球詣州訴冤楊州刺史殷浩遣從事収毅付廷尉<lb/>
彪之以球爲獄主身無王爵非廷尉所料不肯受與州相<lb/>
反覆穆帝發詔令受之彪之又上䟽執據時人云張釋之<lb/>
以來復見斯事<lb/>
後魏書曰崔光韶迁廷尉卿時秘書監祖瑩以贓罪𬒳劾<lb/>
光韶欲致之重法太尉城陽王徽尚書令臨淮王彧吏部<lb/>
尚書李神雋侍中李彧並勢望當時皆爲瑩求寛光韶正<lb/>
色曰朝賢執事於舜之功未聞有一如何反爲罪人言乎<lb/>
其執意不回如此<lb/>
隋書曰文帝時議置六卿將除大理盧思道奏曰省有駕<lb/>
<pb n="KR3k0012_SBCK_231-6a"/>
部寺留太僕省有刑部寺除大理斯則重畜産而賤刑名<lb/>
也<lb/>
又曰楊注字元度守大理卿注視事二日帝將親省囚徒<lb/>
其時繫囚二百餘人注通宵究審詰朝而奏曲盡事情一<lb/>
無遺誤帝甚嘉之<lb/>
唐書官品志曰廷尉卿梁國初建曰大理天監元年復改<lb/>
爲廷尉有正監平三人元㑹廷尉三官與建康三官皆法<lb/>
冠玄衣朝服以監東西中華門手執方木長三尺方一寸<lb/>
謂之執方<lb/>
又曰郎楚之武徳初爲大理卿與太子少保李綱侍中陳<lb/>
叔逹撰定律令<lb/>
又曰劉徳威授大理卿太宗嘗問之曰近來刑䋄稍宻其<lb/>
過安在徳威奏言誠在主上不由臣下人主好寛則寛好<lb/>
<pb n="KR3k0012_SBCK_231-6b"/>
急則急律文失入减三等失出减五等今則反是失入則<lb/>
無辜失出獲大罪所以吏各自愛競執深文非有教使之<lb/>
然畏罪之所致耳陛下但捨所急則寜失不經復行於今<lb/>
日矣太宗深然之<lb/>
又曰髙宗問大理唐臨獄繫囚之數臨對曰見囚五十餘<lb/>
人唯二人合死上聞囚數不多怡然形於顔色謂臨曰昔<lb/>
東宫卿巳事朕朕承大位卿又居近職以疇日相委故授<lb/>
卿此任然爲國之要在於刑法刑急則人殘法寛則失罪務<lb/>
令折中稱朕意焉<lb/>
又曰張文瓘爲大理卿旬日決遣疑獄四百餘條其得罪<lb/>
者皆無怨言文瓘嘗有疾繋囚相與設齋以禱焉尋拜<lb/>
侍中兼太子賔客大理囚一時慟哭其得人心如此<lb/>
又曰大理卿袁仁敬暴卒繫囚聞之皆慟哭悲歌曰天不<lb/>
<pb n="KR3k0012_SBCK_231-7a"/>
恤冤人兮何奪我慈親兮有理無申兮痛哉安訴陳兮<lb/>
又曰龍朔二年改大理卿爲詳刑寺正卿<lb/>
唐新語曰唐臨爲大理卿初莅職斷一死囚先時坐死者<lb/>
十餘人皆它官所斷㑹太宗幸寺親録囚徒它官所斷囚<lb/>
皆稱冤不巳臨所斷者嘿而無言太宗怪之問其故囚對<lb/>
曰唐卿斷臣必不枉濫所以絶意太宗歎息乆之曰爲獄<lb/>
固當若是囚遂見原<lb/>
五代史後唐書曰長興二年八月勑今後大理寺官貟冝<lb/>
同臺省官例升進其法直官比禮直官任使<lb/>
㑹稽典録曰盛吉字君逹爲廷尉性多哀憐其妻謂吉曰<lb/>
君爲天下執法不可使一人濫罪殃及子孫其囚無㣧嗣<lb/>
者令其妻妾得入使有遺類視事十二年天下稱有恩恩<lb/>
又曰董昆字文通餘姚人也遷廷尉卿持法清峻不發私<lb/>
<pb n="KR3k0012_SBCK_231-7b"/>
書<lb/>
又曰盛吉拜廷尉吉性多仁恩務在哀矜每至冬日罪囚<lb/>
當斷其妻執燭吉手持丹筆夫妻相向垂泣<lb/>
㑹稽後賢記曰孔坦遷廷尉卿獄多囚繫坦到官躬執辭<lb/>
狀口辨曲直小大以情不加楚撻每臺司録獄無所頋問<lb/>
皆靣决當時之事<lb/>
天文録曰平星主建廷平主平天下之獄事若今廷尉之<lb/>
象故星讃曰平星執法正綱紀也<lb/>
文子曰臯陶喑爲大理天下無虐刑有貴乎言者也<lb/>
說苑曰楚令尹子文之族有干法者廷理拘之聞其令尹<lb/>
之族也而釋之子文召廷理而責之遂致其族人於廷理<lb/>
曰不是刑吾將死廷理懼遂刑其族人成王聞之不及履<lb/>
而至于子文之室曰寡人㓜小置廷理其人以違夫子之<lb/>
<pb n="KR3k0012_SBCK_231-8a"/>
意於是黜廷理而尊子文之意反内政<lb/>
新序曰楚昭王時石奢爲理有殺人者奢追之則其父也<lb/>
奢曰以父成政不孝也不行君法非忠也遂刎頸而死<lb/>
摯虞新禮議曰故事祀臯陶於廷尉寺祀以社日新禮改<lb/>
以孟秋之月以應秋<lb/>
　　　　　　大理少卿<lb/>
後魏職令曰廷尉少卿第四品上第二請用思理平斷明<lb/>
刑識法者<lb/>
北齊書曰宋世䡄爲廷尉少卿時大理正蘇珎之亦以平<lb/>
幹知名寺中爲之語曰决定嫌疑蘇珎之視表見裏宋世<lb/>
䡄謂之寺中二絶卒官廷尉御史諸囚皆哭曰宋廷尉死<lb/>
我等豈有生路也<lb/>
隋書曰趙綽爲大理少卿侍郎辛亶嘗衣緋裩俗云利官<lb/>
<pb n="KR3k0012_SBCK_231-8b"/>
文帝以爲厭蠱將斬之綽曰據法不當死臣不敢奉詔上<lb/>
怒甚令斬綽綽解衣當斬上使人問曰竟如何綽曰執法<lb/>
不敢惜死上良乆釋之他日又令斬二人綽曰此人坐當<lb/>
杖殺之非法上曰不關卿事綽曰陛下置臣法司欲誤殺<lb/>
人豈得不關臣事上曰撼大木不動者當退綽曰臣兾感<lb/>
天心何論大木上乃止時薛曹爲大理卿曹斷獄以情而<lb/>
綽守法俱爲稱職<lb/>
又曰源師煬帝即位拜大理少卿帝在顯仁宫勑宫外衛<lb/>
士不得輙離所守有一主帥私令衛士出外帝付大理繩<lb/>
之師據律奏徒帝令斬之師奏曰此人罪誠難恕若陛下<lb/>
𥘉便殺之自可不問文墨旣付有司義歸恒典脫宿衛近<lb/>
侍者更有此犯將何以加之帝乃止<lb/>
唐新語曰太宗嘗謂侍臣曰大理之職人命所懸當湏妙<lb/>
<pb n="KR3k0012_SBCK_231-9a"/>
選正人用心存法無過　者乃以爲大理少卿<lb/>
又曰徐有功遷司刑少卿時周興來俊臣等羅告天下衣<lb/>
冠遇族者數千百家有功居司刑平反者不可勝紀時人<lb/>
方之于定國<lb/>
　　　　　大理正<lb/>
六典曰大理正掌叅議刑獄詳正科條之事凢六丞斷罪<lb/>
不當則以法正之<lb/>
禮記曰成獄辭史以獄成告於正正聽之鄭玄注云於周<lb/>
禮郷師之屬今漢有正平丞秦所置也<lb/>
東觀漢記曰何敞字比干遷廷尉正張湯爲廷尉以殘酷<lb/>
見任増飾法律敞嘗争之存者千數<lb/>
後漢書曰黄覇字次公宣帝在人間時知百姓苦吏聞覇<lb/>
理法平召爲廷尉正及夏侯勝非議下廷尉獄覇從勝受<lb/>
<pb n="KR3k0012_SBCK_231-9b"/>
尚書<lb/>
謝承後漢書曰陳琳字伯真橋玄表琳明律令徴拜廷尉<lb/>
正<lb/>
魏志曰司馬芝字子華遷大理正有盗官練置都厠上者<lb/>
吏疑女工収以付獄芝曰夫刑罪之失失在苛暴今贓物<lb/>
先得而訊其辭若不勝掠或至誣服誣服之掅不可以折<lb/>
獄且簡而易從大人之化也不失有罪庸世之治耳今宥<lb/>
所疑以隆易從之義不亦可乎太祖從其議<lb/>
晉書曰江統字元應爲廷尉正作三刑議<lb/>
又曰廷尉三官通視南臺持書舊尚書郎下遷梁制服<lb/>
獬豸冠介幘皁衣銅印墨綬<lb/>
晉中興書曰頋榮字彦先入洛以南土秀望累遷廷尉<lb/>
正南史曰頋恊少清介有志操𥘉爲廷尉正冬服單薄寺卿<lb/>
<pb n="KR3k0012_SBCK_231-10a"/>
蔡法度欲解褐與之憚其清嚴不敢發口謂人曰我願解<lb/>
身上𥜗與頋郎頋郎難衣食者竟不敢以遺之<lb/>
　　　　　大理丞<lb/>
六典曰大理丞掌分判寺事凢有犯皆據其本狀以正刑<lb/>
名徒巳上各呼囚與其家屬告以罪名問其伏欵不伏則<lb/>
聽自理<lb/>
唐書曰杜景佺徐有功爲司刑丞與來俊臣侯思止同理<lb/>
獄人稱之曰遇徐杜必生遇來侯必死<lb/>
唐新語曰李日知爲司刑丞嘗免一死囚少卿胡元禮異<lb/>
判殺之與日知往復至于再三元禮怒遣府史謂日知曰<lb/>
元禮不離刑曹此囚無不死法竟以兩聞日知果直<lb/>
　　　　　廷尉監<lb/>
漢書曰邴吉字以卿稍遷廷尉監治巫蠱<lb/>
<pb n="KR3k0012_SBCK_231-10b"/>
謝承後漢書曰陳咸字子威爲廷尉監執獄多恩議人常<lb/>
從輕比多所全活皆稱其恩<lb/>
晉起居注曰廷尉監陸鸞上表求増築訊堂圖畫先賢<lb/>
像詔許之<lb/>
　　　　　廷尉評<lb/>
六典曰大理評事掌出使推按凢承制而出推長吏據狀<lb/>
合停務及禁錮者先請魚書以往據所受之狀鞠而盡之<lb/>
若詞有反覆不能首實者則依法栲之凢大理斷獄皆連署<lb/>
焉<lb/>
漢書曰宣帝詔曰今遣廷吏與郡鞠獄任輕禄薄其爲置<lb/>
正平貟四人其務平之涿郡太守鄭昌上言曰聖王立法<lb/>
明刑者非以爲理救衰亂之起也今明主躬垂明聽不置<lb/>
廷平獄將自正若開後嗣不若刪定律令律令一定愚人<lb/>
<pb n="KR3k0012_SBCK_231-11a"/>
知所避就姦吏無弄今不正其本而置廷平以理其末代<lb/>
衰徳怠則廷平將摇權而爲亂首也宣帝始置左右平而<lb/>
三輔决録注云何比干漢武時爲廷尉右平謬矣<lb/>
又曰馬宮字游卿行能髙㓗遷廷尉平<lb/>
又百官表曰宣帝地節三年𥘉置左右平四人秩六百石<lb/>
晉中興書曰顧榮字彦先遷廷尉平時趙王欲誅淮南王<lb/>
允官屬下廷尉議罪榮具明刑理不冝廣濫倫意解頼榮<lb/>
濟者甚衆<lb/>
隋書曰廷尉平置一人第六品下後改爲評事<lb/>
唐新語曰敬昭道爲大理評事時沂州有反者詿誤坐者<lb/>
四百餘人將隷于司農未即路繫在州獄昭道援赦文判<lb/>
而免之時宰相責大理奈何免反人家口大理群官失色<lb/>
引昭道以見執政怒而責之昭道曰赦云見禁囚徒反者<lb/>
<pb n="KR3k0012_SBCK_231-11b"/>
家口繫在州獄此即見禁也反覆詰對至於五大執政無<lb/>
以奪之詿誤者悉免<lb/>
三輔决録注曰茂陵何比于漢武時丞相公孫弘舉爲廷<lb/>
尉右平獄無冤民號曰何公<lb/>
太平御覽卷第二百三十一<lb/>
<pb n="KR3k0012_SBCK_231-12a"/>
</p>
<p>
</p>
  </div>
</body>
</text>
</TEI>
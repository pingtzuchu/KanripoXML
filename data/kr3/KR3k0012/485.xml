<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_485-1a"/>
太平御覽卷第四百八十五<lb/>
　人事部一百二十六<lb/>
　　　　　貧下<lb/>
魏志曰崔林字徳清河東武城人也㓜時宗族莫知從兄<lb/>
琰異之太祖定兾州召除鄢長貧無車馬單歩之官太祖<lb/>
征壷關擢爲兾州主簿<lb/>
又曰華歆素清貧禄以賑親戚故家無擔石之儲<lb/>
又曰鄧艾字士載義陽人以口吃不得作幹佐爲稻田守<lb/>
草吏同郡吏憐其貧資給甚厚艾𥘉不稍謝每見髙山大<lb/>
澤輙窺度指畫軍營處所時人多笑焉<lb/>
呉志曰吕範字子衡汝南人有容觀姿兒邑人劉氏家冨<lb/>
女美範求之母嫌欲勿與劉氏曰吕子衡寧當乆貧者遂<lb/>
與之婚<lb/>
<pb n="KR3k0012_SBCK_485-1b"/>
又曰潘璋字文珪東郡人性嗜酒其家甚貧性好賖貸輙<lb/>
言豪冨必相還孫權甚竒之魏將夏侯尚南郡作浮橋渡<lb/>
百里洲璋於上流伐葦作簟欲順風放火簟成尚使引退<lb/>
璋遂爲平北將軍<lb/>
晉書阮咸字仲容陳留人時俗七月七日曬衣裳或宗族<lb/>
於庭羅列衣服咸貧無物乃脫犢鼻布裩以竹竿頭挂之<lb/>
人問故荅曰不能免俗<lb/>
宋書曰武帝劉𥙿少時其家大貧與人傭賃及登帝位耕<lb/>
具猶存并衲布襖並令收掌以示子孫令爲規戒<lb/>
又曰江湛家貧約不營財利餉饋盈門一無所受無兼衣<lb/>
餘食甞爲上所召值澣衣稱疾經日衣成然後赴牛餓馭<lb/>
人求草湛良乆曰可與飲<lb/>
又曰陶潜嗜酒而家貧不能恒得親舊知其如此或置酒<lb/>
<pb n="KR3k0012_SBCK_485-2a"/>
招之造飲輙盡期在必醉旣辭而退曽不吝情去留環堵<lb/>
蕭然不蔽風日短褐穿結簞瓢屢空晏如也<lb/>
又曰顔延之屏居里巷不預人間者七載中書令王球名<lb/>
公子延之居常罄貧球輙分財贍之<lb/>
齊書曰王延之清貧居宇穿漏禇淵徃候之見其如此具<lb/>
啓明帝帝即勑材官爲起三間齋屋<lb/>
又曰虞玩之太祖鎭東府朝野致敬玩之猶躡履造席太<lb/>
祖取屐視之曰卿此履巳幾載玩之曰着此履巳二十年<lb/>
貧竟不辦易太祖善之<lb/>
又曰庾杲字景行新野人𥘉爲駕部郎清貧自業食飡唯<lb/>
有韭𦵔生菜任彦昇甞戯曰誰謂庾郎貧食鮭常有二十<lb/>
七種菜至儉用爲長史安陸侯蕭𬗟與儉書曰盛府元僚<lb/>
實難其選庾景行泛渌水依芙蓉何其麗也時人以儉府<lb/>
<pb n="KR3k0012_SBCK_485-2b"/>
為蓮花池故𬗟書言之官至御史中丞<lb/>
梁書曰阮孝緒家貧無以㸑僮妾竊隣人樵以繼火孝緒<lb/>
知之乃不食更令撤屋而炊所居室唯有一林竹樹環繞<lb/>
後魏書曰胡叟居家蓬室草户唯以酒自適常謂人曰我<lb/>
此生活似勝焦光不治産業飢貧不以爲耻飬子字螟蛉<lb/>
以自給養每至貴勝之門恒乘一牸牛布囊容三四升飲<lb/>
噉醉飽便盛餘肉餅以付螟蛉見車馬榮華視之蔑如也<lb/>
隋書曰張仁詡州縣以其貧素將加賑恤輙辭不受每閑<lb/>
居從容長歎曰老冉冉而將至恐脩名之不立以如意擊<lb/>
几皆有處所人方之閔子騫原憲<lb/>
又曰虞丗基陳滅歸國爲通直郎直内省無産業毎傭書<lb/>
養親怏怏不乎甞爲五言以見意情理悽切丗以爲工作<lb/>
者莫不吟詠<lb/>
<pb n="KR3k0012_SBCK_485-3a"/>
又曰房彦謙居官所得俸禄皆以周恤親友家無餘財車<lb/>
服器用務存素儉自少及長一言一行未甞渉私雖致屢<lb/>
空怡然自得甞從容獨笑顧謂其子玄齡曰人皆因禄冨<lb/>
我獨以官貧所遺子孫在於清白<lb/>
又曰許康佐擢進士第以家貧母老求爲知院官人或輕<lb/>
怪笑而不荅及母亡服除不就侯府之辟君子知其不擇<lb/>
禄養親之志也故名益重<lb/>
又曰李建字杓直家素清貧無舊業與兄造遜於荆南躬<lb/>
耕致養嗜學力文<lb/>
六韜曰武王問太公曰貧冨豈有命乎太公曰爲之不宻<lb/>
宻而不冨者盗在其室武王曰何謂盗也公曰計之不熟<lb/>
一盗也收種不時二盗也取婦無能三盗也養女太多四<lb/>
盗也棄事就酒五盗也衣服過度六盗也封藏不謹七盗<lb/>
<pb n="KR3k0012_SBCK_485-3b"/>
也井竈不利八盗也舉息就禮九盗也無事燃燈十盗也<lb/>
取之安得冨哉武王曰善<hi>說苑同</hi>
列女傳曰黔婁妻者魯黔婁先生之妻也先生死曽子與<lb/>
門人徃弔之見先生尸在牖下覆以布𬒳手足不盡歛覆<lb/>
頭則足見覆足則頭見曽子曰衺其𬒳則歛矣妻曰衺之<lb/>
有餘不如正之不足且先生以衺故至於此<lb/>
又曰齊女徐吾者在海上貧婦人與隣婦人李吾之属合<lb/>
燭相從績徐吾最貧而燭數不属李吾謂曰徐吾燭數不<lb/>
属請無與夜徐吾曰是何言歟今一室之中益一人燭不<lb/>
爲益明去一人燭不爲益闇何愛東壁餘光貧妾不蒙見<lb/>
愛之恩長爲妾不亦可乎莫之能應遂復與夜<lb/>
髙士傳曰老萊子楚人耕蒙山之陽以藿葭爲牆蓬蒿爲<lb/>
室枝木爲床蓍艾爲席<lb/>
<pb n="KR3k0012_SBCK_485-4a"/>
東方朔別傳曰朔書與公孫弘借書曰朔當從甘泉願借<lb/>
外廐之後乗木槿夕死而朝生者士亦不必長貧也<lb/>
李郃別傳曰公居貧而不好治産有稻田三十畝弟宅一<lb/>
區至京學問常以賃書自給爲人沉深弘雅有大度<lb/>
郭林宗别傳曰林宗家貧𥘉欲遊學無資就姉夫貸五千<lb/>
錢乃逺至成臯從師受業併日而食衣不蔽形常以蓋幅<lb/>
自鄣出入入則户前出則掩後<lb/>
邴原别傳曰原字根矩年十一䘮父家貧早孤隣有書舎<lb/>
原過其傍而泣師問曰童子何悲原曰孤者易傷貧者易<lb/>
感夫書者必有其父兄一則願其不孤二則羡其得學心<lb/>
中惻然而爲涕零也師亦哀原之言而爲泣曰欲書可書<lb/>
耳<lb/>
桓階别傳曰階貧儉文帝甞幸其第見諸子無禈文帝摶<lb/>
<pb n="KR3k0012_SBCK_485-4b"/>
手笑曰長者子無禈乃抱與同乘是日拜二子爲郎使黄<lb/>
門賫衣三十囊賜曰卿兒能趍可以禈矣<lb/>
文士傳曰劉梁字曼山一名岑漢宗室子孫少有清才以<lb/>
文學見貴梁貧恒賣書以供衣食<lb/>
汝南先賢行狀曰胡定字元安頴川人至行絶人在喪雉<lb/>
兎遊其庭雪覆其室縣令遣户曹椽排雪問定定巳絶榖<lb/>
妻子皆卧在床令遣以乾糗就遺之定乃受半<lb/>
三輔决録曰第五頡字子陵倫小子以清正爲郡功曹至<lb/>
州從事公府辟舉髙第侍御史南頓令皆稱病免洛陽無<lb/>
主人郷里無田宅寄止靈臺中或十日不炊<lb/>
又曰孫晨字允公家貧不仕居杜城中織箕爲業明詩書<lb/>
爲郡功曹冬月無𬒳有一束蒭暮卧中旦燒之<lb/>
華陽國志曰朱良字雲卿什仿人少受學於蜀郡張寕食<lb/>
<pb n="KR3k0012_SBCK_485-5a"/>
豆屑飲水以諷誦同業憐其貧給米肉不受家貧恒以歩<lb/>
行爲郡功曹<lb/>
丗說曰李弘度常歎不𬒳遇殷楊州知其家貧問君能屈<lb/>
志百里不李荅曰北門之歎乆巳上聞窮猿奔牀豈暇擇<lb/>
木遂作鄼縣<lb/>
俗說曰謝僕射太常詣呉領軍坐乆呉留客作食日巳中<lb/>
方使婢賣狗供客比得食無氣力可語<lb/>
又曰劉眞長少時居丹徒家至貧織芒履以養母<lb/>
說苑曰子思居於衛緼𫀆無裏二旬九食<lb/>
西京雜記曰司馬相如𥘉與卓文君至成都文君貧愁憊<lb/>
以所服鷫鸘裘就市人楊昌貰酒遂相與謀還於成都賣酒<lb/>
相如親着犢鼻禈滌噐以耻王孫<lb/>
墨子曰天下有義則冨無義則貧<lb/>
<pb n="KR3k0012_SBCK_485-5b"/>
列子曰管仲之相齊君淫亦淫君奢亦奢志合言從道行<lb/>
國覇其後田氏相齊君盈則巳降君斂則巳施民皆歸之<lb/>
因有齊國若實名貧僞名冨也<lb/>
又曰齊有貧者乞於城市患其亟也衆莫之與遂適田氏<lb/>
之廐從馬竪作役而假食郭中人戯之曰從馬竪而食不<lb/>
以辱乎乞見曰天下之辱莫過於乞乞猶不辱豈辱馬竪<lb/>
哉<lb/>
又曰齊之國氏大冨宋之問氏大貧自宋之齊謀術國氏<lb/>
告之曰吾善爲盗始吾爲盗也一年而給二年而定三年<lb/>
大攘自此徃施及州閭問氏大喜喻其爲盗之言而不喻<lb/>
其爲盗之道遂踰垣鑿室手目所及亡不探也未及時以<lb/>
贓罪没其先君之財問氏以國氏之<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>己也徃而怨之國<lb/>
氏曰嘻若夫爲盗之道天有時地有利吾盗天地之利雲<lb/>
<pb n="KR3k0012_SBCK_485-6a"/>
雨之澗吾陸盗禽獸水盗龜鱉亡非盗也夫金玉珎寳糓<lb/>
帛財貨人之所聚豈天之所與若盗之而獲罪孰怨哉<lb/>
又曰凢爲名者必廉廉斯貧爲名者必讓讓斯賤<lb/>
莊子曰原憲處魯居環堵之室蓬户不完乗木爲樞而甕<lb/>
牖上漏下濕匡坐而弦歌子貢乗大馬中紺而表素軒車<lb/>
不容巷徃見原憲原憲杖藜而應門子貢曰先生何病也<lb/>
原憲應之曰憲聞無財之謂貧學道不能行之謂病今憲<lb/>
貧也非病也子貢逡廵而退有愧色<lb/>
又曰孔子謂顔淵曰家貧居卑胡不仕乎對曰不願仕回<lb/>
有郭外之田五十畝足以給饘鬻郭内之田五十畝足以爲<lb/>
絲麻鼔琴足以自娱所學於夫子者足以自樂也回不願<lb/>
仕孔子愀然變色曰美哉<lb/>
又曰莊周家貧故徃貸粟於監河侯曰我將得邑貸子三<lb/>
<pb n="KR3k0012_SBCK_485-6b"/>
百金周忿作色曰周昨來有中道而呼者頋視車轍有鮒<lb/>
魚焉問之曰子何爲者耶對曰我東海之波臣也君豈有<lb/>
斗升之水而活我哉周曰諾我將南遊呉越之王激西江<lb/>
之水而迎子可乎鮒魚忿然作色曰吾得斗升之水然活<lb/>
耳君乃言此曽不如早索我於枯魚之肆<lb/>
又曰曽子居衛捉衿而肘見納履而踵決<lb/>
又曰河上有家貧窮恃緯蕭而食者其子没淵得千金珠<lb/>
謂其子取石來鍜之夫千金之珠必在九重之淵而驪龍<lb/>
之頷下汝得之必遭其睡若龍寤子尚奚珠之有哉<lb/>
吕氏春秋曰丗皆以珠玉爲寳寳愈多而民愈貧失其所<lb/>
寳也<lb/>
荀卿子曰仁義禮善於人譬若貨財粟米之於家也多有<lb/>
之者冨少有之者貧至無有者窮也<lb/>
<pb n="KR3k0012_SBCK_485-7a"/>
又曰子夏貧衣若懸絲人曰子何不仕曰諸侯驕我者吾<lb/>
不爲臣丈夫之驕我者吾不復見也<lb/>
抱朴子曰洪禀體尫羸兼之多疾貧無車馬不堪徒行荆<lb/>
棘叢於庭宇蒿莠塞乎階霤披榛出門排草入室<lb/>
准南子曰貧人夏則披褐帶索唅菽飲水以支暑熱冬則<lb/>
羊裘鮮札短褐不掩形而煬竈口焉<hi>爲裘如鎧甲之札言其破壞也煬炙也向</hi>
<hi>竈口之自温湯讀髙尚之尚也</hi>故其爲編户齊民無以異然貧冨之相去<lb/>
也猶人君之與僕虜不足以喻之<hi>喻猶方也</hi>
又曰人有盗而冨者未必冨盗有廉而貧者未必廉也<lb/>
符子曰楚之交子魯之周子齊之狂子三子和與居乎太<lb/>
山之陽處乎環堵之室蓽門不扇蓋茨不翳而弦不輟<lb/>
鶡冠子曰家冨踈族聚居貧兄弟離<lb/>
漢揚雄逐貧賦曰楊子遁居離俗獨處左鄰崇山右接曠<lb/>
<pb n="KR3k0012_SBCK_485-7b"/>
野鄰垣乞兒終貧且窶禮薄義弊相與羣聚惆悵失志呼<lb/>
貧與語汝在六極投弃荒遐好爲庸卒刑戮如是匪惟㓜<lb/>
稚嬉戯土沙居非近鄰接屋連家恩輕毛羽義薄輕羅進<lb/>
不由人退不受呵乆爲滯客其意謂何人皆文繡余褐不<lb/>
完人皆稻梁我獨藜飱貧無寳玩何以接歡宗室之宴爲<lb/>
樂不槃徒行負賃出處易衣身服百役手足胼胝或耘或<lb/>
耔霑體露肌朋友道絶進䆠凌遟厥咎安在職汝爲之舎<lb/>
爾逺竄崑崙之顛爾復我隨翰飛戾天舎爾登山巖穴隱<lb/>
藏爾復我隨陟彼髙崗舎爾入海汎彼栢舟爾復我隨載<lb/>
沉載浮我行爾動我静爾休豈無他人從我何求今汝去<lb/>
矣勿復乆留貧曰唯唯主人見逐多言益蚩心有所懷願<lb/>
得盡辭昔我乃祖宣其明德克佐帝堯誓爲典則土階茅<lb/>
茨匪彫匪飾爰及季丗縱其昬忒饕餮食群貪冨茍得鄙<lb/>
<pb n="KR3k0012_SBCK_485-8a"/>
我先人乃傲乃驕瑶䑓瓊室華屋嵩髙流酒爲池積肉爲<lb/>
崤是用鵠逝不踐其朝三省吾身謂予無諐處君之家福<lb/>
禄如山忘我大德思我小怨堪寒能暑少而習焉寒暑不<lb/>
忒等壽神仙桀跖不顧貪類不干人皆重蔽子獨露居人<lb/>
皆怵惕子獨無虞言辭旣罄色厲目張攝齊而興降階下<lb/>
堂誓將去女適彼首陽孤竹之子與我連行金乃避席辭<lb/>
謝不直請不貳過聞義則服長與爾居終無猒極貧遂不<lb/>
去與我遊息<lb/>
太平御覽卷第四百八十五<lb/>
<pb n="KR3k0012_SBCK_485-8b"/>
</p>
<p>
</p>
  </div>
</body>
</text>
</TEI>
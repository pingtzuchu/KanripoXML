<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_541-1a"/>
太平御覽卷第五百四十一<lb/>
　禮儀部二十<lb/>
　　婚姻下　媒<lb/>
　　　　　婚姻下<lb/>
論語曰子謂公冶長可妻也雖在縲絏之中非其罪也以<lb/>
其子妻之子謂南容邦有道不廢邦無道免於刑戮以其<lb/>
兄之子妻之<hi>冶長弟子魯人也南容南宫縚也</hi>
爾雅曰女子子之夫爲壻壻之父爲姻婦之父爲婚婦之<lb/>
父母壻之父母相謂爲㛰姻<lb/>
國語曰董叔將娶於范氏叔向曰范氏冨盍已乎曰欲爲<lb/>
繫援焉<hi>繫援欲自結連於大援也</hi>他日董祈愬之於范獻子曰不吾敬<lb/>
也獻子執而紡之<hi>紡猶懸也懸於庭之槐也</hi>叔向過之曰子盍爲我請<lb/>
乎叔向曰求繫旣繫矣求援旣援矣欲而得之又何請焉<lb/>
<pb n="KR3k0012_SBCK_541-1b"/>
家語曰伯夏生叔梁紇叔梁紇娶於魯施氏生女九人無<lb/>
男叔梁紇曰雖有九女是無子也乃求婚於顔氏顔氏有<lb/>
三女小曰徴在顔父問三女曰鄒大夫雖父祖爲士然先<lb/>
聖之裔也今其人身長九尺武力絶倫吾甚貪之雖年長<lb/>
性嚴不足爲疑三子孰能爲之妻二女莫對徴在進曰從<lb/>
父所制將何問焉父曰即尓能矣遂以妻之<lb/>
又曰男子二十而冠有爲人父之端女年十五許嫁有適<lb/>
人之道羣生閉藏乎隂而爲化育之始聖人因時以合偶<lb/>
男女窮天數也霜降而婦功成嫁娶者行焉<hi>季秋霜降嫁娶者始於此</hi>
氷泮而農桑起婚禮殺於此焉<lb/>
龍魚圖曰以賣馬錢娶婦令多惡病夫妻離別<lb/>
漢書曰陳平邑有冨人張負有女孫五嫁夫輙死人莫敢<lb/>
娶平欲得之邑中有大喪平家貧待喪待先徃後去罷爲<lb/>
<pb n="KR3k0012_SBCK_541-2a"/>
助張負旣見之喪所獨視偉平平亦以故後去隨平至其<lb/>
家家乃負郭窮巷以席爲門然門外多長者車　張負欲<lb/>
以女孫與平其子仲曰平貧柰何與之女負曰固有美如<lb/>
陳平長貧賤者乎卒與女平貧乃假貸幣以聘與酒肉之<lb/>
資以内婦<lb/>
又曰張耳大梁人也少時及魏公子無忌爲客嘗亡命遊<lb/>
外黄外黄冨人女甚羙嫁庸奴亡其夫去抵父客素知張<lb/>
耳謂女曰必欲求賢夫從張耳女聽爲請決嫁之女家厚<lb/>
奉給耳耳以故致千里客及官魏外黄令陳餘亦大梁人<lb/>
好儒術遊趙苦陘冨人公乗氏以其女妻之<lb/>
又曰張放得幸成帝放取皇后弟平恩侯許嘉女上爲放<lb/>
供帳賜甲第充以乗輿服餘飾時號爲天子娶婦皇后嫁<lb/>
女<lb/>
<pb n="KR3k0012_SBCK_541-2b"/>
又曰王閎妻父蕭咸爲中郎將董賢父恭慕之欲以賢爲<lb/>
弟求婚咸恐私謂閎曰董公爲大司馬冊文云允執其中<lb/>
此堯禪舜之文長老見者莫不心懼此豈家子所能堪耶<lb/>
閎性有智略聞咸言心亦悟乃還報謙逺之意恭不恱<lb/>
又曰鄭崇字子游夲髙宻大族丗與王家相嫁娶<lb/>
後漢書曰袁術僣亂曹操託楊彪與術婚姻誣以欲圖廢<lb/>
置奏収下獄劾以大逆孔融聞之不及朝服徃見操曰楊<lb/>
公四代清德海内所瞻周書父子兄弟罪不相及況以袁<lb/>
氏歸罪楊公操曰此國家之意融曰假使成王殺召公周<lb/>
公可得言不知邪操遂理出彪<lb/>
魏志曰王褒與管彦男女各始生許爲㛰彦爲西夷校尉<lb/>
褒女更許人彦弟馥問褒褒曰賢兄葬父於洛陽隨母還<lb/>
臨淄用意如此何㛰之有<lb/>
<pb n="KR3k0012_SBCK_541-3a"/>
魏氏春秋曰司空東萊王基當丗大儒豈不逹禮而納司<lb/>
空王忱女以姓同源異故也<lb/>
又曰陳矯夲劉氏子出嗣舅氏而婚于夲族徐宣毎非之<lb/>
廷議其闕太祖以矯才量欲全之乃下令曰喪亂以來風<lb/>
教凋薄謗議之言難同褒貶自建安五年巳前一切勿論<lb/>
其以斷前誹議者以其罪罪也<lb/>
魏志曰桓楷字伯緒劉表辟爲從事祭酒欲妻以妻妹蔡<lb/>
氏楷自陳巳結㛰他處拒而不受也<lb/>
又曰王粲父謙名公之胄何進爲長史欲與爲婚見二子<lb/>
使擇焉謙不許<lb/>
魏書評曰夏侯曹氏丗爲婚姻故淳淵仁洪休尚眞等並<lb/>
親舊肺腑貴重於時左右勲業咸有勞効<lb/>
吴書曰陶謙字恭祖丹陽人縣甘公出遇之塗見其容皃<lb/>
<pb n="KR3k0012_SBCK_541-3b"/>
異而呼之住車與語甚恱之因許妻以女甘夫人怒曰聞<lb/>
陶家兒遊戲無度如何以女許之甘公曰彼有竒表後必<lb/>
大成遂與之後徐州牧<lb/>
吴志曰吕範字子衡汝南細陽人少爲縣吏有容觀姿皃<lb/>
邑人劉氏家冨女羙範求之母謙欲勿與劉氏曰觀吕子<lb/>
衡寜爲乆貧者耶遂爲㛰<lb/>
王隱晉書曰初后父楊駿欲以女妻鄭黙子預黙忌其太<lb/>
盛距而不㛰<lb/>
晉書曰王籍之爲太子文學居叔母之喪而㛰丞相司直<lb/>
劉隗奏之帝下令云詩稱殺禮多㛰以㑹男女之無夫家<lb/>
者正今日之謂也可一解禁止自今後冝爲其防<lb/>
又曰阮脩字宣子居貧四十未有室王敦等歛錢爲㛰皆<lb/>
名士也時慕之者求入錢而不得<lb/>
<pb n="KR3k0012_SBCK_541-4a"/>
宋書曰江湛字微淵濟陽考城人也爲義康司徒主簿司<lb/>
空擅道濟爲子求湛妹婚不許義康有命又不從時人重<lb/>
其立志義者也<lb/>
吴均齊春秋曰桓閎字叔通太祖輔政使禇淵致意爲子<lb/>
晃求女㛰閎不敢聞命曰辭霍不婚常所嘉揖齊大非偶<lb/>
所以不敢承殊眷太祖雖嘉其退讓而心不能懽也<lb/>
蕭子顯齊書曰王秀之字伯奮臨沂人也吏部尚書禇淵<lb/>
見秀之正潔欲與結㛰秀之不肯以此頻爲府外兵叅軍<lb/>
梁書曰江蒨方雅有風格僕射徐勉權重唯蒨及王規與<lb/>
抗禮不爲之屈勉因蒨門客翟景爲子繇求婚於蒨蒨不<lb/>
荅景再言之乃杖景四十由此與勉忤<lb/>
韓子曰楚王謂田鳩曰墨子者顯學也其身體可則也其<lb/>
言多不辯何也田鳩對曰昔者秦伯嫁女於晋公子爲之<lb/>
<pb n="KR3k0012_SBCK_541-4b"/>
飾裝從文衣之媵七十人至晉晉人愛其妾而不愛公女<lb/>
此可謂善嫁妾矣未可謂善嫁女也<lb/>
又曰齊桓公微服以巡民家人有年老而自養者公問其<lb/>
故對曰臣有子五人家貧無以妻之使傭未及反公歸以<lb/>
告管仲管仲曰畜積有腐棄之財而民饑餓宫中有怨女<lb/>
而民無妃公曰善乃論宫中婦女而嫁之因下令曰丈夫<lb/>
三十而室女子十五而嫁○又曰衛人嫁其子而教之曰必<lb/>
私積聚爲人婦而出常也其成居幸也其子因私積聚其<lb/>
姑以爲多私而出之其子所以返者倍其所以嫁其父不<lb/>
自罪於教子非也而自知其益冨<lb/>
淮南子曰禮三十而娶文王十五而生武王非法也歲星<lb/>
十二歲而周天天道一備故國君十二歳而冠冠而娶十<lb/>
五而生子重國嗣不從古制也<lb/>
<pb n="KR3k0012_SBCK_541-5a"/>
白虎通曰婚姻者何謂昬時行禮故曰㛰婦人因夫而成<lb/>
故曰姻<lb/>
又曰人道何以有嫁娶者何以爲情性之大者莫大於男<lb/>
女之交人倫之始莫若夫婦男三十而娶女二十而嫁何<lb/>
陽數竒隂數偶男長女㓜者何陽道舒隂道促男三十䈥<lb/>
骨以堅彊任爲人父女二十肌膚充盛任爲人母合爲五<lb/>
十應大衍之數生萬物也<lb/>
又曰禮曰女子十五許嫁納采問名納吉請期親迎以鴈<lb/>
爲贄納徴用玄纁故不用鴈也納徴玄纁束帛離皮玄三<lb/>
法天纁二法地也陽竒隂偶明陽道之大也離皮者兩皮<lb/>
也以爲庭實庭實偶也<lb/>
又曰嫁娶必以春何春天地交通萬物始生隂陽交接之<lb/>
時也詩曰士如歸妻迨氷未泮夏小正曰二月冠子娶婦<lb/>
<pb n="KR3k0012_SBCK_541-5b"/>
之時也夫有惡行妻不得去地無去天之義夫雖有惡猶<lb/>
不可去也故郊特牲記曰壹與之醮終身不改悖逆人倫<lb/>
殺妻父母廢絶綱紀亂之大者也義絶乃得去耳天子諸<lb/>
侯一娶九女者何重國廣繼嗣也適九何地有九州承天<lb/>
之施無所不生一娶九女亦足承君施九而無子百亦無<lb/>
益也<lb/>
又曰男二十五繫心女十五許嫁感隂陽也陽數八隂數<lb/>
一男八歳毀齒陽氣數竒三八二十四加一而繫心隂數<lb/>
偶故再成十四加一爲五故十五許嫁各加一者明專一<lb/>
繫心所以繫心者防其滛佚也<lb/>
又曰㛰經曰賔升北面奠鴈再拜稽首降出婦從房中降<lb/>
自西階壻御婦車授綏遣女於禰廟重先人之遺體不敢<lb/>
自專故告禰也父母親戒女何親親之至父曰戒之敬之<lb/>
<pb n="KR3k0012_SBCK_541-6a"/>
夙夜無違命母施矜結縭曰勉之敬之夙夜無違宫事父<lb/>
誡於阼階母誡於西階庶女及門内施鞶申以父母之命<lb/>
命之曰敬恭宗廟父母之言夙夜無愆視諸衿鞶去不辭<lb/>
誡不諾盖耻之重去也<lb/>
鄭玄別傳曰故尚書左丞同縣張逸年十三爲縣小史君<lb/>
謂之曰尓有賛道之質玉雖羙湏雕琢而成器能爲書生<lb/>
以成尓志不對曰願之乃遂㧞於其輩妻以弟女<lb/>
列女傳曰邵南申女者申人之女也旣許嫁於農家禮不<lb/>
備而欲迎之女與其人言<hi>其人媒氏往求命之者</hi>以爲夫婦者人倫<lb/>
之始也不可不正夫家輕我違制不可以行夫家訟之女<lb/>
曰一物不具一禮不備守節持義必死不徃<lb/>
又曰魯師春姜者魯師氏之母也嫁其女三徃而三逐春<lb/>
姜問故以輕其室人也春姜召其女而笞之曰夫婦人以<lb/>
<pb n="KR3k0012_SBCK_541-6b"/>
順從爲務貞慤爲首故婦事夫有五平旦纚笄而朝則有<lb/>
君臣之嚴沃盥饋食則有父子之敬報反而行則有兄弟<lb/>
之道必期必誠則有朋友之信寢席之交然後有夫婦之<lb/>
際君子謂春姜曰知隂陽之順逆也<lb/>
楚國先賢傳曰孫㑺字文英與李元禮俱娶太尉桓焉女<lb/>
時人謂桓叔元兩女俱乗龍言得壻如龍也<lb/>
丗說曰王戎儉恡其從子婚與一單衣裁後便責之戎女<lb/>
適裴氏貸錢數萬女歸戎色不說女還錢乃懌<lb/>
丗說曰温嶠從姑劉氏家值亂離唯有一女姑問嶠有求<lb/>
婚意荅云佳壻難得但如嶠比云何姑荅云喪破之餘乞<lb/>
得粗相存活便足慰吾餘年敢希汝比却數日嶠報姑云<lb/>
已得㛰處門地粗可壻身不减嶠因下玉鏡臺一枚姑大<lb/>
喜旣婚交禮女以手披紗扇大笑曰固嫌是此老奴果如<lb/>
<pb n="KR3k0012_SBCK_541-7a"/>
所疑玉鏡臺是嶠爲劉越右長史北征劉聦所得也<lb/>
又曰王文度爲桓公長史桓爲兒求垣女王許桓藍田旣<lb/>
還因言桓求巳女婚藍田大怒文度還云下官家中先得<lb/>
㛰處桓公曰吾知矣此尊府君不肯<lb/>
又曰王丞相𥘉在江左欲結吴人請婚陸太尉太尉曰培<lb/>
塿無松栢薫蕕不同器抏雖不才義不爲亂倫之始也<lb/>
又曰諸葛恢大女適庾亮兒次女適羊忱兒亮子𬒳蘇峻<lb/>
害改適江霦恢兒娶鄧攸女子時謝尚書求其小女婚恢<lb/>
乃云羊鄧是平婚江家我顧伊庾家伊顧我不能復與謝<lb/>
褒兒㛰也<lb/>
又曰諸葛恢女旣寡誓不復再出其女性甚凶彊無有登<lb/>
車理恢旣許江思玄婚乃移家嫁之𥘉紿女云冝徙於是<lb/>
家人一時去獨留女在後比其覺巳不復得出江郎暮來<lb/>
<pb n="KR3k0012_SBCK_541-7b"/>
女哭詈積日漸乆歇江霦暝入宿但在對牀上後觀其意<lb/>
轉帖霦乃詐厭良乆聲氣轉急女乃呼婢云喚江郎覺江<lb/>
於是躍來就之云自是天下男子厭何預卿事而見喚耶<lb/>
旣爾相關不得復不與人語於是黙然而慙遂爲夫妻<lb/>
聖證論云嫁娶古人皆以秋冬毛詩曰東門之楊其葉牂<lb/>
牂毛萇傳曰男女失時不逮秋冬也○李固助展允婚教曰<lb/>
告文學師議曹史展允篤學貧苦慈孝推譲年將知命妃<lb/>
匹未定聞之愴然其閔哀之夫冠娶仕進非所以巳親允<lb/>
兄弟無意亦朋友不好事之罪也前遣師輔爲允娶云譚<lb/>
處士等各欲佐助迄今未定出錢千萬率先生大夫府内掾<lb/>
史守助佐幹及譚掾等其欲議朋友少徴條名目允貧也<lb/>
禮冝從約二三萬錢足以成婚<lb/>
虞翻與弟書曰長子容當爲求婦其父如此誰肯嫁之者<lb/>
<pb n="KR3k0012_SBCK_541-8a"/>
造求小姓足使生子天其福人不在舊族楊雄之才非出<lb/>
孔氏芝草無根醴泉無源家聖受禪父嚚母頑虞家丗法<lb/>
出癡子<lb/>
魏袁淮正論曰或曰同姓不相娶何也曰逺别也曰今之<lb/>
人外内相㛰禮歟曰中外之親近於同姓同姓且猶不可<lb/>
而况中外之親乎古人以爲無疑故不制也今以古之不<lb/>
言固謂之可㛰不知禮者也或曰國語云同德則同姓同<lb/>
姓雖逺男女不相及異德則異姓異姓雖近男女相及也<lb/>
斯言何故也曰司空季子有爲而言也文公將求秦以反<lb/>
國不敢逆秦故也<lb/>
梁簡文帝資遣孔燾二女敎曰夫思人至郷事惟悼徃表<lb/>
閭式墓義匪字孤至如游殷之息見撫張旣撟玄之子受<lb/>
託魏王斯故羙在令終受兼身後故無錫令孔燾經術弘<lb/>
<pb n="KR3k0012_SBCK_541-8b"/>
長志履貞槩遊處積年一朝長徃聞其在室二女並未有<lb/>
行可廣訪姻家務求偶對<lb/>
　　　　　媒<lb/>
毛詩七月曰伐柯如之何匪斧不克娶妻如之何匪媒不<lb/>
得<lb/>
毛詩氓曰送子渉淇至于頓丘匪我愆期子無良媒<lb/>
周禮地官下曰媒氏掌萬民之判凡男女自成名以上皆<lb/>
書年月日名焉令男三十而娶女二十而嫁<lb/>
又地官曰媒氏凡男女之隂訟聽之于勝國之社<hi>隂訟争中冓之</hi>
<hi>事以觸法者</hi>
家語曰孔子之郯遇程子於途顧謂子路曰取束帛以贈<lb/>
先生子路對曰由聞士不中間不見女無媒君子不與交<lb/>
禮焉<lb/>
<pb n="KR3k0012_SBCK_541-9a"/>
白虎通曰男娶女嫁何隂卑不能自專就陽而成之故傳<lb/>
曰陽唱隂和男行女隨男不專娶女不專嫁必由父母湏<lb/>
媒妁何逺耻防滛佚也<lb/>
淮南子曰女因媒而嫁不因媒而親<lb/>
闞駰十二州志曰烏孫國嫁娶責馬娉先令媒者與婦宿<lb/>
徐乃壻近<lb/>
桓玄傳曰元顯取妾殆同六禮以尚書僕射爲媒人長史<lb/>
爲逆客<lb/>
屈原離騷曰吾令豊隆乗雲兮求宻妃之所在解佩纕以<lb/>
結言兮吾令蹇脩以爲理<hi>蹇脩伏羲氏之臣言我旣見宻妃解佩帶取玉結言契令蹇脩</hi>
<hi>爲媒以通辤理也</hi>
莊子曰親父不爲其子媒親父譽之不若非其父者<lb/>
<pb n="KR3k0012_SBCK_541-9b"/>
太平御覽卷第五百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_992-1a"/>
太平御覽卷第九百九十二<lb/>
　藥部九<lb/>
　　　欵冬　芫華　羊躑躅　旋華<lb/>
　　　黄芩　恒山　蜀<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>　蕪荑<lb/>
　　　秦皮　枳實　防風　大黄<lb/>
　　　　石斛　半夏　射干　蓪草<lb/>
　　　牛膝　壯丹　茵芋　獨活<lb/>
　　　紫威　大㦸　栝樓　核<lb/>
　　　地膚　貝母　海藻　豕首<lb/>
　　　當陸　敗醬　綸布　石龍芮<lb/>
　　　虵床　雲實<lb/>
　　　　　　𣢾冬<lb/>
爾雅曰莵奚顆凍也<hi>注曰欵冬生水紫赤凍音東</hi>
<pb n="KR3k0012_SBCK_992-1b"/>
述征記曰洛水至歳末凝厲則𣢾冬生曽水之中<lb/>
本草經曰欵冬一名槖石一名顆冬一名虎鬚一名莵奚<lb/>
味辛温<lb/>
傅咸欵冬賦曰余曽逐禽登于北山于時仲冬之月也氷<lb/>
凌盈谷積雪𬒳崖頋見欵冬燁然始敷華艶春暉既麗且<lb/>
殊以堅氷爲膏壤吸霜雪以自濡非天然之真貴曷能彌<lb/>
寒暑而不渝<lb/>
　　　　　芫華<lb/>
本草經曰芫華一名去水味辛温治欬逆上氣殺蟲生淮<lb/>
原<lb/>
建康記曰建康出芫華<lb/>
范子計然曰芫華岀三輔<lb/>
吴氏本草曰芫華一名去水一名敗華一名兒草根一名<lb/>
<pb n="KR3k0012_SBCK_992-2a"/>
黄大㦸神農黄帝有毒扁鵲歧伯苦季氏大寒二月生葉<lb/>
青加厚則黒華有子紫赤白者三月實落盡葉乃生三月<lb/>
五月採華芫花根一名赤芫根神農雷公苦有毒生邯鄲<lb/>
九月八月採隂乾乆服令人洩可用毒殺魚<lb/>
　　　　　羊躑躅<lb/>
廣雅曰羊躑躅决光也<lb/>
建康記曰建康出躑躅<lb/>
本草經曰羊躑躅味辛温生川谷治賊風濕痺惡毒生太<lb/>
行山<lb/>
吴氏本草曰羊躑躅花神農雷公辛有毒生淮南治賊風<lb/>
惡毒諸邪氣<lb/>
　　　　　旋華<lb/>
本草經曰旋華一名葪根一名羙草去面䵟黑令人色恱<lb/>
<pb n="KR3k0012_SBCK_992-2b"/>
澤根主腹中寒熱邪氣生豫州或預章<lb/>
　　　　　黄芩<lb/>
說文曰菳黄芩也<lb/>
廣雅曰奼眉黄文内虚黄芩也<lb/>
本草經曰黃芩一名腐膓味苦平生非谷治諸熱<lb/>
范子計然曰黃芩岀三輔色黄者善<lb/>
吴氏本草曰黄芩一名黄文一名妬婦一名虹勝一名經<lb/>
芩一名印頭一名内虚神農桐君黄帝雷公扁鵲苦無毒<lb/>
李氏小温二月生赤黄葉兩兩四四相值莖空中或方貟<lb/>
高三四尺四月花紫紅赤五月實黒根黄二月至九月採<lb/>
　　　　　恒山<lb/>
廣雅曰恒山菜蜀<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>也<lb/>
漢書地理志曰武陵有佷山縣<hi>孟康注曰音恒岀恒山藥</hi>
<pb n="KR3k0012_SBCK_992-3a"/>
遊名山記曰横陽諸山草多恒山<lb/>
永嘉記曰恒山出松陽永寧縣<lb/>
本草經曰一名玄草味苦寒生川谷主治傷寒發温瘧鬼<lb/>
毒胷中結吐逆生益州<lb/>
吴氏本草曰恒山一名七葉神農歧伯苦李氏大寒桐君<lb/>
辛有毒二月八月採<lb/>
　　　　　蜀<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
本草經曰蜀漆味辛平治瘡及欬逆寒熱腹癥堅邪氣蠱<lb/>
毒鬼蛀<lb/>
建康記曰建康出蜀<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
范子計然曰蜀<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>岀蜀郡<lb/>
吴氏夲草曰蜀漆葉一名恒山神農歧伯雷公辛有毒黄<lb/>
帝辛一經酸如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>葉藍菁相似五月採<lb/>
<pb n="KR3k0012_SBCK_992-3b"/>
　　　　　蕪荑<lb/>
本草經曰蕪荑味辛一名無姑一名<hi>音殿</hi>䕋<hi>音唐</hi>去三蟲化<lb/>
食逐寸白散腹中嗢嗢喘息<lb/>
　　　　　秦皮<lb/>
本草經曰秦皮味苦微寒生川谷治風濕痺寒氣除熱目<lb/>
中青翳乆服頭不白輕身生廬江<lb/>
建康記曰建康岀秦皮<lb/>
吴氏本草曰岑皮一名秦皮神農雷公黄帝歧伯酸無毒<lb/>
季氏小寒或生冤句水邊二月八月採<lb/>
淮南萬畢術曰岑皮致水<lb/>
　　　　　枳實<lb/>
山海經曰北嶽之山其上多枳<lb/>
晏子春秋曰晏子使楚楚王使縛一人過問曰縛者何爲<lb/>
<pb n="KR3k0012_SBCK_992-4a"/>
者耶對曰齊人坐盗王視晏子曰齊人故善盗乎晏子對<lb/>
曰橘生江南過北爲枳水土異也今民生於齊不盗入楚<lb/>
則盗得無楚之水土使民盗耶<lb/>
崔寔四民月令曰九月九日収枳實<lb/>
本草經曰枳實味苦寒生川澤治大風在皮膚中如麻豆<lb/>
苦癢除寒熱結止利長肌肉利五藏益氣輕身生河内<lb/>
吴氏本草曰枳實苦雷公酸無毒季氏大寒九月十月採<lb/>
隂乾<lb/>
　　　　　防風<lb/>
本草經曰防風一名銅芒甘温生川澤治大風頭眩痛目<lb/>
盲無所見煩滿風行周身骨節疼痛乆服輕身生沙苑<lb/>
范子計然曰防風出三輔白者善<lb/>
吴氏本草曰防風一名廻雲一名回草一名百枝一名蕳<lb/>
<pb n="KR3k0012_SBCK_992-4b"/>
根一名百韭一名百種神農黄帝歧伯桐君雷公扁鵲甘<lb/>
無毒季氏小寒或生邯鄲上蔡正月生葉細圎青黒黄白<lb/>
五月黄花六月實黒二月十月採根日乾琅邪者良<lb/>
　　　　　大黄<lb/>
廣雅曰黄良大黄也<lb/>
盛弘之荆州記曰建平出大黄<lb/>
本草經曰大黄味苦寒生山谷治下瘀血閉寒熱破癥瘕<lb/>
積聚留飲宿食蕩滌膓胃安五藏推陳致新通利水榖道<lb/>
調中食生河西<lb/>
吴氏本草曰大黄一名黄良一名火參一名膚如神農雷<lb/>
公苦有毒扁鵲苦無毒季氏小寒爲中將軍或生蜀郡北<lb/>
部或隴西二月卷生生黄赤葉四四相當黄莖髙三尺許<lb/>
三月華黄五月實黒三月採根根有黄汁切隂乾<lb/>
<pb n="KR3k0012_SBCK_992-5a"/>
　　　　　石斛<lb/>
盛弘之荆州記曰隋郡永陽縣有龍石山山上多石斛精<lb/>
好如金環也<lb/>
廬山記曰石門山石間多生石斛<lb/>
范子計然曰石斛出陸安<lb/>
本草經曰石斛一名林蘭一名禁生味甘平生山谷治傷<lb/>
中下氣虚勞𥙷五藏羸瘦乆服除痺膓胃强隂出陸安<lb/>
吴氏本草曰石斛神農甘平扁鵲酸季氏寒<lb/>
　　　　　半夏<lb/>
禮記月令曰仲夏之月半夏生<lb/>
范子計然曰半夏出三輔色白者善<lb/>
廣州記曰鄣平縣出半夏<lb/>
建康記曰建康岀半夏極精<lb/>
<pb n="KR3k0012_SBCK_992-5b"/>
本草經曰一名地文水玉味辛平生川谷生槐里<lb/>
吴氏本草經曰半夏一名和姑生微丘或生野中葉三三<lb/>
相偶二月始生白華貟上<lb/>
　　　　　射干<hi>射音夜</hi>
廣雅曰鹿廉䳒尾烏蓮射干也<lb/>
易通卦驗曰冬至射干生<lb/>
抱朴子曰千歳之射干其根如生人長七尺刺之有血以<lb/>
其血塗足下可歩行水上不没以塗人鼻入水水爲之開以<lb/>
塗足耳則隠形欲見則拭去之<lb/>
孫卿子曰西方有木名曰射干莖長四寸生於髙山之上<lb/>
臨百仞之淵木莖非能長也所立者然也<lb/>
范子計然曰射干根如安定<lb/>
建康記曰建康岀射干<lb/>
<pb n="KR3k0012_SBCK_992-6a"/>
本草經曰射干一名烏扇一名烏蒱味苦辛生川谷治欬<lb/>
逆上氣生南陽<lb/>
吴氏本草曰射干一名黄逺<lb/>
　　　　　蓪草<lb/>
廣雅曰下父附支蓪草也<lb/>
本草經曰通草一名附支味辛平生山谷去惡蟲除脾胃<lb/>
寒熱利九竅血脉關節不忘生石城<lb/>
建康記曰建康岀通草<lb/>
范子計然曰通草出三輔<lb/>
吴氏本草曰通草一名丁翁一名附支神農黄帝辛雷公<lb/>
苦生石城山谷葉青蔓延止汗自正月採<lb/>
　　　　　牛膝<lb/>
廣雅曰牛莖牛膝也<lb/>
<pb n="KR3k0012_SBCK_992-6b"/>
本草經曰牛膝一名百倍味苦辛生川谷治傷寒濕痿痺<lb/>
四支拘攣膝痛不可屈伸乆服輕身能老生河内<lb/>
建康記曰建康出牛膝<lb/>
吴氏本草曰牛膝神農甘一經酸黄帝扁鵲甘季氏温雷<lb/>
公酸無毒生河内或臨卭葉如夏藍莖本赤二月八月採<lb/>
　　　　　牡丹<lb/>
廣雅曰白术牡丹也<lb/>
范子計然曰牡丹出漢中河内赤色者亦善<lb/>
遊名山志曰泉山多牡丹<lb/>
本草經曰牡丹一名鹿韭一名䑕姑味辛寒生山谷治寒<lb/>
熱癥傷中風驚邪安五藏出巴郡<lb/>
吴氏本草曰牡丹神農歧伯辛季氏小寒雷公桐君苦無<lb/>
毒黄帝苦有毒葉如蓬相值黄色根如指黒中有毒核二月<lb/>
<pb n="KR3k0012_SBCK_992-7a"/>
採八月採日乾可食之輕身益壽<lb/>
　　　　　茵芋<lb/>
吴氏本草曰茵芋一名卑山共微温有毒狀如莽草而細<lb/>
軟<lb/>
　　　　　獨活<lb/>
本草經曰獨活一名護羗使者味苦平生益州乆服輕身<lb/>
吴氏本草曰獨活一名胡王使者神農黄帝苦無毒八月<lb/>
採此藥有風花不動無風獨摇<lb/>
　　　　　紫威<lb/>
本草經曰紫威一名芙華一名陵苕味鹹微寒無毒生川<lb/>
谷治婦人乳餘疾崩㞲癥血寒熱飬胎生西海<lb/>
建康記曰建康出紫威<lb/>
范子計然曰紫威出三輔<lb/>
<pb n="KR3k0012_SBCK_992-7b"/>
吴氏本草曰紫威一名武威一名瞿夌一名陵居腹一名<lb/>
鬼目一名芰華神農雷公酸𡵨伯辛扁鵲苦鹹黄帝甘無<lb/>
毒如夌根黒正月八月採或生真定<lb/>
　　　　　大㦸<lb/>
爾雅曰蕎卭鉅<hi>郭璞注曰今藥草大㦸也</hi>
本草經曰大㦸一名卭鉅<lb/>
　　　　　栝樓<lb/>
毛詩東山曰我來自東零雨其濛果臝之實亦施于宇<hi>果臝</hi>
<hi>栝樓也</hi>
又唐蟋蟀葛生曰蘝<graphic n="KR2037" url="https://raw.githubusercontent.com/kanripo/KR-Gaiji/master/images/KR2037.png" mimeType="image/png"/>于野詩義䟽曰蘝栝樓<lb/>
爾雅曰果臝之實栝樓<hi>今齊人呼之爲天瓜</hi>
本草經曰栝樓一名地樓味苦寒生川谷<lb/>
吴氏本草曰栝樓一名澤巨一名澤冶<lb/>
<pb n="KR3k0012_SBCK_992-8a"/>
　　　　　蕤核<lb/>
本草經曰蕤核味甘温生川谷主治心腹邪結氣明目赤<lb/>
痛傷淚出目腫眥爛乆服益氣輕身生凾谷<lb/>
晉宫閣記曰華林園㽔三株<lb/>
吴氏本草曰蕤核一名　神農雷公甘無毒平生池澤八<lb/>
月採𥙷中強中強志明耳目乆服不飢<lb/>
　　　　　地膚<lb/>
本草經曰地膚一名地華一名地脉一名地蔡<lb/>
　　　　　貝母<lb/>
毛詩鄘栢舟載馳曰陟陂阿丘言採其䖟<hi>䖟貝母也</hi>
爾雅曰<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>
                    <hi>音䖟</hi>貝母也<hi>郭璞曰根如小貝負而白華葉似韭</hi>
說文曰<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>貝母也<lb/>
　　　　　海藻<lb/>
<pb n="KR3k0012_SBCK_992-8b"/>
爾雅曰　海藻也<hi>藥草也一名海羅如亂髪生海中音覃</hi>
本草經曰海藻着頸下破散結<lb/>
廣雅曰海羅海藻<lb/>
　　　　　豕首<lb/>
爾雅曰茢<hi>音列</hi>薽<hi>音/真</hi>豕首<hi>郭璞注曰夲草經曰彘盧一名蠩蘭今江東呼稀首</hi>
本草經曰豕首一名劇草一名䗍實<lb/>
吴氏本草曰一名澤藍一名豕首神農黄帝甘辛無毒生<lb/>
冤句五月採<lb/>
　　　　　當陸<lb/>
爾雅曰遂<hi>音逐</hi>薚<hi>音/陽</hi>馬尾也<hi>郭璞注曰江東謂之當陸關西為薚</hi>
本草經曰啇陸一名夜乎<lb/>
　　　　　敗醬<lb/>
范子計然曰敗醬出三輔<lb/>
<pb n="KR3k0012_SBCK_992-9a"/>
本草經曰敗醬似桔梗<hi>其臭</hi>如敗豆醬<lb/>
　　　　　綸布<lb/>
本草經曰綸布一名昆布味酸寒無毒主十二種水腫癭<lb/>
瘤聚結氣瘻瘡生東瘡<lb/>
　　　　　石龍芮<lb/>
范子計然曰石龍芮岀三輔<lb/>
吴氏本草經曰龍芮一名水薑苔<lb/>
　　　　　虵床<lb/>
吴氏本草經曰虵床一名虵珠<lb/>
愽物志曰虵床亂蘪蕪<lb/>
　　　　　雲實<lb/>
本草經曰雲實味辛温生川谷治泄利脹癖殺蟲蠱毒去<lb/>
邪惡多食令人狂走乆服輕身通神明生河間<lb/>
<pb n="KR3k0012_SBCK_992-9b"/>
范子計然曰雲實生三輔<lb/>
呉氏本草經曰雲實一名貟實一名天豆神農辛小温黄<lb/>
帝鹹雷公苦葉如麻兩兩相值髙四五尺大莖空中六月<lb/>
花八月九月實十月採<lb/>
太平御覽卷第九百九十二<lb/>
</p>
<p>
</p>
  </div>
</body>
</text>
</TEI>
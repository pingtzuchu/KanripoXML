<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_035-1a"/>
太平御覽卷第三十五<lb/>
　時序部二十<lb/>
　　豐稔　㓙荒　旱<lb/>
　　　　　豐稔<lb/>
時序曰華黍時和歳豐冝黍稷也<lb/>
又曰我黍與與我稷翼翼我箱旣盈我庾維億<hi>露積爲庾十萬曰億</hi>
又曰彼有不穫穉此有不歛穧彼有遺秉此有滯穗伊寡<lb/>
婦之利<hi>秉把也鄭箋云成王之時言百榖旣多穗同齊然收刈促遽力皆不足而有不獲不斂遺秉滯穗寡</hi>
<hi>婦取之以利也</hi>
又曰豐年秋冬報也<hi>報者謂嘗也蒸也</hi>豐年多黍多稌亦有髙廪<lb/>
萬億及秭<hi>數萬至萬曰億數億至萬曰秭箋云豐年大有年也萬億及秭言毅多也</hi>爲酒爲醴<lb/>
烝卑祖妣以洽百禮降福孔偕<hi>偕遍也箋云蒸進也卑與也</hi>
榖梁傳曰宣公十六年冬大有年五糓大熟<lb/>
<pb n="KR3k0012_SBCK_035-1b"/>
漢書曰宣帝即位用吏多選百姓安土歳數豐穰糓每石<lb/>
數錢漢記曰鮑得脩志節有名績累官爲南陽太守歳荒<lb/>
災唯南陽豐稔吏民愛恱号爲神父<lb/>
又曰建武二年秋天下野糓旅生麻菽尤盛或生苽菜果<lb/>
實野蠶成蠒𬒳山民収其䋈採穫糓菓以爲畜積<lb/>
京房易逆刺曰天雨榖歳大熟<lb/>
尚書考靈耀曰春政不失五糓孳𥘉夏政不失甘雨時季<lb/>
夏政不失地無菑<hi>菑謂土不稼穡</hi>秋政不失人民昌冬政不失少<lb/>
疾䘮五政不失百榖稚熟日月光明<hi>晚熟曰稚詩曰稙稚菽夌</hi>
禮稽命徴曰天子祭天地宗廟六宗五岳得其冝則五糓<lb/>
豐雷雨時至四夷貢物<lb/>
禮斗威儀曰君乗木而王則草木豐茂嘉糓並生<lb/>
春秋元命苞曰咸池主五糓其星五者各以有職以精委<lb/>
<pb n="KR3k0012_SBCK_035-2a"/>
爲糓也<hi>宋均曰榖有五故五星主之</hi>咸池之爲言皆多也言榖生於子<lb/>
水含秀懷實至秋精垂故一名五車以載歸之爲言扶而<lb/>
化之<lb/>
孝經援神契曰歳星守心年糓豐<lb/>
晏子春秋景公伐魯得東門無澤公問魯年榖對曰隂冰<lb/>
厥陽冰厚五寸公問晏子晏子曰君問年糓荅以冰禮也<lb/>
隂冰厥陽冰厚五寸者寒温節寒温節則政平政平則上<lb/>
下和上下和則年糓熟臣恐疲兵而無成君盍<hi>盍何不也</hi>禮魯<lb/>
以息吾怨遂不伐魯<lb/>
汝南先賢傳曰袁安爲楚相㑹楚王坐事㸦相牽引拘繫<lb/>
者千餘人安受命即奔轡而行先决獄應時理遣一旬之中<lb/>
延千人之命其時甘雨滂沛歳大豊稔<lb/>
南越志曰髙興縣野多客雞其形如雞而五彩至則年穰<lb/>
<pb n="KR3k0012_SBCK_035-2b"/>
臨海異物志曰獨舂鳥聲有似舂鳴聲多者五糓傷鳴聲<lb/>
少者五榖熟<lb/>
袁子正書曰語曰歳在辛酉乞漿得酒<lb/>
梅陶書曰古人就食於安里今三州米流出門無如今年<lb/>
豐也若以古人用之則累年之儲也<lb/>
廣雅曰年稔秋榖熟也<lb/>
桓子新論曰世俗咸曰漢文帝躬儉約修道德以先天下<lb/>
天下化之故致充實殷冨澤加黎庶榖至石數十錢上下<lb/>
饒羡<lb/>
物理論曰正月朝四靣黃氣其歳大豐此黄帝用事土氣<lb/>
均和四方並熟<lb/>
鹽鐵論曰周公時天下太平丘陵髙下皆熟<lb/>
山海經曰鰩魚見天下大穰<lb/>
<pb n="KR3k0012_SBCK_035-3a"/>
古歌詞曰長安城西雙貟闕上有一雙銅雀宿一鳴五糓<lb/>
生再鳴五糓熟<lb/>
　　　　　凶荒<lb/>
禮曰歳㓙年糓不登君膳不祭胏馬不食糓馳道不除祭<lb/>
事不懸大夫不食梁士飲酒不樂<hi>皆爲自損憂民禮殺生則祭先有虞氏以首夏</hi>
<hi>后氏以心殷人以肝周人胏不祭胏則不殺生也天子食曰少牢朔日大牢諸侯食日特牲朔日少牢除治道爲妨</hi>
<hi>民取𬞞食懸樂噐鐘磬之属也梁嘉食也不樂去琴瑟也</hi>
又曰㓙年則乗駑馬祀以下牲<hi>自貶損亦取易供也駑馬六種最下也下牲少牢若</hi>
<hi>特豕特豚也</hi>
傳曰五年春無冰梓愼曰今兹宋其饑乎歳在星紀而滛<lb/>
於玄枵以有時災隂不堪陽<hi>時災無水也隂盛用事而温無水是隂不勝陽地氣發泄也</hi>
虵乗龍<hi>虵玄武之宿虚危之星龍歳星歳星木也爲青龍星失次爲虵所乗</hi>龍宋鄭之星宋<lb/>
鄭必饑<lb/>
<pb n="KR3k0012_SBCK_035-3b"/>
又曰晉荐飢<hi>麥未皆不熟也</hi>使乞糴于秦秦伯謂百里奚與諸乎<lb/>
對曰天災流行國家代有救災恤鄰道也行道有福丕鄭<lb/>
之子豹在秦請伐晉秦伯曰其君是惡其民何罪秦於是<lb/>
乎輸粟于晉自雍及綘相繼命之曰汎舟之役後秦飢晉<lb/>
閉之糴<lb/>
又曰宋公子鮑禮於國人宋飢竭其粟以貸之年自七十<lb/>
巳上無不饋飴也<lb/>
糓梁傳曰一糓不熟謂之歉<hi>歉食不足</hi>二糓不熟謂之饑三糓<lb/>
不熟謂之饉<lb/>
爾雅曰糓不熟爲飢𬞞不熟爲饉菓不熟爲荒仍飢爲荐<lb/>
漢書曰髙祖二年關中大飢米斛萬錢<lb/>
又曰漢興接秦之弊諸侯並起民失作業而大飢饉米石<lb/>
五千相食死者過半髙祖乃命民得賣子就食蜀漢<lb/>
<pb n="KR3k0012_SBCK_035-4a"/>
又曰歳飢民貧卒食半菽<hi>或日半五升噐名也臣瓉案士卒食𬞞菜以菽雜半之</hi>
又曰元帝二年齊地飢米石三千餘<lb/>
又曰王莽時雒陽以東米石二千莽遣三公將運關東諸<lb/>
侯倉賑貸窮乏又分遣大夫謁者教民煑木爲酪<hi>服䖍日煑木實</hi>
<hi>爲酪</hi>酪不可食重爲煩擾流民入關者數十萬人置養贍官<lb/>
以廪之盗發其廪民餓死者十七八<lb/>
東觀漢記曰王莽末南方枯旱民多飢餓郡人野澤掘<graphic n="KR1856" url="https://raw.githubusercontent.com/kanripo/KR-Gaiji/master/images/KR1856.png" mimeType="image/png"/>
<hi>水草實也</hi>茨而食<lb/>
又曰赤眉還入長安鄧禹與戰敗走至髙陵軍士飢餓皆<lb/>
食藻菜帝乃徴禹還勑曰赤眉無榖自當來降吾折<hi>之舌反</hi>
捶笞之非諸將憂也<lb/>
謝承後漢書曰趙典兄子温遭歳大飢散家粮以賑窮餓<lb/>
所活萬餘人<lb/>
<pb n="KR3k0012_SBCK_035-4b"/>
王隱晉書曰永嘉五年洛中大飢五月摯虞餓死<lb/>
又曰劉琨與丞相牋曰夏則桑椹冬則瑩<hi>音勞</hi>豆視此哀歎<lb/>
使人氣盡<lb/>
晉中興書曰中原亂中宗𥘉鎮江左假郗鑒龍驤將軍兖<lb/>
州刺史鎭鄒山又徐龕石勒左右交侵百姓飢饉野無生<lb/>
草時或掘野䑕蟄䴏而食之<lb/>
又曰太興元年詔曰亢旱榖貴百姓嗷嗷有資者貴糴貧<lb/>
羸之民益困漢世糓貴官賤糴使價不超越謂之平准今<lb/>
雖無此可出邸閣米萬斛使三分减一以平其價令貧困<lb/>
者悉得足以至秋也<lb/>
呉志曰駱公緒年八歳與親客歸㑹稽事嫡母甚謹時飢<lb/>
荒多有困乏公緒爲之飢飲食衰少其姉仁愛有行寡婦<lb/>
無子公緒見甚哀之娣問<hi>其故公緒</hi>曰士大夫糟糠不足我亦<lb/>
<pb n="KR3k0012_SBCK_035-5a"/>
何必獨飽姉誠知如是何不告我而自苦若此乃自以私<lb/>
粟與公緒又以告母母亦賢之遂使分施由是顯名<lb/>
周書曰天有四殃水旱飢荒其至無時非積畜何以備之<lb/>
夏歸藏曰士無兼年之食遇天飢妻子非其妻子也大夫<lb/>
無兼年之食遇天飢輿馬臣妾非其有也國無兼年之食<lb/>
遇天飢百姓非所有也戒之哉<lb/>
國語曰越大夫種謀曰今吴旣罷<hi>音疲罷勞也</hi>而大荒荐飢市<lb/>
無赤米<hi>米之惡也</hi>而囷簏空虚<hi>圎者爲囷方者爲簏</hi>其民必移就蒲嬴於<lb/>
東海之濵<hi>蒲蒲子嬴蚌蛤之属也賔海涯</hi>
又曰魯饑臧文仲以玉罄如齊告糴<hi>宋廟罄鳴球也</hi>
典略曰從興平元年至建安二年其間四歳中咸陽蕭條<lb/>
後賊李堪等始將部曲入長安居卓故塢中拔取酸棗䔧<lb/>
藋<hi>藋從吊切</hi>以給食發塚取衣盖形<lb/>
<pb n="KR3k0012_SBCK_035-5b"/>
崔鴻三十國春秋曰諸州自建武元年十一月不雨雪至<lb/>
十二年八月榖價踴貴金斤直米二升民流散死者十有五<lb/>
六百姓嗷然人無生頼<lb/>
又曰建元元年襄國大飢榖二升直銀一斤肉一斤直銀<lb/>
一兩<lb/>
韓子曰秦大飢應侯請發五菀菓棗栗以活民王曰秦法<lb/>
賞有功誅有罪今發五菀是有功無功俱賞也<lb/>
墨子曰百糓不収謂之旱三榖不収謂之㓙四糓不収謂<lb/>
之餽<hi>音匱</hi>五糓不収謂之飢<lb/>
淮南子曰畜者欲歳之荒飢<hi>謂將取厚利</hi>
袁子正書曰滑釐也今當凶年有欲與子隨侯之珠者又<lb/>
有欲與子一鍾之粟者子將何擇釐曰吾取粟可以救窮<lb/>
河圖曰日月兩重暈者飢之祥也<lb/>
<pb n="KR3k0012_SBCK_035-6a"/>
魏名臣奏曰太尉司馬懿奏云秋澇傷五榖又無菜𬞞北<lb/>
方民巳有食桑皮者<lb/>
英雄記曰李催等相次戰長安中盗賊不禁白日虜掠是<lb/>
時榖一斛五十萬豆麥二萬人相食啖白骨委積臰穢滿<lb/>
路<lb/>
又曰幽州歳歳不登人相食有蝗旱之災民人始知採稆<lb/>
以棗堪爲粮榖一石十萬錢公孫伯圭開置屯田稍稍得<lb/>
自供給<hi>稆音吕</hi>
又曰建安七年鄴中大飢芋一畒二萬錢<lb/>
慱物志曰荒年暫辟糓法但食䗶半斤輒支十日不飢<lb/>
漢應享應立豫讃序曰王莽居攝以病告歸後赤眉賊攻<lb/>
其所居城粒盡以私榖數十萬斛賑城中于時賑粟十數<lb/>
萬莫不稱其仁<lb/>
<pb n="KR3k0012_SBCK_035-6b"/>
晉王洽集曰洽臨吴郡上表曰編户僵尸葬埋無主或闔<lb/>
門餓餒烟火不舉<lb/>
　　　　　旱<lb/>
春秋考異郵曰旱之言悍也陽驕蹇所致也<lb/>
詩曰旱旣太甚悠悠山川<lb/>
又曰旱魃爲虐如惔如焚我心癉暑<hi>癉病也</hi>憂心如熏<hi>熏灼</hi>
<hi>也</hi>
又曰旱旣大甚藴隆蟲蟲<hi>雷而非雨</hi>
書說命曰若歳大旱用汝作霖雨<lb/>
又曰僭恒暘若<hi>君行僣差則常陽順之</hi>
禮曰繆公召弦子問曰天乆不雨吾欲暴尫而奚若對曰天<lb/>
則不雨而暴人之病子虐無乃不可乎暴巫而奚若對曰天<lb/>
則不雨望之愚婦人於以求之無乃巳踈乎<lb/>
<pb n="KR3k0012_SBCK_035-7a"/>
周禮曰司空掌羣巫之政令若國大旱則率巫而舞雩<lb/>
又曰女巫旱暵則舞雩<lb/>
傳曰衛大旱寗莊子曰昔周飢克殷而年豐今邢方無道<lb/>
天其或者欲使衛討邢乎從之師興而雨<lb/>
又曰魯僖公三年自十月不雨至于五月不曰旱不爲災<lb/>
又曰衛大旱卜有事於山川不吉<lb/>
又曰僖公二十一年夏大旱公欲焚巫尫臧文仲曰非旱備<lb/>
也修城郭貶食省用務嗇<hi>儉也</hi>勸分無有相濟此其務也巫<lb/>
尫何爲天欲殺之則如勿生若能爲旱焚之滋甚公從之<lb/>
是歳飢而不害<lb/>
又曰魯文十年正月不雨至于七月<hi>周正月今之十一月周十月今之五月</hi>
又曰魯宣公九年葬我小君敬羸旱無麻始用葛茀<hi>茀所以引</hi>
<hi>柩也</hi>
<pb n="KR3k0012_SBCK_035-7b"/>
又曰魯昭公十六年秋鄭大旱使屠擊有事於桑山<hi>祭山也</hi>
斬其木不雨子産曰有事於山蓻山林也<hi>養護令繁植也</hi>而斬其<lb/>
木其罪大矣奪之官邑<lb/>
漢書曰百里嵩字景山爲徐州刺史時旱嵩行部傳車所<lb/>
經甘雨輙澍東海祝其合郷二縣在山間嵩不往二縣獨<lb/>
不得雨父老請之入界即雨澍<lb/>
又曰和帝永元六年秋旱時洛陽有冤囚帝録囚理冤未<lb/>
還宫雨澍<hi>鄧太后事同</hi>
續漢書曰郡國旱公卿行雩禮求雨閉諸陽門衣皂衣興<lb/>
土龍立土人舞童二佾七日一處<lb/>
又曰郡國旱各掃除社稷公卿官長以次行雩禮求雨也<lb/>
魏志曰衛玠見黥面者其妻子没爲官僮玠曰使天下不<lb/>
雨者盖由此也太祖乃怒玠<lb/>
<pb n="KR3k0012_SBCK_035-8a"/>
晉書曰督運令史淳于伯刑於建康市百姓諠譁咸曰伯<lb/>
冤於是大旱三年<lb/>
京氏易曰人君無惠澤於下則小旱<lb/>
管子曰春不収枯骨杇胔伐枯木而去之則夏旱至矣<lb/>
尸子曰湯之救旱也乗素車白馬着布衣身嬰白茅爲牲<lb/>
禱於桑麻之野此時絃歌鼓舞者禁之<lb/>
孟子曰七月八月之間旱則苗槁<hi>槁乾也</hi>
晏子春秋曰齊景公時旱欲祀靈山及河伯晏子曰夫山<lb/>
以石爲身以草木爲毛髮今乆不雨毛髮將焦身且熱豈<lb/>
山不欲雨乎祀之何益君冝避殿暴露其索雨也公從之<lb/>
出野果大雨<lb/>
世說曰湯時大旱七年雒川竭煎沙爛石乃使持三鼎祝<lb/>
山川教祀曰政不節邪使人疾邪賄賂行邪䜛夫昌邪宫<lb/>
<pb n="KR3k0012_SBCK_035-8b"/>
室榮<hi>華也</hi>邪女謁成邪何不雨之甚<lb/>
洪範五行傳曰魯宣十年秋大旱時公興師而與齊伐葉失<lb/>
代國亢陽盖師旅百姓所不欲也應是而大旱<lb/>
益都耆舊傳曰趙瑶爲閬中令大旱瑶請雨於靈星應時<lb/>
降雨<lb/>
捜神記曰周暢爲河南尹元𥘉二年大旱暢乃葬路旁露<lb/>
骸爲立義塚應時注雨<lb/>
又曰諒輔字洪儒新都人爲郡五官掾時大旱太守自暴<lb/>
中庭而雨不降輔自誓曰日中雨不降請以身塞無狀<hi>無狀</hi>
<hi>謂祈雨不降</hi>乃積薪柴自焚至日中時大雨一郡沾潤<lb/>
神農求雨書曰春甲乙不雨東爲青龍又爲大龍東方老<lb/>
人舞之壬癸黒<lb/>
又曰北不雨命巫祝雨曝之不雨禱山神積薪其擊鼔而<lb/>
<pb n="KR3k0012_SBCK_035-9a"/>
焚之<lb/>
瑞應圖曰遇旱責躬引咎理察冤枉退去貪殘側修惠政<lb/>
則降以零雨如其有道術禱祝山川致龍轉石閇陽從隂<lb/>
之類誠非瑞應是以魯侯有暴尫之消齊景以祠山見譏<lb/>
董仲舒曰春旱求雨令縣邑以水日令民禱社家人祠户<lb/>
無伐名木無斬山林曝巫聚虵八日於邑東門外爲四通<lb/>
之壇方八尺植蒼繒八其神共工祭以魚八夏求雨亦以<lb/>
水日家人祠竈無舉土功浚井曝釡鬲杵<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>于街七日爲<lb/>
四通壇於邑南門外方七尺植赤繒七其神蚩尤祭以赤<lb/>
雄雞七凢求雨之大禮丈夫欲藏匿女子欲和而樂<lb/>
師曠占旱曰歳欲旱旱草先生旱草者蒺䔧是也<lb/>
山海經曰太華之山削成四方有虵名肥遺六足四翼見<lb/>
則天下大旱<hi>湯時也</hi>東荒之北隅有山名㓙犁應龍處南極<lb/>
<pb n="KR3k0012_SBCK_035-9b"/>
殺蚩尤與夸父不得復上故下數旱旱而作應龍之狀乃<lb/>
得大雨<hi>上無作雨者故也令云土龍大此</hi>
又曰傒昆之山有人衣青衣名曰黄帝女妖<hi>音魅</hi>蚩尤伐黄<lb/>
帝請風伯雨師帝乃下天女曰妖雨止遂殺蚩尤妖不得<lb/>
復上所居不雨<lb/>
又曰鱄魚雞山黒水多焉彘尾音如豚出則天下大旱東荒<lb/>
之北隅有焉<hi>有子徳元中牟平秩人也始夫</hi>
太平御覽卷第三十五<lb/>
<pb n="KR3k0012_SBCK_035-10a"/>
</p>
<p>
</p>
  </div>
</body>
</text>
</TEI>
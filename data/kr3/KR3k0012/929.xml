<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_929-1a"/>
太平御覽卷第九百二十九<lb/>
鱗介部一<lb/>
　　　　龍上<lb/>
河圖曰舜以太尉即位與三公臨觀黃龍五采負圖出置<lb/>
舜前以黃玉爲押白玉檢黃金繩黃芝爲泥章曰黃帝符<lb/>
璽<hi>春秋運斗樞同</hi>
又曰黃金千歳生黃龍青金千歳生青龍赤金千歳生赤<lb/>
龍白金千歳生白龍玄金千歳生玄龍<lb/>
又曰黃龍從雒水出詣虞舜鱗甲成字舜令冩之冩竟去<lb/>
星經曰東方七宿爲蒼龍<hi>凢有鱗之類皆屬於木故龍爲鱗蟲之長</hi>
歸藏明夷曰昔夏后啓土乗龍飛以登于天睪臯陶占之曰<lb/>
吉〇周易乾卦曰雲行雨施品物流形時乗六龍<lb/>
又曰坤卦龍戰于野其血玄黃<lb/>
<pb n="KR3k0012_SBCK_929-1b"/>
又文言曰雲從龍<lb/>
又說卦曰震爲龍<lb/>
易通卦驗曰立夏清風至而龍昇天<lb/>
尚書中候曰黃龍負卷舒圖<lb/>
又曰青龍衘玄圖<lb/>
大戴禮冠曰鱗蟲三百六十而龍爲之長<lb/>
禮記禮運曰龜龍在宫沼龍以爲畜故魚鮪不淰<hi>淰潛藏也</hi>
禮含文嘉曰龍馬金玉帝王之瑞也<lb/>
左傳昭五曰鄭大水龍鬪于時門之外洧淵國人請爲榮<lb/>
焉子産不許曰我鬪龍不我覿也龍鬪我獨何覿焉穰之<lb/>
則彼其室也吾無求於龍龍亦無求於我乃止<lb/>
又昭七曰秋龍見於綘郊魏獻子問於蔡墨曰吾聞之蟲<lb/>
莫智於龍以其不生得也謂之智信乎對曰人實不智非<lb/>
<pb n="KR3k0012_SBCK_929-2a"/>
龍實智<hi>言人實不智而謂之智非龍智也乃不智也</hi>古者畜龍故國有豢龍氏<lb/>
有御龍氏<hi>豢養也</hi>昔有飂叔安<hi>飂古國也安其君名也</hi>有裔子曰董父<lb/>
<hi>矞逺也玄孫之後爲裔也</hi>實甚好龍能求其嗜欲以飲食之龍多歸之乃<lb/>
擾畜龍以服事帝舜帝賜之姓曰董氏曰豢龍故帝舜<lb/>
氏丗有畜龍氏及有夏孔甲擾于有帝帝賜之乗龍河漢<lb/>
各二各有雌雄孔甲不能食而未獲豢龍氏有陶唐氏旣<lb/>
衰其後有劉累學擾龍于豢龍氏以事孔甲能飲食之夏<lb/>
后嘉之賜氏曰御龍以更豕韋之後龍一雌死潜醢以食<lb/>
夏后嘉之旣而使求之懼而遷于魯縣龍水物也水官弃<lb/>
矣故龍不生得〇春秋元命苞曰龍之言萌也隂中之陽<lb/>
故言龍舉而雲興<lb/>
史記曰昔夏后氏之衰有神龍二止於夏帝庭而言曰余<lb/>
襃之二君也夏帝卜殺之徙去之與止之莫吉卜請其漦<lb/>
<pb n="KR3k0012_SBCK_929-2b"/>
而藏之吉<lb/>
又曰黃帝得土德黃龍見夏得木德青龍止於郊<lb/>
漢書曰惠帝二年正月兩龍見蘭陵人家井中又曰文帝<lb/>
時公孫臣以爲漢土德黃龍見張蒼以爲水德至十五年<lb/>
黃龍見成紀下詔召臣爲愽士<lb/>
東觀漢記曰公孫述有龍出其府殿中夜有光耀述以爲<lb/>
符瑞因稱尊號改元曰龍興〇後漢書曰哀牢夷其先有<lb/>
婦人捕魚水中觸沉木有孕生男子十人沉木化爲龍出<lb/>
水上九男驚走一兒不去背龍因䑛之後諸兒推爲哀牢<lb/>
主○魏志曰華歆邴原管寧三人爲友號曰一龍歆爲龍<lb/>
頭原爲龍腹寧爲龍尾<lb/>
魏略曰文帝欲授禪郡國奏黃龍十三見明帝鑄銅黄龍<lb/>
髙四丈置殿前<lb/>
<pb n="KR3k0012_SBCK_929-3a"/>
晉書曰劉毅爲尚書左僕射時龍見武庫井中帝親觀之<lb/>
有喜色百官將賀毅獨曰昔龍降鄭時門之外子産不賀<lb/>
龍降夏庭沬流不禁卜藏其漦至周幽王禍釁乃發易稱<lb/>
潜龍勿用陽在下也證據舊典無賀龍之禮<lb/>
又曰陸機甞餉張華鮓于時賔客滿座華發噐便曰此龍<lb/>
肉也衆未之信華曰試以苦酒濯之必有異旣而五色光<lb/>
起機還問鮓主果云園中茅積下得一白魚質狀殊常以<lb/>
作鮓過美故以相獻<lb/>
崔鴻十六國春秋前燕録曰慕容晃十二年夏四月黒龍<lb/>
一白龍一見於龍山晃親帥羣僚觀龍二百餘歩祭之以<lb/>
太牢二龍交首嬉翔解角而去晃大恱還宫殿赦其境内<lb/>
號新宫曰和龍宫<lb/>
晉書曰符生𥘉夢大魚食蒲又長安謡曰東海大魚化作<lb/>
<pb n="KR3k0012_SBCK_929-3b"/>
龍男便爲王女爲公問在何所洛城東時符堅爲龍驤將<lb/>
軍第在洛門之東其後果驗<lb/>
又曰吕光伐龜兹軍其城南營外夜有一黒物大如斷堤<lb/>
揺動有頭角目光若電及明而雲霧四周遂不復見且視<lb/>
其處南北五里東西三十餘歩鱗甲隱地之所昭然猶在<lb/>
光嘆曰黒黒龍也俄而雲起西北暴雨滅其跡杜進言於光<lb/>
曰龍者獸之君大人利見之象易曰見龍在田德施普也<lb/>
斯誠明將軍道合靈和德符幽契願將軍勉之以成大慶<lb/>
光有喜色<lb/>
又曰馮跋弟素弗與從兄萬泥及諸少年遊于水濵有一<lb/>
金龍浮水而下素弗謂萬泥曰頗有見不萬泥等皆曰無<lb/>
所見也乃取龍而示之咸以爲非常之瑞<lb/>
又曰雷奐子華度襄水劒躍入水化爲龍<lb/>
<pb n="KR3k0012_SBCK_929-4a"/>
又曰𥘉桓温南州起齋悉畫龍於其上號曰盤龍齋及玄<lb/>
篡而劉毅字希樂討玄玄死於盤龍齋而毅居之<lb/>
沈約宋書曰劉穆之字道和嘗夢與髙祖俱泛海忽值大<lb/>
風驚懼俯視舩下見有二白龍挾舩旣而至一山峯崿聳<lb/>
秀林樹繁宻意甚恱之<lb/>
宋書曰徐羡之嘗從兄履之爲臨海樂安縣嘗行經山中<lb/>
見黒龍長丈餘頭有角前兩足皆具無後足曵尾而行後<lb/>
文帝立羡之竟以㓙終<lb/>
又曰傳亮率行臺迎冝都王王舟輿發自江陵中流有黒<lb/>
龍躍出負王舟左右失色王顧長史王曇首曰此大禹所<lb/>
以受天命吾何德以堪之<lb/>
齊書曰建武中荆大風雨龍入栢齋中柱壁上有爪足處<lb/>
刺史蕭遥欣恐畏不敢居也<lb/>
<pb n="KR3k0012_SBCK_929-4b"/>
又曰𥘉武帝夢金翅鳥下殿庭搏食小龍無數乃飛上天<lb/>
明帝𥘉宗室多遇害其夢竟驗〇梁書曰武帝郄后素妬<lb/>
忌及終化爲龍入于後宫井通夢於帝或見形光彩照灼<lb/>
帝體將不安龍輙激水騰涌於是井上爲殿衣服委積<lb/>
南史曰梁江陵城壕中有龍騰出煥爛五色竦躍入雲六<lb/>
七小龍相隨飛去羣魚騰躍墜死於道龍出處爲窟若數<lb/>
百斛圌<hi>音遄</hi>
三國典略曰陸法和拒任約至安南入赤亭湖法和乗輕<lb/>
舟不介胄㳂流而下去約軍一里乃還謂將士曰彼龍睡<lb/>
不動吾軍之龍其能踊躍若待明日攻之當不損客而自<lb/>
破賊<lb/>
陳書曰隨師濟江荆州吕肅敗後別師廖世寵領大舴詐<lb/>
降欲燒隋艦更決死一戰於是有五黃龍備色象各長十<lb/>
<pb n="KR3k0012_SBCK_929-5a"/>
餘丈驤首連接順流而東風浪大起雲霧晦冥陳人震駭<lb/>
不覺火自焚故隋文下詔以告郊廟<lb/>
又曰宣帝𥘉在江陵軍主李緫與帝有舊毎同遊處帝甞<lb/>
夜𬒳酒張燈而寐緫適岀㝷反乃見帝是大龍便驚走他室<lb/>
後魏書曰波知國有三池傳云大池有龍王次者龍婦小<lb/>
者龍子行人設祭乃得過不祭多遇風雪<lb/>
又曰正元元年有黒龍如狗南走宣陽門躍穿門樓下而<lb/>
出此魏衰之徴也<lb/>
後周書曰大象中榮州有黒龍見與赤龍闘於汴水之側<lb/>
黒龍死<lb/>
隋書曰源師𥘉在齊遷在外兵郎中又攝祠部屬孟夏以<lb/>
龍見請雩時髙阿郍肱爲相謂真龍出大驚喜問龍所在<lb/>
師整容報曰此是龍星𥘉見依禮當雩祭郊壇非謂真龍也<lb/>
<pb n="KR3k0012_SBCK_929-5b"/>
唐書曰貞觀中汾州言青龍白龍見白龍吐物𥘉在空中<lb/>
有光如火至地䧟入二尺掘之則玄金也形圎斜廣尺餘<lb/>
髙六七寸<lb/>
又曰先天中玄宗以旱親性龍首池祈禱有赤虵自池中<lb/>
而出雲霧四布應時澍雨<lb/>
又曰禇無量字弘度杭州鹽官人㓜孤貧勵志好學家近<lb/>
臨平湖湖中有龍闘傾里閭就觀之無量時年十三讀書<lb/>
晏然不動及長精三禮及史記<lb/>
又曰文宗太和二年五龍㑹於宻州禆産山之北次第而<lb/>
至五方之色具焉自申及戍而没<lb/>
後唐史曰莊宗時五臺僧誠惠自號降龍師帝雅重之毎<lb/>
屈膝施敬諸王嬪御皆爲之拜誠惠悉倨坐而受之𥘉自<lb/>
臺山謁帝鎭州王鎔不爲之禮誠惠恚怒曰吾有毒龍五<lb/>
<pb n="KR3k0012_SBCK_929-6a"/>
百豈勞于命一龍揭片石常山其爲沼乎踰年而滹川大<lb/>
溢敗鎭之郛或聞其言益以爲神繇是帝敬之愈篤<lb/>
周史曰徐州豐縣民單興井中龍岀民有子母三人同覩<lb/>
之即時皆卒龍旣岀澍雨漂沬城内居民濟之以栰登城<lb/>
以避水<lb/>
管子曰龍𬒳五色而遊故神欲小則如蚕蠋欲大則凾天<lb/>
地欲上則陵雲欲沉則伏泉<lb/>
又曰蛟龍水蟲之神者也乗水則神立失水則神廢<lb/>
墨子曰墨子北之齊遇日者曰帝以今日殺黒龍於北方<lb/>
先生色黒不可以北<lb/>
又曰帝以甲乙殺青龍於東方丙丁殺赤龍於南方庚辛<lb/>
殺白龍於西方壬癸殺黒龍於北方若用子言則禁天下<lb/>
之行也<lb/>
<pb n="KR3k0012_SBCK_929-6b"/>
孫卿子曰積土成山風雨興焉積水成川蛟龍生焉<lb/>
莊子曰朱泙漫學屠龍於支離益殫千金之家三年伎成<lb/>
而無所用其巧也<lb/>
又曰子張見魯哀公哀公不禮託僕大夫而去曰君之好<lb/>
士也有似葉公子髙之好龍也葉公好龍室屋彫文盡以<lb/>
寫龍於是天龍聞而下之窺頭於牖拖尾於堂葉公見之<lb/>
弃而還走失其魂魄五色無主是葉公非好龍也好夫似<lb/>
龍而非真今君非好士也好夫似士而非者也<hi>新序又載</hi>
又曰孔子見老聃歸三日不談弟子問曰夫子見老聃亦<lb/>
得何規哉孔子曰吾乃今於是乎見龍龍合而成體散而<lb/>
成章乗乎雲氣飬乎隂陽余口張而不能䝱子又何規老<lb/>
聃哉<lb/>
又曰河上有家貧恃緯蕭而食者其子没淵得千金之珠<lb/>
<pb n="KR3k0012_SBCK_929-7a"/>
歸與其父其父謂其子曰取石來鍜破也夫千金之珠必<lb/>
在九重之淵而驪龍頷下子能得珠者必遭其睡也如使<lb/>
驪龍悟子尚奚徼之有哉<lb/>
韓子曰夫龍之爲蟲有狎而騎也然喉下有逆鱗徑尺若<lb/>
嬰之則殺人人主亦有之說者能無嬰人主之逆鱗則<hi>幾矣</hi>
淮南子曰人莫欲學御龍而皆欲學御馬莫欲學治鬼而<lb/>
皆欲學治人急所用也<hi>御龍治鬼不益丗用故以御馬治人爲務矣</hi>
又曰伯益作井而龍登玄雲神棲崑崙<hi>伯益夏禹之佐也𥘉鑿井泄地氣以</hi>
<hi>後必漉他而漁故龍登玄雲神棲崑嵛一日龍在黃泉下恐害及故去之</hi>知愈多而德愈薄矣<lb/>
又曰夫騰虵游霧而騰龍乗雲而舉<lb/>
又曰虎嘯而谷風生<hi>虎隂中陽獸也與風同類</hi>龍舉而景雲屬<hi>龍陽中隂蟲也</hi>
<hi>與雲同類</hi>
又曰人不見龍之飛舉而能髙者風雨之奉也<hi>奉助也</hi>
<pb n="KR3k0012_SBCK_929-7b"/>
又曰燭龍在鴈門北蔽于委羽之山不見日其神人靣龍<lb/>
身而無足<hi>不見日故龍以目照之蓋長千里視爲晝瞑爲夜吹爲冬呼爲夏</hi>
新言曰漢祖驂三龍而乗雲路振長䇿而驅天下三龍人傑<lb/>
又曰龍潜之水乗雲躍鱗虎嘯之聲因風奮烈逹則振纓<lb/>
朝堂窮則身親南畝<lb/>
抱朴子曰山中辰日稱雨師者龍也<lb/>
又曰西域方士能神祝者臨淵禹歩吹氣龍即出浮其𥘉<lb/>
出乃長十數丈於是方士更吹之一吹則龍輙一縮至長<lb/>
數寸方士乃掇取著壷中或有四五龍以少水飬之以踈<lb/>
物塞壷口於是方士聞有旱處便賫龍徃賣之一龍直數<lb/>
十斤金舉國㑹歛以雇之直畢乃發壷出一龍着淵潭之<lb/>
中因復禹歩吹之輙一吹一出長數十丈湏叟雲雨四集<lb/>
又曰有自然之龍有虵蠋化成之龍<lb/>
<pb n="KR3k0012_SBCK_929-8a"/>
又曰夏時龍生於太廟之中<lb/>
說苑曰呉王欲從民飲酒伍子胥諌曰不可昔白龍下清<lb/>
冷之淵化爲魚漁且豫且射中其目白龍上訴天帝曰當<lb/>
是之時若安置而形白龍對曰我下清冷之淵化爲魚天<lb/>
帝曰魚固人之所射也若罪豫且何罪夫白龍天帝貴畜<lb/>
也豫且宋國之賤臣也白龍不化豫且不射今棄萬乗之<lb/>
位而從布衣之士飲酒臣恐其有豫且之患矣王乃止<lb/>
吕氏春秋曰禹南濟江黃龍負舟人懼五色無主禹笑曰<lb/>
吾受命於天竭力以飬人奈何憂於龍龍弭耳而逃<lb/>
又曰晉文返國介子推不肯受賞自爲詩賦曰有龍于飛<lb/>
周徧天下五虵從之爲之承輔龍反其郷得其處所四虵<lb/>
從之得其露雨一虵着之死於中野懸書公門而伏山下<lb/>
文公聞之曰嘻此必介子推<lb/>
<pb n="KR3k0012_SBCK_929-8b"/>
家語曰鱗蟲三百六十而龍爲長水之怪龍罔象夏食而<lb/>
冬蟄<lb/>
皇甫謐帝王丗紀曰太昊包犧氏風姓有景龍之瑞故以<lb/>
龍紀官<lb/>
又曰黃帝采首山銅鑄鼎荆山下有龍垂胡髯而下迎黃<lb/>
帝羣臣欲從持龍髯髯㧞遂墮<lb/>
說文曰龍鱗蟲之長能幽能明能小能大能短能長春分<lb/>
而登天秋分而入淵<lb/>
山海經曰夏后啓乗兩龍雲盖三層左手操翳右手操環<lb/>
又曰鍾山之神名曰燭龍視爲晝瞑爲夜身長三千里<lb/>
括地圖曰龍池之山四方髙中央有池方七百里羣龍居<lb/>
之多五花樹羣龍食之去㑹稽四千里<lb/>
論衡曰龍少魚衆少者爲神<lb/>
<pb n="KR3k0012_SBCK_929-9a"/>
列仙傳曰騎龍鳴者於池中求得龍子狀如守宫十餘頭<lb/>
結草廬而守飬之龍大稍稍去後五十餘年水壞其廬一<lb/>
旦騎龍來語云吾馮伯昌孫也此間人不去百里當皆死<lb/>
信之者皆去不信者以爲妖言至八月水出死者以萬計<lb/>
又曰陵陽子明者好釣釣得白龍子明解釣拜謝放之後<lb/>
數十年得白魚魚腹中有書教子明服食遂上黃山採五<lb/>
石脂石肺服之三年白龍來迎止陵陽山上百餘年<lb/>
又曰馬師皇者黃帝馬毉有龍下垂耳張口師皇針其唇<lb/>
飲以甘草湯而愈後一旦負之而去<lb/>
又曰陶安公者六安鑄冶師也數行火一旦散上紫色衝<lb/>
天安公伏冶下求哀湏臾朱雀止冶上曰安公冶與天通<lb/>
七月七日迎汝以赤龍至期赤龍來安公騎之大雨東南<lb/>
上而去<lb/>
<pb n="KR3k0012_SBCK_929-9b"/>
又曰呼子先者漢中關下卜師也老壽百餘年臨去呼酒<lb/>
家老嫗曰急裝常與汝俱夜有仙人持二茅狗來呼子先<lb/>
子先持一與嫗嫗得而俱騎騎乃龍也上華隂山甞於山<lb/>
上大呼言子先酒母在此耳<lb/>
太平御覽卷第九百二十九<lb/>
</p>
<p>
</p>
  </div>
</body>
</text>
</TEI>
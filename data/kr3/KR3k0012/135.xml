<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_135-1a"/>
太平御覽卷第一百三十五<lb/>
　皇親部一<lb/>
　　揔序后妃　人皇后　庖羲母<lb/>
　　神農母　黃帝母　黄帝四妃<lb/>
　　顓頊母　顓頊妃　帝嚳四妃<lb/>
　　堯妃　舜母　舜二妃<lb/>
　　夏禹母　禹妃　帝相后<lb/>
　　桀妃　殷湯母　湯妃<lb/>
　　帝乙妃　紂妃　周大王妃<lb/>
　　王季妃　文王妃　武王妃<lb/>
　　宣王后　幽王襃后<lb/>
　　秦始皇太后<lb/>
　　　　　揔序后妃<lb/>
<pb n="KR3k0012_SBCK_135-1b"/>
尚書大傳曰古者后夫人將侍君前息燭後舉燭至于房<lb/>
中釋朝服襲燕服然后入御史奏雞鳴于階下<hi>奏猶白階陛也</hi>然<lb/>
後夫人鳴佩玉于房中告去也然後應門擊柝告闢也<hi>應門</hi>
<hi>朝門也闢啓也</hi>然後少師奏質明于陛下<hi>質正</hi>然後夫人入庭立君<lb/>
出朝〇毛詩曰關睢后妃之德也風之始也所以風天下<lb/>
而正夫婦也關關睢鳩在河之洲窈窕淑女君子好俅<lb/>
又曰葛覃后妃之本也后妃在父母家則志在於女功之<lb/>
事躬儉節用服澣濯之衣尊敬師傅則可以歸安父母化<lb/>
天下以成婦道也〇又曰卷耳后妃之志也又當輔佐君子<lb/>
求賢審官知臣下之勤勞内有進賢之志而無險詖私謁<lb/>
之心朝夕思念至於憂勤也采采卷耳不盈頃筐嗟我懷<lb/>
人寘彼周行〇又曰樛木后妃逮下也言能逮下而無嫉<lb/>
妬之心焉南有樛木葛藟虆之樂只君子福履綏之<lb/>
<pb n="KR3k0012_SBCK_135-2a"/>
又曰螽斯后妃子孫衆多也言若螽斯不妬忌則子孫衆<lb/>
多也螽斯羽詵詵兮冝爾子孫振振兮<lb/>
又曰桃夭后妃之所致也不妬忌則男女以正婚姻以時<lb/>
國無鰥民也桃之夭夭灼灼其華之子于歸宜其室家<lb/>
又曰兔罝后妃之化也關雎之化行則莫不好德賢人衆<lb/>
多也肅肅兔罝㭬之丁丁赳赳武夫公侯干城<lb/>
又曰芣苢后妃之羙也<hi>天下和平</hi>則婦人樂有子矣采采芣苢<lb/>
薄言采之<lb/>
又曰雞鳴思賢妃也哀公荒淫怠慢故陳賢妃貞女夙夜<lb/>
警戒相成之道焉<lb/>
禮記曰天子之妃曰后<hi>鄭玄注曰后之言後也</hi>
又㛰義曰古者天子后立六宫三夫人九嬪二十七丗婦<lb/>
八十一御妻以德天下之内治以明章天下之婦順故内<lb/>
<pb n="KR3k0012_SBCK_135-2b"/>
和而家理天子立六官三公九卿二十七大夫八十一元<lb/>
士以聽天下之外治以明章天下之男教故外和而國治<lb/>
故曰天子聽男教后聽女順天子理陽道后治陰德天子<lb/>
聽外治后聽内職教順成俗外内和順國家治理此之謂<lb/>
盛德<lb/>
白虎通曰天子之妃謂之后何后者君也天子妃至尊故<lb/>
謂君也明海内之小君也<lb/>
史記曰自古受命帝王及繼體守文之君非獨内德茂也<lb/>
蓋亦有外戚之助焉夏興也以塗山而桀放也用妹喜殷<lb/>
之興也以有娀及有新女而紂之滅也嬖妲巳周之興也以姜<lb/>
嫄及大任大姒而幽王之擒也淫襃姒故易基乾坤詩首<lb/>
關雎書羙釐降春秋譏不親迎夫婦之際人道之大倫也<lb/>
漢書曰漢興因秦之稱號帝母稱皇太后祖母稱太皇太<lb/>
<pb n="KR3k0012_SBCK_135-3a"/>
后正嫡稱皇后妾皆稱夫人有美人良人八子七子長使<lb/>
少使之號焉至武帝制婕妤娙娥傛華充衣各有爵位而<lb/>
元帝加昭儀之號凡十四等云昭儀位視丞相爵比諸侯<lb/>
王婕妤視上卿比列侯娙娥視中二千石比關内侯傛華<lb/>
視眞二千石比大上造美人視二千石比少上造八子視<lb/>
千石比中更充衣視千石比左更七子視八百石比右庶<lb/>
長良人視八百石比左庶長長使視六百石比五大夫少<lb/>
使視四百石比公乗五官視三百石順常視二百石無㳙<lb/>
共和娯靈保林良使夜者皆視百石上家人子中家人子<lb/>
視有秩斗食云五官以下葬司馬門外<hi>陵上司馬門外</hi>
應劭漢官曰皇后稱椒房詩云椒聊之實蔓衍盈升美<lb/>
其繁興以椒塗室亦取温煖除惡氣也猶天子赤泥殿<lb/>
上曰丹墀<lb/>
<pb n="KR3k0012_SBCK_135-3b"/>
漢舊儀曰皇后婕妤乗輦餘皆以茵四人輿以行<lb/>
又曰皇后玉璽文與帝同皇后之璽金螭虎紐<lb/>
又曰皇后太子各食三十縣曰湯沐邑○五經要義曰古<lb/>
者后夫人必有女史彤管之法后妃羣妾以禮御于君所<lb/>
女史書其日授其環以進退之法生子月娠則以金環退之<lb/>
當御者以銀環進者著于左手旣御著于右手左者陽也<lb/>
以當就男故著左手右手陰也旣御而復故此女史之職<lb/>
也<lb/>
後漢書曰夏殷以上后妃之制其文略矣周禮王者立后<lb/>
三夫人九嬪二十七丗婦八十一御女以備内職焉后正<lb/>
位宫闈同體天王夫人坐論婦禮九嬪掌教四德丗婦主<lb/>
䘮祭賔客女御序于王之燕寢頒官分務各有典司女史<lb/>
彤管記功書過居有保阿之訓動有環珮之響進賢才以<lb/>
<pb n="KR3k0012_SBCK_135-4a"/>
輔佐君子哀窈窕而不淫其色所以能述宣陰化脩成内<lb/>
則閨房肅雍險謁不行也故康王晚朝關睢作諷宣王晏<lb/>
起姜氏請愆及周室東遷禮序凋缺諸侯僣縱軌制無章<lb/>
齊桓有如夫人者六人晉獻升戎女爲元妃終於五子作<lb/>
亂家嗣遘屯爰逮戰國風憲偷薄適情任欲顚倒衣裳以<lb/>
至破國亡身不可勝數斯固輕禮㢮防先色後德者也秦并<lb/>
天下多自驕大官備七國爵列八品漢興因循其號而婦<lb/>
制莫釐髙祖帷薄不脩孝文祍席無辯然而選納尚簡飾<lb/>
玩少華自武元之後丗増淫費至乃掖庭三千増級十四<lb/>
妖倖毀政之符外姻亂邦之迹前史載之詳矣及光武明<lb/>
德中興斵琱爲璞六宮稱號唯皇后貴人貴人金印紫綬<lb/>
俸不過粟數十斛又置美人宫人采女三等並無爵秩歲<lb/>
時賞賜充給而已漢法常因八月筭人遣中大夫與掖庭丞<lb/>
<pb n="KR3k0012_SBCK_135-4b"/>
及相工於洛陽郷中閱視良家童女年十三已上二十已下<lb/>
姿色端麗合法相者載還後宫擇視可否乃用登御所以<lb/>
明愼娉納詳求淑哲明帝聿遵先旨宫教頗修登建嬪后<lb/>
必先令德内無出閫之言權無私溺之授可謂矯其弊矣向使<lb/>
因設外戚之禁編著甲令改正后妃之制貽厥方來豈不休哉<lb/>
雖御巳有度而防閑未篤故孝章以下漸用色授恩隆好<lb/>
合遂志淄蠹自古雖主㓜時艱王家多舋必委成冢宰簡<lb/>
求忠賢未有專任婦人斷割重器唯秦芊太后始攝政事<lb/>
故穰侯權重於昭王家冨於嬴國漢仍其謬知患莫改東<lb/>
京皇統屢絶權歸女主外立者四帝臨朝者六后莫不定<lb/>
䇿帷帟委事父兄貪孩童以乆其政抑明賢以專其威任重<lb/>
道悠利深禍速身犯霧露於靈臺之上家嬰縲絏於圄犴<lb/>
之下湮滅連踵傾輈繼路而赴蹈不息燋爛爲期終於陵<lb/>
<pb n="KR3k0012_SBCK_135-5a"/>
夷大運淪亡神寳詩書所歎略同一揆<lb/>
魏志曰魏因漢法母后之號皆如舊制自夫人以下丗有<lb/>
増損太祖建國始命王后其下五等有夫人有昭儀有婕<lb/>
妤有華容有羙人文帝増貴嬪淑媛脩容順成良人明帝<lb/>
増淑妃昭華脩儀除順成官太和中始復命夫人登其位<lb/>
於淑妃之上自夫人以下爵凡十二等〇又曰黄𥘉三年<lb/>
詔曰　婦人與政亂之本也自今已後羣臣不得奏事太<lb/>
后后族之家不得當輔政之任又不得撗授茅土之爵以<lb/>
此詔傳後丗若有背違天下共誅之○殷融議后父不應<lb/>
拜后曰天性之至父子之道人倫之序君臣之義性至因<lb/>
親故情禮無二義序縁敬故尊嚴無上易曰有父子然後<lb/>
有君臣有君臣然後禮義生焉故資父事君教之至也君不<lb/>
以貴而臣其所尊故子爵不加於父也夫以帝王之尊猶無臣<lb/>
<pb n="KR3k0012_SBCK_135-5b"/>
妾父母之義況后從尊於帝而令母執臣妾邪而鄭玄復<lb/>
云公朝典歸寧别有二制尊卑迭用拜謁更牙亦未詳斯<lb/>
議爲何所據〇晉張華女史箴曰茫茫造化二儀始分散<lb/>
氣流形旣陶旣甄在帝庖犠肇經天人爰始夫婦以及君臣家<lb/>
道以正而王猷有倫婦德尚柔含章貞吉嬺婉淑愼正位居室<lb/>
施衿結䄜䖍㳟中饋肅慎爾儀式瞻清懿樊姬感莊不食鮮<lb/>
禽衛女矯桓耳忘知音志厲義髙而二主易心玄熊攀檻馮媛<lb/>
趨進夫豈無畏知死不恡班妾有辟割歡同輦夫豈不懷防<lb/>
微慮逺道罔隆而不殺物無盛而不衰日中則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月滿則微<lb/>
崇猶塵積替若駭機人咸知飾其容而莫知飾其性性之不<lb/>
飾或愆禮正斧之藻之克念作聖出其言善千里應之苟違<lb/>
斯義則同衾以疑夫出言如微而榮辱由兹勿謂幽昧靈鑒<lb/>
無象勿謂玄漠神聽無響無矜爾榮天道惡盈無恃爾<lb/>
<pb n="KR3k0012_SBCK_135-6a"/>
貴隆隆者墜鑒于小星戒彼攸遂比心螽斯則繁爾類歡<lb/>
不可以黷寵不可以專專實生慢愛極則遷致盈必損理<lb/>
有固然羙者自羙翩以取尤冶容求好君子所讎結恩而<lb/>
絶職此之由故曰翼翼矜矜福所以興靖恭自思榮顯所<lb/>
期女史司箴敢告庶姬<lb/>
後魏書曰魏氏王業之兆雖始於神元至於昭成丗崇儉質<lb/>
妃嬙嬪御率多闕焉唯以次第爲稱而章平思昭穆惠焬<lb/>
列八帝妃后無聞道武追尊祖妣皆從帝謚爲皇后始立<lb/>
中宫餘妾或稱夫人多少無限然皆品次太武始増左右<lb/>
昭儀及貴人椒房<lb/>
後魏書曰後魏故事將立皇后必令手鑄金人以成者爲<lb/>
吉不成則不得立也又太武文成保母劬勞之恩並極尊<lb/>
崇之義雖事乖典禮而觀過知仁<lb/>
<pb n="KR3k0012_SBCK_135-6b"/>
北史曰周氏率由姬制内職有序文帝創基修祍席以儉<lb/>
約武皇嗣歴節情慾於矯枉宫闈有貫魚之羙戚里無私<lb/>
溺之尤可謂得君人之體也宣皇外行其志内逞其欲溪<lb/>
壑難滿採擇無厭恩之所加莫限厮皁榮之所及無隔險<lb/>
詖於是升蘭殿以正位踐椒庭而齊體者非一人焉階房<lb/>
帷而拖青紫縁恩倖而擁玉帛非一族焉雖辛癸之荒淫<lb/>
趙李之傾城曽未足比其髣髴也人厭苛政其事實多文<lb/>
帝之祀忽諸特由於此隋文思革前弊大矯其違唯皇后當<lb/>
室旁無私寵婦官位號未詳備焉開皇二年著内官之式<lb/>
略依周禮省減其數焬帝時后妃嬪御無釐婦職唯端容<lb/>
麗飾陪從醼遊而已帝又參詳典故自製嘉名著之於令<lb/>
　　　　　人皇后<lb/>
春秋命暦序洛書擿亡辟曰人皇兄弟九人别長九州離<lb/>
<pb n="KR3k0012_SBCK_135-7a"/>
艮地精女出爲之后<hi>離艮卦所推也</hi>
　　　　　包犧母<lb/>
河圖曰燧人之丗大跡出雷澤華胥履之生伏羲帝系譜<lb/>
曰㐲羲十月四日人定生母華胥<hi>孝經河圖云伏羲在亥得人定之時</hi>
　　　　　神農母<lb/>
春秋元命苞曰女登生神子人靣龍顔始爲天子<lb/>
孝經鉤命決曰佳姒感龍生帝嵬魁<hi>嵬魁神農名</hi>
帝王丗紀曰炎帝神農母曰佳姒有嬌氏女名　登少典<lb/>
妃遊華陽有龍首感之生神農於裳羊山娶奔水氏女曰<lb/>
聽訞<hi>音妖</hi>生帝臨女子<lb/>
　　　　　黃帝母<lb/>
河圖曰黃軒母曰地祇之子名附寳之郊野大霓繞北斗<lb/>
樞星耀感附寳生軒轅<lb/>
<pb n="KR3k0012_SBCK_135-7b"/>
帝王丗紀曰黃帝有熊氏少典之子母曰附寳其先即炎<lb/>
帝母有嬌氏之女少典氏婚及神農之末少典氏又娶附<lb/>
寳見大霓光繞北斗樞星照郊野附寳孕二十五月生黃<lb/>
帝於壽丘肝<hi>宝云二十五而生餘同</hi>
　　　　　黃帝四妃<lb/>
史記曰黃帝娶西陵氏女是爲累祖爲黃帝正妃生二子<lb/>
其後皆有天下<lb/>
漢書古今表曰黄帝妃方雷氏生玄囂爲青陽妃累祖生<lb/>
昌意妃彤魚氏生夷鼔妃嫫母生蒼林<lb/>
帝王丗紀曰黄帝四妃生二十五子元妃西陵氏累祖次<lb/>
妃方雷氏曰女節次曰彤魚氏次曰嫫母<lb/>
列女傳曰黄帝妃曰嫫母於四妃之班居下貌甚醜而最<lb/>
賢心每自退<hi>餘同吕氏</hi>
<pb n="KR3k0012_SBCK_135-8a"/>
　　　　　　顓頊母<lb/>
河圖曰揺光之星如虹貫月正白感女樞於幽房之宫生<lb/>
帝顓頊<lb/>
史記曰昌意娶蜀山女昌樸生髙陽髙陽有聖德黄帝崩<lb/>
髙陽立是爲顓頊<lb/>
帝王丗紀曰昌意生妃謂之女樞金天氏末生顓頊於弱水<lb/>
<hi>搜神記同</hi>
　　　　　　顓頊妃<lb/>
丗本曰顓頊娶于勝墳氏<hi>宋忠注曰國名</hi>之子謂女禄是生老童<lb/>
<hi>帝系云勝奔氏餘同</hi>
　　　　　　帝嚳四妃<lb/>
河圖曰慶都與赤龍合生帝於伊堯<hi>丗記云從母姓</hi>
毛詩曰天命玄鳥降而生商宅殷土茫茫<lb/>
<pb n="KR3k0012_SBCK_135-8b"/>
春秋元命苞曰周夲姜嫄遊閉宫其地扶桑履大跡生后稷<lb/>
春秋合誠圖曰堯母慶都有名於丗蓋太常之女生於斗<lb/>
維之野常在三河之東南天大雷電有血流潤大石之中<lb/>
生慶都長大常有黄雲覆蓋之夢食不飢<hi>天帝以氣食</hi>年二十<lb/>
寄伊長孺家無夫出觀三河之首常若有神隨之有赤龍<lb/>
負圖至署曰赤帝起成天寳即慶都之<lb/>
翼之野奄然隂風雨龍與慶都合有身龍消不見乳堯<hi>漢書</hi>
<hi>云尭母十四月生尭帝王丗紀搜神記同</hi>
史記曰嚳娶陳豐生放勲<lb/>
又曰后稷棄母有邰氏女曰姜嫄爲帝嚳元妃出野見巨<lb/>
人跡心欣然說欲踐之身重如孕者居期而生子以爲不<lb/>
祥棄之隘巷以爲神収飬之𥘉欲棄之因名棄<lb/>
毛詩生民曰厥𥘉生民時維姜嫄<hi>生民夲后稷也姜姓也后稷之母配高辛氏帝焉</hi>
<pb n="KR3k0012_SBCK_135-9a"/>
史記曰殷契母曰簡狄有娀氏女爲帝嚳次妃三人行浴<lb/>
見玄鳥遺其卵簡狄取而吞之因孕生契<lb/>
丗夲曰帝嚳卜其四妃四妃之子而皆有天下元妃有邰<lb/>
國之女曰姜嫄是産后稷次妃有娀氏之女簡狄是産契<lb/>
次妃曰陳豐是生帝堯次妃曰娵訾産帝摯<lb/>
帝王丗紀曰娵訾班在四人下生摯最長故登帝位<lb/>
　　　　　堯妃<lb/>
丗夲曰堯娶散冝氏子謂之女皇<hi>宋忠曰是生丹朱帝系漢書同</hi>
帝王丗紀曰女瑩生丹朱<hi>漢書亦云女瑩</hi>
　　　　　舜母<lb/>
河圖著命曰女登見大虹意感生舜於姚墟<lb/>
史記曰舜母早死瞽瞍更娶後妻生象傲<lb/>
　　　　　舜二妃<lb/>
<pb n="KR3k0012_SBCK_135-9b"/>
尚書曰師錫帝曰有鰥在下曰虞舜岳曰瞽子父頑母嚚<lb/>
象傲克諧以孝烝烝乂不格姦帝曰我其試哉女于時觀<lb/>
厥刑于二女釐降二女于嬀汭嬪于虞<lb/>
禮記曰舜葬蒼梧蓋二妃未之從也<lb/>
山海經曰大荒之中有不庭之山帝俊妻娥皇生焉<lb/>
帝系曰舜娶于帝堯謂之曰女偃<lb/>
列女傳曰有虞二妃帝堯之二女也長曰娥皇次曰女英<lb/>
堯舉舜爲相攝行王政每事常謀於二女舜旣受禪升爲<lb/>
天子娥皇爲后女英爲妃事瞽瞍猶若𥘉焉天子稱二妃<lb/>
聦明貞仁舜陟方死蒼梧二妃死於江湘之間謂之湘君<lb/>
尸子曰堯妻舜以娥媵之以皇娥皇衆之女英<lb/>
離騷九歌湘夫人曰帝子降兮北渚目眇眇兮愁予<hi>帝子謂堯</hi>
<hi>二女娥皇女英隨舜不反墮於湘水渚因爲湘夫人也</hi>嫋嫋兮秋風洞庭波兮木葉<lb/>
<pb n="KR3k0012_SBCK_135-10a"/>
下<lb/>
　　　　　夏禹母<lb/>
河圖著命曰脩紀見流星意感生帝文命我禹與<lb/>
周禮含文嘉曰夏姒氏祖以薏苡生<lb/>
孝經鉤命決曰命星貫昴紀夢接生禹父<hi>命使之謂流行</hi>星<lb/>
丗夲曰鯀娶華氏曰女志是生髙密禹<hi>帝系云産文命餘同</hi>
　　　　　禹妃<lb/>
尚書咎繇謨禹曰予娶于塗山辛壬癸甲<hi>辛日娶妻至于甲日復往治水</hi>
啓<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣予弗子<hi>塗山女史記同</hi>
山海經曰太室嵩髙成陽西啓母化爲石在焉<lb/>
帝王丗紀曰禹始納塗山氏女曰女媧合婚於台桑有白<lb/>
狐九尾之瑞至是爲攸女故連山易曰禹娶塗山之子名<lb/>
曰攸女生余是也<lb/>
<pb n="KR3k0012_SBCK_135-10b"/>
列女傳曰啓母塗山者夏禹之妃塗山之女也禹娶四日<lb/>
而去治水啓旣生呱<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣禹三過其門不入<lb/>
吕氏春秋曰禹行功見塗山之女禹未之遇南音南土<hi>遇以</hi>
<hi>禮成之</hi>塗山之女乃令其妾往候禹于塗山之陽女作歌曰<lb/>
候人實始作南音也<lb/>
　　　　　帝相后<hi>少康二妃附見</hi>
左傳曰伍貟曰昔有過澆滅夏后相后緍方娠逃出自竇<lb/>
<hi>后緡相妻</hi>歸于有仍<hi>㛰有仍氏女也</hi>生少康焉澆求之逃奔有虞虞思<lb/>
妻之以二姚<lb/>
楚辭曰迨少康之未家留有虞之二姚<lb/>
　　　　　桀妃<lb/>
洛書録運法孔子曰逢氏抱小女末喜觀帝孔甲恱之<lb/>
以爲太子履癸妃<lb/>
<pb n="KR3k0012_SBCK_135-11a"/>
國語曰桀伐蒙山而得末嬉<lb/>
紀年曰后桀伐岷山岷山女于桀二人曰琬曰琰桀受二<lb/>
女無子刻其名于苕華之玉苕是琬華是琰而弃其元<lb/>
妃于洛曰末喜氏末喜氏以與伊尹交遂以聞夏<lb/>
帝王丗紀曰末喜好聞裂繒之聲而笑桀爲發繒裂之以<lb/>
順適其意<lb/>
列女傳曰夏桀末喜者夏桀之妃也桀伐有施有施女<lb/>
以末喜<hi>以女妻人曰女</hi>
　　　　　殷湯母<lb/>
河圖著命曰扶都見白氣貫月意感生黒帝子湯<lb/>
　　　　　湯妃<lb/>
帝王丗紀曰湯娶有莘爲正妃<lb/>
列女傳曰湯妃有莘之女也德髙而伊尹爲之勝臣佐湯<lb/>
<pb n="KR3k0012_SBCK_135-11b"/>
致王訓正後宫嬪御有序咸無嫉妬逆理之人生三子太<lb/>
丁外丙仲壬教誨有成太丁早卒丙壬嗣登太位<lb/>
　　　　　帝乙妃<lb/>
史記曰帝乙長子曰微子啓賤不得立立少子辛辛母正<lb/>
后嗣<lb/>
帝王丗紀曰帝乙二妃生四子長曰微子啓中曰微仲少<lb/>
曰受德辛庶妃生箕子𥘉啓母之生啓及仲尚爲妾及立<lb/>
爲后乃生紂<lb/>
　　　　　紂妃<lb/>
史記曰紂伐有蘇有蘇人以妲已女焉紂愛妲已妲已之<lb/>
言是從武王殺之斬以玄戈懸之小白旗<hi>丗本又載</hi>
列女傳曰妲已者殷紂之妃也紂伐有蘇有蘇女以妲已<lb/>
羙而辯用心邪僻夸比於體戚施於貌紂好酒淫樂不離<lb/>
<pb n="KR3k0012_SBCK_135-12a"/>
姐已所譽者貴之所憎者誅之<lb/>
　　　　　周大王妃<lb/>
毛詩曰古公亶父來朝走馬率西水滸至于岐下爰及姜<lb/>
女聿來胥宇<lb/>
又曰摰仲氏任自彼殷商來嫁于周曰嬪于京乃及王季<lb/>
維德之行<hi>摯國任姓</hi>
史記曰古公太姜生少子季歴季歴娶大姙皆賢婦人生<lb/>
子曰昌<lb/>
列女傳曰太姜者太王之妃有台之女曰賢而有色生太<lb/>
伯仲雍王季化導三子皆成賢德太王有事必諮謀焉<lb/>
　　　　　王季妃<lb/>
河圖著命曰太姙夢長人感已生文王<lb/>
毛詩曰思齊太姙文王之母思媚周姜京室之婦<lb/>
<pb n="KR3k0012_SBCK_135-12b"/>
列女傳曰太姙者王季之妃摰任之女也端懿誠莊維德<lb/>
之行及其有娠也目不視惡色耳不聽淫聲口不放言溲<lb/>
于豕牢而生文王文王生而明聖太姙教以一而知其百<lb/>
卒爲周宗君子謂太姙爲能胎教<lb/>
　　　　　文王妃<lb/>
毛詩曰天監在下有命旣集文王𥘉載天作之合在洽之<lb/>
陽在渭之涘纉女維莘長子維行<hi>纉繼也莘大姒國也長子長女</hi>篤生武<lb/>
王<hi>箋云大姒厚生聖子武王</hi>
又曰大姒嗣徽音則百斯男<lb/>
論語泰伯曰武王曰予有亂臣十人<hi>馬融曰亂理也十人謂周公旦召公奭太</hi>
<hi>公望畢公榮<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>叔閎夭散宣生太顚南宫括其一人謂文母也</hi>孔子曰才難不其然乎唐<lb/>
虞之際於斯爲盛有婦人焉九人而已<lb/>
列女傳曰大姒者文王之妃莘姒之女也號曰文母<lb/>
<pb n="KR3k0012_SBCK_135-13a"/>
　　　　　武王妃<lb/>
左傳曰子産曰當武王邑姜方娠太叔<hi>杜預曰邑姜武王后齊太公之女也</hi>
<hi>懷胎爲娠太叔成王之弟叔虞者</hi>夢帝謂巳余命而子曰虞<hi>帝天也虞唐君之名</hi>將<lb/>
與之唐屬諸參而蕃育其子孫及生有文在手曰虞遂以<lb/>
命之<lb/>
帝王丗紀曰武王納太公之女曰邑姜脩教于内生太子誦<lb/>
　　　　　宣王后<lb/>
璅語曰元妃獻后生子不恒其月而生后弗敢舉王召羣<lb/>
吏問將弃之仲山甫曰天將以是棄周棄之何益且卜筮<lb/>
言何必從乃弗棄<lb/>
列女傳曰周宣姜后者齊侯之女也宣王嘗夜卧而晏起<lb/>
后夫人不出於房姜后旣出乃脫簮珥待罪於巷使其傳<lb/>
母通言於王曰妾不才妾之淫心見矣至使君王失禮而<lb/>
<pb n="KR3k0012_SBCK_135-13b"/>
晏朝以見君王之樂色而志德也王曰寡人不德實自生<lb/>
過非夫人之罪也<lb/>
　　　　　幽王襃后<lb/>
毛詩曰白華周人刺幽后也幽王取申女以爲后又得襃<lb/>
姒而黜申后故下國化之以妾爲妻以孽代宗<hi>幽后褒姒也</hi>
又曰正月刺幽王也燎之方陽寧或滅之赫赫宗周襃姒<lb/>
烕之<lb/>
國語曰夏之衰也二龍止於夏庭而曰余襃之二君夏帝<lb/>
卜請其漦而藏之乃吉<hi>韋昭曰龍吐沫龍之精氣也</hi>龍亡而漦在櫝而<lb/>
藏之三代莫敢發至厲王之末發而觀之漦流于庭不可<lb/>
除王使婦人倮而譟之釐化爲玄龜入王後宫童妾旣齓<lb/>
而遭之旣笄而孕無夫而生子懼而弃之宣王之時童謡<lb/>
曰厭弧箕服實亡周國有夫婦賣是器者見後宫童妾所<lb/>
<pb n="KR3k0012_SBCK_135-14a"/>
弃妖子聞其啼哀而収之夫婦亡奔襃襃人有罪請入所<lb/>
弃女是爲襃姒幽王愛之生伯服廢申后而以襃姒爲后<lb/>
襃姒不好笑幽王欲其笑萬方不笑烽火大鼓譟諸侯悉<lb/>
至至而無宼襃姒乃大笑幽王數爲舉烽申侯怒與西夷<lb/>
犬戎攻殺王虜襃姒<hi>史記列女傳丗紀並同也</hi>
列女傳曰幽王出入與襃姒同乗弋獵不時以適襃姒意<lb/>
　　　　　秦始皇太后<lb/>
史記曰吕不韋所幸姬有娠而進之于楚生秦始皇是爲<lb/>
太后<lb/>
說苑曰秦始皇太后不謹幸郎嫪毒封爲長信侯長信侯<lb/>
生兩子毒專國事驕奢與侍中左右貴人俱博飲酒醉爭<lb/>
言而鬪瞋目大呼曰吾乃秦皇之假父也窶人子何敢與<lb/>
我亢鬪者走行白始皇始皇大怒毒因作亂戰棫陽宫始<lb/>
<pb n="KR3k0012_SBCK_135-14b"/>
皇取毒四支車裂之取兩弟嚢樸殺之皇太后置之棫陽宫<lb/>
下令曰敢以太后事諌者戮而殺之闕下諫而死者二十<lb/>
七人茅焦乃上謁于王遂以千乗萬騎自迎太后歸咸陽<lb/>
太后喜大置酒待茅焦及飲太后稱曰抗枉令直使敗更<lb/>
成安秦社稷使妾母子復得相㑹茅君之力也<lb/>
太平御覽卷第一百三十五<lb/>
</p>
<p>
</p>
  </div>
</body>
</text>
</TEI>
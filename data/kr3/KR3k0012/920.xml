<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_920-1a"/>
太平御覽卷第九百二十<lb/>
羽族部七<lb/>
　　　　　烏<lb/>
春秋運斗樞曰揺光星散爲烏<lb/>
左傳曰子元以車六百乗伐鄭諸侯救鄭楚師夜遁鄭人<lb/>
將奔桐丘諜告曰楚幕有烏乃止<lb/>
又曰晉侯伐齊齊師夜遁師曠告晉侯曰鳥烏之聲樂齊<lb/>
師其遁<hi>鳥烏得空營故樂也</hi>叔向告晉侯曰城上有烏齊師其遁<lb/>
毛詩曰莫赤匪狐莫黒匪烏<lb/>
又曰瞻烏爰止于誰之屋具曰予聖誰知烏之雌雄<lb/>
又曰弁彼䮸斯歸飛提提<lb/>
爾雅曰䮸斯鵯鶋<hi>楚烏也又曰雅烏小而多聲腹下白</hi>
又曰烏鵲醜其掌縮<hi>飛縮脚復下</hi>
<pb n="KR3k0012_SBCK_920-1b"/>
又曰有燕白脰烏鸀山烏<hi>鸀似烏而小赤觜穴乳出西方</hi>
春秋運斗樞曰飛翔羽翮爲陽陽氣仁故烏反哺<lb/>
春秋元命苞曰火流爲烏烏孝鳥陽精天意烏在日中從<lb/>
天以照孝也<lb/>
尚書緯曰火者陽也烏有孝名武王卒大業故烏瑞臻<lb/>
漢書曰成帝時御史府中列栢樹常有野烏數千栖宿其<lb/>
上晨去暮來號曰朝夕烏<lb/>
又曰黄覇爲頴川太守遣吏有所伺察吏岀不敢舎郵亭<lb/>
食於道旁烏攫其肉民有欲詣府言事適見之覇與語道<lb/>
此後日吏還見覇迎勞之曰甚苦食於道旁乃爲烏所盗<lb/>
肉吏大驚以覇具知其起居所問毫釐不敢有所隱<lb/>
後漢書馬援曰當吾在西黒浪泊間詔書每到腹如湯火<lb/>
下潦上霧毒氣上蒸仰視鳥鳶跕跕墮水中<lb/>
<pb n="KR3k0012_SBCK_920-2a"/>
謝承後漢書曰廣漢儒叔林爲東郡太守烏巢於㕔事屋<lb/>
梁兔産於床下<lb/>
司馬彪續漢書曰桓帝時童謡曰城上烏尾畢逋一年生<lb/>
九鶵公爲吏子爲徒一徒死百乗車<lb/>
吴暦曰吴王爲神王表立廟蒼龍門時有烏巢朱雀門上<lb/>
晉書載記曰慕容沖之亂有群烏數萬翔鳴于長安城上<lb/>
其聲甚悲占者以爲鬪羽不中年有甲兵入城之象<lb/>
梁書曰髙國有烏旦旦集王殿前爲行列不畏人日出後<lb/>
然後散去<lb/>
陳書曰司馬申短毛喜於後主使其廢錮又與施文慶李<lb/>
脫兒比周譛殺傅縡奪任忠部曲以配蔡徵申甞晝寢於<lb/>
尚書下省有烏啄其口流血及地時論以爲譛賢之効也<lb/>
北史曰西魏裴俠年七歳不能言後於洛城西見群烏蔽<lb/>
<pb n="KR3k0012_SBCK_920-2b"/>
天從西來舉手指之而言遂志識聦慧甚異常童<lb/>
又曰齊蕭放居䘮以孝聞居廬　門室前有二慈烏來集<lb/>
各據一樹爲巢自午以前馴庭前飲啄午後更不下樹毎<lb/>
臨時舒翅悲鳴全似哀泣家人則之未甞有闕<lb/>
又曰齊丗辯性怯武平末爲開府周師入鄴令辯千餘騎<lb/>
覘候岀險口登髙阜西望遥見羣烏飛起謂是西軍旗幟<lb/>
即馳還比至紫陌橋不敢返顧<lb/>
後周書曰宗懔遭母憂去職哭歐血兩旬之内絶而復蘇<lb/>
者三毎旦有群烏數千集于廬舎候哭而來哭止而去<lb/>
又曰皇甫遐字永賢少䘮父事母以孝聞後母亡廬於墓<lb/>
側負土爲墳乃有鴟烏各一徘徊悲鳴不離墓側若助遐<lb/>
隋書曰煬帝起宫丹陽將遊于江左有烏鵲來巢幄帳駈<lb/>
不能止<lb/>
<pb n="KR3k0012_SBCK_920-3a"/>
唐書曰武德中張志寛純孝丁母憂於墓側負土成墳有<lb/>
烏巢於廬前樹上志寛哭臨烏輙悲鳴髙祖聞之遣使弔<lb/>
賜帛三十叚表其門閭<lb/>
又曰李義府召見太宗試令詠烏其末云上林多許樹不<lb/>
借一枝栖帝曰吾將全樹借汝豈唯一枝<lb/>
又曰貞元四年夏鄭汴二州烏群皆去分入田緒李納境<lb/>
内銜木爲城髙二三尺方十餘里緒納惡而命焚之信宿<lb/>
如故烏口多流血<lb/>
又曰栁仲郢爲尚書左僕射東都留守盗發先人墓棄官<lb/>
歸華原除華州刺史不拜後以夲官爲天平軍節度受節<lb/>
鉞於華原別墅卒於鎮𥘉仲郢自拜諌議後毎遷官群烏<lb/>
大集於昇平里第庭樹㦸架皆滿凡五日而散詔下不復<lb/>
集家人以爲候唯除天平烏不集<lb/>
<pb n="KR3k0012_SBCK_920-3b"/>
又曰長慶中濮州雷澤縣百姓張憲莊榆樹有烏巢因風<lb/>
墜二鶵有鵲巢於東南樹引所墜二鶵於其巢哺之<lb/>
太公六韜曰武王登憂臺以臨殷民周公旦曰臣聞之愛<lb/>
其人者愛其屋上烏憎其人除胥<lb/>
燕丹子曰燕太子丹質於秦秦王遇之無禮不得意欲歸秦<lb/>
王不聽謬言令烏白頭馬生角乃可丹仰天歎之烏即白<lb/>
頭馬爲生角秦王不得巳而遣之<lb/>
韓子曰夫馴烏者斷其下翎則必搏人而食焉得不馴乎<lb/>
夫明主之畜臣亦然全臣不得全利夫利君之禄不得無<lb/>
服上之名君焉得不復禄<lb/>
淮南子曰堯時十日並出堯命羿仰射十日中其九烏皆<lb/>
死墮其羽翼<lb/>
抱朴子曰石先生丹法取烏之未生毛羽者以真丹和牛<lb/>
<pb n="KR3k0012_SBCK_920-4a"/>
肉以吞之至長其毛羽皆赤乃殺隂乾百日并擣服百日<lb/>
得夀五百歳<lb/>
說苑曰孔子曰存亡禍福皆在巳而巳天災地妖亦不能<lb/>
殺也昔者殷王帝辛之時爵生烏於城之隅工人占之曰<lb/>
凢小以生巨國家必祉王名必倍帝辛喜爵之德不治國<lb/>
家凶暴無極外㓂乃至遂亡殷國此逆天之時詭福反爲<lb/>
禍<lb/>
楚辤曰羿焉畢日烏焉解羽<lb/>
焦氏易林曰城上有烏自名破家<lb/>
風俗通曰案明帝起居注上東廵泰山到滎陽有烏飛鳴<lb/>
乘輿上虎賁王吉射之中而祝曰烏鳥啞啞引弓射洞左<lb/>
掖陛下壽萬年臣爲二千石帝賜錢二百萬令亭壁悉畫<lb/>
爲烏<lb/>
<pb n="KR3k0012_SBCK_920-4b"/>
又曰烏號弓者柘桑枝條暢荗烏登其上垂下着地烏適<lb/>
飛去從後撥殺取以爲弓因名曰烏號<lb/>
說文曰烏孝鳥也<lb/>
異苑曰陽顔以純孝著聞後有群烏衘皷集顔所居村烏<lb/>
口皆傷一境以爲顔至孝故慈烏來萃衘皷之興故令聾<lb/>
者逺聞即於皷處立縣而名爲烏傷王莽改爲烏孝以章<lb/>
其行迹云<lb/>
崔豹古今注曰烏一名鷙鳥<lb/>
述征記曰相風烏在靈臺上遇千里風則動<lb/>
成公緩烏賦序曰有孝烏集余之廬乃喟尓歎曰無仁惠<lb/>
之德祥禽曷爲而至哉夫烏爲瑞乆矣以其反哺識養故<lb/>
爲吉鳥是以周書神其流変詩人瞻其所集國有道則見<lb/>
國無道則隱斯鳯鳥之德何以加焉服惡鳥而賈生懼之<lb/>
<pb n="KR3k0012_SBCK_920-5a"/>
烏善禽而吾嘉焉懼惡而作歌嘉善而賦之不亦可乎<lb/>
洞林曰寜逺叅軍弘景則其姉適吴病　四十餘年暫來<lb/>
歸在其家令　卦之得明夷之小過然病毎欲動時輙有<lb/>
烏來鳴即便發作案卦中當時得獨蹄猪畜之<hi>江東名之爲獨足腤</hi>
後婦人如欲眠而見一丈夫衣服盡黒在户前立遥呼婦<lb/>
人語其來前不肯言有所畏遂泣而去病如小間吾與殷<lb/>
侯共論此事曰烏日之禽猪月畜水火相忌自然之數故<lb/>
取玄隂之伏物用消太陽之飛精日中三脚故以獨足者<lb/>
當之<lb/>
南越記曰烏賊魚常自浮水上烏見以爲死便啄之乃卷<lb/>
取烏故謂烏賊魚今匹烏化爲之魚<lb/>
地理志曰孤山正在江中有烏飛入舡人以飯與之烏且<lb/>
飛且啖<lb/>
<pb n="KR3k0012_SBCK_920-5b"/>
譙子法訓曰夫孝行之夲替夲而求未有得之者也如或<lb/>
得之君子不貴矣烏者猶有返哺况人而無孝心者乎<lb/>
孝子傳曰李陶交趾人母終陶居干墓側躬自治墓不授<lb/>
鄰人助群烏衘塊助成墳<lb/>
劉義慶丗說曰徐干木年少時甞夢烏從天下衘長繖敬<lb/>
樹其庭前烏復上天衘繖下樹凡三繖竟烏大鳴作惡聲<lb/>
而去徐後果　遂以惡終<lb/>
春秋運斗樞曰維星得則日月光烏三足禮義循物類合<lb/>
春秋元命包曰日有三足烏者陽精其僂呼也<hi>僂呼温潤生長之言</hi>
東觀漢記曰章帝元和二年三足烏集沛國三年代郡髙<lb/>
栁烏子生三足大如雞色赤頭上有角長寸餘<lb/>
後漢周書曰明帝三年秋七月景申順陽獻三足烏八月<lb/>
甲子群臣上表稱慶詔曰夫天不愛淫地稱表瑞莫不威<lb/>
<pb n="KR3k0012_SBCK_920-6a"/>
鳯巢閣圖龍躍沼豈直日月珠連風雨玉燭是以鈎命决<lb/>
曰王者至孝則出元命苞曰人君至治所有虞舜蒸蒸來<lb/>
兹異祉周文翼翼翔此靈禽文考至德下覃遺仁爰𬒳逺<lb/>
符千載降斯三足將使三方歸夲九州翕定惟此大禮景<lb/>
福在民予安敢攘宗廟之善弗宣大惠可大赦天下文武<lb/>
官並遣進三級<lb/>
隋書曰大業四年蜀郡獲三足烏張掖獲玄狐各一<lb/>
唐書曰天授元年有進三足烏者天后以爲周室嘉應睿<lb/>
宗時爲皇嗣言曰烏前足僞也天后不恱湏臾一足墮地<lb/>
果如其言<lb/>
又曰寳應元年秋七月巳夘京兆府萬年縣獲三足烏獻之<lb/>
淮南子曰日中有踆烏月有蟾蜍<hi>踆獨蹲止不行謂三足也</hi>
抱朴子曰青冷傳云熒火精生朱鳥古今注所謂赤烏者<lb/>
<pb n="KR3k0012_SBCK_920-6b"/>
朱鳥也其所居髙逺日中三足烏之精三足烏何以三足<lb/>
陽數竒也以是有虞至孝三足集其庭曽叄鋤苽三足萃<lb/>
其冠<lb/>
司馬相如大人賦曰吾乃覩西王母皜然白母首戴勝而<lb/>
穴處有三足烏爲之使<lb/>
論衡曰儒者言日中有三足烏日火也烏入火中燋㦨安<lb/>
得立然烏日氣也<lb/>
張衡靈憲曰日陽精之宗積而成烏烏有三趾陽之類數<lb/>
竒<lb/>
括地圖曰崑崙之弱水中非乗龍不得至有三足神烏爲<lb/>
西王母取食<lb/>
孫氏瑞應圖曰三足烏生王者慈孝天地則至<lb/>
晉諸公賛曰丗祖時西域獻三足烏遂累有赤烏來集此<lb/>
<pb n="KR3k0012_SBCK_920-7a"/>
昌陵後縣案昌字重曰烏者日中之鳥有託體陽精應期<lb/>
曜質以顯至德者也<lb/>
尚書中候曰周太子發渡孟津有火自天止於王屋爲赤<lb/>
烏<lb/>
又曰有火自上復於王屋流爲烏其色赤其聲魄<lb/>
瑞應圖曰赤烏武王時衘榖米至屋上兵不血刃而殷服<lb/>
一本曰王者不貪天下而重民命則至<lb/>
墨子曰赤烏衘珪降周之歧社日命周文王伐殷河出圖<lb/>
地出乗黄天錫武王黄鳥之旗<lb/>
帝王丗紀曰豐公家于沛之豐邑中陽里其妻夣赤烏若<lb/>
龍戲巳而生執嘉是爲公即太上皇<lb/>
吴志曰赤烏元年八月武昌言赤烏見集於殿前朕所親<lb/>
見若神靈以爲嘉祥者改年冝以赤烏<lb/>
<pb n="KR3k0012_SBCK_920-7b"/>
又曰孫休永安三年春三月西陵言赤烏見<lb/>
常璩華陽國志曰𤏡道縣孝子吴順養母赤烏巢其門<lb/>
孝子傳曰吴叔和犍爲人母没負土成墳有赤烏巢門甘<lb/>
露降户<lb/>
薛綜赤烏頌曰赫赫赤烏惟日之精朱羽丹質希代而生<lb/>
孝經援神契曰王者德至鳥獸則白烏下<lb/>
漢書曰孝昭元鳯三年有白烏數千下集泰山萊蕪山南<lb/>
古今注曰成帝河平四年白烏集孝文廟殿下黒烏從之<lb/>
和帝元興元年白烏一見廬江足皆赤<lb/>
王隱晉書曰虞溥爲鄱陽内史觀勵學業爲政嚴而不猛<lb/>
寛𥙿簡素白烏集郡庭止于棗樹就執不動<lb/>
宋起居注曰元嘉十三年戚羡縣民談含送白烏皓質㓗<lb/>
映有若輝璧爰稽瑞圖寔惟嘉祥<lb/>
<pb n="KR3k0012_SBCK_920-8a"/>
齊書曰髙帝時有獻白烏帝問此何瑞范雲位卑最後荅<lb/>
曰臣聞王者敬宗廟則白烏至時謁廟始畢帝曰卿言是<lb/>
也感應之理一至此乎<lb/>
薛綜烏頌曰粲焉白烏皓體如素宗廟致敬乃胥來顧<lb/>
禮斗威儀曰江海不揚鴻波東海輸之蒼烏<lb/>
又曰君乗木而王其政升平南海輸以蒼烏<lb/>
孫氏瑞應圖曰文王時見蒼烏王者孝悌則至一本曰賢<lb/>
君帝主修行孝慈𬒳於萬姓不好殺生則來<lb/>
隋書曰髙祖授禪之年三月辛巳髙平獲赤雀太原獲蒼<lb/>
烏<lb/>
太平衘覽卷第九百二十<lb/>
<pb n="KR3k0012_SBCK_920-8b"/>
</p>
<p>
</p>
  </div>
</body>
</text>
</TEI>
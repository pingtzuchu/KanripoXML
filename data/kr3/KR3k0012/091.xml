<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_091-1a"/>
太平御覽卷第九十一<lb/>
　皇王部十六<lb/>
　　　後漢顯宗孝明皇帝　肅宗孝章皇帝<lb/>
　　　穆宗孝和皇帝　孝殤皇帝<lb/>
　　　恭宗孝安皇帝　少帝北郷侯<lb/>
　　　　　顯宗孝明皇帝<lb/>
東觀漢記曰孝明皇帝諱陽一名莊丗祖之中子也母光<lb/>
烈皇后𥘉讓尊位爲貴人故帝十二以皇子立爲東海公<lb/>
三歳爵爲王㓜而聦明叡智容貌壯麗丗祖異焉數問以<lb/>
政議應對敏逹謀謨甚深温恭好學敬愛師傳所以承事<lb/>
兄弟親宻九族内外周洽世祖愈珎上徳以爲冝承先序<lb/>
建武十七年十月廢郭皇后隂貴人爲皇后以上爲皇太<lb/>
子治尚書備師法兼通九經畧舉大義博觀群書以助術<lb/>
<pb n="KR3k0012_SBCK_091-1b"/>
學無所不照中平二年二月丗祖崩皇后太子即位永平<lb/>
二年二月上初臨辟雍行射禮十月上幸辟雍𥘉行養老<lb/>
禮甲子上幸長安祠髙廟遂有事十一陵歴覽館舎邑居<lb/>
舊處㑹郡縣吏勞賜作樂三年十月上與皇太后幸南陽<lb/>
章陵周觀舊廬召見隂鄧故人上在于道所幸見吏勞賜<lb/>
省事畢歩觀行部署不用輦甲夜讀衆書乙夜盡乃寐先<lb/>
五鼔起率常如此五年十月上幸鄴徽趙王㑹鄴賜錢百<lb/>
萬八年十月上臨辟雍養三老五更禮畢上手書赦令尚<lb/>
書僕射待節詔三公十年閠月行幸南陽祠章陵以日至<lb/>
復祠於舊宅禮畢召校官弟子作雅樂奏鹿鳴上自御塤<lb/>
篪和之以娯嘉賔至頃勞饗三老官屬是時天下安平人<lb/>
無徭役歳比登稔百姓殷冨粟斛三十牛𬒳野十三年二<lb/>
月上耕籍田畢賜觀者食有一諸生前舉手曰善哉文王<lb/>
<pb n="KR3k0012_SBCK_091-2a"/>
之遇太公也上書板曰生非大公子亦非文王也十五年<lb/>
二月東巡狩三月幸孔子宅祠孔子及七十子御講堂命<lb/>
太子諸王說經幸東平王宫上憐廣陵侯兄弟賜以<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>御<lb/>
之物又聖皇子輿馬悉賦予之十七年春甘露仍降樹枝<lb/>
内附芝生前殿神雀五色翔集京師是夜上夢見先帝太<lb/>
后夢中喜覺因悲不能寐明旦上陵百官胡客悉㑹太常<lb/>
丞上言陵樹華有甘露上令百官採甘露受賜畢罷上從<lb/>
席前伏御牀視太后鏡奩<hi>音廉</hi>中物流涕勑昜奩中脂澤粧<lb/>
具自帝即位尊奉建武之政有加而無損𥘉世祖閔傷前<lb/>
世權臣太盛外戚豫政漢家中興唯宣帝取法至於建武<lb/>
朝無權臣外族隂郭之家不過九卿親屬勢位不能及許<lb/>
史王氏之半至永平后妃外家貴者裁家一之備列將校<lb/>
尉在兵馬官充奉宿衛闔門而巳無封侯豫朝政者自皇<lb/>
<pb n="KR3k0012_SBCK_091-2b"/>
子之封皆減舊制諸王皆當略與楚淮陽相比什減三四<lb/>
曰我子不當與先帝子等又國逺而小於王善節約謙儉<lb/>
如此八月帝崩于東宫前殿在位十八年時年四十八謚<lb/>
曰孝明皇帝葬顯節陵十二月有司奏上尊號曰顯宗廟<lb/>
與世宗廟同日而祠祫祭於世祖之堂共進武徳之舞如<lb/>
孝文皇帝祫祭髙廟故事孝明皇帝尤垂意於經學即位<lb/>
刪定擬議稽合圗䜟封師太常桓榮爲関内侯親自制作<lb/>
五行章句毎饗射禮畢正坐自講諸儒並聽四方欣欣是<lb/>
時學者尤盛冠帶搢紳逰辟雍而觀化者以億計<lb/>
又曰建武四年五月甲申皇子陽生豐下銳上顔赤色有<lb/>
似於堯上曰赤色名之曰陽至十三年通春秋上循其頭<lb/>
曰呉季子陽對曰愚戇無比及阿乳母以問師傳曰少推<lb/>
誠對師傳無以易其辭<lb/>
<pb n="KR3k0012_SBCK_091-3a"/>
華嶠後漢書明帝性𥚹察甞以事怒郎樂崧以杖撞崧崧<lb/>
走入牀下上怒甚疾言曰郎出郎出崧曰天子穆穆諸侯<lb/>
皇皇未聞人君自起撞郎上乃赦之<lb/>
又曰世祖旣以吏事自嬰帝尤任文法㹅攬威柄權不借<lb/>
下值天下𥘉定四民樂業户口衣食滋植斷獄號居前世<lb/>
之十二中興巳來追蹤宣帝夫以鍾離意之廉法諌諍懇<lb/>
切以寛和爲首以此推之斯亦難以德言者也<lb/>
薛瑩漢記賛曰明帝自在儲宫而聽允之徳著矣及臨萬<lb/>
機約身率禮恭奉遺業一以貫之雖夏啓周成繼體持統<lb/>
無以加焉是以海内乂安四夷賔服斷獄希少有治平之<lb/>
風號曰顯宗不亦宜乎<lb/>
潜夫論曰明帝時公車以反支日不受章奏帝聞而恠曰<lb/>
民廢農逺來詣闕而復拘以禁忌豈爲政之意乎於是遂<lb/>
<pb n="KR3k0012_SBCK_091-3b"/>
蠲其制<lb/>
後漢書曰明帝遵奉建武制度無違者後宫之家不得封<lb/>
侯與政舘陶公主<hi>光武之女</hi>爲子求郎不許而賜錢千萬謂群<lb/>
臣曰郎官上應列宿出宰百里非其人則人受其殃是以<lb/>
難之故吏稱其官民安其業逺近肅服户口滋殖焉<lb/>
後漢書曰帝善刑理法令分明日晏坐朝幽枉必逹外内<lb/>
無倖曲之私在上無矜大之色斷獄得情號居前世之十<lb/>
二故後之言事者莫不先建武永平之政然而鍾離意宋<lb/>
均之徒常以察慧爲言夫豈弘人之度未優乎<lb/>
　　　　　肅宗孝章皇帝<lb/>
東觀漢記曰孝章皇帝諱烜孝明皇帝太子永平三年二<lb/>
月以皇子立爲太子年四歳㓜而聦逹才敏多識世事動<lb/>
容進正聖表有異壯而仁明謙恕温慈惠和寛𥙿廣博親<lb/>
<pb n="KR3k0012_SBCK_091-4a"/>
愛九族矜嚴方厲威而不猛旣志於學始治尚書遂兼五<lb/>
經周覽古今無所不觀於是上敬重之每事諮焉永平十<lb/>
八年孝明皇帝崩帝即位<lb/>
范曄後漢書曰章帝建𥘉元年詔有司明選舉進柔良退<lb/>
貪猾順時令理冤獄又詔以上林池禦田賦與貧人四年<lb/>
詔曰蓋三代遵人教學爲本漢承暴秦褒顯儒術建立五<lb/>
經爲置愽士其後學者精進雖曰承師亦別名家孝宣帝<lb/>
以爲去聖乆逺學不猒博故遂立大小夏侯尚書又立京<lb/>
氏易至建武中復置嚴民顔氏春秋大小戴禮愽士此皆<lb/>
所以扶進微學廣道藝也孔子曰愽學而篤志切問而近<lb/>
思<hi>仁在其中矣於戯其勉哉</hi>於是下太常將大夫愽士議郎郎官及諸<lb/>
儒㑹白虎觀講議五經同異使五官中郎魏應承制問侍<lb/>
中淳于恭奏帝親稱制臨决如孝宣甘露石渠故事作白<lb/>
<pb n="KR3k0012_SBCK_091-4b"/>
虎議奏<hi>今白虎通也</hi>元和二年正月詔曰人有弃子者復勿筭<lb/>
三歳令諸懐姙者賜胎養榖三斛復其夫勿筭一歳著以<lb/>
爲令又詔三公方春生養萬物莩甲冝助萌陽以育時物<lb/>
其令有司罪非殊死勿案驗章和元年八月南廵狩幸梁<lb/>
祠沛髙原廟豐枌榆社二年正月帝崩於章徳前殿在位<lb/>
十二年時年三十一遺詔無起寢廟一如先帝法制葬敬<lb/>
陵廟曰肅宗論曰魏文稱明帝察察章帝長者帝素知人<lb/>
猒明帝苛切事從寛厚除慘獄之科著胎養之令奉承明<lb/>
徳太后盡心孝道割裂名都以崇建周親平傜簡賦而人<lb/>
頼其慶又體之以忠貞文之以禮樂藩輔克諧群后徳讓<lb/>
謂之長者不亦冝乎<lb/>
東觀漢記序曰孝乎惟孝友于兄弟聖之至要也乾乾夕<lb/>
惕寅畏皇天帝王之上行也明徳慎罰湯文所務也密静<lb/>
<pb n="KR3k0012_SBCK_091-5a"/>
天下容於小大髙宗之極致也肅宗兼兹四徳以繼祖考<lb/>
臣下百僚力誦聖徳紀述明詔不能辯章豈敢空言増廣<lb/>
以累日月之光<lb/>
袁山松後漢書曰孝章皇帝弘𥙿有餘明斷不足閨房䜛<lb/>
惑外戚檀寵惜乎若明章二主損有餘而𥙷不足則古之<lb/>
賢君矣<lb/>
薛瑩漢記賛曰章帝以繼世承平天下無事敬奉神明友<lb/>
于兄弟息省徭賦綏静兆民除苛法蠲禁錮抑有仁賢之<lb/>
風矣是以隂陽恊和而百姓安樂衆瑞並集不可勝載考<lb/>
之圖籍有微云爾<lb/>
帝王世紀曰孝章皇帝以中元三年生於京師其母姓祕<lb/>
不出號其墓日長信冢<lb/>
三輔决録注曰何敞字文髙爲汝南太守章帝南巡過郡<lb/>
<pb n="KR3k0012_SBCK_091-5b"/>
有刻鏤屏風爲帝張設詔命侍中黄香銘之曰古典務農<lb/>
雕鏤傷民忠在竭節義在脩身敞懼禮賢命士改脩徳化<lb/>
　　　　　穆宗孝和皇帝<lb/>
東觀漢記曰孝和皇帝諱肈章帝之中子也母曰梁貴人<lb/>
早薨上自歧嶷至於緫角孝順聦明寛和篤仁孝章猶是<lb/>
深珎之以爲冝承天位年四歳以皇子立爲太子𥘉治尚<lb/>
書遂兼覽書傳好古樂道無所不照章和二年春二月章<lb/>
帝崩太子即位永元三年春正月帝加元服四年六月大<lb/>
將軍竇憲潜圗弒逆幸北宫詔収捕憲黨使謁者収憲大<lb/>
將軍印綬遣憲及弟篤景就國到皆自殺五年正月宗祀<lb/>
五帝於明堂遂登靈臺望雲物大赦天下自京師離宫果<lb/>
園上林廣成囿悉以假貧人恣得収捕不収其稅十二年<lb/>
春正月上日以五經義異書傳意殊親幸東觀覽書林閱<lb/>
<pb n="KR3k0012_SBCK_091-6a"/>
篇籍朝無寵族政如砥矢惠澤沾濡鴻恩茂篤外憂庶績<lb/>
内勤經藝自左右近臣皆誦詩書徳教在寛仁恕並洽是<lb/>
以黎元寜康方國協和真符瑞應八十餘品帝讓而不宣<lb/>
故靡得而記元興元年十二月帝崩于章徳前殿在位十<lb/>
七年時年二十七葬順陵廟曰穆宗<lb/>
東觀漢記序曰穆宗之嗣世正身履道以奉大業賔禮耆<lb/>
艾動式舊典宫無嬪嬙鄭衛之讌囿無槃樂逰畋之豫躬<lb/>
履玄徳虚靜自損是以屢獲豐年逺近承風云爾<lb/>
後漢書曰自竇憲誅後帝躬親萬機每有灾異輙延問公<lb/>
卿極言得失舊南海獻龍眼茘枝十里一置五里一堠奔<lb/>
騰險阻死者相繼時臨武長汝南唐羌縣接南海乃上書<lb/>
陳狀帝下詔曰逺國珎羞夲以薦奉宗廟苟有傷害豈愛<lb/>
人之本其勑令太官勿復受獻由是遂省<lb/>
<pb n="KR3k0012_SBCK_091-6b"/>
續漢書曰孝和年十四能折外戚驕撗之權即昭帝斃上<lb/>
官之類矣朝政遂一民安職業懃恤夲務苑囿希幸逺夷<lb/>
稽服西域開泰郡國言符瑞八十餘品咸懼虚妄抑而不<lb/>
宣云爾<lb/>
范曄後漢書曰自中興以後逮于永元雖頗有㢮張而俱<lb/>
存不擾是以齊民歳増闢土世廣偏師岀塞則漢北地空<lb/>
都護西指則通驛四方豈其道逺三代術長前世將服叛<lb/>
懐來自有數也<lb/>
　　　　　孝殤皇帝<lb/>
東觀漢記曰孝殤皇帝諱隆和帝之少子也和帝皇子數<lb/>
十生者輙夭故殤帝養於民元興元年十二月和帝崩是<lb/>
日倉卒殤帝時生百餘日乃立以爲皇太子其夜即位尊<lb/>
皇后鄧氏爲皇太后帝在繦褓太后臨朝延平元年八月<lb/>
<pb n="KR3k0012_SBCK_091-7a"/>
帝崩于崇德前殿年二歳葬康陵<lb/>
又曰孝殤繦褓承統寢疾不豫天命早崩國祚中絶社禝<lb/>
無主天下敖然頼皇太后<hi>臨朝孔子</hi>稱有婦人焉信哉<lb/>
　　　　　恭宗孝安皇帝<lb/>
東觀漢記曰孝安皇帝諱祐清河孝王弟二子也少聦明<lb/>
敏逹慈仁惠和寛容博愛好樂施予自在邸弟數有神光<lb/>
赤虵嘉應照耀於室内盤紆殿屋牀第之間孝王常異之<lb/>
年十歳善史書嘉經籍和帝甚喜重焉號曰諸生數燕見<lb/>
在禁中特加賞賜下及玩弄之物諸王子莫得與比殤帝即<lb/>
位鄧后臨朝以帝㓜小詔留於清河邸欲爲儲副殤帝崩<lb/>
以王青蓋迎齊中殿中拜爲長安侯乃即帝位謙讓恪懃<lb/>
孜孜經學志在供飬委政長樂宫永𥘉元年十一月上始講<lb/>
尚書躭於典藝二年春正月帝加元服延光四年三月帝<lb/>
<pb n="KR3k0012_SBCK_091-7b"/>
崩干葉縣在位十九年時年三十二御車所止飲食百官<lb/>
鼓漏起居車騎鹵簿如故及還宫皇后與兄顯中常侍江<lb/>
京樊豐等共興僞詐不欲令群臣知上道崩欲僞道得病<lb/>
遣司徒等分詣郊廟社稷告天請命誣罔靈秖以亡爲存<lb/>
其夕發䘮羣寮百姓如䘮考妣塞外蠻夷致祭涕泣葬恭<lb/>
陵<lb/>
范曄後漢書論曰孝安皇帝雖稱尊享御而權歸鄧氏至<lb/>
損徹膳服克念治道然令自房帷威不逮逺始失根統歸<lb/>
成陵弊遂復計金授官移民逃㓂推咎台衡以荅天眚詩<lb/>
云哲婦亦惟家之索矣<lb/>
薜瑩漢書賛曰安帝之𥘉委政太后十有餘年及親萬機<lb/>
佞邪始進閹宦用事寵加私愛阿母王聖勢傾朝廷遂樹<lb/>
姦黨摇動儲副山陵未乾蕭牆作難兵交禁省社稷殆危<lb/>
<pb n="KR3k0012_SBCK_091-8a"/>
典略曰安帝永𥘉元年以災故免司空尹勤凡以災㓂故<lb/>
輙免三公多以卿爲之或再三退而還復其故桓靈又甚<lb/>
自此始也<lb/>
　　　　　少帝北郷侯<lb/>
續漢書曰安帝崩太子前廢後無餘子皇后與兄閻顯謀<lb/>
以北郷侯犢爲帝嗣三月立北郷侯皇太后臨朝十月辛<lb/>
亥北郷侯薨顯及江京等徴濟北河間王子欲以爲嗣中<lb/>
黄門孫程王康等十九人共討京等迎立濟隂王<lb/>
皇徳傅曰安帝崩北郷侯即尊位十月北郷侯薨以王禮<lb/>
葬未即帝位不成君故以王禮葬<lb/>
太平御覽卷第九十一<lb/>
<pb n="KR3k0012_SBCK_091-8b"/>
</p>
<p>
</p>
  </div>
</body>
</text>
</TEI>
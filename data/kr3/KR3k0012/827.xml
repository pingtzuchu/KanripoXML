<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_827-1a"/>
太平御覽卷第八百二十七<lb/>
　資産部七<lb/>
　　　　　市<lb/>
說文曰市買賣所也<lb/>
周禮天官下内宰曰凡建國佐后立市設其次置其叙正<lb/>
其肆陳其貨賄岀其度量淳制祭之以隂禮<hi>市朝者君所以建國也建</hi>
<hi>國者必面朝後市王立朝而后立市隂陽相承之義</hi>
又地官下司市曰司市掌市之治教政刑量度禁令<hi>量豆區斗</hi>
<hi>斛之屬度丈尺也</hi>大市日側而市百族爲主朝市朝時而市啇賈<lb/>
爲主夕市夕時而市販夫販婦爲主<hi>市雜聚之處言主者謂其多</hi>國君<lb/>
過市則刑人赦夫人過市罰一幕丗子過市罰一帟命夫<lb/>
過市罰一盖命婦過市罰一帷<lb/>
又曰司虣掌憲市之禁令禁其闘囂者與其虣亂者出入<lb/>
<pb n="KR3k0012_SBCK_827-1b"/>
相陵犯者以屬遊飲食于市者<hi>囂讙也鄭司農云以屬遊飲食羣飲食者</hi>若不<lb/>
可禁則搏而戮之<lb/>
又秋官掌戮曰凡殺人者踣諸市肆之三日刑盗于市<hi>踣僵</hi>
<hi>尸也肆猶申也陳也凡言刑盗罪惡莫大焉</hi>
周禮冬官匠人曰左祖右社靣朝後市<hi>王宫所居也祖宗廟靣猶郷也王宫</hi>
<hi>當中經之涂也</hi>
禮記月令仲秋曰是月也易關市來啇旅納貨賄以便民<lb/>
事四方來集逺郷皆至則財不匱上無乏用百事乃遂<hi>易關</hi>
<hi>市謂輕其稅使民利之啇旅賈客也匱亦乏也遂猶成也</hi>
又王制曰有珪璧金璋不粥於市命服命車不粥於市宗<lb/>
廟之器不粥於市犧牲不粥於市戎器不粥於市用器不<lb/>
中度不粥於市兵車不中度不粥於市布帛精麄不中數<lb/>
幅廣狹不中量不粥於市姦色亂正色不粥於市錦文珠<lb/>
<pb n="KR3k0012_SBCK_827-2a"/>
王成器不粥於市衣服飲食不粥於市五榖不時果實未<lb/>
熟不粥於市草木不中伐不粥於市<hi>代之非時不中用</hi>禽獸魚鱉<lb/>
不中殺不粥於市<hi>榖之非時不中用</hi>
又曰命市納賈以觀民之所好惡志淫好辟<hi>市典市者賈謂物貴賤厚</hi>
<hi>薄也質則用物貴則侈物貴民之志淫邪則其所者不正</hi>
又曰爵人於朝與士共之刑人於市與衆弃之<hi>必共之者所以審愼</hi>
<hi>之也書曰古明徳愼罰</hi>
左傳文公曰夫人姜氏歸於齊大歸也<hi>惡視之母岀姜也嫌與有罪出者異</hi>
<hi>故復發傳</hi>將行哭而過市曰天乎仲爲不道殺嫡立庶市人皆<lb/>
哭魯人謂之哀姜<lb/>
又宣公上曰晉人獲秦諜殺諸絳市六日而蘇<lb/>
又宣公下曰楚子使申舟聘于齊不假道于宋及宋宋人<lb/>
殺之楚子聞之怒投䄃而起履及於室皇劒及於寢門之<lb/>
<pb n="KR3k0012_SBCK_827-2b"/>
外車及蒲胥之市秋楚圍宋也<lb/>
又昭公三年曰齊景公欲更晏子之宅曰子之宅近市湫<lb/>
隘囂塵不可以居<hi>湫下隘小也囂聲塵土也</hi>請更諸爽塏者<hi>爽明塏燥</hi>辭曰君<lb/>
之先臣容焉<hi>先臣晏子之先人</hi>臣不足以嗣之於臣侈矣<hi>侈奢也</hi>
且小人近市朝夕得所求小人之利也敢煩里旅<hi>於衆也不敢勞</hi>
<hi>衆爲巳宅</hi>公笑曰子近市識貴賤乎對曰旣利之敢不識乎<lb/>
又曰昭公十九年楚令尹子瑕言蹶由於楚子曰彼何罪<lb/>
諺所謂室於怒市於色者楚之謂矣<hi>言靈王恕呉子而執其弟猶人忿於室家</hi>
<hi>而作色於市人</hi>舎前之忿可也乃歸蹶由<hi>言楚子能用善言</hi>
毛詩國風曰東門之枌疾亂也幽公淫荒風化之所行男<lb/>
女棄其舊業亟㑹於道路歌舞於市井爾<lb/>
又曰定之方中衛文公徙居楚丘始建城市而營宫室<lb/>
論語比考䜟曰從善繹繹繦負如歸市<hi>爵不失德故耻無道主徙歸茂德之君繹</hi>
<pb n="KR3k0012_SBCK_827-3a"/>
<hi>繹相尋及之兒</hi>
古史考曰神農作市髙陽氏衰市官不脩祝融脩市<lb/>
戰國䇿曰王孫假年十五事閔王王出走失王之處其母<lb/>
曰汝事王王岀走汝不知其處汝尚何歸王孫假乃入市<lb/>
中曰淖齒亂齊殺閔王欲與我者祖右市人從者四百人<lb/>
與之誅淖齒<lb/>
又曰齊桓公宫中九市管仲爲三歸之家以掩桓公之非<lb/>
也<lb/>
漢書曰曹參相齊使者召參去屬其後相曰以齊獄市爲<lb/>
寄愼勿擾也後相曰治無大於此者乎參曰夫獄市者所<lb/>
以并容也今若擾之姧人安所容乎<lb/>
又曰楚王戊與呉通謀申公曰生二子諌不聽乃胥靡之<lb/>
<hi>應邵曰詩云若此无罪淪胥以鋪靡刑名也晉灼曰胥相也亦靡隨</hi>衣之赭衣使杵臼雅春<lb/>
<pb n="KR3k0012_SBCK_827-3b"/>
於市<lb/>
又曰尹翁歸河東平陽人暁習文法大將軍霍光秉政諸<lb/>
霍在平陽奴客持兵入市闘變吏不能禁及翁歸之爲市<lb/>
門吏莫敢犯者<lb/>
又曰何武兄弟五人皆爲郡吏縣敬憚之武弟顯家有市<lb/>
籍租常不入縣數負其課市嗇夫求商辱捕顯　家顯怒<lb/>
欲以吏事中商武曰以吾家租賦繇役不衆爲先奉公吏<lb/>
不亦冝乎<lb/>
又曰刺繡文不如倚市門此言末業貧者之資也<lb/>
又曰司隷校尉解光秦王根縱横恣意大治宫室第中起<lb/>
土山立兩市殿上赤墀户下青瑣<lb/>
又曰永平中王尊爲京兆尹拊循貧弱不私豪強長安宿<lb/>
豪大猾東市賈萬城西市萬章箭張禁酒趙放<hi>晉灼曰箭張禁酒趙</hi>
<pb n="KR3k0012_SBCK_827-4a"/>
<hi>放此二人作酒箭之家</hi>尊以正法按誅皆伏其辜<lb/>
又曰人君不理則畜賈游市乗民之不給百倍其本矣<lb/>
後漢書曰㓂恂爲頴川太守執金吾賈復在汝南部將殺<lb/>
人頴川<hi>部將謂軍部之下小將也</hi>恂捕得繫獄時尚草創軍犯營法率<lb/>
多相容恂乃戮之於市復以爲耻<lb/>
東觀漢記曰樊君重治家産業起治廬舎髙樓閣陂池灌<lb/>
注竹木成林六畜雜果檀漆桑麻門成市<lb/>
又曰江革客東海下邳傭賃以養父母下邳知其孝市買<lb/>
輙與好善者雖無錢任貰與之<lb/>
又曰光武以蔡遵爲市令上家人犯法遵格殺之<lb/>
東觀漢記曰閔仲叔客居安邑老病家貧不能買肉曰買<lb/>
一片猪肝屠或不肯爲斷也安邑令出勑市令遂買得仲<lb/>
叔恠問其子道狀乃歎曰閔仲叔豈以口腹累安邑耶遂<lb/>
<pb n="KR3k0012_SBCK_827-4b"/>
去之沛<lb/>
又曰京兆尹閻興召第五倫署督鑄掾領長安市平銓衡<lb/>
正斗其後小民爭訟輒云第五掾平市無姦枉欺詐之巧<lb/>
又曰更始在長安官爵多羣小里閭語曰使兒居市決作<lb/>
者不能得傭之市空返問何故曰今日騎都尉徃㑹日也<lb/>
猶是四方不復信向京師<lb/>
又曰王郎起上在薊郎移檄購上上令王霸至市中募人<lb/>
將以繫郎市人皆大笑舉手㨿揄之霸慙而去<lb/>
又曰竇融請孔奮置議曹掾守姑臧長天下擾亂唯西河<lb/>
獨安而姑臧稱爲冨邑通貨胡羗市曰四合每居縣者不<lb/>
盈數日輙致豐積<lb/>
謝承後漢書曰王充家貧無書常遊洛陽市肆閱所賣書<lb/>
一見輙能誦憶遂博通衆經<lb/>
<pb n="KR3k0012_SBCK_827-5a"/>
又曰張楷字公超隱居弘農山中學者隨之所居成市後<lb/>
華隂山南遂有公超市○典略曰荆軻者其先齊人也與<lb/>
燕之狗屠及髙漸離爲友軻嗜酒日與狗屠飲於燕市漸<lb/>
離擊筑荆軻和之而歌相泣<lb/>
魏略曰趙岐逃難江淮海岱靡所不歴自匿姓名賣餅北<lb/>
海市中安丘孫嵩年二十遊市見岐察非常人乃停車問<lb/>
曰賣餅幾荅曰賣餅三十嵩曰視子非賣者當有怨者乃<lb/>
載岐歸家<lb/>
魏志曰遼東送袁尚首懸在馬市牽招覩之悲感<lb/>
又曰襄邑劉氏與睢陽李永爲讎典韋爲報之永故富春<lb/>
長備衛甚謹韋乗車載雞酒僞爲候者門開懷匕首入殺<lb/>
永并殺其妻徐出取車上刀㦸步去永居近市一市盡駭<lb/>
追者數百莫敢近<lb/>
<pb n="KR3k0012_SBCK_827-5b"/>
又曰袁紹以董昭領魏郡時郡界大亂賊以萬數遣使徃<lb/>
來交易市買昭厚待之因以爲間乗虚掩討輒大克破之<lb/>
又曰顔斐爲京兆太守青龍中司馬宣王在長安立軍市<lb/>
而軍中吏士多侵侮縣民斐以白宣王宣王乃發怒召軍<lb/>
市候便於斐前杖一百時長安典農與斐共坐以爲斐冝<lb/>
謝乃私推築斐斐不肯謝良乆乃曰斐意觀明公受分陜之<lb/>
任乃欲一齊衆庶必非爲不得明公意也宣王遂嚴將吏士<lb/>
自是之後軍營郡縣各得其分<lb/>
又曰梁習爲并州刺史鮮卑大人育延常爲州所畏一旦<lb/>
將其部落五十餘騎詣習求互市習念不聽則恐其怨若<lb/>
聽到州下又恐爲所略於是乃許徃與㑹空城中交市遂勑<lb/>
郡縣自將治中巳下軍徃就之市易未畢而市吏収縳一<lb/>
胡延騎皆驚上馬彎弓圍習數重吏民惶怖不知所施習<lb/>
<pb n="KR3k0012_SBCK_827-6a"/>
乃徐呼市吏問縛胡意而胡實侵民習乃使譯呼延延到<lb/>
習責延曰汝胡自犯法吏不侵汝汝何爲使諸騎驚駭耶<lb/>
遂斬之餘胡破膽不敢動<lb/>
呉志曰孫皓愛妾或使人至市賤奪百姓財物司市中郎<lb/>
將陳聲素皓幸臣也恃皓寵遇繩之以法妾以訴皓皓大<lb/>
怒假他事燒鋸斷聲頭投其身於四望之下<lb/>
晉書曰羊祜都督荆州卒而州人正市聞祜卒皆號慟罷<lb/>
市<lb/>
宋書曰申坦坐法當弃市羣臣爲請莫得將行刑始興公<lb/>
沈慶之入市抱坦慟哭曰卿無罪爲朝廷所枉誅我入市<lb/>
亦當不乆市官以白上乃原生命繫尚方尋𬒳宥<lb/>
蕭子顯齊書曰帝於芳樂苑中立市太官毎旦進酒肉雜<lb/>
肴使宫人屠酤貴人潘氏爲市令帝爲市魁執罰爭者就<lb/>
<pb n="KR3k0012_SBCK_827-6b"/>
潘氏決判<lb/>
管子曰市者貨之准也是故百貨賤則百利得百利得<lb/>
則百事治百事治則百事用節矣<lb/>
又曰百乗之國中而立市東西南北五十里千乗之國中<lb/>
而立市東西南北百五十餘里<lb/>
又曰桀放虎於市以觀其驚<lb/>
司馬法曰殷戮於市威不善也風賞於朝戮於市勸君子<lb/>
懼小人也<lb/>
列子曰昔齊有欲金者清旦衣冠而之市適鬻金者之所<lb/>
因攫其金而去吏捕問之對曰取金之時不見人徒見金<lb/>
孟子曰市廛不征則天下之商皆恱願藏於市<hi>廛市宅也</hi>
又曰軻少貧母將在墓間識葬埋事又徙在市側軻知市<lb/>
井之利又徙在習學所遂識書禮之義<lb/>
<pb n="KR3k0012_SBCK_827-7a"/>
孫卿子曰賈精於市不可以爲市師<lb/>
韓子曰鄭人有買履者先自度其足而置之其坐至入市<lb/>
而忘操之巳得履乃曰吾忘持度反歸取之及反市罷遂<lb/>
不得履<lb/>
又曰衛嗣公使人爲客過市関関市苛難之因事関市以<lb/>
金関吏乃舎之嗣公謂関市曰其時客過而予女金女因<lb/>
遣之関市乃大恐而以嗣公爲明察<lb/>
又曰商太宰使少庶子之市頋反而問之曰何見於市對<lb/>
曰無見也太宰曰雖然何見也對曰市南門之外甚衆牛<lb/>
車僅可以行耳太宰因戒使者無敢告人吾所問於女因<lb/>
召市吏而誚之曰市門之外何多牛矢市吏甚怪太宰知<lb/>
之疾也乃聳懼<lb/>
又曰龐敬縣令也遣市者行而召公大夫而還之<hi>公大夫亦遣爲</hi>
<pb n="KR3k0012_SBCK_827-7b"/>
<hi>市</hi>立有間無以詔之卒遣行<hi>不命卒遣去俱不測其由也</hi>市者以爲令<lb/>
與公大夫有言不相信以至無姦<hi>大夫雖告以命彼亦不信故不敢爲姦也</hi>
又曰龐㳟與太子質於邯鄲謂魏王曰今一人言市有虎<lb/>
王信之乎王曰不二人言市有虎王信之乎王曰不三人<lb/>
言市有虎王信之乎王曰寡人信之龐㳟曰夫市之無虎<lb/>
也明矣然而三人言而成虎今邯鄲之去魏也逺於市議<lb/>
臣者過於三人願王察之龐㳟從邯鄲反竟不得見<lb/>
六韜曰武王伐殷得二丈夫而問之曰殷國將亡亦有妖<lb/>
灾乎其一人對曰殷君善治宫室大者百里中有九市<hi>周書</hi>
<hi>丗紀同</hi>
春秋後語曰𥘉廉頗之免於長平歸也失勢故人賔客盡<lb/>
去及復用客乃復至頗謝遣之客曰吁君何見之晩也天<lb/>
下市道交君不知之耶君有勢我即進君無勢我即去此<lb/>
<pb n="KR3k0012_SBCK_827-8a"/>
固其理君何怒焉<lb/>
春秋後語曰伍子胥橐載而出昭関夜行晝伏至於杜陵<lb/>
無以餬其口坐行匍匐稽首肉祖而鼔腹吹簫乞食於呉<lb/>
市<lb/>
又曰秦孝公使公孫鞅定法令法令旣具恐人不信乃立<lb/>
三丈之木於國都市南門募民有能徙置北門者與十金<lb/>
又曰蘇秦在齊齊大夫多與爭寵而使人刺之不殊而走<lb/>
<hi>殊絶</hi>齊王求賊不得蘇秦將死乃謂王曰臣死之後王車裂<lb/>
臣殉於市曰蘇秦爲燕作亂於齊如此則刺臣之賊必得<lb/>
矣齊王如其言殺蘇秦者果自出齊王因而誅之<lb/>
又曰始皇𥘉立尊吕不韋爲相國時諸侯多辯士知荀卿<lb/>
之徒著書布天下不韋亦使其客著所聞集論二十餘萬<lb/>
言以爲備天地萬物古今之重號曰吕氏春秋布咸陽市<lb/>
<pb n="KR3k0012_SBCK_827-8b"/>
懸千金其上延諸侯遊士賔客有能増損改定一字者與<lb/>
千金莫能有定者<lb/>
桓譚新論曰扶風漆縣之邠亭部言本大王所據其民㑹<lb/>
日　相與爲夜市如不爲則有羞<lb/>
風俗通曰市井俗說市井者言至市有所鬻賣當於井上<lb/>
洗濯令其物香㓗然後到市<lb/>
又曰陳留太守泰山呉文章少孤遭憂衰之丗與兄伯武<lb/>
相失別二十年後㑹下邳市爭計共闘伯武歐文章欲<lb/>
報擊之心中惻愴手不能舉大自怪也因投杖於地觀<lb/>
者咸嗤笑之還相問乃眞兄弟也<lb/>
列仙傳曰隂生者長安中渭橋下乞兒也常止於市中乞<lb/>
市中厭若以糞灑長吏試之収繫著桎梏而續在市中乞<lb/>
又欲殺之乃去灑者家室自壞殺十餘人長安中謡曰見<lb/>
<pb n="KR3k0012_SBCK_827-9a"/>
乞兒與美酒可以免破家之咎<lb/>
神仙傳曰李阿者蜀人也傳丗見之不老如故常乞於成<lb/>
都市所得隨　以與貧者夜去朝還市人莫知其宿處<lb/>
漢名臣奏曰太尉屬應劭司徒屬孫嵩司空掾孔伷議以<lb/>
鮮卑隔在漠北犬羊爲羣無君長之師廬落之居又其天<lb/>
性貪而無信故自漢興至于兹數犯障塞吏民創楚不與<lb/>
交關唯至朝市反成靡服非畏威懷徳<hi>實玩</hi>中國珎異之故<lb/>
耳<lb/>
三輔黄圖曰元始四年起明堂辟雍長安城南北爲㑹市<lb/>
但列槐樹數百行爲隊無牆屋又爲方市闠門周環列肆<lb/>
啇賈居之都商亭在其外<lb/>
漢宫殿䟽曰交門市<hi>在渭橋北頭也</hi>李里市<hi>在雍/門東</hi>交道亭市<hi>在便橋東</hi>
細栁倉市<hi>在細栁倉</hi>
<pb n="KR3k0012_SBCK_827-9b"/>
華陽國志曰王長文字德㑺陽愚嘗絳衣絳帽牽猪過市<lb/>
乞人與語僞不聞常騎牛同遊<lb/>
陸機洛陽記曰三市大市名金市在大城中馬市在城東<lb/>
　陽市在城南<lb/>
衛玠傳曰少時乗白羊於洛陽市舉市共觀咸曰誰家壁<lb/>
人於是家門州黨遂號曰璧人<lb/>
趙書曰豐國市五日一㑹<lb/>
三秦記曰秦始皇作地市與生死人交易令云生人不得<lb/>
欺死者物市吏告始皇云死者陵生人生人走入市門斬<lb/>
斷馬脊故俗云秦地市有斷馬<lb/>
山謙之丹陽記曰京師四市建康大市孫權所立建康東<lb/>
市同時立建康北市永安中立秣陵闘埸市隆安中發樂<lb/>
營人交易因成市也　︻太平御覽卷第八百二十七<lb/>
</p>
<p>
</p>
  </div>
</body>
</text>
</TEI>
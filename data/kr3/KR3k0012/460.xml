<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_460-1a"/>
太平御覽卷第四百六十<lb/>
　人事部一百一<lb/>
　　　　　游說上<lb/>
釋名曰說者述也宣述人意也<lb/>
左傳曰晉人將尋盟齊人不可叔向告于齊曰明王之制<lb/>
使諸侯歳聘以志業間朝以講禮再朝而㑹以示威再㑹<lb/>
而盟以顯昭明自古以來未之或失齊人懼<lb/>
又曰晉郤缺言趙宣子曰衛不睦故取其地今巳睦矣可<lb/>
以歸之叛而不討何以示威服而不柔何以示懷非威非<lb/>
懷何以示徳趙宣子恱歸衛主威之田<lb/>
又曰呉人執衛侯子服景伯謂子貢曰子盍聞見太宰乃<lb/>
請束錦以行語及衛故子貢曰衛君之來也必謀於其衆<lb/>
或欲或否是以緩來欲來者子之黨也其不欲來者子之<lb/>
<pb n="KR3k0012_SBCK_460-1b"/>
讎也若執衛君是隳黨而崇讎也難以霸乎太宰　説乃<lb/>
舎衛侯<lb/>
又曰晉楚㑹于虢季武子伐莒取鄆莒人告於國㑹楚告<lb/>
於晉曰請戮其使趙孟請諸楚曰魯雖有罪其執事不避<lb/>
難疆埸之邑一彼一此何常之有去煩宥善莫不<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>勸固<lb/>
請諸楚楚人許之乃免叔孫<lb/>
又曰楚五舉奔鄭將遂奔晉聲子將如晉遇之於鄭郊聲<lb/>
子曰吾必復子還如楚令尹子木與之語聲子曰椒舉今<lb/>
在晉矣晉人將與之縣以叔向彼若謀害楚國豈不爲患子<lb/>
木懼言諸王益其禄爵而復之聲子使椒鳴逆之<lb/>
又曰晉侯秦伯圍鄭佚之狐言於鄭伯曰國危矣若使燭<lb/>
之武見秦君師必退燭之武夜縋而岀岀見秦伯曰秦晉<lb/>
圍鄭鄭旣知亡鄭而有益於君敢以煩執事越國以鄙逺<lb/>
<pb n="KR3k0012_SBCK_460-2a"/>
君知其難也焉用亡鄭以陪隣夫晉何厭之有旣東封鄭<lb/>
又欲肆其西封不闕<hi>音掘下同</hi>秦焉取之闕秦以利晉唯君圖<lb/>
之秦伯恱<lb/>
傳曰呉伐楚入郢申包胥如秦乞師曰呉爲封豕長蛇荐<lb/>
食上國虐始於楚寡君失守社稷越在草莽使下臣告急<lb/>
曰夷德無厭若鄰於君疆埸之患也建呉之定也君其取<lb/>
分焉若以君靈撫之丗以事秦立依於庭墻而哭日夜不<lb/>
絶聲勺飲不入口七日秦師乃岀<lb/>
又曰楚子饗魯昭公于新臺好以大屈旣而悔之薳啓強<lb/>
聞之見公公語之拜賀公曰何對曰齊與晉越欲此乆矣<lb/>
寡君無適與也敢不賀乎公懼乃反之<lb/>
戰國䇿曰蘇秦死其弟蘇代欲繼之乃北見燕王噲曰臣<lb/>
東周之鄙人也至燕廷觀王之羣臣下吏大王天下明王<lb/>
<pb n="KR3k0012_SBCK_460-2b"/>
也王曰何如曰臣聞之明王也務聞過不欲聞善臣請謁<lb/>
王之過<lb/>
又曰濮陽人吕不韋賈於邯鄲見秦質子楚說之乃說秦<lb/>
王后弟陽泉君曰王后無子子楚賢才也棄在趙王后誠<lb/>
請而立之是有子也陽泉君入說王后王后爲請而歸之<lb/>
爲太子也<lb/>
又曰張儀爲秦連横說韓王曰夫違禍而求福計莫如事<lb/>
秦今王西面事秦以攻楚　秦王必喜<lb/>
又白蘇秦說李兊抵掌而談兊送秦以明月之珠和氏之<lb/>
璧<lb/>
戰國䇿曰齊宣王因燕喪攻取十城蘇秦爲燕說齊王再<lb/>
拜而賀因仰而吊齊王案戈曰何慶吊相隨之速也對曰<lb/>
人之饑所以不食烏喙者以爲雖愈饑充腹而與死同患<lb/>
<pb n="KR3k0012_SBCK_460-3a"/>
齊乃歸燕城<lb/>
戰國䇿曰應侯使人召蔡澤蔡澤入曰夫四時之序功成<lb/>
者去君何不歸相印讓賢者授之必有伯夷之廉長爲應<lb/>
侯而有喬松之壽孰以禍終此哉應侯曰善乃延入坐爲<lb/>
上客<lb/>
又曰楚免淖齒於柱國遊騰爲楚王曰秦有上羣午者重<lb/>
兵之戰請秦王曰必無與楚戰王曰何也對曰南方火也<lb/>
西方金也金之不勝火亦必矣秦王不聽其戰不勝今午<lb/>
又請秦王必與楚戰南方火西方金也楚正夏中年而免<lb/>
其柱國此所謂内自滅也楚懼復置淖齒<lb/>
又曰齊欲伐魏魏使人請淳于髠曰齊欲伐魏能解患唯<lb/>
先生也淳于髠曰諾遂入說齊王曰楚齊之仇敵也魏齊<lb/>
之與國也夫伐與國使仇敵制其餘弊名醜而實危爲王<lb/>
<pb n="KR3k0012_SBCK_460-3b"/>
不取也齊王曰善乃不伐魏也<lb/>
又曰趙魏攻華陽韓謁急於秦冠蓋相望秦不救韓相國<lb/>
謂由余曰事急顧公雖病爲一宿之行由余見穰侯穰侯<lb/>
曰急乎由余對曰未急也彼韓急則將變矣穰侯請發兵<lb/>
救韓大敗趙魏於華陽之下<lb/>
又曰昭陽爲楚伐魏覆軍殺將得八城移師而攻齊陳軫<lb/>
爲齊王使見昭陽再拜賀戰勝起而請問楚之法覆軍煞<lb/>
將其官爵何也昭陽曰官爲上柱國爵爲上執珪陳軫曰<lb/>
今小貴矣又移師攻齊而不知止者身且死爵且偃昭陽<lb/>
車而歸之<lb/>
又曰范雎謂秦王曰大王國之北有甘泉谷口南注涇渭右<lb/>
隴蜀左關阪戰車千乗奮卒數百萬以秦卒之勇車騎之<lb/>
多以當諸侯譬若放韓盧而逐狡兔也霸王之業可致今<lb/>
<pb n="KR3k0012_SBCK_460-4a"/>
反閇關不敢窺兵於山東者是穰侯爲秦謀不忠大王之<lb/>
計<lb/>
又曰秦王謂趙使諒貇曰豹平原君數欺弄寡人趙能煞<lb/>
此兩人則可若不能煞請率諸侯受命邯鄲城下諒貇曰<lb/>
趙豹平原君親寡君之母弟也猶大王之有葉陽涇陽君<lb/>
夫以孝悌聞於天下衣服之便於體膳㗖之兼於口未甞<lb/>
不分與焉衣裘無非大王之服今受大王之嚴令以報敝<lb/>
邑之君不敢弗行無乃傷君之心乎<lb/>
戰國䇿曰趙且伐燕蘇代爲燕謂趙惠王曰今者來過川<lb/>
蜯方出曝而鷸啄其肉蜯掩鷸啄鷸曰今日不雨明日不<lb/>
雨蜯將爲脯蜯亦謂鷸曰今日不岀明日不出必見死鷸<lb/>
兩者不相捨漁者得而併擒之今趙且伐燕燕趙乆相持<lb/>
臣恐強秦之爲漁父也故願王熟計之惠王曰善乃止<lb/>
<pb n="KR3k0012_SBCK_460-4b"/>
戰國䇿曰昭陽爲楚伐魏移兵而攻齊陳軫爲齊王使見<lb/>
昭陽曰今子旣貴矣王非置兩令尹也臣竊爲公譬之可<lb/>
乎楚有祠錫其舎人酒一巵舎人相謂曰數人飲之不足<lb/>
一人飲之有餘請畫蛇先成者飲酒一人蛇先成乃左手<lb/>
持巵右手畫蛇曰吾能爲足爲足未成一人蛇成奪其巵<lb/>
曰蛇故無足子安能爲足遂飲其酒畫蛇足者終亡其酒<lb/>
公攻魏殺將得八城又移師亦攻齊齊畏公甚公以是名<lb/>
足矣冠之非可重也戰無不勝而不知止者身且死爵且<lb/>
偃猶爲蛇足也昭陽以爲然解軍而歸<lb/>
又曰衛客事魏王三年不得見乃見梧丘先生許之以百<lb/>
金先生曰諾乃見魏王曰吾聞秦岀兵未知所之願王專<lb/>
事秦無他計王曰諾客趨岀至郭門而返曰臣恐王事秦<lb/>
之晚也夫人於事巳者過急於事人者過緩今王於事已<lb/>
<pb n="KR3k0012_SBCK_460-5a"/>
緩安能急於事人衛客事王五年不得見臣以是知王緩<lb/>
也魏王趨見衛安曰蘇秦爲楚合從說韓王曰夫以韓卒<lb/>
之勇𬒳堅甲帶利劒一人當百不足云也夫以韓卒之勁<lb/>
與王之賢乃欲事秦爲天下笑無過此者大王事秦秦必<lb/>
求冝陽成臯今兹效之明年又求之予之則無地以給不<lb/>
予則弃前功而受後禍大王之地有盡而秦之求無厭以<lb/>
有盡之地而應無已之求鄙語曰寜爲鷄口不爲牛後今<lb/>
西南交臂而事秦何異牛後乎<lb/>
又曰秦王與中期爭論而不勝秦王大怒中期徐行去人<lb/>
爲說秦王曰此悍人也中期適遇明君故也遇桀紂必煞<lb/>
之矣王因弗罪<lb/>
又曰秦令樗里疾以車百乗入周周君迎之甚敬楚王怒<lb/>
讓周以其重秦客也游勝爲周君謂楚王曰秦者虎狼之<lb/>
<pb n="KR3k0012_SBCK_460-5b"/>
國也有獨吞之意周君懼焉楚王乃說也<lb/>
又曰司馬錯與張儀爭論於秦惠王前錯欲伐蜀儀曰不<lb/>
如伐韓王問其說對曰親魏善楚下兵三川塞轘轅緱氏<lb/>
之口當屯留之道此王業也<lb/>
又曰惠施爲韓魏交令太子鳴質於齊王欲見朱倉謂王<lb/>
曰何不稱病臣請說晏子曰魏王之年長矣今有病公不<lb/>
如歸太子以徳之不然公子髙在楚將内而立之是齊把<lb/>
空質而行不義也王從之太子得還<lb/>
又曰范睢謂秦王曰秦韓之地形相錯如繡秦之有韓若<lb/>
木之蠧爲秦害者莫大於韓王<lb/>
又曰張儀爲秦連横說韓王曰諸侯不料兵之弱而聽從<lb/>
人之甘言不顧社稷長利而聽䛕人之說詿誤人言無過<lb/>
此矣<lb/>
<pb n="KR3k0012_SBCK_460-6a"/>
戰國䇿曰燕文公時秦惠王以其女爲燕太子婦文公卒<lb/>
殤王立齊宣王因燕喪攻取十城蘇秦爲燕說齊王再拜<lb/>
而賀因仰而弔曰燕雖弱小強齊之壻王利其十城而深<lb/>
與秦爲仇王能聽臣莫如歸燕城卑辭以謝秦是王弃強<lb/>
仇而立厚交也齊王大恱乃歸燕城<lb/>
又曰齊楚納而欲攻魏魏有唐睢見秦王曰今齊楚之兵<lb/>
巳在魏郊矣大王之救不至魏急則割地而約王雖欲救<lb/>
之豈有及哉秦王遽發兵赴魏魏復存唐睢之說也<lb/>
又曰楚絶齊齊舉兵攻楚陳軫謂楚王曰不如以地東解<lb/>
於齊而西謀於秦矣<lb/>
又曰文信侯欲攻趙而廣河間使張唐相燕張唐辭之少庶<lb/>
子甘羅曰臣請行之甘羅見張卿即曰今文信侯自請卿<lb/>
相燕而卿不肯行臣不知卿所死之處矣卿曰請孺子而<lb/>
<pb n="KR3k0012_SBCK_460-6b"/>
行令庫具車廐具馬府具幣行有日矣<lb/>
戰國䇿曰東周欲爲稻西周不下水東周患之蘇子謂東<lb/>
周君曰臣請使西周下水可乎乃往見西周之君曰君之<lb/>
謀過矣今不下水所以冨東周也今其人皆種禾君若欲<lb/>
東周之乏不若一下水以病其所種下水東周必復種稻<lb/>
種稻而復奪之若是則東周之人可令一仰西周而受命<lb/>
於君矣西周君曰善遂下水蘇子亦得兩　全矣<lb/>
又曰司馬錯與張儀爭論於秦惠王前錯欲伐蜀儀曰不<lb/>
如伐韓王問其說曰臣聞欲冨者務廣其地欲強者務富<lb/>
其人欲王者務崇其徳三資者備而至道興矣王曰善起<lb/>
兵伐蜀<lb/>
又曰司馬錯與張儀爭論於秦惠王前錯欲伐蜀儀曰不<lb/>
如伐韓王問其說對曰親魏善楚下兵三川誅周王之罪<lb/>
<pb n="KR3k0012_SBCK_460-7a"/>
侵楚魏之地周自知不救九鼎寳器必出據九鼎案圖籍<lb/>
挾天子以令天下天下莫敢不聽此王業也<lb/>
又曰蘇秦發書陳篋爲揣摩曰安有說人主不能岀金玉<lb/>
錦繡取相之尊者乎<lb/>
又曰司馬錯與張儀爭論於秦惠王前錯欲伐蜀儀曰不<lb/>
如伐韓王問其說對曰臣聞爭名於朝爭利於市今三川<lb/>
周室天下之市朝也而不爭焉頋爭於戎狄<lb/>
又曰秦將急攻韓韓王安使公子韓非西入秦上書說秦<lb/>
王曰脣亡齒寒故曰兵者凶器陛下試聽臣之計則從者<lb/>
困而趙孤天下可蠶食也<lb/>
又曰以秦卒之勇車騎之多以當諸侯譬若放韓盧而逐<lb/>
駑兎也<lb/>
又曰司馬錯與張儀爭論於秦惠王前錯欲伐蜀儀曰不<lb/>
<pb n="KR3k0012_SBCK_460-7b"/>
如伐韓王問其說對曰案圖籍挾天子以令天下錯曰不<lb/>
然蜀戎翟之長也以秦政之譬如使豺逐群羊王曰善起<lb/>
伐蜀<lb/>
又曰蔡澤對應侯曰君之禄位貴盛而身不退竊爲君危<lb/>
之物盛則衰天下之常數也<lb/>
又曰張登謂趙魏曰齊欲伐河東何以知之齊之羞與中<lb/>
山之爲王甚矣今召山中與之遇而許之王是欲用其兵<lb/>
也豈若令大國先與之王以止其遇哉趙魏許之諾果與<lb/>
中山之王而親之中山東絶齊而從趙魏<lb/>
又曰蘇秦爲燕說齊王歸燕之十城人有毀蘇秦於燕王<lb/>
左右賣國反臣也將作亂蘇秦恐得罪歸而燕王不復官<lb/>
也蘇秦見燕王曰臣東周之鄙人也無尺寸功而王親拜<lb/>
之於廟朝而禮之於廷今臣爲主却齊之兵而攻得十城<lb/>
<pb n="KR3k0012_SBCK_460-8a"/>
冝以益親今者而王不官臣人必有不信傷臣於王者臣<lb/>
之不信王之福也<lb/>
史記曰𥘉沛公引兵過陳留酈生上謁沛公拔弔曰延客<lb/>
入酈生入揖謂沛公曰今足下甚若暴衣露冠將兵助楚<lb/>
討不義足下何不自喜也臣願以事見<lb/>
又曰李斯說秦王曰夫以秦之強大王之賢足以滅諸侯<lb/>
成帝業秦王乃拜斯爲長史聽其計<lb/>
又曰田常欲爲亂於齊移兵欲伐魯子貢見呉王說曰齊<lb/>
與呉爭強切爲王危之王曰善雖然子待我伐越而聽子<lb/>
子貢曰王必惡越請東見越王令出兵以從呉王大說使<lb/>
子貢之越越王許諾也<lb/>
又曰田常欲伐魯子貢至齊說田常曰君之伐魯過矣不<lb/>
如伐呉呉王果與齊人戰於艾陵大破齊師故子貢一出<lb/>
<pb n="KR3k0012_SBCK_460-8b"/>
存魯亂齊<lb/>
戰國䇿曰鄒忌以鼔琴見威王王恱而舎之右室須臾王<lb/>
鼓琴鄒忌椎户入曰善鼔琴夫大絃濁以春者君也小絃<lb/>
廉折以清者相也擢之深而令人愉者政令也鈞以鳴大<lb/>
小相蓋因推而不害者四時也故曰琴音調而天下正也<lb/>
又曰秦圍邯鄲急且降平原君甚患之邯鄲傳舎吏子李<lb/>
同說平原君曰誠能令家之所有盡散以饗士士方其危<lb/>
苦之時易得耳於是平原從之得敢死之士三千李同遂<lb/>
與三千人赴秦軍秦軍爲之却三十里<lb/>
又曰漢王數困滎陽城臯酈生曰今燕趙巳定唯齊未下<lb/>
臣請得奉明詔說齊王使爲漢稱東藩上曰善<lb/>
又曰范増說項梁曰君江東楚將皆爭附君者以君　代<lb/>
楚將爲能復立楚之後也於是項梁然其言也<lb/>
<pb n="KR3k0012_SBCK_460-9a"/>
又曰范陽人蒯通說范陽令曰竊聞公之將死故弔然賀<lb/>
得通而生<lb/>
又曰韓非說難曰計利害以難其攻直指是非以飾其身<lb/>
以此相持說之氏也<lb/>
戰國䇿曰蘇秦說六國從合秦爲從長并相六國喟然歎<lb/>
曰使我有雒陽負郭田二頃豈能佩六國相印乎於是散<lb/>
千金以賜宗族<lb/>
又曰張儀說燕昭王曰今王事秦秦王必喜趙不敢妄動<lb/>
燕王曰今大客幸教之請西面而事秦王耳<lb/>
戰國策曰張儀聞蘇秦死乃說楚王曰夫爲從者無以異<lb/>
於驅羣羊而攻猛獸獸之與羊不格明矣今王不與獸而<lb/>
與羣羊臣竊聞以爲大王之計過<lb/>
又曰韓非知說之難爲說難書曰所說實爲厚利而顯爲<lb/>
<pb n="KR3k0012_SBCK_460-9b"/>
名髙者也而說之以名高則陽收其身而實數䟽之說以<lb/>
厚利則隂用其言而顯棄其身<lb/>
又曰漢王使隨何說淮南王隨何曰項王伐齊大王冝悉<lb/>
淮南之衆爲楚軍前鋒今乃提空名以向楚臣竊爲大王<lb/>
不取也淮南王隂許畔楚與漢<lb/>
又曰李斯詣秦㑹莊襄王卒乃求爲秦相吕不韋舎人不韋<lb/>
賢之任以爲郎李斯因以得說秦王　秦王乃拜爲長史<lb/>
聽其計<lb/>
太平御覽卷第四百六十<lb/>
</p>
<p>
</p>
  </div>
</body>
</text>
</TEI>
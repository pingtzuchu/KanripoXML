<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_014-1a"/>
太平御覽卷第十四<lb/>
　天部十四<lb/>
　　　霜　雹　虹蜺<lb/>
　　　　　霜<lb/>
釋名曰霜喪也其氣慘毒物皆喪也<lb/>
說文曰<hi>竹入反</hi>早霜皚霜雪之白者<lb/>
易坤卦曰履霜堅氷至象曰履霜堅氷隂始凝也馴致其<lb/>
道至堅氷也<lb/>
詩曰糾糾葛屨可以履霜鄭玄注曰魏俗至冬猶謂葛屨<lb/>
可用履霜利其賤也<lb/>
又曰九月肅霜<hi>肅縮也霜降而収縮萬物也</hi>
又曰蒹葭蒼蒼白露爲霜<lb/>
禮曰季秋之月霜始降則百工休<hi>鄭注曰謂膠漆之作停</hi>
<pb n="KR3k0012_SBCK_014-1b"/>
又曰孟冬行秋令則雪霜不時<lb/>
又曰孟春行冬令則雪霜大摯<lb/>
又曰霜露旣降君子履之必有悽愴之心非其寒之謂也<lb/>
<hi>鄭注云感時念親也</hi>
又曰天子大社必受霜露以逹天地之氣也<lb/>
京房易傳曰誅不原情有霜附木不下地不教而誅其霜<lb/>
反在草下<lb/>
又曰興兵妄誅厥災夏霜賢聖遭害其霜附木不下也<lb/>
大戴禮曰霜是隂陽之氣也隂氣勝則凝而爲霜<lb/>
春秋元命苞曰隂陽凝爲霜<lb/>
又曰霜以殺木露以潤草<lb/>
春秋考異郵曰霜者隂精冬令也四時代謝以霜収殺霜<lb/>
之爲言亡也物以終也<lb/>
<pb n="KR3k0012_SBCK_014-2a"/>
又曰僖公即位隕霜不殺草臣威強也<lb/>
春秋感精符曰霜殺伐之表季秋霜始降鷹隼擊王者順<lb/>
天行誅以成肅殺之威<lb/>
孝經援神契曰霜以挫物<lb/>
五經通義曰寒氣凝以爲霜霜從地升也<lb/>
五經鈎沉曰天霜樹落葉而鴻鴈南飛<lb/>
家語曰霜降而婦功成嫁娶者行焉<hi>季秋霜降娶者始也詩曰將子無怒秋以</hi>
<hi>爲期</hi>
國語曰駟見而霣<hi>于敏反</hi>霜霣霜而冬裘具賈逵曰駟房星<lb/>
也<lb/>
漢武内傳曰西王母云仙之上藥玄霜絳雪<lb/>
王子年拾遺記曰廣延國有霜色紺碧<lb/>
又曰嵰<hi>丘儼反</hi>州霜甘<lb/>
<pb n="KR3k0012_SBCK_014-2b"/>
又曰貟嶠之山名環丘有氷𧖟以霜雪覆之然後作璽其<lb/>
色五采織爲文錦入水不濡以投火經宿不燎唐堯之代<lb/>
海人獻以爲黼黻<lb/>
莊子曰馬蹄可以踐霜雪毛可以禦風寒<lb/>
曽子曰隂氣勝則凝爲霜<lb/>
淮南子曰芝蘭以芳未甞見霜<hi>先霜刈之</hi>
又曰聖人行於水無跡衆人行霜有跡<lb/>
又曰至秋三月青女乃出降以霜雪<hi>高誘注曰青女天神青天玉女主霜雪也</hi>
又曰鄒衍事燕惠王盡忠左右譛之王王繫之獄仰天哭<lb/>
夏五月天爲之下霜<lb/>
地鏡圖曰視屋上瓦獨無霜者其下有寳<lb/>
山海經曰豐山有九鍾霜降其鍾即鳴<lb/>
命曆序曰桀無道夏隕霜<lb/>
<pb n="KR3k0012_SBCK_014-3a"/>
師曠占曰春夏一日有霜雪者君治政大嚴刻太殺天以<lb/>
示之冝損威殺重人命<lb/>
崔豹古今注曰鷓鴣常向日而飛畏霜露夜棲則以樹葉<lb/>
覆其背上<lb/>
蔡邕月令章句曰露凝爲霜<lb/>
徐整長暦曰北斗當崑崙山氣運注天下秋冬爲霜雪<lb/>
唐書曰寜王憲疾時京城寒甚凝霜封樹時學者以爲春<lb/>
秋雨木氷即此是亦名樹介言其象介胄也憲見而歎曰<lb/>
此俗謂樹稼者也諺曰樹稼逹官怕必有大臣當之吾其死<lb/>
矣十一月薨<lb/>
琴操曰履霜者伯竒之所作也伯竒者吉甫之子也吉甫<lb/>
聽其後妻之言疑其孝子伯竒遂逐之伯竒編水荷而衣<lb/>
采楟<hi>音亭山棃木也</hi>花而食之清朝履霜自傷無罪見放逐乃援<lb/>
<pb n="KR3k0012_SBCK_014-3b"/>
琴而鼓之<lb/>
楚辭曰秋旣戒之以白露冬又申之以嚴霜<lb/>
古艶歌辭曰秋霜白露下桑葉鬱爲黄<lb/>
何瑾悲秋夜曰霜凝條兮璀璀露霑葉兮泠泠<lb/>
　　　　　雹<lb/>
釋名曰雹砲<hi>疋巧反又音雹</hi>也其所中物皆摧折如人所蹙砲也<lb/>
許愼說文曰雹雨氷也從雨包聲<lb/>
禮曰仲夏行冬令則雹凍傷糓<lb/>
傳曰昭四年正月大雨雹季武問於申豐曰雹可禦乎對<lb/>
曰聖人在上無雹雖有不爲災古者日在北陸而藏氷西<lb/>
陸朝覿而出之其入也時今藏川池之氷棄而不用風不<lb/>
越而殺雷不發而震雹之災誰能禦之<lb/>
糓梁傳曰僖公二十九年秋大雨雹<hi>雹者隂脅陽臣侵君之象也</hi>
<pb n="KR3k0012_SBCK_014-4a"/>
京房易傳曰飛雹下盡樹木之枝害五糓者君賦歛刻民<lb/>
也<lb/>
焦貢易林曰隂雨泥寒常氷不温凌人惰怠大雹爲災<lb/>
尚書洪範五行傳曰隂陽相脅而雹霰盛隂而雪凝滯而<lb/>
氷寒陽氣薄之不相入則散而爲霰盛陽雨水温煖而湯<lb/>
熱隂氣脅之不相入則轉而爲雹霰者陽脅隂也雹者隂<lb/>
脅陽也<lb/>
又曰人君妬賢疾善在下謀上則日蝕而雹殺走獸<lb/>
春秋感精符曰大臣擅法則雨雹<lb/>
又曰九月十月日色青則寒有雪雹<lb/>
春秋考異郵曰隂陽專精凝合成雹雹之言合也<lb/>
春秋漢含孳曰專一精并氣凝爲雹宋均注曰謂若魯僖<lb/>
公脅於齊以妾爲妻尊重齊勝無迴曲之心感隂水氣乃<lb/>
<pb n="KR3k0012_SBCK_014-4b"/>
使結而不解散<lb/>
史記曰景帝二年秋雨雹大者五寸深二尺<lb/>
又曰凡雹皆冬之愆陽夏之伏隂也<lb/>
漢書曰成帝河平二年四月楚國雨雹大如斧飛鳥皆死<lb/>
又曰宣帝地節四年五月山陽濟隂雨雹如雞子深二尺<lb/>
五寸殺二十人蜚<hi>音飛與飛同</hi>鳥皆死<lb/>
又漢書五行志曰武帝元封三年雹大如馬頭<lb/>
范曄後漢書曰有青虵見於御坐軒前又大風雨雹霹靂<lb/>
拔樹張奐上䟽曰臣聞風爲號令動物通氣木生於火相<lb/>
須乃明虵能屈伸配龍騰蟄順至爲休徴逆來爲殃咎隂<lb/>
氣專用則精凝爲雹故大將軍竇武太傅陳蕃或志寕社<lb/>
稷或方直不回前以䜛勝並伏誅戮海内嘿嘿人懷震憤<lb/>
昔周公葬不如禮天乃動威今武蕃忠貞未𬒳明宥妖眚<lb/>
<pb n="KR3k0012_SBCK_014-5a"/>
之來皆爲此也冝急爲改葬徙還家屬其從坐禁錮一切<lb/>
蠲除又皇太后雖居南宫而恩禮不接朝臣莫言逺近失<lb/>
望冝思大義頋復之報天子深納奐言<lb/>
又曰時頻有地震隕雹蔡邕上封事曰臣聞天降災異縁<lb/>
象而至霹靂雹數發殆刑誅繁多之所生也<lb/>
又曰安帝延光元年夏京師及郡國三十雨雹<lb/>
又曰獻帝𥘉平二年五月雹如扇如斗<lb/>
東觀漢記曰和帝永元五年六月郡國大雨雹大如鴈子<lb/>
又曰韓稜字伯師除爲下邳令視事未朞吏民愛慕時隣<lb/>
縣皆雹傷稼稜縣界獨不雹<lb/>
晉書曰太元二十一年四月雨雹時道子專政姦佞競進<lb/>
烈宗不能禁終至大亂<lb/>
晉中興書曰太興二年海鹽雨雹大如鷄子<lb/>
<pb n="KR3k0012_SBCK_014-5b"/>
崔鴻前趙録曰劉曜光𥘉三年夏四月長安雨雹大如雞<lb/>
子<lb/>
後魏書曰鮮卑兵投鹿侯從匈奴三年其妻在家有子恠<lb/>
欲殺之妻言常行仰天視而雹入口吞之而生子號擅石<lb/>
槐後遂爲鮮卑大人<lb/>
郭氏玄中記曰東方有柴都焉在齊國有山山有泉水如<lb/>
井狀深不測至春夏時雹從井中出常敗五榖人常以柴<lb/>
塞之不柴塞則出也故號爲柴都<lb/>
陳留風俗記曰雍丘縣夏后公祠有神井能興霧雹伏琛<lb/>
<hi>齊地</hi>記曰安丘城南三十里有雹都淵其雹或出亦不爲災異<lb/>
西京雜記曰鮑敞問董仲舒曰雹何物也曰隂氣脅陽也<lb/>
凉州異物志曰有一大人生于北邊<hi>在丁零北千五百里</hi>偃卧於野<lb/>
其髙如山頓脚成谷撗身塞川<hi>長萬餘里頓脚之問乃似大谷</hi>近之有災<lb/>
<pb n="KR3k0012_SBCK_014-6a"/>
銅雹擊之也唯可遥看不可到下則雷電流銅鐵之丸爲<lb/>
雹以擊殺人<lb/>
曾子曰陽之專氣爲雹雹者氣之化也<lb/>
淮南子曰北方之極有九澤有積雪雹<lb/>
孔叢子曰永𥘉二年夏河西縣大雨雹皆如棬杯大者或<lb/>
如斗殺畜生雉兔折樹木於是天子責躬省過<lb/>
風俗通曰成帝問劉向曰俗說文帝時天下斷獄三人米<lb/>
一斗一錢有此事否對曰不然後元年雨雹如桃李深三<lb/>
尺㝷景帝代之不可爲升平<lb/>
歷代記曰石遵襲位於鄴暴風雨震電雹如斗其太武殿<lb/>
及兩廂端門光豔照天金石皆消爲火月餘乃滅<lb/>
紀年曰夷王七年冬雨雹大如礪<lb/>
白虎通曰自上而下曰雨雹<lb/>
<pb n="KR3k0012_SBCK_014-6b"/>
風角占曰徴動羽有雹霜<lb/>
陳陸瓊和張湖孰雹詩曰惟徴動羽惟隂脅陽雨氷作冷<lb/>
凝氣爲祥<lb/>
　　　　　虹蜺<lb/>
釋名曰虹攻也純陽攻隂氣故也隂陽不和昬姻錯亂滛<lb/>
風流行男女㸦相奔隨則此氣盛霓齧也其體絶見於非<lb/>
時此災氣傷害物如有所食齧<lb/>
說文曰霓屈虵青赤或白色隂氣者也<lb/>
河圖稽耀鈎曰鎮星散爲虹霓虹霓主内滛又霓者氣也<lb/>
起在日側其色青赤白黃<lb/>
周書曰清明後十日虹始見小雪日虹藏不見虹不収藏<lb/>
婦不專一<lb/>
詩曰螮蝀在東莫之敢指<hi>螮蝀虹也夫婦過禮則虹氣盛君子見戒而諱之莫之敢指</hi>
<pb n="KR3k0012_SBCK_014-7a"/>
禮曰小雪之日虹藏不見<lb/>
又曰玉氣如白虹天也<lb/>
又曰清明後十日虹始見<lb/>
爾雅曰螮蝀虹也蜺爲挈貳<lb/>
易通卦驗曰虹不時見女謁亂公虹者隂陽交接之氣陽<lb/>
唱隂和之象今失節不見似君心在房内不修外事廢禮失<lb/>
義夫人淫恣而不敢制故曰女謁亂公<lb/>
詩含神霧曰瑶光如蜺貫月感女樞生顓頊<lb/>
尚書考靈曜注曰日傍白者爲虹日旁青赤者爲霓<lb/>
春秋演孔圖曰霓者斗之亂精也斗失度則投霓見<hi>宋均注曰</hi>
<hi>投應也</hi>
春秋元命苞曰隂陽交爲虹蜺<lb/>
春秋運斗樞曰樞星散爲虹蜺<lb/>
<pb n="KR3k0012_SBCK_014-7b"/>
蔡邕月令章句曰虹螮蝀也隂陽交接之氣着於形色者<lb/>
也雄曰虹雌曰霓虹常依隂雲晝見於日衝無雲不見大<lb/>
隂亦不見蜺常依蒙濁見日旁白而直曰白虹凡日旁者<lb/>
四時常有之唯雄虹起季春見至孟冬乃藏<lb/>
史記曰荆軻慕燕丹之義白虹貫日太子畏之如淳注曰<lb/>
虹臣象日君象<lb/>
烈士傳曰荆軻發後太子見虹貫日不徹曰吾事不成矣<lb/>
後聞軻死事不立曰吾知之矣<lb/>
漢書曰武帝逰東萊臨大海是歲虹氣蒼黃色若飛鳥集<lb/>
城陽宫南<lb/>
又曰上官桀謀廢昭帝迎立燕王是時天雨虹下屬宫中<lb/>
飲井井水竭<lb/>
又天文志曰虹霓者隂陽之精光<hi>如淳注曰雄日虹雌曰霓</hi>
<pb n="KR3k0012_SBCK_014-8a"/>
張璠漢紀曰靈帝和光元年虹晝見御座殿庭前色青赤<lb/>
上引蔡邕問之對曰虹霓小女子之祥又名臣蔡邕奏詔<lb/>
曰有黒氣墮温殿東庭中如車蓋騰起奮迅五色有頭體<lb/>
長十餘丈形似龍占者以虹蜺對虹著於天而降於庭以<lb/>
臣之聞則天所投虹者也<lb/>
呉志曰諸葛恪圍新城不尅引軍出徃東興有虵見其船<lb/>
還拜蔣陵白虹復繞其車<hi>呉録云恪曰虹何爲此来哉果爲孫峻所誅</hi>
晉陽秋曰建武元年虹長彌天<lb/>
晉安帝紀曰義熈二年七月夜彩虹出西方蔽月<lb/>
前凉録曰張駿六年有彩虹五里隆隆如鍾鼓之聲<lb/>
沈約宋書曰劉義慶在廣陵有疾而白虹貫城野麕入府<lb/>
心甚惡之因自陳求還<lb/>
莊子曰陽炙隂爲虹<lb/>
<pb n="KR3k0012_SBCK_014-8b"/>
文子曰天地二氣即成虹人二即生病<lb/>
淮南子曰昔者馮夷大丙之御也<hi>皆古得道能御隂陽</hi>乗雷車駕雲<lb/>
虹<lb/>
又曰太古二皇得道之柄立於中央<hi>二皇伏羲神農</hi>神與化遊以<lb/>
撫四方是故虹蜺不出賊星不行<hi>賊星妖星</hi>含德之所致也<hi>舍懷</hi>
<hi>也</hi>
又曰虹蜺者天之忌也<lb/>
孟子曰湯東面而征西夷怨南面而征北狄怨民之望湯<lb/>
也若大旱之望雲霓<lb/>
戰國䇿曰唐睢謂秦王曰聶政刺韓相白虹貫日<lb/>
搜神記曰孔子修春秋制孝經旣備孔子齊戒向北斗星而<lb/>
拜告備于天乃有赤氣如虹自上而下化爲玉璜上有刻<lb/>
文孔子跪而授之<lb/>
<pb n="KR3k0012_SBCK_014-9a"/>
又曰廬陵巴丘民陳濟者作州吏其婦姓秦獨在家忽疾<lb/>
病恍惚發狂後漸差常有一丈夫長大儀貌端正着絳碧<lb/>
𫀆采色炫燿來從之常相期於一山澗至於寢處不覺有<lb/>
人道感接忽忽如眠耳如是積年春毎徃期㑹不復畏難<lb/>
比鄰人觀其所至輒有虹見秦云至水側丈夫金瓶引水<lb/>
共飲後遂有娠生兒如人多肉不覺有手足濟㝷假還秦<lb/>
懼見之乃内兒着瓮中因見此丈夫以金瓮與之令覆兒<lb/>
濟時醉眠在牖下聞人與秦語語聲至愴濟亦不疑也又丈<lb/>
夫語秦云兒小未可得將去不須作衣我自衣之即以絳<lb/>
囊與裹之令可時出與乳于時風雨晦冥鄰人見虹下其<lb/>
庭秦常能辨佳食肴饌豐美有異於常丈夫復少時將兒<lb/>
去亦風雨晦冥人見二虹出其家從此遂踈<lb/>
異苑曰古語有之曰古者有夫妻荒年菜食而死俱化成<lb/>
<pb n="KR3k0012_SBCK_014-9b"/>
青虹故俗呼爲美人<lb/>
又曰晉陵薛願義熈𥘉有虹飲其釡煥吸響便竭願輦酒<lb/>
灌之隨投便竭吐金滿器於是災弊日祛而豐冨歲臻<lb/>
述異記曰有黒虹下樂輯營少日輯病卒<lb/>
紀年曰晉定公十八年青虹見<lb/>
瑞應圖曰大虹竟天握登見之意感生帝舜於姚墟<lb/>
太玄經曰紫霓圍日其疾不割<lb/>
雜兵書曰日暈有白虹貫内出外者從所止戰勝<lb/>
華陽國志曰李特生長子盪字仲平少子雄字仲雋𥘉特<lb/>
妻羅氏妊雄夢雙虹自地升天一虹中斷羅曰吾二兒有<lb/>
先亡者有貴者後雄王蜀<lb/>
黄帝占軍决曰攻城有虹從南方入飲城中者從虹攻之<lb/>
勝白虹繞城不匝從虹所在擊之勝謹守其鈌賊乃從其<lb/>
<pb n="KR3k0012_SBCK_014-10a"/>
地破走<lb/>
文子曰父無喪子之憂兄無哭弟之哀童子不孤婦人不<lb/>
孀虹蜺不見盗賊不行含德之所致也<lb/>
楚辭曰青雲衣兮白蜺裳<lb/>
楚辭天問曰白蜺嬰茀胡爲此堂<hi>王逸注曰蜺雲之有色似龍者茀白雲逶迤若</hi>
<hi>虵者言有此蜺茀氣氣逶迤相嬰何爲於此堂乎蓋屈原所見祠堂也</hi>安得失夫良藥不能<lb/>
固臧<hi>臧善也崔文子學仙於王子喬子喬化爲白虹而如嬰茀持藥與崔文子文子驚恠引戈擊蜺中之因墮</hi>
<hi>其藥俯而視之王子喬之履也故言得藥不善也</hi>
楊雄甘泉賦曰曵虹彩之流離<lb/>
左思呉都賦曰虹蜺迴帶於雲館<lb/>
潘尼苦雨賦曰収絳霓於漢隂<lb/>
楊文雲賦曰浮素霓之逶迤<lb/>
<pb n="KR3k0012_SBCK_014-10b"/>
</p>
<p>
太平御覽卷第十四<lb/>
</p>
<p>
</p>
  </div>
</body>
</text>
</TEI>
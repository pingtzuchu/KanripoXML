<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_591-1a"/>
太平御覽卷第五百九十一<lb/>
　文部七<lb/>
　　　　　御製上<lb/>
尚書臯陶曰帝庸作歌曰勑天之命惟時惟幾乃歌曰股<lb/>
肱喜哉元首起哉百工熈哉臯陶拜手稽首颺言曰念哉<lb/>
率作興事愼乃憲欽哉屢省乃成欽哉乃<graphic n="KR4535" url="https://raw.githubusercontent.com/kanripo/KR-Gaiji/master/images/KR4535.png" mimeType="image/png"/>載歌曰元首<lb/>
明哉股肱良哉庶事康哉又歌曰元首叢脞哉股肱隋哉<lb/>
萬事隳哉<lb/>
漢書曰髙祖還歸過沛置酒沛宫悉召故人父老子弟佐<lb/>
酒發沛中兒得百二十人教之歌酒酣髙祖擊筑自爲歌<lb/>
曰大風起兮雲飛揚威加海内兮歸故郷安得猛士兮守<lb/>
四方<lb/>
又曰武帝求賢詔曰盖有非常之功必待非常之人故馬<lb/>
<pb n="KR3k0012_SBCK_591-1b"/>
或奔踶而致千里士或有負俗之累而立功名夫泛駕之<lb/>
馬弛斥之士亦在御之而巳<hi>泛覆也方腫反弛廢也斥逐也</hi>其令州縣察<lb/>
吏民有茂才異等可爲將相及使絶國者<lb/>
又曰武帝幸河東祠后土顧帝京欣然中流與群臣宴飲<lb/>
上歡甚乃自作秋風辭云秋風起兮白雲飛草木黃落兮<lb/>
鴈南歸蘭有秀兮菊有芳携佳人兮不能忘泛樓舡兮濟<lb/>
汾河橫中流兮揚素波蕭皷鳴兮發棹歌歡樂極兮哀情<lb/>
多少壯幾時兮柰老何<lb/>
後漢書東平憲王蒼傳曰顯宗以所自作光武本紀示蒼<lb/>
蒼因上丗祖受命中興頌上甚善之令校書郎賈逵爲之<lb/>
訓解<lb/>
又曰顯宗自制五家要說章句令桓郁定於宣明殿<hi>華嶠書日</hi>
<hi>帝自制五行章句此言五家即謂五行之家也</hi>
<pb n="KR3k0012_SBCK_591-2a"/>
魏志曰武帝御軍三十餘年手不捨書晝講軍䇿夜則思<lb/>
經傳登髙必賦遇物必詩及造詩𬒳之管弦皆成樂章<lb/>
魏志曰文帝行幸廣陵故城臨江觀兵戎卒十餘萬旌旗<lb/>
數百里帝馬上爲詩曰觀兵臨江水水流何湯湯戈矛成<lb/>
山林玄甲曜日光猛將懷暴怒膽氣正縱橫誰云江水廣<lb/>
一葦可以航不戰能屈敵戢兵稱賢良古公宅歧邑實始<lb/>
剪殷商孟子營虎牢鄭人懼稽顙充國務耕植先零自破<lb/>
亡興農淮甸間築室都徐方量運冝權略六軍咸恱康豈<lb/>
如東山詩悠悠多悲傷<lb/>
魏文帝紀曰帝好文學以著述爲務自所勒成垂百篇又<lb/>
使諸儒撰集經傳隨類柤從凢百篇號曰皇覽<lb/>
晉書曰殷仲堪爲黃門郎孝武嘗示仲堪詩曰勿以巳才<lb/>
而笑不才<lb/>
<pb n="KR3k0012_SBCK_591-2b"/>
宋書曰髙祖過彭城置酒命𥿄筆爲詩曰先蕩臨淄穢却<lb/>
清河洛塵華陽有逸驥桃林無伏輪於是群才並作也<lb/>
後魏書曰孝文帝雅好讀書手不釋卷五經之義覽之便<lb/>
講學不師授探其精奥史傳百家無不該涉才藻冨贍好<lb/>
爲文章詩賦銘頌有興而作有大手筆馬上口授及其成<lb/>
也不改一字自太和巳後詔䇿皆帝文也自餘文章百有<lb/>
餘篇<lb/>
三國典略曰周明帝㓜而好學詞彩温麗捃摭衆書自羲<lb/>
農巳來訖于魏末叙爲丗譜凢百卷所著文章十卷行於<lb/>
丗<lb/>
後周書曰明帝三年秋九月幸同州過故宅賦詩曰玉燭<lb/>
調秋氣金輿歴舊宫還如過白水更似入新豐霜潭漬晚<lb/>
菊寒井落踈桐舉盃延故老令聞歌大風<lb/>
<pb n="KR3k0012_SBCK_591-3a"/>
梁書曰武帝賜張率詩曰東南有才子故能服官政余雖<lb/>
慙夙昔得人斯爲盛率氶詔徃復六首<lb/>
又曰髙祖製春景明志詩五百字勑在朝辭人沈約巳下<lb/>
同作髙祖以王僧孺詩爲工<lb/>
隋書曰陳禎明𥘉後主作新歌詞甚哀思令後宫羙人習<lb/>
而歌之其辭曰玉樹後庭花花開不復乆時人以歌䜟此<lb/>
其不乆兆<lb/>
又曰大業三年幸榆林啓民可汗奉觴上壽拜伏甚恭帝<lb/>
大恱賦詩曰鹿塞鴻旗駐龍庭翆輦廻氊惟望風舉穹廬<lb/>
向日開呼韓稽顙至休屠繼踵來索辦擎羶肉韋韝獻酒<lb/>
杯何如漢天子空上單于臺<lb/>
國朝傳記曰煬帝善屬文而不欲人出其右司隷薛道衡<lb/>
由是得罪後因事誅之曰更能作空梁落鷰泥否煬帝爲<lb/>
<pb n="KR3k0012_SBCK_591-3b"/>
鷰歌行文士皆和著作郎王胄獨不下帝帝毎衘之　竟<lb/>
坐此見害而誦其警句曰庭草無人隨意緑復能作此語耶<lb/>
又曰牛弘煬帝之在東宫也數有詩書遺弘弘亦有荅及<lb/>
嗣位之後嘗賜弘詩曰晉家山吏部魏丗盧尚書莫言先<lb/>
哲異竒才亦佐余學行敦時俗道素乃冲虚納言雲閣上<lb/>
禮儀皇運𥘉彞倫欣有叙垂拱事端居<lb/>
唐書曰太宗以武功定海内櫛風沐雨不暇於詩書洎于<lb/>
嗣業進引忠良銳精思政朝多孜孜求之若不及數年之<lb/>
後天下晏和遂於聽覽之暇留精文史叙事言懷時有制<lb/>
作天才宏麗興記玄逺著作鄧隆請編次之詔不許<lb/>
又曰太宗著金鏡述以示群臣其辭曰朕以萬機暇日遊<lb/>
心前文仰六代之髙風觀百王之遺跡興亡之運可得言<lb/>
焉每至軒昊之無爲唐虞之至治未甞不留連賛詠不能巳<lb/>
<pb n="KR3k0012_SBCK_591-4a"/>
矣及於夏殷末丗秦漢暴君使人凛然競懼如履朽薄然<lb/>
人君皆欲其永享萬乗之尊以垂百王之後而得失異迹<lb/>
興滅不同何也盖短於自見不聞逆耳之言至於滅亡終<lb/>
身不悟豈不懼哉觀理亂之本原足爲明鏡之鍳戒亂未<lb/>
常不任不肖理未嘗不任忠賢任忠賢則享天下之福用<lb/>
不肖則受天下之禍社稷臨危之主各師其臣若使覺悟<lb/>
安有危亡之禍特由不留心於任使翻屬意於遨遊豈不<lb/>
哀哉以遨遊將爲任使以任使將爲遨遊豈不善哉古人<lb/>
言舜禹不愛於聲不貪於色予謂不然將爲愛也人云桀<lb/>
紂躭於聲色子將爲不好也何以然桀紂命不終於天年<lb/>
樂不終於一丗以此知爲不好也舜禹命壽於終樂畢於<lb/>
丗予謂之愛也且夫人有寛躁強柔之志愁樂貪慾之心<lb/>
性有善不善者也由是觀之堯舜禹湯躬行仁義治致隆<lb/>
<pb n="KR3k0012_SBCK_591-4b"/>
平此禀其善性也幽厲桀紂乃爲炮烙之刑刳孕婦割人<lb/>
心斮朝渉脯鬼侯造酒池糟丘爲長夜之飲此其受於不<lb/>
善之性也夫立身之道在於折衷不在於偏躭呉起曰昔<lb/>
桑氏之君脩德廢武以滅其國有扈之君恃衆好勇以䘮<lb/>
社稷仲尼曰寛濟猛猛濟寛仁義之道猶不得偏何况於<lb/>
左道乎况於不仁乎爲君之道處至極之尊以億兆爲心<lb/>
以萬邦爲意安民必以文德防邊必以武功孔子曰夫文<lb/>
之所加者深武之所服者大德之所施者愽則威之所制<lb/>
者廣不可以武威安民不可以文德備塞大鯨岀水必廢<lb/>
遊波之功鴻鵠沉泥定無凌空之効若各令遂志並不失<lb/>
其能古人云構大厦者先擇木然後簡材治國者先擇佐<lb/>
然後定民大匠構屋必以大材爲棟梁小材爲榱撩苟有<lb/>
所中尺寸之木無棄此善理木者也非獨屋有棟梁國家<lb/>
<pb n="KR3k0012_SBCK_591-5a"/>
亦然大德爲宰相亦國之棟梁也予思三代以來君有<lb/>
所好民必從之在上留心臺榭竒巧之人必至致情遊<lb/>
獵馳騁之人逺臻存意管弦鄭衛多進降懷脂粉燕趙<lb/>
斯來塞切直之路爲忠者少少開謟䛕之道爲佞者必<lb/>
多古人云君猶器也民猶水也方圎在於器不在於水<lb/>
以此而言足爲永戒夫玉不琢不成器人不學不知道<lb/>
仲尼好於郯子文王學於虢叔聖人且猶如此何况於<lb/>
凢人乎治主思賢如農夫之望歲哲后求人若旱苗之<lb/>
思雨亂君嫉勝巳如讎視不肖如子懷之中心何日暫<lb/>
忘王莽僞行仁義之道有始無終孫皓權施恩惠之風<lb/>
有𥘉無末二子猶舡之汎巨浪毁在不遥若駑焉之奔<lb/>
千里困其將至古人云升量不以盛碩小智不可謀大<lb/>
巧詐不如拙誠信無謬矣有明主有暗主漢祖攝衣於<lb/>
<pb n="KR3k0012_SBCK_591-5b"/>
酈生比干剖心於辛紂殷湯留情於伊尹龍逢𬒳戮於<lb/>
夏桀楚莊暇隙而懷憂武侯罷朝而含喜闇主護短而永<lb/>
愚明主思短而長善覩漢祖殷湯仰其有德行譬若隂陽<lb/>
調四時㑹法令均萬民樂則騏驎呈其祥漢祖殷湯豈非<lb/>
騏驎之類乎觀夏癸商辛嗟其悖惡之甚猶政令不行寒<lb/>
暄失序則猛獸肆毒螽螟爲害夏癸商辛豈非猛獸之儔<lb/>
乎予以此觀之豈非天道也雖曰天時抑亦人事成湯之<lb/>
丗有七年之旱剪髪爲犧千里雨降太戊之時桑穀生朝<lb/>
懼而脩德遂使十有六國重譯而來此豈非人事者也或<lb/>
云爲君難爲臣不易君處尊髙之位執賞罰之權録人之<lb/>
材因人之力何爲不成何求不得此言似易論之實難何<lb/>
者輕凌天地衆精顯其妖忽慢神靈風雨應其暴是以帝<lb/>
乙有雷震之禍殷紂致分砂之災多營池觀逺求異寳民<lb/>
<pb n="KR3k0012_SBCK_591-6a"/>
不得耕女不得蚕田荒業廢兆庶凋殘見其飢寒不爲之<lb/>
哀覩其勞苦不爲之戚苦民之君也非治民之主也薄賦<lb/>
輕傜百姓家給上無急命之徴下有謳歌之詠屈一身之<lb/>
欲樂四海之民憂國之主也樂民之君也此其所以爲難<lb/>
也且用人之道又爲未易巳之所賢未必盡賢衆之所毀<lb/>
未必全惡知能不舉即爲失才知惡不黜則爲禍胎又人<lb/>
才互有長短不必兼通是以公綽優於大國之卿子産善<lb/>
爲小邦之相綘侯木訥卒安劉氏之宗嗇夫利口不任上林<lb/>
之令捨短從長然後爲羙夫人剛柔之情各異曲直之性<lb/>
不同不可不察也逆主耳而履道戮孔懷以安國周公是<lb/>
也順上心以安身隨君情而殺之易牙是也棄巳之命存<lb/>
君之身紀信是也挾國謀事以報公讎袁盎是也捐身而<lb/>
執節孤立而自毁屈原是也外顯和穆之端内懷湯火之<lb/>
<pb n="KR3k0012_SBCK_591-6b"/>
意宰嚭是也忠謟之道以此觀之足以永鏡白起爲秦平<lb/>
趙乃𬒳昭王所殺亞夫定七國之亂卒爲景帝所誅文種<lb/>
設䇿滅呉翻遭越王之戮五貟竭誠爲國終罹賜劒之禍<lb/>
乃君之過也非臣之罪焉至如趙髙韓信黥布陳狶之儔<lb/>
此自貽厥釁非君之濫刑之也髙祖失於存功之能光武<lb/>
獲於置將之妙臣安君社稷之國君處臣危亡之地豈是<lb/>
相酬之道也爲天下之君處萬民之上安可易乎背道違<lb/>
禮非惟損已乃爲賢人之所笑卑身厲行實爲君子又爲<lb/>
凢夫之所譏越品進官其類必爲深怨偏與人語衆以爲<lb/>
曲私任使賢良則謂偶委伏凢才則言愚闇數言則謂太<lb/>
繁辭寡則謂道薄恣情忿怒則朝野戰慄留心寛恕則法<lb/>
令不行民樂則官苦官樂則民勞四海之内莫非王土要<lb/>
荒爲枝葉畿内爲根本古人云皮之不存毛將安傅深根<lb/>
<pb n="KR3k0012_SBCK_591-7a"/>
固本之内相而伊尹傅說丗所希逢至如鎭積氷之塞守<lb/>
飛雪之邊而魏尚李牧當今罕遇遣人逺撫則眷戀而不<lb/>
忍愍而不遺則枝葉而不存二冝之間致心何所是以晨<lb/>
興夕惕無忘斯事爲上猶然何况臣下易云書不盡言言<lb/>
不盡意今畧陳梗槩以示心之所存耳古語云勞者必歌<lb/>
其事朕非故煩翰墨以見天藻但學以爲巳聊書所懷想<lb/>
逹見群賢不以爲嗤也<lb/>
又曰太宗思隋氏失道皇運開基因而序之以明誡愼神<lb/>
筆書石命工刻之以賜皇太子其詞曰昔隋季崩離天綱<lb/>
㢮紊波濤沸四海氣霧塞三光鬼哭石言人怨神怒丁壯<lb/>
疲於兵甲老弱斃於飢寒㸑骨百城流血千里宮闕變爲<lb/>
禾黍中原化爲㓂塲余以弱齡屬當厄運思靜大難以濟<lb/>
蒼生秣馬揮戈風驅電掃尅平八表臨撫萬方聊因暇景<lb/>
<pb n="KR3k0012_SBCK_591-7b"/>
載懷興亂歴想前代暗君庸王莫不恃其智力則輕侮聖<lb/>
賢騁其文才則不尊道德縱其口辯以飾非肆其姦言以<lb/>
拒諫昏迷酒色習近䜛邪暴疾黎元窮其轍跡傾危莫悟<lb/>
以至滅亡明鏡不逺於焉自鑒<lb/>
又曰魏徴葬日太宗登苑西樓臨路哭祭太宗復爲製碑<lb/>
文并御書公卿士庶競來摸冩車馬塡噎日有數千時人<lb/>
號其碑爲二絶文與書也<lb/>
又曰太宗幸積翠池宴五品以上太宗曰今兹年榖大登<lb/>
水潦不能爲害天下旣安邊方靜息因此農隙與公等舉<lb/>
酒酒旣酣各冝賦一事太宗賦尚書其詞曰日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>翫百篇<lb/>
臨登𬒳五典夏康旣逸預商辛亦流湎恣情昬主多尅巳<lb/>
明君鮮滅身資累惡成名由積善<lb/>
又曰太宗征髙麗廻次營州詔遼東戰死骸骨並集栁城<lb/>
<pb n="KR3k0012_SBCK_591-8a"/>
東南有司設太牢以祭之大宗臨哭盡哀從臣無不流淚<lb/>
帝親爲文祭之曰忠烈盖世徃賢明䡄忘身徇國先哲良<lb/>
規惟爾等懷忠立節重義輕生奮劒提戈摧城䧟陣冐鋒<lb/>
刃而不頋赴湯火以如歸殞命戰塲殘形宼壘膏原潤鉞<lb/>
身喪名存揺落寒關遂非生入蒼茫雷野無復餘蹤山川<lb/>
宛其不殊存亡䬃焉非昔然則身者今之所重名者後之<lb/>
所貴身乃常有而愚夫怯焉功則難立惟烈士成焉去一<lb/>
生之短期收千載之令譽此聖賢之操也豈直忠勇者乎<lb/>
所以按轡停輿撫膺一慟嘉乃誠節痛爾遺靈酒爼旣陳<lb/>
䰟其斯享<lb/>
又曰貞觀十一年太宗幸洛陽遣使祭漢太師楊震墓太<lb/>
宗自爲文曰惟君資華巖之竒氣禀金方之秀質艶忠篤<lb/>
以成性應時運而挺生彈冠賛務弼諧帝道正色立朝周<lb/>
<pb n="KR3k0012_SBCK_591-8b"/>
行以肅坐槐爕理鼎餁載調值安德不昇政由近習氣舛<lb/>
玉衡日微黃道君慨然忠憤乃心王室昌言正議屢犯於<lb/>
逆鱗霜簡且繩志祛於時蠧而運屬陵夷道消賢哲不納<lb/>
嘉猷遂嬰嚴網方弘至治遽夭天年英傑云亡邦國彌瘁<lb/>
斯乃緬想髙蹤可爲長歎朕省方班瑞言事東廵瞻墳𡑞<lb/>
於道周想風徽於前代若使九原可作吾將與歸千載如<lb/>
存依然何逺行潦致屬君其饗之<lb/>
又曰髙宗製元首前星維城股肱等誡以示侍臣禮部尚<lb/>
書弘文館學士許敬宗又上表請揔名爲天訓并請注解<lb/>
許之及注畢敬宗爲之序<lb/>
又曰咸亨中上自製樂章有上元二儀三材四時五行六<lb/>
律七政八風九宫十洲得一慶雲之曲以示群臣令太常<lb/>
行用之<lb/>
<pb n="KR3k0012_SBCK_591-9a"/>
又曰咸亨中御書飛白書賛以賜中書門下三品户部尚<lb/>
書戴至德詞曰汎洪源俟舟楫中書侍郎郝處俊曰飛九<lb/>
霄假六翮吏部侍郎李敬玄曰資啓沃罄丹誠中書侍郎<lb/>
崔知悌曰竭忠節賛皇猷議者以戴郝寛厚而李崔忠勤<lb/>
故上以此言褒羙之<lb/>
又曰顯慶中上以琴中雅曲古人歌之近代巳來此聲頓<lb/>
絶令所司簡樂工解琴笙者脩習舊曲冬十月辛亥太常<lb/>
上書謹案禮記及家語云舜彈五弦之琴歌南風之詩是<lb/>
知琴操曲弄皆合於歌<lb/>
又張華博物志云白雪是太帝使素女皷五十絃琴曲名<lb/>
又楚大夫宋玉對襄王云有客於郢中歌揚春白雪國中<lb/>
和者數十人是知白雪琴曲本冝合歌以其調髙人和遂<lb/>
寡自宋玉巳來迄今千祀未有能歌白雪曲臣今准勑依<lb/>
<pb n="KR3k0012_SBCK_591-9b"/>
於琴中舊曲定其宫商然後教習並合於歌輙以御製雪<lb/>
詩爲白雪歌詞又按古今樂府奏正曲之後皆別有聲君<lb/>
唱臣和事彰前史輙取侍中許敬宗等奉和雪詩以爲送<lb/>
聲各十六節令悉教訖並皆諧　韻上善之乃付太常編<lb/>
於樂府<lb/>
又曰玄宗製令長新誡一篇頒賜天下縣令其詞曰我求<lb/>
令長保義下人人之所爲必有所因侵漁浸廣賦役不均<lb/>
使夫離散莫保其身徴諸善理寄尔良臣與之革故政在<lb/>
惟新調風變俗背僞歸真教先爲冨惠恤於貧無大無小<lb/>
以躬以親青旌勸農其唯在勤墨綬行令孰不攸遵曷云<lb/>
𬒳之我澤如春<lb/>
又曰玄宗親製春臺望一章二十八句起居舎人蔡孚奏<lb/>
曰伏見所製氣雄詞羙德音相屬鄙炎漢之奢侈徇有唐<lb/>
<pb n="KR3k0012_SBCK_591-10a"/>
之儉陋知作勞而居逸念中人之家産用心如此天下斯<lb/>
安臣職在司言請宣示百寮及編國史<lb/>
又曰端午日玄宗自賦詩曰端午臨中夏時清日復良鹽<lb/>
梅巳佐鼎麴蘖且傳觴事古人留迹年深縷續長當軒知<lb/>
槿荗向水覺蘆香億兆同歸壽群公共保昌忠貞如不替<lb/>
貽厥後昆芳<lb/>
又曰玄宗幸寧王憲宅與諸王宴探韻賦詩上詩曰魯衛<lb/>
情先重親賢受轉多冕旒豐暇日乗景蹔經過戚里申髙<lb/>
宴平臺奏雅歌復㝷爲善樂方驗保山河<lb/>
又曰天寳八載九月甲午是日皇太子生日上製仁孝詩<lb/>
六章親札於歩障以賜太子令中官髙力士以示朝臣<lb/>
<pb n="KR3k0012_SBCK_591-10b"/>
太平御覽卷第五百九十一<lb/>
<pb n="KR3k0012_SBCK_591-11a"/>
</p>
<p>
</p>
  </div>
</body>
</text>
</TEI>
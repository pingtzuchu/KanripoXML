<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_972-1a"/>
太平御覽卷第九百七十二<lb/>
果木部九<lb/>
　蒲萄　橄攬　椰　楊梅　沙棠<lb/>
　枸櫞　益智　桶子檖<lb/>
　　　　　蒲萄<lb/>
史記曰大宛以蒲萄爲酒冨人藏酒至萬餘石乆者數十<lb/>
歳不敗漢使取其實來於是離宮別觀傍盡種蒲萄<lb/>
漢書曰李廣利爲二師將軍破大宛得蒲萄種歸漢<lb/>
續漢書曰扶風孟他以蒲萄酒一斛遺張讓即以爲凉州<lb/>
刺史<hi>三輔決録又載</hi>
魏文帝詔羣臣曰中國珎果甚多且復爲說蒲萄當其朱<lb/>
夏渉秋尚有餘暑醉酒宿醒掩露而食甘而不䬼<hi>爲縣切</hi>脆<lb/>
而不酸冷而不寒味長汁多除煩解䬼又釀以爲酒甘於<lb/>
<pb n="KR3k0012_SBCK_972-1b"/>
麴蘖善醉而易醒道之固以流㵪<hi>音羡</hi>咽唾况親食之即他<lb/>
方之果寜有疋者<lb/>
崔鴻十六國春秋前凉録曰張<hi>賦文</hi>字洪茂燉煌人也作蒲<lb/>
萄酒賦文致甚羙<lb/>
又後凉録曰建元二十年吕光入龜兹城胡人奢侈冨於<lb/>
生養家有蒲萄酒或至干斛經十年不敗<lb/>
北齊書曰李元忠曽貢丗宗蒲萄一盤丗宗報以百練縑<lb/>
遺其書曰儀同位亞台鉉識懷貞素岀藩入侍備經要重<lb/>
而猶家無擔石室若懸罄豈輕財重義奉時愛巳故也乆<lb/>
相嘉尚嗟詠無極恒思標賞有意無由忽辱蒲萄良深佩<lb/>
戴聊用絹百疋以酬清徳<lb/>
唐書曰髙祖賜群臣食於御前果有蒲萄侍中陳叔逹執<lb/>
而不食髙祖問其故對曰臣母患口乾求之不能得髙祖<lb/>
<pb n="KR3k0012_SBCK_972-2a"/>
曰卿有母可遺乎遂流涕嗚咽乆之乃止因賜物百叚<lb/>
又曰蒲萄酒西域有之前代或有貢獻人皆不識及破髙<lb/>
昌收馬乳蒲萄實於菀中種之并得其酒法太宗自損益<lb/>
造酒爲凡有八色芳辛酷烈味兼醍益旣頒賜群臣京師<lb/>
始識其味<lb/>
又曰太宗時葉護獻馬乳蒲萄一房長二丈餘子亦稍大<lb/>
其色紫<lb/>
又曰李直方常第果實若貢士者以緑李爲首芳梨爲副<lb/>
櫻桃爲三甘橘爲四蒲萄爲五或薦荔支曰寄舉之首也<lb/>
又曰罽賔在䓗嶺南踰縣度經熱坂其地暑濕人皆乗馬<lb/>
士冝秔稻多甘蔗蒲萄草木凌寒不死<lb/>
金樓子曰大月氏國善爲蒲萄花葉酒或以根及汁醖之<lb/>
其花似香而緑榮碧鬚夏春之時萬頃競發如鸞翼八月<lb/>
<pb n="KR3k0012_SBCK_972-2b"/>
中風至吹葉上傷裂有似綾紈故人呼風爲蒲萄風亦名<lb/>
爲裂葉風<lb/>
漢武帝内傳曰西王母甞下帝設蒲萄酒<lb/>
杜篤邊論曰漢征匈奴取其胡麻稗麥苜蓿蒲亦廣地也<lb/>
廣志曰蒲萄有黄白黒三種<lb/>
雲南記曰雲南多乾蒲萄<lb/>
楊衒之洛陽伽藍記曰白馬寺浮圖前荼林蒲萄異於餘<lb/>
處枝葉䌓衍子實甚大荼林實重七斤蒲萄實偉於棗味<lb/>
並殊羙冠於中京帝至熟時常詣取之或復賜官人得之<lb/>
轉餉親戚以爲竒異得者不敢輙食乃歷數家京師語曰<lb/>
白馬甜榴一實直牛<lb/>
唐景龍文館記曰四月上巳日上幸司農少卿王光輔㽵<lb/>
駕還頓後中書侍郎南陽岑羲設茗飲蒲萄漿與學士等<lb/>
<pb n="KR3k0012_SBCK_972-3a"/>
討論經史<lb/>
又曰大學士李嶠入東都祔廟學士等祖送城東上令中<lb/>
官賜御饌及蒲萄酒<lb/>
博物志曰西域有蒲萄酒積年不敗彼俗傳云可至十年<lb/>
飲之醉彌日不解<lb/>
又曰張騫使西域還得蒲萄<lb/>
晉宫閣名曰華林園蒲萄百七八十株<lb/>
秦州記曰秦野多蒲萄<lb/>
夲草經曰蒲萄生五原隴西燉煌益氣強志令人肥健延<lb/>
年輕身<lb/>
王逸荔支賦曰西旅獻崐山之蒲萄<lb/>
鍾㑹蒲萄賦曰余植蒲萄於堂前嘉而賦之命荀朂並作<lb/>
應禎蒲萄賦曰結繁子之礧落兮英籠揔而彌房<lb/>
<pb n="KR3k0012_SBCK_972-3b"/>
傳玄蒲萄賦曰踰龍堆之險越懸度之阻渉乎三光之阪<lb/>
歴乎身熱之野<lb/>
　　　　　橄欖<lb/>
金樓子曰有樹名獨分爲二枝其東向一枝是木威樹南<lb/>
向一枝是橄欖樹<lb/>
南越志曰愽羅縣有合成樹十圍去地二丈分爲三衢東<lb/>
向一衢木葉似練子如橄欖而硬削去皮南人以爲糝南<lb/>
向一衢橄欖西向一衢橄欖<lb/>
裴淵廣州記曰橄欖澁酒<lb/>
廣志曰橄欖大如鷄子交州以飲酒<lb/>
南州草木狀曰橄槄子大如棗二月華八九月熟生食味<lb/>
酢蜜藏乃甜羙交阯武平興古九真有之<lb/>
臨海異物志曰餘甘子梭形𥘉入口舌澁酸飲水乃甘又<lb/>
<pb n="KR3k0012_SBCK_972-4a"/>
如梅實核兩頭銳呼爲餘甘橄欖同一物異名耳<lb/>
嶺表録異曰橄欖樹身聳枝皆髙數尺其子深秋方熟閩<lb/>
中尤重味云咀之香口勝含鷄舌香生喫及煑飲悉解酒<lb/>
毒有野生者子繁樹峻不可梯縁但刻其根下方寸許内<lb/>
塩於其中一夕子皆自落樹枝節上生脂膏如桃膠南人<lb/>
採之知其皮葉煎之調如黒錫謂之橄欖糖用泥舡損乾<lb/>
後牢於膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>着水益乾堅耳<lb/>
左思吴都賦曰龍眼橄欖<lb/>
　　　　　椰<lb/>
隋書曰林邑國人深目髙鼻髮拳色黒俗皆徒跣以幅布<lb/>
纏身冬月衣𫀆婦人椎髻施椰葉蓆<lb/>
唐書曰訶陵國俗以椰樹花爲酒其樹生花長三尺餘實<lb/>
大如人脛割之取汁以成酒味甘飲之亦醉<lb/>
<pb n="KR3k0012_SBCK_972-4b"/>
南夷志曰荔支㯽榔訶梨勒椰子桄榔等諸樹永昌麗水<lb/>
諸山皆有之<lb/>
雲南記曰南詔遣使致南國諸果有椰子狀如大牛心破<lb/>
一重麄皮刮盡又有一重硬殻有小孔以筯穿之内有漿<lb/>
二合餘味甘色白<lb/>
又曰雲南多椰子亦以蜜漬之爲糝<lb/>
廣志曰椰樹髙六七丈無枝條有葉如束蒲乃在樹末實<lb/>
如大瓠瓜懸在樹頭實外有皮中有核皮裏有汁升餘清<lb/>
如水羙如蜜可飲核中膚白如雪厚半寸味如胡桃而羙<lb/>
可食岀交阯家家種之<lb/>
南方草木狀曰椰二月花花仍蓮着實房連相累房三十<lb/>
或二十七八子十一月十二月熟其樹黄　俗名爲丹横<lb/>
破之可作椀子長如䄆樓子<lb/>
<pb n="KR3k0012_SBCK_972-5a"/>
交州記曰椰子有漿截花以竹䇶承取汁作酒飲之亦醉<lb/>
神異經曰東南荒中有椰木椰髙二三丈或十餘丈圍丈<lb/>
餘或七八尺葉三百歳盡落而華華如甘瓜華華盡落而<lb/>
生蕚蕚下生子三歳而熟熟後不長不減形如寒瓜長七<lb/>
八寸徑四五寸<lb/>
南州異物志曰椰樹大三四圍長六丈通身無枝至百餘<lb/>
年有葉葉狀如蒲長四五尺直竦指天實生葉間皮苞之<lb/>
如蓮狀皮肉硬過於核中肉白如鷄子着皮而腹内空含<lb/>
汁大者含升餘實形團團然或如苽樓横破之可爲爵並<lb/>
堪器用南人珎之<lb/>
異物志曰椰樹髙六七丈無枝條葉如束蒲在上其實如<lb/>
瓠繫之巔實外皮如胡蘆膚中有汁升餘清如水味羙於<lb/>
蜜食其膚則不飢食其汁則増渴又有如兩眼處俗號椰<lb/>
<pb n="KR3k0012_SBCK_972-5b"/>
子爲越王頭<lb/>
嶺表録異曰椰子樹亦類海㯶實号椰子大如甌盂外有<lb/>
麄皮如火腹次有硬殻圎而且堅厚二三分有圎如卵者<lb/>
即截開一頭砂石摩之去其皴皮其爛斑錦文以白金裝<lb/>
之以爲水鑵子珎竒可愛殻中有液數合如乳亦可飲之冷<lb/>
而動氣<lb/>
左思吴都賦曰椰葉無䕃<lb/>
俞益期牋曰有清漿數斗懸於長木之端終不乾故爲小<lb/>
異<lb/>
　　　　　楊梅<lb/>
金樓子曰楊周年七歳甚聦惠孔君平詣其父父不在乃<lb/>
呼兒出爲設果有楊梅孔公指以示兒曰此真君家果兒<lb/>
應聲荅曰未聞孔雀是夫子家禽<lb/>
<pb n="KR3k0012_SBCK_972-6a"/>
博物志曰地有章名則生楊梅<lb/>
南越志曰熈安縣白蜀里多楊梅張公以爲名章則多楊<lb/>
梅此偶以所聞而命書後好事改地就之耳求之白蜀去<lb/>
之逺矣<lb/>
裴淵廣州記曰盧山頂有湖楊梅繞其際人登者止得於<lb/>
山飽食不得持下<lb/>
吴興記曰故章縣縣北有石槨山出楊梅常以貢御張華<lb/>
所謂地名章必生楊梅蓋謂此也<lb/>
食經曰藏楊梅法取完者一斛塩漬之曝乾别取杭皮二<lb/>
斤煑<hi>汁塩</hi>漬之不加蜜漬梅色如𥘉羙好可留數月<lb/>
臨海異物志曰楊梅其子如彈丸正赤五月中熟熟時似<lb/>
梅味甘甜酸<lb/>
梁江淹楊梅頌曰懷蘂挺實涵黄橘丹鏡日繡壑照霞綺<lb/>
<pb n="KR3k0012_SBCK_972-6b"/>
巒<lb/>
　　　　　沙棠<lb/>
山海經曰崑崙之<hi>山</hi>有木焉狀如棠<hi>棠梨</hi>黄華赤實味如李<lb/>
而無核名曰沙棠可以却水<lb/>
吕氏春秋曰伊尹說曰果之羙者沙棠之實<lb/>
南越志曰寜郷果多沙棠<lb/>
笁法真登羅<hi>浮山</hi>䟽曰羅浮山有沙棠華黄實赤味甘如<lb/>
李<lb/>
　　　　　枸櫞<lb/>
裴淵廣州記曰枸櫞樹似橘如柚大而倍長味竒酢皮以<lb/>
蜜煑爲<lb/>
劉欣期交州記曰拘櫞如柚核細<lb/>
異物志曰枸櫞實橘大如飯筥皮不香味不羙可以浣治<lb/>
<pb n="KR3k0012_SBCK_972-7a"/>
葛紵若酸漿<lb/>
嶺表録異曰枸櫞子形如瓜皮以橙而金色故人重之愛<lb/>
其香氣京輦豪貴家釘盤筵憐其逺方異果肉甚厚白如<lb/>
蘿蔔南中女工競取其肉雕鏤花鳥浸之蜂蜜點以燕脂<lb/>
擅其妙巧亦不譲湘中人鏤木瓜也<lb/>
　　　　　益智<lb/>
十三國春秋曰安帝元年盧脩爲廣州刺史脩遺劉𥙿益<lb/>
智粽𥙿乃荅以續命湯<lb/>
顧徽廣州記曰益智葉如蘘荷莖如竹箭子從心中岀一<lb/>
枝有十子子内白滑四破去之取外皮蜜煑爲粽子味辛<lb/>
周景式廬山記曰山果有益智蒲萄<lb/>
廣志曰益智葉以襄荷長丈餘其根上有小枝髙八九寸<lb/>
无葉蕚其子藂生之如棗中辨黒皮白核小者曰益智含<lb/>
<pb n="KR3k0012_SBCK_972-7b"/>
之隔涎濊岀壽萬亦生交阯<lb/>
南方草物狀曰益智如筆毫長七八分二月華五月六月<lb/>
熟味辛中芬香岀交阯合浦<lb/>
陳祁暢異物志曰益智類薏苡長寸許如枳椇子味辛刺<lb/>
飲酒食之佳<lb/>
惠逺法師荅盧循書曰損餉深抱情至益智乃是一方異<lb/>
味即於僧中行之<lb/>
　　　　　桶子<lb/>
廣志曰桶子似木瓜樹木<lb/>
南方草物狀曰桶子木如鷄夘三月華八月九月熟味酸<lb/>
酢或以蜜藏滋味甜美岀交阯<lb/>
劉欣期交州記曰如桃<lb/>
陳祁暢異物志曰䅽子之樹枝葉四布<hi>技葉滿蘇如車盖也</hi>名同種<lb/>
<pb n="KR3k0012_SBCK_972-8a"/>
異味實甜酢<hi>與作𥿄榖同名而實大異也</hi>果而無核裏靣如素析酒止<lb/>
酲更爲遺賂<lb/>
　　　　　檖<lb/>
毛詩秦車轔晨風曰隰有樹檖<hi>毛云赤羅或云山梨今人謂之楊檖樹實如梨但小</hi>
<hi>耳一名庶梨一名䑕梨</hi>
陸機毛詩䟽義曰樹檖一名赤羅一名山梨今人謂之楊<lb/>
檖樹及實如梨伹實竒小耳一名鹿䑕一名䑕梨齊郡廣<lb/>
縣堯山魯國河内共北中有今人亦種之極有美者赤梨<lb/>
之脆美者<lb/>
爾雅曰檖羅也<hi>郭氏曰今楊檖也實似梨而酢可食也</hi>
廣志曰陽檖子似梨大如杏可食<lb/>
晉宫閣名曰華林園陽檖二株<lb/>
<pb n="KR3k0012_SBCK_972-8b"/>
</p>
<p>
太平御覽卷第九百七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_953-1a"/>
太平御覽卷第九百五十三<lb/>
木部二<lb/>
　　　木下　松<lb/>
　　　　　木下<lb/>
郭子撗洞冥記曰太𥘉三年東方朔從西郍國還漢得聲<lb/>
風木枝十枚九尺大如指直可愛縉雲封禪之時許貢其<lb/>
木爲車輦之用此木生因洹之水則禹貢所謂因洹也其<lb/>
洹出甜波樹上有紫鷰黄鵠集其間實如細珠風吹枝如<lb/>
玉聲因以爲名春夏馨香秋冬聲清有武事則如金革之<lb/>
響有文章則如琴瑟之響<hi>上以</hi>枝遍賜羣臣百歳<hi>者皆</hi>以此枝<lb/>
頒賜人有疾者枝則汗出死者枝則折昔老聃在於周丗<lb/>
言七百年枝未汗偓佺生於堯時巳年三千歳植此竟未析<lb/>
上乃以枝賜朔朔曰臣巳見枝三遍枯死死而復何啻於<lb/>
<pb n="KR3k0012_SBCK_953-1b"/>
汗折而巳哉里語曰年未半枝不汗此木五千歳一濕萬<lb/>
歳一枯縉雲之丗此樹生於阿閣間也<lb/>
又曰元光元年起壽福靈壇闊百歩四周起銅梁銀木上<lb/>
列種垂龍之木木似青梧髙十丈有朱露色如丹汁灑其<lb/>
葉落地皆成珠其枝似龍之倒垂亦曰珠枝樹此壇髙八<lb/>
尺文錯雜金色<lb/>
虞喜志林曰東海之魚墜一鱗崑崙之木落一葉聖人皆<lb/>
能知<lb/>
王韶之始興記曰漢將滅越王築城伐木將運之一夜木<lb/>
數千件頓亡越亡之徴<lb/>
方言曰木細枝謂之杪江淮楊楚之間謂之蔑<lb/>
<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>鐵論曰茂木之下無豐草大塊之間無羙苗<lb/>
搜神記曰廬江舒縣陵亭有流水邊有大樹常有黄鳥數<lb/>
<pb n="KR3k0012_SBCK_953-2a"/>
千枚巢其頭而有故祠後見一婦人着繡衣自稱黄祖能<lb/>
興雲雨<lb/>
地鏡圖曰財在丘墟者爲木變故木有折枯者其旁有財<lb/>
折所向在焉其在南方去木八尺其在東方去木六尺<lb/>
離騷曰一夫九首抜木九千<lb/>
又云嫋嫋兮秋風洞庭波兮木葉下<lb/>
又云<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>何爲兮木上<lb/>
又云搴芙蓉於木末<lb/>
又曰樹輪囷以相糺兮林木跃骫<hi>音委枝葉盤紆也</hi>
左思蜀都賦曰其樹則擢脩榦竦長條扇飛雲拂輕霄羲<lb/>
和假於道峻岐陽烏囬翼乎髙標<lb/>
王彪之閩中賦曰木則騰虹籠採於峻藂流星麗光於髙<lb/>
林<lb/>
<pb n="KR3k0012_SBCK_953-2b"/>
　　　　　松<lb/>
書曰青州厥貢<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>絲　鈆松怪石<lb/>
詩曰徂來之松新甫之柏<hi>徂來新甫山也</hi>
又曰松柏丸丸松桷有梴㭚楹有閑<lb/>
又曰山有喬松隰有游龍<hi>松木也龍紅草也</hi>
又曰蔦與女蘿施于松柏<lb/>
又曰淇水悠悠檜檝松舟<lb/>
又曰如松柏之茂無不爾或承<hi>如松柏之枝葉常茂盛無衰落時也</hi>
左傳曰晉侯使張骼輔躒致楚師求御于鄭<hi>欲得鄭人自御知其地利故也</hi>
鄭人卜宛射犬吉子太叔戒之曰大國之人不可以與也<lb/>
<hi>言不可與等也欲使卑下人</hi>對曰無有衆寡其上一也太叔曰不然培<lb/>
塿無松柏<hi>培塿小阜松柏大木</hi>
又曰楚郟敖即位王子圍爲令尹<hi>康王弟</hi>鄭行人子羽曰是<lb/>
<pb n="KR3k0012_SBCK_953-3a"/>
謂不冝必代之昌松柏之下其草不殖<hi>言楚君弱令尹強物不兩盛</hi>
禮記曰其在人也如竹箭之有筠也如松柏之有心也二<lb/>
者居天下之大端矣故貫四時而不改柯易葉<lb/>
禮斗威儀曰君乗木而王其政平則松爲常生<lb/>
論語曰哀公問社於宰我宰我對曰夏后氏以松殷人以<lb/>
柏周人以栗<lb/>
又曰歳寒然後知松柏之後彫也<lb/>
史記曰松柏爲百木長也而守宫闕也<lb/>
漢書曰賈山言治亂曰秦爲馳道五十歩三丈而樹厚築<lb/>
其外隱以金椎<hi>服䖍曰作壁通道隱築也以鐵椎築之</hi>樹以青松爲馳道之<lb/>
麗使其後丗曽不得斜遥而託足焉<lb/>
應劭漢官儀曰秦始皇上封泰山逢疾風暴雨頼得抱樹<lb/>
因封其樹爲五大夫松<hi>㤗山云岱宗小天門猶有秦時五大夫松</hi>
<pb n="KR3k0012_SBCK_953-3b"/>
張勃吴録曰丁固字子賤㑹稽人寳鼎中拜司徒𥘉爲尚<lb/>
書夢松樹生腹上謂人曰松字十八公也後十八年爲公<lb/>
遂如夢<lb/>
王隱晉書曰山濤遭母䘮歸郷里濤雖年老居䘮過禮手<lb/>
植松柏<lb/>
又曰庾敳<hi>我來切</hi>見和嶠曰森森如千丈松雖磥砢多節目<lb/>
施之大厦梁棟之用<lb/>
又曰慕容垂攻符丕在鄴糧竭馬無草但削松木而食之<lb/>
宋書曰顧歡好學郷中有學舎歡貧無以受業於舎壁後<lb/>
倚聽無遺忘者夕則燃松節讀書<lb/>
齊書曰張堪好於齋前種松柏時人曰張堪屋下陳屍<lb/>
梁書曰陶弘景特愛松風庭院皆植松毎聞其響欣然爲<lb/>
樂有時獨遊泉石望見者以爲仙人<lb/>
<pb n="KR3k0012_SBCK_953-4a"/>
陳書曰張譏字直言後主嗣位爲國子愽士東宫斈士後<lb/>
主常幸鍾山開善寺召從臣坐於寺西南松林下勑譏堅<lb/>
義時索塵尾未至後主勑取松枝手以屬譏曰可代塵<lb/>
尾顧羣臣曰此即張譏後事<lb/>
後魏書曰甄琛䘮父於塋兆之内手種松柏隆冬之月負<lb/>
掘水土郷老哀之咸助力十餘年中墳成木茂<lb/>
又曰彭城王勰從幸代都次于上黨之銅鞮山路大松樹<lb/>
十數根時帝進繖遂行而賦詩令人示勰曰吾作詩雖不<lb/>
七歩亦不言逺汝可作之比至吾間令就也勰去帝十餘<lb/>
歩遂且行且作未至帝所而就詩曰松林經幾冬山川何<lb/>
如昔風雲與古同帝大笑曰汝此詩亦責我耳<lb/>
唐書曰拔野古僕骨東境其地豐草人皆敦冨土多霜雪<lb/>
其地北東　里曰康于河有松木入水一二年乃化爲<lb/>
<pb n="KR3k0012_SBCK_953-4b"/>
石其色青有國人居住其人謂之康干名爲石後仍松文<lb/>
又曰賈嘉隱年七歳以神童召見時太尉長孫無忌司空<lb/>
李勣於朝堂立語戲謂嘉隱曰吾所倚者何樹嘉隱對曰<lb/>
松樹勣曰此槐也何忽言松嘉隱曰以公配木則爲松樹<lb/>
无忌連問之吾所倚何樹嘉隱對曰槐樹無忌曰汝不能<lb/>
矯對耶嘉隱應聲曰何須矯對但取其以鬼配木耳<lb/>
穆天子傳曰天子升長松之磴<hi>山有長松也</hi>
說苑曰智襄子爲室羙士茁夕焉智伯曰室羙矣夫對曰<lb/>
羙則羙矣意臣亦有懼也智伯曰何懼對曰臣以康秉筆<lb/>
事君記有之曰髙山峻原不生草木松柏之地其土不肥<lb/>
今土木勝人臣懼其不安人也室成三年而智氏亡<lb/>
周書曰太姒夢周梓化爲松<lb/>
莊子孔子曰天寒旣至霜雪旣降吾是知松柏之茂<lb/>
<pb n="KR3k0012_SBCK_953-5a"/>
尸子曰荆有長松文梓<lb/>
孫卿子曰歳不寒無以知松柏事不難無以知君子<lb/>
吕氏春秋曰故百仞之松夲傷於下而末槁於上<lb/>
抱朴子曰松三千歳者皮中有聚芝如龍形名曰飛節芝<lb/>
又曰玉榮記稱千歳松樹邊枝起上杪不長望而視之有<lb/>
如偃蓋其中有物或如青牛青羊青犬或如人服之皆壽<lb/>
萬歳<lb/>
又曰天陵偃蓋之松大谷倒生之栢几此諸木皆與天齊<lb/>
其長地等其乆也<lb/>
又曰謂夏必長而齊麥枯謂冬必彫而松柏茂<lb/>
符子曰符子與子登乎太山下臨千仞之淵上䕃百丈之<lb/>
松蕭蕭然神王乎一丘矣言不出乎耒耜心不過乎俗人<lb/>
其猶木犬守户瓦雞伺晨矣<lb/>
<pb n="KR3k0012_SBCK_953-5b"/>
先聖本記曰許由欲觀帝意曰帝坐華堂面雙闕君之榮<lb/>
顧亦得矣余坐華堂森然有松生於牖雖面雙闕無異乎<lb/>
囬鸞之榮崑崙余安知其一所以取榮哉帝羙由師之<lb/>
列仙傳曰伏生者當湯時爲木正常食松脂自作石室周<lb/>
武王祠之偓佺好食松實能飛行逮走馬以松子遺堯不<lb/>
能服<lb/>
異苑曰漢末大亂宫人小黃門上墓樹上避兵食松柏實<lb/>
遂不復飢舉體生毛長尺許亂離旣平魏武聞而始牧飬<lb/>
還食榖米齒落頭白<lb/>
少神境記曰滎陽南有石室室後有孤松千丈常有䨥鵠<lb/>
晨必接翮夕輙偶影傳云昔有夫婦二人俱隱此室中年<lb/>
旣數百化爲雙鵠一者失之㝷爲人所害一者獨捿此松<lb/>
煢立哀唳<lb/>
<pb n="KR3k0012_SBCK_953-6a"/>
玄中記曰松脂淪入地中千歳爲伏神茯苓<lb/>
愽物志曰荒亂不得食可細切松柏葉水送令下隨能否<lb/>
以不飢爲度粥清送爲佳當用柏葉五合松葉三合不可<lb/>
過度<lb/>
嵩髙山記曰嵩髙丘有大松樹或百歳千歳其精變爲青<lb/>
牛或爲伏龜採食其實得長生<lb/>
雲南記曰雲南有大松子如新羅松子<lb/>
周景式廬山記曰石門巖即松林也南臨石門澗澗中仰<lb/>
視之離離駢麈尾號爲麈尾松西嶺異然如馬鬛又葉五<lb/>
粒者名五粒松服之長生<lb/>
范子計然曰松脂出隴西如膠者善<lb/>
聖賢冢墓記曰東平王無疆傳云王歸國思京師後薨葬<lb/>
東平其冢上松柏皆西靡<lb/>
<pb n="KR3k0012_SBCK_953-6b"/>
漢武内傳曰藥松柏之膏服之可延年<lb/>
焦贛易林需之坤曰温山松柏常茂不落<lb/>
廣州先賢傳曰頓琦至孝母䘮琦獨立墳歷年乃就居䘮<lb/>
踰制種松柏成行<lb/>
王羲之遊郡記曰永寜縣界海中有松<hi>門在</hi>島嶼上皆生松<lb/>
故曰松門也<lb/>
豫章記曰徐孺子墓在郡南時杜牧守徐興於墓邊種松<lb/>
太守謝景立碑太守夏侯嵩於碑邊立思賢頌碑今並在<lb/>
松大合抱<lb/>
夲草經曰松脂一名松膏一名松昉味苦温中乆服輕身<lb/>
延年<lb/>
丗說曰孫興公自言見止足知分齋前種一株松髙丗逺<lb/>
時鄰居謂孫曰松樹子非不森可怜但永無棟梁耳孫公<lb/>
<pb n="KR3k0012_SBCK_953-7a"/>
曰楓柳雖復合抱亦曷所施也<lb/>
又曰李元禮冽洌如長松下風周君颼颼如小松下風<lb/>
金樓子曰梁武<hi>每拜</hi>山陵杖而後起涕淚所灑松爲變色<lb/>
顔氏家訓曰齊丗有席毗者清幹之士官至行臺尚書嗤<lb/>
鄙文學嘲劉逖云君軰詞藻譬若朝菌湏臾之翫非宏材<lb/>
也豈　吾徒比千丈松樹常有風霜不可彫悴矣劉應之<lb/>
曰可哉<lb/>
西京雜記曰東都龍興觀有古松樹枝偃倒垂相傳云巳經<lb/>
千年常有白鶴飛止其間蔡孚賦偃松篇玄宗賜和御書<lb/>
刻石記之公卿咸和焉<lb/>
晉陽記曰郡西北有松樹枝條鬱茂垂隂數畝傳云陶桓<lb/>
公样柯成此樹<lb/>
夢書曰松爲人君夢見松者見人君之徴也<lb/>
<pb n="KR3k0012_SBCK_953-7b"/>
宋玉風賦曰夫風縁於太山之阿舞於松柏之下<lb/>
扶風歌曰南山石嵬嵬松柏何摧摧上枝拂青雲中心十<lb/>
數圍<lb/>
古艶歌曰馬啖柏葉人啖松脂不可常飽聊可遏飢<lb/>
庾肅之松讃曰流潤飛津沉精幽結貞㽔含芳仰拂素雪<lb/>
太平御覽卷第九百五十三<lb/>
</p>
<p>
</p>
  </div>
</body>
</text>
</TEI>
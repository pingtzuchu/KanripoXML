<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_658-1a"/>
太平御覽卷第六百五十八<lb/>
　釋部六<lb/>
　　　戒律　禪　塔<lb/>
　　　寺<lb/>
　　　　　戒律<lb/>
梁書日武帝惑於佛教朝賢多啓求受戒江革精信因果<lb/>
而帝未知謂革不奉佛法乃賜革覺意詩五百字又手勑<lb/>
革日果報不可不信革因乞受菩薩戒<lb/>
又日陶弘景曾夢佛授其菩薩記云名爲勝力菩薩乃詣<lb/>
鄮縣阿育王塔自誓受五大戒大同二年卒遺令不須沐<lb/>
浴以大袈裟覆衾蒙首足弟子遵而行之<lb/>
又日陸杲素信佛法持戒甚精著沙門傳三十卷<lb/>
又日蕭昱字子眞厯位中書侍郎每求試邊州武帝以其<lb/>
<pb n="KR3k0012_SBCK_658-1b"/>
輕脫無威望抑而不許普通五年徙臨海郡行至上虞勑<lb/>
追還令受菩薩戒旣至恂恂盡禮改意蹈道持戒又精潔<lb/>
帝甚善之<lb/>
北齊書日趙隱字彦深專意玄門崇敬佛道雖年期頥常<lb/>
持戒行<lb/>
髙僧傳日弗若多羅此云功德華罽賔人也少出家專精<lb/>
十誦律部僞秦中振錫入關姚興待以上賔之禮先是經<lb/>
法雖傳律藏未闡鳩摩羅什聞多羅旣善斯部以秦弘始<lb/>
六年集僧數百餘人延請多羅誦出十誦胡本羅什譯爲<lb/>
晉文三分獲二多羅遘疾弃世後有曇摩流支此云法樂<lb/>
西域人弃家入道偏以律藏馳名以弘始七年秋達關中<lb/>
初弗若多羅誦出十誦末竟而亡廬山釋惠逺聞支旣善<lb/>
毗尼希得究竟律部乃遣書通好流支旣得逺書乃與羅<lb/>
<pb n="KR3k0012_SBCK_658-2a"/>
什共譯十誦都畢支曰吾當更行無律教處於是遊化餘<lb/>
方不知所卒<lb/>
毗婆沙論曰善分別戒名爲毗尼藏大智論曰諸羅漢問<lb/>
誰能明了集毗尼藏皆言優婆離持律第一請就師子座<lb/>
問佛在何處說初毗尼戒優婆離言我聞佛在毗舎離爾<lb/>
時須隣郍迦蘭陀長者子初犯戒以是因縁故結初罪如<lb/>
是二百五十戒義三部七法八法尼律增一開雜部善部<lb/>
如是等八部十作毗尼藏經云五戒一不殺生二不偷盜<lb/>
三不邪婬四不妄語五不飲酒食肉故云五戒布施持戒<lb/>
忍辱精進禪定智惠以法能度生死故云六度色聲香味<lb/>
觸法能坌汙人之淨心故曰六塵<lb/>
　　　　　禪<lb/>
寶林傳曰佛未涅槃時每吿弟子迦葉曰吾以淸淨法眼<lb/>
<pb n="KR3k0012_SBCK_658-2b"/>
湼槃妙心實相正法將付於汝汝可流布無令斷絶迦葉<lb/>
敬諾唯然受教迦葉傳阿難阿難付商郍和脩自此轉相<lb/>
傳授至般若多羅并佛二十八師般若多羅付菩提達磨<lb/>
菩提達磨者南天竺人也梁普通中泛海至于廣州後過<lb/>
江上嵩山少林寺達磨傳惠可惠可傳僧璨隱於晥山璨<lb/>
傳道信道信傳弘忍弘忍傳惠能惠能住韶州曹溪是爲<lb/>
六祖<lb/>
髙僧傳曰釋道立不知何許人出家事安公爲師隱覆舟<lb/>
山岩居獨立不受供養每潛入禪輒七日不起<lb/>
　　　　塔<lb/>
宋書曰謝尚嘗夢其父曰西南有氣至衝人必死勿當其<lb/>
鋒家無一全汝冝修福建塔寺可穰之若未暇立寺可杖<lb/>
頭刻作塔形見有氣來可擬之尚悟懼未及造塔寺遂刻<lb/>
<pb n="KR3k0012_SBCK_658-3a"/>
小塔施杖頭恒置左右後果有異氛遥見西南從天而下<lb/>
始如車輪漸弥大直衝尚家尚以杖指之氣便廻散闔門<lb/>
獲全氣所經處數里無復孑遺遂於永和四年捨宅造寺<lb/>
名莊嚴寺宋大明中路太后於宣陽門外造莊嚴寺改此<lb/>
爲謝鎭西寺<lb/>
又日阿育王寺塔阿育王卽鐡輪王王閻浮提一天下佛<lb/>
滅後一日一夜役鬼神造八萬四千塔此卽其一吳時居<lb/>
其地以爲精舎孫綝尋除毁之塔亦同滅吳平後諸道人<lb/>
復於舊處建立焉晉元帝初渡江更脩飾之其後有西河<lb/>
離石縣胡人劉薩阿遇疾暴亡七日更蘇說云觀世音語<lb/>
云汝縁未盡當得活可作沙門洛下齋丹陽㑹稽並有阿<lb/>
育王塔可往禮拜忽然醒寤因此出家名惠達遊行至丹<lb/>
陽未知塔處及登越城四望見長千里氣色因就禮拜果<lb/>
<pb n="KR3k0012_SBCK_658-3b"/>
是先阿育王塔所屢放光明由是定知必有舎利集衆就<lb/>
掘得三石碑有鐵函函中有銀函函中又有盛三舎利及<lb/>
爪髮長一丈七尺詔遣沙門釋雲隨使往迎之先是武帝<lb/>
改造阿育王等塔出舊塔下舎利及佛爪髮髮青紺色衆<lb/>
僧以手伸之隨手長短放之則旋屈爲蠡形按經云佛髮<lb/>
青而細猶如藕莖絲佛三昧經云我昔在宫沐頭以尺自<lb/>
量髮長一丈二尺放已右旋還成蠡文則與帝所得同也<lb/>
佛圗澄傳日後趙尚書張離張良家富事佛起大塔澄謂<lb/>
日事佛在於淸淨無欲慈矜爲心檀越雖儀奉大法而貪<lb/>
恡未巳遊獵無度積聚不窮方受見丗之罪何福報之可<lb/>
希也<lb/>
洛陽茄藍記曰永寧寺熙平元年靈太后胡氏所立也在<lb/>
宫前閶闔門南一里中有九層浮圖初掘基至黃泉下得<lb/>
<pb n="KR3k0012_SBCK_658-4a"/>
金像三十軀太后以爲信法之徴永熈三年浮圗爲火所<lb/>
燒後有人從東萊郡來云見浮圖於海中光明照耀儼然<lb/>
若新海上之民咸皆見之俄然霧起浮圗遂隱<lb/>
又曰西方佛沙伏國國王造一塔初成用眞珠爲羅網覆<lb/>
其上於後數年王乃思量此珠羅網價直萬金我崩之後<lb/>
恐人侵奪復慮大塔破壞無人脩補因解珠網以銅鑊盛<lb/>
之在塔西北百歩掘地埋之上種樹名菩提枝條四布密<lb/>
葉蔽天樹下四面坐像各髙丈五恒有四龍典掌此珠若<lb/>
興心欲取卽有禍變刻石爲銘屬語將來若此塔壞勞煩<lb/>
後賢出珠修治<lb/>
　　　　　寺<lb/>
後漢書曰陶謙同郡人笮融聚衆數百往依於謙謙使督<lb/>
廣陵下邳彭城運糧遂大起浮圖寺上累金盤下爲重樓<lb/>
<pb n="KR3k0012_SBCK_658-4b"/>
又堂閣周回可容三千許人作黃金塗像衣以錦綵每浴<lb/>
佛輒多設飲飯布席於路其有就食及觀者且萬餘人<lb/>
宋書曰明帝以故宅起湘宫寺費極奢侈以孝武莊嚴寺<lb/>
刹七層帝欲起十層不可立分爲雨刹各五層新安太守<lb/>
巢尚之罷郡還見帝曰卿至湘宮寺未我起此寺是大功<lb/>
德虞愿在側日陛下起此寺皆是百姓賣兒貼婦錢佛若<lb/>
有知當悲哭哀愍罪髙佛圗有何功德帝大怒馳曳下殿<lb/>
愿徐去無異容<lb/>
又曰巢尚之甚聦敏時百姓欲爲孝武立寺疑其名尚之<lb/>
應聲曰冝名天保詩云天保下報上也時服其機速<lb/>
又曰蕭惠開丁父難家素事佛凡爲起四寺南岡下名曰<lb/>
禪岡寺曲阿舊鄉宅名曰禪鄕寺京口墓亭名曰禪亭寺<lb/>
所封陽縣名曰禪封寺<lb/>
<pb n="KR3k0012_SBCK_658-5a"/>
梁書日何氏自晉司空充宋司空尚之奉佛法建立塔寺<lb/>
至敬容又捨宅東爲伽藍趍權者因助造搆敬容並不拒<lb/>
故寺堂字頗爲宏麗時輕薄者因呼爲衆造寺及敬容免<lb/>
職出宅止有常用器物及囊衣而巳竟無餘財<lb/>
又曰謝舉宅内山齋捨以爲寺泉石之美殆若自然舉託<lb/>
情玄勝尢長佛理注淨名經嘗自講說<lb/>
又曰武帝以三橋舊宅爲光宅寺勑周興嗣與陸倕各製<lb/>
寺碑及成俱奏帝以興嗣所製自題<lb/>
又曰江紑字含潔幼有孝性年十三父蒨患眼紑侍疾將<lb/>
朞月衣不解帶夜夢一僧云患眼者飲惠眼水必差及覺<lb/>
說之莫能解者與草堂寺智者法師善往訪之智者曰無<lb/>
量壽經云慧眼見眞能度彼岸蒨乃因智者啓捨同夏縣<lb/>
界牛屯里舎爲寺乞賜嘉名勑荅曰近見智者云慧眼則<lb/>
<pb n="KR3k0012_SBCK_658-5b"/>
五眼之一號可以惠眼爲名及就創造㳿故井水淸冽異<lb/>
於常水夢中取水洗眼及煑藥稍覺有瘳因此遂得差<lb/>
南史日王懿字仲德父苗仕苻堅至二千石苻堅之敗仲<lb/>
德年十七及兄叡同起義兵與慕容垂戰敗被重創走與<lb/>
家屬相失路經大澤困未能去卧林中有一小兒青衣年<lb/>
可七八歲騎牛行見仲德驚日漢己食未仲德言飢小兒<lb/>
去須臾復來得飯與之食畢欲行而暴雨莫知津徑有一<lb/>
白狼至前仰天而號號訖銜仲德衣因渡水仲德隨後得<lb/>
濟與叡相及渡河至滑臺復爲翟遼所留積年仲德欲南<lb/>
歸乃棄遼奔泰山晉太元末徙居彭城宋元嘉九年又爲<lb/>
徐州刺史仲德三臨徐州威德著於彭城立佛寺作白狼<lb/>
童子像於塔中以在河北所遇也<lb/>
又日波斯國城外佛寺二三百所梁大通二年遣使獻佛<lb/>
<pb n="KR3k0012_SBCK_658-6a"/>
牙<lb/>
又日劉孝綽與到漑兄弟甚狎漑少孤宅近僧寺孝綽謂<lb/>
僧物也撫手笑漑知其旨奮拳擊之傷口而去<lb/>
三國典略日齊主初爲胡昭儀起大慈寺未成改爲穆皇<lb/>
后大寶林寺運石塡泉牛死無數<lb/>
唐書日會昌五年四月括天下寺几大寺四千二百蘭若<lb/>
四萬僧尼二十六萬五百七月勑併省天下佛寺上州各<lb/>
留寺一所中下州寺並廢上都東都各留十寺寺僧十人<lb/>
洛陽伽藍記日白馬寺漢明帝所立也佛教入中國之始<lb/>
寺在西陽門外御道南明帝夢見金人長丈六項佩日月<lb/>
光明胡神號日佛遣使向西域求之乃得金像焉時以白<lb/>
馬負經而來因以爲名寺上經函常存時放光明曜於堂<lb/>
字是以道俗禮敬之如仰眞容<lb/>
<pb n="KR3k0012_SBCK_658-6b"/>
又日崇義里有京兆人杜子休宅時有隱士趙逸云是晉<lb/>
武時人晉朝舊事多所記録正光初來至京師見子休宅<lb/>
歎息日此中朝時太康寺也時人未之信遂間寺之由逸<lb/>
云龍驤將軍王濬平吳之後始立此寺本有三層浮圖用<lb/>
塼爲之指子休園中日此是故處子休掘而驗之果得塼<lb/>
數萬并有石銘云晉太康六年歲次乙巳九月甲戍朔八<lb/>
日辛巳儀同三司襄陽侯王濬敬造子休遂捨宅爲靈應<lb/>
寺<lb/>
又日冝壽里内苞信縣令段暉宅地下常聞有鍾聲時見<lb/>
五色光明照於堂宇暉甚異之遂掘光所得金像一軀髙<lb/>
三尺并二菩薩趺上銘云晉泰始二年五月十五日侍中<lb/>
中書監荀勗造暉遂捨宅爲光明寺時人咸云此地是荀<lb/>
勗宅<lb/>
<pb n="KR3k0012_SBCK_658-7a"/>
又曰脩𣑽寺有金剛鳩鴿不入鳥雀不栖菩薩達摩云得<lb/>
其眞相<lb/>
建康實録曰晉許詢捨永興山陰二宅爲寺家財珍異悉<lb/>
皆是給旣成啓奏孝宗詔曰山陰舊爲祗洹寺永興居爲<lb/>
祟化寺造四層塔物産旣罄猶欠露槃相輪一朝風雨相<lb/>
輪等自備時所訪問乃是剡縣飛來<lb/>
又曰一乘寺梁邵陵王綸造梁末賊起遂延燒陳尚書令<lb/>
江揔捨堂宇寺今之堂是也寺門遍畫凹凸花代稱張僧<lb/>
繇手跡其花乃天竺遺法朱及青緑縁所成逺望眼暈如<lb/>
凹凸就視卽平世咸異之乃名凹凸寺<lb/>
又曰牛頭山西峯中有窟不測深淺古老相傳云辟支佛<lb/>
所出梁武帝於窟穴下置寺名曰仙窟寺窟有一石鉢盂<lb/>
莫知所由來形狀甚古唐神龍初鄭克俊取將入長安乃<lb/>
<pb n="KR3k0012_SBCK_658-7b"/>
開禪寺志公嚴屐也<lb/>
髙僧傳日釋法度少出家高士明僧紹隱居瑯琊之攝山<lb/>
及亡捨所居山爲棲霞精舎謂度居之經歲許忽聞人馬<lb/>
鼓角之聲俄見一人持名𥿄通日靳尚前度見尚形甚都<lb/>
羽衛亦嚴致敬已乃言日弟子主有此山七百餘年法師<lb/>
道德所歸謹捨以奉給并願受五戒永結來縁度爲設㑹<lb/>
受戒而去<lb/>
又日孫放西寺曾搆傾頽沙門支雲惠謀欲建立其日有<lb/>
童子持𥿄蓮花插故寺東面相去十餘丈於是建刹中標<lb/>
正當華所<lb/>
太平御覽卷第六百五十八<lb/>
<pb n="KR3k0012_SBCK_658-8a"/>
</p>
<p>
</p>
  </div>
</body>
</text>
</TEI>
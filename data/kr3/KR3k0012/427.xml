<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_427-1a"/>
太平御覽卷第四百二十七<lb/>
　人事部六十八<lb/>
　　　　　正直上<lb/>
易坤卦曰六二直方大不習無不利<hi>直方地之性也</hi>
又曰夫軋其静也專其動也直是以廣生焉<lb/>
尚書皐陶謨曰直而温<lb/>
又洪範曰無反無側王道正直<lb/>
又曰三德一曰正直<lb/>
毛詩緇衣羔裘曰彼其之子邦之司直<lb/>
又谷風小明曰靖共尓位好是正直神之聽之介爾景福<lb/>
左傳襄元曰恤民爲德正直爲正正曲爲直叅和爲仁<lb/>
又昭四仲尼曰叔向古之遺直也<hi>事具刑法門</hi>
論語爲政曰哀公問何爲則民服孔子對曰舉直措諸枉<lb/>
<pb n="KR3k0012_SBCK_427-1b"/>
則民服舉枉措諸直則民不服<hi>措猶投也諸之也言投之於上位也</hi>
又曰業公曰吾黨有直躬者其父攘羊而子證之<hi>攘盗也我郷黨</hi>
<hi>有直人名躬父盗羊則證其罪</hi>孔子曰吾黨之直者異於是父爲子隱子<lb/>
爲父隱直在其中矣<lb/>
又衛靈公曰直哉史魚邦有道如矢邦無道如矢<hi>史魚衛大夫名</hi>
<hi>鰌君有道無道行常如矢直不曲也</hi>
又微子曰栁下惠爲士師三黜<hi>栁下惠魯大夫展禽食菜栁下謚曰惠士師獄官名</hi>
<hi>黜貶退也</hi>人曰子未可以去乎曰直道而事人焉徃而不三黜<lb/>
枉道而事人何必去父母之邦<lb/>
漢書曰周昌爲人強力敢直言自蕭曹等皆卑下之昌甞<lb/>
入奏事髙帝方擁戚姬昌退走髙帝退還騎昌項問曰我<lb/>
何如主昌仰曰陛下即桀紂之主也於是上笑之然尤憚<lb/>
昌及髙帝欲廢太子而立戚姬子如意爲太子群臣固爭<lb/>
<pb n="KR3k0012_SBCK_427-2a"/>
莫能得而昌廷爭之上問其說昌爲人口吃又盛怒曰臣<lb/>
雖口不能言然臣知其不可陛下欲廢太子臣期期不奉<lb/>
詔上欣然而笑即罷呂后側耳於東廂聽見昌爲跪謝曰<lb/>
微君太子幾廢矣<lb/>
又曰申屠嘉爲人廉直門不受私謁是時太中大夫鄧通<lb/>
方爱幸文帝嘗讌飲通家時嘉入朝而通居上旁有怠慢<lb/>
之禮嘉奏事畢因言陛下幸爱群臣則貴冨之至於朝<lb/>
廷之禮不可不肅上曰君勿言吾私之罷朝嘉爲檄召鄧<lb/>
通詣丞相府不來且斬通恐入言上上曰汝第徃吾今使人<lb/>
召若通至詣丞相府免冠徒跣頓首謝嘉責曰朝廷者髙<lb/>
皇帝之朝廷也通小臣戲殿上大不敬當斬通頓首首盡<lb/>
出血上使持節召通而謝丞相<lb/>
又曰單于甞爲書謾吕太后太后怒召諸將議討之上將軍<lb/>
<pb n="KR3k0012_SBCK_427-2b"/>
樊噲曰臣願得十萬衆横行匈奴中諸將皆阿太后以噲<lb/>
言爲然季布曰樊噲可斬夫以髙帝四十餘萬困於平城<lb/>
噲時亦在其中今噲奈何以十萬衆橫行匈奴中<lb/>
又曰諸葛豊字少康琅耶人以明經爲郡文學特立剛直<lb/>
貢禹爲御史大夫除豊爲属舉侍御史元帝擢爲司隷校<lb/>
尉刺舉無所避京師爲之語曰間何闊逢諸葛上嘉其節<lb/>
加豊秩光禄大夫時侍中許章以外属貴幸奢淫不奉法<lb/>
度賔客犯事與章相連豊案刧章欲奏其事適逢許侍中私<lb/>
出豊駐車舉節欲収之章窘馳去豊追之許侍中因得入<lb/>
宮門自歸上豊亦上奏事於是収豊節司隷校尉去節自<lb/>
豊始也<lb/>
又曰安昌侯張禹以帝師位至特進甚尊重朱雲上書求<lb/>
見公卿在前雲曰今朝廷臣上不能匡主下無以益民皆<lb/>
<pb n="KR3k0012_SBCK_427-3a"/>
尸位素飡臣願賜尚方斬馬劒断佞臣一人頭以厲其餘<lb/>
上問誰也對曰安昌侯張禹上大怒曰小臣居下訕上廷<lb/>
辱師傳罪不赦御史將雲下雲攀殿檻檻折雲呼曰臣得<lb/>
下從龍逢比干遊地下足矣未知聖朝何如耳於是左將<lb/>
軍辛慶忌免冠解印綬叩頭殿下曰此臣素著狂直於丗<lb/>
使其言是不可誅其言非固當容之上意然後巳及後當<lb/>
治殿檻上曰勿易因而葺之以旌直言之臣<lb/>
東觀漢記曰戴慿爲侍中數進見問得失上謂慿曰侍中<lb/>
當匡輔國政勿有隱情慿對曰陛下嚴曰朕何用嚴慿曰<lb/>
伏見前太尉西曹椽蔣遵清亮忠孝學通古今陛下納膚<lb/>
受之訴遂致禁錮丗於是爲嚴上怒曰汝南子欲復黨乎<lb/>
慿謝曰臣無蹇諤之節而有狂瞽之言不能以尸伏諌偷<lb/>
生苟活誠慙聖朝上即勑尚書解遵禁錮拜慿虎賁中<lb/>
<pb n="KR3k0012_SBCK_427-3b"/>
郎將以侍中兼領之<lb/>
又曰朱暉字文季南陽苑人爲臨淮太守表善黜惡抑強<lb/>
絶邪吏民懷而愛之歌曰強直自遂南陽朱季吏畏其威<lb/>
民懷其惠<lb/>
又曰祭遵從征河北爲軍市令上舎中兒犯法遵格殺之<lb/>
上怒命収遵時主簿陳嗣諌曰明公欲衆整齊今遵奉法<lb/>
不避是教命行也上乃貰之以爲刺姧將軍謂諸將曰當<lb/>
備祭遵吾舎中兒犯命尚殺之必不私諸卿也<lb/>
又曰鄭衆字仲師建武中太子及山陽王因虎賁將梁松<lb/>
請衆欲爲通籍遺縑帛衆悉不受謂松曰太子儲君無外<lb/>
交義漢有舊防諸王不冝通客松諷以長者難逆不可不<lb/>
慮衆曰犯禁觸罪不如守正而死<lb/>
又曰呉良字太儀齊國臨淄人以清白方正稱於郷里爲<lb/>
<pb n="KR3k0012_SBCK_427-4a"/>
郡議曹掾正旦掾入賀太守門下掾王望前言曰齊郡敗<lb/>
亂遭離盗賊人民飢餓不聞鷄鳴狗吠之音明府視事五<lb/>
年土地開闢盗賊滅息五糓豊熟家給人足今日嵗首誠<lb/>
上雅壽掾皆稱萬歲良跪曰門下掾佞謟明府無受其觴<lb/>
盗賊未弭人民困乏不能家給人足於今議曹掾尚無袴<lb/>
寧爲家給人足耶太守曰此生言是遂不舉觴賜鰒魚百<lb/>
枚宴罷教署功曹良耻以言受官不拜<lb/>
又曰申屠剛字巨卿扶風人性剛直忠正志節抗厲常慕<lb/>
史鰌汲黯之爲人渉獵書記果於行義元始中舉賢良對<lb/>
䇿言甚切直建武𥘉徴拜侍御史遷尚書令謇謇多直無<lb/>
所屈撓時隴蜀未平上甞欲近出剛諌上不聽剛以頭軔<lb/>
乗輿車輪馬不得前<lb/>
謝承後漢書曰李爕爲議郎㑹西羗及邊章轉遂作亂隴<lb/>
<pb n="KR3k0012_SBCK_427-4b"/>
右徴發天下役賦無巳司徒崔烈以爲冝弃凉州爕厲色<lb/>
言曰斬司徒天下安尚書郎楊賛奏爕廷辱大臣帝以問<lb/>
爕爕曰凉州天下衝要國家藩衛今牧御失和使一州叛<lb/>
逆烈爲宰相不念爲國思所以弭之之䇿乃欲割弃一方<lb/>
萬里之土臣竊惑之若烈不知之是極蔽也知而故言是<lb/>
不忠也帝從爕議由是朝廷重其方略每公卿有缺爲衆<lb/>
議所歸<lb/>
又曰范滂字孟博汝南人太宗守資署功曹滂外甥西平<lb/>
李頌頑嚚濁穢郷曲所弃常侍唐衡求属仕宦資勑曹召<lb/>
署文學史滂不聽極乆衡復有書誚資資怒召功曹書佐<lb/>
朱零問不召頌意狀零以告滂滂謂曰若荅敎當言頌則<lb/>
滂之姊子豈不樂其升進頌縁汙穢小人不冝玷塵清朝<lb/>
不敢以位私人是以不召<lb/>
<pb n="KR3k0012_SBCK_427-5a"/>
又曰楊竒字公偉弘農人爲侍中天子所問引經據義靡<lb/>
事不對靈帝甞問朕何如桓帝對曰陛下躬秉藝文聖才<lb/>
雅藻有優先帝禮善愼刑或未之有今天下以陛下准桓<lb/>
帝猶謂堯舜比德者也上不恱其言謂曰竒所謂楊震子<lb/>
孫有強項遺風想死後又當致大鳥也<lb/>
袁山松後漢書曰李膺等下獄獄吏曰諸入獄當祭皐繇<lb/>
以祈福范滂曰皐繇古之賢臣知滂無罪將理之於天如<lb/>
其有罪祭之何益及訊獄王甫以次詰之滂年少在後越<lb/>
次而前甫曰夫合黨連群必有盟誓其所謀圖皆何等耶<lb/>
滂曰竊聞仲尼之言見善如不及見惡如探湯欲使善善<lb/>
齊其情惡惡同其行謂王政之所思不悟反以爲黨乃仰<lb/>
天歎曰古之脩善自求多福今之脩善乃䧟大戮死之日<lb/>
願賜一幡埋於首陽山側上不負皇天下不愧夷齊尚書<lb/>
<pb n="KR3k0012_SBCK_427-5b"/>
霍諝以黨事無驗表陳赦之<lb/>
范曄後漢書曰髙獲字敬公南陽人與丗祖有素舊師事<lb/>
司徒歐陽歙歙下獄當斷獲冠䥫冠帶鈇鑕詣闕請歙帝<lb/>
雖不赦而引見之謂曰敬公朕用子爲吏冝改常性獲對<lb/>
曰臣受性於天地父母不可改之於陛下出便辝去三公爭辟<lb/>
不應<lb/>
又曰任延字長孫南陽人爲武威太守帝戒之曰善事上<lb/>
官無失於和延對曰臣聞忠臣不和和臣不忠上下雷同<lb/>
非陛下之福善事上官不敢奉詔帝曰卿言是也<lb/>
又曰樊鯈字長魚宏之子也廣陵王荆有罪詔與任隗雜<lb/>
治其獄事竟奏請誅引見宣明殿帝怒曰諸卿以我弟故<lb/>
欲誅之即我子卿等敢尔也鯈對曰春秋之義君親無將<lb/>
而誅焉是以周公誅弟季友鳩兄經傳大之臣等以荆属<lb/>
<pb n="KR3k0012_SBCK_427-6a"/>
託母弟陛下留聖心加惻隱故請耳如令陛下子臣等專<lb/>
誅而巳帝歎息良乆鯈益以此知名<lb/>
又曰張綱字文紀皓之子也漢安元年選八使徇風俗皆<lb/>
耆儒知名多歴顯位唯綱年少官次最微餘人受命之部<lb/>
而綱埋其車輪於洛陽都亭曰犲狼當路安問狐狸遂奏<lb/>
曰大將軍梁兾河南尹不疑蒙外戚之援荷國厚恩以芻<lb/>
蕘之姿居阿衡之任不能敷楊五敎翼賛日月而專爲封<lb/>
豕長虵肆其貪饕誠天威所不赦大辟所冝加書奏而京<lb/>
師震悚<lb/>
又曰奚延字秀平陳留外黃人桓帝時徴博士太尉楊秉<lb/>
舉賢良方正再遷爲侍中帝遊上林苑從容問曰朕何如<lb/>
主也延對曰陛下爲漢中主帝曰何以言之對曰尚書令<lb/>
陳蕃任事則治中常侍黃門預政則亂是知陛下可與爲<lb/>
<pb n="KR3k0012_SBCK_427-6b"/>
善可與爲非帝曰昔朱雲折檻今侍中靣稱朕違敬聞闕<lb/>
矣<lb/>
又曰趙喜字伯陽南陽人爲太尉受遺詔典録喪禮自王<lb/>
莽簒亂舊典不存皇太子與東海王等雜止同席喜乃正<lb/>
色横劒扶下諸王以明尊卑<lb/>
又曰桓典字公雅榮之玄孫也拜御史執正無所廻避常<lb/>
乗騘馬京師畏憚爲之語曰行行且止避騘馬御史<lb/>
又曰呉祐字季英陳留長垣人大將軍梁兾表爲長史及<lb/>
兾誣奏太尉李固祐聞而請見與兾爭之不聽時扶風馬<lb/>
融爲兾章祐因謂融曰李公之罪成於卿手李公即誅卿<lb/>
何靣目見天下人乎兾起入祐亦徑去<lb/>
又曰李充遷侍中大將軍鄧騭貴戚傾時以充髙節卑敬<lb/>
之甞置酒請充賔客滿坐酒酣騭跪曰幸託椒房位列上<lb/>
<pb n="KR3k0012_SBCK_427-7a"/>
將幕府𥘉開欲辟天下竒偉以匡不逮唯諸君博求其器<lb/>
充乃爲陳海内隱居懷道之士頗有不合騭欲絶其語以<lb/>
肉啖之充抵肉於地曰說士猶甘於肉遂出徑去<lb/>
又曰崔琦數引古今成敗戒梁兾琦以言不從失意復作<lb/>
白鵠賦以爲諷梁兾見之呼琦問百官内外各有司存天<lb/>
下云云豈獨吾人之尤琦對曰將軍累丗台輔任齊伊尹<lb/>
而德政未聞元元荼炭不能納貞良以救禍敗乃復欲鉗<lb/>
塞士口杜蔽主聽將玄黃改色馬鹿易形乎兾無以對<lb/>
又曰許敬字鴻卿汝南平輿人也有吏誣君者㑹於縣令<lb/>
坐敬抜佩刀斷席曰敬不忍與惡人同席<lb/>
魏志曰蘇則拜侍中與董昭同寮昭甞枕膝卧則推下之<lb/>
曰蘇則之膝非侫人之枕<lb/>
又曰張承字公先範弟也避地楊州袁術問承曰周室凌<lb/>
<pb n="KR3k0012_SBCK_427-7b"/>
遲則有桓文之覇秦失其政則髙祖接而用之今孤以土<lb/>
地之廣士民之衆欲邀福齊桓擬迹髙祖何如對曰在德<lb/>
不在強夫能用德以從天下之欲雖由疋夫之資而興覇<lb/>
王之功不足爲難若苟僣擬于時而動衆之所弃誰能興<lb/>
之術不恱<lb/>
又曰陳㤗爲匈奴中郎將京邑貴人多致貨因市奴婢泰<lb/>
皆掛名於壁徴爲尚書悉以還之<lb/>
又曰蔣濟入爲散騎常侍時有詔征南將軍夏侯尚曰<lb/>
卿腹心重將當使恩施足死惠愛可懷可作威作福殺人<lb/>
活人尚以詔示濟濟旣至帝問曰卿聞見天下風敎何如<lb/>
濟對曰未有他善但見亡國之語耳帝忿然作色而問其<lb/>
故濟具以荅因曰夫作威作福書之明誡天子無戲古今<lb/>
所愼唯陛下察之於是帝意乃解追取前詔<lb/>
<pb n="KR3k0012_SBCK_427-8a"/>
又曰辛毗字佐治頴川人甞從帝射雉帝曰射雉樂哉毗<lb/>
曰於陛下甚樂而群下甚苦帝黙然後爲之稀出<lb/>
又曰王基字伯輿東萊人爲荆州刺史書戒司馬景王曰<lb/>
許允傅嘏袁保崔賛皆一時正士有直質而無流心可與<lb/>
同政事者也景王納其言<lb/>
呉志曰張昭毎朝見言論辝氣壯厲義形於色曽以直言<lb/>
逆旨中否不進見後蜀使來稱蜀德美而群臣莫拒權歎<lb/>
曰使張公在坐彼不折則廢安得復自誇乎明日遣中使<lb/>
勞問因請見昭昭避席曰昔太后桓王不以老臣属陛下<lb/>
而陛下属老臣臣是以思盡臣節以報厚恩若乃變易思<lb/>
慮以偷榮取容此臣所不能也權辝謝焉<lb/>
<pb n="KR3k0012_SBCK_427-8b"/>
</p>
<p>
太平御覽卷第四百二十七<lb/>
</p>
<p>
</p>
  </div>
</body>
</text>
</TEI>
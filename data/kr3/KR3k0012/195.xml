<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_195-1a"/>
太平御覽卷第一百九十五<lb/>
　居處部二十三<lb/>
　　　逆旅　道路　馳道<lb/>
　　　塗　阡陌　街<lb/>
　　　巷<lb/>
　　　　　逆旅<lb/>
左氏傳僖公上曰荀息假道於虞曰今虢爲不道保於逆<lb/>
旅以侵弊邑之南鄙<lb/>
史記曰師尚父東就國道宿行遟逆旅之人曰吾聞時難<lb/>
得而易失客寢處安殆非就封者也太公聞之夜衣而行<lb/>
至國萊侯來伐與之爭營丘<lb/>
漢武帝故事曰上甞至栢谷夜投亭宿亭長不内乃宿於<lb/>
逆旅逆旅翁謂上曰汝長大多力當勤稼穡何忽帶劒羣<lb/>
<pb n="KR3k0012_SBCK_195-1b"/>
聚夜行動衆此不欲爲盗則淫耳上黙然不應因乞漿飲<lb/>
翁曰吾正有溺無漿也有頃還内上使人覘之見翁方要<lb/>
少年十餘人皆持弓矢刀劒令主人嫗出安過客嫗歸謂<lb/>
其翁曰吾觀此丈夫乃非常人也且亦有備不可圖也不如<lb/>
因禮之其夫曰此易與耳鳴鼓會衆討此羣盗何憂不尅<lb/>
嫗曰且安之令其眠乃可圖也翁從之時上從者十餘人<lb/>
旣聞其謀皆懼勸上夜去上曰去必致禍不如且止以安<lb/>
之有頃嫗出謂上曰諸翁子不聞主人翁言乎此翁好飲<lb/>
酒狂悖不足計也今日具令公子安眠無他嫗因還内時<lb/>
天寒嫗酌酒多與其夫諸少年皆醉嫗出謝客殺雞作食平<lb/>
明上去是日還宫乃召逆旅夫妻見之賜嫗金十斤其夫<lb/>
爲羽林郎自是懲戒希復微行<lb/>
續漢書五行傳曰靈帝數遊戲於西園中令後宮采女爲<lb/>
<pb n="KR3k0012_SBCK_195-2a"/>
客舎主身爲啇賈服行至舎采女下酒食因共飲食以爲<lb/>
戲樂<lb/>
東觀漢記曰第五倫自度仕䆠牢落遂將家屬客河東變<lb/>
易姓名自稱王伯齊常與奴載鹽北至太原販賣每所止<lb/>
客舎去輙爲糞除道上號曰道士開門請求不復責舎宿<lb/>
直<lb/>
范曄後漢書曰周防字偉公父楊少孤微常脩逆旅以供<lb/>
過客而不受其報<lb/>
郭林宗別傳曰林宗每行宿逆旅輙躬洒掃及明去後人<lb/>
至見之曰此必郭有道昨宿處也<lb/>
晉書曰桑虞甞行寄逆旅同宿客失脯疑虞爲盗虞黙然<lb/>
無言便解衣償之主人曰此舎數失魚肉雞鴨多是狐狸<lb/>
偷去君何以疑人乃將脯主至山冢間㝷求果得遺脯以<lb/>
<pb n="KR3k0012_SBCK_195-2b"/>
衣還虞虞投之不顧<lb/>
說苑曰鄭桓公會封於鄭暮舎於宋東之逆旅逆旅之叟<lb/>
從外來曰客將焉之曰㑹封於鄭逆旅之叟曰聞之時難<lb/>
得而易失也今客之寢安殆非就封者也鄭桓公聞之援<lb/>
轡自駕行十日十夜至即有與之爭封者○楚辭七諫曰路<lb/>
室女之方桒<hi>路室客舎</hi>孔子過之以自侍<hi>言孔子岀遊過於客舎其女方採桒一心</hi>
<hi>不視善其貞信故以自侍</hi>
潘岳客舎議曰　尚書勑客舎廢農姧淫亡命敗亂法<lb/>
度皆當除壞十里安一官舎使老小貧民守之又差吏掌<lb/>
主依官舎收錢數春農事興求湏冬閑謹案客舎逆旅乆矣<lb/>
其所由來矣行者賴以頓止居者薄收其直交易貿遷各<lb/>
得其所官無役賦而因民成利惠加百姓而公無所費語<lb/>
曰許由辭帝堯之命而舎於逆旅自唐到今未有不得客<lb/>
<pb n="KR3k0012_SBCK_195-3a"/>
舎之法<lb/>
　　　　　道路<lb/>
爾雅曰廟中路謂之唐一逹謂之道路二逹謂之枝旁三<lb/>
逹謂之劇旁<hi>今南陽冠章孫卿數通交錯道路呼之五劇郷</hi>四逹謂之衢五逹謂<lb/>
之康六逹謂之莊七逹謂之劇驂<hi>三道復一道𡵨出者北海極縣有此道</hi>八<lb/>
逹謂之崇期<hi>四道交岀</hi>九逹謂之逵<hi>四者交道岀復有旁通者</hi>
又曰大路謂之奔<lb/>
說文曰一逹謂之道路又曰馗九逹道也似龜背故謂之<lb/>
馗<lb/>
易曰艮爲徑王廙注曰物始故爲徑路<lb/>
又曰何天之衢道大行也<lb/>
又曰憧憧徃來朋從爾思<lb/>
詩曰道之云逺曷云能來<lb/>
<pb n="KR3k0012_SBCK_195-3b"/>
又曰行路遟遟中心有違<lb/>
又曰踧踧周道鞠爲茂草<lb/>
又曰路阻且躋<hi>躋升</hi>
又曰周道逶遟<hi>歷逺貌</hi>
又曰周道如砥<hi>貢賦均平</hi>
又曰有杖之杜行彼周道<lb/>
又曰遵大路兮摻執子之祛兮<lb/>
又關雎兎罝曰肅肅兎罝施于中逵<lb/>
周禮夏官曰合方氏掌天下道路<lb/>
又曰司險掌九州之圖以周知其山林川澤之阻而逹其<lb/>
道路<lb/>
又夏官候人曰各掌其方之道<lb/>
禮記檀弓曰哀公使人弔蕢尚遇諸道於路畫宫而受弔<lb/>
<pb n="KR3k0012_SBCK_195-4a"/>
焉<hi>哀公魯君也盡宫畫地爲宫象</hi>曾子曰蕢尚不如𣏌梁之妻知禮也<lb/>
又月令曰三月開通道路<lb/>
又曰道路男子由左婦人由右車從中央<lb/>
左傳曰公孫閼與潁考叔爭車潁考叔挾輈以走子都拔<lb/>
㦸以逐之及大逵弗及子都怒<lb/>
又曰盟諸王父之衢<lb/>
史記曰文帝行至霸陵愼夫人從上示愼夫人新豐道曰<lb/>
此走邯鄲道也<lb/>
東觀漢記曰逢萌𬒳徴上道迷不知東西云朝所徴我者<lb/>
爲聦明叡智有益於政方面不知安能濟政即駕而歸<lb/>
國語曰夫辰角見而除道故夏令曰九月除道<hi>賈逵注曰辰角大辰</hi>
<hi>倉龍之龍角星名也</hi>
家語曰武王克啇通道于九夷八蠻<lb/>
<pb n="KR3k0012_SBCK_195-4b"/>
魏晉春秋曰阮籍有時率意獨行不由徑路車跡所窮輙<lb/>
慟哭而返<lb/>
陸機洛陽記曰宫門及城中大道皆分作三中央御道兩<lb/>
邊築土牆髙四尺餘外分之唯公卿尚書章服道從中道<lb/>
凡人皆行左右左入右出夾道種榆槐樹此三道四通五<lb/>
逹也<lb/>
淮南子曰楊朱見歧路而哭曰可以南可以北<lb/>
又曰聖人之道如衢設罇過者斯酌之<lb/>
博物志曰文王以太公爲灌壇令其年風不鳴條文王夢<lb/>
一婦人甚麗當道哭問其故曰我東山女嫁爲西海婦行<lb/>
必以暴風雨今灌壇令當道有德吾不敢以風雨過也<lb/>
十洲記曰天帝君之城仙眞之人岀道徑自有一路内到<lb/>
鍾山海阿門外天帝君揔九天之維貴無比焉<lb/>
<pb n="KR3k0012_SBCK_195-5a"/>
崔豹古今輿服注曰警蹕所以戒徒行蹕路也謂行者警<lb/>
於途路<lb/>
列子曰堯治天下未知其天下治歟不治歟微服遊於康衢<lb/>
聞兒童謡曰立我烝民莫匪尓極<lb/>
任豫益州記曰江油左檐道案圖在隂平縣北於成都爲<lb/>
西<hi>其道至阻自北來者檐在左扃不得度檐也</hi>鄧艾束馬懸車處<lb/>
郡國志曰雍州軹道在通化門東北十里<lb/>
又曰朱超石與兄書曰洛下道路夲好青槐䕃暎可愛<lb/>
列子曰楊子之隣亡羊旣率其黨又謂楊子之竪追楊子<lb/>
曰亡一羊何追者衆曰多歧路旣反問獲羊乎曰亡之矣<lb/>
歧路之中又有歧焉吾不知所之而反<lb/>
楊子曰大道以多𡵨亡羊學者以多方喪生<lb/>
韓子曰魯以五月起衆爲長溝子路私爲漿飲要作溝者<lb/>
<pb n="KR3k0012_SBCK_195-5b"/>
於五甫之衢孔子譏其不知禮也<lb/>
楚辭曰心不怡之長乆憂以之相接惟郢路之遼逺兮江<lb/>
與夏之不可渉<lb/>
古樂府詩曰相逢狹路間道隘不容車<lb/>
古詩曰驅車駕言邁悠悠渉長道<lb/>
　　　　　馳道<lb/>
史記賈山曰秦爲馳道東窮燕<hi>齊南極呉楚江湖之上瀕海之觀畢逹道廣五十歩</hi>
三丈而樹厚築其外隱以金樵<hi>以鐵錐築之隱於靳反</hi>樹以青松十<lb/>
里一亭亭有長十亭一郷郷有三老有秩嗇夫游徼三老<lb/>
掌敎化嗇夫職聽頌收賦稅游徼徼循盗賊秦制也<lb/>
漢書曰江充出逢館陶長公主行馳道中充聞之公主曰<lb/>
有太后詔充曰獨公主得行車騎皆不得盡劾没入官充<lb/>
從上甘泉逢太子家使乘車馬行馳道中充以屬吏太子<lb/>
<pb n="KR3k0012_SBCK_195-6a"/>
聞之使人謝充曰非愛車馬誠不欲令上聞之以敎勑亡<lb/>
素者唯江君寛之充不聽遂白奏上曰人臣當如是矣大<lb/>
見信用威震京師<lb/>
又曰惠帝爲東朝長樂宮作複道方築髙帝廟南叔孫通<lb/>
曰陛下何築複道髙帝寢衣冠月出遊髙廟奈何令子孫<lb/>
宗廟道上行哉惠帝懼曰急壞之通曰人主無過舉今巳<lb/>
作百姓皆知矣願陛下爲原廟渭北衣冠月游之益廣宗<lb/>
廟大孝夲也帝從之<lb/>
又曰元帝即位成帝爲太子上甞召太子出龍樓門不敢<lb/>
絶馳道至直城門得絶乃度上遟之問其故以狀對上乃<lb/>
令太子𬒳召得絶馳道<lb/>
又曰上居雒陽南宫從複道望見諸將徃徃數人偶語上<lb/>
曰此何語良曰陛下不知乎此謀反耳上曰天下屬安定<lb/>
<pb n="KR3k0012_SBCK_195-6b"/>
何故而反良曰陛下與此屬取天下今陛下己爲天子而<lb/>
所封皆蕭曹故人所誅者皆平生仇怨今軍吏計功天下<lb/>
不足以徧封又恐見疑過失及誅故相聚謀反耳上迺憂<lb/>
曰爲將奈何良曰上平生所憎羣臣所共知誰最甚者上曰<lb/>
雍齒與我有故數窘辱我良曰今急先封雍齒以示羣臣<lb/>
則人人自堅矣於是置酒封雍齒爲什方侯而急趣丞相<lb/>
御史定功行封羣臣皆喜曰雍齒且侯我屬無患矣<lb/>
　　　　　塗<lb/>
易震卦曰震大塗<hi>王廙注曰大塗万物所岀</hi>
論語陽貨曰道聽而塗說德之弃也<lb/>
尓雅曰堂塗謂之陳路依塗<lb/>
吕氏春秋曰孔子用魯三年男行乎塗左女行乎途右財物<lb/>
之遺者民莫之舉<lb/>
<pb n="KR3k0012_SBCK_195-7a"/>
司馬相如上林賦曰長塗中宿<lb/>
　　　　　阡陌<lb/>
史記曰啇鞅相秦孝公壞井田開阡陌<lb/>
漢書游俠傳曰原渉迺大治冢舎周閣重門𥘉武帝時京<lb/>
兆尹曹氏葬茂陵民謂其道爲京兆阡渉慕之迺買地開<lb/>
道立署曰南陽阡人不肯從謂之原氏阡<lb/>
趙書曰佛圖澄建武末卒葬鄴西紫陌先造生墓已數年<lb/>
矣<lb/>
三輔故事曰文王武王周公召公皆葬畢陌南北<lb/>
風俗通曰南北曰阡東西曰陌<lb/>
曹植詩曰東西經七陌南北越九阡<lb/>
陸機詩曰廻渠繞曲陌通波扶直阡<lb/>
　　　　　街<lb/>
<pb n="KR3k0012_SBCK_195-7b"/>
說文曰街四通道也<lb/>
漢書曰張敞無威儀罷朝㑹走馬章臺街<hi>瓉曰在長安建章臺下街也</hi>
郡國志曰雍州司天臺西北有香室街<lb/>
又曰夕隂街在右扶風南<lb/>
東觀漢記曰建武時天下墾田皆不實詔下州郡檢實時<lb/>
州郡各遣使奏事帝見陳留史牘上有書視之云潁川弘農<lb/>
可問河南南陽不可問帝詰史言於長夀街得之<lb/>
漢官典職曰洛陽有二十四街街一亭<lb/>
華氏洛陽記曰兩銅駞在官之南街東西相對髙九尺漢<lb/>
時所謂銅駞街洛陽又有香街<lb/>
三輔故事曰太上皇在長安香街南髙廟在長安城門街<lb/>
東太常街南<lb/>
漢宮殿䟽曰長安有八街九市<lb/>
<pb n="KR3k0012_SBCK_195-8a"/>
風俗通曰京師有長壽街万歳街土馬街若此非一街者<lb/>
携也離也四出之路携離而別<lb/>
　　　　　巷<lb/>
毛詩緇衣曰子之丰兮俟我乎巷兮<hi>巷門外也</hi>
又曰叔于田巷無居人叔于狩巷無飲酒叔適野巷無服<lb/>
馬<lb/>
又曰姜嫄始生后稷誕寘之阨巷牛羊腓字之<lb/>
論語孔子曰賢哉回也一簞食一瓢飲在陋巷人不堪其<lb/>
憂回也不改其樂<lb/>
爾雅曰宫中謂之壺<lb/>
漢書曰陳平家貧負郭窮巷以弊席爲門門外多長者車<lb/>
轍<lb/>
晉書曰紀瞻性靜黙少交遊好讀書或手自抄冩凡所著<lb/>
<pb n="KR3k0012_SBCK_195-8b"/>
述詩賦牋表數十篇兼解音樂殆其妙厚自奉養立宅於<lb/>
烏衣巷館宇崇麗園池竹木有足賞翫焉<lb/>
丹陽記曰七戰巷者庾亮與蘇峻戰宣陽門外峻𥘉小退<lb/>
㝷復來攻交戰者七亮乃南奔故有此名<lb/>
啇君書曰窮巷多恠曲學多辯也<lb/>
尸子曰舜之方陶不能利其巷也及南靣而君天下蠻夷<lb/>
皆𬒳其福<lb/>
太平御覽卷第一百九十五<lb/>
</p>
<p>
</p>
  </div>
</body>
</text>
</TEI>
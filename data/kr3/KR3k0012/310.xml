<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_310-1a"/>
太平御覽卷第三百十<lb/>
兵部四十一<lb/>
　　戰下　戰不顧親　戰傷<lb/>
　　　　　戰下<lb/>
後周書梁臺傳曰時大軍圍洛陽乆而不㧞齊騎奄至齊<lb/>
公憲率兵禦之乃有數人爲敵所執巳去陣二百餘歩臺<lb/>
望見之憤怒單馬突入射殺兩人敵皆披靡執者遂得齊<lb/>
公憲毎歎曰梁臺果毅膽決不可及也<lb/>
又曰田弘討西平反羌及鳯州叛兵等並破之弘毎臨陣<lb/>
摧鋒直前身𬒳一百餘箭破骨者九馬𬒳十矟朝廷壯之<lb/>
又曰李標字靈傑長不盈五尺性果決有膽氣少事爾朱<lb/>
氏累遷右將軍魏孝武以摽從爲太祖帳内都督從復弘<lb/>
農破沙苑摽時跨馬運矛衝堅䧟陣隱身披甲之中敵人<lb/>
<pb n="KR3k0012_SBCK_310-1b"/>
見之皆曰避此小兒太祖𥘉亦聞摽驍悍未見其能至是<lb/>
方嗟歎之謂摽曰伹使膽決如此何必要須八尺之軀也<lb/>
又曰賀若敦太祖時群盗鋒起各據山谷大龜山賊張丗<lb/>
顯潜來襲統敦挺身赴戰手斬七八賊乃退走父統大悅<lb/>
謂左右僚屬曰我少從軍旅戰陣非一如此兒年時膽略<lb/>
者未見其人非唯成我門户亦當爲國名將<lb/>
又曰王雅從戰邙山時大軍不利爲敵所乗諸將皆引退<lb/>
雅獨廻騎拒之敵人見其無繼歩騎競進左右奮擊頻斬<lb/>
九級敵衆稍却雅乃還軍太祖歎曰王雅舉身悉是膽也<lb/>
又曰蔡祏字承先從太祖戰於河橋祏乃下馬歩闘手殺<lb/>
數人左右勸乗馬以備急卒祏怒之曰丞相飬我如子今<lb/>
日豈以性命爲念遂率左右十餘人齊聲大呼殺傷甚多敵<lb/>
以其無繼遂圍之十餘重謂祏曰觀君似是勇士但㢮甲<lb/>
<pb n="KR3k0012_SBCK_310-2a"/>
來降豈慮無冨貴耶祏罵之曰死卒吾今取頭自當封公<lb/>
何假賊之官號也乃彎弓持滿四面拒之東魏人弗敢逼乃<lb/>
募厚甲長刀者直進取祏去祏可三十歩左右勸射之祏<lb/>
曰吾曹性命在一矢耳豈虚發哉敵人漸進可十歩祏乃<lb/>
射之正中其面應弦而倒便以矟刺殺之因此戰數合唯<lb/>
失一人敵乃稍却祏徐引退是戰也我軍不利太祖巳還<lb/>
祏至弘農夜中與太祖相見祏至字之曰承先尒來吾無憂<lb/>
矣太祖心驚不得寢枕祏股上乃安<lb/>
又曰王雄從晉公護東征至邙山與齊將斛律明月接戰<lb/>
雄馳殺三人明月退走雄追之明月左右皆散矢又盡唯<lb/>
餘一奴一矢在焉雄案矟不及明月者丈餘曰惜尓不殺<lb/>
得但住將尒見天子明月反射雄中額雄馬退走至營而<lb/>
薨<lb/>
<pb n="KR3k0012_SBCK_310-2b"/>
又曰耿豪本名令貴沙苑之戰豪殺傷甚多血染甲裳盡<lb/>
赤太祖見之歎曰令貴武猛所向無前觀其甲裳足以爲<lb/>
驗不須更論級數也<lb/>
又曰王勇從討趙青雀平之論功居最除衛大將軍殷州<lb/>
刺史加通直散騎常侍兼太子武衛邙山之戰勇率敢死<lb/>
之士三百人並執短兵大呼直進出入衝擊殺傷甚多敵<lb/>
人無敢當者是役也大軍不利唯勇及王文逹耿令貴三<lb/>
人力戰皆有殊功太祖於是賞帛二千疋令自分之軍皆<lb/>
拜上州刺史以雍州歧州北雍州擬授勇等然州頗有優<lb/>
劣又令探籌取之勇遂得雍州文逹得歧州令貴得北雍<lb/>
州仍賜勇名爲勇令貴名豪文逹名傑以彰其功<lb/>
又曰耿豪從太祖戰於邙山豪謂所部曰大丈夫見賊須<lb/>
右手㧞刀左手把矟直斫慎莫皱眉畏死遂大呼獨入敵<lb/>
<pb n="KR3k0012_SBCK_310-3a"/>
人鋒刃亂下當時咸謂豪殁俄然奮刃而還戰數合當豪<lb/>
前者死傷相繼又謂左右曰吾豈樂殺人但壯士除賊不<lb/>
得不尒若不能殺賊又不爲人所傷何異逐坐人也太祖<lb/>
嘉之拜北雍州刺史<lb/>
隋書曰突厥入冦隋將楊素擊之先是諸將與虜戰毎慮<lb/>
胡騎奔突皆戎車歩騎相參舁鹿角爲方陣騎在其内素<lb/>
謂之曰此乃自固之道非取勝之方也於是悉除舊法令<lb/>
諸軍爲騎陣突厥逹頭可汗聞之大喜率精騎十餘萬而<lb/>
至素奮擊大破之素多權略乗機赴敵應變無方然大抵<lb/>
馭戎嚴整有犯軍令者立斬之無所寛貸毎將臨冦求人<lb/>
過失而斬人多者萬餘人少不下千數流血盈前言笑自<lb/>
若及其對陣先令三百人赴敵䧟陣則巳如不能䧟陣而<lb/>
還者無問多少悉斬之又令二三百人復進還如向法將<lb/>
<pb n="KR3k0012_SBCK_310-3b"/>
士股慄有必死之心由是戰無不勝時稱名將<lb/>
又曰張須陁將兵拒東郡賊翟讓前後三十餘戰毎破走<lb/>
之轉滎陽守時李宻說讓取洛口倉讓憚須陁不敢進宻<lb/>
勸之譲遂與宻率兵逼滎陽須陁拒之讓懼而退須陁乗<lb/>
之逐北十餘里時李宻先㐲數千人於林木間邀擊須陁<lb/>
軍遂敗績宻與讓合軍圍之須陁潰圍輙出左右不能盡<lb/>
出復躍馬入救之徃來數四衆皆散乃仰天曰兵敗如此<lb/>
何面見天子乎乃下馬戰死時年五十二其所部兵晝夜<lb/>
號泣數日不止<lb/>
又曰麥鐵杖遼東之役將渡遼謂其三子曰阿奴當備淺<lb/>
色黄衫吾荷國恩今是死日我旣𬒳殺爾當冨貴唯誠與<lb/>
孝爾其勉之及濟橋未成去東岸尚數丈賊大至鐵杖跳<lb/>
上岸與賊戰死武賁郎將錢士雄孟金又亦死之左右更<lb/>
<pb n="KR3k0012_SBCK_310-4a"/>
無及者帝爲之流涕購得其屍<lb/>
又曰權襲慶仕周從武元皇帝與齊師戰於并州𬒳圍百<lb/>
餘重襲慶力戰矢盡短兵相接殺傷甚衆於是刀矟皆折<lb/>
脫胄擲地向賊大罵曰何不來斫頭也賊遂殺之<lb/>
又曰髙智惠作亂江南史萬歲以行軍揔管從楊素擊之<lb/>
萬歲率衆二千自東陽别道而進踰嶺越海攻䧟浮洞不<lb/>
可勝數前後七百餘戰轉鬪千餘里寂無聲聞者十旬逺<lb/>
近皆以萬歲爲没萬歲以水陸阻絶信使不通乃置書竹<lb/>
筒中浮之於水汲者得之以言於素素大恱上其事髙祖嗟<lb/>
歎又曰宇文慶從周武帝攻河隂先登攀堞與賊短兵接<lb/>
戰良乆中石廼墜絶而後蘇帝勞之曰卿之餘勇可以賈<lb/>
人也復從武帝抜晉州其後齊師大至慶與宇文憲輕騎<lb/>
覘卒與賊相遇爲賊所窘憲挺身而遁慶退據汾橋衆賊<lb/>
<pb n="KR3k0012_SBCK_310-4b"/>
爭進慶引弓射之所中人馬必倒賊乃稍却及破髙緯抜<lb/>
髙辟克并州下信都擒髙諧功並居最〇唐書曰髙祖爲<lb/>
山西河東撫尉大使至龍門縣有賊母端兒衆數千人奄<lb/>
至城下時諸軍無備爲賊所乗髙祖親率十餘騎撗出擊<lb/>
之所射應弦而倒賊大潰逐北數十里伏屍相繼於道時<lb/>
髙祖射七十發明日斬首築爲京觀於屍上盡得所射箭<lb/>
其妙如此<lb/>
又曰至德中冝春郡太守劉秋子率士卒攻賊兵盡矢窮<lb/>
秋子張空拳大呼於軍前死戰而勝詔嘉其忠勇授淮陽<lb/>
太守<lb/>
又曰白孝德胡人也驍悍有膽力乹元中李光弼爲偏禆<lb/>
史思明攻河陽使騎將劉龍仙率鐵騎五十臨河挑戰龍<lb/>
仙勇捷自恃舉右足加馬鬛上手運兩矢嫚罵光弼登城<lb/>
<pb n="KR3k0012_SBCK_310-5a"/>
望之諸將皆侍顧曰孰可取者僕固懷恩前請行光弼曰<lb/>
此非大將所爲歴選其次無可於是左右竊議曰孝德可<lb/>
光弼聞之乃招孝德前問<hi>可得乎孝德曰</hi>得光弼問所加幾何人<lb/>
而可曰獨往則可加人不可光弼曰壯哉終問所欲對曰<lb/>
願備五十騎於壁門候旣入然後進及諸大軍鼓譟以借<lb/>
威他無所用光弼撫其背以遣孝德挾二矛䇿馬截流而<lb/>
渡半濟而懷恩賀曰克矣光弼曰未及何知其克懷恩曰<lb/>
觀其攬跂便辟可萬全者龍仙始見其獨來甚易之足不<lb/>
降鬛稍近將動孝德揺手示之若使其不動然龍仙不測<lb/>
又止孝德呼太尉使予致辭非他龍仙去三十歩與之言<lb/>
䙝罵如𥘉孝德息馬伺便乆之因瞋目曰賊識我乎龍仙<lb/>
曰誰曰我國之大將白孝德龍仙曰是猪狗乎孝德發聲<lb/>
虓然執矛突前城上萬鼓齊噪五十騎以繼進龍仙矢不<lb/>
<pb n="KR3k0012_SBCK_310-5b"/>
及發環走堤上孝德以疋馬逐之胡騎五十皆披靡若猛<lb/>
犬之獵群狐也遂斬之提首而歸<lb/>
又曰至難得試衛尉卿至鳯翔爲都知兵馬使兼興平軍<lb/>
事甞有禆將靳元矅當合戰墮馬呼難得<hi>難得俯馬</hi>救之賊射<lb/>
難得中眉皮穿下蔽目難得乃㧞去箭并皮掣棄之勇冠<lb/>
三軍由是士衆多附之<lb/>
五代周史曰王殷遷奉國右廂都指揮使漢祖受命從征<lb/>
杜重威於鄴下殷與劉詞皆率先力戰矢中於首乆之出<lb/>
折鏃於口中以是漢祖嘉之<lb/>
三國典略曰茹茹㓂肆齊王自晉陽討之虜騎散走大軍<lb/>
遂還齊主率二千餘騎爲殿夜宿黄爪堆茹茹别部數萬<lb/>
騎扣鞍而進四面圍逼麾下齊十二安卧平明方起神色自<lb/>
若指畫軍形潰圍而出虜騎追擊之伏尸二十里獲奄羅<lb/>
<pb n="KR3k0012_SBCK_310-6a"/>
辰妻子生口三萬餘令都督髙阿那肱率騎數千塞其走<lb/>
道那肱以兵少請益齊主更減其半那肱騎奮擊亦大剋<lb/>
捷<lb/>
　　　　　戰不顧親<lb/>
史記曰項王爲髙爼置太公其上告漢王曰今不急下吾<lb/>
烹太公漢王曰吾與項羽俱北面受懷王約爲兄弟吾翁<lb/>
即迺翁必欲烹而翁即幸分我一杯羮項王怒欲烹之項<lb/>
伯曰天下事未可知且爲天下者不顧家雖殺之無益祗<lb/>
益禍耳項王從之<lb/>
後漢書曰邳彤字偉君丗祖拜爲後將軍常從戰攻信都<lb/>
復反爲王郎所置信都王捕擊彤父弟及妻子使爲手書<lb/>
呼彤曰降者封爵不降者族滅彤涕泣報曰事君者不得<lb/>
顧家彤親屬所以至今得安於信都者劉公之恩公方爭<lb/>
<pb n="KR3k0012_SBCK_310-6b"/>
國事彤不得復念私也㑹更始所遣將攻拔信都王郎兵<lb/>
敗走彤家得免<lb/>
又曰丗祖遣宗正劉延攻天井關與上黨太守田邑連戰<lb/>
十餘合延不得進邑迎母弟妻子　爲延所獲馮衍乃遺<lb/>
邑書邑報書曰僕雖駑怯亦欲爲人者也豈茍貪生而畏<lb/>
死哉聞老母諸弟見執於軍而邑安然不顧者豈非重其<lb/>
節乎若使人居天地壽如金石要長生而避死地可也今<lb/>
百年之期未有能至老壯之間相去幾何誠使故朝尚在<lb/>
忠義可云雖老親受戮妻兒横分邑之願也<lb/>
又曰趙苞字威豪遷遼西太守到官遣使迎母及妻子垂<lb/>
當到郡道經栁城值鮮卑萬餘人入塞㓂鈔苞母及妻子<lb/>
遂爲所刼質載以刼郡苞率歩騎二萬與賊對陣賊出母<lb/>
以視苞苞悲號謂母曰爲子無狀欲與微禄奉養朝夕不<lb/>
<pb n="KR3k0012_SBCK_310-7a"/>
圖爲母作禍昔爲母子今爲人臣義不得顧私恩毀忠節唯<lb/>
當萬死無以塞罪母遥謂曰威豪人各有命何得相顧以<lb/>
虧忠義尒其勉之苞即時進戰敗之其母妻皆爲所害<lb/>
東觀漢記曰孔奮爲武都郡丞時在郡爲隗囂餘黨所攻殺<lb/>
太守得奮妻子奮追賊賊推奮妻子於軍前奮年五十唯<lb/>
有一子不顧遂擒賊而其子見屠帝嘉其忠遷武都太守<lb/>
九州春秋曰𥘉清河李雍以鄃叛袁紹而降公孫瓉遣兵<lb/>
衛之紹遣朱靈攻之靈家在城中瓉以靈母弟置城上誘<lb/>
呼靈靈望城上泣曰丈夫一出身與人豈復顧家耶戰遂<lb/>
抜之生擒雍而靈家皆死<hi>靈字文傳</hi>
蜀志曰姜維與母相失<hi>孫盛雜記曰姜維得母書并求當歸維曰良田百頃不在一畝但有</hi>
<hi>逺志不見當歸</hi>
續帝王丗紀曰晉師度峴慕容超使拒之聞晉兵盛自將<lb/>
<pb n="KR3k0012_SBCK_310-7b"/>
四萬繼之及晉人戰於臨昭燕兵大敗超畢馬奔入城八<lb/>
月將封融自河北奔晉師使詔誘城内超怒縛其母懸諸<lb/>
城上融曰姜維有言良田百頃不在一畝<lb/>
梁書曰羊侃長子鷟爲侯景所獲執來城下示侃侃謂曰<lb/>
我傾宗報主猶恨不足豈得計此一子幸尒早能殺之數<lb/>
日復持來侃謂鷟曰乆以汝爲死猶在耶吾以身許國誓<lb/>
死行陣終不以汝而生進退因引弓射之賊感其忠義亦<lb/>
不害也<lb/>
　　　　　戰傷<lb/>
左傳曰齊晉將戰郄克傷於矢流血及　屨未絶鼓音<lb/>
魏書曰孫觀遷青州刺史從征孫權於濡須口爲流矢所<lb/>
中穿左足力戰不顧太祖勞之曰將軍𬒳瘡深重而猛氣<lb/>
益奮及瘡甚遂卒<lb/>
<pb n="KR3k0012_SBCK_310-8a"/>
魏志曰諸葛亮出祁連山詔張郃督諸軍至雒陽還保祁<lb/>
連山郃追至木門與亮軍交戰飛矢中郃右膝薨<lb/>
又曰夏侯惇字元讓太祖自徐州還惇從征吕布爲流矢<lb/>
所中傷左目<lb/>
又曰公到宛張繡降旣而悔之復反公與戰軍敗爲流矢<lb/>
所中<hi>魏書曰公所乗馬名絶影爲流矢所中傷及足并中公右臂</hi>
蜀志曰先主進圍絡縣龐統率衆攻城爲流矢所中卒<lb/>
三國典略曰陳薛安都引兵破留異成州刺史韓子臯單<lb/>
馬入陣傷頂之左一髻半落安都爲流矢所中血流至踝<lb/>
乗輿車容止不變<lb/>
北史曰彭樂天平四年從神武西討與周文相拒神武欲<lb/>
緩持之樂氣奮請決戰曰我衆賊少不可失也神武從之<lb/>
樂因醉入深𬒳刺膓出内之不盡截去復戰身𬒳數瘡軍<lb/>
<pb n="KR3k0012_SBCK_310-8b"/>
勢遂挫不利而還神武每追論以戒之<lb/>
後周書曰河橋之戰王思政下馬用長矟左右撗擊掊數<lb/>
人時䧟陣旣深從者死盡思政𬒳重創悶絶㑹日暮敵亦<lb/>
収軍思政乆經軍旅每戰唯着破弊甲敵疑非將帥故免<lb/>
有帳下督雷五安於戰處哭求思政㑹其巳蘇遂相得乃<lb/>
割衣褁創扶思政上馬夜乆方得還仍鎭弘農思政以玉<lb/>
璧地在險要請築城即自營度移鎮之遷并州刺史仍鎭<lb/>
玉璧<lb/>
又曰韋法保每與敵人交兵每身先士卒單馬䧟陣是以<lb/>
戰必𬒳傷嘗至關南與東魏人戰流矢中頸從口中出當<lb/>
時氣絶輿至營乆之乃蘇<lb/>
又曰李弼從太祖與齊戰於河橋弼深入䧟陣身𬒳七創遂<lb/>
爲所獲弼佯殞絶於地守者稍解弼睥睨傍有馬因躍上<lb/>
<pb n="KR3k0012_SBCK_310-9a"/>
西馳得免<lb/>
隋書曰開皇二年突厥葉護及潘郍可汗衆十餘萬㓂掠<lb/>
南詔以逹奚長儒爲行軍揔管率衆二千擊之遇於周槃<lb/>
衆寡不敵軍中大懼長儒慷慨神色愈烈爲虜所衝突厥<lb/>
散而復聚且戰且行轉闘三日五兵咸盡士卒以拳毆之<lb/>
手皆見骨殺傷萬計虜氣稍奪於是解去長儒身𬒳五<lb/>
瘡通中者二其戰士死傷者十八九突厥夲欲大掠秦隴旣<lb/>
逢長儒兵皆力戰虜意大沮明日於戰處焚屍慟哭而去<lb/>
太平御覽卷第三百一十<lb/>
<pb n="KR3k0012_SBCK_310-9b"/>
</p>
<p>
</p>
  </div>
</body>
</text>
</TEI>
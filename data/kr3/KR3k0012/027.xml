<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_027-1a"/>
太平御覽卷第二十七<lb/>
　時序部十二<lb/>
　　　　　冬下<lb/>
吕氏春秋曰冬之德寒寒不信其地不成剛地不成剛則凍<lb/>
閉不開天地之大四時之化而猶不能以不信成物又况<lb/>
人乎<lb/>
周書時訓曰小寒十二月節鴈北郷鴈不北郷即臣不懷<lb/>
忠鵲始巢鵲不巢即邊方不寧<hi>又云一國不寜</hi>野雞始雊野雞不<lb/>
雊即國乃大水<hi>又云不雊來年雷乃收聲</hi>
又曰大寒十二月中雞始乳雞不乳即媱婦亂男鷙鳥厲<lb/>
疾鳥不厲疾即國不除人水澤腹堅不腹堅即言無所從<lb/>
梁元帝纂要曰冬日玄英亦曰安寧亦曰玄冬三冬九冬<lb/>
天曰上天風曰寒風勁風嚴風厲風哀風隂風景曰冬景<lb/>
<pb n="KR3k0012_SBCK_027-1b"/>
寒景時曰寒辰節曰嚴節鳥曰寒鳥寒禽草曰寒卉黄草<lb/>
木曰寒木寒柯素木寒條<lb/>
又曰十月孟冬亦曰上冬亦曰陽月<hi>此時純隂用事嫌其無陽故日陽月</hi>十<lb/>
二月季冬亦曰暮冬杪冬餘月暮節暮歳<lb/>
風俗通曰夏宫冬律雨雹必降冬宫夏律雷必發聲夫音<lb/>
樂至重所感者大故曰知禮樂之情者能作識禮樂之文<lb/>
者能述<lb/>
又曰趙仲讓爲梁兾從事中郎冬月坐庭中向日解衣捕<lb/>
虱<lb/>
又曰十月之應鍾何應者應也鍾者動也言萬物應陽而<lb/>
動不藏也<hi>論衡曰隂氣動於下而隂氣應之也</hi>
又曰十二月律謂之大吕何大者太也吕拒也言陽氣欲<lb/>
出其隂不許也吕之言拒也依即拒難之也〇太玄經曰<lb/>
<pb n="KR3k0012_SBCK_027-2a"/>
岡北方也冬也未有形也<hi>岡無也未有形故爲岡也言冬萬物深藏黄泉</hi>
莊子曰魯遽弟子曰我得夫子之道吾能冬㸑鼎而夏造<lb/>
冰矣魯遽曰是直以陽召陽以隂召隂非吾所謂道也<lb/>
又曰古者民不知衣服夏多積薪冬則焬之故命之曰知<lb/>
生之民<lb/>
又曰宋人有善爲不龜手之藥者世世以洴澼絖爲事吴<lb/>
人有百金買不龜手之藥以說吴王越有難吴王使之將<lb/>
令與越人水戰大敗越人裂地而封能不龜手一也或以<lb/>
封或不免於洴澼絖則所用之異也<hi>按絖古纊字絮也洴澼浣溧斫絮於</hi>
<hi>水中也洴扶經切澼普歴切</hi>
太公金匱曰夏桀之時有芩山之水桀常以十月發民鑿<lb/>
山穿陵通於河民諌曰孟冬鑿山穿陵是泄天氣發地之<lb/>
藏天子失道後必有敗桀殺之朞年芩山崩爲大澤湯率<lb/>
<pb n="KR3k0012_SBCK_027-2b"/>
諸侯伐之<lb/>
文子曰冬冰可折夏條可結<lb/>
又曰國有飢者食不重味民有寒者冬不𬒳裘與民同苦<lb/>
樂即天下無哀民<lb/>
列子曰瓠巴學琴於師襄當冬而叩徴絃以激㽔賔陽光<lb/>
熾烈堅冰立散<lb/>
孟子曰子産聽治國之政以其乗輿濟人於溱洧孟子曰<lb/>
子産惠而不知爲政歳十一月徒杠<hi>音江</hi>成十二月輿梁成<lb/>
民未病渉也<hi>徒杠獨木小橋可通徒行與梁通車之橋十一月夏九月十二月夏十月</hi>
鶡冠子曰斗柄北指天下皆冬<lb/>
鄧析子曰爲君自當若冬日之陽夏日之隂萬物自歸莫<lb/>
之使也恬卧而功自成優游而政自治豈在振目搤腕手<lb/>
操鞭朴而後爲治歟<lb/>
<pb n="KR3k0012_SBCK_027-3a"/>
管子曰冬作土功發地藏則夏多暴雨秋霖不止<lb/>
鄒子曰冬取槐檀之火<lb/>
尸子曰冬爲信北方爲冬冬終也北方伏方也是萬物冬<lb/>
皆伏貴賤若一美惡不伐信之至也<lb/>
傳子曰夏令披裘冬令披褐雖有嚴令終不肯從者逆時<lb/>
也<lb/>
韓子曰帝堯之王天下冬月鹿裘<lb/>
又曰管仲隰朋從桓公而伐孤竹春往冬返迷惑失道<lb/>
管仲曰老馬可用也乃放老馬而隨之遂得道行山中無<lb/>
水隰朋曰蟻冬居山之陽夏居山之隂蟻壤一寸而仞有<lb/>
水乃掘地遂得水<lb/>
荀卿子曰天不爲人之惡寒而輟其冬<lb/>
淮南子曰以冬鑠膠以夏造冰天道無私就也無私去也<lb/>
<pb n="KR3k0012_SBCK_027-3b"/>
能者有餘拙者不足<hi>言以非時鑠膠造氷難也成天道無私就無私去能行道者有餘不能者</hi>
<hi>不足</hi>
又曰貧人冬則羊裘蔽體短褐不掩形而煬竈口冬日之<lb/>
陽夏日之隂萬物歸之而莫使之然<hi>冬日仁物歸陽夏日猛物歸隂非使之然</hi>
<hi>自如是之也</hi>
又曰稷辟土墾草以爲百姓力農然不能使禾冬生豈其<lb/>
人事不至哉其勢不可也<lb/>
又曰孟冬之月招摇指亥㸑松燧火<hi>改火也</hi>
又曰冬爲權權者所以權萬物也<lb/>
又曰閶闔風四十五日不周風至四十五日廣莫風至<hi>坎卦</hi>
<hi>之風</hi>不周風至則修宫室繕邊城<hi>立冬節土功其始故治宫室繕修邊城備冦難也</hi>
廣莫風至則閉關梁斷罰刑<hi>象冬閉藏不通關梁也罰刑之凝者於是順時而决之</hi>
又曰古之君人者其慘怛於民也國有飢者食不重味民<lb/>
<pb n="KR3k0012_SBCK_027-4a"/>
有寒者而冬不𬒳裘<hi>與同飢寒</hi>冬伐薪蒸<hi>大者日薪小者日蒸</hi>以爲民資<lb/>
<hi>資用</hi>
又曰北方水也其帝顓頊<hi>顓頊黄帝之孫以水德王天下號曰髙陽氏死託祀北方也</hi>
其佐玄冥執權而治冬<lb/>
又曰冬行春令泄<hi>象春氣布散發泄也</hi>行夏令旱<hi>旱象/陽炎</hi>行秋令霧<hi>秋氣</hi>
<hi>隂故亂霧</hi>
又曰太隂理秋則欲修備繕兵<hi>金德斷剛故修兵也</hi>太隂理冬則欲<lb/>
猛毅剛強<hi>純陽閉固水澤冰故剛強</hi>
又曰北方之極自九澤窮夏晦之極北至令正之谷<hi>九澤北方</hi>
<hi>之澤夏大也晦暝也</hi>有凍寒積冰雪雹霜霰漂潤群水之野顓頊玄<lb/>
冥之所司者萬二千里<hi>顓頊黄帝之孫也以水徳王天下號爲髙陽氏死爲北方水㯖之帝</hi>
<hi>其神玄冥者金天氏有適子曰昧爲玄冥師死祀爲主水之神也</hi>
月令曰申群禁固閉藏修障塞繕關梁禁外徙斷罰刑守<lb/>
<pb n="KR3k0012_SBCK_027-4b"/>
門閭大捜客止交遊禁夜樂早閉晏開以索姦人巳得報<lb/>
之必固天節巳幾刑殺無赦雖有盛尊之親斷以法度母<lb/>
發藏毋釋罪<hi>應隂殺也</hi>
又曰十月失政四月草木不實<hi>實長也</hi>
語林曰羊稚舒冬日釀酒令人抱甕湏臾復易人速成而<lb/>
味好<lb/>
說苑曰衛靈公天寒鑿池宛春諌曰天寒起役恐怠民也<lb/>
公曰寒乎春曰公衣狐裘坐熊席是以不寒民寒甚矣公<lb/>
乃罷役<lb/>
世說曰石崇爲客冬天設萍虀王愷乃宻賄崇帳下都督<lb/>
及御車人問所以對曰萍虀是搗韭根雜以麥苗耳<lb/>
殷芸小說曰晉孝武帝即位時年十三四冬天晝日不着<lb/>
複衣但着單絹裙衫五六重夜則累茵褥謝公云體冝令<lb/>
<pb n="KR3k0012_SBCK_027-5a"/>
有常陸下晝過冷夜過熱非攝養之術帝曰夜静故也謝<lb/>
公歎曰上理不減先帝<lb/>
崔鴻前趙録曰王延九歳事母母冬月思生魚杖延流血<lb/>
延㝷汾河扣凌而哭得魚而饋母<lb/>
山海經曰鍾山之神名曰燭隂<hi>燭龍也是燭九月因名云</hi>視爲晝暝爲<lb/>
夜吹爲冬呼爲夏不飲不食不息息則爲風<hi>息氣息也</hi>身長千<lb/>
里<lb/>
地鏡經曰十二月中草木獨有枝葉垂者下有美玉<lb/>
蔡邕月令章句曰冬終也萬物於是終也<lb/>
崔寔四人月令曰十月農事畢五糓旣登家備儲畜乃順<lb/>
時令也<lb/>
祠令曰季冬藏冰仲春開冰並用黒牡秬黍祭司寒之神<lb/>
於冰室其開冰加以桃弧棘矢設於神座<lb/>
<pb n="KR3k0012_SBCK_027-5b"/>
又曰七祀祀行以冬<lb/>
漢桓譚新論曰太原民以隆冬不火食五月雖有疾病急<lb/>
緩猶不敢犯爲介之推故也<lb/>
漢崔寔政論曰僕前爲五原太守土地不知緝績冬積草<lb/>
伏卧其中若見吏以草纏身令人酸鼻吾乃賣儲峙得二<lb/>
十餘萬詣鴈門廣武迎織師使巧手作機乃紡以教民織<lb/>
漢書于定國飲酒至數石不亂冬月治獄請讞飲酒益精<lb/>
明<lb/>
後漢書虞詡祖父經爲郡縣獄吏案法平正務存寛恕毎<lb/>
冬月上狀恒流涕隨之甞稱曰東海于公髙爲里門而其<lb/>
子定國卒至丞相吾决獄六十年矣雖不及于公其庻乎<lb/>
子孫何必不爲九卿耶故字詡昇卿<lb/>
晉皇甫謐玄晏春秋曰余家貧晝則愍於作勞夜則甘於<lb/>
<pb n="KR3k0012_SBCK_027-6a"/>
寢寐以三時之務卷帙生塵篋不解緘唯季冬末纔得一<lb/>
旬學尓<lb/>
晉嵇康集序曰孫登於汲郡北山土窟中住夏則編草爲<lb/>
裳冬則𬒳髪自覆<lb/>
論衡曰夫雲出於丘山降散則爲雨矣人見從上則謂之<lb/>
天雨水冬日天寒則雨凝爲雪皆由雲氣發於丘山不從<lb/>
天降集於地明矣<lb/>
瑞應圖曰芝草常以六月生春夏紫秋白冬黒<lb/>
暦義䟽曰小寒月之𥘉氣也小極故曰小寒大寒月之中<lb/>
氣也言十二月巳半隂氣大極故曰大寒<lb/>
三輔决録曰孫辰字允公家貧不仕居杜城中織箕爲業<lb/>
明詩書爲郡公曹冬月無𬒳有槀一束暮卧其中旦收之<lb/>
㑹稽典録曰盛吉爲廷尉毎至冬月罪囚當断其妻執燭<lb/>
<pb n="KR3k0012_SBCK_027-6b"/>
吉持丹筆相向垂泣<lb/>
齊民要術曰孟冬之月天氣上騰地氣下降天地不通閉<lb/>
塞而成冬勞農以休息之<hi>黨正屬民飲酒正齒位次序也</hi>
荆楚歳時記曰十二月八日沭浴轉除罪瘴<lb/>
于寳搜神記曰漢代十月十五日以豚酒入靈女廟擊筑<lb/>
奏曰上絃之曲連臂蹋地歌赤鳯來乃巫俗也<lb/>
皇覽塚墓記曰蚩尤塚在東郡壽張縣闞城中人常以十<lb/>
月說云毎有氣如匹綘自上屬下號曰蚩尤旗<lb/>
獨異志曰晉武帝哭羊祐冬月涕泗交下凝鬚爲冰<lb/>
慱物志曰宋國有田夫常衣黂緼僅以過冬曁春毎自曝<lb/>
於日不知天下之有廣厦奥室綿纊狐狢顧謂其妻曰負<lb/>
日之暄人莫知者以獻吾君將有重賞<lb/>
乙巳占曰人君當以冬時候辰星之政則辰星見伏以時<lb/>
<pb n="KR3k0012_SBCK_027-7a"/>
天子當以冬時賞死事䘏孤獨察阿黨謹盖藏修積聚坯<lb/>
城郭戒門閭修鍵閉愼管籥固封疆備邊境防要害謹關<lb/>
梁塞蹊徑飾䘮紀不爲淫泆命伏藏之處講武習射御角<lb/>
力戰事省婦事則辰星順行矣人君淫泆非道縱恣不禁<lb/>
近習不䘏刑獄起衆發徴開池藏氣則辰星失行伏見不<lb/>
常而有芒角則民多疾疫隨之以喪亡國不昌也人君以<lb/>
冬時行春令則歳星之氣干之色青而君憂刑獄變動生<lb/>
死不當地踈不宻人乃流亡虫蝗爲災水泉咸竭民多疥<lb/>
癘胎夭多傷國多固疾斷獄官凶以冬行夏令則熒惑之<lb/>
氣干之色赤而小昧刑禍並起兵旱荐臻國多暴風方冬<lb/>
不雪不寒氛霧冥昧雷迺發聲以冬行秋令則太白之氣<lb/>
干之色白而必有野戰並作獄訟軍旅同時而興霜雪不<lb/>
時小兵時起土地侵削四鄙入堡<lb/>
<pb n="KR3k0012_SBCK_027-7b"/>
輦下歳時記曰此月户部奏大閲天下貢物於都堂其日<lb/>
放朝宰相與百官皆赴户部宴饌一時特盛開元中曽以<lb/>
大閱一日貢物賜李林甫九州任土盡歸人臣之家國史<lb/>
書其事也<lb/>
晉陸機感時賦曰悲夫冬之爲氣亦何<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>懔以蕭索天悠<lb/>
悠而弥髙霧鬱鬱而漠漠夜綿邈其難終日晼晚而易落<lb/>
敷曽雲之萎㽔墜零露之揮霍寒冽冽而浸興風謖謖而<lb/>
屢作<hi>謖起也所六切</hi>
陸雲歳暮賦曰淪重陽於潜户徴積隂於司寒<lb/>
袁宏北征賦曰于時天髙地涸木落水凝繁霜夜灑勁風<lb/>
晨興日曖曖其巳頽月亭亭而虚昇<lb/>
鮑昭舞鶴賦曰窮隂殺節急景凋年涼沙振野箕風動天<lb/>
巖巖苦霧皎皎悲泉冰塞長河雪滿群山旣而昬雰夜歇<lb/>
<pb n="KR3k0012_SBCK_027-8a"/>
景物澄廓星飜漢迴曉月將落感寒雞之早晨憐霜鴈之<lb/>
違漠臨驚風之蕭條對流光之照灼<lb/>
傳玄詩曰季冬時慘烈猛寒不可勝嚴風截人耳素雪墜<lb/>
地凝林上飛霜起波中自生冰未夕結重衾崇朝不敢興<lb/>
鮑昭登峴山詩曰孟冬十月交殺盛隂欲終風冽無勁草<lb/>
寒甚有凋松軍并冰晝結士馬氈夜重晨登峴山首霜霧<lb/>
凝未通<lb/>
王褒歳暮詩曰歳晚悲窮侓他郷念索除寂寞灰心盡推<lb/>
殘生意餘産空交道絶財殫宻戚踈空悲趙一賦還著虞<lb/>
卿書<lb/>
太平御覽卷第二十七<lb/>
<pb n="KR3k0012_SBCK_027-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_844-1a"/>
太平御覽卷第八百四十四<lb/>
　飲食部二<lb/>
　　　　　酒中<lb/>
魏略曰太祖時禁酒而人竊飲之故難言酒以白酒爲賢<lb/>
人清酒爲聖人<lb/>
又曰王陵表滿寵年過躭酒不可居方任帝將召寵給事<lb/>
中郭謀曰寵爲汝南太守豫州刺史二十餘年有勲方岳<lb/>
及鎮淮南呉人憚之若不如所表將爲所闘可令還朝問<lb/>
以方事以察之帝從之寵旣至進見飲酒至一石不亂帝<lb/>
慰勞遣還<lb/>
又曰華歆能劇飲至石餘不亂衆人微察常以其整衣冠<lb/>
爲異<lb/>
又曰烏桓東胡俗能作白酒而不知作麴蘖常仰中國<lb/>
<pb n="KR3k0012_SBCK_844-1b"/>
九州春秋曰曹公制酒禁而孔融書嘲之曰夫天有酒旗<lb/>
之星地列酒泉之郡人有旨酒之德故堯不先千鍾無以<lb/>
成其聖且桀紂以色亡國今令不禁㛰姻也太祖外雖寛<lb/>
容之内不能平御史大夫郄憲知旨以免融官<lb/>
呉志曰孫權於武昌臨釣臺飲酒大醉令人以水灑群臣<lb/>
曰今日酣飲唯醉墮臺中乃當止耳張昭正色不言出外<lb/>
車中坐權遣人呼昭還謂曰爲共作樂耳公亦何爲怒乎<lb/>
昭對曰昔紂爲糟丘酒池長夜之飲當時亦不以爲惡也<lb/>
權黙然有慙色<lb/>
又曰孫權常令中書郎詣頋雍有所咨訪若合雍意事可施<lb/>
行即與相反覆究而論之爲設酒食如不合意雍即正色<lb/>
改容黙然不言無所施郎退造權曰頋公歡恱是事合冝<lb/>
也其不言者是事未平也孤當重思之其見敬信如此<lb/>
<pb n="KR3k0012_SBCK_844-2a"/>
又曰孫權嘗命諸葛恪行酒至張昭前昭先有酒色不肯<lb/>
飲曰此非養老之禮也權曰卿其能令張公辭屈乃當飲<lb/>
之耳恪難昭曰昔師尚父九十擁旌仗鉞猶未告老也今<lb/>
軍旅之事將軍在後酒食之事將軍在先何謂不養老也<lb/>
昭卒無辭遂爲盡爵<lb/>
又曰曹公出濡湏甘寧爲前部督受勑斫敵前營權特賜<lb/>
米酒衆肴寕刀特賜手下百餘人食之畢寕先以銀盌酌<lb/>
酒自飲兩盌乃酌與其都督不時肯持寕引刀置膝上呵<lb/>
謂之曰卿見知於至尊孰與甘寕尚不惜死卿何以獨惜<lb/>
死都督見寕色厲即起拜持酒及通酌兵各一兩盌至二<lb/>
更時銜枚出斫敵敵驚動遂退寕益貴重<lb/>
又曰孫皓毎饗宴無不竟日坐席無能不率以七升爲限<lb/>
雖不悉入口皆澆灌取盡韋曜素飲酒不過二升𥘉見禮<lb/>
<pb n="KR3k0012_SBCK_844-2b"/>
異時常爲裁減或宻賜茶茗以當酒至於寵衰更見逼強<lb/>
輙以爲罪又於酒後使侍臣難折公卿以嘲弄侵尅發擿<lb/>
私短以爲歡笑焉<lb/>
又曰笮融督廣陵運漕大起浮圗祠每浴佛多設酒飯布<lb/>
席於路經數十里民人來觀及就食且萬人費以巨万計<lb/>
蜀志曰簡雍拜昭德將軍時天旱禁酒釀者有刑吏於人<lb/>
家索得釀具論者欲令與作酒者同罰雍從先主遊觀<lb/>
見一男子行於道謂先主曰彼欲淫何以不縛先主曰卿<lb/>
何以知之對曰彼有其具與欲釀者同先主大笑而原欲<lb/>
釀者<lb/>
晉書曰王戎嘗如阮籍飲時兖州刺史劉昶字公榮在坐<lb/>
籍以酒少酌不及昶昶無恨色戎異之他日問籍曰彼何<lb/>
如人荅曰勝公榮不可不與飲若減公榮則不敢不共飲<lb/>
<pb n="KR3k0012_SBCK_844-3a"/>
惟公榮可不與飲<lb/>
晉書曰山濤飲酒至八斗方醉帝欲試之以酒八斗飲之<lb/>
宻益其酒濤極本量而止<lb/>
又曰陸抗與羊祜推　之好抗嘗遺祜酒祜飲之不疑<lb/>
抗有疾祜饋之藥抗亦推心服之于時以爲華元子反復<lb/>
見於今<lb/>
又曰阮孚爲散騎常侍以金貂換酒爲有司所彈<lb/>
又曰謝弈爲桓温司馬謂之方外司馬因以酒逼温走入<lb/>
南康王門避之主曰君無狂司馬何由得相見弈遂引温<lb/>
一兵卒於㕔事共飲曰失一老兵得一老兵亦何所恠<lb/>
又曰陸納字祖言爲呉興太守將之郡先至姑熟辭桓温<lb/>
因問温曰公致酒可飲幾升食肉多少温曰年大來飲三<lb/>
升便醉白肉不過十臠卿復云何曰素不能飲正可二升<lb/>
<pb n="KR3k0012_SBCK_844-3b"/>
肉亦不足言後伺温閑曰外有微禮方守逺郡欲與公一<lb/>
醉以展下情温欣然納之時王坦之刁協在座及受禮唯<lb/>
有酒一斗鹿肉一拌座客驚愕納徐曰明公近云飲酒三<lb/>
升納正可二升今有一斗以備杯酌餘瀝温及賔客並歎<lb/>
其眞率温更勑中厨設精饌酣宴極歡而罷<lb/>
又曰何充字次道能飲酒雅爲劉恢所貴恢毎云見次道<lb/>
飲令人欲傾家釀言其能温克也<lb/>
又曰陶侃毎飲酒有常限歡有餘而限巳竭殷浩更勸少<lb/>
進侃悽然曰年少時甞誡之乃巳<lb/>
宋書曰王弘爲江州刺史欲識陶潜不能致也潜甞往廬<lb/>
山弘令潜故人龐通之遺酒於半道栗里要之潜有脚疾<lb/>
使一門生二兒舉籃轝及至欣然便共飲酌俄頃弘至<lb/>
亦無忤也先是顔延之爲劉柳後車功曹在㝷陽與潜情<lb/>
<pb n="KR3k0012_SBCK_844-4a"/>
欵後爲始安郡經過潜毎徃必酣飲致醉延之臨去留二<lb/>
萬錢與潜潜悉送酒家稍就取酒嘗九月九日無酒出宅<lb/>
邊菊叢中坐乆之逢弘送酒至即便就酌醉而後歸潜不<lb/>
解音聲而畜素琴一張毎有酒適輙撫弄以寄其意貴賤<lb/>
造者有酒輙設潜若先醉便語客我醉欲眠卿可去其真<lb/>
率如此郡將候潜逢其酒熟取頭上葛巾漉酒畢還復着<lb/>
之<lb/>
又曰頋憲之爲建康令清儉強力爲政甚得人和故都下<lb/>
飲酒者醇旨輙號爲頋建康謂其清且美焉<lb/>
又曰孔顗爲江夏内史性便酒毎醉輙彌日不醒居常貧<lb/>
罄無有豊約未嘗關懷爲府長史典籖諮事不呼前不敢<lb/>
前不令去不敢去雖醉日居多而曉明政事醒時判决未<lb/>
嘗有擁衆咸云孔公一月二十九日醉勝丗人二十九日<lb/>
<pb n="KR3k0012_SBCK_844-4b"/>
醒也<lb/>
又曰顔延之好騎馬遨遊里巷遇舊知輙據鞍索酒得必<lb/>
傾盡欣然自得<lb/>
又曰沈文季出爲呉興太守文季飲酒至五斗妻王氏飲<lb/>
亦至三斗常對食竟日而視事不廢<lb/>
又曰袁粲爲丹陽尹嘗歩<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>白揚郊野間道遇一士大夫<lb/>
便呼與飲酣明日此人謂𬒳知頋到門求進粲曰昨飲酒<lb/>
無偶聊相要耳竟不與相見<lb/>
又曰蕭思話嘗從文帝登鍾山北嶺中道有盤石清泉上<lb/>
使於石上彈琴因賜以銀鍾酒謂曰相賞有松石間意<lb/>
又曰彭城王義康傳曰㑹稽長公主於兄弟爲長文帝所<lb/>
親敬上嘗就主宴集甚歡主起再拜頓首悲不自勝上不<lb/>
曉其意起自扶之主曰車子歳暮必不見容特乞其命因<lb/>
<pb n="KR3k0012_SBCK_844-5a"/>
慟哭上亦流涕指蔣山曰必無此慮若違今誓便是負初<lb/>
寕陵即封所餘酒賜義康曰㑹稽姉飲憶弟所餘今封送<lb/>
車子義康小字也<lb/>
齊書曰髙帝幸東宫召諸王宴飲因遊玄圃園長沙王晃<lb/>
捉華盖臨川王暎執雉尾扇聞喜公子良持酒鎗南郡王<lb/>
行酒武帝與豫章王嶷及王敬則自捧肴饌髙帝大飲賜<lb/>
武帝巳下酒並大醉盡歡日暮乃去<lb/>
又曰謝朏爲呉興太守與弟瀹於征虜渚送別朏指[卄/瀹]口<lb/>
曰此中唯冝飲酒[卄/瀹]建武之朝専以長酣爲事與劉瑱沈<lb/>
昭畧交飲各至數斗朏旣至郡致[卄/瀹]數斛酒遺上曰力飲<lb/>
此物勿豫人事[卄/瀹]嘗與劉悛飲推辭乆之悛曰謝莊兒不<lb/>
可云不能飲[卄/瀹]曰茍得其人自可沉湎千日悛甚慙無言<lb/>
又曰王琨儉於財用酒不過兩爵輙云取酒難遇之<lb/>
<pb n="KR3k0012_SBCK_844-5b"/>
梁書曰𥘉梁武帝揔延後進二十餘人置酒賦詩臧盾以<lb/>
詩不成罰酒一斗飲盡顔色不變言笑自若蕭介染翰便<lb/>
成文無加點帝兩美之曰臧盾之飲蕭介之文席之美也<lb/>
又曰隂鏗嘗與賔友飲宴見行觴者因廻酒炙以授之衆<lb/>
坐皆笑鏗曰吾儕終日酣飲而執爵者不知其味非人情<lb/>
也及侯景之亂鏗嘗爲賊擒或救之獲免鏗問之乃前所<lb/>
行觴者<lb/>
又曰張纉爲湘州刺史𥘉呉興呉規頗有才學邵陵王綸<lb/>
引爲賔客深相禮遇及綸作牧郢藩䂓隨從江夏遇纉岀<lb/>
之湘鎮路經郢服綸餞之南浦纉見䂓在坐意不能平忽<lb/>
舉盃曰呉䂓此酒慶汝得陪今宴䂓尋起還其子翁孺見<lb/>
父不恱問而知之翁孺因氣結尓夜便卒䂓恨纉悲慟而<lb/>
憤哭兼至信次之間又殞䂓妻深痛夫子翌日又亡時人<lb/>
<pb n="KR3k0012_SBCK_844-6a"/>
爲張纉一盃酒殺呉氏三人<lb/>
南史曰南海有頓遜國在海﨑上有酒樹似安石榴採其<lb/>
花汁停瓮中數日而成酒<lb/>
後魏書曰太宗引崔浩論事語至中夜太宗大悅賜浩縹<lb/>
醪酒十斛水精戎塩一兩曰朕味卿言若塩酒故與卿同<lb/>
其味也<lb/>
又曰髙允𬒳勑論集往丗酒之敗德以爲酒訓孝文覽而<lb/>
恱之<lb/>
又曰胡叟少孤毎言及父母則淚下若孺子之號春秋常<lb/>
祭之前則先求旨酒時燉煌汜潜家善釀酒毎節送一壷<lb/>
與叟論者以潜爲君子<lb/>
又李元忠拜南趙郡太守好酒無政績及莊帝崩弃官<lb/>
潜圖義舉㑹齊神武東岀元忠便乗露車載濁酒以奉迎<lb/>
<pb n="KR3k0012_SBCK_844-6b"/>
神武聞其酒客未即見之元忠下車獨坐酌酒擘脯食之<lb/>
謂門者曰夲言公招延豪傑今聞國士到門不能吐哺輟<lb/>
洗其人可知還吾刺勿復通也門者以告神武遽見之<lb/>
又曰齊神武自太原來朝見朱遊道曰此人是遊道邪常<lb/>
聞其名今日始識其面遷遊道別駕後日神武　之司州<lb/>
饗朝士舉觴屬遊道曰飲髙歡手中酒者大丈夫卿之爲<lb/>
人合飲此酒<lb/>
又曰魏帝宴華林園謂神武曰自頃所在百司多有貪暴<lb/>
朝廷中有能公平直言彈劾不避親戚者王可勸酒神武<lb/>
降階跪言唯御史中尉崔暹一人謹奉明旨敢以酒勸并<lb/>
臣所射賜物千叚乞以廻賜帝又褒美之<lb/>
又曰劉藻字彦先父宗之廬江太守涉獵群籍美談笑善<lb/>
與人交飲酒至一石不亂藻爲平東別將辭於洛水之南<lb/>
<pb n="KR3k0012_SBCK_844-7a"/>
孝文曰興卿石頭相見藻對曰臣雖才非古人度亦不留<lb/>
賊虜而陛下輙當釃曲阿之酒以待百姓帝大笑曰今未<lb/>
至曲阿且以河東數石賜卿<lb/>
又曰裴粲傳元顥入洛以粲爲西兖州刺史㝷爲濮陽太<lb/>
守崔巨倫所逐棄州入嵩髙山節閔帝𥘉復爲中書令後<lb/>
正月晦帝出臨洛濵粲起御前再拜上壽酒帝曰昔北海<lb/>
入朝蹔竊神器尓曰卿誡之以酒今欲我飲何異於往情<lb/>
粲曰北海志在沈湎故諌其所失陛下齊聖温克臣敢獻<lb/>
微誠帝曰甚愧來譽仍爲命酌<lb/>
又曰齊郡王簡性好酒不能理公私之事妻常氏燕郡公<lb/>
喜女也文明太后以賜簡幹綜家事頗節簡酒乃至盗竊<lb/>
求乞婢侍卒不能禁<lb/>
又曰阮孚性機辯好酒貌短而秃周文帝偏所眷顧常於<lb/>
<pb n="KR3k0012_SBCK_844-7b"/>
室内置酒十缾餘一斛上皆加帽欲戯孚孚適入室見即<lb/>
驚喜曰吾兄弟軰甚無禮何爲竊入王家匡坐相對冝早<lb/>
還宅也因持酒歸周文撫手大笑<lb/>
北齊書曰叚韶尤嗇於財雖親戚故舊畧無施與其子孫<lb/>
尚公主并省丞郎在家佐事十餘日事畢辭還人唯賜一<lb/>
杯酒<lb/>
又曰髙季式豪率好酒又恃舉家勲功不拘儉節與光州<lb/>
刺史李元忠生平遊欵在濟州夜飲憶元忠開城門令左<lb/>
右乗驛馬持一壷酒徃光州勸元忠朝廷知而容之<lb/>
又曰齊河南王孝瑜武成禮遇特隆帝在晉陽手勑之曰<lb/>
吾飲汾清二盃勸汝鄴酌兩盌其親愛如此也<lb/>
又曰齊皇甫亮性質朴純厚終無片言矯飾属有勑下司<lb/>
各列勤墮亮三日不上省文宣王親詰其故亮曰一日雨<lb/>
<pb n="KR3k0012_SBCK_844-8a"/>
一日醉一日病酒文宣以其實優容之<lb/>
又曰周文帝聞韋夐養髙不仕辟之不能屈明帝即位禮<lb/>
敬逾重乃爲詩願時朝謁帝大悅勑有司日給河東酒一<lb/>
斗號之曰逍遥公<lb/>
唐書曰定州㹅管李玄通性剛烈無所屈撓𥘉城䧟爲劉<lb/>
黒闥所囚其故吏有以酒食餽之者玄通謂之曰諸君哀<lb/>
吾困辱故以酒食來相寛慰耳吾要當爲諸君一醉可乎<lb/>
遂與樂飲因請劒起舞舞畢以劒潰腹而死<lb/>
又曰蒲桃酒西域有之前代或有貢獻及破髙昌收馬乳<lb/>
蒲桃實於苑中種之并得其酒法上自損益造酒酒成<lb/>
　　　　　　　味兼醍盎旣頒賜羣臣京師識其味<lb/>
又曰麟徳元年九月壁州刺史鄧弘慶制酒令平索看精<lb/>
四序<lb/>
<pb n="KR3k0012_SBCK_844-8b"/>
又曰張鎮州拜舒州都督舒州即其夲邑鎮州乃多市酒<lb/>
肴就望江舊宅盡召故人親戚與之酣宴散髮箕踞敦疇<lb/>
昔之歡十日贈以錢帛旣而垂泣謂親賔曰比者張鎮州<lb/>
與故人爲歡今日以後舒州都督治百姓耳君民禮隔不<lb/>
得交遊因與之訣自是親戚有犯法一無所縱州境因兹<lb/>
肅然<lb/>
又曰李景伯景龍中爲諌議大夫中宗嘗與宰臣貴戚<lb/>
内宴酒酣遞唱廻波樂甚諠雜失禮次至景伯歌曰廻波<lb/>
尓時酒巵微臣職在箴規禮飲只合三爵君臣雜混非冝<lb/>
席爲之散時人稱之<lb/>
又曰李適之雅好賔友飲酒一斗不亂夜則宴賞晝决公<lb/>
務廷無留事<lb/>
管子曰桓公飲管仲酒仲弃其半公問其故對曰臣聞酒<lb/>
<pb n="KR3k0012_SBCK_844-9a"/>
入舌出舌出言失言失身弃臣弃身不如弃酒桓公笑焉<lb/>
晏子曰景公飲酒移於晏子之家晏子立於門曰國德無<lb/>
有故乎君今何爲非時而夜辱公曰酒醴之味金石之聲<lb/>
願與夫子樂之晏子曰臣不敢與焉公乃移於司馬穰苴<lb/>
之家穰苴荅如晏子公復移於梁丘據據左執琴右擁竽<lb/>
行歌而至公曰樂哉無彼二子何以持國無此一臣何以<lb/>
樂身<lb/>
孫卿子曰醉者越百歩溝以爲跬歩也俯而出城門以爲<lb/>
萬丈之門酒亂其神也<lb/>
太平御覽卷第八百四十四<lb/>
<pb n="KR3k0012_SBCK_844-9b"/>
</p>
<p>
</p>
  </div>
</body>
</text>
</TEI>
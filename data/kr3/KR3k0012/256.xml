<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_256-1a"/>
太平御覽卷第二百五十六<lb/>
　職官部五十四<lb/>
　　　　　良刺史上<lb/>
漢書曰黄霸爲楊州刺史治有績漢宣詔賜車特髙一尺<lb/>
別駕主簿緹紬屏泥於載前以彰有德也<lb/>
又曰朱愽遷冀州刺史愽夲武吏不更文法及爲刺史行<lb/>
部吏民數百人遮道自言愽駐車決遣四五百人皆罷去<lb/>
如神吏驚不意愽臨事乃至於此<lb/>
又曰何武爲楊州刺史行部必先即學官見諸生試其誦<lb/>
論得失然後入傳舎問墾田頃畒五榖美惡<lb/>
東觀漢記曰郭伋字細侯河南人也在并州素結恩德行<lb/>
部到西河美稷有童兒數百各騎竹馬迎拜伋問曰兒曹<lb/>
何自逺來對曰聞使君到喜故迎諸兒復送到郭外問使<lb/>
<pb n="KR3k0012_SBCK_256-1b"/>
君何日當還伋曰別駕從事計日告之行部還入美稷界<lb/>
先期一日伋念負諸童兒遂止于野亭湏期乃入<lb/>
又曰李珣爲兖州刺史所種小麦葫菻悉付從事一無所<lb/>
留清約率下常席羊皮布𬒳<lb/>
後漢書曰郭賀爲荆州刺史顯宗廵狩到南陽特見嗟歎<lb/>
賜以三公之服黼黻冕旒勑行部去䄡帷使百姓見其容<lb/>
服以章有德毎所經過吏人指以相示莫不榮之<lb/>
又曰賈琮爲冀州刺史舊典傳車驂駕垂赤帷裳迎於州<lb/>
界及琮之部升車言曰刺史當逺視廣聽紏察美惡何有<lb/>
反垂帷裳以自掩塞乎乃命御者褰之百城聞風自然竦<lb/>
震其諸贓過者望風解印綬而去<lb/>
又曰王望爲青州刺史甚有威名是時州郡災旱百姓窮<lb/>
荒望行部道見飢者祼行草食五百餘人愍然哀之因以<lb/>
<pb n="KR3k0012_SBCK_256-2a"/>
便冝出所在布粟給其廪粮爲作褐衣<lb/>
又曰中平元年交阯屯兵反執刺史及合浦太守自稱柱<lb/>
天將軍靈帝特勑三府精選能吏有司舉賈琮爲交趾刺<lb/>
史琮到部訊其反狀咸言賦歛過重百姓莫不空單京師<lb/>
遥逺告冤無所民不聊生故聚爲盗賊琮即移書告示使<lb/>
安其資業招撫荒散蠲復徭役誅斬渠帥爲大害者簡<lb/>
選良吏使試守諸縣歳間蕩定百姓以安巷路爲之歌曰<lb/>
賈父來晚使我先反今見清平吏不敢飯在事三年爲十<lb/>
三州最<lb/>
又曰郭伋爲并州牧入界所到縣邑老㓜相携逢迎道路<lb/>
所過問民疾苦聘求耆德雅俊設几杖之禮朝夕與叅<hi>政事</hi>
又曰蘇章爲冀州刺史故人爲清河太守章行部按其姧<lb/>
贓乃請太守爲設酒肴陳平生之好甚歡太守喜曰人皆<lb/>
<pb n="KR3k0012_SBCK_256-2b"/>
有一天我獨有二天章曰今夕蘇孺文與故人飲者私恩也<lb/>
明日冀州刺史按事者公法也遂舉正其罪州境知章無<lb/>
私望風畏肅<lb/>
又曰張禹拜楊州刺史當過江行部中土人皆以江有子<lb/>
胥之神難於濟渉禹將渡吏固請不聽禹厲言曰子胥如<lb/>
有靈知吾志在理察枉訟豈危我哉遂鼔而過歴行郡邑<lb/>
深幽之處莫不必到親録囚徒多所明舉吏人希見使者<lb/>
人懷喜恱<lb/>
又曰楊秉遷任城相自爲刺史二千石計日受俸餘禄不<lb/>
入私門故吏齎錢百萬遺之閉門不受以廉㓗稱<lb/>
又曰謝夷吾爲荆州刺史第五倫薦之曰受牧荆州威行<lb/>
郡國奉法作政有周邵之風居儉履約紹公儀之後㝷功<lb/>
簡能爲外臺之表聽聲察實爲九伯之冠也<lb/>
<pb n="KR3k0012_SBCK_256-3a"/>
續漢書曰种暠爲益州刺史在職三年宣恩逺夷開暁殊<lb/>
俗岷山雜落皆懷服漢德其白狼槃木諸國自前刺史卒<lb/>
後遂絶暠至乃復向化時永昌太守鑄黄金爲文蛇以獻<lb/>
梁冀暠紏發追捕馳傳上言冀由是衘怒<lb/>
又曰周舉爲并州刺史太原舊俗以介子推焚骸有龍忌<lb/>
之禁輒一月寒食莫敢煙㸑老少不堪歲歲多死者舉旣<lb/>
到州乃作弔書以置子推之廟言盛冬去火殘損人命非賢<lb/>
者之意以宣示愚民使還温食<lb/>
謝承後漢書曰陳留百里嵩字景山爲徐州刺史境遭旱<lb/>
嵩行部傳車所經甘雨輙霔東海金郷祝其兩縣僻在山<lb/>
間嵩傳駟不徃二縣不得雨父老干請嵩曲路到二縣入<lb/>
界即雨<lb/>
又曰巴祗字敬祖爲楊州刺史在官不迎妻子俸禄不使<lb/>
<pb n="KR3k0012_SBCK_256-3b"/>
有餘積毀壞不復改易以水澡傅墨用之夜與士對坐<lb/>
暗中不燃官燭<lb/>
又曰弟五種遷兖州刺史中常侍單超兄子匡爲濟隂太<lb/>
守負勢貪放種欲収舉未知所使㑹聞從事衛羽素抗直<lb/>
乃召羽具告之曰聞公不畏強禦今欲相委以重事若之<lb/>
何對曰願庶幾於一割羽出遂馳到定陶閉門収匡賔客<lb/>
親吏四十餘人六七日中紏發其贓五六十萬種即奏匡<lb/>
并以劾超<lb/>
魏志曰劉馥字元頴沛國相人也太祖方有袁紹之難謂<lb/>
馥可任以東南之事遂表爲楊州刺史馥旣受命單馬造<lb/>
合肥空城建立州治南懷緒等皆安集之貢獻相繼南懷<lb/>
緒數年恩化大行百姓樂其政流民越江山而歸者以萬<lb/>
數於是聚諸生立學校廣屯田興治芍陂及茄陂七門吴<lb/>
<pb n="KR3k0012_SBCK_256-4a"/>
塘以漑稻田官民有稸陂塘之利至今爲用<lb/>
又曰徐邈爲涼州刺史進善黜惡風化大行百姓歸心焉<lb/>
西域通流荒戎入貢皆邈勲也<lb/>
又曰田豫護匈奴中郎將領并州刺史聞其威名相率來<lb/>
獻州界寧肅百姓懷之<lb/>
又曰陳㤗爲并州刺史懷柔民夷甚有威惠京邑貴人多<lb/>
寄寳化因泰市奴婢泰皆挂之於壁不發其封及徴爲尚<lb/>
書悉以還之<lb/>
又曰梁習字子虞爲并州刺史政治常爲天下最太和二<lb/>
年徴拜大司農習在州二十餘年而居處貧窮無方面珍<lb/>
物明帝異之禮賜甚厚<lb/>
又曰王昶字文舒太原晉陽人也遷兖州刺史明帝即位<lb/>
加揚烈將軍賜爵關内侯昶雖在外任心存朝廷以爲魏<lb/>
<pb n="KR3k0012_SBCK_256-4b"/>
承秦漢之弊法制苛碎不大釐改國典以准先王之風而<lb/>
望治化復興不可得也乃著治論略依古制而合於時務<lb/>
者二十餘篇<lb/>
又曰司馬㓪字伯逹河内温人也遷兖州刺史政化大行<lb/>
百姓稱之雖在軍旅常惡衣惡食以儉率下<lb/>
魏略云裴潜爲兖州時甞作一胡牀及去留以挂柱<lb/>
吴志曰吕岱爲交州刺史歴年不餉家妻子飢乏孫權聞<lb/>
之歎息以讓羣臣曰吕岱出身萬里爲國勤事家内困而<lb/>
孤不早知股肱耳目其責安在於是加賜錢米絹布歲有<lb/>
常限<lb/>
晉書曰杜元凱爲荆州人號爲杜父舊水道唯㳂漢逹江<lb/>
陵千數百里君乃開陽口起夏水導洪洞逹巴陵徑近千<lb/>
里南土美而謡曰後世無叛由杜翁孰識知名與勇功<lb/>
<pb n="KR3k0012_SBCK_256-5a"/>
又曰吴隠之爲廣州州界有貪泉父老云飲此水使廉士<lb/>
變貪隱之先至水酌而飲之賦詩曰古人云此水一飲重<lb/>
千金若使夷齊飲終當不易心<lb/>
王隱晉書曰華軼爲江州刺史得江表之歡心流亡之士<lb/>
赴之如歸時天子孤危四方瓦解軼有匡天下之志毎遣<lb/>
貢獻入洛不失臣節謂使者曰若洛都道斷可輸之琅耶<lb/>
王以明吾之爲司馬氏也<lb/>
又曰山濤爲冀州刺史冀州舊名尅俗略無人士自濤居<lb/>
州捜求賢才旌命所知三十餘人皆顯名當世冀州之士<lb/>
於是爲盛<lb/>
晉陽秋曰劉弘字和季與晉世祖同年居同里以舊恩屢登<lb/>
顯位弘爲荆州刺史值王室多難得專命一方盡其器能<lb/>
推誠御下厲以公義毎有發手書郡國丁寧𣢾宻故莫不<lb/>
<pb n="KR3k0012_SBCK_256-5b"/>
感恱顛倒奔赴咸曰得公一紙書賢於十部從事也<lb/>
曹嘉之晉紀云羊曁爲青州刺史曁牛産犢及遷以官舎<lb/>
所生遺之而去<lb/>
晉中興書曰禇裒字季野河南人也弱冠譙國桓彛見而<lb/>
　之曰禇季野有皮裏陽秋裒女即獻后也徴拜侍中遷<lb/>
尚書裒以后父苦求外出除江州刺史莅政貞素毎崇清<lb/>
約常使私僮樵採<lb/>
晉桓伊字叔夏譙國人湛隱有武幹又善音律爲中興第<lb/>
一遷都督江州荆州十郡豫州四郡軍事江州刺史伊到鎮<lb/>
以邊境無虞冝以寛恤爲務乃上䟽江州虚耗加連歲不<lb/>
登冝併合小縣除諸郡逋米州治冝還豫章詔荅移州潯<lb/>
陽其餘皆聽伊隨冝拯撫甚得南土清和<lb/>
宋書曰陸徴爲益州刺史䘏隱有方威惠兼著冦盗静息<lb/>
<pb n="KR3k0012_SBCK_256-6a"/>
民物殷阜蜀士安恱至今稱之<lb/>
齊書曰臨川王映爲雍州刺史甞至錢還都買物有獻計<lb/>
者於江陵買貨至都廻換可得微有所増映笑曰我是賈<lb/>
客耶乃復求利<lb/>
又曰王琨爲廣州刺史南土沃實在任者常致巨富世謂<lb/>
廣州刺史但經城門一過便得三千萬也琨無所取納表<lb/>
獻禄俸之半州鎮舊有皷吹又啓翰還及罷任孝武知其<lb/>
清問還資多少琨曰臣買宅百三十萬餘物稱之帝恱其<lb/>
對<lb/>
梁書曰安成康王秀都督雍梁南北泰四州諸軍事雍州<lb/>
刺史有疾百姓啇賈咸爲請命旣薨四州裂裳爲曰帽哀哭<lb/>
送之<lb/>
又曰夏侯亶字丗龍弟夔字季龍並任豫州人歌曰我之<lb/>
<pb n="KR3k0012_SBCK_256-6b"/>
有州頻仍夏侯前兄後弟布政優優<lb/>
又曰王神念爲青冀二州刺史神念性剛正所更州郡必<lb/>
禁止淫祠時青冀州東北有石鹿山臨海先有神廟妖巫<lb/>
欺惑百姓逺近祈禱縻費極多及神念至使令毀徹風俗<lb/>
遂改<lb/>
太平御覽卷第二百五十六<lb/>
</p>
<p>
</p>
  </div>
</body>
</text>
</TEI>
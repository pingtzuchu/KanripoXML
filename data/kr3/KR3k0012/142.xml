<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_142-1a"/>
太平御覽卷第一百四十二<lb/>
　皇親部八<lb/>
　　蜀<lb/>
　　　劉備甘后　穆后<lb/>
　　　劉禪張后　小張后<lb/>
　　呉孫堅呉后　孫權歩后<lb/>
　　　二王后　潘后<lb/>
　　　謝妃　徐妃<lb/>
　　　孫亮全后　孫休朱后<lb/>
　　　孫皓母何太后　孫皓滕后<lb/>
　　前趙劉淵母呼延妃<lb/>
　　　劉淵張后　劉聦呼延后<lb/>
　　　二劉后　劉曜劉后<lb/>
<pb n="KR3k0012_SBCK_142-1b"/>
　　後趙石勒劉后<lb/>
　　後燕慕容垂叚后<lb/>
　　宋劉𥙿臧后　胡婕妤<lb/>
　　　劉義隆袁后　劉駿母路后<lb/>
　　　劉駿王后　劉彧母沈婕妤<lb/>
　　　劉彧王后　陳妃<lb/>
　　　劉昱江后　劉准母陳昭華<lb/>
　　　劉准謝后<lb/>
　　　　　蜀劉備甘后<lb/>
蜀志曰先主甘皇后沛人産後主值曹公軍至追先主於<lb/>
當陽長坂于時困逼弃后及後主頼趙雲保護得免於難<lb/>
后卒追謚皇思夫人遷葬於蜀未至而先主殂殞丞相亮<lb/>
上言皇思夫人冝號昭烈皇后與大行皇帝合葬制曰可<lb/>
<pb n="KR3k0012_SBCK_142-2a"/>
　　　　　穆后<lb/>
蜀志曰先主穆皇后陳留人也兄呉壹素與劉焉有舊是<lb/>
以舉家隨焉入蜀焉有異志而聞善相者使相后云當大<lb/>
貴焉時將子瑁自隨遂爲瑁納后瑁死寡居先主旣定益<lb/>
州而孫夫人還呉羣下勸先主聘后先主疑於與瑁同族<lb/>
法正進曰論其親踈何與晉文之於子圉乎於是納后延<lb/>
熈八年薨合葬惠陵<lb/>
　　　　　劉禪張后<lb/>
蜀志曰後主敬哀皇后車騎將軍張飛長女章武元年納<lb/>
爲太子妃建興元年立爲皇后<lb/>
　　　　　小張后<lb/>
蜀志曰後主小張皇后飛小女隨後主遷于洛陽<lb/>
　　　　　呉孫堅呉后<lb/>
<pb n="KR3k0012_SBCK_142-2b"/>
呉志曰孫堅呉夫人權之母也夲呉人徙錢塘早失父母<lb/>
與弟居孫堅聞其才貌欲娶之呉氏親戚嫌堅輕狡將距<lb/>
焉堅甚慙恨夫人謂親戚曰何愛一女以取禍乎如有不遇<lb/>
命也於是遂許爲婚生四男一女及權少年統業夫人助<lb/>
理國政甚有𥙷益建安七年臨薨引見張昭等囑以後事<lb/>
　　　　　孫權歩后<lb/>
呉志曰呉主權歩夫人臨淮淮隂人也以羙麗得幸於權<lb/>
寵冠後宫夫人性不嫉妬多所推進故乆見愛權爲王及<lb/>
帝意欲以爲后羣臣議在徐氏權依違者十餘年然宫內<lb/>
皆稱皇后親戚上䟽稱中宫及薨臣下縁權旨請追正名<lb/>
號乃贈皇后印綬<lb/>
　　　　　二王后<lb/>
呉志曰呉主權王夫人琅瑘人也夫人以選入宫得幸生<lb/>
<pb n="KR3k0012_SBCK_142-3a"/>
孫和權將立爲后而全公主素憎夫人數加譖毀及權寢<lb/>
疾言有喜色由是權深責怒以憂死<lb/>
呉志曰呉主權王夫人南陽人也生孫休及和爲太子和<lb/>
母貴諸姬有寵者皆出居外夫人出在公安卒因塟焉休<lb/>
即位遣使追尊曰敬懷皇后改葬敬陵<lb/>
　　　　　潘后<lb/>
呉志曰呉主權潘夫人㑹稽句章人父爲吏坐死夫人與<lb/>
姊俱輸織室權見而異之召充後宫得幸有身夣有以龍<lb/>
頭授巳者巳以蔽膝受之遂生孫亮夫人爲皇后性妬媚<lb/>
容自始至卒譖害甚衆權不豫夫人使問中書令張昭吕<lb/>
后專制故事侍疾疲勞因以羸病諸人伺其昏卧共縊殺<lb/>
之託言中惡後事泄坐死者六七十人權㝷薨合葬蔣陵<lb/>
　　　　　謝妃<lb/>
<pb n="KR3k0012_SBCK_142-3b"/>
呉志曰呉主權謝夫人㑹稽山隂人也權聘以爲妃愛幸<lb/>
有寵後權納姑孫徐氏欲令謝下之謝不肯由是失寵早<lb/>
卒<lb/>
　　　　　徐妃<lb/>
呉志曰呉主權徐夫人呉郡富春人也初適同郡陸尚尚<lb/>
卒權娉以爲妃使母養子登後權以夫人妬忌廢之以疾<lb/>
卒<lb/>
　　　　　孫亮全后<lb/>
呉志曰孫亮全夫人全尚女也立爲皇后孫綝廢亮爲㑹<lb/>
稽王隨亮之國<lb/>
呉録曰亮妻惠解有容色呉平乃歸永寧中卒<lb/>
　　　　　孫休朱后<lb/>
呉志曰孫休朱夫人朱據女孫綝廢亮休立夫人爲皇后<lb/>
<pb n="KR3k0012_SBCK_142-4a"/>
休卒羣臣尊夫人爲皇太后孫皓即位月餘貶爲景皇后<lb/>
稱安定宫<lb/>
　　　　　孫皓母何太后<lb/>
呉志曰孫和何姬丹陽句容人也父遂夲騎士孫權嘗遊<lb/>
幸諸營而何姬觀於道中權望見異之命宦者召入以賜<lb/>
子和生男權喜名之曰彭祖彭祖即皓也後徙和居新都<lb/>
遣使賜嫡妃張氏自殺何姬曰若皆從死誰當養孤遂撫<lb/>
育皓及其王弟皓即位尊和爲昭獻皇帝何姬爲昭獻皇<lb/>
后月餘進爲皇太后焉<lb/>
　　　　　孫皓滕后<lb/>
呉志曰孫皓滕夫人故太常胤之族女也胤夷滅夫人父<lb/>
牧以踈逺徙邊郡孫休即位大赦得還以牧爲五官中郎<lb/>
皓旣封烏程侯娉牧女爲妃皓即位爲皇后封牧髙密侯<lb/>
<pb n="KR3k0012_SBCK_142-4b"/>
拜衛將軍録尚書事時人以牧尊戚頗推令諫爭而夫人<lb/>
寵漸衰皓滋不恱皓母何恒左右之又太史言於運歷中<lb/>
后不可易皓信巫覡故得不廢常供養昇平宫長秋官僚<lb/>
備貟而巳受朝賀表䟽如故皓内諸寵姬佩皇后璽　者<lb/>
多矣天紀四年隨皓遷于洛陽<lb/>
　　　　　前趙劉淵母呼延妃<lb/>
崔鴻三十國春秋前趙録曰左賢王妃呼延氏魏嘉平中<lb/>
祈子於龍門俄而一大白魚頭有二角軒髯躍鱗於龍門<lb/>
而至於祭所乆之乃去巫覡皆異之曰此嘉祥也其夜夢<lb/>
旦所見魚變爲人左手把一物大如半雞子光影非常授<lb/>
延氏曰此是日精服之生貴子自是十三月而生淵<lb/>
　　　　劉淵張后<lb/>
崔鴻三十國春秋前趙録曰劉淵皇后張氏夣日入懷寤<lb/>
<pb n="KR3k0012_SBCK_142-5a"/>
而告淵淵曰吉徴也愼勿言之自是十五月生聦<lb/>
　　　　　劉聦呼延后<lb/>
崔鴻三十國春秋前趙録曰劉聦皇后呼延氏淵后之從<lb/>
父妹有美色恭孝稱於宗族淵后愛聦姿貌故以配焉毎<lb/>
謂聦曰父終子紹古今之大典陛下自承髙祖之嗣太弟<lb/>
何爲者哉陛下百年後粲兄弟必無種也願陛下深思之<lb/>
聦亦信之曰然吾當爲計后曰事留變生太弟見粲兄弟並<lb/>
大必有不安之志矣或有小人構間其中未必不禍發于<lb/>
今日妾常聞陛下說魯隱公事一何相似竊爲陛下寒心<lb/>
聦深然其言於是相圖之計起矣<lb/>
　　　　　大劉后<lb/>
崔鴻三十國春秋前趙録曰劉聦皇后劉氏殷長女也字<lb/>
麗芳以左貴嬪立爲皇后聦將起䳨儀殿廷尉陳元逹諌<lb/>
<pb n="KR3k0012_SBCK_142-5b"/>
聦大怒將斬之后時在後堂聞而密遣中常侍勑左右停<lb/>
刑於是手䟽啓曰伏聞勑旨將爲妾營殿今四海未一禍<lb/>
難猶繁廷尉之言社稷之計當賞以美爵而反欲誅之陛<lb/>
下此怒由妾而起廷尉之禍由妾而招自古國敗家喪未<lb/>
始不由婦人妾毎覽古事忿之不忘何意今日妾自爲之<lb/>
後人觀妾猶妾之視前人復何靣目仰侍巾櫛請歸死此<lb/>
堂以塞陛下誤惑之過聦覽之色變曰朕此來得微風之<lb/>
患意怒不自由元逹忠臣命其冠履就坐引元逹以劉后<lb/>
表示曰外輔如公等内輔如此后朕亦何憂矣<lb/>
　　　　　小劉后<lb/>
崔鴻三十國春秋前趙録曰聦后劉氏殷小女字麗華童<lb/>
齒聦惠膚髮異常晝營女工夜誦書傳母每止之敦翫<lb/>
彌甚與諸兄爭論經義理旨超然諸兄常深歎謝性孝友善<lb/>
<pb n="KR3k0012_SBCK_142-6a"/>
風儀進止如珪璋焉以貴嬪立爲皇后殷二女四孫皆姿<lb/>
色超丗女德冠時聦並納之自是六劉之寵傾於後宫建<lb/>
元中流星起於牽牛入紫微龍形委蛇其光照地落平陽<lb/>
北十里視之則肉臰聞于平陽肉傍常有哭聲晝夜不止<lb/>
聦甚惡之劉后産一蛇一虎各害人而走㝷之不得頃見<lb/>
隕肉之傍劉氏卒僞謚武宣皇后乃失此肉哭聲亦止<lb/>
　　　　　劉曜劉后<lb/>
崔鴻三十國春秋前趙録曰劉皇后侍中暟女年十三長<lb/>
七尺八寸手垂過膝髮與身齊姿色才徳邁於列后<lb/>
　　　　　後趙石勒劉后<lb/>
崔鴻三十國春秋後趙録曰石勒劉皇后侍中閏之妹後<lb/>
部胡人也勒納之於胡關美色有特寵張枰反於襄城后<lb/>
抽劒斬之勒頼后而濟后性惠有幹助理軍國之務有吕<lb/>
<pb n="KR3k0012_SBCK_142-6b"/>
氏輔漢之風然嚴整貞婉容𥙿不妬忌過之也石弘即位<lb/>
尊爲皇太后與彭城王堪謀殺石虎謀泄虎殺之<lb/>
　　　　　後燕慕容垂叚后<lb/>
崔鴻三十國春秋後燕録曰垂皇后叚氏字元妃光禄大<lb/>
夫儀之女后少而婉惠有節操嘗謂妹季妃曰我終不能爲<lb/>
庸人之妻季妃曰妹亦不爲庸夫之婦鄰人聞而笑之內<lb/>
黄人張定善相見儀二女大驚曰君家大興當由二女儀<lb/>
深異之至年二十餘而不嫁儀子麟謂儀曰張定何知而<lb/>
拒求者儀曰吾女軰志行不凡故且踟蹰以擇良配垂稱<lb/>
燕王垂納元妃爲繼室遂有殊寵范陽王德亦娉季妃焉姊<lb/>
妹俱爲垂德皇后卒如其志<lb/>
　　　　　宋劉𥙿臧后<lb/>
沈約宋書武敬臧皇后諱愛親東莞人也后適髙祖生㑹<lb/>
<pb n="KR3k0012_SBCK_142-7a"/>
稽宣長公主髙祖以儉正率下后恭謹不違及髙祖興復<lb/>
晉室居上相之重而后噐服麤素不爲親屬請謁晉義熈<lb/>
四年正月甲午卒於東城時年四十八追贈豫章公夫人<lb/>
還葬丹徒<lb/>
　　　　　胡婕妤<lb/>
宋書武帝胡婕妤諱道安淮南人義熈初爲髙祖所納生<lb/>
文帝五年𬒳譴賜死時年四十二髙祖踐祚追贈婕妤大<lb/>
祖即位上尊號曰章皇太后<lb/>
　　　　　劉義隆袁后<lb/>
沈約宋書曰文帝袁皇后諱齊嬀陳郡陽夏人左光禄大<lb/>
夫湛之庶女也太祖初拜冝都王妃生太子劭及東陽獻<lb/>
公主英娥上待后恩禮甚篤袁氏貧薄后每就上求錢帛<lb/>
以贍與之上性節儉所得不過三五十疋因此恚恨甚深<lb/>
<pb n="KR3k0012_SBCK_142-7b"/>
稱疾不復見上上每入必他處廻避上數掩伺之不能得<lb/>
疾篤上執手流涕問所欲言后視上良乆乃引𬒳覆面崩<lb/>
于顯陽殿時年四十六上甚悼痛之詔永壽太守顔延之<lb/>
爲哀䇿文其文甚麗也<lb/>
　　　　　劉駿母路后<lb/>
沈約宋書曰文帝路淑媛諱惠男丹陽建康人也以色貌<lb/>
選入後宫生孝武拜爲淑媛年旣長無寵常隨丗祖出藩<lb/>
丗祖入討元兇淑媛留守㝷陽上即位有司奉尊號曰皇<lb/>
太后第休之並超顯職太后頗豫政事賜與休之等財物<lb/>
家累千金居處器服與帝子相侔㝷崩時年五十五遷殯<lb/>
東宫改東宫門題曰崇憲宫<lb/>
　　　　　劉駿王后<lb/>
沈約宋書曰孝武文穆王皇后諱憲嫄琅邪臨沂人元<lb/>
<pb n="KR3k0012_SBCK_142-8a"/>
嘉二十年拜武陵王妃生廢帝山隂公主丗祖在藩后甚<lb/>
有寵上伐凶逆與太后同還京都立爲皇后大明四年率<lb/>
六宫躬桑于西郊廢帝即位尊曰皇太后宫曰永訓其年<lb/>
崩于含章殿時年三十八祔葬景寜陵<lb/>
　　　　　劉彧母沈婕妤<lb/>
沈約宋書文帝沈婕妤諱容姬納後宫爲美人生明帝拜<lb/>
爲婕妤元嘉三十年卒時年四十丗祖即位追贈湘東國<lb/>
太妃太宗即位上尊號爲皇太后<lb/>
　　　　　劉彧王后<lb/>
沈約宋書曰明恭王皇后諱貞風瑯瑘臨沂人也上嘗宫<lb/>
內大集而祼婦人觀之以爲懽笑后以扇鄣面獨無所言<lb/>
帝怒曰外舎家寒乞今共爲笑樂何獨不視后曰爲樂之<lb/>
事其方自多豈有姑姊妺集聚而祼婦人形體以爲樂外<lb/>
<pb n="KR3k0012_SBCK_142-8b"/>
舎之爲懽適實與此不同帝大怒遣后令起廢帝即位尊<lb/>
爲皇太后元徽五年五月五日太后賜帝玉柄毛扇帝嫌<lb/>
其毛柄不華因此欲加酖害巳令太醫煑藥左右止之曰<lb/>
若行此事官家便應作孝子豈復得出入交㑹帝曰汝語<lb/>
有大理乃止孝建元年薨于第時年四十四<lb/>
　　　　　陳妃<lb/>
沈約宋書曰明帝陳貴妃諱妙登丹陽屠家女也太妃家<lb/>
在建康縣東家貧有草屋兩三間上出行見之賜錢三萬<lb/>
令起瓦屋尉自送錢與之家人並不在唯太妃在家時年<lb/>
十二三尉見其容質甚美即以白丗祖於是迎入宫賜太<lb/>
宗始有寵一年許衰歇<hi>以乞將軍</hi>李道兒㝷又還生廢帝故民<lb/>
中皆呼廢帝爲李氏子廢帝踐祚號曰皇太妃輿服一如<lb/>
晉孝武太妃故事置家令一人改諸國太妃曰大姬<lb/>
<pb n="KR3k0012_SBCK_142-9a"/>
　　　　　劉昱江后<lb/>
沈約宋書曰後廢帝江皇后諱簡珪濟陽考城人太始五<lb/>
年太宗求太子妃而雅信小數名家女多不合后弱小門<lb/>
無強廕卜筮最吉爲太子納焉太子即位爲后帝旣廢降<lb/>
爲蒼梧王妃<lb/>
　　　　　劉准母陳昭華<lb/>
沈約宋書曰明帝陳昭華諱法容丹陽人也太宗晚年諸<lb/>
弟姬人有懷孕者輙取入宫及生男殺其母而與六宫所<lb/>
愛者養之順帝桂陽王休範子也以昭華爲母焉順帝即<lb/>
位進爲皇太妃<lb/>
　　　　　劉准謝后<lb/>
沈約宋書曰順帝謝后諱𣑽境光禄大夫莊孫女也昇明<lb/>
二年立爲皇后順帝禪位降爲汝隂王妃<lb/>
<pb n="KR3k0012_SBCK_142-9b"/>
太平御覽卷第一百四十二<lb/>
</p>
<p>
</p>
  </div>
</body>
</text>
</TEI>
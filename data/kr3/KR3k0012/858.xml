<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_858-1a"/>
太平御覽卷第八百五十八<lb/>
　飲食部十六<lb/>
　　　　　酪酥附䬫餬<hi>䬫音低</hi>
通俗文曰煴羊乳曰酪　酥曰䬫餬<lb/>
釋名曰酪澤乳汁所作使人肥澤<lb/>
漢書曰武帝太𥘉元年更名家馬爲桐馬<hi>應劭曰主乳馬取其汁桐治之</hi>
<hi>味酢可飲因以爲官如淳曰桐音筩主乳馬以韋革爲夾兠受數斗咸馬乳桐取其上肥因名曰桐馬今梁州亦名</hi>
<hi>馬酪爲馬酒晉灼曰桐音揵桐之桐</hi>
又曰丞相孔光奏省樂官七十二人給太官桐馬酒<hi>李竒日以</hi>
<hi>馬乳爲酒也撞桐乃成</hi>
又曰烏孫公主歌曰以肉爲食兮酪爲漿<lb/>
又曰王莽時飢教民煑木爲酪不可食重爲煩擾<hi>受日木實爲酪</hi>
<hi>也或曰如令餌木屬</hi>
<pb n="KR3k0012_SBCK_858-1b"/>
後魏書曰神瑞二年秋榖不登太史令王亮等言䜟書云<lb/>
國家當都鄴大樂五十年勸帝遷都可救今年之飢帝以<lb/>
問崔浩浩曰非長乆之䇿也今留守舊都十分家南從不<lb/>
便水土疾疫死傷情見事露則百姓意阻四方聞之有輕<lb/>
侮之意今居北方至春草生乳酪將出兼有菜果足接來<lb/>
秋可不遷　都也<lb/>
又曰臨淮王潭孫孚持白武幡勞河那瓌於柔玄懷荒二<lb/>
鎮間河那瓌衆号三十萬隂有異意遂拘留孚載以輼車<lb/>
日給酪一升肉一叚<lb/>
唐書曰髙宗朝太僕以患疥馬乳造酪供進署承罪當死<lb/>
上特免之<lb/>
晉太康起居注曰尚書令荀朂嬴毀賜乳酪太官隨日給<lb/>
之○漢武内傳曰西王母曰次藥有太玄之酪<lb/>
<pb n="KR3k0012_SBCK_858-2a"/>
西河舊事曰祁連山冝牧牛羊羊肥乳酪奸不用器物刈<lb/>
草着其上不解散一斛酪外餘酥<lb/>
鄴中記曰并州之俗以冬至後百五日介子推斷火冷食<lb/>
作醴酪煑粳米或大麦作之又投大麥於其中酪擣杏子<lb/>
人煑作之亦投大麥中<lb/>
郭子曰王武子有數斛羊酪指示陸機曰卿東呉何以敵<lb/>
此機曰千里蓴羹未下塩䜴<lb/>
世說曰楊德祖爲主簿侍坐人有餉酪者魏武噉少許乃<lb/>
題上作合字致坐中人並不解脩即噉之云公教令人一<lb/>
口復何疑<lb/>
又曰陸太尉詣王丞相公食之以酪陸還遂病明日有牋與<lb/>
王曰昨食酪過通夜委頓民雖呉人幾爲傖鬼<lb/>
笑林曰吳人至京師爲設食者有酪酥未知是何物也強<lb/>
<pb n="KR3k0012_SBCK_858-2b"/>
而食之歸吐遂至困顧謂其子曰與傖人同死亦無所恨<lb/>
汝故冝愼之<lb/>
魏文帝集載鍾繇書曰屬賜甘酪及櫻桃<lb/>
孫楚祠介子推祝文曰棗飯一盤醴酪二盂清泉甘水充<lb/>
君之厨<lb/>
傳咸集楊濟與咸書曰酥治瘡上急<lb/>
范汪祠制曰仲夏薦杏酪<lb/>
慕容晃與顧和書曰今致䬫餬十斤<lb/>
唐書曰武德二年凉州刺史安脩仁獻百年酥云餌之可<lb/>
延壽<lb/>
太平御覽卷第八百五十八<lb/>
</p>
<p>
</p>
  </div>
</body>
</text>
</TEI>
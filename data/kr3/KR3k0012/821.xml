<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_821-1a"/>
太平御覽卷第八百二十一<lb/>
資産部一<lb/>
　　　　　田<lb/>
釋名曰土巳耕者曰田田塡也五稼塡滿其中心也<lb/>
尚書禹貢曰冀州厥田惟中中<hi>孔安國曰田之高下肥瘠九州之中爲第五</hi>兖<lb/>
州厥田惟中下<hi>第六</hi>青州厥田惟上下<hi>第三</hi>徐州厥田惟上中<lb/>
<hi>第二</hi>楊州厥田惟下下<hi>第/九</hi>荆州厥田惟下中<hi>第八</hi>豫州厥田惟<lb/>
中上<hi>第四</hi>梁州厥田惟下上<hi>第/七</hi>雍州厥田惟上下<hi>第一</hi>
周禮春官下籥章曰凡國祈年於田祖歌豳雅擊土鼓以<lb/>
樂田畯<hi>祁年祁豐年也田祖始耕田者謂神農也田畯古先教田者爾雅曰畯農夫也</hi>
又地官司徒之職曰均土地以稽其人衆而周知其數上<lb/>
地家七人可任者家三人中地家六人可任者家二人下<lb/>
地家五人可任者家一人<hi>鄭玄日均平也周猶徧也一家男女七人以上則授上地所養</hi>
<pb n="KR3k0012_SBCK_821-1b"/>
<pb n="KR3k0012_SBCK_821-1b"/>
<hi>天子使大夫治之自此以外餘地皆然</hi>
禮記月令季夏　後五日大雨時行乃燒薙行水利以殺<lb/>
草可以糞田疇可以美土疆<hi>薙謂迫地芟草也此謂欲耕菜田先薙其草草乾燒之此</hi>
<hi>月大雨流水潦蓄其中則草死不復生而地美可耕稼也</hi>
又王制曰方一里者爲田九百畝<hi>一里方三百步</hi>方十里者爲方<lb/>
一里者百爲田九萬畝方百里者爲方十里者百爲田九<lb/>
十億畝<hi>億今十萬</hi>方千里者爲方百里者百爲田九萬億畝<hi>萬億</hi>
<hi>今萬萬也</hi>自恒山至於南河千里而近<hi>冀州域</hi>自南河至於江千<lb/>
里而近<hi>豫州域</hi>自江至於衡山千里而遥<hi>荆州域</hi>自東河至於<lb/>
東海千里而遥<hi>徐州域</hi>自東河至於西河千里而近<hi>亦冀州域</hi>自<lb/>
西河至於流沙千里而遥<hi>雍州域</hi>西不盡流沙南不盡衡山<lb/>
東不盡東海北不盡恒山凡四海之内斷長𥙷短方三千<lb/>
里爲田八十萬億一萬億畝<hi>九州之大計</hi>方百里者爲田九十<lb/>
<pb n="KR3k0012_SBCK_821-2a"/>
億畝山陵林麓川澤溝瀆城郭宫室塗巷三分去一其餘六<lb/>
十億畝<hi>以一大囯爲率其餘所以授民也</hi>
又曰古者公田籍而不稅<hi>籍之言借也借民力治公田美惡取於此不税民之所自始也</hi>
<hi>古者謂殷時</hi>
左傳僖公三十一年曰春取濟西田分曹地也<hi>二十八年晉文討曹分其</hi>
<hi>地境界未定至是乃以賜諸侯</hi>使臧文仲徃宿於重館<hi>高平方與縣西北有重郷城</hi>重<lb/>
館人告曰晉新得諸侯必親其共不速行將無及也從之<lb/>
分曹地自洮以東傳于濟盡曹地也<hi>文仲不書請田而巳非聘享㑹同也</hi>襄<lb/>
仲如晉拜曹田也<lb/>
又宣公下十五年曰初稅畝非禮也榖出不過籍<hi>周法民耕百畝</hi>
<hi>公田十畝借民力而治之稅不過此</hi>以豐財也<lb/>
又襄公六曰子産治鄭使田有卦洫<hi>封界洫溝</hi>從政一年輿人<lb/>
誦曰取我衣冠而禇之取我田疇而伍之孰殺子産吾其<lb/>
<pb n="KR3k0012_SBCK_821-2b"/>
與之及三年民又誦之曰我有子弟子産誨之我有田疇<lb/>
子産闢之子産而死誰其嗣之<lb/>
又哀公上曰季孫欲以田賦<hi>兵賦之法因其田財通出馬一疋牛三頭今欲别其田及</hi>
<hi>家財各爲一賦故言田賦</hi>使冉有訪諸仲尼仲尼曰丘不識也三發<hi>三發</hi>
<hi>問</hi>卒曰<hi>卒終也</hi>子爲國老待子而行若之何子之不言也仲<lb/>
尼不對<hi>不公荅</hi>而私於冉有曰君子之行也<hi>行政事</hi>度於禮施<lb/>
取其厚事舉其中斂從其薄如是則以丘亦足矣<hi>丘十六井出戎</hi>
<hi>馬一疋牛三頭是賦之常法</hi>若不度於禮而貪冒無厭則雖以田賦將<lb/>
又不足且子季孫若欲行而法則周公之典在若欲苟而<lb/>
行又何訪焉弗聽<hi>爲明年用田賦傳</hi>
又哀公上曰子胥曰得志於齊猶獲石田也無所用之<hi>石田</hi>
<hi>不可耕</hi>
糓梁傳宣公五年曰𥘉稅畝<hi>宣公履畝擇而税之也</hi>古者田什一而<lb/>
<pb n="KR3k0012_SBCK_821-3a"/>
籍<hi>言借民力十井而爲公耕一謂之什一而税也</hi>𥘉稅非正也<lb/>
毛詩小雅白華曰滮池北流浸彼稻田<hi>滮流貌箋云池澤浸潤稻田使之生</hi>
<hi>殖</hi>
又甫田曰倬彼甫田歳取十千<hi>倬明貌甫田謂天下田也十千言多也</hi>
又大雅崧髙曰王命召伯徹申伯土田<hi>徹治也箋云治者正其井牧定其賦</hi>
<hi>稅</hi>
爾雅曰田一歳曰菑<hi>今江東呼𥘉耕地反草爲菑</hi>二歳曰新田<hi>詩日于彼新田</hi>
三歳曰畬<hi>易日不菑畬</hi>
史記曰魏文侯使李悝作盡地力之教<hi>悝苦回反</hi>以爲地方百<lb/>
里提封九萬畝理田勤謹則畝益三斗不勤則損亦如之<lb/>
地方百里之増減輙爲粟百八十萬碩矣必雜五種以備<lb/>
災害力耕數耘収獲如宼盗之至<hi>謂促遽之甚恐爲風雨損也</hi>
又曰秦孝公任啇鞅鞅以三晉地狹人貧<hi>三晉謂韓魏趙三卿今河東道</hi>
<pb n="KR3k0012_SBCK_821-3b"/>
<hi>之地</hi>秦地廣人寡故草不盡墾地利不盡出於是誘三晉之<lb/>
人利其田宅復三代無知兵事而務夲於内而使秦人應<lb/>
敵於外故廢井田制阡陌任其所耕不限多少數年之間<lb/>
國冨兵强天下無敵其後韓聞秦之好興事欲疲之乃使<lb/>
水工鄭國聞說秦令鑿涇水自中山西抵瓠口爲渠並北<lb/>
山東注洛三百餘里欲以漑田中作而覺秦欲殺國國曰<lb/>
始臣爲間然渠成亦秦之利也秦以爲然卒使就渠用注<lb/>
愼閼之水漑澤鹵之地四萬頃収背畝一種於是關中爲<lb/>
沃野無凶年命曰鄭國渠<hi>閼音於據切</hi>
又曰王翦將行請善田宅園池甚衆始皇曰將行矣何憂<lb/>
貧乎<lb/>
戰國䇿曰魏叔座爲將攻韓趙勝之魏王賞田百万座曰使<lb/>
士卒不崩直而不倚撓㨂不辟者此呉起餘教也鼔之不<lb/>
<pb n="KR3k0012_SBCK_821-4a"/>
敢怠倦者臣也王特爲臣右手之倦賞臣可也若以有功<lb/>
臣何力之有焉王曰善於是索呉起之後賞田二十萬以<lb/>
座不掩士之迹又與田二十萬<lb/>
漢書晁錯奏曰古者稅民不過什一至秦則不然用啇鞅<lb/>
之法改帝王之制一歳屯戍萬計力役三十倍於古田租<lb/>
口賦塩鐵之利二十倍於古<hi>如淳曰秦賣塩鐵貴故下民受其困</hi>或耕豪民<lb/>
之田稅十五<hi>如淳曰稅其五</hi>故貧民常衣馬牛衣而食犬彘之食<lb/>
又董仲舒說上曰秦用啇鞅之法改帝王之制除井田人<lb/>
得賣買冨者田連阡陌貧無立錐之地漢興循而未改古<lb/>
井田法雖難猝行冝少近古限人占田以贍不足塞兼井<lb/>
之路然後可善治也上不能用<lb/>
又曰是時冨豪皆爭匿財唯卜式尤欲助費於是以式終<lb/>
長者乃召拜爲中郎賜爵左庶長田十頃布告天下尊顯<lb/>
<pb n="KR3k0012_SBCK_821-4b"/>
以諷百姓<lb/>
又曰貢禹上書曰臣禹年老貧窮家貲不滿萬錢妻子糠<lb/>
豆不贍短褐不完有田百三十畝陛下過意徴臣臣賣田<lb/>
十畝以供車馬<lb/>
又曰楊惲免官常不得志乃歌曰田彼南山蕪穢不治種<lb/>
一頃豆落而爲萁人生行樂耳須冨貴何時<lb/>
又曰張禹爲人謙愿内殖貨財家以田爲業及冨貴多買<lb/>
田至四百頃皆涇渭漑灌極膏腴上價<lb/>
又曰寗成曰仕不至二千石賈不至千萬安可比於人乎<lb/>
乃貰貸陂田千餘頃假貧民役使數千家致産數千萬爲<lb/>
任俠持吏長短從數十騎其使民威重於郡守<lb/>
又溝洫志曰太始三年趙中大夫白公復奏穿渠引涇水<lb/>
首起谷口尾入櫟陽涇渭中漑四千五百餘頃田名曰白<lb/>
<pb n="KR3k0012_SBCK_821-5a"/>
渠民歌田曰於河許池陽谷口鄭國在前白渠起後舉鍾<lb/>
爲雲決渠爲雨涇水一石其泥數斗且漑且糞長我稷黍<lb/>
後漢書曰光武時天下墾田多不以實又户口年紀互有<lb/>
増减十五年詔下州郡檢覆其事而刺史太守多不平均<lb/>
或優饒豪右侵刻羸弱百姓嗟愁遮道號呼時諸郡各遣<lb/>
使奏事帝見陳留吏牘上有書視之云潁川弘農可問河<lb/>
南南陽不可問帝詰吏由趣吏不肯服抵言長壽街上得<lb/>
之<hi>抵欺也</hi>帝怒時顯宗爲東海公年十二在幄後言曰吏受<lb/>
郡勑當欲以墾田相方耳帝曰即如此何故言河南南陽<lb/>
不可問對曰河南帝城多近臣南陽帝郷多近親田宅踰<lb/>
制不可爲准帝令虎賁將詰問吏吏乃實首服如顯宗對<lb/>
於是遣謁者考實具知姧狀<lb/>
又曰樊重開廣田土三百餘頃其所起廬舎皆有重堂髙<lb/>
<pb n="KR3k0012_SBCK_821-5b"/>
閣陂渠灌注貲至巨萬而賑贍宗族恩加郷閭外孫何氏<lb/>
兄弟爭財重恥之以田貳頃解其忿訟縣中稱美推爲三<lb/>
老<lb/>
又曰馬援辭兄况欲就邊郡田牧<hi>東觀記曰援以况出爲河南太守次两兄爲吏</hi>
<hi>京師見家用不足乃辭况欲就邊郡畜牧也</hi>况曰汝大才當晚成良工不示人<lb/>
以朴旦從所好後援辭隗囂歸洛陽居數月而無他職任<lb/>
援以三輔地曠土沃而所將賔客猥多乃上書求屯田上<lb/>
林范中帝許之<lb/>
東觀漢記曰司隷校尉梁松奏特進防光廖廖子豫兄弟<lb/>
父子並受爵士筞顯冠世多買京師膏腴美田作大廬近<lb/>
帯城郭妨困小民<lb/>
又曰郭丹字少卿南陽人累世千石父稚爲丹買田宅居<lb/>
業丹爲司徒視事五年薨詔問丹家時宗正劉匡對曰郭<lb/>
<pb n="KR3k0012_SBCK_821-6a"/>
丹爲三公典牧州郡田畝不増<lb/>
張璠漢記曰鄭㤗字公業少有才略多謀家冨於財有田<lb/>
四百頃而食常不足名聞山東<lb/>
華嶠後漢書曰范遷爲司徒在公輔有宅數畝田不過一<lb/>
頃推與兄子<lb/>
又曰周爕專精禮易不讀非聖之書不脩賀問之好有先<lb/>
人草廬結于崗畔下有陂田常肆力自勤以給非身所耕<lb/>
漁則不食<lb/>
魏志曰夫定國之術在於強兵足食秦人以急農兼天下<lb/>
<hi>孝武以屯田定西域此先丗之良式也是歳乃募民屯田於許得穀數百万斛於是</hi>州郡例置田官<lb/>
所在積穀征伐四方無軍粮之患遂得以兼滅羣兇克平<lb/>
天下<lb/>
又曰鄧艾遷尚書郎時欲廣田稸榖爲滅賊資使艾行陳<lb/>
<pb n="KR3k0012_SBCK_821-6b"/>
項巳東至壽春艾以爲田良水少不足以盡地利冝開河<lb/>
渠可以大積軍粮又通運漕之道乃著濟河論以喻其指<lb/>
又以爲昔破黃巾因爲屯田積榖許都以制四方今三隅<lb/>
巳定事在淮南毎大軍征舉運兵過半功費巨億以爲大<lb/>
役陳蔡之間土下田良可省許昌左右諸稻田并水東下<lb/>
今淮北二萬人淮南三萬人十二分休常有四萬人且田<lb/>
且守水豐常収三倍於西計除衆費歲完五百萬斛以爲<lb/>
軍資六七年間可積三千萬斛於淮上此則十萬之衆五<lb/>
年食也以此乗呉無不克矣宣王善之事皆施行正始三<lb/>
年乃開廣漕渠每東南有事大軍興衆汎舟而下逹于江<lb/>
淮資食有儲而無水害艾所建也<lb/>
又曰司馬郎爲丞相主簿以爲冝復井田徃者以民各有<lb/>
累世之業難中奪之是以至今承大亂之後民人分散土<lb/>
<pb n="KR3k0012_SBCK_821-7a"/>
業無主皆爲公田宜及此時復之<lb/>
又曰鄭渾遷陽平沛郡太守郡界下濕患水澇百姓饑乏<lb/>
渾於蕭相二縣界興陂堨開稻田郡人皆以爲不便渾曰<lb/>
地勢洿下冝漑灌終有魚稻經乆之利此豐民之夲也遂<lb/>
躬率吏民興立功夫一冬間皆成比年大収頃畝歳増租<lb/>
入倍常民頼其利刻石頌之號曰鄭陂<lb/>
又曰劉靖都督河北諸軍事又脩廣戾渠陵大遏水漑灌<lb/>
薊南北三百里使種稻邊民利之<lb/>
蜀志曰𥘉諸葛亮自來成都有田十五頃子弟食自餘饒<lb/>
晉要事曰安帝義熈九年右丞張湏元議瑯瑯及湖熟界<lb/>
有皇后脂澤田四十餘頃參詳悉以借食民<lb/>
南史曰宋王惠兄鑒頗好聚歛惠意不同謂曰何用田爲<lb/>
鑒怒曰無田何由得食惠又曰何用食爲<lb/>
<pb n="KR3k0012_SBCK_821-7b"/>
齊書曰王騫歷黄門郎司徒右長史不事産業有舊田在<lb/>
鍾山八十頃與諸宅及故舊共佃之常謂人曰我不如鄭<lb/>
公業有田四百頃而食常不周以此爲愧<lb/>
梁書曰夏侯夔爲豫州刺史率軍人於蒼陵立堨漑田千<lb/>
餘頃歳収榖百餘萬石以充儲備兼贍貧人境内頼之也<lb/>
又曰鄧元起少時嘗至西沮田舎有沙門造之乞元起有<lb/>
稻幾二千斛悉以施之時人稱其有大度<lb/>
後魏書曰髙允爲著作郎太武引見因問允萬機何者爲<lb/>
先時多禁封良田又京師逰食者衆允因曰臣少也賤所<lb/>
知唯田請言農事古人云地方一里則爲田三頃七十畝<lb/>
萬里則田三萬七千頃若勸之則畝益三升不勸則畝損<lb/>
亦如之損益之率爲粟二百二十二萬斛况以天下之廣<lb/>
乎若公私有儲雖遇饑年復何憂哉帝善之除田禁悉以<lb/>
<pb n="KR3k0012_SBCK_821-8a"/>
授百姓<lb/>
又曰裴延儁遷幽州刺史范陽郡有舊督亢渠徑五十里<lb/>
陽燕郡有故戾陵諸堨廣袤三十里皆廢毀多時水旱不<lb/>
調延儁乃表求營造遂躬自履行相度形勢隨力分督未<lb/>
幾而就漑田百萬餘畝爲利十倍百姓頼之<lb/>
北齊書曰帝賜穆提婆晉陽之田斛律光言於朝曰此田<lb/>
神武帝以來常種禾飼馬數千疋以擬㓂難今賜提婆無<lb/>
乃闕軍務也由是提婆怨光<lb/>
唐書曰貞元十六年盧羣爲義成軍節度鄭滑觀察營田<lb/>
使羣先寄寓鄭州典質得良田數頃及授節度各以本地<lb/>
契書分付所管令長令召還夲主時人稱美<lb/>
又曰起居郎崔覲隱居城固山所有良田分給奴婢令遞<lb/>
日供飲食之費覲與妻家事一不以問但水石自婢而已<lb/>
<pb n="KR3k0012_SBCK_821-8b"/>
又曰温造爲河陽節度觀察使復懷州古秦渠三縣弃地<lb/>
悉爲良田後造左遷出爲㓪州刺史至則開後郷渠九十<lb/>
七里漑田二千頃郡人名其渠曰右史渠<lb/>
范子計然曰請問九田隨世盛衰有水旱貴賤願聞其情<lb/>
計然曰諸田各有名其從一官始以終九官所以設諸田<lb/>
差髙下始進退也假令一直錢百金一直錢九百此略可<lb/>
知從一畝至百畝直是大貴之極也<lb/>
孟子曰百畝之田勿奪其時數口之家可以無饑矣<lb/>
又曰易其田疇薄其稅歛民可使冨也<lb/>
傳子曰陸田者命懸於天也人力雖修水旱不時則一年<lb/>
功弃矣田制之由人人力苟修則地利可盡天時不如地<lb/>
利地利不如人事<lb/>
吕氏春秋曰魏襄王與羣臣飲酒酣王爲羣臣祝令羣臣<lb/>
<pb n="KR3k0012_SBCK_821-9a"/>
皆得志史起對曰羣臣不肖者得志則不可王曰如西門<lb/>
豹之爲人臣也史起對曰魏氏之田也漳水存其傍西門<lb/>
豹不知用是過也明日召史起問漳水猶可以灌鄴田乎<lb/>
對曰臣爲之民必大怨臣臣雖死願王使他人遂之王使<lb/>
之爲鄴令史起因徃爲之鄴民大怨欲籍史起史起不敢<lb/>
出避之乃使他人遂爲之水巳行民大得其利相與歌之<lb/>
曰鄴有聖令號爲史公決漳水兮灌鄴旁終古斥鹵生稻<lb/>
梁<lb/>
春秋後語曰趙列侯謂其相公仲建曰寡人所愛可以貴<lb/>
之乎曰富可也貴之則不列侯乃命以田萬畝賜善歌者<lb/>
二人公仲建許諾而不與居一月列侯之代還問曰與之<lb/>
乎曰未有可者<lb/>
家語曰虞芮二國爭田而訟連年不決乃相謂曰西伯仁<lb/>
<pb n="KR3k0012_SBCK_821-9b"/>
人盍徃質焉入其境則耕者讓畔行者讓路入其朝則士<lb/>
讓爲大夫大夫讓爲卿虞芮之君曰嘻吾儕小人不可以<lb/>
入君子之朝遂自相與成以其所爭爲閑田<lb/>
蕭廣濟孝子傳曰郭原平墓下有數十畝田不屬原平毎<lb/>
至農月耕者恒祼祖原平不欲使慢其墳墓乃貨家資買<lb/>
此田三農之月輙束帶垂泣躬自耕墾之<lb/>
汜勝之奏曰昔湯有旱灾伊尹爲區田教民糞種負水澆<lb/>
稼収至畝百石勝之試爲之収至畝四十石<lb/>
越絶書曰呉北野禺櫟東所舎大疁者呉王田也<lb/>
又曰冨中大塘者勾踐治以爲義田也肥饒謂之冨中<lb/>
盛弘之荆州記曰桂陽郡界有温泉其下流有田恒資以<lb/>
浸灌常十二月種至明年三月新榖便登温液所周正可<lb/>
數畝過此水氣輙冷不復生苗<lb/>
<pb n="KR3k0012_SBCK_821-10a"/>
豫章記曰郡江之西岸有槃石下多良田極膏腴者一畝<lb/>
二十斛稻米之精者如玉暎澈於器中<lb/>
續搜神記曰陽人姓何忘其名隱遁養志常至田舎人収<lb/>
穫在場上忽有一人長一丈黃踈單衣角巾來詣之翩翻<lb/>
舉其兩手並儛而來語何云君常見韶舞不足舞也便去<lb/>
何㝷逐遥向一山山有一穴裁容人其人即入穴何亦隨<lb/>
之𥘉入甚急前輙開廣便失人見良田數十頃何遂墾作<lb/>
以爲世業子孫于今頼之<lb/>
崔寔政論曰昔者聖王立井田之制分口耦地各相副適<lb/>
使人饑飽不偏勞逸齊均冨者不足僣差貧者無所企慕<lb/>
王㓪上求賑貸民表曰昔在西京有鄠杜膏腴之饒池陽<lb/>
谷口之利涇渭二川之水鄭國白渠之漑雲雨年成糞與<lb/>
灌並畝貨一金號爲陸海<lb/>
<pb n="KR3k0012_SBCK_821-10b"/>
應璩書曰是以忽此蘇子帶郭之業求彼孫叔寢丘之地<lb/>
故求遠田在關之西南臨洛水北據芒山<lb/>
曹植表曰乞城内田及城邊好田盡所賜百年力者臣雖<lb/>
生自至尊然心甘田野性樂稼穡<lb/>
又籍田論曰營疇萬畝厥田上上經以大陌帶以橫阡竒<lb/>
栁夾路名菓𬒳園宰農寔掌是謂公田<lb/>
唐明皇雜録曰上命宇文融爲招田使融方恣睢稍不已<lb/>
附者必加誣譛密奏以爲盧從愿廣致田園有地數百頃<lb/>
上素器重亦倚爲相者數矣而又族望官婚鼎盛於一時<lb/>
故上亦重言其罪但目從愿爲多田翁<lb/>
<pb n="KR3k0012_SBCK_821-11a"/>
</p>
<p>
太平御覽卷第八百二十一<lb/>
</p>
<p>
</p>
  </div>
</body>
</text>
</TEI>
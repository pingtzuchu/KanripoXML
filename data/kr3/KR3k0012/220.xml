<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_220-1a"/>
太平御覽卷第二百二十<lb/>
　職官部十八<lb/>
　　　中書令　中書監<lb/>
　　　中書侍郎<lb/>
　　　　　中書令<lb/>
六典曰中書令之職掌國之政令緝熈帝載統和天人入<lb/>
則告之出則奉之以釐萬邦以度百揆蓋以佐天子而執<lb/>
大政者也<lb/>
漢書曰司馬遷旣𬒳刑之後爲中書令尊寵任職<lb/>
又曰石君防與弘㳟皆少坐腐刑爲黄門以選爲中尚書<lb/>
宣帝時任中書官以㳟爲令君防爲僕射㳟死君防代爲<lb/>
令貴倖傾朝百寮皆敬事<lb/>
應劭漢官儀曰左右曹受尚書事前丗文士以中書在右<lb/>
<pb n="KR3k0012_SBCK_220-1b"/>
因謂中書爲右曹又稱西掖<lb/>
呉録曰紀騭字子上景皇時騭父亮爲尚書令騭爲中書<lb/>
令每朝㑹詔以屏風隔其坐<lb/>
吴志曰胡冲平和有文幹天紀中爲中書令<lb/>
又曰張尚有俊才孫皓時爲侍郎以言語辯捷見知擢爲<lb/>
侍中中書令<lb/>
又曰蔡欵字文德歷位内外以清貞顯於當世衛尉領中<lb/>
書令<lb/>
晉書曰王獻之爲中書令少而摽邁不循常貫文義並所<lb/>
不長而能撮其勝㑹故爲一時風流之冠獻之卒以王珉<lb/>
代之世謂之大王令小王令也珉父洽永和中甞爲此官<lb/>
至珉復居之時人以爲弈世令望<lb/>
又曰王獻之爲中書令啓瑯瑘王爲中書監表曰中書職<lb/>
<pb n="KR3k0012_SBCK_220-2a"/>
掌詔命固非輕才所能獨任自晉建國常命宰相叅領中<lb/>
興以來益重其任故能王言彌徽德音四塞<lb/>
又曰和嶠爲中書令荀勗爲監嶠意抗直鄙荀巧佞以意<lb/>
氣加之專車而坐自此監令乃使異車<lb/>
臧榮緒晉書曰潘尼性淡退唯以著述爲事永興末爲中<lb/>
書令<lb/>
晉陽秋曰王洽除中書令時年二十九將辭之從兄朗之<lb/>
遺書曰弟今二十九便居清顯要任敢不敬以先旨爲弟<lb/>
啓義讓之路焉若弟年至四五十之間雖復　超登公輔<lb/>
亦非吾所豫况降此以還者耶洽遂不拜<lb/>
又曰温嶠上䟽曰臣才短學淺文義不通中書之職酬對<lb/>
無方斟酌重輕豈唯文䟽而巳自非望士良才何可妄居<lb/>
斯任累辭得止<lb/>
<pb n="KR3k0012_SBCK_220-2b"/>
晉中興書曰肅祖以温嶠爲散騎常侍侍講大寧𥘉手詔<lb/>
曰卿旣以令望忠允之懷著於周旋且文清而旨逺冝居<lb/>
深密今欲以卿爲中書令朝論咸以爲冝<lb/>
又曰王洽字敬和顯宗時王洽爲中書令帝曰敬和清裁<lb/>
昔爲中書郎吾尚小數呼見意甚親之今以爲中書令欲<lb/>
共講文章之事也<lb/>
又曰禇裒授衛將軍中書令裒以中書銓管詔命不冝以<lb/>
親居之固讓<lb/>
晉令曰中書爲詔令記㑹時事典作文書也<lb/>
晉制曰中書令銅印墨綬進賢兩梁冠絳朝服佩水蒼玉<lb/>
乗軺車<lb/>
晉諸公讃曰陳准爲中書令張華爲監准與華俱處機密<lb/>
而推崇之每直日有詔書無小大輙先示華了不措意華<lb/>
<pb n="KR3k0012_SBCK_220-3a"/>
得詔書不以示准省中號准爲中書五郎其從容如此<lb/>
又曰懷帝以繆播爲中書令朝事莫不諮之人君之所取<lb/>
信於臣下無以尚也<lb/>
宋書曰傳亮永𥘉元年爲中書令直中書省專典詔命以<lb/>
亮任揔國權聽於省見客神虎門外每旦車常數百兩<lb/>
宋泰始起居注曰王言之職揔司清要中將軍丹陽尹王<lb/>
景文夙尚弘簡情度淹粹忠規茂績寔宣國道冝兼管内<lb/>
樞以重其任可中書令<lb/>
齊書曰王延之代張緒爲中書令何點歎曰晉以子敬季<lb/>
琰爲此職今以王延之張緒爲之可謂清官後接之者實<lb/>
爲未易<lb/>
崔鴻後趙録曰徐光字季武頓丘人㓜有文才年十三王<lb/>
陽攻頓丘掠之而令主秣馬光但書柱作詩賦左右以白<lb/>
<pb n="KR3k0012_SBCK_220-3b"/>
石勒勒令召光付𥿄筆光立爲頌賜衣服遷爲中書令<lb/>
後魏書曰任城王澄爲中書令蕭頥使庾　來朝見澄音<lb/>
韻遒雅風儀秀逸謂主客郎張尋曰徃魏任城以武著稱<lb/>
今魏任城乃以文見羙也<lb/>
又曰髙允髙宗禮敬甚重晨入暮出或積日居中朝臣莫<lb/>
知所論或有上書言得失者髙宗省而謂羣臣曰君父一<lb/>
也父有是非子何爲不能書諫之使人知惡而於家内隱<lb/>
處也豈不以父親恐惡彰於外也今國家善惡不能面陳<lb/>
而上表顯諫此豈不彰君之短明己之美至如髙允者眞<lb/>
忠臣矣朕有非恒正言面論至朕所不用聞者皆言說無<lb/>
避就朕聞其過而天下不知其諫豈不忠乎汝等在左右<lb/>
曾不聞一正言但向朕喜時求官乞職汝等把弓刀侍朕<lb/>
左右徒立勞耳皆至公王此人把筆匡我國家不過作郎<lb/>
<pb n="KR3k0012_SBCK_220-4a"/>
汝等不自媿乎於是拜允中書令<lb/>
又曰髙允字伯㳟爲中書令髙宗重之不名恒呼爲令公<lb/>
又曰髙允拜中書令司徒陸麗曰髙允雖蒙寵待而家貧<lb/>
布衣妻子不粒髙宗怒曰何不先言今見朕用之方言其<lb/>
貧是日幸允第惟草屋數間布　𬒳緼𫀆厨中藍菜而巳<lb/>
髙宗歎息曰古人之清豈有此乎即賜帛五百疋粟千斛<lb/>
唐書曰武德年甞有勑而中書門下不時宣行髙祖責其<lb/>
遟由内史令蕭瑀曰臣　見内史宣勑或前後相<lb/>
乖者百司行之不知何所承用所謂易雖在前難必在後<lb/>
臣在中書日乆備見其事今皇階𥘉搆事渉安危若逺方<lb/>
有疑恐失機㑹比每受一勑臣必審勘使與前勑不相乖<lb/>
背者始敢宣行遟晚之愆實由於此上善之<lb/>
又曰禇遂良拜中書令太宗寢疾召遂良及長孫無忌入<lb/>
<pb n="KR3k0012_SBCK_220-4b"/>
卧内謂之曰卿等忠烈簡在朕心昔漢武寄霍光劉備託<lb/>
葛亮朕之後事一以委卿太子仁孝卿之所悉必湏盡誠<lb/>
輔佐永保宗社又頋謂太子曰無忌遂良在國家之事汝<lb/>
無憂矣<lb/>
又曰神龍元年改中書令曰紫微令<lb/>
又曰開元二年紫微令姚崇奏紫微<hi>舎人六貟每議</hi>事諸舎人同<lb/>
押連署狀進訖凡事有是非理均與奪人心旣異所見或<lb/>
殊抑使雷同情有不盡臣今啇量其事執見不同者望請<lb/>
别作啇量狀連本狀同奏若狀語交牙恐煩聖思臣旣是<lb/>
官長望於兩狀後略言二理優劣奏聽進止則人各盡能<lb/>
官無留事勑曰可<lb/>
又曰張九齡爲中書令時天長節百寮上壽多獻珎異唯<lb/>
九齡進金鏡録五卷言前古興廢之道上賞異之<lb/>
<pb n="KR3k0012_SBCK_220-5a"/>
薛瑩條列呉事曰胡冲意性調美心趣解暢有刀筆才閑<lb/>
於時事爲中書令雖不能匡矯亦自守不苟求容媚<lb/>
王珉别傳曰珉字季琰詔曰新除侍中王珉才學廣贍理<lb/>
識清通冝處機近以叅時務其以珉爲長兼中書令<lb/>
郭頒魏晉世語曰劉放孫資共典樞要夏侯獻曹肇心内<lb/>
不平殿中有雞棲樹二人相謂此亦乆矣其能復幾指謂<lb/>
中書監劉放中書令孫資<lb/>
又曰司馬景王令中書令虞松作表輙不可意令松更定<lb/>
思竭不能改鍾會爲定五宇松深恱服<lb/>
宋謝莊讓中書令表曰伏惟陛下登馭震維臨齊璿政澤<lb/>
與風翔恩從雲動臣聞璧門天䆳鳯沼神深絲綸王言出<lb/>
納帝命自非望允當時譽宣庠塾未有謬垂曲寵空席兹<lb/>
榮在於平壯猶不可勉况今綿痼百志俱淪<lb/>
<pb n="KR3k0012_SBCK_220-5b"/>
　　　　　中書監<lb/>
魏志曰黄𥘉中改秘書爲中書以劉放爲監孫資爲令遂<lb/>
並掌機密歷文明齊王三世<lb/>
又曰蔣濟字子通時中書監令號爲專任濟上䟽曰大臣<lb/>
太重者國危左右太親者身弊古之至戒也徃者大臣秉<lb/>
事外內扇動陛下卓然自覽萬機莫不祗肅夫大臣匪不<lb/>
忠也然威權在下則衆心慢上勢之常也陛下旣巳察之<lb/>
於大臣願無忘於左右<lb/>
晉書曰荀勗守中書監毗賛朝政及遷尚書令勗乆在中<lb/>
書專管機事失之甚愠人有賀者勗恚曰奪我鳯皇池諸公<lb/>
何賀焉<lb/>
又曰太安元年有胡人入雲龍門殿前再拜云我當作中<lb/>
書監付都虞候斬之<lb/>
<pb n="KR3k0012_SBCK_220-6a"/>
晉陽秋曰朱整少有名行官至中書監魏禪晉使整與中<lb/>
書令劉良共爲詔世祖踐祚權即用之<lb/>
晉中興書曰肅宗欲使庾亮爲中書監亮上䟽曰陛下踐<lb/>
祚復以臣領中書則示天下有私矣<lb/>
晉諸公讃曰華廙爲中書監時事多不泄啓丗祖乞授子<lb/>
薈荅詔先時荀勗爲中書監末年亦使息組書詔草傅祇<lb/>
爲中書監病風復使息暢書啓事皆前後相承以子弟管<lb/>
之<lb/>
後魏書曰孝文時蠕蠕<hi>如兖反</hi>國有喪帝遣髙閭爲書與之<lb/>
不叙凶事孝文謂曰卿爲中書監職典文詞若情思不至<lb/>
應謝所任<lb/>
環濟要略曰中書掌内事密詔下州郡及邊將不由尚書<lb/>
者也後關百官事益重有令僕射丞郎令史秩與尚書同<lb/>
<pb n="KR3k0012_SBCK_220-6b"/>
陶氏職官要録曰中書監舊視僕射梁選簿書自宋巳來<lb/>
比尚書令特進之流而無事任清貴華重大位多領之<lb/>
王導表曰臣乞得除中書監持節專壹所司竭誠保傳惟<lb/>
力是視詔曰昔者荀公曾從中書監爲尚書令人賀之乃<lb/>
發恚云奪我鳯皇池卿諸人何賀耶願足下處之勿疑<lb/>
王敦表曰中書令領軍庾亮清雅履正可中書監領軍如<lb/>
故<lb/>
　　　　　中書侍郎<lb/>
六典曰中書侍郎掌貳令之職凡邦國之庶務朝廷之大<lb/>
政皆叅議焉凡臨軒冊命大臣令爲之使則持冊書以授<lb/>
之凡四夷來朝臨軒則授其表䟽升于西階而奉之若獻<lb/>
贄幣則受之以授於所司<lb/>
魏志曰明帝詔舉中書郎謂吏部尚書盧毓曰得其人與<lb/>
<pb n="KR3k0012_SBCK_220-7a"/>
不在盧生耳選舉莫取有名有名如畫地作餅不可噉也<lb/>
毓舉韓曁敦篤至行帝乃用之<lb/>
呉志曰孫琳求中書兩郎典知荆州諸事主者奏中書不<lb/>
應外出休特聽之其所請求一皆給與也<lb/>
晉書曰華廙字長俊爲人清簡弘雅加以名家子孫以婦<lb/>
父盧毓典選至年四十五爲中書通事郎<lb/>
又曰華表子簡字奉駿有智器文藻官至中書郎<lb/>
又曰衛瓘爲中書郎時權臣專政瓘優㳺其間無所親踈<lb/>
甚爲傳嘏所重謂之寗武子<lb/>
臧榮緒晉書曰夏侯孝若爲野王令居邑累歳朝野多歎<lb/>
其屈除中書郎<lb/>
晉起居注曰今之士大夫多不樂出宰牧而好內官今皆<lb/>
先經外官治民著績然後入爲常伯中書郎<lb/>
<pb n="KR3k0012_SBCK_220-7b"/>
曹嘉之晉紀曰汝南史曜字季茂爲山濤所知爲征南府<lb/>
小吏郷人周浚見曜而友之配之妺官至中書郎<lb/>
晉中興書曰孔演字元舒晉國𥘉建與庾亮俱𥙷中書侍<lb/>
郎于時中興肇建庶事草創演經學博通又練識舊典朝<lb/>
議軌制多取正焉由是元明二帝並親愛之<lb/>
又曰顧榮齊王囧召爲主簿囧自擅威權榮知其必敗唯<lb/>
終日昏酒囧以榮爲中書郎<lb/>
又曰范寗爲臨淮太守徴拜中書侍郎專掌西省以職在<lb/>
機近固辭不許多以獻替有益治道<lb/>
又曰范寗拜中書侍郎時烈宗雅好文學而寗明習五經<lb/>
甚見親愛朝廷疑議輙諮訪之寗指朝士直言無諱<lb/>
又曰王濛字仲祖恬暢能言名理善隷書與劉恢爲中書<lb/>
侍郎太宗輔政濛恢並數侍接對號爲入室之賔恢字眞<lb/>
<pb n="KR3k0012_SBCK_220-8a"/>
長少清峻時人以濛比袁曜卿以恢比荀奉倩<lb/>
宋書曰王徴與從弟僧綽書曰闔門皆蒙時私吾髙卧家<lb/>
巷遂至中書侍郎此足以闔棺矣<lb/>
又曰裴瓉風神髙邁　爲中書侍郎出入禁門見者皆肅然改<lb/>
容<lb/>
北史曰趙彦深諷朝廷子堅爲中書侍郎頗招物議時馮<lb/>
子琮子慈明祖珽子君信並相繼居中書故時語云馮祖<lb/>
及趙穢我鳯池<lb/>
隋書曰元善拜內史侍郎上每望之曰人倫儀表也凢有<lb/>
敷奏毅氣抑揚觀者曯目<lb/>
唐書曰郭正一永淳二年除中書侍郎正一在中書累年<lb/>
明習舊事兼有詞學制勑多出其手當時號爲稱職<lb/>
又曰崔沔拜中書侍郎或謂沔曰今之中書皆是宰相承<lb/>
<pb n="KR3k0012_SBCK_220-8b"/>
宣制命侍郎雖是副貳但署位而已甚無事也沔曰不然<lb/>
設官分職上下相維各申所見方爲濟理豈可俛黙偷安<lb/>
而爲懷禄士也自是每有制勑及曹事沔多所異同<lb/>
王濛别傳曰濛爲中書郎在職四年無人對以濛難與比<lb/>
肩故也<lb/>
鍾㑹母傳曰嘉平元年車駕朝髙平陵㑹爲中書郎從行<lb/>
宣王始舉兵衆人恐懼而夫人自若<lb/>
嵇氏世家曰嵇含爲中書侍郎書檄雲集莫不立草<lb/>
通典曰隋𥘉爲内史侍郎四貟煬帝減二貟改爲内書侍<lb/>
郎<lb/>
陸士衡轉中書侍郎齊王收士衡付廷尉士衡出後謝表曰<lb/>
臣以職在中書制命所出而臣本以筆札見知慮逼迫不<lb/>
獲已乃詐發内妺喪出就第云哭泣受吊片言隻字文不<lb/>
<pb n="KR3k0012_SBCK_220-9a"/>
關其間<lb/>
梁庾肩吾爲寧國公讓中書郎表曰臣聞陟彼太行伯后<lb/>
之車屢怠望兹呉坂少游之馬難追是知美非流水立致<lb/>
摧轅駿靡浮雲便其頓轡起登天漢寧陪九萬之風坐濟<lb/>
星橋非使千年之翼豈有㓜稱辯慧足對元禮弱摽俊頴<lb/>
能嘲子淑玉重組長空見休寵深宮䆳宇孰知懷憂<lb/>
太平御覧卷第二百二十<lb/>
<pb n="KR3k0012_SBCK_220-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_956-1a"/>
太平御覽卷第九百五十六<lb/>
　木部五<lb/>
　　　榆　桐　楊柳<hi>上</hi>
　　　　　榆<lb/>
毛詩曰東門之枌疾亂也幽公荒淫男女棄其舊業亟<lb/>
㑹於道路歌舞於市井爾東門之枌<hi>枌白榆也</hi>宛丘之栩子仲<lb/>
之子婆娑其下<lb/>
又山有樞曰山有樞隰有榆<lb/>
毛詩義䟽曰駮馬梓榆也駮犖<hi>吕角切</hi>遥視似駮馬<lb/>
周禮秋官曰烜氏四時變國火春取榆柳之火<lb/>
禮記内則曰堇荁枌榆兔薧滫髓以滑之<hi>榆曰白枌</hi>
春秋元命苞曰三月榆莢落<lb/>
春秋運斗樞曰玉衡星散爲榆<lb/>
<pb n="KR3k0012_SBCK_956-1b"/>
爾雅曰蓲荎<hi>音歐迭郭璞曰詩云山有樞今之刺榆</hi>無枯其實荑<hi>枯榆也生山中葉圎</hi>
<hi>而厚剥皮合漬之其味辛香所謂蕪荑也</hi>
說文曰榆白枌也梗山枌榆有刺莢可以爲蕪荑<lb/>
史記曰凢望雲氣平望在榆上下千餘二千里也<lb/>
漢書曰髙祖禱豐枌榆社<hi>張晏曰扮榆社在豊東北三十里或曰枌榆郷名也髙祖里社</hi>
<hi>也</hi>
又天文志曰成帝河平元年旱傷麥民食榆皮<lb/>
又循吏傳曰龔遂爲渤海太守勸民務農桑令口種榆一<lb/>
樹<lb/>
魏志曰鄭澤爲魏郡太守百姓乏材木乃課種榆爲籬<lb/>
後魏書曰太祖道武皇帝諱珪七月七日生三合陂北明<lb/>
年有榆生於埋胎處遂成林<lb/>
又曰桓帝曽中蠱歐吐之地乃生榆木<lb/>
<pb n="KR3k0012_SBCK_956-2a"/>
趙書曰從幽州大道滹沱造浮橋植行榆五十里置行宫<lb/>
管子曰五沃之土其榆條長<lb/>
莊子曰鵲上髙城之垝而巢於髙榆之㒹城壞巢折凌風<lb/>
而起故君子之居丗也得時則義行失時則鵲起<lb/>
淮南萬畢術曰八月榆檽<hi>音而</hi>令人不飢<hi>注曰以羙酉漬榆檽曝乾以清梁米</hi>
<hi>紫莧實蒸令相合欲不食者三指撮酒以服之即不飢耳</hi>
韓詩外傳曰楚莊王將伐晉曰敢諌者死孫叔敖進諌曰<lb/>
臣園中有榆榆上有蟬蟬方奮翼悲鳴飲清露不知螳蜋<lb/>
之在後曲頸欲食之螳蜋方欲食蟬不知黃雀在後舉頭<lb/>
而欲啄之黄雀食螳蜋不知童子挾彈在榆下欲彈之童<lb/>
子方彈黃雀不知在前有深坑後有掘株也楚乃息伐<lb/>
桓譚新論曰劉子駿信方士虚言爲神仙可學余見其庭<lb/>
下大榆樹乆而剥折指謂曰彼樹無情然猶朽蠧人雖欲<lb/>
<pb n="KR3k0012_SBCK_956-2b"/>
愛飬何能使之不衰<lb/>
愽物志曰食枌榆則眠不欲覺<lb/>
晉宫闕名曰華林園榆十九株<lb/>
雜五行書曰舎北種榆九株蠶大得<lb/>
廣志曰有姑榆有郎榆郎榆無莢材又任車用至善青䗍<lb/>
者出渤海東先以供官<lb/>
石虎鄴中記曰襄國鄴路千里之中夾道種榆盛暑之月<lb/>
人行其下<lb/>
鄒子曰春取榆柳之火<lb/>
范子計然曰蕪荑出地赤心者善<lb/>
汜勝之書曰種禾無期因地爲時三月榆莢雨時髙地強<lb/>
土可種禾<lb/>
崔寔四民月令曰二月榆莢成者収乾以爲醬隨節早晚<lb/>
<pb n="KR3k0012_SBCK_956-3a"/>
勿失其適<lb/>
夢書曰榆爲人君德至仁也夢採榆葉受賜恩也夢居樹<lb/>
上得貴官也夢其葉滋茂福禄存也<lb/>
古樂府詩曰天上何所有歷歷種白榆<lb/>
應璩與龐惠恭書曰見所上利民之術殖濟南之榆栽漢<lb/>
中之<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
嵆康養生論曰豆令人重榆令人瞑愚智所知也<lb/>
　　　　　桐<lb/>
易緯曰桐枝濡毳而又空中難成易傷湏成氣而後華<lb/>
尚書禹貢曰嶧陽孤桐<hi>嶧山之陽特生桐中爲琴瑟</hi>
毛詩卷阿曰梧桐生矣于彼髙崗<hi>梧桐柔木也</hi>
又定之方中曰樹之榛栗椅桐梓<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>爰伐琴瑟<lb/>
詩義䟽曰梓實桐皮曰椅今民云梧桐也有青桐白桐赤<lb/>
<pb n="KR3k0012_SBCK_956-3b"/>
桐白桐冝琴瑟今雲南䍧牱人績以爲布<lb/>
禮記月令曰清明之日桐始華<hi>周書曰不始華歲有大寒</hi>
禮斗威儀曰君乘火而王其政平梧桐爲常生<lb/>
爾雅曰櫬梧也<hi>今梧桐</hi>榮桐木<hi>即梧桐</hi>
後漢書曰蔡邕㤗山行見㸑桐聞爆聲曰此良木也取而<lb/>
爲琴<lb/>
齊書曰豫章王於邸起山列種桐竹號爲桐山武帝幸之<lb/>
置酒爲樂<lb/>
管子曰五沃之土其木冝桐<lb/>
莊子曰外乎子之神勞乎子之精倚樹而吟據梧而瞑<hi>神不</hi>
<hi>休於性分之内則外矣精不正於自足之極則勞矣故行則倚樹而吟坐則據桐而瞑言有情者之自困</hi>
又曰鵷鶵發南海而飛到北海非梧桐不止非竹實不食<lb/>
又曰空門來風桐乳致巢<hi>司馬彪注曰門户空風喜投之桐子似乳着葉而生鳥喜巢之</hi>
<pb n="KR3k0012_SBCK_956-4a"/>
孟子曰今有場師舎其梧檟養其樲<hi>音二</hi>棘則爲賤場師矣<lb/>
<hi>弃大取小</hi>
吕氏春秋曰成王與唐叔虞燕居援桐葉以爲珪曰以此封<lb/>
汝虞喜以告周公周公請封虞成王曰余與虞戲也周公<lb/>
曰臣聞之天子無戲言於是遂封叔虞於晉<lb/>
淮南子曰智有所不足故桐不可以爲弩<lb/>
又曰夫以巨斧擊桐薪不待利時良日而後破之加巨斧<lb/>
桐薪之上而無人力之奉雖順招揺挾刑德<hi>招揺斗杓也刑十二辰德</hi>
<hi>十日也</hi>而弗能破者以其無勢也<lb/>
淮南萬畢術曰桐木成雲<hi>取十石瓦甖滿中水置桐甖中盖之三四日氣如雲作</hi>
董仲舒請雨書曰秋以桐魚九枚<lb/>
風俗通曰梧桐生於嶧山陽巖石之上採東南孫枝爲琴<lb/>
聲甚清雅<lb/>
<pb n="KR3k0012_SBCK_956-4b"/>
遁甲經曰梧桐不生則九州異<hi>梧桐以知日月正閏生十二葉一邊有六葉從下數一葉</hi>
<hi>爲一月至上十二葉有閏十三葉小餘者視之則知閏何月也不生九州各異君天下不同也</hi>
王逸子曰木有扶桑梧桐松柏皆受氣淳矣異於羣類者<lb/>
也<lb/>
秦記曰𥘉長安謡云鳯凰<hi>鳯凰止阿</hi>房符堅遂於阿房城植桐<lb/>
數萬株以待之至是慕容冲入阿房城而止焉冲小字鳯<lb/>
凰<lb/>
廣志曰梧桐有白者剽國有白桐木其葉有白毳取其毳<lb/>
淹漬緝績織以爲布<lb/>
遊名山志曰吹臺有髙桐皆百圍嶧陽孤桐方此爲劣<lb/>
鄒山記曰鄒山古之嶧山魯穆公改爲鄒今鄒山嶧陽猶<lb/>
多桐樹<lb/>
齊地記曰城北十五里有梧臺即梧宫也<lb/>
<pb n="KR3k0012_SBCK_956-5a"/>
論衡曰李子長爲政欲知囚情以梧桐爲之象囚形乃鑿<lb/>
地爲塪卧木囚其中曰罪若正木囚不動若有冤木囚動<lb/>
出人之精誠着木人也<lb/>
華陽國志曰益州有梧桐木其華綵如絲人績以爲布名<lb/>
曰華布<lb/>
沈懷逺南越志曰青桐華頗似木綿而輝重過之<lb/>
晉宫閣名曰華林園青白桐三株<lb/>
伏侯古今注曰昭帝元鳯三年馮翊人獻桐枝長六尺九<lb/>
枝枝一葉<lb/>
異苑曰晉武帝世吴郡臨平岸崩出一石皷打之無聲以<lb/>
問張華華云可取蜀中桐材刻作魚形扣之則鳴矣於是<lb/>
如言音聞數十里<lb/>
又曰句章吴平門前忽生一株青桐樹上有謡歌之聲平<lb/>
<pb n="KR3k0012_SBCK_956-5b"/>
惡而斫殺平隨軍北征首尾三載死桐欻自還立於故根<lb/>
之上又聞樹巓空中歌曰死樹今更青吴平㝷當歸適聞<lb/>
殺此樹巳復有光輝平㝷歸如鬼謡<lb/>
祖台之志恠曰騫保至檀立䲧上北樓宿暮皷二中有人<lb/>
着黄練單衣白帢將人持炬火上樓保懼藏壁中湏臾有<lb/>
二婢上使婢迎一女子上與白帢人入帳中宿未明白帢<lb/>
人輙先去如是四五宿後向晨白帢人纔去保因入帳中<lb/>
持女子問向去者誰荅曰桐侯郎道東桐樹廟是至暮鼓<lb/>
二中桐郎來保乃斫取之縛着樓柱明日視之形如人長<lb/>
三尺餘檻送詣丞相渡江未半風浪起桐郎得投入水風<lb/>
波乃息<lb/>
齊民要術曰梧桐山石間生者爲樂器則鳴<lb/>
瑞應圖曰王者任用賢良則梧桐生於東廂<lb/>
<pb n="KR3k0012_SBCK_956-6a"/>
桓譚新論曰神農黄帝削桐爲琴<lb/>
任昉述異記曰梧桐園在吴夫差舊國也一名琴川梧園<lb/>
宫在句容縣傳云吴王別館有楸梧成林焉其梧子可食<lb/>
古樂府云梧宫秋吴王愁是也<lb/>
崔琦七蠲曰爰有梧桐生于玄谿傳根朽壤託險生危<lb/>
枚乗七發曰龍門之桐髙百尺而無枝中鬱結而輪菌根<lb/>
扶踈以分離<lb/>
魏明帝猛虎行曰雙桐生空井枝葉自相如通泉漑其根<lb/>
玄雨潤其柯緑葉何蓩蓩青條視曲阿<lb/>
張恊七命曰寒山之桐出自大冥含黄鍾以吐幹據蒼岑<lb/>
而孤生<lb/>
古詩曰井桐棲靈鳯<lb/>
　　　　　楊柳上<lb/>
<pb n="KR3k0012_SBCK_956-6b"/>
易大過九二曰枯楊生稊老夫得其女妻<lb/>
焦贛易林豫之晉曰鵲巢柳樹鳩奪其處任力劣薄天<lb/>
命不祐<lb/>
毛詩采薇曰昔我徃矣楊柳依依<hi>楊柳蒲柳也</hi>
又曰東門之楊刺時也婚姻失時男女多違親迎女猶有<lb/>
不至者也東門之楊其葉䍧牂<hi>䍧牂然盛貌</hi>
又南山有臺曰南山有桑北山有楊樂只君子邦家之光<lb/>
又小弁曰菀彼柳斯鳴蜩嘒嘒<hi>柳木茂盛則多蟬</hi>
又曰菀柳刺幽王也暴虐無親而刑罰不中有菀者柳不<lb/>
尚息焉<hi>有宛然柳葉茂盛之柳行路之人豈有不庻幾欲就之止息</hi>
又東方未明曰折柳樊圃<hi>柳弱脆之木樊蕃也折以蕃圃無益也</hi>
毛詩䟽義曰楊之水不流束蒲蒲柳之木二種一種皮正<lb/>
青一種皮紅白可爲箭竿<lb/>
<pb n="KR3k0012_SBCK_956-7a"/>
左傳曰董澤之蒲今人以爲其<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>可爲矣<lb/>
又曰樹𣏌𣏌柳也生水旁樹如柳葉麤而白木理微赤今<lb/>
人以爲車轂今其水旁魯國泰山汶水邊路純𣏌柳也<lb/>
大戴禮曰正月柳梯梯者發葉也<lb/>
爾雅曰檉河柳<hi>郭璞曰河旁赤莖小楊也</hi>旄澤栁<hi>生澤/中者</hi>楊蒲栁<hi>詩云楊柳依依</hi>
<hi>傳曰董澤之蒲也</hi>
漢書曰上林苑中大栁樹斷卧地一朝起生枝葉有蟲食<lb/>
其葉爲字曰公孫病巳立眭孟以爲木下民之象當有廢<lb/>
故之家孫氏從民間受命爲天子者及昭帝崩無嗣大臣<lb/>
迎立昌邑王王即位淫亂失道霍光廢之更立昭帝兄衛<lb/>
太子之孫爲宣帝帝本名病巳<lb/>
晉書曰王恭字孝伯羙姿容人多恱之或目之曰濯濯如<lb/>
春月栁<lb/>
<pb n="KR3k0012_SBCK_956-7b"/>
又曰嵆康性絶巧而好鍜宅中有一柳樹甚茂乃激水圜<lb/>
之毎夏月居其下以鍜東平吕安服康髙致每一相思輙<lb/>
千里命駕<lb/>
又曰太康末京洛爲析楊栁之歌其曲始有兵革苦辛之<lb/>
歎終以禽獲斬截之事是時三陽貴盛而𬒳族㓕太后廢<lb/>
黜幽死宫中折楊栁之應也<lb/>
又桓温傳曰温自江陵北伐行經金城見少爲琅邪時所<lb/>
種栁皆巳十圍慨然曰木猶如此人何以堪攀枝執條泫<lb/>
然流涕<lb/>
南史隱逸傳曰陶潛字淵明有髙趣宅邊有五柳樹故甞<lb/>
著五栁先生傳<lb/>
晉中興書曰陶侃明識過人武昌道上通種楊柳人有竊<lb/>
之殖于家侃見識之問何盗官所種于時以爲神<lb/>
<pb n="KR3k0012_SBCK_956-8a"/>
沈約宋書曰蕭惠開爲少府不得志寺内齋前草香惠開<lb/>
悉鏟除列種白楊人謂之曰白楊丘墓間所植奈何於庭<lb/>
院種之荅曰人生不得志與死人何異其年惠開暴卒<lb/>
齊書曰王敬則𥘉爲散軰使魏於此館種楊柳後貟外郎<lb/>
虞長曜北使還敬則問我昔種楊栁樹今大小長曜曰虜<lb/>
中以爲甘棠<lb/>
太平御覽卷第九百五十六<lb/>
<pb n="KR3k0012_SBCK_956-8b"/>
</p>
<p>
</p>
  </div>
</body>
</text>
</TEI>
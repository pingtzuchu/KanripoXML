<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_719-1a"/>
太平御覽卷第七百一十九<lb/>
　服用部二十一<lb/>
　　粉　黛　脂澤<lb/>
　　燕支　的　花勝<lb/>
　　　　　粉<lb/>
釋名曰粉分也研米使分散也䞓<hi>勑貞切</hi>粉者赤也染粉使<lb/>
赤以着頰也<lb/>
墨子曰禹造粉<lb/>
博物志曰紂燒鈆錫作粉<lb/>
漢書曰廣川王去疾幸姬陶望卿去疾后昭信謂去疾曰<lb/>
前畫工畫望卿袒禓傳粉疑有姦<lb/>
又曰惠帝侍中皆傳脂粉<lb/>
續漢書曰順帝時所除官多不次李固奏免百餘人此等<lb/>
<pb n="KR3k0012_SBCK_719-1b"/>
旣怨共作飛章誣固曰大行在殯路人掩涕固獨胡粉飾<lb/>
貌搔頭弄姿盤旋偃仰曽無慘怛之心<lb/>
魏書曰何晏自喜動静粉白不去手行歩頋影<lb/>
魏略曰邯鄲淳詣臨淄侯植時天暑植取水浴以粉自傅<lb/>
科頭胡舞擊劒誦小說頋謂淳曰邯鄲生何如也<lb/>
韓子曰若毛嬙西施之羙麗無益吾靣用脂澤粉黛則倍<lb/>
其𥘉言先王仁義無益於治明法度必賞罰則國之脂澤<lb/>
粉黛<lb/>
淮南子曰漆不厭墨粉不厭白<lb/>
𫀆朴子曰或問渉海之法荅曰先於川次破雞子一枚以<lb/>
少粉雜香末合攪水中則不畏風波<lb/>
又曰民不信黄丹及胡粉是化鈆所作<lb/>
神仙傳曰眞人南極子能含粉成雞子吐之數十枚煑之<lb/>
<pb n="KR3k0012_SBCK_719-2a"/>
雞子黄中皆有少粉也<lb/>
華陽國志曰巳郡江西縣有清水穴巴人以此水爲粉則<lb/>
皜曜鮮芳嘗貢京師名爲粉水<lb/>
扶南傳曰頓遜國有磨夷花末之爲粉大香<lb/>
夢書曰婦人夢粉飾爲懷姙<lb/>
神農夲草曰粉錫一名鮮錫<lb/>
語林曰石崇厠置甲煎粉沉香汁之屬<lb/>
漢官儀曰省中以胡粉塗壁<lb/>
鄴中記云石虎以胡粉和椒塗壁曰椒房<lb/>
宋玉登徒子賦曰着粉太白施朱太赤<lb/>
蔡邕女誡曰弘粉則思其心之鮮<lb/>
曹植樂府曰御巾粉於君傍中有藿納都梁<lb/>
傳長虞感凉賦曰珠汗隕於王躬粉附身而沽凝<lb/>
<pb n="KR3k0012_SBCK_719-2b"/>
　　　　　黛<lb/>
說文作黱畫眉也<hi>黱與黛同</hi>
釋名曰黛代也滅去眉毛以此代其處也<lb/>
通俗文云染青石謂之點黛<lb/>
後漢書曰明德馬后眉不施黛獨左眉角小缺𥙷之如粟<lb/>
宋起居注曰河西王沮渠䝉遜獻青雀頭黛百斤<lb/>
楚詞曰粉白黛黒施芳澤長𬒮拂靣善留客<lb/>
　　　　　脂澤<lb/>
釋名曰澤人髮恒枯瘁以此濡澤之脣脂以丹作象脣赤<lb/>
也<lb/>
廣志曰靣脂魏興巳來始有之<lb/>
漢書曰翁伯販脂而傾縣邑<lb/>
又曰孔奮爲姑臧長清儉人或譏之以身處脂膏不能自<lb/>
<pb n="KR3k0012_SBCK_719-3a"/>
潤<lb/>
北史后妃傳曰晉舊儀典櫛三人掌宫中櫛膏沐<lb/>
丗說曰江淮以北謂靣脂爲靣澤<lb/>
蔡邕女誡曰傳脂則思其心之和澤髪則思其心之潤<lb/>
馮衍集曰衍與婦弟任武逹書曰惟一婢武所見頭無釵<lb/>
澤靣無脂粉<lb/>
　　　　　燕脂<lb/>
博物志曰作燕支法取藍蘤<hi>違委切</hi>擣以水洮去黄汁作十<lb/>
餅如手掌着濕草卧一宿便隂乾欲用燕支以水浸之三<lb/>
四日以水洮赤黄汁盡得赤汁而止也<lb/>
西河舊事曰祁連山焉支山冝畜養匈奴失此二山乃歌<lb/>
曰失我祁連山使我六畜不蕃息失我焉支山使我婦女<lb/>
無顔色<lb/>
<pb n="KR3k0012_SBCK_719-3b"/>
崔豹古今注曰燕支葉似蒯花似菖蒲出西方土人以染<lb/>
名爲燕支中國人謂紅藍以染紛爲婦人面色謂爲燕支<lb/>
粉也<lb/>
習鑿齒與燕王書曰此下有紅藍足下先知之不北方人<lb/>
採取其花染緋黄接其止英者作燕支婦人用爲顔色可愛<lb/>
班固曰匈奴名妻作閼氏言可愛如燕支<lb/>
　　　　　的<lb/>
釋名曰以丹注靣曰的的灼也此夲天子諸侯有羣妾者<lb/>
以次進御有月事者止不御重不口說故注此於面灼然<lb/>
而識也<lb/>
王粲神女賦曰施華的結羽釵<lb/>
傳玄鏡賦曰珥明璫之迢迢點雙的以發姿<lb/>
　　　　花勝<lb/>
<pb n="KR3k0012_SBCK_719-4a"/>
釋名曰花勝草化也言人形容正等着之則勝<lb/>
續漢書輿服志曰皇后入廟爲花勝上爲鳯皇以翡翠爲<lb/>
毛羽下有白珠垂金綺鑷横簮之<lb/>
山海經曰西王母梯凢戴勝<lb/>
符瑞圗曰金勝者仁寳也不斷自成光若明月<lb/>
晉中興書曰一名金稱援神契曰神靈滋液百珎寳用有<lb/>
金勝晉孝武時陽糓氏得金勝一枚長五寸形如織勝<lb/>
太平御覽卷第七百十九<lb/>
<pb n="KR3k0012_SBCK_719-4b"/>
<pb n="KR3k0012_SBCK_719-4b"/>
</p>
<p>
</p>
  </div>
</body>
</text>
</TEI>
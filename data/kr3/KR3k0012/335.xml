<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_335-1a"/>
太平御覽卷第三百三十五<lb/>
　兵部六十六<lb/>
　　營壘　烽燧　京觀<lb/>
　　　　　營壘<lb/>
孫子曰絶斥澤唯亟去無留<hi>斥鹹鹵之地水草惡浸洳不可處軍也亟紀力切</hi>爲<lb/>
交軍於斥岸之中必依水草而背衆樹<hi>不得巳與敵戰而會斥澤之中當昔</hi>
<hi>稠樹以爲固守也</hi>此處斥澤之軍也平陸處昜<hi>車之利也</hi>而右背髙前<lb/>
死後生<hi>戰便也</hi>此處平陸軍也<lb/>
禮記曰四郊多壘卿大夫士之辱也<lb/>
左傳曰許伯致師御靡旌摩壘而還<lb/>
史記曰黄帝脩徳振兵與神農戰于阪泉之野以師兵爲<lb/>
營衛<lb/>
漢書曰周亞夫軍於細柳天子入壁門而不得進上曰此<lb/>
<pb n="KR3k0012_SBCK_335-1b"/>
眞將軍<lb/>
又曰李陵浚稽山與單于相值可三萬陵軍居兩山間以<lb/>
大車爲營陵引士出營外爲陣前行持弓弩令曰聞金聲<lb/>
而止虜還見漢軍少直前就營陵搏戰攻之<hi>知淳曰手對戰也</hi>千<lb/>
弩俱發應絃而倒虜還走上山漢軍追擊殺數千人單于<lb/>
大驚<lb/>
後漢書曰岑彭伐蜀所營地名彭士聞而惡之欲徙㑹日<lb/>
暮蜀刺客詐爲士奴降夜刺殺彭<lb/>
又曰樊宏王莽末與宗家親属作營壍自守老弱歸之者<lb/>
千餘家時亦眉賊欲前攻宏營宏遣人持牛酒米粟勞遺<lb/>
赤眉赤眉長老聞宏仁厚皆稱曰樊君素善旦今見待如<lb/>
此何必攻之引兵而去遂免㓂難<lb/>
又曰弟五倫少介烈有義行王莽末盗賊起宗族閭里争<lb/>
<pb n="KR3k0012_SBCK_335-2a"/>
徃附之倫乃依險固築營壁有賊輙奮厲其衆引疆持滿<lb/>
以拒之<lb/>
又曰呉漢自將步騎二萬餘人進逼成都去城十餘里咀<lb/>
江北爲營作浮橋使副將武威將軍劉尚將萬餘人屯於<lb/>
江南<lb/>
東觀漢記曰龐萌攻蓋延延與戰破之詔書勞延曰龐萌<lb/>
一夜反叛相去不逺營壁不堅殆令人齒欲相擊而將軍<lb/>
有不可動之節吾甚羙之<lb/>
魏志曰鄧艾毎見髙山大澤輙規謀度指畫軍營處所時<lb/>
人皆笑之<lb/>
又曰諸葛亮死軍退司馬宣王幸其營壘曰天下竒才也<lb/>
又曰曹公征馬超於關中軍于渭南爲賊衝突營不得立<lb/>
地又純沙不勝版築其將婁伯說公曰今天寒可起沙爲<lb/>
<pb n="KR3k0012_SBCK_335-2b"/>
城以水灌之湏臾冰堅如鐵石功不逹曙百堵所立雖金<lb/>
湯之固未能過也公從之比明已就<lb/>
又曰蜀先主劉備東下伐呉魏文帝聞備樹柵連營七百<lb/>
餘里謂群臣曰備不曉兵豈有七百里營可以拒敵者乎<lb/>
包原隰險阻而爲軍者爲敵所擒此兵忌也緩急不相救<lb/>
一軍潰則衆心恐矣數日果有備敗書至<lb/>
晉書曰沮渠蒙遜載記曰改業築西安城以其將臧莫孩<lb/>
爲太守蒙遜曰莫孩勇而無謀知進忘退所謂爲之築冡<lb/>
非築城也地業不從俄而爲吕纂所滅<lb/>
又曰姚萇破魏褐飛於杏城萇命其將當城於營處一柵<lb/>
孔中蒔樹一根以旌戰功歲餘問之城曰營所至小巳廣<lb/>
之矣萇曰少來鬪戰無如此快以一千六百人破三萬衆<lb/>
國之事業田此尅舉小乃爲竒大何足貴<lb/>
<pb n="KR3k0012_SBCK_335-3a"/>
又曰成都王潁憚長沙王乂在内遂與河間王顒表請誅后<lb/>
父羊玄之左將軍皇甫啇等撽乂使就第乃與顒將張方<lb/>
伐京都以平原内史陸機爲前將軍假節潁至朝歌毎夜<lb/>
矛㦸有光若火其壘井中皆有龍像進軍屯河南阻清水<lb/>
爲壘造浮橋以通河北以大木凾盛石沉之以擊橋名曰<lb/>
石鼈<lb/>
崔鴻後趙録曰河瑞元年石勒下兾州郡縣保壁百餘衆<lb/>
至十餘萬其衣冠人物集爲君子營<lb/>
宋書曰宗越善營立陣毎數萬人正頓自騎馬前行使軍<lb/>
人隨其後馬止營合未甞叅差<lb/>
梁書曰王僧辯陳霸先之破侯景也耀軍于張公洲髙旗<lb/>
巨艦遏江蔽日乘潮順流景登石頭城而覩之不恱曰彼<lb/>
軍上有如是之氣不可易也因率鐵騎萬人聲皷而進霸<lb/>
<pb n="KR3k0012_SBCK_335-3b"/>
先謂僧辨曰善用兵者如常山之虵首尾相應賊今送死欲<lb/>
爲一戰我衆彼寡冝分其勢僧辨然之乃以強弩攻其前<lb/>
輕銳蹂其後徑衝其中景遂大潰弃城而遁<lb/>
後周書曰楊猛鎭潼關封郃陽伯邑七百户俄而潼關不<lb/>
守猛於善渚谷立柵収集義徒授征東將軍楊州刺史大<lb/>
都督武衛將軍仍鎭善渚大統三年爲竇泰新襲猛脫身<lb/>
得免太祖以衆寡不敵弗之責也仍配兵千人守牛尾堡<lb/>
唐書曰德宗幸奉天李晟赴難李懷光以朔方軍屯咸陽<lb/>
不欲晟獨當一面以分功乃奏請晟兵詔令晟將兵合懷<lb/>
光軍晟引兵至陳陶斜軍壘未周賊出兵來攻晟乃出陣<lb/>
且言於懷光曰賊堅保宫苑攻之未必克今出穴而欲一<lb/>
戰此殆天以賊賜明公也懷光恐晟有功乃曰馬未銜秣<lb/>
土不素飽不飽不若歛兵俟時而發晟乃収軍入壘<lb/>
<pb n="KR3k0012_SBCK_335-4a"/>
又曰髙宗遣將軍裴行儉討突厥軍至單干都護府之北<lb/>
際晩下營壕壍方周遽令移就崇崗將士云衆巳就安堵<lb/>
不可勞擾行儉不從更令徙之此夜風雨暴至前設營所<lb/>
水深丈餘將吏驚服問行儉曰何以知風雨也行儉笑曰<lb/>
自今但依我節制何須問我所由知也<lb/>
三國典略曰蕭紀兵次西陵艫舳旌戈翳川曜日護軍陸<lb/>
法和於硤兩岸築二壘運石填江䥫鏁斷之梁主令法和<lb/>
壘北斷白鴈城道別立小柵<lb/>
孟子曰天時不如地利地利不如人和三里之城七里之郭<lb/>
環而攻之而不勝夫環而攻之必有得天時者矣然而不勝<lb/>
者是天時不如地利也城非不髙也池非不深也兵革非不<lb/>
堅利也米粟非不多也委而去之是地利不如人和也<lb/>
博物志曰處士東里愧責禹亂天下事禹退作三城強者<lb/>
<pb n="KR3k0012_SBCK_335-4b"/>
攻弱者守敵者戰城盖禹始也<lb/>
太公兵法曰張軍處將必避七舎七殃武王曰何謂七舎<lb/>
七殃太公曰張軍勿居天社勿居地社勿居虚器勿居宿<lb/>
死勿居吞害勿居蜚鋒勿居湖泉武王曰何謂天社太公<lb/>
曰地髙而仰者也何謂地社卑而下者也何謂虚器故敗<lb/>
邑人莫居之者也何謂宿死冡墓丘陵間也何謂湖泉枯<lb/>
澤無水者也何謂吞害即人所聚五糓處也何謂蜚鋒地<lb/>
斥鹵秃不生草木也所謂七舎七殃不張軍處將也<lb/>
太白隂經曰偃月營形象偃月皆背山崗面陂澤輪逐山<lb/>
勢弦隨面直地窄山狹之所營<lb/>
又曰偃月外營右置上弦門中置偃月門左置下弦門<lb/>
丈選曰夜薄休屠營<lb/>
盧思道從軍行曰平明偃月屯右地薄暮魚麗逐左賢<lb/>
<pb n="KR3k0012_SBCK_335-5a"/>
　　　　　烽燧<lb/>
說文曰烽燧候表也邊有警則舉火也<lb/>
漢書音義曰髙臺上作桔橰頭置兠零以薪草置其中常<lb/>
懸之有㓂則火然舉之曰烽下多積薪㓂至則燔之望其<lb/>
煙曰燧晝則燔燧夜乃舉烽<hi>廣雅曰兠零籠也</hi>
史記曰周幽王后褒姒好舉烽火叩賊皷方喜王欲后喜<lb/>
輙詐爲之後犬戎兵至舉烽火叩賊鼓群臣不救皆曰王<lb/>
欲后喜耳遂殺幽王及褒姒<lb/>
又曰魏王與信陵君博北境舉烽火言㓂入界信陵君曰<lb/>
臣有客能知趙王隂事言趙王獵非㓂也<lb/>
漢書曰單于立四歳匈奴復絶和親大入上郡雲中烽火<lb/>
通於甘泉<lb/>
東觀漢記曰郭伋爲并州伋知盧芳賊難卒以力制常嚴<lb/>
<pb n="KR3k0012_SBCK_335-5b"/>
烽候明購賞以結㓂心<lb/>
又曰馬成繕治障塞自西河至渭橋河上至安邑於原至<lb/>
井陘中山至鄴皆築保壁起烽燧十里一候<lb/>
後漢書曰廉范爲雲中太守㑹匈奴入塞烽火日通故事<lb/>
虜入度五千人乃移書傍郡求助吏自今虜兵度出五千<lb/>
人請移檄范不聽遂選精兵自率士卒拒之<lb/>
又曰遣驃騎大將軍杜茂屯北邊築亭候脩烽燧<lb/>
後周書曰宇文貴性聦敏過目輙記甞道逢二人謂其左<lb/>
右曰此人是縣黨何因輙行左右不識貴便說其姓名莫<lb/>
不嗟伏白㦸烽師爲啇人所燒烽師納貨不言其罪他日<lb/>
北師隨例來叅貴乃問云啇人烽何因私放烽師愕然遂<lb/>
自首伏明察如比<lb/>
隨書曰突厥染干爲隣部戰敗與長孫晟獨以五騎逼夜<lb/>
<pb n="KR3k0012_SBCK_335-6a"/>
南走至旦行百餘里収得數百騎乃相與謀曰今兵敗入<lb/>
朝一降人耳大隋天子豈禮我乎玿厥雖來本無冤隙若<lb/>
徃投之必相存濟晟知其懷貳乃宻遣從者入伏逺鎮令<lb/>
速舉烽染于見四烽俱發問晟曰城上然烽何也晟紿之<lb/>
曰城髙地逈必遥見賊來我國家法若賊少舉二烽來多<lb/>
舉三烽大逼舉四烽使見賊多而又近耳染于大懼謂其<lb/>
衆曰追兵巳逼且可投城旣入鎮晟留其逹官執室以領<lb/>
其衆自將染干馳驛入朝<lb/>
唐書曰元和中京兆尹李鄘奏三原髙陵涇陽興平等四<lb/>
縣共管烽二十八所毎年差烽子烽師九百七十五人今<lb/>
逺近無虞畿内烽燧請停從之<lb/>
玄女戰經曰諸見舉烽火傳言虜且起欲知審來不以言<lb/>
者時所加之得陽者不得隂者爲來法<lb/>
<pb n="KR3k0012_SBCK_335-6b"/>
晉令曰誤舉烽燧罰金一斤八兩故不舉者弃市<lb/>
甘氏天文占曰權舉烽逺近沉浮權四星在轅尾西邊地<lb/>
驚備烽候相望虜至則舉烽火十丈如今之井桔橰大錘<lb/>
其頭若警急燃火放之權重本低則末仰人見烽火<lb/>
呉時縁江戍圖曰毎刺姦屯有五兵賊曹一人皆作烽火<lb/>
有急以光傳之<lb/>
黄帝出軍决法曰行軍行兵兩敵相要地形不便望見烽<lb/>
火不得爲客<lb/>
衛公兵法曰烽臺於髙山四顧險絶處置之無山亦於孤<lb/>
逈道平地置下築羊馬城髙下任便常以三五爲准臺髙<lb/>
五丈下闊一丈形圎<lb/>
又曰諸軍馬擬停三五日即湏去軍一二百里以來安置<lb/>
爟烽如有動静舉相報其烽並於賊路左側逐要置毎三<lb/>
<pb n="KR3k0012_SBCK_335-7a"/>
十里置一烽應接令遣到軍其遊弈馬騎晝日遊弈候視<lb/>
至暮速即作食契即移十里外止宿慮防賊徒暮間見烟<lb/>
火夜間掩襲捉將其賊路左右草中着人宿止以聽賊徒<lb/>
如覺來報烽家舉烽逓報軍司如覺十騎以上五騎以下<lb/>
即放火炬火前鋒應訖即滅火若百騎以上二百巳下即<lb/>
放兩炬火准前應滅賊若五百騎以上五千騎以下即同<lb/>
放三拒火准前應滅前鋒應訖即赴軍若虜走不到軍即<lb/>
且投山谷逐空方可赴軍如以次烽候視不覺其舉火之<lb/>
烽即湏差人急走告知旣置爟烽軍内即湏應接又置一<lb/>
都烽應接四山諸烽其都烽如見烟火急報大揔管云某<lb/>
道烟火起大揔管當湏嚴備収拾畜生遣人逺拓毎烽令<lb/>
別奏一人押一道烽令折衝果毅一人都押<lb/>
庾闡楊都賦注曰烽火以置於孤山頭縁江相望或百里<lb/>
<pb n="KR3k0012_SBCK_335-7b"/>
或五十里或三十里㓂至則舉以相告一夕可行萬里孫<lb/>
權時合暮舉火於西陵鼓三竟逹呉郡<lb/>
南徐敬業古意曰甘泉警烽候上谷抵樓蘭<lb/>
北門行曰羽檄起邊庭烽火入咸陽<lb/>
張景陽雜詩曰長鋏鳴鞘中烽火烈邊庭<lb/>
蔡邕徙朔方上書曰旣到徙所乗塞守烽職在候望憂怖<lb/>
燋灼無心復能操筆成草致章闕庭<lb/>
蔡謨與弟書曰軍之耳目當用烽鼓烽可遥見鼓可遥聞<lb/>
湏臾百里<lb/>
　　　　　京觀<lb/>
左傳曰丙辰楚軍於邲遂次于衡雍潘黨曰君盍築武軍<lb/>
<hi>築武軍營以章武功</hi>而収晉屍以爲京觀臣聞尅敵必視子孫以無<lb/>
志武功楚子曰非尓所知也夫文止戈爲武武王克啇作<lb/>
<pb n="KR3k0012_SBCK_335-8a"/>
頌曰載戢干戈載櫜弓矢我求懿徳肆干時夏古者明王<lb/>
伐不敬取其鯨鯢而封之以爲大戮於是乎有京觀以懲<lb/>
淫慝<hi>大魚喻不我吞食小國也積屍封土其上謂之京觀</hi>
又曰齊侯伐晉取朝歌爲二隊入孟門登太行張武軍於<lb/>
滎庭戍郫邵封少水<hi>封晉屍於少水以爲京觀</hi>以報平隂之役乃還<lb/>
又曰秦伯伐晉濟河焚舟封殽尸而還遂霸西戎<lb/>
崔鴻夏録曰赫連勃勃大破南凉殺衆數萬以人頭爲京<lb/>
觀號曰髑髏臺<lb/>
梁書曰天殱醜類冝為京觀用旌武功<lb/>
太平御覽卷第三百三十五<lb/>
<pb n="KR3k0012_SBCK_335-8b"/>
</p>
<p>
</p>
  </div>
</body>
</text>
</TEI>
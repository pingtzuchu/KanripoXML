<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_725-1a"/>
太平御覽卷第七百二十五<lb/>
　方術部六<lb/>
　　　　　卜上<lb/>
說文曰灼龜也象兆之縱橫也<lb/>
周禮天官太宰職曰祀五帝則掌百官之誓戒與其具脩<lb/>
前期十日帥執事而卜日遂戒<hi>前期前所諏之日也十日容散齊七日致齋三日執</hi>
<hi>事宗伯太卜之屬也旣卜又戒百官以始齋</hi>
又春官嘗之日涖卜來嵗之芟<hi>卜者問後歲冝芟不</hi>獮之日涖卜來<lb/>
歲之戒<hi>秋田爲獮卜者問後歲兵冠之備</hi>社之日涖卜來歲之稼<hi>卜問後歲稼所</hi>
<hi>冝矣</hi>
又曰太卜掌三兆之法一曰玉兆二曰瓦兆三曰原兆<hi>兆者</hi>
<hi>灼龜發於火其形可占者原原田也象似玉瓦原之璺罅是用名之焉</hi>其經兆之體皆百有<lb/>
二十其頌皆千有二百<lb/>
<pb n="KR3k0012_SBCK_725-1b"/>
又卜師職曰卜師掌開龜之四兆一曰方兆二曰功兆三<lb/>
曰義兆四曰弓兆<hi>開開出其占書也經兆百二十體言此四兆者分之爲四部若易之二篇書金</hi>
<hi>滕曰開篇見書是也</hi>
又曰龜人掌六龜之屬各有名物天龜曰靈屬地龜曰繹<lb/>
屬東龜曰果屬西龜曰靁屬南龜曰獵屬北龜曰若屬各<lb/>
以其方之色與其體辨之上春釁龜祭祀先卜<hi>釁者殺牲以血之神</hi>
<hi>之也鄭司農云祭卜其曰與性也</hi>
又曰占人掌占龜以八筮占八頌以八卦占筮之八故以<lb/>
<graphic n="KR2178" url="https://raw.githubusercontent.com/kanripo/KR-Gaiji/master/images/KR2178.png" mimeType="image/png"/>吉凶凡卜筮君占體大夫占色史占墨卜人占圻<lb/>
禮記曰正月命有司釁龜策占兆審卦吉凶<hi>周禮龜人上春釁龜謂建</hi>
<hi>寅之月</hi>
曲禮曰凡筮日旬之外曰逺某日旬之内曰近某日喪事<lb/>
先遠日吉事先近日曰假爾泰龜有常假爾泰筮有常<hi>侖龜</hi>
<pb n="KR3k0012_SBCK_725-2a"/>
<hi>筮辭龜筮於吉凶有常大事卜小事筮</hi>卜筮不遇三卜筮不相襲龜爲卜筮<lb/>
爲筮卜筮者先聖王之所以使民信時日敬鬼神畏法令<lb/>
也所以使民決嫌疑定猶與也故曰疑而筮之<lb/>
又檀弓下曰不駘仲卒<hi>駘仲衛大犬石碏之族</hi>無適子有庶子六人<lb/>
卜所以爲後者曰沐浴佩玉則兆<hi>言齊潔則得吉兆也</hi>五人皆沐浴<lb/>
佩玉石祁子曰孰有執親之喪而沐浴佩玉者乎不沐浴<lb/>
佩玉石祁子兆衛人以龜爲有知也<lb/>
又禮運曰龜爲前列先知也<hi>龜知事情者陳於庭在前</hi>
又郊特牲曰卜郊受命于祖廟作龜于禰宫尊祖親考之<lb/>
義也<hi>受命謂告之退而卜</hi>卜之日王立于澤親聽誓命受教諌之義<lb/>
也<lb/>
又曰國君世子生三日卜士負之<lb/>
又玉藻曰卜人定龜史定墨<hi>視兆坼</hi>君定體<hi>視兆所得也</hi>
<pb n="KR3k0012_SBCK_725-2b"/>
又少儀問卜筮曰義與志與義則問志則杏<hi>大卜問來卜筮者也義正</hi>
<hi>事也志私意也</hi>
又曰雜記曰大夫之喪太宗人相小宗人命龜卜人作龜<lb/>
又祭義曰昔者聖人建隂陽天地之情立以爲易易抱龜<lb/>
南面天子卷<hi>音衮</hi>冕北面雖有明知之心必進斷其志焉示<lb/>
不敢專以尊天也善則稱人過則稱已教不伐以尊賢也<lb/>
<hi>立以爲易謂作易易抱龜易官名周禮曰大卜大卜主兆三易三夢之吉</hi>
又曰表記曰南人有言曰人而無恒不可以爲卜筮古之<lb/>
遺言與龜筮猶不能知也而況於人乎<lb/>
又曰子言之昔三代明王皆事天地之神明無非卜筮之<lb/>
用不敢以其私䙝事上帝<hi>言動任卜筮也神明謂群神也</hi>是故不犯日月<lb/>
不違卜筮<hi>日月謂冬夏至及四時也所不違者日與牲尸也</hi>卜筮不相襲也<hi>襲因也大</hi>
<hi>事則卜小事則筮也</hi>大事有時日<hi>大事有事於大神有常時常曰也</hi>小事無時日有<lb/>
<pb n="KR3k0012_SBCK_725-3a"/>
筮外事用剛日内事用柔曰不違龜筮<lb/>
左傳曰楚伐鄖莫敖曰盍請濟師於王鬪廉曰師克在和<lb/>
不在衆商周之不敵君之所聞也成軍以岀又何濟焉莫<lb/>
敖曰卜之對曰卜以決疑不疑何卜遂敗鄖師於蒲騷<lb/>
又曰初懿氏卜妻敬仲其妻占之曰吉事具筮門<lb/>
又僖上曰初晉獻公欲以驪姬爲夫人卜之不吉筮之吉<lb/>
公曰從筮卜人曰筮短龜長不如從長<lb/>
又僖中曰狐偃言於晉侯曰求諸侯莫如勤王諸侯信之<lb/>
且大義也繼文之業而信宣於諸侯今爲可矣使卜偃卜<lb/>
之曰吉遇黃帝戰于阪泉之兆<lb/>
又曰晉惠公之在梁也梁伯妻之梁嬴孕過期卜招父與<lb/>
其子卜之<hi>杜預注日卜招梁太卜也</hi>其子曰將生一男一女招曰然男<lb/>
爲人臣女爲人妾故名男曰圉女曰妾及子圉西質妾爲<lb/>
<pb n="KR3k0012_SBCK_725-3b"/>
宦女焉<lb/>
又曰夏四月卜郊不從乃免性非禮也<hi>諸侯不得郊天魯以周公故得用天</hi>
<hi>子禮樂故郊爲魯常祀</hi>猶三望亦非禮也禮不卜常祀而卜其牲日<lb/>
牛卜日曰牲牲成而卜郊上怠慢也望郊之細也不郊亦<lb/>
無望可也<lb/>
又曰衛遷于帝丘卜曰三百年<lb/>
又文下曰邾文公卜遷于繹史曰利於民而不利於君邾<lb/>
子曰苟利於民孤之利也天生民而樹之君以利之也民<lb/>
旣利矣孤必與焉左右曰命可長也君何弗爲邾子曰命<lb/>
在養民死之長短時也民苟利矣遷也吉莫如之遂遷于<lb/>
繹五月邾文公卒君子曰知命也<lb/>
又曰春齊侯戒師期而有疾醫曰不及秋將死公聞之卜<lb/>
曰尙無及期惠伯令龜卜楚丘占之齊侯不及期非疾也<lb/>
<pb n="KR3k0012_SBCK_725-4a"/>
君亦不聞令龜有咎二月丁丑公薨<lb/>
又宣上曰郊牛之口傷改卜牛牛死乃不郊<lb/>
又宣下曰楚子圍鄭旬有七日鄭人卜行成不吉卜臨于<lb/>
大宫且巷出車吉國人大臨守陴者皆哭楚子退師<lb/>
又成上曰鼷鼠食郊牛角改卜牛<lb/>
又襄元曰夏四月三卜郊不從乃免牲孟獻子曰吾乃今<lb/>
而後知有卜筮夫郊祀后稷以祈農事也是故啓蟄而郊<lb/>
郊而後耕今旣耕而後卜郊冝其不從也<lb/>
又襄二曰鄭皇耳帥師侵衛楚令也<hi>亦兼受楚之勑命也皇耳皇戍子</hi>孫<lb/>
文子卜追之獻兆於定姜姜氏問繇曰兆如山陵有夫岀<lb/>
征而喪其雄姜氏曰征者喪雄禦宼之利也大夫圖之衛<lb/>
人追之孫蒯獲鄭皇耳于犬丘<lb/>
又曰晉侯還及著雍疾卜桑林見<hi>事具樂部</hi>
<pb n="KR3k0012_SBCK_725-4b"/>
又曰鄭石㚟言於子囊曰先王卜征五年<hi>先征五年而卜吉凶也征謂廵</hi>
<hi>狩</hi>而歲習祥祥習其則行不習則増脩德而改卜<lb/>
又襄五日廬蒲癸王何卜攻慶氏示子之兆曰或卜攻讎<lb/>
敢獻其兆子之曰克見血慶封田于萊陳無宇從文子使<lb/>
召之請曰無宇之母疾病請歸慶季卜之示之兆曰死奉<lb/>
龜而泣乃使歸<lb/>
又昭二曰越大夫常壽過帥師㑹楚子於瑣<hi>瑣楚地也</hi>聞吳出<lb/>
師薳啓疆帥師從之<hi>從吳師也</hi>遽不設備呉人敗諸鵲岸<hi>廬江舒縣</hi>
<hi>有鵲尾渚</hi>楚子以馹至於羅汭<hi>馹傳也羅水名</hi>吳子使其弟蹶由犒師<lb/>
<hi>犒勞</hi>楚人執之將以釁皷王使問焉曰汝卜來吉乎對曰吉<lb/>
寡君聞君將治兵於弊邑<hi>卜之以守龜曰</hi>余亟使人犒師請行以<lb/>
觀王怒之疾徐而爲之備尙克知之龜兆吉吉曰克可知<lb/>
也君若驩焉好逆使臣滋弊邑休怠<hi>休解</hi>而忘其死亡無日<lb/>
<pb n="KR3k0012_SBCK_725-5a"/>
矣今君奮焉震電憑怒<hi>憑盛也</hi>虐執使臣將以釁皷則吳知<lb/>
所備矣敞邑雖羸若早脩完其可以息師難易有備可謂<lb/>
吉矣且吳社稷是卜豈爲一人使臣獲釁軍皷而弊邑知<lb/>
備以禦不虞其爲吉孰大焉國之守龜其何事不卜一藏<lb/>
一否其誰能常之城濮之兆其報在邲今此行也其庸有<lb/>
報志乃弗殺<lb/>
又昭三曰公卜使王黑以靈姑鉟<hi>音丕</hi>率吉請斷三尺焉而<lb/>
用之<hi>靈姑鉟公旗也斷三尺不敢與君同</hi>
又昭四曰楚召觀從曰唯爾所欲對曰臣之先佐開卜乃<lb/>
使爲卜尹<hi>佐卜人開龜兆</hi>
又曰初靈王卜曰余尚得天下不吉投龜詬天而呼曰是<lb/>
區區者而不余卑余必自取之民患王之無厭也故從亂<lb/>
如歸<lb/>
<pb n="KR3k0012_SBCK_725-5b"/>
又曰吳伐楚陽匄爲令尹卜戰不吉司馬子魚曰我得上<lb/>
流何故不吉且楚故司馬令龜我請改卜令曰魴也以其<lb/>
屬死之楚師繼之尚大克之吉戰于長岸子魚先死楚師<lb/>
繼之大敗吳師<lb/>
又昭六曰初臧昭伯如晉臧㑹竊其寶龜僂句<hi>僂句龜所出地名</hi>
以卜爲信與僭僭吉<lb/>
又定下曰晉車干乘在中牟衛侯將如五氏卜過之龜焦<lb/>
衛侯曰可也衛車當其半寡人當其半敵矣乃過中牟<lb/>
又哀上曰楚子在城父將救陳卜戰不吉卜退不吉王曰<lb/>
然則死也再敗楚師不如死弃盟逃讎亦不如死死一也<lb/>
其死讎乎命公子申爲王不可則命公子結亦不可則命<lb/>
公子啓五辭而後許將戰王有疾庚寅昭王攻大冥卒于<lb/>
城父<lb/>
<pb n="KR3k0012_SBCK_725-6a"/>
又曰楚昭王有疾卜曰河爲祟王弗祭<hi>事具江部</hi>
又曰晉趙鞅卜救鄭遇水適火<hi>水火之兆</hi>占諸史趙史墨史龜<lb/>
<hi>皆晉史也</hi>史龜曰是謂沈陽<hi>火陽得/水故沈</hi>可以興兵<hi>兵陰類也故可以興兵</hi>利<lb/>
以伐姜不利子商<hi>姜齊姓也子商謂宋</hi>伐齊則可敵宋不吉史墨曰<lb/>
盈水名也子水位也名位敵不可于也炎帝爲火師姜姓<lb/>
其後也水勝火伐姜則可史趙曰是謂如川之滿不可游<lb/>
也鄭方有罪不可救也救鄭則不吉不知其他陽虎以周<lb/>
易筮之遇泰之需曰宋方吉不可與也微子啓帝乙之元<lb/>
子也宋鄭甥舅也祉禄也若帝乙之元子歸妹而有吉禄<lb/>
我安得吉焉乃止<lb/>
毛詩曰升彼虚矣以望楚矣望楚與堂景山與京降觀于<lb/>
桑卜云其吉終然允臧<hi>龜曰卜違囯必卜之</hi>
又曰爾卜爾筮體無咎言<lb/>
<pb n="KR3k0012_SBCK_725-6b"/>
又曰君曰卜爾萬壽無疆<lb/>
又曰卜筮偕止㑹言近止征夫邇止<hi>卜之筮之㑹人占之箋云或卜或筮俱占</hi>
<hi>之言於繇爲近征夫如今近耳</hi>
又曰我龜旣厭不我告猷<hi>卜筮數而瀆龜龜靈厭之不復告其所圖之吉凶言雖不兆占</hi>
<hi>繇不中</hi>
又曰爰始爰謀爰契我龜<lb/>
又曰考卜維王宅是鎬京維龜正之武王成之<lb/>
又曰哀哉塡寡冝岸冝獄握粟岀卜自何能穀<hi>哀我窮盡寡財之民</hi>
<hi>仍有獄訟之事持粟行卜求其勝負從何能得生</hi>
尚書大禹謨曰枚卜功臣惟吉之從帝曰禹官占惟先蔽<lb/>
志昆命于元龜朕志先定詢謀僉同鬼神其依龜筮恊從<lb/>
卜不習吉<lb/>
又洪範曰七稽疑擇建立卜筮人<hi>龜曰卜蓍曰筮</hi>乃命卜筮曰雨<lb/>
<pb n="KR3k0012_SBCK_725-7a"/>
曰霽<hi>龜兆形也有似雨者又有似雨止</hi>曰蒙曰驛<hi>氣落驛不連屬</hi>曰克曰貞曰悔<lb/>
<hi>兆相交錯五者卜兆之常法内卦曰貞外卦曰悔</hi>凡七卜五占用二衍忒立時人<lb/>
作卜筮三人占則從二人之言汝則有大疑謀及乃心謀<lb/>
及卿士謀及庶人謀及卜筮汝則從龜從龜從鄕士從庶<lb/>
民從是之謂大同身其康彊子孫其逢吉汝則從龜從筮<lb/>
從卿士逆庶民逆吉卿士從龜從筮從汝則逆庶民逆吉<lb/>
庶民從龜從筮從汝則逆卿士逆吉汝則從筮從筮逆卿<lb/>
士逆庶民逆作内吉作外凶龜筮共違于人用靜吉用作<lb/>
凶<lb/>
又金縢曰旣克商二年王有疾弗豫<hi>伐紂明年武王有疾不恱豫</hi>二公<lb/>
曰我其爲王穆卜周公曰未可以戚我先生<hi>穆敬也戚近也召公太公</hi>
<hi>言王疾當卜吉凶周公言未可以死近我先王相順之辭</hi>公乃爲三壇同墠乃卜三龜<lb/>
一習吉<hi>習因也以三王之龜卜一相因而吉也</hi>
<pb n="KR3k0012_SBCK_725-7b"/>
又大誥曰寧王遺我大寶龜紹天明即命我有大事休朕<lb/>
卜并吉天休于寧王興我小邦周寧王惟卜用克綏受兹<lb/>
命<lb/>
又洛誥曰予惟乙卯朝至于洛師<hi>致政在冬本其春來至洛衆說始卜定都之意</hi>
我卜河朔黎水我乃卜㵎水東瀍水西惟洛食<hi>我使人卜㵎<graphic n="KR2838" url="https://raw.githubusercontent.com/kanripo/KR-Gaiji/master/images/KR2838.png" mimeType="image/png"/>之閒</hi>
<hi>南近洛吉</hi>我又卜瀍水東亦惟洛食伻來以圖及獻卜<lb/>
史記曰宋元王二年江使神龜使於河至泉陽漁者豫且<lb/>
舉網得而囚之置籠中夜而見夢於元王曰我爲江使於<lb/>
河豫且得我我不能去身在患中莫可告語王有德義故<lb/>
來告愬元王召愽士衛平問之平乃援式而起仰天視月<lb/>
之光觀斗所指定日處鄕規矩爲輔副以權衡四維以定<lb/>
八卦相望視其吉凶介蟲先見乃對曰今昔斗壬子宿在<lb/>
牽牛河水大㑹神鬼相謀漢正南北江河固期南風新至<lb/>
<pb n="KR3k0012_SBCK_725-8a"/>
江使先來白雲擁漢萬物盡留斗柄指日使者當囚玄服<lb/>
而乘輜車其名爲龜使人問泉陽令取龜獻使者載行岀<lb/>
於泉陽又門正晝無見風雨晦暝雲蓋其上五采靑黃雷<lb/>
雨並起將入端門見於東箱身如流水潤澤有光望見元<lb/>
王延頸而前三步而止縮頭而却復其故處元王見而恠<lb/>
之問衛平平對曰龜在患中而終夕囚王有德義使人活<lb/>
之今延頸而前以當謝也縮頸而却欲亟去也元王曰善<lb/>
哉趣駕送龜母令失期平對曰龜者是天下之寶先得此<lb/>
龜者爲天子且十言十當十戰十勝生於深淵長於黄土<lb/>
知天之道明於上古遊三千歲不岀其域安平靜正動不<lb/>
用力壽蔽天地莫知其極與物變化四時變色居而自匿<lb/>
伏而不食春蒼夏黄秋白冬黑明於陰陽審於刑德先知<lb/>
利害察於禍福以言而當以戰而勝王能寶之諸侯盡服<lb/>
<pb n="KR3k0012_SBCK_725-8b"/>
王勿遣也王大恱於是向日而謝再拜而受擇日齋戒甲<lb/>
乙最良乃刑白雉以血灌龜於壇中央以刀刳之身全不<lb/>
傷脯酒禮之横其腹腸荆支卜之必制其瘡程達於理文<lb/>
相錯迎使工占之所言盡當<lb/>
又曰沛父老率子弟共殺沛令開城門迎劉季欲以爲沛<lb/>
令父老皆曰平生所聞劉季奇恠當貴且卜筮莫如劉季<lb/>
於是乃立爲沛公<lb/>
又曰陳平等遣人迎代王欲立爲帝代王卜之龜卦兆得<lb/>
大横占曰大横庚庚余爲天王夏啓以光曰寡人固已爲<lb/>
王矣又何王卜人曰所謂天王廼天子也<lb/>
又曰常以月旦祓龜先以淸水澡之以卵祓之乃持龜而<lb/>
遂之若常己卜不中皆祓之以卵東鄕立居取生荆枝及<lb/>
堅木堅木枝燒之斬取熱處以灼龜所卜處灼以荆若卵<lb/>
<pb n="KR3k0012_SBCK_725-9a"/>
指之者三持龜以卵周環之祝曰今日吉謹以梁卵祓去<lb/>
玉靈之不祥玉靈必信以誠知萬事之情辯兆皆可占不<lb/>
信不誠則燒玉靈揚其灰以懲後龜<lb/>
又曰竇皇后弟廣國字少君年四五歲時家貧爲人所略<lb/>
賣至冝陽爲其主入山作炭寒卧岸岸崩獨得脫下死自<lb/>
卜數日當爲侯<lb/>
又曰司馬季主楚人也卜於長安東市宋忠爲中大夫賈<lb/>
誼爲愽士俱出洗沐相從論議誦習先王聖人之道術究<lb/>
徧人情相視而歎賈誼曰吾聞古之賢人不居朝必在卜<lb/>
醫之中今吾巳見三公九卿朝士大夫皆可知矣試之卜<lb/>
數中觀采其人二人卽同與之市游於卜中天新雨道少<lb/>
人司馬季主閒坐弟子三四人侍方辨天地之道日月之<lb/>
運陰陽吉凶之本二大夫再拜謁司馬季主季主觀其狀<lb/>
<pb n="KR3k0012_SBCK_725-9b"/>
貌類有道者卽禮之使弟子延之坐坐定司馬季主復理<lb/>
前語分别天地之終始日月星辰之紀差次仁義之際列<lb/>
吉凶之符語數千言莫不順理宋忠賈誼瞿然而悟獵纓<lb/>
正衿危坐曰吾望先生之狀聽先生之辭小子竊觀於世<lb/>
未嘗見也今何居之卑何行之汙也司馬季主捧腹大笑<lb/>
曰觀大夫之貌類有道術者今何言之陋也何辭之野也<lb/>
今夫子所賢者誰也所高者何也公何以卑汙長者乎二<lb/>
君曰尊官厚禄之所高也賢材處之今所處非其地故謂<lb/>
之卑言不信行不驗取不當故謂之汙夫卜筮者世之所<lb/>
賤簡也世皆言曰夫卜者多言誇嚴以得人情虚髙人禄<lb/>
命以說人志擅言禍災以傷人心矯言鬼神以盡人財厚<lb/>
求拜謝以私於已此吾之所恥故謂之卑汙也司馬季主<lb/>
曰公且安坐公見夫被髮童子乎日月照之則行不照則<lb/>
<pb n="KR3k0012_SBCK_725-10a"/>
止然問日月疵瑕吉凶則弗能理也今夫卜者必法天地<lb/>
象四時順於仁義分策定卦旋式正棊然後别天地之利<lb/>
害事之成敗昔者先王定國必先龜策日月而後乃敢代<lb/>
也正時日乃後入家産子必先占吉凶後乃有之自伏犧<lb/>
作八卦周文王演三百八十四爻而天下治越王勾踐倣<lb/>
周文王八卦以破敵國霸天下由是觀之卜筮有何負哉<lb/>
且夫卜者掃設坐位正其冠帶然後乃言事此有禮也言<lb/>
鬼神或以饗忠臣以事其上孝子以養其親慈父以畜其<lb/>
子此有德者也而以義置數十百錢病者或以愈且死或<lb/>
以生患或以勉事或以成嫁子娶婦或以養生此之爲德<lb/>
豈直數十百錢哉此老子所謂上德不德是以有德今夫<lb/>
卜筮者利大謝少老子之言豈異於是乎莊子曰君子内<lb/>
無飢寒之患外無劫奪之憂居上而敬居下而不爲害君<lb/>
<pb n="KR3k0012_SBCK_725-10b"/>
子之道也今夫卜筮者之爲業也積之無聚委藏之不用<lb/>
府庫徙之不用車輜負裝之不重止而用之無盡索之時<lb/>
持不盡索之物游於毋窮之世雖莊氏之行未能増也子<lb/>
何故而云而可卜哉天不足西北星辰西北移地不足東<lb/>
南以海爲池日中必移月滿必虧先王之道乍存乍亡公<lb/>
責卜者言必信不亦惑乎公見夫談士辨人乎慮事定計<lb/>
必是人也然不能一言說人主意故言必稱先王語必道<lb/>
上古慮事定計飾先王之成功語其敗害以恐憙人主之<lb/>
志以求其欲多言誇嚴<hi>徐廣曰一作險</hi>莫大於此矣然欲强國成<lb/>
功盡忠於上非此不立今夫卜者導惑教愚也夫愚惑之<lb/>
人豈能以一言知之哉言不厭多故騏驥不能與罷驢爲<lb/>
駟鳯皇不與燕雀爲羣而賢者亦不與不肖者同列故君<lb/>
子處卑隱以避衆自匿以避倫微見德順以除衆害以明<lb/>
<pb n="KR3k0012_SBCK_725-11a"/>
天性助上養下多其功利不求尊譽公等喁喁者也何知<lb/>
長者之道乎<lb/>
漢書曰谷口有鄭子眞蜀有嚴君平皆脩身自保非其服<lb/>
弗服非其食弗食成帝時元舅大將軍王鳳以禮聘子眞<lb/>
子眞遂不詘而終君平卜筮於成都市以爲卜筮賤業以<lb/>
惠衆人有邪惡非正之問則依蓍龜爲言利害與人子言<lb/>
依於孝與人臣言依於忠各因其勢道之以善<lb/>
又曰張禹字子文父徙家蓮勺<hi>上音輦下音酌</hi>禹爲兒數隨家至<lb/>
市憙觀於卜相者前乆頗曉其別蓍布卦意時從旁言卜<lb/>
者愛之又奇其面貌謂禹父是兒多知可令學經及禹至<lb/>
長安學從沛郡施讎受易<lb/>
謝承後漢書曰姜肱桓帝時再以玄纁聘不就卽拜太中<lb/>
大夫詔書至門肱使家人對云乆病就醫遂羸服閒行竄<lb/>
<pb n="KR3k0012_SBCK_725-11b"/>
伏靑州界中賣卜給衣召命得斷家亦不知其處厯年乃<lb/>
還<lb/>
又曰田戎擁衆夷陵聞秦豐被圍懼大兵方至欲降而妻<lb/>
兄辛臣諌戎曰今四方豪傑各據郡國洛陽地如掌耳不<lb/>
如按甲以觀其變戎不從乃留辛臣守夷陵自將兵㳂江<lb/>
泝沔止黎丘刻日當降而辛臣於後盜戎珍寶從閒道先<lb/>
降於岑彭而以書招戎戎疑必賣已乃灼龜卜降兆不吉<lb/>
中折遂止不降<lb/>
又曰范丹字史雲朝議欲以爲侍御史因遁身逃命於梁<lb/>
沛之閒徒行弊服賣卜於市<lb/>
魏志管公明傳曰洛中有一小人夫婢輅爲卦教明旦東<lb/>
明城門中倒擔豚人牽與共鬪具如其言豚逸走卽追之<lb/>
豚入人舎突破主人甕婢從甕中出輅在田舎時嘗候遠<lb/>
<pb n="KR3k0012_SBCK_725-12a"/>
鄰主人患失火輅卜教使明日於陌上伺有一角巾書生<lb/>
駕黑牛故車必引留宿此能除之卽從輅語得書生遂留<lb/>
宿意甚不安主人罷入生乃抱刀出門薪積歘有一小物<lb/>
直來如獸手中持火以口吹之生舉刀斫斷腰視之狐也<lb/>
自此無復火災<lb/>
太平御覽卷第七百二十五<lb/>
<pb n="KR3k0012_SBCK_725-12b"/>
<pb n="KR3k0012_SBCK_725-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_499-1a"/>
太平御覽卷第四百九十九<lb/>
　人事部一百四十<lb/>
　　真愚　如愚　愚怯<lb/>
　　智怯　盗竊<lb/>
　　　　　真愚<lb/>
毛詩鴻鴈曰惟彼愚人謂我宣驕<lb/>
韓詩外傳曰惟盤石千里不爲有地愚人不爲有民<lb/>
論語曰上智與下愚不移<lb/>
又曰柴也愚參也魯<lb/>
又曰孔子謂仲由曰汝聞六言六蔽矣乎對曰未也居吾<lb/>
語汝好仁不好學其蔽也愚<lb/>
家語曰孔子曰勇而好同必勝智而好謀必成愚者反是<lb/>
是以非其人告之弗聽非其地樹之弗生得其人如聚沙<lb/>
<pb n="KR3k0012_SBCK_499-1b"/>
而雨之<hi>言立入也</hi>非其人如㑹聾而鼓之處重擅寵專事如賢<lb/>
愚者之情也<lb/>
東觀漢記曰上破賊入漁陽諸將上尊號上不許議曹掾<lb/>
張祉言俗以爲燕人愚方定大事反與愚人相守非計也<lb/>
上大笑<lb/>
漢晉陽秋曰司馬文王問劉禪曰頗思蜀不禪曰此間樂<lb/>
不思蜀也郗正聞之求見禪曰若王後問冝泣而後荅㑹<lb/>
王復問禪曰先人墳墓逺在隴蜀乃心西望無日不思因<lb/>
閉其眼王曰何以似郗正語耶禪驚視曰如尊命左右皆<lb/>
大笑<lb/>
王隱晉書曰䜟書有蝦蟇當貴惠帝在宫時出問左右此<lb/>
鳴是官蝦蟇爲私乎賈胤對曰在官地中爲官蝦蟇在私<lb/>
地中爲私蝦蟇於是丗間遂傳此語<lb/>
<pb n="KR3k0012_SBCK_499-2a"/>
後魏書曰宋弁弟族鴻貴爲定州北平府參軍送戍兵於<lb/>
荆州坐取兵絹四百疋兵欲告之乃斬兵十人又踈凢不<lb/>
逹律令見律有梟首之罪乃生斷其手以水澆之然後斬<lb/>
决尋坐㐲法時人哀兵之苦笑鴻貴之愚<lb/>
續晉陽秋曰顧愷之夜於月下長詠自云得先賢風製謝<lb/>
瞻遥稱讃之愷之得此弥自力忘倦瞻將眠語搥脚人令<lb/>
代焉愷之不覺其異遂幾旦而後止<lb/>
沈約宋書曰劉義綦封營道縣侯凢鄙無識知每爲始興<lb/>
王濬兄弟所戲濬常謂義綦曰陸士衡詩曰營道無烈心<lb/>
其何意苦阿父如此義綦曰下官𥘉不識士衡何忽見苦<lb/>
廣陵列士傳曰吴武字季濟篤學好古師事陳仲考子升<lb/>
性頑愚考曰父子情重不忍戮之卿爲吾教也<lb/>
趙書曰石肇前石之昆弟也前石旣貴肇在軍中不能自<lb/>
<pb n="KR3k0012_SBCK_499-2b"/>
逹人送詣前石前石哀之拜建威將軍以肇無才力毎髙<lb/>
選參佐輔之爲娉廣川劉典兄女肇甚懼之拜長樂太守<lb/>
治官每入門動稱阿劉教可尔不可尔時人以爲嗤謡<lb/>
鬻子曰愚者不自謂愚而愚見於言愚者雖自謂智人皆<lb/>
謂之愚也<lb/>
列子曰宋人有於道得人遺契者歸而藏之密數其齒告<lb/>
鄰人曰吾冨可待矣<lb/>
又曰𣏌國有人憂天崩地墜身無所寄廢寢與食又有憂<lb/>
彼所憂往曉之曰天積氣耳其人曰天果積氣日月星宿<lb/>
不當墮耶對曰日月星宿亦積氣中之有光耀者只使墮<lb/>
亦不能中傷其人曰柰地壞何對曰地積塊耳充塞四虚<lb/>
何憂其壞其人大喜<lb/>
荀卿子曰宋之愚人得燕石於梧臺之東歸而藏之以爲<lb/>
<pb n="KR3k0012_SBCK_499-3a"/>
大寳周客觀之掩口而笑曰此燕石也其與瓦甓不差主<lb/>
人大怒曰啇賈之言醫匠之口藏之愈固守之弥謹<lb/>
莊子曰人有畏影惡迹而去之走者舉足愈數而迹愈多<lb/>
走疾而影不離自以爲尚遟疾走不休絶力而死<lb/>
韓子曰燕李季好逺出其妻有士李季至士在内中妻患<lb/>
之乃令士祼而解髪直出門吾屬陽不見也於是士從其<lb/>
計疾走出門季曰是何人也家室皆曰無有季曰吾見鬼<lb/>
也季婦曰爲之柰何然取五牲之矢浴之季曰諾乃浴矢<lb/>
又曰鄭有人身買履者先自度其足而買之及至市得履<lb/>
乃曰吾忘度乃歸取之頃返市罷遂不得履人曰何不試<lb/>
以足曰寧信度數無自信也<lb/>
又曰宋人有耕者田中有株兔走<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>株折頸而死因釋耕<lb/>
而守株爲宋國笑今欲以先王之政治當丗民皆守株之<lb/>
<pb n="KR3k0012_SBCK_499-3b"/>
心也<lb/>
吕氏春秋曰范氏之亡也百姓有得鍾者欲負之則鍾大<lb/>
不可負以搥毀之恐人聞而奪巳也遽掩其耳惡人聞也<lb/>
又曰楚人有渉江者其劎自舟中墜於水遽刻其舟曰是<lb/>
吾劒之所從墜處舟止從其所刻入水求之<lb/>
淮南子曰楚人有東家母死其子哭而不悲西家子見之<lb/>
歸謂其母曰社何憂速死吾必悲哭社<hi>淮南間謂母爲社</hi>
又曰故聖人同死生愚人亦同死生聖人同死生通於分<lb/>
理也愚人之同死生不知利害之所在也<lb/>
符子曰鄭人有逃暑於孤林之下者日流影移而徙祍以<lb/>
從隂及至暮反席於樹下及月流影移復徙祍以從隂而<lb/>
患露之濡於身其隂逾去而其身逾濕是巧於用晝而拙<lb/>
於用夕奚不處曜而辭隂反林息露此亦愚之至也<lb/>
<pb n="KR3k0012_SBCK_499-4a"/>
笑林曰漢司徒崔烈辟上黨鮑堅爲掾將謁見自慮不過<lb/>
問先到者儀適有荅曰隨典儀口唱旣謁讃曰可拜堅亦<lb/>
曰可拜讃者曰就位堅亦曰就位因復着履上座將離席<lb/>
不知履所在讃者曰履着脚堅亦曰履着脚也<lb/>
又曰平原陶丘氏取渤海墨台氏女女色甚美才甚令復<lb/>
相敬已生一男而歸母丁氏年老進見女<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>女<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>旣歸而<lb/>
遣婦婦臨去請罪夫曰曩見夫人年徳巳衰非昔日比亦<lb/>
恐新婦老後必復如此是以遣實無他故<lb/>
崔駰與竇憲牋曰文淺而言深者愚也在賤而望貴者惑<lb/>
也<lb/>
　　　　　如愚<lb/>
論語爲政曰吾與囬言終日不違如愚退而省其私亦足<lb/>
以發囬也不愚<lb/>
<pb n="KR3k0012_SBCK_499-4b"/>
又公治長曰寗武子邦有道則智邦無道則愚其智可及<lb/>
其愚不可及也<lb/>
華陽國志曰王長文字徳儁天姿聦警察孝廉不就遂陽<lb/>
愚甞着綘衣帽牽猪過市中乞人與語僞不聞常騎牛周<lb/>
遊<lb/>
說苑曰齊桓公獵逐鹿入谷中見一老公問是爲何谷對<lb/>
曰爲愚公之谷以臣名之臣故畜㹀牛生子大賣之而買<lb/>
馬少年曰牛不能生馬遂持駒去家隣以臣爲愚故名愚<lb/>
公之谷<lb/>
　　　　　愚怯<lb/>
釋名曰怯脅也見敵恐脅也<lb/>
崔贑易林曰任將力薄駑孱思怯如蝟見鵲不敢拒格<lb/>
韓詩外傳曰崔杼殺莊公陳不占東觀漁者聞君有難將<lb/>
<pb n="KR3k0012_SBCK_499-5a"/>
往死之飡則失哺上車失軾僕曰敵在數百里外今食則<lb/>
失哺上車失軾雖徃其有益乎陳不占曰死君義也無勇<lb/>
私也遂驅車比至門聞鍾鼓之音闘戰之聲遂駭而死君<lb/>
子聞之曰陳不占可謂志士矣無勇而能行義天下鮮矣<lb/>
東觀漢記曰杜篤仕郡文學掾以目疾二十餘年不窺京<lb/>
師篤外髙祖破羗將軍辛武賢以武略稱篤常歎曰杜氏<lb/>
文明善政而篤不任爲吏辛氏秉義經武而篤又怯於事<lb/>
外内五丗至篤衰矣<lb/>
沈約宋書曰周朗兄嶠爲吴興太守賊劭弑立隨王誕舉<lb/>
義於㑹稽劭加嶠冠軍將軍誕檄又至嶠素恇怯廻惑不<lb/>
知所從爲府司馬丘珍孫所殺<lb/>
又曰劉彦節少以宗室清謹見知齊髙帝輔政彦節知運<lb/>
祚將遷密懷異圖及沈攸之舉兵齊髙帝入屯朝堂袁粲<lb/>
<pb n="KR3k0012_SBCK_499-5b"/>
鎮石頭潜與彦節及諸大將黄回等謀夜㑹石頭詰旦乃<lb/>
發彦節素怯騷擾不自安再晡後便自丹楊郡車載婦女<lb/>
盡室奔石頭臨去婦蕭氏強勸令食彦節歠羮冩胷中手<lb/>
振不自禁事敗𬒳殺<lb/>
趙書曰石勒屯葛陂值天雨不息勒長史刁應勸勒降晉<lb/>
勒啾然而嘯張賔勸勒還北勒欣然曰賔計是也應冝斬<lb/>
明其性怯可退爲將軍<lb/>
孫卿子曰夏首之南有人曰㳙濁梁其爲人愚善畏明月<lb/>
而霄行俯見其影以爲伏鬼仰見其髮以爲伏魅匍踣而<lb/>
走比至其家失氣而死愼子曰有勇不以怒反與怯均也<lb/>
吕氏春秋曰夫民無常怯有義則實實則勇無氣則虚虚<lb/>
則怯怯勇虚實其所由甚微不可不知<lb/>
淮南子曰怯者夜見立表以爲鬼見寢石以爲兕懼掩其<lb/>
<pb n="KR3k0012_SBCK_499-6a"/>
氣也<hi>掩奪也</hi>
抱朴子曰拙人得工輸之斤斧不能以成雲梯怯者得馮<lb/>
婦之刀㦸不能以格兕虎也<lb/>
　　　　　智怯<lb/>
韓詩外傳曰楚白公之難有杜之善者辭其母將死君其<lb/>
母曰死君可乎杜之善曰聞事君者内其禄而外其身今<lb/>
所養母者君之禄也請往死之比至朝三廢車中其僕曰<lb/>
子懼何不返也杜之善曰懼吾私也死君公也吾聞君子<lb/>
不以私害公遂往死也<lb/>
家語曰或問孔子曰顔淵何人曰仁人也丘弗如也子貢<lb/>
何人曰辯人也丘弗如也子路何人曰勇人也丘弗如也<lb/>
客曰三子者皆賢於夫子而服役何也孔子曰丘能仁且<lb/>
忍辯且訥勇且怯以三子之能易丘之道弗如也<lb/>
<pb n="KR3k0012_SBCK_499-6b"/>
史記曰管仲曰吾甞三戰三走鮑叔不以我爲怯知我有<lb/>
老母也<lb/>
又曰淮隂屠中少年有侮韓信者曰若雖長大好帶劒中<lb/>
情怯耳衆辱之曰能死刺我不能出我跨下信視之俛出<lb/>
跨下匍匐一市人皆笑信怯也<lb/>
尸子曰聖人畜仁而不主仁畜智而不主智畜勇而不主<lb/>
勇昔齊桓公脅於魯君而獻地勾踐脅於㑹稽而身宫之<lb/>
趙襄子脅於智伯而以顔爲愧其卒桓公臣魯君勾踐滅<lb/>
吴襄子以智伯爲戮此謂勇而能怯者也<lb/>
　　　　　盗竊<lb/>
易繫辭曰慢藏誨盗冶容誨滛<lb/>
又曰負且乗致㓂至盗之招也<lb/>
禮記月令曰季秋行冬令則國多盗賊<lb/>
<pb n="KR3k0012_SBCK_499-7a"/>
左傳僖中曰介之推曰竊人之財猶謂之盗况貪天之功<lb/>
以爲已力乎<lb/>
又昭五年曰鄭子産有疾謂子太叔曰我死子必爲政唯<lb/>
有徳者能以寛服民其次莫如猛太叔爲政不忍猛而寛<lb/>
鄭國多盗取人於雚蒲之澤太叔悔之曰吾早從夫子之<lb/>
言不及於此興徒兵以攻雚蒲之盗盡殺之盗少止<lb/>
論語顔淵曰季康子患盗問於孔子孔子對曰茍子之不<lb/>
欲雖賞之不竊<lb/>
家語曰子貢爲信陽宰將行辭於孔子孔子曰勤之愼之<lb/>
奉天之時無奪無伐無暴無盗子貢曰賜也少事君子豈<lb/>
以盜爲累哉孔子曰爾未之詳夫以賢代不賢是之謂奪<lb/>
以不肖代賢是之謂伐緩令急誅是之謂暴取善自與是<lb/>
之謂盜非竊財之謂也<lb/>
<pb n="KR3k0012_SBCK_499-7b"/>
史記曰秦昭王囚孟甞君謀欲殺之孟甞使人<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>昭王幸<lb/>
姬求解姬曰妾願得君狐白裘此孟甞有一狐白裘直千<lb/>
金天下無雙入獻昭王無他裘孟甞患之偏問客莫能對<lb/>
最下座爲狗盗者曰臣能得乃夜爲狗以入秦宫藏中取<lb/>
所獻狐白裘至以獻秦幸姬幸姬爲言昭王釋孟甞君<lb/>
又曰有盗髙廟座前玉環捕得文帝怒下廷尉治之張釋<lb/>
之案律盗宗廟服御物者奏當弃市耳<lb/>
漢書曰彭越字仲昌邑人常漁鉅野澤中爲盗<lb/>
又曰龔遂字少卿山陽人恭帝時渤海左郡歳飢盗賊並<lb/>
起二千石不能擒制上選能治者御史舉遂可用上以爲<lb/>
渤海太守問曰渤海廢亂君欲何以息盗賊對曰海濵遐<lb/>
逺不沾聖化其民困於飢寒而吏不恤故使弄陛下之兵<lb/>
於潢池中耳今欲使臣勝之耶將安之也臣聞理亂民如<lb/>
<pb n="KR3k0012_SBCK_499-8a"/>
理亂䋲唯緩之而後可<lb/>
吴志曰孫堅與父之錢塘㑹海賊胡玉等取賈人財物岸<lb/>
上分之堅追斬一級<lb/>
晉書曰蔡裔有勇氣甞二盗入室裔不知拊床一呼二盗<lb/>
俱殞<lb/>
又曰王獻之夜卧齊中而有偷入其室盗物獻之徐曰偷<lb/>
兒青氊我家舊物可特置之羣偷驚走<lb/>
崔鴻十六國春秋後趙録曰徐龕勇果薄行舊爲刼盗者<lb/>
無不歸之公行掠抄迅如風雲<lb/>
北齊書曰宋世良字元友爲清河太守郡東有南曲隄成<lb/>
公一姓阻而居之羣盗多萃於此人爲之語曰寧使東吴<lb/>
㑹稽不歷成公曲隄世良施八條以制盗盗奔他境人又<lb/>
謡曰曲隄之險賊何益但有宋公自屏跡<lb/>
<pb n="KR3k0012_SBCK_499-8b"/>
吕氏春秋曰秦繆公乗馬車敗右服失而野人取之繆公<lb/>
自往求馬見野人方將食之於岐山之陽繆公笑曰食駿<lb/>
馬之肉不飲酒余恐其傷汝也遍飲而去處一年韓原之<lb/>
戰晉人巳環繆公之車矣甞食馬肉三百餘人畢力爲繆<lb/>
公疾鬪大尅晉軍反獲惠公以歸<lb/>
莊子曰將爲胠篋探囊發匱之盗爲守備則必攝緘縢固<lb/>
扄鐍此丗俗所謂智也巨盗至則負掲篋擔囊而趍唯恐<lb/>
緘縢扄鐍之不固然向所謂智者不乃爲大盗積者乎<lb/>
又曰絶聖棄智大盗乃止摘玉毁珠小盗不起也<lb/>
列子曰晉國苦盗有郄雍者能視盗之皃察其眉睫之間<lb/>
而得其情晉侯使視千里無遺一焉晉侯大喜告趙文子<lb/>
曰吾得一人而一國盗爲之盡矣文子曰君司察而得盗<lb/>
盗不盡矣且郄雍必不得其死俄群盗謀曰吾所以窮者<lb/>
<pb n="KR3k0012_SBCK_499-9a"/>
郄雍也遂戕之晉侯聞大駭召文子曰果如子言然取盗<lb/>
何方文子曰君欲無盗舉賢而任之遂取隨㑹爲政而君<lb/>
盗奔秦焉<lb/>
又曰牛缺者上地之大儒之邯鄲遇盗於耦沙之中盡取<lb/>
其衣車牛歩而去視之欣然無憂怯之色盗追而問其故<lb/>
曰君子不以所養害其所以養盗曰嘻賢失矣徃彼見趙君<lb/>
以我爲事必困乃相與追而殺之<lb/>
又曰東方有人曰爰旌目將有所適而餓於道狐父之盗<lb/>
曰丘見而下壷飡以餔之爰旌目三餔而後能視曰子能<lb/>
何爲者也曰我狐父之人丘也爰旌目曰嘻女非盗耶胡<lb/>
爲而食我吾義不食子之食也兩手據地而歐之不岀喀<lb/>
喀然而死<lb/>
淮南子曰楚將子發好求伎道之士有善爲偷者往見曰<lb/>
<pb n="KR3k0012_SBCK_499-9b"/>
聞君求伎道之士臣楚市偷也願以伎該一卒子發見而<lb/>
禮之無幾何齊興師伐楚子發將師以當之兵三却於是<lb/>
市偷請曰臣有薄伎願君行之子發曰諾偷則夜出解齊<lb/>
將軍之綢帷而獻之子發使歸之明夕復往取其枕又使<lb/>
歸之明夕復往取其簮又使歸之於是齊師大駭將軍與<lb/>
軍吏謀曰今夕不去楚軍恐取吾首即還<lb/>
秦子曰孔文舉爲北海相有母病差者思食新麥家無乃<lb/>
盗隣熟麥而進之文舉聞之特賞盗而不罪<lb/>
抱朴子曰夷吾奪田不可以薄蕭何竊妻不可以廢也<lb/>
郭子曰王安期爲東海太守小吏盗池中魚綱紀推之王<lb/>
曰與衆共之魚何足恡<lb/>
皇甫士安髙士傳曰孔嵩字仲山辟公府之京師道宿下<lb/>
亭盗共竊其馬尋問知是嵩也乃相責讓曰孔仲山善士<lb/>
<pb n="KR3k0012_SBCK_499-10a"/>
豈冝侵盗乎於是遂以馬還之<lb/>
先賢行狀曰王烈字彦考通識逹道時國中有盗牛者先<lb/>
主得之盗曰邂逅迷惑從仐巳後將改過子旣巳赦宥幸<lb/>
勿使王烈知之<lb/>
海内先賢傳曰姜肱字伯淮甞與弟季江遇盗將奪其衣<lb/>
人問不言盗聞叩頭謝罪還肱衣肱不受<lb/>
陳寔別傳曰有盗夜入其室止於梁上寔隂見之乃起呼<lb/>
命子孫正色訓之曰夫人不可不勉不善之人未必本惡<lb/>
習與性成遂至於此如梁上君子是矣盗大驚自投于地<lb/>
稽顙歸罪寔徐譬之曰視君狀皃不是惡人冝深克巳反<lb/>
善當由困貧今遺絹二疋自是一縣無復盗竊<lb/>
劉欣期交州記曰趙嫗者乳長數尺不嫁入山聚羣盗遂<lb/>
北郡常着金蹋踶戰退輙張帷幕與少男通數十侍側刺<lb/>
<pb n="KR3k0012_SBCK_499-10b"/>
史陸胤平之<lb/>
太平御覽卷第四百九十九<lb/>
</p>
<p>
</p>
  </div>
</body>
</text>
</TEI>
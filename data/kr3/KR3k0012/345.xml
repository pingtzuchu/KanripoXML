<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_345-1a"/>
太平御覽卷第三百四十五<lb/>
　兵部七十六<lb/>
　　　　　刀上<lb/>
釋名曰刀到也以斬伐到其所乃擊之也其末曰鋒言若<lb/>
蜂刺之毒利也其本曰環形似環也其室曰削削峭也其<lb/>
形峭殻褁刀躰也室口之飾曰琫琫捧也捧來口也下末<lb/>
之飾曰㻫㻫卑也在下之言也短刀曰拍髀帶時拍躰旁<lb/>
也<lb/>
又曰露拍言露見也佩刀在佩旁之刀也或曰容刀爲刀<lb/>
形而幾刃備容儀而巳剪刀剪進前也書刀給書簡札有<lb/>
所刋削之刀也封刀鉸刀皆隨時名之也<lb/>
說文曰刀兵也象形也㓵<hi>五各切</hi>刀劒刃也削髀也欹<graphic n="KR2683" url="https://raw.githubusercontent.com/kanripo/KR-Gaiji/master/images/KR2683.png" mimeType="image/png"/>曲刀<lb/>
也<hi>鞞布頂切剞居綺切劂居衛切</hi>
<pb n="KR3k0012_SBCK_345-1b"/>
字林曰琫佩刀下飾也天子以玉諸侯以金㻫佩刀飾也<lb/>
太公兵法曰刀之神名曰脫光<lb/>
尚書曰赤刀大訓弘壁琬琰在西序<hi>孔安國注曰寳刀赤刀削也大訓虞書也</hi>
詩曰執其鸞刀<lb/>
又曰何以舟之維玉及瑶鞞琫容刀<hi>舟帶也</hi>
禮記曰割刀之用鸞刀之貴貴其義也<lb/>
左傳曰子皮欲使尹何爲宰子産曰猶未能操刀而使割<lb/>
也<lb/>
榖梁曰孟勞<hi>魯之寳刀也</hi>
論語曰孔子之武城聞弦歌之聲夫子莞爾而笑曰割雞<lb/>
焉用牛刀<lb/>
春秋繁露曰禮之所爲興也刀之在右白虎之象也<lb/>
春秋演孔圖曰八政不中則天雨刀<lb/>
<pb n="KR3k0012_SBCK_345-2a"/>
史記曰郭解姊子負解之勢與人飲使之釂<hi>子削切</hi>非其任<lb/>
強灌之人怒拔刀刺殺解姉子亡去<lb/>
漢書曰昭帝遣李陵故人隴西任立政等三人俱至匈奴<lb/>
招陵立政等至單于置酒賜漢使者李陵衛律皆侍坐立<lb/>
政等見陵未得私語即目視陵而數自循其刀環握其足<lb/>
隂諭之言可歸漢也<lb/>
又曰龔遂爲渤海太守民有帶持刀劒者使賣劒買牛賣<lb/>
刀買犢可爲帶牛而佩犢者也<lb/>
又曰盖寛饒奏事上以爲怨謗下吏寛饒引佩刀自剄北<lb/>
闕下衆莫不憐之<lb/>
又曰李廣利爲貳師將軍征大宛軍中無水㧞佩刀刺山<lb/>
飛泉涌出<lb/>
又曰王尊爲東平王相王曰願觀相國佩刀尊前引刀視<lb/>
<pb n="KR3k0012_SBCK_345-2b"/>
<pb n="KR3k0012_SBCK_345-2b"/>
冝然<lb/>
又曰應奉得賜金錯把刀<lb/>
東觀漢記曰朱暉字文季年十三與舅母家属入宛城道<lb/>
遇賊欲奪婦女衣暉抜刀曰錢物可得諸母衣不可奪今<lb/>
日朱暉死也賊義之笑曰童子内刀遂放遣<lb/>
又曰賜鄧遵金對鮮卑緄帶一具金錯刀五十辟把刀墨<lb/>
再屈環撗刀金錯屈尺八佩刀各一<lb/>
又曰祭遵襲略陽遣護軍王忠皆持鹵刀斧伐樹開道至<lb/>
略陽襲隗囂<lb/>
又曰班超曰臣乗聖威神出萬死之志兾立鈆刀一割之<lb/>
用<lb/>
又曰馬嚴爲陳留太守建𥘉中嚴病遣㓛曹史李襲奉章<lb/>
詣闕上親召見襲問疾病形狀以黄金十斤佩刀書刀革<lb/>
<pb n="KR3k0012_SBCK_345-3a"/>
帶付龔賜嚴遣太醫送方藥<lb/>
又曰張歩攻耿弇營飛矢中弇股以佩刀截之左右無知<lb/>
者<lb/>
獻帝春秋曰越騎校尉汝南伍孚忿董卓無道欲身自殺<lb/>
之挾佩刀詣卓孚語畢辭出卓至閤執手孚因引刀刺卓<lb/>
卓多力却不中即殺孚<lb/>
英雄記曰董卓謂袁紹曰劉氏種不足復遺紹勃然曰天<lb/>
下徤者豈唯董公撗刀長揖徑出懸節於上東門而奔兾<lb/>
州<lb/>
漢魏春秋曰劉琮乞降不敢告備備亦不知乆而覺之遣<lb/>
所親問琮琮令宋忠詣備宣白是時曹公在宛備乃驚駭<lb/>
謂忠曰卿諸人作事如此不早相語今禍至告我不亦大<lb/>
劇乎引刀向忠曰今斷卿頭誠不足以解忿亦耻大丈夫<lb/>
<pb n="KR3k0012_SBCK_345-3b"/>
臨别復殺卿軰也<lb/>
魏志曰王祥事後母至孝後母嫉之伺祥卧以刀斫之值<lb/>
祥出外持刀斫着𬒳祥知不言如故<lb/>
又曰許禇從討袁紹於官渡時常從士徐他等謀爲逆以<lb/>
禇常侍左右憚之不敢發伺禇休下日他等懷刀入禇至<lb/>
下舎心動即還侍他等不知入帳見禇大驚愕他色變禇<lb/>
覺之即擊殺他等太祖益親信之出入同行不離左右<lb/>
又曰典韋陳留人形皃魁梧旅力過人好節俠襄邑劉氏<lb/>
與睢陽李禮爲讎韋爲報之禮故冨春長備怨甚謹韋乗<lb/>
車載雞酒僞爲候者門開懷匕首入殺禮并殺其妻徐出<lb/>
取車上刀㦸歩去禮居近市一市盡駭追者數百莫敢近<lb/>
之<lb/>
魏武帝令曰往歳作百辟刀五枚適成先以一與五官將<lb/>
<pb n="KR3k0012_SBCK_345-4a"/>
其餘四吾諸子中有不好武而文學將以次與之<lb/>
呉志曰孫堅至錢塘㑹海賊掠賈人堅行操刀上岸以手<lb/>
東西指麾若分部人兵以邏遮収賊賊望見以爲官兵捕<lb/>
之即委財物散走<lb/>
又曰孫權以公孫淵稱蕃遣張彌許晏至遼東拜淵爲燕<lb/>
王張昭諌切權不能堪按刀而怒曰吴國士人入宫則拜<lb/>
孤出宫則拜君孤之敬君亦爲至矣而數於衆折孤孤常<lb/>
恐失計昭熟視權曰臣雖知言不見用而毎竭愚忠者誠<lb/>
以太后臨崩呼老臣於床下遺詔頋命之言故耳因泣涕<lb/>
撗流權擲刀置地與昭對泣<lb/>
吴書曰凌統怨甘寜殺其父操寕常備統不得讎之嘗於<lb/>
吕䝉舎㑹酒酣統乃以刀儛寕起曰寕能雙㦸儛蒙曰寕<lb/>
雖能未若䝉之巧也因操刀持楯以身分之後權知統意<lb/>
<pb n="KR3k0012_SBCK_345-4b"/>
因令寕將兵徙屯<lb/>
江表傳曰孫權抜刀斫前奏案曰諸將吏敢復有言當迎<lb/>
曹操者與此案同<lb/>
蜀志曰𥘉孫權以妹妻先主妹才捷剛猛有諸兄風侍婢<lb/>
百餘人皆親執刀侍立先主毎入心常懔懔<lb/>
王隱晉書曰衛瓘監軍護軍鍾㑹素與瓘至厚坐則同<lb/>
床行則同輿㑹書板上欲殺胡烈等示瓘瓘言不可㑹<lb/>
自削弃反問瓘何許聞消息相疑益露瓘厠上見烈故<lb/>
給使令出語三軍㑹逼瓘不得議定經宿不眠各撗刀<lb/>
膝上<lb/>
陸機晉書曰王濬之在巴郡也夢懸四刀於其上甚惡之<lb/>
濬主簿李毅拜賀曰夫三刀爲州而見四刀爲益一也明<lb/>
府其臨益州乎後果爲益州<lb/>
<pb n="KR3k0012_SBCK_345-5a"/>
晉中興書曰𥘉魏徐州刺史任城吕䖍有佩刀工相之以<lb/>
爲必三公可服此刀䖍謂別駕王祥曰苟非其人刀或爲<lb/>
害卿有公輔之量故以相與祥始辭之固強乃受祥爲司<lb/>
空祥死之日以刀授弟覧曰吾兒皆凡汝後必興足稱此<lb/>
刀故以相與覽後弈丗賢興於江東<lb/>
又曰孫恩者亦名靈秀琅邪人孫秀之族也丗奉事北斗<lb/>
之道恩叔泰字敬逺師事錢塘杜子恭弟子子恭有祕術<lb/>
嘗就人借瓜刀其主求之子恭曰當送相還刀主行至嘉<lb/>
興有魚躍入舩中破魚得瓜刀其爲神效往往如此<lb/>
又曰郭翻武昌人墜刀於水路人爲取翻仍以與之路人<lb/>
不取至於三四固辭翻曰尓尚不取我豈能復得路人曰<lb/>
我若取此將爲天地鬼神之所責矣翻知其終不受復沈<lb/>
刀於水路人悵然乃復驚汲爲取之翻於是不逆其意十<lb/>
<pb n="KR3k0012_SBCK_345-5b"/>
倍刀價與之其廉不受惠皆此類矣<lb/>
晉書曰元帝以劉琨爲侍中太尉其餘如故并贈名刀琨<lb/>
荅曰謹當躬自執佩馘截二虜<lb/>
又載記曰慕容翰北投宇文歸旣而逃還歸乃遣勁騎百<lb/>
餘追之翰遥謂追者曰吾旣思戀而歸理無反靣吾之弓<lb/>
矢汝曹足知無爲相逼自取死也汝可百歩竪刀吾射中<lb/>
者汝便冝反不者可來前也歸騎解刀竪之翰一發便中<lb/>
刀鐶追騎乃散<lb/>
又曰赫連勃勃以叱干阿利領將作大匠發嶺北夷夏十<lb/>
萬人於朔方之北黒水之南營起都城勃勃自言朕方統<lb/>
一天下君臨萬邦可以統萬爲名阿利性尤工巧然殘忍<lb/>
刻暴乃蒸土築城錐入一寸即殺作者而并築之勃勃以<lb/>
爲忠故委營繕之任又造五兵之器精銳尤甚旣成呈之<lb/>
<pb n="KR3k0012_SBCK_345-6a"/>
工匠必有死者射甲不入即斬弓人如其入也便斬鎧匠<lb/>
又造百錬剛刀爲龍雀大環號曰大夏龍雀銘其背曰古<lb/>
之利器吴楚湛盧大夏龍雀名冠神都可以懷逺可以柔<lb/>
逋如風靡草威服九區丗甚珎之復鑄銅爲大皷飛廉翁<lb/>
仲銅駞龍獸之属皆以黄金飭之列於宫殿之前凡殺工<lb/>
匠數千以是器物莫不精麗<lb/>
蕭子顯齊書曰丗祖武皇帝諱賾字宣逺不豫徙御延昌<lb/>
殿乗輿始登階而殿屋鳴咤上惡之詔曰我識滅之後身<lb/>
上着畫天衣純烏犀導常所服身刀長短二口鐵環者隨<lb/>
我入梓宫<lb/>
北齊書曰綦母懷文造宿鐡刀其法燒生鐵精以重柔鋌<lb/>
數宿則成鋼以柔鋌爲刀　以五特之<lb/>
脂斬甲三十札今㐮國治家所鑄宿鐡柔鋌是其遺法也<lb/>
<pb n="KR3k0012_SBCK_345-6b"/>
刀猶甚快利但不能截札耳<lb/>
梁書曰席闡文爲西中郎中兵叅軍領城扄梁武帝之將<lb/>
起兵闡文勸頴曹同焉仍遣客田祖恭私報帝并獻銀裝<lb/>
刀帝報以金如意<lb/>
南史曰韓子髙㑹稽山隂人也家本微賤侯景之亂寓都<lb/>
下景平陳文帝出守呉興子髙年十六爲揔角容㒵美麗<lb/>
狀似婦人於淮渚附部伍寄載還郷里文帝見而問曰能<lb/>
事我乎子髙許諾子髙本名蠻子帝改名之性恭謹恒執<lb/>
備身刀<lb/>
唐書曰李嗣業京兆髙陵人也身長七尺壯勇絶倫天寳<lb/>
𥘉隨募至安西頻經戰鬪于時諸軍𥘉用陌刀業善用之<lb/>
毎爲隊頭所向必䧟<lb/>
又曰王及善𥘉除右千牛衛將軍髙宗曰朕以卿忠謹故<lb/>
<pb n="KR3k0012_SBCK_345-7a"/>
與卿三品要職他人非捜辟不得至朕所卿佩大撗刀在<lb/>
朕側知此官貴否<lb/>
河圗曰恠目勇敢重瞳天雨刀楚之邦<hi>宋均注曰項羽</hi>
遁甲開山圖曰神芝五色生於名山之隂五色雲氣覆之<lb/>
其味甘苦以銅刀收之<lb/>
又曰霍山有玉石芝生大石上萬人牽終不拔以竹刀割<lb/>
之即断<lb/>
太公六韜曰大擼刀重一斤長四尺三百枚<lb/>
傳咸奏事曰尚書舊奏給介士二百人人給大銅口刀各<lb/>
一枚<lb/>
博物志曰周書云西域獻火浣布昆吾氏獻切玉刀浣布<lb/>
汙燒之則絜切玉刀切玉如泥<hi>一云切玉如䗶蜜</hi>布漢魏丗有獻<lb/>
者刀則未聞<lb/>
<pb n="KR3k0012_SBCK_345-7b"/>
崔豹輿服注曰吴大皇帝有寳刀三一曰百錬二曰青犢<lb/>
三曰漏影<lb/>
拾遺記曰帝解鳴鴻刀賜東方朔朔曰此刀黄帝時採首<lb/>
陽之金鑄爲此刀雄者巳飛雌者獨在<hi>一出洞冥記</hi>
林邑記曰林邑王范文先是夷奴𥘉收牛洞中得鱧魚私<lb/>
將還欲食之其主撿求文恐因曰將礪石還非魚也主往<lb/>
看果是石文知異看石有鐵鑄石爲兩刀呪曰魚爲刀若<lb/>
斫石入者文當爲此國王斫石即入人情漸附之<lb/>
裴淵廣州記曰石林竹勁利削爲刀切象皮如纎茅<lb/>
楊泉物理論曰古有阮師之刀天下之所寳貴也阮之作<lb/>
刀受法於金精之靈七月庚辛見金神於治監之門其人<lb/>
光色煒燿向而再拜神執其手曰子可教也阮致之閑宴<lb/>
設饌而問焉神教以水火之齊五精之陶用隂陽之候取<lb/>
<pb n="KR3k0012_SBCK_345-8a"/>
剛軟之和行其術三年作刀千七百七十口而䘮其明其<lb/>
刀平背狹刃方口洪首截輕微絶絲髮之系斫堅剛無變<lb/>
動之異丗不恡百金精求不可得也其次有蘇家刀雖不<lb/>
及阮家亦一時之利器也次有陽紀趙青間皆不能継<lb/>
虞喜志林曰古人鑄刀以五月丙午取純火精以恊其數<lb/>
也<lb/>
魏武帝内戒令曰百錬利器以辟不祥攝服姦宄者也<lb/>
捜神記曰宫亭湖孤石有估客下都徑其下見二女子云<lb/>
可爲買兩量絲履自厚相報估客至都有好絲履并箱盛<lb/>
之自市一書刀亦在箱中旣還以箱及香置廟中而去忘<lb/>
取刀湖中正汎忽有鯉魚跳入船中破魚得刀<lb/>
祖台志恠曰廷尉徐元禮嫁女從祖與外兄孔正陽共詣<lb/>
徐家道中有土墻見一小兒倮身正赤手持刀長五六寸<lb/>
<pb n="KR3k0012_SBCK_345-8b"/>
坐墻上磨甚駛獨語因跳車上曲蘭中坐反覆視刀輙䑛<lb/>
之至徐家門前枽樹下又跳下坐灰中復更磨刀日晡新<lb/>
婦就車中見小兒持刀入室便刺新婦新婦應刀而倒扶<lb/>
還解衣視心腹紫色如酒槃大有頃便亡鬼子出門儛刀<lb/>
上有血塗枽樹火燃斯湏燒盡<lb/>
神異經曰南荒之中有如之何樹三百歲作華九百歳作<lb/>
實實有核形如棗子長五尺金刀割之則飴木刀割之則<lb/>
辛食之得地仙<lb/>
列仙傳曰丁次卿者不知何許人也漢順帝賣刀遼東市<lb/>
時人名之丁氏次卿有寳刀<lb/>
神仙傳曰蜀人李阿傳丗不老有古強者隨阿入青城山<lb/>
恐有虎狼取父大刀阿見而怒取強刀以擊石刀折敗強<lb/>
竊憂刀敗阿復取刀左右擊地刀復如故還強也<lb/>
<pb n="KR3k0012_SBCK_345-9a"/>
列異傳曰有神王方平降陳節方家以刀一口長五尺一<lb/>
長五尺三寸名泰山環語節方曰此刀不能爲餘益然獨<lb/>
卧可使無鬼入軍不傷勿以入厠溷且不冝乆服三年後<lb/>
求者急與果有戴卓以錢百萬請刀<lb/>
録異傳曰有王更生者爲漢中太守郡界有袁氏廟靈響<lb/>
更生過廟祭去而遺其刀而遣小史李髙還取刀髙見刀<lb/>
在廟床上髙進取去仰見座上有一君着大冠𫀆衣頭鬢<lb/>
半白謂髙曰可取還勿道見我後吾當祐汝髙還如言不<lb/>
道後髙仕爲郡守當復遷爲郡髙時年巳六十餘祖髙者<lb/>
百餘人髙乃道昔爲更生小吏見遣至廟所取遺刀見廟<lb/>
神使吾莫道至今不敢道然心常以欺君爲慙言畢此刀<lb/>
立刺髙心下湏臾死<lb/>
廬江七賢傳曰漢武帝出淮陽到舒州不覧城問曰此郷名<lb/>
<pb n="KR3k0012_SBCK_345-9b"/>
何陳翼對曰郷名不覽上曰萬乗主所問不祥耶欲舉燔<lb/>
之翼曰臣言不欺佩刀當生毛欺則無毛也視之刀有毛<lb/>
長寸乃不燔<lb/>
列士傳曰專諸持一剛刀置魚腹中以刺王僚<lb/>
列女傳曰龐娥親者酒泉龐子夏妻趙君安女君安爲同<lb/>
縣李壽所殺三子遭疫而死壽大喜娥親聞曰李壽汝莫<lb/>
喜焉知娥親不手刃汝耶乃隂市刀志在殺壽後於都亭<lb/>
奮刀斫壽刀折抜壽佩刀断壽頭詣獄求死詔赦之<lb/>
吴時外國傳曰扶南諸王殺其國人以刀斫刺往往有不<lb/>
入者以汗露塗刀刃斫之乃入國人名之曰蟬也<lb/>
蒲元傳曰君性多竒思得之天然　類之事出若神不嘗<lb/>
見鍜功忽於斜谷爲諸葛亮鑄刀三千口鎔金造器特異<lb/>
常法刀成白言漢水鈍弱不任淬用蜀江爽烈是謂大金<lb/>
<pb n="KR3k0012_SBCK_345-10a"/>
之元精天分其野乃命人於成都取之有一人前至君以<lb/>
淬乃言雜涪水不可用取水者猶悍言不雜君以刀畫水<lb/>
云雜八升何故言不取水者方叩頭首伏云實於涪津渡<lb/>
負倒覆水懼怖遂以涪水八升益之於是咸共驚服稱爲<lb/>
神妙刀成以竹筒宻内鐵珠滿其中舉刀断之應手靈落<lb/>
若薙生蒭故稱絶當丗因曰神刀今之屈耳環者是其遺<lb/>
範也<lb/>
費禕別傳曰孫權以手中嘗所執寳刀贈之禕荅曰臣不<lb/>
才何以堪明命然刀所以討不庭禁暴亂者也但願大王<lb/>
勉建功業同獎漢室臣雖闇弱不負來頋<lb/>
桂陽先賢畫讃曰成武丁以疾而終殮畢其友從臨武縣<lb/>
來至郡道與武丁相逢友曰子欲何之而不將人荅曰今<lb/>
吾南遊爲過報小兒善護大刀到其門見其妻哭泣問之<lb/>
<pb n="KR3k0012_SBCK_345-10b"/>
荅曰夫没友大驚曰吾適與相逢乃發棺視了無所見遂<lb/>
除縗絰而心喪之咸以武丁得神仙<lb/>
太平御覽卷第三百四十五<lb/>
<pb n="KR3k0012_SBCK_345-11a"/>
<pb n="KR3k0012_SBCK_345-12a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_255-1a"/>
太平御覽卷第二百五十五<lb/>
　職官部五十三<lb/>
　　　　　刺史下<lb/>
隋書曰楊尚希素有足疾上謂之曰蒲州出羙酒足堪養<lb/>
病屈公卧治之於是出拜蒲州刺史<lb/>
又曰髙勵拜楚州刺史吏民安之先是城北有伍子胥廟<lb/>
其俗敬鬼祈禱者必以牛酒至破産業勵歎曰子胥賢者<lb/>
豈冝損百姓乃告諭所部自此遂止百姓頼之<lb/>
又曰張威以罪免後從上祠㤗山至洛陽上謂威曰自朕<lb/>
之有天下毎委公以重鎮可謂推赤心矣何乃不修名行<lb/>
唯利是視豈直孤負朕心亦且累卿名德因問威曰公所<lb/>
執笏今安在威頓首曰臣負罪虧失無顔復執謹藏於家<lb/>
上曰可持來威明日奉笏以見上曰雖不遵法度功効實<lb/>
<pb n="KR3k0012_SBCK_255-1b"/>
多朕不忘之今還公笏於是復拜洛州刺史<lb/>
又曰梁彦光拜趙州刺史彦光言於上曰臣前待罪相州<lb/>
百姓呼爲戴帽餳臣自分廢黜無復衣冠之望不謂天恩<lb/>
復垂収採請復爲相州改弦昜調庶有以變其風俗上荅<lb/>
隆恩上從之復爲相州刺史豪猾者聞彦光自請而來莫<lb/>
不嗤笑彦光下車發擿姧隠有若神明於是狡猾之徒莫<lb/>
不潜竄合境大駭<lb/>
唐書曰天授二年正月天后内出繡𫀆賜新除都督刺史<lb/>
其𫀆皆刺繡作山形繞山勒廻文銘曰德政惟明職令思<lb/>
平清信忠勤勞進躬親自此每新除都督刺史必以𫀆賜<lb/>
之<lb/>
又曰李擇言開元中爲漢褒相𡵨四州刺史安德郡公所<lb/>
歴皆以嚴幹聞其在漢州張嘉貞爲益州長史判都督事<lb/>
<pb n="KR3k0012_SBCK_255-2a"/>
性簡貴待管内刺史禮隔而引擇言同搨坐談正理時人<lb/>
榮之<lb/>
又曰袁光庭者河西戌將天寳末爲伊州刺史禄山之亂<lb/>
西北邊戍兵入赴難關隴郡邑皆爲吐藩所抜唯光廷守<lb/>
伊州累年外救不至虜百端誘說終不屈部下如一及矢<lb/>
石旣盡粮儲並竭城將䧟没光廷手殺其妻子自焚而死<lb/>
朝廷聞之贈工部尚書<lb/>
又曰曹王臯上書言理道拜爲衡州刺史坐小法貶潮州<lb/>
刺史楊炎作相復以皐爲衡州刺史𥘉皐爲御史覆訊懼<lb/>
貽太妃憂出則素服入則公服言皃如平常太妃不之知<lb/>
也及爲潮州詭詞謂遷官至是復爲衡州方具以事白太<lb/>
妃因泣下具言非疾不敢有聞其沉宻重慎如此<lb/>
又曰貞元𥘉徳宗以奉先縣令鄭珣瑜爲饒州刺史昭應<lb/>
<pb n="KR3k0012_SBCK_255-2b"/>
縣令韋武爲遂州刺史華原縣令崔琮爲汝州刺史藍田<lb/>
縣令韋貞伯爲舒州刺史盩厔令李曽爲郢州刺史録善<lb/>
政也各賜馬一疋并綵物衣服以遣之<lb/>
又曰元和十四年十月上欲以潮州刺史韓愈爲袁州刺<lb/>
史愈至潮州獻上表上對宰臣曰昨日韓愈表因思當時<lb/>
所論佛骨大是愛我我豈不知然爲人臣不當言人主事<lb/>
佛乃年促也我以是惡<hi>之是</hi>時上深欲擢用愈候宰臣啓之<lb/>
耳皇甫鏄素嫉愈乃曰終是狂踈且與移一郡故有是命<lb/>
又曰劉禹錫移授播州刺史御史中丞裴度奏禹錫母年<lb/>
八十今播州乃猿狖所居人跡罕至禹錫誠合得罪然其<lb/>
老母必至不得行則湏與子爲死別傷陛不孝理之風伏<lb/>
請屈法稍移近處使得終飬上曰夫爲人子毎事尤湏修<lb/>
謹常恐貽親之憂今禹錫所坐更合重於他人豈可以此<lb/>
<pb n="KR3k0012_SBCK_255-3a"/>
論度不能對上曰我所言是責人子之事然終不能傷其<lb/>
所親之心明日改授禹錫爲連州刺史<lb/>
又曰崔珙大和七年正月拜廣州刺史兼嶺南節度使延<lb/>
英中謝帝問以撫理南海之冝珙奉對明辯帝深嘉之時<lb/>
髙瑀鎮徐州承智興之後軍驕難制軍士數犯法上欲擇<lb/>
威望之帥以臨之乆難其才㑹珙言事慷慨謂宰臣曰崔<lb/>
珙言事神氣精爽此可以臨徐人即以王茂先代珙鎮廣<lb/>
南授珙檢校工部尚書徐州刺史<lb/>
又曰張賈出守衢州辭日文宗謂賈曰聞卿大善長行賈<lb/>
知上不喜愽遂自解說乃曰臣公事之餘聊與賔客爲戯<lb/>
非有所妨也上曰豈謂好之而不妨事耶自後刺史面辭<lb/>
曰上必殷勤戒飭曰無嗜慱無飲酒<lb/>
又曰渾鐬瑊之子開成𥘉年相擬壽州刺史文宗曰鐬勲<lb/>
<pb n="KR3k0012_SBCK_255-3b"/>
臣子弟豈可以委牧民仲尼有言不如多與之邑今我念<lb/>
其先人之功與之致冨可也宰臣曰鐬常歴名郡有政能<lb/>
乃從之<lb/>
又曰開成二年幽州節度使史元忠奏當管八州准門下<lb/>
牒追刺史古魚各一隻臣勘自天寳末年頻有兵戈並多<lb/>
失墜伏乞各賜新銅魚可之<lb/>
又曰李暠授汝州刺史爲政嚴簡州境肅然與兄昇弟暈<lb/>
尤相篤睦昇等每月<hi>自東都省</hi>暠徃來微行州人不之覺其清<lb/>
慎如此<lb/>
又曰孔若思爲衡州刺史先是諸州別駕皆以宗室爲之<lb/>
不爲刺史致敬由是多行不法若思至州舉奏別駕李道<lb/>
欽罪犯請加鞠訊乃詔别駕於刺史致禮自若思始也<lb/>
又曰蕭復累遷同州刺史時州人阻饑有京畿觀察使儲<lb/>
<pb n="KR3k0012_SBCK_255-4a"/>
廪在境内復輙以賙貧人爲有司所劾詔下削階受代親<lb/>
友唁之復怡然曰苟利於人敢憚薄責<lb/>
又曰趙昌除華州刺史辭於麟德殿時年八十有餘趨拜<lb/>
輕捷占對詳明上退而歎異宣令宰臣宻訪其頥飬之道<lb/>
以奏焉<lb/>
又曰咸通中衛洙奏狀稱蒙恩除授滑州刺史官號中一<lb/>
字而臣家諱音同雖文字有殊而聲韻難別請改授閑官<lb/>
者勑曰嫌名不諱著在禮文成命巳行固難依允<lb/>
五代史後唐書曰李嗣肱克脩之子也少有膽略時朱温<lb/>
將賀徳倫急攻蓨縣朱温率師五萬合勢營於蓨之西嗣<lb/>
肱自下愽率騎三百薄晚與賊之樵蒭者相雜日旣晡入<lb/>
朱温營門諸騎相合大譟弓矢星發虓闞馳突汴人不知<lb/>
所爲營中大擾旣暝歛騎而退是夜朱温焼營而遁解蓨<lb/>
<pb n="KR3k0012_SBCK_255-4b"/>
縣之圍以功特授蔚州刺史<lb/>
又曰莊宗以教坊使陳俊爲景州刺史内園栽接使儲德<lb/>
源爲憲州刺史伶人剖符非制也上𥘉平汴州陳俊德源<lb/>
皆爲樂官周匝所薦上許之典郡郭崇韜以爲不可遂寢<lb/>
伶官言之者衆上宻召崇韜謂之曰予巳許陳俊一郡今<lb/>
經年未行卿雖以正言匡諌我毎慙見二人卿當屈意行<lb/>
之故有斯命<lb/>
又曰前洋州節度副使程乂徽陳利見請於瀛莫兩州界<lb/>
起置營田以備邊因授乂徽莫州刺史充兩州營田使<lb/>
五代史梁書開平四年九月詔曰魏愽管内刺史比來州<lb/>
務並委督郵遂使曹官擅其威權州牧同於閑冗俾循通<lb/>
制冝塞異端並河南諸州例刺史得以專逹時議者曰唐<lb/>
朝憲宗烏重裔爲滄州節度使甞稱河朔六十年能抗拒<lb/>
<pb n="KR3k0012_SBCK_255-5a"/>
朝命者以奪刺史權與縣令職而自作威福耳若二千石<lb/>
各得其柄又有鎮兵雖安史挾姧豈能據一墉而叛哉遂<lb/>
奏以所管德棣景三州各還刺史職分州兵並隷収管是<lb/>
後雖幽鎮魏三道以河北舊風自相傳襲唯滄州一道獨<lb/>
禀命受代自重裔制置使然也則梁氏之更張正合其事矣<lb/>
五代史曰晉少帝開運中沈斌爲祁州刺史契丹自恒州駈<lb/>
牛羊過城下斌乃出州兵擊之爲契丹精騎剗門邀擊之<lb/>
州兵䧟賊趙延壽知其無兵遂與蕃賊急攻之仍呼謂斌<lb/>
曰沈使君我故人也擇禍莫若輕早以城降無自辱也斌<lb/>
登城呼而報曰侍中父子誤計䧟於腥膻忍以大羊殘害<lb/>
父母之邦不自羞慙反有德色沈斌弓折箭盡寧爲國家<lb/>
死耳不俲公所爲也翌日城䧟斌自殺<lb/>
三輔决録曰韋康代父爲涼州刺史父出止傳舎康入官<lb/>
<pb n="KR3k0012_SBCK_255-5b"/>
宇時人榮之<lb/>
桓石秀別傳曰石秀爲竟陵太守遷江州刺史非其志也<lb/>
治稱不煩在州郡弋釣山澤縱心游覽而巳善馳射望之<lb/>
若畫<lb/>
桓氏家傳云範爲兖州刺史表謝曰喜於復見選擢慙於<lb/>
不堪所職悲於戀慕闕廷三者交集不知所裁<lb/>
黄㤗交廣記曰秦兼天下改州牧爲刺史朱明之時則出<lb/>
廵行封部玄英之月則還詣天府表奏刺史言其刺舉不<lb/>
法史者使也<lb/>
異苑曰晉陵韋㓪家在延陵元嘉初忽見庭前井中有人<lb/>
長尺餘所𬒳帶組　相應相隨出門良乆乃盡㓪<lb/>
兄藪頗善占筮常云吾子弟當至刺史㓪歴清廣二州<lb/>
郭子曰王丞相治楊州廨舎案行而言我正爲次道理此<lb/>
<pb n="KR3k0012_SBCK_255-6a"/>
耳何次道少爲王公所知重故有此歎<lb/>
太平御覽卷第二百五十五<lb/>
<pb n="KR3k0012_SBCK_255-6b"/>
</p>
<p>
</p>
  </div>
</body>
</text>
</TEI>
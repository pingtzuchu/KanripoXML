<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_225-1a"/>
太平御覽卷第二百二十五<lb/>
　職官部二十三<lb/>
　　　御史大夫<lb/>
　　　御史中丞上<lb/>
　　　　　御史大夫<lb/>
六典曰御史大夫之職掌邦國刑憲典章以肅正朝列中<lb/>
丞爲之貳凢天下之人有稱冤而無告者與三司誥之<hi>三司</hi>
<hi>即御史大夫中書門下也</hi>凢中外百寮之事應彈劾者御史言於大夫<lb/>
大事則方幅奏彈之小事但署名而已<lb/>
漢書公卿表曰御史大夫秦官也應劭曰侍御之率故稱<lb/>
大夫<lb/>
史記曰趙堯者少爲符璽御史趙人方興公謂御史大夫<lb/>
周昌曰君之吏趙堯年雖少竒士也君必異之且代君位<lb/>
<pb n="KR3k0012_SBCK_225-1b"/>
昌笑曰堯刀筆吏何能至是乎居頃之堯侍髙祖獨不樂<lb/>
悲歌羣臣不知所以然堯進問陛下所悲者非爲趙王年<lb/>
少而戚夫人與吕后有隙萬歳之後而趙王不能自全乎<lb/>
髙祖曰然吾私憂之不知所出堯曰陛下獨冝爲趙王置<lb/>
強相及吕后太子群臣所素敬憚者乃可髙祖曰然誰可<lb/>
堯曰御史大夫周昌其人賢忍質直且吕后太子及大臣<lb/>
皆敬憚之獨昌可髙祖乃召問昌謂之曰吾欲固煩公公<lb/>
強爲我相趙昌泣曰臣𥘉起從陛下獨柰何中道而弃之<lb/>
於諸侯髙祖曰吾極知其左遷君私憂趙念非公母可者<lb/>
於是徙昌爲趙王相旣行髙祖持御史大夫印弄之曰誰<lb/>
可以爲御史大夫者孰視趙堯曰母以易堯遂拜堯御史<lb/>
大夫<lb/>
漢書曰元帝時琅瑘貢禹爲御史大夫而華隂守承嘉上<lb/>
<pb n="KR3k0012_SBCK_225-2a"/>
封事言治道在於得賢御史之官宰相之副九卿之右不<lb/>
可不選平陵朱雲兼資文武中正有智略可使以六百石<lb/>
秩試守御史大夫盡其能<lb/>
又曰朱博爲御史大夫府史舎百餘區井泉俱竭又其府<lb/>
中列栢樹常有野烏數千棲其上晨去暮來號曰朝夕烏<lb/>
後去不來者數月長老異之果廢焉<lb/>
又曰汲黯謂上曰公孫弘位在三公奉禄甚多然爲布𬒳<lb/>
此詐也上問弘弘謝曰有之夫三公爲布𬒳誠飾詐以釣<lb/>
名今臣弘位爲御史大夫九卿以下無差誠如黯言<lb/>
又曰公孫弘爲御史大夫時又東置滄海北置朔方之郡<lb/>
弘諌以爲罷弊中國以奉無用之地願罷滄海專奉朔方<lb/>
上許之<lb/>
又曰張湯爲御史大夫舞文巧詆以輔法<lb/>
<pb n="KR3k0012_SBCK_225-2b"/>
又曰張歐爲御史大夫上具獄事可却之不可者不得巳<lb/>
而爲之涕泣對之其愛人若此年老請免天子亦寵以上<lb/>
大夫禄歸老于家<lb/>
又曰杜周爲御史大夫後周子延年又爲御史大夫以居<lb/>
父官府不敢當舊位坐卧皆易其處<lb/>
又曰倪寛爲御史大夫以稱意任職故乆無所匡諌官屬<lb/>
易之<lb/>
又曰張湯爲御史大夫每朝奏事語國用日旰天子忘食<lb/>
丞相充位而巳<lb/>
又曰晁錯遷御史大夫請諸侯之罪過則削其地奏上上<lb/>
令公卿列侯宗室集議莫敢難錯獨竇嬰争之由此與嬰<lb/>
有隙<lb/>
又曰哀帝建平二年朱博奏請罷大司空以御史大夫爲<lb/>
<pb n="KR3k0012_SBCK_225-3a"/>
百僚帥帝從之<lb/>
又曰梁相禇大通五經爲博士倪寛爲弟子及御史大夫<lb/>
缺徴禇大大自以爲得御史大夫至雒陽聞寛爲大夫禇<lb/>
大笑及至與寛議封禪於上前大不能及退而服曰誠知<lb/>
之<lb/>
漢書百官志曰御史大夫秦官位上卿銀印青綬掌副丞<lb/>
相事<lb/>
漢雜記事曰故事上書爲二封其一曰副領尚書者先發<lb/>
之有不善屏去不奏魏相爲御史大夫奏去副封以防擁<lb/>
蔽<lb/>
漢舊儀曰御史大夫寺在司馬門内門無塾門署用梓板<lb/>
不起郭邑題曰御史大夫寺<lb/>
北齊楊楞伽鄴都故事云御史臺在宫闕西南其門北開<lb/>
<pb n="KR3k0012_SBCK_225-3b"/>
取冬殺之義也<lb/>
唐書曰韋挺太宗嘗謂挺曰卿之任御史大夫獨朕意耳<lb/>
左右大臣無爲卿地者卿勉之哉<lb/>
又曰薛謙光拜御史大夫時僧惠範恃太平公主權勢逼<lb/>
奪百姓店肆州縣不能理謙光將加彈奏或請寢之謙光<lb/>
曰憲臺理冤滯何所廻避朝彈暮黜亦可矣遂與殿中慕<lb/>
容珣奏彈之<lb/>
又曰韋思謙除右肅政大夫遂坐受拜或以爲言謙曰國<lb/>
家班列自有等差柰何以姑息爲事<lb/>
又曰崔隱甫爲大夫一切督責之事無大小悉令諮决稍<lb/>
有忤意列上其罪前後貶黜者過半羣僚側目上常謂曰<lb/>
卿爲大夫深副朕所委<lb/>
又曰肅宗幸靈武李峴應召至行在拜扶風郡太守兼御<lb/>
<pb n="KR3k0012_SBCK_225-4a"/>
史大夫旣収京師拜禮部尚書守京兆尹復兼御史大夫<lb/>
時峴兄峘爲户部尚書兼成都尹乾元𥘉玄宗還京峘自<lb/>
蜀至又兼御史大夫兄弟俱判臺事自國𥘉以來兄弟並<lb/>
拜大夫未有其比時長安士庶皆賦美之<lb/>
又曰崔縱勸李懷光西至奉天加右庶子充使無幾拜京<lb/>
兆尹兼御史大夫數奏懷光剛愎反覆冝隂備之及幸梁<lb/>
州左右或短之曰縱素善懷光必不來矣上曰他人不知<lb/>
縱吾可保不數日縱至拜御史大夫<lb/>
又曰李元素徴拜御史大夫大夫自貞元中位缺乆難其<lb/>
人至是元素以名望召拜中外聳聽及居位一無修舉但<lb/>
規求作相乆之寖不得志見客必曰無以某官散相踈也<lb/>
見屬官必先拜脂韋在列大失人情<lb/>
又曰李景讓轉御史大夫景讓慷慨有大志事母以孝聞<lb/>
<pb n="KR3k0012_SBCK_225-4b"/>
正色立朝言無避忌時宣宗皇舅鄭光卒詔贈司徒罷朝<lb/>
三日景讓曰國舅雖親朝典有素無容過越乃上言曰鄭<lb/>
光是陛下親舅外族之愛誠軫聖心况皇太后哀切之時<lb/>
理合加等而賜之粟帛降之弔問自家刑國允謂合冝今<lb/>
以輟朝之數比於親王公主即前例所無縱有亦不可施<lb/>
用何者先王制禮所貴防微大凢人情於外族則深於宗<lb/>
屬則薄所以先王制禮割愛厚親士庶猶然況當萬乗親<lb/>
王公主宗屬也舅氏外族也今朝廷公卿以至庶人據開<lb/>
元禮外祖父母及親舅䘮止服小功五月若親伯叔親兄<lb/>
弟即服齊縗周年所以踈其外而宻於内也有天下者尤<lb/>
不可使外戚強盛故西漢有吕氏之侈幾滅劉氏國朝有<lb/>
則天之簒殆革唐命盖非一朝一夕其所由來漸也今鄭<lb/>
光輟朝日數與親王公主同設使陛下速改詔命輟朝一<lb/>
<pb n="KR3k0012_SBCK_225-5a"/>
日或兩日示其昇降有差恩禮無僣使四方見陛下欽明<lb/>
之徳青史傳陛下制度之文垂之百王永播芳烈臣愚不<lb/>
肖謬竊恩私實願陛下處於堯舜之上羲軒之列所以甘<lb/>
心鼎鑊伏進危言優詔報之乃罷朝兩日<lb/>
又曰田令孜軍沙陁逼京師移幸鳯翔邠帥朱玫引兵來<lb/>
迎駕令孜挾帝幸山南時中夜出幸百官不及扈從而隨<lb/>
駕者黃門衛士數百人而巳帝駐寳雞候館詔授孔緯御<lb/>
史大夫遣中使傳詔令緯率百竂赴行在時京師急變從<lb/>
駕官屬至盩厔並爲亂兵所剽資裝殆盡緯承令見宰相<lb/>
論事蕭遘以田令孜在帝左右意不欲行辭疾不見緯遣<lb/>
臺吏促百官上路皆以𫀆笏不具爲詞緯無如之何乃召<lb/>
三院御史謂之曰吾軰世荷國恩身居憲秩雖六騑奔道<lb/>
而咫尺天顔累詔追徴皆無承禀非臣子之義也凢布衣<lb/>
<pb n="KR3k0012_SBCK_225-5b"/>
交舊緩急猶相救䘏况在君親䇿名委質安可背耶言竟<lb/>
泣下三院曰夫豈不懷但盩厔剽剥之餘丐食不給今若<lb/>
首途聊營一日之費俟信宿繼行可也緯拂衣而起曰吾<lb/>
妻危疾旦不得夕丈夫豈以妻子之故忽君父之急耶公<lb/>
軰善自爲謀吾行决矣即日見李昌符告曰主上再有詔<lb/>
命令促百寮前進觀群公之意未有發期僕忝憲闈不冝<lb/>
居後道途多梗明公幸假五十騎送至陳倉昌符嘉之謂<lb/>
緯曰路無頓逓褁粮辦耶乃送錢五十緡令騎士援緯逹<lb/>
散関緯知朱玫必蓄異志奏曰関城小邑不足以駐六師<lb/>
請速幸梁州翌日車駕離陳倉纔入関而邠歧之兵圍寳<lb/>
雞攻散関微緯之言幾危矣<lb/>
五代史後唐史曰天成元年夏六月以李琪爲御史大夫<lb/>
自後不復除<lb/>
<pb n="KR3k0012_SBCK_225-6a"/>
通典曰漢御史大夫副丞相事若今之同平章及叅知機<lb/>
務之類所以漢書云薛貢韋匡迭爲宰相薛宣韋賢匡衡<lb/>
則是丞相而貢禹但爲御史大夫<lb/>
又曰武后時改御史臺爲蕭政臺凢置左右肅政二臺别<lb/>
置大夫中丞各一人侍御史殿中監察各二十人<lb/>
漢武帝集曰武帝作栢梁臺詔群臣二千石有能爲七言<lb/>
詩者乃得上坐御史大夫曰刀筆之吏臣執之<lb/>
唐中宗授楊再思檢校左臺大夫制曰避車要秩非徳靡<lb/>
升專席雄班惟賢是屬侍中楊再思衣冠舊齒廊廟宏材<lb/>
寨暑不易其心始終弗虧其度在明時而有立居暗室以<lb/>
無欺投水陳謨邁漢朝之三傑霑砂作相掩虞日之五臣<lb/>
森乎抱松栢之心<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>若負冰霜之氣佇因獻替兼肅權豪<lb/>
冝分務於鸞扄俾効能於烏署<lb/>
<pb n="KR3k0012_SBCK_225-6b"/>
又蘇　授右臺大夫制曰烏臺峻秩望惣䥫冠蒼珮崇班<lb/>
威髙石室誠副相之榮級實次卿之通任前歧州蘇　詞<lb/>
吞楚澤量湛黄陂旣光大厦之材堪入巨川之用西京展<lb/>
驥道掩題輿右輔慿熊風超露冕朱幡霧撤𥘉停州縣之<lb/>
勞白簡霜凝冝屏權豪之氣<lb/>
　　　　　御史中丞上<lb/>
韋昭辨釋名曰御史中丞居中丞相者也辨云此中丞自<lb/>
御史大夫下丞有二其一别居殿中舉不法故曰中丞<lb/>
周禮曰周官小宰之職常建邦之宫刑以理王宫政令凢<lb/>
宫之糺禁<hi>注曰若漢之御史中丞</hi>
史記曰臧宣爲御史及中丞者幾三十年以微文深詆殺<lb/>
者甚衆稱爲敢决<lb/>
漢書曰陳咸字子康沛郡人爲中丞㹅領州郡奏事課<lb/>
<pb n="KR3k0012_SBCK_225-7a"/>
第諸刺史執法殿中公卿已下皆敬憚之<lb/>
又曰鮑宣字貢君爲中丞執法殿中外㹅部刺史郡國二<lb/>
千石所貶退稱進白黒分明由是知名<lb/>
又曰中丞有石室以藏秘書圖䜟之屬以其居殿中故曰<lb/>
中丞<lb/>
又曰張湯爲御史大夫丞上請造白金與五銖錢籠天下<lb/>
塩鐵排冨啇大賈<lb/>
東觀漢記曰樊准字㓜陵爲御史中丞舉正非法百僚震<lb/>
悚<lb/>
又曰宣秉建武元年拜御史中丞上特詔御史中丞與司<lb/>
隷校尉尚書令㑹同並專席而坐故京師號曰三獨坐<lb/>
後魏書曰髙恭之字道穆爲御史中丞帝姉壽陽公主行<lb/>
犯清路執赤棒卒呵之不止道穆令卒棒破其車公主深<lb/>
<pb n="KR3k0012_SBCK_225-7b"/>
以爲恨泣以訴帝帝謂主曰髙中尉清直之人彼所行者<lb/>
公事豈可以私恨責之耶道穆後見帝帝曰一日家姉行<lb/>
路相犯極以爲愧道穆免謝曰臣蒙陛下恩奉陛下法不<lb/>
敢獨於公主虧朝廷典章<lb/>
謝承後漢書曰陳謙字伯讓拜御史中丞執憲奉法多所<lb/>
糺正爲百僚所敬尚書選舉序位旌賢常諮問謙自陳蕃<lb/>
雖尊爲宰相論議褒貶每往質疑皆服其清識髙亮<lb/>
續漢書曰馬嚴字威卿拜御史中丞賜冠幘衣服車馬嚴<lb/>
舉劾案章申明舊典奉法按舉無所廻避百竂憚之<lb/>
漢官儀曰御史中丞二人本御史大夫之丞其一别在殿<lb/>
中兼典蘭臺祕書外督部刺史内領侍御史受公卿章奏<lb/>
紏察百僚<lb/>
漢舊儀曰御史中丞督司隷司隷督司直司直督刺史刺<lb/>
<pb n="KR3k0012_SBCK_225-8a"/>
史督二千石以下<lb/>
漢官解詁注曰建武以來省御史大夫官屬入侍蘭臺蘭<lb/>
臺有十五人特置中丞一人以惣之此官得舉非法其權<lb/>
次尚書<lb/>
魏志曰鮑勛字叔業黄𥘉四年尚書令陳群僕射司馬宣<lb/>
王並舉勛爲官正官正即御史中丞也帝不得巳而用之<lb/>
百寮嚴憚罔不肅然<lb/>
魏氏春秋曰故事御史中丞與洛陽令相遇則分路而行<lb/>
以土主多逐捕不欲稽留也<lb/>
太平御覽卷第二百二十五<lb/>
<pb n="KR3k0012_SBCK_225-8b"/>
<pb n="KR3k0012_SBCK_225-8b"/>
</p>
<p>
</p>
  </div>
</body>
</text>
</TEI>
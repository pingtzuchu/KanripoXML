<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_722-1a"/>
太平御覽卷第七百二十二<lb/>
　方術部三<lb/>
　　　　　醫二<lb/>
史記曰馮信臨淄人爲齊太倉長好醫淄川王令就淳于<lb/>
意學方意敎以審法逆順論藥法定五味及和劑湯法信<lb/>
受之擅名漢丗<lb/>
又曰髙期仕濟北王爲大醫王遣就倉公淳于意學經脉<lb/>
高下及竒絡結當論俞所居及氣當上下岀入邪正逆順<lb/>
之冝鑱石定砭灸之法歳餘亦頗通之<lb/>
又曰唐安臨淄人也雅性好醫倉公淳于意教五侯上下<lb/>
經脉竒咳四時應隂陽之法爲齊侍醫<lb/>
又曰杜信髙永侯家丞自知身病乃專心學醫倉公甚憐<lb/>
之教以上下經脉五侯之法<lb/>
<pb n="KR3k0012_SBCK_722-1b"/>
又曰鄧訓爲護烏桓校尉羗胡俗恥病死每病臨困取以<lb/>
刀自刺訓聞有病困者輙拘縛束不與兵刃使醫藥療之<lb/>
愈者非一小大莫不感恱<lb/>
又王符論曰凡療病者必先知脉之虚實氣之所結然後<lb/>
爲之方故疾可愈而壽可長也爲國者必先知人之所苦<lb/>
禍之所起然後爲之禁故姧可塞而國可安也<lb/>
又曰郭玉者廣漢人也𥘉有老父不知何出常漁釣於涪<lb/>
水因號涪翁乞食人間見有疾者時下針石輙應時而効<lb/>
乃著針經侯脉法傳於代弟子程髙㝷求積年翁乃授之<lb/>
髙亦隠跡不仕玉少師事髙學方侯六徴之技隂陽不測<lb/>
之術和帝時爲太醫丞多有効應帝竒之仍試令嬖臣美<lb/>
手睕者與女子雜處帷中使玉各侯一手問所疾若玉曰<lb/>
左陽右隂脉有男女狀若異人臣疑其故帝歎息稱善玉<lb/>
<pb n="KR3k0012_SBCK_722-2a"/>
仁愛不矜雖貧賤厮養必盡其心力而鑒療貴人時或不<lb/>
愈帝乃試令貴人羸服變處一針即差召玉詰問其狀對<lb/>
曰醫之爲言意也腠理至微<hi>腠理皮膚之間也韓子曰扁鵲見晉桓侯曰君有病在腠</hi>
<hi>理也</hi>隨氣用巧針石之間毫芒即乖神存於心手之際可得<lb/>
解而不可得言也夫貴者處尊髙以臨臣臣懷怖懾以承<lb/>
之其爲療也有四難焉自用意而不任臣一難也將身不<lb/>
謹二難也骨節不強不能使藥三難也好逸惡勞四難也<lb/>
針有分寸時有破漏<hi>分寸淺深之度破漏曰有衝破者也</hi>重以恐懼之心加<lb/>
以裁愼之志臣意且猶不盡何有於病哉此其所爲不愈<lb/>
也帝善其對年老卒官<lb/>
又曰曹褒遷城門校尉將作大匠時有疾疫褒廵行病徒<lb/>
爲致醫藥經理饘粥多蒙濟活<lb/>
東觀漢記曰鄧訓謙恕下士無貴賤見之如舊朋友徃來<lb/>
<pb n="KR3k0012_SBCK_722-2b"/>
門内視之如子有過如鞭扑之教大醫皮廵從獵上林還<lb/>
暮宿殿門下寒疝病發時訓直事聞廵聲起徃問之廵曰<lb/>
異得火以熨背訓身至太官門爲求火不得乃以口嘘其<lb/>
背復呼同廬郎共更嘘至朝遂愈<lb/>
鍾離意别傳曰黄讜爲㑹稽太守建武十四年吴大疾疫<lb/>
署意中部尉督郵意乃露車不冠身循行病者門入家至<lb/>
賜與醫藥詣神廟爲民禱祭召録醫師百人合和草藥恐<lb/>
醫小子或不良毒藥齊賊害民命先自吞甞然後施行其<lb/>
所臨護四千餘人並得差愈後日府君岀行災害百姓攀<lb/>
車涕泣曰明郵府君不湏岀也但得鍾督郵民皆活也<lb/>
何顒别傳曰同郡張仲景緫角造顒謂曰君用思精而韻<lb/>
不髙後將爲良醫卒如其言顒先識獨覺言無虚發王仲<lb/>
宣年十七甞遇仲景仲景曰君有病冝服五石湯不治且<lb/>
<pb n="KR3k0012_SBCK_722-3a"/>
成門後年三十當眉落仲宣以其貰<hi>音賖</hi>長也逺不治也後<lb/>
至三十疾果成竟眉落其精如此仲景之方術今傳於丗<lb/>
張仲景方序曰衛汎好醫術少師仲景有才識撰四逆三<lb/>
部厥經及婦人胎藏經小兒　𩕄方三卷皆行於丗<lb/>
髙湛養生論曰王叔和性沉静好著述考覈遺文採摭羣<lb/>
論撰成脉經十卷編次張仲景方論編爲三十六卷大行<lb/>
於丗<lb/>
魏志曰華他字元化沛國譙人遊學徐土兼通數經曉飬<lb/>
性之術年且百歳而猶有壯灾時人以爲仙沛相陳珪舉<lb/>
孝廉太尉黄琬辟皆不就精於方藥處齊不過數種心分<lb/>
銖不假秤量針灸過數處裁七八壯若疾發結於内針藥<lb/>
所不能及者乃令先以酒服麻沸散旣醉無所覺因刳破<lb/>
腸皆抽割積聚若在腸胃則截斷洗除去疾穢旣而縫合<lb/>
<pb n="KR3k0012_SBCK_722-3b"/>
傳以神膏四五日瘡愈一月之間皆平復<lb/>
又曰甘陵相夫人有娠六月腹痛不安他視脉曰胎已死矣<lb/>
使人手摸知所在在右即女在左即男人云在左於是爲<lb/>
湯下之果下男形即愈<lb/>
又曰縣吏尹丗苦四支煩口乾不欲聞人聲小便不利他<lb/>
曰試作熱食得汗即愈不汗後三日死即作熱食而汗不<lb/>
岀他曰藏氣巳絶於内當啼泣而絶果如他言<lb/>
又府吏倪㝷李延共止俱患頭痛身熱所苦正同他曰尋<lb/>
當下之延當發汗或難其病同療異他曰尋内實延外實<lb/>
故治之冝殊即各與藥明旦並起<lb/>
又督郵徐毅得病他徃省之毅謂他曰昨使醫曹吏劉祖<lb/>
針胃管訖便若欬嗽卧不安他曰刺不到胃管誤中肝也<lb/>
食當日减後五日不救遂如他言<lb/>
<pb n="KR3k0012_SBCK_722-4a"/>
又東陽陳叔山小男三歳得下痢常先啼日以羸困問他<lb/>
他曰其母懷軀陽氣内養乳中虚冷兒得母寒故令不時<lb/>
愈他與四物紫苑九十日即除<lb/>
又至軍吏梅平得病除名還家家居廣陵未至二百里止<lb/>
親人舎有湏他偶至主人許主人令他視平他謂平曰君<lb/>
早見我不應至此今疾巳結促去可得與家人相見五日<lb/>
平應時歸果如他言<lb/>
又他行道見一人病噎塞嗜食而不得下家人車載欲徃<lb/>
就醫他聞其呻吟駐車徃視語之曰向來道傍有賣餅家<lb/>
䔉韲大酢從取三升飲之病自當差即如他言立吐虵一<lb/>
條遂懸之車邊欲造他他尚未還他家小兒戲門前迎見<lb/>
自相謂曰客車邊有物必是逢我公也疾者前入㘴見他<lb/>
壁北懸此虵輩以十數<lb/>
<pb n="KR3k0012_SBCK_722-4b"/>
又有一郡守病他以爲其人盛怒則差乃多受其貨而不<lb/>
加功無何弃去留書罵之守果大怒令人追殺守子知之<lb/>
属使勿逐守瞋恚吐黒血數升而愈<lb/>
又有一士大夫患體中不快詣他他云君病至深當破腹<lb/>
取之然君壽亦不過十年病不能殺君君忍痛十歳壽俱<lb/>
當盡不足故自刳裂也士大夫曰余不耐痛必請治之他<lb/>
遂下手所患㝷差十年竟死<lb/>
又廣陵太守陳登得胷中煩滿靣赤不食他侯脉曰府君<lb/>
胃中有蟲數升欲成肉疽食腥物所爲也即作湯二升先<lb/>
服一升斯湏盡服之食頃吐出三升許蟲赤頭皆動半身<lb/>
猶是生魚膾也所苦便愈他曰此病後三朞當發遇良醫<lb/>
乃可濟依期果發時他不在遂死<lb/>
又有婦人長病經年丗謂爲寒熱注病冬月中他令㘴石<lb/>
<pb n="KR3k0012_SBCK_722-5a"/>
槽中平且用冷水汲灌云當滿百始七十灌冷戰𣣔死他<lb/>
令滿數至八十灌熱氣乃蒸出囂囂髙二三尺滿百灌他<lb/>
乃使然火温牀厚覆衣良乆汙洽出着粉燥便愈<lb/>
又有人病腹中攻痛十餘日鬢眉墮落他曰是脾半腐可<lb/>
刳腹治也使飲藥令卧破腹就視脾果半腐壞以刀断之<lb/>
割去惡肉以膏傳之即羌太祖聞而異之召他常在左右<lb/>
太祖苦頭風每發心亂目眩他針鬲隨手而愈<lb/>
又軍吏李成苦欬晝夜不寐時吐膿血以問他他言君病<lb/>
腸癰欬之所吐非從肺來也與君散兩錢匕巳服當吐二<lb/>
升餘膿血訖快自養一月小起好自將愛一年便徤十八<lb/>
歳當一小發服此亦復羌若不得此藥故當死復與兩錢<lb/>
散成得五六歳親人有病如成者謂成曰卿今強徤我見<lb/>
欲死何忍急去<hi>祛舉切</hi>藏藥以待不祥先特貸我差爲卿從<lb/>
<pb n="KR3k0012_SBCK_722-5b"/>
華他更索成與藥巳故到譙從索藥適㑹值他見收忩忩<lb/>
不忍從求後十八歳病發無藥可療以至死<lb/>
又曰樊阿彭城人少師華他甞問他求服食法他受以<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
葉青黏散子方云服之去三蟲利五藏輕身益氣使人頭<lb/>
不白阿從其言年百餘歳<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>葉所在有之青黏生於豊沛<lb/>
彭城及朝歌青黏一名地節一名黄芝主理五藏益精氣<lb/>
本出於迷人入山者見仙人服之以告他他以爲佳語阿<lb/>
阿秘之近者人見阿之壽而氣力強盛怪而問之所服食<lb/>
阿因醉亂誤說之人服多驗<lb/>
蜀志曰關羽爲流矢貫臂每陰雨常疼痛醫曰矢鏃有在<lb/>
當破臂刮骨去毒乃可除之<lb/>
晉書曰裴頠通博多聞兼明醫術荀朂之修定律度也檢<lb/>
得古又短丗所用四分有餘頠上言冝以改諸度量若是<lb/>
<pb n="KR3k0012_SBCK_722-6a"/>
未能悉革可先改太醫權衡此若羌違遂失神農𡵨伯之<lb/>
正藥物輕重分兩乖互所可傷夭爲害尤深古壽考而今<lb/>
短折者未必不由此也卒不能用<lb/>
又曰顔含兄畿咸寜中得疾就醫自療遂死於醫家家人<lb/>
迎喪旐每繞樹而不可解引䘮者顛仆稱畿言曰我壽命<lb/>
未死但服藥太多傷我五藏耳今當復活愼無葬也其父<lb/>
祝之曰若尔有命復生豈非骨肉所願今伹欲還家不尔<lb/>
葬也旐乃解<lb/>
又曰張苗雅好醫術善消㤙侯處陳廪丘得病連服藥發<lb/>
汗汗不岀衆醫皆云發汗不出者死自思可蒸之如中風<lb/>
法令温氣於外迎之必得汗也復以問苗云曽有人疲極<lb/>
汗岀卧簟中冷得病苦増寒諸醫與散四日凢八過發汗<lb/>
汗不出苗乃燒地布桃葉於上蒸之即得大汗便於𬒳下<lb/>
<pb n="KR3k0012_SBCK_722-6b"/>
傳粉身極燥乃起即愈廪丘如其言果差<lb/>
又曰趙泉性好醫方拯救無倦善療衆疾於瘧尤工甚爲<lb/>
當時所歎伏焉<lb/>
晉中興書曰葛洪字稚川丹陽句容人㓜覽衆書近得萬<lb/>
卷自號抱朴子善養性之術撰經用救驗方三卷號曰肘<lb/>
後方又撰玉凾方一百卷于今行用<lb/>
晉書曰皇甫謐字士安㓜沉静寡欲有高尚之志以著述<lb/>
爲務自號玄晏先生後得風痺疾因而學醫習覽經方手<lb/>
不輟卷遂盡其妙<lb/>
又曰劉德彭城人也少以醫方自逹衆疾於虚勞尤爲精<lb/>
妙療之隨手而愈猶是向風千里而至者多矣官至太醫<lb/>
校尉<lb/>
又曰史脫性器沉毅志行敦簡善侯候明消息多辨論以<lb/>
<pb n="KR3k0012_SBCK_722-7a"/>
醫術精愽拜太醫校尉治黄疸病最爲髙手<lb/>
又曰宫㤗㓜好墳典雅尚方術有一藝長於巳者必千里<lb/>
㝷之以此精心善極諸疾於氣尤精制三物散方治喘嗽<lb/>
上氣甚有異効丗所貴焉<lb/>
又曰靳邵性明敏有才術夲草經方誦覽通究裁方治療<lb/>
意出衆表創制五石散方晋朝士大夫無不服餌皆獲異<lb/>
効<lb/>
又曰程據爲太醫令武帝𥘉受魏禪改元爲太始而據貢<lb/>
雉頭裘帝以竒伎異服典禮所禁焚之于殿前據以醫術<lb/>
承恩岀入禁闥因爲賈后合巴豆杏子丸害愍懐太子遂<lb/>
就戮焉<lb/>
又曰范汪字玄平性仁愛善醫術常以拯恤爲事凢有疾<lb/>
病不限貴賤皆爲治之十能愈其八九撰方五百餘卷又<lb/>
<pb n="KR3k0012_SBCK_722-7b"/>
一百七卷後人詳用多獲其効<lb/>
又曰殷仲堪陳郡人能清言善屬文名士咸愛之謝玄以<lb/>
爲長史厚遇之仲堪父病積年衣不解帶躬夲醫術究其<lb/>
精妙執書揮淚遂眇一目<lb/>
又曰魏詠之字長道任城人也家貧素而躬耕爲事好學<lb/>
不倦生而菟缺有善相者謂之曰卿當冨貴年十八聞荆<lb/>
州刺史殷仲堪帳下有名醫能療之貧無行裝謂家人曰<lb/>
殘醜如此用活何爲遂齎數斛米西上以投仲堪旣至造<lb/>
門自通仲堪嘉其盛意召醫語視之醫曰可割而𥙷之但<lb/>
湏百日進粥不得語笑詠之曰半生不語而有半生亦當<lb/>
療之况百日耶仲堪於是處之別屋令醫善療之詠之遂<lb/>
閉口不言唯食薄粥其厲志如此及差仲堪厚資遺之<lb/>
劉敬叔異苑曰王纂海陵人少習經方尤精針石宋元嘉<lb/>
<pb n="KR3k0012_SBCK_722-8a"/>
中縣人張方女日暮宿廣陵廟門下夜有物假作其壻來<lb/>
魅惑成病纂爲治之始下一針有獺從女𬒳内走岀病遂<lb/>
愈○宋書曰徐文伯字德秀濮陽太守熈曽孫也熈好黄老<lb/>
隱於秦望山有道士過求飲留一瓠蘆與之曰君子孫冝<lb/>
以道術救丗當得二千石熈開之乃扁鵲鏡經一卷因精<lb/>
心學之遂名震海内生子秋夫弥工其術仕至射陽令甞<lb/>
夜有鬼聲甚悽愴秋夫問何所湏荅言姓斯家在東陽<lb/>
患腰痛死爲鬼痛猶難忍請療之秋夫曰云何厝法鬼<lb/>
請爲芻人案孔穴針之秋夫如言爲炙四處又針肩井三<lb/>
處設祭埋之明日見一人謝恩忽然不見當丗伏其通靈<lb/>
又宋明帝宮人患腰痛牽心毎至輒氣欲絶衆醫以爲肉<lb/>
癥文伯曰此髮瘕以油投之即吐得物如髪稍引之長三<lb/>
尺頭巳成虵能動懸柱上水滴盡一髪而巳病都差<lb/>
<pb n="KR3k0012_SBCK_722-8b"/>
又宋後廢帝出樂遊苑門逢一婦人有娠帝亦善侯脉爲<lb/>
侯之曰此腹是女也問文伯文伯曰腹有兩子一男一女<lb/>
女左邊青黒形小於女帝性急便欲使剖文伯惻然曰若<lb/>
加刀斧恐其變異請針之立落便㵼足太隂𥙷手陽明胎<lb/>
便應針而落兩兒相續岀如其言<lb/>
又曰孫法宗忽苦頭創夜有女人至曰我是天使來相謝<lb/>
行創夲不関善人使者誤相及但取牛糞煑傳之即驗一<lb/>
傳便差一境頼之<lb/>
又曰羊欣字敬元性好文儒兼善醫藥撰方三十卷爲代<lb/>
所重焉<lb/>
又曰秦承祖性耿介專好藝術於方藥不問貴賤皆治療<lb/>
之多所全護當時稱之爲工手撰方二十卷大行於丗<lb/>
太平御覽卷第七百二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_262-1a"/>
太平御覽卷第二百六十二<lb/>
職官部六十<lb/>
　　良太守下　酷太守<lb/>
　　　　　良太守下<lb/>
北史曰西魏裴俠除河北郡守俠躬履儉素愛人如子所<lb/>
食唯菽麦塩菜而巳吏人莫不懷之此郡舊制有漁獵夫<lb/>
三十人以供郡守俠曰以口腹役人吾所不爲也乃悉罷<lb/>
之又有丁三十人供郡守役俠亦不私並収庸直爲市官<lb/>
馬歲時旣積馬遂成群去職之日一無所取人歌之曰肥<lb/>
鮮不食丁庸不取裴公貞惠爲丗䂓矩<lb/>
北史曰宋丗良爲清河太守才識閑明尤善政術在郡未幾<lb/>
聲問甚髙陽平郡移治刼盗三十餘人丗良訊其情狀惟<lb/>
送十二人餘皆放之陽平太守魏明㓪大怒云輙放吾賊<lb/>
<pb n="KR3k0012_SBCK_262-1b"/>
及推問送者皆實放皆非明㓪大服郡東南有曲堤成公<lb/>
一姓阻而居之群盗多萃於此人爲之語曰寧度東呉㑹<lb/>
稽不歷成公曲堤良施八條制盗奔他境人又謡曰曲堤<lb/>
雖險賊何益但有宋公自屏跡是冬醴泉出於界内及代<lb/>
至傾城祖道有老人丁金剛者泣而前謝曰老人年九十<lb/>
記三十五政府君非唯善政清亦徹底今失賢者人何以<lb/>
濟莫不攀援涕泣<lb/>
北齊書曰赫連子恱除林慮太守文襄徃晉陽由郡境問<lb/>
不便恱云臨水武安去郡遥逺山嶺重疊若東屬魏郡則<lb/>
地平路近文襄笑曰卿徒知便人不覺損幹恱荅曰所言<lb/>
者又所疾苦不敢以私潤負公心文襄善之乃勑依事施<lb/>
行自是人屬近便行路<lb/>
北齊書曰崔伯謙字士遜愽陵安平人也除濟北太守恩<lb/>
<pb n="KR3k0012_SBCK_262-2a"/>
信大行又改鞭用熟皮爲之示恥而巳<lb/>
北齊書曰蘇瓊字珎芝長樂武強人也除南清河太守性<lb/>
清慎不發私書<lb/>
陳書曰孔奐字休文除晉陵太守自宋齊巳來爲大郡雖<lb/>
經寇擾猶爲全實前後二千石多行侵暴奐清白自守妻<lb/>
子並不之官唯以單舡臨郡所得秩俸隨即分贍孤寡郡中<lb/>
號曰神君曲阿冨人殷綺見奐居處儉素乃餉以衣氊一<lb/>
具奐曰太守身居美禄何爲不能辦此但百姓未周不容<lb/>
獨享温飽勞卿厚意幸勿爲煩<lb/>
隋書曰于義遷安武太守專崇德教不尚威刑有郡民張<lb/>
善安王叔兒争財相訟義曰太守德薄不勝任之所致非<lb/>
其罪也於是取財倍與二人諭而遣去善安等各懷恥愧<lb/>
移語他州於是風敎大洽其以德化人皆此類也<lb/>
<pb n="KR3k0012_SBCK_262-2b"/>
又曰于仲文遷安固太守有任杜兩家各失牛後得一牛兩<lb/>
家俱認州郡乆不能决益州長史韓伯儁曰于安固少善<lb/>
聽察可令決之仲文曰此易解耳於是令二家各驅牛羣<lb/>
至乃放所認者遂向任氏群中又隂使人微傷其牛任氏<lb/>
嗟惋杜家自若仲文於是訶詰杜氏杜氏服罪而去<lb/>
又曰栁儉煬帝特授朝散大夫拜弘化太守賜物一百叚而<lb/>
遣之儉清節愈厲大業五年入朝郡國畢集帝謂納言蘇<lb/>
威吏部尚書牛弘曰其中清名天下第一者爲誰威等以<lb/>
儉對又問其次威以涿郡丞郭絢潁川郡丞敬肅等二人<lb/>
對帝賜儉帛二百疋令天下朝集使送至郡邸以旌異焉<lb/>
又曰車駕西廵還謂武威太守樊子盖曰人道公清定如<lb/>
此不子盖謝曰臣安敢言清止是小心不敢納賄耳由此<lb/>
賜之口味百餘斛<lb/>
<pb n="KR3k0012_SBCK_262-3a"/>
唐書曰顔眞卿爲平原太守安禄山逆節頗著眞卿以霖雨<lb/>
爲託修城浚濠隂科丁壯儲廪實乃陽㑹多士泛舟於池<lb/>
飲酒賦詩或䜛於禄山亦宻偵之以爲書生不足虞也無<lb/>
幾禄山果反河朔盡䧟獨平原城守具備乃使司兵叅軍<lb/>
李平馳奏之玄宗𥘉聞禄山之變歎曰河北二十四郡豈<lb/>
無一忠臣乎得平原大喜頋左右曰朕不識顔眞卿形狀<lb/>
何如所爲得如此<lb/>
五代史晉史曰郭延魯清㤗中遷復州守延魯臨任忽驚<lb/>
歎曰先人曽爲沁牧九年不移我得不遵其家法而使政<lb/>
有紕繆者乎由是正俸之外未嘗歛貸庻事致理一郡頼<lb/>
焉及秩滿百姓上章舉留將離境攀卧遮圍者不能去朝<lb/>
廷聞而嘉之<lb/>
華陽國志曰張翕字子陽巴郡人爲隂平郡守布衣𬞞食<lb/>
<pb n="KR3k0012_SBCK_262-3b"/>
儉以化民自乗二馬之官乆之一馬死一馬病翕曰吾將<lb/>
歩行矣夷漢甚安其惠愛在官十九年卒百姓號慕送葬<lb/>
以千數天子嗟歎賜錢十万爲立祠堂後太守數煩擾夷<lb/>
人叛亂翕子端方察孝廉天子起家拜越嶲太守迎者如<lb/>
雲<lb/>
又曰華陽國志曰孝順帝永建中太山吴資爲巴郡太守<lb/>
民歌之曰習習晨風動澍雨潤乎苗群后恤時務我民以<lb/>
優饒及資遷去民人思資又歌曰望逺忽不見惆悵當徘<lb/>
徊恩澤實難忘悠悠心永懷<lb/>
益部耆舊傳曰張霸字伯饒爲㑹稽太守舉賢士勸教講<lb/>
授一郡慕化但聞誦聲又野無遺冦民語曰城上烏嗚哺<lb/>
父母府中諸吏皆孝子<lb/>
鍾岏良吏傳曰王堂字敬伯廣漢郪人也爲汝南太守屬<lb/>
<pb n="KR3k0012_SBCK_262-4a"/>
城多闇弱堂簡選四部督郵奏免四十餘人以陳蕃爲功<lb/>
曹應嗣爲主簿教曰簡覈衆職委功曹拾遺𥙷闕仰恃明<lb/>
俊古人有言勞於求賢逸於得士太守不敢妄有符教<lb/>
崔氏家傳曰崔寔除五原太守郡處邊陲不知耕桒之業<lb/>
民多飢寒之患於是乃勸人農種教其織絍以賑貧窮民<lb/>
用獲濟號曰神惠焉<lb/>
桓階別傳曰上巳平荆州引爲主簿毎有深謀疑事嘗<lb/>
與君籌之或日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>忘食或夜坐徹旦擢爲趙郡太守㑹郡寮<lb/>
送之上曰北邊未清以卿威能震敵德懷逺人故用相煩<lb/>
是亦寇恂河内之舉階在郡時俸盡食醬酻上聞之數戯<lb/>
之曰卿家醬頗得成不耶詔曰昔子文清儉朝不謀夕而<lb/>
有脯粮之秩宣子守約簞食魚飱而有加梁之賜豈况光<lb/>
光大魏冨有四海棟宇大臣而有𬞞食非吾所以禮賢之<lb/>
<pb n="KR3k0012_SBCK_262-4b"/>
意也其賜射鹿師二人并給媒<hi>齊人謂麴孽爲媒</hi>
江祚別傳曰祚爲安南太守民思其德生子多以江名子<lb/>
孟宗別傳曰宗爲豫章太守人思其惠路有行歌故時人<lb/>
之生子以孟爲名<lb/>
邵氏家傳曰邵訓字伯春爲陳留太守以君性多弘怒追<lb/>
詔勉厲之曰陳留太守講授省中六年于兹經術明篤有<lb/>
匡生解頥之風賜錢三十萬及刀劒衣服居家之具<lb/>
宣城記曰涇縣洪短吴時爲盧江太守清稱徴還舡輕皆<lb/>
載土時歲暮逐除者就乞所獲甚少洪乃語之逐除人見<lb/>
土而去〇秦子曰孔文舉爲北海相有遭父喪哭泣墓側色<lb/>
無憔悴文舉殺之有母病差思食新夌家無乃盗隣人熟<lb/>
夌而進之文舉聞特賞之盗而不罪者以爲勤飬於母也<lb/>
哭而見殺者以爲哀而不實也<lb/>
<pb n="KR3k0012_SBCK_262-5a"/>
世說曰周顗罷臨川郡還都未及上泊青溪渚王丞相徃<lb/>
看之時是夏月暴雨卒至舫旣狹小而又漏殆無復可坐<lb/>
處王曰胡威之清何以遇此即啓用焉<lb/>
吴興太守論衡曰淮陽鑄爲偽錢吏不能禁汲黯爲太守不<lb/>
壞一鑪不刑一人髙枕安卧淮陽政清<lb/>
風俗通曰秦昭王使李氷爲蜀郡太守開成都兩江漑田<lb/>
万頃江神歲取童女二人以爲婦冰自以其女與神爲㛰<lb/>
徑至神祠勸神酒杯但澹淡冰厲聲責之因忽不見良乆<lb/>
有兩倉牛闘於岸旁有間冰還流汗謂官屬曰吾闘大極<lb/>
不勝當相助南向腰中正白者我綬也主簿刺殺北面者江<lb/>
神遂死蜀人慕其氣决抗壯徤者因名子曰冰兒<lb/>
　　　　酷太守<lb/>
漢書曰王温舒爲廣平都尉擇郡中豪敢徃吏十餘人爲<lb/>
<pb n="KR3k0012_SBCK_262-5b"/>
爪牙使督盗賊道不拾遺遷河内太守素居廣平時皆知河<lb/>
内豪姦之家以九月至郡令具私馬五十疋驛自河内至<lb/>
長安部吏如廣平時方略捕郡中豪滑相連坐千餘家上<lb/>
書請大者至族小者乃死家盡没入贓奏行不過二日得<lb/>
可事論報至流血十餘里河内皆恠其奏以爲神速盡十<lb/>
二月郡無犬吠之盗其頗不得失之旁郡追求㑹春温舒<lb/>
頓足歎曰嗟乎令冬月益展一月足吾事矣<lb/>
又曰嚴延年字次卿東海人爲涿郡太守大姓西髙氏東<lb/>
髙氏自郡吏巳下皆畏避之莫敢與牾咸曰寧負二千石<lb/>
無負豪太家賔客放爲盗賊發輙入髙氏吏不敢追延年至<lb/>
遣掾蠡吾趙繡案髙氏得其死罪繍見延年爲兩劾欲先<lb/>
白其輕者觀延年意延年巳先知之趙掾至白其輕者延<lb/>
年索懷中得重劾即収送獄夜入晨殺吏分栲兩髙窮竟<lb/>
<pb n="KR3k0012_SBCK_262-6a"/>
其姦誅殺各數人郡中震恐道不拾遺三歲遷河内太守<lb/>
東觀漢記曰樊曄爲天水郡其政嚴猛好申韓之術不假<lb/>
下以權道路不敢相盗啇人行旅以錢物於大道旁曰以<lb/>
付樊父後還其物如故道不拾遺凉州爲之語曰遊子常<lb/>
苦貧力子天所富寧見乳虎穴不入兾城寺嗟我樊府君<lb/>
安可再遭值<lb/>
晉陽秋曰廬陵太守羊冉疑郡人簡良等爲賊殺一百九<lb/>
十人徒讁百有餘人有司奏舟罪死以景獻皇后有屬八<lb/>
議帝曰此古人所無何八議之有乎未忍肆之市朝其賜<lb/>
命獄所琅邪王太妃山氏冉之甥也詣闕請命丞相以太<lb/>
妃爲言於是减死罪旣出有疾見簡良爲祟旬日而卒<lb/>
三國典略曰齊廣陵太守敬長瑜多受財賄刺史陸駿將<lb/>
啓劾之長瑜以貨求於散騎常侍和士開以畫屏風詐爲<lb/>
<pb n="KR3k0012_SBCK_262-6b"/>
長瑜之獻齊王大恱駿啓㝷至遂不問焉<lb/>
梁書曰南淮侯蕭推字智進梁王第安城康王秀之子姿<lb/>
貌豊恱舉動可觀歷淮南宣城晉安吴郡四太守所臨之<lb/>
郡必赤地大旱吴人號爲旱母<lb/>
又曰臧厥爲晉安太守郡居山海常結聚逋逃前二千石<lb/>
雖募討捕而寇盗不止厥下車宣風化凢諸㓙黨皆繦負<lb/>
而出居民復業啇旅流通然爲政嚴酷少恩吏民小事必<lb/>
加杖罰百姓謂之臧獸<lb/>
唐書曰李邕天寳𥘉爲汲郡北海二太守邕性豪侈不護<lb/>
細行所在縱求財貨馳獵自恣五載姦贓事發又嘗與左<lb/>
驍衛兵曹栁勣馬一疋及勣下獄吉温令勣引邕談及休<lb/>
各厚相賂遺詞狀連引勑刑部貟外祁順之監察御史羅<lb/>
希奭馳徃就郡决殺之時年七十餘　卷第二百六十二<lb/>
<pb n="KR3k0012_SBCK_262-7a"/>
</p>
<p>
</p>
  </div>
</body>
</text>
</TEI>
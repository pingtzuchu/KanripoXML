<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_413-1a"/>
太平御覽卷第四百一十三<lb/>
　人事部五十四<lb/>
　　　　孝中<lb/>
陳書曰徐孝克陵第三第事所生母盡孝毎侍宴無所食<lb/>
噉至席散當其前膳羞又損减髙祖宻記以問中書舎人<lb/>
管斌甞不能對自是斌以意伺之見孝克取珍果内紳帶<lb/>
斌常莫能識其意後更尋訪方知還以奉母斌以啓髙祖<lb/>
髙祖歎嗟乆之乃勑所司自今享孝克前饌賜以餉其母<lb/>
後屬兵荒母病思粳米粥不能得而孝克終身不食粳米<lb/>
崔鴻十六國春秋前趙録曰太宰王詳字季海性至孝言<lb/>
及二親未甞不嗚咽摧慟每忌日輙三日不食<lb/>
燕書曰周存字道名上谷俱陽人王彭祖叛母遇宼離<lb/>
失所在分崩州郡隔異存謂難尋求自河以北無不周<lb/>
<pb n="KR3k0012_SBCK_413-1b"/>
遍存亡無問後傳在昌黎而存已属叚氏昌黎土地燕之<lb/>
所統存徑投髙祖客之爲置酒於坐問存君失母來幾年<lb/>
相見當識否髙祖言音未止存涕泗覆面尋聲而對辭甚<lb/>
悲酸舉坐莫不忼慨髙祖亦爲之動容由是意遇倍加存<lb/>
停朞不得母問將辭歸髙祖意欲留之而未顯也存覺微<lb/>
旨陳謝曰聶政荆軻刺客之流意氣之顧甘死秦韓今明<lb/>
公無求於徴用而見椄以國士應終身奉給以荅厚恩然<lb/>
老母未審存亡弟小無所依倚寢食未敢廢心昔徐庶指<lb/>
方寸以未辭今存披肝以表情願明公恕之髙祖矜而聽<lb/>
去<lb/>
後魏書曰趙琰字叔起天水人爲淮南王他府長史時禁<lb/>
制甚嚴不聽越關葬於藉兆琰積四十餘年不得葬二親<lb/>
及烝甞拜未嘗不嬰慕卒事毎於時節不受子孫慶賀年<lb/>
<pb n="KR3k0012_SBCK_413-2a"/>
餘耳順而孝思彌篤歳月推移坐遷窆無兾乃絶鹽粟斷<lb/>
諸肴味二十年間食麥而已年八十卒遷都洛陽子應等<lb/>
乃還郷葬焉<lb/>
又曰長孫盧代人也母因飲酒其父眞呵叱之誤以杖擊<lb/>
便即致死眞爲縣囚執處以重坐盧列辭尚書乞盧身代<lb/>
父老命使嬰稚衆孤得蒙存立書奏云盧於父爲孝子於弟<lb/>
爲仁兄尋情究狀特可矜感髙祖詔特恕其父死罪以從<lb/>
逺流<lb/>
又曰辛少雍字季冲隴西狄道人也少聦潁有孝行尤爲<lb/>
祖父紹先所愛紹先性嗜羊肝甞呼少雍共食及紹先卒<lb/>
少雍終身不食羊肝<lb/>
又曰張彛字慶賔清河東武城人太和中爲給事黄門侍<lb/>
郎後從駕南征母憂解任彛居喪過禮送葬自平城逹家<lb/>
<pb n="KR3k0012_SBCK_413-2b"/>
千里徒歩不乗車馬顔皃毀瘠當丗稱之<lb/>
又曰寇治字祖禮上谷人也丗宗時爲荆州刺史治兄弟<lb/>
並孝友敦睦白首同居父亡雖乆而猶於平生所處堂宇<lb/>
備設幃帳几杖以時節開堂列拜垂涕陳薦若宗廟然吉<lb/>
凶之事必先啓告逺出行返亦如之<lb/>
又曰孝文帝以文明太后再周忌日哭於陵左絶膳二日<lb/>
哭不輟聲<lb/>
又曰元順字子和任城文宣王之子遭父憂哭泣歐血身<lb/>
自負土時年二十五便有白髮免喪抽去不復更生除吏部<lb/>
尚書兼右僕射上省登階見榻甚故問都令史徐仵仵對<lb/>
曰此榻曽經先王所坐順即哽塞涕泣交流乆不能言遂<lb/>
令換之<lb/>
又曰楊弘三歳喪父爲母所養母年九十三終弘年七十<lb/>
<pb n="KR3k0012_SBCK_413-3a"/>
五哀毀過禮三年服終恨不識父追服斬衰誓終身命經<lb/>
十三年哀慕不改爲郡縣郷閭三百餘人上狀稱美有司<lb/>
奏冝旌賞復其一門旌其純孝<lb/>
後周書曰樂運少好學渉獵經史而不持章句年十五而<lb/>
江陵㓕運隨例遷長安其親属等多𬒳籍沒運積年爲人<lb/>
傭保皆贖免之又事母及寡㛐甚謹由是以孝義聞梁故<lb/>
都官郎中琅邪王澄美之爲次其行事爲孝義傳<lb/>
又曰荆可河東猗氏人也性質朴容止有異於人能苦身<lb/>
勤力供養其母隨時甘旨終無匱乏及母喪水漿不入口<lb/>
三日悲號擗踴絶而後蘇者數四葬母之後遂於墓側晝<lb/>
夜哭負土成墳蓬髮不<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>沐菜食飲水而已然可家舊塋<lb/>
城極大榛蕪至家十餘里而可獨宿其中與禽獸雜處逺<lb/>
近邑里稱之大統中可郷人以可孝行之至足以勸勵風<lb/>
<pb n="KR3k0012_SBCK_413-3b"/>
俗乃言焉太祖令州縣表異之及服終之後猶若居喪大<lb/>
冡宰晉公護聞可孝特引見與言論時有㑹於護護亦至<lb/>
孝其母閻氏沒於敵境不測存亡每見可自傷乆乖膝下<lb/>
而重可至性及卒之後護猶思其純孝收可妻子於京城<lb/>
常給其衣食<lb/>
北齊書曰李元忠母老多病患乃專心醫藥研習積年遂<lb/>
善方伎性仁恕見有疾者不問貴賤皆爲救療矣<lb/>
又曰李宻平棘人元忠族弟性方直有行撿因母病積年<lb/>
得名醫治療不愈乃精究經方洞曉針藥母病乃除<lb/>
唐書曰髙祖甞宴侍臣果有蒲桃侍中陳叔逹執而不食<lb/>
問其故對曰臣母患口乾求之不得高祖曰卿有母遺乎<lb/>
遂嗚咽流涕因賜帛百疋以市甘珍<lb/>
又曰歐陽通爲中書舎人調露中起服毎入朝必徒跣至<lb/>
<pb n="KR3k0012_SBCK_413-4a"/>
城門然後着靴直宿則席地藉蒿非公事不言未常啓齒歸<lb/>
必哀號無時國朝奪情唯通得禮<lb/>
又曰聊城人王少玄者父隋末於郡西爲亂兵所害少玄<lb/>
遺腹生年十餘歳問父所在其母告之因哀泣便欲求屍<lb/>
以葬時白骨蔽野無由可辨或曰以子血沾父骨即滲焉<lb/>
少玄乃剡其體以試之凡經旬曰竟獲父體以葬盡體病<lb/>
創歷年方瘉<hi>音庾</hi>貞觀中夲州聞薦拜徐王府叅軍<lb/>
又曰陳集愿瀧州開陽人也代爲嶺表酋長父龍樹欽州<lb/>
刺史集愿㓜有孝行父纔有疾即終日不食永徽中喪父<lb/>
嘔血數升枕服苫廬悲感行路資財田宅及僮僕三千餘<lb/>
人並以讓兄弟則天時官至左豹韜衛將軍<lb/>
又曰元讓雍州武功人也弱冠明經擢第以母疾遂不求<lb/>
仕躬親藥膳蒸蒸致養不岀閭里者數十年及母終廬於<lb/>
<pb n="KR3k0012_SBCK_413-4b"/>
墓側蓬髪不<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>沐菜食飲水而已咸亨中孝敬監國下令<lb/>
表其門閭永淳元年廵察使奏讓孝悌殊異擢拜太子左<lb/>
内率府長史後以歳滿還郷里郷人有所争訟不詣州縣<lb/>
皆就讓决焉聖暦中中宗居春宫詔拜太子司議郎及謁<lb/>
見則天謂曰卿旣能孝於家必能忠於國今授此職湏知<lb/>
朕意冝以孝道輔弼我児尋卒<lb/>
又曰張志寛河東人隋末喪父哀毀骨立爲州里所稱冦<lb/>
賊聞其名不犯其閭後爲里尹在縣忽稱母疾取給縣令<lb/>
問其故志寛對曰母甞有所苦志寛亦有所苦向患心痛<lb/>
是以知母有疾令𥘉怒曰妖妄之詞繫於獄外遣馳驗之<lb/>
果如斯言令異之以聞髙祖旌表門閭就拜門外散騎侍郎<lb/>
又曰裴敬彛綘州聞喜人也曽祖子通隋開皇中太中大<lb/>
夫母終廬於墓側哭泣無節目遂喪明俄有白鳥巢於墳<lb/>
<pb n="KR3k0012_SBCK_413-5a"/>
樹子通兄弟八人皆友悌著名詔旌表其門郷人至今稱<lb/>
爲義門裴氏敬彛少聦敏七歳解属文性又端謹宗族咸<lb/>
重之號爲甘露頃年十四侍御史唐臨爲河北廵察使敬<lb/>
彛父智周時爲内黄令爲部人所訟敬彛詣臨論其寃臨<lb/>
大竒之因命作詞賦智周事竟釋特表薦敬彛𥙷陳王府<lb/>
典籖智周在官忽暴卒敬彛時在長安忽泣涕不食謂所<lb/>
親曰大人毎有痛處吾即輙然不安今日心痛手足皆廢<lb/>
事在不惻得無戚乎遂請急倍道言歸果聞父喪嬴毀逾<lb/>
禮事母復以孝聞乹封𥘉累轉監察御史時母病有醫人<lb/>
許仁則足疾不能乗馬敬彛毎自背負母卒髙祖特詔贈<lb/>
以縑帛仍官造靈轝服闋拜著作郎兼修國史儀鳯中自<lb/>
中書舎人歷吏部侍郎左庶子則天臨朝爲酷吏所䧟配<lb/>
流嶺南尋卒<lb/>
<pb n="KR3k0012_SBCK_413-5b"/>
又曰給事中李日知事母至孝時母年老常疾病日知輙<lb/>
急數日而鬢髮變白尋加朝散大夫其母未受命婦邑而<lb/>
卒將葬發引吏人齎告身而至日知於路上即時慟絶乆<lb/>
之乃酥左右皆哀慟莫能仰視廵察使衛州司馬路敬潜<lb/>
聞其孝悌之跡使求其狀日知辭讓不報服闋累遷黄門<lb/>
侍郎<lb/>
莊子曰夫事其親者不擇地而安之孝之至也<lb/>
尸子曰孝子一夕五起看其親衣之厚薄枕之髙卑<lb/>
淮南子曰公西華之養親也若與朋友處曽參之養親也<lb/>
若事烈君嚴主<lb/>
又曰孔子立孝不過勝母之閭<lb/>
說苑曰曽子芸而誤斷其根曽晢怒援大杖擊之曽子仆<lb/>
有頃乃蘇蹷然而起進曰曩者參得罪大人用力杖參得<lb/>
<pb n="KR3k0012_SBCK_413-6a"/>
無疾乎退屏鼓琴而歌欲令晢知其平也孔子聞之告門<lb/>
人曰參來勿内也曽子自以無罪使謝孔子孔子曰汝不<lb/>
聞瞽瞍有子名舜舜事瞽瞍求之未甞不在側索而殺之<lb/>
未甞可得小箠則待大箠則走今子委身以待暴怒殺身<lb/>
以䧟父不義不孝孰是之大乎<lb/>
說苑曰韓伯逾有過其母笞之泣曰他日未甞泣今日何<lb/>
泣也對曰逾他日得笞常痛今母力衰不能使痛是以泣<lb/>
也<lb/>
家語曰子路問於孔子曰有人於此夙興夜寐耕芸樹藝<lb/>
手足胼胝以養其親然而名不稱孝何也子曰意者身不<lb/>
敬與辭不愼與色不恱與<hi>有一於此破其孝名</hi>古之人有言曰人與<lb/>
不女欺<hi>言人與事實相通不欺也</hi>今盡養親之道而無三者之闕何爲<lb/>
無孝之名乎孔子謂子路曰舉其身非力之少勢不可也<lb/>
<pb n="KR3k0012_SBCK_413-6b"/>
夫内行不修身之罪也修身而身不彰友之罪也故君子<lb/>
入則篤行出則交賢何爲無孝名也<lb/>
吕氏春秋曰樂正子春下堂傷足瘳而數月不岀猶有憂<lb/>
色門人問之荅曰吾聞曽子曰父母全而生之子當全而<lb/>
歸之吾忘孝道是以憂也<lb/>
又曰凡理國家者必先務夲務夲莫過於孝夫孝三皇五<lb/>
帝之夲務而萬事之紀也執一術而百善至<lb/>
盧盤估孝子傳曰華光字榮祖彭城人父亡六日年四歳<lb/>
問父所在母辛送光至父冡光再拜伏哭欲留冡下母抱<lb/>
歸悲咽三日不食至年十歳欲見父像雇畫師畫其父像<lb/>
朝夕拜謁如父<lb/>
師覺授孝子傳曰老萊子者楚人行年七十父母俱存至<lb/>
孝蒸蒸常着班蘭之衣爲親取飲上堂脚胅恐傷父母之<lb/>
<pb n="KR3k0012_SBCK_413-7a"/>
因僵仆爲嬰児啼孔子曰父母老常言不稱老爲其傷老<lb/>
也若老萊子可謂不失孺子之心矣<lb/>
又曰閔損字子騫魯人孔子弟子也以德行稱早失母後<lb/>
母遇之甚酷損事之彌謹損衣皆藁枲爲絮其子則綿纊<lb/>
重厚父使損御冬寒失轡後母子御則不然父怒詰之損<lb/>
黙然而已後視二子衣乃知其故將欲遣妻諌曰大人有<lb/>
一寒子猶尚垂心若遣母有二寒子也父感其言乃止<lb/>
又曰程曽字孝孫桂陽人年七歳喪母哀號哭泣不異常<lb/>
人祖母憐之嚼肉食之覺有味便吐去<lb/>
蕭廣濟孝子傳曰申屠勲字君遊河内汲人少失父與母<lb/>
孤貧傭作供養夏天多蚊子卧母床下以身遮之<lb/>
又曰宿倉舒陳留尉氏人也年七歳遭荒父母飢苦倉舒<lb/>
求自賣與潁川王氏得大夌九斛後王氏免之累官除上<lb/>
<pb n="KR3k0012_SBCK_413-7b"/>
黨太守後尋覔父母經太原南郭忽見母遂還舊居母卒<lb/>
悲號而死<lb/>
又曰王驚廬陵石陽人父䘮未葬假瘞宅後野火熛燎驚<lb/>
力不能救投火而死<lb/>
又曰嬀皓字元起呉郡餘杭人父昆南郡太守𬒳劾入重罪<lb/>
皓年十六髠頭詣闕通章不省皓不飲食懷石腰中但詣公<lb/>
卿及行路時輙岀石置地叩頭流血覆靣莫不傷懷遂奏<lb/>
理昆罪<lb/>
又曰伏恭字叔齊琅邪東武人也伯父大司徒湛孝謹敦睦<lb/>
丗號伏不闘恭事後母著孝建武𥘉累遷太僕上臨辟雍<lb/>
於萬人中拜司空衆以恭孝行故光之<lb/>
又曰朱百年㑹稽山隂人家貧母以冬月亡無絮自此不<lb/>
依緜帛與同縣孔凱善時寒月就孔宿飲酒醉眠孔以卧<lb/>
<pb n="KR3k0012_SBCK_413-8a"/>
具覆之百年覺引去謂孔子曰緜定意温因流涕悲慟<lb/>
又曰郭丗道㑹稽永興人年十四喪父事後母勤身供養<lb/>
婦生男夫婦共議養此兒所廢者大乃瘞之母亡服竟追<lb/>
思未甞釋衣<lb/>
又曰桑虞字子綱魏郡黎陽人晉黃郎沖之子喪父虞年<lb/>
十四毀瘠過禮日食百粒以慘藜藿<lb/>
又曰何子平廬江灊人事母至孝爲楊州從事月俸得白<lb/>
米輙貨市粟麦人或問之荅曰尊老不辦常得生米何容<lb/>
得食白粲有贈鮭<hi>音圭</hi>者不可寄家訓不肯受母喪年將六<lb/>
十有孺子之慕宋大明末飢荒八年不得營葬晝夜號叫<lb/>
居屋不蔽雨日兄子伯與爲葺治子平曰我情事未申天<lb/>
地一罪人屋何冝覆<lb/>
孟宗別傳曰宗事母至孝母亦能訓之以禮宗𥘉爲雷池<lb/>
<pb n="KR3k0012_SBCK_413-8b"/>
監奉魚於母母還其所寄遂絶不復食魚後宗典知糧榖乃<lb/>
表陳曰臣昔爲雷池監母三年不食魚臣者典糧榖臣母<lb/>
不可以三年不食米臣是以死守之<lb/>
丗說曰晉王祥事繼母朱氏甚謹家有柰樹結子殊好常<lb/>
使守之時大風雨至祥猶抱樹而住母常夜持刀徃祥所<lb/>
暗斫之值祥私起刃及𬒳而已祥知母怪意不已因跪前<lb/>
請死朱氏於是感悟愛之如已子<lb/>
搜神記曰吴猛蜀人小兒時在父母傍時卧夏月多蚊而<lb/>
終不摇扇懼蚊虻之去我及父母也<lb/>
太平御覽卷第四百一十三<lb/>
</p>
<p>
</p>
  </div>
</body>
</text>
</TEI>
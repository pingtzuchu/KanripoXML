<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_931-1a"/>
太平御覽卷第九百三十一<lb/>
鱗介部三<lb/>
　　　　龜<lb/>
爾雅曰龜三尺賁<hi>今呉興陽羡縣君山上有池池中有六眼龜</hi>
龜俯者靈<hi>行頭低</hi>仰者謝<hi>行頭/仰</hi>前弇諸果<hi>甲前/長</hi>左倪不類<hi>行頭</hi>
<hi>今江東所謂者以甲卜審</hi>右倪不若<hi>行頭右庳爲右/食甲形皆爾</hi>一曰神龜<hi>龜之</hi>
<hi>最神明</hi>二曰靈龜<hi>涪陵郡出大龜甲可以卜縁中文似瑇瑁/俗呼爲靈龜即今觜<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>龜一名靈<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>能鳴</hi>
<hi>
                        <graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>以/規切</hi>三曰攝龜<hi>小龜也腹甲曲折解能自張閉好食虵江東呼爲靈龜也</hi>四曰寳龜<hi>書曰</hi>
<hi>遺我大寳龜</hi>五曰文龜<hi>甲者文彩者河圖曰/靈龜負書丹甲青文</hi>六曰筮<hi>常在著藂下潜伏見</hi>
<hi>龜榮傳</hi>七曰山龜八曰澤龜九曰水龜十曰火龜<hi>此者說龜生之處所</hi>
<hi>火龜猶火䑕午耳物有含異氣者不可以常理推然亦無所恠</hi>
周易曰或益之十朋之龜<lb/>
又說卦曰離爲龜<lb/>
<pb n="KR3k0012_SBCK_931-1b"/>
京房易緯曰靈蓍四十九莖下有千歳神龜守之<lb/>
焦贑易林曰龜猒江海陸行不止自今枯藁失其都市<lb/>
尚書臯陶謨曰昆命于元龜<lb/>
又禹貢曰九江納錫大龜<lb/>
又曰寜王遺我大寳龜<hi>文王也遺我大寳龜疑則卜之</hi>
尚書中候曰堯沉璧於洛玄龜負書出於背中赤文朱字<lb/>
止壇塲沉璧於河黒龜出赤文題<lb/>
又曰周公攝政七年制禮作樂成王觀於洛沉壁禮畢王<lb/>
退有玄龜青純蒼光背甲刻書上躋于壇赤文成字周公<lb/>
冩之<lb/>
雒書曰靈龜者玄文五色神靈之精也上隆法天下法地<lb/>
能見存亡明於吉凶王者不偏黨尊耆老則岀<lb/>
洪範五行曰龜之言乆也十歳而靈比禽獸而知吉凶者也<lb/>
<pb n="KR3k0012_SBCK_931-2a"/>
周禮天官上鼈人曰春獻鼈蜃秋獻龜魚又春官下龜人<lb/>
曰龜人掌六龜之屬各有名物天龜曰靈屬地龜曰緯屬<lb/>
東龜曰果屬西龜曰雷屬南龜曰獵屬北龜曰若屬凢取<lb/>
龜用秋時攻龜用春時各以其物入于龜室<hi>六龜各異室也</hi>
大戴禮曰甲之蟲三百六十而神龜爲之長<lb/>
禮記月令曰季秋登龜取黿<hi>甲類秋乃堅成故是月登取</hi>
又學記曰青黒縁者天子之寳龜也<lb/>
又禮運曰麟鳯龜龍謂之四靈<lb/>
逸禮曰天子龜尺二寸諸侯八寸大夫六寸士民四寸龜<lb/>
者隂蟲之老也龜三千歳上游於卷耳之上老者先知故<lb/>
君子舉事必考之<lb/>
禮統曰神龜之象上貟法天下方法地背上有盤法丘山<lb/>
玄文交錯以成列宿五光昭若玄錦文運轉應四時長尺<lb/>
<pb n="KR3k0012_SBCK_931-2b"/>
二寸明吉凶不言而信<lb/>
左傳襄二十三年曰臧武仲自邾使告臧賈且致犬蔡焉<hi>大蔡臧文仲所</hi>
<hi>居大龜也</hi>曰紇不佞失守宗祧<hi>祧/廟</hi>敢告不吊<hi>言我爲人後不至於道而失守</hi>紇<lb/>
之罪不及不祀<hi>不祀絶也言冝有後也</hi>子以大蔡納請其可<hi>請爲先人立後其必</hi>
<hi>可也</hi>賈曰聞命矣再拜受龜<lb/>
公羊傳定公曰弓繡質<hi>質祔</hi>龜青純<hi>純縁</hi>
春秋運斗樞曰瑶光星散爲龜<lb/>
史記龜䇿傳曰余至江南觀其行事問其長老云龜于歳<lb/>
乃游蓮葉之上江傍家人嘗畜龜飲食之以爲能導引致<lb/>
氣有益於助衰飬老豈不偉哉<lb/>
史記禇先生曰能得名龜者財物歸之家必大冨至千萬<lb/>
一曰北斗龜二曰南辰龜三曰五星龜四曰八風龜五曰二<lb/>
十八宿龜六曰日月龜七曰九州龜八曰王龜凢八名龜<lb/>
<pb n="KR3k0012_SBCK_931-3a"/>
龜各有文在腹下此龜不必滿尺二寸民人得長七八寸<lb/>
可寳矣神龜岀於江中廬江郡常歳時出龜長尺二寸者<lb/>
二十枚輸太卜官太卜官因以吉日剔取其腹下甲龜千<lb/>
歳乃滿尺二寸有神龜在江南嘉林中嘉林者獸無虎狼鳥<lb/>
無鴟梟草無毒螫野火不及斧斤不至是謂嘉林龜在其<lb/>
中嘗巢於芳蓮之上左脅書文曰甲子重光得我者匹夫<lb/>
爲人君有土正諸侯得我爲帝王南方老人用龜支牀足<lb/>
行二十餘歳老人死後移床龜尚生能行氣導引〇又曰<lb/>
宋元王二年江使神龜使於河至於泉陽漁者豫且舉網<lb/>
得而囚之置之籠中夜半龜來見夢於宋元王曰我爲江<lb/>
使於河而網當吾路泉陽漁者豫且得我我不能去身在<lb/>
患中王有德義故來告愬元王惕然乃召博士衛平而問<lb/>
之平曰龜也王求之泉陽豫且曰夜半舉網得龜使者載<lb/>
<pb n="KR3k0012_SBCK_931-3b"/>
行入端門見王延頸而前三歩而止縮頸而却復其故處<lb/>
於是元王擇日齋戒以刀剥之元王之時衛平相宋宋國<lb/>
最強龜之力也<lb/>
魏略曰文帝時神龜岀於靈芝池<lb/>
晉書曰懷帝永嘉元年有玉龜出於覇水也<lb/>
崔鴻十六國春秋前燕録曰海出大龜枯死於平墩遼東<lb/>
送之侍郎王弘以爲宇文允得龜滅亡之徴也<lb/>
晉書曰符堅末髙陸人穿井得龜大三尺背上有文象八<lb/>
卦堅命太卜池飬之食以粟及死藏其骨於太廟是夜廟<lb/>
丞髙虜夢龜謂之曰我本岀將歸江南遭時不遇殞命秦<lb/>
庭又有人夢於虜曰龜三千六百歳終必妖興亡國之象<lb/>
也其後竟驗〇又載記曰乞伏國仁隴西鮮卑人也昔有如<lb/>
弗斯出連叱盧三部自漠北南岀太隂山遇一巨蟲於路<lb/>
<pb n="KR3k0012_SBCK_931-4a"/>
狀若神龜大如阜乃殺馬而祭之祝曰若善神也便開路<lb/>
惡神也遂塞不通俄而不見乃有一小兒在焉<lb/>
南齊書曰永明年唐濳獻青毛神龜一頭○梁書曰元帝爲<lb/>
江州刺史時有安成望族劉敬躬者田間得白蛆化爲金<lb/>
龜將銷之龜生光照室敬躬以爲神而禱之所請多驗也<lb/>
三國典畧曰梁陸法和至襄陽城北大樹下畫地方二尺<lb/>
令弟子掘得一龜長一尺五寸杖叩之曰汝欲岀此巳數<lb/>
百歳若不遇我豈見天子日爲授三歸龜乃入草去<lb/>
陳書曰武宣章皇后母常遇道士以小龜遺巳光采五色<lb/>
曰三年有徴及朞后生紫光照室因失龜所在<lb/>
隋書曰開皇中掖庭宫毎有人來挑宫人宫司以聞帝曰<lb/>
門衛甚嚴人何從而入當是妖精耳因戒宫人曰若逢但<lb/>
斫之其後有物如人夜來登床宫人抽刀斫之若中枯骨<lb/>
<pb n="KR3k0012_SBCK_931-4b"/>
其將落牀而走宮人逐之因入池而没明日帝令涸池得<lb/>
一龜徑尺餘其上有刀迹煞之遂絶<lb/>
唐書曰先天二年丁未江州獻靈龜六眸腹下有玄文象<lb/>
卦文<lb/>
梁記曰朱友貞末年許州獻緑毛龜以爲瑞因宮中造室<lb/>
以居之目爲龜堂<lb/>
晉史曰安州李金全之將叛也郡樓有介蟲如龜而巨鱗<lb/>
銳首能䧟堅出於金全足下金金惡而焚之<lb/>
列子曰渤海之東有大壑焉其中有山無所連著常隨潮<lb/>
波上下徃還不得暫峙焉仙聖毒之訴於上帝帝恐流於<lb/>
西極失羣聖之居使巨龜十五舉首而戴之迭爲三番六<lb/>
萬歳一交焉五山始峙而不動龍伯之國有大人舉足而<lb/>
不盈數十歩而曁五山之所一釣而連六龜合負而趣歸<lb/>
<pb n="KR3k0012_SBCK_931-5a"/>
其國灼其骨以數焉<lb/>
莊子曰莊釣於濮水楚王使大夫徃先白焉曰願以境内累<lb/>
子莊子持竿不顧曰吾聞楚有神龜死已二千歳矣巾笥而<lb/>
藏之廟堂之上此龜者寧其死留骨而貴乎寧其生而曳尾<lb/>
塗中乎大夫曰寕生而曳尾塗中莊子曰徃矣吾將曵尾於塗中<lb/>
又曰宋元君夜半而夢人𬒳髮窺阿門曰予自宰露之淵<lb/>
予爲清江使河伯之所漁者余且得予元君覺召占夢者<lb/>
占之曰此神龜也君曰漁者有余且乎左右曰有君曰令<lb/>
余且㑹朝明日余且朝君曰若漁何得荅曰且之網得白<lb/>
龜五尺君曰獻若之龜龜至君再欲殺之再欲活之心疑<lb/>
卜之曰殺龜以卜吉乃刳龜以卜七十二鑚而無遺筴仲<lb/>
尼曰神龜能見夢於元君而不能避豫且之網智能七十<lb/>
二鑚而無遺筴不能避刳膓之患<lb/>
<pb n="KR3k0012_SBCK_931-5b"/>
淮南予曰龜三千歳蜉蝣不過三日以蜉蝣而爲龜憂飬<lb/>
生之具人必笑之<lb/>
又曰牛　彘顱亦骨也而弗灼必問吉凶於龜者以其歷歳乆也<lb/>
抱朴子曰千歳靈龜五色具焉其雄額上兩骨起似角解<lb/>
人言浮於蓮葉之上或在䕺蓍之下以來朱浴之乃剔取<lb/>
其甲火炙擣服方寸匕日三盡一具壽千歳<lb/>
又曰山中辰曰稱雨師者龍也巳曰稱寡人者社中虵也<lb/>
稱時君者龜也<lb/>
又曰郄儉少時行獵墮空冢中饑餓見冢中先大龜數數<lb/>
迴轉所向無常張口吞氣或俛或仰素聞龜能導引乃試<lb/>
隨龜所爲遂不復饑百餘日後竟能咽氣斷榖魏王弃置<lb/>
土室中閉試之一年不食顔色恱懌氣力自若<lb/>
符子曰邦人獻燕昭王以大豖者曰於今百二十歳邦人<lb/>
<pb n="KR3k0012_SBCK_931-6a"/>
<pb n="KR3k0012_SBCK_931-7a"/>
彼背歲彗星見彼操其柄我操其標吾又夢與荆上搏彼<lb/>
在上我在下吾以無戰子以爲何如咎犯對曰卜戰龜<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>
是荆人也我迎歳彼背歳彼去我從之也○又曰晉屠岸賈<lb/>
欲追趙氏趙盾夢見叔帶持龜而哭甚悲巳而笑拊手且<lb/>
歌謂趙盾卜之占兆絶而後好趙史援占曰此甚惡非君<lb/>
之身<lb/>
國語曰夫服心之文也如龜焉灼其中必文於外若楚公<lb/>
子不爲君必死不合諸侯矣〇家語曰孔子問<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>彫馮曰子<lb/>
事臧文仲武仲及孺子容此三大夫者孰爲賢乎對曰臧<lb/>
氏家有守龜焉文仲三年而爲一兆武仲三年而爲二兆<lb/>
孺子容三年而爲三兆馮從此見之若夫三人之賢與不<lb/>
賢所未敢識也孔子曰君子哉<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>彫氏之子其言人之美<lb/>
也隱而顯言之過也微而著智不能及明不能見孰克如之<lb/>
<pb n="KR3k0012_SBCK_931-7b"/>
論衡曰龜三百歳大如錢游華葉上三千嵗則青邊有距<lb/>
山海經曰大苦山陽狂水出焉注于伊水中多三足龜<lb/>
星經曰天龜五星在南漢中<lb/>
廣志曰觜<hi>兹維切</hi>
                    <graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>
                    <hi>夷焦切</hi>形如龜出交州山龜在山上食草<lb/>
長尺餘<lb/>
栁氏龜經曰龜一千二百嵗可卜天地之終始何以言之<lb/>
三千四十二占於天地千歲之龜甲黒龜有五色時用之<lb/>
神仙傳曰南極子融即柸呪之即成龜煑之可食腹藏皆<lb/>
具柸成龜殻煑取肉還成柸<lb/>
㑹稽後賢傳曰孔愉字敬康甞至呉興餘不亭見人籠龜<lb/>
於路愉求買而放於溪中龜行至水反顧視愉及封此亭<lb/>
而鑄印龜首廻屈三鑄不正有似昔龜之顧靈德感應如<lb/>
此〇華陽國志曰秦惠王十二年張儀司馬錯破蜀克之儀因<lb/>
<pb n="KR3k0012_SBCK_931-8a"/>
築城城終頺壞後有一大龜從硎而出周行旋走乃依龜<lb/>
行所築之乃成○古史考曰伏羲時靈龜負河圖<hi>八卦是也</hi>
洛陽記曰禹時有神龜於洛水負文列於背以受禹文即<lb/>
治水文也<lb/>
南越志曰龜甲名神屋出南海生池澤中呉越謂之元佇<lb/>
神龜大如拳而色如金上甲兩邊如鋸齒瓜利而能縁大<lb/>
木捕鳴蟬至美可食不中於卜以其小故也<lb/>
嵩髙山記曰千歳松或化爲伏龜<lb/>
義興記曰君山廟其下有池池中有三足六眼龜<lb/>
崔豹古今注曰龜一名玄衣督郵一名元緒<lb/>
王子年拾遺録曰崑崙山第五層有神龜長一尺九寸四<lb/>
翼萬嵗則升木而居也亦能言矣<lb/>
郭子橫洞冥記曰黃安代郡人也常去自云卑猥不敢處<lb/>
<pb n="KR3k0012_SBCK_931-8b"/>
人間執鞭懷而欲書畫地以記其數一夕地成池矣明腹<lb/>
移亦復成池時人謂言黃安舌耕年可八十餘視若童子<lb/>
常服朱砂舉體皆赤冬不着衣坐一大神龜時人問子坐<lb/>
此龜幾年對曰昔伏羲氏始造網罟有此龜以授吾龜背<lb/>
巳平此蟲畏日月之光二千嵗而一岀頭我坐此龜巳來<lb/>
五遇岀頭矣行則負龜而移世人謂黃安萬歲<lb/>
博物志曰人有出行墜深泉澗者無出路饑餓分死左右<lb/>
見龜虵甚多朝暮引頸向東方人因伏地學之遂不復饑<lb/>
體殊輕便能巖　岸經數年後試竦身舉臂遂超出澗上<lb/>
即得還家顔色恱懌頗更黠慧勝故還食榖啖滋味百餘<lb/>
日中復其本質<lb/>
又曰龜三千歳猶旋卷耳之上蓍千嵗三百莖同本以老<lb/>
知吉㓙<lb/>
<pb n="KR3k0012_SBCK_931-9a"/>
神異經曰西方大荒中有人焉長丈其腹圍九尺踐龜虵<lb/>
載朱鳥知河海升斛識山石多少知天下鳥獸言語<lb/>
續捜神記曰司徒蔡謨親友王蒙者單獨常爲蔡公所怜<lb/>
公嘗令曰捕魚獲龜如車輪公付厨帳下倒懸龜着屋<lb/>
蒙其夕纔眠巳厭如此累夜公聞而問蒙何故厭荅云<lb/>
眠輙夢人倒懸巳公容慮向龜乃令人視龜所在果倒<lb/>
懸着屋公嘆曰果如所度命下龜於地於是蒙即得安<lb/>
寢龜乃去○又曰晉咸康中豫州刺史毛寳戍邾城有一<lb/>
軍人於武昌市見人賣一白龜子長四五寸潔白可愛<lb/>
寳便買取持歸着瓮中養之日日大近欲尺許其人憐<lb/>
之持至江邊放水中視其去後邾城遭石勒敗毛寳弃<lb/>
豫州旣越江莫不沉溺寳于時𬒳鎧持刀亦同自投旣入<lb/>
水中覺如隨一石上水裁至腰湏臾游去中流視之乃是<lb/>
<pb n="KR3k0012_SBCK_931-9b"/>
先所養白龜甲六七尺旣送至東岸出頭視此人徐游而<lb/>
去中江猶迴首數焉○又曰鄱陽縣民黃赭入山採荆楊<lb/>
子遂迷不知道數日饑餓怱見一大龜赭便呪曰汝是靈<lb/>
物吾迷路不知道今騎汝背示吾路龜即回右膊赭即從<lb/>
行去十餘里便至溪水見賈客行舡赭即徃乞食便語舡<lb/>
人云我向者於溪邊見一龜甚大可共徃取之言訖靣即<lb/>
生瘡旣徃亦復不見龜還家數日病瘡而死<lb/>
劉敬叔異苑曰餘姚縣倉封印完全而開之覺大損耗後<lb/>
伺之乃是冨陽縣桓王陵上雙石龜所食即密令毀龜口<lb/>
於是不復損耗<lb/>
又曰孫權時永康有人入山遇一大龜即束之歸龜便言<lb/>
曰遊不良爲時君所得人甚恠之載岀欲上呉王夜洎越<lb/>
里纜舡於大桑樹霄中樹呼龜曰勞乎元緒奚事爾耶龜<lb/>
<pb n="KR3k0012_SBCK_931-10a"/>
曰我𬒳拘縶方見烹臛雖盡南山之樵不能潰我樹曰諸<lb/>
葛元遜博識必致相苦令求如我之從計從安岀龜曰子<lb/>
明無多辭禍將及爾樹寂而止旣至權命煑之焚柴萬車<lb/>
語猶如故諸葛恪曰燃以老葉乃熟獻人仍說龜樹共言<lb/>
權登使伐取煑龜立爛今烹龜猶多用葉薪野人故呼龜<lb/>
爲元緒<lb/>
孔氏志恠曰㑹稽吏謝宗赴假呉中獨在舡忽有女子姿<lb/>
性妖婉來入舡問宗有佳絲否欲市之宗因與戲女漸相<lb/>
容留在舡宿歡宴繼曉因求宗寄載宗便許之自爾舡人<lb/>
恒夕但聞言笑兼芬馥氣至一年徃來同宿宻伺之不見<lb/>
有人方知是邪魅遂共掩之良乆得一物大如枕湏臾叉<lb/>
得二物並小如拳以火視之乃是三龜宗悲思數日方悟<lb/>
自說此女子一歳生二男大者名道愍小者名道興旣爲<lb/>
<pb n="KR3k0012_SBCK_931-10b"/>
龜送之於江<lb/>
廣五行記曰晉孝武太元中呉郡岑泉爲司農造碑於江<lb/>
畔湖西之村見石龜載碑從田中岀還其先處萍藻猶在<lb/>
腹下其月泉暴亡<lb/>
任昉述異記曰陶唐之世越裳國獻千嵗神龜方三尺餘<lb/>
背上有文背科斗書記開闢已來命録之龜曆<hi>伏滔述帝功德銘曰</hi>
<hi>胡書龜暦之文</hi>
又曰周時城陽雨錢終日方絶王莽時未央宫雨五銖錢<lb/>
旣至地悉爲龜兒<lb/>
又曰龜一千年生毛壽五千歳謂之神龜壽萬年曰靈龜<lb/>
孫惠龜賦曰有輜衣之大夫兮衣玄繡之衣裳乗輜車之<lb/>
岌兮駕雲霧而翺翔風雨爲之電奮兮五色赫以焜煌<lb/>
李顒龜賦曰質應離象位定坎居賤彼孕頥賁我靈符浮<lb/>
<pb n="KR3k0012_SBCK_931-11a"/>
洛川見緯書洞祕賾通玄虚<lb/>
太平御覽卷第九百三十一<lb/>
</p>
<p>
</p>
  </div>
</body>
</text>
</TEI>
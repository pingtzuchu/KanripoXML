<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_937-1a"/>
太平御覽卷第九百三十七<lb/>
鱗介部九<lb/>
　魴魚　鱮魚　鯈魚　鯋魚　鱨魚<lb/>
　　鮒魚　鮊魚　鱯魚　鱒魚　鱧魚<lb/>
　　鯽魚　嘉魚　鰽魚　鮆魚　鱸魚<lb/>
　　鯔魚　鱓魚<lb/>
　　　　　魴魚<lb/>
爾雅曰魴魾<hi>郭璞注曰江東呼魴爲鯿一名魾音毗</hi>
山海經曰大鯾居海中<hi>鯾即魴也音緶</hi>
毛詩宛丘衡門曰豈其食魚必河之魴<lb/>
又關睢汝墳曰魴魚赬尾王室如燬<lb/>
又七月九罭曰九罭之魚鱒魴<lb/>
陸機毛詩䟽義曰魴鱞今伊洛濟潁魴魚也廣而薄脆甜<lb/>
<pb n="KR3k0012_SBCK_937-1b"/>
而少肉細鱗魚之美者也漁陽泉州刀口遼東梁水魴特<lb/>
肥而厚尤美於中魴故其郷語曰居就梁水魴<lb/>
說苑曰陽書謂宓子賤曰吾少也賤不知理民之術有釣<lb/>
道二焉夫投綸餌迎而吸之者陽橋也其爲魚也薄而不<lb/>
美若存若亡若食不食者魴也其爲魚也薄而厚味宓子<lb/>
賤曰善<hi>具釣部</hi>
宋玉釣賦曰左挾魚罶右執橋竿精不離乎魚喙思不出<lb/>
乎鮒鯿<lb/>
　　　　　鱮魚<lb/>
毛詩曰其釣維何惟魴及鱮<hi>音叙</hi>
毛詩義䟽曰鱮似魴而大頭魚之不美者故里語曰買魚<lb/>
得鱮不如啖茹徐州謂之鰱<hi>音連</hi>或謂之<lb/>
水經曰沔水北流注于漢漢水又左得度口水出陽平北<lb/>
<pb n="KR3k0012_SBCK_937-2a"/>
水山有二源一曰清檢出佳鱮二曰濁撿出好鮒常以二<lb/>
月取之美珎常味<lb/>
潘岳西征賦曰素鱮楊鬐<lb/>
　　　　　鯈魚<hi>音稠</hi>
爾雅曰鮂里鰦<hi>郭璞注曰即白鯈也江東呼爲鮂因兹二音</hi>
莊子曰莊子與惠子遊於豪梁水上莊子曰鯈魚出遊從<lb/>
容是魚樂也惠子曰子非魚安知魚之樂耶莊子曰子非<lb/>
我安知我不知魚之樂耶惠子曰我非子故不知子矣子<lb/>
固非魚也子之不知魚全矣<lb/>
山海經曰帶山茈葫之水其中多鯈魚其狀如鷄而赤毛<lb/>
三尾六足四首其音如鵲食之巳憂<lb/>
又圖經讃曰泊和損乎莫慘於憂詩詠萱草山經則鯈<hi>儔條</hi>
<hi>二音</hi>
<pb n="KR3k0012_SBCK_937-2b"/>
何敬祖詩曰屬耳聽鳴鶯流目玩鯈魚<lb/>
　　　　　鯋魚<lb/>
爾雅曰鯋鮀<hi>郭璞曰今吹沙小魚體圓而有點文也沙陁二音</hi>
毛詩魚麗曰魚麗于罶鱨鯋<hi>鯋鮀也</hi>
廣志曰吹沙魚大如指沙中行<lb/>
　　　　　鱨魚<lb/>
毛詩曰魚麗于罶鱨鯋<hi>鱨楊也音常</hi>
毛詩義䟽曰鱨一名楊今黃頰魚是身形厚而長大頰骨<lb/>
正黄<lb/>
　　　　　鮒魚<lb/>
周易井卦曰井谷射鮒<hi>王肅注曰鮒小魚也</hi>
廣雅曰鯖鮒也<lb/>
莊子曰莊周家貧徃貸粟於監何侯侯曰我將得邑今貸<lb/>
<pb n="KR3k0012_SBCK_937-3a"/>
子二百金可乎莊周忿然曰周昨來有中道而呼者周視<lb/>
車轍中有鮒魚焉曰我東海之波臣也君豈有升斗之水<lb/>
而活我哉周曰諾我且南遊呉越之王激西江之水而迎<lb/>
之可乎鮒魚忿然作色曰吾得升斗之水可活耳君乃言此<lb/>
不如早索我於枯魚之肆<lb/>
又曰夫掲竿累趣灌竇守鯢鮒其於得大魚難矣<lb/>
吕氏春秋曰魚之美者有洞庭之鮒<lb/>
說苑曰魏楚㑹於晉陽將以伐齊齊王患之使人召淳于<lb/>
髠曰魏楚欲伐齊願先生共寡人憂之髠曰臣見隣人之<lb/>
祠田也以一篋飯與一鮒魚其祝曰下田洿邪得榖百車<lb/>
臣笑其所祠者少所求者多王曰善立爲上卿<lb/>
神異經曰東南海中有恒洲有温湖鮒魚生焉長八尺食<lb/>
之冝暑而辟風寒<lb/>
<pb n="KR3k0012_SBCK_937-3b"/>
盛弘之荆州記曰荆州有美鮒踰於洞庭温湖<lb/>
古樂府罩辭曰罩𥘉何得端來得鮒小者如手大者如屨<lb/>
孝子持歸遺我公姬安得此魚適與罩迕從今以後但當<lb/>
求鮒<lb/>
劉邵七華曰洞庭之鮒出于江岷弘膄青顱朱尾碧鱗<lb/>
　　　　　鮎魚<lb/>
爾雅曰鮎<hi>别名鯷江東通呼鮎爲鮧鮧音提</hi>
廣雅曰鮷<hi>音提</hi>鯷<hi>音逓</hi>鮎也<lb/>
魏武四時食制曰蒸鮎<lb/>
永嘉郡記曰漈湖溪中多大鮎昔有流得一死者鬚大五<lb/>
六圍<lb/>
廣五行記曰則天如意中著作郎路敬淳㽵在濟源有水<lb/>
碾一柱壞以他柱易之家人取故者爲樵中得一鮎魚長<lb/>
<pb n="KR3k0012_SBCK_937-4a"/>
尺餘尚活至後敬淳坐綦連輝𬒳殺<lb/>
　　　　鱯魚<lb/>
廣志曰鱯<hi>音畫</hi>魚似鮎大口<lb/>
　　　　鱒魚<lb/>
爾雅曰鮅<hi>音必</hi>鱒<hi>才損切似鯶子赤眼鯶音混</hi>
毛詩九罭曰九罭之魚鱒魴<hi>鱒魴大魚也</hi>
毛詩䟽義曰鱒魴鱒似鯢魚鱗細於鯢也赤眼多細文<lb/>
唐書曰吐蕃國有臧何去邏些三百里東南流衆水湊焉<lb/>
南入崑崙國其中有魚似鱒而無鱗<lb/>
張衡七辨曰鞏洛之鱒割以爲　分芒折縷細亂䖟足<lb/>
　　　　　鱧魚<lb/>
爾雅曰鱧<hi>郭璞注曰鱧鮦也自亦依鱺也</hi>
毛詩魚麗曰魚麗于罶魴鱧<hi>鱧魚也</hi>
<pb n="KR3k0012_SBCK_937-4b"/>
陸機毛詩䟽義曰魴鱧爾雅曰鱧鮦<hi>音同</hi>也許以爲鯉魚機<lb/>
以爲鯉狹而厚<lb/>
梁書曰林邑王逸死奴文夲篡立文夲曰南西捲縣夷帥<lb/>
范㓜家奴常牧牛於山澗得鱧魚二而化爲鐵因以鑄刀<lb/>
刀成文向石呪曰若斫石入者文當王此國因斫如斷芻<lb/>
藁文心異之范㓜常使之啇賈至林邑王作宫室及兵車<lb/>
器械王寵任之後乃䜛言諸子咎奔餘國及王死無嗣文<lb/>
爲於憐國迓王子置毒於漿中殺遂䝱國人自立<lb/>
林邑國記曰范文得鱧魚變爲鐵斫石如斬盧世傳魚刀<lb/>
　　　　　鲫魚<lb/>
水經曰青林湖有鯽魚食之肥美辟寒暑<lb/>
南夷志曰蒙舎地有鯽魚大者重五斤西洱河及昆池南<lb/>
接滇池冬月多鯽魚<lb/>
<pb n="KR3k0012_SBCK_937-5a"/>
楊衒之洛陽伽藍記曰王肅初入國不食羊肉及酪等常<lb/>
飯鯽魚羮<lb/>
　　　　　嘉魚<lb/>
水經曰丙穴出嘉魚常以三月岀十月入穴口廣五六尺<lb/>
去地七八尺水泉懸注魚自穴下透入水穴口向丙故曰<lb/>
丙穴<lb/>
任像益州記曰嘉魚細鱗似鱒魚蜀中謂之拙魚蜀郡山<lb/>
處處有之年年從石孔岀大者五六尺<lb/>
雲南記曰雅州丙穴岀嘉魚所謂嘉魚生於丙穴大抵雅<lb/>
州諸水多有嘉魚似鯉而鱗細或云黃河中味魚此類也<lb/>
博物志曰江陽縣北有魚穴二所常以二月八月岀魚魚<lb/>
曰丙穴<lb/>
嶺表録異曰嘉魚形如鱒岀梧州戎城縣江水口甚肥美<lb/>
<pb n="KR3k0012_SBCK_937-5b"/>
衆魚莫可與比最冝爲䱓<hi>他頂切</hi>毎炙以芭蕉葉隔火盖慮<lb/>
脂滴火滅耳<hi>河陽有味魚赤此類</hi>
左思蜀都賦曰嘉魚岀於丙穴<graphic n="KR2707" url="https://raw.githubusercontent.com/kanripo/KR-Gaiji/master/images/KR2707.png" mimeType="image/png"/>
                    <hi>地名有穴三所</hi>
　　　　　鰽魚<hi>字由切</hi>
異物志曰鰽魚仲夏始從海中泝流而上腹下如刀長尺<lb/>
餘有細骨地鳥毛在肉中又有鳥腎在腹立夏有白鳥似<lb/>
鷖羣飛謂之鰽烏至仲夏鳥藏魚出變化所生也<lb/>
　　　　　鮆魚<hi>音薺</hi>
爾雅曰鮤鱴刀<hi>今之鮆魚也亦呼爲魡魚列蔑二音</hi>
山海經曰浮玉之山山北望具區荅水岀于其隂其中多<lb/>
鮆魚<hi>郭璞注日鮆魚狹薄而長鬚一名刀魚大湖中饒</hi>
異苑曰蝴蝶變作鮆<lb/>
　　　　　鱸魚<lb/>
<pb n="KR3k0012_SBCK_937-6a"/>
後漢書曰左慈字元放曽在曹操座操曰恨少呉松江鱸<lb/>
魚耳慈因求銅盤貯水以竹竿釣於盤中湏臾引一鱸岀<lb/>
操曰一魚不周乃更沉釣復引岀皆長三尺餘操使目前<lb/>
膾之<lb/>
世說曰張季膺爲齊王掾在洛水秋風起因思吴中菰菜<lb/>
羮鱸魚膾遂命駕便歸俄而齊王敗時人以爲見機<lb/>
杜寳大業拾遺録曰六年吴郡獻松江鱸魚乾繪鱸魚肉<lb/>
白如雪不腥所謂金韲玉鱠東南之佳味也<lb/>
　　　　　鯔魚<lb/>
神仙傳曰介象與吴王共論鯔魚爲上乃於殿前作方坎<lb/>
汲水滿之并求釣起餌之湏臾得鯔魚王驚喜乃使膾之<lb/>
異物志曰鯔魚長者六七尺<lb/>
嶺表録異曰跳䱓乃海味之小魚䱓也以鹽藏鯔魚兒一<lb/>
<pb n="KR3k0012_SBCK_937-6b"/>
斤不啻千箇生擘點䤃下酒甚有羙味余遂問蹺名之義<lb/>
則曰捕魚者中春於髙處卓望魚兒來如陣雲闊二三百<lb/>
歩厚亦相似者旣見報漁師遂摪舡爭前而迎之舡衝魚<lb/>
陣不施罟網但魚兒自驚跳入舡逡廵而滿以此爲䱓故<lb/>
名之跳又云舩去之時不可當魚陣之中恐魚多壓沉故<lb/>
也即可以知其多矣<lb/>
　　　　　鱓魚<hi>與䱉同音善</hi>
山海經曰大樂之野夏后啓於此舞九代焉女滅在其北<lb/>
居雨水間滅操魚䱉<hi>䱉魚屬也</hi>祭操爼<hi>肉祀也</hi>
汲冢周書王㑹曰甌人鱓虵鱓虵順食之羙<hi>東越甌人也此交州虵特</hi>
<hi>多爲上</hi>
謝承後漢書曰楊震常客於湖不荅州郡禮命數十年衆<lb/>
人謂之晩貴而震志愈篤後有鸛雀銜三鱣魚飛集講堂<lb/>
<pb n="KR3k0012_SBCK_937-7a"/>
前都講取魚進曰虵鱣者卿大夫服之象也數三者法三<lb/>
台也先生自此升矣時年過五十乃始仕州郡<lb/>
梁書曰邵陵王綸攝南徐州事遨遊市里雜於厮隷甞問<lb/>
賣䱉者曰刺史何如對者言躁虐綸怒令吞䱉以死百姓<lb/>
惶駭道路以目<lb/>
淮南子曰今鱓之與虵𧖟之與蠋狀相類而愛憎異<hi>人愛鱓與</hi>
<hi>蠶畏地與蠋故曰異也</hi>
抱朴子曰田地旣有自然之鱓而有荇筮芩根土龍之屬<lb/>
化爲鱓<lb/>
韓子曰䱉似虵而漁者取䱉而畏虵利之所在皆爲賁育<lb/>
顔氏家訓曰江陵劉氏以賣鱓羹爲業後生一兒頭目是<lb/>
鱓自頸巳下方爲人耳<lb/>
又曰後漢書云鸛雀銜三鱓魚<hi>音善</hi>多假借爲鱣鮪之鱣俗<lb/>
<pb n="KR3k0012_SBCK_937-7b"/>
之學士因謂爲鱣魚按魏武帝四時食制鱣魚大如五升<lb/>
奩長一丈郭璞<hi>注爾雅云</hi>鱣長二三尺安有鸛雀能勝一者况<lb/>
三頭乎鱣又純灰色無文章也鱣魚長者不過三尺大者<lb/>
不過三指黃地黒文故都講云虵鱓卿大夫服之象也續<lb/>
漢記及搜神記亦說此事皆作鱓字孫卿云魚鼈鱣鰌及<lb/>
韓非說苑皆曰鱣似虵𧖟似蠋並作鱣字假鱣爲鱓其來<lb/>
乆乎<lb/>
周處風土記曰陽羡俗五月以薤蒸䱉而食凢䱉魚夏岀<lb/>
冬蟄亦以將氣養和實時節也<lb/>
徐表南方草物狀曰白鱓生溪邊土穴中長五尺所大三<lb/>
寸里民刺取細槿二寸苦酒煑食之滋味如黃鱓味交阯<lb/>
九真有之<lb/>
劉敬叔異苑曰盧循以義熙五年自廣州下泊舡江西衆<lb/>
<pb n="KR3k0012_SBCK_937-8a"/>
多疲死事平之後人徃蔡州皆死人髪變而爲鱓今上鎮<lb/>
西叅軍與府司馬張逝瞻湖際有一棺棺頭有曹衆試令<lb/>
撥看即是髮亦有未都化者一說云生以　潘沭死則髮<lb/>
爲䱉又昔有人食不能無䱉死後改棺䱉滿中<lb/>
又曰㑹稽石亭埭大有空中楓樹毎雨水輙滿溢有啇旅<lb/>
載生䱉聊放一頭着孔中以爲狡獪後村民咸謂是神乃<lb/>
依樹起屋宰牲祭事未甞輟因遂名䱉父廟人有祈請及<lb/>
穢慢禍福立至估客後返見其如此即取作臛於是遂絶<lb/>
太平御覽卷第九百三十七<lb/>
<pb n="KR3k0012_SBCK_937-8b"/>
</p>
<p>
</p>
  </div>
</body>
</text>
</TEI>
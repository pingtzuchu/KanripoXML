<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_266-1a"/>
太平御覽卷第二百六十六<lb/>
　職官部六十四<lb/>
　　　　　令長<lb/>
禮記檀弓下曰季子皐葬其妻犯人之禾申詳以告曰請<lb/>
庚之<hi>申詳子張子也庚償也</hi>子臯曰孟氏不以是罪予朋友不以是<lb/>
弃予<hi>言非故也</hi>以吾爲邑長於斯也買道而葬後難繼也<hi>恃寵虐民</hi>
<hi>非也</hi>
左傳曰子皮欲使尹何爲邑子産曰少未知可否子皮曰<lb/>
使夫往而學焉夫亦愈知矣子産曰不可人之愛人求利<lb/>
之也今吾子愛人則以政猶未能操刀而使割也其傷實<lb/>
多子之愛人求傷之巳<lb/>
論語曰子之武城聞絃歌之聲<hi>子游爲武城宰</hi>夫子莞爾而笑曰<lb/>
割鷄焉用牛刀<hi>言治小何湏用大道</hi>子游對曰昔者偃也聞諸夫子<lb/>
<pb n="KR3k0012_SBCK_266-1b"/>
曰君子學道則愛人小人學道則易使也<hi>道禮樂也樂以和人人和則易</hi>
<hi>使</hi>子曰二三子<hi>謂從行者</hi>偃之言是也前言戯之耳<hi>戯以治小用大道也</hi>
又曰子夏爲莒父宰問政子曰無欲速無見小利欲速則<lb/>
不達見小利則大事不成<lb/>
又曰子游爲武城宰子曰女得人焉耳乎曰有澹臺滅明<lb/>
者行不由徑非公事未甞至於偃之室也<hi>言澹臺㓕明公且方也</hi>
家語曰子路治蒲請見於孔子曰由願受教於夫子子曰<lb/>
蒲其何如對曰邑多壯士又難治也子曰然吾語汝恭與<lb/>
敬可以攝勇寛而正可以懷強愛而恕可以容困<hi>言愛而恕者容</hi>
<hi>困窮</hi>温而斷可以抑姦如此而加之以忠潔則政不難矣<lb/>
又曰子路爲蒲宰爲水備與其民修溝瀆以民之煩勞也<lb/>
人與一單食<hi>簞同</hi>一壷漿孔子聞之使子貢止之子路不恱<lb/>
曰夫子以仁教而禁行仁由不受也孔子曰尓以爲人誠<lb/>
<pb n="KR3k0012_SBCK_266-2a"/>
何不白於君發倉廪以給之而私以汝食遺之是尓明君<lb/>
之無惠而見巳之德美也汝速巳則可不巳則汝之見罪<lb/>
必矣<lb/>
晏子春秋曰晏子爲阿宰三年而毀聞於國景公不恱召<lb/>
而免之晏子謝曰嬰知過矣請復治阿三年而譽聞於國<lb/>
公將賞之辭而不受公問其故對曰昔者嬰之所以當誅<lb/>
者當賞而今所以當賞者當誅是故不敢受<lb/>
史記曰齊威王即位召即墨大夫語之曰子居即墨毀日<lb/>
至然吾使人視即墨田野闢民人給官無留事東方以寧<lb/>
是子不事吾左右以求譽也封之萬家召阿大夫語曰自<lb/>
子之守阿譽日聞然吾使人視阿田野不闢民人貧苦是<lb/>
子以幣厚吾左右以求譽也乃烹阿大夫左右甞譽者皆<lb/>
併烹之遂起兵擊諸侯諸侯震懼人人不敢飾非務盡其<lb/>
<pb n="KR3k0012_SBCK_266-2b"/>
誠齊國大治<lb/>
漢書曰諸令長皆秦官掌治其縣萬户巳上爲令秩一千<lb/>
石至六百石萬户以下爲長秩五百石至三百石皆有丞<lb/>
尉秩四百石至二百石<lb/>
又曰蕭育字次君爲茂陵令㑹課育第六召詣後曹當以<lb/>
職事對育徑出曹書佐隨牽育拔佩刀曰蕭育杜陵男子<lb/>
何詣曹也<lb/>
又曰薛宣子惠始爲彭城令宣從臨淮遷至陳留過其縣<lb/>
橋梁郵亭不脩宣心知惠不能留彭城數日案行舎中處<lb/>
置什器觀視園菜終不問惠以吏事惠自知治縣不稱宣<lb/>
意遣門下掾送宣至陳留令掾進自從其所問宣不教誡<lb/>
惠吏職之意宣曰吏道以法令爲師可問而知能與不能<lb/>
自有資才何可學也衆人以宣言爲然<lb/>
<pb n="KR3k0012_SBCK_266-3a"/>
東觀漢記曰張歆守平臯長有報父仇賊自出歆召因詣<lb/>
閤曰欲自受其辭旣入解械飲食使發遣遂弃官亡命逢<lb/>
赦出由是郷里服其髙義<lb/>
後漢書曰馮魴遷郟令後車駕西征隗囂潁川盗賊群起<lb/>
郟賊延褒等衆三千餘人攻圍縣舎魴率吏士七十許人<lb/>
力戰連日弩矢盡城䧟魴乃遁去帝聞其反即馳赴潁川<lb/>
魴詣行在所帝案行闘處知魴力戰乃嘉之曰此健令也<lb/>
又曰宋飜字飛烏廣平列人也爲河隂令順陽公主家奴<lb/>
爲刼攝而不送飜將兵圍主宅執主婿馮穆歩驅向縣時<lb/>
正炎暑立之日中流汙霑地於是威振京師<lb/>
又曰董宣字少平徴爲洛陽令擊搏豪強莫不震慄京師<lb/>
號爲卧虎<lb/>
又曰公孫述爲清水長父仁以述年少遣門下掾隨之官<lb/>
<pb n="KR3k0012_SBCK_266-3b"/>
月餘掾辝歸白仁曰述非待教者也<lb/>
續漢書曰董宣爲雒陽令寜平公主乳母子白日殺人因匿<lb/>
主家吏不能得及主出行以奴驂乗宣於大夏門亭候之<lb/>
乃駐車叩馬以刀畫地數主之失者三叱奴下車格殺之<lb/>
主即馳車入宫上大怒召宣令欲死乎宣叩頭曰臣奉法<lb/>
之吏不敢縱法不欲死也上曰捶之宣曰願一言死無恨<lb/>
上曰何言宣曰陛下聖德中興而縱奴殺良民以奴殺臣<lb/>
臣死之後陛下何以治天下捶殺臣不如臣自殺即以頭<lb/>
橕楹流血𬒳面上令小黄門持之曰癡令令叩頭謝主宣<lb/>
不從上曰頓癡令頭兩手據地不肯低頭上勑強項令出<lb/>
太官賜食<lb/>
又曰虞詡爲朝歌長故舊皆弔曰得此何衰詡曰難者不<lb/>
避易者不從不遇盤根錯節何以別其利器乎<lb/>
<pb n="KR3k0012_SBCK_266-4a"/>
華嶠後漢書曰周規除臨湘令長沙太守程徐二月行縣<lb/>
勑諸縣治道規以方春向農民多劇務不欲奪人良時徐<lb/>
出督郵規即委官而去徐憮然有媿色遣功曹賫印綬檄<lb/>
書謝請還規謂功曹曰穆府君愛馬蹄不重民力徑逝不<lb/>
顧<lb/>
漢制曰列侯所食縣曰國皇太后公主所食曰邑有變夷<lb/>
曰道凢縣萬户以上爲令減萬户爲長<lb/>
漢書胡廣注曰秋冬歳盡各計縣户口墾田錢糓出入盗<lb/>
賊多少上集簿丞尉以下歳詣郡課校其功功多尤爲最<lb/>
者於廷尉勞勉之以勸其後負多尤爲殿者於後曹對責<lb/>
以糺怠慢也<lb/>
魏志曰賈逵字梁道河東襄陵人文帝即王位以鄴縣户<lb/>
數萬在都下多不法乃以逵爲鄴令<lb/>
<pb n="KR3k0012_SBCK_266-4b"/>
又曰賈逵守綘邑長郭援攻河東所經城邑皆下逵堅守<lb/>
援攻之不拔乃召單于併軍急攻之城將潰綘父老與援<lb/>
要不害逵綘潰援聞逵名欲使將以兵刼之逵不動左右<lb/>
引逵使叩頭逵叱之曰安有國家長吏爲賊叩頭援怒將<lb/>
斬之綘吏民聞將殺逵皆乗城呼曰負要殺我賢君寜俱死<lb/>
左右義逵多爲請遂得免<lb/>
又曰滿寵字伯寜守髙平令縣人張苞爲郡督郵貪穢受<lb/>
取干亂吏政寵因其來在傳舎率吏卒出收之詰其所犯<lb/>
即日考竟遂弃官而歸<lb/>
又曰崔林字德儒除鄔令貧無車馬單歩之官<lb/>
蜀志曰鄧芝字伯苗先主定益州芝爲郫邸閭督先主出<lb/>
至郫與語大竒之擢爲郫令<lb/>
又曰蔣琬字公琰零陵湘郷人也弱冠與外弟泉陵劉敏<lb/>
<pb n="KR3k0012_SBCK_266-5a"/>
俱知名琬以州書佐隨先主入蜀除廣都長先主甞因遊<lb/>
觀奄至廣都琬衆事不理時又躭酒先主大怒將加罪戮<lb/>
軍師將軍諸葛亮請曰蔣琬社稷器非百里之才也其爲<lb/>
政以安民爲夲不以修飭爲先願主公重加察之先主雅<lb/>
敬亮乃不加罪倉卒免官而巳<lb/>
吴志曰賀齊字公苗㑹稽山隂人也少爲郡吏守剡長縣<lb/>
吏期從輕俠爲姦齊欲治之主簿諌曰從縣大族山越所<lb/>
附今日治之明日冦至齊聞大怒便立斬從族黨相糾合<lb/>
衆千餘人舉兵攻縣齊率吏民開城門突擊大破之威震<lb/>
山越<lb/>
又曰陶謙除舒令郡太守張盤同郡先輩與謙父友謙耻<lb/>
爲之屈甞舞屬謙謙不爲起固強之乃舞舞又不輕盤曰<lb/>
不當轉耶曰不可轉轉則勝人<lb/>
<pb n="KR3k0012_SBCK_266-5b"/>
又曰孟仁字恭武江夏人也爲吴令時皆不得將家之官<lb/>
毎得時物來以寄母常不先食及聞母亡犯禁弃官<lb/>
又曰劉繇字正禮舉孝廉爲郎中除下邑長時郡守以貴<lb/>
戚記之遂弃官而去<lb/>
又曰朱然字義封甞與孫權同書學結恩愛至權統事以<lb/>
爲餘姚長時年十九<lb/>
晉書曰車濟字萬度燩煌人也果毅有壯勇爲金細令爲<lb/>
石季龍將麻秋所䧟濟不爲秋屈秋必欲降之乃臨之以<lb/>
兵濟辭色不撓曰吾雖才非龐德而受任同之身可殺志<lb/>
不可移乃伏劒而死秋歎其忠節以禮葬之<lb/>
晉中興書曰華譚所友袁甫者字公胄歴陽人少能言議<lb/>
與譚齊名友善大安中甫入洛詣中領軍何勗自言能治<lb/>
劇縣勗曰君子法應多冝何以唯欲宰民何不爲一臺職<lb/>
<pb n="KR3k0012_SBCK_266-6a"/>
乎甫曰人各有所能否譬由錦繒中之好而不可以爲恰<lb/>
<hi>口洽切</hi>稻食中之好而不可以爲韲是以孔子曰及其使人<lb/>
也器之茍非大才何能悉備乆之除松滋令<lb/>
宋書曰陶潜字淵明謂親朋曰聊欲絃歌爲三徑之資可<lb/>
乎執事者聞之以爲彭澤令公田悉令吏種秫稻妻子固<lb/>
請種粳乃使二頃五十畝種秫五十畝種粳郡遣督郵至<lb/>
縣吏白應束帶見之潜歎曰我不能爲五㪷米折腰向郷<lb/>
里小兒即解印綬去賦歸去來<lb/>
又曰張融爲封溪令行路經嶂嶮獠賊執融將殺食之融<lb/>
神色不動方作洛生詠賊異之而不害也浮海至交州於<lb/>
海中遇風終無懼色方詠曰乾魚自可還其本郷内脯復<lb/>
何爲者哉<lb/>
齊書曰卞延之弱冠爲上虞令有剛氣㑹稽太守孟凱以<lb/>
<pb n="KR3k0012_SBCK_266-6b"/>
令長裁之憤不能容脫幘投地曰我所以屈卿者正爲此<lb/>
幘耳今巳投之卿以一世勲門而傲天下國士拂衣而去<lb/>
梁書曰蕭　素爲中書侍郎在位少時求爲諸曁令到縣<lb/>
十餘日掛衣冠於縣門而去<lb/>
後魏書曰髙祖以北平府長史裴聿中書侍郎崔亮並清<lb/>
貧欲以俸禄優之乃以亮帶野王令聿帶温縣令時人榮<lb/>
之<lb/>
北史曰齊因魏宰縣多用廟監至於士流耻居百里元文<lb/>
遥以縣令爲字人之切用之猶恐其披訴揔召集神武門<lb/>
令趙郡王叡宣旨唱名厚加慰諭士人爲縣自此始也<lb/>
三國典略曰陳禇玠爲中書侍郎陳主以山隂縣多豪猾<lb/>
謂舎人蔡景歴曰稽隂大邑乆無良宰卿文士之内試思<lb/>
其人景歴進曰禇玠清廉有幹用陳主曰善乃以爲令縣<lb/>
<pb n="KR3k0012_SBCK_266-7a"/>
人張次的王休逹等與諸猾吏賄賂通姦全丁大户多有<lb/>
隱没玠乃鏁次的具狀啓臺陳主手勑慰勞并遣使助玠<lb/>
捜括所出軍人八百餘户時曹義逹爲陳主所寵縣人陳<lb/>
信家冨於財謟事義逹信父顯文恃勢撗暴玠乃遣使執<lb/>
顯文鞭之一百於是吏人股慄莫敢犯者義逹於是譛之<lb/>
玠在任守禄俸而巳去官之後不堪自致因留縣境種𬞞<lb/>
菜以自給或嗤玠以非百里之才玠荅曰吾委輸課最不<lb/>
後列城除殘去暴姦吏跼蹐若謂不能自潤脂膏則如來<lb/>
命以爲不逹從政吾未服也<lb/>
韓子曰晉平公問趙武曰中牟吾國之股肱邯鄲之肩髀<lb/>
也寡人欲其良令也令其空誰使而可趙武曰刑伯子可<lb/>
公曰伯子非子之讎對曰私讎不入公門又問中府之令<lb/>
空誰使而可趙武曰臣子可故曰外舉不避仇讎内舉不<lb/>
<pb n="KR3k0012_SBCK_266-7b"/>
避子弟<lb/>
又曰宓子賤爲單父令見有若有若曰子何痩焉宓子曰<lb/>
憂官政也<lb/>
又曰晉文公出亡趙衰挈壺飱而從與文公相失飢而道<lb/>
寢餓而不敢食及文公反國舉兵攻原克而拔之文公曰<lb/>
夫輕忍餓餧之患而必全壷飡者是且不以原叛乃舉爲<lb/>
原令<lb/>
愼子曰立國君以爲國非立國以爲君也夫以立官長以<lb/>
爲官也非立官以爲長也<lb/>
風俗通曰俗說孝明帝時尚書郎河東王喬遷爲葉令喬<lb/>
有神每月朔常詣臺朝明帝怪其來數而無車騎宻令太<lb/>
史候望言臨至時常有䨥鳬從東南來因伏伺見鳬舉羅<lb/>
但得一隻舄使尚方識視四年中所賜尚書官属履也<lb/>
<pb n="KR3k0012_SBCK_266-8a"/>
通典曰縣邑之長曰宰曰尹曰公曰大夫<hi>晉謂之大夫魯衛謂之宰楚謂</hi>
<hi>之公</hi>
太平御覽卷第二百六十六<lb/>
<pb n="KR3k0012_SBCK_266-8b"/>
</p>
<p>
</p>
  </div>
</body>
</text>
</TEI>
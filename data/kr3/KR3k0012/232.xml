<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_232-1a"/>
太平御覽卷第二百三十二<lb/>
職官部三十<lb/>
　　鴻臚卿　鴻臚少卿　典屬國　司農卿<lb/>
　　司農少卿　上林苑令　太倉令　導官令<lb/>
　　太府卿　太府少卿市令　平准令<lb/>
　　左右藏令<lb/>
　　　　　鴻臚卿<lb/>
六典曰鴻臚卿之職掌賔客及㓙儀之事領典客司儀二<lb/>
署以率其官屬而供其職務少卿爲之貳凢四方夷狄君<lb/>
長朝見者辯其等位以賔待之凢二王之後及夷狄君長<lb/>
之子襲官爵者皆辯其嫡庶詳其可否若諸蕃大酋渠有<lb/>
封禮命則受冊而徃其國<lb/>
韋昭辯釋名曰腹前肥者臚言以京師爲心腹王侯外國<lb/>
<pb n="KR3k0012_SBCK_232-1b"/>
爲四體以養之也辯云鴻臚夲故典客掌賔禮鴻大也臚<lb/>
陳序也欲以大禮陳序賔客也<lb/>
漢書曰田序字子公連擒大姦徴爲大鴻臚<lb/>
又曰典客秦官掌諸侯歸義蠻夷有丞景帝中六年更<lb/>
名大行令武帝太初元年更名大鴻臚<lb/>
東觀漢記曰大鴻臚漢舊官建武元年復置屬官有丞一<lb/>
人大行丞一人有理禮貟四十七人主齋祠儐賛九賔之<lb/>
禮<lb/>
續漢書曰大鴻臚卿一人中二千石諸王入當郊迎典其<lb/>
禮儀及郡國上計并屬焉皇子拜王賛授印綬及拜諸侯<lb/>
嗣子及四方夷狄封者鴻臚召拜之<lb/>
謝承後漢書曰陳紀字元方遭父太丘長寔憂嘔血絶氣<lb/>
豫州嘉其至行表上尚書圖畫百城以勵風俗袁紹以太<lb/>
<pb n="KR3k0012_SBCK_232-2a"/>
尉讓紀紀不受拜大鴻臚卒官子群爲三公天下以爲公<lb/>
慙卿卿慙長<lb/>
又曰白嵩字季山爲濟南相甘露降於郡安帝嘉其致瑞<lb/>
徴拜大鴻臚<lb/>
漢官解詁曰鴻聲也臚傳也所以傳聲賛導九賔也<lb/>
又曰昔唐虞賔于四門此則禮賔之制與鴻臚之任亦同<lb/>
漢雜事曰蕭爲陳留太守入爲鴻臚不任賔賛還官<lb/>
魏志曰崔林字德儒清河東武城人也遷大鴻臚龜兹王<lb/>
遣侍子來朝廷嘉其逺至襃賞其王甚厚餘國各遣子<lb/>
來朝問使連屬林恐所遣或非眞的權取䟽屬賈胡因通<lb/>
使命利得印綬而道路護送所損滋多勞所養之民資無<lb/>
益之事爲夷狄所笑此曩時之所患也乃移書燉煌諭旨<lb/>
并録前世待遇諸國豐約故事使有恒<lb/>
<pb n="KR3k0012_SBCK_232-2b"/>
魏略曰韓宣字景然爲大鴻臚始南陽曲阜韓暨以宿德<lb/>
在宣前爲大鴻臚及宣在官亦稱職故鴻臚中爲之語曰<lb/>
大鴻臚小鴻臚前後治行相曷如<lb/>
屬志曰杜瓊字伯瑜後主立爲大鴻臚爲人靜嘿少言闔<lb/>
門自守不與世事<lb/>
呉志曰張儼字子節呉人也弱冠知名早歷顯位以博聞<lb/>
多識拜大鴻臚使于晉皓謂儼曰南北通好以君有出境<lb/>
之才故相屈行對曰皇皇者華臣蒙其榮懼無古人延譽<lb/>
之美磨厲鋒鍔思不辱命旣至車騎將軍賈充尚書令裴<lb/>
秀侍中荀朂等欲傲以所不知而不能屈尚書僕射羊祜<lb/>
尚書何禎並結縞帶之好<lb/>
唐書官品志曰鴻臚卿位視尚書右丞掌導護賛拜<lb/>
山濤啓事曰鴻臚職主胡事前後爲之者率多不善了今<lb/>
<pb n="KR3k0012_SBCK_232-3a"/>
缺當選御史中丞刀攸不審可爾不<lb/>
　　　　　鴻臚少卿<lb/>
後魏職令曰鴻臚少卿第四品上第二清用雅學詳當明<lb/>
樞達理者<lb/>
隋書曰焬帝時蠻夷朝貢前後相屬帝從容謂宇文述虞<lb/>
世基等曰四夷率服觀禮華夏鴻臚之職須歸令望寧有<lb/>
多才藝美容儀可以接對賔客者爲之乎咸以蘇䕫對帝<lb/>
然之即日拜鴻臚少卿<lb/>
　　　　　典屬國<lb/>
漢書曰武帝以移<hi>音移</hi>中監蘇武爲典屬國<lb/>
又曰宣帝甘露二年以常惠爲典屬國<lb/>
又曰典屬國秦官掌蠻夷降者成帝河平元年省併大鴻<lb/>
臚<lb/>
<pb n="KR3k0012_SBCK_232-3b"/>
　　　　　司農卿<lb/>
六典曰司農卿之職掌邦國倉儲委積之事惣上林太倉<lb/>
鉤盾導官四署與諸監之官屬謹其出納而修其職務少<lb/>
卿爲之貳凡京都百司官吏禄廩皆仰給焉<lb/>
周禮曰冢宰有太府下大夫鄭玄注曰太府爲王治藏之<lb/>
長若今司農矣<lb/>
史記曰韓信歸漢漢以爲治粟内史<lb/>
漢書曰治粟内史秦官掌榖貨景帝更名大農令武帝更<lb/>
名大司農<lb/>
又曰鄭當時字㽵爲司農門下客至無貴賤無留門者執<lb/>
賔禮以下人山東諸公翕然稱㽵曰吾聞鄭㽵行千里不<lb/>
賫糧<lb/>
又曰朱邑爲北海太守以治行第一入爲大司農身爲列<lb/>
<pb n="KR3k0012_SBCK_232-4a"/>
卿居處節儉性公正不可交以私天子器之朝廷敬焉及<lb/>
卒詔稱揚其節行賜邑子黃金百斤以奉其祭祀<lb/>
又曰田延年爲大司農坐盗都内錢三千萬自殺<lb/>
又曰平帝元始元年改大司農曰羲和以劉歆爲之<lb/>
東觀漢記曰劉據爲大司農以職事𬒳譴召詣尚書將加<lb/>
捶撻尚書左雄諌帝曰九卿位亞三公行則鳴玉孝明永<lb/>
平始加扑罰非古制也帝從之卿於是始免扑捶<lb/>
又曰髙詡字季回以儒學徴拜大司農在朝以清白方正<lb/>
稱<lb/>
又曰羊融字子優爲大司農性明逹稱爲名卿<lb/>
續漢書曰李固爲大司農上信閹官天下牧守多其宗親<lb/>
舊故及受貨賂有詔特拜不由選試亂生彌甚固乃上表<lb/>
具陳盗賊所以興由官非其人也<lb/>
<pb n="KR3k0012_SBCK_232-4b"/>
又曰大司農卿一人中二千石掌諸錢榖金帛<lb/>
又曰趙典字仲經爲大司農閉門却掃非德不交<lb/>
又曰耿國字叔慮爲大司農曉邊事能論議數上便冝事<lb/>
天子器之<lb/>
又曰鄭玄公車徴爲大司農給安車一乗所過長吏送迎<lb/>
張璠漢記曰陳寵爲廣漢太守風聲大行入爲大司農<lb/>
應劭漢官儀曰大司農古官也唐虞分命羲和四子敬授<lb/>
民時髙祖受命懲秦之弊與民休息逮至文景國家無事<lb/>
家給人足京師之錢累百巨萬貫杇而不可校太倉之粟<lb/>
陳陳相因充溢露積腐敗而不可食<lb/>
魏志曰梁習爲并州二十餘年政治爲天下最乃徴拜大<lb/>
司農<lb/>
呉志曰樓玄爲大司農玄從九卿持刀衛正身率衆奉法<lb/>
<pb n="KR3k0012_SBCK_232-5a"/>
而行應對切直數迕皓意漸見責怒後人誣曰玄與賀劭<lb/>
相逢駐共耳語大笑謗訕政事遂𬒳詔詰責送付廣州<lb/>
晉陽秋曰司農桓範字元則出奔曹爽云大司農印在吾<lb/>
手中所在得開倉而食<lb/>
宋書曰大司農卿一人書稱棄后稷其職也<lb/>
齊職儀曰司農卿耕籍則掌其禮儀<lb/>
隋書曰趙元淑轉頴川太守甚有惠政因入朝㑹司農不<lb/>
時納諸郡租榖元淑奏之帝謂元淑曰如卿意者幾日當<lb/>
了元淑曰如臣意不過十日帝即日拜元淑爲司農卿納<lb/>
天下租如言而了帝恱焉<lb/>
唐書官品志曰司農卿位視散騎常侍主農功倉廪統太<lb/>
倉導官籍田上林令<lb/>
韓楊天文要集曰天倉者大司農也<lb/>
<pb n="KR3k0012_SBCK_232-5b"/>
異苑曰呉郡岑淵爲呉郡時大司農卿碑注在江乗湖西<lb/>
太元中村人見龜載從田中出還其先處萍藻猶着腹下<lb/>
史游急就篇曰司農少府國之泉也<lb/>
　　　　　司農少卿<lb/>
後魏職令曰司農少卿第三清用堪勤有幹能者<lb/>
唐書曰韋弘機爲司農少卿受詔檢校東都營田園苑之<lb/>
事髙宗謂之曰兩都是朕東西二宅也今之宫舘隋代所<lb/>
造歳序旣淹漸將頺頓欲有修造又費財力如何弘機奏<lb/>
曰臣任司農向巳十年前後省費今見貯錢三千萬貫若<lb/>
以供葺理可不勞而就也上大悅<lb/>
　　　　　上林苑令<lb/>
漢書百官表曰水衡屬官有上林令<lb/>
續漢書曰上林苑令六百石主苑中禽獸有民居皆主之<lb/>
<pb n="KR3k0012_SBCK_232-6a"/>
捕得獸送太官<lb/>
李郃别傳曰郃以郎謁者爲上林苑令<lb/>
楊雄上林苑令箴曰芒芒天田芃芃作糓山有陵陸野有<lb/>
林麓夷原汙藪禽獸攸伏魚鼈以時芻蕘咸植國以殷<lb/>
富民以家給<lb/>
　　　　　太倉令<lb/>
六典曰太倉署令掌九糓廩藏之事丞爲之貳凢鑿窖置<lb/>
屋皆銘甎爲庾斛之數與其年月日受領粟官吏姓名又<lb/>
立碑如其銘焉<lb/>
漢書曰淳于意爲太倉令<lb/>
續漢書曰太倉令一人秩六百石主受郡國轉漕糓<lb/>
梁兾別傳曰太倉令秦宫出入兾妻壽所語言飲食獨徃<lb/>
獨來屏去御者<hi>宫兾倉頭</hi>夀姉夫宗忻不知書因夀氣力起家<lb/>
<pb n="KR3k0012_SBCK_232-6b"/>
拜太倉令<lb/>
齊職儀曰太倉令周司徒屬官有廪人倉人則其職也<lb/>
　　　　　導官令<lb/>
六典曰導官令掌導擇米麦之事凢有九糓之用皆隨其<lb/>
精麄差其耗損而供之<lb/>
漢書百官表曰少府屬官有導官<hi>如淳曰太官之别主酒也</hi>
續漢書曰導官令一人主舂御米及作乾糒導擇也<lb/>
　　　　　太府卿<lb/>
六典曰太府卿之職掌邦國賦貨之事惣京都四市平准<lb/>
左右藏常平八署之官屬舉其綱目修其職務少卿爲之<lb/>
貳以二法平物一曰度量二曰權衡<lb/>
周禮曰天官屬有太府下大夫掌貢賦受其貨賄之入<lb/>
梁書曰天監七年置太府班第十三掌金帛府帑統右藏<lb/>
<pb n="KR3k0012_SBCK_232-7a"/>
令上庫丞太市南市北市令關津亦皆屬焉<lb/>
後魏書曰楊播字延慶弘農華隂人也播少脩勑奉親盡<lb/>
禮累遷右衛將軍從車駕南廵到懸瓠除太府卿<lb/>
唐書曰楊崇禮爲太府少卿雖錢帛充仞丈尺間皆躬自<lb/>
省閱時議以爲稱職擢拜太府卿毎歳勾剥省便常出數<lb/>
百萬貫在職二十年公清如一時太平日乆御府財物山<lb/>
積以爲經楊卿者無不精好<lb/>
唐書官品志曰太府卿位視宗正掌金帛府帑統右藏令<lb/>
　　　　　太府少卿<lb/>
後魏職令曰太府少卿第四品上士人官上用勤篤有幹<lb/>
細務無滯者<lb/>
唐新語曰狄光嗣仁傑長子也睿宗朝起復除太府少卿<lb/>
光嗣頻表不起乃降勑朕念卿家門忠於王室奪卿情理<lb/>
<pb n="KR3k0012_SBCK_232-7b"/>
以荅殊恩卿屢表固陳詞理懇至循環省覽有足可矜今<lb/>
遂所請用勸浮薄待卿情禮云畢更俟後命仍編入史<lb/>
　　　　　市令<lb/>
六典曰京都諸市令掌百族交昜之事丞爲之貳凢建摽<lb/>
立候陳肆辯物以二物平市<hi>謂秤以格斗以槪也</hi>以三賈均平市<hi>精爲</hi>
<hi>上賈次爲中賈麄爲下賈</hi>凢賣買不和而攉固<hi>攉謂專略其利固謂鄣固其市</hi>及更出<lb/>
開閉共限一價<hi>謂賣物以賤爲貴買物以貴爲賤也</hi>若叅市而規自入者並<lb/>
禁之<hi>謂在旁髙下其價以相惑亂</hi>
史記曰司馬談祖爲漢市長<lb/>
漢書百官表曰内史屬官有長安市長又長安四市令長<lb/>
丞屬左馮翊<lb/>
東觀漢記曰祭遵從征河北爲軍市令舎中兒犯法遵格<lb/>
殺之上怒命收遵時主簿陳副諌曰明公常欲衆軍整齊<lb/>
<pb n="KR3k0012_SBCK_232-8a"/>
今遵奉法不避是教令行也上乃貸之以爲刺姦將軍語<lb/>
諸將曰當備祭遵吾舎中兒犯令尚殺之必不私諸卿也<lb/>
晉書曰石苞賣鐵鄴市市長沛國趙元儒名知人見而異<lb/>
之便與結交歎其逺量當至公輔<lb/>
齊職儀曰市令周有司[門@里]肆師司市皆其任也<lb/>
　　　　　平准令<lb/>
六典曰平准令掌供官市易之事丞爲之貳凢百司不任<lb/>
用之物則以時出貨其没官物者亦如之<lb/>
韋昭辯釋名曰釋云平准令主染色色有常平之法淮的<lb/>
之也辯云主平物價使相依准<lb/>
史記曰桒弘羊以物多騰躍請置平准於京師受天下委<lb/>
輸盡籠天下之貨物貴則賣之賤則買之如此則富啇大<lb/>
賈無所牟大利矣始置平准焉<lb/>
<pb n="KR3k0012_SBCK_232-8b"/>
漢書百官表曰司農屬官有平准令丞<lb/>
漢書曰趙廣漢清㓗下士有名譽州舉茂才拜平准令<lb/>
續漢書曰平准令六百石<lb/>
齊職儀曰染署掌染繒色少昊置五雉爲工正翬雉氏設<lb/>
五色之工周有染人之職掌絲帛以爲服<lb/>
　　　　　左右藏令<lb/>
六典曰左藏令掌邦國庫藏之事丞爲之貳凢天下賦調<lb/>
先於輸埸閱其合尺度斤兩者卿及御史監閱然後納于<lb/>
庫藏皆題以州縣年月以别麄良辯新舊也<lb/>
又曰右藏署令掌邦國寶貨之事丞爲之貳凢四方所獻<lb/>
金玉珠貝玩好之物皆藏之出納禁令如左藏之職<lb/>
齊職儀曰右藏庫周天府内府之任天府物所藏也内府<lb/>
掌邦市之出入以待王用後漢中藏府令丞掌幣帛金銀<lb/>
<pb n="KR3k0012_SBCK_232-9a"/>
諸物晉置中黃左右藏<lb/>
太平御覽卷第二百三十二<lb/>
<pb n="KR3k0012_SBCK_232-9b"/>
</p>
<p>
</p>
  </div>
</body>
</text>
</TEI>
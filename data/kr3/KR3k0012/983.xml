<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_983-1a"/>
太平御覽卷第九百八十三<lb/>
香部三<lb/>
　　　槐香　蘭香　蘪蕪　蕙草<lb/>
　　　䔾車　杜蘅　白芷　荃香<lb/>
　　　薫香　兠末香　反生香　驚精香<lb/>
　　　白蛤狸　藁本香　神精香　龜甲香<lb/>
　　　　　槐香<lb/>
嵇含槐香賦序曰余以太簇之月登於歴山之陽仰眺崇<lb/>
巒俯視幽坂乃覩槐香生蒙楚之間曽見斯草殖於廣夏之庭<lb/>
或披帝王之圃恠其遐弃遂遷樹于中唐華麗則殊彩阿<lb/>
郍芳實則可以藏書又感其弃本髙崖委身階庭似傳說<lb/>
顯殷四叟歸漢故因實制名蒙蒙緑葉揺揺弱莖<lb/>
　　　　　蘭香<lb/>
<pb n="KR3k0012_SBCK_983-1b"/>
易曰同心之言其臭如蘭<hi>蘭芳也</hi>
易卦通驗曰冬至廣莫風至蘭始生<lb/>
說文曰蘭香草也<lb/>
韓詩曰溱與洧說文云詩人言溱與洧方盛流洹洹然謂<lb/>
三月桃花水下之時士與女方盛流秉蘭兮秉執也蘭簡<lb/>
也當此盛流之時衆姓與衆女方執蘭而拂除鄭國之俗<lb/>
三月上巳之日此兩水之上招魂續魄拂除不祥<lb/>
大戴禮夏小正曰五月蓄蘭爲沐浴<lb/>
禮曰婦人或賜之茞蘭則受而獻諸舅姑<lb/>
左傳曰鄭文公有賤妾曰燕姞夢天使與巳蘭曰余爲伯<lb/>
儵余而祖也以是爲而子以蘭有國香人服媚之旣而文<lb/>
公見之與之蘭而御之辭曰妾不才幸而有子將不信敢<lb/>
徴蘭乎姞曰諾生穆公名之曰蘭<lb/>
<pb n="KR3k0012_SBCK_983-2a"/>
論撰考䜟曰漸於蘭則芳漸於鮑則臭<lb/>
史記曰冬至短極蘭根出<lb/>
蜀志曰先主殺張𥙿諸葛亮救之先主曰芳蘭當門不得<lb/>
不鋤<lb/>
晉書曰惠帝時温縣有人如狂造書曰兩火没地哀哉秋<lb/>
蘭歸形街郵終爲人歎及楊駿巳死楊后𬒳廢賈后絶其<lb/>
膳八日而崩塟街郵亭北百姓哀之兩火武帝諱蘭楊后<lb/>
字也<lb/>
宋書曰劉湛欲袁淑附巳而淑不爲改意由是大相乖失<lb/>
淑乃賦詩曰種蘭忌當門懐壁莫向楚楚少別玉人門非<lb/>
種蘭所<lb/>
晏子春秋曰曽子將行晏子送之曰嬰聞君子贈人以財<lb/>
不若以言吾請以言乎夫蘭夲三年而成湛之若滫則君<lb/>
<pb n="KR3k0012_SBCK_983-2b"/>
子不近庶人不佩湛之麋　而駕征馬矣非蘭夲美也願<lb/>
子必求所湛○蘇子曰蘭以芳自燒膏以肥自<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>
                    <hi>而恱切</hi>翠<lb/>
以羽殃身蚌以珠致破<lb/>
文子曰日月欲明浮雲盖之藂蘭欲脩秋風敗之<lb/>
又曰蘭芷不爲莫服而不芳與君子行遊苾兮如入蘭芷<lb/>
之室乆而不聞則與之化矣<lb/>
范子計然曰大蘭出漢中蘭輔出河東弘農白者善<lb/>
孫卿子曰人之親我欣若父母其好我芬若椒蘭<lb/>
淮南子曰兩心不可以得一人一心可以得百人男子樹<lb/>
蘭美而不芳<hi>蘭芳草女之美芳也男子樹之盖不</hi>継子得食肥而不澤<hi>継子假母</hi>
<hi>也</hi>精不相與徃來也<lb/>
淮南子曰蘭生幽宫不爲莫服而不芳<lb/>
抱朴子曰人鼻無不樂香故流黄欝金芝蘭蘇合玄膳索膠<lb/>
<pb n="KR3k0012_SBCK_983-3a"/>
江籬揭車春蕙秋蘭價同瓊瑶而海上之女逐酷臭之夫<lb/>
家語孔子曰芝蘭生於深林不以無人而不芳君子修道立<lb/>
德不爲困窮而改節爲之者人也死生者命也<lb/>
語林曰謝太傳問諸子姪曰子弟何䂊人事而政欲使其<lb/>
佳諸人莫有言者車騎荅曰譬如芝蘭玉樹欲使其生於<lb/>
庭堦耳<lb/>
又曰毛伯成旣負其才噐常稱寜爲蘭摧玉折不作蕭芳<lb/>
苃榮<lb/>
羅含別傳曰含致仕還家庭中忽自生蘭此德行幽感之<lb/>
應<lb/>
蔡質漢官儀曰尚書郎懷香握蘭趍走丹墀<lb/>
盛弘之荆州記曰都梁縣有小山山上水極淺其中悉生<lb/>
蘭草緑葉紫莖芳風藻谷俗謂蘭爲都梁即以號縣云<lb/>
<pb n="KR3k0012_SBCK_983-3b"/>
夲草經曰草蘭一名水香乆服益氣輕身不老<lb/>
楚辭曰余旣滋蘭之九畹兮<hi>滋蒔也二十畝爲畹</hi>
又曰扈江離與辟芷兮<hi>扈披也楚人名披曰扈離薜芷皆香草名也</hi>紉秋蘭以<lb/>
爲佩<hi>紉細</hi>
又曰沅有芷兮澧有蘭<hi>言沅和中有盛茂之正禮水之中有芬芳之蘭喻湘夫美亦異於衆</hi>
<hi>人也</hi>𣣔思公子未敢言<lb/>
又曰秋蘭兮蘪蕪羅生兮堂下緑葉兮素枝芳菲兮襲<lb/>
予秋蘭兮青青緑葉兮紫莖滿堂兮美人忽獨與余兮目<lb/>
成<lb/>
又曰光風轉蕙泛崇蘭<lb/>
趙壹疾　邪賦曰勢家多所冝欬唾自成珠𬒳褐懷珠玉<lb/>
蘭蕙化爲芻<lb/>
張衡怨詩曰秋蘭嘉美人也嘉而不獲用故作是詩也猗猗<lb/>
<pb n="KR3k0012_SBCK_983-4a"/>
秋蘭植彼中阿有馥其芳有黄其葩雖曰幽深厥美彌嘉<lb/>
之子之逺我勞如何○酈炎詩曰靈芝生河洲動揺回洪<lb/>
波秋蘭榮何晚嚴霜害其柯哀哉之芳草不植太山阿<lb/>
琴操曰猗蘭操者孔子所作也孔子聘諸侯莫能任自衛<lb/>
反魯過億谷之中見薌蘭獨茂喟然歎曰夫蘭當爲王者<lb/>
香今乃獨茂與衆草爲伍乃止車援琴鼓之自傷不逢時<lb/>
託辭於香蘭云<lb/>
晉傳玄詠秋蘭詩曰秋蘭䕃玉池池水清且芳雙魚自踊<lb/>
躍兩鳥時徊翔○晉王羲之蘭亭記曰永和九年歲在癸<lb/>
丑暮春之𥘉㑹于㑹稽山隂之蘭亭修禊事也<lb/>
　　　　　蘪蕪<lb/>
說文曰江蘺蘪蕪也楚謂之蘺晉謂之<graphic n="KR2134" url="https://raw.githubusercontent.com/kanripo/KR-Gaiji/master/images/KR2134.png" mimeType="image/png"/>
                    <hi>軒嬌切</hi>齊謂之茞<lb/>
尓雅曰蘄茞蘪蕪<hi>郭璞曰香草也葉小如萎狀淮南子曰似虵床山海經曰臭如蘪芜</hi>
<pb n="KR3k0012_SBCK_983-4b"/>
春秋運斗樞曰維星散爲蘪蕪<lb/>
淮南子曰亂人者若虵床之與蘪蕪<lb/>
山海經曰洞庭之山其草多蘪蕪<lb/>
廣志曰徴蕪香草魏武帝以藏衣中<lb/>
吴氏夲草曰蘪蕪一名芎窮<lb/>
古詩曰上山採蘪蕪下山逢故夫<lb/>
郭璞讃曰蘪蕪善草亂之虵床不隕其貴自別以芳<lb/>
　　　　　蕙草<lb/>
廣雅曰皇草蕙草也<lb/>
山海經曰天帝之山其下多菅蕙<hi>菅似茅</hi>升山其草多蕙<lb/>
廣志曰蕙草緑葉紫華魏武以爲香燒之<lb/>
楚辭曰光風轉蕙泛崇蘭<lb/>
又曰旣滋蘭兮九畹又樹惠之百畝<lb/>
<pb n="KR3k0012_SBCK_983-5a"/>
司馬相如子虚賦曰於是乃相與撩於蕙圃盤姍㪍窣<hi>皆草</hi>
<hi>間行貌姍音蘇寒切窣蘇骨切</hi>上金隄<lb/>
　　　　　䔾車<hi>去謁切</hi>
尓雅曰䔾車䒗<hi>音乞</hi>輿也<hi>郭璞曰䔾車香草也見離騷</hi>
說文曰䔾䒗輿也<hi>䒗音乞</hi>
廣志曰䔾車黄葉白華出徐州<lb/>
楚辭曰畦留夷與擖車雜杜蘅與芳芷<lb/>
　　　　　杜蘅<lb/>
山海經曰天帝之山有草焉其狀如葵臰如蘪蕪名杜蘅<lb/>
<hi>香草也</hi>可以走馬<hi>郭璞曰帶之令人便或曰馬得之而徤走</hi>食之而癭<lb/>
爾雅曰杜土鹵也<hi>郭璞曰社衡也似葵而香也</hi>
唐書曰貞觀中度支郎以宋謝眦詩云芳洲多杜若乃下<lb/>
坊州令貢州判司報云坊州不出杜若應由謝眦詩誤太<lb/>
<pb n="KR3k0012_SBCK_983-5b"/>
宗聞之大笑判司改雍州司法度支郎免官<lb/>
廣雅曰杜蘅杜若也<lb/>
范子計然曰杜若出南郡漢中大者善夲草經曰杜若一<lb/>
名杜衡<lb/>
　　　　　白芷<lb/>
山海經曰<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>山其草多葯<hi>郭璞注曰葯白芷也一名香草也</hi>
廣雅曰白芷葉謂之葯<lb/>
淮南子曰今皷舞者便媚擬神<hi>擬象也</hi>身若秋葯𬒳風<hi>葯白芷香</hi>
<hi>草𬒳風言其弱</hi>髮若結旌<hi>屈而復舒</hi>
范子計然曰白芷出齊郡以春取黄澤者善也<lb/>
夲草經曰白芷一名芳香味辛温生河東<lb/>
吴氏夲草曰白芷一名<graphic n="KR2134" url="https://raw.githubusercontent.com/kanripo/KR-Gaiji/master/images/KR2134.png" mimeType="image/png"/>
                    <hi>許嬌切</hi>一名符離一名澤分一名<lb/>
葩○楚詞曰獻歳發春兮汨吾南征緑蘋葉齊兮白芷生<lb/>
<pb n="KR3k0012_SBCK_983-6a"/>
又曰桂揀兮蘭撩辛夷楣兮葯房<lb/>
又曰掔木根以㓗芷兮<hi>掔持也</hi>貫薜荔之落蘂<hi>貫拾也薜荔草蘂佩結香</hi>
<hi>香拾其花心次表草巳之忠信也</hi>
　　　　　荃香<lb/>
楚辭曰荃不察余之中情兮<hi>荃香草以喻君𬒳分香故以香草爲喻</hi>反信䜛<lb/>
而齊怒<hi>斊疾也</hi>
又曰荃撓兮蘭旗<lb/>
　　　　　薫香<lb/>
左傳曰晉獻公以驪姬爲夫人卜人曰一薫一蕕十年尚<lb/>
猶有臭<hi>薫香草也</hi>
山海經曰浮山有草焉麻葉而方莖赤華而黒實臰如麋<lb/>
無名曰薫草也<lb/>
廣雅曰鹵薫也其葉謂之惠<lb/>
<pb n="KR3k0012_SBCK_983-6b"/>
魏略曰大秦出薫草<lb/>
蘇子曰象以牙䘮身不能去其白薫以芳自燒不能去其<lb/>
香<lb/>
淮南子曰以㓗白爲汙辱譬猶沐浴而杼溷薫燧而負彘<lb/>
<hi>燒薫自香楚人謂之薫燧也</hi>
抱朴子曰常以執日取天井上土以和栢葉薫草以泥門<lb/>
户方一尺則盗賊不來<lb/>
西京雜記曰漢掖庭有緑熊席其席皆長一丈餘眠而擁<lb/>
毛自蔽望其不能見坐則没膝其中雜諸薫香一坐此席<lb/>
餘香百日不歇<lb/>
成公綏宣清賦曰哀薫草之見焚<lb/>
　　　　　兠末香<lb/>
漢武故事曰西王母當降上燒兠末香兠末香兠渠國所<lb/>
<pb n="KR3k0012_SBCK_983-7a"/>
獻如大豆塗門香聞百里関中常大疾疫死者因生<lb/>
　　　　　反生香<lb/>
真人關尹傳曰老子曰真人遊時各坐蓮華之上華徑一<lb/>
丈有反生靈香逆風聞三十里<lb/>
　　　　　驚精香<lb/>
十洲記曰聚窟洲在西海中上有天山形似鳥之狀因名爲<lb/>
人鳥山山中多大樹與桐相似而　芳華蘂香聞百里因名返<lb/>
魂樹叩其樹樹能作聲如牛呴聞者必震駭伐其木根於<lb/>
玉釡中煑取汁更微微以火熟煎如黒飴令可丸名曰驚<lb/>
精香或名震靈九亦名返生香亦名却死香氣聞數百里<lb/>
死屍在地聞氣即活延和六年春西胡月氏國王遣使者<lb/>
獻香四兩大如雀卵黒如桑椹帝以香國中所乏以付庫<lb/>
　　　　　白蛤狸<lb/>
<pb n="KR3k0012_SBCK_983-7b"/>
異物志曰白蛤狸刳其外韋囊以酒洒而隂乾之其氣如麝<lb/>
若雜真麝中鮮有別者<lb/>
　　　　藁夲香<lb/>
水經曰三城水又經香陘山山上悉生藁夲香丗故名焉<lb/>
　　　　神精香<lb/>
郭子横洞冥記曰元朔二年波祗國亦名波弋國獻神精<lb/>
香草一名荃麋一名春蕪一根五百條其枝間如竹節柔<lb/>
軟其皮如絲可以爲布所謂春蕪布亦曰香荃布堅宻如<lb/>
紈也掘之一斤滿宫皆香婦人帶之彌爲香馥<lb/>
　　　　　龜甲香<lb/>
任昉述異記曰龜甲香即桂香嘉者一名紫木香一名金<lb/>
杜香一名蘪草香出蒼梧桂林二郡界今吴中有麋草似<lb/>
藍而甚芳香　︻第九百八十三卷末<lb/>
<pb n="KR3k0012_SBCK_983-8a"/>
</p>
<p>
</p>
  </div>
</body>
</text>
</TEI>
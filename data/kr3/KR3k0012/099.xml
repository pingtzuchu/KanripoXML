<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_099-1a"/>
太平御覽卷第九十九　皇王部二十四<lb/>
　　東晉康皇帝　穆皇帝　哀皇帝<lb/>
　　廢帝海西公　簡文皇帝　孝武皇帝<lb/>
　　　　　康皇帝<lb/>
晉書曰康皇帝諱岳字世同成帝母弟咸和元年封呉王<lb/>
二年徙封琅耶王九年拜散騎常侍加驃騎將軍咸康五<lb/>
年遷侍中司徒八年六月庚寅成帝不豫詔以琅耶王爲<lb/>
嗣癸巳成帝崩甲午即皇帝位大赦己亥封成帝子丕爲<lb/>
琅耶王弈爲東海王時帝諒隂不言委政于庾氷何充十<lb/>
二月壬子立皇后禇氏建元元年春正月改元賑恤鰥寡<lb/>
孤獨三月以中書監庾氷爲車騎將軍二年九月丙申立<lb/>
皇子聃爲皇太子戊戌帝崩于式乾殿在位三年時年二<lb/>
十三葬崇平陵𥘉成帝有疾中書令庾氷自以舅氏當朝<lb/>
<pb n="KR3k0012_SBCK_099-1b"/>
權侔人主恐異丗之後戚屬將踈乃言國有強敵冝立長君<lb/>
遂以帝爲嗣制度年號再興中朝因改元曰建元或謂冰曰<lb/>
郭璞䜟云立始之際丘山傾立者建也始者元也丘山諱也<lb/>
冰瞿然旣而歎曰如有吉凶豈改昜所能救乎至是果驗云<lb/>
丗說曰何次道庾季堅二人並爲元輔成帝𥘉崩于時嗣君<lb/>
未定何欲立子庾及朝議以<hi>外方</hi>強㓂嗣子㓜欲立康帝康帝<lb/>
旣登祚㑹羣臣謂何曰朕今所以承大統爲誰之議何曰陛<lb/>
下龍飛臣冰之功使于時用微臣今不覩聖明之丗上有慙色<lb/>
　　　　　穆皇帝<lb/>
晉書曰穆皇帝諱聃字彭子康帝子也建元二年九月景<lb/>
申立爲皇太子戊戍康帝崩巳亥即皇帝位時年二歳大<lb/>
赦尊皇后爲皇太后壬寅皇太后臨朝攝政永和元年春正<lb/>
月甲戍朔皇太后設白紗帷於太極殿抱帝臨軒改元二<lb/>
<pb n="KR3k0012_SBCK_099-2a"/>
年十一月辛未安西將軍桓温師虜將軍周撫輔國將軍<lb/>
譙王元忌建武將軍袁喬伐蜀拜表輙行十二月枉矢自<lb/>
東南流于西北其長半天三年春三月桓温攻成都尅之<lb/>
李勢降益州平十年二月巳丑太尉征西將軍桓温帥師<lb/>
伐關中廢楊州刺史殷浩爲庶人六月符健將符雄悉衆<lb/>
及桓温戰于白鹿原王師敗績九月桓温以粮盡遂還升<lb/>
平元年春正月壬戍朔帝加元服告于太廟始親萬機大<lb/>
赦改元増文武位一等皇太后居崇徳宫五年五月丁巳帝<lb/>
崩顯陽殿在位十七年時年十九葬永平陵廟號孝宗<lb/>
　　　　　哀皇帝<lb/>
晉書曰哀皇帝諱丕字千齡成帝長子也咸康八年封爲<lb/>
琅耶王永和九年拜散騎常侍十二年加中軍將軍升平<lb/>
三年除驃騎將軍五月丁巳穆帝崩皇太后令曰帝奄不<lb/>
<pb n="KR3k0012_SBCK_099-2b"/>
救疾胤嗣未建琅耶王丕本中興正統明徳懋親昔在咸<lb/>
康屬當儲貳以年在㓜冲未堪國難故顯宗髙讓今議望<lb/>
情地莫與爲比其以王奉天統於是百官備法駕迎于琅<lb/>
耶第庚申即皇帝位大赦八月己卯夜天裂廣數文有聲<lb/>
如雷九月戊申立皇后王氏穆帝皇后何氏稱永安宫興<lb/>
寜元年九月壬戌大司馬桓温師衆北伐癸亥以皇子生<lb/>
大赦二年二月癸卯帝親耕籍田三月庚戌朔大閱人户<lb/>
嚴法禁辛亥帝不豫帝雅好黄老斷糓餌長生藥服食過<lb/>
多遂中毒不識萬機崇徳太后復臨朝攝政三年二月景<lb/>
申帝崩于西堂在位四年時年二十五葬安平陵<lb/>
　　　　　廢帝海西公<lb/>
晉書曰廢帝諱弈字延齡哀帝母弟也咸康八年封爲東<lb/>
海王永和八年拜散騎常侍㝷加鎮軍將軍升平四年拜<lb/>
<pb n="KR3k0012_SBCK_099-3a"/>
車騎將軍五年改封琅耶王隆和𥘉轉侍中驃騎大將軍<lb/>
開府儀同三司興寜三年二月景申哀帝崩無嗣丁酉皇<lb/>
太后詔曰帝遂不救厥疾艱禍仍臻遺緒泯然哀慟切心<lb/>
琅耶王弈明徳茂親屬當儲副冝奉祖宗纂承大統便速<lb/>
正大禮以寜人神於是百官奉迎于琅耶第是日即皇帝<lb/>
位大赦太和四年大司馬桓温帥衆伐慕容暐秋七月辛<lb/>
夘暐將慕容垂帥衆拒温温擊敗之九月戊寅桓温禆將<lb/>
鄧遐朱序遇暐將傅末波於林渚又大破之戊子温至枋<lb/>
頭景申以粮運不繼焚舟而歸六年十一月癸夘桓温自廣<lb/>
陵屯于白石丁未詣闕因圖廢立誣帝在藩夙有痿疾嬖<lb/>
人相寵計好朱靈寳等叅侍内寢而二羙人田氏孟氏生三男<lb/>
長欲封樹時人惑之温因諷太后以伊霍之舉巳酉集百官<lb/>
于朝堂宣崇徳太后令曰王室艱難穆哀短祚國嗣不育<lb/>
<pb n="KR3k0012_SBCK_099-3b"/>
儲宫靡立琅耶王弈親則母弟故以入纂大位不圖徳之<lb/>
不建乃至於斯昬濁潰亂動違禮度有此三孽莫知誰子<lb/>
人倫道䘮醜聲遐布旣不可以奉守社稷敬承宗廟且昏<lb/>
孽並大便欲建樹儲藩誣罔祖宗傾移皇基是而可忍孰<lb/>
不可懷今廢弈爲東海王以王還弟供衛之儀皆如漢朝<lb/>
昌邑故事𥘉桓温有不臣之志欲先立功河朔以收時望<lb/>
及枋頭之敗威名頓挫遂潜謀廢立以長威權然憚帝守<lb/>
道恐招時議以宫闈重閟牀第昜誣乃言帝爲閹遂行廢<lb/>
辱𥘉帝平生每以爲慮甞召術人扈謙筮之卦成荅曰晉<lb/>
室有盤石之固陛下有出宫之象竟如其言咸安二年正<lb/>
月降封帝爲海西縣公<lb/>
臧榮緒晉書曰太和元年桓温表率方伯北伐秋九月温<lb/>
以王師敗績于枋頭温自廣陵屯于白石集百官于朝堂<lb/>
<pb n="KR3k0012_SBCK_099-4a"/>
稱崇徳太后詔廢帝爲東海王妖賊盧悚遣弟殿中監許<lb/>
<hi>龍晨</hi>到稱太后宻詔奉迎稱覆帝曰我得罪在此幸蒙寛宥<lb/>
豈敢妄動且太后有詔使應官屬來迎何得如此必狂亂<lb/>
因叱左右縛之龍懼逸走由是朝廷以帝安於屈辱無僥<lb/>
倖之望不復懷疑帝亦知天命不再而深慮人禍乃閉聦<lb/>
塞明無思無慮終日酣暢耽于内寵有子不養庶保天年<lb/>
呉民憐之爲作歌謡帝崩于呉宫年三十五因葬呉地<lb/>
續晉陽秋曰帝少同閹人之疾　𥘉在東海琅<lb/>
耶因親近嬖人相寵計好朱靈寳等並侍卧内美人田氏<lb/>
遂生三男衆致疑惑然莫能審其虛實至是將建儲貳大<lb/>
司馬温因之以定廢立之計遂率百僚並還朝堂本省温<lb/>
平旦以衆入分兵屯宫門呈草於皇太后曰今廢弈爲東<lb/>
海王以還弟供衛之儀如漢朝昌邑故事丞相録尚書事<lb/>
<pb n="KR3k0012_SBCK_099-4b"/>
會稽王昱體自中宗明徳劭令民望依係爲日已乆冝順<lb/>
天人以統皇極主者明依舊典以時施行但未亡人不幸<lb/>
罹此百憂感念存没心焉如割社稷大計議<hi>者不</hi>獲巳臨𥿄<lb/>
悲塞如何可言時太后在佛屋燒香内侍啓云外有急奏<lb/>
太后乃出堂倚户前視表數行乃曰我夲自疑比至半便<lb/>
止求筆題奏後云未亡人離此百憂感念存没心焉如割<lb/>
温奏未有此五十字即奏遂廻換内之<lb/>
　　　　　簡文帝<lb/>
晉中興書曰太宗簡文帝諱昱字道成中宗少子也母曰<lb/>
鄭夫人永昌二年封琅耶王咸和元年鄭夫人薨上時年<lb/>
七歲哀號守誠乞得服重朝議哀之故從封會稽王康獻<lb/>
皇后臨朝建位撫軍大將軍録尚書六條事二年驃騎將<lb/>
軍何充薨皇太后詔上内㹅萬機海西公即位七月以琅<lb/>
<pb n="KR3k0012_SBCK_099-5a"/>
耶王封絶復徙上爲琅耶王封子昌明爲㑹稽王固讓不<lb/>
受太和元年十月詔以爲丞相尚書入朝不趍讃拜不名<lb/>
劒履上殿給羽葆鼓吹班劒六十人固讓不受海西公廢<lb/>
於是大司馬温及百官進太極前殿具乗輿法駕奉迎於<lb/>
朝堂變服著平巾幘單衣東向拜受璽流涕即位改太和<lb/>
六年爲咸安元年乙卯廢太宰武陵王爲庶人二年七月<lb/>
上不豫巳未立皇太子昌明爲皇太子封皇子道子爲琅<lb/>
耶王領㑹稽國是日帝崩于東堂在位一年時年五十二<lb/>
續晉陽秋曰桓温始以雄盛入輔係以廢立帝雖登祚内<lb/>
不自安𥘉熒惑入太微㝷廢海西公至是熒惑猶在太微<lb/>
帝惡之謂郗超曰命之脩短夲所不計故當無復近日事<lb/>
耶超云大司馬臣温方内固社稷外布經略非常之事臣<lb/>
以百口保之假還東帝謂之曰致意尊公家國事一至於<lb/>
<pb n="KR3k0012_SBCK_099-5b"/>
此由吾不能以道自衛思患預防愧歎之深言何能喻又<lb/>
誦庾闡詩云士痛朝危臣哀主辱因泣下及不預詔温曰<lb/>
吾遂委頓足下便入兾得相見又詔曰不謂疾患遂至於<lb/>
此今者惙然勢不復乆且雖有詔豈復相及慨恨兼深如<lb/>
何可言天下艱難而昌明㓜冲眇然非阿衡輔導之計當<lb/>
何以寜濟社稷國事家計一託之於公<lb/>
又曰帝以太興三年生弱而慧異中宗深器焉及長羙風<lb/>
姿好清言舉止端詳器服陳素與劉恢王𪷟等爲布衣之<lb/>
友由登庸歴位散騎常侍右將軍撫軍將軍以懿親民望<lb/>
任登宰輔值穆帝㓜冲母后臨朝桓温有平蜀洛之勲檀<lb/>
強西陕帝於家國之寄具瞻所歸而自斷之弱無以抗之<lb/>
陳郡人殷浩素有盛名時論比之管葛又琅耶王洽承相<lb/>
導子旣是名公子少有聲望乃以浩爲湘州刺史<hi>屈洽</hi>爲長<lb/>
<pb n="KR3k0012_SBCK_099-6a"/>
史徐州刺史葛羡亦以清貴居藩同心憂國温見此樹置<lb/>
知在抗巳温旣以雄武專朝任兼將相悉衆北討以成樂<lb/>
推之勢及枋頭奔敗知民望之去乃屠䂊州刺史袁真於<lb/>
壽陽城旣而問郄超曰足下以何雪枋頭之恥乎超因說温<lb/>
以廢立之事温旣宿有此謀深納超言旣廢昬立明民人<lb/>
恱服然恭巳南面政自温岀帝性韻深沉雅有局鎮常與<lb/>
太宰武陵王晞桓温同乗至板橋温宻勑令無因而鳴角<lb/>
鼔譟部伍並皆驚馳温佯爲駭異而晞大震驚急求下車<lb/>
帝舉止自若音顔不變温毎以此稱其德量故論者謂服<lb/>
憚之深若假帝脩年則温纂逆之圖絶矣<lb/>
丗說曰桓公旣廢太宰武陵王晞父子仍上表云應割近情以<lb/>
存逺計欲除太宰父子可無後憂簡文手荅表云所不忍<lb/>
言况過於言桓公得此荅又重有表亂轉苦切爲家國之<lb/>
<pb n="KR3k0012_SBCK_099-6b"/>
計必應行事簡文復手荅云若使晉室靈長明公便應奉<lb/>
詔書若大運去矣請避賢路桓公讀詔手戰汗流而止逺<lb/>
徙新安而巳<lb/>
　　　　　孝武帝<lb/>
晉書曰孝武皇帝韓曜字昌明簡文帝第三子也興寧三<lb/>
年七月甲申封㑹稽王咸安二年秋七月巳未立爲皇太<lb/>
子是日簡文帝崩太子即皇帝位詔曰朕以不造奄丁憫<lb/>
凶號天扣地靡知所訴藐然㓜冲眇若綴旒深爲社稷之<lb/>
重大懼不尅負荷仰慿祖宗之靈積德之祀先帝淳風玄<lb/>
德遺詠在民宰輔英賢勲隆徳盛頋命之託寔頼匡訓羣<lb/>
后率職百僚勤政兾孤弱之躬有寄皇極之基不墜先恩<lb/>
遺惠播于四海思弘餘潤以康黎庶其大赦天下與民更<lb/>
始九月甲寅追尊皇妣㑹稽王妃曰順皇后冬十一月甲<lb/>
<pb n="KR3k0012_SBCK_099-7a"/>
午妖賊盧悚晨入殿庭游擊將軍毛安之討擒之是歲三<lb/>
呉大旱人多餓死詔所在賑給寕康元年春正月改元二<lb/>
月大司馬桓温來朝秋七月巳亥使持節侍中都督中<lb/>
外諸軍事丞相録尚書大司馬楊州牧平北將軍徐兖二<lb/>
州刺史南郡公桓温薨三年九月帝講孝經冬十月癸酉<lb/>
日有蝕之十二月甲申神獸門災癸未皇太右詔曰傾者<lb/>
日蝕告變水旱不適雖尅巳思救未盡其方賜百姓窮者<lb/>
米人五斛癸巳帝釋奠于中室祠孔子以顔回配泰元元<lb/>
年春正月帝加元服見于太廟皇太后歸政甲辰大赦改<lb/>
元景午帝始臨朝六年春正月帝𥘉奉佛法立精舎于殿<lb/>
内引諸沙門以居之八年八月符雲帥衆渡淮遣征討都<lb/>
督謝石冠軍將軍謝玄輔國將軍<hi>謝琰</hi>西中郎將桓伊等拒<lb/>
之九月詔司徒琅耶王道子録尚書六滌事冬十月符堅<lb/>
<pb n="KR3k0012_SBCK_099-7b"/>
弟融䧟夀春乙亥諸將及苻堅戰於肥水大破之俘斬數<lb/>
萬計獲堅輿輦及雲母車十二年六月癸卬束帛聘處士<lb/>
戴逵龔玄之秋八月辛巳立皇子徳宗爲皇太子大赦二<lb/>
十一年九月庚申帝崩于清暑殿在位二十四年時年三<lb/>
十五葬平陵帝㓜稱聦悟簡文之崩也時年十歳至晡不<lb/>
臨左右進諌荅曰哀至則哭何常之有謝安甞歎以爲精理<lb/>
不減先帝旣威權巳岀雅有人主之量旣而溺於酒色殆<lb/>
爲長夜之飲末年長星見帝心甚惡之夜於華林園舉酒<lb/>
祝之曰長星勸汝一柸酒自古何有萬歳天子耶太白連<lb/>
年晝見地震水旱爲變者相屬醒日旣少而傍無正人竟<lb/>
不能改焉時張貴人有寵年三十帝戲之曰汝以年當廢<lb/>
矣貴人潜怒向夕帝醉遂暴崩時道子昏惑元顯專權竟<lb/>
不推其罪𥘉以簡文帝見䜟云晉祚盡昌明及帝之在孕<lb/>
<pb n="KR3k0012_SBCK_099-8a"/>
也李太后夢神人謂之曰汝生男以昌明爲字及産東方<lb/>
始明因以名焉簡文帝後悟乃流涕及爲清暑殿識者以<lb/>
爲清暑反爲楚聲哀楚之徴也俄而帝崩晉祚自此傾矣<lb/>
續晉陽秋曰𥘉帝躭於色末年殆爲長夜之飲醒治旣少<lb/>
多居内殿留連於盤罇之間時張貴人寵冠後宫威行閫<lb/>
内年幾三十帝妙列伎樂陪侍嬪少乃笑而戯之云汝巳<lb/>
年廢矣吾巳屬諸妹少矣貴人潜怒上不覺上稍醉卧貴<lb/>
人遂令其婢蒙之以𬒳旣絶云以魘崩至丑時方遷登太<lb/>
極前殿〇異苑曰晉孝武太元末帝毎聞手巾箱中有鼓吹<lb/>
鼙角之饗於是請僧齋會夜見一臂長三丈許手長數尺<lb/>
來摸經案晉祚自此而衰<lb/>
<pb n="KR3k0012_SBCK_099-8b"/>
</p>
<p>
太平御覽卷第九十九<lb/>
<pb n="KR3k0012_SBCK_099-9a"/>
</p>
<p>
</p>
  </div>
</body>
</text>
</TEI>
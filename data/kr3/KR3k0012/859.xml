<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_859-1a"/>
太平御覽卷第八百五十九<lb/>
　飲食部十七<lb/>
　　　糜粥　膏糜　糝<lb/>
　　<graphic n="KR2881" url="https://raw.githubusercontent.com/kanripo/KR-Gaiji/master/images/KR2881.png" mimeType="image/png"/>　䵄蕡　麮<hi>丘與切</hi>
　　　肺䐣<hi>蘇夲切</hi>血<hi>苦濫切</hi>熱洛河<lb/>
　　羗煑　胡飯<lb/>
　　　　　糜粥<lb/>
周書曰黄帝始烹榖爲粥<lb/>
記曰仲秋養衰老授几杖行麋粥飲食<hi>行酒賜也</hi>
又曰公叔文子卒其子請謚於君君曰昔者衛國㓙飢夫<lb/>
子爲粥與國之餓者是不亦惠乎<lb/>
又曰悼公之䘮季昭子問於孟敬子曰爲君何食<hi>悼公魯哀</hi>
<hi>公之子昭子康子之曽孫名強敬子武伯之子名捷</hi>敬子曰食粥天下之逹禮也<lb/>
<pb n="KR3k0012_SBCK_859-1b"/>
又曰穆公之母卒<hi>穆公魯哀公之曽孫</hi>使人問於曽子曰如之何<hi>問居</hi>
<hi>䘮之礼曾子曽參之于名申</hi>對曰申也聞諸申之父曰哭泣之哀齊斬<lb/>
之情饘粥之食自天子逹<hi>子䘮父母尊卑同</hi>
又曰親始死三日不舉火故鄰里爲之麋粥以飲食之<lb/>
又曰君之䘮子大夫公子衆士皆三日不食子大夫公子<lb/>
食粥納財朝一溢米莫一溢米食之無筭<lb/>
又曰大夫之䘮主人室老子姓皆食粥<lb/>
左傳曰晉人執衛侯歸之于京師寘諸深室寗子納橐饘<lb/>
焉<hi>饘粥餅也</hi>
又曰齊晏桓子卒晏嬰麤縗斬苴經帶杖菅屨食鬻君倚<lb/>
廬寢苫枕草其老曰非大夫之禮也<lb/>
又曰正考父鼎銘云饘於是粥於是以餬余口<hi>饘餼也</hi>
爾雅曰鬻麋也<hi>薄糜</hi>餬饘也<hi>麋也</hi>
<pb n="KR3k0012_SBCK_859-2a"/>
釋名曰麋<hi>煑米</hi>使麋爛也粥濯於麋粥粥然也寒粥米投寒<lb/>
水中也<lb/>
史記曰左師觸龍見趙太后曰食得無衰乎太后曰恃粥<lb/>
耳<lb/>
又曰陽盧侯趙章病淳于意侯其脉曰迵<hi>音洞</hi>風迵風者五<lb/>
日而死後七日乃死曰其人嗜粥故中藏實實故過期<lb/>
後漢書曰光武爲王郎所追至無蔞亭馮異上豆粥一椀明<lb/>
日上謂諸將曰昨得公孫豆粥飢寒俱解<lb/>
又曰樊儵事後母至孝及母卒哀思過禮毀病不自支世<lb/>
祖常遣中黄門朝暮送饘粥<lb/>
東觀漢記曰曹褒遷將作大匠上聞襃病使致醫藥糜粥<lb/>
謝承後漢書曰南陽陸續仕郡户曹史時飢荒太守尹興<lb/>
使續於都亭賦民饘粥續悉令簡閱其人訊以名氏事畢<lb/>
<pb n="KR3k0012_SBCK_859-2b"/>
興問所食幾何續因口說六百餘人皆分別姓字無有差<lb/>
謬興異之<lb/>
漢獻帝傳曰帝在長安榖一斛五十餘萬帝使侍御史侯<lb/>
汶岀太倉米豆爲飢民作糜粥死者不絶帝疑廪賦不實<lb/>
勑取米豆五升於御前作糜得滿兩盆詔杖汶五十<lb/>
九州春秋曰臧洪爲青州刺史爲袁紹所圍粮食巳盡𥘉<lb/>
尚掘䑕煑筋角後無可復食厨有米三升主簿啓進内稍<lb/>
以爲糜粥洪歎曰吾獨食此何爲命作薄粥與衆共啜之<lb/>
魏末傳曰曹爽等令李勝辭司馬宣王并伺察焉宣王見<lb/>
勝自陳無他勞効横蒙聖恩當爲夲州詣閤拜辭不悟<lb/>
加恩得蒙引見宣王令兩婢侍衣衣落復上指口言渴主<lb/>
飲婢進粥宣王持杯飲粥粥皆流岀沾胷勝愍然者乆之<lb/>
呉録曰李壽作糜以食飢者而不自名<lb/>
<pb n="KR3k0012_SBCK_859-3a"/>
又曰朱桓除餘姚長遇疫癘榖食荒貴桓分部良吏隠親<lb/>
醫藥食粥相継士民感戴之<lb/>
王隠晉書曰賊杜㢭下蜀蜀人飢陶侃多作粥以待之於<lb/>
是悉降<lb/>
晉安帝紀曰桓玄敗走左右進以麄粥咽不能下<lb/>
郭林宗傳曰林宗甞止陳國文學見童子魏德公知其有<lb/>
異德公求近其房止供給洒埽林宗甞不佳夜中命作粥<lb/>
德公爲之進焉林宗一啜怒而呵之曰髙明爲長者作粥<lb/>
不如意使沙不可食以杯擿地徳公更爲粥三進三呵德<lb/>
公姿無變容顔色殊恱林宗乃曰始見子之靣今乃知卿<lb/>
心遂友善之卒爲妙士<lb/>
宋書曰戴顒與兄㪍並隠遁有名中書令王綏甞携客之<lb/>
㪍等方進豆粥綏曰聞卿善琴試欲一聽不荅綏恨而去<lb/>
<pb n="KR3k0012_SBCK_859-3b"/>
又曰何子平大明末東土飢荒繼以師旅家有大䘮八年<lb/>
不得營葬晝夜號哭常如袒括之日冬不衣絮暑避清凉一<lb/>
日以數合米爲粥不進塩菜<lb/>
齊書曰宣考陳皇后生髙帝髙帝年二歳乳人乏乳后夢<lb/>
人以兩甌麻粥與之覺而乳驚因此豊足<lb/>
梁書曰昭明太子統母丁貴殯薨水漿不入口每哭慟絶<lb/>
武帝命中書舎人頋恊宣旨曰毀不滅性聖人之制不勝<lb/>
䘮比於不孝有我在那得自毀如此耶即強進飲粥太子<lb/>
奉勑乃進數合自是至葬日進麥粥一升武帝又敕曰聞<lb/>
汝所進食過少轉嬴瘦我比更無病正爲汝<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中亦圯塞<lb/>
成疾故應加饘粥不使我恒懸心雖屡奉敕勸逼終䘮日<lb/>
止一溢米不甞菜果之味<lb/>
又曰張弘䇿㓜以孝聞母甞有疾五日不食弘䇿亦不食<lb/>
<pb n="KR3k0012_SBCK_859-4a"/>
母強爲進粥弘䇿乃食母所餘<lb/>
又曰蕭景爲南兖州刺史㑹年荒計口振恤又爲饘粥於<lb/>
路以賦之<lb/>
又曰任昉爲義興太守歳荒散私俸米豆爲粥活三千餘<lb/>
人<lb/>
又曰王志天監𥘉爲丹陽尹時年飢每旦爲粥於郡門以<lb/>
賦百姓衆悉稱惠<lb/>
又曰劉覽字孝智十六通老易位中書郎以所生母憂廬<lb/>
于墓再朞不甞塩酪食麥粥而巳<lb/>
又曰有河南孝廉秦綿遭母䘮送葬不忍復還郷人爲作<lb/>
菴仍止其中若遇有米食粥無米食菜而巳<lb/>
又曰庾沙弥母劉氏亡水漿不入口累日𥘉進大麥薄飲<lb/>
經十旬方爲薄粥終䘮不食塩酢<lb/>
<pb n="KR3k0012_SBCK_859-4b"/>
陳書曰張昭弟乾字玄明聦敏好學亦有至性父卒兄弟<lb/>
日唯食一升麥屑粥<lb/>
後魏書曰崔浩道武季年威風嚴峻官省左右以微過得<lb/>
罪莫不逃避隠匿自下皆変浩獨恭勤不怠或終日不歸<lb/>
帝知之輒命賜以御粥<lb/>
又曰薛真度爲豫州刺史景明𥘉豫州大飢眞度輙表曰<lb/>
別岀倉米五十斛爲粥救其甚者詔曰真度所表甚有憂濟<lb/>
百姓之意冝在極䘏也<lb/>
又曰文明太后崩孝文五日不食楊椿諌曰聖人之禮毁<lb/>
不滅性縱陛下欲自賢於万代其若宗廟何帝感其言乃<lb/>
一進粥<lb/>
又曰楊逸爲光州刺史時災儉連歳逸欲以倉粟賑給而<lb/>
所司懼罪不敢逸曰國以人爲夲人以食爲命假令以此<lb/>
<pb n="KR3k0012_SBCK_859-5a"/>
獲戾吾所甘心遂出粟然後申表右僕射元羅巳下謂公<lb/>
儲難闕並執不許尚書令臨淮王或以爲冝貸二萬詔聽<lb/>
貸五萬逸旣出粟之後其老小殘疾不能自存活者又於<lb/>
州門造粥飼之將死而得濟者以萬數帝聞而善逸<lb/>
又曰韋朏字遵顯少有志業年十八辟州主簿時屬歳儉<lb/>
朏以家粟造粥以飼飢人所活者甚衆<lb/>
又曰房景逺字升遐重然諾好施與儉分贍宗親又於通<lb/>
衢以粥食餓者存濟甚衆平原劉郁行造兖境忽遇刼賊<lb/>
巳殺十餘人次至郁郁曰與君郷近何忍見殺賊曰若言<lb/>
郷里親親是誰郁曰齊州主簿房陽是我姨兄陽是逺小<lb/>
字賊曰我食其粥得活何得殺其親遂還衣服蒙活者二<lb/>
十餘人<lb/>
又曰李搔妹曰法行㓜出家爲尼後遭時大儉施糜粥於<lb/>
<pb n="KR3k0012_SBCK_859-5b"/>
路<lb/>
北齊書曰李士謙遇年飢多有死者士謙罄家資爲之糜<lb/>
粥頼以全活者萬計<lb/>
後周書曰皇甫遐字永賢河東汾隂人性至孝遭母䘮乃<lb/>
廬於墓側食粥枕苫櫛風沐雨形容枯顇家人不識<lb/>
隋書曰陸讓母者上黨馮氏女也性仁愛有母儀讓即其<lb/>
孽子也仁壽中爲畨州刺史贓貨狼籍爲司馬所奏上遣<lb/>
使按之皆驗乃命公卿百僚議之咸曰讓罪當死詔可其<lb/>
奏讓將就刑馮氏蓬頭垢面詣朝堂數日無汗馬之勞致<lb/>
位刺史不能盡誠奉國以荅鴻恩而返違犯憲章贓貨狼<lb/>
籍若言司馬誣汝百姓百官不應亦皆誣汝言至尊不憐<lb/>
愍汝百姓何故治書覆汝汝豈誠臣豈孝子不誠不孝何<lb/>
以爲人於是流涕嗚咽親持盂粥勸讓令食旣而上表求<lb/>
<pb n="KR3k0012_SBCK_859-6a"/>
哀詞情甚切上愍然爲之改容獻皇后甚竒其意致請於<lb/>
上遂下詔可减死爲民<lb/>
太公金匱曰武王伐紂都洛邑而雪深丈餘不知何五大<lb/>
夫乗馬車從兩騎止王門外師尚父使人持一器粥出開<lb/>
門而進曰先生大夫在内方對天子未有出時天寒故進<lb/>
熱粥以御寒<lb/>
莊子曰顔回有負郭之田五十畝足以供饘粥<lb/>
七畧曰宣帝詔徴𬒳公見誦楚辭𬒳公年衰母老毎一誦<lb/>
輙與粥<lb/>
風俗通曰范滂父字叔矩遭母憂旣葬之後饘粥不贍司<lb/>
徒召滂滂曰老父年尊絶意世仕遂不得避也<lb/>
魏武遺令曰吾夜半覺小不佳至明日飲粥汗出服當歸<lb/>
湯<lb/>
<pb n="KR3k0012_SBCK_859-6b"/>
譙子法訓曰或曰母有疾使其妻爲粥者妻不可以刀擊<lb/>
之夷其面可以爲孝乎曰以刀刃妻其親必駭而有憂及之<lb/>
何有於孝<lb/>
郭子曰許允爲吏部郎多用其郷里帝遣虎賁収之婦云<lb/>
無憂尋還作粟粥待之<lb/>
語林曰石崇爲客作豆粥咄嗟便辦王愷乃宻貨崇帳中<lb/>
都督曰豆難煑唯豫作熟豆以白粥投之<lb/>
續搜神記曰劉他苟䝉在夏口忽有鬼來喜偷食劉即於<lb/>
他家煑治葛取二升汁蜜賫還家向夜令舉家糜食餘一<lb/>
甌因冩治葛汁着中於几上以瓮覆至人定後聞鬼發瓮<lb/>
啖糜湏臾在屋頭吐至四更中寂然於此遂絶也<lb/>
徐廣晉記曰愍帝建興四年京城粮盡屑麹爲粥以供帝<lb/>
食<lb/>
<pb n="KR3k0012_SBCK_859-7a"/>
録異傳曰周時尹氏貴盛五丗不别㑹食數千人遭飢荒<lb/>
羅鼎作糜啜之聲聞數十里<lb/>
鄴中記曰并州之俗以冬至後百五日介子推断火冷食<lb/>
三日乾粥中國爲寒食<lb/>
涼州異物志曰髙昌僻土有異於華寒服冷水暑啜羅闍<lb/>
<hi>闍受車切此郡人作糜粥啜之俗號闍丗</hi>
南越志曰陵廬城中有井半清半黄黄者甜滑冝作粥色<lb/>
如金似灰汁甚芬馨<lb/>
世說曰郄嘉賔三伏之月詣謝公炎暑重赫雖當風交扇<lb/>
猶霑汗流離謝着故練衣食熱白粥郄謂謝曰自非君體<lb/>
幾不堪此<lb/>
又曰賔客詣陳大丘宿使元<hi>方季方炊</hi>太丘問炊何遟留元方<lb/>
長跪曰君與客語乃俱竊聽炊忘着米今皆成糜太丘曰<lb/>
<pb n="KR3k0012_SBCK_859-7b"/>
尓頗有所識不二子長跪俱說言無遺失大丘曰如此俱<lb/>
成糜自可何必飯耶<lb/>
俗說曰王東亭嘗之呉郡就汰公宿別汰公設豆藿糜自<lb/>
噉一大甌東亭有難色汰公強進半甌<lb/>
王薈別傳曰薈爲呉郡内史其年太飢薈出私財爲百姓<lb/>
饘粥<lb/>
風土記曰天正日南黄鍾踐長粥饘追萌微納休昌<hi>是以陽始</hi>
<hi>牙動爲饘粥以養㓜扶微俗尚以赤豆爲糜所以象色也</hi>
廣志曰遼東赤梁魏武帝以爲御粥<lb/>
天文要集曰玉井主粥厨<lb/>
殷康集曰康爲武康縣教曰郭邑居民有死䘮者可令送<lb/>
兩坩粥<lb/>
時鏡新書曰齊魏収當寒食餉王元景與収書曰始知令<lb/>
<pb n="KR3k0012_SBCK_859-8a"/>
節　湏御麥粥加之以糖弥覺香冷<lb/>
荆楚歳時記曰正月十五日豆糜加油骨其上以祠門戸<lb/>
魏武帝苦寒行曰行行日巳逺人馬同時飢擔橐以取薪<lb/>
斧氷持作糜<lb/>
唐新語曰李勣旣貴其姉病必親爲煑粥火爇其鬚姉曰<lb/>
僕妾多何自苦若是勣對曰豈爲無人耶頋姉年老勣亦<lb/>
年老雖欲乆爲姉煑粥其可得乎<lb/>
　　　　　膏糜<lb/>
國語曰勾踐載稻與脂於舟以行<hi>稻有膏糜</hi>國之孺子之遊者無<lb/>
不餔也無不歠也必問其名<hi>爲後將用之</hi>
續齊諧記曰呉縣張成夜起忽見一婦人立於宅東南角<lb/>
舉手招成成便徃就之婦人曰此地是君家蚕室我即是<lb/>
此地之神明曰是正月半宜作白粥泛膏於上以祭也當<lb/>
<pb n="KR3k0012_SBCK_859-8b"/>
令君蚕桑百倍言絶失所成如言爲作膏白粥自此巳後<lb/>
年年大得蚕今世人正月半作膏糜像此<lb/>
　　　　糝<lb/>
周易曰鼎折足覆公餗<hi>鄭玄曰糝謂之餗震又爲竹竹萌日荀荀者餗之米也詩云其餗唯</hi>
<hi>何</hi>
周禮曰醢人掌羞豆之實酏食糝食<lb/>
記曰犬羮莬羮和糝不蓼<hi>凢羮齊冝五味之和朱屑之糝蓼則不也</hi>
又曰糝取牛羊豕之肉三如一小切之與稻米稻米二肉<lb/>
一合以爲餌煎之<hi>此周禮糝食也</hi>
說文曰糂以米和羹也<hi>糂與糝同</hi>
宗躬孝子傳曰桑虞䘮父十四日食百粒糝藜藿<lb/>
墨子曰孔子窮陳蔡之間藜蒸不糂<lb/>
　　　　　<graphic n="KR2881" url="https://raw.githubusercontent.com/kanripo/KR-Gaiji/master/images/KR2881.png" mimeType="image/png"/>
                    <hi>所㦸切</hi>
<pb n="KR3k0012_SBCK_859-9a"/>
通俗文曰煑米<graphic n="KR2881" url="https://raw.githubusercontent.com/kanripo/KR-Gaiji/master/images/KR2881.png" mimeType="image/png"/>食經日作糄法近水則澀<lb/>
　　　　　䵄蕡<lb/>
周禮曰籩人掌朝食之籩其實䵄蕡白黒形塩<hi>蕡熬枲實也鄭司農</hi>
<hi>云䵄麻曰蕡稻日白黍曰黒鄭玄曰今河問以北煑穜麦賣之名曰</hi>
儀禮曰䵄蕡坐設于豆西當外列䵄在東方婦賛者執白<lb/>
黒以授主婦<lb/>
又曰主婦薦韭菹醢坐奠于筵前醢在南方婦賛者執二<lb/>
籩䵄蕡以授主婦主婦不興受之奠䵄于醢南蕡在䵄東<lb/>
禮曰芼羮菽麥蕡稻黍梁<lb/>
　　　　　麮<hi>丘與切</hi>
荅頡解詁曰麮煑麥也<lb/>
說文曰麮麥甘粥也<lb/>
釋名曰煑麥曰麮麮亦齲也熟煑之齲壞也<lb/>
<pb n="KR3k0012_SBCK_859-9b"/>
急就曰甘麮殊羙奏諸君<lb/>
　　　　　肺䐣<hi>蘇夲切</hi>
說文曰䐣切熟肉内於血中和也<lb/>
釋名曰肺䐣　也全米糝之如膏鑚也<lb/>
盧湛祭法曰四時祠皆用肺䐣<lb/>
　　　　　血<hi>苦濫切</hi>
說文曰羊血曰<lb/>
釋名曰血　以血作之増其酸䜴之味使甚苦以消膏而<lb/>
加菹其中亦以消酒也<lb/>
盧湛祭法曰春夏秋祠皆用輱血<lb/>
　　　　　熱洛河<lb/>
唐書曰安禄山思順翰並來朝玄宗使驃騎太將軍内侍髙<lb/>
力士及中貴人供奉官於京城東駙馬崔惠童池亭宴㑹<lb/>
<pb n="KR3k0012_SBCK_859-10a"/>
使射生官射鮮鹿取血煑其膓謂之熱洛河以賜之爲翰<lb/>
好故也<lb/>
　　　　　羗煑<lb/>
捜神記曰羗煑貊炙翟之食也自太始以來中國尚之戎<lb/>
翟侵中國之前兆也<lb/>
　　　　　胡飯<lb/>
續漢書五行志曰靈帝好胡服胡飯京師貴戚皆競爲之<lb/>
太平御覽卷第八百五十九<lb/>
<pb n="KR3k0012_SBCK_859-10b"/>
</p>
<p>
</p>
  </div>
</body>
</text>
</TEI>
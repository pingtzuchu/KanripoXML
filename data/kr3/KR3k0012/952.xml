<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_952-1a"/>
太平御覽九百五十二<lb/>
　木部一<lb/>
　　　　　木上<lb/>
昜曰巽爲木坎其於木也爲堅多心艮其於木也爲堅多<lb/>
節離其於木也爲科上槁<hi>堅多心爲剛中也山木堅心也多其節令隂氣故曰科空也爲</hi>
<hi>日所乾故上槁也</hi>
又升卦曰地中生木升君子以順德積小以髙大<lb/>
書曰兖州厥木惟喬厥貢惟木<hi>孔安國曰喬髙</hi>
又洪範五行三曰木木曰曲直曲直作酸<lb/>
又說命曰木從繩則正后從諌則聖<lb/>
詩曰黄鳥于飛集于灌木其鳴喈<hi>二灌木藂木也</hi>
又曰荏苒柔木君子樹之往來行言心焉數之<hi>荏苒寛柔貌也木椅</hi>
<hi>桐梓也</hi>
<pb n="KR3k0012_SBCK_952-1b"/>
又曰南有喬木不可休息漢有遊女不可求思<hi>興也南方之木美喬</hi>
<hi>上竦者思辝也漢上遊女無求思者也</hi>
又曰后妃逮下而無嫉妬之心焉南有樛木葛藟纍之<hi>木下</hi>
<hi>曲曰謬</hi>〇周禮曰仲冬斬隂木仲夏斬陽木<hi>陽木生南山隂木生北山</hi>
禮記月令曰孟春之月盛德在木孟夏之月母伐大樹<lb/>
樂記曰土敝則草木不長水煩則魚鼈不大<lb/>
稽命微曰出号施令合民心作樂制禮得天心則草木有益<lb/>
於人長以養民也王者得禮之制則澤谷之中生赤木<lb/>
北斗威儀曰君乗木而王者其政<hi>升平</hi>則草木豐茂<lb/>
左傳曰山有木工則度之<lb/>
又曰鳥　能擇木木豈能擇鳥<lb/>
春秋元命苞曰木者陽精生於隂故水者木之母也木之<lb/>
爲言觸也氣動躍也其字八推十爲木八者隂合十者陽<lb/>
<pb n="KR3k0012_SBCK_952-2a"/>
數<lb/>
春秋運斗樞曰黒精用事百木共一根<hi>百枝木共一根天下共一主之徴也</hi>
春秋繁露曰木有變春凋冬榮傜貞剛精銳無以治之<lb/>
又曰崔亮爲雍州刺史城北渭水淺不通舡行人艱阻亮謂<lb/>
僚佐曰昔杜預乃造橋况此有異長河且魏晉之日亦自<lb/>
有橋吾今決欲營之咸曰水淺不可爲浮橋泛長無常又<lb/>
不可施柱恐難成立亮曰昔秦居咸陽横渡渭以像閣<lb/>
道此即以柱爲橋今唯慮長柱不可得耳㑹天大雨山水<lb/>
暴至浮山長木數百根藉此爲用橋遂成立百姓利之至<lb/>
今猶名崔公橋<lb/>
後周書曰沙俊齊神武夜遁追至河上復大克獲前後虜<lb/>
其卒七萬献俘長安還軍渭南於是所徴諸州兵始至乃<lb/>
於戰所准當時兵士人種樹一株以旌武功<lb/>
<pb n="KR3k0012_SBCK_952-2b"/>
又曰王羆以功授右將軍西河内史辝不拜時人謂之曰<lb/>
西河大拜俸禄殷厚何爲致辝羆曰京洛<hi>材木</hi>盡出西河朝<lb/>
貴營第宅者有永假如其私辦即力所不堪若科發民間<lb/>
又違法憲以此辝耳<lb/>
唐書曰貞觀中山南獻木連理交錯玲瓏有同羅木一丈<lb/>
之幹并枝者二十餘所<lb/>
又曰代宗大暦十二年成都府人郭逺因樵㸑獲瑞木一<lb/>
莖有文曰天下太平献之以示百官宰臣奏賀曰至德之<lb/>
化先賁草木太平之符遂形文字伏望藏於祕閣宣付史<lb/>
館<lb/>
又曰貞元𥘉陳留雨木皆大如指長寸餘毎木有孔通中<lb/>
所下其立如植<lb/>
管子曰栢公問民飢寒室屋不治墻垣壞不築爲之柰何<lb/>
<pb n="KR3k0012_SBCK_952-3a"/>
管子曰休塗樹之枝公令左右休塗樹枝其年民治室屋<lb/>
築墻垣公問之管子曰一樹而息百乗丁壯彈其下終日<lb/>
不歸父老拊樹而論終日不歸今吾休之日中無尺隂行<lb/>
者疾走父老歸而治室<lb/>
孝子曰天下之至柔馳騁天下之至剛人之生也柔弱其<lb/>
死也堅強草木之生也柔脆其死也枯槁柔弱生之徒剛<lb/>
強死之徒合抱之樹生於毫末<lb/>
莊子曰南伯子綦遊乎啇之<hi>丘見</hi>木焉其大也然必有異材<lb/>
從而視其細枝則拳曲而不可以爲㨂俯而視其大根不<lb/>
可以爲棺椁䑛其葉則舌爛嗅之則使人狂酲子綦曰此<lb/>
果不材之木以至其大矣<lb/>
又曰莊子行於山中見大木枝葉盛茂採木者止其旁而<lb/>
不取也問其故曰無所可用莊子曰此木以不材得終其<lb/>
<pb n="KR3k0012_SBCK_952-3b"/>
天年矣○孟子曰孟子謂齊宣王曰所謂故國者非謂有<lb/>
喬木之謂也有丗臣之謂也<lb/>
孫卿子曰山下望十畝之木若著而求著者不止折也<lb/>
又曰林木茂斧斤至<lb/>
又曰玉在山而木潤<lb/>
孔藂子曰夫子墓方一里諸弟子各以四方竒木來殖之<lb/>
尸子曰木之精氣爲畢方<lb/>
愼子曰廊廟之中材蓋非一木之枝<lb/>
吕氏春秋曰今夫爚蟬者務在乎明其火振其樹而已火<lb/>
不明雖振其樹何益<hi>雖振其權蟬其飛去不能得故曰何益</hi>明不燭在乎火<lb/>
在於闇<hi>闇无所見火乃光耳故曰在於闇中</hi>當今之時世暗甚矣人主有能<lb/>
明其徳者天下之士歸之也若蟬之赴明火也<lb/>
又曰子之於父母也一躰而兩分同氣而異息若草莽之<lb/>
<pb n="KR3k0012_SBCK_952-4a"/>
有華實也樹木之有根心也<lb/>
又曰樹木盛則飛鳥歸之芻草美則禽獸歸之人主賢則<lb/>
豪桀歸之<lb/>
韓子曰待自直之箭則百丗無矢矣待自圎之木則千歳<lb/>
無輪矣<lb/>
又曰君者壤地臣者草木<lb/>
啇子曰蠹衆則木拆隙大則墻壞<lb/>
文子曰葉落者風揺之水濁者物撓之也<lb/>
又曰甘泉必竭良木必伐<lb/>
符子曰木生蝎蝎盛而木枯石生金金矅而石流<lb/>
又曰水生於石未有居石而溺火生於木未有抱木而燋<lb/>
淮南子曰<hi>草木</hi>洪者爲夲而殺者爲末禽獸之性大者爲首<lb/>
而小者爲尾末大於夲則折尾大於腰則不掉故食其口而百節<lb/>
<pb n="KR3k0012_SBCK_952-4b"/>
肥灌其夲而枝葉美<lb/>
又曰夫樹木灌以潦水疇以肥壤千人養之一人技之則<lb/>
必無餘孽况以一國同伐之雖欲乆豈可得哉<lb/>
又曰山生金反自刻木生蠧反自食人生事反自賊<hi>賊敗也</hi>
又曰今夫徙樹者失其隂陽之性則莫不枯槁<hi>失猶易也</hi>故橘<lb/>
之江北則化而爲枳鸜鵒不過濟洛度汶而死<lb/>
又曰馮生陽閼<hi>自馮之先也</hi>陽閼生鱗鮐<hi>音台</hi>鱗鮐生幹木幹木<lb/>
生庶木凢根枝者生庶木<hi>根枝木名也</hi>
又曰髙山深林非爲虎豹也大木茂枝非爲飛鳥也<lb/>
又曰天有明不憂民之晦也百姓穿户鑿牗自取炤焉地<lb/>
有財不憂民之貧也百姓伐木艾草自取冨焉<lb/>
又曰郢人有買屋棟者求大三圍之木而人予車轂跪而<lb/>
度之巨雖可而長不足<hi>巨大云長不足言其短也</hi>
<pb n="KR3k0012_SBCK_952-5a"/>
又曰食木者多力而惡<hi>熊犀之屬是也</hi>食草者善走而愚<hi>麋鹿之屬是也</hi>
又曰良匠不能斷金巧冶不能鑠木金之勢不可斷而木<lb/>
之性不可鑠也<lb/>
又曰髙陽魋<hi>或曰髙陽楚時王魋宋大夫也</hi>將爲室問匠人匠人對曰未<lb/>
可也木尚生加塗其上必將撓以生材任重塗今雖善後<lb/>
必敗髙陽應曰不然夫木枯則益重塗乾則益輕塗今雖<lb/>
惡後必善匠人窮於辭以對卒爲室其始成均然善也而後<lb/>
果敗此直於辭而不可用者也<lb/>
又曰捨茂木而集于枯不弋鵠而鳥難與有圖<hi>圖謀也言其愚也耳</hi>
又曰質的張而<hi>弓矢</hi>集林木茂而斧斤入非或召之形勢所<lb/>
致也<lb/>
又曰冬水可析夏木可結時難得而易失木方茂盛終日<lb/>
採而不知秋風下霜一夕而殫<hi>殫盡也</hi>
<pb n="KR3k0012_SBCK_952-5b"/>
又曰佐祭者得嘗救鬪者得傷䕃不祥之木爲電所撲<hi>薜木</hi>
<hi>也撲擊也</hi>
又曰金勝木者非以刀殘林也土勝水者非以璞<hi>音朴土塊也</hi>
塞江也<lb/>
又曰剖劂銷<hi>音削</hi>鋸非良匠不能以制木鑪橐<hi>音/朶</hi>坊設<hi>鑪槖</hi>
<hi>皆冶坊之形也</hi>非巧冶不能以治金<lb/>
又曰羽翼美者傷骨骸枝葉美者害根莖能兩美者天下<lb/>
無之也<lb/>
又曰凢見葉落而知歳故葉落而長年悲<lb/>
風俗通曰桂陽太守江夏張遼字叔髙田中有樹遣客伐<lb/>
之六<hi>七十</hi>下血出客驚怖歸以其事白叔髙叔髙大怒曰樹<lb/>
木汁出此何言血因自嚴行復斫之血大流叔髙使先斫<lb/>
其枝葉有一空處白頭公可長四尺忽出往赴叔髙叔髙<lb/>
<pb n="KR3k0012_SBCK_952-6a"/>
乃逆格之如此凡殺四頭左右皆怖伏地而叔髙恬如也<lb/>
徐熟視非人也遂伐此木其年召辟侍御史後爲兖州刺<lb/>
史以二千石尊過鄕里白日衣綉榮美如此<lb/>
抱朴子曰山中大樹能語者非樹語也其精名曰靈陽山<lb/>
夜見火者皆古枯所致勿怪也甲子日稱仙人者樹也<lb/>
孫綽子曰海上人與山客辨其山物海人曰魚額若華山<lb/>
之頂一吸萬頃之波山客曰鄧林有木圍三萬尋直上千<lb/>
里旁蔭數國有人曰東極有大人斬木爲策短不可支鈎<lb/>
魚爲鮮不足充飢<lb/>
金樓子曰利内有水材元嘉中大水有千餘段木流出斧<lb/>
迹未滅俗云漢將將攻越築城浮木于利水未運之前一<lb/>
夜中忽失數千段時或見之今所見木豈非昔鬼匿之木<lb/>
乎<lb/>
<pb n="KR3k0012_SBCK_952-6b"/>
山海經曰少室山木名帝休黃花黒實服之不怒<lb/>
陰符經曰火生於木禍發必尅<lb/>
仙序曰王須少年入學最逺往來常先流輩恠之常見如<lb/>
提木三尺餘至則柱屋閒流輩知之取看後不見<lb/>
正論曰師曠曰人骨法猶木有曲直曲者爲輪直者爲輿<lb/>
檀冝作輻榆冝作轂<lb/>
玄中記曰千歲樹之枝中央下四邊高百歲之樹其汁赤<lb/>
如血<lb/>
又曰大樹之山西有採華之樹服之則通萬國之言<lb/>
愽物志曰圎丘山有不死樹食之壽<lb/>
十洲記曰聚窟洲中申未地上有大樹與楓木相似而華<lb/>
葉香聞數百里名爲返魂樹於玉釜中煑取汁如黒粘名<lb/>
之爲返生香香氣聞數百里死尸在地聞氣乃活<lb/>
<pb n="KR3k0012_SBCK_952-7a"/>
</p>
<p>
太平御覽卷第九百五十二<lb/>
<pb n="KR3k0012_SBCK_952-7b"/>
</p>
<p>
</p>
  </div>
</body>
</text>
</TEI>
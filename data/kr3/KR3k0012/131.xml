<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_131-1a"/>
太平御覽卷第一百三十一<lb/>
　偏霸部十五<lb/>
　　北齊髙殷　髙演　髙湛<lb/>
　　　　髙緯<lb/>
　　　　　北齊髙殷<lb/>
北齊書曰廢帝殷字正道文宣帝之長子也母曰李皇后<lb/>
天保元年立爲皇太子時年六歲性敏慧𥘉學友語於跡<lb/>
字下注云自反時侍者未逹其故太子曰跡字足傍亦爲<lb/>
跡豈非自反耶文宣毎言太子得漢家性質不似我欲廢<lb/>
之立太原王𥘉詔國子博士李寳鼎傳之鼎卒復詔國子<lb/>
博土邢峙侍講太子雖冨於春秋而温𥙿開㓪有人君之<lb/>
度貫綜經業省覽時政甚有羙名七年冬文宣召朝臣文<lb/>
學者及禮學官於東宫宴㑹令以經義相質親自臨聽太<lb/>
<pb n="KR3k0012_SBCK_131-1b"/>
子手筆措問在㘴莫不歎美九年文宣在晉陽太子監國<lb/>
十年十月文宣崩癸夘太子即帝位於晉陽宣德殿大赦<lb/>
庚戍尊皇太后爲太皇太后皇后爲皇太后乾興元年庚<lb/>
辰春正月癸丑朔改元巳未詔寛傜賦癸亥髙陽王湜薨<lb/>
車駕至自晉陽戊申以常山王演爲大丞相都督中外諸<lb/>
軍録尚書事三月甲寅詔軍國事皆申晉陽禀大丞相常<lb/>
山王規笇秋八月太皇太后令廢帝爲濟南王以大丞相<lb/>
常山王演入纂大統是日王居別宫皇建二年九月殂于<lb/>
晉陽時年十七謚閔悼王<lb/>
　　　　　髙演<lb/>
北齊書曰孝昭皇帝演字延安神武皇帝第六子文宣皇<lb/>
帝之母弟也㓜而英峙早有大成之量武明皇太后早所<lb/>
愛重魏元象元年封常山郡公天保𥘉進爵爲王五年除<lb/>
<pb n="KR3k0012_SBCK_131-2a"/>
并省尚書令帝善斷割長於文理省内畏服七年從文宣<lb/>
還鄴以尚書奏事有異同令帝與朝臣先論定得失然後<lb/>
敷奏帝長於政術剖斷咸盡其理文宣歎重之八年轉司<lb/>
空録尚書事九年除大司馬仍録尚書文宣崩帝居禁中<lb/>
護喪事㓜主即位朝班除太傅録尚書事朝政皆决於帝<lb/>
月餘乃居藩邸自是詔敕多不關帝客或言於帝曰鷙鳥<lb/>
捨巢必有探卵之患今日之地何宜屢出乾明元年從廢<lb/>
帝赴鄴居于領軍府時楊愔燕子獻可朱渾天和宋欽道<lb/>
鄭子黙等以帝威望旣重内懼權逼請以帝爲太師司州牧<lb/>
録尚書事長廣王湛爲大司馬録并省尚書事解京畿大<lb/>
都督帝旣以尊親而見猜厈乃與長廣王期獵謀之於野<lb/>
三月甲戌帝𥘉上省旦發領軍府大風暴起壞所御車幔<lb/>
甚惡之及至省朝士咸集㘴定酒數行於㘴執尚書令楊<lb/>
<pb n="KR3k0012_SBCK_131-2b"/>
愔右僕射燕子獻領軍可朱渾天和侍中宋欽道等於座<lb/>
帝戎服與平原王叚韶平秦王髙歸彦領軍劉洪徽入自<lb/>
雲龍門於中書省前遇散騎常侍鄭子黙又執之同斬於<lb/>
御府之内帝至東閤門都督成休寧抽刃呵帝帝令髙歸<lb/>
彦喻之寜厲聲大呼不從歸彦旣爲領軍素爲兵士所服<lb/>
悉皆弭伏寧方歎息而罷帝入至昭陽殿㓜主太皇太后皇<lb/>
太后並出臨御㘴帝奏愔等罪求伏專擅之辜時庭中及<lb/>
兩廊下衛士二千餘人皆𬒳甲待詔武衛娥永樂武力絶倫<lb/>
又𬒳文宣重遇撫刃思效廢帝性吃訥兼倉卒不知所言<lb/>
太皇太后又爲皇太后誓言帝無異志唯云逼而巳髙歸<lb/>
彦勑勞衛士解嚴永樂乃内刀而泣帝乃令歸彦引侍衛<lb/>
之士向華林園以京畿軍入守門閤斬娥永樂於園詔以<lb/>
帝爲大丞相都督中外諸軍録尚書事相府佐史進位<lb/>
<pb n="KR3k0012_SBCK_131-3a"/>
一等帝尋如晉陽有詔軍國大政咸諮決焉帝旣當大位<lb/>
知無不爲擇其令典考綜名實廢帝恭巳以聽政太皇太<lb/>
后尋下令廢少主命帝統大業皇建元年八月壬午皇帝<lb/>
即位於晉陽宣德殿大赦改乾明元年爲皇建壬辰詔分<lb/>
遣大使廵省四方觀察風俗問人疾苦考求得失捜訪賢<lb/>
良二年十一月甲辰詔曰朕嬰此暴疾奄忽無逺今嗣子<lb/>
冲眇未聞政術社稷業重理歸上德右丞相長廣王研機<lb/>
測化體道居宗人雄之望海内瞻仰同胞共氣家國所慿<lb/>
可遣尚書左僕射趙郡王叡喻旨徴王統兹大寳先是帝<lb/>
不豫而無闕聽覽是日崩於晉陽宫時年二十七大寧元<lb/>
年閏十二月癸夘梓宫還鄴上謚曰孝昭皇帝葬於文野<lb/>
陵帝聦敏有識度深沉能斷不可窺測身長八尺腰帶十<lb/>
圍儀望風表逈然獨秀自居臺省留心政術閑明簿領吏<lb/>
<pb n="KR3k0012_SBCK_131-3b"/>
所不逮及正位宸居彌所尅勵輕傜薄賦勤恤人隱内無私寵<lb/>
外収人物雖后父位亦特進無別日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>臨朝務知人之善<lb/>
惡毎訪問左右冀獲直言曽問舎人裴澤在外議論得失<lb/>
澤率爾對曰陛下聦明至公自可逺侔古昔而有識之士<lb/>
咸言傷細帝王之度頗爲未弘帝笑曰誠如卿言朕𥘉臨<lb/>
萬機慮不周悉故致爾耳此事度可乆行恐後又嫌踈漏<lb/>
澤因𬒳寵遇其樂聞過也如此趙郡王叡與庫狄安侍坐<lb/>
帝曰湏抜我同堂弟顯安我親姑子今序家人禮除君臣<lb/>
之敬可言我之不逮顯安曰陛下多妄言曰若何對曰陛<lb/>
下昔見文宣以馬鞭撻人常以爲非而今行之非妄言耶<lb/>
帝握其手謝之又使直言對曰陛下太細天子乃更似吏<lb/>
帝曰朕甚知之然無法來乆將整之以至無爲耳又問王<lb/>
晞晞荅如顯安皆從容受納<lb/>
<pb n="KR3k0012_SBCK_131-4a"/>
　　　　　髙湛<lb/>
北齊書曰丗祖武成皇帝諱湛神武皇帝第九子孝昭皇<lb/>
帝之母弟也儀表瓌傑神武尤所鍾愛神武方招懷荒逺<lb/>
乃爲帝娉蠕蠕<hi>而蠢切</hi>太子菴<hi>烏含切</hi>羅辰女隣和公主帝時<lb/>
年八歲冠服端嚴神情閑逺華戎歎異元象中封長廣郡<lb/>
公天保𥘉進爵爲王拜尚書令尋兼司徒遷太尉乾明𥘉<lb/>
楊愔等密相踈忌以帝爲大司馬領并州刺史帝旣與孝<lb/>
昭謀誅諸執政遷太傳録尚書事領京畿大都督皇建𥘉<lb/>
進位右丞相孝昭幸晉陽帝以懿親居守鄴政事咸見委<lb/>
託二年孝昭崩遺詔徴帝入統大位及晉陽宫發喪於崇<lb/>
德殿皇太后令所司遺詔左丞相斛律金率百僚郭敦勸<lb/>
三奏乃許之大寧元年冬十一月癸丑皇帝即位於南宫大赦<lb/>
改皇建二年爲大寧庚申詔大使廵行天下求政善惡問<lb/>
<pb n="KR3k0012_SBCK_131-4b"/>
人疾苦擢進賢良是歲周武帝保定元年也河清元年春<lb/>
正月乙亥車駕至自晉陽辛巳祀南郊壬午享太廟景戍<lb/>
立妃胡氏爲皇后子緯爲皇太子大赦四月乙巳青州刺<lb/>
史上言今月庚寅河濟清以河濟清改大寧二年爲河清二年<lb/>
癸未春正月乙卯帝詔臨朝堂䇿試秀才以太子少傳魏収爲<lb/>
兼尚書右僕射十二月大雨雪連月南北千餘里平地數<lb/>
尺雪晝下雨血於太原四年三月彗星見有物隕於殿庭如赤<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>鼓帶小鈴殿上石自起兩兩相對又有神見於後園萬壽<lb/>
堂前山穴中其體壯大不辨其面兩齒絶白長出於脣帝直<lb/>
宿嬪御巳下七百人咸見焉帝又夢之夏四月戊午大將<lb/>
軍東安王婁叡坐事免乙亥陳人來聘太史奏天文有變<lb/>
其占當有易王景子乃使太宰叚韶兼太尉持節奉皇帝璽<lb/>
綬傳位於皇太子大赦改元爲天統元年百官進級降罪各有<lb/>
<pb n="KR3k0012_SBCK_131-5a"/>
差又詔皇太子妃斛律氏爲皇后於是羣公上尊號爲太上<lb/>
皇帝軍國大事咸以奏聞始將傳政使内叅乗子尚乗驛送<lb/>
詔書於鄴子尚出晉陽城見人騎馬隨後忽失之尚未至鄴<lb/>
而其言巳布矣天統四年十二月辛未太上皇帝崩於鄴宫<lb/>
乾壽堂時年三十二謚曰武成皇帝廟號丗祖葬永平陵<lb/>
　　　　　後主髙緯<lb/>
北齊書曰後主諱緯字仁綱武成皇帝之長子也母曰胡<lb/>
皇后夢於海上㘴玉盆日入裙下遂有娠天保七年五月<lb/>
五日生帝於并州邸帝少羙容儀武成特所愛寵拜王丗<lb/>
子及武城入纂太業立爲皇太子河清四年武成禪位於<lb/>
帝天統元年乙酉夏四月景子皇帝即位於晉陽宫大赦<lb/>
改河清四年爲天統三年二月壬寅朔帝加元服大赦四<lb/>
年秋周人來通和太上皇帝詔侍中斛斯文略報聘于周<lb/>
<pb n="KR3k0012_SBCK_131-5b"/>
十二月辛未太上皇帝崩武平三年二月侍中祖珽爲左<lb/>
僕射是月敕撰玄洲苑御覽後改名聖壽御覽三月辛酉<lb/>
詔文武官五品以上各舉一人秋七月戊辰誅左丞相咸<lb/>
陽王斛律光及其弟幽州行臺荆山公豐樂八月庚寅廢<lb/>
皇后斛律氏爲庶人是月聖壽堂御覽成敕付史閤後改<lb/>
脩文殿御覽六年八月周師入洛川屯芒山攻逼洛城縱火舩焚<lb/>
浮橋河橋絶閏月巳丑遣右丞相髙阿那肱自晉陽禦之<lb/>
師次河陽周師夜遁七年冬十月帝太狩於祁連池周師<lb/>
攻晉州癸亥帝還晉陽甲子出兵大集晉陽庚午帝發晉<lb/>
陽列陣而行上雞栖原與周齊王憲相對至夜不戰周師<lb/>
斂陣而退十一月周武帝退還長安留偏師守晉州阿郍<lb/>
肱等圍其城戊寅帝至圍所十二月戊申周武帝來救晉<lb/>
州庚戌戰于城南齊軍大敗帝弃軍先還癸丑入晉陽<lb/>
<pb n="KR3k0012_SBCK_131-6a"/>
憂不知所之甲寅大赦帝謂朝臣曰周師甚盛若何群臣<lb/>
咸曰天命未改一得一失自古皆然宜停百賦安朝野收<lb/>
遺兵背城死戰以存社稷帝意猶預欲向北朔州乃留安<lb/>
得王延宗廣寜王孝珩<hi>音行</hi>等守晉陽若晉陽不守即欲奔<lb/>
突厥群臣皆曰不可帝不從其言開府儀同三司賀拔伏恩輔<lb/>
相慕容鍾葵等與宿衛近臣三十餘人西奔周師乙卯詔募<lb/>
兵遣安德王延宗爲左廣寧王孝珩爲右延宗入見帝告<lb/>
欲向北朔州延宗泣諌不從帝宻遣王康德與中人齊紹<lb/>
等送皇太后皇太子於北朔州景辰帝幸城南軍勞將士<lb/>
其夜欲遁諸將不從丁巳大赦改武平七年爲隆化元年<lb/>
其日穆提婆降周詔除安德王延宗爲相國委以備禦延宗<lb/>
流涕受命帝乃夜斬五龍門而出欲走突厥從官多散領軍<lb/>
梅勝郎叩馬諌乃廻之鄴時唯阿郍肱等十餘騎廣寧王<lb/>
<pb n="KR3k0012_SBCK_131-6b"/>
孝珩襄城王彦道續至得數十人同行戊午延宗從衆議<lb/>
即皇帝位於晉陽改隆化爲德昌元年庚申帝入鄴辛酉<lb/>
延宗與周師戰於晉陽大敗爲周師所虜帝遣募人重加<lb/>
官賞雖有此言而竟不出物廣寧王孝珩奏請出宫人及<lb/>
珍寳班賜將士帝不恱斛律孝卿居中受委帶甲以處分<lb/>
請帝親勞軍爲帝撰辭且曰宜慷慨流涕感激人心帝旣<lb/>
出臨衆將令之不復記所受言遂大笑左右無辭將士莫<lb/>
不解體於是自大丞相巳下太宰三師大司馬大將軍三<lb/>
公等官並増貟而授或三或四不可勝數甲子皇太后從<lb/>
北道至引文武一品巳上入朱華門賜酒食及𥿄筆問以<lb/>
禦周之方略群臣各異議帝莫知所從又引髙元海宋士<lb/>
素盧思道李德林等欲議禪位皇太子先是望氣者言當有<lb/>
革易於是依天統故事傳位㓜主帝自稱太上皇㓜主名恒<lb/>
<pb n="KR3k0012_SBCK_131-7a"/>
帝之長子也母曰穆皇后武平元年六月生於鄴其年十月立<lb/>
爲皇太子隆化二年正月乙亥即皇帝位時年八歲改元<lb/>
爲承光元年大赦於是黄門侍郎顔之推中書侍郎薛道<lb/>
衡侍中陳徳信等勸太上皇往河外募兵更爲經略若不<lb/>
濟南投陳國從之丁丑太皇太后太上皇自鄴先趣濟州周<lb/>
師漸逼癸未㓜主又自出鄴東巳丑周師至紫陌橋癸巳燒<lb/>
城西門太上皇將百餘騎東走乙亥渡河入濟州其日㓜主<lb/>
禪位於大丞相任城王湝令侍中斛律孝卿送禪文及璽<lb/>
綬於瀛州孝卿仍以之歸周又爲任城王詔尊太上皇爲<lb/>
無上皇㓜主爲宋國天王留太后於濟州遣阿郍肱留守<lb/>
太上皇并皇后携㓜主走青州韓長鸞鄧顒等數十人<lb/>
從太上皇旣至青州即爲入陳之計而阿郍肱召周軍約生<lb/>
致齊主而屬使人吿言賊軍在逺巳令人燒斷橋路太上所<lb/>
<pb n="KR3k0012_SBCK_131-7b"/>
以停後周軍奄至青州太上窘急將遜於陳置金囊於鞍<lb/>
後與長鸞淑妃等十數騎至青州南鄧林爲周將尉遲剛<lb/>
所獲送鄴周武帝與抗賔主禮并太后㓜主諸王俱送長<lb/>
安封帝温國公在位凡一十三年帝業昏亂加之暴虐崔<lb/>
季舒斛律光等皆以直見殺帝好自彈琵琶而唱無愁曲<lb/>
每處深官羞見朝士三日一臨小殿啓事者走如飄風頭<lb/>
著于胷不得平視凡諸犬馬皆有儀同郡君之號又於宫<lb/>
中立貧窮材舎帝自弊衣爲乞兒毎好不急之求一夜索<lb/>
蝎及暁得三斗置之浴斛使人祼卧斛中觀其號呌宛轉<lb/>
而爲笑樂又賣官爵各分州郡下至卿官皆降中旨於是<lb/>
州縣官人多出富啇大賈競爲貪縱人不聊生以至於敗<lb/>
也𥘉武成夢大蝟攻破鄴城乃悉索境内蝟膏以絶之議<lb/>
者以帝之名聲與蝟和恊亡齊之徴也　百三十一卷<lb/>
</p>
<p>
</p>
  </div>
</body>
</text>
</TEI>
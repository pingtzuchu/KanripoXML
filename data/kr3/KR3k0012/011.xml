<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_011-1a"/>
太平御覽卷第十一<lb/>
　天部十一<lb/>
　　　雨下　祈雨　霽<lb/>
　　　　　雨下<lb/>
河圖帝道紀曰雨者天地之施也<lb/>
遁甲開山圖曰霍山南岳有雲師雨虎<hi>榮氏解曰雲師如蚕長六寸有毛似</hi>
<hi>兎雨虎如蚕長七八寸似蛭雲雨之時出在石上肉甘可熟而食</hi>
又曰鄭有不毛山上有無爲之君分布雲雨於九州之内<lb/>
<hi>榮氏曰不毛山不生樹木古無爲之君常處其上布<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>雲雨九州之内平均</hi>
河圖祕徴曰君急恚怒無雲而雨<lb/>
黄帝素問曰清陽爲天濁隂爲地地氣上爲雲天氣下爲<lb/>
雨雨出地氣出天<lb/>
又曰天氣下而爲雨<lb/>
<pb n="KR3k0012_SBCK_011-1b"/>
太公金匱曰武王師到牧野陣未畢而暴風疾雨雷電幽<lb/>
冥前後不見太公曰善雷電者是吾軍動應天也<lb/>
太公伏符隂謀曰紂常以六月獵於西土西土之老少相<lb/>
與謀曰君王逆人此其命固不壽也後數日而暴風大雨<lb/>
發屋拔木漂殺人民六畜明年諸侯謀合四海兵起<lb/>
又曰武王兵入啇都前歌後舞甲子進兵乙丑而雨<lb/>
太公兵法曰將有三禮武王曰敢問三禮太公曰將冬日<lb/>
不服裘夏日不操扇天雨不張幔蓋名將禮<lb/>
太公對敵權變逆順法曰夫軍出逢天無雲而雨此天泣<lb/>
也軍没不還<lb/>
魏武帝兵書按要曰大軍將行雨濡衣冠是謂洒兵其師<lb/>
有慶<lb/>
又曰三軍將行其旗墊然若雨是謂天露三軍失徒將陣<lb/>
<pb n="KR3k0012_SBCK_011-2a"/>
雨甚是謂浴屍先陣者敗亡<lb/>
又曰大將始行雨而薄不濡衣冠是謂天泣其將大凶其<lb/>
卒散亡<lb/>
雜兵書曰諸雲氣諸變暈日月蝕風散之雲振之雨壓之<lb/>
皆解<lb/>
又曰大人之兵如虎如狼如風如雨如雷如電振振瞑暝<lb/>
天下盡驚<lb/>
又曰軍始營風雨從後來沾衣裳大吉<lb/>
又曰有大雲雨軍内滂沲甚者軍罷無功<lb/>
桓寛鹽鐵論曰孔子大聖也甞居上位相魯三月不令而<lb/>
行不禁而止沛若時雨之灌萬物莫不興起也<lb/>
王充論衡曰道至天者翔風起甘雨降霽而隂曀者謂之<lb/>
甘雨非謂雨水味甘也<lb/>
<pb n="KR3k0012_SBCK_011-2b"/>
又曰太平之時五日一風十日一雨<lb/>
又曰周公時雨不破塊風不鳴條旬而一雨雨必以夜丘<lb/>
陵髙下皆熟<lb/>
神異經曰西海上有人焉乗白馬朱鬛白衣素冠從十二<lb/>
童子馳馬西海上如飛名曰河伯使者其所至之國雨水<lb/>
滂沲<lb/>
樂動聲儀曰焦明至爲雨備<hi>焦明水鳥</hi>
楚辭曰雷填填兮雨冥冥<lb/>
潘尼苦雨賦曰瞻中塘之浩汗聽長霤之涔涔<lb/>
成公綏隂霖賦曰沉竈生鼃中庭運舟<lb/>
傅咸愁霖詩曰舉足没泥濘市道無行車蘭桂賤朽腐柴<lb/>
粟貴明珠<lb/>
張孟陽雜詩曰雲根臨八極雨足<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>四溟霖瀝過二旬散<lb/>
<pb n="KR3k0012_SBCK_011-3a"/>
澷亞九齡堦下伏泉涌堂上水衣生尺燼重㝷桂紅粒貴<lb/>
瑶瓊<lb/>
又詩曰騰雲似湧烟宻雨如散絲<lb/>
劉楨詩曰和風從東來玄雲起西山夜中發此氣明旦飛<lb/>
甘泉<lb/>
應璩與韋誕書曰夫以原憲懸磬之居而值皇天無已之<lb/>
雨室宇漸而作漏堂館洽而爲泥<lb/>
　　　　　祈雨<lb/>
禮記月令曰孟夏大雩帝命有司禱祀山川古之卿士有<lb/>
益於人者以祈榖實<hi>雩者祭天祈雨之名大雩窩用盛樂也</hi>
漢書曰董仲舒爲江都相理國以春秋灾異之變推隂陽<lb/>
所錯行故求雨閉諸陽縱諸隂其止雨反是者<hi>義云祈雨閉南門止雨</hi>
范曄後漢書曰諒輔仕郡爲五官椽時夏大旱太守自出<lb/>
<pb n="KR3k0012_SBCK_011-3b"/>
禱山川連日而無所降輔乃自暴庭中慷慨呪曰輔爲股<lb/>
肱不能進諌納忠和調隂陽至令天地否隔萬物焦枯咎<lb/>
盡在輔今敢自祈請若至日中不雨乞以身塞無狀於是<lb/>
積薪聚艾茅以自環搆火將自焚未及中時天雲晦合須<lb/>
臾澍雨<lb/>
謝承後漢書曰戴封字平仲遷西華令其年大旱禱請無<lb/>
獲乃積薪坐其上以自焚火起而大雨逺邇歎服遷中山<lb/>
相<lb/>
又曰奚延轉議郎徐州遭旱延使持節到東海請雨豐澤<lb/>
應澍雨與京師同日俱霈還拜五官中郎將<lb/>
又曰周暢性仁慈爲河南尹夏旱乆禱無應因収葬洛城<lb/>
傍客死骸骨萬餘人應時澍雨歲乃豐稔<lb/>
又曰章和元年有詔以鄭弘爲太尉時旱朝廷百僚皆暴<lb/>
<pb n="KR3k0012_SBCK_011-4a"/>
請雨夏炎熱小雨群官即還舎弘彌日不旋大雨澍稼穡<lb/>
遂豐<lb/>
又曰汝南周獲善占天文爲郡門下椽鮑昱爲汝南太守<lb/>
時郡境天旱昱自徃問何以致雨獲曰急罷三部督郵明<lb/>
府當自北出到四十里亭雨可致也昱從之果得大雨毎<lb/>
行縣輒軾其閭<lb/>
東觀漢記曰曹襃爲河内太守時旱春至六月無雨榖貴<lb/>
百姓頗流離襃到省吏職退去貪殘屢得澍雨其秋大熟<lb/>
百姓給足流民皆還<lb/>
又曰和熹鄧后永𥘉二年三月京師旱至五月朔太后幸<lb/>
雒陽省獄舉冤末還宫澍雨大降<lb/>
司馬彪續漢書曰永元六年張奮代劉方爲司空時歲灾<lb/>
旱祈雨無應乃表即時引見口陳時政之冝明日和帝召<lb/>
<pb n="KR3k0012_SBCK_011-4b"/>
太尉司徒幸洛陽即大雨三日<lb/>
蜀夲記曰秦王誅蜀侯惲後迎葬咸陽天雨三月不通因<lb/>
葬成都故蜀人求雨祠蜀侯必雨<lb/>
王隱晉書曰束晢太康中郡大旱苗稼敗晢乃命邑人躬<lb/>
共請雨三日中雨水三尺衆人以其有術數精誠感於神明<lb/>
百姓懽喜爲之歌曰束先生通神明請天三日甘雨零我<lb/>
黍以萌我稷以生何以疇之報束先生<lb/>
髙閭燕志曰太平十五年自春不雨至於五月有司奏右<lb/>
部王荀妻産妖傍人莫覺俄而失之乃暴荀妻於社大雨<lb/>
普洽<lb/>
魚豢典略曰舊制求雨太常禱天地宗廟社禝山川已賽<lb/>
如其常祭牢禮四月立夏旱乃求雨立秋雖旱不禱求雨<lb/>
到七月畢賽之秋冬春三時不求雨<lb/>
<pb n="KR3k0012_SBCK_011-5a"/>
崔鴻春秋前燕録曰建熈七年五月慕容暐下書曰朕以<lb/>
寡德<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>政多違亢陽三時光隂錯緒農植之辰而零雨莫<lb/>
降其令有司徹樂太官以菜食常供祭奠旣而澍雨大降<lb/>
又前凉録曰張植爲西域校尉與奮威將軍牛覇率騎救<lb/>
張冲六月至于流沙無水士卒渴甚植乃剪髮肉袒徒跣<lb/>
升壇慟泣請雨俄而雲起西北雨水成川植殺所乗馬祭<lb/>
天而去<lb/>
又前秦録曰沙公西域沙門也有祕術每旱苻堅常使呪<lb/>
龍龍便下鉢中天輒大雨<lb/>
後魏書曰孝文太和二年京師旱祈雨<hi>天子於北</hi>苑親自禮焉<lb/>
減膳避正殿澍雨大洽三年帝祈雨於北苑閇陽門是日<lb/>
澍雨<lb/>
益部耆舊傳曰趙瑶爲閬中令遭旱請雨於靈星應時大<lb/>
<pb n="KR3k0012_SBCK_011-5b"/>
雨<lb/>
葛仙公傳曰呉主曽與仙公坐於榭上望見道間人民請<lb/>
雨土人累時不得仙公曰雨可得耳即書符着社廟中日<lb/>
午大雨尺餘水<lb/>
長沙耆舊傳曰祝良爲洛陽令時亢旱天子祈雨不得良<lb/>
暴身階庭告誠引罪紫雲沓起甘雨仍降<lb/>
佛圖澄傳曰石虎時自正月至六月不雨澄詣滏口祠稽<lb/>
首暴露即有二白龍降於祠下於是雨遍數千里<lb/>
干寳搜神記曰湯旣克夏大旱七年洛川竭湯乃以身禱<lb/>
於桑林剪其髪自以爲犧牲祈福於上帝於是大雨惣至<lb/>
洽于四海<lb/>
又曰湘東新平縣有一龍穴穴中有黒土歲旱人則共壅水<lb/>
於此穴穴淹則立大雨<lb/>
<pb n="KR3k0012_SBCK_011-6a"/>
宋永初山川記曰鄱陽長壽山山形似馬白雲出於鞍中<lb/>
不崇朝而雨<lb/>
盛弘之荆州記曰佷山縣有一山獨立峻絶西北有石穴<lb/>
　北行百歩許二大石其間相去一丈許俗名其一爲陽<lb/>
石一爲隂石水旱爲灾鞭陽石則雨鞭隂石則晴<lb/>
又曰湘東有雨母山山有祠壇毎祈禱無不降澤以是名<lb/>
之<lb/>
又曰来陽縣有雨瀬此縣時旱百姓共壅塞之則甘雨普<lb/>
降若一郷獨壅雨亦偏應隨方所祈信若符刻<lb/>
顧微廣州記曰鬱林郡山東南有一池池邊有一石牛人<lb/>
祭祀之若旱百姓殺牛祈雨以牛血和泥泥石牛背祀畢<lb/>
則天雨大注<lb/>
抱朴子曰使者甘宗所奏西域事云方士能神祝者臨泉<lb/>
<pb n="KR3k0012_SBCK_011-6b"/>
禹歩吹氣龍即浮出長十數丈更吹龍輒縮至長數寸乃<lb/>
掇取著壷中壷中或有四五龍以少水養之聞有旱處便<lb/>
賫龍往賣一龍直數十斤金發壷出一龍著潭中復禹歩<lb/>
吹之長數十丈須臾而雲雨四集<lb/>
又曰歷陽有彭祖仙室請雨必得<lb/>
晏子春秋曰齊景公時旱欲祠靈山晏子曰山以石爲身<lb/>
草木爲髪天苟不雨髪燋身熱獨不欲雨乎祠之何益公<lb/>
曰祠河伯可乎曰河伯以水爲國魚鼈爲民乆旱國將亡<lb/>
民將滅獨不欲雨乎君避殿曝露其索雨乎公出野曝露<lb/>
天果大雨<lb/>
淮南子曰土龍致雨許愼注曰湯遭旱作土龍以象雲從<lb/>
龍也<lb/>
又曰董仲舒請雨秋用桐木魚<lb/>
<pb n="KR3k0012_SBCK_011-7a"/>
山海經曰東荒北隅有山名土丘應龍處南極殺蚩尤與<lb/>
夸父不得復上故下數旱旱而爲應龍之狀乃得大雨<hi>今之</hi>
<hi>土龍夲此也</hi>
遁甲開山圖曰絳北有陽石山有神龍池黃帝時遣雲陽<lb/>
先生養於此帝王歷代養龍之處國有水旱不時即祀池<lb/>
請雨<lb/>
爾雅孫炎注曰攝木生江上有寄枝髙三四丈生毛一名<lb/>
楓子天旱以泥塗之即雨<lb/>
傅咸自叙曰太始九年自春不雨渉夏節聖皇勞慮分使<lb/>
祈禱余以太子洗馬兼司徒涖事三朝雨大降退作喜雨<lb/>
賦<lb/>
　　　　　霽<lb/>
說文曰霽雨止也霋<hi>音妻</hi>雨霽也霩<hi>火郭反</hi>雨上雲罷貌<lb/>
<pb n="KR3k0012_SBCK_011-7b"/>
魏略五行志曰延康元年大霖雨五十餘日魏有天下乃<lb/>
霽將受魏祚之應也<lb/>
晉中興徴祥記曰咸和四年隂霖五十餘日蘇峻滅乃霽<lb/>
長沙耆舊傳曰文度字仲儒爲郡功曹吏時霖雨廢人業<lb/>
太守憂悒召度𥙷户曹度奉教齊戒在社三日夜夢白頭<lb/>
翁謂曰爾來何遲翌旦度具白所夢於太守曰昔禹夢青<lb/>
繡文衣男子稱蒼水使者禹知水脉當若椽此夢將其比<lb/>
也明日果大霽<lb/>
扶南日南傳曰金陳國入四月便雨六月乃止少有晴日<lb/>
六月不雨常晴歲歲如此<lb/>
太平御覽卷第十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_885-1a"/>
太平御覽卷第八百八十五　妖異部一<lb/>
　　　　　恠<lb/>
春秋潜潭巴曰異之爲言恠也謂先發感動<lb/>
左傳莊公曰𥘉内蛇與外蛇闘於鄭南門之中内蛇死六<lb/>
年而厲公入公聞之問於申繻曰猶有妖乎對曰人之所<lb/>
忌其氣𦦨以取之妖由人興也人無釁焉妖不自作人弃<lb/>
常則妖興故有妖也<lb/>
又文公曰有蛇自泉宫出入于國如先君之數<hi>伯禽至僖公十七君</hi>
秋八月聲姜薨毀泉臺<hi>魯人以爲蛇妖所出而声姜薨故壞之</hi>
又襄六曰或呌于宋太廟曰譆譆出出<hi>謂譆熱也出出戒伯姬</hi>鳥鳴<lb/>
于亳社如曰譆譆<hi>皆火妖也</hi>甲午宋大灾伯姬卒<lb/>
又哀上曰有雲如衆赤烏夾日以飛三日楚子使問諸周<lb/>
太史周太史曰其當王身乎<hi>曰爲人君妖氣守之故以爲當王身雲在楚上唯楚見之</hi>
<pb n="KR3k0012_SBCK_885-1b"/>
<hi>故禍不及他国</hi>若禜之可移於令尹司馬<lb/>
家語曰季桓子穿井獲如土缶其中有羊焉使問之仲尼<lb/>
曰吾穿井而獲狗何也對曰以丘之所聞羊也丘聞之木<lb/>
石之怪夔蝄蜽<hi>木石謂山也夔一足越人謂山㺐或言獨足蝄蜽山精好効人聲迷感人</hi>氷之<lb/>
怪曰龍罔象土之怪曰羵羊<hi>龍神獸非常所見故曰怪罔象食人名沐瞳墳羊雌雄</hi>
<hi>不成者</hi>
張璠漢記曰梁兾池中舡無故自覆後𬒳誅<lb/>
後漢書曰彭寵自立爲燕王多見變怪堂上聞蝦蟇聲在<lb/>
爐火下鑿地求之不得後爲奴所殺<lb/>
魏志曰鉅鹿張<hi>荐才見至切</hi>正始中戴鵀鳥巢門臶告門人曰<lb/>
夫戴鵀鳥巢門隂此凶祥也乃　琴作詩旬日而卒<lb/>
又曰朱建平善相相應璩曰君年六十二位爲常伯先此<lb/>
一年當獨見一白狗也璩年六十一爲侍中直内省忽見<lb/>
<pb n="KR3k0012_SBCK_885-2a"/>
白狗衆人悉不見於是併急遊觀飲讌自娛年六十二卒<lb/>
吴志曰諸葛恪將征淮南有孝子着縗衣入其閤中令外<lb/>
詰問曰不自覺入時守備亦悉不見後恪遂𬒳誅<lb/>
晉書曰齊王冏輔政有一婦人詣大司馬門求寄産吏詰<lb/>
之曰我截臍便去耳言畢不見明年冏誅<lb/>
王隠晉書曰王浚居幽州有狐踞浚府門中翟雉入㕔事<lb/>
遂爲石勒所殺<lb/>
晉書曰趙王倫篡時有雉飛入殿中自大極東階上殿驅<lb/>
之更飛西鍾下有頃飛去又倫於殿上得異鳥問皆不知<lb/>
名翼日向夕宫西有素衣小兒言是服劉鳥倫使録小兒<lb/>
并鳥閑置空室明旦開視户如故並失人鳥所在倫目上<lb/>
有瘤時以爲妖焉<lb/>
又曰温嶠旋于武昌至牛渚磯水深不可測丗云其下多<lb/>
<pb n="KR3k0012_SBCK_885-2b"/>
怪物嶠遂燬犀角而照火湏臾見水族覆水竒形異狀或<lb/>
乗車馬著赤衣者嶠其夜夢人謂已曰與君幽明道別何<lb/>
意相照也意甚惡之至鎮未旬日因齒疾而卒<lb/>
北齊書曰趙郡王叡奏後主云和士開不冝居内出士開爲<lb/>
兖州刺史太后欲留過百日叡正色不許叡出夜方寢見<lb/>
一人長可丈五尺當門向床以臂壓王良乆遂失甚悪之<lb/>
而明日𬒳誅<lb/>
沈約宋書曰蕭思話在青州常所用銅斗覆在　厨下忽<lb/>
於斗下得二死雀思話歎曰斗覆而雙雀殞其不祥乎旣<lb/>
而𬒳繫<lb/>
宋書曰劉敬宣嘗夜與寮屬宴空中有投一隻芸屩於坐<lb/>
墜敬宣食盤上長三尺五寸巳經人着耳鼻間並欲壞頃<lb/>
之而敗喪<lb/>
<pb n="KR3k0012_SBCK_885-3a"/>
易洞林曰吴興太守袁玄瑛當之官卜卦占凶曰　至官<lb/>
當有赤蛇爲妖不可殺至果有赤蛇在銅虎符石凾上蟠<lb/>
玄瑛擿殺之其後果爲賊徐馥所害<lb/>
唐明皇雜録曰李適之旣貴且豪嘗列鼎前以具膳羞一<lb/>
旦庭中鼎躍出相闘家僮告適之適之乃往以其所引酒自<lb/>
誓而闘亦不解鼎耳及足皆落明日適之罷知政事俄爲<lb/>
李林甫所䧟貶冝春太守而終<lb/>
又曰李林甫宅屢有妖怪其南北隅溝中有火光大起或<lb/>
有小兒持火出入林甫惡之<lb/>
又曰<hi>李林甫之疾也晨起盥飾將八</hi>朝命取書囊即常時所要事目也忽<lb/>
覺頗重於常時者開視之即有二䑕出焉投下於地即變<lb/>
爲蒼狗雄目張牙仰視林甫命弓射之殷然即滅林甫惡<lb/>
之不踰月而卒<lb/>
<pb n="KR3k0012_SBCK_885-3b"/>
丗說曰衛瓘永熈中家人炊飯墮地盡化爲螺出足而行<lb/>
瓘終見誅<lb/>
列異傳曰中山王周南正始中爲襄邑長䑕從穴中出在<lb/>
㕔上語曰周南汝以某月某日當死周南不應䑕還穴中<lb/>
至期復更冠幘絳衣而語曰周南汝日中當死周南復不<lb/>
應日適中䑕曰周南汝不應我復何道言䑕遂顛蹶而即<lb/>
失冠衣周南使卒取來視之如常䑕耳<lb/>
捜神記曰漢武太始四年十月趙有虵從郭外入與邑中<lb/>
虵闘孝文廟下邑中蛇死後二年秋有衛太子事自趙人<lb/>
江充起<lb/>
又曰王莽居攝東郡太守翟義知其將篡漢丗謀舉義兵<lb/>
兄宣教授諸生滿堂郡鵝鴈數十在中庭有狗從外入齧<lb/>
之皆驚比救之皆斷頭狗走出門求不知處宣大惡之後<lb/>
<pb n="KR3k0012_SBCK_885-4a"/>
數日莽夷其三族<lb/>
又曰魏司馬太傅討公孫淵父子先時淵家有犬着赤幘<lb/>
絳衣襄城北市生肉有頭目無手足而動瑶占者曰有形<lb/>
不成有體無聲其國㓕<lb/>
又曰吴時廬陵郡亭重屋中常有鬼物宿者輙死自後使<lb/>
官莫敢入舎丹陽人應大者膽武至使廬陵便入亭止吏<lb/>
啓不可應不聽盡遣所將人還外持一口大刀至三更聞<lb/>
有扣閤者應遥問是誰荅云部郡相聞應使進相聞去湏<lb/>
<hi>臾扣</hi>閤者如前曰府君相聞應復使進着皂衣又去應謂是<lb/>
人了無疑也湏臾復扣閤言部府君相詣應乃知是鬼持<lb/>
刀迎之見三人皆盛衣服俱進坐畢府君者便與應談談<lb/>
未畢而部郡跳至應背後應頋以刀擊中之府君下坐走<lb/>
應追至亭後墻下及之斫傷數下應還卧逹曙將人往尋<lb/>
<pb n="KR3k0012_SBCK_885-4b"/>
之見血跡追皆得之云稱府君者是老狶部郡是老狸自<lb/>
後遂絶<lb/>
又曰夏侯藻母病困將詣淳于智卜有一狐當門向之嘷<lb/>
喚藻愁愕遂馳詣智智曰其禍甚急君速歸在嘷處樹下啼<lb/>
哭合家人驚怪大小畢出一人不且啼哭勿休然後其禍<lb/>
僅可救也藻如之母亦枎疾而出家人旣集堂屋五間拉<lb/>
然崩<lb/>
又曰淳于智字叔平濟北人性沉深有惠義少爲書生善<lb/>
易髙平劉采夜䑕齧其左手中指意甚惡之以問智智爲<lb/>
筮之曰䑕夲欲殺君而不能當相爲使之反死乃以朱書<lb/>
其手腕横文後三寸爲田字辟方一寸使夜露手以卧其<lb/>
夜大䑕伏死手前<lb/>
又曰東陽劉寵字道和居于姑熟毎夜門亭有血數十不<lb/>
<pb n="KR3k0012_SBCK_885-5a"/>
知所從來如此三四後寵爲折衝將軍見遣北征將行而<lb/>
炊食悉變爲蟲寵遂北征軍敗於檀丘爲徐龕所殺<lb/>
續捜神記曰廣州有三人共在山中伐木忽見石窠中有<lb/>
三卵大如升取煑之始湯熱便聞林中如風雨聲湏臾有<lb/>
一蛇大十圍長四五丈徑來於湯中銜卵去三人無幾皆<lb/>
死<lb/>
又曰代郡張平者符堅時爲賊帥自號并州刺史養一狗<lb/>
名曰飛鷰形若小驢忽夜上㕔事屋上行行聲如常平未經<lb/>
年果爲鮮卑所逐敗走降符堅未幾便死<lb/>
又曰新冶庾謹母病兄弟三人悉在白日侍疾常燃火忽<lb/>
見帳帶自卷上自舒如此數四湏臾聞牀前狗闘聲非常<lb/>
舉家共視了不見狗止見一死人頭在地頭猶有血兩眼<lb/>
尚動甚可憎惡者家怖懼夜不持出門旣即於後園中埋<lb/>
<pb n="KR3k0012_SBCK_885-5b"/>
之明旦往視之出土上兩眼猶爾即又埋之後旦亦復出<lb/>
乃以塼着頭合埋之不復出也數日其母遂亡<lb/>
異苑曰謝文静於後府接賔婦劉氏見狗銜謝頭來乆乃<lb/>
失所在婦具說之謝容無異色是月而薨<lb/>
又曰安固李道豫元嘉中狗當路眠豫蹴之狗曰汝停死<lb/>
何以蹋我經年豫死<lb/>
又曰晉惠帝羊后將入宫衣中忽有火光自後蕃臣遘兵<lb/>
洛陽失御后爲劉曜所嬪<lb/>
又曰有人姓劉在朱方人不得共語若與之言人必遭禍<lb/>
難及身死疾唯一土謂無此理偶值人有屯塞耳劉聞之<lb/>
欣然而往自說𬒳謗君能見明荅云丗雷同何足䘏湏臾<lb/>
火發資畜服玩蕩盡於是舉丗號爲劉鵂鶹復遇諸塗皆<lb/>
閉車走馬掩目奔避劉亦杜門自守歳時一見則人驚散<lb/>
<pb n="KR3k0012_SBCK_885-6a"/>
過於見鬼<lb/>
又曰太原王徽之字伯猷元嘉四年爲兖州刺史在道有<lb/>
客命索酒炙言未訖而炙至徽之取自割終不入投地大<lb/>
怒少頃頋視向炙巳變爲徽頭矣驚愕反矚又覩其首在<lb/>
空中揮霍而没王至州便殞<lb/>
又曰張仲舒元嘉十七年七月中晨夕間輙見門側有赤<lb/>
氣赫然後空中忽雨絳羅於其庭廣七八分長五六寸皆<lb/>
以箋𥿄繫之𥿄廣長亦與羅等紛紛甚駃舒惡焚之舒宿<lb/>
暴病而死<lb/>
又曰王愉義熈𥘉在中庭行帽忽自脫仍乗空如人所着<lb/>
及愉母喪月期上祭酒器在凢上湏臾下地覆還登牀尋<lb/>
而第三兒綏懷貳伏誅<lb/>
又曰檀道濟元嘉中鎮尋陽十二年入朝與家分別頋曕<lb/>
<pb n="KR3k0012_SBCK_885-6b"/>
城闕歔欷逾深識者是知道濟之不南旋也故時人爲其<lb/>
歌曰生人作死別荼毒當奈何濟將發舟所養孔雀來銜<lb/>
其衣驅去復至如此數焉以十三年三月伏誅<lb/>
又曰武昌戴熈家道貧陋墓在樊山南占者云有王氣宣<lb/>
武桓公伏威西下停武昌令鑿之得一物大如水牛青色<lb/>
無頭脚時亦動揺斫刺不䧟仍縱着江中得水便有聲如<lb/>
雷響發長川熈後嗣淪胥殆絶<lb/>
又曰烏傷葛輝夫義熈中在婦家宿至三更有兩人把火<lb/>
炬至階前疑是凶人往打之欲下杖悉變蝴蝶蠙紛飛散<lb/>
有一物衝輝夫腋下便倒地少時死<lb/>
述異記曰郭仲産宅在江陵批把寺南宋元嘉中起齊屋<lb/>
以竹爲䆫櫺竹遂漸生枝葉長數丈鬱然如林仲産以爲<lb/>
吉祥及孝建中𬒳誅<lb/>
<pb n="KR3k0012_SBCK_885-7a"/>
又曰嘉興朱休之元嘉中兄弟對坐犬向休蹲視二人而<lb/>
笑揺頭語曰言我不能歌聽我歌梅花今年故復可奈汝<lb/>
明年何其家斬犬牓首路側至梅花時兄弟相闘弟㦸傷<lb/>
兄收繫皆死<lb/>
又曰宋大明中頓丘縣令劉順酒酣晨起見榻牀上有一<lb/>
聚凝血如覆盆形劉是武人了不驚怪乃令擣虀親自切<lb/>
血染虀食之弃其所餘後十許載至元徽二年爲王道隆<lb/>
所害<lb/>
又曰周登之家在都宋明帝時統諸靈廟甚𬒳恩寵母謝<lb/>
氏奉佛法太始五年夏月暴雨有物形隱煙霧垂頭屬㕔<lb/>
事前地頭頸如大赤烏飲庭中水登之驚駭謂是善神路<lb/>
之汲水益之飲百餘斛水竭乃去二年而謝氏亡亡後半<lb/>
歳而明帝崩登之自此事業衰敗<lb/>
<pb n="KR3k0012_SBCK_885-7b"/>
又曰宋驃騎大將軍河東栁元景大明八年少帝即位元<lb/>
景乗車行還使人在中庭洗車轅曬之有飄風中門而入<lb/>
直來衝車明年而闔門𬒳誅<lb/>
幽明録曰吴北寺終祚道人卧齋中䑕從坎出言終祚後<lb/>
數日當死終祚呼奴令置犬䑕云亦不畏此且犬入八户必<lb/>
死犬至果尓終祚嘗爲商閉户謂䑕曰汝正欲使我冨貴<lb/>
耳今旣逺行勤守吾房勿令有所零失時桓温在南州禁<lb/>
殺牛甚急終祚載數萬竊買牛皮還東貨之得二十萬還<lb/>
時室猶闔也都無所失其怪亦絶自是浸冨<lb/>
又曰石虎時太武殿圖賢人之像頭忽悉縮入肩中<lb/>
又曰義興周超爲謝晦司馬在江陵妻許在家夜遥見屋<lb/>
裏月光一死人頭在地血流甚大驚怪即便失去後超𬒳<lb/>
法<lb/>
<pb n="KR3k0012_SBCK_885-8a"/>
又曰元嘉九年南陽樂遐嘗在坐忽聞空中有人呼其夫<lb/>
婦名甚急半夜乃止殊自驚懼後數日婦屋後還忽舉體<lb/>
衣服惣是血未一月而夫婦相継病卒<lb/>
又曰諸葛長民冨貴後嘗一月或數十日輙於夜眠中驚<lb/>
起跳踉如與人相打狀毛修之嘗與同宿駭愕不逹此意<lb/>
視之良乆長民告毛此物竒徤非我無以制之良曰是何物<lb/>
長民曰我正見一物甚黒而手脚不分明　多夕來<lb/>
輙共闘深自驚懼焉屋中柱及椽桷間悉見有蛇頭令人<lb/>
以刀懸斫應刀隱滅去輙復出悉以𥿄褁柱桷𥿄内蔌蔌<lb/>
如有物行聲<lb/>
又曰劉斌在吴郡時婁縣有一女忽夜乗風雨恍惚至郡<lb/>
城内自覺去家正一炊頃衣小沾濡曉在門上求通言我<lb/>
天使也府君冝起迎我當大冨貴不尓必有凶禍劉問所<lb/>
<pb n="KR3k0012_SBCK_885-8b"/>
來亦不自知後二十許日劉果誅<lb/>
又曰桓温時叅軍夜坐忽見屋梁上有一㐲兎切齒向之<lb/>
兎來轉近引刀斫之見正中兎而實反傷膝流血<lb/>
甄異記曰徐州人吴清以太元五年𬒳差爲征人殺雞求福<lb/>
置雉頭在拌中忽然而鳴其後破賊賊帥邵寳臨陣戰死<lb/>
于時殭尸狼籍莫之能識清見一人着白錦𫀆疑是主帥<lb/>
便斬以聞推校之乃是寳首清以功拜清河太守越自行<lb/>
伍猥蒙榮位雞之妖更爲祥<lb/>
桓譚新論曰吕仲子婢死有女四歳數來爲沐頭浣濯道<lb/>
士云其家青狗爲之殺之則止楊仲亦言所知家嫗死忽<lb/>
起飲食後醉而坐祭牀上如是三四家益厭苦其後醉形<lb/>
壞但得老狗便打殺之推問乃里頭沽家狗<lb/>
玄晏春秋曰新安寺有槐而鵲巢之雄雞奪而捿焉永<lb/>
<pb n="KR3k0012_SBCK_885-9a"/>
安令繁璉予之族姑子也其主簿以告予予雞捿野人<lb/>
必將寄次于野縣其空乎夏五月丙申璉卒䘮次子縣空<lb/>
縣送之<lb/>
賈誼鵩鳥賦曰誼爲長沙太傅有鵩飛入誼舎止于坐隅<lb/>
鵩似鴞不祥鳥也<lb/>
太平御覽卷第八百八十五<lb/>
<pb n="KR3k0012_SBCK_885-9b"/>
</p>
<p>
</p>
  </div>
</body>
</text>
</TEI>
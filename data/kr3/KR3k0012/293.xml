<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_293-1a"/>
太平御覽卷第二百九十三<lb/>
兵部二十四<lb/>
　　　示緩　務速<lb/>
　　　　　示緩<lb/>
戰國䇿曰秦伐韓軍於閼與趙王召問趙奢對曰道逺險<lb/>
狹難救譬猶兩䑕鬪於穴中也將勇者勝王令奢救之軍<lb/>
邯鄲三十里而令軍中曰有軍事諌者死秦軍武安西秦<lb/>
軍鼔譟勒兵武安屋瓦盡震軍中候有一人言急救武安<lb/>
奢立斬之堅壁留二十八日不行復益壘秦間來奢善食<lb/>
遣之間以報秦將大喜曰夫去國三十里而軍不行乃增<lb/>
壘閼與非趙地也趙奢旣巳遣秦間乃卷甲而行趨之二<lb/>
日一夜至令善射者去閼與五十里而軍壘成秦人聞之<lb/>
悉甲而至奢縱兵擊破之閼與圍解<lb/>
<pb n="KR3k0012_SBCK_293-1b"/>
通典曰曹公進軍攻袁尚將審配於鄴先鑿塹圍城周廻<lb/>
四十里𥘉令淺示若可越審配遥見笑而不出爭利曹公<lb/>
令一夜濬之廣深二丈決漳水以灌之數月城中餓死過<lb/>
半尚將馬延臨陣降遂尅鄴城<lb/>
又曰魏將司馬宣王征公孫文懿賊保襄平宣王進軍圍<lb/>
之㑹霖潦大水平地數尺三軍恐懼欲移營宣王令軍中<lb/>
敢有言徙者斬都督令史張静犯令斬之軍中乃定賊<lb/>
恃水樵牧自若諸將欲取之皆不聽司馬陳珪曰昔攻上<lb/>
庸八部並進晝夜不息故能一旬之半拔堅城塹孟逹今<lb/>
者逺來而更安緩愚竊惑焉宣王曰孟逹衆少而食支一<lb/>
年吾將士四倍於逹而糧不淹一月以一月圖一年安可<lb/>
不速今賊衆我寡賊飢我飽水雨乃爾功力不設雖當促<lb/>
之欲何所爲自發京師不憂戰攻但恐賊糧垂盡而圍落<lb/>
<pb n="KR3k0012_SBCK_293-2a"/>
未合掠其牛馬抄其樵採此故驅使走也夫兵者詭道善<lb/>
因事變賊慿衆恃雨故雖飢因安肯束手當示無能爲之<lb/>
若取小利以驚之非計也旣而雨止遂合圍起土山地道<lb/>
楯櫓鈎橦竟發矢石雨下晝夜攻而抜之<lb/>
又曰万俟醜奴稱亂關右魏將賀拔岳討之軍於汧渭之<lb/>
間宣告逺近曰今氣候漸熱非征討之時至秋涼更圖進<lb/>
取醜奴聞之遂以爲實分遣諸軍散營農於歧州之北百<lb/>
里細川因險立柵其千人以下爲柵者亦有數處且田且<lb/>
守岳知其勢分乃密嚴備晡時潛遣輕騎先行斷路於後<lb/>
諸軍盡發昧朝攻圍元進柵抜之諸所俘執皆放之自餘<lb/>
柵悉降岳宣言徑趣涇州其刺史侯長貴亦以城降醜奴<lb/>
乃弃平亭而走<lb/>
晉書曰安平獻王爭傳曰呉諸葛恪圍新城以孚督諸軍<lb/>
<pb n="KR3k0012_SBCK_293-2b"/>
二十萬禦之孚次壽春遣母丘儉文欽等討之諸將欲速<lb/>
擊之孚曰夫攻者借人之力以爲攻且當詐巧不可爭力也<lb/>
故稽留月餘乃進軍呉師望風而退<lb/>
宋書曰臨烈王道規曰兵法屈申有時不可苟進諸桓丗<lb/>
居西楚羣小皆爲竭力桓振勇㓂三軍難以爭勝且可頓<lb/>
兵養銳徐以計䇿縻之不憂不尅也<lb/>
　　　　　務速<lb/>
孫子曰乆則頓兵挫銳攻城則力屈<hi>頓弊屈盡</hi>乆暴師則國用<lb/>
不足夫頓兵挫銳力屈貨殫<hi>音單</hi>則諸侯乗其弊而起雖有<lb/>
智者不能善其後故兵聞拙速<hi>雖拙有速勝也</hi>未有工之乆也夫<lb/>
乆兵而國利者未之有也<lb/>
左傳曰先<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>曰一日縱敵數丗之患也<lb/>
又曰楚子伐隨隨少師謂隨侯曰必速戰不然將失楚師<lb/>
<pb n="KR3k0012_SBCK_293-3a"/>
又曰武城黒謂常曰呉用木也我用革也不可乆也不如<lb/>
速戰<lb/>
魏志曰夏侯淵性果悍進軍疾速人歌曰夏侯淵三日六<lb/>
百五日千<lb/>
晉書吕光載記曰光行至髙昌聞堅　晉光欲更須後命<lb/>
部將杜進曰節下任全方靣赴機冝速何不了而留乎<lb/>
又曰杜預破呉衆議且俟來冬預曰兵威巳振譬如破竹<lb/>
數節之後迎刀而解乃平之也<lb/>
崔鴻十六國春秋曰後秦姚萇與符登相持萇將荀曜據<lb/>
逆萬堡密引符登萇與登戰敗於馬頭原收衆復戰姚碩德<lb/>
謂諸將曰上愼於輕戰每欲以計取之今戰旣失利而更逼<lb/>
賊者田也萇聞之而謂碩德曰登用兵遲緩不識虚實今<lb/>
輕兵直進遥據吾東必荀曜竪子與之速結也事乆變成<lb/>
<pb n="KR3k0012_SBCK_293-3b"/>
其禍難測所以速戰者欲使竪子謀之未就好之未深散<lb/>
敗其事耳果大敗之<lb/>
又曰姚萇與符登相持未解登將魏褐飛自稱大將軍衝<lb/>
天王率玄胡萬人攻萇將姚當於杏城萇將雷惡地叛應<lb/>
褐飛攻萇將姚漢得於李潤萇議將討之羣臣咸曰陛下<lb/>
不憂六十里符登乃憂六百里褐飛萇曰登非可卒殄吾<lb/>
城亦非登所能卒圖惡地多智非常人也南引褐飛東結<lb/>
董咸甘言美說以成姦謀若得杏城李潤惡地據之控制<lb/>
逺近相爲羽翼長安東北非復吾有於是潛軍赴之萇時<lb/>
衆不滿二千褐飛惡地衆至數萬互胡赴之者首尾不絶<lb/>
萇毎見一軍至輙有喜色羣下怪而問之萇曰今同惡相<lb/>
濟皆來㑹集吾得乗勝席卷一舉而覆其巢穴東北無復<lb/>
餘也褐飛等以萇兵少盡衆來攻萇固壘不戰示之以弱<lb/>
<pb n="KR3k0012_SBCK_293-4a"/>
潛遣子崇率騎數百出其不意以乗其後褐飛兵擾亂萇<lb/>
遣將王超等率歩騎擊之褐飛衆大潰斬褐飛惡地請降<lb/>
萇待之如𥘉<lb/>
通典曰後漢末荀攸從曹公征吕布至下邳布敗固守攻<lb/>
之不拔連戰士卒疲曹公欲還攸與郭嘉說公曰吕布勇<lb/>
而無謀今三戰皆北其銳氣衰三軍以氣爲主主衰則軍<lb/>
無奮意且布之謀主陳宫有智而遲今及布氣衰而未復<lb/>
宫謀之未定進急攻之布可拔也乃引沂泗灌城城潰生<lb/>
擒布<lb/>
又曰蜀將諸葛亮伐魏魏將司馬宣王郭淮等禦亮張郃<lb/>
勸宣王分軍住雍郿爲後鎭宣王曰料前軍能獨當之者<lb/>
將軍言是也若不能當而分爲前後此楚之三軍所以爲<lb/>
黥布擒也遂進軍隃<hi>音舒</hi>縻亮聞大軍且至乃自帥衆將芟<lb/>
<pb n="KR3k0012_SBCK_293-4b"/>
上邽之麥諸將皆懼宣王曰亮慮多決少必安營自固然<lb/>
後芟麥吾得二日兼行足矣於是卷甲晨夜赴之亮覩塵<lb/>
而遁宣王曰吾倍道疲勞此曉兵者之所忌也亮不敢據<lb/>
渭水此易與耳進次漢陽與亮相遇宣王列陣以待之使<lb/>
將牛金輕騎餌之兵纔接而亮退也<lb/>
又曰蜀將孟逹之降魏也魏朝以逹領新城太守假節逹<lb/>
於是連呉固蜀潛圖中國謀洩將舉兵司馬宣王秉政恐<lb/>
逹速發以書安之逹得書猶與不决宣王乃潛軍進諸將<lb/>
皆言逹與二賊交搆冝審察而後動宣王曰逹無信義此<lb/>
其相疑之時也當及其未定往決之乃倍道兼行八日到<lb/>
其城下呉蜀各遣其將救逹宣王分諸將以拒之𥘉逹與<lb/>
諸葛亮書曰宛去洛八百里去吾千二百里聞吾舉事當<lb/>
表上天子比相返覆一月間也則吾城巳固諸軍足辦吾<lb/>
<pb n="KR3k0012_SBCK_293-5a"/>
所在深險司馬公不自來諸將來吾無患矣及兵到逹又<lb/>
告亮曰吾舉事八日而兵至城下何其神速也上庸城三<lb/>
靣阻水逹於城外爲水柵以自固宣王度其水破其柵直<lb/>
造城下八道攻之旬有六日逹甥劉賢將李輔等開門出<lb/>
降遂斬逹<lb/>
又曰東魏荆州刺史辛纂據穰城西魏將楊忠從獨孤信<lb/>
討之纂迎戰敗退走信令忠爲前驅馳至其城北叱問者<lb/>
曰今大軍巳至城中有應尓等求活何不避走聞者盡散<lb/>
忠乗而入彎弓大呼纂兵衛百餘人莫之敢禦遂斬纂以<lb/>
徇城中懾伏<lb/>
唐書曰隋末髙祖義兵發太原次靈石縣賈胡堡隋將宋<lb/>
老生率精兵二萬屯霍邑以拒之㑹乆雨糧盡與長史裴<lb/>
寂及諸將議曰宋老生頓霍邑屈突通鎭河東二人同心<lb/>
<pb n="KR3k0012_SBCK_293-5b"/>
非造次可進欲還太原以圖後舉太宗曰夲興大義以救<lb/>
蒼生當須先入咸陽號令天下今遇小敵便即班師將恐<lb/>
義從之徒一朝解體還守太原一城之地此爲賊耳何以<lb/>
自全髙祖乃止太宗引師赴霍邑遂平老生也<lb/>
又曰武德中太宗征薛仁果其將宗羅侯來拒大破於淺<lb/>
水原因率左右二十餘騎追奔直趣折摭以乗之仁果列<lb/>
陣城下太宗據涇水以臨賊賊徒氣沮無敢進戰其騎將<lb/>
澤幹等數人臨陣來降請還取馬太宗縱遣之於是各乗<lb/>
良馬須臾並至仁果大懼嬰城自守太宗具知賊中虚實<lb/>
將夕大軍繼至四靣合圍因縱辯士諭以禍福仁果遂開<lb/>
門降旣而諸將奉賀因問曰始大王野戰破賊其主尚保<lb/>
堅城王無攻具輕騎騰逐不待歩兵徑薄城下咸疑不尅<lb/>
而竟下之何也太宗曰此以權道迫之使其計不暇發以<lb/>
<pb n="KR3k0012_SBCK_293-6a"/>
故尅也羅侯恃往前之勝兼復養銳日乆見吾不出意在<lb/>
相輕今喜吾悉出兵來戰吾雖破之擒殺盖少若不急躡<lb/>
還走投城仁果收而撫之則便未可得矣且其兵衆皆隴<lb/>
西人一敗𬒳追不及廻頋散歸隴外則折摭自虚我軍隨<lb/>
而迫之所以懼而降也此乃成筭諸君盡不見耶<lb/>
又曰武后𥘉徐敬業舉兵於江都稱匡復皇家以盩厔尉<lb/>
魏思温爲謀主問計於思温對曰明公旣以太后幽縶少<lb/>
主志在於匡復兵貴拙速但冝早度淮北親率大衆直入<lb/>
東都山東將士知公有勤王之舉必以死從此則指日刻<lb/>
期天下必定敬業將從其䇿薛璋又說曰金陵之地王氣<lb/>
巳見冝早應之兼有大江設險足可以自固請且攻取常<lb/>
潤等州以爲王霸之業然後率兵北上鼔行而前此則退<lb/>
有所歸進無不利實爲良筭也敬業以爲然乃自率兵四<lb/>
<pb n="KR3k0012_SBCK_293-6b"/>
千人南度以擊潤州思温密謂杜求仁曰兵勢冝合不可<lb/>
分今敬業不知并力渡淮率山東之衆以取洛陽必是無<lb/>
能成事命也可知敬業㝷亦悔之所以遂敗<lb/>
吕氏春秋曰凢兵欲急疾捷不可乆處所以兎起鳬舉<hi>喻急</hi>
<hi>疾也</hi>雖有江河之險則陵之雖有太山之塞遂踰之<lb/>
衛公兵法曰用兵上神戰貴其速簡練士卒申明号令曉<lb/>
其目以麾幟習其耳以鼔金嚴賞罰以戒之重芻豢以養<lb/>
之浚溝塹以防之指山川以導之召才能以任之述竒正<lb/>
以敎之如此則雖敵人有雷電之疾而我亦有所待也若<lb/>
兵無先備則不應卒卒不應則失於機失於機則後於事<lb/>
後於事則不制勝而軍覆矣故吕氏春秋云凢兵者欲急<lb/>
疾捷所以一決取勝不可乆而用之矣或曰兵之情唯主<lb/>
速乗人之不及然敵將多謀戎卒輯睦令行禁止兵利甲<lb/>
<pb n="KR3k0012_SBCK_293-7a"/>
堅氣銳而嚴力全而勁豈可速而犯之耶荅曰若此則當<lb/>
卷迹藏聲蓄盈待竭避其鋒勢與其持乆安可犯之哉廉<lb/>
頗之拒白起守而不戰宣王之抗武侯抑而不進是也<lb/>
太平御覽卷第二百九十三<lb/>
<pb n="KR3k0012_SBCK_293-7b"/>
</p>
<p>
</p>
  </div>
</body>
</text>
</TEI>
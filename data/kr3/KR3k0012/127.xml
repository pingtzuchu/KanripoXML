<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_127-1a"/>
太平御覽卷第一百二十七　偏霸部十一<lb/>
　　西秦乞伏國仁　乞伏乾歸　乞伏熾盤<lb/>
　　　　乞伏慕末<lb/>
　　北燕馮䟦　馮文通<lb/>
　　夏赫連勃勃　赫連昌　赫連定<lb/>
　　　　　西秦乞伏國仁<lb/>
崔鴻十六國春秋西秦録曰乞伏國仁隴西鮮卑人其先<lb/>
自漠北南出太隂山五丗祖拓隣晉太始𥘉率户五萬遷<lb/>
居髙平川隣卒子詰權立遷于牽屯權卒子利郍立郍卒<lb/>
弟祁泥立祁泥卒郍子述延立遷于苑川延卒祁泥子傉<lb/>
大寒立石勒之滅劉曜也懼而遷于麥田無孤山寒卒子<lb/>
司繁立秦始皇中遷于度堅山建元七年秦將王統來伐<lb/>
繁率騎三萬拒統于苑川統潜襲度堅山部民五萬餘落<lb/>
<pb n="KR3k0012_SBCK_127-1b"/>
悉降于統繁乃詣統歸降符堅拜南單于留之長安後以<lb/>
爲鎭西將軍鎭勇士川甚有威惠之稱司繁卒國仁即位<lb/>
聞堅征晉奔敗仁収衆至十餘萬又聞堅爲姚萇所殺於<lb/>
是自稱大都督大將軍大單于領秦河二州牧改秦建元<lb/>
二十一年爲建義元年置武陵苑川等十一郡築勇士都<lb/>
城以都之三年符登遣使拜仁大將軍苑川王四年六月<lb/>
薨僞謚曰烈王廟號烈祖<lb/>
　　　　　乞伏乾歸<lb/>
崔鴻十六國春秋西秦録曰乞伏乾歸國仁弟雄武有度<lb/>
略仁薨群寮以仁子公府㓜稚乃立乾歸爲將軍大單于<lb/>
河南王大赦改四年爲太𥘉元年立妻邊氏爲后以南川<lb/>
侯出連乞都爲丞相九月遷于金城二年正月符登遣使<lb/>
拜爲大將軍金城王六年立子熾盤爲太子七年登遣使<lb/>
<pb n="KR3k0012_SBCK_127-2a"/>
授左丞相河南王假黄鉞加九錫之禮十月氐王楊定歩<lb/>
騎四萬來伐歸勒衆而進大敗定軍斬定及首級萬有七<lb/>
千於是盡有隴西之地十二月僭稱秦王大赦八年吕光<lb/>
來伐歸乃稱蕃遣子勃勃爲質旣而悔之十三年秦征西<lb/>
大將軍姚碩德率衆來伐入自兩安峽歸次于隴西以拒<lb/>
碩德興潜師繼發歸聞興至自率輕騎數千候興俄與中<lb/>
軍相失爲興追騎所逼戰敗遁歸苑川乃率騎數百馳至<lb/>
允吾秃發利鹿孤迎歸處之於晉歸將叛謀泄懼爲利鹿<lb/>
孤所害謂其子熾盤曰姚興方盛吾將歸之令送汝兄弟<lb/>
及汝母爲質於是送熾盤兄弟於西平歸遂奔長安姚興<lb/>
大悅拜河南諸軍事河州刺史歸義侯十四年姚興遣歸<lb/>
還鎮苑川盡以部民配之十八年正月歸至自長安十九<lb/>
年五月苑川地震裂十一月又朝于長安二十年姚興慮<lb/>
<pb n="KR3k0012_SBCK_127-2b"/>
歸終爲西州之患留拜主客尚書以其子熾盤爲西夷校<lb/>
尉行河州刺史二十一年盤以長安亂將始乃招結諸部<lb/>
築城于嵻㟍山以據之更始元年歸隨姚興如平流盤攻<lb/>
抱罕尅之遂遣使來告歸奔還苑川遂如抱罕留熾盤<lb/>
鎮之歸將衆二萬遷于度堅山諸將勸稱王七月僣稱秦<lb/>
王大赦改年置百官公卿以下皆復本位四年五月歸畋<lb/>
于五谿山有梟集于其手歸惡之六月爲兄子公府所殺公府<lb/>
岀奔盤遷于抱罕遣弟廣武將軍智逹追擒公府于嵻㟍山<lb/>
南轘裂之八月葬歸于抱罕元平陵僞謚武元王廟號髙祖<lb/>
　　　　乞伏熾盤<lb/>
崔鴻十六國春秋西秦録曰乞伏熾盤乾歸太子歸薨自<lb/>
稱大將軍河南王改年爲永康元年以尚書令翟就爲相<lb/>
國封拜各有差二年盤討吐谷渾別統屈逹于渇渾川大<lb/>
<pb n="KR3k0012_SBCK_127-3a"/>
破之俘獲男女二萬三千三年正月有五色雲起於南山<lb/>
盤大恱謂群臣曰吾今年應有所定王業成矣於是繕甲<lb/>
整兵以待四方之隙五月聞傉擅西征率歩騎二萬襲樂<lb/>
都傉檀降遂并南涼兵強地廣十月僭即秦王位置百官<lb/>
立妻吐蕃氏爲王后四年盤子元基自長安逃歸拜尚書<lb/>
左僕射建弘元年立第二子慕末爲太子領撫軍改年大<lb/>
赦九年盤寢疾頋命太子慕末乃薨于外寢六月葬武平<lb/>
陵謚文昭王廟號太祖<lb/>
　　　　　乞伏慕末<lb/>
崔鴻十六國春秋西秦録曰乞伏慕末字安石熾盤之太<lb/>
子㓜而好學有文才建弘年立爲太子盤薨僭即秦王位<lb/>
大赦改年爲永弘元年二月立子萬載爲太子三年九月<lb/>
部民多叛末焚城邑毀寳器率户五千東如上邽爲赫連<lb/>
<pb n="KR3k0012_SBCK_127-3b"/>
定所拒遂國南安十一月魏遣尚書庫結率騎五千迎末<lb/>
衛軍吉毗固諌以爲不冝遂内徙從之庫結引還四年赫<lb/>
連定遣其叔北平公韋代率衆一萬攻南安城内大飢人<lb/>
相食傳侍中乞伏延祚吏部尚書乞伏䟦䟦踰城奔代末<lb/>
乃衘璧出降送于上邽及宗族五百餘人悉爲赫<hi>連定</hi>所誅<lb/>
自國仁建義元年乙酉歲至辛未四十七載<lb/>
晉書曰熾盤在位七年而宋氏受禪以宋元嘉四年死子<lb/>
慕末嗣在位三年爲赫連定所殺始國仁以孝武大元十<lb/>
年僭位至慕末四丗凡四十有六載而滅<lb/>
　　　　　北燕馮䟦<lb/>
崔鴻十六國春秋北燕録曰馮䟦字文起長樂信都人其<lb/>
先畢萬之後也子孫食菜馮郷因以氏焉晉永嘉之亂祖<lb/>
父和避地上黨父安雄有器量爲慕容永將永滅䟦東徙<lb/>
<pb n="KR3k0012_SBCK_127-4a"/>
和龍長樂中䟦夜見天門開神光赫然燭於庭中永康末<lb/>
拜中衛將軍建始元年與二弟結謀襲殺慕容熈立髙雲<lb/>
爲主正始元年以䟦爲中外都督開府儀同三司録尚書<lb/>
封武邑公太平元年雲爲離班桃仁所殺下督李垂等誅<lb/>
班及仁群臣推䟦爲主僭即天王位大赦令曰義貴適時<lb/>
不必改作故陳氏代姜不徙齊號即號燕國改爲太平元<lb/>
年追尊祖和爲元皇帝父安爲宣帝子永爲太子三年七<lb/>
月以太子永領大單于内置四輔七年建太學以長樂劉<lb/>
軒營丘張熾成周翟崇爲博士簡二千石巳下子弟年十<lb/>
五巳上教之十四年宿軍地燃一旬乃滅十七年二月北<lb/>
部人趙壽女旣嫁化爲男娶妻而無子䟦問諸群臣曰此<lb/>
何祥乎尚書左丞傳權對曰漢丗雌雞爲雄隂變爲陽君<lb/>
㬱臣僭之象卒有婦人專寵王莾篡集今女爲男臣將爲<lb/>
<pb n="KR3k0012_SBCK_127-4b"/>
君之徴䟦曰將何以禳之權曰桑榖生朝大戊脩徳而殷<lb/>
道中興熒惑守心宋景責躬延齡二紀唯脩身崇善可以<lb/>
轉禍十八年八月立子翼爲太子䟦戒之曰吾聞君人以<lb/>
學爲夲不學無以立尊敬師傅人倫之始汝其夙夜䖍䖍<lb/>
欽承明訓二十二年八月䟦寢疾召中書監申秀侍中陽哲<lb/>
於内寢謂之曰吾患當不濟卿等善相吾子參決萬機九<lb/>
月䟦疾甚輦而臨軒命太子翼勒兵聽政以備非常宋夫<lb/>
人規立其子受惡翼聽政謂之曰上疾將瘳柰何便欲代<lb/>
父臨天下乎翼性仁弱遂還東宫一日三省疾宋夫人矯<lb/>
絶内外遣<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>寺傳問而巳翼及大臣皆不得見䟦弟弘於是<lb/>
舉壯士數十人裹甲入禁中宿衛皆不戰而散宋夫人命<lb/>
閇東閤弘家僮庫斗頭徑捷有勇力踰閤而入至于皇堂<lb/>
射殺女御一人䟦驚懼而薨弘遣脩城告曰天降凶禍大帝<lb/>
<pb n="KR3k0012_SBCK_127-5a"/>
崩背太子不侍疾群公不奔喪疑有逆謀國危社稷吾備<lb/>
太弟之親遂攝大位以寧國家百官叩門入者進階二等<lb/>
太子翼率東宫兵出戰敗退兵皆奔散弘遣使賜死命宗<lb/>
正馮哲黄門盧昭典葬事于東宫葬䟦於長谷陵僞謚文<lb/>
成皇帝廟號太祖<lb/>
　　　　　馮文通<lb/>
崔鴻十六國春秋北燕録曰馮弘字文通䟦之季弟髙雲<lb/>
篡位拜中領軍封汲郡公太平元年拜尚書右僕射改封<lb/>
中山公遷尚書令司徒録尚書事䟦薨僭即天王位大興<lb/>
元年正月壬午朔大赦改年二月立夫人慕容氏爲皇后<lb/>
二年正月立子少玉仁爲太子六月有䑕集城西盈數里<lb/>
地中西行至水前者銜馬尾後者迭相銜尾而渡識者以<lb/>
爲民遷之象七月魏師來伐神髙八月石城邊東營丘城<lb/>
<pb n="KR3k0012_SBCK_127-5b"/>
周四郡並降魏九月魏師引還徙民四萬餘户而西三年<lb/>
六月魏永昌王徤來伐五年四月遣右衛孫徳乞師于宋<lb/>
十二月又遣尚書陽伊請迎于勾麗六年三月端門崩四<lb/>
月魏又遣侍中建興公虞弼東平公鵝青伐攻尅白狼句<lb/>
麗將葛居孟光率衆數萬隨陽伊來迎屯于臨川尚書令<lb/>
郭生因民之憚遷開門而引魏軍魏軍疑而不赴生遂勒<lb/>
衆攻弘弘引句麗兵入自東門與生戰于闕下生中流矢<lb/>
卒句麗軍旣入城取武庫甲以給其衆城内羙女皆句麗<lb/>
軍人所掠五月乙卯弘率龍城見戸東徙焚燒宫殿火一<lb/>
旬不絶令婦人𬒳甲居中陽伊等勤精兵於外葛居孟先<lb/>
率騎後殿方軌而進前後八十餘里魏軍追至遼水不擊<lb/>
而還遣使徴弘于句麗後二年爲句麗所殺僞謚昭成皇<lb/>
帝自馮䟦太平元年歲在巳酉至弘滅亡之歲丙子二十<lb/>
<pb n="KR3k0012_SBCK_127-6a"/>
八載<lb/>
　　　　　夏赫連勃勃<lb/>
崔鴻十六國春秋夏録曰赫連勃勃朔方人右賢王去卑之<lb/>
後劉元海之族也曽祖父劉虎前趙嘉平中以宗室封樓<lb/>
煩公拜安北將軍丁零中郎將祖父豹後趙建武中拜平<lb/>
北將軍左賢王父衛辰符堅以爲西單于督攝河西諸虜<lb/>
屯于伐來城因秦末兵亂遂有朔方之地控弦之士三萬<lb/>
八千姚萇拜辰大將軍河西王大單于魏師來伐辰遣子<lb/>
右地代率騎二萬拒戰河東爲魏所敗遂乗勝濟河攻尅<lb/>
伐來執辰殺之勃勃辰弟三子奔秦髙平公没弈于妻之以<lb/>
女姚興以勃勃爲持節安將軍五原公配以三交五部鮮<lb/>
卑及雜虜二萬餘落鎮朔方時河西鮮卑杜崘獻馬八千<lb/>
匹于秦濟河至大城勃勃留之召其衆二萬襲殺髙平公<lb/>
<pb n="KR3k0012_SBCK_127-6b"/>
没弈于而并其衆至數萬自稱天王大單于大赦改弘始<lb/>
十年爲龍昇元年置百官以匈奴夏后氏之苗裔僭稱大<lb/>
夏以大兄右地代爲丞相代公發嶺北民夷十萬於朔方<lb/>
黒渠之南營起京城大赦改龍昇七年爲鳯翔元年令曰<lb/>
朕之皇祖北遷幽朔改姓姒氏後從母爲劉氏子從母姓<lb/>
非禮也古人氏族無常王者継天爲子是爲徽赫實與天<lb/>
連今改姓曰赫連氏庶恊皇天之意攴庶非正統者以鐵<lb/>
代爲氏庶朕宗子剛銳如鐵皆堪伐人二年立夫人梁氏<lb/>
爲后立子璝爲太子四年九月劉𥙿滅秦入于長安十二<lb/>
月𥙿留子義真鎮長安而還勃大恱遂圗進取之計遣太<lb/>
子璝率騎二萬南伐長安五年義真遣龍驤將軍沈田子<lb/>
率衆逆戰璝擊敗之退屯劉廻堡八月勃進據咸陽劉𥙿<lb/>
大懼乃召義真東鎮洛勃入長安正月群臣勸勃稱皇帝<lb/>
<pb n="KR3k0012_SBCK_127-7a"/>
三月壇于霸上即皇帝位大赦改鳯翔六年爲昌武元年<lb/>
冬十月以太子璝領大將軍雍州牧録南臺尚書事鎮長<lb/>
安十一月勃勃還統萬統萬<hi>統萬勃勃所都之城名也</hi>宫殿大成大赦<lb/>
改昌武二年爲真興元年刻石都南頌紀功德四月追尊<lb/>
父衛辰曰桓皇帝廟號太祖母符氏爲桓文皇后父豹曰<lb/>
宣皇帝曽祖虎曰景皇帝祖訓兒曰元皇帝五月雨魚于<lb/>
統萬二年十月起冲天臺于統萬南山欲登之以望長安<lb/>
六年勃將廢太子璝爲秦王以酒泉公倫爲太子璝聞將<lb/>
廢巳率衆七萬北伐倫倫率騎三萬拒之戰於平爲璝所<lb/>
敗倫死之太原公昌率騎一萬襲殺璝率衆八萬五千歸<lb/>
于統萬勃大恱立昌爲太子七月勃寢疾八月疾甚輦<lb/>
昇永安殿召群臣屬以後事薨於永安殿年四十五謚武<lb/>
烈皇帝葬嘉平陵廟號丗祖<lb/>
<pb n="KR3k0012_SBCK_127-7b"/>
　　　　　赫連昌<lb/>
崔鴻十六國春秋夏録曰赫連昌一名折勃勃之第三子<lb/>
身長八尺魁岸羙姿貌勃薨即位于永安臺大赦改真興<lb/>
七年爲永光元年七月杏城劉睹川有青石大如馬頭浮在<lb/>
水上逆流而行人見而送之十月魏乗虚來伐三年五月<lb/>
戰于黒渠爲魏所敗昌與數千騎奔還魏追騎亦至昌留<lb/>
河内公費連烏提守髙平徙諸城民七萬户于安定以都<lb/>
之四年二月魏軍至安定三月城潰昌奔秦州魏東平公<lb/>
鵝青追擒之送于魏魏封昌秦王尚始平公主㝷爲魏所殺<lb/>
　　　　　赫連定<lb/>
崔鴻十六國春秋夏録曰赫連定勃勃第五子鳯翔二年封<lb/>
平原公雍州牧鎮長安率衆赴安定進封平原王大將軍領<lb/>
司徒昌爲魏所擒定遂率遺衆數萬據平原僣稱皇帝大<lb/>
<pb n="KR3k0012_SBCK_127-8a"/>
赦改承光四年爲勝光元年進征南大將軍白蘭王吐谷<lb/>
渾莫璝爲開府儀同三司河南王十月畋于隂磐登苛藍<lb/>
山而望統萬城泣曰先帝以朕承大業者豈有今日之事<lb/>
乎使天假朕年當與諸郷建王季之業俄而有群狐百數<lb/>
鳴於定傍命射之無所獲定惡之曰此大不善咄咄天道<lb/>
復何言三年八月魏軍來襲十月尅安定進攻平原十一<lb/>
月定遂掠民五萬户西奔上邽四年河南王莫璝因戎狄<lb/>
之衆東靣以争天下魏遣益州刺史没利延寧州刺史拾<lb/>
虎率騎三萬來伐遂擒定送于魏勃勃𥘉號龍昇元年歲<lb/>
在丁未至是歲在辛未二十五載也<lb/>
<pb n="KR3k0012_SBCK_127-8b"/>
</p>
<p>
太平御覽卷第一百二十七<lb/>
</p>
<p>
</p>
  </div>
</body>
</text>
</TEI>
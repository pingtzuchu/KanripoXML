<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_086-1a"/>
太平御覽卷第八十六<lb/>
　皇王部十一<lb/>
　　　秦<lb/>
　　　昭襄王<lb/>
　　　孝文王<lb/>
　　　莊襄王<lb/>
　　　始皇帝<lb/>
　　　二世皇帝<lb/>
　　　秦王子嬰<lb/>
　　　楚義帝<hi>附</hi>
　　　　　秦<lb/>
史紀曰秦之先帝顓頊之苗裔孫曰女脩女脩織玄鳥隕<lb/>
卵女脩吞之生子大業大業娶少典之子曰女華生大費<lb/>
<pb n="KR3k0012_SBCK_086-1b"/>
與禹平水土巳成帝錫玄珪禹受曰非予能成亦大費與<lb/>
禹平水土巳爲輔帝舜曰咨爾費賛禹功其賜爾皂游爾<lb/>
後嗣將大出遂妻之姚姓之玉女大費拜受佐舜調馴鳥<lb/>
獸是爲栢翳舜賜姓嬴氏大費生子二人一曰大廉實鳥俗<lb/>
氏二曰若木實費氏其玄孫曰費昌子孫或在中國或在<lb/>
夷狄費昌當夏桀之時去夏歸商爲湯御以敗桀於鳴條<lb/>
大廉玄孫曰孟戯中衍鳥身人言帝太戊聞而卜之使御<lb/>
吉遂致使御而妻之自太戊以下中衍之後丗有功以佐<lb/>
殷國故嬴姓多顯遂爲諸侯其玄孫曰中潏在西戎生蜚<lb/>
廉蜚廉生惡來惡來有力蜚廉善走父子俱以材力事紂<lb/>
周武王伐紂并殺惡來蜚廉死葬於霍太山蜚廉復有子曰<lb/>
季勝玄孫曰造父以善御幸於周繆王繆王以趙城封造<lb/>
父造父族由此爲趙氏趙衰其後也惡來革者蜚廉子也<lb/>
<pb n="KR3k0012_SBCK_086-2a"/>
早死有子曰女防女防四丗生非子以造父之寵皆姓趙<lb/>
氏非子居犬丘周孝王分土爲附庸邑之秦<hi>今天水隴西縣秦亭也</hi>
使復續嬴氏祀號曰秦嬴三世至秦仲始大其孫襄公時<lb/>
周平王避犬戎之難東徙洛邑襄公以兵送平王平王封<lb/>
襄公爲諸侯賜之歧以西之地襄公於是始與諸侯通使<lb/>
聘享之禮至繆公康公之世漸爲強霸與齊晉爭爲諸侯<lb/>
盟主秦仲巳下二十八世曰武王武王卒立異母弟是爲<lb/>
昭襄王于時周室微弱<lb/>
　　　　　昭襄王<lb/>
史記曰昭襄王十九年王爲西帝齊爲東帝皆復去之五<lb/>
十二年周九鼎入秦周𥘉亡五十四年王郊見上帝於雍<lb/>
丘五十六年昭襄王卒子孝文王立<lb/>
古史考曰王赧卒後天下無主四十九年以歲所在紀之<lb/>
<pb n="KR3k0012_SBCK_086-2b"/>
　　　　　孝文王<lb/>
史記曰孝文王元年赦罪人脩先王功臣褒厚親戚文王<lb/>
除䘮十月己亥即位三日辛丑卒子莊襄王立<lb/>
　　　　　莊襄王<lb/>
史記曰莊襄王元年大赦罪人脩先王之功臣施德厚骨<lb/>
肉而布惠於民東周君與諸侯謀秦秦使相國吕不韋誅<lb/>
之盡入其國以陽人之地賜周君奉其祭祀四年莊襄王<lb/>
卒子政立<lb/>
　　　　　始皇帝<lb/>
河圖曰秦　帝名政虎口日角大目隆鼻長八尺六寸<lb/>
大七圍手握兵執矢名祖龍<lb/>
尚書考靈耀曰秦失金鏡<hi>宋均注曰金鏡喻明道也</hi>魚目入珠<hi>言僞亂眞也莊</hi>
<hi>襄王納吕不韋之妻生始皇也</hi>
<pb n="KR3k0012_SBCK_086-3a"/>
古文竒字曰秦改古文以爲大篆及隷字國人多誹謗怨<lb/>
恨秦苦天下不從而召諸生到者拜爲郎凡七百人又宻<lb/>
冬月種瓜於驪山硎谷之中温處瓜實成乃使人上書曰<lb/>
瓜冬有實有詔下博士諸生說之人人各異說則皆使往<lb/>
視之而爲伏機諸生賢儒皆至焉方相難不能决因發機<lb/>
從上填之以土皆壓死<lb/>
史記曰莊襄王爲秦質子於趙見吕不韋姬恱而取之生<lb/>
始皇帝始皇以秦昭王四十八年正月生於邯鄲及生名<lb/>
爲政姓趙氏年十三歳莊襄王死政代立爲秦王十年大<lb/>
梁人尉繚來說秦王曰以秦之強視諸侯譬如郡縣之君<lb/>
臣但恐諸侯合從而岀不意此乃智伯夫差湣王所以亡<lb/>
也願大王無愛財物賂其豪臣以乱其謀不過亡四十萬金<lb/>
則諸侯可盡王從其計見尉繚抗禮衣服食飲與繚同繚<lb/>
<pb n="KR3k0012_SBCK_086-3b"/>
曰秦王爲人蜂凖長目鷙鳥膺豺聲少恩而虎狼心居約<lb/>
易出人下得志亦輕食人我布衣然見我常身自下我使<lb/>
秦王得志於天下天下皆爲虜矣不可與乆遊乃亡去秦<lb/>
王覺固止爲秦國尉卒用其計䇿二十六年秦𥘉并天下<lb/>
廷尉斯等與博士議曰有天皇有地皇有人皇人皇最貴<lb/>
臣等昧死上尊號王爲秦皇命爲制令爲詔天子自稱爲<lb/>
朕王曰去秦著皇採上古帝王位號號曰皇帝他如議制<lb/>
曰朕聞太古有號死而以行爲謚如此則子議父臣議君<lb/>
甚無謂朕弗取自今以來除謚法朕爲始皇帝後丗以計<lb/>
數二丗三丗至於萬丗傳之無窮始皇推終始五徳之傳<lb/>
<hi>音亭傳之傳也</hi>以爲周得火德秦代周德從所不勝方今水德之<lb/>
始改年始朝賀皆自十月朔衣服旄旌節旗皆上黒數以<lb/>
六爲紀符法冠皆六寸而轝六尺六尺爲歩乗六馬更名<lb/>
<pb n="KR3k0012_SBCK_086-4a"/>
河曰德水以爲水德之始剛毅戾深事皆決於法分天下<lb/>
之國以爲三十六郡郡置守尉監更命民曰黔首大酺收<lb/>
天下兵聚之於咸陽銷以爲鍾鐻鑄爲金人十二重各千<lb/>
石置宫庭中一法度衡石丈尺車同軌書同文字地東至<lb/>
海暨朝鮮西至臨洮羌中南至北向戸北據河爲塞並隂<lb/>
山至遼東徙天下豪冨於咸陽十二萬戸諸廟及章臺上<lb/>
林皆在渭南秦毎破諸侯冩放其宫室作之咸陽北阪二<lb/>
曰臨渭自雍門以東至涇渭殿屋複道周閤相屬所得諸<lb/>
美人鍾鼓以充入之二十七年始皇廵隴西北地出雞頭<lb/>
山過回中作長信宫渭南巳來更命宫爲極廟象天極廟<lb/>
道通驪山上作甘泉前殿築甬道自咸陽屬之二十八年<lb/>
始皇東行郡縣上鄒嶧山立石與魯諸儒生刻石頌秦徳<lb/>
議封禪望祭山川之事乃遂上太山立石封祠祀禪梁父<lb/>
<pb n="KR3k0012_SBCK_086-4b"/>
刻所立石乃並渤海以東過黄腄窮成山登之罘立石頌<lb/>
素徳而去南登琅邪大樂之留三月徙黔首三萬戸琅邪臺<lb/>
下復十二歲作琅邪臺立石頌秦徳二十九年始皇東遊<lb/>
至陽武博浪沙中爲盗所驚求弗得乃令天下大索十日<lb/>
三十一年始皇爲微行咸陽與武士四人俱夜出逢盗蘭<lb/>
池見窘武士擊殺盗三十二年始皇之碣石使燕人盧生<lb/>
求羡門髙誓刻碣石門盧生使入海還以鬼神事因奏録<lb/>
圖書曰亡秦者胡也始皇乃使將軍蒙恬發兵三十萬人<lb/>
北擊胡略取河南地三十三年略取陸梁地爲桂林象郡<lb/>
南海西北斥逐匈奴自榆中並河以東屬之隂山以爲三<lb/>
十四縣城河上爲塞又使䝉恬渡河取髙闕陶山北假中<lb/>
<hi>北假地名</hi>築亭鄣以逐戎人三十四年丞相斯議曰臣請史官<lb/>
非秦記燒之天下敢有藏詩書百家語者悉詣守尉雜燒<lb/>
<pb n="KR3k0012_SBCK_086-5a"/>
之有敢偶語詩書棄市以古非今者族吏見不舉與之同<lb/>
罪諸有文學之書蠲除之令下三十日不燒黥爲城旦所<lb/>
不去者醫藥卜筮種樹之書若有學法令以吏爲師三十<lb/>
五年乃營作朝宮渭南北上林苑中先作前殿阿房東西<lb/>
五百歩南北五十丈上可坐萬人下可建五丈旌旗周馳<lb/>
爲閣道自殿下直抵南山表南山之巔以爲闕爲複道自<lb/>
阿房渡渭屬之咸陽以象天極閣道絶漢抵營室也立石<lb/>
東海上朐界中以爲秦東門因徙三萬家驪邑五萬家雲<lb/>
陽皆復不事乃令咸陽之旁二百里内宫觀二百七十複<lb/>
道甬道相連帷帳鍾鼔羙人充之各寒暑不移徙所幸有<lb/>
言其處者罪死始皇帝幸梁山宫從山上見丞相車騎衆<lb/>
不善也中人或告丞相丞相後損車騎始皇怒曰此中人<lb/>
泄吾語案問莫服當是時詔捕諸時在旁者皆殺之自是<lb/>
<pb n="KR3k0012_SBCK_086-5b"/>
後莫知行之所在聽事群臣受決事悉於咸陽宫長子扶<lb/>
蘇諌曰天下𥘉定逺方黔首未集諸生皆誦法孔子今皆<lb/>
重法繩之臣恐天下不安唯上察之始皇怒使扶蘇北監<lb/>
蒙恬於上郡三十七年始皇出遊左丞相斯從右丞相去<lb/>
疾守少子胡亥愛慕請從始皇許之十一月行至雲夢望<lb/>
祀虞舜於九疑浮江下觀蘇柯渡梅渚過丹陽至錢塘浙<lb/>
江水波惡乃西百二十里從狹中渡上㑹稽祭大禹望于<lb/>
南海而立石刻頌秦德還過吴從江乗渡並海上北至琅<lb/>
邪方士徐福等入海求神藥數歲不得費多恐譴乃詐曰<lb/>
蓬萊藥可得然常爲大鮫魚之所害故不得至願請善射<lb/>
與俱見則以連弩射之始皇夢與海神戰如人狀以問占<lb/>
夢博士曰水神不可見以大魚蛟龍爲候今上禱祠備謹<lb/>
而有此惡神當除去而善神可致乃命入海者賫捕巨魚<lb/>
<pb n="KR3k0012_SBCK_086-6a"/>
具而自以連弩候大魚出射之自琅邪北至營成山弗見<lb/>
至之罦見巨魚遂並海至平津而病始皇惡言死群臣莫<lb/>
敢言死事上病益甚乃爲璽書賜公子扶蘇曰與䘮㑹咸<lb/>
陽而葬書巳封在中車府令趙髙行符璽事所未授使者<lb/>
七月丙寅始皇崩於沙丘平臺時年五十在位三十七年<lb/>
丞相斯爲上崩在外恐諸公子及天下有變乃祕之不發<lb/>
䘮棺載輼輬車中故幸宦者叅乗所至上食百官奏事如<lb/>
故宦者輙從輼輬車中可其奏事獨子胡亥趙髙及幸宦<lb/>
者五六人知上死趙髙故嘗教胡亥書及獄律令法事胡<lb/>
亥私幸之髙乃與胡亥丞相斯隂謀破去始皇所封書賜<lb/>
公子扶蘇者而更詐爲丞相斯受始皇遺詔沙丘立子胡<lb/>
亥以爲太子乃更爲書賜公子扶蘇蒙恬數以罪賜死遂<lb/>
從井陘抵九原㑹暑上輼輬車臭乃詔從官令車載一石<lb/>
<pb n="KR3k0012_SBCK_086-6b"/>
鮑魚以亂其臭行從直道至咸陽發䘮太子胡亥襲位<lb/>
漢書曰秦據勢勝之地騁狙詐之兵蠶食山東一切取勝<lb/>
因矜其所習自任私智姍笑三代蕩滅古法竊自號爲皇<lb/>
帝而子弟爲疋夫内亡骨肉夲根之輔外亡尺土蕃翼之<lb/>
衛吴陳奮其白挺劉項隨而斃之<lb/>
又曰秦始皇即位三十九年内平六國外攘四夷死人如<lb/>
麻暴骨長城之下頭顱相屬於道不一日而無兵<lb/>
又曰賈山借秦爲諭名曰至言其辭曰始皇貴爲天子冨<lb/>
有天下賦歛重數百姓罷弊赭衣半道群盗滿山使天下<lb/>
之人載目而視傾耳而聽離宫三百鍾鼓不移而具爲宫<lb/>
室之麗如此使其後世曽不得聚廬而託處焉爲馳道於<lb/>
天下東窮燕齊南極吴楚厚築其外隠以金椎樹以青松<lb/>
爲馳道之麗如此使其後世曽不得邪徑而託足焉葬乎<lb/>
<pb n="KR3k0012_SBCK_086-7a"/>
驪山銅錮其内漆塗其外中城遊觀上成山林爲葬埋之<lb/>
侈如此使其後世曽不得蓬顆蔽塚而託葬焉秦以熊羆<lb/>
之力虎狼之心蠶食諸侯并吞海内而不篤禮義故天殃<lb/>
巳加矣<lb/>
異苑曰秦世有謡云秦始皇奄僵開吾户據吾牀飲吾酒<lb/>
唾吾漿飡吾飲以爲糧張吾弓射東牆前至沙丘當滅亡<lb/>
始皇旣坑儒焚典乃發孔子墓欲取諸經傳壙旣啓於是<lb/>
悉如謡者之言又言謡文刋在塚壁政甚惡之及逹沙丘<lb/>
而脩別路見一群小兒輦沙爲阜問云沙丘從此得病<lb/>
淮南子曰秦之時髙爲臺榭大爲苑囿造馳道數千里鑄<lb/>
金人發邊戍入芻藁頭㑹箕歛輸於少府丁壯丈夫西至<lb/>
臨洮狄道東至㑹稽浮石南至象郡桂林北至飛狐陽原<lb/>
道路死人以溝量當此之時有忠諌者謂之不祥道仁義<lb/>
<pb n="KR3k0012_SBCK_086-7b"/>
者謂之狂<lb/>
桓譚新語曰秦始皇見周室失統自以當保有九州見萬<lb/>
民碌碌猶群羊聚猪皆可以竿而駈之故遂以敗也<lb/>
　　　　　二世皇帝<lb/>
史記曰二世皇帝元年年二十一趙髙爲郎中令任用事<lb/>
徴材士五萬人爲屯衛咸陽令教射狗馬禽獸用法益刻<lb/>
深七月戍卒陳勝等反二年冬陳渉所遣周章等西至戯<lb/>
兵數十萬二世大驚夢白虎齧其左驂馬殺之心不樂恠<lb/>
問占夢卜曰涇水爲祟二世乃齋於望夷宮欲祠涇水沉<lb/>
四白馬使使責讓髙以盗賊事髙懼乃隂與其壻咸陽令閻<lb/>
樂其第趙成謀使郎中令爲内應詐爲有大賊遣樂將吏<lb/>
卒千餘人至望夷宫郎中令與樂俱入射上幄坐幃二世<lb/>
怒召左右左右皆惶擾不闘旁有宦者一人侍不敢去二<lb/>
<pb n="KR3k0012_SBCK_086-8a"/>
世入內謂曰何不早告我宦者曰臣不敢言故得全使臣<lb/>
早言皆巳誅安得至今閻樂前即二世數曰足下驕恣誅<lb/>
殺無道天下共叛足下其自爲計二世曰丞相可得見不<lb/>
樂曰不可二世曰吾願得一郡爲王弗許又曰願爲萬户<lb/>
侯弗許又日願與妻子爲黔首比諸公子樂曰臣受命於<lb/>
丞相爲天下誅足下足下雖多言臣不敢報麾其兵進二<lb/>
世自殺閻樂歸報趙髙趙髙乃悉召諸大臣公子告以誅<lb/>
二世之狀曰秦故王國始皇君天下故稱帝今六國復自<lb/>
立秦地益小乃以空名爲帝不可冝爲王如故便立二世<lb/>
之兄子公子嬰爲秦王以黔首葬二世杜南冝春苑中在<lb/>
位三年<lb/>
　　　　　秦王子嬰<lb/>
史記曰趙髙令子嬰齋當廟見受玉璽齋五日子嬰與其<lb/>
<pb n="KR3k0012_SBCK_086-8b"/>
子二人謀稱疾不行髙果自往曰宗廟重事王奈何不行<lb/>
子嬰遂刺殺趙髙於齋宫夷三族以狥咸陽子嬰爲秦王<lb/>
四十六日楚將沛公破秦軍入武關遂至霸上使人約降<lb/>
子嬰子嬰即係頸以組白馬素車奉天子之璽符降軹道<lb/>
旁項籍爲從長殺子嬰及秦諸公子宗族<lb/>
史記太史公曰始皇自以爲功過五帝地廣三皇而羞與<lb/>
之侔善哉賈生推言之曰秦并兼諸侯繕津關據險塞脩<lb/>
甲兵而守之陳渉以戍卒散亂之衆數百奮臂大呼不用<lb/>
弓㦸之兵鉏櫌白挺<hi>擾田噐也音憂</hi>望屋而食横行天下秦人阻<lb/>
險不守關梁不闔長㦸不刺強弩不射楚師深入戰於鴻<lb/>
門曽無藩籬之艱當此時也世非無深慮知化之士也然<lb/>
不敢盡忠拂過者秦俗多忌諱之禁忠言未卒於口而身<lb/>
爲戮殁矣故天下之士傾耳而聽重足而立拑口而不言<lb/>
<pb n="KR3k0012_SBCK_086-9a"/>
是以三主失道忠臣不敢諌智士不敢謀天下巳亂姦不<lb/>
上聞豈不哀哉秦王纉六世之餘烈振長筴而御宇内吞<lb/>
二周而亡諸侯履至尊而制六合執捶拊<hi>拊拍音府</hi>以鞭笞天<lb/>
下威振四海南取百越之地以爲桂林象郡乃使蒙恬北<lb/>
築長城而守藩籬却匈奴七百餘里胡人不敢南下而牧<lb/>
馬士不敢彎弓而報怨於是廢先王之道焚百家之言以<lb/>
愚黔首墮名城殺豪俊收天下之兵聚之咸陽銷鋒鏑鑄<lb/>
以爲金人十二以弱黔首之民然後塹華爲城因河爲津<lb/>
據億丈之城臨不測之谿以爲固良將勁弩守要害之處<lb/>
信臣精卒陳利兵而誰何<hi>何問之也</hi>天下巳定秦王之心自以<lb/>
爲關中之固金城千里子孫帝王萬丗之業也秦王旣没<lb/>
陳渉斬木爲兵掲竿爲旗天下雲集而響應羸糧而影從<lb/>
山東豪俊遂並起而亡秦族矣然秦以區區之地千乗之<lb/>
<pb n="KR3k0012_SBCK_086-9b"/>
權招八州而朝同列百有餘年然後以六合爲家崤函爲<lb/>
宫一夫作難而七廟隳身死人手爲天下笑者何也仁義<lb/>
不施而攻守之勢異也秦王懐貪鄙之心行自奮之智不<lb/>
信功臣不親士民廢王道立私權禁文書而酷刑法先詐<lb/>
力而後仁義以暴虐爲天下始孤獨而有之故其亡可立<lb/>
而待<lb/>
帝王世紀曰秦凡四王二帝合四十九年<lb/>
　　　　楚義帝<lb/>
尚書中候曰空受之帝立<lb/>
史記曰居鄛人范増好竒計往說項梁曰秦滅六國楚最<lb/>
無罪自懐王入秦不反楚人憐之至今故楚南公曰楚雖<lb/>
三户亡秦必楚今陳勝首事不立楚後而自立其勢不長<lb/>
今君起江東楚蠭起之將爭附君者以君丗丗楚將爲能<lb/>
<pb n="KR3k0012_SBCK_086-10a"/>
復立楚後也梁然其言乃求楚懐王孫心在民間爲人牧羊<lb/>
立以爲楚懷王從民所望陳嬰爲楚上柱國與懐王都盱<lb/>
眙秦滅尊懐王爲義帝<hi>漢書曰義帝名心也</hi>項王謂諸將曰天下𥘉<lb/>
發難時假立諸侯後以伐秦然身𬒳堅執銳首事暴露於<lb/>
野三年滅秦定天下者皆將相諸君之力也義帝雖無功<lb/>
故當分其地而王之諸將皆曰善漢元年四月諸侯罷戯<lb/>
下各就國項王岀之國使人徙義帝曰古之帝者地方千<lb/>
里必居上㳺乃徙義帝都郴縣其群臣稍叛之隂令衡山<lb/>
臨江王擊殺之江中<lb/>
太平御覽卷第八十六<lb/>
<pb n="KR3k0012_SBCK_086-10b"/>
<pb n="KR3k0012_SBCK_086-10b"/>
</p>
<p>
</p>
  </div>
</body>
</text>
</TEI>
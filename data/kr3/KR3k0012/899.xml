<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_899-1a"/>
太平御覽卷第八百九十九<lb/>
　　獸部十一<lb/>
　　　　　牛中<lb/>
春秋潜潭巴曰宫有牛鳴政教衰諸侯相并牛兵之符也<lb/>
楊方五經鈎沉曰東夷之人以牛骨占事呈吉示凶無往<lb/>
不中牛非含智之物骨有若此之效<lb/>
穆天子傳曰泰山百獸之所聚也爰有赤豹封牛<lb/>
又曰天子大饗正侯諸王七萃之士于丕衍<graphic n="KR1809" url="https://raw.githubusercontent.com/kanripo/KR-Gaiji/master/images/KR1809.png" mimeType="image/png"/>韓之人獻<lb/>
朋牛三百<lb/>
又曰天子飲干文山乃獻良馬駟牥牛二<hi>此牛能行沙中如馳</hi>
又曰天子北征舎于珠澤釣于流水因獻食馬三百牛羊<lb/>
二千〇皇甫謐帝王丗紀曰黄帝於東海流波山得竒獸<lb/>
狀如蒼牛身無角能走出入水中則風雨光如日月其音<lb/>
<pb n="KR3k0012_SBCK_899-1b"/>
如雷名曰䕫黄帝殺之以其皮爲鼓聲聞五百里<lb/>
丗本曰鯀作服牛<hi>鮌黃帝臣也又云少昊時人始駕牛</hi>
孔子家語曰子路拯溺者其人拜之以牛子路受之孔子<lb/>
曰魯人必拯溺矣<lb/>
焦贑易林曰教牛逐兎任非其人費日無功<lb/>
相牛經曰牛經自寗戚傳百里奚漢丗河西薛公得其書<lb/>
以相牛千百不失至魏丗髙堂生傳晉髙祖宣皇帝其後<lb/>
王愷秘其書<lb/>
又曰牛歧胡夀<hi>歧牽兩腋眼下分爲三</hi>去角近行駃眼欲得大眼中<lb/>
有白脉貫童子最快頸骨長且大駃壁堂欲得闊<hi>壁堂病股間也</hi>
倚欲得如絆馬聚而正也膺廷欲得廣<hi>膺廷胷前</hi>天關欲得成<lb/>
<hi>天関背接骨</hi>雋骨欲得垂<hi>眷也央/欲得下</hi>蘭株欲得大<hi>尾株</hi>豐岳欲得大<lb/>
<hi>膝株骨</hi>垂星欲得有怒肉<hi>垂星蹄上也肉覆蹄間名怒肉</hi>力柱欲得大而成<lb/>
<pb n="KR3k0012_SBCK_899-2a"/>
<hi>當車骨也</hi>懸蹄欲得如八字陽鹽欲得廣<hi>陽塩者夾尾株前兩膁上</hi>常有似<lb/>
鳴者有黄也洞胡無壽珠淵無壽遊毛當目下也上池有<lb/>
亂毛妨主凶<hi>上池角中央也</hi>身欲得如卷大臁踈肋難飴龍頭突<lb/>
目好跳豪筋欲得成就<hi>豪筋脚後横筋也</hi>毛欲得短密若長踈不<lb/>
耐寒氣尾不用至地尾毛少骨多者有力膝上肉欲得竪<lb/>
角欲得細鼻如鏡鼻難牽口方易飴漦府方易飴<lb/>
莊子曰聲氏之牛夜亡而遇夔止而問焉曰我尚有四足<lb/>
動而不善子一足而起踊何以然夔曰以吾一足王於子<lb/>
矣<lb/>
莊子曰夫氂牛其大如垂天之雲此能爲大矣而不能執<lb/>
䑕<lb/>
又曰魯聞顔闔得道之人使幤致焉顔闔守廬麤布之衣<lb/>
而自飯牛魯君之使者問此顔闔家耶闔曰然使者致幤<lb/>
<pb n="KR3k0012_SBCK_899-2b"/>
闔對曰恐聽謬而遺使者罪不若審之使者還反復求之<lb/>
則不得也<lb/>
又曰庖丁爲文惠君解牛曰臣之刀十九年所解千牛而<lb/>
刀刄若新彼節者有間而刀刃無厚以無厚入有間而恢<lb/>
恢乎其投刃必有餘地是以十九年刀刃如新<lb/>
管子曰屠牛坦朝解九牛而刀可以剃髮則刃遊於其間<lb/>
也<lb/>
又曰或聘莊子莊子應其使曰子見夫犧牛乎衣以文繍<lb/>
食以芻菽及其牽入於太廟雖欲爲狐犢其可得乎<lb/>
孟子曰臣聞胡齕云王坐於堂上有牽牛而過堂下者王<lb/>
見之曰牛何之對曰將以釁鍾王不忍見其觳觫欲以羊<lb/>
易之是見牛而不見羊也<lb/>
晏子春秋曰今公之牛老於蘭罕不勝服也車蠧於瓦石不服<lb/>
<pb n="KR3k0012_SBCK_899-3a"/>
乗也<lb/>
列子曰宋人有好行義者三丗不懈家無故而黒牛生白<lb/>
犢以問孔子孔子曰此吉祥也以享上帝居一年其父無<lb/>
故而盲牛又復生白犢其父令其子問孔子孔子曰吉祥<lb/>
也復以祭居一年中其子又盲其後楚攻宋圍其城民易<lb/>
子而食之折骸而炊之丁壯皆乗城戰死者太半此人父<lb/>
子有疾皆免也<lb/>
吕氏春秋曰昔葛天氏之樂三人操牛尾投足以歌八闋<lb/>
<hi>注事具樂部</hi>
又曰使烏獲疾引牛尾尾絶力單而牛不行逆也使五尺竪<lb/>
子引其捲而恣所之順也<lb/>
又曰亂國之妖有牛馬言<lb/>
韓子曰商太宰嘗使庶子行市還云市門多車太宰召市<lb/>
<pb n="KR3k0012_SBCK_899-3b"/>
吏問曰市何多牛馬耶吏恠太宰是神知<lb/>
又曰詹何坐弟子侍有牛鳴於門外弟子曰是黒牛也而<lb/>
白在其蹄詹何曰然黒牛也而白在其頭使人視之果黑<lb/>
牛而以布褁其角<lb/>
尸子曰夫龍門魚之難太行牛之難以德報怨行之難也<lb/>
淮南子曰牛跋蹄而戴角馬𬒳髦而全足者天也絡馬之<lb/>
口穿牛之鼻者人也<lb/>
又曰剥牛皮鞹以爲皷正三軍之衆然爲牛計者不若服<lb/>
軛也<lb/>
又曰城上視牛如羊如豕所居髙也<lb/>
又曰戴角者無上齒無角者膏而兊前<hi>豕馬之屬前小</hi>有角者脂<lb/>
而兊後<hi>牛羊後小</hi>
又曰季春之月乃合騾牛騰馬游牝于牧<lb/>
<pb n="KR3k0012_SBCK_899-4a"/>
又曰取牛膽塗熱釡即鳴矣<lb/>
又曰牛膽塗目莫知其誰注曰取八歲黃牛膽桂二寸着<lb/>
膽中百日以成因使巧工刻象人丈夫着目下爲女子着<lb/>
頭上爲小児着頥下盛以五綵囊先宿齋無令人知也<lb/>
尹文子曰語曰好牛不可察也好則物之通稱牛則物之<lb/>
定形以通稱隨定形不可不察也重白而憎黒嗜甘而逆<lb/>
苦能定名則萬事不亂也<lb/>
卞子曰郭林宗謂仇季智曰子嘗有過否季智曰吾嘗飯<lb/>
牛牛不食搏牛一下<lb/>
說苑曰秦穆公使賈人載鹽徴諸賈人百里奚以五羖羊<lb/>
之皮將車之秦秦穆公觀鹽見百里奚牛肥也對曰臣飲<lb/>
食以時使之不以暴有險先後之以身是以肥也穆公知<lb/>
其君子也乃以爲上卿<lb/>
<pb n="KR3k0012_SBCK_899-4b"/>
張温自表曰昔百里奚賢秦繆公欲干之繆公好牛奚因<lb/>
賃官以養牛蹄上乗肉三寸公使禽息行牛息入言之公<lb/>
不信怒息復言之公又怒吏曰再怒其主罪當刖使守門<lb/>
公出禽息跪而請之曰夫養牛者願君勿忘也公乃問百<lb/>
里曰臣之長非養牛者也乃養民也公視牛察之則賢人<lb/>
也遂與同車而出謝禽息息曰所以不死者君未知客也<lb/>
今巳知之矣乃觸門而死<lb/>
抱扑子曰南方水牛無冬夏常卧雪中<lb/>
又曰智禽銜蘆以逆網水牛結陣而却虎矣<lb/>
說苑曰齊桓公岀獵逐鹿入山谷中見一老父問曰此何<lb/>
谷也曰愚公之谷曰何也曰畜牸牛子大賣之買駒少年曰<lb/>
牛不能生馬遂持駒去旁人聞以臣爲愚因以爲谷也管<lb/>
子曰此臣之過也使堯在上臯陶爲大理者安有取人駒<lb/>
<pb n="KR3k0012_SBCK_899-5a"/>
乎<lb/>
論衡曰十圍之牛爲牧竪所驅<lb/>
又曰牡馬見雌牛不相合者異類也<lb/>
風俗通曰賣牛勿握角令不售按恐觸人人不取也<lb/>
又曰秦昭王使李冰爲蜀守開成都兩江漑田江神歲取<lb/>
童女二人爲婦冰自以其女與神爲㛰徑至神祠勸神酒<lb/>
抷但澹淡不耗冰厲聲責之因忽不見良乆有兩蒼牛闘<lb/>
於岸旁有頃冰還流汗謂官屬曰吾鬪大極不當相助也<lb/>
南向要中正白者我綬也主簿㓨殺北面者江神遂死<lb/>
又曰丁壯小犢跳梁弄角飲水數石生芻十束當風露夜<lb/>
至死不曲<lb/>
愽物志曰介葛盧聞牛鳴知生三犢盡爲犧牲嵆叔夜以<lb/>
爲無此皆先儒妄說<lb/>
<pb n="KR3k0012_SBCK_899-5b"/>
又曰蜀牛不施繩右前曰排左側曰促而牛解人語<lb/>
又曰九眞有神牛生谿上里時時共闘即海沸而昏或出<lb/>
鬪岸上人家牛皆怖人或遮捕即霹靂號曰神牛<lb/>
洞林記曰義興叔保得傷寒垂死令郭璞占之不吉令求<lb/>
白牛厭之求不得璞爲致之即曰白牛從西來逢叔保大<lb/>
驚遂病差<lb/>
語林曰宋岱爲青州刺史禁淫祀著無鬼論有一書生葛<lb/>
巾修刺詣岱曰君絶我軰血食二十餘年君有青牛髯奴<lb/>
所以未得相困耳奴巳叛牛巳死今日得相制矣言絶而<lb/>
失明日而岱死<lb/>
郭子曰蒲奮字武林髙平人畏風在晉武帝坐北䆫有琉<lb/>
璃扇實密似踈奮有難色帝乃笑之奮曰臣猶呉牛見月<lb/>
而喘<lb/>
<pb n="KR3k0012_SBCK_899-6a"/>
述異記曰牛之不角者呼犝牛<lb/>
金樓子曰東海中有牛剥其皮貫之潮水至則毛起潮去<lb/>
則毛弭<lb/>
諸葛亮集曰木牛者方膓曲頭一脚四足頭入領中着於<lb/>
腹載多而行少則否冝可大用不可小使<lb/>
杜預奏事曰臣前在南聞　魏興西北山有野牛野羊牛<lb/>
之大者二千斤羊之大者千數百斤<lb/>
袁喬江賦注曰呉時有錢約釣於牛渚獲一金鎻引之則<lb/>
金牛汎然而出約懼而捨因以爲名<lb/>
束晳延遊賦曰乗露車以偃蹇賀蘭單之疲牛連縋索以<lb/>
爲鞅結斷綆而爲鞦<lb/>
臧彦駃牛賦曰殊相允備名不虚假偉質魁梧骨竒形雅<lb/>
竦若驚鹿駔若奔馬<lb/>
<pb n="KR3k0012_SBCK_899-6b"/>
</p>
<p>
太平御覽卷第八百九十九<lb/>
</p>
<p>
</p>
  </div>
</body>
</text>
</TEI>
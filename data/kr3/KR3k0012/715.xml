<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_715-1a"/>
太平御覽卷第七百一十五<lb/>
　服用部一十七<lb/>
　　歩揺　假髻　髲<lb/>
　　　　　歩搖<lb/>
釋名曰后首飾曰副副覆也以覆於首上有垂珠歩則揺<lb/>
也<lb/>
周禮曰王后首服爲副所以副首爲飾若今歩揺也<lb/>
續漢書輿服志曰皇后入廟歩揺以黄金爲山題貫白珠<lb/>
桂枝相糺八爵九華熊虎赤羆天鹿辟邪<lb/>
後漢書曰和熹鄧后賜馮貴人赤綬以未有歩揺環佩各<lb/>
加賜一具<lb/>
晉書曰慕容廆曽祖莫護跋魏𥘉率其諸部入居遼西從<lb/>
宣帝伐公孫氏以功拜率義王始建國於棘城之北時燕<lb/>
<pb n="KR3k0012_SBCK_715-1b"/>
代多冠歩摇冠護跋見之乃歛髮襲冠諸部因呼之爲歩<lb/>
摇其後音訛遂爲慕容焉<lb/>
江表傳曰務皓使尚方以金作歩揺假髻以千數令宫人<lb/>
着以相撲朝成夕敗輙命更作<lb/>
晉令曰歩揺蔽髻皆爲禁物<lb/>
西京雜記曰趙飛鷰爲皇后其女弟上遺黄金歩揺<lb/>
宋玉風賦曰主人之女垂珠歩揺<lb/>
梁沈靖妻沈氏歩揺花詩曰珠花縈翡翠寳葉間金瓊翦<lb/>
荷不似製爲花如自生低枝拂衣領微歩動揺英<lb/>
　　　　　假髻<lb/>
周禮曰追師掌王后首服爲副<lb/>
鄭玄云副婦人首飾三輔謂之假髻<lb/>
東觀漢記曰章帝詔東平王蒼惟王孝友之德令以光烈<lb/>
<pb n="KR3k0012_SBCK_715-2a"/>
皇后假髻帛巾各一衣一篋遺王可時瞻視以慰凱風<lb/>
寒泉之思<lb/>
晉中興書微祥說曰太元中公主婦女緩鬢假髻以爲盛<lb/>
飾用髮豐多不可恒戴乃先於籠上扶之名曰假髻或名<lb/>
假頭至於貧人不能自辦自號無頭就人借髻後孫恩桓<lb/>
玄之亂死者万計𬒳戮之家多亡頭首至大歛時皆以藤<lb/>
縛菰草爲頭是假髻之應也〇晉令曰士卒百工不得着假髻<lb/>
　　　　髲<lb/>
釋名曰髲𬒳也髲少者得以𬒳助其髲也<lb/>
詩曰鬒髮如雲不屑髢也<hi>髢髪也音弟</hi>
傳曰衛莊公自城上見戎州巳氏之妻髪美使髠之以爲<lb/>
吕姜髢後爲巳氏所殺也<lb/>
呉志薛綜上事云漢時朱崖叛以長吏覩其人好髮髠取<lb/>
<pb n="KR3k0012_SBCK_715-2b"/>
爲髲故百姓怨叛<lb/>
南越志曰開安縣岀頭髲<lb/>
異苑曰琅瑘費縣民家恒患失物作䋲彄施穿穴口因繫<lb/>
得一髲長三尺許後不復失物<lb/>
太平御覽卷第七百一十五<lb/>
</p>
<p>
</p>
  </div>
</body>
</text>
</TEI>
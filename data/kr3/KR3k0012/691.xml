<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_691-1a"/>
太平御覽卷第六百九十一<lb/>
章服部八<lb/>
　　單衣　中衣　曲領<hi>方領附</hi>
　　袿䙱<hi>圭屬二音<折 t="33"/>音弗</hi>鞶囊<lb/>
　　　　　單衣<lb/>
衣釋名曰單衣言無裏也<lb/>
方言曰單衣江淮南楚之間謂之<hi>毛音疊牒</hi>關之東西謂之單<lb/>
趙魏之間謂之左衣古謂之深衣是也<lb/>
禮王制曰有虞氏深衣而養老又深衣曰古者深衣盖有<lb/>
制度以應規矩繩權衡短母見膚長母𬒳土帶下母厭髀<lb/>
上母厭脅制十有二幅以應十二月𬒮圎以應規曲祫如<lb/>
矩以應方負繩及踝以應直下齊如權衡以應平<hi>齊縃</hi>故䂓<lb/>
者行舉手以爲容負繩抱方者以直其政方其義也故易<lb/>
<pb n="KR3k0012_SBCK_691-1b"/>
曰坤六二之動直以方也下齊如權衡者以安其志而平<lb/>
其心也五法以施故聖人服之故規矩取其無私繩取其<lb/>
直權衡取其平故先王貴之故可以爲文可以爲武可以<lb/>
擯相可以治軍旅<lb/>
又儒行曰丘少居魯衣縫掖之衣<hi>鄭玄曰縫猶大也大掖衣大袂單衣君子有道</hi>
<hi>藝者所衣也</hi>
漢書曰江充召見上衣紗縠單衣曲𥚑後垂交輸<hi>張晏曰曲𥚑者</hi>
<hi>人衣也後垂覆帶半之也</hi>
又曰趙王彭祖爲人巧佞持詭辯以中人毎二千石至彭<lb/>
祖衣皁布單衣自行迎多設疑事以詐動之得二千石失<lb/>
言中忌諱輙書之<lb/>
又曰盖寛饒左遷爲衛司馬未出殿門斷其單衣短令離<lb/>
地躬按行士卒廬室<lb/>
<pb n="KR3k0012_SBCK_691-2a"/>
後漢書曰馬援爲隗嚚使公孫述述盛陳陛衛以延援入<lb/>
交拜禮畢使出就館更爲援制都布單衣<hi>東觀記曰都作荅史記曰荅布</hi>
<hi>千疋前書音義曰荅布白疊也</hi>
謝承後漢書曰陸閎建武中爲尚書令美姿皃喜著越布<lb/>
單衣上見而好之自是常勑㑹稽郡獻越布<lb/>
又曰陳留尹苞字延博與同郡范史雲善二人俱貧出入<lb/>
共一單衣到人門外苞年長常先着單衣前入湏臾出解<lb/>
與史雲<lb/>
魏志曰管寜四時祭祀在遼東時布單衣親薦饌<lb/>
王隱晉書曰梁孝王彤宣帝子將單衣𥙷車㦥以爲清叅<lb/>
軍王銓曰晏嬰大官稱清者以爲御食七百家也公無此<lb/>
費冝美衣服使内外相稱<lb/>
晉書曰桓温廢東海王王着白帢單衣步下西堂群臣拜<lb/>
<pb n="KR3k0012_SBCK_691-2b"/>
辭莫不歔欷<lb/>
又曰簡文初立於朝堂服着平巾幘單衣東向拜受璽綬<lb/>
又曰王導傳蘇峻平後帑藏空竭庫中唯有練數十萬疋<lb/>
賣之不售而國用不足導患之與朝賢俱制練布單衣於<lb/>
是士庶翕然競服之練逐貴端至一金<lb/>
晉令曰朝服皁縁中單衣<lb/>
趙書曰勒叅軍周承爲館陶令斷官絹數百疋獄以八坐<lb/>
議宥之後毎讌大㑹使徘兒著介幘黄絹單衣優問曰汝<lb/>
何官荅我夲爲館陶令斗藪單衣曰正坐取是故入汝軰<lb/>
以爲大笑<hi>事具樂部</hi>
梁書曰劉曇靜母亡時天寒曇靜身衣單布衣廬於瘞所<lb/>
晝夜哭臨不絶聲<lb/>
又曰張稷爲呉郡太守就僕射徴道由呉郷人候稷者滿<lb/>
<pb n="KR3k0012_SBCK_691-3a"/>
水陸稷單衣裝徑還都下人莫之識其率素如此<lb/>
董巴輿服志曰羽林左監虎賁冠鶡着紗縠單衣<lb/>
又曰虎賁武騎皆衣虎文單衣襄邑歳獻織成虎文<lb/>
應劭漢官儀曰謁者皆著緗幘大冠白絹單衣<lb/>
徐野民車服雜注曰元帝召陳郡王隱待詔著作單衣幘<lb/>
朝望於著作之省<lb/>
又曰天子郊禮釋奠中單衣絳縁其領袖其朝服皂縁也<lb/>
燕丹子曰荆軻抱秦王乞聽琴聲而死召姬人鼓琴聲曰<lb/>
羅縠單衣可製而絶八尺屏風可超而越<lb/>
齊桓公夜出迎客寗戚叩牛角而歌曰短布單衣適至骭<lb/>
終朝飲牛至夜半<lb/>
仲長統昌言曰薊子訓不知何郡人到陳公舎自云今日<lb/>
當死陳公與之一著單衣於是入室寢日中果死<lb/>
<pb n="KR3k0012_SBCK_691-3b"/>
傅子曰梁兾作火浣布衣㑹賔客行酒失盃而汚之僞怒<lb/>
解衣而燒之垢盡火滅粲然㓗白<lb/>
世說曰王戎性儉爲其從子婚與一單衣後更責償之<lb/>
陳留耆舊傳曰呉祐爲膠東相嗇夫孫性盗冨民錢五百<lb/>
爲父市單衣父恐便以單衣詣門自謝祐以單衣遺其父<lb/>
梁兾別傳曰兾作狐尾單衣上短下長<lb/>
邊讓别傳曰讓才辯俊逸孔融薦讓於武帝曰邊讓爲九<lb/>
州之𬒳則不足爲單衣䄡䄖則有餘<lb/>
楊彪别傳曰魏文帝令彪著布單衣待以賔客之禮<lb/>
拾遺記曰漢末羽山之民獻赤布梁兾製爲衣謂之丹衣<lb/>
而史家云單衣則今縫掖也字異聲同末知孰是也<lb/>
神仙傳曰曹公欲殺左慈將出市忽失慈所在乃閉市索<lb/>
之傳曰一目耿著葛巾幘單衣正爾視之一市中數萬人<lb/>
<pb n="KR3k0012_SBCK_691-4a"/>
皆眇一目葛巾幘單衣竟不知所取<lb/>
搜神記曰永嘉以來士大夫競服生單衣識者恠之曰此<lb/>
古練縗之布諸大夫所以服天子其後愍懷晏駕<lb/>
馬融遺令曰穿中除五時衣但得施絳絹單衣<lb/>
　　　　　中衣<lb/>
禮郊特牲曰繡黼丹朱中衣士大夫僣襀<hi>鄭玄注曰繡讀爲綃綃繒名也衣制</hi>
<hi>即今中單也</hi>
董巴漢輿服志曰祀宗廟𥘉玄絳領䄂爲中衣絳袴祙示<lb/>
其赤心奉神五郊各從其色<lb/>
徐廣輿服雜注曰天子郊禮釋奠中衣以絳縁其領䄂其<lb/>
朝皁縁<lb/>
魏官儀曰皁縁領䄂中單衣<lb/>
㑹稽典録曰鄭弘爲縣嗇夫民有弟斥兄錢者未還之㛐<lb/>
<pb n="KR3k0012_SBCK_691-4b"/>
領詣弘賣中單爲叔還錢兄聞之慙遣婦賫錢還弘不受<lb/>
　　　　　曲領<lb/>
釋名曰曲領上横壅頸其狀曲也<lb/>
禮深衣曰曲祫如矩以應方<hi>祫曲領也古者方領</hi>
後漢書曰朱勃字叔陽年十二能誦詩書甞候馬援兄况<lb/>
勃衣方領能短歩<hi>前書音義曰頸下施領正方學者之服也</hi>
　　　　　袿䙱<lb/>
廣雅曰䙱長𥜗也<lb/>
釋名曰婦人上服曰袿其下垂者上廣下狹如刀圭也䙱<lb/>
屬也衣裳上下相連屬也<lb/>
徐廣輿服雜注曰今皇后謁廟服袿䙱大衣<lb/>
後漢書曰和憙鄧后性儉約毎有讌㑹諸姬貴人競自脩<lb/>
整簮珥光采袿裳鮮明<hi>説文曰簮竿也珥瑱也以玉充耳</hi>后獨省素無飾<lb/>
<pb n="KR3k0012_SBCK_691-5a"/>
其衣有與隂后同色即時解易<lb/>
南史曰南岳鄧先生名郁隱居不仕魏夫人忽來臨降乗<lb/>
雲而至從少嫗三十並著絳紫羅繡袿䙱年皆可十七八<lb/>
許<lb/>
傅毅舞賦曰珠翠的皪而炤耀華袿飛䘯而雜纎羅<lb/>
婦人集張君平與妹憲書曰念諸里舎皆冨財賄袿䙱襲<lb/>
蔽紛華照曜於是之際想汝懷愧<lb/>
　　　　　韍<lb/>
釋名曰韍<graphic n="KR1302" url="https://raw.githubusercontent.com/kanripo/KR-Gaiji/master/images/KR1302.png" mimeType="image/png"/>所以蔽前也婦人蔽膝亦如之齊人謂之巨<lb/>
巾田家婦女出至田野以覆其頭故因以爲名也<lb/>
又曰跪䄡跪時䄡然張也<lb/>
爾雅曰衣蔽前謂之䄡<hi>今蔽膝也</hi>
易困卦曰朱韍方來<lb/>
<pb n="KR3k0012_SBCK_691-5b"/>
詩曰赤芾在股邪　在下<hi>帶大古蔽膝之象也冕服謂之帶其他服謂之<graphic n="KR1302" url="https://raw.githubusercontent.com/kanripo/KR-Gaiji/master/images/KR1302.png" mimeType="image/png"/>以韋爲之</hi>
禮曰一命緼韍　衡再命赤韍䓤衡<hi>韍之言蔽也緼赤黄之色所謂韍也</hi>
又曰韠君朱大夫索士爵韋<hi>韠以言蔽也以爲之象裳也</hi>圜殺直<hi>曰韠制</hi>
天子直公侯前後方大夫前方後剉角士前後正韠下廣<lb/>
二尺上廣一尺長三尺<lb/>
又明堂位曰有虞氏服韍夏后氏山殷火周龍章<hi>鄭玄曰韍</hi>
<hi>韠也舜始作之以尊祭服禹湯至周增以盡文後王彌飾也</hi>
漢書東方朔傳曰館陶公主迎武帝蔽膝登階也<lb/>
又曰王莽妻著布蔽膝見客<lb/>
魏志曰武帝内誡令云今貴人位爲貴人金印藍紱女人<lb/>
爵位之極<lb/>
又文帝與于禁詔曰昔漢髙祖脫衣以衣韓信光武解<lb/>
綬以帶李忠誠皆人主當時貴敬功勞勤心之至也封賜<lb/>
<pb n="KR3k0012_SBCK_691-6a"/>
將軍以魏王時自所佩朱韍及逺遊冠<lb/>
呉志曰孫權潘夫人有娠夢人以龍頭授巳以蔽膝受之<lb/>
生亮<lb/>
五經要義曰韠者舜所制也<lb/>
又云天子朱紱諸侯赤紱赤盛色也<lb/>
又曰太古之時未有布帛人食禽獸肉而衣其皮知蔽前<lb/>
未知蔽後至舜冕服旣備故復制之示不忘古韠名有三<lb/>
朝廷則謂之韠宗廟謂之韍韐<hi>上音昧下音閤</hi>
五經異義曰韍者大帶之飾非韠也<lb/>
董巴漢輿服志曰五霸遞興戰兵不息韍非兵飾於是去<lb/>
韍<lb/>
白虎通曰紼有何謂也紼者蔽也行蔽前者示有事因以<lb/>
别尊卑彰有德也<lb/>
<pb n="KR3k0012_SBCK_691-6b"/>
徐廣輿服儀注曰蔽膝古之韍也戰國連兵以韍非兵飾<lb/>
去之漢明帝復制紱<lb/>
環濟要畧曰凢韍以韋爲之以象裳色湯至周増以畫文<lb/>
夏山取仁可依殷火取其明周龍章取其變化<lb/>
莊子曰祝牧謂其妻曰天下有道我韍子佩天下無道我<lb/>
負子戴<hi>當隱藏也</hi>
拾遺録曰孔子生有麟吐玉書於闕里人家文云水精之<lb/>
子繼啇周而素王出故蒼龍繞室五星降庭徴在賢明知<lb/>
爲神異乃以繡紱繫麟角而去夫子係殷湯水德而素王<lb/>
至敬王之末魯定公二十四年魯人鉏啇田於大澤得麟<lb/>
以示夫子知命之終乃抱麟解紱而涕泗焉<lb/>
　　　　　鞶囊<lb/>
禮曰男鞶革女鞶絲<hi>鞶小囊盛帨巾者男用韋女用繒</hi>
<pb n="KR3k0012_SBCK_691-7a"/>
禮曰鞶厲游纓<hi>杜預曰鞶紳帶一名大帶厲大帶之垂也</hi>
白虎通曰男子有鞶者示有金革之事<lb/>
東觀漢記曰鄧遵破諸羗詔賜遵金剛鮮卑緄帶一具虎<lb/>
頭鞶囊一<lb/>
晉書曰鄧攸祖殷亮直強正爲淮南太守夢行水邊見一<lb/>
女子猛獸自後斷其鞶囊占者以爲水邊有女汝字也斷<lb/>
鞶囊新虎頭代故虎頭也若不作汝隂當作汝南後爲汝<lb/>
南太守<lb/>
曹暪傳曰太祖爲人坦易無威重身佩小鞶囊以盛手巾<lb/>
細物<lb/>
鄴中記曰石虎改虎頭鞶囊爲龍頭鞶囊<lb/>
楊子法言曰今之學也非獨爲之華藻<hi>文也</hi>從而繡其鞶帨<lb/>
班固與弟超貢曰遺仲叔虎頭旁囊金銀鈎<lb/>
<pb n="KR3k0012_SBCK_691-7b"/>
謝承與歩騭書曰所在近北無它異物裁奉織成虎頭綬<lb/>
囊可以服之<lb/>
孔珠與王佐長史書朝不着鞶囊不知爲何不荅曰㝷此<lb/>
鞶囊是内則施鞶之遺象此爲箴線之屬非朝服所冝著<lb/>
太平御覽卷第六百九十一<lb/>
</p>
<p>
</p>
  </div>
</body>
</text>
</TEI>
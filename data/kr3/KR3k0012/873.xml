<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_873-1a"/>
太平御覽卷第八百七十三<lb/>
　休徴部二<lb/>
　　地<lb/>
　　　地　山　湖　河　海<lb/>
　　　雒　水　醴泉　井　池<lb/>
　　　土　社　石<lb/>
　　草<lb/>
　　　萐莆　華苹　朱草　蓂莢　嘉榖<lb/>
　　　秬鬯　福草　福并　威㽔　屈軼<lb/>
　　　延嘉　紫逹　芝　蘭　茅<lb/>
　　　蒿　木　賔連闊逹　平露<lb/>
　　　　　地<lb/>
禮曰地不愛其寳○符瑞圖曰地得其性不震揺也<lb/>
<pb n="KR3k0012_SBCK_873-1b"/>
祥瑞圖曰王者益土地則社稷及市中地長<lb/>
　　　　　山<lb/>
管子曰覇王之主興則昇山之神見<lb/>
休子曰少皥生於稚華之渚渚一旦化爲山欝欝葱葱焉<lb/>
　　　　　湖<lb/>
吴志曰孫皓天璽年吴郡言臨平湖自漢來草穢壅塞<lb/>
今更開通長老傳言此湖塞天下大亂此湖開天下寧<lb/>
　　　　　河<lb/>
北齊書曰武帝大寜二年齊州黄河清改清河元年<lb/>
隋書曰煬帝大業三年武陽言河水清○唐書曰貞觀十<lb/>
四年陜州奏界内二百餘里正月元日河水變清四日乃<lb/>
止〇又曰髙宗永徽五年六日濟州黄河清十六里<lb/>
又曰肅宗乾元二年嵐州言黄河三十里清如井水十月<lb/>
<pb n="KR3k0012_SBCK_873-2a"/>
李光弼破史思明衆五萬<lb/>
易乾鑿度曰聖人受命瑞應先見於河河水清<lb/>
又曰孔子云天之將降嘉應河水清變爲白白變爲赤赤<lb/>
變爲黒黒變爲黄各三日<hi>鄭玄日聖王爲政理之所致</hi>
禮斗威儀曰君乗土而王其政太平則河溓<hi>宋均日溓不决不溢也謂</hi>
<hi>溓然不盛也溓勒兼切</hi>
符瑞圖曰河溓者河水清也<lb/>
孫氏瑞應圖曰王者循天命而行天道四通則河岀龍圖<lb/>
東觀漢記曰光武從邯鄲避王郎兵南至下曲陽滹沲河<lb/>
道吏還言河水流澌無舡不可渡左右皆惶畏爲王郎所<lb/>
及上命王覇前徃視之實然覇念還言驚衆雖不可渡且<lb/>
臨水止尚阻即白氷堅可渡士衆大喜上大笑曰果妄言<lb/>
也比至河流澌氷合可履馬欲僵以囊盛沙布氷上旣度<lb/>
<pb n="KR3k0012_SBCK_873-2b"/>
未數里氷䧟也<lb/>
　　　　　海<lb/>
孫氏瑞應圖曰王者出而王道通移則海不揚鴻波<lb/>
禮斗威儀曰君乗水而王其政和平則江海著其神象<hi>宋均</hi>
<hi>曰神不見但著象而已青黄赤白玄水具有此色焉</hi>
春秋運斗樞曰揺光則海出明珠<lb/>
　　　　　雒<lb/>
謝承後漢書曰沛國陳宣子字子建建武十年雒水出造<lb/>
津城門或欲築塞之宣諌曰昔王尊正身金隄水退况聖<lb/>
主耶言未絶而水去<lb/>
尚書中候曰堯沉壁於洛赤光起<lb/>
又曰武王沉璧青雲浮洛<lb/>
易乾鑿度曰帝徳之盛應於洛水先温九日乃寒五日變<lb/>
<pb n="KR3k0012_SBCK_873-3a"/>
爲五色玄黄<lb/>
　　　　　水<lb/>
陳書曰髙祖至南康破蔡路飬李遷仕贑石舊有二十四<lb/>
灘多巨石行旅者以爲難髙祖之發也水暴起三百里石<lb/>
皆没<lb/>
唐書曰武徳元年七月新豊鸚鵡谷水清丗傳此水清天下<lb/>
平<lb/>
禮斗威儀曰君乗土而王其政太平則蒙水出於山<hi>宋均曰蒙</hi>
<hi>小水也出可漑灌生無不植也</hi>
異苑曰臨淄牛山下有女水齊人諺曰丗治則女水流丗<lb/>
亂則女水竭慕容超時乾涸彌載曁宋武薄伐而激洪波<lb/>
　　　　　醴泉<lb/>
禮曰地出醴泉<lb/>
<pb n="KR3k0012_SBCK_873-3b"/>
東觀漢記曰光武中元元年祠長陵還醴泉出京師飲之<lb/>
者痼疾皆差也<lb/>
唐書曰貞觀二十三年肅州醴泉出有文石五彩蓋泉<lb/>
尚書中候曰醴甘也取名醴酒<lb/>
又曰堯砥徳匪懈醴泉岀<lb/>
又曰文命盛徳俊乂在官醴泉出山<lb/>
禮斗威儀曰醴泉味甘王政和可貴故水甘也<lb/>
禮稽命徴曰王者刑殺當罪賞賜當功得禮之儀則醴泉<lb/>
出<hi>鬪庭也</hi>
又曰王者得禮之制則澤谷之中白泉岀飲之使壽長<lb/>
禮含文嘉曰神農修徳作耒耨地應以醴泉<lb/>
春秋潜潭巴曰君徳應陽則醴泉出焉<lb/>
春秋潜潭樞曰旋星得則醴泉出<lb/>
<pb n="KR3k0012_SBCK_873-4a"/>
春秋感精符曰徳淪於地則醴泉出焉<lb/>
孝經援神契曰王者徳至淵泉則醴泉岀<lb/>
孫氏瑞應圖曰醴泉者水之精也味甘如醴泉出流所及<lb/>
草木皆茂飲之令人壽也<lb/>
又曰理訟得所醴泉出於京師有仙人以爵酌之<lb/>
白虎通曰徳至淵泉則醴泉湧醴泉者羙泉也狀如醴酒<lb/>
可以養老也<lb/>
鶡冠子曰聖人徳上及太寜中及萬靈則醴泉出<lb/>
徐整正曆曰黄帝上時以醴泉爲漿<lb/>
　　　　　井<lb/>
孫氏瑞應圖曰王者清浄則浪井出有仙人主之<lb/>
典畧曰浪井者不鑿自成之井<lb/>
　　　　　池<lb/>
<pb n="KR3k0012_SBCK_873-4b"/>
唐書曰大暦八年解州安邑兩池生乳塩後賜號寳應靈<lb/>
慶池<lb/>
　　　　　土<lb/>
左傳曰晉文公過衛文公不禮出於五鹿乞食於野野人<lb/>
與之塊公子欲鞭之子犯曰天賜也稽首受而載之<lb/>
史記曰黄帝時有土瑞故以土徳<lb/>
王庚温瑞應圖曰王者徳温逺方則物化爲土<lb/>
蜀王夲紀曰蜀王獵於褒谷秦王以金一笥遺蜀報以禮<lb/>
物盡化爲土秦王大怒臣下拜賀曰土者地也今秦當有<lb/>
蜀矣<lb/>
　　　　　社<lb/>
漢書曰昌邑王門社有枯樹復生枝葉後宣帝立<lb/>
晉書曰武帝時洛陽太社中有青氣占者以爲東萖後當<lb/>
<pb n="KR3k0012_SBCK_873-5a"/>
有天子東萖王改封琅邪王江東之應也<lb/>
春秋潜潭巴曰里社鳴此里有聖人其呴百姓歸之<hi>呴鳴之恐</hi>
<hi>者湯起放桀時有此祥呴呼后切</hi>
　　　　　石<lb/>
漢書曰昭帝時太山萊蕪山南匈<hi>匈有</hi>數千聲民視之有大<lb/>
石自立髙一丈五尺大三十八圍入地深八尺三石爲足<lb/>
立後有白鳥數千集其旁宣帝中興之瑞也<lb/>
唐書曰貞觀十九年陜州有石理成文曰李君王三字甚<lb/>
明〇又曰永徽二年藍田縣令田仁注獻瑞石文理成字<lb/>
曰天安永得立<lb/>
祥瑞圖曰張掖之柳谷有石始見於建安成形於黄𥘉文<lb/>
備於太和<hi>建安黄𥘉太和皆年號</hi>其石狀象龜嶷然盤峙廣一丈六尺<lb/>
長一丈七尺周圍五丈餘蒼質麟鳯龍馬炳燠成形文字<lb/>
<pb n="KR3k0012_SBCK_873-5b"/>
燦然斯盖大晉　受終聖徳兼該之應也<lb/>
魏氏春秋曰明帝靑龍三年張掖刪丹縣金山玄川溢涌<lb/>
寳石負圖狀象靈龜立于川西有石馬七其一仙人騎之<lb/>
其一羈絆其五有形而不善成有玉匣関闔於前上有玉<lb/>
字王缺二王横一又有麒麟在東鳯凰在南白虎在西犧<lb/>
牛在北馬自中布列南方有字曰大討曹金但取之此司<lb/>
馬氏革運之徴〇瑞應圖曰碧石玉者玩弄之物不用則<lb/>
岀〇禮稽命徴曰王者得禮之制則澤谷之中乃生白石<lb/>
又曰王者君臣父子夫妻尊卑有别則石生於澤也<lb/>
禮含文嘉曰内外之制各得其冝則山澤出龜寳石<lb/>
　草<lb/>
　　　　　萐莆<lb/>
孫氏瑞應圖曰萐莆王者不徴滋味庖厨不踰深盛則生<lb/>
<pb n="KR3k0012_SBCK_873-6a"/>
於厨一名倚扇一名實閭一名倚萐生如蓮枝多葉少根<lb/>
如絲轉而生風主於飲食清涼駈殺蟲蠅舜時生於厨又<lb/>
堯時冬死夏生又舜時生於厨及階左<lb/>
春秋潜潭巴曰君臣和得道度叶中則萐莆孳於庖厨<lb/>
孝經援神契曰王者德至山陵則阜岀萐莆<hi>宋均注曰文典備則萐莆</hi>
<hi>應也</hi>
　　　　　華苹<lb/>
祥瑞圖曰雙蓮爲苹<lb/>
又曰華苹者其枝正平王者徳剛則仰弱則低<lb/>
又曰王者政令均則華苹<lb/>
孝經援神契曰王者德至於地則華苹感<lb/>
　　　　　朱草<lb/>
孫氏瑞應圖曰朱草草之精也聖人之徳無所不至則生<lb/>
<pb n="KR3k0012_SBCK_873-6b"/>
又曰朱草者百草之精也王者德無所不通四方有歌詠<lb/>
之聲則生<lb/>
大戴禮共朱草日生一葉至十六日落一葉周而復始<lb/>
尚書大傳曰王者德下究地之厚則朱草生<lb/>
又曰帝命周公踐祚朱草暢生<lb/>
尚書中候曰文命咸得俊乂在官則朱草在郊<lb/>
又曰堯徳清平比隆伏羲故朱草生郊<lb/>
禮斗威儀曰君乗火而王其政頌平則地生朱草<lb/>
春秋感精符曰王者徳洽於地則朱草生食之令人不老<lb/>
春秋運斗樞曰樞星則朱草生<lb/>
春秋繁露曰君勸農事無奪民時使之歳不過三日行十<lb/>
一之稅進經術之士開<hi>閶闔</hi>通障塞恩及草木則朱草生<lb/>
孝經援神契曰王者徳至草木則朱草生<lb/>
<pb n="KR3k0012_SBCK_873-7a"/>
後漢書曰光武時朱草生于水涯<lb/>
晉書曰武帝時朱草生<lb/>
白虎通曰朱草赤色也可以染綘别成黼黻之服列爲尊<lb/>
卑之差<lb/>
淮南子曰太清之丗四時不失其序日月揚光五星循䡄<lb/>
則朱草生<lb/>
抱朴子曰朱草狀似小桑裁長三四尺枝葉皆赤莖如珊<lb/>
瑚生名山嶺石之下刻之汁流如血以玉及八石金銀投<lb/>
中中立可丸爲泥以金投中名曰金漿以王投之名曰玉<lb/>
釀服之皆長生也<lb/>
鶡冠子曰聖　王徳上及太清下及太寧中及萬靈則朱<lb/>
草生<lb/>
魏畧曰文帝欲受禪朱草生於文昌殿側<lb/>
<pb n="KR3k0012_SBCK_873-7b"/>
　　　　　蓂莢<lb/>
孫氏瑞應圖曰蓂莢者葉圓而五色一名曆莢十五葉日<lb/>
生一葉從朔至望畢從十六日毁一葉至晦而盡月小則<lb/>
一葉卷而不落聖明之瑞也人君徳合乾坤則生<lb/>
祥瑞圗曰蓂莢堯時生<lb/>
尚書大傳曰周公輔㓜主不矜功則蓂莢生<lb/>
尚書中候曰周公作樂而治蓂莢生<lb/>
春秋運斗摳曰老人星臨國則蓂莢生<lb/>
又曰箕星得則蓂莢生<lb/>
孝經援神契曰王者徳至於地則蓂莢生<lb/>
風俗通曰按孝經說古太平蓂莢生階其味酸王者取以<lb/>
調味後以醯醢代之<lb/>
徐整正曆曰黄帝之時以蓂莢者瑞草也蓋神靈之嘉應<lb/>
<pb n="KR3k0012_SBCK_873-8a"/>
也<lb/>
白虎通曰王者考曆得其分度則蓂生於階莢者樹名也<lb/>
　　　　　嘉糓<lb/>
孫氏瑞應圖曰嘉禾五糓之長盛徳之精也文者則二本<lb/>
而同秀質者則同本而異秀此夏殷時嘉禾也<lb/>
又曰周時嘉禾三年夲同穗異貫桑而生其穗盈箱生於唐<lb/>
叔之國以獻周公曰此嘉禾也太和氣之所生焉此文王<lb/>
之徳乃獻文王之廟<lb/>
書曰唐叔得禾異畝同頴各一隴合爲一穗獻之天子王<lb/>
命周公作嘉禾篇<lb/>
尚書中候曰嘉禾莖長五尺三十五穗<lb/>
禮含文嘉曰神農作耒耨天應以嘉禾<lb/>
又曰綏五車明五禮則五禾應以大豐<lb/>
<pb n="KR3k0012_SBCK_873-8b"/>
禮斗威儀曰人君乗土而王其政升平則嘉糓並生<lb/>
詩含神霧曰堯時嘉禾七莖連三十五穗<lb/>
春秋運斗樞曰旋星得嘉禾液<lb/>
孝經援神契曰王者徳至於地則嘉禾生<lb/>
周書曰神農時天雨粟神農耕而種之然後五糓興以助<lb/>
果實<lb/>
漢書曰宣帝時嘉榖降于郡國<lb/>
後漢書曰安帝時九真嘉禾生五百六十夲七百六十八<lb/>
穗<lb/>
東觀漢記曰光武以建平元年生於濟陽縣舎時有嘉禾<lb/>
一莖九穗縣境大熟因名曰秀<lb/>
又曰章帝時嘉禾嘉麦日月不絶<lb/>
魏志曰文帝欲受禪郡國三嘉禾生<lb/>
<pb n="KR3k0012_SBCK_873-9a"/>
王隱晉書曰元帝𥘉藉藁草悉成未<lb/>
沈約宋書曰文帝時醴湖生嘉粟一莖九穗<lb/>
又曰宋文帝元嘉二十五年嘉禾生華林園十株七百穗<lb/>
又曰孝武帝大明元年嘉禾生清暑殿鴟尾中一株六穗<lb/>
齊書曰武帝時固始縣嘉禾一莖五穗新蔡又獲一莖九<lb/>
穗一莖七穗<lb/>
梁起居注曰大同六年九月始平獻嘉禾一莖十七穗<lb/>
白虎通曰嘉禾者太和之爲美瑞者也<lb/>
晉徴祥說曰王者盛徳則嘉禾生嘉禾者仁卉也其大盈<lb/>
箱一桴二米國政質則同夲而異頴國政文則同頴而異<lb/>
夲<lb/>
唐書曰開元十九年揚州奏穞生稻二百一十五頃再熟<lb/>
稻一千八百頃其粒與常稻無異<hi>穞音旅</hi>
<pb n="KR3k0012_SBCK_873-9b"/>
又曰大中二年福建進瑞粟十五莖莖有五六穗<lb/>
又曰大中六年淮南節度使杜悰奏海陵髙郵兩縣百姓<lb/>
於宫河中漉得異米煑食呼爲聖米<lb/>
　　　　　秬鬯<lb/>
孫氏瑞應圖曰秬鬯者三隅之黍一粰三米王者宗廟修<lb/>
則生〇又曰昭穆序祭祠宰人咸有敬讓禮容之節威儀<lb/>
之羙則秬鬯生<lb/>
又曰王者節敬依禮度親踈有别則秬鬯生<lb/>
又曰黄帝時南夷乗白鹿來獻秬鬯<lb/>
孝經援神契曰王者德至於地則秬鬯生<lb/>
　　　　　福草<lb/>
孫氏瑞應圖曰王者宗廟至敬則福草生於廟<hi>一云禮草</hi>
禮斗威儀曰君乗木而王其政升平則福草生廟中<hi>宋均曰廟</hi>
<pb n="KR3k0012_SBCK_873-10a"/>
<hi>中生草蓋福草也即朱草之别名可以染祭服故應仁孝而生廟中</hi>
　　　　　福并<lb/>
孫氏瑞圖曰福并瑞草生王者有德則福并生<lb/>
　　　　　威蕤<lb/>
孫氏瑞應圖曰王者禮備則威蕤生<hi>一日威蕤</hi>
又曰王者愛人倫則威蕤生於殿前<lb/>
　　　　　屈軼<lb/>
孫氏瑞應圖曰屈軼者太平之代生於庭有佞人則草指之<lb/>
　　　　　延嘉<lb/>
孫氏瑞應圖曰延嘉王者有德則見<lb/>
又曰王孝道行則延嘉生<lb/>
孝經援神契曰天子至徳屬于四海則延嘉生<lb/>
　　　　　紫逹<lb/>
<pb n="KR3k0012_SBCK_873-10b"/>
孫氏瑞應圖曰紫逹者王者仁義行則常見<lb/>
禮斗威儀曰君乘土而王其政太平則紫逹常生<lb/>
　　　　　芝<lb/>
孫氏瑞應圗曰王者慈仁則芝草生食之令人延年<lb/>
又曰王者寵近耆老養有道則芝莢生<lb/>
春秋運斗樞曰揺光得則陵出玄芝生<lb/>
孝經援神契曰王者德至於草木則芝草生<lb/>
漢書曰武帝元封六年甘泉宫内産芝草九莖産連葉宣<lb/>
帝神雀元年金芝九莖産于<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>德殿銅池中<hi>如淳曰銅池承霤也晉灼</hi>
<hi>日以銅作池韋昭日以銅節池邊也</hi>
後漢書曰明帝時郡國上芝英<lb/>
又曰章帝建𥘉三年零陵獻芝草<lb/>
東觀漢記曰桓帝時芝草生中黄藏府<lb/>
<pb n="KR3k0012_SBCK_873-11a"/>
宋書曰順帝時臨城縣生紫芝<lb/>
齊書曰武帝時襄陽獲紫芝<lb/>
隋書曰開皇十九年朱雀等十六門生芝草<lb/>
唐書曰貞觀十七年安禮門御榻産靈芝五莖又皇太子<lb/>
寢室中産素芝十四莖悉爲龍鳯之狀<lb/>
又曰貞觀十七年滁州言所部川源徧生芝草百寮及雍<lb/>
州父老上表固請封禪<lb/>
唐春秋曰貞觀十九年雍州李樹生芝英赤蓋紫光色鮮<lb/>
麗司徒長孫無忌與官方岳上表請禪不許<lb/>
又曰天寳七載三月大同殿柱礎産玉芝兩莖<lb/>
又曰肅宗上元二年甲辰延英殿御座梁上玉芝生一莖<lb/>
三花御製靈芝詩以示羣下<lb/>
又曰上元二年九月壬午朔皇后奏含暉院生金芝<lb/>
<pb n="KR3k0012_SBCK_873-11b"/>
大同起居注曰九年金芝二十八莖生于殿庭少府卿蕭<lb/>
介以聞<lb/>
古今注曰漢武時甘泉殿房内産芝九莖連業作芝房之<lb/>
歌<lb/>
白虎通曰王者徳至於山則芝實茂<lb/>
孫整長歷曰黃帝以五芝爲房名<lb/>
瑞令記曰食芝延年不終與真人同<lb/>
論衡曰建𥘉三年零陵泉陵縣女子博寧宅内生芝草五<lb/>
本莖葉紫色太守沈鄷遣門下掾奉獻皇帝恱懌<lb/>
又曰芝草一年三華食之令人眉壽慶丗蓋仙人之所食<lb/>
又曰紫芝者其栽如豆<lb/>
繆襲神芝讃曰青龍元年神芝産于長平之習陽許昌典<lb/>
農中郎蔣充奉表以聞其色丹紫其質光耀上别爲三幹<lb/>
<pb n="KR3k0012_SBCK_873-12a"/>
分爲九枝散爲三十六莖委綏連屬有似珊瑚之狀考圖<lb/>
按譜蓋羙乎前代矣<lb/>
　　　　　蘭<lb/>
禮斗威儀曰君乗金而王其政和平則蘭常生<hi>宋均日蘭生主給和</hi>
<hi>調也</hi>
　　　　　茅<lb/>
史記曰齊桓公欲封禪管仲曰古之封禪鄗上之黍北里<lb/>
之禾江淮之間有一茅三脊所以爲藉<lb/>
周書曰成王時竒幹獻茅其頭若雄雉佩之不昧<lb/>
宋書曰孝武時三脊茅生石頭西岸江陵夏王義恭表勸<lb/>
封禪<lb/>
唐書曰麟徳元年毫州奏老君廟側生三脊茅<lb/>
　　　　　蒿<lb/>
<pb n="KR3k0012_SBCK_873-12b"/>
大戴禮曰周時徳澤洽和蒿大可以爲宫柱曰蒿宫此天<lb/>
子之路寢也<lb/>
　　　　　木<lb/>
禮稽命徴曰王者得禮之制則澤谷之中生赤木<lb/>
又曰王者得禮之冝則宗廟生祥木<lb/>
地鏡圖曰國治益地則木生水上<lb/>
又曰國理君喜則樹木忽自大<lb/>
又曰理君京房易傳曰君有徳生聖子則木生屋上及朝<lb/>
廷<lb/>
又曰君徳強且髙昌則木生城脅一尺圍巳上長數文此<lb/>
謂城強<lb/>
孫氏瑞應圖曰王者徳化洽八方合爲一家則木連理<lb/>
又曰王者不失民心則木連理<lb/>
<pb n="KR3k0012_SBCK_873-13a"/>
漢書曰武帝幸雍得竒木枝旁出復合上異之終軍曰衆<lb/>
枝内附示無外也殆將有削尢袵而蒙化者<lb/>
後漢書曰明帝永安十七年甘露仍降樹枝内附<hi>仍<折 t="33"/>也内附謂</hi>
<hi>木連理也</hi>西南夷哀牢儋耳僬僥槃木白狼動黏諸種前後慕<lb/>
義貢獻西域諸國遣子入侍<lb/>
宋書曰文帝元嘉中有糓櫟二樹連理<lb/>
隋書曰盩厔縣獻連理樹植之宫庭<lb/>
唐書曰貞觀十八年山南獻木連理交錯玲瓏有同羅日<lb/>
一丈之幹并枝者二十餘所<lb/>
又曰二十一年玉華宮李樹連理隔澗合枝<lb/>
白虎通曰王者徳至草木則木連理也<lb/>
晋中興徴祥說曰王者徳澤純洽八方同一則木連理連<lb/>
理者或枝還合或兩樹合共<lb/>
<pb n="KR3k0012_SBCK_873-13b"/>
曹植魏徳論曰皇樹嘉徳風靡雲披有木連理别幹同技<lb/>
將承大同應天之䂓<lb/>
唐書曰興元元年八月毫州真源縣大空寺李樹植來十<lb/>
四年長一丈八尺今春秋忽上聳高六尺周廻似蓋九十<lb/>
餘尺<lb/>
　　　　賔連闊逹<lb/>
孫氏瑞應圖曰王者庶嫡有序男女有别則賔連閱生於<lb/>
房一名賔連逹一名賔連闊生於房室象御妃有節也<lb/>
白虎通曰賔連闊逹者樹名也其狀連累相承<lb/>
　　　　　平露<lb/>
孫氏瑞應圖曰平露者如蓋生於庭以知四方之政王者<lb/>
不私人以官則生若東方政不平則西低北方政不平<lb/>
則南低西方政不平則東低南方政不平則北低四方政<lb/>
<pb n="KR3k0012_SBCK_873-14a"/>
不岀其根若絲一曰平兩<lb/>
又曰平兩者如蓋以知四方王者政平則生<lb/>
白虎通曰王者使賢不肖位不踰則平露生庭平露者樹<lb/>
名也<lb/>
太平御覽卷第八百七十三<lb/>
<pb n="KR3k0012_SBCK_873-14b"/>
<pb n="KR3k0012_SBCK_873-14b"/>
</p>
<p>
</p>
  </div>
</body>
</text>
</TEI>
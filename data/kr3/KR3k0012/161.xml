<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_161-1a"/>
太平御覽卷第一百六十一<lb/>
　州郡部七<lb/>
　　河北道上<lb/>
　　　懷　孟　衛　相　洺　邢<lb/>
　　　冀　趙　鎭　定　瀛<lb/>
　　　　　懷州<lb/>
元和郡縣圖曰懷州河内郡禹貢冀州之域覃懷之地周<lb/>
爲畿内及衛䢴雍三國春秋時屬晉七國時屬韓魏二國<lb/>
秦兼天下滅衛爲三川郡<lb/>
禹貢曰覃懷底績至于衡漳<lb/>
後漢書曰光武定河内而難其守問於鄧禹曰諸將誰可<lb/>
使守河内者禹曰昔髙祖任蕭何於關中無復西顧之憂<lb/>
今河内帶河爲固戸口殷實北通上黨南迫洛陽宼恂文<lb/>
<pb n="KR3k0012_SBCK_161-1b"/>
武備足非此子不可也乃拜恂爲河内太守恂移書屬縣<lb/>
講兵肄射伐湛園之竹以爲矢養馬收租以給軍<lb/>
左傳曰周與鄭人蘇忿生之田州陘隤懷<hi>州今河内縣</hi>
又曰襄王賜晉文公以陽樊温原攅茅之田晉於是始啓<lb/>
南陽<hi>在晉山之南河之北故曰南陽</hi>
元和郡縣圖曰河内縣春秋野王邑也<lb/>
左傳曰晉人執晏弱于野王<lb/>
漢志曰武德縣屬河内始皇東巡自以武德定天下故名<lb/>
之也<lb/>
十道志曰脩武本寗邑也<lb/>
韓詩外傳曰武王伐紂勒兵於寗故改曰脩武<lb/>
韓非書曰秦昭王敗趙長平西伐脩武<lb/>
漢書曰漢武帝將幸緱氏至汲縣之新中郷得南越相吕<lb/>
<pb n="KR3k0012_SBCK_161-2a"/>
嘉首因立爲獲嘉縣<lb/>
　　　　　孟州<lb/>
圖經曰孟州河陽郡禹貢冀豫二州之境則武王伐紂㑹<lb/>
盟津是也周爲畿内蘇忿生之邑後爲晉邑<lb/>
左傳曰晉侯召王以諸侯見且使王狩仲尼曰以臣召君<lb/>
不可以訓故書曰天王狩于河陽<lb/>
北齊書曰神武使潘岳鎭北城又使髙永樂守南城以備<lb/>
西魏又東魏所築中潬城仍置河陽關故有河陽三城侯<lb/>
使<lb/>
冀州圖經曰河陽在河内郡南六十四里有宫有關<lb/>
晉書曰潘岳才名冠丗爲衆所嫉出爲河陽令<lb/>
左傳隱三年曰鄭祭足帥師取温之麥秋又取成周之禾<lb/>
又僖十年狄滅温<hi>今河内温縣</hi>温子奔衛周襄王以地賜晉文<lb/>
<pb n="KR3k0012_SBCK_161-2b"/>
公<lb/>
　　　　　衛州<lb/>
元和郡縣圖曰衛州汲郡禹貢冀州之域後爲殷都衛縣<lb/>
界朝歌是也戰國時屬魏秦屬河東郡漢爲汲縣地<lb/>
地理志曰河内殷之舊都周旣滅殷分其畿内爲三國詩<lb/>
風邶庸衛是也邶以封紂子武庚鄘管叔尹之衛蔡叔尹<lb/>
之以監殷人謂之三監<lb/>
史記曰周旦以成王命興師殺武庚禄父殺管叔放蔡叔<lb/>
以殷餘民封康叔爲衛君居河淇之間故商墟<lb/>
漢志曰朝歌屬河内紂所都周武王弟康叔所封更名衛<lb/>
王莽曰雅歌<lb/>
劉子曰邑號朝歌墨子廽車<lb/>
後漢書曰虞詡爲朝歌令多盗連年不解親舊多勞弔之曰<lb/>
<pb n="KR3k0012_SBCK_161-3a"/>
得朝歌何衰也詡笑曰難者不避易者必從臣之節也詡<lb/>
謁河内太守馬稜稜曰君儒者乃在朝歌甚爲君憂之詡<lb/>
曰賊犬羊相聚以求飽暖耳去敖倉不過百里不知取以<lb/>
爲粮青冀流民不知掠以爲衆守其阨塞此爲斷天下之<lb/>
右臂也今則不然此無大計之効也詡悉平之<lb/>
春秋後序曰太康五年呉宼始平余自江陵還襄陽解甲<lb/>
休兵乃申予舊意修成春秋釋例及經傳集解始訖㑹汲<lb/>
郡汲縣有發其界内舊塚者得古書皆簡編科斗文字發<lb/>
塚者不以爲意徃徃散亂科斗書乆廢推㝷不能盡通始<lb/>
者藏在祕府余晚得見之<lb/>
劉澄之山川古今記曰黎陽古黎國也詩曰黎侯寓于衛是也<lb/>
　　　　　相州<lb/>
元和郡縣圖曰相州鄴郡禹貢冀州之域春秋時地屬晉<lb/>
<pb n="KR3k0012_SBCK_161-3b"/>
戰國時屬魏魏文侯使西門豹守鄴是也秦併天下爲邯<lb/>
鄲上黨二郡之地漢髙帝分置魏郡治鄴尚書曰河亶甲<lb/>
居相<lb/>
後魏書曰道武幸鄴訪立州名尚書崔光對曰昔河亶甲<lb/>
居相冝曰相州道武從之<lb/>
漢志曰魏郡領鄴館陶斥丘等一十八縣<lb/>
後魏書曰文帝太和十八年卜遷都經鄴登銅雀臺御史<lb/>
崔光等曰鄴城平原千里漕運四通有西門使起舊迹可<lb/>
以饒冨在德不在險請都之孝文曰君知其一未知其二<lb/>
鄴城非長乆之地石虎傾於前慕容滅於後國冨主奢暴<lb/>
成速敗且西有抂人山東有列人縣北有栢人城君子不<lb/>
飲盗泉惡其名也遂止<lb/>
魏書曰黄武二年以魏郡東部爲陽平郡西部爲廣平郡<lb/>
<pb n="KR3k0012_SBCK_161-4a"/>
廣平陽平魏平三郡爲三魏也<lb/>
圖經曰安陽紂都也在淇洹二水之間本殷墟所謂北冡<lb/>
是也<lb/>
戰國䇿曰紂昔聚兵百萬左飲淇水使竭右飲洹水不流<lb/>
晉書載記曰石勒諸將佐議欲都鄴將攻三臺張賔進曰<lb/>
三臺險固攻守未可卒下於是進襄國<lb/>
漢志曰内黄屬魏郡春秋呉子晉侯㑹于黄池今黄澤在<lb/>
西陳留有外黄故加内云<lb/>
　　　　　洺州<lb/>
十道志曰洺州廣平郡屬禹貢冀州之域春秋時爲赤狄<lb/>
之地後屬晉<lb/>
左傳晉荀林父敗赤狄于曲梁是也七國時屬趙秦併天下<lb/>
爲邯鄲郡漢𥘉置廣平國<lb/>
<pb n="KR3k0012_SBCK_161-4b"/>
禹貢曰覃懷底績至于衡漳<hi>衡漳在肥郷縣</hi>
左傳曰公㑹單頃公及諸侯同盟于雞澤杜注云雞澤在<lb/>
廣平曲梁縣<lb/>
漢志廣平國領縣十六武帝征和二年改爲平于國宣帝<lb/>
復故王莽曰冨昌<lb/>
十道志曰洺水縣本漢斥漳縣也<lb/>
漢志曰以其國斥鹵故云斥漳<lb/>
又曰曲周屬廣平國莽曰直周<lb/>
圖經曰邯鄲單盡也邯山名謂邯山之所盡也<lb/>
　　　　　邢州<lb/>
十道志曰邢州鉅鹿郡禹貢冀州之域秦併天下於此置<lb/>
信都縣屬鉅鹿郡<lb/>
左傳曰凡蔣邢茅周公之胤也<lb/>
<pb n="KR3k0012_SBCK_161-5a"/>
又成十五年楚大夫申公奔晉晉以爲邢大夫<hi>東陽晉之山東魏郡</hi>
<hi>廣平是</hi>郡國志曰邢州尚書坊東平地周百餘歩其所鳴響<lb/>
人馬行上轟轟有聲掘之即火出十三州志曰鉅鹿唐虞<lb/>
時大麓之地尚書堯試舜百揆納于大麓麓則林之大者<lb/>
堯之禪舜欲使天下皆見之故合羣臣與百姓納之大麓<lb/>
之野然後授受以明巳禪也<lb/>
張耳傳曰髙祖從平城還過趙趙王自上食禮甚卑髙祖<lb/>
箕踞趙相貫髙等乃壁人栢人要之上過欲宿心動問縣名<lb/>
爲何曰栢人上曰栢人者迫於人也不宿而去<hi>栢人今堯山縣</hi>
　　　　　冀州<lb/>
十道志曰冀州信都郡<lb/>
元和郡縣圖曰春秋時屬晉七國時屬趙在秦屬鉅鹿郡<lb/>
李公緒趙記曰趙孝成王造壇臺之宫爲趙都朝諸侯故<lb/>
<pb n="KR3k0012_SBCK_161-5b"/>
曰信都<lb/>
史記曰秦時有客說張耳曰兩君羈旅難以獨立立趙後<lb/>
扶以義可以就功乃求趙歇立爲趙王居信都<lb/>
漢書曰項羽分趙立張耳爲常山王居信都改曰襄國<lb/>
晉書曰張賔說石勒曰襄國因山慿險實形勢之國可都<lb/>
之遂都於此<lb/>
晉書曰初童謡云古在左月在右讓去言或入口古在左<lb/>
月在右胡字也讓去言爲襄也或入口爲國也㝷爲石勒<lb/>
所都<lb/>
後漢書曰王郎僣號河北悉應光武自薊南行至下博惶<lb/>
惑不知所之有白頭父在道傍指曰努力信都爲長安守<lb/>
光武即馳赴信都太守任光開門出迎<lb/>
魏志曰韓馥爲冀州牧公孫瓉欲襲之袁紹使髙幹諷馥<lb/>
<pb n="KR3k0012_SBCK_161-6a"/>
令以冀州讓紹馥素恇怯因然其計馥長史耿武諌曰冀<lb/>
州雖鄙帶甲百萬榖支十年袁紹孤客窮軍譬如嬰兒在<lb/>
股掌之上絶其乳哺立可餓殺柰何以州與之馥不從以<lb/>
州與紹<lb/>
盧植冀州風土記曰冀州聖賢之泉藪帝王之舊地<lb/>
十三州志曰冀州之地古京也人患剽悍故語曰仕宦不<lb/>
偶值冀部<lb/>
後漢書曰王郎起光武自薊南馳及至南宫遇大風雨光<lb/>
武引車入道傍空舎馮異抱薪鄧禹爇火光武對竈燎衣<lb/>
異進麥飯兎肩<lb/>
魏志曰太祖拔鄴領冀州收或說太祖冝復古置九州冀<lb/>
州所制者廣天下服矣太祖將從之荀彧曰若是則冀州<lb/>
當得河東馮翊扶風西河幽井之地所奪者衆今分冀州<lb/>
<pb n="KR3k0012_SBCK_161-6b"/>
將皆動心一旦生變天下未昜圖也公從之<lb/>
　　　　　趙州<lb/>
元和郡縣圗曰趙州趙郡禹貢冀州之域春秋時屬晉戰<lb/>
國時屬趙秦爲邯鄲郡平棘縣地又趙國兩漢及魏以封<lb/>
建子弟<lb/>
趙記云女子盛飾冶容習絲竹長䄂傾絶諸侯<lb/>
左傳曰師及齊師衛孔圉及鮮虞伐晉取棘蒲<hi>即今平棘縣也</hi>
史記蘇秦說趙曰當今之時山東之建國莫強於趙趙地<lb/>
方二千里西有常山南有漳河東有清河北有燕代<lb/>
漢志曰元氏屬常山縣王莽曰井關亭趙公子元之封邑<lb/>
故曰元氏<lb/>
後漢書曰光武北征彭寵隂后從行生明帝於元氏傳舎<lb/>
章帝幸元氏祠光武顯宗於縣舎又祠顯宗於始生堂皆<lb/>
<pb n="KR3k0012_SBCK_161-7a"/>
奏樂用新詩復元氏祖<lb/>
十道志曰髙邑縣趙房子之邑竹書紀年作魴子漢以爲<lb/>
鄗縣<hi>鄗音大各反</hi>後漢復改爲髙邑<lb/>
後漢書曰光武至鄗羣臣請即帝位於是設壇埸於鄗南<lb/>
千秋髙亭五成陌<hi>今趙州栢郷縣</hi>
　　　　　鎭州<lb/>
十道志曰鎭州常山郡<lb/>
元和郡縣圖曰禹貢冀州之域周爲并州地春秋時爲鮮<lb/>
虞國戰國時屬趙秦兼天下爲鉅鹿郡<lb/>
十三州志曰真定夲名東垣以河東有垣故此加東耳<lb/>
漢書曰髙帝時代相陳豨反使趙利守東垣上自攻之不<lb/>
下卒罵帝帝怒増兵急攻城斬罵者改曰眞定<lb/>
漢志曰井陘屬常山郡<lb/>
<pb n="KR3k0012_SBCK_161-7b"/>
穆天子傳曰天子獵于鉶山注曰燕趙謂山脊爲鉶即今<lb/>
井陘是<lb/>
史記曰秦始皇十七年改趙王剪下井陘<lb/>
元和郡縣圗曰靈壽縣夲中山國都也<lb/>
十三州志曰中山武公本周之同姓其後桓公不恤國政<lb/>
晉太史餘見周王王問之諸侯孰先亡對曰中山之俗以<lb/>
晝爲夜以臣觀之中山其先亡乎其後魏樂羊爲文侯將<lb/>
拔中山封之靈壽<lb/>
戰國䇿曰九門縣本有九室而居趙武靈王改爲九門縣<lb/>
史記曰趙惠王三十八年藺相如城九門大城<lb/>
　　　　　定州<lb/>
十道志曰定州博陵郡禹貢冀州之域虞舜十二州蓋并<lb/>
州之域春秋時鮮虞白狄之國後改爲中山國<lb/>
<pb n="KR3k0012_SBCK_161-8a"/>
張曜中山記曰郡理中山以其城中有山故謂之中山又<lb/>
云郡治中人城<lb/>
漢志曰盧奴縣屬中山國盧水出焉<lb/>
圖經曰安喜縣即古盧奴縣也有黒水故池深而不流俗<lb/>
謂黒水爲盧不流爲奴<lb/>
漢書外戚傳曰宣帝母王夫人微時與父泣别於栁宿城<lb/>
<hi>在豐義縣</hi>
十道志曰唐縣本春秋時鮮虞邑也漢爲唐縣地<lb/>
漢志曰唐縣屬中山國王莽曰和親故堯國也堯爲唐侯<lb/>
邑於此堯山在唐東北望都界孟康曰晉荀吴伐鮮虞入<lb/>
中人今中人亭是<lb/>
應劭風俗通曰中人城北四十里有左人亭鮮虞故邑<hi>左人</hi>
<hi>亭即唐縣也</hi>
<pb n="KR3k0012_SBCK_161-8b"/>
漢書曰望都屬中山國莽曰順調堯山在北堯母慶都山<lb/>
在南登堯山見都山故以爲名<lb/>
圖經曰陘邑縣本七國時中山國之苦陘縣也<lb/>
史記曰李克爲中山相苦陘之吏上計入多於前克曰苦<lb/>
陘上無山林之饒下無藪澤牛馬之息而入多於前是擾<lb/>
亂吾民也於是免之<lb/>
十道志曰鼔城縣春秋鼔子之邑漢下曲陽之地<lb/>
春秋左氏傳曰晉荀吴圍鼔以鼔子鳶鞮歸<hi>鉅鹿下曲陽有鼔衆</hi>
十三州志曰中山有上曲陽故加下耳<lb/>
圖經曰北平縣本秦曲逆縣之地屬中山國<lb/>
漢書曰髙祖北征還過曲逆上其城望室甚大曰壯哉縣<lb/>
吾行天下獨見雒陽與是耳於是封陳平爲曲逆侯<lb/>
後漢書曰章帝北廵北岳以曲逆名不善改爲蒲隂<lb/>
<pb n="KR3k0012_SBCK_161-9a"/>
　　　　　瀛州<lb/>
十道志曰瀛州河間郡禹貢冀州之域舜十二州爲并州<lb/>
之境春秋時屬燕趙二國秦井下爲河間郡漢爲河間國<lb/>
郡國志曰瀛州以地帶滄海物産滋瀛故以名之又云以<lb/>
瀛海爲名<lb/>
漢志曰河間國領縣四樂成候井武隧弓髙王莽曰朔定<lb/>
應劭曰在南河之間<lb/>
漢書曰武帝時望氣者云西北有女極貴遂訪之於河間<lb/>
得鈎弋夫人<lb/>
十道志曰博野縣夲漢蠡吾縣地<lb/>
十三州志曰太𥘉元年蠡吾侯去入繼孝質是爲孝桓帝<lb/>
追尊其父蠡吾侯翼爲孝崇皇帝陵曰博陵因改爲博野<lb/>
縣<lb/>
<pb n="KR3k0012_SBCK_161-9b"/>
漢志曰髙陽縣屬涿郡王莽曰髙亭以其在髙河之陽故<lb/>
曰髙陽<lb/>
漢志曰東平舒屬渤海郡以代郡有舒故此加東也<hi>即平舒縣</hi>
太平御覽卷第一百六十一<lb/>
</p>
<p>
</p>
  </div>
</body>
</text>
</TEI>
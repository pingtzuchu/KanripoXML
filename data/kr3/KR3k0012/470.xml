<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_470-1a"/>
太平御覽卷第四百七十<lb/>
人事部一百一十一<lb/>
　　　　　貴盛<lb/>
釋名曰貴歸也物所歸仰也汝頴言貴聲如歸暀之歸也<lb/>
易曰貴而無位<lb/>
孝經曰高而不危所以長守貴也<lb/>
史記曰李斯長男由爲三川守諸男皆尚秦公主女悉嫁<lb/>
秦諸公子李由告歸咸陽李斯置酒於家百官長令皆斯<lb/>
前爲壽門庭車騎以千數李斯慨然而歎曰嗟乎吾聞之<lb/>
荀卿曰物禁太盛斯乃上蔡布衣閭巷之黔首上不知其駑<lb/>
困遂擢至此當今人臣之位無居臣上者可謂富貴極矣<lb/>
物極則衰吾未知所稅駕者也<lb/>
又曰衛子夫立爲皇后弟衛青封爲長平侯三弟皆封爲<lb/>
<pb n="KR3k0012_SBCK_470-1b"/>
侯貴震天下天下歌之曰生男無喜生女無怨獨不見衛<lb/>
子夫<lb/>
又曰蘇秦師於鬼谷先生後得周書隂符讀之以揣摩因<lb/>
說六國以拒秦爲從約并六國各佩其印行過洛陽車騎<lb/>
輜重諸侯各使送之甚衆擬於王者周王聞恐懼除道使<lb/>
人郊勞於是散千金以賜宗族<lb/>
漢書曰帝舅王譚爲平阿侯啇爲成都侯立爲江陽侯逢<lb/>
爲髙平侯根爲曲陽侯五人同日封謂之五侯榮貴絶代<lb/>
又曰金日磾勒功上將傳國後嗣七葉内侍何其盛也功<lb/>
臣之家唯有金氏親近貴寵比於外戚<lb/>
又曰楊僕冝陽人也稍遷至主爵都尉南越反拜樓舡將<lb/>
軍有功封梁侯因歸家懷銀黄秉三組以誇郷里<lb/>
又曰楊惲曰吾家方全盛乗珠輪者十人<lb/>
<pb n="KR3k0012_SBCK_470-2a"/>
又曰項羽屠咸陽殺子嬰收貨賂婦女而東秦民失望於<lb/>
是韓生說羽曰關中阻山河四塞地肥勢可都以伯羽曰<lb/>
冨貴不歸故郷如衣錦夜行<lb/>
又曰萬石君石奮長子建次甲次乙次慶皆以馴行孝謹<lb/>
官至二千石於是景帝曰石君及四子皆二千石號奮爲<lb/>
萬石君<lb/>
又曰主父偃曰臣結髪遊學四十餘年身不得遂親不以<lb/>
爲子昆弟不收賔客弃我我厄日乆矣丈夫生不五鼎食<lb/>
死則五鼎烹耳吾日暮途逺故倒行逆施之偃爲齊相至<lb/>
齊遍召昆弟賔客散五百金與之曰始貧時昆弟不我内<lb/>
今吾相齊諸君迎我或千里吾與諸君絶矣無復入偃之<lb/>
門<lb/>
又曰張安丗以父子封侯在任太盛乃辭不受禄詔都内<lb/>
<pb n="KR3k0012_SBCK_470-2b"/>
別藏張氏無名錢以五百萬數<hi>文頴曰都内主藏官也張昌曰安世以還官官不薄</hi>
又曰田蚡召客飲坐其兄蓋侯北嚮自坐東向以爲漢相<lb/>
尊不可以兄故私撓田比滋驕治諸第田圃極膏腴市買<lb/>
郡國市物相屬於道前堂羅鼓鍾立曲旃<hi>如淳曰旌旗之名也通帛曰旃也</hi>
後房婦女以百數諸珎物狗馬玩好不可稱數<lb/>
又曰孝元王皇后成帝母也家凡十侯五大司馬外戚莫<lb/>
比<lb/>
又曰史丹男九人皆以丹任爲侍中自宣元成哀外戚興<lb/>
者許史三王丁傅之家皆重侯累將窮富極貴<lb/>
又曰劉向上封事曰今王氏一姓乗朱輪轂者二十三人<lb/>
青紫貂蟬充盈幄内大將軍執事用權五侯驕奢並作威<lb/>
福<lb/>
又曰天子見欒大說乃拜爲五利將軍居月餘得四印天<lb/>
<pb n="KR3k0012_SBCK_470-3a"/>
士將軍地士將軍大通將軍印賜列侯甲第僮千人乗輿<lb/>
車馬帷帳又以衛長公主妻之齎金十萬斤數月佩六印<lb/>
貴震天下<lb/>
范曄後漢書曰楊震傳曰自震至彪四葉太尉德業相繼<lb/>
與袁氏俱爲東京名族<lb/>
司馬彪續漢書曰袁安字召公桓帝𥘉遷太尉有子逢成<lb/>
隗字周陽靈帝時爲司空隗字陽亦至司徒太傅封都郷<lb/>
侯四葉五公<lb/>
謝承後漢書曰梁不疑爲潁隂侯胤子爲城父侯兾一門<lb/>
前後七封三皇后六貴人二大將軍夫人女侯邑稱君七<lb/>
人尚公主三人其餘卿將尹校五十七人梁氏在位二十<lb/>
餘年窮極满盛威行内外百寮側目莫敢違命<lb/>
東觀漢記曰馮異潁川人建武中征賊還過陽翟詔異上<lb/>
<pb n="KR3k0012_SBCK_470-3b"/>
冡別下潁川太守都尉及三百里内長吏皆㑹使中大夫<lb/>
致牛酒宗族㑹郡縣給費<lb/>
又曰中元年以竇固爲中郎將監羽林左騎破西羗還是<lb/>
時竇氏公侯二千石並在朝廷門内尚三公主賞賜恩寵<lb/>
榮於當丗親戚功臣無與爲等也<lb/>
又曰鄧訓五子及女弟爲貴人立爲皇后騭三遷虎賁中<lb/>
郎將車騎將軍儀同三司同三封始自隲也鄧氏自中興<lb/>
後累丗寵貴凡侯者二十九人公二人大將軍以下十三<lb/>
人中二千石十四人州牧郡守四十八人其餘侍中大夫<lb/>
郎謁者不可勝數東京莫與爲比<lb/>
又曰耿氏自中興以後訖建安之末大將軍九人卿十三<lb/>
人尚公主三人列侯十九人郎將護羗校尉及刺史二千<lb/>
石數十百人遂與漢興衰<lb/>
<pb n="KR3k0012_SBCK_470-4a"/>
又曰章帝崩竇太后臨政竇憲爲大將軍食邑二萬户弟<lb/>
景執金吾懐將作大匠光禄勲<lb/>
又曰馬防車騎將軍城門校尉加置掾令史位在九卿上<lb/>
絶席詔封防兄弟三人各三千户防爲潁陽侯身帶三綬<lb/>
防子鉅爲黄門侍郎肅宗親御章臺下殿陳鼎俎自臨冠<lb/>
之兄弟奴婢各千人巳上<lb/>
又曰竇融嗣子穆尚内黄公主而融弟顯親侯竇友嗣子<lb/>
固尚涇陽公主穆長子勲尚東海恭王女竇氏一公二侯<lb/>
三公主四千石自祖至孫官符厩苐相望奴婢千數於親<lb/>
戚功臣莫與爲比<lb/>
呉志曰士爕兄弟並爲列郡雄長一州偏在萬里威尊無<lb/>
上出入鳴鍾鼓備威儀笳簫鼓吹車騎滿道胡人夾轂焚<lb/>
香者常有數十妻妾乗輜軿子弟從兵騎當時貴重震<lb/>
<pb n="KR3k0012_SBCK_470-4b"/>
服百蠻<lb/>
又曰孫權拜諸葛恪撫越將軍領丹陽太守授棨㦸武騎<lb/>
三百拜畢令恪備威儀作皷吹導引歸家時年三十二<lb/>
何法盛晉中興書曰諸葛氏之先出自葛國漢司隷校尉<lb/>
諸葛豊以忠強立名子孫代居二千石三國之典蜀有丞<lb/>
相亮呉有大將軍瑾魏有司空誕名並盖海内爲天下盛<lb/>
族<lb/>
又曰何比干字長卿武帝時爲丹陽都尉有隂德嘗獨坐<lb/>
天大雨有一老母詣比干而衣不濡比干怪而敬焉臨去<lb/>
懐中出金冊九百九十枚以授比干曰尓子孫當佩印綬<lb/>
如此冊數<lb/>
陳書曰征南將軍歐陽頠時頠弟盛爲交州刺史次弟邃<lb/>
爲衡州刺史合門顯貴威振南土又多致銅鼓生口獻珎<lb/>
<pb n="KR3k0012_SBCK_470-5a"/>
異前後委積頗有助於軍國焉<lb/>
隋書曰觀德王雄傳或奏髙潁朋黨者上次詰日之於朝<lb/>
雄對曰臣忝衛宫闈朝夕左右若有朋附豈容不知至尊<lb/>
欽明睿哲萬機親覽潁用心平允奉法而行此乃愛憎之<lb/>
理惟陛下察之髙祖深然其言雄時貴寵冠絶一時與髙<lb/>
潁虞慶則蘇威稱爲四貴<lb/>
又曰楊素貴寵日隆其弟約從父文思弟紀及族父异並<lb/>
尚書列卿諸子無汗馬之勞位至柱國刺史家僮千數後<lb/>
庭　妾曵綺羅者以千數第宅華侈制擬宮禁有鮑享者<lb/>
善屬文謝胄者工草隷並江南士人因髙智慧没爲家奴<lb/>
親戚故吏布列清顯素之貴盛近古未聞<lb/>
唐書曰竇威拜内史令威奏議雍容多引古爲證髙祖甚<lb/>
親重之或引入卧内帝爲前席又嘗謂曰昔周朝有八柱<lb/>
<pb n="KR3k0012_SBCK_470-5b"/>
國之貴吾與公家咸登此職今我爲天子公爲内史令夲<lb/>
同末異乃不平矣威謝曰臣家昔在漢朝内爲外戚至於<lb/>
後魏三處外家陛下龍興復出皇后臣又階縁戚里位忝<lb/>
鳯池自惟叨濫曉夕兢懼髙祖笑曰比見關中人與崔盧<lb/>
爲㛰猶自矜伐公代爲帝戚不以貴乎<lb/>
又曰竇氏自武德至今再爲外戚一品三人三品巳上三<lb/>
十餘人尚主者八人女爲王妃六人唐丗貴盛莫與爲比<lb/>
又曰姜皎長安中累遷尚衣奉御時玄宗在藩見而恱之<lb/>
皎察玄宗有非常之度尤委心焉尋出爲潤州長史玄宗<lb/>
即位召拜殿中少監召入卧内命之捨敬曲侍宴私以后<lb/>
妃連榻以擊毬闘雞常呼之爲姜七而不名也兼賜以宫<lb/>
女名馬及諸珎物不可勝數玄宗又嘗與皎在殿庭翫一<lb/>
嘉樹皎稱其美玄宗令徙植於其家<lb/>
<pb n="KR3k0012_SBCK_470-6a"/>
又曰崔神慶子琳等皆至大官郡群從數十趍奏省闥毎<lb/>
歲時家宴組珮輝映以一榻置笏疊於其上開元天寳間<lb/>
中外族屬無緦麻之䘮其福履昌盛如此東都私第門琳<lb/>
與弟太子詹事珪光禄卿瑶俱列棨㦸時号三㦸崔家<lb/>
又曰楊汝士有時名遂歴清貴其後諸子皆至卿鬰爲皇<lb/>
族所居静恭里知温兄弟並列門㦸咸通中昆仲子孫在<lb/>
朝行方鎮者十餘人<lb/>
劉義慶丗說曰孫皓問丞相陸凱曰卿一宗在朝有幾人<lb/>
荅曰三相五侯將軍十餘人皓曰盛哉陸曰臣聞君賢臣忠<lb/>
國之盛父慈子孝家之盛也當今政荒人弊臣何敢家言<lb/>
盛也<lb/>
荆州記曰自峴山南至冝城百餘里舊說其間雕墻峻宇<lb/>
閭閻塡列漢靈帝末其中有卿士及刺史二千石數十人<lb/>
<pb n="KR3k0012_SBCK_470-6b"/>
朱軒駢耀華蓋接隂荆州刺史行部見之雅歎其盛勒縣<lb/>
刻石銘之<lb/>
雜鬼神志曰昔周時尹氏貴盛數代不別食口數千常遭<lb/>
飢荒羅鼎鑊作糜啜糜之聲聞數十里中臨食失三十人<lb/>
入鑊中墾取鑊底糜鑊深大故人不見也<lb/>
荀氏家傳曰惟我之先生于有晉人物盈朝衮衣暐曄六<lb/>
丗九公不亦偉乎磊落瓌竒光昭合同巳獨歩於古今拊<lb/>
萬姓而駭之矣中興丞相王公歎曰自八龍以後榮寵莫<lb/>
二爲天下之盛也<lb/>
蘇子曰夫帶方寸之印拖丈八之組戴貂鶡之尾建千丈<lb/>
之城遊五里之衢走卒警蹕呌呼而行此諸侯之所謂榮<lb/>
華時俗之所謂冨貴也<lb/>
左思詠史詩曰金章籍舊業七葉珥漢貂御覽第四百七十<lb/>
<pb n="KR3k0012_SBCK_470-7a"/>
按本卷有錯簡四處兹據日本學訓堂倣宋聚珍版曁鮑崇<lb/>
城本訂正並於銜接處加○爲識其原式如左<lb/>
　今第二葉後三行田比滋驕治下原接今第四葉前十三<lb/>
　行常有數十<lb/>
　今第三葉前七行靈帝時爲司空隗字下原接今第五葉<lb/>
　前二行詰日之於朝<lb/>
　今第四葉前十三行胡人夾轂焚香者下原接今第二葉<lb/>
　後三行諸第田圃極膏腴<lb/>
　今第五葉前二行或奏高潁朋黨者上次下原接今第三<lb/>
　葉前七行陽亦至司徒太傅<lb/>
但今第二葉後三行治諸第句聚珍版作治宅甲諸弟鮑刻<lb/>
<pb n="KR3k0012_SBCK_470-7b"/>
作治諸弟上文田比滋驕二本均作由此滋驕今第三葉前<lb/>
七行隗字陽句二本陽上均有次字又前六行遷太尉下均<lb/>
有弟湯字仲和累遷司徒湯十字又前七行第一字隗下有<lb/>
成左中郞逢五字今第五葉前二行上次詰日之於朝句詰<lb/>
日二字二本均乙轉附識於此<lb/>
</p>
<p>
</p>
  </div>
</body>
</text>
</TEI>
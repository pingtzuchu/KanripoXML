<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_653-1a"/>
太平御覽卷第六百五十三<lb/>
釋部一<lb/>
　　　　　叙佛<lb/>
漢書曰漢使驃騎將軍霍去病出隴過焉耆山得休屠王祭<lb/>
天金人顔師古注曰作金人以爲天神之主而祭之即今<lb/>
佛像是其遺法也<lb/>
後漢紀曰浮圖者佛圖也西域夭笁國有佛道焉佛者漢<lb/>
言覺也將以覺悟群生也統其教以脩善慈心爲主不殺<lb/>
生類專務清浄其精進者號爲沙門漢言息自心蓋息意<lb/>
去欲而歸無爲也又以爲人死精神不滅隨復受形所行<lb/>
善悪皆有報應故所貴行善脩道以練精神練而不巳以<lb/>
至無生而得佛也身長一丈六尺黄金色項佩日月光變化<lb/>
無常無所不入故能化通萬物而大濟羣生𥘉帝夢見金<lb/>
<pb n="KR3k0012_SBCK_653-1b"/>
人長大項有日月光以問群臣或曰西方有神其名曰佛<lb/>
其形長大而黃金色陛下之所夢得無是乎於是遣使天<lb/>
笁而問道術遂於中國而圖其形像焉有經書數千卷以<lb/>
虚無爲宗包羅精麤無所不統善爲宏闊勝大之言所求<lb/>
在於一躰之内而所明在於視聽之表故丗俗之人以爲<lb/>
虚誕然歸於玄微深逺難測故王公大人觀死生報應之<lb/>
際莫不瞿然自失也<lb/>
晉書曰後趙百姓以佛圖澄故多奉佛皆營造寺廟相競<lb/>
出家真僞混淆多生愆過季龍下書料簡其著作郞王度<lb/>
奏曰佛外國之神非諸華所應祠奉漢代𥘉傳其道唯聽<lb/>
西域人等得立寺都邑以奉其神漢人皆不出家魏承漢<lb/>
制亦修前軌今可断趙人悉不聽詣寺燒香禮拜以遵典<lb/>
禮<lb/>
<pb n="KR3k0012_SBCK_653-2a"/>
宋書曰頋歡以佛道二家教異學者互相非毀乃著夷夏<lb/>
論曰道經云老子入關之天笁維衛國國王夫人名曰浄<lb/>
妙老子因其晝寢乗日精入浄妙口中後年四月八日夜<lb/>
半時剖左腋而生墜地即行七步於是佛道由此而始興<lb/>
焉<lb/>
<hi>又玄妙内篇佛經云釋迦</hi>成佛有塵劫之數出法華無量壽然二經所<lb/>
說如合符契道則佛也佛則道也其聖則符其迹則反歡<lb/>
雖同二注而意黨道教司徒袁祭託爲道人以駮之<lb/>
後魏書釋老志曰凢說教大抵言生生之類皆因<hi>行業而起</hi>有<lb/>
<hi>過去當今未來歴三丗識神不滅凢</hi>爲善悪必有報應漸積勝業陶冶麤鄙<lb/>
經無數形澡練神明乃致無生而得佛道　其門階次二行<lb/>
等級非一皆縁淺以致深藉微而爲著率在於積仁順蠲<lb/>
嗜欲習虚静而成通照也其始修心則依佛法僧謂之三歸<lb/>
<pb n="KR3k0012_SBCK_653-2b"/>
又有五誡云殺盗媱妄言飲酒大意與仁義禮智信同<lb/>
梁書曰郭祖深以武帝溺情内教朝政㢮縱輿櫬詣闕上<lb/>
封事曰比來慕法普天信向家家齋戒人人懴礼不事農<lb/>
業空談彼岸夫農業者今日濟育功徳者將來勝因豈可<lb/>
惰本勤末置近効賖也時帝大弘釋典將以昜俗故祖深<lb/>
尤言其事以爲都下佛寺五百餘所窮極宏麗僧尼十餘<lb/>
萬資産濃沃所在郡縣不可勝言道人又有白從尼則畜<lb/>
養女皆不貫人藉天下户口幾亡其半而僧尼多非法養<lb/>
女皆服羅紈其蠧俗傷法抑由於此恐方來處處成寺家<lb/>
家剃落尺土一人非復國有<lb/>
南史曰天笁諸國皆事佛道自後漢明帝法始東流自此<lb/>
以來其教稍廣別爲一家之學元嘉十二年丹楊尹蕭摹<lb/>
之奏曰佛教𬒳于中國巳歷四代而自頃以來更以奢競<lb/>
<pb n="KR3k0012_SBCK_653-3a"/>
爲重請自今以後有欲鑄銅像者悉詣臺自聞興造塔寺<lb/>
精舎皆先列言須許報然後就功先是晉丗庾冰始創議<lb/>
欲使沙門敬王者後桓玄復述其議並不果行宋大明六<lb/>
年孝武使有司奏沙門接見皆尽敬詔可<lb/>
隋書經藉志曰釋迦在丗四十九年教化乃至天龍人鬼<lb/>
並來聽法弟子多有得道證果後於构尸郍城娑羅雙樹<lb/>
間二月十五日入般涅槃譯言滅度亦言常樂我浄弟子迦<lb/>
葉等追共撰述教爲十二部經<lb/>
唐書曰傅弈上䟽請除去釋教髙祖付群官詳議太僕卿<lb/>
張道源稱弈奏合理中書令蕭瑀與之爭論曰佛聖人也<lb/>
弈爲此議非聖人者無法請寘嚴刑弈曰禮本於事親終<lb/>
於奉上則忠孝之理著臣子之行成而佛踰城出家逃背<lb/>
其父以匹夫抗天子以継躰悖所親瑀非出於空桑乃遵<lb/>
<pb n="KR3k0012_SBCK_653-3b"/>
無父之教臣聞非孝者無親瑀之謂矣瑀不能荅但合掌<lb/>
曰地獄所設正爲是人<lb/>
又曰㑹昌中道士趙歸真舉羅浮道士鄧元起有長年之<lb/>
術帝遣中使迎之繇是與衡山道士劉玄静膠固而排釋<lb/>
氏<lb/>
牟子曰或問曰佛從何而生寧有先祖牟子曰佛生天笁<lb/>
假形王家父曰白淨夫人字曰浄妙四月八日佛精從天<lb/>
來夫人晝寢夢見象六牙欣然恱之遂感而孕因以八日<lb/>
從母右脇而生太子有三十二相八十種好頰如師子皮<lb/>
不受塵水手足皆鈎鏁毛悉向上<lb/>
又曰子得佛道以來良有益否牟子曰吾自得佛道來如<lb/>
開浮雲見白日如執火炬入冥室矣<lb/>
建康實録曰吴赤烏十年胡人康僧會入境置經行所朝<lb/>
<pb n="KR3k0012_SBCK_653-4a"/>
夕禮念有司以聞帝曰昔漢明帝感夢金人使徃西方求<lb/>
之得摩騰笁法蘭來中國立經行教今無乃是遺類乎因<lb/>
引見僧㑹其言佛教滅度巳乆唯有舎利可以求請遂於<lb/>
大内立壇結静三七日得之帝崇佛道以是江東𥘉有佛<lb/>
法<lb/>
髙僧傳曰釋惠嚴宋髙祖素所知重文帝在位情好尤宻<lb/>
先是帝未甚崇信京尹蕭摹之上啓請制起寺及鑄像帝<lb/>
廼與侍中何尚之吏部郎羊玄保等議之謂尚之曰謝靈<lb/>
運常言六經典文本在濟俗爲治必求靈性真奥豈得不<lb/>
以佛經爲指南耶近摹之推逹性論尢爲名理羊玄保進<lb/>
曰此談蓋天人之際豈臣所冝預竊恐秦楚論強兵之術<lb/>
孫吴畫吞併之計將無取此耶帝曰此非戰國之具良如<lb/>
卿言尚之曰夫　禮隱逸則戰士怠貴仁徳則兵氣衰若<lb/>
<pb n="KR3k0012_SBCK_653-4b"/>
以孫吴爲志苟在吞噬亦無堯舜之道豈唯釋教而巳邪<lb/>
帝恱曰釋門有卿亦猶孔氏之有季路<lb/>
丗說曰殷中軍見佛經云理應在阿堵上注云佛經之行<lb/>
東國尚焉而記傳無聞莫詳其始牟子曰漢明帝夜夢見<lb/>
神人身有日光飛止殿前意甚忻恱明日問群臣有通人<lb/>
傳毅對曰聞天笁有得道者號曰佛身有日光殆將其神<lb/>
於是上悟遣羽林郞秦景博士弟子等十二人之大月氏<lb/>
冩取佛經四十二章在蘭䑓石室<lb/>
又曰庾公常入佛圖見卧佛曰此子疲於津梁時人以爲<lb/>
名言<hi>涅槃經云如來背痛於雙樹間北首而卧故後之圗繪者爲此像也</hi>
佛地論曰佛者覺也覺一切種智復能開覺有情如睡夢<lb/>
覺故名爲佛姓釋伽號牟尼佛<lb/>
普曜經曰從兠率天降神於西域迦維衛國浄飯王宫摩<lb/>
<pb n="KR3k0012_SBCK_653-5a"/>
耶夫人剖左脅而生時多靈瑞生而能言<lb/>
本相經曰年十九踰城出家學道勤行精進禪定六年成<lb/>
道具三十二相八十種好<lb/>
涅槃經曰醍醐之敎喻於佛性從乳出酪從酪出蘇從生<lb/>
蘇出熟蘇熟蘇出醍醐醍醐蘇之精也<lb/>
法顯記曰佛生於殷末道成於周𥘉至成王十二年經律<lb/>
始到新頭河<hi>河即張騫所到之處</hi>
佛國記曰佛有四牙廣半寸長半寸一牙在呵條國又一<lb/>
牙在天上又一牙在海龍王宫又一牙在乹陁國國王使<lb/>
大臣九人守保之月朝捧擎牙出牙或時放光明香花數<lb/>
十斛散牙上而牙不没<lb/>
唐韓愈論佛骨䟽曰伏以佛者夷狄之一法耳後漢時流<lb/>
入中國上古末甞有也昔黃帝在位百年年一百一十歳<lb/>
<pb n="KR3k0012_SBCK_653-5b"/>
少昊在位八十年年一百八十歳此時天下太平百姓安<lb/>
樂壽考然而此時未有佛也至殷湯亦年百歳湯孫太戊<lb/>
在位七十五年武丁在位五十九年書史不言其年壽考<lb/>
所極蓋亦非因事佛而致然漢明帝時始有佛法明帝在位<lb/>
纔十八年耳其後亂亡相継運祚不長宋齊梁陳元魏巳<lb/>
下事佛漸謹年代尤促唯梁武帝在位三十八年前後三<lb/>
度捨身施佛宗廟之祭不用牲牢盡日一食止於莱菓其<lb/>
後竟爲侯景所逼餓死䑓城國亦尋滅事佛求福乃更爲<lb/>
禍由此觀之佛不足信也亦可知矣髙祖始受隋禪則議<lb/>
除之當時群臣才識不逺不審知先王之道古今之冝推<lb/>
闡聖明以正斯弊其事遂止陛下神聖睿武數百年巳來<lb/>
未有倫比即位之𥘉不許度人爲僧尼道士又不許創立<lb/>
寺觀臣愚以爲髙祖之志必行於陛下之身縱未能行豈<lb/>
<pb n="KR3k0012_SBCK_653-6a"/>
可恣之轉令盛矣今聞陛下令群僧迎佛骨於鳯翔樓以<lb/>
舁入内又令諸寺送迎供飬臣雖至愚必知陛下不惑於<lb/>
佛以祈福也直以年豊人樂徇人之心爲京都士庶設詭<lb/>
異之觀戯翫之具耳然百姓愚冥易惑難曉苟見陛下如<lb/>
此將謂真心信佛皆云天子大聖猶一心敬信百姓何人<lb/>
更惜身命以至焚頂燒指百十爲群解衣散錢自朝至暮<lb/>
轉相倣傚唯恐後時老少奔波弃其業次若不明加禁遏<lb/>
更歷諸寺必有断臂臠身以爲供養者傷風敗俗傳笑四<lb/>
方非細事也夫佛本夷狄之人與中國言語不通衣服殊<lb/>
制口不言先王之法言身不服先王之法服不知君臣之<lb/>
義父子之恩假如其身至今尚在奉其國命來朝京師陛<lb/>
下容而接之不過宣政一見禮賔一設賜衣一襲衛而出<lb/>
境不令惑衆也况其身死巳乆枯朽之骨㓙穢之餘豈令<lb/>
<pb n="KR3k0012_SBCK_653-6b"/>
入宫禁孔子曰敬鬼神而逺之古之諸侯行冝於國尚令<lb/>
巫祝以桃茢拂除不祥然後進弔今無故取朽穢之物親<lb/>
臨視之巫祝不先桃茢不用群臣不定其非御史不舉其<lb/>
失臣實耻之乞以此骨付有司投水火永絶根本断天下<lb/>
之疑絶後代之惑使天下之人知大聖之作爲出於尋常<lb/>
萬萬也豈不盛哉豈不快哉<lb/>
太平御覽卷第六百五十三<lb/>
</p>
<p>
</p>
  </div>
</body>
</text>
</TEI>
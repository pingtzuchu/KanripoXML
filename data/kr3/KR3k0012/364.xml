<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_364-1a"/>
太平御覽卷第三百六十四<lb/>
　人事部五<lb/>
　　　頭下　頂<lb/>
　　　額<lb/>
　　　　　頭下<lb/>
呉志曰孫權太子和𬒳幽閉驃騎將軍朱據尚書僕射屈<lb/>
晃率諸將吏泥頭自縛連日詣闕請和<lb/>
又曰諸葛恪𬒳誅臨淮臧均表乞收葬恪曰臣聞雷震奮<lb/>
激不崇一朝大風衝發希有極日今恪父子三首懸示積<lb/>
日觀者數萬詈聲成風國之大刑無所不震<lb/>
又曰關羽旣敗走權使虞翻筮之得兊下坎上節五爻變<lb/>
而之臨翻曰不出二日必當斷頭果如翻言權曰卿不及<lb/>
伏羲可與東方朔爲比矣<lb/>
<pb n="KR3k0012_SBCK_364-1b"/>
晉書曰嵇康謂趙至曰君頭小而銳有白起風童子白黒<lb/>
分明<lb/>
又曰桓温卒子玄爲嗣襲爵年七歳温服終府州文武辭<lb/>
其叔父沖沖撫玄頭曰此汝家故吏也玄因涕淚𬒳面衆<lb/>
並異之<lb/>
王隱晉書曰蒼梧太守呉臣據郡邑不恭王命孫權遣歩<lb/>
騭爲交州喻臣臣照鏡不見其頭騭因入斬之<lb/>
又曰王珣與謝玄俱𬒳辟桓温曰謝掾必擁麾杖節王掾<lb/>
當作黒頭公未易才也<lb/>
晉中興書曰庾亮與蘇峻戰於建陽門王師敗績亮於陣<lb/>
携其三弟懌條翼南奔温嶠顯宗幸嶠舡亮泥首謝罪<lb/>
崔鴻前秦録曰東海王符雄字元才洪之季子以功拜龍<lb/>
驤將軍征伐皆有殊績雄醜形貌頭大足短故軍中稱之<lb/>
<pb n="KR3k0012_SBCK_364-2a"/>
爲大頭龍驤<lb/>
秦記曰符堅祖洪見堅狀貌欲令頭堅腹軟字之曰堅頭<lb/>
隋書曰髙祖文皇帝生馮翊波若寺皇妣抱帝忽見頭上<lb/>
出角遍體起鱗大駭墜帝於地<lb/>
春秋後語平原君曰澠池之㑹臣察武安君之爲人小頭<lb/>
而銳瞳子白黒分明視瞻不轉小頭而銳斷敢行也瞳子<lb/>
白黒見事明也視瞻不轉執志強也可以持乆難與争鋒<lb/>
廉頗足以當之<lb/>
呉越春秋曰眉閒尺逃楚入山道逢一客客問曰子眉間<lb/>
尺乎荅曰是也吾能爲子報讎尺曰父無分寸之罪枉𬒳<lb/>
荼毒君今惠念何所用耶客曰湏子之頭并子之劒尺乃<lb/>
與頭客與王王大賞之即以鑊煑其頭七日七夜不爛客<lb/>
曰此頭不爛者王親臨之王即㸔之客於後以劒斬王頭<lb/>
<pb n="KR3k0012_SBCK_364-2b"/>
入鑊中二頭相齧客恐尺不勝自以劒擬頭入鑊中三頭<lb/>
相咬七日後一時俱爛乃分葬汝南冝春縣并三冢<lb/>
山海經曰三首國一身三首羽民國爲人長頭<lb/>
又曰共工之臣曰相仰氏<hi>共工霸九州者也</hi>九首以食于九山<lb/>
晏子春秋曰景公遊於梧丘夜夢五大夫稱冤公問晏子<lb/>
晏子曰昔靈公田有大夫駭獸斷其頭埋之命曰五大夫<lb/>
丘公令掘之果如其言<lb/>
又曰湯長頭而寡髮<lb/>
莊子曰雲將東過扶揺之枝<hi>雲將雲之主師也扶摇木名生海東</hi>而適遭鴻<lb/>
蒙<hi>鴻蒙自然元氣</hi>雲將曰天氣不和地氣欝結六氣不調四時不<lb/>
節今我願合六氣之精以育羣生爲之奈何鴻蒙拊髀爵<lb/>
躍掉頭曰吾弗知吾弗知<lb/>
又曰亡羊而得牛斷指而得頭<lb/>
<pb n="KR3k0012_SBCK_364-3a"/>
燕丹子曰荆軻謂樊於其曰今得將軍之首與燕地圖秦<lb/>
王必喜而見軻軻將左手把其䄂右手椹其匈則將軍積<lb/>
忿除矣於是起扼腕執刀曰是日夜所欲而今聞命於是<lb/>
自刎頭墮背後兩目不瞑以凾盛於其首與軻入秦<lb/>
吕氏春秋曰今有人於此斷頭以易冠殺身以易衣丗必<lb/>
惑也是何也冠所以飾頭衣所以飾身今殺所飾而要所<lb/>
以飾則不知所爲矣丗之趨利似此亦不知所爲也<lb/>
帝系譜曰神農牛首伏羲人頭蛇身<lb/>
黄帝素問曰頭者精明之主也<lb/>
董卓別傳曰卓知所爲不得逺近意欲以力服之遣兵於<lb/>
雒陽城時遇二月社民在社下飲食悉就斷頭駕其車馬<lb/>
載其婦女財物以斷頭繫車轅軸還雒云攻敗大獲稱萬<lb/>
歳入關雒陽城門焚燒其頭<lb/>
<pb n="KR3k0012_SBCK_364-3b"/>
神仙傳曰曹公捕左慈數日得之便斷頭以白曹公公大<lb/>
喜曰果慈頭定視是一束茅耳<lb/>
搜神記曰南方有落頭民呉時將軍朱桓得一婢每夜卧<lb/>
後頭輙飛去或從狗竇或從天䆫中出入以耳爲翼將曉<lb/>
復還數數如此旁人恠之夜照視唯有身無頭其體微冷<lb/>
氣息裁屬乃蒙之以𬒳至時頭還礙𬒳不得安再三墮地<lb/>
噫咤甚愁而體氣急　疾若將死者乃去𬒳頭復起傳頸<lb/>
得安復如常人時南征大將亦徃徃得之又甞有覆以銅<lb/>
盤者頭不得進遂死<hi>博物志同</hi>
又曰渤海太守史良好一女子許而不果良斷其頭而歸<lb/>
投於竈下曰當令火葬頭語曰使君我相從何圖當耳<lb/>
異苑曰管寧避難遼東還汎海遭風舡垂傾没寧思愆曰<lb/>
吾甞一朝科頭三晨晏起今天怒猥集過恐在此<lb/>
<pb n="KR3k0012_SBCK_364-4a"/>
又曰晉惠帝元康三年武軍火燒夫子履漢斬白蛇劒<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
王莽頭等<lb/>
録異傳曰漢武帝時蒼梧賈雍爲豫章太守有神術出界<lb/>
討賊爲賊所殺失頭雍上馬還營營中咸走來視雍雍匈<lb/>
中語曰戰不利爲賊所傷諸君視有頭爲佳無頭佳乎吏<lb/>
泣曰有頭佳雍曰不然無頭亦佳言畢遂死<lb/>
幽明録曰河東賈弼小名翳兒具諳究丗譜義熈中爲琅<lb/>
邪府叅軍夜夢有一人面齄　甚多大鼻瞷目請之曰愛<lb/>
君之貌欲易頭可乎乃於夢中許易明朝起自不覺而人<lb/>
悉驚走琅邪王大驚遣傳教呼視弼到琅邪遥見起還内<lb/>
弼取鏡自㸔方知恠異因還家家悉驚入内婦女走藏弼<lb/>
坐自陳說良乆并遣人至府檢問方信後能半面啼半面<lb/>
笑兩手各捉一筆俱書辭意皆美此爲異也餘並如先<lb/>
<pb n="KR3k0012_SBCK_364-4b"/>
列女傳曰京師節女長安大昌里人夫有仇仇家執父使<lb/>
要其子爲中間女念不聽則殺父殺父不孝聽則殺夫殺<lb/>
夫不義乃許之曰夜在樓上新沐頭東首卧者是還譎其<lb/>
夫使卧他處自沐卧樓上仇家斷其頭而去仇悲義之遂<lb/>
不殺其父<lb/>
益部耆舊傳曰叚翳字元章善天文風角有一諸生來學<lb/>
積年諸生略究要術辭歸郷里翳爲作一脂筒中盛簡書<lb/>
曰有變乃發視之生至葭萌與吏争津吏檛從人頭破開<lb/>
筒得書言到葭萌與吏鬪破頭者以此脂裹之生喟然而<lb/>
歎乃還卒其業<lb/>
博物志曰人以冷水漬至膝啖瓜數十漬至頭可啖百餘<lb/>
水皆作瓜氣<lb/>
括地圖曰白民白首身𬒳髮<lb/>
<pb n="KR3k0012_SBCK_364-5a"/>
三巴記曰巴有將軍曼子請於楚以平巴亂楚使請城曼<lb/>
子曰城不可得乃自刎其頭與楚楚義之以上卿禮葬其<lb/>
頭巴以上卿禮葬其身<lb/>
長沙耆舊傳曰劉壽少時遇相師曰君腦有玉枕必至公<lb/>
也後至太尉<lb/>
李郃別傳曰公耳有竒表腦枕如鼎形<lb/>
易洞林曰郭璞爲左尉周恭卜云君墮馬傷頭尉後乗馬<lb/>
行黄昏坂下有犢車觸馬馬驚頭打石上流血殆死<lb/>
語林曰魏郡太守陳異甞詣郡民尹方方𬒳頭以水洗盤<lb/>
抱小兒出更無餘言異曰𬒳頭者欲吾治民如理髪洗盤<lb/>
者欲使吾清如水抱小兒者欲使吾愛民如赤子也<lb/>
丗說曰祖廣字淵度行怕縮頭詣桓南郡下車桓曰天甚<lb/>
明郎祖叅軍如從屋漏中來<lb/>
<pb n="KR3k0012_SBCK_364-5b"/>
又曰諸葛道明𥘉過江左名亞王庾之下先爲臨沂令丞<lb/>
相謂曰明府當爲黒頭公<lb/>
楚辭曰魂兮來歸君無上天些一夫九首抜木九千些<lb/>
　　　　　頂<lb/>
說文曰頂巓也<lb/>
易大過卦曰過渉滅頂凶無咎<lb/>
韋曜毛詩問曰早鬼眼在頂上<lb/>
列女傳曰齊鍾離春齊無鹽邑之女<hi>鍾離性春名也</hi>其爲人極醜<lb/>
無雙臼頭深目頂上少髮折腰出匈<lb/>
莊子曰支離䟽頥隱於臍肩髙於頂<lb/>
應璩新詩曰醉酒巾幘落頂秃赤如狐<lb/>
　　　　　額<lb/>
釋名曰額鄂也有垠鄂也故幽州人謂之鄂<lb/>
<pb n="KR3k0012_SBCK_364-6a"/>
易說卦曰巽爲廣顙<hi>上大下小故爲廣顙</hi>
河圖曰黄帝廣顙龍額<lb/>
又曰天之東西南北極各有銅頭鐵額兵長三千萬丈三<lb/>
千億萬人<lb/>
毛詩鄘栢舟君子偕老曰子之清揚揚且之顔也<hi>清視明也揚廣</hi>
<hi>揚而顔豊滿也</hi>展如之人兮邦之媛也<lb/>
詩含神霧曰代漢者龍顔珠額<lb/>
春秋元命苞曰在天爲文昌在人爲顔顙太一之謂也顔<lb/>
之言氣畔也陽立於五故顔博五寸<lb/>
論語<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>輔象曰樊遟山額有若月衡反宇䧟額是謂和喜<lb/>
方言曰䭭<hi>音稽</hi>額也顔顙也江湘謂之頭中夏謂之額東齊<lb/>
謂之顙河濟淮泗之間謂之顔<lb/>
漢書曰成帝幸宫人嚴宫生男帝爲趙昭儀召殺之宫曰<lb/>
<pb n="KR3k0012_SBCK_364-6b"/>
果欲姊弟擅天下我兒男也額上有壯髪類孝元帝令兒<lb/>
安在危殺之矣奈何令長信得聞之<lb/>
東觀漢記曰和熹皇后年五歳夫人爲鬋髪夫人年老目<lb/>
瞑并中后額雖痛忍不言<lb/>
又曰銚期從擊王郎將兒宏劉奉於鉅鹿下期先登䧟陣<lb/>
手殺五十餘人瘡中額攝情復戰遂大破之<lb/>
又曰馬廖上䟽曰夫改政移風必有其本長安語曰城中<lb/>
好廣眉四方過半額<lb/>
魏志曰龐意親與關羽交戰射羽中額<lb/>
王隱晉書曰元帝白毫生額上有光明<lb/>
崔鴻後趙録曰石勒征見無劉曜守軍大恱舉手指天又<lb/>
指額曰天也<lb/>
北齊書曰文宣帝洋爲王時夢人以筆點記額明日告舎<lb/>
<pb n="KR3k0012_SBCK_364-7a"/>
人王雲哲曰吾其誅乎雲哲賀曰王上加點爲主乎後果<lb/>
然<lb/>
隋書曰劉孝焯字士龍信都人犀額龜背望髙視逺聦敏<lb/>
深沉弱不好弄<lb/>
又曰煬帝令陳稜討杜伏威伏威自出陣前挑戰稜部將<lb/>
射中其額伏威怒指之曰不殺汝我終不拔箭遂馳之獲<lb/>
所射者使其拔箭然後斬之<lb/>
鹽鐵論曰古者君子思徳小人思利今人堅額徤舌或以<lb/>
致業<lb/>
抱朴子曰老君額有三理上下徹<lb/>
語林曰賈充問孫皓何以好剥人面皮皓曰憎其顔之厚<lb/>
呉都賦曰雕題之士注曰鏤額也嶺南並鏤額額題也<lb/>
相書占氣雜要曰黄氣如帶當額横卿之相也有卒喜皆<lb/>
<pb n="KR3k0012_SBCK_364-7b"/>
發於色額上面中年上是其候也黄色最佳<lb/>
又曰額臨者男早得官女子早成<lb/>
太平御覽卷第三百六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_244-1a"/>
太平御覽卷第二百四十四<lb/>
　職官部四十二<lb/>
　　太子太師　太子太傳　太子太保<lb/>
　　太子少師　太子少傅　太子少保<lb/>
　　　　　太子太師<lb/>
六典曰太子三師以道德輔教太子者也止於動静起居<lb/>
言語視聽皆有以師焉<lb/>
禮記文王丗子曰教丗子必以禮樂樂所以修内也禮所<lb/>
以修外也禮樂交錯於中發形於外是故其成也懌出則有師<lb/>
是以教喻而德成也師也者教之以事而諭諸德也<lb/>
大戴禮曰昔者周成王㓜在襁褓之中太公爲太師<lb/>
唐書官品志曰太子太師太傅太保是爲三師掌師範訓<lb/>
導輔詡<lb/>
<pb n="KR3k0012_SBCK_244-1b"/>
　　　　　太子太傅<lb/>
禮記曰三王教太子立太傅少傅以養之太傅在前少傅<lb/>
在後<lb/>
史記曰萬石君<hi>姓石名奮</hi>無文學㳟謹無比遷爲太子太傅<lb/>
又曰夏侯勝爲太子太傅受業詔撰尚書論語賜黄金百<lb/>
斤年九十卒官賜冢塋葬平陵太子賜錢二百萬爲勝素<lb/>
服五日以報師傅之恩儒者以爲榮<lb/>
漢書曰景帝栗太子以竇嬰爲太傅十年栗太子廢嬰争<lb/>
不能得謝病屏居藍田山下數月諸竇賔客辯士說請遂<lb/>
起朝<lb/>
又曰蕭望之字長倩爲太子太傅以論語授太子<lb/>
又曰叔孫通爲太傅髙帝欲立趙王廢太子通諌曰昔晉<lb/>
獻公以驪姬故廢立太子晉國亂者數十年秦不早定扶<lb/>
<pb n="KR3k0012_SBCK_244-2a"/>
蘇終使滅祀今太子仁孝陛下必廢嫡立庶臣願先伏誅<lb/>
以頸血汙地上曰公罷吾戲耳通曰太子天下夲夲一揺<lb/>
天下振動奈何以天下戲乎<lb/>
又曰踈廣字仲翁爲太傅弟受爲少傅朝廷以爲榮皆請<lb/>
免歸郷里公卿祖餞東都門外百姓觀者歎曰賢哉二大<lb/>
夫𥘉太子外祖許伯以太子少請使其弟舜監護太子家<lb/>
廣曰太子國儲副君師友必天下英俊不冝獨親外家今<lb/>
官屬以備若親䁥外家非所以廣太子德於天下也上善<lb/>
之<lb/>
東觀漢記曰建安二十八年大㑹百官詔問誰可傅太子<lb/>
者羣臣承意皆言太子舅執金吾隂識可愽士張佚正色<lb/>
曰今陛下立太子爲隂氏乎爲天下乎即爲隂氏則隂侯<lb/>
可爲天下則固冝用天下之賢才上稱善曰欲置傅者以<lb/>
<pb n="KR3k0012_SBCK_244-2b"/>
輔太子也今愽士不難正朕况太子乎即拜爲太子太傅<lb/>
又曰張湛字子孝爲太子太傅及郭后廢因稱疾拜太中<lb/>
大夫病居中東門候舎故時人號中東門君帝數存問賞<lb/>
賜後大司徒戴渉𬒳誅帝強起湛以代之至朝堂遺失溲<lb/>
因自陳疾篤不能復任朝事遂罷之<lb/>
後漢書曰明帝以鄧禹先帝名臣拜太子太傅也<lb/>
應劭漢官曰太子太傳日就月將琢磨玉質言太子有玉<lb/>
之質琢磨以道也<lb/>
魏志曰何䕫代涼茂爲太子太傳毎月朔太傅入則太子<lb/>
正法服而禮焉<lb/>
吴志曰吴粲遷太子太傅遭二宫之變抗言執正明嫡庶<lb/>
之分欲使魯王出住夏口遣楊笁不得令在都邑又數以<lb/>
消息語陸遜遜時駐武昌連表諌争由此爲笁等所譛害<lb/>
<pb n="KR3k0012_SBCK_244-3a"/>
又曰孫權寢疾徴大將軍諸葛恪爲太子太傅㑹稽太守<lb/>
滕胤爲太常並受詔輔太子<lb/>
又曰闞澤字德閏㑹稽山隂人拜太子太傅領中書孫權<lb/>
甞問書傳篇賦何者爲美澤欲諷諭以明治亂因對賈誼<lb/>
過秦論最美權覽讀焉<lb/>
又曰程秉字德樞汝南南頓人也秉事鄭玄避亂交州與<lb/>
劉熈考論大義遂愽通五經士爕命爲長史權聞其名儒<lb/>
以禮徴秉旣到拜太子太傅<lb/>
又曰張温字惠恕吴郡吴人也温少脩節操容貌竒偉權<lb/>
聞之以問公卿曰温當今與誰爲比大司農劉基曰可與<lb/>
全琮爲輩大常頋雍曰基未詳其爲人也今無輩權曰如<lb/>
是張允不死也徴到延見文辭占對觀者傾竦權改容加<lb/>
禮罷出張昭執其手曰老夫託意君冝明之拜議郎選曹<lb/>
<pb n="KR3k0012_SBCK_244-3b"/>
尚書尋遷太子太傅<lb/>
晉起居注曰武帝太始三年始置太子二傅是時官事大<lb/>
小皆由二傅太傅立章少傅寫之<lb/>
晉中興書曰賀循字彦先爲太子太傅詔曰循清直履道<lb/>
秉尚貞貴居身以冲約爲夲立德以仁讓爲行可躬訓儲<lb/>
宫黙而成化<lb/>
唐書官品志曰太子太傅一人位視尚書令少傅一人位<lb/>
視左僕射<lb/>
魏故事曰太傳於太子不稱臣少傳稱臣<lb/>
　　　　　太子太保<lb/>
禮記曰保也者慎其身以輔翼之而歸諸道者也<lb/>
晉書曰劉寔字子真以特進開府加太子太保<lb/>
晉中興書曰懷帝以荀組爲侍中特進行太子太保<lb/>
<pb n="KR3k0012_SBCK_244-4a"/>
傅暢晉賛曰賈充爲太尉行太子太保以公位重其爲保<lb/>
傅㦯行或領各隨其時<lb/>
後魏書曰顯祖將禪位於京兆郡王子推隴西王源賀並<lb/>
固諌陸馥抗言曰皇太子聖德承基四海屬望不可橫議<lb/>
干國之紀臣請刎頸殿廷有死無二乆之帝意乃解詔曰<lb/>
馥直臣也其能保吾子乎遂以馥爲太保<lb/>
　　　　　太子少師<lb/>
六典曰太子三少掌奉皇太子以觀三師之道德而教諭<lb/>
焉<lb/>
晉書曰惠帝以衛尉裴揩爲太子少師<lb/>
宋書曰太子少師少保並晉置<lb/>
後魏書曰郭祚領太子少師曽從丗宗幸東宫肅宗㓜弱<lb/>
祚懷一黄㼐出奉肅宗時應詔左右趙桃弓與御史王顯<lb/>
<pb n="KR3k0012_SBCK_244-4b"/>
　　爲丗宗所信祚私事之時人謗祚者以爲桃弓僕射<lb/>
黄㼐少師<lb/>
唐書官品志曰太子少師少傅少保是爲三少各一人掌<lb/>
皇太子以觀三師之德出則三師在前三少在後<lb/>
又曰李綱拜太子少師綱有脚疾不堪踐履太宗特賜歩<lb/>
輿令綱乗至閤下數引禁中問以政道又令轝入東宫皇<lb/>
太子引上殿親拜之綱於是陳君臣父子之道問寢視膳<lb/>
之方理順詞直聽者忘倦<lb/>
又曰貞觀十三年以左僕射房玄齡爲太子少師玄齡上<lb/>
表遜位詔不許太宗因謂侍臣曰太子師保古難其選若<lb/>
成王㓜小以周公爲傳左右皆賢日聞雅訓自㓜及長便<lb/>
爲聖君秦之胡亥趙髙傅之教以刑法及其立也誅功臣<lb/>
殺親族酷烈不巳旋踵而亡以此言之善惡由於習近<lb/>
<pb n="KR3k0012_SBCK_244-5a"/>
又曰唐休璟年力雖衰進取弥銳時宫人賀婁氏用事而<lb/>
休璟爲男取其養女因以自逹拜太子少師時議譏之<lb/>
又曰長慶中以兼太常卿趙宗儒爲太子少師太常有師<lb/>
子樂備五方之色非㑹朝聘享不作焉至是中人掌教坊<lb/>
之樂者移牒取之宗儒不敢違以狀白宰相以爲事在有<lb/>
司執守不合關白而宗儒憂恐不已宰相責以懦怯不任<lb/>
事故換此散秩<lb/>
陶氏職官録曰三少舊視左僕射冠服同三太也<lb/>
　　　　　太子少傅<lb/>
漢書曰上謂張良曰子房雖疾強起傅太子時叔孫通巳<lb/>
爲太傅以良行少傅事<lb/>
又曰匡衡字稚圭爲太子少傅數上書陳便冝少好學家<lb/>
貧傭力以供資用<lb/>
<pb n="KR3k0012_SBCK_244-5b"/>
東觀漢記曰建興二十八年以桓榮爲少傅賜以輜車乗<lb/>
馬榮大㑹諸生陳車馬印綬曰今日所蒙稽古之力也可<lb/>
不勉乎<lb/>
後漢書曰徴王丹爲太子少傅時大司徒侯霸欲與交友<lb/>
及丹𬒳徴遣子昱候於道昱迎拜車下丹下荅之昱曰家<lb/>
公欲與君結交何爲見拜丹曰君房有是言丹未之許也<lb/>
續漢書王丹字仲回爲太子少傅謇諤正直名德重於時<lb/>
魏志曰邢顒字子昂𥘉太子未定而臨淄侯植有寵丁儀<lb/>
等並讃翼其美太祖問顒顒對曰以庶代宗先丗之戒也<lb/>
願殿下深重察之太祖識其意後遂以爲太子少傅<lb/>
吴志曰薛綜綜子瑩瑩子兼三丗並爲太子少傅談者羙<lb/>
之<lb/>
晉書曰山濤轉太子少傅在東宫年巳七十病疾求退手<lb/>
<pb n="KR3k0012_SBCK_244-6a"/>
詔不聽㝷講武於宣武塲有詔濤乗歩輦導皇太子入時<lb/>
尚書僕射盧欽與濤言及孫武用兵夲意武帝欣然而言<lb/>
曰山少傅故是天下談士也舉坐傾心又曰何曽議太子<lb/>
少傅當稱臣拜荀顗曰太之與少自二傅之名次耳非於<lb/>
太子有輕重也詔曰秦漢巳來舊章廢滅隨時改作其故<lb/>
事不可依用冝逺准古義定二傳不臣拜<lb/>
又曰王雅爲太子少傳時朝望屬王珣珣亦頗以自許及<lb/>
　詔用雅衆遂赴雅焉將拜遇雨請以繖入王珣不許之<lb/>
因冐雨而拜雅旣貴倖威權甚振門下車騎常數百而善<lb/>
應接傾心禮之<lb/>
晉中興書曰周顗字伯仁拜太子少傳顗上䟽曰臣退自<lb/>
忖省學不通一經智不効一官止足良難未能守分不悟<lb/>
天監忘臣頑蔽乃欲使臣内管銓衡外忝傳訓質輕蟬翼<lb/>
<pb n="KR3k0012_SBCK_244-6b"/>
事重千鈞此之不可不待識而明矣<lb/>
後周書曰蕭武帝建德三年授太子少傳増邑九百户<lb/>
蕭氏以任當師傅調護是職乃作少傅箴曰惟王建國<lb/>
辯方正位左史記言右史書事莫不立太子爲皇之貳是<lb/>
以易稱明兩禮云上嗣東序養德震方主器束髮就學宵<lb/>
雅便隷朝讀百篇乙夜乃寐愛日惜力寸隂無棄親膳再<lb/>
飯寢門三至小心翼翼大孝烝烝詢謀計慮問對疑承安樂<lb/>
必敬無忘戰兢夫天道益謙人道惡盈漢嗣不絶乎馳道<lb/>
魏儲廻還乎鄴城前史攸載後丗揚名三善旣備萬國以<lb/>
貞姬周長乆實頼元良嬴秦短祚誠由少陽雖卜年七百<lb/>
有德至歴而昌數丗一萬無德不及而亡敬之敬之天惟<lb/>
顯思光副皇極永固洪基觀德觀諭敢告職司太子見而<lb/>
恱之致書勞問<lb/>
<pb n="KR3k0012_SBCK_244-7a"/>
陳書曰孝明帝在東宫宣武皇帝欲以崔光爲太子師傅<lb/>
光固辝帝令太子南面再拜宫官皆從太子拜光北面立<lb/>
不敢荅拜惟西面拜謝而出乃授光太子少傅<lb/>
傳玄太子少傅箴曰夫金木無常方貟應形亦有隱括習<lb/>
以性成故近墨者黒聲和則響清形正則影直正人在側<lb/>
德義盈堂鮑肆先入蘭蕙不芳傳臣司訓敢告君王<lb/>
　　　　　太子少保<lb/>
晉書曰懷帝以光禄劉蕃爲太子少保<lb/>
晉諸公讃曰惠帝以吏部尚書和嶠爲太子少保<lb/>
唐書曰李綱字文紀爲太子少保髙祖以綱隋代名臣甚<lb/>
加優禮每手勑未甞稱名其見重如此<lb/>
唐新語曰李適之爲右相李林甫密奏其好酒頗妨政事<lb/>
玄宗惑焉乃除太子少保適之遽命親故歡㑹賦詩曰避<lb/>
<pb n="KR3k0012_SBCK_244-7b"/>
賢𥘉罷相樂聖且銜杯爲問門前客今朝幾箇來舉朝服<lb/>
其度量<lb/>
太平御覽卷第二百四十四<lb/>
</p>
<p>
</p>
  </div>
</body>
</text>
</TEI>
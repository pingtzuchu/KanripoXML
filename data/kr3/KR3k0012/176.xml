<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_176-1a"/>
太平御覽卷第一百七十六<lb/>
　居處部四<lb/>
　　堂<hi>堂皇附</hi>樓<lb/>
　　　　　堂<lb/>
說文堂殿也<lb/>
釋名曰堂猶堂堂髙顯㒵也<lb/>
禮記曰堂上不趨堂上接武堂下布武<lb/>
又曰將上堂聲必楊<lb/>
又曰禮有以髙爲貴者天子之堂九尺諸侯七尺大夫五<lb/>
尺士三尺<lb/>
又曰覲天子不下堂而見諸侯下堂而見諸侯天子之失<lb/>
也由夷王以下<lb/>
尚書大傳曰天子堂廣九雉諸侯七雉伯子男五雉<hi>雉三尺也</hi>
<pb n="KR3k0012_SBCK_176-1b"/>
續漢書曰中平二年造萬金堂於西園<lb/>
三十國春秋西涼傳曰李暠於南門外臨水起堂名曰靖<lb/>
恭堂以議朝政閱武事堂成圖讃自古明王忠臣孝子貞<lb/>
女暠自爲序以明鑒戒文武群寮亦皆圖焉是月白雀翔<lb/>
于靖恭堂暠頌之<lb/>
梁書曰髙祖五年改閱武堂爲徳陽堂改聽訟堂爲議賢<lb/>
堂<lb/>
後魏書任城王澄從髙祖於觀徳殿髙祖曰躬以觀徳次<lb/>
之凝閑堂髙祖曰名要有義此堂天子閑居之義不可縱<lb/>
奢以忘儉自安以忘危故此堂後作茅茨堂謂李沖曰此<lb/>
東曰歩元廡西日遊凱廡此坐雖非唐堯之君卿等當<lb/>
無媿於元凱冲對曰臣旣遭唐堯之君不敢辝元凱之譽<lb/>
髙祖曰光景垂落朕同宗則有載考之義卿等將出無逺<lb/>
<pb n="KR3k0012_SBCK_176-2a"/>
何得黙尔<hi>示聽徳音</hi>即命黄門郎崔光鄴郭雅邢巒崔休等賦<lb/>
詩言志燭至公卿辝髙祖曰在夜載考宗族之義卿等且還<lb/>
朕與諸王宗室欲成此夜飲<lb/>
和苞漢趙記曰劉聦嘉平三年廷尉陳元逹極諌聦怒將<lb/>
斬之聦時幸逍遥園李中堂元逹抱堂下樹叫曰臣所言<lb/>
者社稷之計聦免之於是易李中堂爲愧賢堂〇北史齊文<lb/>
襄於鄴東起山池遊觀河澗王孝瑜遂於第作水堂龍舟<lb/>
植幡矟於舟上數集諸弟宴射爲樂武成幸其第見而恱<lb/>
之故盛興後園之翫習於是貴賤慕効處處營造<lb/>
又曰若干惠事母以孝聞周文甞造射堂新成與諸將宴<lb/>
射惠竊歎曰親老矣何時辨此周文聞之即日徙堂於惠<lb/>
宅<lb/>
論衡曰王者之堂墨子稱堯舜堂髙三尺儒家以爲卑下<lb/>
<pb n="KR3k0012_SBCK_176-2b"/>
假使之然髙三尺之堂蓂莢生於階下湏臨堂察之乃知<lb/>
莢數夫起視堂下之莢孰與懸日曆於扆坐頋輙見之也<lb/>
風俗通曰殿堂象東井形刻作荷蓤蓤水物也所以厭火<lb/>
晉宫閣名曰洛陽宫有則百堂螽斯堂休徴堂延禄堂仁<lb/>
壽堂綏福堂含芳堂樂日堂椒華堂芳音堂顯成堂承光<lb/>
堂五福堂嘉寜堂<lb/>
瑞應圖帝琴堂前有二橘樹連理改琴堂爲連理堂<lb/>
華陽國志曰文翁立講堂作石室一曰玉堂在城南𥘉堂<lb/>
遇火太守更脩立又増二石室<lb/>
虞氏家記曰虞潭爲右衛將軍太夫人年髙求解職𬒳詔<lb/>
不聽特假百日迎母東歸起養堂親親集㑹作詩言志<lb/>
齊地記曰臨淄城西門外有古講堂基柱猶存齊宣王脩<lb/>
文學處也<lb/>
<pb n="KR3k0012_SBCK_176-3a"/>
拾遺記曰董偃常卧延清之堂設火齊屏風<lb/>
又曰海人獻龍膏爲燈於燕昭王王坐通雲之堂<hi>具燈</hi>
王子年拾遺記漢武息於延涼室卧夢李夫人授帝蘅蕪<lb/>
之香帝驚起而香氣猶著衣枕歷月不歇帝弥思涕乃改<lb/>
延涼室爲遺芬夢堂<lb/>
襄沔記白馬泉毎年刺史三月上旬於此泉起曲水流杯<lb/>
堂引泉水爲祓禊之所臨時構造事竟毀除其流杯堂本<lb/>
在壘城西<lb/>
郡國誌王屋縣有孔子學堂西南七里有石室臨大河水<lb/>
勢湍急五里之間寂無水聲如似聽義<lb/>
又曰齊桓公宫城西門外有講堂齊宣王立此學也故稱<lb/>
爲稷下學莒子如齊盟于稷門此也<lb/>
宋永𥘉山川古今記永康縣縉雲堂黄帝練丹處<lb/>
<pb n="KR3k0012_SBCK_176-3b"/>
又曰費北有積弩堂<lb/>
益州記文翁學堂在城南<lb/>
羊頭山記太學堂洛陽南開陽門外長十丈廣三丈堂前<lb/>
石經四部本碑凡四十八枚西尚書周易公羊十六碑南<lb/>
禮記五碑東論語三碑有諌議大夫馬日磾碑議郎蔡邕銘<lb/>
又曰聖壽堂石虎造垂王佩八百大小鏡二萬枚丁香末<lb/>
爲泥油瓦四面垂金鈴一萬枚去鄴三十里聞響<lb/>
十洲記曰崑崙山有光碧之堂西王母所居<lb/>
郡國志雞陂之側即春申君子假居之殿也後太守居之<lb/>
以數失火故塗以雌黄遂名黄堂<lb/>
說苑曰聖人之於天下譬如一堂之上也今有滿堂飲酒<lb/>
者一人獨纍然向隅而泣則一堂之人皆不樂矣<lb/>
管子曰堂上逺於百里門廷逺於萬里今歩者一日百里<lb/>
<pb n="KR3k0012_SBCK_176-4a"/>
之情通堂上有事十日而君不聞歩者十日千里之情通<lb/>
堂下有事一月而君不聞歩者百日萬里之情通門庭有事<lb/>
朞年而君不聞此謂逺於萬里也<lb/>
漢武内傳曰上元夫人言西王母有六甲之術用之可以<lb/>
遊景雲之宫登流霞之堂<lb/>
漢武故事曰玉堂去地十二丈基堦皆用玉<lb/>
東京賦金華玉堂白虎麒麟<lb/>
潘尼詩曰鸞鳯棲堂廡不若翔廖廓<lb/>
文選天台山賦玉堂䕃暎乎髙隅<lb/>
楚辝曰魚鱗屋兮龍堂<lb/>
古詩云黄金爲君門白玉爲君堂庭中生桂樹華燈何煌<lb/>
煌<lb/>
　　　　　堂皇附<lb/>
<pb n="KR3k0012_SBCK_176-4b"/>
漢書曰坐堂皇上室而無四壁曰皇也<lb/>
廣雅曰堂皇合殿也<lb/>
洛陽記曰洛陽宫有桃間堂皇杏間堂皇㮏間堂皇竹間<lb/>
堂皇李間堂皇魚梁堂皇醴泉堂皇百戯堂皇<lb/>
晉宫闕名曰洛陽宫有水碓堂皇擇果堂皇<lb/>
陸機四言詩序曰太子宴朝士於宣猷堂皇遂命機賦詩<lb/>
　　　　　樓<lb/>
爾雅曰狹而脩曲日樓<lb/>
說文曰樓重屋也樔澤中守草樓也<lb/>
釋名曰樓有戸牖諸孔婁婁然也<lb/>
史記曰方士言武帝曰黄帝爲五城十二樓以候神人帝<lb/>
乃立神明臺井幹樓髙五十丈輦道相屬<lb/>
漢書曰濟南人　上皇帝明堂圖圖中有一殿四面無壁<lb/>
<pb n="KR3k0012_SBCK_176-5a"/>
以茅蓋通水園宫垣爲複道上有樓從西南入蓋樓之始<lb/>
也又郊祀志云其南有玉堂壁門大鳥之屬立神明臺井<lb/>
幹樓髙五十丈輦道相屬焉顔師古注云漢宫閣䟽云神<lb/>
臺髙五十丈上有九室<lb/>
東觀漢記云公孫述造十層赤樓也<lb/>
後漢書曰張奐傳𥘉奐爲武威太守其妻懷孕夢帶奐印<lb/>
綬登樓而歌占者曰必將生男復臨兹郡命終此樓旣而<lb/>
生子猛以建安中爲武威太守殺刺史州兵圍之急猛耻見<lb/>
擒乃登樓自焚而死<lb/>
又曰黄昌爲郡守陜縣彭氏造髙樓臨道昌行縣彭氏婦<lb/>
人輙升髙樓而觀昌乃殺之<lb/>
蜀志曰周群作小樓多令奴更直臺上視天纔有一氣即白<lb/>
群<lb/>
<pb n="KR3k0012_SBCK_176-5b"/>
晉書曰石崇作樓令婢緑珠作歌舞於上孫秀求緑珠不<lb/>
得及崇𬒳収方在樓上謂珠曰吾今爲汝死矣珠乃墜樓<lb/>
而死<lb/>
又曰於石頭東城内起髙樓加累入於霄漢連堞帶於積<lb/>
水署曰入漢樓<lb/>
宋書曰大明元年五月壬子紫氣出景陽樓狀如煙廻薄父<lb/>
之詔改景陽爲景雲樓<lb/>
趙書云趙染襲長安秦王業奔射鴈樓格戰至天明不抜<lb/>
齊書曰東昏侯後宫起仙華神仙玉壽諸殿窮盡雕綵以<lb/>
麝香雜香塗壁時丗祖於樓上施青<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>世謂之青樓帝曰<lb/>
武帝不巧何不純用瑠璃<lb/>
又曰焦度甞戰敗逃于宫亭湖中江州刺史王景文誘降<lb/>
復拒沈攸之於郢城登樓詈辱攸之攸之攻不能下至今<lb/>
<pb n="KR3k0012_SBCK_176-6a"/>
呼此樓爲焦度樓也<lb/>
又魏虜傳云虜自佛貍世至萬民世増雕飾正殿西築臺<lb/>
謂之白樓樓南又有伺星樓<lb/>
梁書處士陶弘景傳云弘景止于句容之句曲山永明𥘉<lb/>
更築三層樓弘景處其上弟子居其中賔客至其下又曰<lb/>
<hi>武帝大同</hi>十年幸蘭陵因賦歸舊郷詩巳酉幸京口城北固樓<lb/>
曰此不足以固守然北望江山實爲壯觀乃改名北頋因幸<lb/>
廻賔亭宴帝郷故老及迎候者少長數千人各賫錢三<lb/>
千文與之<lb/>
周書曰長孫儉傳云爲荆州刺史人安其業吏人表請爲儉<lb/>
構清德樓樹碑刻頌朝議許焉<lb/>
盛弘之荆州記云西鄂城東有三女稚殁三女造此樓於<lb/>
墓所<lb/>
<pb n="KR3k0012_SBCK_176-6b"/>
老君本記云周康王時文始真人結草爲樓占星候氣登<lb/>
真隱訣云長綿樓上太清上宫名玉晨道君所居吴越春<lb/>
秋云㑹稽郡小城勾踐築周千一百二十歩西北立爲龍<lb/>
翼樓<lb/>
世說云桓征西治江陵城甚麗顧長康曰遥望層城丹樓<lb/>
如霞<lb/>
墨子云偏城三十歩置坐候樓樓出堞四尺百歩一木樓<lb/>
樓前面九尺髙七尺二百歩一立樓去城中二丈五尺<lb/>
洛陽地記曰洛陽城内西北角有金墉城東北角有樓髙<lb/>
百尺魏文帝造也<lb/>
盛弘之荆州記曰荆州城西百餘歩有丹霞樓臨川康<lb/>
王之置<lb/>
吴越春秋曰范蠡爲勾踐立飛翼樓以象夫門爲兩蟉繞棟<lb/>
<pb n="KR3k0012_SBCK_176-7a"/>
以象龍角<lb/>
羊頭山記曰原城西門南角有萬歳樓俗傳飛入江常以<lb/>
鐵鏁維之又樓上時見一道白氣如煙刺史必死輕者貶<lb/>
謫州人至今爲常候<lb/>
郡國誌定州安縣城上樓謂之神女樓<lb/>
又曰馬邑白樓即後魏納姚興女爲后后悲思因造此樓<lb/>
登望飾以鈆粉故名之<lb/>
又曰金華縣因山爲名城南臨溪水髙阜上有樓名曰玄<lb/>
暢樓宋沈約造以吟詠於此處<lb/>
韋述兩京新記曰上陽宫有麗青臺浴日樓<lb/>
十洲記曰崑崙山有玉樓十二層<lb/>
虞氏家記曰吴小城白門蓋吴王闔閭所作也至秦始皇<lb/>
帝守宫吏燭䴏窟失火燒宮而此樓故有<lb/>
<pb n="KR3k0012_SBCK_176-7b"/>
瀬郷記曰老子廟有皇天樓九柱樓静念樓皆畫仙人雲<lb/>
氣<lb/>
袁彦伯羅山䟽曰仰望石樓眇然在雲中<lb/>
金陵地記吴嘉禾元年於桂林苑落星山起三重樓名曰<lb/>
落星樓<lb/>
吴都賦曰享戎旅於落星之樓<lb/>
世說曰凌雲臺樓觀極精巧先稱平衆材輕重當冝然後<lb/>
造構乃無錙銖相負掲臺雖髙峻恒隨風揺動魏明帝登<lb/>
臺懼其勢危别以大材持之樓即便頺瓌論者謂輕重力<lb/>
偏故也<lb/>
九江録曰庾亮在武昌諸佐吏殷浩等乗秋夜佳景共登<lb/>
南樓俄而不覺亮至衆將避之公曰老子於此不淺便坐談<lb/>
詠至今名庾公樓<lb/>
<pb n="KR3k0012_SBCK_176-8a"/>
幽明録曰鄴城鳯陽門五層樓去地二十文安金鳯皇二<lb/>
頭於其上一頭飛入漳河清朗見在水底一頭今獨存<lb/>
水經鄧州伯陵山上有入郷樓<lb/>
益州記曰成都有百尺樓<lb/>
晉宫閣名云洛陽有鳯皇樓<lb/>
詩曰西北有髙樓上與浮雲齊<lb/>
樂府詩云日出東南隅照我秦氏樓<lb/>
漢宫閣名云長安有馬伯騫樓又有貞女樓<lb/>
晉宫閣名晉有伺星樓<lb/>
又曰緫章觀儀鳯樓在觀上廣望觀之南又别有翔鳯樓<lb/>
又有慶雲樓<lb/>
<pb n="KR3k0012_SBCK_176-8b"/>
</p>
<p>
本平御覽卷第一百七十六<lb/>
</p>
<p>
</p>
  </div>
</body>
</text>
</TEI>
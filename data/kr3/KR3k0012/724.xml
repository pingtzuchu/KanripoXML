<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_724-1a"/>
太平御覽卷第七百二十四<lb/>
　方術部五<lb/>
　　　　　醫四<lb/>
唐書曰孫思邈京兆華原人也七歲就學日誦千餘言弱<lb/>
冠善談莊老及百家之說周宣帝時思邈以王室多故乃<lb/>
隱居太白山隋文帝輔政徴爲國子博士稱疾不起嘗謂<lb/>
所親曰過五十年當有聖人出吾方助之以濟人及太宗<lb/>
卽位召詣京師嗟其容色甚少謂曰故知有道者誠可尊<lb/>
重羨門廣成豈虚言哉將授以爵位固辭不受顯慶四年<lb/>
高宗召見拜諌議大夫又固辭不受上元元年辭疾請歸<lb/>
特賜良馬及鄱陽公主邑司以居焉當時知名之士宋令<lb/>
文孟詵廬照隣等執師資之禮以事焉照隣有惡疾醫所<lb/>
不能愈乃問思邈名醫愈疾其道何如思邈曰吾聞善言<lb/>
<pb n="KR3k0012_SBCK_724-1b"/>
天者必質之於人善言人者亦本之於天天有四時五行<lb/>
寒暑迭代其轉運也和而爲雨怒而爲風凝而爲雪霜張<lb/>
而爲虹蜺此天地之常數也人有四肢五藏一覺一寢呼<lb/>
吸吐納精氣往來流而爲榮衛彰而爲氣色發而爲音聲<lb/>
此人之常數也陽用其形陰用其精天人之所同也及其<lb/>
失也蒸則生熱否則生寒結而爲瘤贅陷而爲癰疽奔而<lb/>
爲喘乏竭而爲燋枯診發乎面變勲乎形推此以及天地<lb/>
亦如之故五緯盈縮星辰錯行日月薄蝕孛彗飛流此天<lb/>
地之危診也寒暑不時天地之蒸否也石立土踊天地之<lb/>
瘤贅也山崩土陷天地之癰疽也奔風暴雨天地之喘乏<lb/>
也川瀆竭涸天地之燋枯也良醫導乏以藥石救之以鍼<lb/>
<hi>音針</hi>齊<hi>才齊切</hi>聖人和之以至德輔之以人事故形體有可愈<lb/>
之疾天地有可消之災又曰膽欲大而心欲小智欲圎而<lb/>
<pb n="KR3k0012_SBCK_724-2a"/>
仁欲方詩曰如臨深淵如履薄冰謂小心也赳赳武夫公<lb/>
俟干城謂大膽也不爲利回不爲義疚仁之方也見幾而<lb/>
作不俟終日智之圎也思邈自云開皇幸酉歲生至今年<lb/>
九十三矣詢之郷里咸云數百歲人話周齊閒事厯厯如<lb/>
眼見以此參之不啻百歲人矣然猶視聽不衰神彩甚茂<lb/>
可謂古之聦明博達不死者也撰千金方三十卷行於代<lb/>
又曰張文仲洛州洛陽人也少與鄉人李䖍縱京兆人韋<lb/>
慈藏並以醫術知名文仲則天初爲侍御醫時特進蘇良<lb/>
嗣於殿庭因拜跪絶倒則天令文仲慈藏隨至宅候之文<lb/>
仲日此因憂憤邪氣激也若痛衝脅則劇難救自朝候之<lb/>
未及食時苦衝脅絞痛文仲曰若入心不可療俄頃心痛<lb/>
不復下藥日旰而卒文仲尢善療風疾其後則天令文仲<lb/>
集當時名醫共撰療風氣諸方仍令麟臺監王方慶監其<lb/>
<pb n="KR3k0012_SBCK_724-2b"/>
修撰文仲奏曰風有一百二十種氣有八十種大體醫藥<lb/>
雖同人性各異庸醫不達藥之行使冬夏失節因此殺人<lb/>
唯腳氣頭風上氣常須服藥不絶自餘則隨其發動臨時<lb/>
消息之伹有風氣之人春末夏初及秋暮要得通洩即不<lb/>
困劇於是撰四時常服及輕重大小諸方十八首表上之<lb/>
文仲乆視年終於尚藥奉御撰隨身備急方三卷行於代<lb/>
又曰孟詵汝州梁人也以進士擢第垂拱初累遷鳯閣舎<lb/>
人詵學方術嘗於鳯閣侍郎劉禕<hi>音暉</hi>之家見其勑賜金盤<lb/>
謂禕之曰此藥金也若燒之上有五色試之果然則天聞<lb/>
之不恱因事出爲台州司馬撰𥙷養方必効方各三卷<lb/>
又曰王方慶太原人也雅有材度愽學多聞篤好經方精<lb/>
於藥性則天令監領尙藥奉御張文仲侍醫李䖍縱光禄<lb/>
韋慈藏等撰諸藥方方慶撰隨身左右白發百中備急方<lb/>
<pb n="KR3k0012_SBCK_724-3a"/>
十卷大行於代<lb/>
又曰天寶中詔曰朕頃者所撰廣濟方救人疾患頒行巳<lb/>
乆傳習亦多猶慮單貧之家未能繕寫閭閻之内或有不<lb/>
知儻醫療失時因致夭撗性命之際寧忘惻隱冝命郡縣<lb/>
長官就廣濟方中逐要者於大板上仵録當村方要路牓<lb/>
示仍委採訪使勾當無令脫錯<lb/>
又曰德宗撰貞元集要廣利方親爲之制序敢題於天下<lb/>
通衢其方惣六千三種五百八十六首<lb/>
莊子曰秦王有病召醫䑛痔者得車五乘也<lb/>
韓子曰醫善吮人腸含人血非有肌骨之親也利之所加<lb/>
也<lb/>
列子曰龍叔謂文摯曰子之術㣲矣吾有疾子能已乎文<lb/>
摯即命龍叔背明而立文摯從向明望之旣而曰嘻吾見<lb/>
<pb n="KR3k0012_SBCK_724-3b"/>
子之心矣方寸之地虚矣幾聖人也子心六孔流通一孔<lb/>
不達<hi>舊說聖人心七孔</hi>今以聖智爲疾者或由此乎矣<lb/>
又曰楊朱之友季梁得疾七日大漸其子請三醫一曰矯<lb/>
氏二曰俞氏三曰廬氏脉其所疾矯氏謂季梁曰汝寒温<lb/>
不節虚實失度疾由飢飽色欲精虚非人非鬼雖漸可攻<lb/>
也季梁曰衆醫也亟屏之俞氏曰汝始則胎氣不足乳湩<lb/>
<hi>多貢切</hi>有餘病非一朝一夕之故其所由來者漸矣弗可已<lb/>
也季梁曰良醫也且食之盧氏曰汝病不由天亦不由人<lb/>
亦不由鬼稟生受形旣有制之者亦有知之者矣藥石其<lb/>
如汝何季梁曰神醫也重貺遣之俄而季梁病自瘳<lb/>
又曰魯公扈趙齊嬰二人有疾同請扁鵲求治扁鵲治之<lb/>
同愈謂曰汝曩之所疾自外而干腑藏固藥石之所已今<lb/>
有偕生之病與體偕長爲汝攻之何如二人曰願先聞其<lb/>
<pb n="KR3k0012_SBCK_724-4a"/>
驗扁鵲謂公扈曰汝志强而氣弱故足於謀而寡於斷齊<lb/>
嬰志弱而氣强故少於慮而傷於專若換汝之心則均於<lb/>
善矣遂飲二人毒酒迷死三日剖胷探心易而置之投以<lb/>
神藥旣寤如初<lb/>
尸子曰有醫<hi>音驅主反</hi>者秦之良醫也爲宣王割痤<hi>音在戈反</hi>爲<lb/>
惠王療痔皆愈張子之背腫命　治之謂醫　曰背非吾<lb/>
背也任子制焉治之遂愈　誠善治疾也張子委制焉夫<lb/>
身與國亦猶此必有所委制然後治<lb/>
孔藂子曰宰我使齊皮見夫子曰梁丘據遇虺毒三旬而<lb/>
後瘳朝齊君齊君㑹大夫衆賔而慶焉弟子與在賔列大<lb/>
夫衆賔並復獻攻療之方弟子謂之曰夫所獻方者將爲<lb/>
病也今梁丘子已瘳矣而諸夫子復驟獻方意欲梁丘大<lb/>
夫後有虺害當用之乎衆座默然無辭弟子此言何如孔<lb/>
<pb n="KR3k0012_SBCK_724-4b"/>
子曰女說非也夫三折股而後爲醫梁丘子遇虺害而獲<lb/>
瘳慮有與之同疾者必問所以已之方焉衆人爲此之故<lb/>
各言其方欲售之以巳人疾也凡言其方者稱其良也且<lb/>
以參處所以巳之方之優劣也<lb/>
公孫尼子曰孔子有疾哀公使醫視之醫日居處飲食何<lb/>
如子曰丘春之居葛籠夏居密陽秋不風冬不煬飲食不<lb/>
饋飲酒不勸醫曰是良藥也<lb/>
鶡冠于曰扁鵲兄弟三人並善醫魏文侯問曰子昆弟三<lb/>
人孰最善對曰長兄視色故名不出家仲兄視亳毛故名<lb/>
不出門鵲鍼人血脉投人毒藥故名聞諸侯<lb/>
吕氏春秋曰齊王疾使人之宋迎文摯文摯至視王疾謂<lb/>
太子曰非怒則王疾不可治怒王則文摯死太子曰苟已<lb/>
王疾臣與母以死爭之願先生勿患也文摯曰諾與太子<lb/>
<pb n="KR3k0012_SBCK_724-5a"/>
期而將往不當者三齊王固巳怒文摯至不解履登牀履<lb/>
王衣問疾王怒不與言摯因出固辭以重怒王王吐而起<lb/>
疾乃遂已王不恱果以鼎生烹摯太子與母合爭之不得<lb/>
夫忠於平世易忠於濁世難也<lb/>
又曰魯有公孫綽者告人曰我能治偏枯今吾倍爲偏枯<lb/>
之藥則可以起死人矣<lb/>
又曰用藥者得良藥則活人得惡藥則殺人<lb/>
楚辭九章曰九折臂而成醫兮吾今而知其信然○神仙<lb/>
傳曰李少君與議郎董仲舒相親見仲舒宿有固疾體枯<lb/>
氣少少君乃與其成藥二劑并方用戊已之草后土胎黄<lb/>
良獸沉肪先義之根百卉華釀亥月上旬合煎銅鼎中童<lb/>
男沐浴潔淨調其湯火合藥成服如雞子三劑齒落更生<lb/>
服盡五劑命不復傾<lb/>
<pb n="KR3k0012_SBCK_724-5b"/>
又曰鳳綱者漁陽人也常採百藥華以水漬封泥之自正<lb/>
月始盡五月末埋之百日煎丸之卒死者以此藥内口中<lb/>
皆立生綱服此藥得數百歲不老<lb/>
又曰士爕爲交州刺史得毒病死經三日董奉時在南方<lb/>
乃往以三丸藥内死人口中以寒水含之令人舉死人頭<lb/>
揺逍之食頃士爕開目動手足半日能起坐遂活活後四<lb/>
日能語云死時奄然有數十馬卒收之將載輅車上去入<lb/>
大赤門住以付獄獄中人各一戸戸纔容一人以爕内一<lb/>
戸中以土從外封之不復見外恍惚聞人言太一遣使者<lb/>
來召士爕急開岀之聞人以鏵堀其居戸良乆引之見外<lb/>
有馬赤蓋三人共坐車上一人持節呼爕上車將還至門<lb/>
而活奉還盧山了不田作爲人治病亦不取錢重病愈者<lb/>
令種杏五株輕者種一株數年之閒杏樹成林縣令親故<lb/>
<pb n="KR3k0012_SBCK_724-6a"/>
有女病醫療不差令謂奉曰若能治之便以妻君奉使勑<lb/>
召鬼魅有大白鼉長數尺陸行詣病者門奉使人斬之女<lb/>
病即愈遂以妻子<lb/>
又曰封居達年百餘歲往來郷里視之年三十許人常騎<lb/>
青牛行聞有疾病死者識與不識遇便以藥治之應手皆<lb/>
愈不以姓字語人能騎乘青牛故號青牛道士<lb/>
列仙傳曰負局先生者　郡人莫知姓名負石磨鏡局循<lb/>
呉中磨鏡輒問人得無有疾苦乎有即出紫丸赤丸與之<lb/>
服服藥病無不差如此數年後吳有大疫先生家至戸到<lb/>
與藥沾數萬許人後上吳山絕崖懸藥與人欲去時語人<lb/>
曰吾欲還蓬萊山爲汝曹下神水崖頭一日有水色白從<lb/>
石閒流下服之疾愈<lb/>
玉匱針經序曰吕博少以醫術知名善診脉論疾多所著<lb/>
<pb n="KR3k0012_SBCK_724-6b"/>
述吳赤烏二年爲太醫令撰玉匱針經及注八十一難經<lb/>
大行於代<lb/>
千金序曰沙門支法存嶺表人性敦方藥自永嘉南渡士<lb/>
大夫不襲水土多患腳弱唯法存能拯濟之<lb/>
又曰仰道人嶺表僧也雖以聦惠入道長以醫術開懷因<lb/>
晉朝南移衣纓士族不襲水土皆患軟腳之疾染者無不<lb/>
斃踣而此僧獨能療之天下知名焉<lb/>
又曰僧深齊宋閒道人善療腳弱氣之疾撰録法在存等<lb/>
諸家醫方三十餘卷經用多効時人號曰深師方焉<lb/>
龔慶鬼遺方序曰劉㳙子不知何許人也晉末於丹陽郊<lb/>
外照射忽見一物高二丈許因射而中之走如電激聲若<lb/>
風雨夜不敢追明旦率門人弟子隣伍數十人尋其縱跡<lb/>
至山見一小兒問之何姓小兒云主人昨夜爲㳙子所射<lb/>
<pb n="KR3k0012_SBCK_724-7a"/>
今欲取水以洗瘡因問小兒主人是誰荅曰是黄父鬼乃<lb/>
將小兒還來至聞擣藥聲遥見三人一人卧一人開書一<lb/>
人擣藥比及齊呌突而前三人並走遺一帙癰疽方并一<lb/>
臼藥人有云癰者塗之隨手而愈<lb/>
太平御覽卷第七百二十四<lb/>
<pb n="KR3k0012_SBCK_724-7b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_309-1a"/>
　太平御覽卷第三百九<lb/>
　　兵部四十<lb/>
　　　　　　戰中<lb/>
　後漢書曰呉漢討公孫𫐠乃進軍攻廣都拔之光武戒漢<lb/>
　曰成都十餘萬衆不可輕也但堅據廣都待其來攻勿與<lb/>
　爭鋒若不敢來公轉營迫之須其力疲乃可擊也漢乗利<lb/>
　遂自將歩騎二萬餘進逼成都去城十餘里阻江北爲營<lb/>
　作浮橋使副將劉尚將萬餘人屯於江南相去二十餘里帝<lb/>
　聞大驚使讓漢曰公旣輕敵深入又與尚別營事有緩急<lb/>
　不復相及賊若出兵綴公而大衆攻尚尚破公即破矣急<lb/>
　引兵還廣都詔書未到𫐠果使其將謝豐袁吉攻漢使別<lb/>
　將攻尚漢敗入壁豐圍之漢乃召諸將勵之曰今與劉尚<lb/>
　二處受圍勢旣不接其禍難量欲潜師就尚於江南并兵<lb/>
<pb n="KR3k0012_SBCK_309-1b"/>
禦之若能同心一力人自爲戰大功可立如其不然敗必<lb/>
無餘成敗之機在此舉也於是饗士秣馬閇營三日不出<lb/>
乃多掛幡旗使煙火不絶夜衘枚引兵與尚合軍豐等不<lb/>
覺明日分兵拒水北自將攻江南漢悉兵迎戰自晨至晡<lb/>
遂大破之斬謝豐袁吉獲甲首五千餘級於是引還廣都<lb/>
尚拒𫐠帝報曰公還廣都甚得其冝述必不敢畧尚而擊<lb/>
公也<hi>畧猶過也</hi>若先攻尚公從廣都五十里悉歩騎赴之適當<lb/>
值其疲困破之必矣自是漢與述戰於廣都之間八戰八<lb/>
克<lb/>
又曰涼州賊王國圍陳倉不拔而　去皇甫嵩進兵擊之<lb/>
董卓曰不可兵法窮宼勿迫歸衆勿追今我追國是迫歸<lb/>
衆追窮㓂也困獸猶闘蜂蠆有毒況大衆乎嵩曰不然前<lb/>
吾不擊避其銳也今而擊之待其衰也所擊疲師非歸衆<lb/>
<pb n="KR3k0012_SBCK_309-2a"/>
也國衆且走莫有闘志以整擊亂非窮宼也遂獨進擊之<lb/>
使卓爲後拒連戰大破斬首萬餘級國走而死<lb/>
又曰曹操擊陶謙還過拔取睢陵夏丘皆屠之殺男女數<lb/>
十萬人雞犬無餘泗水爲之不流<lb/>
又曰廉范遷雲中太守㑹匈奴大入塞烽火曰通故事虜<lb/>
入過五千人移書傍郡吏欲傳檄求救范不聽自率士卒<lb/>
摧之范兵不敵乃令軍中蓐食晨往赴之斬首數百級<lb/>
續漢書曰耿弇字伯照扶風人少學詩禮見郡督尉試騎<lb/>
士建旗鼓肆馳騁由是心善將率後上聞弇爲張步所攻<lb/>
欲自往陳俊曰歩兵盛可且閉營待上至弇曰上且到臣<lb/>
子當擊牛釃酒以待百官反欲以賊虜遺君父耶遂合戰<lb/>
破之<lb/>
蜀志曰夏侯淵敗曹公爭漢中地運米北山下數千萬囊<lb/>
<pb n="KR3k0012_SBCK_309-2b"/>
黄忠以爲可取趙雲遣兵隨忠取米雲將數十人輕行出<lb/>
圍行視忠等值曹公揚兵大出雲勢逼且鬪且却入營更<lb/>
大開門偃旗鼓公軍至疑有伏兵雲雷鼓於後射公公軍<lb/>
驚駭自相蹂踐墮漢水死者甚多先主明旦自來至雲營<lb/>
圍視昨戰處曰子龍一身都爲膽<hi>子龍趙雲字也</hi>作樂飲宴至暝<lb/>
晉中興書曰桓温歩騎四萬自江陵向關中伐僞立荆州<lb/>
刺史郭敬進擊青泥皆破之至于灞上戎首多降居民皆<lb/>
壷漿路側耆老或泣曰不圗今日復見官軍兵師符徤以<lb/>
五千人守長安小城時運道艱難而關中大飢温率衆還<lb/>
詔遣侍中黄門慰勞於襄陽犒軍十一年温進征討大都<lb/>
督司兾諸軍事委以專征之任温乃合衆治兵七月率衆<lb/>
伐羌十月温次伊水羌師姚襄來逆軍屯于北遣使詣温<lb/>
奉身歸命願勑前鋒小却當拜伏路左温荅曰我自脩復<lb/>
<pb n="KR3k0012_SBCK_309-3a"/>
中原展敬山陵無豫君事欲來相迫何復求却於是方軌<lb/>
齊進襄率驍勇萬餘人距水前戰温命小弟沖及諸將奮<lb/>
擊襄大敗奔北自相殺害死者數千越北芒而奔走温屯<lb/>
故太極殿前賊周成率衆降温徙入金墉謁先帝諸陵𬒳<lb/>
侵毁者皆繕復之選陵令守護<lb/>
又曰謝玄進號冠軍將軍加領徐州刺史還于廣陵以功<lb/>
封東興縣侯八年玄至符堅傾國大岀衆號百萬先遣符<lb/>
融慕容煒張蚝符方四師至潁口梁成王先等守洛澗詔<lb/>
加衛將軍安爲征討大都督玄爲前鋒都督徐兖青三州<lb/>
楊州之晉陵幽州之燕國諸軍事與叔父征虜將軍石從<lb/>
弟輔國將軍琰西中郎將桓伊龍驤將軍玄等拒之衆凡<lb/>
八萬玄先遣廣陵劉牢之五千人直指洛澗邸斬梁成及<lb/>
成苐雲歩騎崩潰争赴淮水斬首萬級生擒五千餘人十<lb/>
<pb n="KR3k0012_SBCK_309-3b"/>
月符融進屯壽陽玄與琰等選精銳八千人決戰肥水南<lb/>
臨陣斬符融俘獲萬計得僞輦及雲母車其餘寳器山<lb/>
積錦罽數萬端牛馬驢騾駱駞十萬疋<lb/>
又曰符堅率衆五十萬向壽春謂融曰晉人若知朕來便<lb/>
一時還南固守長江雖百萬之衆無所用之今祕吾來令<lb/>
彼不知彼顧江東在此必當戰若其潰敗求守長江不復<lb/>
可得則吾事濟矣乃秘不言堅自來於是以小將旗列屯<lb/>
肥北晉征虜將軍謝石冠軍將軍謝玄輔國將軍謝琰西<lb/>
中郎將桓伊等並阻水南一時渉渡肥水融曰及呉未成<lb/>
列擊之必克也堅曰不然我長於歩彼便於水今捨歩入<lb/>
水是以所短擊其所長非良䇿矣可須彼過水一時擊之<lb/>
彼旣背水進退無術乃可盡殺然後船舫渡江直指㑹稽<lb/>
觀禹朝萬國之處不亦樂乎列陣以待晉軍晉軍旣濟戰于肥<lb/>
<pb n="KR3k0012_SBCK_309-4a"/>
北堅𬒳重瘡三軍潰亂堅馳還長安<lb/>
晉書曰劉毅泝江追桓玄戰於崢嶸洲于時官軍數千玄<lb/>
兵甚盛而玄懼有敗衂常漾輕舸於舫側故其衆莫有闘<lb/>
心官軍乗風縱火盡銳爭先玄衆大潰<lb/>
又曰將軍王敦反兵至石頭欲攻晉將劉隗<hi>五罪切</hi>其將杜<lb/>
弘曰劉隗死士衆多未易可剋不如石頭其守將周禮少<lb/>
恩兵不爲之用必敗禮敗隗自走敦從之禮果開城門納<lb/>
弘諸將與敦戰晉師大敗<lb/>
又曰前秦符堅率兵來伐晉將軍謝石謝玄拒之堅遣其<lb/>
尚書朱序說石等以衆盛欲脅而降之序謂石曰若秦百<lb/>
萬之衆皆至則莫可以敵也及其衆未集冝在速戰若挫<lb/>
其前鋒可以得志晉將遣使請戰許之堅師列陣逼肥水<lb/>
晉師不得度晉將使謂堅將符融曰君懸軍深入置陣逼<lb/>
<pb n="KR3k0012_SBCK_309-4b"/>
水此持乆之計豈欲戰者乎若小退師令將士周旋僕與<lb/>
君公緩轡而觀之不亦羙也堅衆皆曰冝阻水莫令得上<lb/>
我衆彼寡勢必萬全堅曰但却軍令得過我以鐵騎向水<lb/>
逼而殺之不然因其濟水而覆之於是麾軍却陣軍遂奔<lb/>
退制之不可止玄以八千精卒度肥逼之融馳騎略陣馬<lb/>
倒𬒳殺軍遂大敗晉師乗勝追擊死者相枕堅爲流矢所<lb/>
中單騎遁走<lb/>
又慕容超載記曰於是賀頼盧公孫五樓爲地道出戰王<lb/>
師不利<lb/>
崔鴻十六國春秋曰前秦符堅遣將吕光領兵伐龜兹光<lb/>
軍其城南五里爲營深溝髙壘廣設疑兵以木爲人𬒳之以甲<lb/>
羅之壘上龜兹王帛純嬰城自守乃傾國財寳請諸國來<lb/>
救温宿尉頭等國王合七十餘萬衆以救之胡便弓馬善<lb/>
<pb n="KR3k0012_SBCK_309-5a"/>
矛矟鎧如連鏁射不可入衆甚憚之諸將咸欲毎營結陣<lb/>
按兵以拒之光曰彼衆我寡衆營又相逺勢分力散非良<lb/>
䇿也於是遷營相接陣爲勾鏁之法精騎爲遊軍彌縫其<lb/>
闕戰于城西大敗之純遁走王侯降者三十餘國<lb/>
又曰西魏末東魏遣將侯景髙敖曹等圍西魏將獨孤信<lb/>
於洛陽東魏大將齊神武繼後西魏大將周文帝率軍救<lb/>
信進軍瀍東景等夜解圍去及晨周文率輕騎追之至於<lb/>
河上景等北據河橋南屬邙山爲陣與諸軍合戰周文馬<lb/>
中流矢驚逸遂失之因此軍中擾亂都督李穆下馬授周<lb/>
文帝以復振於是大捷斬髙敖曹虜其甲士万五千赴河<lb/>
死者以萬數是日置陣旣大首尾懸逺從辰至未戰數十<lb/>
合氛霧四塞莫能相知獨孤信李逺居右趙貴恰峯居左<lb/>
戰並不利又不知周文所在皆棄其卒先歸開府唐公等爲<lb/>
<pb n="KR3k0012_SBCK_309-5b"/>
後軍遇信等退即與俱還由是乃班師洛陽亦失守大軍<lb/>
至弘農守將皆巳棄城西走<lb/>
又曰後魏末賊莫折後熾所在宼掠州人李賢率郷兵與<lb/>
涇州刺史史寧討之後熾列陣以待賢謂寧曰賊聚結歳<lb/>
乆徒衆甚多數州之人皆爲其用我若揔爲一陣併力擊<lb/>
之彼旣同惡相濟理必揔萃於我勢旣不分衆寡莫敵我<lb/>
便救首尾無以制之今若令諸軍分爲數陣多設旗鼓犄<lb/>
角而前以脅諸柵以別統精兵直指後熾按甲而待莫與<lb/>
交鋒後熾欲前則懼我疑兵令其進不得戰退不得走以<lb/>
俟其懈擊之必破後熾一敗則衆栅不攻自拔矣寧不從<lb/>
屢戰頻北賢乃率數百騎徑入後熾營収其妻子僮隷五<lb/>
百餘人并輜重等屬後熾與寧戰勝方欲追奔忽與賢遇<lb/>
乃棄寧與賢接戰賊遂大敗後熾單騎遁走<lb/>
<pb n="KR3k0012_SBCK_309-6a"/>
北史曰後魏孝文南伐齊齊將陳顯逹率衆拒戰元嵩身備<lb/>
三仗免胄直前勇冠三軍將士從之顯逹奔潰帝大恱曰<lb/>
任城康王大有德福文武頓出其門以功賜爵髙平縣侯<lb/>
後周書曰天和六年宇文憲帥衆二萬出自龍門齊將新<lb/>
蔡王康德以憲兵至濳軍霄遁憲乃西歸仍掘移汾水水<lb/>
南堡復入於齊人謂略不及逺遂㢮邊備憲乃渡河攻其<lb/>
伏龍等四城二日盡拔又進攻張辟克之獲其軍實夷其<lb/>
城壘斛律明月時在華谷不能救之乃北攻姚襄城䧟之<lb/>
時汾州又見圍日乆糧援路絶憲遣柱國宇文盛運粟以<lb/>
饋之憲自入兩乳谷襲克齊相杜成進軍姚襄齊人嬰城<lb/>
固守以爲汾州之援齊平亰王叚孝先蘭陵王髙長恭引<lb/>
兵大至憲命將士陣而待之大將軍韓歡爲齊人所乗遂<lb/>
以奔退憲身自督戰齊衆稍却㑹日暮乃各収軍<lb/>
<pb n="KR3k0012_SBCK_309-6b"/>
又曰齊神武遂度河逼華州刺史王羆嚴守知不可攻渉<lb/>
洛軍於許原西太祖據渭南徵諸州兵皆㑹乃占諸將謂<lb/>
之曰髙歡越山度河逺來至此天亡之時也吾欲擊之何<lb/>
如諸將咸以衆寡不敵請待歡更西以見其勢太祖曰歡<lb/>
若得至咸陽人情轉騷擾今及其新至便可擊之即造浮<lb/>
橋於渭令軍人齎三日糧輕騎度渭輜重自渭南夾渭而<lb/>
西冬十月壬辰至沙苑距齊神武軍六十餘里齊神武聞<lb/>
太祖至引軍來㑹癸巳旦候騎告齊神武軍且至望太祖<lb/>
軍少竟馳而進不爲行列揔萃於左軍兵將交太祖鳴鼓<lb/>
士皆奮起于謹等六軍與之合戰李弼等率鐡騎横擊之<lb/>
絶其軍爲二遂大破之斬六千餘級臨陣降者二萬餘人<lb/>
通典曰後周末隋文帝作相輔少主相州㹅管尉遲逈舉<lb/>
兵不從隋文遣將韋孝寛討之逈男惇率衆十萬入武德<lb/>
<pb n="KR3k0012_SBCK_309-7a"/>
軍於沁東拒之與孝寛隔水相持乃布兵二十餘里麾軍<lb/>
小却欲待孝寛軍半度而擊之孝寛因其却乃鳴鼓齊進<lb/>
惇遂大敗<lb/>
又曰後周末隋文帝遣將韋孝寛率兵討尉遲逈於相州<lb/>
軍進至州逈悉出其卒十三萬陣於城南逈舊習軍旅雖<lb/>
老猶𬒳甲臨陣其麾下三千兵皆關中人爲之力戰孝寛<lb/>
等軍失利而却鄴中士女觀者如堵髙頻與李詢乃整陣<lb/>
先犯觀者因其擾而乗之逈衆大敗遂㧞其城<lb/>
又曰後漢末曹公征張魯於漢中使張遼與樂進李典等<lb/>
將千餘人守合肥教與護軍薛悌署邊曰賊至乃發俄而<lb/>
呉主孫權率十萬衆圍合肥乃共發教教云若權至者張<lb/>
李將軍出戰樂將軍守護軍勿得與戰諸將皆疑遼曰公<lb/>
征在外比救至敗我必矣是以教及其未合逆擊之折其<lb/>
<pb n="KR3k0012_SBCK_309-7b"/>
盛勢以安衆心然後可守成敗之機在此一戰諸君何疑<lb/>
李典亦與遼同於是遼夜募敢死之士得八百人椎牛饗<lb/>
將士明日大戰平旦遼𬒳甲持㦸先登䧟陣殺數十人斬<lb/>
二將大呼自若衝壘入至權麾下權大驚衆不知所爲走<lb/>
登髙塜以長㦸自守權不敢動遥見所將衆少乃聚圍遼<lb/>
遼左右麾圍直前急擊圍開遼將麾下數十人得出餘衆<lb/>
號呼曰將軍棄我乎遼復還突圍拔出餘衆權人馬皆披<lb/>
靡<hi>披疋靡反</hi>無敢當者自朝戰至日中呉人奪氣還脩守備衆<lb/>
心乃安諸將咸服權攻合肥十餘日城不可拔乃引退遼率諸<lb/>
軍追擊之幾復獲權<hi>孫盛曰夫兵固詭道竒正相資若郡師不知則弃師之道也至於合肥之</hi>
<hi>守懸弱無援專任勇者則好戰生患專任怯者則懼心難保且彼衆我寡心必懷貪堕以致命之兵擊貪墮之卒其</hi>
<hi>勢必勝勝而後守則必固是以魏武雜選武力叅以周同異爲之宻教宣其用事至是而應若合符契妙矣</hi>
北齊書曰慕容紹宗與侯景戰於渦陽大破景軍溺死於<lb/>
<pb n="KR3k0012_SBCK_309-8a"/>
渦水水不爲流景走淮南<lb/>
太平御覽卷第三百九<lb/>
<pb n="KR3k0012_SBCK_309-8b"/>
<pb n="KR3k0012_SBCK_309-8b"/>
</p>
<p>
</p>
  </div>
</body>
</text>
</TEI>
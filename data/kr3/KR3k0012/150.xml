<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_150-1a"/>
太平御覽卷第一百五十<lb/>
　皇親部第十六<lb/>
　　　　　諸王上<lb/>
漢書百官表曰諸侯王髙帝𥘉置金璽組綬<lb/>
史記曰髙帝得定陶戚姬愛幸生趙王如意幾代太子者<lb/>
數矣頼大臣爭之及留侯䇿太子得無廢髙帝崩惠帝立<lb/>
吕后使人持鴆飲之遂斷戚夫人手足去眼燻耳飲瘖藥<lb/>
使居厠中名曰人彘居數日迺召惠帝視人彘帝視而知<lb/>
其戚夫人迺大哭因病歳餘不能起使人請太后曰此非<lb/>
人所爲臣爲太后子終不能治天下<lb/>
又曰燕王劉澤<hi>漢書曰澤髙帝從祖昆弟</hi>髙帝十一年封爲營陵侯髙后<lb/>
時齊人田生以畫干營陵侯澤澤大恱之用二百斤金爲<lb/>
壽田生巳得金假大宅令其子求事吕太后所幸大謁者<lb/>
<pb n="KR3k0012_SBCK_150-1b"/>
張卿居數月請張卿酒酣乃屏人說張卿曰太后欲立吕<lb/>
産爲王恐大臣不聽今卿最幸大臣所敬何不諷大臣以<lb/>
聞太后太后必喜諸吕巳王萬戸侯亦卿有卿大然之乃<lb/>
諷大臣立吕産爲王田生因說張卿曰吕産王也諸大臣<lb/>
未服今營陵侯澤諸劉長爲大將軍尚觖<hi>音决</hi>望今卿言太后<lb/>
裂十縣王之彼得王喜於諸吕益固矣張卿入言太后乃<lb/>
以澤爲琅瑘王<lb/>
又曰齊哀王襄悼惠王子髙祖孫也太尉周勃誅諸吕大<lb/>
臣欲立齊王瑯瑘王澤曰齊王母家駟鈞惡戾虎而冠者<lb/>
<hi>張晏曰言鈞惡戾如虎而着冠也</hi>方以吕氏幾亂天下又立齊王是復爲<lb/>
吕氏也<lb/>
漢書曰呉王濞髙帝兄仲之子也髙祖立濞於沛爲呉王<lb/>
巳拜受印髙祖召濞相之曰若狀有反相因撫其背曰後<lb/>
<pb n="KR3k0012_SBCK_150-2a"/>
五十年東南有亂豈若耶天下同姓一家汝愼無反濞頓<lb/>
首曰不敢<lb/>
又曰楚元王交髙帝少弟也髙祖即帝位交與盧綰常侍<lb/>
上出入卧內傳語言諸內事隱謀文帝尊寵元王子爵比<lb/>
皇子<lb/>
又曰齊悼惠王肥其母髙祖微時外婦也髙祖六年立食<lb/>
七十餘城孝惠二年入朝帝與齊王燕飲后前置齊王上<lb/>
坐如家人禮太后怒遣人酌巵鴆酒置前令齊王爲壽齊<lb/>
王起帝亦起欲俱爲壽太后恐自起反巵齊王怪之因不<lb/>
敢飲陽醉而去<lb/>
又曰濟北王興居𥘉以東牟侯與大臣共立文帝於代邸<lb/>
曰誅吕氏臣無功請與太僕滕公入清宫遂將少帝出迎<lb/>
皇帝入宫始誅吕氏時朱虚侯功尤大大臣許盡以趙地<lb/>
<pb n="KR3k0012_SBCK_150-2b"/>
王朱虚侯章盡以梁地王東牟侯興居及孝文帝立聞朱<lb/>
虚東牟之𥘉欲立齊王故黜其功<lb/>
又曰淮南王安爲人好書鼔琴不喜弋獵狗馬騁馳亦欲<lb/>
行隂德撫循百姓流譽招致賔客方術之士數千人作爲<lb/>
內書二十篇外書甚衆有中篇八卷言神仙黄白之術<hi>張晏</hi>
<hi>曰黃黃金白白銀</hi>亦二十萬言時武帝方好藝文以安屬爲諸父<lb/>
辯博善爲文辭甚重尊之毎爲報書及賜<hi>張晏曰賜賜書</hi>常召司<lb/>
馬相如等視草乃遣𥘉安入朝獻所作內篇新出上愛秘<lb/>
之使爲離騷賦旦受詔食時上<lb/>
又曰孝文皇后生景帝梁孝王孝王太后少子愛之賞賜<lb/>
不可勝道於是孝王築東苑方三百餘里廣睢陽城七十<lb/>
里大治宫室爲複道自宫連屬於平臺三十餘里<hi>如淳曰在梁東</hi>
<hi>北離宫所在也</hi>得賜天子旌旗從千乗萬騎出稱蹕入言警擬天<lb/>
<pb n="KR3k0012_SBCK_150-3a"/>
子招延四方豪傑自山東遊士莫不至<lb/>
又曰梁懷王揖文帝子也文帝愛之異於他子五年壹朝<lb/>
因墮馬死<lb/>
又曰孝景栗姬生河間獻王德孝景二年立脩學好古從<lb/>
民間得善書必爲好寫與之留其夲加金帛賜以招之繇<lb/>
是四方道術之人不逺千里或有先祖舊書多奉以奏獻<lb/>
王者故得書多與漢朝等脩禮樂𬒳服儒術造次必於儒<lb/>
者武帝時獻王來朝獻雅樂及詔䇿問三十餘事其對推<lb/>
道術而言得事之中文約而指明<lb/>
又曰江都易王非景帝子呉楚反時非年十五有材氣上<lb/>
書願擊呉景帝賜非將軍印呉巳破二歳爲江都王治呉<lb/>
故國以軍功賜天子旌旗元光五年匈奴大入漢爲賊非<lb/>
上書願擊匈奴上不許<lb/>
<pb n="KR3k0012_SBCK_150-3b"/>
又曰孝景程姬生魯恭王餘二年立爲淮陽王呉楚反破<lb/>
後徙王魯好治宫室苑囿狗馬好音樂口吃難言王𥘉治<lb/>
室壞孔子舊宅以廣宫室聞鍾磬琴瑟之聲遂不敢復壞<lb/>
於其壁中得古文經傳<lb/>
又曰孝景賈夫人生中山靖王勝建元三年來朝天子置<lb/>
酒勝聞樂聲而泣帝問其故勝對曰臣聞悲者不可爲累<lb/>
欷思者不可爲歎息故髙漸離擊筑易水上荆軻爲之泣<lb/>
而不食雍門子壹微吟孟甞君爲之於邑今臣之心結日<lb/>
乆毎聞窈眇之聲不知涕泣之橫集也夫衆煦漂山<hi>應劭曰煦</hi>
<hi>吹煦</hi>聚蚊成雷朋黨執虎十夫橈椎臣身逺與寡莫爲之先<lb/>
衆口鑠金積毀銷骨聚輕折軸羽翮飛肉今臣雍閼不得<lb/>
竊自悲也臣聞杜鼷不懽屋䑕不燻何則所託者然也臣<lb/>
雖薄也得蒙肺腑位雖卑也得爲東藩屬又稱兄今羣臣非<lb/>
<pb n="KR3k0012_SBCK_150-4a"/>
有葭莩之親<hi>張晏曰葭蘆葉莩裏白皮也</hi>鴻毛之重羣居黨議明友相<lb/>
爲使夫宗室擯却骨肉冰釋斯伯竒所以流離比干所以<lb/>
横分也勝又樂酒好肉有子百二十餘人常與趙王彭祖<lb/>
相非曰兄爲王專代吏治事王者當日聽音樂御聲色趙<lb/>
王亦曰中山王但奢淫不佐天子拊循百姓何以稱爲藩<lb/>
臣<lb/>
又曰景帝唐姬生長沙定王發唐姬故程姬侍者景帝召<lb/>
程姬有所避不願進而飾侍者唐兒使夜進上醉不知幸<lb/>
之遂有身及生子因名曰發以母微無寵故王居卑濕貧<lb/>
國<hi>應劭日景帝後二年諸王來朝有詔稱爵歌儛定王但張䄂小舉手左右嗟其拙上恠而問之對曰臣國小地</hi>
<hi>狹不足廻旋帝以武陵桂陽屬焉</hi>
又曰孝武李姬生燕刺<hi>盧逹切</hi>王旦爲人辯略愽學經書及<lb/>
衛太子敗齊懷王又薨旦自以次弟當立上書求入宿衛<lb/>
<pb n="KR3k0012_SBCK_150-4b"/>
上怒下其使獄遂立少子爲太子帝崩太子立是爲孝昭<lb/>
帝賜諸侯王璽書旦得書不肯哭霍光秉政襃賜燕王錢<lb/>
三萬益封萬三千戸因怒曰我當爲帝何賜也多齎金寳<lb/>
走馬賂遺蓋<hi>古盍切</hi>主上官桀及御史大夫桒弘羊弘羊等<lb/>
皆與交通數記䟽光過失與旦令上書告之桀欲從中下<lb/>
其章旦聞之喜上䟽是時昭帝年十四覺其有詐桀等皆<lb/>
伏誅旦聞之憂懣<hi>音悶</hi>置酒萬載宫㑹賔客臣妾坐飲王自<lb/>
歌曰歸空城兮狗不吠雞不鳴橫術何廣廣兮<hi>蘇林曰廣音曠瓉以</hi>
<hi>術爲道路</hi>固知國中之無人華容夫人起舞曰髮紛紛兮寘渠<lb/>
骨籍籍兮亡居母求死子兮妻求死夫俳佪兩渠間兮君<lb/>
子獨安居坐者皆泣<lb/>
又曰孝武李姬生廣陵厲王胥倡樂逸遊故終不得爲漢<lb/>
嗣始昭帝時胥見上年少無子有覬欲心迎女巫李女須<lb/>
<pb n="KR3k0012_SBCK_150-5a"/>
使下神祝詛女須泣曰孝武帝下我左右皆伏言吾必令<lb/>
胥爲天子胥多賜女須以錢㑹昭帝崩胥曰女須良巫也<lb/>
殺牛塞禱及昌邑王徴復使巫祝詛之後王廢胥<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>信女<lb/>
須等宣帝即位胥曰太子孫何以反得立復令女須祝詛<lb/>
如前又胥女爲楚王延壽后弟婦相餽<hi>音匱</hi>遺通私書後延<lb/>
壽謀反誅辭連及胥又聞漢立太子謂姬南等曰我終不得<lb/>
立矣居數月祝詛事發覺有司桉驗天子遣廷尉大鴻臚<lb/>
即訊胥胥旣見使者還置酒顯陽殿召太子霸及子女董<lb/>
訾胡生等夜飲使所幸八子郭昭君家人子趙左君等鼓瑟<lb/>
歌舞王自歌曰欲人生兮無終長不樂兮安窮奉天期兮<lb/>
不得須臾千里馬兮駐待路黄泉下兮幽深人生要死兮何<lb/>
爲苦心何用爲樂心所喜出入無悰爲樂亟蒿里召兮郭<lb/>
門閱死不得取代庸身自逝左右悉更涕泣奏酒至雞鳴<lb/>
<pb n="KR3k0012_SBCK_150-5b"/>
時罷胥讓太子霸曰上遇我厚今負之甚我死骸骨當暴<lb/>
幸而得葬薄之無厚也即以綬自絞死<lb/>
又曰淮陽憲王欽宣帝子好經書法律聦逹有才帝甚愛<lb/>
之數嗟歎憲王曰眞我子也<lb/>
又曰𥘉楚元王敬禮申公等穆生不嗜酒元王毎置酒常<lb/>
爲穆生設醴也<lb/>
又曰王尊爲東平相東平王以至親驕奢不奉法度傅相<lb/>
連坐及尊視事奉璽書至庭中王未及出受詔尊持璽書<lb/>
歸舎食已乃還致詔後謁見王太傅在前說相䑕之詩尊<lb/>
曰母持布皷過雷門王怒起入後宫復延請登堂尊謂王<lb/>
曰尊來爲相人皆弔尊也以尊不容朝廷故見使相王耳<lb/>
天下皆言王勇王顧但負貴安能勇如尊乃勇耳王變色<lb/>
視尊意欲格殺之即好謂尊欲願觀相君佩刀尊舉掖顧<lb/>
<pb n="KR3k0012_SBCK_150-6a"/>
謂傍侍郎前引佩刀視王王欲誣相枝刃嚮王耶王又雅<lb/>
聞尊髙名大爲尊屈酌酒具食相對極歡<lb/>
東觀漢記曰東平獻王蒼少有孝友之質寛仁弘雅明帝<lb/>
即位詔以爲驃騎將軍位在三公上四年蒼上䟽願朝上<lb/>
以王觸寒渉道使中謁者賜乗輿豹裘蒼到洛陽使鴻臚<lb/>
持節郊迎引入不在讃拜之位升殿乃拜上親荅拜諸王<lb/>
歸國上特留蒼八月飲酎畢大鴻臚奏遣蒼蒼發上親臨<lb/>
送流涕賞賜以億萬數<lb/>
又曰明帝詔書示諸國曰詔問東平王蒼處家何等最樂<lb/>
王對云爲善最樂帝曰其言甚大稱是腰腹蒼美鬢髯腰<lb/>
帶圍八尺二寸<lb/>
又曰北海靖王興毎朝廷有異政京師雨澤秋稼好醜輙<lb/>
乗驛馬問焉其見親重如此<lb/>
<pb n="KR3k0012_SBCK_150-6b"/>
又曰廣陵思王荆性刻急隱害喜文法有才能中元二年<lb/>
丗祖崩不悲哀而作飛書與東海王彊說之令舉兵爲逆<lb/>
亂彊得荆書即執其行書者封上之以親親隱其事遣荆<lb/>
止河南宫<lb/>
又曰明德后詔書流布咸稱至德王主諸家莫敢犯禁廣<lb/>
平鉅鹿樂成王在邸入問起居帝望見車騎鞍勒皆純墨<lb/>
無金銀綵飾馬踰六尺於是以白太后即賜錢各五百萬<lb/>
於是施親戚𬒳服自如<lb/>
范曄後漢書曰沛獻王輔矜嚴有法度好經書善說京氏<lb/>
易孝經世號之曰沛王通論在國謹節終始如一稱爲賢<lb/>
王顯宗敬重數賞賜焉<lb/>
又曰琅瑘孝王京建武十七年追爵爲王京性恭孝好經<lb/>
學顯宗尤愛幸賞賜恩寵殊異莫以爲比光烈皇后崩帝<lb/>
<pb n="KR3k0012_SBCK_150-7a"/>
悉以太后遺金財寳賜京京都莒好治宫室窮極伎巧皆<lb/>
飾以金銀上詩賦頌德帝嘉美下之史官<lb/>
又曰樂成靖王黨永平十五年封樂成王黨聦慧善史書<lb/>
如正文字與肅宗周年尤相親愛<lb/>
又曰清河王慶爲太子竇后諷有司奏廢慶慶時雖㓜而<lb/>
知避嫌畏禍言不敢及宗氏帝更憐之勑皇后令衣服與<lb/>
太子齊等慶小心恭孝自以廢黜尤異事愼法毎朝謁陵<lb/>
廟常夜分嚴裝衣冠待明約勑官屬不得與諸王車馳常<lb/>
以貴又葬禮有闕毎竊感恨至四節臘輙祭於私寢竇氏<lb/>
誅後始使乳母於城北遥祠及竇太后崩慶求上冢致哀<lb/>
帝許之詔大官四時給祭慶垂涕曰生雖不獲供養終得<lb/>
奉祭祀私願足矣<lb/>
又曰李爕字德公靈帝時拜安平相先是時安平王續爲<lb/>
<pb n="KR3k0012_SBCK_150-7b"/>
張角賊所略國家贖王還欲復其國爕奏曰續在國無守<lb/>
蕃政不稱損辱聖朝不冝復國續竟歸蕃爕以謗毀宗室<lb/>
輸作佐校未滿歳王果坐不道𬒳誅乃貴爕爲議<lb/>
又曰董卓置弘農王於閣上使郎中令李儒進酖曰服此<lb/>
藥可以辟惡王曰我無疾是欲殺我耳乃與妻唐姬宫人<lb/>
飲讌別王悲歌曰天道易兮我何如棄萬乗兮退居蕃逆<lb/>
臣見迫兮命不延逝將去汝兮適幽玄因令唐姬起舞姬<lb/>
枕䄂而歌曰皇天崩兮后土頽身爲帝王兮命天摧死生<lb/>
路異兮從此乖奈我煢獨兮心中哀因泣下嗚咽王曰卿<lb/>
王者妃勢不復爲吏民妻自愛從此長辭遂飲酖死時年<lb/>
十八<lb/>
漢名臣奏曰杜業奏曰河間獻王經術通明積德累行天<lb/>
下雄駿衆儒皆歸之孝武帝時獻王朝武帝色難之謂獻<lb/>
<pb n="KR3k0012_SBCK_150-8a"/>
王曰湯以七十文王百里王其免之知其主意即縱酒聽<lb/>
樂因以終也<lb/>
漢雜事曰中元二年光武崩王莽之亂國無制度皇太子<lb/>
與諸王同席坐尊卑無別是時上下莫之是正太尉趙喜<lb/>
乃正色横劒殿階扶下諸王以明尊卑<lb/>
魏略曰任城王彰字子文武帝子也太子嗣立旣葬遣彰<lb/>
之國如彰自以先王見任有功兾因此見授用而聞當隨<lb/>
例意甚不恱不待遣而去時以<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵璿薄使治中牟及帝<lb/>
受禪因封爲中牟王是大駕幸許昌北州諸使上下畏其<lb/>
剛嚴每過中牟不敢不速<lb/>
又曰趙王朝幹一名良良夲陳妾子良生而陳氏死太祖<lb/>
令王夫人養之良年五歳而太祖疾因遺令語太子言此<lb/>
兒三歳亡母五歳失父以累汝太子由是親待隆於諸弟<lb/>
<pb n="KR3k0012_SBCK_150-8b"/>
良年小常呼文帝言阿翁帝言良曰我汝兄耳愍甚如是<lb/>
毎爲涕淚<lb/>
太平御覽卷第一百五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_471-1a"/>
太平御覽卷第四百七十一<lb/>
　人事部一百一十二<lb/>
　　　　　富上<lb/>
周易曰富有之謂大業<hi>兼濟萬物故有曰冨有</hi>
尚書曰五福二曰富<lb/>
毛詩曰瞻烏爰止于誰之屋<hi>冨人之屋烏所集</hi>
禮記曰儒有不保金玉而忠信以爲寳不祈土地立義以<lb/>
爲土地不祈多積多文以爲富也<lb/>
又曰富潤屋德潤身<lb/>
又曰問國君之冨數地以對山澤所出問大夫之冨曰有<lb/>
宰食刀祭器衣服不假問士之冨以車對問庶人之冨數<lb/>
畜以對<lb/>
周禮曰太宰掌建邦之六典以佐王平邦國六曰事典以<lb/>
<pb n="KR3k0012_SBCK_471-1b"/>
冨邦國<lb/>
左傳曰秦后子有寵於桓<hi>后子秦桓公子也景公之母弟公子鍼</hi>如二君於<lb/>
景其母曰不去懼選<hi>選數也君子奢冨弗去君將數其罪而加也</hi>
又曰齊慶氏亡分其邑與晏子晏子不受人問曰富者<lb/>
人之所欲也何爲不受對曰我非惡富恐失富也<lb/>
又曰𥘉衛公叔文子朝而請享靈公退見史鰌而告之史<lb/>
鰌曰子必禍矣子冨君貪罪其及子乎文子曰君旣許我<lb/>
矣其若之何史鰌曰無害也子臣可以免<hi>子雖冨禮恭不失臣禮</hi>富<lb/>
而能臣必免於難戍也驕<hi>戌子之才公救戍也</hi>其亡乎<lb/>
又曰鄭駟秦富而侈嬖大夫也而常陳卿之車服於其庭<lb/>
鄭人惡而殺之<lb/>
論語曰孔子曰富而可求也雖執鞭之士吾亦爲之如不<lb/>
可求從吾所好<lb/>
<pb n="KR3k0012_SBCK_471-2a"/>
又曰季氏富於周公而求也爲之聚歛而附益之子曰非<lb/>
吾徒也小子鳴鼓而攻之可也<hi>求冉有名也季氏富矣而求聚民財以增之</hi>
又曰富與貴是人之所欲不以其道得之不處也<lb/>
又曰不義而富且貴於我如浮雲<lb/>
又曰富而無驕易<lb/>
又曰富而好禮<lb/>
史記曰孔氏用䥫冶爲業秦伐魏遷孔氏南陽大鼓鑄䂓<lb/>
陂池連車騎遊諸侯因賈之利有遊聞公子賜與名然其<lb/>
羸得過當愈於纎嗇家致富數千金故南陽行賈盡法孔<lb/>
氏之雍容<lb/>
又曰計然曰貴出如糞土賤取如珠玉財幣欲其行如流<lb/>
水脩之十年國富<lb/>
又曰蘇秦說齊王曰臨淄富而實其人無不闘雞走狗六<lb/>
<pb n="KR3k0012_SBCK_471-2b"/>
博蹴踘者<lb/>
又曰范蠡之陶乃營生積居與時馳逐十九年之中三致<lb/>
千金<lb/>
又曰君子富好行其德小人富以適其力<lb/>
又曰白圭曰吾營生猶伊尹吕尚之謀<lb/>
又曰穰侯魏冉之冨冨於王家出閞輜車千乗有餘<lb/>
又曰白圭樂觀時變歲熟取糓與之絲<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>繭出取帛絮與<lb/>
之食趍時若猛獸鷙鳥之發<lb/>
又曰卓氏用鐡冶冨又曰程鄭冨埒卓氏<lb/>
又曰呉楚七國兵起時長安中列侯封軍從軍旅齎貸于<lb/>
錢子家以爲侯邑國在閞東成敗未决莫肯與唯無塩氏<lb/>
捐千金貸息什之三月呉楚平一歲中則無塩氏息十倍<lb/>
用此冨埒閞中<lb/>
<pb n="KR3k0012_SBCK_471-3a"/>
又曰關中冨啇大賈盡諸田田　韋家粟氏安陵杜氏亦<lb/>
巨萬此其章章尤異者也皆非有爵邑奉禄弄法犯姧而<lb/>
冨也盡推理去就與時俯仰獲其羸利以來致財用也<lb/>
又曰吕不韋徃來販賤賣貴家累千金<lb/>
又曰齊俗賤奴虜而刁間獨貴人之桀黠奴人所患也惟<lb/>
刁間収使之逐漁塩啇賈之利或連騎交守相然愈益任<lb/>
終得其力起冨數千萬<lb/>
又曰范蠡浮海出齊變名姓自謂䲭夷子及耕於海畔苦<lb/>
身務力父子治生無幾何致錢數千萬齊人聞賢以爲相<lb/>
范蠡嘆曰居致千金官則至卿相此布衣極又受尊名不<lb/>
祥乃歸相印盡散財以分于知交郷黨懷其重寳間行以<lb/>
去止于陶以爲此天下之中交易有無之路通爲生可致<lb/>
冨矣於是自謂陶朱公復約身又耕畜勞居候時轉物逐<lb/>
<pb n="KR3k0012_SBCK_471-3b"/>
什一之利居無何則致貲累巨萬天下稱陶朱公也<lb/>
又曰子貢旣學於仲尼退而仕於衛廢著鬻財曹魯之門<lb/>
<hi>徐廣曰子貢傳云廢居著猶居也讀音如貯</hi>七十子徒賜最爲饒原憲不饜糟<lb/>
糠匿於窮巷子貢結駟車騎束帛之幣以聘諸侯所至國<lb/>
君無不界迎與杭禮者夫使孔子名布揚於天下者子貢<lb/>
先後之也<lb/>
又曰猗頓用盬起而邯鄲郭縱以鑄冶成業與王者埒冨<lb/>
烏氏倮<hi>韋昭曰烏氏縣名屬安定倮名也</hi>畜牧及衆賣求繒物問遺戎王<lb/>
戎王倍與之蓄至用谷量牛馬秦始皇令倮比封君寡婦<lb/>
清其先得丹穴而擅其利數丗家足不貲清寡婦也能守<lb/>
其業用財自衛不見犯秦皇帝以爲貞婦而容之爲築女<lb/>
懷情臺夫倮鄙人収長清窮郷寡婦禮抗萬乗君顯天下<lb/>
豈非以冨耶<lb/>
<pb n="KR3k0012_SBCK_471-4a"/>
又曰夫用貧求冨農不如工二不如啇刺繡文不如倚市<lb/>
門此言末業貧者之資也冨者人之情性所不學而俱顯<lb/>
也今有無祑禄之俸爵邑之人而與之比者命曰素封<lb/>
又曰蜀卓氏之先趙人用鐡冶冨秦破趙遷卓氏見虜畧<lb/>
獨夫妻推輦行諸遷虜少有餘財争干吏求近卜處葭萌<lb/>
唯卓氏曰此地挾薄吾聞岷山之下沃野下有蹲䲭至死<lb/>
不飢民工於市亦乃求逺遷致之臨卭大喜即鐡山鼓鑄<lb/>
運籌策漢蜀之民冨至僮千人田池射獵之樂擬於人君<lb/>
程鄭山東遷虜也亦冶鑄賈椎結之民冨埒卓氏俱居臨<lb/>
卭也<lb/>
漢書曰寗成旣𬒳刑乃詐刻傳出關歸家曰仕不至二千<lb/>
石賈不至千萬安可比人乎乃廣貸陂曲千餘頃假貧人<lb/>
役使數千家致産數千萬爲任俠<lb/>
<pb n="KR3k0012_SBCK_471-4b"/>
又曰張耳大梁人少時魏公子母忌爲客嘗亡命遊外黃<lb/>
冨人女甚美庸奴其夫亡邸父客<hi>如淳曰父時賔客也</hi>謂曰求賢夫<lb/>
從張耳女聽爲請决嫁之女家厚奉給耳以故致千里客<lb/>
官爲外黄令陳餘亦大梁人好儒術遊趙苦陘冨人公乗<lb/>
氏以妻之餘年少父事耳相與爲刎頸交<lb/>
又曰梁孝王未死財以巨萬計不可勝數及死藏府餘黄<lb/>
金尚四十萬斤他財物稱是也<lb/>
又曰張安丗尊爲公侯食邑萬户然身衣弋綈夫人自紡<lb/>
績家僮七百人皆有手伎作事内治産業累積纎微是以<lb/>
能植其貨富於大將軍光也<lb/>
又曰卓氏女文君亡奔司馬相如相與歸成都家徒四壁<lb/>
立相如與俱之臨卭盡賣車騎置酒舎乃令文君當壚相<lb/>
如身自著犢鼻禈與傭保雜作滌器於市中卓王孫耻之<lb/>
<pb n="KR3k0012_SBCK_471-5a"/>
爲杜門不出昆弟諸公謂王孫曰有一男兩女所乏者非<lb/>
財今文君旣失身於司馬長卿長卿故倦遊雖貧其人才<lb/>
足依也且又令客柰何相辱如此王孫不得巳分與文君<lb/>
僮百人錢百萬及其嫁時衣𬒳財物文君乃與相如歸成<lb/>
都買田宅爲冨人居<lb/>
又曰鮑宣上書哀帝曰柰何獨私養外親與幸臣董賢多<lb/>
賞賜以萬數奴從賔客漿酒藿肉蒼頭盧兒比日用致冨<lb/>
非天意也<lb/>
又曰上使善相人相鄧通曰當貧餓死上曰然冨通者在<lb/>
我何說貧於是賜通蜀嚴道銅山得自鑄錢鄧氏錢布天<lb/>
下其冨如此<hi>餓部中亦岀</hi>
又曰原渉父哀帝時南陽太守時天下殷冨大郡二千石<lb/>
死官賦歛送䘮皆千萬以上妻子通共受之以定産業時<lb/>
<pb n="KR3k0012_SBCK_471-5b"/>
又少行三年䘮者及渉父死讓還南陽賻送行䘮塚廬三<lb/>
年由是顯名京師<hi>遊使部中亦出</hi>
又曰故秦陽以田農而甲一州<hi>以田地過限從而富貴爲一州第一</hi>翁伯以<lb/>
脂而傾縣濁氏以賣脯而連騎張里以馬毉而撃鍾<lb/>
又曰宣曲任氏之先爲督道倉吏秦之敗豪桀皆争金玉<lb/>
任氏獨窖倉粟楚漢相距滎陽人不得耕種米石至萬四<lb/>
豪桀金玉盡歸任氏以此起冨<lb/>
又曰安邑千樹棗燕秦千樹栗此其人皆與千户侯等<lb/>
又曰劉德寛厚好施家産過百萬則以賑昆弟賔客<lb/>
又曰史丹盡得父財身又食大國邑數見褒賞賜累千金<lb/>
僮奴以百數後房妾數十人内奢淫好飲食極滋味聲色<lb/>
之樂<lb/>
又曰冨者土木𬒳文錦犬馬餘肉粟<lb/>
<pb n="KR3k0012_SBCK_471-6a"/>
又曰中大夫張匡上書言王啇宗族權勢合貲巨萬計私<lb/>
奴以千數<lb/>
又曰郡國富人兼利顓業以貨賂自行取重於郷里者不<lb/>
可勝數<lb/>
又曰師史轉轂百數賈郡國無所不至能致千萬<lb/>
又曰京師冨人杜楊樊嘉茂陵勢綱爲天下髙貲<lb/>
又曰所忠言貴家子弟冨人或闘雞走狗馬弋獵博戲亂<lb/>
齊人<lb/>
又曰成都羅裒貲至鉅萬<lb/>
又曰郭况遷大鴻臚上數幸其宅賞金帛甚盛京師號况<lb/>
家爲金穴言其富貴也<lb/>
又曰樊童字君雲世善農稼好貨殖性温厚有法度三丗<lb/>
共財子孫朝夕禮敬常若父家其營理産業物無所棄課<lb/>
<pb n="KR3k0012_SBCK_471-6b"/>
役童隷各得其冝故能上下戮力財利歳倍至及廣開田<lb/>
土三百餘頃其所起廬舎皆有重堂髙閣陂渠灌注池魚<lb/>
畜牧有求必給貲至巨萬而賑贍宗族恩加郷閭<lb/>
又曰宣帝時隂子方者至孝有仁恩當臘日晨炊而竈神<lb/>
形見子方再拜受福家有黄羊因以祠之自是以後暴至<lb/>
巨冨有田七百餘頃輿馬僕隷比於封君方常言我子孫<lb/>
必將強大至識三丗而遂繁昌故後常以臘日祠竈而以<lb/>
黄羊<lb/>
又曰王丹字仲因京兆人哀平時仕州郡家累千金隱居<lb/>
養志好施周給毎歲農時輙載酒肴於田間候勤勞者而<lb/>
勞之其墮嬾者耻不致丹皆兼功自厲邑長相師以致冨<lb/>
殷其輕黠游薄廢業爲患者輙䁱其父兄使黜責之没則<lb/>
賵給親自將護其有遭䘮憂者輙待丹爲辦也<lb/>
<pb n="KR3k0012_SBCK_471-7a"/>
又曰馬防以病乞骸骨詔賜故中山王田廬以特進就第<lb/>
防弟貴盛奴婢各千人巳上寳貨巨億皆買京師膏腴美<lb/>
業又大起第複觀連閣臨道弥貨曰街路多聚聲樂曲度<lb/>
比諸郊廟賔容畢至京兆杜篤之徒數百人常爲食客居<lb/>
門下刺史守令多出其家<lb/>
謝承後漢書曰戴遵字子髙富於貲産輕財好義賔客常<lb/>
三四百人時人名之關東大豪戴子高<lb/>
魏典畧曰公沙穆字文人北海膠東人也體履清直兼學<lb/>
多文嶾居東萊山中桓帝時有冨人王仲者謂穆曰今多<lb/>
以貸仕吾奉子以百萬唯子所用穆荅曰斯意厚矣夫冨<lb/>
貴在天得之有命以賄求爵姦莫大焉郡舉孝廉除郎中<lb/>
以髙第爲光禄主事<lb/>
吴書曰劉表亡曹公向荆州表子琮降以節迎曹公諸將<lb/>
<pb n="KR3k0012_SBCK_471-7b"/>
皆疑其詐曹公以問婁子伯子伯曰天下擾攘各貪王命<lb/>
以自重今以節來是必至誠曹公大喜遂進近寵祑子伯<lb/>
家累千金公曰婁子伯冨樂於孤但勢不如孤耳從破馬<lb/>
超等子伯功爲多曹公常歎曰子伯之計孤不及也<lb/>
蜀志曰董和字㓜宰南郡人益州牧劉璋以爲牛鞞江原<lb/>
長成都令蜀土冨貴時俗奢侈貨殖之家侯服玉食婚姻<lb/>
葬送傾家竭産和躬率之以儉惡之𬞞防過踰僣爲之䡄<lb/>
制所在皆移風變善<lb/>
又曰麋笁字仲祖業貨殖僮客萬人貲産巨億<lb/>
王隱晉書曰石崇雖有人財而性麄強貪而好利冨擬王<lb/>
者有司簿閱崇田宅財物及水碓有三十餘區倉頭八百<lb/>
人他珍寳竒異不可稱數<lb/>
又曰何曽遒豪累丗人有小𥿄爲書者曽勑記室勿報也<lb/>
<pb n="KR3k0012_SBCK_471-8a"/>
蒸餅上不垪作十字不食食日膳萬錢猶曰無下筯處<lb/>
又曰刁逹字伯道弟暢字仲逺次弘字叔仁各歷職州刺<lb/>
史兄弟子姪並不治名行競脩貨殖有田萬頃奴婢數千<lb/>
人義旗𥘉建弘將謀起兵宋王遣劉毅誅之刁氏旣冨奴<lb/>
客從横上山固澤爲京口之蠹宋旣誅暢散其糓帛金錢<lb/>
牛羊令民稱力取之弥日不盡時天下飢儉編户菜色及<lb/>
刁氏之破百姓充足<lb/>
徐廣晉記曰石季倫甚冨侈衣服妓樂夸於許史有妓人<lb/>
曰緑珠美孫秀欲之使人求焉崇盡出其婢妾數十人皆<lb/>
藴蘭麝而被羅縠<lb/>
晉諸公讃和嶠字長輿逌之子也少知名以雅重稱常慕<lb/>
其舅夏侯玄之爲人厚自封植嶷然不群拜黄門郎遷中<lb/>
書令轉尚書愍懐太子𥘉立以嶠爲少保加散騎常侍家<lb/>
<pb n="KR3k0012_SBCK_471-8b"/>
産豊冨擬王公而性至儉恡<lb/>
宋書曰沈攸之少貧及貴在荆州富擬王侯夜中諸廂廊<lb/>
然燭逹曉曳珠玉者數百人皆一時絶妙<lb/>
孫巖宋書曰徐堪之産業豊冨室宇園池貴遊莫及門生<lb/>
千餘皆三呉冨人子毎岀入行遊塗巷盈滿<lb/>
唐書郝處俊侍中平恩公許圉師即處俊之舅早同州里<lb/>
俱宦逹於時又其郷人田氏彭氏以殖貨見稱有彭志筠<lb/>
顯慶中上表請以家財絹布二萬叚助軍詔授其絹萬疋<lb/>
特授奉議郎仍布告天下故江淮間語曰貴如許郝冨若<lb/>
田彭<lb/>
太平御覽卷第四百七十一<lb/>
<pb n="KR3k0012_SBCK_471-9a"/>
</p>
<p>
</p>
  </div>
</body>
</text>
</TEI>
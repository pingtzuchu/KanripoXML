<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_206-1a"/>
太平御覽卷第二百六<lb/>
　職官部四<lb/>
　　　揔叙三師　太師<lb/>
　　　太傅　太保<lb/>
　　　太宰　揔叙三公<lb/>
　　　　　揔叙三師<lb/>
六典曰三師訓導之官也蓋天子所師法大抵無所統職<lb/>
然非道徳崇重則不居其位無其人則闕之<lb/>
尚書云成王黜殷滅淮夷歸酆作周官立太師太傅太保<lb/>
兹惟三公論道經邦爕理隂陽孔安國曰師天子所師法<lb/>
傳傳相天子保保安天子於德義禮記云設四輔及三公<lb/>
不必備唯其人語使能也<lb/>
六典云漢承秦制不置三公漢末以大司馬大司徒大司<lb/>
<pb n="KR3k0012_SBCK_206-1b"/>
空爲三公師傅之官位在三公上後漢因之師傅尊號曰<lb/>
上公置府僚魏晉江左皆然後魏太師太傅太保尊號曰<lb/>
三師後周又爲三公隋氏又爲三師<lb/>
　　　　　太師<lb/>
毛詩曰尹氏太師維周之氐秉國之均四方是維天子是<lb/>
毗俾民不迷<hi>箋云毗輔也言尹氏居太師之官持國政之平維制四方</hi>
又曰維師尚父時惟鷹揚諒彼武王肆伐大啇<lb/>
大戴禮曰天子不論於先聖王之德不知君國畜民之道<lb/>
不見禮義之正不察應事之理不博古之典傳不閑威儀<lb/>
之數禮樂無經學業不法凡是其屬太師之任也<lb/>
逸禮曰太公爲太師周公爲太傅召公爲太保<lb/>
史記曰周文王得吕尚於磻溪以爲師謂之太公武王嗣<lb/>
位號曰師尚父成王即政尊爲太師<lb/>
<pb n="KR3k0012_SBCK_206-2a"/>
漢書音義曰師訓也<lb/>
應劭漢官儀曰孝平皇帝元始元年太后詔曰太師光今<lb/>
年老有疾俊乂大臣惟國之重書曰無遺老成國之將興<lb/>
尊師重傅其令太師無朝十日一賜餐賜以靈夀杖黃門<lb/>
令爲太師於省中施坐置几太師入省用杖焉<lb/>
續漢書曰趙典篤學愽聞冝備國師即太師也<lb/>
獻帝春秋曰董卓自號太師御史中丞以下皆拜皇甫嵩<lb/>
與卓爭權後嵩爲中丞見卓拜卓曰可以服未嵩曰安知<lb/>
明公乃至於是卓曰鴻鵠固有逺志但鷰雀不知耳嵩曰<lb/>
昔與明公俱爲鴻鵠但公今日變爲鳯皇卓笑曰卿早服<lb/>
何得不拜<lb/>
晉書載記曰蜀李壽以安車束帛聘龔牡爲太師牡固辭<lb/>
特聽縞巾素帶居師友之位<lb/>
<pb n="KR3k0012_SBCK_206-2b"/>
宋書曰太師太傳太保爲三公訓護人主導以德義天子<lb/>
加拜待以不臣之禮非人則闕矣漢制保傳在三公上號<lb/>
曰上公自後常然<lb/>
隋書曰髙祖受禪李穆來朝髙祖降座禮之拜太師賛拜<lb/>
不名眞食成安縣三千户於是穆子孫雖在襁褓拜儀同<lb/>
其一門執象笏者百餘人穆之貴盛當時無比<lb/>
唐書曰太宗降手詔曰朕觀前代明王聖主曷常無師傅<lb/>
哉况朕鍾百王之末智不周物其無師傳何以臣朕之不<lb/>
逮詩不云乎不愆不忘率由舊章冝依古道置三師位也<lb/>
通典曰太師古官殷紂時箕子周武王時太公成王時周<lb/>
公並爲太師周公薨畢公代之秦及漢初並無至平帝元<lb/>
始元年初置以孔光居焉金印紫綬位在太傳上<lb/>
　　　　　太傅<lb/>
<pb n="KR3k0012_SBCK_206-3a"/>
大戴禮曰傅傅之德義也天子無恩於父母不惠於庶人<lb/>
無禮於大臣不中於折獄不哀於喪不敬於祭不信於諸<lb/>
侯不議於戎事不厚於德不強於行不從太師之言凡是<lb/>
之屬太傅之任也<lb/>
漢書曰王莽權曰盛孔光憂懼不知所出上書乞骸骨莽<lb/>
白太后帝㓜小冝師傅領宿衛明年徙爲太師莽爲太傅<lb/>
光常稱疾不敢與莽並<lb/>
漢書音義曰傳覆也<lb/>
東觀漢記曰詔云行太尉事趙喜三葉在位爲國元老其<lb/>
以喜爲太傳<lb/>
又曰胡廣爲太傳緫録尚書事時年八十而心力克壯繼<lb/>
母在堂朝夕瞻省傍無几杖言不稱老逹練事體明解朝<lb/>
章雖無謇直之風屢有𥙷闕之益<lb/>
<pb n="KR3k0012_SBCK_206-3b"/>
又曰卓茂字子康丗祖即位求茂謁見年七十餘拜太傅<lb/>
封宣德侯賜几杖<lb/>
又曰鄧禹字仲華以元功拜太傅進見東向甚見尊寵<lb/>
後漢書曰張禹遷爲太傅鄧太后以殤帝初育<hi>育生也</hi>欲令<lb/>
重臣居禁内乃詔禹舎宫中給帷帳牀褥太官朝夕進食<lb/>
五曰一歸府每朝見特賛與三公絶席<lb/>
續漢書曰太傅掌以善道無常職每帝即位輙置一人録<lb/>
尚書事薨輙省之<lb/>
華嶠後漢書曰鄧彪字智伯爲太傅賜爵關内侯百官揔<lb/>
己以聽於彪恩寵之異莫與爲比焉<lb/>
應劭漢官曰太傅古官也周成王時康叔爲之<lb/>
髙后元年初用王陵金印紫綬<lb/>
又曰和帝冊故太尉鄧彪曰元功之族三讓弥髙今以彪<lb/>
<pb n="KR3k0012_SBCK_206-4a"/>
爲太傅<lb/>
魏志曰鍾繇遷太傅繇有膝疾拜起不便時華歆亦以髙<lb/>
年疾病朝見皆使載輿車虎賁舁上殿就坐是後三公有<lb/>
疾遂以爲故事<lb/>
晉書曰何曽爲太傅乞遜位詔㑹朝劒履乗輿上殿如漢<lb/>
相國蕭何田千秋魏太傅鍾繇故事<lb/>
宋書曰晉宣帝爲魏太傅誅曹爽後置左右長史掾屬舎<lb/>
人各十人事旣非常加又領兵非准例也<lb/>
齊職儀曰太傅品秩冠服同太宰成王即位周公爲太傅<lb/>
遷太師秦無其職漢惠帝崩吕后以丞相王陵爲少帝太<lb/>
傅位在三公上<lb/>
後魏書淮陽王欣大統中爲太傅文帝謂欣曰王三爲太<lb/>
傅再爲太師自古人臣未聞此例欣遜謝而巳<lb/>
<pb n="KR3k0012_SBCK_206-4b"/>
北齊書曰髙歸彦作亂兾州詔叚韶與東安王婁叡率衆<lb/>
討平之遷太傳賜女樂十人并歸彦果園一千畒<lb/>
後周書曰王盟爲太傳盟姿度弘雅仁而汎愛雖位居師<lb/>
傳禮冠羣后而謙恭自處未嘗以勢位驕人魏文帝甚尊<lb/>
重之<lb/>
賈誼新書曰昔周文王使太公望傳太子發嗜䰿<hi>大何反</hi>魚<lb/>
而公弗予文王曰發嗜䰿魚何爲弗予太公曰禮䰿魚不<lb/>
登乎俎豆豈有非禮而可以飬太子哉<lb/>
語林曰太傳府有三才裴邈清才潘陽仲大才劉慶孫長<lb/>
才<lb/>
曹植輔臣論曰蓋精微聽察理析毫分規矩可則阿保不<lb/>
傾羣言系于口而研覈是非典誥揔乎心而唯所用之者<lb/>
鍾太傳也<lb/>
<pb n="KR3k0012_SBCK_206-5a"/>
王廙之保傳箴曰保傳之賢明宗國用寕輔弼之不忠禍及<lb/>
于躬無曰父子無間昔有潘崇無曰至親無二或容江充<lb/>
　　　　　太保<lb/>
周禮曰保氏掌諌王惡<hi>諌者以禮義正之也</hi>
大戴禮曰天子處位不端受業不敬言語不序聲音不中<lb/>
律進退升降不以禮俯仰周旋無節凡此之屬太保之任<lb/>
也<lb/>
尚書大傳曰成王在豐欲宅洛邑使召公先相宅六日乙<lb/>
未王朝歩自周則至于豐惟太保先周公相宅<hi>太保召公先周公視</hi>
<hi>洛邑也</hi>
應劭漢官曰太保古官也保飬也<lb/>
晉書曰王祥字休徴㤗始元年拜太保三年御史中丞侯<lb/>
史光上言祥乆以疾病闕廢朝會應免官詔曰太保耆艾<lb/>
<pb n="KR3k0012_SBCK_206-5b"/>
元老髙行清粹朕所毗倚以隆道弘治者也前後遜讓不<lb/>
從所執此非有司所得議也其寢光奏<lb/>
晉起居注曰太保衛瓘明允篤誠有匪躬之志其給千兵<lb/>
騎百人<lb/>
齊職儀殷太甲時伊尹爲太保周成王時召公爲太保<lb/>
崔鴻十六國春秋蜀李雄録曰雄異母兄始字伯敬爲太<lb/>
保善撫士衆衆多歸之時人爲之語曰欲飬老屬太保<lb/>
吕氏春秋曰荆文王得如黃之狗宛路之矰以田於雲夢<lb/>
三月不反得丹陽之姬朞年不聽朝保申曰先王卜以臣<lb/>
爲保吉今王朞年不聽朝王之罪當笞王伏臣將笞王王<lb/>
曰不榖免於襁褓而齒於諸侯矣願請變更而無笞保申<lb/>
曰臣承先王之令不敢廢也王不受笞是廢先王之令也<lb/>
臣寕抵罪於先王王曰敬諾引席王伏保申束細箭五十<lb/>
<pb n="KR3k0012_SBCK_206-6a"/>
跪而加之于背如此者再謂曰王起王乃變更召保申殺<lb/>
如黃之狗折宛路之矰放丹陽之姬兼國三十九保申之<lb/>
力也<lb/>
　　　　　太宰<lb/>
周禮天官上曰太宰之職掌建邦之六典佐王治邦國<lb/>
又曰太宰以九兩繫邦國之民<hi>两耦合之言繫者以維特其情性使不離散也</hi>
尚書伊訓曰百官緫巳以聽冢宰伊尹乃明言烈祖之成<lb/>
德以訓于王<hi>湯有功烈之祖故稱焉王即太甲也</hi>
又曰冡宰統百官均四海<lb/>
家語曰官屬不治分職不明法政不一百事失紀曰亂亂<lb/>
則飭冢宰<hi>飭謂整攝</hi>
晉書曰武帝時何曽屢上書遜位詔以司徒所掌煩務不<lb/>
可以乆勞耆艾其進位太宰朝會乗輿劒履上殿以漢蕭<lb/>
<pb n="KR3k0012_SBCK_206-6b"/>
何魏鍾繇故事<lb/>
又曰何曽爲太宰年老禮優每召見勑以常所飲食服物<lb/>
自隨令二子侍從<lb/>
又曰太宰羕與王導同受顧命輔成帝時帝㓜冲詔羕依<lb/>
安平獻王孚故事設牀帳於殿上帝親迎拜<lb/>
又曰安帝以太宰瑯瑘王徳文不冝嬰拂事務以紆論道<lb/>
之重可衮冕之服緑盭綬羽葆鼓吹<hi>盭音戻盭緑也以線爲質又曰盭草名也</hi>
<hi>出瑯瑘平昌縣似艾可樂綬因以爲綬名也</hi>
晉公卿禮秩曰安平王孚朗陵公何曽汝南王亮皆爲太<lb/>
宰<lb/>
齊職儀曰太宰品第一金章紫綬佩山玄玉堯命羲和使<lb/>
主隂陽之職羲伯司天即天官也后稷伏事虞夏敬授民<lb/>
時尊稷爲天官夏衰稷後不窋失官由是廢稷殷以其官<lb/>
<pb n="KR3k0012_SBCK_206-7a"/>
爲冢宰周公在鄷爲太宰邵公又居之秦漢魏無其職晉<lb/>
武以從祖安平王孚爲太宰安平薨省咸寜四年又置或<lb/>
謂夲太師之職避景皇諱改爲太宰<hi>或謂太宰周之卿位</hi>晉武依周<lb/>
置職以尊安平非避諱也元興中恭帝爲太宰桓玄都督<lb/>
中外博士徐豁議太宰非武官不應都督遂從豁議<lb/>
後周書曰文帝依周禮建六官遂置天官大冢宰卿一人<lb/>
掌邦理以建邦之六典佐皇帝理邦國<lb/>
通典曰太宰於殷爲六太於周爲六卿亦曰冢宰周武王<lb/>
時周公始居之掌建邦之理秦漢魏並不置晉𥘉依周禮<lb/>
備三公三公之職太師居首景帝名師故置太宰以代之<lb/>
而以安平獻王孚居焉<lb/>
仲長統昌言曰冢宰堯官也尚書曰冢宰一曰掌邦治官<lb/>
府以紀万民二曰教典以安邦國以教官府以擾万民三<lb/>
<pb n="KR3k0012_SBCK_206-7b"/>
曰禮典以統百官以和邦國以諧万民四曰政典以平邦<lb/>
國以正百官以均万民五曰刑典以詰邦國以任百官以<lb/>
生万民<lb/>
魏温子昇爲上黨王穆讓太宰表曰臣聞筞蹇長途終慙<lb/>
一日之致懸縷層臺難任千鈞之重固知才弱不可自強<lb/>
力微難以企及智小謀大恐貽折足之憂才輕任重懼有<lb/>
絶臏之悔旣慮鑠金固陳匪石<lb/>
　　　　　揔叙三公<lb/>
六典曰三公論道之官也蓋以佐天子理隂陽平邦國無<lb/>
所不統故不以一職名其官<lb/>
尚書曰惟兹三公論道經邦爕理隂陽<lb/>
周禮曰三槐三公位焉<lb/>
公羊曰三公者何天子之相<lb/>
<pb n="KR3k0012_SBCK_206-8a"/>
春秋漢含孳曰三公在天爲三台九卿爲北斗三公象五<lb/>
嶽九卿法河海二十七大夫法山陵八十一元士法谷阜<lb/>
合爲帝佐以匡綱紀<lb/>
史記曰公孫弘以春秋白衣爲天子三公漢𥘉因秦置丞<lb/>
相而弘爲之則丞相爲三公矣<lb/>
漢書曰六符<hi>孟康曰泰階三台也凡六星也六符星之符驗也</hi>
晉曹曰文帝爲晉王何曽與髙柔鄭冲俱爲三公將入見<lb/>
曽獨致拜盡敬二人猶揖而巳<lb/>
晉官品令曰三公緑綟綬也<hi>綟音戻</hi>
宋志曰三公黃閤前史無其義按禮記士韠與天子同公<lb/>
侯大夫則異鄭玄注云士賤與君同不嫌也夫朱門洞啓<lb/>
當陽之正色也三公之與天子禮秩相亞故黃其閤以示<lb/>
謙不敢斥天子冝是漢來制也<hi>韠音畢</hi>
<pb n="KR3k0012_SBCK_206-8b"/>
通典曰隋置太尉司徒司空以爲三公叅議國之大事依<lb/>
北齊置府寮無其人則闕祭祀則太尉亞獻司徒奉俎司<lb/>
空行掃除其位多曠行事則攝<lb/>
天文録曰三台星一名三能一名天柱三公之位也在人<lb/>
曰三公在天曰三台<lb/>
陶氏職官要録曰三台擬三公黃帝以風后配上台天老<lb/>
配中台五聖配下台<lb/>
韓子曰背私曰公三象鼎足數三法三光<lb/>
傳子曰三公者佐天子理隂陽<lb/>
環濟要略曰三公者象鼎三足共承其上也<lb/>
說苑曰三公正天下調隂陽節風雨<lb/>
古今通語曰異官同爵共位別職興仁隆化幽賛神明者<lb/>
謂之太尉和五敎理人倫使風行俗平万國咸寜者謂之<lb/>
<pb n="KR3k0012_SBCK_206-9a"/>
司徒使國無枉理法錯刑清事均民聚者謂之司空若仁<lb/>
義之路開和平之氣通則五星順行庶績咸熈<lb/>
李固奏記曰湯問伊尹公卿大夫其相何如伊尹對曰三<lb/>
公智通大道應變不窮者也其言足以調隂陽正四時節<lb/>
風雨非大罪不遜位<lb/>
太平御覽卷第二百六<lb/>
<pb n="KR3k0012_SBCK_206-9b"/>
</p>
<p>
</p>
  </div>
</body>
</text>
</TEI>
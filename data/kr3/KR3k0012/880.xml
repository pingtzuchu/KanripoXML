<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_880-1a"/>
太平御覽卷第八百八十<lb/>
咎徴部七<lb/>
　　地震　地裂　地䧟<lb/>
　　地㓙　土踊　地生毛<lb/>
　　　　　地震<lb/>
京房易占曰地動隂有餘<lb/>
左傳曰南宫極震<hi>南言極王子朝之卿士也</hi>萇弘謂劉文公曰君其勉<lb/>
之先君之力可濟也<hi>先君謂劉献公文公父也献公亦欲立子猛不欲令子朝得國今南宫極</hi>
<hi>震死爲天所弃先君之功事可成也</hi>周之亡也其三川震今西王之大臣亦<lb/>
震天弃之也<hi>西王謂子朝也子朝居王城故爲之西王也</hi>東王必大克<hi>東王敬王居狄</hi>
<hi>泉秋泉在王城之東故日東王也</hi>
史記曰周幽王二年三川震太史伯陽甫曰周將亡矣天<lb/>
地之氣不過其序亂人之兆陽伏而不能岀隂迫而不能<lb/>
<pb n="KR3k0012_SBCK_880-1b"/>
昇於是也震陽失而在隂隂原必塞原塞必國亡昔伊雒<lb/>
竭而夏亡河竭而啇亡今周如二代之季其川原又塞塞<lb/>
必川竭山崩夫國必依山川山崩川竭國亡之徴也<lb/>
漢書五行志曰魯文公九年地震劉向以爲周襄王失道<lb/>
楚穆王啇臣殺父成王諸侯皆不肖權傾於下臣下強盛<lb/>
將動爲害<lb/>
京房曰臣事雖正專必震於水水則波於木木則揺於屋<lb/>
則瓦落於山則岀水湧嗣子無德臣專禄不順動丘陵水<lb/>
湧出<lb/>
又曰魯襄公十六年地震其後崔氏專齊欒盈專晉良霄<lb/>
傾鄭<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>殺呉子燕逐其君楚滅陳蔡<lb/>
又曰魯昭公十九年城震劉向以爲是時季氏將有逐君<lb/>
之變<lb/>
<pb n="KR3k0012_SBCK_880-2a"/>
又曰昭公三十三年地震劉向以爲是時周景王崩劉子<lb/>
單子立王子猛尹氏立王子朝季氏逐昭公黒肱叛邾呉<lb/>
殺其君僚宋五大夫晉二大夫皆以地叛<lb/>
又曰哀公三年地震仲尼見弃而季氏強<lb/>
又曰趙幽王五年代地大動自樂徐以西北至平隂臺屋<lb/>
墻垣太半壞地坼東西百三十歩六年大飢秦滅之<lb/>
漢書曰惠帝時地震隴西壓四百餘家時諸吕用事<lb/>
又曰武帝時地震壓殺人明年皇后陳氏廢宣帝時地震<lb/>
河南以東四十九北海琅邪壞祖宗廟城郭殺人千餘後<lb/>
又京師地震至北邊郡國三十餘壞城郭殺四百餘人後<lb/>
霍顯禹反誅清河王遷房陵皇后霍氏廢<lb/>
又曰元帝建昭四年藍田地震沙石流擁㶚水安陵岸崩<lb/>
擁水水逆流時石顯用事<lb/>
<pb n="KR3k0012_SBCK_880-2b"/>
後漢書曰光武時地震裂至後年南郡蠻武陵蠻叛後詔<lb/>
捕王侯賔客坐死者數千人隂氣盛之應也<lb/>
又曰和帝時郡國十三地震時將軍竇憲謀逆伏誅後又<lb/>
地裂及震其年北海王威有罪自殺<lb/>
又曰安帝時郡國十六地震明年郡國十二地震京師人<lb/>
相食帝冲㓜鄧氏執政後又郡國九地震明年海賊張伯<lb/>
路與平原劉文何周文光等攻戰厭次殺令長後三年郡<lb/>
國十八地震淮南人飢明年鄧太后崩帝失政<lb/>
又曰順帝時<hi>京師頻地</hi>震岸崩及地䧟其年呉郡丞羊珎反郡<lb/>
府後二年凉州地百八十震山谷坼裂是日徐楊賊攻燒<lb/>
邑城殺掠民吏<lb/>
又曰冲帝時京師地震三郡沙湧土裂時帝年二歲母后<lb/>
臨朝郡盗大起發掘憲陵攻燒城邑<lb/>
<pb n="KR3k0012_SBCK_880-3a"/>
又曰桓帝時京師地震荆楊人多飢死後又震憲陵寢屋<lb/>
瓦宫廟瓦落盡時梁兾專政<lb/>
又曰靈帝時地震海水溢又震鴻都府門時閹堅專政<lb/>
又曰𥘉平二年并州牧董卓焚燒洛陽挾天子遷長安自<lb/>
爲太師號尚父京師地震卓問著作郎蔡邕邕對曰地動<lb/>
隂盛大臣踰制又太史上言當有大臣戮死卓遣人言太<lb/>
尉張温與袁紹交通遂殺温二年司徒王允僕射士孫瑞及<lb/>
卓將吕布謀誅卓殺之<lb/>
又曰獻帝時雍州地頻震三輔大旱粟一石五十萬人相<lb/>
食<lb/>
續漢書曰建康元年九月丙午京都地震時順帝崩太后<lb/>
攝政爲順帝作陵制度奢廣多瓌吏民塜槨尚書欒巴諌<lb/>
太后怒癸夘詔収巴下獄欲殺之丙午地震太后乃出巴<lb/>
<pb n="KR3k0012_SBCK_880-3b"/>
免爲庶人<lb/>
漢獻帝春秋曰𥘉平二年地震董卓問蔡邕邕曰天爲陽<lb/>
故轉運於上地爲隂故安静於下而震是失其性以隂而<lb/>
陽也明公車不當青盖冝改之以應變卓改爲緑蓋<lb/>
晉書曰魏明帝時<hi>京都</hi>地震隱隱有聲揺動屋瓦明年公孫<lb/>
文懿叛自立魏髙堂隆曰地震臣下強盛地故震動兾所<lb/>
以警悟人主不可不深思是災及少帝繼廢竟禪晉<lb/>
又曰齊王芳時頻年地震時曹爽專政遷太后於永壽宫<lb/>
太后與帝相泣而别故頻震<lb/>
又曰蜀劉禪時地震時黄皓專政閹官無陽施猶婦人也<lb/>
此皓見任之應是年冬蜀亡<lb/>
又曰呉孫權時頻年地震時吕一專政又權信䜛廢太子<lb/>
和歩騭上書曰伏見按事吹毛求瑕欲䧟人成其威福故<lb/>
<pb n="KR3k0012_SBCK_880-4a"/>
地連震<lb/>
又曰晉武帝時頻年地震是時賈充楊駿逓弄朝權<lb/>
又曰惠帝元康四年郡國地震淮南洪水出或山崩地䧟<lb/>
壞城府殺百餘人此賈后使楚王瑋殺汝南王亮及太僕<lb/>
衛瓘隂道盛陽道衰微之應<lb/>
又曰愍懷帝時頻年地震時司馬越專政石勒㓂汲郡<lb/>
又曰元帝大興元年頻地震或水湧山崩殺人時江南淮<lb/>
北有大兵劉曜石勒僣位<lb/>
又曰成帝時咸和四年頻年地震時蘇峻作亂<lb/>
又曰穆帝永和九年十年頻地震或有聲如雷鷄雉皆鳴<lb/>
時帝㓜母后專政石季龍僣號王師頻敗<lb/>
又曰十一年四月五月又頻地震是時姚襄入許昌百姓<lb/>
<hi>愁苦之應哀帝及海西公簡文孝武時皆頻地震是時人主㓜弱群小弄權兵役連年海西見廢</hi>
<pb n="KR3k0012_SBCK_880-4b"/>
又曰孝武太元年夏震含章殿四柱并侍者二人後年符堅<lb/>
畧襄陽<lb/>
又曰安帝義熈年頻地震或有聲如雷時太尉劉𥙿謀逆<lb/>
宋書曰孝武大明元年地震有聲自河北來魯郡山揺地<lb/>
動彭城女墻四百八十丈墜屋傾兖州地裂泉湧二年不<lb/>
巳其後兖州刺史夏侯祖懽卒<lb/>
齊書曰廢帝東昏侯時地震一年不止其年護軍崔惠景<lb/>
反兵圍城帝閉門以拒之<lb/>
隋書曰梁武太清二年八月侯景舉兵反於豫州登壇㰱<lb/>
盟地震及圍城死者太半<lb/>
又曰太清三年建康地再震時侯景自爲大丞相<lb/>
崔鴻十六國春秋曰前趙劉聦建元元年三月平陽城震<lb/>
崇明觀䧟爲池水赤氣至天有赤龍奮迅而去十一月地震二<lb/>
<pb n="KR3k0012_SBCK_880-5a"/>
年八月平陽地震汾水大溢流漂數百家聦死子粲立爲<lb/>
劉曜所殺曜自立<lb/>
又曰前秦符堅時秦雍二州地震裂泉湧長安大風震電<lb/>
壞屋殺人堅懼而愈修德政焉俄而符雙等伐長安㝷爲<lb/>
戰敗<lb/>
又曰後秦姚泓時秦州地震三十二殷殷有聲山崩舎壊<lb/>
識者以爲秦州泓之故郷將滅之徴後宋<hi>髙祖</hi>入長安執於<lb/>
建康斬之<lb/>
又曰姚興四年所在地震前後一百五十六公卿百司抗<lb/>
表請罪興曰災譴之來咎在元首近代或歸罪三公甚非<lb/>
也朕當考躬省巳思宋景之義公等何愆冝悉冠履復位<lb/>
後魏書曰太祖道武天賜六年夏地震其年帝愛姬萬人<lb/>
與清河王紹通作亂帝𬒳紹及萬人殺之<lb/>
<pb n="KR3k0012_SBCK_880-5b"/>
又曰宣武延昌元年沁州地震䧟殺人甚衆又累年沁州<lb/>
秀容敷城鴈門山鳴地震不止其年幽州沙門劉僧紹反<lb/>
明年胡太后臨朝後天下大兵太后少帝爲尓朱榮投於<lb/>
河<lb/>
隋書曰北齊武成清河年并州地震是時和士開專恣之<lb/>
應<lb/>
又曰隋文帝開皇二十年廢太子勇以晉王廣爲皇太子<lb/>
將冊之夜烈風大雪地震山崩人舎多壞殺人太子卒與<lb/>
僕射楊素弑帝<lb/>
吕氏春秋曰周文王寢病五日而地動東西南北不出國<lb/>
郊百吏皆請曰臣聞地之動爲主也羣臣皆悲曰請移之<lb/>
興事動衆以増國城文王曰我必有罪故天示此<hi>以罰</hi>我今<lb/>
動衆以増國城是重吾罪不可無幾疾瘳也<lb/>
<pb n="KR3k0012_SBCK_880-6a"/>
　　　　　地裂<lb/>
尚書說曰黄帝將亡則地裂<lb/>
春秋考異郵<hi>曰臣</hi>恣盛地裂坼<lb/>
戰國䇿曰齊閔王莽莒淖齒數之曰羸博之間地坼至泉<lb/>
地以告也而王不知戒何得無誅乃殺之<lb/>
書紀年曰夏桀末年社坼裂其年爲湯所放<lb/>
後漢書曰安帝時緱氏地裂後郡國地坼或泉湧越雋夷<lb/>
殺長吏燒城邑<lb/>
又曰南地坼長百八十二里廣五十六里又洛陽新城地<lb/>
裂又緱氏地䧟裂<hi>京師地䧟時帝㓜冲</hi>官者用事<lb/>
又曰建康元年隴西漢陽張掖北地武威地百八十震山<lb/>
谷坼裂壊城<lb/>
又曰冲帝𥘉即位葬順帝是日鴈門京師太原三郡地震<lb/>
<pb n="KR3k0012_SBCK_880-6b"/>
沙湧土裂<lb/>
又曰桓帝時河東地裂明年京師雲陽地震時閹竪用事<lb/>
皇后梁氏崩後八年緱氏頻年兵革又李膺等二百餘人<lb/>
受誣下獄又上黨地裂是時㓂賊弥盛<lb/>
又曰靈帝時<hi>河東地裂</hi>十二處長十里是時閹竪用事政在私<lb/>
門<lb/>
續漢書曰和帝永和七年趙國易陽地裂<lb/>
京房易傳曰地拆裂者臣離相從也是時南單于衆乖離<lb/>
相從也是時南單于衆乖離漢軍追討<lb/>
崔鴻十六國春秋曰西秦乞伏乾歸太𥘉十九年苑川地<lb/>
裂後四年乾歸爲兄子公府所殺<lb/>
抱朴子曰軍中地裂急徙居不測軍敗地震心大戰或有<lb/>
謀反<lb/>
<pb n="KR3k0012_SBCK_880-7a"/>
墨子曰三苗欲滅時地震泉湧<lb/>
　　　　　地䧟<lb/>
今古五行記曰夏桀末年瞿山地䧟一夕爲大澤深九丈<lb/>
其年爲湯所放<lb/>
晉書曰武帝太康八年宣帝廟地䧟其年七月殿前地䧟<lb/>
方丈深數丈中有破舡是時帝不用和嶠之言而信賈充<lb/>
之佞至十一年惠帝立王室大亂<lb/>
又曰惠帝時五月城中地䧟方三十丈殺人六月又地坼<lb/>
家人䧟死八月地裂廣三十六丈長八十四丈人大飢又<lb/>
上庸四處山崩地䧟廣三十丈長百三十丈大水岀殺人<lb/>
時賈后亂政又夜暴雷雨賈謐齋屋柱䧟入地壓床悵明<lb/>
年謐誅天下兵亂帝室從此微矣<lb/>
又曰懷帝時洛陽地歩廣里地䧟出鵝三又當陽地裂三<lb/>
<pb n="KR3k0012_SBCK_880-7b"/>
廣三丈長三百歩時司馬越專政王室離敗死者計萬<lb/>
又曰安帝時山隂地䧟方四尺有聲如雷後二年西明寺<lb/>
門穿湧水毀門大尉劉𥙿矯詔殺害朝士俄而禪宋<lb/>
隋書曰梁武帝普通二年始興郡石鼓村地自開成井方<lb/>
六尺深三十丈侯景篡梁昇御床床脚䧟入地後景𬒳殺<lb/>
崔鴻十六國春秋曰前凉張天錫三年四月延興地震䧟<lb/>
水岀〇又曰前趙劉聦末年武庫地䧟深一丈五尺時中常<lb/>
侍王沉中宫僕射郭猗皆寵幸用事聦遊宴後宫或百日<lb/>
不岀沉等奢僣貪殘賊害良善御史大夫陳元逹諌聦不<lb/>
從元逹自殺<lb/>
又曰前秦姚泓永和元年秦州地䧟裂巖嶺崩墜人舎<lb/>
壞是年爲宋髙祖所擒斬於建康市<lb/>
又曰前秦符堅末年洛陽地䧟堅後伐晉敗焉<lb/>
<pb n="KR3k0012_SBCK_880-8a"/>
又曰安帝末年桓玄篡晉昇太極殿殿無故䧟旬月宋髙<lb/>
祖殺之<lb/>
又曰北凉沮渠茂乾永和七年太廟階䧟六月城門崩其<lb/>
年九月茂乾面縛降于魏<lb/>
又曰西凉李歆嘉興元年三月燩煌謙德門䧟至四年歆<lb/>
爲沮渠蒙遜所敗<lb/>
又曰夏赫連勃勃鳯翔七年六月太廟基䧟其年八月勃<lb/>
勃死<lb/>
隋書曰北齊後主末年穆后如晉陽向北宫辭胡太后所<lb/>
乘七寳車無故䧟入地半没四足是年齊滅后與帝俱入<lb/>
長安<lb/>
又曰隋煬帝大業十三年十二月洛州乾陽門内地䧟周<lb/>
闊丈餘至十四年帝遇殺天下大亂<lb/>
<pb n="KR3k0012_SBCK_880-8b"/>
異苑曰晉武帝太康五年宣帝廟地欻䧟梁無故自折凢<lb/>
宗廟所以承祖先嗣永丗不刋安居摧䧟是煙絶之祥也<lb/>
　　　　　地㓙<lb/>
漢書曰光武時岑彭伐蜀去成都數十里軍營北有地名<lb/>
曰彭亡彭聞之欲移㑹日暮是夜彭爲公孫述刺客詐爲逃奴刺<lb/>
殺之<lb/>
魏志曰太祖圍吕布大司馬楊固救布爲其將楊醜所殺<lb/>
楊將眭固又殺醜屯兵射犬巫誡之曰將軍字白兎而邑<lb/>
名射大兎見必驚冝急移去固不從明日遂戰死<lb/>
晉書曰建業太社西宫地呉時右司馬丁奉宅吴後主孫<lb/>
皓殺之流徙其家晉元帝𥘉爲僕射周顗宅顗爲王敦所害後<lb/>
爲冠軍將軍蘇峻宅峻反𬒳誅殺後爲索恱宅爲㑹稽王<lb/>
道子所親眤縁道子　見殺又爲章武王司馬秀宅秀亦凶<lb/>
<pb n="KR3k0012_SBCK_880-9a"/>
至宋孝武時爲雍州刺史臧質宅質反見殺故代稱充㓙<lb/>
地宋史部尚書王僧綽常謂宅無吉㐫請以爲第始造未<lb/>
居爲元㐫所害<lb/>
王隠晉書曰祖約爲豫州刺史府中地忽赤如丹約竟敗<lb/>
見殺<lb/>
　　　　土踊<lb/>
紀年曰梁惠成王七年地忽長十丈有餘髙尺半周隱王<lb/>
二年齊地暴長長丈餘髙一尺<lb/>
漢書曰成帝河平四年臨淮縣土踊起髙二丈時王莽專<lb/>
政<lb/>
崔鴻十六國春秋曰前凉張寔五年祁山地震從中陶原<lb/>
坂三里冒覆下川忽如見掩坂上草木存焉<lb/>
　　　　　地生毛<lb/>
<pb n="KR3k0012_SBCK_880-9b"/>
晉書曰武帝太始中皇甫晏爲益州刺史西討屯兵人咸<lb/>
死之地生白毛俄𬒳牙門將所殺<lb/>
又曰成帝時地生毛時天下大兵而中原擾亂百姓疲怨<lb/>
又曰孝武時京都地生毛而氐賊圍繞襄陽彭城征戍連<lb/>
年不解又京都地生毛符堅滅後人勞役後又江陵交戰<lb/>
不解<lb/>
又曰安帝義熈十年地生白毛連年征討勞優之應<lb/>
京房曰以爲人勞之異金失其性地生毛<lb/>
常璩華陽國志曰晉武帝太始八年蜀地生毛長七八寸<lb/>
生數里李勢欲亡地又生毛<lb/>
崔鴻十六國春秋曰後秦姚興時乞伏乾歸鎮州地震生<lb/>
毛而乾歸太𥘉十九年七月爲兄子公府所殺<lb/>
又曰北燕馮跋太平十五年龍城地生白毛長一尺二寸<lb/>
<pb n="KR3k0012_SBCK_880-10a"/>
月餘乃滅後遼西太守髙潜謀反伏誅<lb/>
隋書曰梁武帝大同年地生白毛長二尺時築浮山堰功<lb/>
垂就而潰百姓苦之<lb/>
又曰陳後主末年地生白毛時功役不息卒爲隋滅<lb/>
又曰北齊武成清河年𥘉滄州及長安地生毛時北築長<lb/>
城内興三臺人苦役焉<lb/>
唐書曰則天天授𥘉淮南地生毛或白蒼長者尺餘或遍<lb/>
居人床下揚州尤甚大如馬尾焚之如毛氣著作郎韓琬<lb/>
寓于揚州親掇之其年稱制<lb/>
太平御覽卷第八百八十<lb/>
<pb n="KR3k0012_SBCK_880-10b"/>
<pb n="KR3k0012_SBCK_880-10b"/>
</p>
<p>
</p>
  </div>
</body>
</text>
</TEI>
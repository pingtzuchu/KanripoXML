<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_876-1a"/>
太平御覽卷第八百七十六<lb/>
　咎徴部三<lb/>
　風　㤗風　黒風　赤風<lb/>
　雷　冬雷　霹靂　無雲而雷<lb/>
　　　　　風<lb/>
尚書洪範咎徴曰蒙恒風若<hi>君行蒙暗則常風順之也</hi>
禮記月令曰孟春行夏令飄風<hi>暴雨揔至</hi>季秋行春令則煖風<lb/>
來至<lb/>
京房易傳曰后專拜厥風疾而樹不揺不循道厥風不摇<lb/>
草<lb/>
京房別對災異曰廻風起何風者天之號令也當直而正<lb/>
普而不偏佞人衆君迷惑則迴風起不救則致逆風起其<lb/>
救也用公直黜邪枉此災消矣<lb/>
<pb n="KR3k0012_SBCK_876-1b"/>
春秋潜潭巴曰疾風㧞木䜛臣恣忠臣辱<lb/>
史記曰殷紂末年大風飄牛馬壊屋拔樹飛颺數十里周<lb/>
滅之<lb/>
又曰秦始皇二十八年渡淮至衡山浮江至湘遇大風博<lb/>
士云堯女舜妻葬於此始皇怒使刑人三千人伐湘山樹明<lb/>
年東遊至博浪沙中爲盗所驚乃令天下大索焉<lb/>
又曰項羽背約都彭城漢祖伐之圍漢三重大風從西北<lb/>
起折木發屋楚軍大亂<lb/>
漢書曰吕后崩後吕産執北軍朱虚侯劉章入宫衛帝見<lb/>
産廷中遂擊産走大風起從官莫敢鬪章逐産殺之<lb/>
又曰昭帝時燕王旦都葪大風拔宫樹十六吹壞城樓王<lb/>
反伏誅<lb/>
又曰濟北王興居反始舉兵太風從東吹其旌旗飛上墮<lb/>
<pb n="KR3k0012_SBCK_876-2a"/>
城西井中馬皆悲鳴不進李廓切諌王不聽俄而兵敗自<lb/>
殺<lb/>
又曰平帝元始四年冬大風吹長安城門屋瓦盡<lb/>
又曰王莽天鳯年大風抜樹飛北闕城門屋瓦縁邊大飢<lb/>
人相食<lb/>
又曰地皇四年大風毀王路其年司徒王㝷司空王邑守<lb/>
昆陽光武起兵南陽至昆陽攻之大風雷屋瓦皆飛雨下<lb/>
如注滍川盛溢㝷邑乗死人而渡王㝷見殺軍人皆散走王<lb/>
邑還長安莽敗俱殺之<lb/>
後漢書曰安帝時京師大風拔南郊梓樹九十六後海賊<lb/>
張伯路略九郡<lb/>
魏畧曰正始元年啇風大起數十日發屋拔樹動太極殿<lb/>
東閤正大㑹風又甚傾盃按曹爽將誅之徴母丘儉反景<lb/>
<pb n="KR3k0012_SBCK_876-2b"/>
王率衆征之<lb/>
晉書曰吴孫權太元𥘉大風江海湧溢平地水深八尺拔<lb/>
髙陵樹二千株動吴城兩門瓦飛落是時賦役繁重明年<lb/>
權死<lb/>
又曰孫休永安元年十二月孫綝岀屯武昌衛士施朔告<lb/>
綝欲反綝聞之大懼是夜大風四轉五復發屋折木揚沙<lb/>
石綝益恐明日臈㑹稱疾休強起之不得巳乃至㑹張布<lb/>
丁奉自左右縳之綝叩頭請爲奴不許乃斬之<lb/>
又曰孫皓末年狂暴丞相陸抗與大司馬大丁奉謀欲廢<lb/>
皓太史令陳苗奏乆隂不雨風氣廻逆將有隂謀皓深驚<lb/>
懼抗遂寢其事<lb/>
又曰晉武帝咸寜三年八月大風拔木暴寒且氷其年吴<lb/>
將孫慎入江夏太康末京都風發屋拔木<lb/>
<pb n="KR3k0012_SBCK_876-3a"/>
又曰惠帝永康中六月飄風吹賈謐朝衣飛數百丈明年<lb/>
謐誅其年十一月京都大風發屋折木十二月愍懷太子<lb/>
幽于金墉<lb/>
又曰永康元年四月張華舎颻風起折木飛繒軸六七枚<lb/>
是月趙王倫矯制廢賈后害張華裴頠等<lb/>
又曰趙王倫篡位改元建始祠太廟風暴起黄塵四合其<lb/>
年倫誅<lb/>
又曰元帝永昌中大風抜木壊屋抜御道柳百餘株時王<lb/>
敦害尚書刀恊僕射周顗等<lb/>
又曰成帝時劉㣧鎮㝷陽有迴風從東來入㣧舡中西出<lb/>
狀如疋練長五六丈術人戴洋曰有刀兵死䘮之亂頃㣧<lb/>
爲郭黙所害<lb/>
王隠晉書曰王澄在荆州率衆軍次江陵之東堂皇北救<lb/>
<pb n="KR3k0012_SBCK_876-3b"/>
國難飄風折其節後爲王敦所殺<lb/>
晉中興書曰桓玄入建康宫逆風迅激旌旗不亡儀飾一<lb/>
皆傾偃是月酷寒此日尤甚急恒寒若之應也出遊門外<lb/>
飄風飛其儀蓋<lb/>
又曰符堅三年長安大風堅宫中樹悉抜是歲王猛死<lb/>
沈約宋書曰孝武帝大明七年風吹𥘉寧陵隧口左標折<lb/>
鍾山通天臺新成飛倒散落山澗<lb/>
又曰徐羡之文帝𥘉作揚州有摽風自西明門湏臾入城<lb/>
直至㕔前繞帽及蓆遥逺雲際㝷羡之爲文帝所誅<lb/>
又曰文帝元嘉九年壽陽驟雨有迴風雲霧廣三十歩從<lb/>
南來至城西廻散滅當其衝者室樹木皆摧到其年晉寜<lb/>
太守爨松子反<lb/>
又曰元嘉三十年正月朔上㑹羣臣於大極殿有大風抜<lb/>
<pb n="KR3k0012_SBCK_876-4a"/>
木雷電晦瞑凍殺牛馬及人明年太子劭逆也<lb/>
又曰孝武時柳太尉乘車行還於庭中洗車有大風從門<lb/>
而入直來衝車有聲車蓋覆向天其年明帝立合門𬒳殺<lb/>
又曰竟陵王誕文帝子孝武時鎮京口夜大風吹落屋瓦<lb/>
城門鹿床倒覆反鎮廣陵將入城衝風暴起俄而反伏誅<lb/>
又曰順帝昇明二年飄風起建康縣吹帛一疋入雲風止<lb/>
下於御道上俄而宋授禪其君爲疋夫之象<lb/>
齊書曰明帝建武末大風抜東宫門外楊樹齊木行東木<lb/>
位其衰乎至東昏侯立狂亂𬒳害<lb/>
又曰東昏侯寳卷永元元年始安王遥光知政入城有飄<lb/>
風飄儀繖岀城外少日而反𬒳殺<lb/>
又曰崔惠景圍臺城有一五色幡風吹飛翔在雲中半日<lb/>
乃下衆見皆驚恠相謂曰幡者事當飜覆數曰恵景敗<lb/>
<pb n="KR3k0012_SBCK_876-4b"/>
隋書曰梁武帝太清二年九月邵陵王綸岀頓丘下其日<lb/>
天色隂慘風塵蕭瑟咸以出軍不祥十一月綸至江遇風<lb/>
亟溺人馬多損<lb/>
又曰大寳元年邵陵携王綸出鎮南浦僣擬施幄帳無何<lb/>
風起吹投於江後爲侯景將任約所襲綸敗走保汝南爲<lb/>
魏將侯萬通所攻城䧟𬒳殺<lb/>
又曰元帝承聖三年帝觀講武于津陽門風雨惣集普天昏<lb/>
暗旗幟飄亂帝趍駕而廻無復次序還宫至城風雨隨息<lb/>
竊驚俄爲魏軍所執送岳陽殺之<lb/>
又曰元帝徐妃𥘉嫁夕車至州西疾風大起發屋折木無<lb/>
何雪霰交下帷簾皆白及還之日又大雷震西州㕔兩柱<lb/>
碎以爲不祥妃竟以淫穢自殺<lb/>
又曰梁岳陽王察昭明太子之子西魏立爲梁王其年至<lb/>
<pb n="KR3k0012_SBCK_876-5a"/>
江陵結營夜疾風甚雨水平地數尺其月察乃夜遁爲諸<lb/>
蠻断於山路墜馬僅得脫<lb/>
又曰侯景篡梁拜南郊登壇大風抜木物盡吹散見者莫<lb/>
不驚駭俄而景𬒳殺<lb/>
崔鴻十六國春秋曰北燕馮跋太平二十一年二月飄風入<lb/>
征南大將軍上黨公姚昭宅至于司徒中山公宅而散上黨<lb/>
公家人問太史閔尚曰風者天之號令所以吹塵去穢除<lb/>
姦慝之禍至二十二年跋弟弘篡立以姚昭爲大司馬昭<lb/>
貪暴其子肇諌曰大人不聞飄風之怪昭不納明年馮弘<lb/>
殺昭并諸子姪四十餘人<lb/>
又曰前秦符生壽光元年長安大風發屋抜樹行人顚頓<lb/>
官中奔擾或稱賊至門晝閉五日乃止生推告賊者殺之<lb/>
刳出其心左光禄大夫強平諌曰元正盛曉日有蝕之正<lb/>
<pb n="KR3k0012_SBCK_876-5b"/>
陽神朔風昏大起願陛下務養元元生大怒鑿其頂而殺<lb/>
之<lb/>
又曰符堅建元十八年三月大風吹壞長安西門抜宫中<lb/>
大樹倒根於上至二十一年堅爲姚萇所殺<lb/>
又曰李期玉恒四年三月大風抜樹發屋四月爲季壽所<lb/>
殺<lb/>
又曰蜀李壽漢興三年二月大風暴雨震端門至六年壽<lb/>
死子勢立三年爲晉將桓温所滅<lb/>
又曰前趙劉曜葬其父母費用億計發掘古冡暴骸原野<lb/>
哭聲盈衢大霖雨震曜父墓門屋大風飄發其父寢堂于<lb/>
外垣五十餘歩松栢衆木植巳成林至是悉枯死曜竟爲<lb/>
石勒所擒<lb/>
又曰劉曜末年與石季龍對軍不撫士衆專與嬖臣博飲<lb/>
<pb n="KR3k0012_SBCK_876-6a"/>
左右諌之以爲妖言斬之大風拔木昏霧四塞湏臾見擒<lb/>
又曰前凉張玄静四年六月大風震雷晦冥宫中雨水深<lb/>
四尺時宋混兄弟擅權玄静虚坐而巳<lb/>
後魏書曰孝文太和中安定王禎出爲湘州刺史至日暴<lb/>
風大雨凍死者數十是月禎發背死後宣武延昌三年章<lb/>
武王熈除湘州刺史七月入理其日大風雨凍死者二十<lb/>
餘人驢馬凍死數十熈聞祖父禎前事心甚惡之俄而舉<lb/>
兵反伏誅<lb/>
齊書曰後主天統年大風晝晦發屋抜木和士開譛趙王<lb/>
叡生坐死士開岀入宫掖胡太后幸之琅邪王儼矯詔殺<lb/>
士開於南臺儼伏誅<lb/>
又曰後主末年安德王延宗鄴下宅𬒳風吹其㕔棟榱相<lb/>
連置外數百歩後主敗爲王二日𬒳擒入周賜死<lb/>
<pb n="KR3k0012_SBCK_876-6b"/>
陳書曰陳文帝天嘉三年梁永嘉王將司空王琳與陳將<lb/>
侯禎對軍其日東西風吹琳舟艦琳軍大敗<lb/>
又曰天嘉六年大風西南吹靈臺候樓倒<lb/>
又曰後主至德年風吹朱雀門倒又禎明年大雨風自西<lb/>
北激濤水入石頭城時後主昏誅諌臣沈客卿明年陳亡<lb/>
又曰隋文帝開皇中宫都大風發屋抜木時獨狐皇后干<lb/>
預政事後宫多有濫死又楊素邪佞<lb/>
又曰開皇末泰州啇胡乗騾遇暴風飄上空數百丈俄而<lb/>
墜下人騾俱碎時晉王廣矯詐取媚謀危太子勇勇竟廢<lb/>
死立廣爲太子<lb/>
淮南子曰人主之精通于天故誅暴則多飄<lb/>
　　　　　暴風<lb/>
京房易妖占曰獄吏暴害人臣專政暴風折木<lb/>
<pb n="KR3k0012_SBCK_876-7a"/>
又曰暴風折柱邑大憂暴風折木吹草上屋且有急令獨禄<lb/>
風入宫人主死飄數相從入殿門有㓙疾憂以此亡飄留<lb/>
君門一日一夜不去亂兵在門獨禄風者回轉風也<lb/>
京房別對災異曰狂風發何人君政教無法爲下所逆則<lb/>
致狂風發泄其救也脩政教聘賢士狂風消矣<lb/>
又曰人君賊罰良善政教無常使命數變則致暴風折木<lb/>
發屋鳴瓦或害殺人其救也脩舊典任忠臣思過自改則<lb/>
風災消<lb/>
六韜曰人主好田獵畢弋則歳多大風飄牛馬發屋抜木<lb/>
民人飛楊數十里<lb/>
漢書曰文帝時吴暴風雨壞城門吴王濞反卒服誅其年<lb/>
楚王都彭城大風毀市門殺人後王與吴王濞謀反同誅<lb/>
京房曰衆逆同志暴風將起<lb/>
<pb n="KR3k0012_SBCK_876-7b"/>
晉書曰孝武太元二年春暴風折木發屋夏又暴風楊沙<lb/>
石三年又暴風折木發屋時符堅強盛<lb/>
又曰安帝元興𥘉夜大風雨大舡門飛落明年桓玄篡位<lb/>
沈約宋書曰前廢帝義符時正月朔朝暴風發殿前㑹席<lb/>
翻楊數十丈至五月帝廢爲榮陽王<lb/>
梁書曰昭明太子孫㨂簡文大寳二年八月爲侯景廢㨂<lb/>
時與妃張氏鋤菜而法駕至驚懼而泣昇輦及即位昇武<lb/>
徳殿備陳文物於庭有暴風自東來吹旌旗悉倒又有廻風<lb/>
從地踊起折竿翻飛華蓋經出端門不見陪列者驚駭時<lb/>
人知其不終十一月景廢㨂景乃篡立<lb/>
崔鴻十六國春秋曰南燕慕容超僣位祠南郊將登壇大<lb/>
風暴起天地晝昏行宫羽儀皆壞裂後超爲晉將劉𥙿所<lb/>
滅斬於建康市<lb/>
<pb n="KR3k0012_SBCK_876-8a"/>
又曰慕容盛建平元年八月暴風抜闕前七大樹其月歩<lb/>
兵校尉馬勒謀反伏誅至長樂三年盛爲叚纉于泰所殺<lb/>
又曰後燕慕容垂遣太子寳伐魏次叅合忽大風黒氣狀<lb/>
若堤防臨覆軍上沙門支曇猛言於寳曰風氣暴逆魏軍<lb/>
將至冝遣兵禦之寳笑而不納俄黄霧四塞日月晦冥魏<lb/>
師至三軍奔潰其年垂死<lb/>
又曰石季龍死子遵立其月夜暴風抜樹震電雨雹俄而<lb/>
遵見殺<lb/>
隋書曰太子勇朝髙祖於仁壽宫還至𡵨山妃元氏止干<lb/>
周大王廟因縱騎獵湏臾暴風折樹雨雪深至人膝天晦<lb/>
暝咫尺不相見妃因心痛再宿而死勇後廢爲庶人煬帝<lb/>
殺之<lb/>
又曰太子勇廢立晉王爲皇太子當受冊髙祖曰吾以大<lb/>
<pb n="KR3k0012_SBCK_876-8b"/>
興公成帝業令出舎大興縣其夜烈風大雪地裂山崩民<lb/>
舎多壞死者百餘<lb/>
又曰煬帝大業十四年三月在江都蜀王秀囚於右驍勇<lb/>
營暴風吹塵晝昬識者大以爲暴秀謂防者曰吾生年巳<lb/>
來未見斯變亡國之禍應在旦夕其日夜宇文化及司馬<lb/>
徳戡裴乾通反<lb/>
唐書曰玄宗天寳十一年潼関口女媧墓因風雨失所在<lb/>
後至肅宗乾元二年五月一日其墓復舊<lb/>
　　　　　黒風<lb/>
後漢書曰世祖太常元年二月京師有黒風竟天廣五十<lb/>
餘丈其年四月沮渠蒙遜㓂張掖<lb/>
古今五行志曰大業十三年二月李宻於鞏縣南設壇刑<lb/>
白馬祭天稱魏公置僚佐改元升壇時有黒風從南北暴<lb/>
<pb n="KR3k0012_SBCK_876-9a"/>
至吹宻衣冠及僚属皆匍匐于壇下沙塵暗天咫尺不相見<lb/>
良乆息賊軍惡之俄而宻敗<lb/>
　　　　　赤風<lb/>
春秋潜潭巴曰天赤有大風發屋折木兵大起行千里<lb/>
漢書曰建元四年夏有風赤如血六月旱<lb/>
崔鴻十六國春秋曰張天錫十一年有赤風昬闇至十三<lb/>
年符堅滅之<lb/>
　　　　　雷<lb/>
古今五行記曰夏桀末年雷震殺人其年湯放之<lb/>
左傳曰僖公十五年九月晦震夷伯之廟董仲舒以爲夷<lb/>
伯季氏之陪臣不當有廟明絶去僣差之類<lb/>
河圖曰臣僣奢下犯主則雷電撃朝<lb/>
京氏易五星占曰雷霆殺人何夫雷天拒難之折衝也人<lb/>
<pb n="KR3k0012_SBCK_876-9b"/>
君承用節度即雷風以節暴行威福則雷霆殺人其救也<lb/>
議獄緩死則災銷矣<lb/>
京房别對災異曰雷鳴連而不絶者何夫雷鳴萬里懼今<lb/>
鳴不絶此謂人君行政事民不恐懼也故致游雷之災雷<lb/>
當先電而鳴今雷電俱出或鳴而後電何此謂執法者貪<lb/>
所致災也<lb/>
後漢書曰桓帝建和三年六月雷震憲陵寢屋先是太后<lb/>
聽兄梁兾桓殺李固杜喬<lb/>
魏志曰魏明帝景𥘉中洛陽水橋同日俱震時勞役大起<lb/>
古今五行記曰吴孫權赤烏八年夏雷震宫門柱又擊南<lb/>
津橋至十三年廢太子和立子亮<lb/>
又曰晉惠帝永康𥘉六月震崇陽陵標西南五百歩標破<lb/>
時賈后䧟害大臣終見殺<lb/>
<pb n="KR3k0012_SBCK_876-10a"/>
</p>
<p>
晉中興書徴祥說曰元興三年永安王皇后至自巴防將<lb/>
設威儀入宫天大雷震人馬多死<lb/>
沈約宋書曰元嘉十四年震𥘉寜陵標四破至地十七年<lb/>
廢大將軍彭城王義康<lb/>
後魏書曰太祖天賜六年震天安殿東序帝惡之令佐校<lb/>
以衝車攻殿東西兩序屋毀之<lb/>
唐書曰太宗貞觀十一年四月震乾元殿前槐樹<lb/>
　　　　　冬雷<lb/>
京房易妖占曰天冬雷地必震教令撓則冬雷民飢<lb/>
漢書曰昭帝五年十一月大雷震十二月丞相王訢薨<lb/>
後漢書曰安帝永𥘉六年十月郡國大雷延光四年十月<lb/>
郡國凢三十雷時鄧太后專政帝不親萬機<lb/>
<pb n="KR3k0012_SBCK_876-10b"/>
晉書曰吴孫亮建興𥘉十二月大風雷亮見廢<lb/>
又曰愍帝建興𥘉十一月大雨雷震劉向以雷二月岀八<lb/>
月入於此月雷電者陽不閉藏失節之異是時九州幅裂<lb/>
至四年帝降劉曜害之<lb/>
晉中興書徵祥說曰太興元年十一月京都雷震凢未應<lb/>
雷而雷皆恒燠也<lb/>
又曰升平二年十一月雷時皇太后臨朝政舒緩也<lb/>
崔鴻十六國春秋後趙録曰建武十三年十二月雷大雨<lb/>
霖石虎問佛圖澄此何災也澄曰其爲我耳至戊子而卒<lb/>
又曰前秦符登攻姚萇冬大雷姚萇營殺七人萇軍大<lb/>
敗<lb/>
　　　　　霹靂<lb/>
春秋合誠圖曰霹靂擊於宫殿者妃后争政<lb/>
<pb n="KR3k0012_SBCK_876-11a"/>
春秋潜潭巴曰霹靂擊宫失君精泄下有謀起<hi>宋均曰君精泄去也</hi>
春秋繁露曰王言不從革而秋多霹靂霹靂者金氣也其<lb/>
音啇故應之<lb/>
續晉陽春秋曰太元五年霹靂含章殿四柱殺内侍二人<lb/>
晉朝雜事曰元康七年霹靂破髙禖石占曰賈后將殺愍<lb/>
懷<lb/>
趙書曰前石時暴風雷雨霹靂雲臺壞署婦人震死瘞之<lb/>
三日重霹靂出之<lb/>
蔡邕封事曰臣聞天降災異縁象而至霹靂數發殆刑誅<lb/>
繁多之所生<lb/>
　　　　　無雲而雷<lb/>
洪範五行傳曰秦二世元年無雲而雷雷陽也雲隂也有<lb/>
雲然後有雷有臣然後有君無雲而雷示君獨處無民臣<lb/>
<pb n="KR3k0012_SBCK_876-11b"/>
<pb n="KR3k0012_SBCK_876-11b"/>
天中裂爲二無雲而雷成都王穎舉兵逼京師<lb/>
又曰太安二年無雲而雷其年張方入京燒服御死者萬<lb/>
計石超逼帝幸于緱氏王師不利大飢人相食<lb/>
梁書曰大通六年十二月西南無雲有聲如雷至地是年<lb/>
魏分爲二東西各主<lb/>
崔鴻十六國春秋曰張重華三十九年十月無雲而雷聲<lb/>
皆東南引四十一年重華死子曜靈立爲叔祚簒之<lb/>
又曰南燕慕容超太上二年無雲而雷七年爲晉將劉𥙿<lb/>
所殺<lb/>
隋書曰文帝開皇二十年二月無雲而雷四月有聲如瀉<lb/>
水自南而北<lb/>
又曰無雲而<hi>雷其年立晉王廣爲太子皇太子</hi>勇廢爲庶人立晉王爲太子<lb/>
唐書曰則天時宗楚客以佞幸爲内史受命之日無雲而<lb/>
<pb n="KR3k0012_SBCK_876-12a"/>
雷聲震裂未周歳而誅<lb/>
太平御覽卷第八百七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_409-1a"/>
太平御覽卷第四百九<lb/>
人事部五十<lb/>
　　　　　交友四<lb/>
莊子曰子祀子輿子梨子來四人相與語曰孰能知死生<lb/>
存亡之體吾與之友矣四人相視而笑莫逆於心遂相與<lb/>
爲友<lb/>
又曰孔子與柳下季爲友<lb/>
又曰桑扈孟子琴張三人相與爲友<lb/>
孟子曰舜上見帝帝館于貳宫迭爲賔主是天子交匹夫也<lb/>
史記曰管夷吾鮑叔牙二人相友管仲曰吾始困時甞與<lb/>
鮑叔賈分財利多自與鮑叔不以我爲貪知我貧也吾甞<lb/>
爲鮑叔謀事而更窮困鮑叔不以我爲愚知時有利不利<lb/>
也吾甞三仕三見逐於君鮑叔不以我爲不肖知我不遭<lb/>
<pb n="KR3k0012_SBCK_409-1b"/>
時也吾嘗爲君三戰三北鮑叔不以我爲怯知我有老母<lb/>
也生我者父母知我者鮑叔也<lb/>
傳子曰杜畿至許見侍中耿紀共語終夜尚書令荀彧家<lb/>
與紀屋相比夜聞畿言異之至旦遣謂紀曰有國士何以<lb/>
居位旣見畿如舊相識遂進畿於朝<lb/>
郭子曰兾州刺史楊准二子喬字國彦髦字士彦清平有<lb/>
識俱揔角爲成器准與裴頠樂廣友善遣見之頠謂准曰喬<lb/>
及卿髦小減也廣謂准曰喬自及卿髦尤精岀准笑曰我<lb/>
二兒之優劣乃裴樂之優劣論者許之<lb/>
魯連子曰舜耕於歴山而交益陶於河濵而交禹<lb/>
孔叢子曰子髙遊趙平原君客之有鄒文節與子高相友<lb/>
善及將還魯諸故人訣旣畢文節送行三宿臨別文節流<lb/>
涕交頥子髙徒抗手而已分背就路其徒問之曰先生與<lb/>
<pb n="KR3k0012_SBCK_409-2a"/>
彼之子善彼有戀戀之心悽愴流涕而先生厲聲高揖無<lb/>
乃非親親之謂乎子髙曰始吾謂之大丈夫乃今知其婦<lb/>
人也人生則有四方之志豈鹿豕也哉而常群聚乎<lb/>
又曰秦莊子死孟武伯問孔子曰古者同寮有服乎荅曰<lb/>
聞諸老<graphic n="KR2157" url="https://raw.githubusercontent.com/kanripo/KR-Gaiji/master/images/KR2157.png" mimeType="image/png"/>昔虢叔閎夭太㒹散冝生南宫括五者同寮比<lb/>
徳以賛文武及虢叔死四人爲服古之逹禮者行之<lb/>
韓詩外傳曰宋玉因其友事襄王王待玉亦無異<lb/>
江表傳曰吴有程普者頗以年長數凌侮周瑜瑜折節下<lb/>
容終不之與交普後自敬服而親重之乃告人曰與周公<lb/>
瑾交若飲醇醪不覺自醉<lb/>
袁宏山濤別傳曰陳留阮籍譙國嵇康並髙才逺識少有<lb/>
陪其契者濤𥘉不識一與相遇便爲神交<lb/>
列士傳曰六國時羊角哀與左伯桃爲友聞楚王賢俱徃<lb/>
<pb n="KR3k0012_SBCK_409-2b"/>
仕至梁山逢雪粮盡度不兩全遂併粮與角哀哀至楚楚<lb/>
用爲上卿後來收葬伯桃伯桃墓逼近荆將軍陵而伯桃<lb/>
告云我曰夜𬒳荆將軍伐之哀乃加兵未知勝否云我向<lb/>
地下看之遂自刎死<lb/>
道學傳曰杜京産建武𥘉徴之産曰莊周持釣豈爲白壁<lb/>
所囬避不就㑹稽孔道微亦守志産與友善<lb/>
又曰薛彪之聞陶隱居委紱架石室與蔣負蒭隣居接宇<lb/>
彪歎曰彼二人者可爲道友何爲乆滯東川於是命棹來<lb/>
歸便相就共住日夕講習<lb/>
又曰潘洪字文盛山隂人㓜辭家入山修禀上法陶貞白<lb/>
見而恱之遂與投分共逰諸處尋求真書<lb/>
又曰許邁字逺遊少與髙陽許詢並治高節同志齊名詢<lb/>
能清言兼有詞藻邁博學亦善属文<lb/>
<pb n="KR3k0012_SBCK_409-3a"/>
廣州先賢傳曰董正字伯和番禺人也隱士南陽車遂字<lb/>
徳陽聞正令名不逺萬里徑來投正正道同志合恩如伯仲<lb/>
數年中遂得病正爲傾家救恤疾篤命絶停屍於堂殯歛<lb/>
之禮如同生身自送喪於南陽<lb/>
殷氏世傳曰殷褒字元祚渤海府君之子河南鄭廉始出<lb/>
寒賤又未知名見而友之廉父常居肆乃就拜其父於市<lb/>
衆皆驚廉由是顯名位至司徒<lb/>
荀氏家傳曰荀羡與沛國劉真長太原至仲祖陳郡啇洪<lb/>
源並著情契太宗時居阿衡之任虚中誘納賔友賢哲與<lb/>
羡等數人爲布衣之好<lb/>
又曰荀粲簡貴不能與常人交接所交者皆一時雋傑粲<lb/>
卒至葬夕赴者十餘人皆同年名士也哭之感慟路人嵇<lb/>
康髙士傳曰逢萌條房李雲王尊同時相友丗號之四子<lb/>
<pb n="KR3k0012_SBCK_409-3b"/>
海内先賢傳曰潁川鍾皓字季明爲郡功曹時陳寔爲西<lb/>
門亭長皓深禮之與同分義皓辤公府太守問誰可代君<lb/>
皓曰明府必得其人西門亭長可也<lb/>
張隱文士傳曰禰衡與孔融作爾汝之交時衡未滿二十<lb/>
融巳五十重衡才秀忘年也<lb/>
向秀别傳曰秀字子期少爲同郡山濤所知又與譙國嵇<lb/>
康東平吕安友善其趍舎進止無不必同造事營生業亦<lb/>
不異常與康偶鍜於洛邑與吕安灌園於山陽收其餘利<lb/>
以供酒食之費或率爾相携觀原野極遊浪之勢亦不計<lb/>
逺近或經日乃歸復脩常業<lb/>
郭林宗别傳曰郭泰字林宗入潁川則友李元禮至陳留<lb/>
則結符偉明之外黄則親韓子助過蒲亭則師仇季智也<lb/>
英雄記曰袁紹不妄通賔客好遊俠與張孟卓何伯求吴<lb/>
<pb n="KR3k0012_SBCK_409-4a"/>
子卿許子逺伍德瑜等皆奔走之友不應辟命<lb/>
荆州記曰陸凱與范曄爲友江南寄梅花一枝來諸長安<lb/>
與曄并贈詩曰折花奉驛使寄與隴頭人江南無所得聊<lb/>
贈一枝春<lb/>
虞預㑹稽典録曰盛憲字孝章𥘉爲臺郎常岀遊逢一童<lb/>
子容貌非常憲怪而問之是魯國孔融年十餘歳憲下車<lb/>
執融手載以歸舎與融談宴結爲兄弟升堂拜母曰可賀<lb/>
憲母昔有憲憲今有弟<lb/>
又曰卓恕字公行上虞人也與人期約雖遭暴風疾雨無<lb/>
不至者甞從建鄴辭太傳諸葛恪恪問何當復來恕荅曰<lb/>
某日當復親覲至是日恪停食候恕至時賔客㑹者皆以<lb/>
爲稽建業相去千餘里道隔江湖豈得如期湏臾恕至一<lb/>
坐盡驚<lb/>
<pb n="KR3k0012_SBCK_409-4b"/>
又曰賀劭字興伯山隂人也爲人羙姿容動静有常與人<lb/>
交乆而敬之<lb/>
又曰虞倫字孝緒餘姚人也與駱瑗爲彈冠之友<lb/>
吴録曰歩隲與衛於同年相善俱以種瓜自給晝勤四體<lb/>
夜誦經傳<lb/>
三輔决錄曰游殷爲胡軫所害同郡吉伯房郭公休與殷<lb/>
同歳相善爲緦麻三月<lb/>
趙歧三輔决錄曰蔣詡字元卿舎中三徑唯羊仲裘仲從<lb/>
之遊二仲皆雅廉逃名之士<lb/>
華陽國志曰洛陽慶鴻慷慨好義廉范與爲刎頸之交時<lb/>
人稱曰前有管鮑後有慶廉<lb/>
陳留志曰韋庾字宣明襄邑人也常居園中故世謂之園<lb/>
公與河内軹人角里先生綺里季夏黄公爲友皆修道㓗<lb/>
<pb n="KR3k0012_SBCK_409-5a"/>
已非義不踐當秦末避代入啇洛山隱居自娱<lb/>
竹林七賢諭曰嵇康字叔夜與東平吕安少相知友每一<lb/>
相思輙千里命駕<lb/>
又曰山濤與阮藉嵇康皆一面契若金蘭濤妻韓氏甞問<lb/>
濤曰吾當年可爲交者唯二人而已<lb/>
崔豹古今注曰鄭弘行䆠京洛未至夜宿一壖<hi>如過而縁二切河邊</hi>
<hi>地也</hi>於是逢舊友四人四頋荒郊村落絶逺酤酒無處情抱<lb/>
不申仍各以錢投水中依評共飲盡夕酣暢皆得大醉因<lb/>
名沉釀川<lb/>
劉向說苑曰伯牙子鼓琴其友鍾子期聽之方鼓琴而志<lb/>
在於太山鍾子期聽之曰善哉皷琴巍巍乎若太山少選之間<lb/>
而志在流水鐘子期聽之曰善哉鼓琴湯湯乎若流水鍾<lb/>
子期死伯牙子屏琴絶絃終身不鼓以爲時無足爲鼓琴<lb/>
<pb n="KR3k0012_SBCK_409-5b"/>
者<lb/>
說苑曰魏文侯歎田子方曰自友子方也君臣益親百姓<lb/>
益附吾是以知友士之功焉<lb/>
世說曰山公與嵇阮契若金蘭山公妻韓氏覺二人異於<lb/>
常欲窺之他日二人來妻竊窺之公曰二人何如妻曰君<lb/>
殊不如正當以識度相及耳公曰伊輩亦當以我爲勝<lb/>
又曰華歆與管寧邴原相友曽共鋤園得金寧以鋤揮之<lb/>
與瓦礫無異歆掘而擲之<lb/>
又曰荀臣伯逺看友人疾值胡賊攻郡臣伯不忍去賊旣至<lb/>
謂臣伯曰大軍至一郡並空汝何男子輕大軍而敢獨止<lb/>
臣伯曰有友人疾不忍委之寧以我身代友人之命賊知<lb/>
其賢自相謂言我輩無義之人而入有義之國疾促軍<lb/>
而還一郡並全<lb/>
<pb n="KR3k0012_SBCK_409-6a"/>
又曰陸機赴假還洛輜重甚盛戴淵與年少掠之淵在岸<lb/>
上據胡牀指揮左右皆得其冝淵旣有風摽鋒潁雖處鄙<lb/>
事神氣獨異於衆機於舩屋上遥謂之曰卿才如此亦復<lb/>
作刼淵便流涕投劎歸機辭属非常機彌重之便與定交<lb/>
咋筆薦焉<lb/>
又曰夏侯稱字義權年十六與文帝爲布衣之交毎讌氣<lb/>
凌一座辯士不能荅代之髙者多從之遊<lb/>
又曰支道林喪法慶之後精神殞喪風味轉墜常謂人曰<lb/>
昔匠石廢斤於野人牙生輟絃於鍾子推已外求良不虚<lb/>
也冥契旣逝發言莫賞中心藴結余其亡矣却後一年支<lb/>
遂亦隕<lb/>
又曰王爽與司馬太傳飲酒太傳醉呼王爲小子王曰亡<lb/>
祖長史與簡文帝爲布衣之交亡姉伉儷二宫何小子之<lb/>
<pb n="KR3k0012_SBCK_409-6b"/>
有<lb/>
楊松玠談藪曰太原孫伯翳放情物外棲志丘壑與王令<lb/>
君髙范將軍雲爲莫逆之交<lb/>
琴操曰三士窮者其思革子之所作也其思革子户文子<lb/>
叔衍子三人相與爲友聞楚成王賢好士三人俱往見之<lb/>
於豪嶔巖之間卒逢飃風暴雨俱伏於空柳之下衣寒粮<lb/>
乏度不俱活三人相視歎曰與其飢寒俱死豈若并衣粮<lb/>
於一哉二子以革子爲賢推衣與之革子曰生則同樂死<lb/>
則共之固辭二子曰吾相與猶左右手也左傷則右救右<lb/>
傷則左勞子不我受俱死無名可痛乎於是革子受之二<lb/>
子遂凍餓而死其思革子掲衣粮而去往見楚王王知其<lb/>
賢用旨酒嘉郩設鍾鼓樂之革子有憂悲之色楚王乃推<lb/>
樽罷樂外琴而進之其思革子援琴而皷作相與別散之<lb/>
<pb n="KR3k0012_SBCK_409-7a"/>
志<lb/>
孫楚牽招碑曰𥘉君與劉備少長河朔英雄同契爲刎頸<lb/>
之交有横波截流柎翼横飛之志俄而委質於太祖備遂<lb/>
鼎足於蜀漢所交非常爲時所忌毎自酌損乎季孟之間<lb/>
蔡邕真定真父碑曰其接友也審辯真僞明于知人度終<lb/>
始而後交情不踈而貌親<lb/>
夏侯湛鮑叔像賛曰鮑子愔愔式昭徳音綢繆陳仲二人<lb/>
同心厥芳猶蘭其堅如金遥遥景迹君子攸欽<lb/>
周祗執友箴曰人亦可言貴則易交利重太山道輕鴻毛<lb/>
乆而益敬見之晏平霜雪旣至勁栢冬青<lb/>
太平御覧卷第四百九<lb/>
<pb n="KR3k0012_SBCK_409-7b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_842-1a"/>
太平御覽卷第八百四十二<lb/>
　百榖部六<lb/>
　　黍　稌　粱　東薔<lb/>
　　　　　黍<lb/>
尚書君陳曰我聞曰至冶馨香感于神明黍稷非馨明德<lb/>
惟馨<lb/>
又盤庚曰若農不服田畒㒺有黍稷<lb/>
尚書大傳曰夏昏火中可以種黍<lb/>
韓詩外傳黍離曰　彼黍離離彼稷之苗<hi>薛君注曰詩人求巳凡不</hi>
<hi>得憂不識物視彼黍乃以爲稷</hi>
毛詩曰黍離閔宗周也彼黍離離彼稷之苗行邁靡靡中<lb/>
心揺摇<lb/>
又甫田曰今適南畒或秐或　黍稷薿薿<hi>薿薿盛皃也</hi>
<pb n="KR3k0012_SBCK_842-1b"/>
又魚藻黍苗曰芃芃黍苗隂雨膏之<lb/>
儀禮㛰禮曰賛設黍于醬東<lb/>
又特牲饋食禮曰佐食搏黍授祝祝以授尸<lb/>
禮記月令曰仲夏之月農乃登黍<lb/>
又曲禮曰黍曰薌合<lb/>
又内則曰羊冝黍豕冝稷<lb/>
左傳昭公曰其藏冰也黒牡秬黍以享司寒<hi>杜預注曰黑牲秬黍也司</hi>
<hi>寒北方玄冥之神也故物皆用黒有事於冰故祭其神以上黍</hi>
春秋佐助期曰黍神名侜侫蘭郝<lb/>
春秋說題辭曰精移火轉生黍夏出秋改<hi>杜預注曰云春之夏故移也農</hi>
<hi>書曰黍之言暑也必湏暑改得隂乃成也</hi>黍者緒也故其立字禾入米爲黍爲酒<lb/>
以扶老<hi>爲酒以序尊卑且禾爲柔物亦冝養老也</hi>
爾雅曰秬黒黍杯一稃二米<hi>郭璞注曰秠亦黒黍但中興黍米異耳漢和帝時任城生</hi>
<pb n="KR3k0012_SBCK_842-2a"/>
<hi>黑黍或三四實一黍二米得黍三斛八㪷是也</hi>
史記封禪書曰管仲說桓公曰古者封禪鄗上黍所以爲<lb/>
盛<hi>應劭注曰鄗上山也音曜</hi>
漢書曰兾州民五男三女畜冝牛羊榖冝黍稷<lb/>
後漢書曰承宫遭天下䘮亂遂將諸生避地漢中後與妻<lb/>
子之蒙隂山肆力耕種禾黍將熟人有認之者宫不與計<lb/>
推之而去由是顯名<lb/>
晉書曰劉聦時河東大蝗唯不食黍豆靳准率部人収而<lb/>
埋之哭聲聞於十餘里後乃鑚土飛出復食黍豆平陽飢<lb/>
甚<lb/>
崔鴻十六國春秋前秦録曰符堅讌羣臣于釣臺祕書侍<lb/>
郎趙整以堅頗好酒因爲酒德之歌曰穫黍西秦採麥東<lb/>
齊春封夏發鼻納心迷<lb/>
<pb n="KR3k0012_SBCK_842-2b"/>
隋書曰李士謙隱居有牛犯其田者士謙牽置凉處飼之<lb/>
過於夲主望見盗刈其禾黍者黙而避之其家僮嘗執盗<lb/>
粟者士謙慰諭之曰窮困所致義無相責遽令放之<lb/>
又曰李士謙自以少孤未甞飲酒食肉口無殺害之言至<lb/>
於親賔來萃輙陳罇爼對之危坐終日不倦李氏宗黨豪<lb/>
盛毎至春秋二社必髙㑹極歡無不沉醉諠亂嘗集士謙<lb/>
所盛饌盈前而先爲設黍謂群從曰孔子稱黍爲五榖之<lb/>
長荀卿亦云食先黍稷古人所尚容可違乎少長肅然不<lb/>
敢㢮惰退而相謂曰旣見君子方覽吾徒之不德也士謙<lb/>
聞而自責曰何乃爲人所踈頓至於此<lb/>
唐書曰德宗以中和節令文武百辟進農書獻穜稑種<lb/>
及是百寮始進兆人夲業三卷司農献粟及黍各一斗<lb/>
韓子曰韓昭侯之時黍種嘗貴甚昭侯令人覆廪廪吏果<lb/>
<pb n="KR3k0012_SBCK_842-3a"/>
竊黍種而粜之<lb/>
山海經曰廣都之野后稷葬焉爰有膏黍膏稷<lb/>
又曰魚山有人一目是少昊子食黍<lb/>
韓子曰呉起攻秦小亭倚一車轅北門外令曰能徙此於<lb/>
南門外者賜上田上宅及有徙者賜如令俄又置一石赤<lb/>
黍東門外令曰能徙此於西門外者賜如𥘉民争徙之乃<lb/>
下令曰攻亭能先登者仕之大夫賜之上田上宅於是攻<lb/>
之一朝而拔<lb/>
淮南子曰冬三月天子衣黒衣乗玄駱<hi>玄馬黒馬白䭷</hi>食黍與彘<lb/>
<hi>黍彘水類時冝也</hi>
又曰三代積徳而王齊桓繼絶而覇故樹黍者無不獲稷<lb/>
樹恩者無不報德<lb/>
又曰渭水多力而冝黍<lb/>
<pb n="KR3k0012_SBCK_842-3b"/>
淮南万畢術曰取麦門冬赤黍漬以狐血隂乾之欲飲酒<lb/>
取一丸置舌下酒吞之令人不醉麦門冬赤黍薏苡爲丸<lb/>
令婦人不妬<lb/>
白虎通曰清明風至則黍稷滋閶闔風至則種宿麥黍<lb/>
抱朴子曰張子和丹法用鈆朱砂曽青水合封之蒸之於<lb/>
赤黍米中也<lb/>
紀年書曰惠成王八年雨黍<lb/>
國語曰子餘使公子賦黍苗<hi>黍苗小雅其詩曰芃黍苗隂雨膏之</hi>子餘曰<lb/>
重耳之仰君也若黍苗之仰隂雨也若君實庇癊膏澤之<lb/>
使能成嘉榖薦在宗廟君之力也<hi>在宗廟爲祭主</hi>
家語曰孔子侍坐於哀公賜之桃與黍焉哀公請用之孔<lb/>
子先食黍而後食桃左右皆掩口而笑之公曰黍者所以<lb/>
雪桃非爲食也孔子對曰丘知之矣然黍者五榖之長郊<lb/>
<pb n="KR3k0012_SBCK_842-4a"/>
社宗廟以爲上盛果屬有六而桃爲下祭祀不用不登郊<lb/>
廟丘聞之君子以賤雪貴不以貴雪賤也今以五榖之長<lb/>
雪五果之下者從上雪下也臣以爲妨於教害於義故不<lb/>
敢公曰善<lb/>
吕氏春秋曰得時之黍芒莖而徼下穗芒以長摶采而薄<lb/>
糠舂之易而食之不噮<hi>北縣切</hi>而香如此者不餲<hi>音遏</hi>先時者<lb/>
大夲而華莖殺而不遂<hi>遂長</hi>葉髙短穗後時者小莖而麻長<lb/>
短穗而厚糠小米今而不香<hi>仐新也</hi>
又曰今以百金與搏黍以示兒子兒子必取搏黍也以和<lb/>
氏之璧與百金以示鄙人鄙人必取百金矣<lb/>
又曰飯之美者南海之秬<hi>秬黒黍</hi>
楊泉物理論曰梁者黍稷之揔名<lb/>
崔寔四民月令曰四月可種黍謂之上時<lb/>
<pb n="KR3k0012_SBCK_842-4b"/>
汜勝之書曰黍者暑也種必侍暑先夏至二十日此時有<lb/>
雨強土可種黍畝三升黍心未生雨灌其心心傷無實凢<lb/>
種黍皆如禾欲䟽於禾<lb/>
祢衡別傳曰十月朝黄祖在艨衝舟上㑹設黍臛衡年少<lb/>
在坐黍臛至先自飽食畢搏以弄戯其輕慢如此<lb/>
劉向别録曰傳言鄒衍在燕有谷地羙而寒不生五糓鄒子<lb/>
居之吹律而温至生黍到今名黍谷焉<lb/>
列女後傳曰東平衡農師太尉薨農欲奔赴無粮自致妻<lb/>
願從行行止紡績庶以自資行到聚亭遇天霖雨留獨孤母<lb/>
舎母舎後有空園農曰此園可以種黍從求分種之獨孤母<lb/>
曰此乆廢園唯恐生力劣手不多耳何分之有乎農遂與妻<lb/>
斬荆棘種之黍將熟獨孤母乃更曰黍當分農欲委去妻曰<lb/>
不如收歛以遺之安其意然後乃去農遂從之後還獨孤母<lb/>
<pb n="KR3k0012_SBCK_842-5a"/>
以昔黍歸農遂不肯取<lb/>
說文曰秬黒黍也一稃二米所以醸鬯也黍禾屬黏者以<lb/>
大暑而種故謂之黍孔子曰黍可以爲酒<lb/>
廣雅曰粢黍也黍穰謂之䅀<hi>音例</hi>
崔豹古今注曰宣帝元康四年長安雨黒黍粟如禾和帝<lb/>
元興元年黒黍穗一禾二實或三四實生任城得粟三斛<lb/>
八斗以薦宗廟<lb/>
廣志曰有牛黍有稻尾秀成赤黍有馬革大黒黍或云秬<lb/>
黍有温屯黄黍有嫗亡䴏<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>之名<lb/>
呉氏本草曰黍神農甘無毒七月取隂乾益中𥙷氣<lb/>
京房易妖占曰天雨黍粟大人出走<lb/>
荆楚歳時記曰十月一日黍臛俗謂之秦之歳首未祥黍<lb/>
臛之義今北人此日設麻羮豆飯當爲其始熟嘗新耳<lb/>
<pb n="KR3k0012_SBCK_842-5b"/>
博物志曰地三年種蜀黍其後七年多虵<lb/>
　　　　　稌<lb/>
范曄後漢書曰烏丸國其地冝稌<lb/>
穆天子傳曰天子至赤烏赤烏獻稌麥百載<lb/>
廣志曰有赤稌有白黒青黃鷰頷凢五種<lb/>
吕氏春秋曰飯之美者有陽山之稌<lb/>
說文曰稌穈也<hi>音麋</hi>
崔豹古今注曰麻稌也<lb/>
　　　　　梁<lb/>
禮記曲禮曰祭宗廟之禮梁曰薌箕<lb/>
又郊特牲曰飯黍稷稻梁白黍黄梁<lb/>
爾雅曰釁赤苗芭白苗<hi>郭璞注曰釁赤梁粟芭白梁粟皆好榖也犍為含人曰别米赤白苗</hi>
<hi>也又曰是伯夷所食首陽草也</hi>
<pb n="KR3k0012_SBCK_842-6a"/>
廣雅曰藋梁木稷也<lb/>
續漢志曰桓帝之𥘉京都童謡曰城上烏尾畢逋公爲吏<lb/>
子爲徒一徒死百乗車車班班入河間河間奼女工數錢<lb/>
以錢爲室金爲堂石上慊慊舂黄梁下有懸鼓我欲擊之<lb/>
丞相卿怒城上烏者處髙獨食不與下共謂人主多聚歛也<lb/>
公爲吏子爲徒者言蠻夷叛逆父旣爲軍吏子弟又爲卒<lb/>
徒徃擊之也一徒死百乗車者言前一人討胡旣死矣後<lb/>
又遣百乗車徃也車班班者言乗輿班班入河間迎靈帝<lb/>
也奼女工數錢言帝旣立其母永樂太后好聚金錢以爲堂<lb/>
室也石上慊慊者言太后雖積金錢猶慊慊常苦不足使<lb/>
人舂黄梁而食之也我欲擊之者言太后教帝使賣官授<lb/>
錢天下忠篤之士怨望欲擊鼔求見卿懸鼔者復怒而止<lb/>
我也<lb/>
<pb n="KR3k0012_SBCK_842-6b"/>
唐書曰凉州都督計欽明嘗岀按部有吐蕃數萬奄至城<lb/>
下欽明拒戰乆之力屈𬒳執賊將欽明至靈州城下欽明<lb/>
大呼曰賊中都無飲城内有美醬乞二升梁米乞二升墨<lb/>
乞一挺是時賊營中四面阻泥河唯有一路得入欽明詐乞<lb/>
此物以喻城中兾有簡兵練將候夜掩襲城中無晤其旨<lb/>
者尋遇害<lb/>
淮南子曰不能耕而欲黍梁不能織而憙衣裳無事而求<lb/>
其功難矣<lb/>
又曰珎怪竒味人之所美也而堯糲粱之飯藜藿之羮<hi>糲麄</hi>
<hi>也</hi>文繡狐白人所好也而堯布衣揜形鹿裘禦寒<lb/>
國語曰欒伯謂公族大夫公曰夫膏粱之性難正<lb/>
吕氏春秋曰呉起爲鄴令民歌之曰終古斥鹵生稻粱<lb/>
楊泉物理論曰粱者黍稷之㹅名也<lb/>
<pb n="KR3k0012_SBCK_842-7a"/>
神仙傳曰呉孫權時有一人種粱在山中患猿猴食之聞<lb/>
介象有道聊從乞辟猿猴法象告之無他法也汝明日徃<lb/>
梁所望見羣猴方徃時便大喚語之言以白介君使猿猴<lb/>
莫復來食梁此人倉卒直謂象欺弄之明日視粱遇羣猴<lb/>
適欲下樹試承象語語猴即各還山去遂便絶跡<lb/>
廣志曰有具粱解粱遼東赤粱魏武帝以爲粥<lb/>
夲草曰白粱味甘微寒無毒主除熱益氣有襄陽竹根者<lb/>
最佳黄粱岀青兾<lb/>
楚辭招䰟曰稻粱穱麥挐黄粱<hi>挐糅也以黄粱和而糅且香滑</hi>
傅休弈雉賦曰飲以華泉之水食以玄山之粱<lb/>
左思魏都賦曰雍丘之粱<lb/>
　　　　　東薔<lb/>
魏書曰烏丸地冝東薔<hi>東薔似蓬草實如葵子二十月熟也</hi>
<pb n="KR3k0012_SBCK_842-7b"/>
廣志曰東薔色青黒粒如葵子幽凉并皆有之<lb/>
西河語曰貸我東薔償我田粱<lb/>
上林賦曰東薔彫胡<lb/>
太平御覽卷第八百四十二<lb/>
<pb n="KR3k0012_SBCK_842-8a"/>
</p>
<p>
</p>
  </div>
</body>
</text>
</TEI>
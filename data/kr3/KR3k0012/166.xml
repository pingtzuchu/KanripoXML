<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_166-1a"/>
太平御覽卷第一百六十六<lb/>
州郡部十二<lb/>
　　劒南道<lb/>
　　　劒　緜　梓　遂　益　漢<lb/>
　　　彭　蜀　卭　普　雅　瀘<lb/>
　　　茂　翼　當　悉　静　拓<lb/>
　　　恭　維　奉　嶲　姚　黎<lb/>
　　　龍　松　嘉　簡　陵　眉<lb/>
　　　榮　資　戎<lb/>
　　　　　劒州<lb/>
圖經曰普安郡禹貢梁州之域秦之蜀郡漢屬廣漢郡之<lb/>
梓橦縣<lb/>
華陽國志曰諸葛亮相蜀鑿石架空爲飛閣道以通蜀漢<lb/>
<pb n="KR3k0012_SBCK_166-1b"/>
即此郡<lb/>
三國志曰鄧艾伐蜀自隂平縣景谷歩劒閣道懸車束馬<lb/>
逕出油江而至大漢是此地也<lb/>
蜀記曰梓橦縣有五婦山一名五婦臺秦遺蜀美女五人<lb/>
蜀遣五丁迎女至梓橦五丁蹋地大呼驚五女並化爲石<lb/>
郡國志曰梓橦縣北有華容水則蜀都賦曰却背華容是<lb/>
也<lb/>
　　　　緜州<lb/>
十道志曰綿州巴西郡禹貢梁州之域周併梁入雍州地<lb/>
春秋戰國屬蜀侯國秦爲蜀郡漢廣漢郡地今州即廣漢<lb/>
郡之涪縣也<lb/>
九州記曰緜州之賔賨人旋人皆夷也<lb/>
郡國志曰勁勇銳氣而善舞故古有巴渝舞<lb/>
<pb n="KR3k0012_SBCK_166-2a"/>
蜀記曰左緜緋紅三川所尚<hi>緜州左緜郡有小江所染緋紅於此水灌後益鮮人之所</hi>
<hi>重</hi>
宋書曰范栢年梓橦人明帝問卿郷土有貪泉不栢年曰<lb/>
臣梁益之地有廉泉讓水不聞有貪泉帝嘉之即以爲蜀<lb/>
郡太守<hi>廉讓水在昌期縣</hi>
郡縣志曰神泉縣有泉十四甘香異常錮疾飲之即差故<lb/>
曰神泉<lb/>
漢書志曰涪屬廣漢郡有孱亭莽曰統眭劭曰涪水出廣<lb/>
漢南入漢<lb/>
　　　　　梓州<lb/>
十道志曰梓州梓橦郡禹貢梁州之域漢武分置廣漢郡<lb/>
漢書曰文帝以蜀道銅山賜鄧通鑄錢即今銅山縣也<lb/>
蜀志曰先主入蜀攻劉璋遣諸葛亮等分定州郡略地至<lb/>
<pb n="KR3k0012_SBCK_166-2b"/>
郪百姓以牛酒勞軍又曰姜維聞諸葛亮曕破乃引軍由<lb/>
廣漢郪道以審虚實<lb/>
十道記曰廣漢之地有塩井銅山之冨本禹南夷周末秦<lb/>
併爲郡有𬞞食果實之饒<lb/>
九州要記曰玄武山一名赤雀山一名冝君山山有鹿尾<lb/>
入貢<lb/>
又華陽國志曰玄武山一名三嵎山山出龍骨傳云龍昇<lb/>
不逹墜此民取以入藥用玄武縣因山得名<lb/>
　　　　　遂州<lb/>
十道志曰遂州遂寜郡禹貢梁州之域漢分梁州置廣漢<lb/>
郡今州又爲廣漢縣<lb/>
九州要記曰青石縣有青石山天下青石無佳於此可爲<lb/>
鍾磬<lb/>
<pb n="KR3k0012_SBCK_166-3a"/>
又郡國志曰昔巴蜀爭界歷歲不决漢髙八年山自裂如<lb/>
索所界巴蜀之民懼天戒乃息所爭<lb/>
　　　　益州<lb/>
十道志曰益州成都府古梁州巴濮庸蜀之地在秦爲漢<lb/>
中巴蜀三郡地<lb/>
釋名曰益扼也所在之地險阨<lb/>
應劭地里風俗記曰疆壤益廣故號益州<lb/>
史記曰周太王逾梁山之歧山一年成邑二年成都故有<lb/>
成都之名<lb/>
又曰秦惠王時苴蜀相攻各告急於秦秦欲先伐韓司馬<lb/>
錯曰不如先伐蜀<hi>夫蜀戎狄</hi>之長也有桀之亂以秦攻之譬使<lb/>
犲狼逐群羊也又有禁止暴亂之名今攻韓周自知失九<lb/>
鼎韓自知亡三川二國併力合謀而求解于楚魏臣竊危<lb/>
<pb n="KR3k0012_SBCK_166-3b"/>
之王曰善遂滅蜀<lb/>
漢書曰宣帝時方士上言益州部有金馬碧雞神帝令王<lb/>
襃入蜀祀之<lb/>
揚雄蜀王本紀曰蜀之先稱王者有蠶叢折權魚易俾明<lb/>
是時椎髻左祍不曉文字未有禮樂從開明巳上至蠶叢<lb/>
凢四千歳次曰伯雍又次曰魚尾尾田於湔山得仙後有<lb/>
王曰杜宇出天墮山又有朱提氏女名曰利自江源而出<lb/>
爲宇妻乃自立爲蜀王號曰望帝移居郫邑<lb/>
十三州志曰當七國稱王獨杜宇稱帝於蜀以襃科爲前<lb/>
門熊耳靈關爲後户玉壘峨眉爲池澤汶山爲畜牧中南<lb/>
爲園苑時有荆人是後荆地有一死者名鼈冷其尸亡至<lb/>
汶山却更生見望帝帝以爲蜀相時巫山壅江蜀地洪水望<lb/>
帝使鼈冷鑿巫山治水有功望帝自以德薄乃委國禪鼈<lb/>
<pb n="KR3k0012_SBCK_166-4a"/>
冷號曰開明遂自亡去化爲子䂓故蜀人聞鳴曰我望帝<lb/>
也又云望帝使鼈冷治水而淫其妻冷還帝慙遂化爲子<lb/>
䂓杜宇死時適二月而子䂓鳴故蜀人憐之皆起自開明<lb/>
巳下五葉始立宗廟時蜀有五丁力士能徙山岳毎一王<lb/>
死五丁輙爲立大石以誌墓今石井是也號曰井里成都<lb/>
記曰郡城即秦惠王使張儀築以象咸陽沃野千里號曰<lb/>
陸海<lb/>
九州志曰益州城𥘉累築不立忽有大龜周行旋走因其<lb/>
行築之遂得堅固故曰龜城<lb/>
南史曰宋太始𥘉益州市橋忽生一州有道士栁石見之<lb/>
曰當有貴王臨州必王勝喜也及齊永明二年武帝遣始<lb/>
興王爲益州勝喜者即始興反語也<lb/>
續漢書郡國志曰益州部漢中巴廣漢蜀犍爲越嶲䍧牱<lb/>
<pb n="KR3k0012_SBCK_166-4b"/>
益永昌凢九郡<lb/>
華陽國志曰成都夷里橋南岸道西有城即錦城一曰錦<lb/>
官又曰錦里<lb/>
又曰蜀𥘉少文教文翁爲蜀郡太守立精舎學堂以隷其<lb/>
俗因是文教聿興今有文翁堂在大城内<lb/>
　　　　漢州<lb/>
圗經曰漢州德陽縣土地同益州秦屬蜀郡漢屬廣漢郡<lb/>
後漢因之兼置益州領郡十二<lb/>
蜀記曰益州謂之三蜀廣漢其一也<lb/>
後漢書曰雒城南毎隂雨常有哭聲和帝時陳寵爲太守<lb/>
聞之有勑令收塟骸骨哭聲遂絶蜀記曰金堂縣古有金<lb/>
舡沉江之東岸民於水中徃徃見之<lb/>
　　　　彭州<lb/>
<pb n="KR3k0012_SBCK_166-5a"/>
十道志曰彭州濛陽郡本漢繁縣宋置晉壽陽圖經曰唐<lb/>
垂拱二年以九隴縣置彭州取古天彭關以爲名<lb/>
周地圖記曰宋元嘉九年有樵人逐麚所趨險絕進入石<lb/>
穴行數十步豁然平博問是何所人荅云小成都後更往<lb/>
求之不知所在<lb/>
地理志曰九隴縣晉置以縣有九曲山爲名<lb/>
　　　　　蜀州<lb/>
十道志曰蜀州唐安郡本漢江源縣屬蜀郡莽曰卭原<lb/>
魏志曰蜀州鳴鶴山張陵客蜀學道于此山造作符書以<lb/>
惑百姓又益州記張陵登仙之所傳云陵爲蝮蛇所吸人<lb/>
以爲登仙<lb/>
蜀記曰靑州縣因山得名山上有黃帝授道壇<lb/>
又玄中記云山有穴潛行分爲三道各通一處<lb/>
<pb n="KR3k0012_SBCK_166-5b"/>
　　　　　卭州<lb/>
十道志曰卭州臨卭郡禹貢梁州之域漢武置十三州在<lb/>
益州之部<lb/>
周地圗記曰梁武陵王蕭紀於蒲水口改置卭州南郡卭<lb/>
來山因以爲名<lb/>
史記曰蜀卓氏之先趙人秦破趙卓氏獨夫妻推輦而行<lb/>
曰吾聞汶山之下沃野有蹲鴟乃求逺遷致之臨卭因銅<lb/>
山鑄錢此也<lb/>
蜀記曰漢張騫奉使尋河源得髙節竹植於卭山號曰卭<lb/>
竹今縁山皆是可爲杖<lb/>
蜀志曰臨卭有火井諸葛亮一窺更盛<lb/>
博物志曰後人以家火投之火卽滅至今不然<lb/>
　　　　　普州<lb/>
<pb n="KR3k0012_SBCK_166-6a"/>
十道志曰普州安岳郡禹貢梁州之域漢武十三州在益<lb/>
州之部今州境則漢之資中牛鞞墊江後漢之德陽等四<lb/>
縣<lb/>
　　　　　雅州<lb/>
十道志曰雅州廬山郡禹貢梁州之域漢武十三州在益<lb/>
州之部即秦嚴道縣也<lb/>
蜀記曰秦滅楚徙楚嚴王之族於此故謂之嚴道<lb/>
漢志曰嚴道屬蜀郡卭來山卭水所出東入青<hi>衣王</hi>莽曰嚴<lb/>
治<lb/>
郡國志曰漢源縣有離崖即蜀守李冰所鑿離堆即古雅<lb/>
也<lb/>
嚴道縣有九折坂即王陽迴轡之所<lb/>
　　　　　瀘州<lb/>
<pb n="KR3k0012_SBCK_166-6b"/>
十道志曰瀘州瀘川郡禹貢梁州之域春秋戰國時爲郡<lb/>
子國秦蜀巴郡漢屬犍爲郡<lb/>
漢志曰江陽屬犍爲郡十道志曰瀘州本漢江陽縣地<lb/>
諸葛亮出師表曰五月渡瀘深入不毛<lb/>
　　　　　茂州<lb/>
十道志曰茂州通化郡禹貢梁州之域夲冉駹國漢以爲<lb/>
郡<lb/>
史記曰南越破後冉駹等皆震懼請臣置吏以冉駹爲汶<lb/>
山郡守<lb/>
　　　　翼州<lb/>
圖經曰翼州臨翼郡秦之土地與益州同二漢屬蜀郡夲<lb/>
漢之蠶陵也<lb/>
漢志曰蠶陵屬蜀郡王莽曰歩昌<lb/>
<pb n="KR3k0012_SBCK_166-7a"/>
　　　　　當州<lb/>
十道志曰當州江源郡禹貢梁州之域周爲雍州之境<lb/>
後周書曰天和元年鴈門公紇干略於此討渾胡因置同<lb/>
昌郡<lb/>
　　　　悉州<lb/>
十道志曰悉州歸誠郡禹貢梁州之域古西羗地<lb/>
圖經曰唐顯慶三年割當州三十里左封縣界内有悉唐<lb/>
川因立爲悉州<lb/>
　　　　靜州<lb/>
圖經曰靜州静川郡土地與當州同唐永徽四年置靜州<lb/>
於唐縣以理夷落<lb/>
　　　　拓州<lb/>
圖經曰拓州蓬山郡土地與當州同唐顯慶三年於此置<lb/>
<pb n="KR3k0012_SBCK_166-7b"/>
拓州取其開拓封疆爲郡之名<lb/>
　　　　　恭州<lb/>
圖經曰恭州化郡北接土蕃土地與當州同唐顯慶中置<lb/>
恭州取恭慕王化爲名<lb/>
　　　　維州<lb/>
十道志曰維州維川郡<lb/>
蜀志曰姜維馬忠督將軍張嶷北討汶山叛羗即此也<lb/>
圖經曰武德中白苟羗首領以地内附因於姜維故城置<lb/>
維州以領之<lb/>
　　　　奉州<lb/>
圖經曰奉州雲山郡夲蠻夷之地南接土蕃爲夷落之極<lb/>
塞武德中羗夷内附因立奉州取其順奉王命爲名<lb/>
　　　　嶲州<lb/>
<pb n="KR3k0012_SBCK_166-8a"/>
十道志曰嶲州越嶲郡本益州西外夷漢𥘉爲卭都國<lb/>
史記曰西南夷滇以北居君長十數卭都最大<lb/>
漢志曰越嶲郡武帝元鼎六年開莽曰集嶲屬益州應劭<lb/>
曰故卭都國也有嶲水言越以此水彰休盛也<lb/>
九州要記曰嶲之西夷人身青而有文如龍鱗<lb/>
慱物志曰越嶲國有牛稍割取肉經日必復生如故又玄<lb/>
中記曰割而復生名曰及牛<lb/>
十道記曰越嶲有瀘水四時多瘴氣三四月間發人衝之<lb/>
立死非時中人多悶絶唯五月上伏即無害故諸葛亮征<lb/>
越嶲上䟽曰五月渡瀘深入不毛<lb/>
又地記曰今昆明道渡所見有武侯道在<lb/>
又十道記曰水浚而巉石土人以牛皮爲舩方渉津涘<lb/>
九州要記曰臺登縣有奴諾川鸚鵡山黒水之間若水出<lb/>
<pb n="KR3k0012_SBCK_166-8b"/>
其下即黄帝子昌意降居若水是此<lb/>
漢志曰旄牛屬蜀郡鮮水出徼外南入若水若水亦出徼<lb/>
外南至大莋<hi>旄牛即今臺登縣</hi>
　　　　　姚州<lb/>
十道志曰姚州雲南郡蓋夷越之地亦爲滇王國漢武開<lb/>
之置益州部有滇池澤後因爲益州之雲南弄㨂二縣也<lb/>
漢志曰益州郡武帝元封二年開王莽曰就新故滇王國也<lb/>
有滇池大澤又有弄㨂縣焉<lb/>
華陽國志曰滇漢勾町夜郎葉榆同師舊堂侯王國以十<lb/>
數編髮左袵隨畜遷徙莫能相禦楚項襄王遣將軍莊蹻<lb/>
泝沆水出苴蘭以伐夜郎而秦奪楚黔中地無路反遂留<lb/>
王之是爲莊王<lb/>
　　　　黎州<lb/>
<pb n="KR3k0012_SBCK_166-9a"/>
圖經曰黎州洪源郡漢爲沉黎郡宋齊以來並爲沉黎郡<lb/>
後周破羗夷立黎州<lb/>
　　　　　龍州<lb/>
十道志曰龍州江油郡秦漢及魏不置郡縣<lb/>
魏志曰景元四年諸軍征蜀鄧艾自隂平行無人之地七<lb/>
百餘里鑿山通道造作橋閣山髙谷深至爲險難艾以氊<lb/>
自裏轉推而下將士皆攀木縁崖魚貫而進先登至江油<lb/>
即此地也<lb/>
周地圖記曰江油帥楊李二姓各自稱蕃於梁至後魏武<lb/>
帝得其地置江油郡西魏於此立龍州<lb/>
　　　　　松州<lb/>
十道志曰松州交川郡禹貢梁州之域又爲雍州之域秦<lb/>
漢諸羗居焉<lb/>
<pb n="KR3k0012_SBCK_166-9b"/>
圖經曰郡有甘松嶺因以名郡<lb/>
山海經曰甘松嶺亦謂之松桑嶺江水發源於此<lb/>
江源記曰平康縣有羊膓嶺大江發源之所<lb/>
　　　　嘉州<lb/>
十道志曰嘉州犍爲郡禹貢梁州之域漢犍爲郡之南安<lb/>
縣<lb/>
史記曰漢武使唐蒙伐西戎得夜郎國遂立犍爲郡<lb/>
漢志曰青衣屬蜀郡順帝改名漢嘉<lb/>
十道志曰周武保定元年於此置青州遥取漢青衣縣爲<lb/>
名宣政二年改爲嘉州<lb/>
華陽國志曰青衣有沫水漢志蜀李冰鑿離塠避沫水之<lb/>
害又益州記曰青衣神號雷塠廟班固以爲離塠<lb/>
益州記曰峨眉山兩山相對望之如峨眉<lb/>
<pb n="KR3k0012_SBCK_166-10a"/>
　　　　簡州<lb/>
十道志曰簡州陽安郡禹貢梁州之域漢犍爲之牛鞞縣<lb/>
地<lb/>
華陽國志曰牛鞞縣有陽明井今在郡北十里九州要記<lb/>
曰簡州在赤水之北<hi>今有絳水在州南</hi>
周地圖記曰晉義熈末刺史朱齡石率建平人征蜀仍於<lb/>
東山立金戍後魏平蜀改爲金水郡<lb/>
　　　　陵州<lb/>
十道志曰陵州仁壽郡禹貢梁州之域漢犍爲郡之武陽<lb/>
縣東境也<lb/>
郡國志曰昔張陵於此得鹽井祠玉女於井内因謂之陵<lb/>
井郡因井得名<lb/>
益州記曰郡有東嵎三山相對去陵井百里<lb/>
<pb n="KR3k0012_SBCK_166-10b"/>
郡國志曰有鼎鼻山周之九鼎淪一於此故後人徃徃見<lb/>
鼎耳因名之<lb/>
又曰郡有朝女山昔有朝祖女於此山得道今足跡尚存<lb/>
故名朝女山<lb/>
　　　　　眉州<lb/>
十道志曰眉州通義郡禹貢梁州之域犍爲郡之武陽南<lb/>
境<lb/>
周地圖記曰梁武帝太清二年武陵王蕭紀開通外水立<lb/>
青州於通誼郡南安縣北後魏二年平蜀三年改青州爲眉<lb/>
州<hi>用莪眉山爲名</hi>
蜀記曰秦惠王使張儀司馬錯伐蜀蜀王開明拒之不利<lb/>
退至武陽見獲<hi>彭山縣即其地</hi>
郡國志曰青神縣當羗蜀之要漢武使唐蒙破西南夷即<lb/>
<pb n="KR3k0012_SBCK_166-11a"/>
路始於此<lb/>
　　　　榮州<lb/>
十道志曰榮州和義郡禹貢梁州之域漢爲南安縣地屬<lb/>
犍爲郡<lb/>
九州要記曰和義郡古夜郎之地有成都市漢武時南中<lb/>
令使通𤏡道無功唐蒙因殺之令曰恨不見成都市而死<lb/>
蒙即立市如成都以殺之故曰成都市<lb/>
益州記曰旭川縣有馬鳴戌漢刺史韋枝夜過此地有神<lb/>
馬嘶漢中馬皆嘶以應之故以此名戍<lb/>
蜀記曰昔有女人於溪浣沙有大竹流水而觸之因有孕<lb/>
後生一子自立爲王因以竹爲姓漢武使唐蒙伐䍧牱軒<lb/>
竹王因有此地人不忘其本立竹王廟祀之<lb/>
　　　　資州<lb/>
<pb n="KR3k0012_SBCK_166-11b"/>
十道志曰資州資陽郡禹貢梁州之域漢爲犍爲郡之資<lb/>
中縣地<lb/>
周地圖記曰後魏廢帝二年於武康郡之陽安縣置資州<lb/>
<hi>陽安在今州北簡州界</hi>
郡國志曰内江縣有水深百丈實郡川揔㑹之所<lb/>
　　　　戎州<lb/>
十道志曰戎州南溪郡春秋僰侯國秦惠王破滇池始通<lb/>
五尺道漢武得蜀故使唐蒙理道於此而破䍧牱即此道<lb/>
也後爲僰道縣以屬犍爲郡<lb/>
郡國志曰南溪縣西三十里有魚津津南有鴛鴦坼<lb/>
益部耆舊傳曰僰道有張真者娶黄氏女名帛真因乗船<lb/>
過江船覆没帛求夫尸不得自沉於水積十四日乃抱夫<lb/>
屍岀於灘下故名鴛鴦坼　卷第一百六十六終<lb/>
<pb n="KR3k0012_SBCK_166-12a"/>
</p>
<p>
</p>
  </div>
</body>
</text>
</TEI>
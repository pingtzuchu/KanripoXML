<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_494-1a"/>
太平御覽卷第四百九十四<lb/>
　人事部一百三十五<lb/>
　　　　　詭詐<lb/>
說文曰詭責也又撗射物爲詭詐欺也<lb/>
詩曰無縱詭隨以謹無良<lb/>
禮曰用人之智去其詐<lb/>
論語曰古之愚也直今之愚也詐<lb/>
戰國䇿曰楚懷王拘張儀將殺之靳尚爲請王之幸夫人<lb/>
鄭䄂曰子亦自知且賤於王乎鄭䄂曰何尚曰張儀者秦<lb/>
王之忠信有功臣也今楚拘之秦王欲岀之秦王有愛女<lb/>
美又簡擇宫中佳麗習音者以從之資以金玉寳器以上<lb/>
庸六縣爲湯沐邑欲因張儀内之楚王必受之而忘子子<lb/>
踈必矣鄭䄂遽說王出張子<lb/>
<pb n="KR3k0012_SBCK_494-1b"/>
又曰張丑爲賈於燕燕王欲殺之走且岀境境吏得之丑<lb/>
曰燕王所爲將殺我者人有言我有寳珠也今我巳亡矣<lb/>
而燕王不我信今子致我我且言子之奪我珠而吞之燕王<lb/>
必且殺子刳子之腹君不可說吏恐而赦之<lb/>
史記曰趙武靈王立吴姬子何爲惠文王自號爲主父令<lb/>
何主治國而自胡服將士大夫西北略胡地而欲從雲中<lb/>
九原直南襲秦於是詐自爲使者入秦秦昭王不知而恠<lb/>
其狀甚偉非人臣之量使人逐之而主父馳巳脫門矣秦<lb/>
人大驚主父所以入秦者欲自略地因觀秦王爲人也<lb/>
又曰張儀說楚王曰大王誠能聽臣閉關絶約於齊臣請<lb/>
獻啇於之地六百里使秦女得爲大王箕箒之國楚王大<lb/>
恱而許之遂閉關絶約於齊使一將軍隨儀儀至秦陽失<lb/>
綏墮車不朝三日楚王聞曰以寡人絶齊未甚邪乃使勇<lb/>
<pb n="KR3k0012_SBCK_494-2a"/>
士至宋借宋之符北罵齊王齊王大怒折節下秦秦齊之<lb/>
交合儀乃朝謂楚使曰臣有奉邑六里願獻大王左右使<lb/>
者曰臣受命於王以啇於之地六百里不聞六里還報楚<lb/>
王大怒<lb/>
又曰新垣平使人持玉柸上書闕下云有寳玉氣來者臣<lb/>
巳視之果有獻玉柸者刻曰人主延壽平又言臣候日再<lb/>
中於是始更以十七年爲元年令天下大酺平言曰臣望<lb/>
汾隂有金寳氣意周鼎其出乎其見不迎則不至於是上<lb/>
使治廟汾隂南臨河欲祠出周鼎人有上書告新垣平所<lb/>
言皆詐也<lb/>
漢書曰陳勝吴廣起兵乃丹書帛曰大楚興陳勝王置人<lb/>
所<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>魚腹中卒買魚烹食得而恠之又令廣隱社作狐鳴<lb/>
曰陳勝王吴廣相<lb/>
<pb n="KR3k0012_SBCK_494-2b"/>
又曰韓信與家臣謀欲發兵攻吕后其舎人得罪信囚欲<lb/>
殺之舎人弟上書告信欲反狀於吕后后乃與蕭何謀詐<lb/>
令人從上所來言陳豨巳死羣臣皆賀相國紿信曰雖病<lb/>
強入吕后使武士縛信斬之長樂鍾室信方斬曰吾不用<lb/>
蒯通之計反爲女子所詐豈非天哉<lb/>
又曰孝惠張皇后宣平侯敖女也吕太后欲爲重親以公<lb/>
主女配帝欲其生子時方無子迺使佯爲有身取後宫美<lb/>
人子名之殺其母立所名子爲太子<lb/>
又曰人不患其不知患其爲詐也<lb/>
又曰宣帝始元五年有男子來乗黄犢車衣黄䄡䄖着黄<lb/>
帽詣北闕自稱衛太子京兆尹雋不疑收縛之廷尉驗治<lb/>
卒得姧詐<lb/>
又曰傳介子與士卒俱賫金幣揚言以賜外國爲名至樓<lb/>
<pb n="KR3k0012_SBCK_494-3a"/>
蘭王意不信介子佯引去至其西界使譯謂曰漢使者持<lb/>
黄金錦繍行賜諸國王不來受我去之西國矣即出金幣<lb/>
以示譯譯報王王貪漢物來見使者介子與坐飲陳物示<lb/>
之飲酒皆醉介子謂王曰天子使私報王王起隨介子入<lb/>
帳中屏語壯士二人從後刺之刄交胷立死<lb/>
又曰李廣以衛尉爲將軍出鴈門擊匈奴匈奴兵多破廣<lb/>
軍單于素聞廣賢令曰得李廣必生致之胡騎得廣佯死<lb/>
得脫匈奴騎數百追之廣行取弓射殺追騎<lb/>
又曰梓潼人哀章學問長安素無行見王莽居攝即位作<lb/>
銅匱爲兩檢書言王莽爲行天子即日昬時衣黄衣持匱<lb/>
至髙廟莽至廟拜受金匱<lb/>
又曰匈奴㓂邊甚王莽乃大募天下有竒伎術可以攻匈<lb/>
奴者將待以不次之位言便冝者以萬數或言能渡水不<lb/>
<pb n="KR3k0012_SBCK_494-3b"/>
用舟楫或云不持升糧服食藥物三軍不飢或言能飛一<lb/>
日千里可窺匈奴輙試之取大鳥翮爲兩翼頭與身皆着<lb/>
毛通引環紐飛百歩隨莽知其不可用苟欲獲其名皆拜<lb/>
爲將軍賜以車馬<lb/>
范曄後漢書曰王郎起北州擾惑吴漢素聞世祖長者獨<lb/>
欲歸心乃說太守彭寵岀止外亭念所以譎衆未知所出<lb/>
望見道中有一人似儒生者漢使人召入爲具食問以所<lb/>
聞生因言劉公所過爲郡縣所歸邯鄲舉尊號者實非劉<lb/>
氏漢大喜即詐爲丗祖書移檄漢陽使生賷以詣寵令具<lb/>
以所聞說之漢復隨後入寵甚然之於是遣漢將兵擊王<lb/>
郎<lb/>
又曰王莽時尚書缺詔將大夫六百石以上試對政事天<lb/>
文道術以髙第者𥙷之翟酺自恃能髙而忌太史令孫懿<lb/>
<pb n="KR3k0012_SBCK_494-4a"/>
恐其先用乃往候懿旣坐言無所及唯涕泣流連懿恠而<lb/>
問之酺曰圖書有漢孫登以才智爲中官所害觀君表相<lb/>
似當應之酺受恩接愴君之禍耳懿憂懼移病不試由是<lb/>
酺對第一拜尚書<lb/>
又曰靈帝時宦官得志並起第擬則宫室帝甞登永安候<lb/>
臺宦官恐其望見居處乃使中大夫尚坦諌曰天子不當<lb/>
登髙登髙則百姓虚散自是不敢升髙<lb/>
東觀漢記曰和熹鄧后臨朝權在外戚杜根以安帝年長<lb/>
冝親政事乃與同時郎上書直諌太后大怒収執根等令<lb/>
盛以嫌囊於殿上撲殺之執法者以根知名語行事人使<lb/>
不加力旣而載出城外根得蘇太后使人檢視遂詐死三<lb/>
日目中生蛆因得迯竄也<lb/>
又曰隗囂敗公孫述懼欲安其衆成都郭外有秦時舊倉<lb/>
<pb n="KR3k0012_SBCK_494-4b"/>
改名白帝倉自王莽以來常空述詐使人言白帝倉出糓<lb/>
如山陵百姓空市里往觀之述乃大㑹群臣問曰白帝倉<lb/>
岀糓乎皆對言無述曰訛言不可信道隗王破者復如此<lb/>
矣<lb/>
又曰臧宫將兵至中盧屯駱越是時公孫述將田戎任滿<lb/>
與征南大將軍岑彭相拒於荆門彭等戰數不利越人謀<lb/>
叛從蜀宫兵少力不能制㑹属縣送委輸車數百宫夜使<lb/>
鋸断城門限令車周轉岀入至旦越人候伺者聞車聲不<lb/>
絶而門限断相告以漢兵大至其帥乃奉牛酒以勞軍<lb/>
魏志曰司馬宣王稱病因李勝出爲荆州刺史曹爽等令<lb/>
勝辭宣王自陳無它功効撗䝉時恩當爲本州宣王令兩<lb/>
婢侍邊持衣衣落復上指口言渇主飲婢進粥宣王持杯<lb/>
飲粥皆流岀沾胸勝愍然爲之涕泣曰今主上尚㓜天下<lb/>
<pb n="KR3k0012_SBCK_494-5a"/>
頼明公然衆情謂公舊風病發何意尊體乃尓宣王徐更<lb/>
言年老沉疾死在旦夕君當屈爲并州并州近胡好善爲<lb/>
之恐不復相見如何勝曰當遷夲州非并州宣王仍復陽<lb/>
爲惛謬曰君方到并州努力自愛錯亂其辝狀如荒語勝<lb/>
復曰當忝夲州非并州也宣王乃若微悟者謂勝曰懿年<lb/>
老意荒不解君言今當與君别自顧氣力轉微後必不更<lb/>
㑹同欲自力設薄主人生死共別今師昭兄弟結君爲友<lb/>
因流涕哽咽勝亦長歎<lb/>
吴志曰孫峻謀置酒誅諸葛恪恪將見駐車宫門峻巳伏<lb/>
兵於帷中恐恪不時入事洩自出見恪曰使君若尊體不<lb/>
安自可湏復當具白主上欲以甞知恪意荅曰當力人散<lb/>
騎常侍張約朱思宻書與恪曰今日張設非常疑有佗故<lb/>
恪省書而去未出門逄太常滕裔恪曰卒腹痛不任入裔<lb/>
<pb n="KR3k0012_SBCK_494-5b"/>
不知峻計謂恪曰君自行旋未見今上置酒請君巳至門<lb/>
直當力進恪踟蟵而還劒履上殿謝亮還坐設酒峻因曰<lb/>
使君疾未善平當有常服藥酒自可取之恪意乃安則飲<lb/>
所賫酒數行亮還入内峻起如厠着短服岀曰詔收諸葛<lb/>
恪恪驚起杖劒未殊而峻刄交下<lb/>
晉書曰謝玄等旣破符堅有驛書至謝安安方對客圍碁<lb/>
看書旣竟便攝放牀上了無喜色碁如故客問之徐荅云<lb/>
小兒輩遂巳破賊旣罷還内過户限心喜甚不覺屐齒之<lb/>
折其矯情鎮物如此<lb/>
又曰桓玄以歴代咸有肥遁之士而巳丗獨無乃徴皇甫<lb/>
謐六丗孫希之爲著作并給其資用皆令讓而不受号曰<lb/>
髙士時人名爲充隠<lb/>
又曰紀瞻爲㑹稽内史時有詐作大將軍府符收諸吏曁<lb/>
<pb n="KR3k0012_SBCK_494-6a"/>
令令巳受拘瞻覺其詐便破檻出之訊問使者果伏詐妄<lb/>
又曰崔洪口不言貨財手不執珠玉汝南王亮甞讌公卿<lb/>
以琉璃鍾行酒酒及洪洪不執亮問其故對曰慮有執玉<lb/>
不趍之義故尓然實乖其常性故爲詭也<lb/>
晉中興書曰晉元帝叔父東安王繇爲成都王頴所害懼<lb/>
禍及謀岀奔其夜月明禁衛甚嚴不能得去有頃天暴風<lb/>
雨晦冥邀者散帝乗間得脫至河陽爲津吏所止從者宗<lb/>
典後至以馬鞭拂之謂曰舎長官禁貴人而汝𬒳駐耶因<lb/>
大笑由是𬒳釋<lb/>
又曰温嶠知王敦不可復諌乃潜謀滅之先夙夜綜其府<lb/>
事而附其欲錢鳯敦所信也嶠謂人曰錢丗儀精神滿腹<lb/>
嶠素有知人之稱鳯聞而恱之深結好於嶠㑹丹陽尹缺<lb/>
嶠說敦曰京尹輦轂喉舌宜得文武兼之公冝自選其才<lb/>
<pb n="KR3k0012_SBCK_494-6b"/>
敦然之問嶠誰可作者嶠曰愚謂錢鳯可用然裁之在公<lb/>
敦思惟良乆曰無復勝君嶠即苦辭敦不從表𥙷丹陽尹<lb/>
猶懼錢鳯爲之姧因敦置酒與嶠别嶠曰違離宇下情戀<lb/>
不巳願自起行酒以展𡵨路之心行酒至鳯未飲嶠因僞<lb/>
醉以手板擊鳯幘爲之墜作色曰錢鳯何人温太真行酒<lb/>
而敢不飲鳯不恱敦以爲醉兩釋之明日鳯曰嶠與朝廷<lb/>
甚宻必未可信或懷反噬冝更思之敦曰太眞昨醉小加<lb/>
聲色豈得以此相詭貳由是鳯謀不行而得還都<lb/>
又曰王允之年在捴角敦深知之謂爲似巳入則共寢甞<lb/>
夜飲辭曰醉先眠敦將錢鳯計逆允之悉聞慮敦或疑於<lb/>
眠處大吐敦果照視見眠吐中不復疑之<lb/>
唐書曰李義府擢拜中書侍郎同中書門下三品監修國<lb/>
史賜爵廣平縣男義府貌狀温恭與人語必嬉怡微笑而<lb/>
<pb n="KR3k0012_SBCK_494-7a"/>
𥚹忌隂賊旣處權要欲人附已微忤意者輙加傾䧟故時<lb/>
人言義府笑中有刀又以其柔而害物亦謂之李猫<lb/>
尹文子曰虎求百獸食之得狐狐曰子無食我也天帝令<lb/>
我長百獸今子食我是逆天帝命也子以我言不信吾爲<lb/>
子先行子隨我後觀百獸之見我不走乎虎以爲然故遂<lb/>
與行獸見之皆走虎不知獸之畏已而走以爲畏狐也<lb/>
韓子曰司城子罕謂宋君曰慶賞賜予者民之所好也君<lb/>
自行之誅罰殺戮者民之所惡也臣請當之於是戮細民<lb/>
而誅大臣君曰與子罕議之居朞年民知死生命制於子<lb/>
罕故一國歸焉子罕親刼奪宋之政<lb/>
淮南子曰夫狐之搏雉也卑體弭毛以侍其來也雉見而<lb/>
信之故可得而禽也使狐瞑目見其必殺之勢雉亦知憚<lb/>
驚逺飛以避其怒矣夫人僞詐以相欺非直禽獸詐也<lb/>
<pb n="KR3k0012_SBCK_494-7b"/>
呉越春秋曰要離爲王殺慶忌曰請以罪岀走殺臣之妻<lb/>
子焚之吴市飛楊其灰購臣千金與百里之邑詐徃慶忌必<lb/>
信臣也王曰諾要離以罪出走王殺其妻子焚之吴市飛<lb/>
揚其灰購之千金與百里之邑<lb/>
吕氏春秋曰趙簡子病召太子告曰我則死巳葬上夏屋<lb/>
之山以望簡子死巳葬襄子上夏屋以望代曰先君必以<lb/>
此殺之也反歸慮所以取代乃先善之代君好色請以其<lb/>
弟妻之襄子謂代君而請觴之先令舞者置兵羽中數百<lb/>
人又先具大金斗代君至酒酣舉斗而擊之腦塗地舞者<lb/>
操兵以闘盡殺其從者<lb/>
陸賈新語曰秦二丗之時趙髙駕鹿而從行王曰丞相何<lb/>
爲駕鹿髙曰馬也王曰丞相誤耶以鹿爲馬也髙曰乃焉<lb/>
也陛下以臣之言爲不然願問群臣於是乃問群臣群臣<lb/>
<pb n="KR3k0012_SBCK_494-8a"/>
半言馬半言鹿當此之時秦王不敢信其目而從邪臣之<lb/>
言鹿與馬之異形乃衆人之所知也然不能别其是非况<lb/>
於闇昧之事乎<lb/>
王符潜夫論曰昔紂好色九侯聞之乃獻厥女紂則大喜<lb/>
以爲天下之麗莫若此也以問妲己妲己懼進御而奪巳<lb/>
愛也乃爲俯而泣曰君王年旣老耶明旣衰耶何貌惡之<lb/>
若此而覆謂之好也紂於是渝而以爲惡妲己恐天下之<lb/>
愈進美女因曰九侯之無道也乃欲以此惑君王也而弗<lb/>
誅何以革後紂則大怒遂脯淑女而烹九侯<lb/>
論衡曰儒書稱武王伐紂太公隂謀食小兒以丹令身絶<lb/>
赤長大教言啇亡啇民見身赤以爲天神及言啇亡皆謂<lb/>
啇滅<lb/>
世說曰鍾㑹宻白鄧艾有反狀㑹善効人書於劒閣要艾<lb/>
<pb n="KR3k0012_SBCK_494-8b"/>
章表白事皆易其言令辭指倨傲多自矜伐<lb/>
葛仙公別傳曰時有一老人頗能治病從中國來其人言<lb/>
年巳數百歳後他坐仙公欲知此公定年俄一人從天下<lb/>
舉坐瞻目良乆集地着朱衣進賢冠即問此公曰天遣我<lb/>
來問君定年幾何故欺詐民人速以實對公大怖下地長<lb/>
跪言曰無狀實九十三仙公因撫手大笑忽然失朱衣人<lb/>
所在<lb/>
太平御覽卷第四百九十四<lb/>
</p>
<p>
</p>
  </div>
</body>
</text>
</TEI>
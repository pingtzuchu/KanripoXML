<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_126-1a"/>
太平御覽卷第一百二十六<lb/>
　偏霸部十<lb/>
　　南涼秃髪烏孤<lb/>
　　　　秃髮利鹿孤<lb/>
　　　　秃髪傉檀<lb/>
　　南燕慕容德<lb/>
　　　　慕容超<lb/>
　　　　　秃髪烏孤<lb/>
崔鴻十六國春秋南涼録曰秃髪烏孤河西鮮卑人也八<lb/>
丗祖疋孤自塞北遷于河西孤卒子壽闐立闐孫機能壯<lb/>
果多謀略晉太始中殺秦州刺史胡烈於萬斛堆敗涼州<lb/>
刺史蘇愉于金山又殺涼州刺史楊欣於丹嶺盡有涼州<lb/>
之地武帝爲之肝食能死從弟務丸代立丸死孫推斤立<lb/>
<pb n="KR3k0012_SBCK_126-1b"/>
斤死子思復鞬立部落轉盛遂據涼土鞬卒子烏孤襲位<lb/>
養民務農循結隣好吕光進封孤廣武郡公益州牧左賢<lb/>
王太𥘉元年正月改元自稱大將軍大單于西平王以弟<lb/>
鹿孤爲驃騎將軍傉擅爲車騎將軍二年改稱武威王三<lb/>
年正月徙治樂都八月孤因酒走馬馬倒傷脇笑曰幾使<lb/>
吕光父子大喜俄而患甚頋謂羣臣曰方難未靖冝立長<lb/>
君言終而薨謚武王廟號烈祖<lb/>
晉書曰秃髪烏孤其先與後魏同出八丗祖疋孤率其部<lb/>
自塞北遷于河西其地東至麥田牽屯西至顯羅南至澆<lb/>
河北接大漠疋孤子壽闐之在孕母胡掖氏因寢而産於<lb/>
𬒳中鮮卑謂𬒳爲秃髪因而氏焉<lb/>
　　　　　秃髪利鹿孤<lb/>
崔鴻十六國春秋南涼録曰利鹿孤烏孤弟太𥘉三年八<lb/>
<pb n="KR3k0012_SBCK_126-2a"/>
月即位大赦改治西平建和元年正月大赦改年延耆老<lb/>
訪政治二年羣臣固請即尊號不許乃僣稱河西王三年<lb/>
三月寢疾令曰昔我諸兄弟傳位非子者蓋以泰伯三讓<lb/>
周道以興故也武王創踐寳暦垂諸樊之試終能克昌家<lb/>
業者其在車騎乎吾寢疾惙頓是將不濟内外多虞國機<lb/>
務廣其令車騎經惣百揆以成先王之志薨謚康王葬西<lb/>
平陵<lb/>
　　　　　秃髪傉檀<lb/>
崔鴻十六國春秋南涼録曰傉檀利鹿孤弟也少機警有<lb/>
才略建和三年襲位徙號涼王遷于樂都改爲弘昌元年<lb/>
秦遣使拜車騎將軍廣武公四年六月秦遣授河右諸軍<lb/>
事涼州刺史鎮姑臧七月醼羣寮于宣德堂仰視而歎曰<lb/>
古人言作者不居居者不作信矣前昌松太守孟禕進曰<lb/>
<pb n="KR3k0012_SBCK_126-2b"/>
張文王築城苑繕宫廟構此堂爲貽厥之資萬丗之業秦<lb/>
師濟河漼然瓦解此堂之建年垂百載十有三主唯信順<lb/>
可以乆安仁義可以永固願大王勉之檀曰非君無以聞<lb/>
讜言也八月以鎮南大將軍文攴鎮姑臧檀遷于樂都雖<lb/>
受制於秦車服禮制一如王者十一月遷于姑臧嘉平元<lb/>
年十一月僣即涼王位於南郊大赦改年嘉平置百官立<lb/>
丗子虎臺爲太子二年正月以子明德歸爲南中郎將領<lb/>
昌松太守歸儁爽聦悟檀甚寵之年始十三命爲昌髙殿<lb/>
賦援筆即成影不移漏檀覽而善之擬之曹子建七年傉<lb/>
檀議欲西征乙弗孟愷諌曰連年不収上下飢弊南逼熾<lb/>
盤北迫蒙遜今逺征雖尅後患必深傉檀曰孤將略地卿<lb/>
無沮衆謂其太子武臺曰今不種多年内俱窘事宜西行<lb/>
以拯此弊蒙逰近去不能卒來旦夕所慮唯在熾盤彼名<lb/>
<pb n="KR3k0012_SBCK_126-3a"/>
微衆寡易以討禦吾不過一月自足周旋汝謹守樂都無<lb/>
使失墜傉檀乃率騎七千西襲乙弗大破之獲牛馬羊四<lb/>
十餘萬熾盤乗虗來襲一旦而城潰安西樊尼自西平奔<lb/>
告傉檀傉檀謂衆曰今樂都爲熾盤所䧟卿等能與吾藉乙<lb/>
弗之資取契汗以贖妻子者所望也遂引師而西衆多逃<lb/>
反遣鎮北叚荀追之荀亦不還於是將士皆散傉檀曰熾<lb/>
盤昔委質於吾今而歸之不亦鄙乎四海之廣無所容其<lb/>
身何其痛哉吾老矣寧見妻子而死遂歸熾盤六月至<lb/>
西平盤遣使郊迎以上賔之禮歲餘爲熾盤所鴆謚景王<lb/>
時年五十一武臺亦爲熾盤所害少子保周歸魏魏以爲<lb/>
張掖王自烏孤太𥘉元年歲在丁酉至檀薨之歲甲寅十<lb/>
有八歲<lb/>
晉書曰烏孤以安帝隆安元年僣立至傉檀三丗凡十九<lb/>
<pb n="KR3k0012_SBCK_126-3b"/>
年以安帝義熈十年滅<lb/>
　　　　　南燕慕容德<lb/>
崔鴻十六國春秋南燕録曰慕容德字玄明皝之少子皝<lb/>
每對諸宫人言婦人姙娠夢日入懷必生天子公孫夫人<lb/>
方娠夢日入臍中獨喜而不敢言晉咸康二年晝寢生德<lb/>
左右以告方寤而起皝曰此兒易生似鄭莊公長必有大<lb/>
德遂以德爲名年十二而皝薨哀毀過禮年十八長八尺<lb/>
二寸額上有日月兩角下偃月重文元璽𥘉封梁公建熈<lb/>
𥘉進號安北將軍封范陽王入爲魏尹秦滅燕徙於長安<lb/>
秦伐涼德請征自效後爲張掖太守符堅伐晉垂請德爲<lb/>
副堅敗德乃隨垂如鄴垂稱燕王復封范陽王建興元年<lb/>
爲司隷校尉八年拜司徒垂臨薨謂太子寳曰鄴是舊都<lb/>
宜委范陽王永康元年以德鎮鄴及寳失中山奔龍城以<lb/>
<pb n="KR3k0012_SBCK_126-4a"/>
德爲丞相領冀州承制南夏德曰中山旣没魏必乗勝來<lb/>
攻鄴元年正月德率户四萬三千車二萬七千乗自鄴徙<lb/>
滑臺黎陽魏軍垂至三軍危懼欲堡據黎陽昬日流澌冰<lb/>
合是夜濟訖冰亦㝷消德大恱改黎陽津爲天橋津德入<lb/>
滑臺趙王麟等九十八人上言今中山傾䧟龍都蕭條趙<lb/>
魏遺黎鵠企皇澤伏願仰承俯順以安宗廟謹上皇帝尊<lb/>
號德許之令曰今假順來議且依燕元故事統符行帝制<lb/>
奏詔而巳改永康三年爲元年大赦殊死巳下置百官封<lb/>
進有差寳自龍城南奔至黎陽城西數里伏于河西遣中<lb/>
黃門趙思告北地王鍾曰上以去二月得丞相表即自南<lb/>
征叚速骨作逆于乙連今失據來此呼丞相奉迎鍾馳使<lb/>
白狀寳遣思之後見採樵者知德稱帝懼而北奔𥘉符登<lb/>
旣滅登弟廣率所部三千來降拜冠軍<hi>將軍處之</hi>乞活壍至是<lb/>
<pb n="KR3k0012_SBCK_126-4b"/>
復叛稱秦王德留撫軍魯陽王和守滑臺德率衆攻廣斬<lb/>
之和長史李辨殺和以滑臺降魏德曰符廣雖平撫軍失<lb/>
據進有強敵退無所託計將安出尚書潘聦曰滑臺四通<lb/>
八逹非帝王之居青齊沃壤號曰東秦地方二千里戸餘十<lb/>
萬四塞之固可謂用武之國德猶預未決於是遣牙門蘇<lb/>
撫問沙門㓪公報曰山拪絶俗之士不應預問朝議但有<lb/>
待之累非有託無以立陛下今來即㓪之檀越敬覽潘尚<lb/>
書之議可謂興邦撫又問以年丗㓪以周易筮之曰燕衰<lb/>
庚戍撫曰幾何曰年則一紀丗則及子撫曰何其促乎朗<lb/>
曰卦兆然也豈關人哉撫祕不敢言德大恱三月德引歸<lb/>
而南五月次薛城八月入廣固即皇帝位于南郊大赦改<lb/>
元爲建平元年又曰漢宣憫吏民犯諱故改名朕今増一<lb/>
備字以爲複名庶開臣子避諱之路於是叙賞有差褒德<lb/>
<pb n="KR3k0012_SBCK_126-5a"/>
任賢新舊咸恱十月太極端門並就以公匠張剛爲材官<lb/>
將軍尚方令二年十月徐州刺史潘聦青州刺史鞫仲來<lb/>
朝讌于延賢堂酒酣德嘆謂羣臣曰朕雖寡薄拱巳南靣<lb/>
在上不驕夕惕于位可稱自古何等主也仲曰陛下中興<lb/>
之聖后少康光武之儔也頋命左右賜仲帛千匹仲疑多<lb/>
陳讓德曰卿知調朕朕不知戲卿乎卿飾對非實故亦虚<lb/>
言相賞不賞謬加何足謝也韓範進曰臣聞天子無戲言<lb/>
忠臣無妄對今日之論可謂君臣俱失德大恱賜範絹五<lb/>
十匹三年三月德如齊城登營丘望見晏嬰塜頋左右曰<lb/>
禮大夫不逼城葬平仲古之一賢人逹者而生居近市死<lb/>
葬近城豈有意乎青州秀才晏謨對曰孔子稱臣先人平<lb/>
仲賢矣豈不知髙其梁豐其禮蓋政在家門故儉以矯丗<lb/>
存居湫隘卒豈擇地而葬乎所以不逺門者猶冀悟平生<lb/>
<pb n="KR3k0012_SBCK_126-5b"/>
意也德恱之三月以太牢祀漢城陽景王廟遂北登社首<lb/>
山東望鼎足因目牛山問謨以齊之山川賢哲故事謨暦<lb/>
對詳辨畫地成圖德深嘉之拜尚書郎五年二月夜地震在<lb/>
栖之雞皆驚擾飛散三月德疾動經旬幾於不振㑹前尚<lb/>
書右丞曹黙自冀州來奔以白酒解之乃瘳以黙爲御史<lb/>
中丞封永熈侯六年正月兄子超自秦還九月汝水竭十<lb/>
一月德疾篤夜夢皝曰汝旣無子何不早立超爲太子不<lb/>
尓惡人生心戊午引見羣臣于東陽殿議立超爲太子俄<lb/>
而震起百寮驚越德亦不安還宫疾甚呼叚后公主及超<lb/>
申以後事執超手曰若得至暁更見公卿頋託以汝死無<lb/>
所恨舉目視公主欲有所言竟遂不能叚后大言今日召<lb/>
董中書造誥立超開目頷之是夕薨于顯安宫年七十爲<lb/>
十餘棺夜分出門潜瘞山谷莫知其屍所在虚葬于東陽<lb/>
<pb n="KR3k0012_SBCK_126-6a"/>
陵謚獻武皇帝廟號丗宗在位五年<lb/>
　　　　　慕容超<lb/>
崔鴻十六國春秋南燕録曰慕容超字祖明德兄北海王<lb/>
納之子秦滅燕以納爲廣武太守數歲去官與母公孫太<lb/>
妃就弟德於張掖德從符堅南征留金刀辭母而去及垂<lb/>
起山東張掖太守符昌誅納及德之諸子公孫大妃以耄<lb/>
不合刑納妻叚氏以懷姙未決執于郡獄獄掾呼延平德<lb/>
故吏也將公孫叚氏逃于羗中而生超焉公孫氏臨卒授<lb/>
超金刀曰聞汝伯巳中興於鄴都吾杇病將没相見理絶<lb/>
汝脫得東歸可以此刀還汝叔也後因吕隆歸秦秦徙涼<lb/>
州民於長安超因而東歸母謂超曰母子得全濟者呼延<lb/>
氏之力也惠而不報天不祐人平今雖死吾欲爲汝納其<lb/>
女以荅厚惠於是納之超至長安佯狂行乞由是徃來無<lb/>
<pb n="KR3k0012_SBCK_126-6b"/>
禁濟隂人宗正謙善卜相西至長安賣術于路超行而遇<lb/>
之因就謙相謙竒其姿貌超乃内断于心不告母妻辭母<lb/>
詣霸上乃與謙俱歸至諸關禁自稱張伏生二十日逹梁<lb/>
父建平六年四月至廣固呈以金刀且宣祖母臨終之言<lb/>
德撫之號慟超身長八尺腰帶九圍姿器魁傑有類於德<lb/>
德愛之名之曰超封北海王拜侍中驃騎大將軍司隷校<lb/>
尉開府置佐十一月立爲太子巳未僣即皇帝位大赦改<lb/>
建平六年爲太上元年三年七月遣中書令韓範聘秦姚<lb/>
興許還超母妻八月秦使兼貟外散騎常侍韋宗還聘贈<lb/>
以千金超復遣右僕射張華給事中宗正元聘秦送大樂<lb/>
伎一百二十人姚興大恱還超母妻十月華發長安宗正<lb/>
元馳先反命超大恱遣征虜公孫五樓率騎二千迎于境<lb/>
上超親率六宫迎於馬耳關四年正月大赦尊父北海穆<lb/>
<pb n="KR3k0012_SBCK_126-7a"/>
王爲穆皇皇帝母叚氏爲皇太后居長樂宫妻呼延氏爲<lb/>
皇后五年二月晉相劉𥙿率衆來伐三月晉師渡淮超聞<lb/>
晉軍之盛自率衆四萬距戰大敗奔還廣固徙郭内民入<lb/>
堡小城晉攻䧟大城長圍列守超請爲藩臣以大峴爲界<lb/>
𥙿不許六年正月超登天門朝羣臣于城上殺馬以饗將<lb/>
士十一月尚書恱壽開門納晉師超出奔爲晉所執送建<lb/>
康市斬之時年二十六殺鮮卑王公巳下三千餘人以男<lb/>
女萬餘口爲軍賞始德建平元年歲在巳亥僣號居齊<lb/>
至爲劉𥙿所滅在已酉凡二十一年<lb/>
晉書曰超在位六年𥘉德以安帝隆安四年僣立至超二<lb/>
丗凡十一年以義熈六年滅<lb/>
<pb n="KR3k0012_SBCK_126-7b"/>
</p>
<p>
太平御覽卷第一百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_794-1a"/>
太平御覽卷第七百九十四　四夷部十五<lb/>
　西戎三<lb/>
　　羗無弋　湟中月氏胡　氏　車師<lb/>
　　髙昌　吐谷渾　波斯<lb/>
　　　　　羗無弋<lb/>
後漢書曰羗無弋爰劒者秦厲公時爲秦所拘執以爲奴隷<lb/>
不知爰劒何戎之別也後得亡歸而秦人追之急藏於巖<lb/>
穴中得免羗人云爰劒𥘉藏穴中秦人焚之有影象如虎<lb/>
爲其蔽火得以免死旣出又與劓女遇於野遂成夫婦女<lb/>
耻其狀𬒳髪覆面羗人曰以爲俗遂俱亡入三河間諸羗<lb/>
見爰劒𬒳焚不死恠其神共畏事之推以爲豪河湟間少<lb/>
五榖多禽獸以射獵爲事爰劒教之田畜遂見尊信廬落<lb/>
種人依之者日益衆羗人謂奴爲無弋爰劒嘗爲奴隷故<lb/>
<pb n="KR3k0012_SBCK_794-1b"/>
因名之其後丗丗爲豪也<lb/>
又曰爰劒曽孫忍時秦獻公𥘉立欲復穆公之迹兵臨渭<lb/>
首滅狄䝠戎忍季父卬畏秦之威將其種人附落南出賜<lb/>
支河曲西數千里與衆羗絶逺不復交通其後子孫分別<lb/>
各自爲種任隨所之或爲釐牛種越嶲羗是也或爲白馬<lb/>
種廣漢羗是也或爲叅狼種武都羗是也忍及弟舞獨留<lb/>
湟中並娶妻忍生九子爲九種舞生十七子爲十七種羗<lb/>
之興盛從此起矣<lb/>
又曰忍子研立時秦孝公雄強威服羗戎孝公使太子駟<lb/>
率戎狄九十二國朝周顯王研豪徤故羗中號其後爲研<lb/>
種及秦始皇時務并六國以諸侯爲事兵不西行故種人<lb/>
得以繁息<lb/>
又曰武帝征伐四夷開地廣境北却匈奴西逐諸羗及渡河<lb/>
<pb n="KR3k0012_SBCK_794-2a"/>
湟築令居塞𥘉開河西別置四郡<hi>酒泉武威張掖敦煌</hi>通道玉門隔<lb/>
絶羗胡使南北不得交關於是鄣塞亭燧出長城外數千<lb/>
里<lb/>
又曰建武九年隗囂死司徒掾班彪上言今凉州部皆有<lb/>
降羗羗胡𬒳髮左袵而與漢人雜處習俗旣異言語不通<lb/>
數爲小吏點民所見侵奪窮恚無聊故致反叛夫蠻夷㓂<lb/>
亂皆爲此也舊制益州部置蠻夷騎都尉幽州部置領<lb/>
烏桓校尉凉州部置護羗校尉皆持節領護理其怨結歳<lb/>
時廵行問所疾苦又數遣使驛通導動静使塞外羗夷爲<lb/>
吏耳目州郡因此可得警備今冝復如舊以明威防丗祖<lb/>
從之即以牛邯爲護羗校尉<lb/>
又曰燒何豪有婦人銅鉗者年百餘歳多智筭爲種人所<lb/>
信向皆從取計䇿焉<lb/>
<pb n="KR3k0012_SBCK_794-2b"/>
又曰龐叅以失期軍敗抵罪以馬賢代領校尉事後遣任<lb/>
尚爲中郎將羽林緹騎五營子弟三千五百人代班雄屯<lb/>
三輔尚臨行虞詡說尚曰使君頻奉國命討逐㓂賊<lb/>
三州屯兵二十餘萬民棄農桑疲苦徭役而未有功効勞<lb/>
費日滋若此出不克誠爲使君危之尚曰憂惶乆矣不知<lb/>
所如詡曰兵法弱不攻強走不逐飛自然之勢今虜皆馬<lb/>
騎日行數百里來如風雨去如絶絃以歩追之勢不相及<lb/>
所以曠而無功也爲使君計者莫如罷諸郡兵各令出錢<lb/>
數千二人共市一馬如此可捨甲胄馳輕兵以万騎之衆<lb/>
逐數千之衆追尾掩截其道自窮便民利事大功立矣尚<lb/>
大喜即上言用其計乃遣輕騎鈔擊杜季貢於丁奚城斬<lb/>
首四百餘級獲牛馬羊數千頭<lb/>
又曰順帝永建元年隴西種羗反叛校尉馬賢將七千餘<lb/>
<pb n="KR3k0012_SBCK_794-3a"/>
人擊之戰於臨洮斬首千餘級<hi>餘皆</hi>率種人降進封賢都郷<lb/>
侯自是凉州無事至四年尚書僕射虞翊上䟽曰臣聞子<lb/>
孫以奉祖爲孝君上以安民爲明此髙宗周宣所以上配<lb/>
湯武也禹貢雍州之域厥田惟上且沃野千里榖稼充積<lb/>
又有龜兹塩池以爲民利<hi>上郡龜兹縣有塩官即雍州之域也</hi>水草豐羙土<lb/>
冝産牧牛馬衘尾羣羊塞道北阻山河乗阨據險因渠以<lb/>
漑水舂河漕<hi>水春即水碓也</hi>用功省而軍粮饒足故孝武皇帝及<lb/>
丗祖築朔方西河置上郡皆爲此也而建元　無妄之災<lb/>
衆羗内潰郡縣兵荒二十餘年棄沃壤之饒損自然之財<lb/>
不可謂利離河山之阻守無險之處難以爲固今三郡未<lb/>
復園陵單外<hi>園陵謂長安諸園陵也單外謂无守固也</hi>而公卿選懦容頭過身<lb/>
張解設難但計所費不圖其安冝開聖德考從所長書奏<lb/>
帝乃復三郡使謁者郭璜督促徙者各歸舊縣結城郭置<lb/>
<pb n="KR3k0012_SBCK_794-3b"/>
候釋旣而激河浚渠爲屯田省内郡費歳一億計遂令安<lb/>
定北地上郡及隴西金城常儲穀粟令周數年<lb/>
又曰順帝永和四年以宋機爲并州刺史劉康爲凉州刺<lb/>
史並當之職大將軍梁商謂機等曰戎狄荒服蠻夷要服<lb/>
言其荒忽無常而統領之道亦無常法臨事制冝略依其<lb/>
俗今二君性素疾惡欲分白明黒孔子曰人而不仁疾之<lb/>
巳甚亂也况戎狄乎其務安羗胡防其大故忍其小過機<lb/>
等天性虐刻遂不能從到州之日多所擾發五年夏雜種<lb/>
羗等遂反叛攻金城與西塞及湟中雜種羌大㓂三輔殺<lb/>
害長吏機康並坐徴<lb/>
又曰自爰劒後子孫支分凡百五十種其九種在賜支河<lb/>
首巳西及在蜀漢徼北唯叅狼在武都其五十二種衰少<lb/>
不能自立分散爲附落或絶滅無後或引而逺去其八十<lb/>
<pb n="KR3k0012_SBCK_794-4a"/>
九種唯燒當種㝡強勝兵十餘萬其餘大者萬餘人小者<lb/>
數千人更相鈔盗盛衰無常<lb/>
　　　　　湟中月氏胡<lb/>
後漢書曰湟中月氏胡其先大月氏之別也舊在張掖酒<lb/>
泉地月氏爲匈奴冒頓所殺餘種分散西踰葱嶺其羸弱<lb/>
者南入山阻依諸羌居止遂與共婚姻及驃騎將軍霍去<lb/>
病破匈奴取西河地開湟中於是月氏來降與漢民錯居<lb/>
雖依附縣官而首䑕兩端其後漢兵戰鬪隨勢強弱𬒳服<lb/>
飲食言語略與羌同亦以父名母姓爲種其大種有七<lb/>
莊子曰羗人死燔而揚其灰<lb/>
風俗通曰羗本西戎卑賤者也主牧羊故羗字從羊人因<lb/>
以爲號無君臣上下徤者爲豪不能相一種别群分彊者<lb/>
凌弱轉相抄盗男子戰死以爲吉病終者謂之凶<lb/>
<pb n="KR3k0012_SBCK_794-4b"/>
范曄西域論曰張奐盛稱戎狄一氣所生不冝誅盡流血<lb/>
汙野傷和致妖是何言之迂乎羗雖外患實深内疾苦攻<lb/>
之不根是飬痾於心腹也<hi>根謂盡其根本</hi>
又曰昔先王壃理九土判別畿荒知蠻貊殊性難以道御<lb/>
故斥逺諸華薄其貢職唯辤要而巳若二漢御戎之<hi>方失</hi>
其本矣<lb/>
　　　　　氐<hi>支</hi>
齊書曰氐楊氏與符氏同出略陽漢丗氐居仇池地号百<lb/>
頃建安中有百頃氐王是也<lb/>
又曰仇池四方壁立自然有樓櫓却敵狀髙並數文有二<lb/>
十二道可舉縁而升東西二門盤道可七里上有岡阜泉<lb/>
源氐於上平地立宫室菓園食庫無貴賤皆爲板屋土牆<lb/>
所治處名洛谷<lb/>
<pb n="KR3k0012_SBCK_794-5a"/>
又曰宋文帝元喜十九年龍驤將軍裴方明等伐氐尅仇<lb/>
池<lb/>
通典曰氐者西戎之別種則在廣漢西君長數十而白馬<lb/>
㝡大或号青氐或号白氐或稱蚺氐<hi>蚺而占切</hi>此盖中國人即<lb/>
其服色而名之也土地險阻有麻銅<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>蜜椒蠟等勇戅抵<lb/>
昌貪貨死利居於河地一名仇池方百頃四面斗絶數爲<lb/>
邊㓂郡縣討之則依固自守其俗語不與中國及羗胡同<lb/>
各自有姓如中國之姓其服尚青俗能織布善田種畜羊<lb/>
豕馬牛婚姻六禮知書䟽多知中國之語言與中國之姓<lb/>
其服尚青<lb/>
又曰漢武元封三年氐人反遣兵討破之分徙酒泉郡元<lb/>
鳯𥘉復叛遣大鴻臚田廣明討破之<lb/>
又曰魏武之𥘉諸氐戎叛乃令夏侯妙才討之因徙武都<lb/>
<pb n="KR3k0012_SBCK_794-5b"/>
之種於秦川以御蜀虜<lb/>
風俗通曰氐言抵昌貪饕至死好利樂在山谿本西南夷<lb/>
之别種号曰白馬孝武帝遣中郎將郭昌等引兵征之降<lb/>
服以爲武都郡<lb/>
晉華隂令江統西戎論曰春秋之義内諸夏而外夷狄以<lb/>
其言論不通䞇幣不同種類乖殊或居絶域之外山河<lb/>
嶇險阻之地與中國壤之表﨑断土隔不相侵渉賦役不<lb/>
及正朔不加故曰天子有道守在四夷<lb/>
又曰匈奴求守邊塞而俟應陳其不可單于屈膝未央蕭<lb/>
望之議以不臣是以有道之君不攻夷狄也<lb/>
　　　　　車師<lb/>
北史曰車師國一名前部其王居交河城後魏大武真君<lb/>
十一年車師王車夷落遣使進薛直上書曰臣亡父僻處<lb/>
<pb n="KR3k0012_SBCK_794-6a"/>
塞外仰慕天子威德遣使奉獻不空於歳天子降念賜遣<lb/>
甚厚及臣継立不闕常貢天子垂矜亦不異前丗敢縁至<lb/>
恩輙陳私懇臣國自無諱所攻擊經今八歳人庻飢荒無<lb/>
以存活賊今攻臣急甚不能自全遂捨國東奔三分免一<lb/>
即日巳到焉耆東界思歸天闕幸垂賑救於是下詔撫慰<lb/>
之開焉耆倉給之正平𥘉遣子入侍自後毎使朝貢<lb/>
　　　　　髙昌<lb/>
北史曰髙昌者車師前王之故地東西二百里南北五百<lb/>
里四靣多大山以其地勢髙敞人庻昌盛因名髙昌亦云<lb/>
其地有漢時髙昌壘故以爲國號東去長安四千九百里<lb/>
漢西域長史及戊巳校尉並居於此晉以其地爲髙昌郡<lb/>
張軌吕光沮渠蒙遜據河西皆置太守以統之<lb/>
又曰其國有八城地多磧石氣候温暖厥土良沃糓麥一<lb/>
<pb n="KR3k0012_SBCK_794-6b"/>
歳再熟冝蠶多五菓有草名羊刺其上生密而味佳出赤<lb/>
塩其味羙復有白塩其形如玉髙昌人取以爲枕貢之中國<lb/>
又曰後魏文成帝和平六年髙昌人立麴嘉爲王嘉宇靈<lb/>
鳯金城榆中人遣使獻珠象白黒貂裘名馬塩枕等宣武<lb/>
延昌中以嘉爲持節平西將軍瓜州刺史<lb/>
又曰後魏孝明熈平𥘉遣使朝貢獻詔曰卿地隔関山境<lb/>
接荒漢頻請朝援徙國内遷雖來誠可嘉於理未恊何者<lb/>
彼之甿庻是漢魏遺黎自晉氏不綱因難播越成家立國<lb/>
丗積巳乆惡徙重遷人懷蠻舊今若動之恐異同之變爰<lb/>
在时腋不得便如來表也<lb/>
又曰後魏孝明正光元年遣使奉表自以邊遐不習典誥<lb/>
求借五經諸史并請國子助教劉爕以爲博士明帝許之<lb/>
又曰其國至隋城周廽一千八百四十歩於坐室畫魯哀<lb/>
<pb n="KR3k0012_SBCK_794-7a"/>
公問政於孔子之像<lb/>
又曰服飾丈夫從胡法婦人裙𥜗頭上作髻文字亦同華<lb/>
夏兼用胡書有毛詩論語孝經置學官弟子以相教授雖<lb/>
習讀之而皆爲胡語賦稅則計田輸銀錢無者輸布<lb/>
又曰隋大業四年遣使貢獻帝待其使甚厚明年伯雅來<lb/>
朝<hi>伯雅髙昌國王名也</hi>因從擊髙麗還宗室女華容公主八年冬歸<lb/>
蕃下令國中曰先者以國邊荒境𬒳髮左袵今大隋統衘<lb/>
宇宙平一孤旣沐浴和風庻均大化其庻人以上皆冝解辮<lb/>
削袵帝聞而善之下詔曰光禄大夫弁國公髙昌王伯雅<lb/>
本自諸華丗祚西壤昔因多難剪爲胡服自我皇隋平一<lb/>
宇宙伯雅踰沙重阻奉貢來庭削袵曵裾變夷從夏可賜<lb/>
衣冠仍頒製造之式<lb/>
唐書曰髙昌有草名白疊其實類蠒國人採之織以爲布<lb/>
<pb n="KR3k0012_SBCK_794-7b"/>
又曰武德七年其王文㤗又獻狗雌雄各一髙六寸長尺<lb/>
餘性甚惠云本岀拂䔉國中國有拂䔉狗自此始也<lb/>
又曰太宗嗣位復貢玄狐裘因賜其妻宇文氏花釵一具<lb/>
字文氏復貢玉盤也<lb/>
又曰貞觀四年冬宇文氏請預宗親詔賜姓李氏封長樂<lb/>
公主書慰諭之<lb/>
又曰貞觀十三年文㤗稱疾不朝太宗命侯君集爲交河<lb/>
道大惣管率左屯衛大將軍薛萬均及突厥契苾之衆歩<lb/>
騎數万衆以擊之攻㧞其城虜男女七千餘口文㤗惶懼<lb/>
病死子智盛嗣立出城降君集先是其國童謡云髙昌兵<lb/>
馬如霜雪漢家兵馬如日月日月照霜雪迴首自消滅文㤗<lb/>
使人捕其𥘉唱者不能得君集㝷遣使告捷太宗大恱宴百<lb/>
寮班賜各有差曲赦髙昌部内欲以髙昌爲州縣特進魏<lb/>
<pb n="KR3k0012_SBCK_794-8a"/>
徴諌以爲不便太宗不從遂以其地置西州又置安西都<lb/>
護府留<hi>兵以</hi>鎮之<lb/>
　　　　　吐谷渾<lb/>
後魏書曰吐谷渾慕容氏者本遼西鮮卑徙河歩歸有二<lb/>
子長曰吐谷渾少曰若洛廆代統部落別爲慕容氏歩歸<lb/>
之存貧分户百以給吐谷渾渾與洛廆二部馬鬪相傷洛<lb/>
廆怒謂渾曰何不分部令相逺渾曰馬是畜耳而何怒及<lb/>
求別甚易今當去汝萬里之外廆悔謝留之渾曰先公之<lb/>
丗卜筮當有二子亭福並流子孫我是卑庻理無並大今<lb/>
以馬致隔天所啓也試駈馬令東若還我當有隨即命擁<lb/>
馬皆悲鳴西走遂西渡隴止于甘松之南廆追悔之作吐<lb/>
谷渾河干歌徙何以兄爲河干也逐水草廬帳而居以肉<lb/>
酪爲粮渾死其後以吐谷渾爲氏<lb/>
<pb n="KR3k0012_SBCK_794-8b"/>
又曰豺立自号沙州刺史部内有黃沙周迴數百里不生<lb/>
草木因号沙州<lb/>
梁書曰武帝天監十三年其王休運籌遣使獻金裝馬腦<lb/>
鍾二口又表於益州立九層佛寺詔許焉十五年又遣使<lb/>
獻赤舞龍駒及方物<lb/>
隋書曰其王以皂爲帽妻戴金花其器械衣服略與中國<lb/>
同其王公貴人多戴羃䍦婦人裙𥜗辮髮綴以珠貝國無<lb/>
常稅殺人及盗馬者死餘坐則徴物以贖罪風俗頗同突<lb/>
厥有大夌粟豆青海周迴千餘里中有小山其俗至冬輙<lb/>
放牝馬於其上言得龍種吐谷渾嘗得波斯草馬放入海<lb/>
因生騘駒能日行千里故時稱青海騘馬<lb/>
又曰開皇十六年以光化公主妻吐名渾王伏允上表欲<lb/>
稱公主爲天后上不許<lb/>
<pb n="KR3k0012_SBCK_794-9a"/>
唐書曰隋焬帝時其王伏允來犯塞焬帝親惣六軍以討<lb/>
之伏允以數千騎潜於泥嶺而遁其仙頭王率男女十餘<lb/>
萬口來降煬帝立其質子順爲王送之本國<lb/>
又曰貞觀九年詔特進李靖爲西海道大惣管時伏允太<lb/>
子順欲因此立功由是遂降乃詔曰吐谷渾擅相君長竊<lb/>
據荒裔志在凶德政出權門酋渠携貳種落怨憤長惡不<lb/>
悛野心弥熾莫頋蕃臣之禮曽無事上之節莫竊疆埸䖍<lb/>
劉兆庻積惡旣稔天亡有徴朕君臨四海含育万類一物失<lb/>
所責深在予所以爰命六軍申兹九伐義存活國情非黷<lb/>
武其子大寜王慕容順隋氏之甥志懷明悟長自中土幸<lb/>
慕華風爰見時機深識逆順以其愎諌違衆獨䧟迷途遂<lb/>
誅邪臣存兹大計翻然改轍代父歸罪忠孝之美深有可<lb/>
嘉子能立功足以𥙷過旣徃之釁持冝原免然其建國西<lb/>
<pb n="KR3k0012_SBCK_794-9b"/>
鄙巳歷年代旣從廢絶情所未忍継其宗祀允歸令嗣可<lb/>
封順爲西平郡王仍授趉<hi>九物切</hi>胡吕鳥甘豆可汗<lb/>
又曰吐谷渾自晉永嘉之末始西疫洮水建國於群羌之<lb/>
故地至龍朔三年爲吐蕃所㓕<lb/>
　　　　　波斯<lb/>
北史曰波斯國都宿利城在忸蜜西古條支國也去代二<lb/>
萬四千二百二十八里城方十里户十餘万河經其城中<lb/>
南流土地平正岀金鍮石珊瑚琥珀車渠馬腦多大真珠頗<lb/>
梨瑠璃水精瑟瑟金剛火齊<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>鐵銅錫朱砂水銀綾錦疊<lb/>
毼氍毹毾㲪赤麞皮及欎金蘇合青木等香胡椒畢撥石<lb/>
蜜千年棗香附子訶黎勒無食子塩緑雌黄等風物氣候<lb/>
暑熱家自藏氷地多沙磧引水漑灌其五榖及鳥獸等與中夏<lb/>
略同唯無稻及黍稷土出名馬大馿及駞徃徃有一日能行七百<lb/>
<pb n="KR3k0012_SBCK_794-10a"/>
里冨室至有數千頭又出白象師子大鳥夘形如槖駞有<lb/>
兩翼飛而不能髙食草與肉亦能噉火其王姓波氏名斯<lb/>
坐金羊牀戴金花冠衣錦𫀆織成帔飾以真珠寳物其俗<lb/>
文夫剪髮戴白皮帽貫頭衫亦有巾帔縁以織或錦婦女<lb/>
服之飾以金銀仍貫五色珠絡之於膊王於其國内别有小<lb/>
牙十餘所猶中國之離宫也毎年四月出遊處之十月乃還<lb/>
王即位以後擇諸子内賢者宻書其名封之於庫諸子及<lb/>
大臣皆莫之知也王死衆乃共發書視之其封内有名者<lb/>
即立以爲王餘子出各就邊任兄弟更不相見也國人号<lb/>
王曰毉噆妃曰防歩率王之諸子曰殺野<lb/>
又曰其刑法重罪懸諸竿上射殺之次則繫獄新王立乃<lb/>
釋之賦稅則准地輸銀錢<lb/>
又曰其俗以六月爲歳首尤重七月七日十二月一日其<lb/>
<pb n="KR3k0012_SBCK_794-10b"/>
日人庶以上各相命召設會作樂<lb/>
又曰後魏孝明神龜中其國遣使上書貢物云大國天子<lb/>
天之所生願日出處常爲漢中天子波斯國王居和多千<lb/>
萬禮拜朝廷嘉納之自此毎使朝獻<lb/>
唐書曰波斯伊嗣侯遣使獻一獸名活褥地形類䑕而色<lb/>
青身長八九寸能入穴取䑕<lb/>
又曰龍朔元年詔遣隴州南田縣令王名逺充使西域分<lb/>
置州縣因列其地疾陵城爲波斯都督府授其王卑路斯<lb/>
爲都督是後數遣使貢獻咸亨中卑路斯自來入朝髙宗<lb/>
甚加恩賜拜右武衛將軍儀鳯三年令吏部侍郎裴行儉<lb/>
將兵冊送卑路斯還爲波斯主行儉以其路逺至安西碎<lb/>
葉而還卑路斯獨返不得入其國漸爲大食所侵客於吐<lb/>
火羅國二十餘年有部落數千人後漸離散至景龍二年又<lb/>
<pb n="KR3k0012_SBCK_794-11a"/>
來入朝拜爲左威衛將軍無何病卒其國遂㓕而部衆猶<lb/>
存自開元七年至天寳六載凡十遣使來朝并獻馬腦床<lb/>
九載四月獻大毛繡舞筵長毛繡舞筵無孔真珠等<lb/>
太平御覽卷第七百九十四<lb/>
<pb n="KR3k0012_SBCK_794-11b"/>
</p>
<p>
</p>
  </div>
</body>
</text>
</TEI>
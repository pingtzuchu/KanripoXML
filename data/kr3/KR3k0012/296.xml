<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_296-1a"/>
太平御覽卷第二百九十六<lb/>
　兵部二十七<lb/>
　　　　法令<lb/>
孫子曰法者曲制官道主用也<hi>曲制者部曲幡幟金鼓之制也官者百官之分用也</hi>
<hi>道者糧路也主用者主軍費用</hi>卒未專親而罰之則不服不服則難用也<lb/>
卒巳親附而罰不行者則不可用也故合之以文齊之以<lb/>
武<hi>文仁武法</hi>是謂少取<hi>文恩武罰</hi>令素行以教其人也令素行則人<lb/>
服令素不行則人不服令素信著者與衆相得也厚而不<lb/>
能使愛而不能令亂而不能理譬如驕子不可用也<hi>言恩不可</hi>
<hi>純任還爲巳害</hi>
左傳曰晉侯之弟楊干亂行於曲梁<hi>行軍次也</hi>魏絳戮其僕<hi>僕御</hi>
<hi>也</hi>晉侯怒謂羊舌赤曰合諸侯以爲榮也楊干爲戮何辱<lb/>
如之必殺魏絳無失也夫對曰絳無二志事君不避難有<lb/>
<pb n="KR3k0012_SBCK_296-1b"/>
罪不避刑其將來辝何辱命焉言終魏絳至授僕人書<hi>僕人</hi>
<hi>晉候御僕也</hi>將伏劒士魴張老止之公讀其書曰君乏使使臣<lb/>
斯司馬<hi>斯此</hi>臣聞師衆以順爲武<hi>順莫敢違</hi>軍事有死無犯爲敬<lb/>
<hi>守官行法雖死不敢有違</hi>君合諸侯臣敢不敬君師不武執事不敬罪<lb/>
莫大焉臣懼其死以及楊干無所逃罪<hi>懼自犯不武不敬</hi>不能致<lb/>
訓至於用鉞<hi>用鉞斬楊干之僕</hi>臣之罪重敢有不從以怒君心<hi>言不</hi>
<hi>敢不從戮也</hi>請歸死於司宼<hi>致尸於司宼使戮也</hi>公跣而出曰寡人之言<lb/>
親愛也吾子之討軍禮也寡人有弟不能敎訓使干大命<lb/>
寡人之過也子無重寡人之過<hi>聽絳死爲重過</hi>敢以爲請<hi>請使无死</hi>晉<lb/>
侯以魏絳爲能以刑佐民矣反役與之禮食使佐新軍<hi>令欲</hi>
<hi>顯絳故特爲設礼食</hi>
史記曰齊景公時晉伐阿鄄<hi>阿今濟陽郡東阿縣鄄音絹今濮陽郡鄄城縣</hi>而燕<lb/>
侵河上齊師敗績嬰乃薦司馬穰苴文能附衆武能威敵<lb/>
<pb n="KR3k0012_SBCK_296-2a"/>
齊景公召穰苴與語兵事大說之以爲將軍將兵扞燕晉<lb/>
之師穰苴曰臣素卑賤君擢之閭伍之中加之大夫之上<lb/>
士卒未附百姓弗信人微權輕願得君之寵臣國之所尊<lb/>
者以監軍乃可於是景公許之使莊賈徃穰苴旣辝與賈<lb/>
約曰旦日日中㑹於軍門穰苴先馳至軍立表下漏待賈<lb/>
賈素驕貴不甚急親戚送之留飲日中而賈不至苴仆表決<lb/>
漏入行軍勒兵申明約束約束旣定夕時莊賈至穰苴曰何<lb/>
後期爲賈謝曰不佞大夫親戚送之故留穰苴曰將受命<lb/>
之日則忘其家臨軍約束則忘其親援桴鼓之急則忘其<lb/>
身今敵國深侵邦内騷動士卒暴露於境君不安席百姓<lb/>
之命皆懸於君何謂相送乎召軍正問曰軍法後期者云<lb/>
何對曰當斬遂斬莊賈以徇三軍三軍之士皆震慓燕晉<lb/>
之師聞之悉引而歸皆復所侵之地<lb/>
<pb n="KR3k0012_SBCK_296-2b"/>
又曰孫武以兵法見於呉王闔閭闔閭曰子之十三篇吾尽<lb/>
觀之可以小試勒兵乎對曰可闔閭曰可試以婦人乎曰<lb/>
可於是許之出宫中羙人得百八十人孫子分爲二隊以<lb/>
王之寵姬二人各爲隊長皆令持㦸令曰汝知而心與<lb/>
左右手背乎婦人曰知武曰前則視心左視左手右視右<lb/>
手後即視背婦人曰諾約束旣畢乃設鈇鉞即三令五申<lb/>
之於是鼓之右婦人大笑武曰約束不明申令不熟將之<lb/>
罪也復三令五申而鼔之左婦人復大笑孫子曰約束不<lb/>
明申令不熟將之罪也旣巳明而不如法者吏士之罪也乃欲<lb/>
斬左右隊長呉王從臺上觀見且斬愛姬大駭趣使下令曰<lb/>
寡人巳知將軍能用兵矣寡人非此二姬食不甘味願勿斬<lb/>
也武曰臣巳受命爲將將在軍君命有所不受遂斬隊長二<lb/>
人以徇用其次爲隊長於是復鼓之婦人左右前後跪起皆<lb/>
<pb n="KR3k0012_SBCK_296-3a"/>
<pb n="KR3k0012_SBCK_296-4a"/>
<hi>介者不拜也</hi>天子爲動容軾車使人稱皇帝敬勞將軍成禮而<lb/>
去旣出軍門群臣皆驚文帝曰嗟乎此眞將軍矣曩者灞<lb/>
上棘門軍若兒戯耳其將固可襲而虜也至於亞夫可得<lb/>
而犯耶稱善者乆之<lb/>
後漢書曰祭遵從征河北爲軍市令舎中兒犯法遵格殺<lb/>
之光武怒命收遵時主簿陳副諌曰明公常欲衆軍整齊今<lb/>
導奉法不避是敎令所行也光武乃貰之<hi>貰猶赦也</hi>以爲刺姧將<lb/>
軍謂諸將曰當備祭遵吾舎中兒犯法尚殺之必不私諸卿<lb/>
謝承後漢書曰張温以司空加車騎將軍征韓遂丙辰引<lb/>
温見於崇德殿温以軍禮長揖不拜<lb/>
魏志曰曹仁字子孝少時不脩行撿及長爲將嚴整奉法<lb/>
常置科於左右案以從事<lb/>
呉志曰吕蒙圖關羽定南郡盡得羽及將士家屬蒙撫慰<lb/>
<pb n="KR3k0012_SBCK_296-4b"/>
約令軍中不得干歴人家有所求取蒙麾下士是汝南民<lb/>
取民家一笠以覆官鎧鎧雖公物蒙猶以爲犯軍令不可<lb/>
以郷里故廢遂垂涕斬之<lb/>
晉書李特載記曰益州刺史趙廞以李庠爲威宼將軍使<lb/>
斷北道庠素東羌良將曉軍法不用麾幟舉矛爲行伍斬<lb/>
部下不用命者三人部陣肅然<lb/>
蕭子顯齊書曰李安民爲徐州城局叅軍王廻素爲安民<lb/>
所親盗絹二疋安民流涕於門斬之厚爲殮祭軍府皆震<lb/>
服焉<lb/>
北史曰後魏孝文車駕南征以宋弁爲司徒東道副將軍<lb/>
人有盗馬靽者斬而徇於是三軍震懼莫敢犯法<lb/>
又曰後魏安定王休車駕南伐領大司馬孝文親行諸軍<lb/>
遇休以三盗人徇六軍將斬之有詔赦之休執曰不斬何<lb/>
<pb n="KR3k0012_SBCK_296-5a"/>
以息盗詔日王者之體亦有非常之澤雖違軍法可特原<lb/>
之休乃奉詔帝謂司徒馮誕曰大司馬嚴而執法諸君不<lb/>
可不愼於是六軍肅然<lb/>
唐書曰闞稜容貌魁岸勇而多力每臨陣手持大刀長一<lb/>
丈一舉輙斃數人前無當者及杜伏威據有江淮之地兵<lb/>
皆出自群賊類多放縱有相侵奪者稜必殺之雖親故無<lb/>
所捨令行禁止路不拾遺後從伏威入朝拜左領軍將軍<lb/>
輔公祏之反也稜從軍討之及與陳正通相遇方接戰稜<lb/>
脫兠鍪謂賊衆曰汝不識我邪何敢來戰其衆多稜舊之<lb/>
所部由是各無鬪志或有遥拜者賊師遂潰<lb/>
又曰竇軌𥘉入蜀將其甥從軍以爲心腹嘗夜出呼之不<lb/>
以時至因斬之將吏重足而立見之者莫不股慓<lb/>
又曰哥舒翰好讀左氏春秋及漢書踈財重氣士多歸之<lb/>
<pb n="KR3k0012_SBCK_296-5b"/>
河西節度王忠嗣以爲大計軍副使安思順爲大使翰常<lb/>
怏怏不能下之忠嗣遂使翰別爲將討吐蕃于新城以同<lb/>
對副使爲副副使不爲翰用頗沮之翰怒甚脫甲撾殺之<lb/>
投其屍於坑中軍中股慓<lb/>
又曰馬燧討李懷光於河中帥歩騎三萬次于絳乃分兵<lb/>
收下縣略禝山拔龍門降其將馮萬興任象王燧以兵圍<lb/>
攻絳州拔其外城其夜僞刺史王尅同與大將逹奚小進<lb/>
弃城走降其衆四千人又遣大將李自良谷秀分兵略定<lb/>
聞喜夏縣萬泉虞郷永樂猗氏六縣降其將辛兟<hi>音詵</hi>及兵<lb/>
五千人谷秀以犯令虜士女斬之以徇<lb/>
又曰德宗幸奉天詔以李晟爲神䇿行營節度使晟軍令<lb/>
嚴肅所過樵採無犯自河中由蒲津而軍渭北壁東渭橋<lb/>
以逼朱泚時劉德信將神䇿兵救襄城敗於扈澗聞難率<lb/>
<pb n="KR3k0012_SBCK_296-6a"/>
餘軍前次渭南與晟合軍軍無統一晟不能制德信因至<lb/>
晟軍晟乃斬之復以數騎入德信軍中撫勞軍士無敢動<lb/>
者晟旣并德信軍軍益振<lb/>
又曰李晟收復都城朱泚乃與妻子及姚令言張芝等數<lb/>
千騎西走涇原餘兵麋散晟乃入<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>丹鳯門舎軍於外朝<lb/>
晟處於右金吾仗舎下令曰軍中五日不得通家問違者<lb/>
斬之遣京兆尹李齊運告諭於衆百姓安堵秋毫無犯尚<lb/>
可孤軍人有擅取馬者晟大將髙明矅虜賊女妓一人司<lb/>
馬伷<hi>音胄</hi>取賊馬二疋晟立斬之軍士皆脅息莫敢仰視翌<lb/>
日晟以露布聞上覽之感泣百官皆岀涕因上壽稱萬歳<lb/>
曰李晟䖍奉聖謨盪滌凶慝然古之樹勲力復都邑者徃<lb/>
徃有之至於不驚宗廟不易市肆長安人不識旗鼔安堵<lb/>
如𥘉三代巳來未之有也上笑曰天生李晟爲社稷萬人<lb/>
<pb n="KR3k0012_SBCK_296-6b"/>
不爲朕也百官再拜而退<lb/>
又曰永貞元年冬劉闢阻兵朝議討伐宰臣杜黄裳以爲<lb/>
獨任髙崇文可以成功元和元年春拜撿校工部尚書兼<lb/>
御史大夫充左神䇿行營節度使兼統左右神䇿奉天麟<lb/>
遊諸鎭兵討闢時宿將專征者甚衆人人自謂當選及詔<lb/>
出大驚崇文在長武練卒五千常若㓂至及是中使至長<lb/>
武夘時宣命而辰時岀師五千器用無闕者軍至興元軍<lb/>
中有折逆旅之匕箸者斬之以徇從閬中入遂却劒門之<lb/>
師解梓潼之圍<lb/>
又曰髙崇文平劉闢王師入成都介士屯于大造軍令嚴<lb/>
肅珎貨山積市井不移無秋毫之犯<lb/>
又曰郗士美爲昭義節度使朝廷討王承宗士美遣兵馬<lb/>
使王獻領卒一萬爲前鋒獻兇惡恃亂逗撓不進遽令召<lb/>
<pb n="KR3k0012_SBCK_296-7a"/>
至數其罪斬之下令曰敢後出者斬士美親鼓之兵旣合<lb/>
而賊軍大敗下三營環柏郷屢以捷聞上大恱曰吾固知<lb/>
士美之能辦吾事于時四靣七八鎮兵共十餘萬以環鎮<lb/>
兾未有首功多犯法士美兵士勇敢畏法聲甚振承宗大<lb/>
懼指期有破亡之勢㑹詔班師至今兩河間稱之<lb/>
又曰李師道攻徐徐將王智興敗賊壁獲美妾智興懼軍<lb/>
士爭之乃曰軍中有女子安得不販此雖無罪違軍法也<lb/>
即斬之以徇<lb/>
韓子曰呉起爲魏武侯西河之守奏有小亭臨境呉起欲<lb/>
攻之乃倚車轅於北門外而令之曰有能徙此南門之外<lb/>
賜之上田上宅民莫之徙也或有徙之者遂賜之如令俄<lb/>
又置一石赤黍於東門之外而令之曰有能徙之於西門<lb/>
之外者賜之如𥘉民則爭徙之乃下令曰明日攻亭有能<lb/>
<pb n="KR3k0012_SBCK_296-7b"/>
先登者仕之國大夫賜之上田上宅民爭上於是攻亭一<lb/>
朝而拔之<lb/>
尉繚子曰古之善用兵者能殺卒之半其次殺其十三其<lb/>
下殺其十一殺其半者威立海内殺其十三者力加諸侯<lb/>
殺其十一者令行士卒故曰百萬之衆不鬭不如萬人之尸<lb/>
萬人不死不如百人之賊賞明如日月信比如四時令嚴<lb/>
如斧鉞而出卒有不死者未嘗聞也<lb/>
六韜曰武王問將何爲威太公曰殺一人萬人懼者冝殺<lb/>
之殺一人三軍不知雖多殺其將不重也<lb/>
淮南子曰勾踐決一獄不辜援龍淵而切其股血流至足<lb/>
故戰武士必死<lb/>
魏武軍令曰兵欲作陣對敵營先白表乃引兵就表而陣<lb/>
皆無讙譁明聽鼓音旗幡麾前則前麾後則後麾左則左<lb/>
<pb n="KR3k0012_SBCK_296-8a"/>
麾右則右不聞令而擅前後左右者斬伍中有不進者伍<lb/>
長殺之伍長不進什長殺之什長不進都伯殺之督戰部<lb/>
曲將拔刃在後察違令不進者斬之一部受敵餘部有不<lb/>
進救者斬之<lb/>
武侯兵法曰軍有七禁一曰輕二曰慢三曰盗四曰欺五<lb/>
曰背六曰亂七曰誤此治軍之禁也若朝㑹不到聞鼔不<lb/>
行乗寛自留迴避務止𥘉近而後逺喚名而不應軍甲不<lb/>
具兵器不備此謂輕軍<hi>有此者斬之</hi>受令不傳傳之不審以惑<lb/>
吏士金鼓不聞旌旗不覩此謂慢軍<hi>有此者斬之</hi>食不廪糧軍<lb/>
不部兵賦賜不均阿私所親取非其物借貸不還奪人頭<lb/>
首以獲功名此謂盗軍<hi>有此者斬之</hi>若變易姓名衣服不鮮金<lb/>
鼓不具兵刃不磨器仗不堅矢不着羽弓弩無絃主者吏<lb/>
士法令不從此謂欺軍<hi>有此者斬之</hi>聞鼓不行叩金不止按旗<lb/>
<pb n="KR3k0012_SBCK_296-8b"/>
不伏舉旗不起指麾不隨避前在後縱發亂行折兵弩之<lb/>
勢却退不鬪或左或右扶傷舉死因託歸還此謂背軍<hi>有此</hi>
<hi>者斬之</hi>出軍行將士卒爭先紛紛擾擾軍騎相連咽塞道路<lb/>
後不得前呼喚喧譁無所聽聞失行亂次兵刃中傷長將<lb/>
不理上下縱横此謂亂軍<hi>有此者斬之</hi>屯營所止問其郷里親<lb/>
近相隨共食相保呼召不得越入他位干誤次第不可呵<lb/>
止度營岀入不由門户不自啓白姧邪所起知者不吿罪<lb/>
同一等合人飲食阿私所受大言驚語疑惑吏士此謂誤<lb/>
軍<hi>有此者斬之</hi>
衛公兵法曰古之善爲將者必能十卒而殺其三次者十<lb/>
殺其一三者威振於敵國一者令行於三軍是知畏我者<lb/>
不畏敵畏敵者不畏我如曰盡忠益時輕生重節者雖讎<lb/>
必賞犯法怠情敗事貪財者雖親必罰服罪輸情質直敦<lb/>
<pb n="KR3k0012_SBCK_296-9a"/>
素者雖重必捨遊辭巧飾虛僞狡詐者雖輕必戮善無微<lb/>
而不賛惡無纎而不貶斯乃勵衆勸功之要術也昔馬謖<lb/>
<hi>音縮</hi>軍敗葛亮對泣而行誅郷人盗笠吕蒙先涕而後斬馬<lb/>
逸犯麥曹公割髮而自刑兩掾辭屈黄蓋詰問而俱戮故<lb/>
知威克其愛雖少必濟如愛勝其威雖多必敗盖賞罰不<lb/>
在重在必行不在數在必當故尉繚子曰呉起與秦人戰<lb/>
戰而未合有一夫不勝勇乃怒而前獲首而返呉起斬之<lb/>
吏曰此壯士也不可斬呉子曰雖壯士不從令者必斬之<lb/>
又曰褰旗斬將䧟陳摧鋒上賞破敵所得資物僕馬等並<lb/>
給戰士毎收陣之後禆將虞候軰收歛對揔管均分之與<lb/>
敵鬪旗頭𬒳傷救得者重賞漏泄軍事斬之背軍逃走斬<lb/>
之後期斬之<hi>有故不坐</hi>行列不齊旌旗不正金革不鳴斬之與<lb/>
敵私交通斬之<hi>言語書䟽並同</hi>或說道釋祈禱鬼神隂陽卜筮灾<lb/>
<pb n="KR3k0012_SBCK_296-9b"/>
祥訛言以動衆心并與其人徃還言議斬之無故驚軍叫<lb/>
呼奔走謬言煙塵斬之凡令覘候或更相推託謬說事冝<lb/>
兼復漏泄者斬之吏士所經歷侵掠者斬之姧人妻女及<lb/>
將婦女入營斬之不戰而降敵没其家凡有私讎須先言<lb/>
令其避仇若不言因戰陣報復者斬之布陣旗亂吏士驚<lb/>
惶罪在旗頭斬之陣定或輙進退或對敵亂行者前後左<lb/>
右所平之行便斬之或有弓弩巳注失而廻頋者或干行<lb/>
失位者後行斬之前行不動行斬干失之行守圍不固一<lb/>
火及主吏並斬之遇敵攻圍危急若前後左右部隊不救<lb/>
致䧟者全部隊皆斬之設竒伏掩襲務應機速捷前將先<lb/>
合後將即副進退應接乖者並斬之爲敵所乗失旗鼔節<lb/>
鉞罪全陣斬之戰敵旗頭𬒳敵殺爭得屍首免坐不得者<lb/>
一旗並斬之凡戰敵失主將隨從者皆斬之一將禦敵禆<lb/>
<pb n="KR3k0012_SBCK_296-10a"/>
將巳下等差主率不齊力同戰更相救助者任便斬之吏<lb/>
士雖破敵濫行戮殺發冡焚廬踐稼穡伐樹木者斬之禽<lb/>
獲敵人或有來降者直領見揔帥不得輙訪問敵中事若<lb/>
違因而漏泄者斬之破敵先虜掠者斬之<hi>入敵境同</hi>凡隱欺破<lb/>
虜所收獲及吏士身死有欺隱其資物兼違令不收恤者<lb/>
斬之違揔率一時之令斬之<lb/>
太平御覽卷第二百九十六<lb/>
</p>
<p>
</p>
  </div>
</body>
</text>
</TEI>
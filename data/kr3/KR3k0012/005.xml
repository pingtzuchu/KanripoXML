<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_005-1a"/>
太平御覽卷第五<lb/>
　天部五<lb/>
　　　　　星上<lb/>
釋名曰星散也列位布散也宿宿也星各止宿其所也<lb/>
說文曰萬物之精上爲列星<lb/>
三五曆記曰星者元氣之英水之精也<lb/>
易曰日中見斗幽不明也<lb/>
又曰在天成象在地成形<hi>象况日月星辰形况山川草木</hi>
書曰堯乃命羲和欽若昊天曆象日月星辰敬授人時<lb/>
又曰日中星鳥以殷仲春<lb/>
又曰庶民惟星星有好風星有好雨<hi>星民象故庶民惟若星箕星好風畢星好</hi>
<hi>雨亦民所好也</hi>月之從星則以風雨<hi>月經於箕則多風離於畢則多雨政教失常以從民欲亦</hi>
<hi>所以乱也</hi>
<pb n="KR3k0012_SBCK_005-1b"/>
詩曰晥彼牽牛不以服箱注晥明星貌河鼔謂之牽牛也<lb/>
又曰維南有箕不可以簸揚維北有斗不可以挹酒漿<lb/>
又曰東有啓明西有長庚<hi>日旦岀謂明星爲啓明日旣入謂明星爲長庚庚續也</hi>
又曰嘒彼小星三五在東<hi>三心也五噣也嘒微明皃蜀音晝柳也</hi>
又曰子興視夜明星有爛<lb/>
又曰三星在户<lb/>
又曰月離于畢俾滂沲矣<lb/>
又曰定之方中作于楚宫<hi>定營室星也</hi>
又曰維南有箕載翕其舌維北有斗西柄之掲<lb/>
又曰昏以爲期明星煌煌<lb/>
禮曰八月中氣是月也命有司享壽星於南郊<lb/>
又曰十二月是月也日窮于次月窮于紀星回于天<lb/>
又曰幽禜祭星也<lb/>
<pb n="KR3k0012_SBCK_005-2a"/>
又曰天秉陽垂日星<lb/>
又曰宿離不忒無失經紀注二十八宿爲經七曜爲紀<lb/>
周禮曰保章氏掌天星以志星辰日月之變動以觀天下<lb/>
之遷辨其吉凶以星土辨九州之地所封封域皆有分星<lb/>
以觀祅祥<lb/>
左傳曰魯莊公七年夏四月辛夘夜恒星不見夜中星隕<lb/>
如雨與雨偕也<lb/>
又曰魯僖公五年晉侯復假道於虞以伐號問於卜偃曰<lb/>
吾其濟乎對曰克之童謡云丙子之晨龍尾伏辰<hi>杜預曰龍尾是</hi>
<hi>尾星也</hi>
又曰十六年春隕石于宋五隕星也<lb/>
又曰魯襄公二十八年春無氷梓愼曰今兹宋鄭其饑乎<lb/>
歲在星紀<hi>星紀在田</hi>而淫於玄枵<hi>玄枵在子虚危之次星紀斗牛之次</hi>以有時災<lb/>
<pb n="KR3k0012_SBCK_005-2b"/>
隂不堪陽虵乗龍<hi>龍歲星木也木爲青龍虵爲玄武龍失次也</hi>龍宋鄭之星也<lb/>
宋鄭必飢玄枵虚中也枵耗名也土虚而民耗不飢何爲<lb/>
又曰昔髙辛氏有二子長曰閼伯季曰實沉居于曠林不<lb/>
相能也日尋干戈以相征討后帝不臧<hi>后帝堯也臧善</hi>遷閼伯于<lb/>
啇丘主辰<hi>啇丘宋地也主祀辰星辰大火也</hi>啇人是因故辰爲啇星<hi>啇人湯先</hi>
<hi>祖封啇丘因閼伯故國祀辰星</hi>遷實沉于大夏主參<hi>大夏今晉陽縣也</hi>唐人是因<lb/>
故參爲晉星<lb/>
又曰火中寒暑乃退<hi>心以季夏昏中而暑退季冬旦中而寒退</hi>
又曰昭三十二年呉伐越史墨曰不及四十年越其有呉<lb/>
乎越得歳而吳伐之必受其凶<lb/>
榖梁傳曰列星曰恒星亦曰經星<hi>恒經皆常也</hi>
爾雅曰星紀斗牽牛也玄枵虚也<lb/>
又曰祭星曰布<hi>布散食於地上</hi>
<pb n="KR3k0012_SBCK_005-3a"/>
又曰西陸昴也郭璞曰昴西方之宿别名旄頭<lb/>
論語曰爲政以德譬如北辰居其所而衆星拱之○易是類<lb/>
謀曰五星合狼張晝視無日光虹蜺煌煌太山失金雞西<lb/>
岳亡玉羊太山失金雞者箕星亡也箕者風也風動雞鳴<lb/>
今箕候亡故雞亦亡也西岳亡玉羊者羊星在未未爲羊<lb/>
雞失羊亡臣縱恣萬人愁不祥<lb/>
京房對災異曰人君不行仁恩破胎傷孕春殺無辜則歳<lb/>
星失度<lb/>
尚書考靈耀曰歲星木精熒惑火精鎮星土精大白金精<lb/>
辰星水精也<lb/>
又曰歲星得度五榖滋熒惑順行甘雨時鎮星得度地無<lb/>
災太白出入當五榖成熟人民昌<lb/>
又曰心火星天王也其前星太子後星庶子也<lb/>
<pb n="KR3k0012_SBCK_005-3b"/>
詩紀曆樞曰箕爲天口主出氣尾爲逃臣賢者叛十二諸<lb/>
侯列於廷<hi>元命苞曰五諸侯此云十二則兼他星爲數也</hi>
禮稽命圖曰作樂制禮得天心則景星見也<lb/>
禮斗威儀曰鎭星黄時則祥風至<lb/>
春秋說題辭曰星之爲言精也榮也陽之精也陽精爲日<lb/>
日分爲星故其字日生爲星<lb/>
春秋元命苞曰直<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>北有一大星爲老人星見則治平主<lb/>
壽亡則君危主亡常以秋分候之<lb/>
又曰啇紂之時五星聚於房房者蒼神之精周據而興<lb/>
又曰玉衡北兩星爲玉繩玉之爲言溝刻也瑕而不掩折<lb/>
而不傷宋均注曰繩能直物故名玉繩溝謂作器<lb/>
又曰心三星五度有天子明堂布政之宫<lb/>
又曰尾九星箕四星爲後宫之場列爲南宫其庭太微<lb/>
<pb n="KR3k0012_SBCK_005-4a"/>
又曰蟾蠩隂精流生織女立地侯宋均注曰地侯鎭星别<lb/>
名也<lb/>
又曰三台星色齊君臣和不齊大乖<lb/>
春秋合誠圖曰天文地理各有所主北斗有七星天子有<lb/>
七政也<lb/>
又曰軒轅主雷雨之神旁有一星玄戈名曰貴人旁側郎<lb/>
位主宿衛尚書<lb/>
春秋運斗樞曰北斗七星第一天樞第二璇第三機第四<lb/>
權第五玉衡第六開陽第七摇光<hi>廣雅又云樞爲雍州璇爲兾州機爲青兖州權</hi>
<hi>爲徐揚州衡爲荆州開陽爲梁州摇光爲豫州</hi>第一至第四爲魁第五至第七爲<lb/>
扚合爲斗居隂布陽故稱北<lb/>
又曰五帝所行同道異位皆循斗樞機衡之分遵七政之<lb/>
紀九星之法<lb/>
<pb n="KR3k0012_SBCK_005-4b"/>
又曰天樞得則景星見衡星得則麒麟生萬人夀<lb/>
春秋佐助期曰蕭何禀昴星而生<lb/>
春秋後傳曰魏人唐睢　對秦王曰專諸之刺王僚彗星<lb/>
籠月色<lb/>
春秋文耀鈎曰老人星見則主安不見則兵起<lb/>
論語䜟曰仲尼曰吾聞堯率舜等遊首山觀河渚有五老<lb/>
遊河渚一老曰河圖將來告帝期二老曰河圖將來告帝<lb/>
謀三老曰河圖將來告帝書四老曰河圖將來告帝圖五<lb/>
老曰河圖將來告帝符龍衘玉苞金泥玉撿封盛書五老<lb/>
飛爲流星上入昴○孝經援神契曰歳星守心則年榖豐<lb/>
廣雅曰太白謂之長庚或謂之太囂<lb/>
又曰熒惑謂之罰星或謂之執法<lb/>
又曰天宫謂之參旗紫宫參伐謂之大辰太微謂之明堂<lb/>
<pb n="KR3k0012_SBCK_005-5a"/>
史記天官書曰星者金之散氣<lb/>
又曰漢中四星曰天駟旁一星玉良王良䇿馬車騎滿野<lb/>
又曰星墮至地則石也河濟之間時有墜星<lb/>
又曰畢爲罕車爲邊兵主戈獵其大星傍小星爲附耳<lb/>
附耳動有䜛臣在側<lb/>
又曰四鎭星所出四隅若月始出也<lb/>
又曰咸池曰天五潢五帝車舎<lb/>
又曰中端門門左右掖門門内六星諸侯其内五星五帝<lb/>
坐<lb/>
又曰漢武帝以正月上辛祠太一甘泉夜祠到明怱有流星<lb/>
至於祠壇上使童男女七十人俱歌<lb/>
又曰魁下六星兩兩相比者曰三能蘇林曰能音台<lb/>
又曰東宫蒼龍房心心爲明堂爲天府<lb/>
<pb n="KR3k0012_SBCK_005-5b"/>
又曰國皇星大而赤狀類南極徐廣注曰南極老人星也<lb/>
又曰五星皆大其事亦大皆小其事亦小早出爲盈盈者<lb/>
爲客晚出爲縮縮者爲主同舎爲合相陵爲闘<lb/>
漢書曰皇甫嵩爲太尉以流星免官<lb/>
又曰武帝時中星盡揺占曰民勞也後征伐四夷<lb/>
又曰北斗七星所謂琁璣玉衡以齊七政杓擕龍角<hi>孟康曰杓</hi>
<hi>斗杓也龍角東方宿也擕連也</hi>
又曰營室爲淸廟亦曰離宫<lb/>
又曰河鼔太星上將其北織女織女天女孫也<lb/>
又曰髙帝七年月暈圍參畢七重占曰畢昴間天街也街北胡<lb/>
也街南中國也後有平成之圍<lb/>
又曰太微之十二星東相西將<lb/>
又曰戴主六星曰文昌宫一曰上將二曰次將三曰貴相<lb/>
<pb n="KR3k0012_SBCK_005-6a"/>
四曰司命五曰司禄六曰司灾<lb/>
又曰危東六星兩兩而比曰司宼<lb/>
又曰古人有言曰天下太平五星循度<lb/>
又曰革命創制三章是紀應天順人五星同軌<lb/>
又郊祀志曰漢祖詔御史令天下立靈星祠常歲時祠以<lb/>
牛<lb/>
又曰天文志曰金木水火土五星天之五佐爲經緯伏見<lb/>
有時歲星東方春於人五常仁也五事貌也仁虧皃失逆<lb/>
春令傷木氣罰見歲星熒惑南方夏禮也視也禮虧視失<lb/>
逆夏令傷火氣罰見熒惑太白西方秋義也言也義虧言<lb/>
失逆秋令傷金氣罰見太白太白經天<hi>孟康注曰謂出東入西出西入東也</hi>
<hi>太白隂星出東當伏西過午爲經天晉灼曰星盡見午爲經天</hi>
天下兵革民更主是謂亂紀人民流亡晝見與日爭明強<lb/>
<pb n="KR3k0012_SBCK_005-6b"/>
國弱小國強女主昌辰星北方冬智也聽出智虧聽失逆<lb/>
冬令傷水氣罰見辰星鎭星中央土主季夏信也思心也<lb/>
仁義禮智以信爲主貌言視聽以心爲正四星皆失鎭星<lb/>
乃爲之動<lb/>
又曰凡五星色皆白爲䘮爲兵爲旱青爲憂爲水黑爲疾<lb/>
多死黃吉五星同色天下偃兵百姓安寧歌舞以行不見<lb/>
災疾五榖蕃昌<lb/>
又曰天星皆有州圖分野角亢氐房心豫州之分尾箕幽<lb/>
州之分牽牛婺女揚州之分虚危青州之分營室東壁并<lb/>
州之分胃徐州之分畢昴兾州之分觜參益州之分東井<lb/>
輿鬼雍州之分栁七星張三河之分翼軫荆州之分折木<lb/>
之津燕之分大火宋之分夀星鄭之分鶉尾楚之分鶉火<lb/>
周之分鶉首秦之分實沉魏之分大梁趙之分降婁魯之<lb/>
<pb n="KR3k0012_SBCK_005-7a"/>
分訾<hi>即移反</hi>娵<hi>于下反</hi>衛之分玄枵齊之分星紀呉之分太史<lb/>
掌之以觀祅祥<lb/>
又曰秦地於天官東井輿鬼之分野周地栁七星張之分<lb/>
野韓地角亢氐之分野趙地昴畢之分野燕地箕之分野<lb/>
齊地虚危之分野魯地奎之分野宋地房心之分野衛地<lb/>
營室東壁之分野楚地翼軫之分野呉地斗牛之分野<lb/>
漢武故事曰西王母使者至東方朔死上問使者對曰朔<lb/>
是木帝精爲歲星下逰人中以觀天下非陛下臣也<lb/>
漢書音義曰瑞星曰景星亦曰德星妖星曰孛星彗星長<lb/>
星亦曰攙搶絶跡而去曰飛星光跡相連曰流星亦曰奔<lb/>
星<hi>星光曰芒</hi>
後漢書曰嚴光字子陵與光武爲友後光武登阼忘之光<lb/>
怨帝是時太史云天上有客星恨帝帝曰豈非朕故人嚴<lb/>
<pb n="KR3k0012_SBCK_005-7b"/>
子陵乎遽命徴之夜與子陵共卧光以脚加帝腹太史奏<lb/>
客星侵御座子陵縮脚客星尋退竟不仕<lb/>
又曰李固對詔陛下有尚書猶天之有北斗北斗天之喉<lb/>
舌尚書陛下之喉舌斟酌元氣運乎四時出納王命所爲<lb/>
制氣之臣也<lb/>
又曰和帝分遣使者二人各至州郡觀採風謡二人當到<lb/>
益州投候館吏李郃舎郃問曰二君發京師時知朝廷遣<lb/>
二使耶問何以知之郃指星云前有二星向益州分野<lb/>
謝承後漢書曰呉郡周敞師事京房房爲石顯所譛繫獄<lb/>
謂敞曰吾死後四十日客星必入天市即吾無辜之驗也<lb/>
房死後果如房言<lb/>
東觀漢書記曰光武破聖公與伯叔書曰交鋒之日神星<lb/>
晝見太白清明<lb/>
<pb n="KR3k0012_SBCK_005-8a"/>
蜀志曰漢安二十五年劉豹向舉上言於先主曰乃年太<lb/>
白熒惑鎭從歲漢𥘉興五星聚歲星主義漢位在西義之<lb/>
上方故漢法常以歲星候人主當有聖主起於此以致中<lb/>
興頃者熒惑復追歲見在胃昴爲天維經曰帝星處之衆<lb/>
邪消亡於是先主即位<lb/>
續晉陽秋曰桓玄庶母馬氏本袁眞之妓也與同列薛氏<lb/>
郭氏夏夜同出月下有銅甕水在其側見一流星墮瓮中<lb/>
驚喜共視見星如二寸火珠於水厎冏然明淨乃相謂曰<lb/>
此吉祥也誰當應之於是薛郭更以瓢接取並不得馬最<lb/>
後取星正入瓢中便飲之旣而若有感焉俄而懷玄玄雖<lb/>
簒位不終而數年之中榮貴極矣<lb/>
<pb n="KR3k0012_SBCK_005-8b"/>
</p>
<p>
太平御覽卷第五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_061-1a"/>
太平御覽卷第六十一　地部二十六<lb/>
　　河　祥瑞　沉祭<lb/>
　　决塞　淮　濟<lb/>
　　　　　河<hi>祥瑞<折 t="33"/>沉祭<折 t="33"/>決塞並附</hi>
釋名曰河下也隨地下處而通流也<lb/>
山海經曰崑崙山縱廣萬里髙萬一千里去嵩山五萬里<lb/>
有青河白河赤河黒河環其墟其白水出其東北陬屈向<lb/>
東南流爲中國河河百里一小曲千里一大曲發原及中<lb/>
國大率常然東流潜行地下至規期山北流分爲兩源一<lb/>
出䓗嶺一出于闐其河復合東注蒲昌海復潜行地下南<lb/>
出積石山西南流又東廻入塞過燉煌酒泉張掖郡南與<lb/>
洮河合過安定北地郡北流過朔方郡西又南流過五原<lb/>
郡南又東流過雲中西河郡東又南流過上都河東郡西<lb/>
<pb n="KR3k0012_SBCK_061-1b"/>
而出龍門汾水從東於此入河東即龍門所在○吕氏春秋<lb/>
曰龍門未開河出孟門東大溢是謂洪水禹鑿龍門始南<lb/>
流至華隂潼關與渭水合又東廻過砥柱砥柱山名河水<lb/>
分流包山而過山見水中若柱然今陜州東河北陜縣三<lb/>
縣界及洛陽孟津所在至鞏縣與洛水合成皐與濟水合<lb/>
濟水出河北至王屋山而南截河渡正對成皐又東北流<lb/>
過武德與沁水合至黎陽信都信都今兾州絳水所在絳<lb/>
水亦曰潰水一曰漳水鉅鹿之北遂分爲九河鉅鹿今邢<lb/>
州大陸所在大陸澤名九河一曰徒駭二太史三馬頰四<lb/>
覆釡五胡蘇六簡七絜八鉤盤九鬲津又合爲一河而入<lb/>
海齊桓公塞九河以廣田居故館陶貝丘廣川信都東光<lb/>
河間以東城池九河舊跡猶存漢伐河決金堤南北多罹<lb/>
其害議者常欲求九河故迹而穿之未知其所是以班固<lb/>
<pb n="KR3k0012_SBCK_061-2a"/>
云自兹距漢以亡其八枝也河之故瀆自沙丘堰南分河<lb/>
出焉故尚書稱導河積石至于龍門今絳州龍門縣界南<lb/>
至于華隂北至于砥柱東至于孟津在洛北都道所湊古<lb/>
今以爲津東過洛汭至于大伾洛汭今鞏縣在河洛合流<lb/>
之所也大伾山今汜水縣即故成皐也山爯成曰伾北過<lb/>
絳水至于大陸其絳水今兾州信都大陸澤名今邢州鉅<lb/>
鹿又北播爲九河同爲逆河入海是也同合出九河又合<lb/>
爲一名爲逆河逆迎也言海口有潮夕潮以迎河水<lb/>
書曰九河旣道<hi>孔安國注曰河水分爲九道</hi>
詩曰關關雎鳩在河之洲<lb/>
又曰新臺有泚河水瀰瀰<lb/>
又曰河水洋洋北流活活<lb/>
又曰誰謂河廣一葦航之誰謂送逺跋予望之<lb/>
<pb n="KR3k0012_SBCK_061-2b"/>
又曰不敢暴虎不敢慿河<lb/>
大戴禮曰聖人有國則河不滿溢<lb/>
禮斗威儀曰君乗土而王其政太平則河溓<hi>宋均注曰河不災溢也</hi>
傳曰周詩有之曰俟河之清人壽幾何<hi>詩逸詩也言人壽促而河清遲喻晉</hi>
<hi>之不可待也</hi>
又曰楚昭王有疾卜河爲祟大夫請祭王曰江漢沮漳楚<lb/>
之望也河非所獲罪<lb/>
春秋考異郵曰河者水之氣四瀆之精所以流化故曰河<lb/>
潤千里<lb/>
孝經援神契曰河者水之伯上應天漢<lb/>
史記曰秦滅六國自以爲獲水德之瑞更名河曰德水<lb/>
漢書曰河有兩源一出葱嶺山一出于闐于闐在南山下<lb/>
其北流與葱嶺河合東注蒲昌海一名鹽澤<lb/>
<pb n="KR3k0012_SBCK_061-3a"/>
又曰長水校尉髙竝言河決率常於平原東郡左右其地<lb/>
形下而土䟽惡也聞禹理河本空此地以爲水猥近察秦<lb/>
漢河決曹衛之域不過百八十里可空此地勿以爲官亭<lb/>
民室<lb/>
張璠漢紀曰郭伋爲頴川太守光武詔曰賢能太守去帝<lb/>
城不逺河潤九里兾京師并蒙其福<lb/>
魏志曰袁紹渡河沮授臨舟歎曰上盈其志下務其功悠<lb/>
悠黄河吾其濟乎<lb/>
說苑曰甘茂使齊渡河舩人曰河水猶澗耳君不能渡何<lb/>
王之能說乎甘茂曰持擑隨流臣不若子說萬乗之君子<lb/>
不如我<lb/>
桓譚新語曰大司馬張仲議曰河水濁一石水六斗泥而<lb/>
民競決河漑田令河不通利至三月桃花水至則決以其<lb/>
<pb n="KR3k0012_SBCK_061-3b"/>
噎不泄也可禁民勿復引河<lb/>
韓詩外傳曰申徒狄非丗將自投於河崔嘉聞而止之曰<lb/>
聖人民之父母也今爲濡足之故不救溺人可乎申徒狄<lb/>
曰昔桀殺龍逄紂殺比干而亡天下呉殺子胥陳殺泄治<lb/>
而滅其國非無聖知不用故也遂負石而沉於河河圖始<lb/>
開圖曰黄帝問風后曰余欲知河之始開風后曰河凢有<lb/>
五皆始開乎崑崙之墟<lb/>
愼子曰西河下龍門其流駃竹箭<lb/>
抱朴子曰撮攘不能塡決河升水不能冷原火<lb/>
又曰寸膠不能理黄河之濁尺水不能却蕭丘之火<lb/>
淮南子曰武王伐紂至孟津陽侯之波逆流而擊疾風晦<lb/>
冥人馬不相見於是武王左操黃鉞右執白旄瞋目而麾<lb/>
曰余在天下誰敢害余意者於是風濟波罷<lb/>
<pb n="KR3k0012_SBCK_061-4a"/>
又曰河以委虵<hi>委虵音逶迤</hi>故能逺山以陵遲故能髙道以優<lb/>
游故能化<lb/>
又曰水九折注海而流不絶者有崑崙之輸也<lb/>
風俗通曰河播也播爲九州也<lb/>
物理論曰河色黄衆川之流蓋濁之也百里一小曲千里<lb/>
一曲一直<lb/>
山海經曰從極之淵深三百仞唯冰夷恒都焉<hi>冰夷馮夷</hi>
<hi>也淮南子曰馮夷得道以潜大川</hi>馮夷人面乗兩龍<hi>乗雲</hi>
<hi>車駕二龍</hi>
水經注曰禹理洪水觀於河見白面長人魚身出曰吾河<lb/>
精也授禹河圖而還於淵<lb/>
又曰昔澹臺子羽齎千金之璧渡河陽侯波起兩蛟挾舟<lb/>
子羽曰吾可以義求不可以威刼操劒斬蛟蛟死波休乃<lb/>
<pb n="KR3k0012_SBCK_061-4b"/>
投璧於河三投而輙躍出乃毀璧而去示無恡意<lb/>
又曰崑崙在北去嵩髙五萬里地之中也髙萬一千里河<lb/>
水岀其東北<lb/>
蕭廣濟孝子傳曰三洲人者各一州人皆孤單焭獨三人<lb/>
闇㑹樹下息因相訪問老者曰寜可合爲斷金之業邪二<lb/>
人曰諾即相約爲父子因命二人於大澤中作舎且欲成<lb/>
父曰此不如河邊二人曰諾河邊舎幾成父曰又不如河<lb/>
中二人復填河二旬不立有一書生過之爲縛兩土肫投<lb/>
河中㑹父往呼止之曰甞見河可塡耶觀汝行耳相將而<lb/>
去明日俱至河邊望見河中土髙丈餘<lb/>
　　　　　祥瑞<hi>河附</hi>
禮記曰河岀馬圖言龍馬負圖也<lb/>
河圖曰黄帝云余夢見兩龍授圖乃齊往河洛而求有魚<lb/>
<pb n="KR3k0012_SBCK_061-5a"/>
折溜而止魚汎曰圖跪而受之<lb/>
運斗樞曰舜與諸侯觀河洛有黄龍負圖岀置帝前䠠入<lb/>
水而前去<hi>䠠之遊反又音帶䠠去也</hi>
拾遺記曰黄河千年一清聖王之大瑞也<lb/>
易乹鑿度曰帝王將起河水先清清變白白變赤赤變黒<lb/>
黒變黄各三日<lb/>
中候曰榮光出河休氣四塞滎光即五色<lb/>
論語曰河不出圖吾巳矣夫<lb/>
　　　　　沉祭<hi>河附</hi>
穆天子傳曰天子西狩獵獲白狐玄貉以祭于河<lb/>
禮記曰三王之祭川也皆先河後海此所謂務本言海之<lb/>
本源自河也<lb/>
史記曰元光中河決於匏子於是天子臨決河沉白馬玉<lb/>
<pb n="KR3k0012_SBCK_061-5b"/>
璧於河令羣臣從官自將軍巳下皆負薪塡決河而取淇<lb/>
園之竹以爲堰天子旣臨河決悼功之不成乃作瓠子之<lb/>
歌<lb/>
　　　　　决塞<hi>河附</hi>
糓梁傳曰梁山崩壅河三日不流晉君召伯尊伯尊遇輦<lb/>
者問焉輦者曰君親素縞帥羣臣哭之旣而祠焉伯尊至<lb/>
君問之伯尊如其言而河流矣<hi>左傳曰伯宗</hi>
漢書曰成帝時河決潰金隄凢灌四郡河隄使者王延丗<lb/>
塞以竹落長四丈大九圍盛以小石兩船夾載而下之三<lb/>
十六日河隄成改元爲河平<lb/>
又曰賈讓奏言治河有上中下三筞若徙其當水衝之人<lb/>
以避之放河使北入海泛濫期月自定不勞人力此功一<lb/>
立河定人安千載無患謂之上筞若多穿漕渠使人得以<lb/>
<pb n="KR3k0012_SBCK_061-6a"/>
漑田雖非聖人法然亦救敗術也今㩀堅地作石隄東西<lb/>
水門但用木以土耳旱則開東方水門以漑田水則開西<lb/>
方髙門以分河此誠冨國安人興利除害謂之中䇿苟繕<lb/>
完故堤増卑陪原勞費無巳數逢此害謂㝡下䇿也<lb/>
又曰武帝元光中河水從頓丘發卒十萬救決河起龍淵<lb/>
宫<hi>武廟也自作之故言宫</hi>
吕氏春秋曰故龍門未開吕梁未發河水孟門大溢逆流<lb/>
名曰洪水禹乃決江䟽河爲彭蠡之鄣所治者千八百國<lb/>
此禹之功<lb/>
文子曰江河之大溢不過三日<lb/>
水經注曰漢平帝之丗河汴決壞未及得修汴渠東侵日<lb/>
月彌廣門閭故處皆水中也<lb/>
漢明帝永平十二年議治汴渠上乃引樂浪人王景問水<lb/>
<pb n="KR3k0012_SBCK_061-6b"/>
形便景陳利害應對敏捷帝甚善之乃賜山海經渠書禹<lb/>
貢圖及以錢帛發卒數十萬詔景與將作謁者王呉治渠<lb/>
防築隄修堨起自滎陽東至千乗海口千有餘里景乃商<lb/>
度地勢鑿山開澗防遏衡要踈決壅積十里一門水更相<lb/>
廽注無復潰漏之患明年渠成帝親隨廵行詔濵河郡國<lb/>
置河堤貟吏如西京舊制由是顯名王呉及諸從事者皆<lb/>
増秩一等順帝陽嘉中又自汴河口以東縁河積石爲堰<lb/>
通淮曰金堤靈帝建寜中又増修石門以遏渠口水盛則<lb/>
通注津耗則輟流<lb/>
　　　　　淮<lb/>
春秋說題辭曰淮出桐栢淮者均也均其務<lb/>
釋名曰淮圍也圍遶揚州北界東至海<hi>廣雅同</hi>
說文曰淮岀南陽平氏桐栢大復山東南水經注及山海<lb/>
<pb n="KR3k0012_SBCK_061-7a"/>
經云淮水岀南陽平氏縣桐栢山其源初則涌岀復潜流<lb/>
三十里然後長騖東北經大復山從義陽郡北東過江夏<lb/>
平春縣北又東過新息縣南期思縣北至原鹿縣南與汝<lb/>
水合又東過廬江安豐縣與決水合東北至九江壽春縣<lb/>
東與頴水合壽春縣北與淝水合又東至當塗縣北與渦<lb/>
水合東北至下邳淮隂縣與泗水合東至廣陵淮浦縣而<lb/>
入海也近海數百里通朝夕潮尚書稱導淮自桐栢東㑹<lb/>
于泗沂入于海是也<lb/>
書曰淮沂其乂<lb/>
又曰泗濵浮磬淮夷蠙珠<lb/>
周禮曰橘踰淮而北爲枳此地氣然也<lb/>
詩曰率彼淮浦省此徐土<lb/>
孟子曰禹排淮泗而注諸江<lb/>
<pb n="KR3k0012_SBCK_061-7b"/>
焦貢易林曰江河淮海天之奥府衆利所聚可以饒有<lb/>
劉向說苑曰莊周貧徃貸於魏文侯文侯曰待吾邑粟之<lb/>
來而奉之周曰乃今者周之來見道牛蹄中有鮒魚焉太<lb/>
息謂周曰我尚可活也周曰須我爲汝向南詣楚王決江<lb/>
淮以漑汝鮒魚曰今命在盆甕之中耳乃爲我見楚王決<lb/>
江淮以漑我汝即索我於枯魚之肆矣<lb/>
晉陽秋曰秦始皇東遊望氣者云五百年後金陵有天子<lb/>
氣於是始皇改曰秣陵塹北山以絶其勢今建康即秣陵<lb/>
西北界所塹即建康南淮也<hi>今謂之秦淮</hi>
淮南子曰夫醉者超江津以爲㝷常之溝也<lb/>
　　　　　濟<lb/>
釋名云濟濟也言源岀河北濟河而南也<lb/>
水經注及山海經云濟水出河東垣縣王屋山初名流水<lb/>
<pb n="KR3k0012_SBCK_061-8a"/>
風俗通云濟水出常山房子縣賛皇山此又則是一水耳<lb/>
應氏以爲流入濟者非也東出温縣西北始名濟水<lb/>
孔安國注尚書泉源爲沇流去爲濟在温西北平地又東<lb/>
南流當鞏縣之北而南入河與河並流過成臯成臯今汜<lb/>
水縣<lb/>
晉書地道志曰濟自大伾入河與河水鬪大伾成皐古成<lb/>
皐兼包鞏縣之界溢出爲滎水東流過陽武及封丘縣又<lb/>
東過冤朐縣南至定陶縣南又東北流與荷水㑹東至乗<lb/>
氏縣西分而爲二其一東北流入鉅野澤過壽張西與汶<lb/>
水合又北過榖城縣西又東北過廬縣北經齊郡東萊郡<lb/>
而入海也尚書稱導沇水東流爲濟河水所在也又東北<lb/>
㑹于汶又東北入于海是也<lb/>
淮南子曰濟水通和冝麥<lb/>
<pb n="KR3k0012_SBCK_061-8b"/>
風俗通曰濟岀常山房子賛皇山廟在東郡臨邑縣濟者<lb/>
齊也齊其度量也<lb/>
戴延之西征記曰濟水自大岯入河與河水鬪而東流<lb/>
劉向說苑曰泗瀆江河淮濟何以視諸侯能蕩滌垢濁焉<lb/>
能通百川於海焉能蕩岀雲雨焉爲德甚美故視諸侯<lb/>
周禮冬官曰鸜鵒不踰濟地氣然也<lb/>
左傳曰鄭伯之車僨于濟<lb/>
韓子曰清濟濁河足以爲限長城巨防足以爲塞齊五戰<lb/>
之國也<lb/>
太平御覽卷第六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_539-1a"/>
太平御覽卷第五百三十九<lb/>
　禮儀部十八<lb/>
　　　宴㑹　上壽　䞇<lb/>
　　　　　宴㑹<lb/>
毛詩曰鹿鳴宴羣臣嘉賔也<lb/>
又曰鹿鳴曰棠棣曰宴兄弟也<lb/>
又嘉魚曰湛露天子宴諸侯也<lb/>
又伐木曰伐木宴朋友故舊也自天子至於庶人未有不<lb/>
湏友以成者也親親以睦友賢不弃不遺故舊則民德歸<lb/>
厚矣<lb/>
周禮春官上大宗伯掌饗讌之禮親四方之賔客<lb/>
禮記曰諸侯宴禮之義俎豆牲體薦羞皆有等差所以明<lb/>
貴賤也<lb/>
<pb n="KR3k0012_SBCK_539-1b"/>
左傳文上曰魯文公四年衛寗武子來聘公與之宴爲賦<lb/>
湛露及彤弓不辭又不荅賦使行人私問對曰臣以爲肄<lb/>
業及之也昔諸侯朝正於王王宴之於是乎賦湛露則天<lb/>
子當陽諸侯用命也若諸侯敵王所愾而獻其功王於是<lb/>
乎賜之彤弓一彤矢百玈弓十玈矢千以覺報宴今陪臣<lb/>
來繼舊好君辱貺之豈敢于大禮以自取戾<lb/>
又宣公曰晉侯飲趙盾酒伏甲將攻之其右提彌明知之<lb/>
趍登曰臣侍君宴過三爵非禮也○又成公曰衛侯饗苦成<lb/>
叔寗武子相苦成叔傲寗子曰苦成家其亡乎古之爲饗<lb/>
食也以觀威儀省禍福也今夫子傲取禍之道也<lb/>
又昭二曰楚靈王享昭公于新臺好以大屈<hi>宴好好賜也大屈弓名也</hi>
旣而悔之<lb/>
又昭公曰穆有塗山之㑹<hi>周穆王㑹諸侯於塗山在壽春東北</hi>
<pb n="KR3k0012_SBCK_539-2a"/>
漢書曰髙祖擊英布還過沛置酒悉召故人父老發沛中<lb/>
兒百二十人教之歌酒酣上自擊筑曰大風起兮雲飛揚<lb/>
威加四内兮歸故郷安得猛士兮守四方自起舞慷慨傷<lb/>
懷泣下數行謂父老曰逰子悲故郷吾雖都關中萬歳後<lb/>
吾䰟魄猶樂思沛也與沛父老諸母樂飲道舊故爲笑<lb/>
晉書禮志曰漢建安中將正㑹而太史上言正旦當日蝕<lb/>
朝士疑㑹否共諮尚書令荀彧時廣平計吏劉邵在彧坐<lb/>
曰梓愼禆竈古之良史猶占水火錯失天時諸侯旅見天<lb/>
子入門不得終禮者五日蝕在一然則聖人垂制不爲變<lb/>
異豫廢朝禮或者災消異伏或推術謬誤也彧及衆人咸<lb/>
善而從之遂朝㑹如舊亦不蝕<lb/>
魏書曰文帝爲魏王南征次譙大饗六軍及譙父老自娱<lb/>
樂伎列百戯<lb/>
<pb n="KR3k0012_SBCK_539-2b"/>
魏志曰黄𥘉元年郭淮奉使賀文帝踐祚而道路疾病故<lb/>
計逺近爲稽留及群臣在㑹帝正色責之曰昔禹㑹諸侯<lb/>
塗山防風後至便行大戮今溥天同慶而最遟留何也對<lb/>
曰臣聞五帝先教導民以德夏后政衰始用刑辟今臣遭<lb/>
唐虞之丗是以免於防風之誅帝恱之<lb/>
晉書禮志曰漢儀有正㑹禮正旦夜漏未盡七刻鐘鳴受<lb/>
賀公侯以下執贄來庭二千石以上外殿稱萬歳然後作<lb/>
樂宴饗魏武帝都鄴正㑹文昌殿用漢儀又設百華燈晉<lb/>
氏受命武帝更定元㑹儀咸寜注是也<lb/>
晉起居注曰太常張華上書按舊事拜公建始殿因以小<lb/>
㑹盖所以崇宰輔也<lb/>
宋書禮志曰正旦元㑹設白虎罇於殿庭罇盖上施白虎<lb/>
若有能獻直言則發此罇飲酒<lb/>
<pb n="KR3k0012_SBCK_539-3a"/>
東宫舊事曰正㑹儀太子着逺逰冠絳紗𫀆登輿至丞華<lb/>
門前設位拜二傳二傅交拜禮畢不復登車太傳<hi>訓道在前</hi>少<lb/>
傳<hi>訓順在後</hi>太子入崇賢門樂作太子登殿西向坐<lb/>
丗說曰孝武在西堂㑹伏韜預坐還下車使呼其兒語之<lb/>
曰天子百人髙㑹臨坐未得他語先問伏韜何在在不此<lb/>
故未易爲人作父如此何如<lb/>
摯虞决疑要注曰讌之與㑹威儀不同也㑹則隨五時朝<lb/>
服庭設金石懸虎賁着旄頭文衣鶡尾以列陛讌則服常<lb/>
服設絲竹之樂唯宿衛者列伏大㑹於太極殿小㑹於東<lb/>
堂<lb/>
丗說曰過江諸人每至暇日相要出新亭藉卉飲宴周侯<lb/>
中坐而歎曰風景不殊舉目有江河之異皆流淚唯丞相<lb/>
愀然作色曰當共勠力王室尅復神州何至作楚<hi>因相對而泣也</hi>
<pb n="KR3k0012_SBCK_539-3b"/>
傳玄元㑹賦曰考夏后之遺訓綜殷周之典藝採秦漢之<lb/>
舊儀定元正之嘉㑹<lb/>
潘岳閑居賦曰席長<graphic n="KR3136" url="https://raw.githubusercontent.com/kanripo/KR-Gaiji/master/images/KR3136.png" mimeType="image/png"/>列孫子柳垂隂車結䡄陸㰅紫房<lb/>
水佳頳鯉或宴于林或禊於汜昆弟班白兒童稚齒稱萬<lb/>
壽以獻觴咸一懼而一喜壽觴舉慈顔和浮水樂飲絲竹<lb/>
駢羅頓足起舞柷音髙歌人生安樂熟知其他<lb/>
古詩曰今日良宴㑹懽樂難具陳彈筝奮逸饗新聲妙人<lb/>
神<lb/>
古豔詩曰今日樂上樂相從天公出羙酒河伯出鯉魚靑<lb/>
龍前鋪席白虎持榼壷南斗工鼔琴北斗吹笙竿<lb/>
曹植侍太子坐詩曰白日耀靑天微雨静飛塵寒水辟炎<lb/>
暑凉風飄我身淸醴盈金觴肴饌縱撗陳齊人進竒樂歌<lb/>
者出西秦翩翩我公子機巧忽若神<lb/>
<pb n="KR3k0012_SBCK_539-4a"/>
曹植與丁廙詩曰嘉賔填城闕豊膳出中厨吾與二三子<lb/>
曲宴此城隅秦筝發西氣齊瑟楊東嘔肴來不虚歸觴至<lb/>
反無餘<lb/>
陸機皇太子請宴詩序曰感聖恩之罔極退而賦此詩也<lb/>
　　　　　上壽<lb/>
毛詩大雅江漢曰虎拜稽首天子萬年虎拜稽首對楊王<lb/>
休作召公考天子萬壽<lb/>
左傳哀公宴於五梧武伯爲祝<hi>祝上壽酒也</hi>
漢書曰髙祖與項羽鴻門㑹項㽵入爲壽<hi>進爵於尊者獻無疆之壽也</hi>
史記曰武帝王太后在民間時所生一女者父爲金王孫<lb/>
王巳死韓王孫<hi>名嬀</hi>乗間而言曰太后有女在長陵武帝曰<lb/>
何不早言武帝乃自徃迎取乗輿至金氏門外使騎圍其<lb/>
宅女亡匿内中床下扶持出詔副車載之馳還入長樂宫<lb/>
<pb n="KR3k0012_SBCK_539-4b"/>
太后曰帝何從來帝曰今者至長陵得臣姉與俱來帝奉<lb/>
酒前爲壽賜錢千萬奴婢三百人公田百頃甲第以奉姉<lb/>
太后謝曰爲帝費<lb/>
漢書衛靑傳曰時王夫人方幸於上寗乗說青曰今王夫<lb/>
人幸而宗族未冨貴願將軍奉所賜千金爲夫人親壽靑<lb/>
以五百金爲壽上聞問靑以實對上迺拜寗乗爲東海都<lb/>
尉<lb/>
又曰倪寛爲御史大夫從東封㤗山登明堂寛奉觴再拜<lb/>
上千萬歳壽制曰敬舉君之觴<lb/>
又曰隆慮公主子昭平君尚帝女夷安公主隆慮主病困<lb/>
以金千斤錢十萬爲昭平君豫贖死罪上許之隆慮主卒<lb/>
昭平君日驕醉殺主傳繫獄廷尉上請上良乆曰法令者<lb/>
先帝所造也因弟故而誣先帝之法吾何面目入髙廟乎<lb/>
<pb n="KR3k0012_SBCK_539-5a"/>
又下負萬民乃奏其可哀不能自止左右盡悲東方朔前<lb/>
上壽曰臣聞聖王爲政賞不避仇讎誅不擇骨肉書曰不<lb/>
偏不黨王道蕩蕩此二者五帝所重三王所難也陛下行<lb/>
之是以四海之内元元之民各得其所天下幸甚臣朔奉<lb/>
觴昧死再拜上萬歳壽上乃起入省中乆時召讓朔免冠<lb/>
頓首曰臣聞樂大甚則陽溢哀大甚則隂頓陽變則心氣<lb/>
動心氣動則精神散而邪氣入銷憂者莫若酒臣朔以上<lb/>
壽者明陛下正而不阿思以止哀也<lb/>
後漢書班超傳曰臣超區區特蒙神靈竊冀未便僵仆目見<lb/>
西域平定陛下舉萬年之觴薦勲祖廟布大喜於天下<lb/>
東觀漢記曰呉良濟郡人爲郡議曹掾正旦史入賀太守<lb/>
門下掾王望前言曰齊郡敗亂遭離盗賊人民飢餓不聞<lb/>
雞鳴狗吠之音明府視事五年五榖豐熟家給人足今日<lb/>
<pb n="KR3k0012_SBCK_539-5b"/>
歳首請上雅壽掾史皆稱萬歳良跪曰門下掾佞謟明府<lb/>
勿受其觴盗賊未盡人民困乏良曹掾尚無絝望曰議曹惰<lb/>
寙自無絝寜足不爲家給人足耶太守曰此生言是也遂<lb/>
不舉觴賜鰒魚百枚署功曹<lb/>
後漢書曰竇后定䇿立靈帝帝以太后有授立之功率群<lb/>
臣朝于南朝親饋上壽也<lb/>
魏書曰文帝爲魏王南征次譙大饗六軍及譙父老設伎<lb/>
樂百戯令曰先王云樂其所自生禮不忘其本譙霸王之<lb/>
邦真人夲土其復譙租稅二年三老上壽日乆而罷<lb/>
晉書禮志曰元正上壽謁者引王詣樽酌壽酒跪授侍中<lb/>
侍中跪置御座前王還王自酌置位前謁者跪奏藩王臣<lb/>
某等奉觴再拜上千萬歳四箱樂作百官再拜巳飲又再<lb/>
拜<lb/>
<pb n="KR3k0012_SBCK_539-6a"/>
唐書曰元和十四年齊魯初平宴文武百寮裴度舉觴獻<lb/>
壽跪而言曰陛下德配天地明並日月神武獨斷冦逆削<lb/>
平錫宴羣臣當兹令節臣備位台司幸逢昌運願與四海<lb/>
九州之人同上千萬歲壽上執酒爲飲之<lb/>
管子曰桓公管仲鮑叔牙寗戚四人飲飲酣桓公謂鮑叔<lb/>
牙曰盍不起爲寡人壽乎鮑叔牙奉杯而起曰使公母忘<lb/>
出在莒時也使管子母忘束縛在於魯也使寗戚母忘其<lb/>
飰牛車下也桓公避席再拜曰寡人與二大夫能母忘夫<lb/>
子之言則齊國之社稷不危也<lb/>
燕丹子曰太子置酒請荆軻酒酣太子起爲壽<lb/>
　　　　　贄<lb/>
尚書曰五玉三帛二牲一死贄<hi>三帛諸侯丗子執緟公之孤執玄附庸之君執黄二</hi>
<hi>生卿執羔大夫執鴈一死士執雉王帛生死所爲以贄以見之</hi>
<pb n="KR3k0012_SBCK_539-6b"/>
儀禮曰士相見之禮摯冬用雉夏用腒下大夫相見以鴈<lb/>
飾之以布維之以索如執雉上大夫相見以羔飾之以布<lb/>
四維之結于面左頭如麛執之如士相見之禮<lb/>
周禮春官上大宗伯曰以玉作六瑞以等邦國王執鎮圭<lb/>
公執桓圭侯執信圭伯執躬圭子執榖璧男執蒱璧<hi>鄭玄注日</hi>
<hi>鎮安也以四鎮之山爲琢飾長一尺二寸公二王後及王之上公雙植謂之桓桓宫室之象所以安其上也信當爲</hi>
<hi>身身圭躬圭盖皆象人形爲琢飾家長七寸榖所以養人蒱爲席所以安人二王或以榖爲飾或以蒱爲琢飾璧皆</hi>
<hi>徑五寸不執珪者未成國也</hi>以禽作六摯以等諸臣<hi>執之言致也所執以自致</hi>孤執<lb/>
皮帛卿執羔大夫執鴈士執雉庶人執鶩工啇執雞<hi>皮帛束帛</hi>
<hi>也表以皮爲之虎豹皮也帛如璧色繒也羔小羊取其羣而不失其類也鴈取其候時而行雉取其守介而死不失</hi>
<hi>其節鶩取其節鶩取其不飛遷鷄取其守時而動</hi>
禮記曲禮下曰凡贄天子鬯諸侯圭卿羔大夫鴈士雉庶<lb/>
人之贄匹童子委贄而退<hi>贄之言至也天子無客禮以鬯爲贄者所以/用告爲至也</hi>
<pb n="KR3k0012_SBCK_539-7a"/>
<hi>童子委贄而退不與成人爲禮也說者以匹爲鶩也</hi>野外軍中無贄以纓拾矢可也<lb/>
<hi>非爲禮之處用時物而巳纓馬縏纓也拾謂射韝</hi>婦人之贄梖榛脯脩棗栗<lb/>
春秋莊公曰哀姜至公使宗婦覿用幣非禮也御孫曰男<lb/>
贄大者玉帛<hi>公侯伯子男執玉諸侯丗子附庸孤執帛</hi>小者禽鳥<hi>卿執<折 t="33"/>大夫執鴈士執雉</hi>
以章物也<hi>章所執之物別貴賤</hi>女贄不過榛栗棗脩以告䖍也<hi>榛小栗脩</hi>
<hi>脯䖍敬也皆取其名以示敬</hi>
又定公下曰公㑹晉師于耳范獻子執羔趙簡子中行丈<lb/>
子皆執鴈魯於是乎始尚羔<hi>禮卿執羔大夫執鴈魯則同之今始知執羔之尊也</hi>
榖梁傳莊公曰大夫宗婦覿用幣<hi>宗婦同宗大夫之婦</hi>覿見也禮大<lb/>
夫不見夫人不言及不正其行婦道故列數之也男子之<lb/>
一贄羔鴈雉腒<hi>贄所以至者也上大夫用羔取其從羣帥而不黨也下大夫用鴈取其知時飛翔有</hi>
<hi>行列也士冬用雉夏用腒取其耿介交有時別有倫也腒腊也雉必用死爲其不可生膳也夏用腒備腐臭也</hi>婦<lb/>
人之贄棗栗腵脩<hi>棗取其早自矜莊栗取其敬栗腵脩取断断自脩整</hi>用幣非禮也<lb/>
<pb n="KR3k0012_SBCK_539-7b"/>
用者不冝用者也大夫國體也<hi>國體謂爲君股肱</hi>而行婦道惡之<lb/>
故謹而日之也<lb/>
公羊傳莊公曰戊寅大夫宗婦覿用幣宗婦者何大夫之<lb/>
妻也覿者何見也用者何用者不冝用也<hi>不冝用幣爲贄也</hi>見用<lb/>
幣非禮也<hi>以文在覿下不使齎見知非禮也</hi>然則曷用棗栗云暇脩云乎<lb/>
禮記外傳曰王者朝臣諸侯之朝臣非南面之尊地不成<lb/>
國德不比玉故不執玉孤卿執皮帛<hi>虎豹之皮與束帛天子之孤卿少師少傳</hi>
<hi>少保</hi>卿執羔<hi>天子六卿即諸侯之上/大夫羔取其不乱羣</hi>大夫執鴈<hi>鴈飛有行列</hi>士執<lb/>
雉雉性剛有死節夏執乾雉餘三時皆執死雉工啇執鷄<lb/>
<hi>鷄司而鳴</hi>庶人執鶩<hi>鶩家鴨不逺飛庶人不出郷</hi>諸侯太子非天子所命者<lb/>
有列㑹之事則執皮帛繼子男之下婦人𥘉見舅姑執榛<lb/>
栗棗脩<hi>脯棗進於姑榛栗進於舅也</hi>執贄幣相見相敬也<lb/>
白虎通曰臣見君有贄者何䞇者質巳之誠王者縁臣子<lb/>
<pb n="KR3k0012_SBCK_539-8a"/>
心以爲之制差有尊卑以副其意也公侯以玉爲質玉者<lb/>
取其燥不輕濕不重明公侯之德全也卿以羔爲贄羔者<lb/>
取其羣而不黨卿職在盡忠率下不黨大夫以鴈爲贄者<lb/>
取其飛成行列大夫職在奉命適四方動作當能自正以<lb/>
事君也士雉爲贄者雉取不可誘之以食脅之以威必死<lb/>
不可畜士行耿介守節也<lb/>
又曰公執玉取其暢逹也卿執羔取其跪乳有禮也書曰<lb/>
五玉三帛二牲一死贄<lb/>
又曰至正月朔日乃執贄而朝賀正月何歳竟氣改興新<lb/>
長相保重夲正始也羣臣贄賀其君父之<lb/>
五經異義曰謹按周禮說五玉贄自孤卿以下執禽尊卑<lb/>
有差也禮不下庶人工啇又無朝儀五經無朝義五經無<lb/>
說庶人工啇有贄<lb/>
<pb n="KR3k0012_SBCK_539-8b"/>
穆天子傳曰天子賔于西王母乃執白珪玄璧以見西王<lb/>
母<hi>執䞇致敬</hi>献錦組百純<lb/>
說苑曰鶩無他心故庶人以爲贄也<lb/>
太平御覽卷第五百三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_315-1a"/>
太平御覽卷第三百一十五　兵部四十六<lb/>
　　水戰　掩襲上<lb/>
　　　　　水戰<lb/>
國語吴語曰越王軍于江南明日將舟戰於江<lb/>
晉書慕容超載記曰水戰國之所短吴之所長<lb/>
又曰陳敏作亂陶侃時鎮江夏以朱伺能水戰曉作舟艦<lb/>
乃遣作大艦署爲右甄據江口摧破敏前鋒<lb/>
又曰何無忌傳曰盧循遣别將徐道覆順流而下舟艦皆<lb/>
重樓無忌將率衆拒之長史鄧潜之諌曰今以神武之師抗<lb/>
彼逆衆逥山壓卵未足爲譬然國家之計在此一舉聞其<lb/>
舟艦大盛勢居上流蜂蠆之毒邾魯成鑒冝決破南塘守<lb/>
二城以待之其必不敢捨我逺下蓄力俟其疲老然後擊<lb/>
之若棄萬全之長䇿而決成敗於一戰如其失利悔無及<lb/>
<pb n="KR3k0012_SBCK_315-1b"/>
矣無忌不從遂以舟師拒之旣及賊令強弩數百登西岸<lb/>
小山以邀射之而薄于山側俄而西風大起無忌所乗小<lb/>
艦𬒳飄于東岸賊乗風以大艦逼之衆遂奔敗無忌尚厲<lb/>
聲曰取我蘇武節來節至乃躬執以督戰賊衆雲集登艦<lb/>
者數十人無忌辭色無撓遂握節死之<lb/>
梁書曰王琳帥兵東下陳遣太尉侯瑱司空侯安都等拒<lb/>
之瑱等以琳軍方盛引軍入蕪湖避之時西南風至急琳<lb/>
謂得天道將直取楊州侯瑱等徐出蕪湖躡其後比及兵<lb/>
交西南風飜爲瑱用琳兵放火燧以擲瑱船者皆反燒其<lb/>
船琳艦潰亂兵士透水死十二三其餘皆棄船上岸爲陳軍<lb/>
所殺殆盡<lb/>
隋書曰楊素伐陳率水軍東下舟艫𬒳江旌甲曜日素坐<lb/>
平乗大船容貌雄偉陳人望之懼曰清河公即江神也陳<lb/>
<pb n="KR3k0012_SBCK_315-2a"/>
南康内史吕仲肅屯歧亭正據江峽於北岸鑿巖綴鐵鎻<lb/>
三條横絶上流以遏戰船素令　登陵　先攻其柵<lb/>
仲肅軍夜潰素徐去其鎻<lb/>
又李安傳曰伐陳之役蜀兵順流東下時陳人屯白沙安<lb/>
謂諸將曰水戰非北人所長今陳人依險泊船以夜襲屯<lb/>
賊可破也<lb/>
越絶書曰伍子胥水戰法大翼一艘廣丈六尺長十二丈<lb/>
容戰士二十六人櫂五十人舳艫三人操長鈎矛斧者四<lb/>
吏僕䠶長各一人凢九十一人當用長鈎矛長斧各四弩<lb/>
各三十二矢三千三百甲兠鍪各三十二<lb/>
莊子曰宋人有善爲不龜手之藥者世世以洴澼絖爲事<lb/>
不過數金一朝而鬻伎百金請與之客得之以說呉王越<lb/>
有難呉王使之將冬與越人水戰大敗越人裂地而封能<lb/>
<pb n="KR3k0012_SBCK_315-2b"/>
不龜手一也<lb/>
阮元瑜爲曹公與孫權書曰若恃水戰臨江塞要欲令王<lb/>
師終不得渡亦未必也<lb/>
孫子荆爲石仲恭與孫皓書曰自頃國家整治器械修造<lb/>
舟擑簡習水戰<lb/>
　　　　　掩襲上<lb/>
白虎通曰襲者何謂行不假塗掩人不備也人銜枚馬纒<lb/>
勒晝伏夜行爲襲也<lb/>
左傳曰凡師有鐘鼓曰伐無曰侵輕曰襲<lb/>
又曰𥘉周人與范氏田公孫厖稅焉趙氏得而獻之吏請<lb/>
殺之趙孟曰爲其主也何罪止而與之田及鐵之戰以徒<lb/>
五百人霄攻鄭師取䗦旗於子姚之幕下<lb/>
又曰齊侯還自晉不入遂襲莒門于且于莒子傷股而退<lb/>
<pb n="KR3k0012_SBCK_315-3a"/>
明日將復戰期于壽舒<lb/>
又曰秦伯使大夫𣏌子戍鄭使告于秦曰鄭人使我掌其<lb/>
北門之管<hi>管鑰</hi>若潜師以來國可得也穆公訪諸蹇叔蹇叔<lb/>
曰勞師以襲逺非所聞也<hi>蹇叔秦大夫</hi>師勞力竭逺主備之無<lb/>
乃不可乎且師行千里其誰不知公辭焉<hi>辭不受其言</hi>召孟明<lb/>
西乞白乙使出師于東門之外蹇叔哭之曰孟子吾見師<lb/>
之出而不見其入也晉人禦師必於殽殽有二陵焉<hi>大阜曰陵</hi>
其南陵夏后臯之墓<hi>臯夏桀之祖也</hi>其北陵文王之所避風雨<hi>此道</hi>
<hi>在二殺之間南谷中各深委曲兩山相嶔故可以避風雨古道由此魏武帝西討巴漢惡其險而更開北山高道也</hi>
必死是間余収爾骨焉秦師遂東晉原<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>曰秦違蹇叔而<lb/>
以貪勤人天奉我也<hi>奉與</hi>奉不可失敵不可縱縱敵患生違<lb/>
天不祥必伐秦師欒枝曰未報秦施而伐其師其爲死君<lb/>
乎先<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>曰秦不哀吾喪而伐吾同姓秦則無禮何施之有<lb/>
<pb n="KR3k0012_SBCK_315-3b"/>
吾聞之一日縱敵數代之患謀及子孫可謂死君乎<hi>言不可謂</hi>
<hi>昔君</hi>遂發命遽興姜戎子墨縗經<hi>晉文未葬故襄公稱子子以凶服從戎故墨之也</hi>
遂敗秦師于殽獲百里孟明視西乞術白乙丙以歸<lb/>
家語曰吴晉遂遇於黄池越王襲吴之國吴王歸與越戰<lb/>
滅焉<lb/>
戰國䇿曰蘇秦謂楚威王曰王興師襲秦此所謂兩虎相<lb/>
據也<lb/>
後漢書曰漁陽太守彭寵反自將二萬餘人攻幽州刺史<lb/>
朱浮於筋光武使將軍鄧隆救筋隆軍潞南浮軍雍奴遣<lb/>
吏奏狀帝讀檄怒謂使曰營相去百里其勢豈得相及比<lb/>
若<hi>若汝也</hi>還北軍必敗矣寵果盛軍臨河以拒隆又别發輕<lb/>
騎三千襲其後大破隆軍朱浮逺遂不能救引而去<lb/>
又曰蘇茂周建與馬武合戰良乆王霸軍中壯士路潤等<lb/>
<pb n="KR3k0012_SBCK_315-4a"/>
數十人斷髮請戰霸知士心銳乃開營後出精騎襲其背<lb/>
茂建前後受敵驚亂走散<lb/>
又曰鄧訓發湟中六千人令長史任尚將之縫革爲船置<lb/>
於箄上以渡河<hi>箄本殘也音歩佳反</hi>掩擊迷唐廬落大豪多所斬獲<lb/>
又曰馬援討諸羌引精兵聚北山上援陳軍向山而分遣<lb/>
數百騎繞襲其後乗夜放火擊鼓呌譟虜遂大潰凢斬首<lb/>
千餘級援以兵少不得窮追収其糓糧畜産而還<lb/>
又曹暪傳曰公聞許攸來跣出迎攸勸公襲紹將公大喜<lb/>
乃選精銳歩騎皆執袁軍旗幟銜枚縛馬口夜從間道出<lb/>
人把束薪所歴道問者語之曰袁公恐曹操鈔掠後軍還<lb/>
兵以益備問者信以爲然旣至圍屯大放火營中驚亂大<lb/>
破之盡燔其糧糓寳貨斬督將睢元晉等割得諸軍淳于<lb/>
仲簡鼻殺士卒千餘人皆取鼻牛馬割脣舌以示紹軍將<lb/>
<pb n="KR3k0012_SBCK_315-4b"/>
士皆惶懼<lb/>
又曰曹公征張魯至陽平張魯使弟衛據陽平關撗山築<lb/>
城十餘里攻之不拔乃引軍還賊見大軍退其守備懈公<lb/>
乃宻遣騎將等乗險夜襲大破之<lb/>
又曰廬江太守劉勲理明城<hi>今同安郡</hi>恃兵強士勇横於江淮<lb/>
之間無出其右者孫䇿惡之時巳有江左自領㑹稽太守<lb/>
使人卑辭厚幣而說之曰海昬上繚宗人數欺下國患之<lb/>
有年矣擊之路由不便幸因將軍之神武而臨之且上繚<lb/>
國冨廪實吴姓越姬充於後庭明珠大貝𬒳於帑藏<hi>帑他剆切</hi>
取之可以資軍雖蜀郡成都金碧之府未能過也䇿願舉<lb/>
弊邑士卒以爲外援勲然之劉曄諌曰上繚雖小而城堅<lb/>
池深守之則易攻之則難不可旬月而拔也且見疲於外而<lb/>
國虚於内孫䇿多謀而善用兵乗虚襲我將何禦之而將<lb/>
<pb n="KR3k0012_SBCK_315-5a"/>
軍進屈於敵退無所歸羝羊觸藩羸其角不能退不能進<lb/>
其在兹乎勲不從遂大興師伐上繚其廬江果爲䇿所襲<lb/>
勲窮蹙遂奔曹公<lb/>
魏志曰遣將鐘㑹鄧艾伐蜀蜀將姜維守劒閣鐘㑹攻維<lb/>
未能拔艾上言請從隂平江由邪徑經漢德陽亭趣涪出劒<lb/>
閣西四百里去成都三百里竒兵衝其腹心劒閣之守必<lb/>
還赴涪則㑹方軌而進劒閣之士不還則應涪之兵寡矣<lb/>
軍志有之曰攻其不備出其不意今掩其空虚破之必矣<lb/>
冬十月艾自隂平行無人之地七百餘里鑿山通道造作<lb/>
橋閣山髙谷深至爲艱嶮又糧運將匱頻於危殆艾以氈<lb/>
自裹推轉而下將士皆攀木縁崖魚貫而進先登至江油<lb/>
蜀守將馬邈降諸葛瞻自涪還綿竹列陣相拒大破之斬<lb/>
贍及尚書張遵等首進軍至成都蜀主劉禪面縛與襯詣<lb/>
<pb n="KR3k0012_SBCK_315-5b"/>
軍門降<lb/>
又曰楊阜字義山天水蓽人也韋康以爲别駕馬超率萬<lb/>
餘人攻兾城阜率國士大夫及宗族子弟勝兵千餘人使<lb/>
弟岳於城上作偃月營與超接戰自正月至八月拒守而<lb/>
救兵不至超入拘岳於兾殺刺史太守阜内有報超之志<lb/>
而未得其便外兄姜叙屯歴城阜少長叙家見叙母說前<lb/>
在兾中時事歔欷悲甚叙曰何乃爾阜曰守臣不能見君<lb/>
亡不能死亦何面目以視息天下乎時叙母慨然勑從阜<lb/>
計超聞阜等兵起自將出襲歴城得叙母罵之曰若背父<lb/>
之逆子弑君桀賊天地豈乆容敢以面目視人乎超怒殺<lb/>
之阜與戰身𬒳五瘡宗族昆季死者七人<lb/>
吴志曰蜀將關羽遣麋芳守南郡羽領兵圍樊吴主遣將<lb/>
吕蒙屯陸口外倍脩恩厚與關羽結好羽多留兵備南郡<lb/>
<pb n="KR3k0012_SBCK_315-6a"/>
恐蒙有變蒙上䟽曰羽計樊而多留備兵必恐蒙圗其後<lb/>
故也蒙常有病乞分衆還建業以理病爲名羽聞之必徹<lb/>
備徐以大軍泝江馳上襲其空虚則南郡可不戰而羽易<lb/>
擒耳吴主然之蒙遂稱病而還建業羽果稍徹備而悉衆<lb/>
赴樊城蒙遂發兵逆流而上伏甲於舟使更衣爲啇人以<lb/>
理征棹逹曙兼行過羽所置屯戍輒縛之羽遂失驚師次<lb/>
于南郡襲奪其城羽吏士攻樊城未下聞城以䧟而家屬<lb/>
無恙見待甚於平時無復闘心稍稍散羽竟爲吴師所擒<lb/>
荆州遂平<lb/>
又曰建安二十四年關羽圍曹仁於襄陽曹公遣左將軍<lb/>
于禁救之㑹漢水暴起羽以舟兵盡生虜禁等歩騎三萬<lb/>
送江陵唯城未㧞權内憚羽外欲以爲巳功淺與曹公乞<lb/>
討羽自効權征羽先遣吕蒙襲公安獲將軍士仁蒙到南<lb/>
<pb n="KR3k0012_SBCK_315-6b"/>
郡太守糜芳以城降蒙據江陵撫其老弱釋于禁之囚<lb/>
晉書曰王如京兆人也𥘉爲州武吏遇亂流移至宛時諸<lb/>
流人有詔並遣還郷如等以關中荒殘不願歸征南將軍<lb/>
山簡南中郎將杜㽔各遣兵送之而促期令發如遂潜結<lb/>
無頼少年夜襲二軍大破之又䧟攻襄城於是流人諸郡<lb/>
各率其黨攻諸城鎮多殺令長以應之未幾衆四五萬號<lb/>
大將軍後如連年種榖皆化爲莠軍中大飢<lb/>
又曰石勒遣其將石良率精兵五千襲李矩矩逆擊不利郭<lb/>
誦弟元復爲賊所執遣元以書說矩曰去東平曹嶷西平<lb/>
猗廬矩如牛角何不歸命矩以示誦誦曰昔王陵父母在<lb/>
賊猶不改意弟當何論勒復遺誦塵尾馬鞭以示殷勤誦<lb/>
不荅<lb/>
又曰張駿爲涼州牧咸和𥘉駿遣武威太守竇濤金城太<lb/>
<pb n="KR3k0012_SBCK_315-7a"/>
守張閬武興太守辛巖揚烈將軍宋輯等率衆來㑹韓<lb/>
璞攻討秦州諸郡劉曜遣其將劉胤來拒屯于狄道城韓璞<lb/>
進渡沃干嶺辛巖曰我握衆數萬籍氐羌之銳冝速戰以<lb/>
滅之不可以乆乆則變生璞曰自夏末以來太白犯月辰<lb/>
逆行白虹貫日皆變之大者不可以輕動輕動而不捷爲<lb/>
禍更深吾將乆而斃之且躍與石勒相攻胤亦不能乆也<lb/>
積十七日軍糧竭遣辛巖督於金城胤聞之大恱謂其將<lb/>
士曰韓璞之衆十倍於吾羌胡皆　叛不爲之用吾糧廩<lb/>
將懸難以持乆今虜分兵運糧可謂天授吾也若敗辛巖<lb/>
璞等自潰彼衆我寡冝以死戰戰而不捷當無疋馬得還<lb/>
冝厲爾戈矛竭汝智力衆咸奮於是率騎二千襲巖于沃<lb/>
干嶺敗之璞軍遂潰死者二萬餘人面縛歸罪駿曰孤之<lb/>
罪也將軍何辱皆赦之<lb/>
<pb n="KR3k0012_SBCK_315-7b"/>
王隱晉書曰祖逖軍大飢進據食犬丘城樊雅遣六十餘<lb/>
人入逖營㧞㦸大呼向逖逖軍人夜不知何賊多少皆欲<lb/>
散走逖疑非多人但摧左右拒之㑹督護董贍入共討賊<lb/>
賊散故道出<lb/>
太平御覽卷第三百一十五<lb/>
</p>
<p>
</p>
  </div>
</body>
</text>
</TEI>
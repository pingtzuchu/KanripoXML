<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_140-1a"/>
太平御覽卷第一百四十<lb/>
　皇親部六<lb/>
　　後魏宣武于皇后　宣武髙皇后<lb/>
　　　　宣武胡皇后　孝明胡皇后<lb/>
　　西魏<lb/>
　　　　孝武髙皇后　文帝乙弗后<lb/>
　　　　郁乆閭后　廢帝宇文后<lb/>
　　　　恭帝若干后<lb/>
　　東魏孝静髙皇后<lb/>
　　後周<lb/>
　　　　文元皇后　文叱奴后<lb/>
　　　　閔元后　明獨孤后<lb/>
　　　　武阿史那后　孝李后<lb/>
<pb n="KR3k0012_SBCK_140-1b"/>
　　　　宣楊后　宣朱后<lb/>
　　　　宣陳后　宣元后<lb/>
　　　　宣尉遲后　静司馬后<lb/>
　　隋文獨孤皇后　宣華夫人<lb/>
　　　　焬帝蕭皇后<lb/>
　　　　　後魏宣武于皇后<lb/>
後魏書曰宣武皇后于氏太尉烈弟勁之女也丗宗始親<lb/>
政事烈時爲領軍緫心膂之任以嬪御未備因左右諷諭<lb/>
稱后有容德丗宗乃迎入爲貴人時年十四甚見寵愛立<lb/>
爲皇后謁于太廟后静黙寛容性不妬忌生皇子昌三歳<lb/>
夭没其后暴崩宫禁事祕莫能知悉而丗議歸咎于髙夫<lb/>
人葬永太陵謚曰慎皇后<lb/>
　　　　　宣武髙皇后<lb/>
<pb n="KR3k0012_SBCK_140-2a"/>
後魏書曰宣武髙皇后文昭弟偃之女也世宗納爲貴嬪<lb/>
生皇子早夭文生建德公主後拜爲皇后甚見禮重性妬<lb/>
忌宫人稀得進御及肅宗即位上尊號曰皇太后尋爲尼<lb/>
居瑶光寺非大節慶不入宫中建德公主始五六歳靈太<lb/>
后恒置左右撫愛之神龜元年太后出覲母武邑君時天<lb/>
文有變靈太后欲以太后當禍是夜暴崩天下怨之喪還<lb/>
瑶光佛寺葬殯皆以尼禮丗宗暮年髙后悍<hi>音翰</hi>忌夫人嬪<lb/>
御有至帝崩不蒙待接者由是在洛二丗二十餘年皇太<lb/>
子全育惟肅宗而已<lb/>
　　　　　宣武胡皇后<lb/>
後魏書曰宣武靈皇后胡氏安定臨涇人司徒國珎之女<lb/>
后母皇甫氏産后之日赤光四照京兆北山縣有趙胡者<lb/>
善於卜相國珎徃問之胡云賢女有大貴之表方爲天地<lb/>
<pb n="KR3k0012_SBCK_140-2b"/>
母生天地主勿過三人知也后姑爲尼頗能講道丗宗初<lb/>
人講禁中積數丗諷左右稱后姿行丗宗聞之乃召入掖<lb/>
庭爲承華丗婦而椒庭之中以國舊制相與祈祝皆願生<lb/>
諸王公主不願生太子也惟后每謂夫人等言天子豈可獨<lb/>
有兒子何縁畏一身之死而令皇家不育冡嫡乎及肅宗<lb/>
在孕同列猶以故事相恐勸爲諸計后固意確然幽夜獨<lb/>
誓云但使所懷是男次第當長子生身死所不辭也旣誕<lb/>
肅宗進爲充華嬪先是丗宗頻䘮皇子自以春秋長矣深<lb/>
加愼護爲擇乳母皆取良家冝子者養於别宫皇后及充<lb/>
華嬪皆莫得而撫視焉及肅宗踐祚尊后爲皇太妃後尊<lb/>
爲皇太后臨朝聽政猶稱殿下令以行事後改令稱詔羣<lb/>
臣上書曰陛下自稱曰朕太后以肅宗冲㓜未堪親祭欲<lb/>
傍周禮夫人與君交獻之義代行祭禮訪尋故式門下召<lb/>
<pb n="KR3k0012_SBCK_140-3a"/>
禮官博士議以爲不可而太后欲以惟慢自鄣觀三公行<lb/>
事重問侍中崔光光便據漢和熹鄧后<hi>熹音熙</hi>薦祭故事太<lb/>
后大悅遂攝行祠祀太后性聦悟多才藝姑旣爲尼㓜相<lb/>
依託略得佛經大義親覽萬機手筆断决幸西林園法流堂<lb/>
命侍臣射不能射者罰之又自射針孔中之大恱賜左右布<lb/>
帛有差先是太后勑造申訟車時復御焉出自雲龍大司<lb/>
馬門從宫西而北入自千秋門以納冤訟又親䇿孝秀州郡<lb/>
計吏於朝堂太后與肅宗幸華林園宴羣臣于都亭曲水令<lb/>
王公以下賦七言詩太后詩曰化光造物含氣貞肅宗詩曰<lb/>
恭巳無爲賴慈英王公以下賜帛有差太后父薨百寮表<lb/>
請公除太后不許尋幸永寧寺觀建刹於九級之基僧尼<lb/>
士女赴者數萬人後幸左藏公主嬪女巳下從者百餘人<lb/>
皆令任力負布絹即以賜之尋幸闕口温水登雞頭山自<lb/>
<pb n="KR3k0012_SBCK_140-3b"/>
射象牙簮一發中之勑示文武時太后得志逼幸清河王<lb/>
懌媱亂肆情爲天下所惡領軍元又長秋卿劉騰等奉肅<lb/>
宗於顯陽殿幽太后於北宫於禁中殺懌自劉騰死义又<lb/>
寛怠太后與肅宗及髙陽王雍爲計解又領軍太后復臨<lb/>
朝大赦改元自是朝政踈緩威恩不立天下牧守所在貪<lb/>
惏<hi>音嵐</hi>鄭儼寵私宫掖勢傾海内李神軌徐紇並見親待一二<lb/>
年中位緫禁要手握王爵輕重在心宣淫於朝爲四方之<lb/>
所厭穢文武懈體所在亂逆土崩魚爛始於此矣及武太<lb/>
元年爾朱榮稱兵渡河太后盡召明帝六宫皆令入道太<lb/>
后亦自落髪榮遣騎拘送太后及㓜主河隂太后對榮多<lb/>
所陳說榮拂衣而起太后及㓜主並沉於河水太后妹馮<lb/>
翊君収瘞於雙靈寺武帝時始葬以后禮而追加謚焉又<lb/>
曰靈太后頗事莊飾數出遊幸元順靣諍曰禮婦人夫䘮<lb/>
<pb n="KR3k0012_SBCK_140-4a"/>
自稱未亡人首去珠珥<hi>音餌</hi>衣不被綵陛下母臨天下年垂<lb/>
不惑過修容飾何以示後丗靈太后慙而還入召順責曰<lb/>
千里相徴豈欲衆見辱也順曰陛下盛服炫容不畏天下<lb/>
所笑何耻臣之一言乎<lb/>
　　　　　孝明胡皇后<lb/>
後魏書曰孝明胡皇后靈太后從兄兾州刺史盛之女也<lb/>
靈太后欲榮重門族故立爲皇后肅宗頗在酒德專嬖充<lb/>
華潘氏及嬪御並無過寵太后爲肅宗選納抑屈人流時<lb/>
博陵崔孝芬女范陽盧道約女隴西李瓉等女俱爲丗婦<lb/>
諸人訴訟咸見忿責武太𥘉后旣入道遂居於瑶光寺焉<lb/>
　　　　　西魏孝武髙皇后<lb/>
後魏書曰孝武皇后髙氏齊神武長女也帝見立乃納爲<lb/>
后及帝西幸關中降爲彭城王妃<lb/>
<pb n="KR3k0012_SBCK_140-4b"/>
　　　　　文帝乙弗后<lb/>
後魏書曰文帝文皇后乙弗氏河南洛陽人也其先丗爲<lb/>
吐谷渾渠帥居青海號青海王涼州平后之髙祖莫瓌擁部<lb/>
落入附拜定州刺史封西平公自莫瓌後三丗尚公主女乃<lb/>
多爲王妃甚見貴重父緩儀同三司兖州刺史母淮陽長公<lb/>
主孝文之第四女也后羙容儀少言笑年數歳父母異之<lb/>
指示諸親曰生女何妨也若此者實勝男年十六文帝納<lb/>
爲妃及帝即位以大統元年冊爲皇后后性好節儉𬞞食<lb/>
故衣珠玉羅綺絶於服玩又仁恕無嫉妬之心帝益重之<lb/>
生男女十二人多早夭唯太子及武都王戍存焉時新都<lb/>
關中務欲東討蠕蠕<hi>音軟</hi>㓂邊未遑北伐故帝結㛰以撫之<lb/>
於是更納悼后命后遜居別宫出家爲尼悼后猶懷猜忌<lb/>
復徙后居秦州依子秦州刺史武都王帝雖限大計恩好<lb/>
<pb n="KR3k0012_SBCK_140-5a"/>
不忘後宻令養髪有追還之意然事祕禁外無知之者六<lb/>
年春蠕蠕舉國渡河前駈巳過而頗有言虜爲悼后之故<lb/>
興此役帝曰豈有百萬之衆爲一女子舉也雖然致此物<lb/>
論朕亦何顔以見將帥耶乃遣中常侍曹寵賫手勑令后<lb/>
自盡后奉勑揮淚謂寵曰願至尊享千萬歳天下康寕死<lb/>
無恨也因命武都王前與之決遺語皇太子辭皆悽愴因<lb/>
慟哭乆之侍御咸垂涕失聲莫能仰視召僧設供令侍婢<lb/>
數十人出家手爲落髮事畢乃入室引𬒳入自覆而崩<lb/>
年三十一鑿麥積崖爲龕而葬神柩將入有二藂雲先入<lb/>
龕中頃之一滅一出後號寂陵及文帝山陵畢手書云萬<lb/>
歳後欲令后配饗公卿乃議追謚曰文皇后祔於太廟廢<lb/>
帝時合葬於永陵<lb/>
　　　　　郁乆閭后<lb/>
<pb n="KR3k0012_SBCK_140-5b"/>
後魏書曰文帝悼皇后郁乆閭氏蠕蠕主阿那瓌之長女<lb/>
容貌端嚴夙有成智大統初蠕蠕屢犯北邊文帝乃與通<lb/>
好結㛰扶風王孚受使奉迎蠕蠕俗以東爲貴后之來營<lb/>
幕戸席一皆東向車七百乗馬萬匹駞千頭到黒鹽池魏<lb/>
朝鹵簿文物始至孚奏請正南靣后曰我未見魏王故蠕<lb/>
蠕女也魏伏向南我自東靣孚無以辭四年正月至京師<lb/>
立爲皇后時年十四六年后懷孕將産居於瑶華殿聞上<lb/>
有狗吠聲心甚惡之又見婦人盛飾來至后所后謂左右<lb/>
曰此爲何人毉巫傍侍悉無見者時以爲文后之靈産訖<lb/>
而崩年十六葬於少陵原十七年合葬永陵當㑹横橋北<lb/>
后梓宫先至鹿苑帝輼<hi>音温</hi>輬<hi>音涼</hi>後來將就次所軸折不進<lb/>
　　　　　西魏廢帝宇文后<lb/>
後魏書曰廢帝皇后宇文氏周文帝女也后𥘉産之日有<lb/>
<pb n="KR3k0012_SBCK_140-6a"/>
雲氣滿室芬氣乆之㓜有風神好陳列女圖置之左右周<lb/>
文曰每見此女良慰人意廢帝之爲太子納爲妃及即位<lb/>
爲皇后志操明秀帝深重之專寵後宫不置嬪御帝旣廢<lb/>
崩后亦以忠於魏室罹禍<lb/>
　　　　　恭帝若干后<lb/>
後魏書曰恭帝皇后若干氏司空長樂公正惠之女也有<lb/>
容色恭帝納之爲妃及即位立爲皇后後出家爲尼在佛<lb/>
寺葬竟無謚<lb/>
　　　　　東魏孝諍髙皇后<lb/>
後魏書曰孝静髙皇后齊獻武王之第二女也天平四年<lb/>
詔娉以爲皇后王前後固辭帝不許興和初詔侍中司空<lb/>
孫騰司空公襄城王旭<hi>一云昶</hi>兼尚書令司州牧西河王悰<lb/>
<hi>藏宗切</hi>兼太常卿及宗正卿元孝支等奉詔致禮并備宫官<lb/>
<pb n="KR3k0012_SBCK_140-6b"/>
侍衛以后駕迎於晉陽之丞相第五月立爲皇后大赦天<lb/>
下齊受禪降爲山王妃<lb/>
　　　　　後周文元皇后<lb/>
後周書曰文元皇后魏孝武妹初封平原公主適開府張<lb/>
歡遇后無禮帝殺歡改封后馮翊公主以配太祖生孝閔<lb/>
薨袝葬成陵<lb/>
　　　　　文叱奴后<lb/>
後周書曰文叱奴后太祖爲丞相納后爲姬生髙祖髙祖<lb/>
即位後尊爲皇太后建德三年三月己酉崩四月丁巳葬<lb/>
固陵<lb/>
　　　　　閔元后<lb/>
後周書曰閔元皇后名胡摩魏文帝第五女𥘉封晉安公<lb/>
主愍帝爲洛陽公尚焉及踐祚立爲皇后帝𬒳廢后出俗爲<lb/>
<pb n="KR3k0012_SBCK_140-7a"/>
尼髙祖誅晉公護上帝尊號爲愍帝以后爲孝愍皇后號<lb/>
崇義宫隋氏革命出居里第大業十二年殂<lb/>
　　　　　明獨孤后<lb/>
後周書曰明獨孤后太保衛公信之長女也帝在藩納爲<lb/>
夫人帝即位立爲王后在位數日崩葬昭陵丗宗崩與后<lb/>
祔葬之<lb/>
　　　　　武阿史那后<lb/>
後周書曰武阿史那后突厥木杆可汗俟斤之女突厥蠕<lb/>
蠕<hi>而恕反</hi>後盡有塞表之地控弦十數萬於是陵逼中原太<lb/>
祖方與齊人爭衡結以爲媛俟斤𥘉欲以女配帝保定五<lb/>
年二月詔陳公純等備皇后文物及行殿并六宫巳下一<lb/>
百二十人至俟斗牙帳所迎后俟斗又許齊人以㛰將有<lb/>
異志純等在彼累載不得返命㑹雷風大起飄壞其穹廬<lb/>
<pb n="KR3k0012_SBCK_140-7b"/>
等旬日不止俟斗大懼以爲天譴<hi>去戰切</hi>乃禮送后及純等<lb/>
設行殿列羽儀奉之以歸髙祖行親迎之禮后有姿貌善<lb/>
容止髙祖深敬焉宣帝即位尊爲天元上皇太后隋開皇<lb/>
二年殂年三十一隋文詔后祔葬孝陵<lb/>
　　　　　孝帝李后<lb/>
後周書曰孝帝李后名娥姿楚人也于謹平江陵后家被<lb/>
籍没至長安太祖以后賜髙祖髙祖幸之生宣帝宣帝即<lb/>
位尊爲天元聖皇太后宣帝崩諍帝尊爲大帝太后隋開<lb/>
皇初出俗爲尼改名常悲薨以尼禮葬之京城南<lb/>
　　　　　宣帝楊后<lb/>
後周書曰宣帝楊后名麗華隋文帝長女帝在東宫髙祖<lb/>
爲帝納后爲皇太子妃宣政元年立爲天元皇后后性柔<lb/>
婉不妬忌四皇后及嬪御等咸愛而仰之帝後昬暴滋甚<lb/>
<pb n="KR3k0012_SBCK_140-8a"/>
喜怒乖度嘗譴后欲加之罪后進止詳閑辭色不撓帝大<lb/>
怒遂賜后死逼令引決后母獨孤氏聞之詣閤陳謝叩頭<lb/>
流血然後得免帝崩静帝尊后爲皇太后號弘聖皇太后<lb/>
初宣帝不䂊詔隋文帝入禁中侍疾及大漸劉昉鄭譯等<lb/>
因矯詔以后父受遺輔政后雖𥘉不預謀然以嗣主㓜冲<lb/>
恐權在他族不利於巳聞昉譯巳行此詔甚恱後知父有<lb/>
異圖意頗不平形於言色及行禪代憤惋愈甚隋文帝旣<lb/>
不能譴責内甚愧之開皇六年封后爲樂平公主後又議<lb/>
奪其志后誓不許乃止大業中殂祔葬定陵<lb/>
　　　　　宣朱后<lb/>
後周書曰宣朱皇后名滿月呉人也其家㘴事没入東宫<lb/>
帝爲太子后𬒳選掌衣服召而幸之遂生靜帝靜帝立尊<lb/>
爲天元太皇后后本非良家子年又大帝十歳踈賤無寵<lb/>
<pb n="KR3k0012_SBCK_140-8b"/>
以靜帝之故特尊崇之宣帝崩靜帝即位尊爲太后隋𥘉<lb/>
出俗爲尼改名法淨後殂以尼禮葬之<lb/>
　　　　　宣陳后<lb/>
後周書曰宣陳后名月儀自云潁川人大將軍山提之女<lb/>
以選入宫拜爲德妃月餘立爲天元左大皇后帝崩出俗<lb/>
爲尼改名華光父山提本尔朱兆之<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>仕齊爲特進開府謝<lb/>
陽王髙祖平齊拜大將軍以后父超授上柱國除大宗伯<lb/>
　　　　　宣元后<lb/>
後周書曰宣元皇后名樂尚河南洛陽人開府晟之第二<lb/>
女也年十五𬒳選入宫拜貴妃後立爲天元右大皇后宣<lb/>
帝崩出俗爲尼名華勝父晟少以元氏宗室拜開府<lb/>
　　　　　宣尉遲后<lb/>
後周書曰宣尉遲皇后名繁熾蜀公迥之孫女也有羙色<lb/>
<pb n="KR3k0012_SBCK_140-9a"/>
𥘉適𣏌公亮之子西陽公温後以宗婦入朝帝逼而幸之<lb/>
後亮聞謀逆帝遂誅温追后入宫立爲天元右大皇后帝<lb/>
崩出俗爲尼改名華道年四十殂<lb/>
　　　　　静司馬后<lb/>
後周書曰静帝司馬后名令姬柱國滎陽公消難之女宣<lb/>
帝傳位於帝納后爲皇后隋文帝以后父消難擁衆奔陳<lb/>
廢后爲庶人後嫁爲隋司州史李丹妻<lb/>
　　　　　隋文獨孤皇后<lb/>
隋書曰文獻獨孤皇后河南雒陽人周大司馬河内公信<lb/>
之女也信見髙祖有竒表故以后妻焉時年十四髙祖與<lb/>
后相得誓無異生之子后𥘉亦柔順恭孝不失婦道后姊<lb/>
爲周明帝后長女爲周宣帝后貴戚之盛莫與爲比而后<lb/>
每謙卑自守丗以爲賢及周宣帝崩髙祖居禁中㧾百揆<lb/>
<pb n="KR3k0012_SBCK_140-9b"/>
后使人謂髙祖曰大事巳然騎獸之勢必不得下勉之髙<lb/>
祖受禪立爲皇后性尤妬忌上亦每事唯后言是用后見<lb/>
諸王及朝士有妾孕者必勸上斥之時皇太子多内寵妃<lb/>
元氏暴薨后意太子愛妾雲氏害之由是風上竟廢太子<lb/>
立晉王廣皆后之謀也仁壽二年八月甲子月暈四重巳<lb/>
巳太白犯軒轅其夜后崩於永安宮時年五十葬於太陵<lb/>
　　　　　宣華夫人<lb/>
隋書宣華夫人陳宣帝之女也性聦慧姿貌無雙及陳滅<lb/>
配掖庭後選入宫爲嬪時獨孤皇后性妬後宫罕得進御<lb/>
唯陳氏有寵晉王廣之在藩也隂有奪宗之計陳氏皇太<lb/>
子廢立之際頗有力焉及文獻皇后崩進位爲貴人專房<lb/>
擅寵主斷内事六宫莫與爲比及上大漸遺詔拜爲宣華<lb/>
夫人焬帝嗣位之後出居仙都宫尋召入歳餘而終時年<lb/>
<pb n="KR3k0012_SBCK_140-10a"/>
二十九帝深悼之爲製神傷賦<lb/>
　　　　　焬帝蕭皇后<lb/>
隋書日煬帝蕭皇后梁明帝巋<hi>丘軌切</hi>之女也江南風俗二<lb/>
月生子者不舉后以二月生由是季父岌收而養之未幾<lb/>
岌夫妻俱死轉養舅氏張軻家然軻甚貧窶<hi>具宇切</hi>后躬親<lb/>
勞苦煬帝之爲晉王時髙祖將爲王選妃於梁遍占諸女<lb/>
皆不吉巋迎后於舅氏令使者占之日吉於是遂策爲王<lb/>
妃后性婉順有智識好學解屬文頗知占候高祖大善之<lb/>
帝甚寵敬焉及帝嗣位詔立爲后帝每遊幸未嘗不隨侍<lb/>
從及宇文氏之亂隨軍至聊城化及敗没竇建德突厥處<lb/>
羅可汗遣使迎后於洛州建德不敢留遂入於虜庭唐貞<lb/>
觀四年滅突厥乃以禮致之歸于京師<lb/>
<pb n="KR3k0012_SBCK_140-10b"/>
</p>
<p>
太平御覽卷第一百四十<lb/>
<pb n="KR3k0012_SBCK_140-11a"/>
</p>
<p>
</p>
  </div>
</body>
</text>
</TEI>
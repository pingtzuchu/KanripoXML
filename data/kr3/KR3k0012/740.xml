<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_740-1a"/>
太平御覽卷第七百四十<lb/>
　疾病部三<lb/>
　　聾　盲　瘖啞<lb/>
　　吃　秃　<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>
　　齲齒　兎缺　癭<lb/>
　　傴僂　疣贅　瘤<lb/>
　　跛躄<hi>偏<折 t="33"/>附</hi>
　　　　聾<lb/>
說文曰聾無聞也從耳從龍秦晉謂之䏁<hi>音宰</hi>
又益梁之州謂聾曰䏁秦晉聽而不聞聞而不逹謂之䏁<lb/>
又曰生而聾謂之聳<lb/>
釋名曰聾籠也如在蒙籠之内不察也<lb/>
左傳僖中曰耳不聽五聲之和爲聾<lb/>
<pb n="KR3k0012_SBCK_740-1b"/>
漢書曰黄霸爲潁川太守長吏許丞老病聾督郵白欲逐<lb/>
之霸之許承廉吏雖老尚能拜起送迎正頗重聽何傷且<lb/>
善助之無失賢者<lb/>
東觀漢記曰尹敏遷長陵令永平五年詔書捕男子周慮<lb/>
慮素有名字與敏善過候敏敏坐繫免官出乃歎曰瘖聾<lb/>
之徒真丗之有道者也何謂察察而遇斯禍也<lb/>
老子曰五音令人耳聾<lb/>
莊子曰耳之與形吾不知其異也而聾者不能自聞<lb/>
淮南子曰土地各以類生水氣多瘖風氣多聾<lb/>
說苑曰仲尼曰非其地而樹之不生非其人而語之不聽<lb/>
得其人如聚沙而雨之非其人若聚聾而皷之<lb/>
抱朴子曰豹狐之裘不爲負薪施九成六變不爲聾夫設<lb/>
談藪曰後魏中書侍郎裴敬憲字伯茂敬憲新搆山亭<lb/>
<pb n="KR3k0012_SBCK_740-2a"/>
與賔客集謂邢子才曰山池始就願爲一名子才曰海中<lb/>
有蓬萊山仙人之所居冝名蓬萊裴聾也敬憲患耳故以<lb/>
戯之憲𥘉不晤於後覺忻然謂子才曰長忌及户髙則無<lb/>
憲公但大語聾亦何嫌<lb/>
　　　　盲<lb/>
廣雅曰矇瞍瞽盲也<lb/>
方言曰半盲爲睺<hi>呼鈎反</hi>
說文曰盲目無眸也眇一目小也眺目不正也瞎目病也<lb/>
睞童子不正也眄目偏合也青目病主醫<hi>音縊</hi>也瞍無目也<lb/>
周易履卦曰六三眇能視跛能履象曰眇能視不足以與<lb/>
明也跛能履不足以與行也<lb/>
毛詩臣工有瞽曰有瞽有瞽在周之庭<lb/>
禮記檀弓上曰子夏䘮其子而䘮其明<hi>明目精也</hi>曽子弔之曰<lb/>
<pb n="KR3k0012_SBCK_740-2b"/>
吾聞之朋友䘮明則哭之曽子哭子夏亦哭曰天乎子之<lb/>
無罪也曽子怒曰商女何無罪也吾與女事夫子於洙泗<lb/>
之間退而老於西河之上使西河之民疑女於夫子爾罪<lb/>
一也喪爾親使民未有聞焉爾罪二也喪爾子而䘮爾明<lb/>
爾罪三也而曰女何無罪與子夏投其杖而拜曰吾過矣<lb/>
吾過矣<lb/>
又仲尼燕居曰治國而無禮譬猶瞽之無相與倀倀乎其<lb/>
何之<lb/>
韓詩外傳曰海之上有勇士曰菑丘訢以勇遊於天下過<lb/>
神淵飲馬其僕曰飲馬此者必死訢言飲之其僕以其言<lb/>
飲之馬果死菑丘抜劒而入三日三夜殺二蛟一龍而去<lb/>
雷神隨而擊之十日十夜眇其左目<lb/>
漢書曰杜欽字子夏少好經書家冨而目偏盲故不好爲<lb/>
<pb n="KR3k0012_SBCK_740-3a"/>
史茂陵杜業與同姓字俱以才能稱京師衣冠謂欽爲盲<lb/>
杜子夏以相别欽惡之爲小冠髙廣二寸由是京師謂欽<lb/>
爲小冠杜子夏業爲大冠杜子夏<lb/>
東觀漢記曰杜篤仕郡文學掾以目疾二十餘年不窺京<lb/>
師<lb/>
魏略曰夏侯惇從征吕布爲流矢所中傷左目時夏侯淵<lb/>
與惇俱爲軍師軍中號惇爲盲夏侯惇惡之毎照鏡恚怒<lb/>
輙撲鏡着地<lb/>
魏略曰太祖聞丁儀爲令士雖未見欲以愛女妻之以問<lb/>
五官將曰女人觀貌而禮目不便誠恐愛女未必恱也以<lb/>
爲不如與伏波子楙太祖從之㝷辟儀爲掾到與論議嘉<lb/>
其才明曰丁掾好士也即使其兩目盲當與女何况但眇<lb/>
乎<lb/>
<pb n="KR3k0012_SBCK_740-3b"/>
沈約宋書曰景王嬰孩時有目疾宣王令華陀治之出眼<lb/>
瞳割去疾而内之以藥<lb/>
梁書曰鄱陽王恢有孝性𥘉鎮蜀所生費太妃猶停都後<lb/>
於都不豫恢未之知一夜忽夢還侍疾及覺憂惶廢寢食<lb/>
俄而信至太妃巳瘳後有目疾乆廢視瞻有道人慧龍得<lb/>
療眼術恢請之及至空中忽見聖僧及慧龍下針豁然開<lb/>
目咸謂精神所致也<lb/>
又曰江紑<hi>甫鳩反</hi>字含㓗㓜有孝性年十三父蒨患眼紑侍<lb/>
疾將朞月衣不解帶夜夢一僧云患眼者飲慧眼水必差<lb/>
及覺說之莫能解者紑第三叔禄與草堂寺智者法師善<lb/>
徃訪之智者曰無量壽經云慧眼見真蒨乃因智者荅捨<lb/>
同夏縣界牛屯里舎爲寺乞賜嘉名勑荅云純臣孝子徃<lb/>
徃感應晉時顔含遂見冥中送藥近見智者以卿第二息<lb/>
<pb n="KR3k0012_SBCK_740-4a"/>
云飲慧眼水慧眼則五眼之一號可以慧眼爲名及就創<lb/>
造泄故井水清冽異於恒泉依夢中取水洗眼及煑藥稍<lb/>
覺有瘳因此遂差時人謂之孝感<lb/>
又曰元帝字丗誠武帝第七子也𥘉武帝夢眇目僧執香<lb/>
爐稱託生王宫旣而采女石氏侍始褰户慢有風廻裙梁<lb/>
武帝意感幸之乃生元帝賜采女姓曰阮進爲脩容脩容<lb/>
常失珠謂是左右所盗乃炙魚目不知其珠孝元吞之信<lb/>
宿之間珠遂便出一目致眇魚之報焉<lb/>
南史曰梁湘東王於江東泛舟顧而言曰今可稱有樂功<lb/>
曹劉源曰帝子降兮北渚王作色曰當道目眇眇兮愁予<lb/>
耶坐者股慄酒遂不酣又邵陵王賦詩戯之曰湘東有一<lb/>
病非啞復非聾相思下隻淚望直有全功<lb/>
後魏書曰祖班以罪徙於光州别駕張奉禮希大臣意上<lb/>
<pb n="KR3k0012_SBCK_740-4b"/>
言班雖爲流囚常與刺史對坐勑報曰牢掌奉禮曰牢者<lb/>
地牢也乃爲深坑置諸内夜中以蕪青子燭熏眼因此失<lb/>
明<lb/>
異苑曰丹陽多寳寺元嘉中畫佛堂作金剛寺主奴婢惡<lb/>
戲以刀刮其目眼輙見一人甚壯五綵衣持小刀挑目精<lb/>
數夜眼爛於今永盲<lb/>
後越書曰戎陽一目瞽劉曜冦洛水復降曜曜敗生擒送<lb/>
前石使人罵曰瞎狗何降賊復持瞎來陽曰臣不降即死<lb/>
死則大王那得復見瞎狗前石笑曰瞎狗不足汚刀活之<lb/>
文子曰師曠瞽而爲太師<lb/>
列子曰宋人有好行仁義者三丗不懈家無故黒牛生白<lb/>
犢以問孔子孔子曰此吉祥也以薦上帝居一年其父無<lb/>
故而盲牛又復生白犢子又問孔子孔子曰吉祥也復教<lb/>
<pb n="KR3k0012_SBCK_740-5a"/>
以祭居一年其子又盲其後楚攻宋圍城民易子而食析<lb/>
骸而炊丁壯皆乗城戰死者太半父子有疾皆免及圍解<lb/>
而盲疾俱復<lb/>
莊子曰連叔謂肩吾子曰夫瞽者不知文章之觀<lb/>
又曰目之與形吾不知其異也盲者不能自見<lb/>
又曰許由曰夫眇者無以與乎眉目顔色之好<lb/>
尹文子曰瞽者無目而耳不可以<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>察視也精於聽也<lb/>
又曰聾者不歌無以自樂盲者不觀無以接物<lb/>
韓子曰寐則盲者不知覺而使之視則窮矣<lb/>
淮南子曰今夫盲者行於道遇君子則易道遇小人則䧟<lb/>
於溝壑<lb/>
桓譚新論曰余爲典樂大夫得樂家記言文帝時得魏文<lb/>
侯時樂人竇公年百八十歲兩目皆盲帝問其何服食至<lb/>
<pb n="KR3k0012_SBCK_740-5b"/>
此對曰臣年十三失明父母教爲樂皷琴不導引不知壽<lb/>
得若何余以爲竇公少盲專一内視故<lb/>
拘扑子曰魏武收左慈慈走入市吏傳言慈一目眇葛巾<lb/>
單衣於是一市皆然也<lb/>
又曰董君異以玉醴與盲人服之而愈<lb/>
丗說曰頋愷畫殷荆州形殷不許頋曰明府正當嫌眼耳<lb/>
明點童子飛白拂上若輕雲之蔽月<lb/>
又曰桓南郡與殷荆州語次因作危言桓公曰予頭浙米<lb/>
劒頭炊殷云百歲老公攀枯枝井上轆轤卧小兒殷有一<lb/>
叅軍云盲人騎瞎馬臨深池殷曰咄咄逼人仲堪眇故也<lb/>
法顯記曰祗洹精舎西北四里有榛名曰得眼本有五百<lb/>
盲人依精舎住佛爲說法盡還得眼盲人歡喜刺杖着地<lb/>
頭靣作禮杖遂生長大丗重之無敢伐者遂以得眼爲名<lb/>
<pb n="KR3k0012_SBCK_740-6a"/>
楚辭九章曰離婁微睇瞽以爲無明<lb/>
蔡邕瞽師賦曰夫何矇昧坐瞽兮心窮忽以欎伊目冥而<lb/>
無睹兮羗永煩以悲愁<lb/>
　　　　瘖啞<lb/>
釋名曰云瘖唵也唵然無聲也<lb/>
漢書曰韓延夀待下吏恩施甚厚而約誓明或欺負之者<lb/>
延壽自刻責吏聞者自傷悔其縣尉至自刺死及門下掾<lb/>
自剄人救不死因瘖不能言延夀聞之對掾吏涕泣遣吏<lb/>
醫治<lb/>
又曰吕右斷戚夫人手足去眼董耳飲瘖藥<lb/>
吴書曰程普殺叛者數百人皆使投火即日病瘖百餘日<lb/>
卒<lb/>
文子曰臯陶瘖而爲士師<lb/>
<pb n="KR3k0012_SBCK_740-6b"/>
淮南子曰瘖者可使守圉不可使通語<lb/>
又曰夫人大怒破隂大喜墜陽滿氣發瘖驚怖爲狂<lb/>
又曰水氣多瘖<lb/>
黄帝素問曰瘖者何病𡵨伯曰胞之絡脉何以言之胞絡<lb/>
繫於腎少隂脉實腎繫舌本故不能言<lb/>
續捜神記曰沛國一士人姓周生三兒向應可語便啞皆<lb/>
七八歳有一人經門過來乞問主人此是何聲云是僕兒<lb/>
頻生三子皆啞不能語客曰君冥罪還内省我於外待君<lb/>
主人異其言知非常人便入内思良乆而出謂客曰昔爲<lb/>
小兒時當牀上有鷰巢中有三子其母從外食哺子子輙<lb/>
出頭作聲受之積日如此時屋下攀得及巢試以指内巢<lb/>
中鷰子亦岀口承之乃取三蒺梨各與其子吞之旣死其<lb/>
母㝷還不復見其子出户徘徊悲鳴而去有此事今甚悔<lb/>
<pb n="KR3k0012_SBCK_740-7a"/>
之客曰是矣便問其三兒言語周正<lb/>
異苑曰髙惠清隆安中爲太傳主簿忽晝日有群䑕更相<lb/>
衘尾自屋梁相連至地清㝷得瘖疾數日而亡<lb/>
靈驗記曰王導河内人也兄弟三人並得時疾其宅有鵲<lb/>
巢旦夕翔鳴聞其諠噪俱惡之念云羌當治此鳥旣差果<lb/>
張取鵲斷舌而殺之兄弟悉得啞疾<lb/>
　　　　吃<lb/>
說文曰吃言語難也<lb/>
方言云<graphic n="KR1996" url="https://raw.githubusercontent.com/kanripo/KR-Gaiji/master/images/KR1996.png" mimeType="image/png"/>極吃也或謂之軋或謂之嬰<hi>郭璞曰軋榖氣不利也江東名吃爲</hi>
<hi>嘆也</hi>
漢書曰魯㳟王餘口吃難言<lb/>
又曰馬相如吃而善著書<lb/>
又曰揚雄爲人簡易口不能劇談<hi>劇甚也一說劇遽疾也言吃不能疾言也</hi>
<pb n="KR3k0012_SBCK_740-7b"/>
鄭玄自序曰趙商子字子聲河内温人博學有秀才能講<lb/>
難而吃不能劇談<lb/>
管子曰吾畏事不敢爲事畏言不敢爲言故行年六十如<lb/>
老吃耳<lb/>
新序曰周昌者沛人以軍功封汾隂侯御史大夫髙帝欲<lb/>
廢惠帝立戚夫人子如意群臣固争莫能得昌廷争之強<lb/>
上問其說昌爲人吃曰臣口不能言然臣則知其不可也<lb/>
陛下雖欲廢太子臣期期不奉詔<lb/>
丗說曰魏明帝口吃少言而内明斷<lb/>
丗說曰鄧艾口吃語稱艾艾晉文王戲之曰艾艾爲是幾<lb/>
艾鄧荅曰鳯兮鳯兮故是一鳯<lb/>
　　　　秃<lb/>
禮記曰秃者不免<lb/>
<pb n="KR3k0012_SBCK_740-8a"/>
糓梁傳曰魯季孫行父秃聘于齊齊使秃者御<hi>音迓</hi>
蔡邕獨斷曰古幘無巾如今半幘而巳王莽乃始施巾故<lb/>
語曰王頭秃　幘施屋<lb/>
秦書曰符堅徴隱士張臣和至長安堅賜以衣冠和辭曰<lb/>
年老頭秃不可加冠野服而入旣見求歸矣<lb/>
　　　　<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>
釋名曰鼻塞曰<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>
晉書曰謝安字安石本能爲洛下書生詠有鼻疾故其音<lb/>
濁名流愛其詠而不能及或手掩鼻以斆之也<lb/>
崔鴻春秋後趙録曰王謨字思賢<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>鼻言不清暢尫短無<lb/>
威儀將拜曲陽令石勒疑之長史曰請試之政教嚴明百<lb/>
城尤最<lb/>
幽明録曰晉司空桓豁在荆州有叅軍教鸜鵒令語遂無<lb/>
<pb n="KR3k0012_SBCK_740-8b"/>
所不名當大㑹令効人語有一人<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>鼻語難學因以頭内<lb/>
瓮中以効焉<lb/>
　　　　齲齒<lb/>
釋名曰齲朽也蟲齧之齒缺朽也<lb/>
續漢書曰桓帝元嘉中京師婦女作齲齒笑齲齒笑者齒<lb/>
痛也<lb/>
淮南子曰啄木愈齲<hi>啄木食齲虫也</hi>
又曰决物治齲君子不與<lb/>
　　　　兎缺<lb/>
續晉陽秋曰魏詠之生而兎缺相者云後當貴年十八聞<lb/>
荆州殷仲堪帳下有術人能治之因西上仲堪與語令師<lb/>
㸔焉師曰可割𥙷之但應百日食粥不語笑詠之曰半年<lb/>
不語亦當治之况百日也師爲治而差<lb/>
<pb n="KR3k0012_SBCK_740-9a"/>
宋書曰孝武狎侮群臣各有稱目多髯者謂之羊短長肥<lb/>
瘦皆有比擬顔師伯缺齒號之曰齴<lb/>
　　　　癭<lb/>
說文曰癭頸瘤也<lb/>
崔贑易林曰癭瘤瘍<graphic n="KR2468" url="https://raw.githubusercontent.com/kanripo/KR-Gaiji/master/images/KR2468.png" mimeType="image/png"/>爲身害傷<lb/>
范曄後漢書曰真定王劉揚造作䜟記云赤九之後癭揚<lb/>
爲主楊病癭欲以惑衆<lb/>
魏略曰賈逵前在弘農與校尉争公事不得理乃發憤生<lb/>
癭後所病稍大自啓欲割之太祖惜逵恐其不活教謝主<lb/>
簿吾聞十人割癭九人死逵猶行其意而癭愈大<lb/>
宋書曰杜預病癭𥘉攻江陵吴人以瓠壷繫狗頸示之<lb/>
山海經曰天帝之山有草如葵名曰杜衡食之巳癭<lb/>
愽物志曰山居之民多癭又稽康養生論曰頸處險而癭<lb/>
<pb n="KR3k0012_SBCK_740-9b"/>
莊子曰闉跂支離無脤甕㼜大癭<lb/>
典術曰服食天門冬治癭除百病<lb/>
　　　　傴僂<lb/>
禮記䘮服四制曰傴者不袒<lb/>
榖梁傳成公曰曹公子手僂聘於齊齊使傴者御蕭同姪<lb/>
子處臺笑之<lb/>
孫卿子曰周公僂背<lb/>
莊子曰子輿病曲僂頥隱於臍肩髙於頂<lb/>
淮南子曰木氣多僂<lb/>
　　　　疣贅<lb/>
說文曰疣贅也<lb/>
釋名曰疣丘也出皮上聚髙如地之有丘也贅横生一内<lb/>
着體<lb/>
<pb n="KR3k0012_SBCK_740-10a"/>
梁書曰武帝丁嬪生而有赤誌體又多疣及帝納之無何<lb/>
並失<lb/>
莊子曰彼以生爲附贅懸疣以死爲决疣漬癕夫若然者<lb/>
惡知死生先後之所在也<lb/>
太玄經曰割疣贅惡不得大<lb/>
山海經曰單孤之山滑水出焉中有滑魚狀如鱓其音如<lb/>
梧食之巳疣<lb/>
又曰旄山有鱃魚狀如鱧食之者不疣<lb/>
　　　　瘤<lb/>
釋名曰瘤流也聚而生瘤腫也<lb/>
魏略曰晉景帝先苦瘤自割之㑹母丘儉反而瘤發及儉<lb/>
走竟以自終蔡謨表曰臣先有瘤腫在腰上十數年𥘉無<lb/>
患苦忽自潰<lb/>
<pb n="KR3k0012_SBCK_740-10b"/>
晉書曰趙王倫得異鳥問皆不知名宫西有素衣小兒言<lb/>
是服劉鳥倫使録小兒并鳥置牢室明旦開視並失所在<lb/>
倫目上有瘤時以爲祅焉閉<lb/>
沈約宋書曰朱齡石舅頭有大瘤齡石伺舅眠宻徃割之<lb/>
舅即死<lb/>
列女傳曰齊宿瘤者東郭採桑之女項有大瘤故以名焉<lb/>
閔王岀而女採桑如故王召問之對曰受之父母教採桑<lb/>
不教觀王王曰此竒女也内以爲后女死後燕遂屠齊<lb/>
　　　　跛躄<hi>偏枯附</hi>
方言曰自關西秦晉之間凡蹇謂之逴<hi>勑略反</hi>
周易歸妹𥘉九曰歸妹以娣跛能履<lb/>
禮記䘮服四制曰跛者不踊身有痼疾不可備禮也<lb/>
左傳宣公下曰晉侯使郄克㑹于齊傾公帷婦人使觀之<lb/>
<pb n="KR3k0012_SBCK_740-11a"/>
郄子登婦人笑於房<hi>跛而登故笑之</hi>
又穀梁傳成公曰衛孫良夫跛郄克眇聘於齊齊使跛者<lb/>
御跛蕭同叔子處臺笑之<lb/>
春秋後語曰秦攻趙急求救於齊齊王曰必長安君爲質<lb/>
長安君者太后之小子也太后愛之不肯遣大臣強諌太<lb/>
后怒左師觸龍請見太后曰老臣病足曽不能疾走不得<lb/>
見乆矣竊自恐太后體亦所苦也太后曰老婦恃輦而行<lb/>
耳因是太后怒色稍解乃徐說之太后從之<lb/>
又曰趙平原君家樓臨民家民家有躄者盤散行及<hi>散音珊</hi>
平原君羙人居樓上臨見大笑之明日躄者至平原君門<lb/>
請曰臣不幸有跛躄之疾而君之後宫臨而笑臣臣願得<lb/>
笑者頭平原曰諾及躄者去平原君笑曰竪子欲以一笑<lb/>
之故殺吾羙人不亦甚乎終不殺居歳餘門下客稍稍引<lb/>
<pb n="KR3k0012_SBCK_740-11b"/>
去過半平原君怪之一人前對曰以君之不殺笑躄者於<lb/>
是平原君斬所笑羙人頭造躄者而謝焉<lb/>
漢書賈誼上書曰天下之勢方病大瘇非徒病瘇又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>
盩<hi>
                        <graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>脚掌盩古戾字謂反戾也</hi>
又曰方今天下又類辟且病痱<hi>辟足疾痱音肥風疾也</hi>夫辟者一靣<lb/>
痛痱者一方痛<lb/>
又曰哀帝有痿痺<hi>如淳曰兩足不能相過曰痿</hi>
齊書曰始安王遥光字元暉生而躄疾髙帝謂不堪奉拜<lb/>
祭祀欲封其弟武帝諌乃以遥光襲爵足病不得同朝列<lb/>
常乗輿自望賢門入遥光多忌人有餉屐者以爲戲巳大<lb/>
𬒳嫌責爲牋云智不乃葵亦忤旨<lb/>
唐書曰賈直言者父道冲以伎術得罪賜酖於路直言僞<lb/>
令其父拜四方辭上下神祇伺使者視稍怠即取其酖以<lb/>
<pb n="KR3k0012_SBCK_740-12a"/>
飲遂迷仆而死明日酖洩于足而後復蘇代宗聞之减父<lb/>
死直言亦自病躄<lb/>
淮南子曰冠難至躄者告盲者負而走兩人皆得其能也<lb/>
故使瘖者語使躄者走大失其所也<lb/>
　　　　偏枯<lb/>
長沙耆舊傳曰夏叔丁母憂過禮遂患風濕一脚偏枯皇<lb/>
甫謐表曰乆嬰篤疾半身不仁右脚偏小<lb/>
毛詩巧言曰彼何人斯居河之麋無拳無勇職爲亂階旣<lb/>
微且　爾勇伊何<hi>腫足爲骭瘍爲微</hi>
漢書賈誼傳誼上書曰方今天下之勢方病大瘇一股之<lb/>
大幾如要一指之大幾如股失之不治必爲錮疾<hi>堅乆之疾</hi>後<lb/>
雖有扁鵲不能爲巳<lb/>
<pb n="KR3k0012_SBCK_740-12b"/>
淮南子曰岸下氣多<lb/>
太平御覽卷第七百四十<lb/>
</p>
<p>
</p>
  </div>
</body>
</text>
</TEI>
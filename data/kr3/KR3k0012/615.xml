<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_615-1a"/>
太平御覽卷第六百一十五<lb/>
　學部九<lb/>
　　　　　講說<lb/>
廣雅曰講讀也<lb/>
說文曰講和解也<lb/>
易曰麗澤兊君子以朋友講習<lb/>
論語曰德之不脩學之不講聞義不能徙不善不能改是<lb/>
吾憂也<lb/>
漢書曰夏侯勝毎講常謂諸生曰士病不能明經經術茍明<lb/>
其取青紫如俯拾地芥學經不明不如歸耕<lb/>
又曰孔光居公輔位前後十七年時㑹門下大生講問疑<lb/>
難舉大義其弟子多成就爲博士<lb/>
又曰董仲舒治春秋孝景時爲博士下帷講誦弟子以次<lb/>
<pb n="KR3k0012_SBCK_615-1b"/>
授業或莫見其面<lb/>
又曰班伯爲中常侍成帝方嚮學鄭寛中與張禹朝夕入<lb/>
說尚書論語於金華殿中詔伯授焉<lb/>
又曰元帝時少府五鹿充宗貴幸爲梁丘易充宗乗貴辯口<lb/>
諸儒莫能與抗皆稱疾不敢㑹有薦朱雲者召入攝齋升<lb/>
堂抗首而說音動左右旣論難連柱五鹿君<hi>文穎曰柱閣也</hi>諸儒<lb/>
爲之語曰五鹿岳岳朱雲折其角由是爲博士遷杜陵令<lb/>
又西京雜記曰長安有儒生惠莊聞朱雲折五鹿充宗之<lb/>
角乃歎息曰薾栗犢反能尓耶吾終耻溺死溝中遂褁粮<lb/>
從雲雲與言莊不能對逡廵而去拊心語人曰吾不能劇<lb/>
談此中多有人<lb/>
東觀漢記曰朱祐字仲先𥘉光武學長安時過朱祐祐甞<lb/>
留上湏講竟乃談語及車駕幸祐家問主人得無去我講<lb/>
<pb n="KR3k0012_SBCK_615-2a"/>
乎<lb/>
又曰建𥘉四年詔諸儒㑹白虎觀講五經同異<lb/>
又曰桓榮爲博士顯宗即位乗輿幸太常府令榮坐東面<lb/>
設几杖㑹百官數百人天子親自執業<lb/>
又曰桓榮拜議郎入侍太子毎朝㑹輙令榮於公卿前敷<lb/>
奏經書帝稱善<lb/>
又曰顯宗親於辟雍自講所制五行章句巳復令桓郁說<lb/>
一篇上謂郁曰我爲孔子卿爲子夏起我者啇也又問郁<lb/>
曰子幾能傳學郁曰臣子皆未能傳覺孤兄子一人學方<lb/>
起上曰努力教之有起者即白之<lb/>
又曰楊政字子行治梁丘易與京兆祁聖元同好俱名善<lb/>
說京師號曰說經鏗鏗楊子行論難僠僠祁聖元又周舉<lb/>
字宣光姿皃短陋而博學洽聞爲儒者所宗京師語曰五<lb/>
<pb n="KR3k0012_SBCK_615-2b"/>
經縱撗周宣光也<lb/>
又曰井丹字大春通五經時人謂之語曰五經紛綸井之<lb/>
大春<lb/>
又陳嚚字君期明韓詩時語曰關東說詩陳君期<lb/>
又曰魯平字叔陵兼通五經關東號曰五經復興魯叔陵<lb/>
也<lb/>
又曰賈逵字景伯能講左氏及五經本文以大小夏侯尚<lb/>
書教授諸儒爲之語曰問事不休賈長頭<lb/>
後漢書曰鄭玄西入關因涿郡盧植事扶風馬融融門徒<lb/>
四百餘人升堂者五十餘生融素驕貴玄在門下三年不<lb/>
得見乃使髙業弟子傳授於玄玄日夜㝷誦未甞怠倦㑹<lb/>
融集諸生考論圖緯聞玄善筭乃召見於樓下玄因質諸<lb/>
疑義問畢辭歸融喟然謂門人曰鄭生今去吾道東矣又<lb/>
<pb n="KR3k0012_SBCK_615-3a"/>
盧植於馬融受學融列女樂在於前植侍講積年未曽轉<lb/>
眄馬融是以敬之<lb/>
又曰大將軍袁紹緫兵兾州造使要鄭玄大㑹賔客玄最<lb/>
後至乃延升上座玄身八尺飲酒一斛秀眉明目容儀温<lb/>
偉紹客多豪俊見玄儒者未以通人許之競設異端百家<lb/>
玄起玄依方辯對咸出問表皆得所未聞莫不嗟服<lb/>
謝承後漢書曰董春字紀陽少好學究極聖旨後還歸立<lb/>
精舎逺方門徒學者常數百人諸生毎升講堂鳴鼓三通<lb/>
撗經捧手請問者百人追隨上堂難問者百餘人<lb/>
又曰戴馮字次仲徴拜郎中公卿大㑹群臣就席馮獨立<lb/>
丗祖問之對曰博士說經皆不如臣坐居臣上是以不得<lb/>
就席正旦朝賀帝令群臣說經義有不通輙奪其席以益<lb/>
通者馮重五十席京師諺曰解經不窮戴侍中<lb/>
<pb n="KR3k0012_SBCK_615-3b"/>
後漢書曰丁鴻字孝公少好尚書十六能論難永平中引<lb/>
見說文侯一篇賜衣𬒳章帝㑹諸儒白虎觀上善鴻難說<lb/>
號之曰殿中無雙丁孝公<lb/>
魏書曰文帝𥘉在東宫氛癘大起時人凋傷帝深感難與<lb/>
素所敬者大理正郎書云人生有七尺之形死爲一捾之<lb/>
土唯立德揚名可以不朽其次莫如著篇籍疫癘數起士<lb/>
人凋落余獨何人能全其壽故論撰所著典論詩賦盖百<lb/>
餘篇集諸儒於肅成門内講論大義侃侃無倦<lb/>
晉書曰鄭玄爲散騎常侍光禄勲嘉平三年拜司空及髙<lb/>
貴郷公講尚書冲執經親授<lb/>
沈約宋書曰魏齊王毎講肆經通輙使太常釋奠先聖先<lb/>
師於辟雍<lb/>
又曰元嘉十五年徴雷次宗至京師開舘聚徒授教使丹<lb/>
<pb n="KR3k0012_SBCK_615-4a"/>
陽尹何尚之立玄學太子率更令何承天立史學司徒叅<lb/>
軍謝元立文學九四學並建之<lb/>
梁書曰中宗於敬賢殿講老子僕射王褒執經百僚皆預<lb/>
講席中宗談折摙辯間以嘲謔在座者相顧解頥<lb/>
又曰沈峻字士嵩武康人也博通五經尤長周禮時吏部郎中<lb/>
陸倕與僕射徐勉書薦峻曰凢聖可講之書必以周官立<lb/>
義然則周官一書實爲群經源本此學不傳多歴年所唯<lb/>
助教沈峻特精此書比日開講群儒劉嵒沈熊之徒皆執<lb/>
經下座北靣受業莫不歎服人無間言也<lb/>
又伏曼傳曰宋明帝好周易常集朝臣於清暑殿講詔曼<lb/>
容執經曼容素美風采明帝恒以方嵇叔夜使吴人陸探<lb/>
微畫叔夜像以賜之爲尚書外兵郎甞與袁粲罷朝㑹言<lb/>
玄理時論以爲一臺絶<lb/>
<pb n="KR3k0012_SBCK_615-4b"/>
又曰盧黄范陽涿人少明經有儒術天監中歸梁位歩兵<lb/>
校尉兼國子博士遍講五經時北來人儒學者有崔靈恩<lb/>
孫詳蔣顯並聚徒講說而音辭鄙拙唯廣言論清雅不類<lb/>
北人僕射徐勉兼通經術深相賞好後爲㝷陽太守武陵<lb/>
王長史卒官<lb/>
又曰賀琛字國寳㓜孤伯父瑒授其經業一聞便通義理<lb/>
瑒異之常曰此兒當以明經致貴瑒卒後琛家貧常往還<lb/>
諸曁敗粟以養母雖自執舟檝閑則習業尤精三禮年二<lb/>
十餘瑒之門徒稍從問道𥘉瑒於郷里聚徒教授四方受<lb/>
業者三千餘人瑒天監中亡至是復集琛矣琛乃築室郊<lb/>
郭之際茅茨數間年將三十便事講授旣丗習禮學究其<lb/>
微精占術先儒吐言辯㓗坐之聽受終日不疲<lb/>
後周書梁晉熈郡王蕭大圜當元帝時以丗多忌恐讒愬<lb/>
<pb n="KR3k0012_SBCK_615-5a"/>
生焉乃屏絶人事門客左右不過三兩人不妄遊狎恒以<lb/>
講詩書易爲事梁元帝甞自問五經要事數十條大圜辭<lb/>
約指明應荅無滯梁元帝甚歎美之因曰昔河間好學尓<lb/>
旣有之臨淄好文尓亦兼之然東平爲善弥髙前載吾重<lb/>
之愛之尓當傚焉<lb/>
北史曰後魏元善遷國子祭酒上甞親臨釋奠令善講孝<lb/>
經於是敷陳義理兼之以諌上大恱曰聞江陽之說更起<lb/>
朕心賚絹一百疋衣一襲<lb/>
又曰盧景𥙿博通經典齊文襄入相於第開講招延時儁<lb/>
令景𥙿解所注昜景𥙿理義精微吐發閑雅時有問難或<lb/>
相詆訶大聲厲色言至不遜而景𥙿神彩儼然風調如一<lb/>
從容往復無際可㝷由是士君子嗟羡之<lb/>
後周書曰吕思禮東平壽張人也性温潤不雑交遊年十<lb/>
<pb n="KR3k0012_SBCK_615-5b"/>
四受學於徐遵明長於論難諸生爲之語曰講書論易鋒<lb/>
難敵<lb/>
隋書曰後齊將講於天子先定經於孔父廟置執經一人<lb/>
侍講二人執讀一人擿句二人録義六人奉經二人講之<lb/>
旦皇帝服通天冠玄紗𫀆乗象輅至學坐廟堂上講訖還<lb/>
便殿改服綘紗𫀆乗象輅還宫講畢以一太牢釋奠孔父<lb/>
配以顔囬列軒懸樂六佾舞行三獻禮畢皇帝服通天冠<lb/>
綘紗𫀆升阼即座宴畢還宫皇太子每通一經亦釋奠<lb/>
又曰馬光爲太子博士甞因釋奠髙祖親幸國子學王公<lb/>
巳下畢集光升座講禮啓發章句巳而諸儒生以次論難<lb/>
者十餘人皆當時碩學光剖析凝滯雖辭非俊辯而理義<lb/>
引贍論者莫測其淺深咸共推服上嘉而勞焉<lb/>
又曰元善通博在何妥之下然以風流醖藉俯仰可觀音<lb/>
<pb n="KR3k0012_SBCK_615-6a"/>
韻清明聽者忘倦由是爲後進所歸妥毎懷不平心欲屈<lb/>
善因善講春秋𥘉發題諸儒畢集善私謂妥曰名望巳定<lb/>
幸無相苦妥然之及就講肆妥遂引古今滯義以難善多<lb/>
不能對善深衘之二人由是有隙<lb/>
唐書曰太宗幸國子學視釋奠祭酒孔頴逹講孝經右庻<lb/>
子趙引智問之曰夫子門人曽閔俱稱大孝而今獨爲曽<lb/>
說不爲閔說何耶荅曰曽孝特優門人不能逮也制旨駮<lb/>
之曰朕聞家語云昔曽晢使曽參鋤瓜而誤断其本晳怒<lb/>
授大杖以擊其背參手扑地絶而後蘇孔子聞之告門人<lb/>
曰參來勿内旣而曽子請焉孔子曰舜之事父也使之常<lb/>
在側欲殺乃不可得小箠則受大杖則走今參誤於父委<lb/>
身以待暴怒䧟父於不義不孝莫大焉由斯而言孰愈於<lb/>
閔子騫也頴逹不能對太宗又謂侍臣曰諸儒各生異意<lb/>
<pb n="KR3k0012_SBCK_615-6b"/>
皆非聖人論孝之本旨也夫孝者善事父母自家刑國忠<lb/>
於其君戰陣勇朋友信揚名顯親此之謂孝具在經典而<lb/>
論者多離其文逈出事外以此爲教勞而非法何謂孝之<lb/>
道耶<lb/>
語林曰劉真長與桓公宣武共聽講禮記桓公云時有入<lb/>
心處便覺咫尺玄門<lb/>
殷氏丗傳曰殷亮建武中徴拜博士諸儒講論勝者賜席<lb/>
亮重至八九<lb/>
三國典略曰東魏崔暹子逹挐年十三暹令儒者教其說<lb/>
周易兩字乃集朝貴名流逹挐升髙坐開講趙郡睦仲讓<lb/>
陽屈服之暹大恱擢仲讓爲司徒中郎鄴下爲之語曰解<lb/>
義兩行得中郎<lb/>
太平御覽卷第六百一十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_199-1a"/>
太平御覽卷第一百九十九<lb/>
　封建部二<lb/>
　　　公封　侯封　伯封<lb/>
　　　子封　男封　同姓封<lb/>
　　　外戚封<lb/>
　　　　　公封<lb/>
韋昭辯釋名曰公直也取其正直無私<lb/>
易師卦曰大君有命開國承家<lb/>
周書能移於衆與百姓同之謂公<lb/>
周禮地官曰大司徒職曰諸公之地封土方五百里其食<lb/>
半<lb/>
又春官曰太宗伯職曰公執桓圭<lb/>
晉書曰陶侃有善相者師圭謂侃曰君左手中指有堅理<lb/>
<pb n="KR3k0012_SBCK_199-1b"/>
當爲公若徹於上貴不可言侃以針決之見血灑壁而爲<lb/>
公字以𥿄裛手公字愈明<lb/>
後魏書曰許洛陽爲鴈門太守家田三生嘉禾皆異壟合<lb/>
頴丗祖善之進爵北地公<lb/>
魏咸熈元年相國晉王奏建五等諸公地方七十五里邑<lb/>
一千八百戸置相一人典祠典書典衛典禮各一人妾六<lb/>
人車前司馬十人旅賁四十人<lb/>
　　　　　侯封<lb/>
周易豫卦曰<hi>豫利建侯行師彖曰</hi>豫順以動故天地如之而况建侯行<lb/>
師乎<lb/>
又比卦曰地上有水比先王以建萬國親諸侯<lb/>
又屯卦曰盤桓利居貞利建侯<lb/>
周書曰能樹名生物與天道俱謂之侯<lb/>
<pb n="KR3k0012_SBCK_199-2a"/>
周禮春官大宗伯職曰侯執信圭<lb/>
又典命職曰諸侯伯七命其國家宫室車旗衣服禮儀皆<lb/>
以七爲節<lb/>
漢書解詁曰列侯金印紫綬以賞有功功大者食縣邑小<lb/>
者食郷亭<lb/>
後漢書曰馮石襲母公主封獲嘉侯亦爲侍中稍遷衛尉<lb/>
能取恱當代爲安帝所寵帝幸其府留飲十許日賜駮犀<lb/>
貝劒佩刀<hi>以班犀飾劒也</hi>紫艾綬<hi>艾即盭緑色/也其色以艾</hi>玉玦各一<hi>半環曰玦以飾</hi>
<hi>帯也</hi>
又曰丁綝建武元年拜河南太守及封功臣帝令各言所<lb/>
樂諸將皆占豐邑美縣唯綝願封夲郷或謂綝曰人皆欲<lb/>
縣子獨求郷何也綝曰昔孫叔敖勑其子受封必受墝埆<lb/>
之地今綝能薄功微得郷亭厚矣帝從之封爲定陵新安<lb/>
<pb n="KR3k0012_SBCK_199-2b"/>
郷侯食邑五千戸後徙封陵陽侯<lb/>
又曰韓歆封扶陽侯好直言無隱諱帝每不能容甞因朝<lb/>
㑹聞帝讀隗囂公孫述相與書歆曰亡國之君皆有才桀<lb/>
紂亦有才帝大怒以爲激發歆又證歳將飢凶指天畫地<lb/>
言甚剛切坐免歸田里帝猶不釋復遣使宣詔責之<lb/>
又曰建武二年定封景丹櫟陽侯帝謂丹曰今關東故王<lb/>
國雖數縣不過櫟陽萬戸邑夫冨貴不歸故郷如衣繍夜<lb/>
行故以封卿耳<hi>前書武帝謂朱買臣之詞也</hi>丹頓首謝<lb/>
又曰光武下詔封諸將愽士丁恭議曰古帝王封諸侯不<lb/>
過百里故利以建侯取法於雷<lb/>
又曰隂興遷侍中賜爵關内侯帝後召興欲封之置印綬<lb/>
於前興固讓曰臣未有先登䧟陣之功而一家數人並蒙<lb/>
爵士令天下觖望誠爲盈溢臣蒙陛下責之恩深至厚冨<lb/>
<pb n="KR3k0012_SBCK_199-3a"/>
貴巳極不可復加至誠不願帝嘉興之讓不奪其志<lb/>
又曰傅昌嗣建𥘉中遭母憂因上書以國貧不願之封乞<lb/>
錢五十萬爲關内侯肅宗怒貶爲關内侯竟不賜錢<lb/>
魏志曰張魯自巴中將其餘衆降封魯及五子皆爲列侯<lb/>
又曰文帝黄𥘉二年分三公户邑封子弟各一人爲列侯<lb/>
又咸熈元年晉王奏建五等諸侯地七十里邑千六百户<lb/>
官屬同諸公妾五人車前司馬八人旅賁三十六人<lb/>
呉志曰全琮字子璜劉備將關羽圍逼襄陽琮上䟽陳羽<lb/>
可討之計權時已與吕蒙隂議襲之恐事泄故寢琮表不<lb/>
荅及擒羽權置酒公安顧謂琮曰君前陳此孤雖不相荅<lb/>
今日之捷亦君之功也於是封華亭侯<lb/>
晉書曰髙貴郷公將攻文帝召王沈及王業告之沈馳白<lb/>
帝以功封安平侯邑二千户沈旣不忠於主甚爲衆論所<lb/>
<pb n="KR3k0012_SBCK_199-3b"/>
非<lb/>
又曰衛瓘都督幽州以其離間二虜功賜子亭侯瓘乞以<lb/>
封弟未受命而亡子客受封爲亭侯瓘六男無爵悉讓於<lb/>
弟逺近稱之<lb/>
隋書曰李崇字永隆英果有籌筭膽力過人後周元年以父<lb/>
賢勲封廻樂縣侯時年尚小拜爵之日親族相賀崇獨泣<lb/>
賢恠而問之對曰無勲於國而㓜少封侯當報主恩不得<lb/>
終於奉養是以悲耳賢由是大竒之<lb/>
　　　　　伯封<lb/>
周書曰率衆時作謂之伯<lb/>
周禮春官太宗伯職曰伯執躬圭<lb/>
孝經援神契曰伯白也<lb/>
魏志曰咸熈元年春晉王奏建五等作地方六十里邑千<lb/>
<pb n="KR3k0012_SBCK_199-4a"/>
二百户妾四人車前司馬八人旅賁二十八人<lb/>
後周書曰王勇論討茹茹功別封永固縣伯邑五百户時<lb/>
有別封者例聽廻授次子勇獨請封兄子元興時人義之<lb/>
　　　　　子封<lb/>
周禮春官典命職曰子男五命其國家宫室車旗衣服禮<lb/>
儀皆以五爲節<lb/>
又曰春官大宗伯職曰子執榖璧<lb/>
魏志曰蔣愷濟之孫也咸熈中開建五等以濟著勲前朝<lb/>
改封愷爲下蔡子<lb/>
又曰咸熈元年相國晉王奏五等諸子地方五十里邑八<lb/>
百户相一人典詞令典書丞典衛丞各一人妾三人車前<lb/>
司馬四人旅賁二十人<lb/>
齊書曰王敬則封重安縣子邑三百五十户敬則少時於<lb/>
<pb n="KR3k0012_SBCK_199-4b"/>
草中射獵有虫如烏豆集其身擿去乃脫處皆流血敬則<lb/>
惡之詣道士卜道士曰不湏憂此封侯之瑞也敬則聞之<lb/>
喜故出都自效至是如言<lb/>
環濟要略曰子獨孳孳栖下之稱也<lb/>
　　　　　男封<lb/>
周禮地官大司徒職曰諸男之地封疆方百里其食者四<lb/>
之一<lb/>
又春官典命職曰男執蒲璧<lb/>
環濟要略曰男任也任治事受王命爲君也<lb/>
魏志曰咸熈元年相國晉王奏建五等男地方三十五里<lb/>
邑四百户相一人典祠長典書丞各一人妾二人車前司<lb/>
馬二人旅賁十二人又次國男方二十五里邑二百户<lb/>
　　　　　同姓封<lb/>
<pb n="KR3k0012_SBCK_199-5a"/>
毛詩駉閟宫曰乃命魯公俾侯于東奄有龜蒙遂荒大東<lb/>
左傳僖中曰昔周公弟二叔之不咸故封建親戚以蕃屏<lb/>
周管蔡郕霍魯衛毛聃郜雍曹滕畢原鄷郇文之昭也<hi>文昭</hi>
<hi>十六國也</hi>邘鄑應韓武之穆也<hi>武穆四國</hi>凡蔣邢茅胙祭周公之㣧<lb/>
也<hi>周公㣧六國也</hi>
又昭公上曰武王邑姜娠大叔夢天謂巳余命而子曰虞<lb/>
將與之唐及生文在手曰虞遂以命之<lb/>
史記曰呉太伯太伯弟仲雍皆周大王之子而季歷之兄<lb/>
二人知大王欲立季歷乃適荆蠻以避季歷義而歸之千<lb/>
餘家立爲呉太伯太伯無子而仲雍代立五丗武王尅啇<lb/>
求太伯仲雍之後得周章周章巳君呉因而封之<lb/>
又曰武王封呉周章之弟虞仲於虞列爲諸侯十二丗而<lb/>
爲晉所滅<lb/>
<pb n="KR3k0012_SBCK_199-5b"/>
又曰周公旦武王之弟佐武王平紂而封於少皥之墟曲<lb/>
阜是爲魯公凡四十四丗而楚考烈王滅魯<lb/>
又曰管叔鮮蔡叔度武王之弟武王巳尅殷封鮮於管封<lb/>
度於蔡周公誅武庚殺管叔放蔡叔蔡旣遷而死其子曰<lb/>
胡胡乃改行率德周公言於成王復封于蔡凡二十五丗<lb/>
至侯齊而楚惠王滅蔡<lb/>
又曰曹叔振鐸者武王弟也武王巳尅殷封振鐸於曹凡<lb/>
二十四丗至伯陽而宋滅曹<lb/>
又曰衛康叔者武王弟也周公以成王之命伐武庚放蔡<lb/>
叔殺管叔以殷餘民封康叔爲衛君凡三十九丗至君角<lb/>
而秦并天下廢爲庶人<lb/>
又曰晉叔虞者成王之弟成王與叔虞戲削桐葉爲珪以<lb/>
唐封汝史佚因言請擇日立叔虞成王曰吾與之戲耳史<lb/>
<pb n="KR3k0012_SBCK_199-6a"/>
佚曰天子無戲言遂封叔虞於唐唐在河汾之東三十五<lb/>
丗至靖公而韓魏趙三分其地<lb/>
又曰鄭桓公友者周厲王庶子封於鄭二十四丗至鄭君<lb/>
乙而韓哀侯滅鄭併其地<lb/>
又曰越王勾踐其先苗胤夏后少康之子封㑹稽以奉守<lb/>
禹之祀斷髮文身二十餘丗至　子勾踐立滅呉稱霸<lb/>
後十丗閩君揺佐諸侯平秦髙祖以揺爲楚王<lb/>
漢書曰漢興之𥘉尊王子弟大啓九國京師内史凡十五<lb/>
郡公主列侯頗邑其中而國大者跨州兼郡小者連城數<lb/>
十也<lb/>
又曰髙祖封兄喜爲代王匈奴入代廢爲合陽侯子濞爲<lb/>
呉王<lb/>
又曰吕后封楚王郢爲下邳侯齊王肥子章朱虚侯興居<lb/>
<pb n="KR3k0012_SBCK_199-6b"/>
東牟侯<lb/>
又曰孝文封齊王肥子十人爲侯淮南王長子四人爲侯<lb/>
後改封王<lb/>
又曰孝景封楚王子四人爲侯梁王子二人爲侯<lb/>
又曰淮南厲王死後孝文憐淮南王有子四人年皆七八<lb/>
歳廼封子安爲阜陵侯子勃爲安陽侯子賜爲陽周侯<lb/>
子良爲東城侯<lb/>
又曰梁孝王死竇太后泣極哀不食帝哀懼不知所爲與<lb/>
長公主計之迺分梁爲五國盡立孝王男五人爲王女五<lb/>
人皆令食湯沐邑奏之太后太后迺恱爲帝一食<lb/>
又曰孝武帝令諸王推恩分子弟諸王子孫一百七十七<lb/>
人爲侯<lb/>
又曰武帝以子弘爲齊王子旦燕王子胥廣陵王子髆昌<lb/>
<pb n="KR3k0012_SBCK_199-7a"/>
邑王髆子賀爲昭帝後即位二十七日廢歸故縣<lb/>
又曰武帝使御史大夫張湯䇿立子閎爲齊王曰於戲小<lb/>
子閎受兹青社朕承祖考維稽古建爾國家封於東土丗<lb/>
爲漢蕃輔立子旦爲燕王曰小子旦受兹玄社建爾國家<lb/>
封于北土子胥爲廣陵王曰小子胥受兹赤社建爾國家<lb/>
封于南土<lb/>
又曰宣帝詔曰蓋聞象有罪舜封之其封昌邑王賀爲海<lb/>
昏侯<lb/>
又曰宣帝封子厥爲淮陽王宇爲東平王囂爲楚王竟爲<lb/>
中山王廣陵王子胥弘爲髙密王<lb/>
又曰昭帝封諸王子孫十二人宣帝封六十三人元帝封四<lb/>
十八人成帝封四十三人哀帝封九人平帝封四十八人<lb/>
爲侯<lb/>
<pb n="KR3k0012_SBCK_199-7b"/>
續漢書曰靈帝封河間王子庾爲濟南王奉帝父孝仁祀<lb/>
魏志曰明帝大和六年春二月詔曰古之帝王封建諸侯<lb/>
所以藩屏王室也詩不云乎懷德惟寧宗子維城秦漢繼<lb/>
周或強或弱俱失厥中大魏創業諸王開國隨時之冝未<lb/>
有定制非所以永爲後法也其改封諸侯王皆以郡爲國<lb/>
晉起居注曰武帝詔皇子𥙿生七歳矣得疾封始平王<lb/>
又曰武帝詔安平獻王孫承昔以父早亡不建大祚以縣<lb/>
封之今以三縣封爲武邑王<lb/>
又曰惠帝詔侍中司馬討楊駿之功封東海王食六縣<lb/>
晉百官名曰武帝以齊王㽔爲遼東王紹皇弟定國後賛<lb/>
爲廣陵王紹弟廣德後<lb/>
陳留風俗傳曰周成王戲其弟桐葉之封周公曰君無二<lb/>
言遂封之於唐唐侯常愼其德其詩曰媚兹一人唐侯愼<lb/>
<pb n="KR3k0012_SBCK_199-8a"/>
德是也<lb/>
華陽國忘曰武帝封子頴爲成都王以蜀廣漢犍爲汶山<lb/>
十萬户爲王國易蜀都太守號爲成都内史<lb/>
　　　　　外戚封<lb/>
史記曰武帝衛后弟青封長平侯四子皆封侯貴震天下<lb/>
天下歌曰生男無喜生女無怒獨不見衛子夫霸天下<lb/>
漢書曰文帝封太后弟薄昭爲軹侯又封王舅駟鈞爲侯<lb/>
又曰景帝封太后弟姪竇廣國爲章武侯竇彭祖爲<lb/>
竇嬰以破呉楚功封魏其侯后弟王信爲益靖侯<lb/>
又曰武帝封太后同母弟田蚡爲武安侯勝周陽侯皇后<lb/>
弟衛青以伐匈奴封長平侯皇后姊子霍去病以伐匈奴<lb/>
封冠軍侯<lb/>
漢書曰元帝封王皇后父禁爲平陽侯薨長子鳯嗣<lb/>
<pb n="KR3k0012_SBCK_199-8b"/>
又曰王音旣以從舅越親用事小心親職歳餘上下詔封<lb/>
音爲安陽侯食邑與五侯等俱三千户<lb/>
又曰成帝封太后兄子莽爲新都侯宣帝悼皇考皇舅孫<lb/>
史丹爲武陽侯皇后兄趙欽爲新成侯父趙臨爲成陽侯<lb/>
太后姊子淳于長定陵侯中山王舅馮叅爲冝陽侯<lb/>
又曰哀帝欲封祖母傅太后從弟啇鄭崇諌曰孝武皇帝<lb/>
封親舅五侯天爲赤黄晝昏日中有黒氣今祖母從昆弟<lb/>
二人已侯許皇后父髙武侯以三公封尚有因縁今欲復<lb/>
封啇壞亂制度逆天人心非傅氏之福<lb/>
東觀漢記曰封馬防兄弟三人各六千户爲頴陽侯特以<lb/>
勲勞綏定西羌以襄城美亭一千二百户増防防身帶三<lb/>
綬寵貴至盛<lb/>
又曰鄧訓自中興後累丗寵貴凢侯者二十九人貴盛莫<lb/>
<pb n="KR3k0012_SBCK_199-9a"/>
比<lb/>
後漢書曰明德馬后詔不得封外戚章帝省詔悲歎復重請<lb/>
曰漢興舅氏之封侯猶皇子之爲王也太皇誠存謙虚奈何<lb/>
令臣獨不加恩三舅乎且衛尉年尊兩校尉有大病<hi>衛尉太后</hi>
<hi>兄瘳兩校尉兄防兄光也</hi>如令不諱使臣長抱刻骨之恨冝及吉時不<lb/>
可稽留太后報曰吾反覆念之思令兩善豈徒欲獲謙讓<lb/>
之名而使帝受不外施之嫌哉<hi>以恩澤封爵外家爲外施也</hi>昔竇太后<lb/>
欲封王皇后之兄<hi>竇太后文帝后也王皇后景帝后也兄即王信後封爲蓋侯</hi>丞相條<lb/>
侯言受髙祖約無軍功非劉氏不侯<hi>條侯周亞夫也前書曰髙帝與功臣約非</hi>
<hi>劉氏不王非功不侯如違約天下共擊之</hi>今馬氏無功於國豈得與隂郭中興<lb/>
之后等耶<lb/>
後漢書曰隂識封隂郷侯二年以征伐軍功增封識讓曰天<lb/>
下𥘉定將帥有功者衆臣託屬掖庭乃加爵邑不可以示<lb/>
<pb n="KR3k0012_SBCK_199-9b"/>
天下帝甚美之<lb/>
魏志黄𥘉二年詔曰后族之家不得横受茅土之爵以此<lb/>
詔傳後丗若有違背天下共誅之<lb/>
魏志曰明帝追封甄后父逸安成郷侯兄豫襲封後改爲魏<lb/>
昌侯子暢嗣父封暢弟温韡豔皆列侯又以後亡從孫黄<lb/>
合葬帝愛女淑追封黄列侯<lb/>
呉志曰孫皓元年十二月封后父滕牧爲髙密侯舅何等<lb/>
三人皆列侯<lb/>
王隱晉書曰武帝封楊后父<hi>鎭軍將軍</hi>楊駿爲臨晉侯后母太<lb/>
原龐爲安昌郷君太學生王鈴曰侯稱臨晉後必制國也<lb/>
駿漸驕傲胡奮語駿曰卿恃女更豪耶人與天家婚未有不<lb/>
滅門者早晚事耳駿曰卿女復不在天家耶奮曰我女與<lb/>
卿女作婢何能増損<lb/>
<pb n="KR3k0012_SBCK_199-10a"/>
又曰楊駿以父超居重位自鎭軍將軍遷車騎將軍封臨<lb/>
晉侯識者議之曰夫建諸侯所以藩屏王室也后妃所以<lb/>
供粢盛弘内敎也后父始封而以臨晉爲侯兆於亂也<lb/>
太平御覽卷第一百九十九<lb/>
<pb n="KR3k0012_SBCK_199-10b"/>
</p>
<p>
</p>
  </div>
</body>
</text>
</TEI>
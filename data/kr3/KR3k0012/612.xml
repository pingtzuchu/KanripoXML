<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_612-1a"/>
太平御覽卷第六百一十二<lb/>
　學部六<lb/>
　　博學　博物<lb/>
　　　　　博學<lb/>
論語曰大哉孔子博學而無所成名<lb/>
禮記曰君子之學也傳其服也郷<lb/>
易大畜卦云君子以多識前言往行以畜其徳<lb/>
續漢書曰班固字孟堅九歳能屬文誦詩賦及長遂博覽<lb/>
載籍九流百家之言無不窮究<lb/>
東觀漢記曰楊震字伯起受歐陽尚書於桓郁明經博覽<lb/>
無不窮究諸儒爲之語曰關西孔子楊伯起<lb/>
謝承後漢書曰王充字伯任好學博覽常遊洛陽市閱所<lb/>
賣書一見輙能誦憶遂博通衆流百家之言<lb/>
<pb n="KR3k0012_SBCK_612-1b"/>
又曰黄香知古今羣書無不渉獵帝以香先帝所異毎有<lb/>
疑帝時特訪問又詔香詣東觀讀所未甞見書<lb/>
又曰賈逵字景伯弱冠誦左氏語云問事不休賈長頭也<lb/>
王隱晉書曰皇甫謐羸病手不釋卷歴觀今古無不皆綜<lb/>
又曰張華博覽圖籍四海之内若指諸掌丗祖問華千門<lb/>
萬户畫地而成<lb/>
晉書曰何劭惠帝即位𥘉建東宫太子年㓜欲令親萬機<lb/>
以劭爲太子師劭博學善屬文陳說近代事若指諸掌<lb/>
三國典略曰陳遺兼通直散騎常侍姚察聘於周沛國劉<lb/>
臻竊於公舘訪漢書疑事十餘條並爲剖析皆有經據臻<lb/>
謂所親曰名下定無虚士<lb/>
齊書曰賈希鏡宋孝武時青州人發古冢銘云青州丗子<lb/>
東海女郎帝問學士鮑昭徐爰蘇寳生並不能悉希鏡對<lb/>
<pb n="KR3k0012_SBCK_612-2a"/>
曰此是司馬越女嫁茍晞兒檢訪果然由是見遇<lb/>
又崔慰祖傳曰國子祭酒沈約吏部郎中謝眺甞於吏部省<lb/>
中賔友俱集各問慰祖地理中所不悉十餘事慰祖口吃<lb/>
無華辭而酬據精悉一座稱服之眺歎曰假使班馬復生<lb/>
無以過此<lb/>
蕭子顯齊書曰王儉自以博聞多識讀書過陸澄澄曰僕<lb/>
少小來無事唯以讀書爲業其年巳倍今君少便鞅掌王<lb/>
務雖復一覽便諳然見卷軸未必多僕儉集學士何寧等<lb/>
盛自啇略澄待儉詩畢然後談所遺漏數百千條皆儉所<lb/>
未覩儉乃敬服儉在尚書省出巾箱机案新服飾令學士<lb/>
隷事多者與之人各得一兩物澄後來更出諸人所不知<lb/>
事復各數條并奪物將去<lb/>
梁書曰韋叡子稜字威直性恬素以書史爲業博物強記<lb/>
<pb n="KR3k0012_SBCK_612-2b"/>
當代之士咸就質疑<lb/>
隋書曰王邵𥘉在齊時祖孝徴魏收陽休之等甞論古事<lb/>
有遺忘討閱不能得因呼邵問之邵具論所出取書驗之<lb/>
一無舛誤自是大爲時人所許稱其博物<lb/>
唐書曰李守素尤爲譜學妙諳人物自晉宋以降四海士<lb/>
流及周魏以來諸貴勲等華戎閥閱靡不詳究時號爲肉<lb/>
譜甞與虞丗南等六人同直學舘其夜七夕内出珎饌有<lb/>
教賦詩因共談人物𥘉言江左東南猶相酬對及言北臺<lb/>
諸姓次第如流顯其歴葉皆有據證丗南但撫掌而笑不<lb/>
復能荅旣而歎曰肉譜定可畏許敬宗因謂丗南曰李倉<lb/>
曹以善人物乃得此名雖爲美事然非雅號曰君旣言成<lb/>
准的冝有以改之荅曰卿言是也昔任彦昇善談經籍梁<lb/>
代稱爲五經笥今目倉曹爲人物志可乎杜如晦等咸以<lb/>
<pb n="KR3k0012_SBCK_612-3a"/>
爲佳<lb/>
又曰蔣乂㓜好學德宗甞幸凌煙閣見左壁頽剥上有殘<lb/>
缺文記毎行可辯三五字命録之以問宰臣宰臣卒然無<lb/>
以對遽召乂訪之對曰此聖歴年侍臣圖賛也暗誦諷不<lb/>
失一字宰臣上奏德宗歎曰虞丗南暗冩列女傳無以加<lb/>
也<lb/>
國語曰晉文公使趙衰爲卿辭云欒枝貞慎先<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>有謀胥<lb/>
臣多聞皆可以爲輔也<lb/>
孟子曰人皆知糞其田而莫知糞其心何謂糞心博學多<lb/>
聞也<lb/>
莊子曰惠施多方其書五車稱連環可解<lb/>
袁子正書曰學莫大於博行莫過於約聖人者天下之至<lb/>
智也博學以聚之兼聽而辯之<lb/>
<pb n="KR3k0012_SBCK_612-3b"/>
抱朴子曰洪年十六始習孝經論語易但貪廣覽於衆書<lb/>
曽披渉自正經諸史百家之言近將萬卷<lb/>
又曰夫周公上聖而日讀百篇仲尼天縱而韋編三絶墨<lb/>
翟大賢載文盈車仲舒命世不窺園圃倪寛帶經以芸鋤<lb/>
路生截蒲以冩書黄覇桎梏以受業寗子夙夜以倍功故<lb/>
能究覽玄奥窮測微言<lb/>
典論曰孔融陳琳王粲徐幹阮禹應瑒劉楨七子者於學<lb/>
無所遺於文無所假<lb/>
文士傳曰張華窮覽古今甞徙居有書三十乗<lb/>
金樓子曰丘遟出爲永嘉郡公祖道於東都亭敬子沈隱<lb/>
侯俱至丘云少來捜集書史頗得諸遺書無復首尾或失<lb/>
名姓凡有百餘卷皆不得可知今併欲焚之二客乃謂主人<lb/>
云可皆取出共看之傳金紫末至二客以向諸書示之傳<lb/>
<pb n="KR3k0012_SBCK_612-4a"/>
乃發擿剖判皆究其流出所得三分有二賔客咸所恱伏<lb/>
國朝傳記曰太宗甞出行有司請載副書以從上曰不湏<lb/>
虞丗南在此行祕書<lb/>
又曰太宗稱虞監博聞德行書翰詞藻忠直一人而巳兼<lb/>
是五善<lb/>
　　　　　博物<lb/>
家語曰夫子曰子産於民爲惠主於學爲博物吾以兄事<lb/>
之也<lb/>
左傳昭元年曰晉侯有疾鄭伯使公孫僑如晉聘且問疾<lb/>
叔向問焉曰寡君之疾病卜人曰實沈臺駘爲崇史莫之<lb/>
知敢問此何神也子産曰昔髙辛氏有二子伯曰閼伯季<lb/>
曰實沈居于曠林不相能也日㝷干戈以相征討后帝不<lb/>
臧遷閼伯于啇丘主辰啇人是因故辰爲啇星遷實沈于<lb/>
<pb n="KR3k0012_SBCK_612-4b"/>
<pb n="KR3k0012_SBCK_612-4b"/>
生疾矣僑又聞之内官不及同姓<hi>内官嬪御</hi>其生不殖<hi>殖長也</hi>美<lb/>
先盡矣則相生疾<hi>同姓之相與先美矣美極則盡盡則生疾之</hi>君子是以惡之<lb/>
故志曰買妾不知其姓則卜之違此二者古之慎也<hi>一四時取</hi>
<hi>同姓二者古人所慎</hi>男女辨姓禮之大司也<hi>辨別也</hi>今君内實有四姬<lb/>
焉<hi>同姓姬四人</hi>其無乃德是也乎若由是二者弗可爲也已<hi>爲治也</hi>
四姬有省猶可無則必生疾矣<hi>據異姓去同姓故言省</hi>叔向曰善哉<lb/>
肸未之聞也晉侯聞子産之言曰愽物君子也重賄之<lb/>
又昭七年傳曰子産聘于晉晉侯有疾韓宣子逆客私焉<lb/>
<hi>私語</hi>曰寡君寢疾於今三月矣並走羣望<hi>晉所望祀山川皆走往祈禱</hi>有<lb/>
加而無瘳今夢黄熊入於寢門其何厲鬼也對曰以君之<lb/>
明子爲大政其何厲之有昔堯殛鯀于羽山<hi>羽山在東海祝其縣西南</hi>
其神化爲黄熊以入于羽淵實爲夏郊三代祀之<hi>鯀禹父夏家郊</hi>
<hi>祭之歴殷周二代又通在羣神之數并見祀</hi>晉爲盟主其或者未之祀乎<hi>言周衰晉</hi>
<pb n="KR3k0012_SBCK_612-5a"/>
<hi>爲盟主得佐天子祀羣神</hi>韓子祀夏郊<hi>祀/鯀</hi>晉侯有間<hi>間差也</hi>賜子産莒之<lb/>
二方鼎<hi>方鼎莒所貢</hi>
漢書曰張安丗字子孺給事尚書上幸河東亡書三篋詔<lb/>
問莫能知唯安丗識之具作其事後求得書以相校無所<lb/>
遺失上竒其材擢尚書令<lb/>
晉書張華傳曰人有得鳥毛長三丈以示華華見慘然曰<lb/>
此謂海鳬毛也出則天下亂矣陸機甞餉華鮓于時賔客<lb/>
滿座華發器便曰此龍肉也衆未之信華曰試以苦酒濯<lb/>
之必有異旣而五色光起機問鮓主果云園中茅積下得<lb/>
一白魚質狀殊常以作鮓過美故以相獻武庫封閉甚宻<lb/>
其中忽有雉雊華曰此必虵化爲雉開視雉側果有虵蛻<lb/>
焉吴郡臨平岸崩出一石鼓槌之無聲帝以問華華曰可<lb/>
取蜀中桐材刻爲魚形扣之則鳴矣於是如其言果聲聞<lb/>
<pb n="KR3k0012_SBCK_612-5b"/>
數里𥘉吴之未滅也斗牛之間常有紫氣道術者皆以吴<lb/>
方強盛未可圖也唯華以爲不然及吴平之後紫氣愈明<lb/>
華聞豫章雷焕妙逹象緯要之宿因登樓仰觀煥曰寳劒<lb/>
之氣耳在豫章豊城因以煥爲豊城令使求之煥到縣掘<lb/>
獄屋基得雙劒其夕斗牛間氣不復見焉煥以南昌西山<lb/>
北巖下土以拭劒光芒艶發遣使送一劒并土與華留一<lb/>
自佩華以南昌土不如華隂赤土因以華隂土一斤致煥<lb/>
煥更以拭劒倍益精明又魏時殿前鍾忽大鳴震駭者華<lb/>
云此蜀山毀故鍾鳴㝷蜀郡上其事也<lb/>
又曰武帝常問摯虞三日曲水之義虞對曰漢章帝時平<lb/>
原徐肇以三月生三女至三日俱亡材人以爲怪乃招携<lb/>
之水濵洗祓遂因水以泛觴其義起此帝曰必如所談便<lb/>
非好事束晳進曰虞小生不足以知臣請言之昔周公城<lb/>
<pb n="KR3k0012_SBCK_612-6a"/>
<pb n="KR3k0012_SBCK_612-7a"/>
新威斗王莽三公亡皆賜之一在冢外一在冢内時三台<lb/>
江左者唯甄邯爲大司徒必邯之墓俄而又啓冢内更得<lb/>
一斗復有一石銘大司徒甄邯之墓<lb/>
蕭子顯齊書曰東海王摛亦史學博聞歴尚書左丞竟陵<lb/>
王子良校試學士唯摛問無不對永明中天忽黄色照地<lb/>
衆莫能解摛云是榮光丗祖大恱<lb/>
梁書裴子野傳曰時西北逺邊有白題及滑國遣使由岷<lb/>
山道入貢此二國歴代弗賔莫知所出子野曰漢潁隂侯<lb/>
斬胡白題將一人服䖍注曰白題胡也又漢定逺侯擊虜<lb/>
入滑此其後乎時人服其博識<lb/>
又曰樂藹爲御史中丞時長沙宣武王將葬而車府忽於庫<lb/>
失油絡欲推主者藹曰昔晉武庫火張華以爲積油萬石<lb/>
必燃今庫若有灰非吏罪也旣而檢之果有積灰時稱其<lb/>
<pb n="KR3k0012_SBCK_612-7b"/>
博物引恕<lb/>
三國典略曰齊徐之才見有人以五色班蘭骨爲刀把者<lb/>
之才曰此人瘤也問所得處云於塚見髑髏骨長數寸試<lb/>
削視有文理故用之<lb/>
又曰周平蜀還得樂器者皆莫之識太常少卿斛斯瀓<hi>直陵</hi>
<hi>切</hi>見之曰此錞于也人弗之信瀓遂依于寳周禮注以芒<lb/>
筒捋之其聲極振衆乃歎服瀓取以合樂焉<lb/>
隋書曰崔頥大業四年從駕汾陽宮次河陽鎮藍田令王<lb/>
曇於藍田山得一玉人長三尺四寸着大領衣冠幘奏之<lb/>
詔問群臣莫有識者頥荅曰謹案漢文以前未有冠幘即<lb/>
是文帝以來所制作也臣見魏大司農盧元明撰嵩山廟<lb/>
記云有神人以玉爲形像長數寸或出或隠出則丗延長<lb/>
伏惟陛下應天順民定鼎嵩雒岳神自見臣敢稱慶因再<lb/>
<pb n="KR3k0012_SBCK_612-8a"/>
拜百官畢賀天子大恱賜縑二百<lb/>
國語曰海鳥爰居上於魯東門之外三日臧文仲使國人<lb/>
祭之<hi>文仲不知以爲神</hi>展禽曰越哉臧孫之爲政也<hi>越迂也言其迂闊不知所</hi>
<hi>要也</hi>夫祀國之大節也而節政之所成也故慎制祀以爲國<lb/>
典今無故而加典非政之冝也夫聖王之制祀也功施於<lb/>
民則祀之以死勤事則祀之以勞定國則祀之能禦大災<lb/>
則祀之能扞大患則祀之非是族也不在祀典今海鳥至<lb/>
巳不知而祀之以爲國典難以爲仁且智矣夫仁者講功<lb/>
而智者處物無功而祀之非仁也不知而不問非智也今<lb/>
兹海其有災乎夫廣川之鳥獸恒知而避其災也是歳也<lb/>
海多大風冬煖<hi>爰居所避</hi>文仲聞栁下季之言使書以爲三筴<lb/>
<hi>筴簡書也三篋三卿卿一通也謂司馬司徒司空</hi>
又曰季桓子穿井獲如土缶其中有羊焉使問之仲尼曰<lb/>
<pb n="KR3k0012_SBCK_612-8b"/>
吾穿井而獲狗何也<hi>獲羊言狗者以孔子博物測也</hi>對曰以丘之所聞羊<lb/>
也丘聞之木石之怪曰䕫蝄蜽水之恠曰龍罔象土之恠<lb/>
曰墳羊<lb/>
又曰吴伐越隳㑹稽獲骨一節專車<hi>骨一節其長專車專壇也</hi>吴子使<lb/>
來好聘問之仲尼仲尼曰丘聞之禹致群臣於㑹稽之山<lb/>
防風氏後至禹殺而戮之<hi>防風汪茫氏君之名違命後至故禹殺之陳尸爲戮</hi>其骨<lb/>
專車焉此爲大矣客曰敢問誰守爲神仲尼曰山川之靈足<lb/>
以紀綱天下者其守爲神<hi>紀綱天下謂名山大川龍興雲致兩以利天下</hi>社稷之守<lb/>
爲公侯<hi>封國立社稷而山川之祀者爲諸侯令守之是公侯</hi>皆屬於王者客曰防風何<lb/>
守仲尼曰汪茫氏之君<hi>汪芒長翟國名</hi>守封嵎山者也<hi>封封山嵎嵎山在今</hi>
<hi>吴郡永安縣也</hi>爲七姓<hi>柒汪芒氏之姓</hi>在虞夏啇爲汪茫氏於周爲長翟<lb/>
<hi>周丗其國北遷爲長翟</hi>今爲大人<hi>今孔子時</hi>客曰人長之極幾何仲尼曰<lb/>
僬僥氏長三尺短之至也<hi>僬僥西南蠻之别也</hi>長者不遇十之數之<lb/>
<pb n="KR3k0012_SBCK_612-9a"/>
極也<hi>十之三丈則防風氏</hi>
又曰仲尼在陳有隼集于陳侯之庭而死楛矢貫之石砮<lb/>
其長尺有咫<hi>隼鷙鳥鶚也楛木名砮鏃也石爲之八寸曰咫楛矢貫之墜而死也</hi>陳惠公使<lb/>
以隼如仲尼之館問之<hi>惠公哀公之孫悼太子之子吴也</hi>仲尼曰隼之來<lb/>
也逺矣此肅慎氏之矢也<hi>肅慎北夷之國</hi>昔武王克啇通道于九<lb/>
夷八蠻使各以其方賄來貢使無忘職業於是肅慎氏貢<lb/>
楛矢石砮其長尺有咫先王欲昭其令德之致逺物也故<lb/>
銘其栝曰肅慎氏貢楛矢以分大姬配虞胡公而封諸侯<hi>分矛</hi>
<hi>也大姬武王元安胡公舜後虞遏父之子胡滿</hi>古者分同姓以寳玉所以展親也<lb/>
<hi>展重若夏后氏氏之璜也</hi>異姓以逺方之職貢使無忘服也故分陳以<lb/>
肅慎氏之貢<hi>陳僞姓</hi>君若使有司求諸故府其可得也<hi>故府舊府</hi>
使求得之金櫝如之<lb/>
家語曰楚昭王渡江江中有一物大如斗貟而赤直觸王<lb/>
<pb n="KR3k0012_SBCK_612-9b"/>
舟舟人取之王大怪之徧問群臣莫能識使使聘於魯問<lb/>
孔子孔子曰此萍實也唯覇者爲能獲之使者返王食之<lb/>
大美乆之使來以告魯大夫大夫因子游問曰何以知其<lb/>
然曰吾昔之鄭過陳之野聞童謡曰楚王渡江得萍實大<lb/>
如斗赤如日剖而食之甜如蜜此是武王之應也<lb/>
益部耆舊傳曰蜀郡張寛漢武帝時爲侍中從祀甘泉至<lb/>
渭橋有女子浴於渭水乳長七尺上怪其異遣問之女曰<lb/>
帝後第七車知我所來時寛在第七車對曰天皇主祭祀<lb/>
者齋戒不嚴則女人見<lb/>
郭璞注山海經曰漢宣帝使人上郡發盤石石室中得一<lb/>
人徒祼𬒳髮反縛裓一足以問群臣莫能知劉子正對曰<lb/>
昔貳負之臣曰免與貳負殺窫窳帝乃括之於踈屬之山<lb/>
<hi>括繫縛也音适</hi>桎其右足反縛兩手繫之山上盤石之下宣帝大<lb/>
<pb n="KR3k0012_SBCK_612-10a"/>
驚於是時人争學山海經<lb/>
國朝傳記曰潤州得玉磬十二以獻張率更叩其一曰是<lb/>
晉某歳所造又有人於古墓中得銅物似琵琶而身正圎<lb/>
元行冲云此阮咸所造<hi>事並具樂部</hi>
太平御覽卷第六百一十二<lb/>
<pb n="KR3k0012_SBCK_612-10b"/>
</p>
<p>
</p>
  </div>
</body>
</text>
</TEI>
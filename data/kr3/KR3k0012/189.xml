<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_189-1a"/>
太平御覽卷第一百八十九<lb/>
　居處部十七<lb/>
　　　　　井<lb/>
釋名井清也泉之清㓗者也<lb/>
風俗通云井者法也節也言法制居人令節其飲食無窮<lb/>
禍也乆不滯渫滌爲井泥<hi>易云井泥不食</hi>不停汚曰井渫<hi>易云井渫不食</hi>
滌井曰浚井水清曰洌井<hi>易云井洌寒泉</hi>甃聚塼修井也<hi>易云井甃無咎</hi>
易傳曰井通也物所通用也<lb/>
禮記曰井與門户竈中霤爲五祀<lb/>
世夲曰伯益作井<lb/>
周書云黄帝作井<lb/>
說文云八家一井<lb/>
易曰改邑不改井無䘮無得往來井井<lb/>
<pb n="KR3k0012_SBCK_189-1b"/>
又曰井洌寒泉<lb/>
周禮曰挈壷氏掌挈壷以令軍井<lb/>
左傳曰楚伐蕭還無社謂申叔展日目於眢井而拯之若<lb/>
爲茅絰哭井則已<lb/>
又曰鄭公子歸生受命于楚伐宋戰于大棘宋師敗績囚<lb/>
華元獲樂吕狂狡輅鄭人入於井<hi>狂狡宋大夫輅迎也</hi>倒㦸而出之<lb/>
獲狂狡君子曰失禮違命冝其爲擒也戎昭果毅以聽之<lb/>
之謂禮<hi>聽謂常在於耳著於心想聞其政令</hi>殺敵爲果致果爲毅易之戮也<lb/>
史記曰瞽叟使舜穿井穿井匿空旁出舜旣入深瞽叟與<lb/>
弟象共下土實井從匿空出去<lb/>
漢書曰蜀多鹽井羅襃以鹽井致冨<lb/>
又曰陳遵每大飲㑹賔客滿堂輙閉門取客車轄投井中<lb/>
漢書曰元帝時謡曰井水溢滅竈烟灌玉堂流金門至成<lb/>
<pb n="KR3k0012_SBCK_189-2a"/>
帝北宫井水溢王莽之徴也<lb/>
又曰朱愽爲御史大夫府吏舎百餘區井水俱竭長老異<lb/>
之後果廢焉<lb/>
又曰王莽時井得白石上圎下方有丹書著文曰告安漢<lb/>
公莽爲皇帝符命之興自此始矣莽使羣公白太后太后<lb/>
曰此誣罔天下不可施行宗廣劉京上書言七月中齊郡<lb/>
臨淄縣昌興亭長辛當歹暮數夢曰吾天公使也公使我<lb/>
告亭長曰攝皇帝當爲眞即不信我此亭中當有新井亭<lb/>
長晨起視亭中有新井入地且百尺也<lb/>
後漢書曰琅邪有冰井冰厚尺餘<lb/>
又曰耿恭之攻匈奴以䟽勒城傍有澗水可固五月引兵<lb/>
據之七月匈奴復攻恭恭募先登數千人直馳之胡騎散<lb/>
走匈奴遂於城下擁絶澗水恭於中穿井十五丈不得水<lb/>
<pb n="KR3k0012_SBCK_189-2b"/>
吏士渴乏笮馬糞汁而飲之恭仰天歎曰聞昔貳師將軍<lb/>
㧞佩刀刺山飛泉涌岀今漢徳神明豈有窮哉乃整衣服<lb/>
向井再拜爲吏士禱有頃水泉奔出衆皆稱万歳乃令士<lb/>
揚水以示虜<hi>東觀記曰恭親自挽籠於是令士且勿飲先和泥塗城并揚示之</hi>虜岀不意<lb/>
以爲神明遂引去<lb/>
又曰淳于恭門側有井郷里小兒爭飲牛恭惡之名置水<lb/>
器汲水滿之<lb/>
又曰張讓刧天子至河掌璽者投璽井中後孫堅討董卓<lb/>
至𣏌國見井有五色光後浚井得璽<lb/>
呉書曰孫䇿功曹魏滕有罪譴欲殺之左右憂恐計無所<lb/>
出夫人乃倚大井召䇿謂曰汝新造江南其事未集方當<lb/>
優賢禮士闡過録功功曹在公盡規汝今殺之他人明日<lb/>
皆叛汝矣吾不忍見汝禍及當先投此中䇿大驚遽釋滕<lb/>
<pb n="KR3k0012_SBCK_189-3a"/>
罪<lb/>
晉書曰阮瞻甞羣行冒熱渴甚逆旅有井衆人競趣之瞻<lb/>
獨逡巡在後須臾飲者畢乃進其夷退無競如此<lb/>
又曰元帝爲晉王使郭璞筮遇豫之睽璞曰會㮷當岀鍾<lb/>
以告成功上有勒銘應在人家井泥中得之繇所謂先王<lb/>
以作樂崇徳殷薦之上帝也及帝即位太興𥘉㑹稽剡縣<lb/>
人果於井中得一鍾長七寸二分口徑四寸半上有古文<lb/>
竒書十八字云會稽岳命餘字時人莫識之璞曰蓋王者<lb/>
之作必有靈符塞天人之心與神物合契然後可以言受<lb/>
命矣<lb/>
梁書曰巴郡忽有地自開成井方六丈深三十二丈<lb/>
帝王丗紀曰堯時老人擊壤於路而歌曰鑿井而飲耕田<lb/>
而食帝力於我何有哉<lb/>
<pb n="KR3k0012_SBCK_189-3b"/>
南史曰延陵縣季子廟沸井之北忽聞金石聲疑有異鑿<lb/>
深三尺得沸井奔涌若浪其地又響即復鑿之復得一井<lb/>
涌沸亦然井中得一木簡長一尺廣二分上有隱起字曰<lb/>
廬山道人張陵再拜謁簡大堅白字色乃黄<lb/>
魚豢魏略曰明帝九龍殿前爲玉井綺欄<lb/>
髙士傳曰管寜所居井會汲者或男女雜錯或爭井鬪寧乃<lb/>
多買器分置井旁汲以待之<lb/>
唐書曰長慶中長安主簿鄭翦主役太清宫御院忽於院<lb/>
前西序見一白衣老人云此下有井正直皇帝過路汝速<lb/>
實之不然罪在不測翦惶恐遽領役人視之其處巳䧟數<lb/>
尺發之則一古井宛然驚頋之際巳失老人所在翦以聞<lb/>
上旣至宫羣臣及供奉官於馬前蹈舞賀有詔命翰林學<lb/>
士韋處厚紀述以表其異<lb/>
<pb n="KR3k0012_SBCK_189-4a"/>
孟子曰有爲者譬若掘井九軔而不及泉猶爲弃井也<hi>有爲</hi>
<hi>仁義也軔八尺也雖深不及泉喻有爲者中道而盡弃前行也</hi>
莊子曰公孫龍問於魏牟曰龍困百家之智窮衆口之辯<lb/>
以爲至逹今吾聞莊子之言茫然異之無所開吾喙公子牟<lb/>
笑曰子獨不聞塪井之鼃謂東海之鼈曰吾跳梁乎井幹<lb/>
之上入休乎缺甃之岸赴水則接掖持頥蹶泥則滅足没<lb/>
跗還虷蠏與科斗莫吾能若也且夫擅一壑之水而跱塪<lb/>
井之樂亦至矣夫子奚不時來入觀乎東海之鼈左足未<lb/>
入而右膝已墊矣於是逡廵而却告之海若曰夫万里之<lb/>
逺不足舉其大千仞之髙不足極其深禹之時十年九潦<lb/>
而水不爲加益湯之時八年七旱而崖不爲加損夫不爲<lb/>
頃乆之推移者此亦東海之大樂於是塪井之鼃聞之適<lb/>
適然驚規規然自失墨子云備城五十歩一井<lb/>
<pb n="KR3k0012_SBCK_189-4b"/>
范子曰直木先伐甘井先竭<lb/>
孫子兵法曰地多䧟曲曰天井<lb/>
墨子云二舎共一井<lb/>
抱朴子内篇曰臨沅縣有寮氏家世老壽後子孫輙夭賤折<lb/>
他人居其故宅復丗夀乃知是宅所爲不知何故疑井中<lb/>
赤乃掘井左右得古人埋丹砂數十斛丹汁入井是以飲<lb/>
其水而得壽<lb/>
吕氏春秋曰天下之羙者崑崙之井<lb/>
又曰宋丁氏無井常一人漑汲於外及自穿井喜而告人<lb/>
吾穿井得一人人傳之者聞於宋君召問其故對曰得一<lb/>
人之使非得一人於井中也<lb/>
說苑曰季桓子穿井得土缶中有羊以問孔子言得狗孔<lb/>
子曰以吾所聞非狗乃羊也木之怪夔罔兩水之怪龍罔<lb/>
<pb n="KR3k0012_SBCK_189-5a"/>
象土之怪棼羊也非狗也桓子曰善哉管子曰桓公將與<lb/>
管仲飲十日齋戒掘新井而柴焉注新井以柴蓋覆之取<lb/>
其清㓗示敬也<lb/>
葛仙公傳曰仙公取數十錢使一人投井水公從井上呼<lb/>
錢又一一飛從井中出入公器中也<lb/>
桂陽列仙傳曰蘇躭啓母曰有賔客來㑹躭受性當仙今<lb/>
招耽去違於供養今年多疫竊有此井水飲之可得無恙<lb/>
賣此水過於供養使賔客隨去焉<lb/>
水經注曰華林園䟽圃中有古井悉珉玉爲之以繢石爲<lb/>
口玉作精密獨不變古粲焉如新<lb/>
異苑曰蘭陵昌慮縣郳城有華山山上有井鳥巢其中金<lb/>
喙黒色而團翅此禽見則大水井又不可窺窺者盈歳輙<lb/>
死<lb/>
<pb n="KR3k0012_SBCK_189-5b"/>
又曰廣陵郡東界有黄公塚髙墳二所前有一井面廣數<lb/>
尺每旱不竭有於其中得銅釡及鑵各一<lb/>
又曰謝晦字宣明宅南路上有古井以元嘉二年汲者忽<lb/>
見三龍甚分明行道住觀莫不嗟異有人入井始知是塼<lb/>
隱起作龍形<lb/>
又曰潯陽曇椿丗居長沙宅有古井每夜輙聞有如炮竹<lb/>
聲相承謂爲龍吒<lb/>
風俗通曰龐儉父先逃走隨母流宕後居郷里鑿井得銅<lb/>
生遂温冨後買奴曰堂上者我婦也問其故奴曰我婦姓<lb/>
艾字阿宏足下有黒子腋下有赤志母曰我翁也遂爲夫<lb/>
妻時人曰鑿井得銅買奴得翁<lb/>
又曰龐儉鑿井得錢數万<lb/>
又曰郄子路行飲馬投錢井中<lb/>
<pb n="KR3k0012_SBCK_189-6a"/>
續漢禮儀志曰夏至日浚井改水冬至日鑚燧改火<lb/>
淮南子曰伯益作井而黄龍登<lb/>
異物志曰盧陵城中有一井井中有二色半青半黄黄者<lb/>
似炭汁作麋粥皆金色因名之金井<lb/>
幽明録曰山隂縣九侯神山上有靈壇壇前有古井常無<lb/>
水及請告神即水涌出供用足乃復漸止<lb/>
潯陽記曰盆城漢灌嬰所築孫權經此城自立摽井令人<lb/>
掘得井銘曰潁隂侯所開三百年當塞不滿百年爲當運<lb/>
者所開權忻以爲瑞井江中風浪井水輙動<lb/>
豫章記曰厭源山西北余侔村五六里有洪井說云洪崖<lb/>
先生之井<lb/>
蜀都賦曰火井炤熒於幽泉注蜀都有火井欲出其火先<lb/>
將家火投之隆隆如雷聲須臾火出光耀十里以竹筩盛<lb/>
<pb n="KR3k0012_SBCK_189-6b"/>
之其光不滅<lb/>
博物志曰臨卭有火井縱廣五尺深二三丈在縣南百里<lb/>
昔時有竹木投之以取火諸葛丞相徃視之後火轉盛熱<lb/>
以盆着井煑鹽得鹽後以燭火投井中即滅迄今不復也<lb/>
盛弘之荆州記隨郡北界有廟郷村南有重山山下有一<lb/>
村父老相傳云是神農所生村西有重塹内周廻一頃二<lb/>
十畝地中有九井相傳神農旣育九井自穿又云汲一井<lb/>
則衆井水動則以地爲神農社年常祀之〇㝷陽記龍窟<lb/>
有深泉泉側常見龍曽有人於水邊洗銅椀忽浪起水漲<lb/>
便失椀此人没水逐取旣出復失去後人見龍衘椀在城<lb/>
裏井邊<lb/>
幽明録曰襄邑縣南有瀬郷老子廟廟中有九井㓗齋入<lb/>
者温清隨人意念<lb/>
<pb n="KR3k0012_SBCK_189-7a"/>
瀨郷記老子廟中有九井汲一井餘井水並動<lb/>
廣志曰臨卭有粉井得其水汰粉則益光<lb/>
嵩山記少室山有雲母井出雲母<lb/>
洛陽記宫牆西有兩銅井連御溝名曰濛汜<lb/>
羊頭山記衛青破月支月支有井色如酒因名曰酒井<lb/>
又曰東阿城北門有大井深七尺煑之得膠貢之<lb/>
又曰雍丘縣有神井興霧雹享祀不輟<lb/>
又曰盤固山有大井銅人甞守之五十年一踊水起數十<lb/>
丈銅人每以手掩之即止<lb/>
又曰零浦有鹽井二十四其一岀火筩取密閇万里不滅<lb/>
又曰金龍井西京太極殿上有之金龍負山於上兼金鹿<lb/>
盧<lb/>
山海經曰崑崙山墟在西北帝之下都髙百仞面有九井<lb/>
<pb n="KR3k0012_SBCK_189-7b"/>
以玉爲檻<lb/>
洞冥記珠甜水去虞淵八千里有甜溪水如蜜東方朔遊<lb/>
此水還將數斛以獻帝帝投隂井井裏遂恒甜而寒洗肉<lb/>
肌理柔滑瑤琨去玉門九万里有碧草如麥剉之以釀則<lb/>
味如酒而驗烈看之則顔色如醉飲一合則三旬不醒啜<lb/>
甜水則隨飲隨醒<lb/>
又曰長安東七百里有雲山山頭有井雲從中岀若土徳<lb/>
王則黄雲出火徳王則赤雲岀水德王則黒雲出金徳王<lb/>
則白雲岀木徳王則青雲岀<lb/>
荆州記風井夏則風岀冬則風入<lb/>
又曰益陽縣有岡岡上有金井數百尺傳云昔有金人以<lb/>
杖撞地而輙成井<lb/>
王子年拾遺記峻鍰山石下有金井白氣冠其上井中金<lb/>
<pb n="KR3k0012_SBCK_189-8a"/>
桑弱可緘縢<lb/>
又曰范蠡相越致千金僮者万人收四海難得之貨盈於<lb/>
越都以爲兵器銅鐵之類知山阜者或藏之井壍謂之寳<lb/>
井竒容麗色溢於閨房謂之遊宫自歴古已來未之有也<lb/>
又曰頻思之國人皆多力拳頸不食五榖日中無影飲桂<lb/>
漿雲露羽毛爲衣髮大如縷堅韌如筋申之裁至一丈置<lb/>
則自縮如螺績此人髪以爲繩以汲丹井之水至乆方得<lb/>
升合之水水中有白蛙兩翅去來常在井上仙者食之至<lb/>
周王子晉臨井而窺有青雀衘土杓以授子晉取而飲之<lb/>
乃有雪飛子晉以衣䄂撝雪則雪自止白蛙化爲雙白鳩<lb/>
入雲<lb/>
又曰王傳先時家貧穿井得鐵印銘曰傭力得冨至億庚<lb/>
一土三田軍門主果大冨永𥘉中以錢買官至中壘校尉<lb/>
<pb n="KR3k0012_SBCK_189-8b"/>
三田一土乃壘字也<lb/>
郡國誌曰姑衍州有湯井風穴深不可測常有微風雖三<lb/>
伏盛暑猶須衣裘<lb/>
又曰恒州常穿井得白玉方四尺下有石石有龜長二尺<lb/>
許<lb/>
又曰連渾府姑衍州遥火山西有火井深不可見底炎氣<lb/>
上昇常若微電以草㸑之則煙騰火發其山似火從地發<lb/>
故名熒臺<lb/>
又曰濮州姚墟有二井是舜井也以物投一井即二井水<lb/>
皆動耕於歴山漁於雷澤即此也<lb/>
又曰硤州冝陽山有風井穴大如甕夏岀冬入有樵人置<lb/>
笠穴口風翕之入後於長溪口得笠則知潜通也<lb/>
又曰朔州有神泉人歌曰紇眞山頭有神井入地千尺絶<lb/>
<pb n="KR3k0012_SBCK_189-9a"/>
骨冷<lb/>
又曰貴州有司命井半甘半淡潜涌江波虚盈如勢<lb/>
又曰衡山侯曇山山有溪豪神祠壇壇傍有石井常無水<lb/>
人祀之即水岀事了即乾<lb/>
又曰柳州昔相嶺西麓下有潮井廣半畝一日三湧三落<lb/>
又曰堯井在汜水縣東十五里漢髙祖敗項羽追之入此<lb/>
井得免見井中有雙鳩飛出有踟跦網因而得免<lb/>
又曰濟州榖城管仲私邑今城内有夫子五井焉<lb/>
又曰洪州龐源山山上有風雨池言山髙水深流激着樹<lb/>
灑如風雨云是洪崖之井<lb/>
又曰廣州越井岡一云越王井云趙佗誤墜酒盃於井遂<lb/>
浮出石門故詩云石門通越井是也<lb/>
又曰儋州滔㳂井與淪水通有人以竹置井口淪水得之<lb/>
<pb n="KR3k0012_SBCK_189-9b"/>
俚人呼竹爲滔㳂因以爲名<lb/>
師曠問天老曰人家忌臘日殺生于堂上有血光一不祥<lb/>
井上種桃花落井二不祥也<lb/>
天文志曰玉井四星在參左足下水爲符瑞王者清淨則<lb/>
浪井岀<lb/>
符瑞圖曰浪井者不鑿自成王者清淨則有仙人主之<lb/>
丹陽記曰句容縣有沸井亦曰沸潭<lb/>
兩京記曰醴泉坊夲名承明坊開皇𥘉繕築此坊忽聞金<lb/>
石之聲因掘得甘泉浪井七所飲者疾愈因以名坊<lb/>
水經注云襄國西石岡上有井大如車輪圖志云此井光<lb/>
武營軍所鑿<lb/>
魏都賦曰墨井鹽池注鄴西髙陵有石墨井<lb/>
嶺表録曰緑珠井在白州雙角山下昔梁氏之女有容貌石<lb/>
<pb n="KR3k0012_SBCK_189-10a"/>
季倫爲交趾使以眞珠三斛買之梁氏之居舊井存焉<lb/>
渚宫故事云江陵城東二十里有天井周廻二里其深不<lb/>
測旱而禱之即大雨時至<lb/>
隋圖經云常山唐縣中出城西北隅有一大井俗名趙母<lb/>
井昔云醇酎千日即是此井所醖後以石蓋之人不敢開<lb/>
齊刺史博陵王濟欲開之即有雲霧隠蔽懼不敢開<lb/>
魏文詩曰雙桐生空井枝葉自交加<lb/>
白澤圖曰井神曰吹簫女子<lb/>
江文通井賦曰穿重壤之千仞兮構玉甃之百節營之不<lb/>
日旣汲旣渫<lb/>
晉郭璞井賦曰尓乃冠玉檻甃鱗錯鼔鹿盧捍勁索<lb/>
魏明帝猛虎行曰雙桐生空井枝葉自交加通泉浸其根<lb/>
玄雲潤其柯<lb/>
<pb n="KR3k0012_SBCK_189-10b"/>
</p>
<p>
太平御覽卷第一百八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_799-1a"/>
太平御覽卷第七百九十九　四夷部二十<lb/>
　北狄一<lb/>
　　　　　揔叙北狄上<lb/>
說文曰狄犬種字從犬狄之言淫僻也<lb/>
白虎通曰狄者易也言僻易無別<lb/>
風俗通曰胡者謹按漢書山戎之別種也㹮者略也云無<lb/>
禮法又胡者互也其𬒳髮左袵言語贄幣事殊互也<lb/>
晉中興書曰胡者北狄之揔名也<lb/>
詩曰采薇遣戍役也文王之時西有昆夷之患北有玁狁<lb/>
之難以天子之命命將帥遣戍役以守衛中國故歌采薇<lb/>
以遣之出車以勞還枤杜以勤歸也采薇采薇薇亦作止<lb/>
<hi>薇菜作生也西伯將遣戍役先與之期以采薇之時今薇生矣可以行矣重言来薇丁寧行期也</hi>曰歸曰<lb/>
歸歳亦暮止<hi>又丁寧歸期定其心也</hi>靡室靡家玁狁之故不遑啓居<lb/>
<pb n="KR3k0012_SBCK_799-1b"/>
玁狁之故<hi>玁狁北狄也古者師出不踰時今薇生而行歲晚乃歸使汝無室家夫婦之道不暇跪居者有</hi>
<hi>玁狁之難也</hi>
又曰我戍未定靡使歸聘<hi>聘問也定止也我方守於北<折 t="33"/>狄未得止息無所使歸問言所以憂</hi>
又曰戎車歸駕四牡業業豈敢定居一月三捷<hi>一月之中三有勝功</hi>
<hi>謂侵也伐也戰也</hi>
又曰豈不日戒玁狁孔棘<hi>戒警勑軍事也孔甚棘急也言君子小人豈不日相警戒乎獫</hi>
<hi>狁之難甚急預𫐠其苦以勸之</hi>
又曰王命南仲往城于方出車彭彭旂旐央央<hi>王殷王也南仲文王</hi>
<hi>之屬方朔方近獫狁之國也彭彭駟馬貌王使南仲爲將率往築城於朔方爲軍壘以禦北狄之難</hi>天子命<lb/>
我城彼朔方赫赫南仲玁狁于襄<hi>襄除也</hi>
又曰昔我往矣黍稷方華今我來思雨雪載塗王事多難<lb/>
不遑啓居<hi>塗凍釋也黍稷方華朔方之地六月時也以此出征至春凍始釋而來反</hi>
又曰執訊獲醜薄言還歸<hi>訊言醜衆也執其可言問所獲之衆以歸者當献之</hi>赫赫<lb/>
<pb n="KR3k0012_SBCK_799-2a"/>
南仲玁狁于夷<hi>夷平也</hi>
又曰六月宣王北伐也<hi>六月言周室微而復興美宣王之北伐也</hi>六月棲棲戎<lb/>
車旣飭四牡騤騤載是常服<hi>棲棲簡閱皃飭正也日月爲常服戎服也記六月者盛夏</hi>
<hi>出兵明其急也</hi>玁狁孔熾我是用急<hi>熾盛也此序吉甫之意也北狄來侵甚熾故王以急遣我</hi>
又曰玁狁匪茹整居焦穫侵鎬及方至于涇陽<hi>焦穫周地名也接于</hi>
<hi>獫狁者也匪非也茹度也鎬與方皆北方地名言獫狁之來侵非其所當度爲也乃自整齊而處周之焦穫來侵至</hi>
<hi>涇水之北言其太恣也</hi>
又曰薄伐玁狁至于太原<hi>言遂出之而巳</hi>
又曰文武吉甫萬邦爲憲<hi>吉甫尹吉甫也有文有武憲法也吉甫此時大將也</hi>吉甫<lb/>
燕喜旣多受祉<hi>吉甫尹吉甫也有文祉福也吉甫旣伐獫狁而歸天子以燕禮樂之則歡喜矣又多</hi>
<hi>受賞賜也</hi>
又曰顯允方叔征伐玁狁<hi>方叔先與吉甫征伐獫狁</hi>
又曰車攻宣王復古也宣王能内脩政事外攘夷狄復文<lb/>
<pb n="KR3k0012_SBCK_799-2b"/>
武之境土<lb/>
又曰漸漸之石下國刺幽王也戎狄叛之<hi>山石漸漸然髙峻不可登而上</hi>
<hi>喻戎狄衆強而無禮義不可得而復也</hi>
又曰何草不黄下國刺幽王也四夷交侵中國背叛用兵<lb/>
不息視民如禽獸<hi>用兵不息自歳始至晚歳何草不黄</hi>
禮曰北方曰狄衣羽毛穴居有不粒食者<lb/>
周禮曰職方氏掌天下之圖以掌天下之地辨其邦國都<lb/>
鄙四夷八蠻七閩九貉五戎六狄之人民與其財用九糓<lb/>
六畜之數要周知其利害<hi>北方曰貉狄四八七九五六周之所服國數也利金錫竹箭之</hi>
<hi>屬害神姧鑄鼎所象百物也</hi>〇又曰司隷掌五隷之法辨其物而掌其<lb/>
政令<hi>五隷謂罪隷四狄之屬也物衣服兵器之屬</hi>夷隷掌養牛馬與鳥言<hi>鄭司農云</hi>
<hi>東夷狄之人或曉鳥獸之言故春秋傳曰介葛盧聞牛鳴曰是生二犧皆用矣是以夷隷職掌與獸言</hi>
傳曰北戎侵鄭鄭伯禦之公子突曰戎輕而不整貪而無<lb/>
<pb n="KR3k0012_SBCK_799-3a"/>
親勝不相讓敗不相救<lb/>
又曰晉里克帥師梁由靡御以敗狄于采桑<hi>平陽北屈縣西南有采桑</hi>
<hi>津</hi>梁由靡曰狄無耻從之必大克<hi>不耻走也</hi>里克曰懼之而已<lb/>
無速衆狄<lb/>
又曰晉侯敗狄于箕郤缺獲白狄子<hi>白狄狄之別種也故西河郡有白部胡</hi>
又曰鄋䐽侵齊<hi>鄋瞞狄國名</hi>遂伐魯魯使叔孫得臣敗狄于鹹<lb/>
獲長狄僑如冨父終甥摏其喉以戈殺之埋其首於子駒<lb/>
之門<lb/>
又曰赤狄侵齊又侵晉取向隂之禾晉滅赤狄潞氏以潞<lb/>
子嬰兒歸<hi>潞赤狄之別種氏</hi>
又曰成下潞子嬰兒之夫人晉景公之姉也鄷舒爲政而<lb/>
殺之又傷潞子之目晉侯將伐之諸大夫皆曰不可鄷舒<lb/>
有三俊才伯宗曰狄有五罪不祀一也嗜酒二也弃仲章<lb/>
<pb n="KR3k0012_SBCK_799-3b"/>
而奪黎氏地三也虐我伯姬四也傷其君目五也天反時<lb/>
爲災地反物爲妖民反德爲亂亂則妖災生故文反正爲<lb/>
乏盡在狄矣晉侯從之晉荀林父敗赤狄于曲梁晉侯<lb/>
賞桓子狄臣千室<lb/>
又曰無終子嘉父使孟樂如晉<hi>無終山戎國名孟樂其使臣</hi>因魏莊子<lb/>
納虎豹之皮以請和諸戎晉侯曰戎狄無親而貪不如伐<lb/>
之魏綘曰勞師於戎諸華必叛戎禽獸也獲戎失華無乃<lb/>
不可乎公曰然則莫如和戎乎對曰和戎有五利焉戎狄<lb/>
荐居貴貨易土可賈焉一也邊鄙不聳民狎其野穡人成<lb/>
功二也戎狄事晉四隣振動諸侯威懷三也以德綏戎師<lb/>
徒不勤甲兵不頓四也鑒于后弄而用德度逺至邇安五<lb/>
也<lb/>
又曰鄭人賂晉侯歌鍾二肆<hi>肆列也懸鍾十六爲一肆</hi>及其鍾磬女樂<lb/>
<pb n="KR3k0012_SBCK_799-4a"/>
二八晉侯以樂之半賜魏絳曰子教寡人和諸戎狄<lb/>
以正諸華八年之中九合諸侯如樂之和無所不諧請與<lb/>
子樂之辝曰夫和戎狄國之福也臣何力之有焉公曰微<lb/>
子無以待戎夫賞國之典也子其受之魏絳於是乎始有<lb/>
金石之樂禮也<lb/>
又曰魯襄公十八年白狄始來<hi>白狄狄之別各未嘗與魯掠故日始來也</hi>
又曰晉荀吴帥師敗狄于大鹵<hi>大鹵太原晉陽縣也</hi>
又曰晉中行穆子敗無終及群狄于太原<hi>即大鹵也無終山戎也</hi>將<lb/>
戰魏舒曰彼徒我車所遇又阨<hi>地険不便車</hi>以什共車不克<hi>更増</hi>
<hi>十人以當一車之用</hi>乃毀車以爲行<hi>毀車爲歩陣</hi>爲五陣以相離兩於前<lb/>
伍於後專爲右角參爲左角偏爲前拒<hi>皆臨時處能用善謀</hi>以誘之<lb/>
狄人笑之<hi>笑其失常</hi>未陣而薄之大敗之<hi>傳言荀吴能用善謀</hi>
又曰晉梁丙率隂戎伐潁<hi>潁周邑</hi>王使詹桓伯辝於晉曰我<lb/>
<pb n="KR3k0012_SBCK_799-4b"/>
在伯父猶衣服之有冠冕木水之有本原民人之有謀主<lb/>
也<hi>民人謀主宗族之師長</hi>伯父若裂冠毀冕拔本塞源專弃謀主雖<lb/>
戎狄其何有余一人<hi>伯父猶然則難戎狄無所可責</hi>
又曰晉荀吴僞㑹齊師者假道于鮮虞遂入晉陽<hi>鮮虞白狄別種</hi>
<hi>晉陽肥國</hi>滅肥以肥子縣皐歸<hi>肥白狄也縣皐其君名鉅鹿下曲陽西南有肥累城</hi>
又曰晉荀吴帥師伐鮮虞圍皷三日皷人告食竭力盡而<lb/>
後取之克皷而反不戮一人以皷子鳶鞮歸<hi>鳶鞮皷名也</hi>
又曰晉荀躒如周葬穆后籍談爲介王求彛器籍談曰晉<lb/>
居深山戎狄之與隣而逺於王室王靈不及拜戎不暇其<lb/>
何以献器王曰叔父唐叔成王之母弟也宻湏之皷與其<lb/>
大路文所以蒐也<hi>宻湏<折 t="33"/>姓國也文王伐之得其路鼔以蒐</hi>闕鞏之甲武所以<lb/>
克啇也<hi>闕鞏國所出鎧</hi>唐叔受之處叅虚撫有戎狄<hi>參實沈之次晉之分野</hi>
又曰晉侯訓兵於稷以略狄土<lb/>
<pb n="KR3k0012_SBCK_799-5a"/>
糓梁傳曰中國夷狄曰大鹵<lb/>
爾雅曰北至于祝栗<hi>左極逺之國</hi>
又曰觚竹北户西王母曰下謂之四荒<hi>觚竹在北地户在南西王母在西日</hi>
<hi>下在東西方昏荒之國</hi>
又曰九夷八狄七戎六蠻謂之四海<hi>八狄在北</hi>
又曰北載斗極爲空桐<hi>載值也</hi>空桐之人武<hi>地氣使之然也</hi>
論語曰管仲相桓公覇諸侯一匡天下民到于今受其賜<lb/>
微管仲吾其𬒳髮左袵矣<hi>無管仲則君不君臣不臣皆爲夷狄</hi>
又曰子曰夷狄之有君不如諸夏之亡也<lb/>
國語曰鄭人伐滑王使游孫伯請滑鄭人執之王怒將以<lb/>
狄伐鄭<hi>狄隗姓之國也</hi>冨辰諌曰不可夫狄無列於王室<hi>列位次也</hi>豺<lb/>
狼之德也王不忍小忿而弃鄭又登叔隗以階狄<hi>階狄禍</hi>狄<lb/>
封豕豺狼不可厭也<hi>厭足也</hi>王弗聽十八年王黜狄后<lb/>
<pb n="KR3k0012_SBCK_799-5b"/>
<hi>於王子帯故也</hi>狄人來誅殺譚伯<hi>狄人奉子帶攻王而殺譚伯</hi>𥘉惠后欲<lb/>
立王子帶故以其黨啓狄人狄人遂入周王乃出居于鄭<lb/>
又曰晉侯使隨㑹聘于周王饗之餚蒸原公相禮范子私<lb/>
於原公曰吾聞王室之禮無毀折今此何禮也原公<hi>以告于王</hi>
主召士季<hi>范子字也</hi>曰親戚宴饗則有餚蒸<hi>蒸外也升折俎之餚也</hi>唯戎<lb/>
狄則有體薦夫戎狄冒没輕儳貪而不讓<hi>冒抵觸也没入也儳進退無列</hi>
其血氣不治若禽獸焉其適來班貢不俟馨香嘉味<hi>適往也班</hi>
<hi>賦也</hi>故坐諸門外而使舌人體委與之<hi>舌人能逹異方之志象咠之官</hi>汝今<lb/>
我王室之一二兄弟以時相見於是乎有折俎加豆<hi>加豆謂旣</hi>
<hi>食之後所加之豆也其實芹俎莬醢之属</hi>以示容合好胡有効戎狄也<lb/>
又曰驪姬曰以臯落狄之朝夕苛我邊鄙<hi>臯落東山狄苛擾也</hi>君盍<lb/>
使申生伐狄若不勝狄　雖濟其罪可也且夫勝狄諸<lb/>
侯驚懼吾邊鄙不警公說使申生伐東山至稷桑<hi>稷桑臯落狄地</hi>
<pb n="KR3k0012_SBCK_799-6a"/>
狄人出逆申生欲戰狐突諌曰不可果戰敗狄於稷桑<lb/>
又曰公令閹楚刺重耳重耳逃於狄<hi>狄北狄隗姓</hi>
又曰襄王避　叔帶之難居于鄭地汜子犯曰君盍納王<lb/>
公　乃行貽于草中之戎驪土之狄以啓東道<hi>二邑戎狄在晉之東也</hi>
尚書大傳曰狄人將攻大王亶父亶父召耆老而問曰狄<lb/>
人何欲耆老對曰欲得菽粟財貨太王曰與之毎與而狄<lb/>
人之至不止太王問耆老曰狄人又何欲耆老曰又欲土<lb/>
地太王曰與之耆老曰君不爲社稷乎太王曰社稷所以<lb/>
爲民也不可以所爲　亡民也耆老曰君縱不爲社稷不<lb/>
爲宗廟乎太王曰宗廟者私也不可以吾私害民也遂杖<lb/>
䇿而去過梁山止乎岐山周氏之民　奔而從之者三千<lb/>
乗〇詩含神霧曰四方蠻貊制作器物多與中國反書則<lb/>
撗行食則合和伏則交脚皷則細腰知此類甚衆中國之<lb/>
<pb n="KR3k0012_SBCK_799-6b"/>
所効者貂蟬胡床胡飯<lb/>
春秋考異記曰北狄之氣主生幽都<lb/>
太平御覽卷第七百九十九<lb/>
</p>
<p>
</p>
  </div>
</body>
</text>
</TEI>
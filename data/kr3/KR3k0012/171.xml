<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_171-1a"/>
太平御覽卷第一百七十一<lb/>
州郡部十七<lb/>
　　江南道下<lb/>
　　　越　歙　明　台　處　温<lb/>
　　　婺　衢　潭　岳　衡　永<lb/>
　　　道　郴　連　邵　黔　思<lb/>
　　　費　辰　錦　溪　叙　施<lb/>
　　　播　珎　夷　葉　溱<lb/>
　　　　　越州<lb/>
十道志曰越州㑹稽郡禹貢楊州之域春秋時越國<lb/>
春秋元命苞曰牽牛流爲楊州分爲越國<lb/>
史記曰越王勾踐其先禹之苗裔夏后少康之庶子也封<lb/>
於㑹稽以奉守禹之祀文身断髮披草萊而邑焉<lb/>
<pb n="KR3k0012_SBCK_171-1b"/>
吴志曰㑹稽南靣連山萬重北帶滄海千里<lb/>
輿地志曰順帝時陽羡人周嘉上書請分淅江以西爲吴<lb/>
郡東爲㑹稽郡<lb/>
宋略曰㑹稽山隂編户三萬號爲天下繁劇王羲之云毎<lb/>
行山隂道上如鏡中遊王獻之望鏡湖澄澈清流㵼注乃<lb/>
云山川之羙使人應接不暇<lb/>
郡國志曰越王北面以事　吴後終滅吴<lb/>
漢志曰㑹稽郡秦置髙帝六年爲荆國十二年更名吴景<lb/>
帝四年屬江都領曲阿等縣三十六<lb/>
吴越春秋曰禹巡行天下歸還大越㑹計脩國之道以㑹<lb/>
計名山仍爲地號也<lb/>
漢志曰剡縣屬㑹稽莽曰盡忠<lb/>
南史曰張稷爲剡令至<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>亭生子因名<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>字四山<lb/>
<pb n="KR3k0012_SBCK_171-2a"/>
漢志曰諸曁縣屬㑹稽郡莽曰䟽虜<lb/>
十道志曰縣有曁浦諸山因以爲名<lb/>
㑹稽志曰龜山之下有東武里即琅耶東武縣山一夕移<lb/>
於此東武人皆從此故里不動<lb/>
　　　　　歙州<lb/>
十道志曰歙州新安郡禹貢楊州之域春秋時屬越秦屬<lb/>
丹陽郡<lb/>
漢志曰歙都尉治屬丹陽郡<lb/>
漢志曰<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>縣屬丹陽郡浙江水出焉成帝鴻嘉二年爲廣德<lb/>
國王莽曰愬虜師古曰<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>音伊字與黟同<lb/>
晉書曰孔愉字敬康㑹稽人永嘉之亂避地入新安山谷<lb/>
中以稼穡讀書爲業信著郷里後奄忽而去人皆以爲神<lb/>
爲之立廟孔靈村<lb/>
<pb n="KR3k0012_SBCK_171-2b"/>
梁書曰任昉爲新安太守調楓香二石始入三兩便止不<lb/>
欲遺之後人及下任唯有桃花米二十石<lb/>
圖經曰續溪縣以界内乳溪與徽溪相去一里廻轉屈曲<lb/>
並流離而復合謂之續溪縣因名焉<lb/>
圖經曰任昉爲新安太守因行春至此愛其雲溪縁源㝷<lb/>
幽累日不返百姓因名其溪爲昉溪村名昉村<lb/>
又曰新安貢柿心墨木<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>之字縣職此之由<lb/>
又曰祈門縣本名閶門著於秦漢之代縣有巨石夾流水<lb/>
兩相對其狀似門故號閶門<lb/>
又曰㜈源縣本晉休寜縣<lb/>
東陽記曰上應㜈女故名之<lb/>
　　　　明州<lb/>
十道志曰明州餘姚郡古舜爲餘姚之墟<lb/>
<pb n="KR3k0012_SBCK_171-3a"/>
史記曰越王勾踐平呉徙夫差於甬東<lb/>
漢志曰餘姚屬㑹稽郡本鄮縣之地<lb/>
風土記曰舜支庶所封故曰餘姚<lb/>
輿地志曰邑人以其海中物産於山下鄮易因名鄮縣<lb/>
圖經曰鄮縣有角東及句章故城<lb/>
　　　　台州<lb/>
十道志曰台州古越州㑹稽郡之地禹貢楊州之域春秋<lb/>
時越國秦屬閩中郡後越王無疆七代孫閩君揺率越人<lb/>
佐漢伐秦惠帝録其功封姚爲東越王都於甌<lb/>
山海經曰甌在海中郭璞注云今臨海永寜縣即東甌故<lb/>
地也若在南海中鬱林郡爲西甌吴地記曰漢書閩越圍<lb/>
東甌東甌告急於天子天子遣太中大夫嚴助發兵徃救<lb/>
未至閩越止兵東甌乃舉國徙中國處之江淮間而後遺<lb/>
<pb n="KR3k0012_SBCK_171-3b"/>
人徃徃漸岀乃以東甌地爲回浦縣<lb/>
漢志曰回浦東部都尉理屬㑹稽郡揚雄解嘲曰東南一<lb/>
尉西北一候<lb/>
十道志曰唐武徳四年討平李子通於臨海縣置海州五<lb/>
年改海州爲台州<lb/>
　　　　　處州<lb/>
圖經曰處州縉雲郡古縉雲之墟也秦爲㑹稽郡地漢𥘉<lb/>
爲東甌地後以爲回浦縣光武更名章安晉分爲永嘉郡<lb/>
輿地志曰永嘉郡本㑹稽東郡地晉明帝太寜元年分臨<lb/>
海等五永嘉郡<lb/>
圖經曰麗水縣有惡道惡道有突星瀬謝靈運與弟書曰<lb/>
聞惡道溪中九十九里有五十九灘永嘉記曰王右軍遊<lb/>
惡道歎其竒絶遂書突星瀬於石<lb/>
<pb n="KR3k0012_SBCK_171-4a"/>
輿地志曰松陽縣本章安南郷漢末立爲縣吴地記曰縣<lb/>
東南臨大溪有松陽樹大八十一圍腹中空可容三十人<lb/>
坐故取此爲名王右軍嘗徃看之永嘉記曰青田縣有草<lb/>
葉似竹可染碧名爲竹青此地所豐故名青田浮丘公相<lb/>
鶴經曰青田之鶴<lb/>
　　　　温州<lb/>
十道志曰温州永嘉郡㑹稽之東境也漢永建四年置永<lb/>
寜縣<lb/>
郡國志曰永嘉爲東甌鬱林爲西越斯地蠶一年八熟<lb/>
圖經曰永嘉縣漢冶縣之地後漢改爲章安縣<lb/>
漢志曰冶本閩越地屬㑹稽郡<lb/>
　　　　㜈州<lb/>
十道志曰㜈州東陽郡禹貢楊州之域春秋時爲越之西<lb/>
<pb n="KR3k0012_SBCK_171-4b"/>
界秦屬㑹稽郡漢𥘉屬荆吴二國<lb/>
郡國志曰婺州正得東越之地漢時其地屬㑹稽爲東楊<lb/>
州人俗輕躁少信行好淫祀<lb/>
鄭緝之東陽記曰此境於㑹稽西部嘗置都尉理於此吴<lb/>
寳鼎元年始分㑹稽置東陽郡隋平陳置婺州蓋取其地<lb/>
於天文爲婺女之分野異苑曰東陽顔烏以淳孝著聞群<lb/>
鳥助銜土塊爲墳烏口皆傷一境以爲至孝所致因以縣<lb/>
名烏傷<lb/>
十道志曰唐武徳七年改烏傷爲義烏<lb/>
　　　　　衢州<lb/>
十道志曰衢州信安郡土地所屬與㜈州同唐武德四年<lb/>
平李子通於信安縣置西有三衢山因以爲名<lb/>
輿地志曰後漢獻帝𥘉平三年分太末縣立新安縣晉太<lb/>
<pb n="KR3k0012_SBCK_171-5a"/>
康元年以弘農有新安改名爲信安左傳曰越伐吴王孫<lb/>
彌庸觀越見姑蔑之旗杜注云今東陽太蔑縣是輿地志<lb/>
曰太蔑秦漢爲太末縣今龍丘乃春秋東陽太末縣也<lb/>
　　　　潭州<lb/>
十道志曰潭州長沙郡禹貢荆州之域春秋及戰國時爲<lb/>
黔中地之南境晉懷帝永嘉元年分荆州置湘州隋平陳<lb/>
改湘州爲潭州<lb/>
史記天官書曰翼<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>爲楚分傍一小星爲長沙星漢書曰<lb/>
髙帝封畨君吴芮爲長沙王<lb/>
又曰長沙定王發景帝二年立以母微無寵故王卑濕貧<lb/>
國應劭注曰景帝後二年諸王來朝有詔更前稱壽歌儛<lb/>
定王但張䄂小舉手左右笑其拙怪問之對曰臣國小地<lb/>
狹不足廽旋帝乃以武陵零陵桂陽屬焉<lb/>
<pb n="KR3k0012_SBCK_171-5b"/>
郡國志曰炎帝神農氏葬於長沙長沙之尾東至江夏謂<lb/>
之沙羡是其地<lb/>
十三州志曰西自湘江至東萊萬里故曰長沙<lb/>
湘州記曰始皇二十五年併天下分黔中以南之沙郷爲<lb/>
長沙郡以統湘川蓋取星以名焉<lb/>
遁甲經曰長沙之地雲陽之墟可以長生可以避丗<lb/>
湘中記曰其地有舜之遺風人多純朴今故老猶彈五絃<lb/>
琴好爲漁父吟<lb/>
湖南風土記曰長沙下濕丈夫多夭折俗信鬼好淫祀第<lb/>
蘆爲室頗雜越風<lb/>
　　　　岳州<lb/>
十道志曰岳州巴陵郡禹貢荆州之域古三苗國地春秋<lb/>
及戰國時屬楚秦屬長沙郡晉分長沙之巴陵置建昌郡<lb/>
<pb n="KR3k0012_SBCK_171-6a"/>
在巴陵齊武封子倫爲巴陵王梁封齊明帝子寳義爲巴<lb/>
陵王奉齊後以備三恪隋平陳改爲岳州<lb/>
㝷江記曰羿屠巴虵於洞庭其骨若陵故曰巴陵<lb/>
淮南子曰斬脩蛇于洞庭<lb/>
十道志曰巴陵縣本漢下雋縣之巴丘地<lb/>
漢書地理志曰下雋縣屬長沙郡<lb/>
十道志曰華容縣本漢孱陵縣<lb/>
　　　　　衡州<lb/>
十道志曰衡州衡陽郡春秋時屬楚秦屬長沙郡漢爲<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>
縣地屬長沙國吴分長沙之東部立爲湘東郡隋平陳罷<lb/>
郡爲衡州因衡山以取名<lb/>
尚書禹貢曰荆及衡陽惟荆州<lb/>
甄烈湘州記曰宋大明中望氣者云湘東有天子氣遣日<lb/>
<pb n="KR3k0012_SBCK_171-6b"/>
者巡視斬崗以厭之㝷乃湘東王爲天子<hi>即明帝也</hi>
圖經曰荼陵縣者所謂陵谷生茶茗焉<lb/>
　　　　　永州<lb/>
十道志曰永州零陵縣禹貢荆州之域春秋及戰國時楚<lb/>
之南境秦屬長沙郡漢屬長沙國晉以零陵屬湘州隋平<lb/>
陳置永州因永水爲名梁書曰孫謙字長遜爲零陵太守<lb/>
有善績吏人安之先是部多猛獸謙至絶迹及去官之夜<lb/>
猛獸即害居人<lb/>
甄烈湘州記曰石鷰山石形似鷰大小如一山明淨即頡<lb/>
頑飛翔<lb/>
羅含湘中記曰石鷰在泉陵縣雷風則群飛然其土人稀<lb/>
有見者<lb/>
按十道志曰零陵縣本漢泉陵縣<lb/>
<pb n="KR3k0012_SBCK_171-7a"/>
　　　　道州<lb/>
十道志曰道州江華郡禹貢荆州之域春秋及戰國時屬<lb/>
楚漢屬長沙國唐貞觀八年爲道州<lb/>
圖經曰昔舜封象有鼻國即其地<lb/>
　　　　　郴州<lb/>
十道志曰郴州桂陵郡禹貢荆州之域春秋及戰國時屬<lb/>
楚秦屬長沙郡漢髙祖二年分長沙南境立桂陽郡屬荆<lb/>
州部居郴梁元帝爲盧陽郡屬衡州隋平陳改爲郴州<lb/>
史記曰項羽徙義帝於長沙都郴<lb/>
　　　　連州<lb/>
十道志曰連州連山郡春秋時楚地秦爲長沙郡之南境<lb/>
二漢爲桂陽郡之桂陽縣吴屬始興郡晉因之宋於此立<lb/>
宋安郡後省齊如之梁爲陽山郡唐武德四年改爲連州<lb/>
<pb n="KR3k0012_SBCK_171-7b"/>
以郡南黄連嶺爲名<lb/>
　　　　邵州<lb/>
十道志曰邵州邵陽郡禹貢荆州之域春秋時屬楚秦爲<lb/>
長沙郡漢爲昭陵縣屬零陵郡呉分零陵北部爲邵陵郡<lb/>
屬荆州即今州也晉武改昭陽爲邵陽唐貞觀十年改爲<lb/>
邵州又曰邵陽縣本漢昭陵縣地屬長沙國<lb/>
　　　　黔州<lb/>
十道志曰黔州黔中郡禹貢荆州之域戰國爲楚黔中地秦<lb/>
昭王伐楚置黔中郡其地又屬焉漢武陵郡之酉陽縣地<lb/>
武陵五溪蠻之西界也周武帝保定四年蠻帥田思鶴以<lb/>
地内附置奉州建德三年改爲黔州<lb/>
吴録曰黔陽屬武陵郡黔陽今辰州三亭縣西故城是也<lb/>
　　　　　思州<lb/>
<pb n="KR3k0012_SBCK_171-8a"/>
十道志曰思州寜夷郡禹貢荆州之域春秋楚地隋開皇<lb/>
十八年始置務川縣屬庸州唐武徳元年以務川當䍧牁<lb/>
要路置務州貞觀八年改爲思州因思卭水爲名<lb/>
　　　　　費州<lb/>
十道志曰費州涪川郡禹貢荆州之域春秋時屬楚漢武<lb/>
帝元鼎六年通牂牁道置牂牁郡其地屬焉江山阻逺爲<lb/>
俚獠所居多不臣附周宣政元年獠王元殊多質等歸國<lb/>
遂立州取費水爲名<lb/>
九州要記曰九丘之外有費州<lb/>
　　　　　辰州<lb/>
十道志曰辰州盧溪郡禹貢荆州之域春秋時屬楚其地<lb/>
即古蠻夷之地秦昭王使白起伐楚略取蠻夷置黔中郡<lb/>
漢改黔中爲武陵郡隋開皇平陳改爲辰州沅陵記曰五<lb/>
<pb n="KR3k0012_SBCK_171-8b"/>
溪十洞頗爲邊患自馬伏波征南之後雖爲郡縣其民叛<lb/>
擾代或有之蓋恃山險所致十道志曰壷頭山後漢馬援<lb/>
征五溪蠻取壷頭山賊乗髙守險水迅舡不得進士卒多<lb/>
疫死援亦中病穿岸爲室以避炎氣遂卒干此武陵記曰<lb/>
山邊有石窟即馬援所穿室也室内有大虵如舡云是援<lb/>
之餘靈<lb/>
十道志曰故老云楚子滅巴巴子兄弟五人流入黔中漢<lb/>
有天下名曰酉辰巫武沅等五溪爲一溪之長故號五溪<lb/>
　　　　錦州<lb/>
十道志曰錦州盧陽郡歷代土地與辰州同唐武徳𥘉以<lb/>
辰州之地析置錦州<lb/>
　　　　溪州<lb/>
十道志曰溪州靈溪郡禹貢荆州之域歷代土地所屬與<lb/>
<pb n="KR3k0012_SBCK_171-9a"/>
辰州同唐武德中立溪州蓋取五溪相㑹於此<lb/>
又曰大郷縣本漢沅陵零陵二縣地屬武陵郡梁分立大<lb/>
郷縣三亭縣本漢靈陽縣地屬武陵郡唐分大郷縣縣有<lb/>
小酉山黔山大酉山<lb/>
　　　　　叙州<lb/>
十道志曰叙州潭陽郡古蠻夷之地戰國時爲楚黔中地<lb/>
唐貞觀八年爲巫州天授三年以巫山不在州界改爲沅<lb/>
州以沅江水爲郡名開元十三年仍舊爲巫州至大暦五<lb/>
年爲叙州<lb/>
五溪記曰民多射生而鼻飲噉虵䑕捕鰕蠏朝營夕用故<lb/>
無宿給<lb/>
　　　　　施州<lb/>
十道志曰施州清江郡禹貢荆州之域春秋時巴國七國<lb/>
<pb n="KR3k0012_SBCK_171-9b"/>
時爲楚巫郡地秦昭王伐楚置黔中郡巫地屬焉周武帝<lb/>
建德二年酋長向邹兄弟四人相率内附置施州<lb/>
又曰清江縣本漢巫縣地屬南郡巫縣今䕫州巫山縣是<lb/>
也吴晉及周爲沙渠之地隋於此置清江縣<lb/>
　　　　　播州<lb/>
十道志曰播州播川郡秦夜郎縣之西南隅惠王十四年<lb/>
欲得楚黔中地以武關之外易之今隷黔府即惣謂黔中<lb/>
地漢武元鼎六年平西南夷置牂牁郡其地屬焉以且蘭<lb/>
有掾舡牂牁因此立郡以名焉貞觀九年於北界置郎州<lb/>
後省十三年又於其地置播州以其地有播川因名焉<lb/>
漢書曰唐蒙上書說武帝曰聞夜郎國有精兵可十餘萬<lb/>
浮舟䍧牁岀其不意以制越此一竒也<lb/>
　　　　　珎州<lb/>
<pb n="KR3k0012_SBCK_171-10a"/>
十道志曰珎州夜郎郡古山獠夜郎國之地晉永嘉五年<lb/>
分牂牁置夜郎郡兼置充州唐貞觀十七年廓闢邊夷置<lb/>
播川鎮後因川中有降珎山因以鎮爲珎州取山名郡也<lb/>
九州志曰夜郎自古非臣伏州郡之地漢武開拓南邊始<lb/>
置夜郎縣屬牂牁郡即牂牁都尉居之<lb/>
後漢書曰衣郎者臨牂牁江江廣百餘歩足以行舡<lb/>
十三州志曰牂牁者江中山名也<lb/>
　　　　夷州<lb/>
十道志曰夷州義泉縣古徼外蠻夷之地漢置牂牁郡歷<lb/>
代恃險不聞臣附隨大業七年始招慰置綏陽縣屬明陽<lb/>
郡唐武德四年置夷州<lb/>
　　　　葉州<lb/>
十道志曰葉州龍溪郡古蠻夷之地唐置葉州或爲龍溪<lb/>
<pb n="KR3k0012_SBCK_171-10b"/>
郡<lb/>
　　　　溱州<lb/>
十道志曰溱州溱溪郡古蠻夷之地唐貞觀八年開拓南<lb/>
蠻於榮懿縣立溱州地多貢象牙後或爲溱溪郡<lb/>
太平御覽卷第一百七十一<lb/>
</p>
<p>
</p>
  </div>
</body>
</text>
</TEI>
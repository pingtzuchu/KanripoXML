<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_125-1a"/>
太平御覽卷第一百二十五<lb/>
　偏霸部九<lb/>
　　後涼吕光　吕纂<lb/>
　　吕隆<lb/>
　　後燕慕容垂　慕容寳<lb/>
　　慕容盛　慕容熈<lb/>
　　慕容雲<lb/>
　　　　　後涼吕光<lb/>
崔鴻十六國春秋後涼録曰吕光字丗明略陽人其先自<lb/>
沛遷略陽因家焉丗爲氐酋父婆樓字廣平佐命前秦官<lb/>
至太尉光以趙建武中生於方頭夜有神光之異故名焉<lb/>
年十歳與諸童兒遊戲邑里爲戰陣之法童兒咸推爲主<lb/>
長而身長八尺四寸目重童子左肘有肉印沉粹凝重寛<lb/>
<pb n="KR3k0012_SBCK_125-1b"/>
簡有大量人莫之知唯王猛異之曰此非常人言之符堅<lb/>
舉賢良除美陽令民夷憚愛隣境肅淸遷鷹揚將軍以功<lb/>
賜爵關內侯建元十九年以光爲使持節西討諸軍率將<lb/>
軍姜飛彭晃杜進等歩騎七萬討西域十二月至龜兹龜<lb/>
兹王帛純捍命不降光軍其城南五里爲一營深溝髙壘<lb/>
廣設疑兵爲木被甲羅之壘上以爲持乆之計二十年五<lb/>
月帛純乃傾財寶請救於獪胡獪胡王遣弟率二十餘萬<lb/>
救之胡便弓馬善矛槊鎧如連鏁射不可入乃以革索爲<lb/>
骨䇿馬擲人多有中者衆甚憚之姑默宿尉頭等國及諸<lb/>
胡外內七十萬人光遷營相接陣爲勾鏁之法精騎爲遊<lb/>
軍彌縫其闕秋七月戰于城西大敗之帛純逃奔王侯降<lb/>
者三十餘國進入其城城有三重廣輪與長安地等城中<lb/>
塔廟千數帛純宫室壯麗煥若神居胡人奢侈富於生養<lb/>
<pb n="KR3k0012_SBCK_125-2a"/>
家有蒲桃酒至千斛經十年不敗士卒淪没酒藏者相繼諸<lb/>
國貢𣢾屬路立帛純弟震爲王以安之光撫寧西域威恩甚<lb/>
著秦以光爲使持節散騎常侍王門巴西諸軍事安西將軍<lb/>
西域校尉進封順郷侯二十一年正月大饗文武博議進止<lb/>
衆咸請還光從之三月引還以駞二萬餘頭致外國珍異千<lb/>
餘品駿馬萬餘匹而還九月光入姑臧自領凉州刺史護<lb/>
羗校尉大安元年符丕以光爲車騎大將軍涼州牧領護<lb/>
西域大都酒泉公光始聞符堅爲姚萇所害奮袂哀怒三<lb/>
軍縞素大臨于城南傳檄諸州期孟冬大舉謚堅爲文昭<lb/>
皇帝十月大赦境内改建元爲大安十一月羣竂勸進曰<lb/>
長虵未殄方掃清國難宜進位元台十二月上光爲侍中<lb/>
中外都督隴右諸軍大將軍涼州牧酒泉公三年八月甘<lb/>
露降逍遙園白鷰翔于酒泉衆鷰成列而從之麟嘉元年<lb/>
<pb n="KR3k0012_SBCK_125-2b"/>
正月麟見金澤縣百獸從之於是羣寮奉請崇進名號光<lb/>
從之二月僣即王位于南郊大赦改元置官司丞郎以下<lb/>
猶攝州縣事三年九月大廟新成追尊父爲景昭王祖爲宣<lb/>
公曾祖爲㳟公髙祖爲敬公龍飛元年五龍見于浩舋羣臣<lb/>
咸賀勸光稱號六月僣即天王位于南郊大赦改年備置羣<lb/>
司立丗子紹爲太子四年九月光寢疾十二月疾甚立太子<lb/>
紹爲天王光自號太上皇帝以子纂爲太尉弘爲司徒詔曰<lb/>
吾疾病不濟吾終之後使纂統六軍弘管朝政汝㳟己無爲<lb/>
委重二兄庶可以濟今外有強冦民心未寜汝兄弟輯睦<lb/>
則貽厥萬丗若内相圖則禍不旋踵纂弘泣曰不敢有二<lb/>
心薨葬髙陵謚武皇帝廟號太祖<lb/>
　　　　　吕纂<lb/>
崔鴻十六國春秋後凉録曰呂纂字永緒光之長庶子母<lb/>
<pb n="KR3k0012_SBCK_125-3a"/>
趙淑媛少便弓馬不好書大安元年至于姑臧光臨薨執手<lb/>
戒之曰汝性麤武深爲吾憂開基旣難守成不易善輔永<lb/>
業勿聽讒言光薨紹袐不發䘮纂排閤入哭盡哀而岀紹<lb/>
懼以位讓之曰兄功髙年長宜承大統纂曰臣雖長陛下<lb/>
國家之適不可以私愛而亂大倫驍騎吕超謂紹曰纂臨<lb/>
喪不哀步髙視逺觀其舉止恐成大變宜早除之纂聞超<lb/>
謀遂率壯士數百踰北城攻廣夏門入自青角門昇謙光<lb/>
殿紹登紫閣自殺吕超出奔廣武纂遂僣天王位大赦改龍<lb/>
飛四年爲咸寧元年謚紹隱王纂遊田無度荒躭酒色常<lb/>
與左右因醉馳獵於坑澗之間殿中侍御史王回扣馬諌<lb/>
不納畨和太守吕超擅伐鮮卑思盤思盤訴超於纂纂召<lb/>
超入朝怒曰卿恃兄弟桓桓欲欺吾也要當殺卿然後天<lb/>
下可定超頓首曰不敢纂引諸臣讌于內殿吕隆屢勸纂<lb/>
<pb n="KR3k0012_SBCK_125-3b"/>
酒已至昏醉乗步輓車將超等遊于内至琨華堂東閤車<lb/>
不得過纂親將竇川駱騰倚劒于壁推車過閤超取劒擊<lb/>
纂纂下車擒超超刺纂洞匈奔于宣德堂將軍魏益入斬<lb/>
纂首以徇隆旣簒位謚纂靈帝葬白石陵<lb/>
　　　　　吕隆<lb/>
崔鴻十六國春秋後凉録曰吕隆字永基光弟寳之子旣<lb/>
殺纂遂僣即王位大赦改咸寧三年爲神鼎元年二月追<lb/>
尊父寳爲文皇帝超有佐命之勲拜爲侍中都督中外諸<lb/>
軍事輔國大將軍録尚書事封安定公二年秦遣鴻臚恒<lb/>
敦拜隆征北大將軍河西諸軍事涼州牧建康公三年隆<lb/>
以二凉之逼遣超賷珍寳請迎于秦遣尚書左僕射齊難<lb/>
率歩騎四萬來迎隆率户一萬隨難東遷旣至長安秦以<lb/>
隆爲散騎常侍尚書公如故超爲安定太守其後㘴與兆<lb/>
<pb n="KR3k0012_SBCK_125-4a"/>
興少子廣平公弼謀反誅呂光以乙酉歳據涼州至于是<lb/>
歳歳在癸卯凡一十九年<lb/>
　　　　　後燕慕容垂<lb/>
崔鴻十六國春秋後燕録曰慕容垂字道明皝第五子小<lb/>
字阿六敦母蘭淑儀垂少有器度長七尺七寸手垂過膝<lb/>
皝甚寵之常曰此兒闊達好竒終能破人家或龍成人家<lb/>
故名霸字道業因墜馬傷前二齒後改名缺外以慕郤缺<lb/>
爲名內實惡而改之㝷以䜟記之文去夫以垂爲名稱尊號<lb/>
封呉王建熈十年以車騎大將軍敗桓温於枋頭威名大<lb/>
震太傅上庸王評深忌之垂遂出奔秦符堅聞垂至大悅<lb/>
郊迎執手禮之甚重王猛惡垂雄略勸堅殺之堅不從以<lb/>
爲冠軍將軍封賔都侯歷京兆尹符堅敗於淮南垂軍獨<lb/>
全堅以千餘騎奔之丗子言於垂曰家國傾䘮皇綱廢㢮<lb/>
<pb n="KR3k0012_SBCK_125-4b"/>
當隆中興之業建少康之功宜恭承皇天之意因而取之<lb/>
垂曰彼悉心投命若何害之乃以兵屬垂垂至澠池言於<lb/>
堅曰王師不利北境之民或因此輕動臣請奉詔輯寧朔<lb/>
裔且龍鄴舊都陵廟所在乞過展拜以申罔極堅許之權<lb/>
翼諌曰垂瓜牙名將今之韓白且丗豪東夏志不爲人下<lb/>
頃避禍歸誠非慕義也而恐冠軍之號不飽其志列地百<lb/>
里未滿其心且垂猶鷹也飢則附人飽便髙颺遇風塵之<lb/>
㑹必有凌霄之志堅曰卿言是也但朕巳許之匹夫猶重<lb/>
信況萬乗之主乎翼曰陛下重小信而輕忽社稷臣見其<lb/>
往不見其還關東之變垂其首乎自涼馬臺結草筏而渡<lb/>
至安陽脩牋於長樂公丕垂至館之於鄴西㑹符暉告丁<lb/>
零翟斌聚衆四千謀逼洛陽丕於是配垂兵二千遣廣武<lb/>
將軍符飛龍率氏騎一千爲垂之副貳戒飛龍曰垂爲三<lb/>
<pb n="KR3k0012_SBCK_125-5a"/>
軍之統卿爲垂之謀主符暉告急簡書相㝷垂方圖飛龍<lb/>
停河內不進悉誅氐兵命左右殺飛龍濟河焚橋衆三萬<lb/>
至洛陽符暉閇門拒守不與交通翟斌率衆㑹垂勸稱尊<lb/>
號垂曰新興侯國之正統孤之君也若以諸君之力得平<lb/>
關東當以大義喻秦奉迎反正誣上自尊非孤心也乃自稱<lb/>
大將軍燕王承制行事翟斌爲建義將軍封河南王弟德<lb/>
爲范陽王衆至二十萬濟自石門長駈攻鄴元年正月朝<lb/>
羣寮于淸陽宫以暐在長安依晉愍帝在平陽中宗稱王<lb/>
改年建武故事改秦建元爲燕元元年立太子寶爲燕王<lb/>
太子攻抜鄴郛丕固守中城垂壍而圍之於魏郡肥郷築<lb/>
新興以置輜重進師攻鄴開其西奔之路二年三月丕弃<lb/>
鄴奔并州以魯陽王和爲南中郎將鎭鄴十二年垂定都<lb/>
中山建興元年正月羣寮勸垂正尊號辛卯僭即皇帝位<lb/>
<pb n="KR3k0012_SBCK_125-5b"/>
於南郊大赦改元立子寶爲皇太子十年五月太子寶率<lb/>
衆八萬伐魏范陽王德爲之後繼魏聞寶將至徙于河西<lb/>
寶臨河不敢濟引師還次於參合俄而魏軍大至三軍奔<lb/>
潰寶與德等數千騎奔免十一年三月垂大衆出參合太<lb/>
子寶出天門垂至參合見積骸如山設祭吊之死者父兄<lb/>
各皆號哭軍中哀慟垂慙憤嘔血因而寢疾築燕昌城而<lb/>
還寶等至雲中聞垂疾皆引歸及垂于平城夏四月薨于<lb/>
上谷俎陽年七十一謚武成皇帝廟號丗祖<lb/>
晉書曰垂以太元二十一年死在位十三年墓曰宣平陵<lb/>
　　　　　慕容寳<lb/>
崔鴻十六國春秋後燕録曰慕容寳字道祐垂第四子元<lb/>
璽四年生于信都少輕果無志操好人倿巳叚后謂垂曰<lb/>
太子姿質雍容柔而不断非濟丗之雄遼西髙陽陛下兒<lb/>
<pb n="KR3k0012_SBCK_125-6a"/>
之賢者宜擇一樹之垂不納謂曰汝謂我爲晉獻公乎建<lb/>
興十一年四月僭即皇帝位大赦改爲永康元年寳遣將<lb/>
軍趙王麟逼叚后曰常謂主上不能嗣守大統今竟能不<lb/>
冝早自裁以全叚氏后怒曰汝兄弟尚逼殺母豈能保守<lb/>
社稷吾豈惜死念國㓕不乆遂自殺八月立妃叚氏爲皇<lb/>
后濮陽公榮爲皇太子二年正月魏使脩和寳不許二月<lb/>
魏攻中山其夜尚書慕容皓謀殺寳立趙王麟寳與太子<lb/>
榮等萬騎就清河王㑹于薊以開封公慕容詳守中山五<lb/>
月詳遂僣稱尊號九月趙王麟率衆入中山殺詳麟復僣<lb/>
尊號中山飢麟出據新市與魏師戰于義臺敗績南奔魏<lb/>
入中山寳遣御史中丞兼鴻臚魯遂持節授司徒范陽王<lb/>
德丞相兾州牧承制南夏封公侯牧守三年二月寳發龍城<lb/>
以撫軍慕容騰爲前軍歩騎三萬將南伐次于乙連長上<lb/>
<pb n="KR3k0012_SBCK_125-6b"/>
叚速骨宋赤眉因民之憚逺役殺司空樂浪王宙衆旣幸<lb/>
亂投伏奔走寳馳還龍城又與長樂王盛等南奔尚書蘭<lb/>
汗殺速骨等十餘人奉太子榮承制大赦遣迎寳還于薊<lb/>
寳欲北還盛等咸以汙忠𣢾虚實未明宜就范陽王德寳<lb/>
從之乃自薊而南四月寳至鄴鄴中遺民固請留之寳不<lb/>
從南至黎陽城西聞范陽王德稱制懼而退乃還龍城次<lb/>
于廣都蘭汗又遣左將軍蘇超迎寳具申𣢾誠忠節無差<lb/>
寳於是命發汗遣弟難率五百騎逆寳至龍城難引寳入<lb/>
于外邸殺之年四十四殺太子榮及王公卿士百餘人汗<lb/>
自稱大將軍大單于昌黎王號年青龍七月長樂王盛襲<lb/>
誅汗盛即位僞謚寳惠愍皇帝廟號列宗<lb/>
　　　　　慕容盛<lb/>
崔鴻十六國春秋後燕録曰慕容盛字道運寳之庶長子<lb/>
<pb n="KR3k0012_SBCK_125-7a"/>
秦建元十年生于長安二十年符堅誅慕容氏盛奔東歸<lb/>
至垂問以西事畫地成圖垂笑謂之曰昔魏撫明帝之首<lb/>
遂乃侯之祖之愛孫有由來矣於是封長樂公建興六年<lb/>
領北中郎鎭薊進爵爲王及寳爲蘭難所殺盛馳赴哀盛<lb/>
潜結大衆謀討難及汗等斬之建平元年七月告成宗廟<lb/>
大赦改青龍元年謙揖自卑不稱尊號以長樂王稱制諸<lb/>
王貶爵爲公東陽公慕容根等九十八人上尊號盛不許<lb/>
十月根等又請盛許之丙子僣即皇帝位正月朝羣臣于承<lb/>
乾殿大赦改建平元年爲長樂元年二年正月大赦盛去<lb/>
皇帝之號稱庶民天王三年八月右將軍慕容國謀率禁<lb/>
兵襲盛前將軍叚璣等因衆心阻動潜於禁中鼔譟大呼<lb/>
盛聞變率左右出戰衆皆披潰一賊從闇中擊盛傷足遂取<lb/>
輦昇前殿召叔父河間公熈囑以後事熈未至而薨年二<lb/>
<pb n="KR3k0012_SBCK_125-7b"/>
十九僞謚昭武皇帝廟號中宗<lb/>
晉書曰盛㓜而羈賤流漂長則遭家多難夷險安危備甞<lb/>
之矣懲寳闇而不斷遂峻極威刑纎介之嫌莫不裁之於<lb/>
未萌防之於未兆於是上下震恐人不自安雖推忠誠親戚<lb/>
亦皆離貳舊臣靡不夷㓕安忍無親所以卒於不免是歳<lb/>
隆安五年也<lb/>
　　　　　慕容熈<lb/>
崔鴻十六國春秋後燕録曰慕容熈字道文一名長生垂<lb/>
之少子燕元二年生于常山建興八年封河間王永康初<lb/>
隨寳奔龍城拜司隷校尉長樂元年遷僕射中外督領昌<lb/>
黎尹盛薨遂僭即皇帝位大赦改長樂三年爲光始元年<lb/>
二年正月熈引見州郡耆舊于東宫問以民所疾苦司隷<lb/>
部民劉瓉對問稱旨拜帶方太守是春大治宫室四月立<lb/>
<pb n="KR3k0012_SBCK_125-8a"/>
符貴人爲昭儀五月築龍騰苑廣十里餘役徒二萬起景<lb/>
雲山于苑内又起逍遙宮甘露殿連房數百觀閣相交鑿<lb/>
天河渠引水入宫又爲符昭儀鑿曲光海淸涼池季夏暑<lb/>
熱士卒不得休息<graphic n="KR2109" url="https://raw.githubusercontent.com/kanripo/KR-Gaiji/master/images/KR2109.png" mimeType="image/png"/>死者半四年二月昭儀符氏卒符貴<lb/>
嬪爲皇后九月符后遊畋熈從之北登白鹿山東過青嶺<lb/>
南臨滄海冬十一月乃還百姓苦之士卒爲虎狼所害及<lb/>
凍死者五十餘人五年十月擬鄴之鳳陽作弘光門累級<lb/>
三層建始元年正月大赦天下三月太史丞梁延年夢月<lb/>
化爲五白龍夢中占之曰月臣也龍君也月化爲龍當有<lb/>
臣爲君寤而告人曰國祚其將盡乎是日符后起承華殿<lb/>
髙承光一倍負土於北門土與榖同價典軍杜静載棺詣<lb/>
闕上書諌熈大怒斬之后嘗季夏思凍魚繪冬須生地黃<lb/>
皆下有司切責不得加以大辟四月符后卒熈悲號躃踊<lb/>
<pb n="KR3k0012_SBCK_125-8b"/>
若喪考妣擁其尸而撫之曰體巳就冷命遂斷矣於是僵<lb/>
仆絶息乆而乃蘇服斬縗食粥百寮宮内設位哭臨有司桉<lb/>
檢哭者有淚則不無淚則加罪羣臣振懼莫不含辛以爲淚<lb/>
髙陽王妃張氏熈之嫂也美姿容熈欲以爲殉乃毀其禭<lb/>
鞾中有弊氊遂賜死三女叩頭求哀熈弗許營陵周輪數<lb/>
里下固三泉内圖畫尚書八座之像熈曰善爲之朕將隨<lb/>
后入此陵轜車髙大毀北門而出中衛將軍馮跃左衛將<lb/>
軍張興先皆㘴事亡奔以熈政之虐也與跃從兄萬泥等<lb/>
三十二人結盟推夕陽公慕容雲爲主發尚方徒五千人<lb/>
分屯四門入宮授甲閉門拒守中黃門趙洛生奔告熈熈<lb/>
曰此䑕盗耳朕還當誅之乃収髮貫甲馳還赴難夜至龍<lb/>
城攻北門不尅遂入龍騰苑左右潰散熈微服逃于林中<lb/>
爲人執送雲等殺之年二十三雲葬之徽平陵謚曰昭文<lb/>
<pb n="KR3k0012_SBCK_125-9a"/>
皇帝<lb/>
晉書曰垂以孝武帝太元八年僭立至熈四丗凡二十四<lb/>
年以安帝伐熈二年㓕<lb/>
　　　　　慕容雲<lb/>
崔鴻十六國春秋後燕録曰慕容雲字子雨寶之養子祖<lb/>
父和髙勾麗之支庶自云髙陽氏之苗裔故以髙爲氏寳<lb/>
之爲太子雲以武藝給侍東宮永康初拜侍御郎以疾去<lb/>
官及熈葬后馮跃詣之告以大謀雲懼跃等強之四月即<lb/>
天王位復姓髙氏大赦改建始元年爲正始元年國仍號<lb/>
大燕以馬跃爲侍中中外都督録尚書事武邑公二年慕<lb/>
容歸爲遼東公主燕之宗祀三年冬十月雲臨東堂幸臣<lb/>
離班桃仁懷劒執紙而入稱有啓抽劒擊雲雲以几拒班<lb/>
桃仁進而殺之推立馮氏爲主跃即位謚爲懿惠皇帝始<lb/>
<pb n="KR3k0012_SBCK_125-9b"/>
垂以丙戌之歲建號中山馮跃即位之歳歳在己酉二十<lb/>
四年<lb/>
太平御覽卷第一百二十五<lb/>
<pb n="KR3k0012_SBCK_125-10a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_439-1a"/>
太平御覽卷第四百三十九<lb/>
人事部八十<lb/>
　　　　　貞女上<lb/>
毛詩曰漢廣德廣所及也文王之道𬒳于南國美化行平江<lb/>
漢之域無思犯禮求而不可得南有喬木不可休息漢有游<lb/>
女不可求思漢之廣矣不可泳思江之永矣不可方思<lb/>
又曰行露召伯聽訟也衰亂之俗微貞信之教興強暴之<lb/>
男不能侵陵貞女也誰謂雀無角何以穿我屋誰謂女無<lb/>
家何以速我獄雖速我獄室家不足<lb/>
又曰栢舟共姜自誓也衛丗子共伯蚤死其妻守義父母<lb/>
欲奪而嫁之誓而弗許故作是詩以絶之也汛彼栢舟在<lb/>
彼中河髧彼兩髦實唯我儀之死矢靡它母也天只不諒<lb/>
人只<lb/>
<pb n="KR3k0012_SBCK_439-1b"/>
禮記曰文伯之䘮敬姜據其牀而不哭曰昔者吾有斯子<lb/>
也吾以爲將爲賢人也吾未嘗以就公室今及其死也朋<lb/>
友諸臣未有出涕者而内人皆行哭失聲斯子也必多曠<lb/>
於禮矣夫<lb/>
榖梁傳曰宋災伯姬卒傳曰取卒之日加之災上者見以<lb/>
災卒也其見以災卒奈何伯姬之舎失火左右夫人少避<lb/>
火乎伯姬曰婦人之義傅母不在不下堂遂逮於火而死<lb/>
婦人以貞爲行者也伯姬之義婦道盡矣詳其事賢伯姬<lb/>
也<lb/>
戰國䇿曰韓取聶正尸暴於市縣購之千金乆之莫知誰<lb/>
子正姉聞之曰弟至賢愛妾之軀滅吾弟名非弟意也乃<lb/>
之韓視之曰勇哉今死而無名父母旣没矣弟兄無有此<lb/>
爲我故也夫愛身不揚弟之名不吾忍也乃抱尸而哭之<lb/>
<pb n="KR3k0012_SBCK_439-2a"/>
曰此吾弟軹深井里聶正亦自殺於尸旁晉楚齊聞之曰<lb/>
非獨聶正之能乃其姉者烈女也<lb/>
史記曰寡婦清其先得丹穴而擅其利數丗家亦不訾寡<lb/>
婦能守其業用財自衛不見犯秦皇帝以爲貞婦而容之<lb/>
袁宏後漢紀曰𥘉弘農王唐姬故㑹稽太守唐瑁女也王<lb/>
薨父欲嫁之不從及關中破爲李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>所略不敢自說也催<lb/>
欲妻之姬弗聽尚書賈詡聞之以爲冝加爵號於是迎置<lb/>
於園拜爲弘農王妃<lb/>
謝承後漢書曰曹節弟破石爲越騎校尉越騎營五伯妻<lb/>
有美色破石從求之五伯不敢違妻執意不肯行遂自殺<lb/>
魚豢魏略曰龐毓外祖父爲人所殺其二子弱不能報毓<lb/>
母載車出與仇家相逢於府門外乃拔刀下車手斫殺之<lb/>
州郡義其女人能如此縱而不問及毓長大節行又如此<lb/>
<pb n="KR3k0012_SBCK_439-2b"/>
故令酒泉畫其母子儀像於㕔壁而銘賛之<lb/>
謝靈運晉書曰劉曜王彌入于京都焚燒宫廟六宫幽辱<lb/>
愍懷太子妃拔刄距賊曰吾皇太子妃義不爲逆胡所汙<lb/>
遂見害<lb/>
何法盛晉中興書曰張茂𥘉起義討賊陳武一郡用全中<lb/>
宗𥘉鎮召爲掾屬中興累遷至太子右衛率出爲呉國内<lb/>
史爲沈充所殺茂妻陸氏散家財合義軍助國討充詣闕<lb/>
上書理茂忠節詔書褒歎追贈太僕卿<lb/>
鄧粲晉紀曰前始興太守尹虞起兵於巴陵日號監軍以<lb/>
討杜弢連戰稍勝遂進長沙爲弢所没𥘉敗略虞二女皆<lb/>
國色也將妻之女不肯曰我父二千石終不爲賊作婦有<lb/>
死而巳及虞攻賊賊殺之<lb/>
又曰散騎常侍梁緯妻辛氏隴西人也劉曜欲妻之使人<lb/>
<pb n="KR3k0012_SBCK_439-3a"/>
扶取因據地哭從者亦哭曜並殺之<lb/>
又曰廣平太守崔諒表政榖孰長崔希子休妻石氏年十<lb/>
餘歳爲邦邑所宗旣歸鄭氏爲九族可重休前妻女少孤<lb/>
父希臨終庶子沉生是時漢未大亂希命棄之曰奈何使<lb/>
舅愛之至不存活乎寧割肌膚之恩以存顧援之命飬沉<lb/>
乃前女力不兼舉九年之中三不舉子<lb/>
梁書曰王僧辨母貞敬太夫人夫人姓魏氏僧辨父神念<lb/>
以天監𥘉董率徒衆據東關退保合肥漅胡西因娶以爲<lb/>
室生僧辨性甚安和善於綏接家門内外莫不懷之𥘉僧<lb/>
辨下獄夫人流淚徒行將謝罪丗祖不與相見時貞惠世<lb/>
子有寵於世祖軍國大事多問焉夫人徃詣閤自陳無訓<lb/>
涕泗嗚咽衆並憐之及僧辨免出夫人深相責勵辭色俱<lb/>
嚴云人之事君唯湏忠烈非但保祐當世亦乃慶流子孫<lb/>
<pb n="KR3k0012_SBCK_439-3b"/>
及僧辨剋復舊京功盖天下夫人恒自謙損不以冨貴驕<lb/>
物朝野咸共稱之謂爲明哲婦人也<lb/>
崔鴻前秦録曰符登妻毛氏毛與之女也善騎射營壘旣<lb/>
䧟猶彎弓跨馬率壯士數百與姚萇交戰殺賊七百餘人<lb/>
衆寡不敵爲萇所執毛有姿色萇將納之毛罵曰天子皇<lb/>
后安可爲賊羌所辱萇殺之<lb/>
崔鴻前趙録曰陜有婦人十九婺居事叔姑甚謹其家欲<lb/>
奪而嫁之此婦毀靣自誓<lb/>
崔鴻後凉録曰建中將軍遼東太守吕憲妻符氏年十五<lb/>
有姿色憲率自殺<lb/>
後涼録曰𥘉吕紹之死也美人敦煌張氏年十四爲沙門<lb/>
清辯有姿色吕隆見而恱之遣中書郎裴敏說之張氏善<lb/>
言理敏爲之屈隆親逼之張氏曰欽樂至法故投身道門<lb/>
<pb n="KR3k0012_SBCK_439-4a"/>
且一辱於人誓不毀節今逼如此豈非命也昇門樓自投<lb/>
於地二脛俱折口誦佛經俄而卒<lb/>
又曰吕超殺纂纂后楊氏及侍婢數人殯纂于城西超問<lb/>
楊氏玉璽何在楊氏怒曰盡懷之矣楊氏國色也超將妻<lb/>
之謂父桓曰后若自殺禍及卿宗桓以言吿楊氏楊氏曰<lb/>
大人本賣女與氐以圖冨貴一之以甚可復使女辱于二<lb/>
氐乎桓不能強乃自殺<lb/>
後魏書曰經州貞女仙氏許嫁彭老生爲妻幣娉旣畢未<lb/>
成禮率行貞淑君貧常自汲以養父母老生輙徃逼之女<lb/>
曰與君禮命雖畢二門多故未相見何由不禀父母擅見陵<lb/>
辱若茍行非禮正可身死耳遂不肯從老生怒而刺殺之<lb/>
取其衣服女尚能言臨死謂老生曰先身何罪與君相遇<lb/>
我所以執節自固者寜更有所邀政欲奉給君耳今反爲<lb/>
<pb n="KR3k0012_SBCK_439-4b"/>
君所殺若魂靈有知自當知報言終而絶老生持女衣服<lb/>
珠瓔至其叔宅以告叔叔曰此是汝婦奈何殺之天不祐<lb/>
汝遂執送官太和七年有司劾以死罪詔曰老生不仁侵<lb/>
陵貞淑原其強暴便可誅戮而女守禮履節没身不移雖<lb/>
處草萊行合古跡冝賜美名以顯風操其摽墓旌善號曰<lb/>
貞女<lb/>
又曰勃海封卓妻彭城劉氏女也成婚一夕卓官於京師<lb/>
後以事伏法劉氏在家忽然夢想知卓巳死哀泣不輟諸<lb/>
嫂喻之不止經旬凶問果至遂憤歎而死時人比之秦嘉<lb/>
妻中書令髙允念其義髙而名不着爲之詩<lb/>
又曰平原鄃縣女子孫男王夫爲零縣民所殺追執讎人<lb/>
男王欲自殺之其弟止而不聽男王曰女人出適以夫爲<lb/>
天當親自復雪云何假人之手遂以杖敺殺有司處死以<lb/>
<pb n="KR3k0012_SBCK_439-5a"/>
聞顯祖詔曰男王重節輕身以義犯法縁情定罪理可原<lb/>
其特恕之<lb/>
隋書曰楊慶王世充以兄女妻之署滎州刺史及世充將<lb/>
敗慶欲將其妻同歸長安其妻乃告之曰國家以妾奉箕<lb/>
箒於公者欲以申厚意結公心耳今叔父窮迫家國將危<lb/>
而公不顧婚姻孤負付嘱爲全家之計非妾所能責公也<lb/>
妾若至長安則公家一婢耳何用妾爲願得送還君之惠<lb/>
也慶不許其妻遂沐浴靚粧飲藥而死慶遂歸大唐爲冝<lb/>
州刺史<lb/>
又曰元務光母者范陽盧氏女也少好讀書造次以禮盛<lb/>
年寡居諸子㓜弱家貧不能就學盧氏毎親自教授朂以<lb/>
義方丗以此稱之仁壽末漢王諒舉兵反遣將綦良徃山<lb/>
東略地良以務光爲記室及良敗慈州刺史上官政薄務<lb/>
<pb n="KR3k0012_SBCK_439-5b"/>
光之家見盧氏恱而逼之盧氐以死自誓政爲人凶悍怒<lb/>
甚以燭燒其身盧氏執志彌固竟不屈節<lb/>
又曰孝女王舜者趙郡王子春之女也子春與從兄長忻<lb/>
不恊屬齊滅之際長忻與其妻同謀殺子春舜時年七歳<lb/>
有妹桀年五歳璠年二歳並孤苦寄食親戚舜撫育二妹<lb/>
恩義甚篤而舜隂有復讎之心長忻殊不爲備姊妹俱長<lb/>
親戚欲嫁之輒拒不從乃宻謂其二妹曰我無兄弟致使<lb/>
父讎不復吾輩雖是女子何用生爲我欲共汝報復汝意<lb/>
如何妹皆垂泣曰唯姊所命是夜姊妹各持刀踰牆而入<lb/>
手殺長忻夫妻以告父墓因詣縣請罪姊妹爭爲謀首州<lb/>
縣不能决髙祖聞而嘉歎特原其罪<lb/>
又曰韓覬妻者洛陽于氏女也字茂德父寔周大左　于<lb/>
氐年十四適于覬雖生長膏腴家門鼎盛而動遵禮度躬<lb/>
<pb n="KR3k0012_SBCK_439-6a"/>
自儉約宗黨敬之年十八覬從軍戰没于氏哀毀骨立慟<lb/>
感行路毎至朝夕奠祭皆手自持及免喪其父以其㓜少<lb/>
無子將嫁之誓無異志復令家人敦喻于氏晝夜涕泣截<lb/>
髮自誓其父喟然傷感遂不奪其志因飬夫之弟子丗隆<lb/>
爲嗣身自撫育愛同巳生訓導有方卒能成立自孀居巳<lb/>
後唯時或歸寜至親族之家絶不來徃有尊卑就省謁者<lb/>
送迎皆不出户庭𬞞食布衣不聽聲樂以此終身<lb/>
又曰裴倫妻者河東栁氏女也少有風訓大業末倫爲渭<lb/>
源令屬薛舉之亂縣城爲賊所䧟倫遇害栁時年四十有<lb/>
二女及兒婦三人皆有美色栁氏謂之曰我輩逢禍亂汝<lb/>
父巳死我自念不能全汝我門風有素義不受辱於群賊<lb/>
我將與汝等同死如何其女等皆垂泣曰唯母所命栁氏<lb/>
自投于井其女及婦相繼而下皆重死於井中<lb/>
<pb n="KR3k0012_SBCK_439-6b"/>
又曰趙元揩妻者清河崔氏之女也父儦在文學傳家有<lb/>
素範子女皆遵禮度元揩父爲僕射家冨於財重其門望<lb/>
厚禮以娉之元揩甚敬崔氏雖在宴私不妄言笑進止容<lb/>
服動合禮儀化及之反也元揩隨至河北將歸長安至滏<lb/>
口遇盗攻掠元揩僅以身免崔氏爲賊所拘賊請以爲妻<lb/>
崔氏謂賊曰我士大夫女爲僕射子妻今日破亡自可即<lb/>
死遣爲賊婦終必不能羣賊毀裂其衣形體悉露縛於簀<lb/>
牀之上將凌辱詐之曰人力巳屈當聽處分不敢相違請<lb/>
解縛賊遽釋之妻因着衣取賊佩刀倚樹而立曰欲殺我<lb/>
任加刀鋸若欲覔死任來相逼賊大怒亂射殺元揩後得<lb/>
殺妻者支解之以祭崔氏之柩<lb/>
又曰鍾士雄母者臨賀蔣氏女也士雄仕陳爲伏波將軍<lb/>
陳主以士雄嶺南酋帥慮其反覆毎質蔣氏於都下及晉<lb/>
<pb n="KR3k0012_SBCK_439-7a"/>
王平江南以士雄在嶺表欲以恩義致之遣蔣氏歸臨賀<lb/>
旣而同郡虞子茂鍾文華等作亂舉兵攻城遣人召士雄<lb/>
士雄將應之蔣氏謂士雄曰我前在楊都備嘗辛苦今逢<lb/>
聖化母子聚集没身不能上報烏得爲逆哉汝若禽獸其<lb/>
心背德忘義者我當自殺於汝前士雄於是遂止蔣氏復<lb/>
爲書與子茂等諭以禍福子茂不從㝷爲官軍所敗上聞<lb/>
蔣氏甚異之封爲安樂縣君<lb/>
太平御覽卷第四百三十九<lb/>
<pb n="KR3k0012_SBCK_439-7b"/>
</p>
<p>
</p>
  </div>
</body>
</text>
</TEI>
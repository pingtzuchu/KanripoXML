<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_139-1a"/>
太平御覽卷第一百三十九　皇親部五<lb/>
　　後魏<lb/>
　　　叙后事<lb/>
　　　魏神元竇皇后　文封皇后<lb/>
　　　桓維皇后　平文王皇后<lb/>
　　　昭成慕容皇后　獻明賀皇后<lb/>
　　　道武慕容皇后　道武劉皇后<lb/>
　　　明元姚皇后　明元杜皇后<lb/>
　　　太武赫連皇后　太武賀皇后<lb/>
　　　景穆閭皇后　文成馮皇后<lb/>
　　　文成李皇后　獻文李皇后<lb/>
　　　孝文林皇后　孝文廢皇后馮氏<lb/>
　　　孝文馮皇后　孝文髙皇后<lb/>
<pb n="KR3k0012_SBCK_139-1b"/>
　　　　　叙后事<lb/>
後魏書魏故事將立皇后必令手鑄金人以成者爲吉不<lb/>
成則不得立也又丗祖髙宗縁報母劬勞之恩極尊崇之<lb/>
義雖事乖典禮而觀過知仁<lb/>
　　　　　魏神元竇皇后<lb/>
後魏書曰神元竇皇后没鹿回部大人賔之女賔臨終誡<lb/>
其二子速侯回題令其善事帝及賔卒速侯等欲因帝㑹<lb/>
喪爲變語頗漏泄帝聞之知其終不奉順乃先圖之於是<lb/>
使勇士於中營晨起以佩刀殺后馳使告速侯等言曰后<lb/>
暴崩速侯等驚走赴因執而殺之<lb/>
　　　　　文封皇后<lb/>
後魏書曰文帝皇后封氏生桓穆二帝後早崩桓帝立乃<lb/>
葬髙宗𥘉穿天淵池獲一石銘稱桓帝葬母氏逺近赴㑹<lb/>
<pb n="KR3k0012_SBCK_139-2a"/>
二十餘萬人有司以聞命藏之太廟次妃蘭氏生二子長<lb/>
子曰藍早卒次子思帝也<lb/>
　　　　　桓維皇后<lb/>
後魏書曰桓帝后維氏生三子長曰普根次惠帝次煬帝<lb/>
平文崩后攝國事時人謂之曰女國后性猛忌平文之崩<lb/>
后所爲也<lb/>
　　　　　平文王皇后<lb/>
後魏書曰平文皇后王氏廣寗人平十三因事入宫得幸<lb/>
於平文生昭成平文崩昭成在襁褓時國有内難將害諸<lb/>
皇子后匿帝於袴中懼人知祝曰若天祚未終者汝便無<lb/>
聲遂良乆不啼得免於難烈帝之崩國祚殆危興復大業<lb/>
后之力也十八年崩葬雲中金陵太祖即位配饗太廟<lb/>
　　　　　昭成慕容皇后<lb/>
<pb n="KR3k0012_SBCK_139-2b"/>
後魏書曰昭成皇后慕容氏慕容天眞之女也有寵生獻<lb/>
明帝及秦明王后性聦敏多智沉厚善決斷專理内每事<lb/>
多從建國二十三年崩太祖即位配饗太廟<lb/>
　　　　　獻明賀皇后<lb/>
後魏書曰獻明皇后賀氏父野干東部大人后少以容儀<lb/>
選入東宫生太祖符洛之内侮也后與太祖及故臣民避<lb/>
難北徙俄而髙車奄來抄掠后乗車與太祖避賊而南輅<lb/>
失轄后懼仰天告曰國家㣧胄豈正爾絶滅也唯神靈扶<lb/>
助遂馳輪正不傾而免難其後劉顯使人將害太祖帝姑<lb/>
爲顯弟亢埿妻知之宻以告后后乃令太祖去之后夜飲<lb/>
顯使醉之向晨故驚廐中羣馬使起視馬后泣而謂曰吾<lb/>
諸子始皆在此今盡亡失汝等誰殺之也故顯不使急<lb/>
追太祖至賀蘭部顯怒將害后后夜奔亢埿家匿神車<lb/>
<pb n="KR3k0012_SBCK_139-3a"/>
中三日元埿舉室請救乃得免㑹劉顯部亂始得亡去皇<lb/>
始元年崩時年四十六祔葬于盛樂金陵追尊謚配饗焉<lb/>
　　　　　道武慕容皇后<lb/>
後魏書曰道武皇后慕容寳之季女也中山平後入充掖<lb/>
庭得幸左丞相衛王儀等奏請立后帝從羣臣議后鑄金<lb/>
人成乃立之告於郊廟封后母孟爲溧陽君後崩<lb/>
　　　　　道武劉皇后<lb/>
後魏書曰道武宣穆皇后劉眷女也登國𥘉納爲夫人生<lb/>
華隂公主後生明元后專理内事寵待有加鑄金人不成<lb/>
故不得登后位魏故事後宫産子將爲儲貳其母皆賜死<lb/>
太祖末年后以舊法薨太宗即位追尊謚號配饗太祖自<lb/>
此後宫子爲帝母加正位配饗焉<lb/>
　　　　　明元姚皇后<lb/>
<pb n="KR3k0012_SBCK_139-3b"/>
後魏書曰明元昭哀皇后姚興女也興封西平長公主太<lb/>
宗以后禮納之後爲夫人后以鑄金人不成未昇尊位然<lb/>
帝寵幸之出入居處如后焉是後猶欲正位而后謙讓不<lb/>
當五年薨帝追恨之贈皇后璽綬而加謚葬雲中金陵<lb/>
　　　　　明元杜皇后<lb/>
後魏書曰明元密皇后杜氏魏郡鄴人陽平王超之妹也<lb/>
𥘉以良家子選入太子宫有寵生丗祖太宗即位拜爲貴<lb/>
嬪太常五年薨謚宻貴嬪葬雲中金陵丗祖即位追尊號<lb/>
謚配饗太廟又立后廟于鄴刺史四時薦祀後甘露降於<lb/>
后廟庭髙祖時相州刺史髙閎表修后廟詔婦人外成理<lb/>
無獨祀隂必配陽以成天地未聞有莘之國立太姒之饗<lb/>
使罷祀先是丗祖保母竇氏𥘉以夫家坐事誅與二女俱<lb/>
入宫操行純備進退以禮太宗命爲丗祖母性仁慈勤撫<lb/>
<pb n="KR3k0012_SBCK_139-4a"/>
導丗祖感其恩訓奉養不異所生及即位尊爲保太后後<lb/>
尊爲皇太后眞君元年崩時年六十三謚曰惠葬崞<hi>音郭</hi>山<lb/>
從后意也𥘉后嘗謂左右曰吾於先朝夲無位次不可違<lb/>
禮以從園陵北山之上可以終託故葬焉别立后寢廟於<lb/>
崞山建碑頌德<lb/>
　　　　　太武赫連皇后<lb/>
後魏書曰太武皇后赫連氏屈萬女也丗祖平統萬納后<lb/>
及二妹俱爲貴人後立爲皇后髙宗𥘉崩祔葬金陵<lb/>
　　　　　太武賀皇后<lb/>
後魏書曰太武敬皇后賀氏代人也初爲夫人生恭宗神<lb/>
䴥<hi>音加</hi>元年薨追贈貴嬪葬雲中金陵後追加號謚配饗太廟<lb/>
　　　　　景穆閭皇后<lb/>
後魏書曰景穆恭皇后郁乆閭氏河東王毗妹也少選以<lb/>
<pb n="KR3k0012_SBCK_139-4b"/>
入東宫有寵眞君元年生髙宗丗祖末年薨髙宗即位追<lb/>
尊號謚葬於雲中金陵是時髙宗乳母常氏夲遼西人太<lb/>
延中以事入宫丗祖選乳髙宗慈和履順有劬勞保護之<lb/>
功髙宗即位爲保太后尋尊爲皇太后謁於郊廟和平元年<lb/>
崩謚曰昭葬於廣寗磨笄山俗謂之鳴雞山太后遺志也<lb/>
　　　　　文成馮皇后<lb/>
後魏書曰文成文明皇后馮氏父㓪秦雍二州刺史西郡<lb/>
公母樂浪王氏生后於長安有神光之異㓪㘴事誅后遂<lb/>
入宫丗祖昭儀后之姑也雅有母德撫飬教訓年十四髙<lb/>
宗踐極以選爲貴人後立爲皇后髙宗崩故事國有大䘮<lb/>
三日之後御服器物一以燒焚百官及中宫號泣而臨之<lb/>
后悲呌自投火中左右救之良乆乃蘇顯祖即位尊后爲<lb/>
皇太后丞相乙渾謀逆顯祖年十三居于諒闇太后宻定<lb/>
<pb n="KR3k0012_SBCK_139-5a"/>
大䇿誅渾遂臨朝聽政及髙祖生太后躬親撫養是後罷<lb/>
令不聽政事太后行不正内寵李弈顯祖因事誅之太后不<lb/>
得意顯祖暴崩時言太后爲之也承明元年尊號曰太皇<lb/>
太后復臨朝聽政太后性聦逹自入宫掖粗學書計及登<lb/>
尊極省决萬機髙祖詔曰朕以虚寡㓜纂寳曆仰恃慈明<lb/>
緝寧四海欲報之德正覺是慿諸鷙<hi>音至</hi>傷生之類宜放山<lb/>
林其以此地爲太皇太后經始靈塔是時罵鷹師曹以其<lb/>
地爲報德佛寺太后與髙祖遊于方山顧瞻川阜有終焉之<lb/>
志因謂羣臣曰舜葬蒼梧二妃不從豈必逺祔山陵然後爲<lb/>
貴哉吾百年之後神其安此髙祖乃詔有司營建壽陵於方<lb/>
山又起永固石室將終爲清廟焉刋石立碑頌太后功德太<lb/>
后以髙祖富於春秋乃作勸戒歌三百餘章又作皇誥十<lb/>
八篇太后又制内屬五廟之孫外戚夲親緦麻皆受復除<lb/>
<pb n="KR3k0012_SBCK_139-5b"/>
素儉性不好華飾躬御縵繒而太后多智略猜忌能行大<lb/>
事是以威福兼作震動内外故王遇張祐符丞祖等拔自<lb/>
微閹歲中而至王公王叡出入卧内數年之間便爲宰輔賞<lb/>
賚財帛以千萬億計金書鐵劵許以不死之誓李冲雖以<lb/>
器能受任亦由見寵帷幄宻加賜賚不可勝數太后曽與<lb/>
髙祖幸靈泉池醼羣臣及蕃國使人諸方渠帥各令爲其<lb/>
方舞髙祖率羣臣上壽於太后忻然自歌髙祖亦和歌遂<lb/>
命羣官各言其志於是和歌者九十人太后外禮民望元丕<lb/>
游明根等頒賜金帛輿馬每至褒羙叡等皆引丕等而參之<lb/>
以示無私也十四年崩於太和殿年四十九其日有雌雉集<lb/>
于太華殿髙祖酌飲不入口五日毀慕過禮謚曰文明太<lb/>
皇太后葬於永固陵髙祖毁瘠絶酒肉不肉御者三年初<lb/>
髙祖孝於太后乃於永固陵東北里餘營壽宫有終焉瞻<lb/>
<pb n="KR3k0012_SBCK_139-6a"/>
望之志及遷洛陽乃自表瀍西以爲山園之所而方山靈<lb/>
宫石室至今猶存號曰千年堂<lb/>
　　　　　文成李皇后<lb/>
後魏書曰文成皇后李氏梁國蒙縣人也頓丘王峻之妹<lb/>
也后之生也有異於常父方叔恒云此女當大貴及長姿<lb/>
質美麗丗祖南征永昌王仁出壽春軍至后宅内得后及<lb/>
仁鎭長安遇事誅后與其家人送平城宮髙祖登白樓望<lb/>
見之謂左右曰此婦人佳乎左右咸曰然乃下臺后得幸<lb/>
於齋庫中遂有娠常侍太后後問后后云爲帝所幸仍有<lb/>
娠時守庫者亦私書壁記之别加驗問皆相符同生顯祖<lb/>
拜貴人薨後謚曰元皇后葬金陵配饗太廟<lb/>
　　　　　獻文李皇后<lb/>
後魏書曰獻文思皇后李氏中山安壽人南郡王惠之女<lb/>
<pb n="KR3k0012_SBCK_139-6b"/>
也姿德婉淑年十八選入東宫顯祖即位爲夫人生髙祖<lb/>
皇興三年薨上下莫不悼惜葬金陵承明元年追崇號謚<lb/>
配饗大廟<lb/>
　　　　　孝文林皇后<lb/>
後魏書曰孝文貞皇后林氏平涼人叔父金閭起自閹官<lb/>
有寵於帝太后位至尚書射平涼公金閭兄勝爲平涼太<lb/>
守金閭顯祖𥘉爲定州刺史未㡬爲乙渾所誅兄弟皆死<lb/>
勝無子有二女入掖庭后容色美麗得幸於髙祖生皇子<lb/>
恂<hi>音荀</hi>將爲儲貳太和七年后依舊制薨謚曰貞皇后葬金<lb/>
陵及恂以罪賜死有司奏廢后爲庶人<lb/>
　　　　　孝文廢皇后<lb/>
後魏書曰孝文廢后馮氏太師熈之女太和十七年立爲<lb/>
后髙祖遵經典禮后及夫人嬪巳下接御皆以次進車駕南<lb/>
<pb n="KR3k0012_SBCK_139-7a"/>
伐后留京師髙祖又南伐后率六宫遷洛陽及后父熈兄<lb/>
誕薨髙祖爲書慰以叙哀情及車駕還洛恩遇甚厚髙祖<lb/>
後重引后姉昭儀至洛稍有寵后禮愛漸衰昭儀自以年<lb/>
長且前入宫掖素見待念輕后而不率妾禮后雖性不妬<lb/>
忌時有愧恨之色昭儀規爲内主讃搆百端尋詔廢爲庶<lb/>
人后貞謹有德操遂爲練行尼<lb/>
　　　　　孝文馮皇后<lb/>
後魏書曰孝文幽皇后亦馮熈女也母曰常氏本微賤得<lb/>
幸於熈元妃公主薨後遂主家事生后與北平公夙文明<lb/>
太皇太后欲家丗貴寵乃簡熈二女俱入掖庭時年十四<lb/>
其一早卒后有姿媚見愛幸未幾疾病文明太后乃遣還<lb/>
家爲尼髙祖猶留念焉歳餘而文明太后崩髙祖服終後<lb/>
頗存訪之又聞后素疾痊除遺璽書勞問遂迎赴洛陽及<lb/>
<pb n="KR3k0012_SBCK_139-7b"/>
至寵愛過夲專寢當夕宫人稀復進見拜爲左昭儀後立<lb/>
爲皇后後髙祖頻歳南征后遂與閹官髙菩薩私亂及髙<lb/>
祖在汝南不豫后便公然醜恣中常侍雙蒙等爲其心腹<lb/>
中常侍劇鵬諫而不從憤懼致死是時彭城公主宋王劉<lb/>
昶子婦也年少釐居北平公馮夙后之同母弟后求㛰於髙<lb/>
祖髙祖許之而公主志所不願后欲強㛰之有日矣公主<lb/>
宻與侍婢及家僮十餘人乗輕車冒霖雨赴懸瓠奉見髙<lb/>
祖自陳夲意因言后與菩薩亂狀髙祖聞因駭愕未之全信<lb/>
而袐匿之惟彭城王侍疾左右乃具言其事此後后漸憂<lb/>
懼與母常氏求託女巫禱厭無所不至願髙祖疾不起一<lb/>
旦得如文明太后輔少主稱令者許賞報不貲<hi>音髭</hi>乃取三<lb/>
牲宫中妖祠假言祈福專爲左道髙祖自豫州北幸鄴后<lb/>
慮還見治撿彌懷危怖驟令閹人託參起居皆賜之衣服<lb/>
<pb n="KR3k0012_SBCK_139-8a"/>
慇懃託寄勿使漏泄亦令雙蒙充行皆其信者也唯小黃<lb/>
門蘇興壽宻陳委曲髙祖問其本末勑以勿泄至洛執問<lb/>
菩薩雙蒙六人迭相證舉具得情狀髙祖卧含温室夜引<lb/>
后并列菩薩等於户外后臨入令閹人搜衣中稱有寸刄便<lb/>
斬后頓首泣謝乃賜坐東楹去御筵二丈餘髙祖令菩薩等<lb/>
陳狀讓后曰汝母妖術可具言之后乞屏左右有所宻啓<lb/>
髙祖勑中侍悉出唯令長秋卿白整在側后猶不言髙祖<lb/>
乃令以綿堅塞整耳小語呼整再三無所應乃命后言事<lb/>
隱人莫知之髙祖乃呼彭城北海二王令入㘴言昔是爾<lb/>
㛐今乃他人俱入勿避二王固辭不獲命及入髙祖云此<lb/>
老嫗乃欲白刄摇我肋汝可窮問夲末白有所難髙祖深<lb/>
自引過致愧二王又云馮家女不能復相廢逐且使在宫<lb/>
中空坐有心乃能自死汝等勿謂吾猶有情也髙祖素至<lb/>
<pb n="KR3k0012_SBCK_139-8b"/>
孝猶以文明太后故未便行廢良乆二王出乃賜后辭決<lb/>
再拜稽首泣涕欷歔令宿東房髙祖疾甚謂彭城王勰曰<lb/>
後宫乆乖陰政自絶于天若不早爲之所恐成漢末故事<lb/>
吾死之後可賜自盡别宫可葬以后禮庶掩馮門之大過<lb/>
髙祖崩北海王祥奉宣遺旨長秋卿白整等入授后藥后<lb/>
走呼不肯引決執持強之乃含椒而盡殯以后禮謚曰幽<lb/>
后葬長陵營内<lb/>
　　　　　孝文髙皇后<lb/>
後魏書曰孝文昭皇后髙氏司徒公肇妺也父颺母蓋氏<lb/>
凡四男三女皆生於東裔髙祖𥘉乃舉室西歸逹龍城鎭<lb/>
表后德色婉艷任充宫掖及至文明太后親幸北部見后<lb/>
姿貌竒之遂入掖庭年十三初后之㓜也曾夢在堂内立<lb/>
而日光自䆫中照之灼灼而熱后東西避之光猶斜照不<lb/>
<pb n="KR3k0012_SBCK_139-9a"/>
已如是數夕后自怪之以白其父颺颺以問遼東人閔宗<lb/>
曰此竒徴也貴不可言颺曰何以知之宗曰夫日者君之<lb/>
德帝王之象也光照女身將被帝命誕育人君之象遂生<lb/>
丗宗後生廣平王懷次長樂公主及馮昭儀寵盛宻有母<lb/>
養丗宗之意后自代如洛陽暴薨於汲郡之共縣或云昭<lb/>
儀遣人賊后也丗祖之爲皇太子三日一朝幽后后遂撫<lb/>
念慈愛有加親視櫛沐母道隆備其後有司奏請加謚曰<lb/>
貴人髙祖從之丗宗踐祚追尊配饗肅宗詔曰文昭皇太<lb/>
后德恊坤儀美符大姒作合髙祖實誕英聖而夙丗淪暉<lb/>
孤瑩弗祔先帝孝感自衷遷奉未遂永言哀恨義結幽明<lb/>
廢吕尊薄禮申漢代又詔曰文帝昭皇太后尊配髙祖廟<lb/>
定號促令遷奉自然及始太后當主可更上尊號稱太皇<lb/>
太后初開終寧陵數丈於梓宫上獲大蛇長丈餘黒色頭<lb/>
<pb n="KR3k0012_SBCK_139-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_990-1a"/>
太平御覽卷第九百九十<lb/>
　藥部七<lb/>
　　　附子　天雄　烏頭　提母<lb/>
　　　五味　雷丸　䔧蘆　虎掌<lb/>
　　　貫衆　冶葛　芎藭　澤㵼<lb/>
　　　升麻　芍藥　澤蘭　萆薢<lb/>
　　　狗脊　壯蒙　白頭翁　狗𣏌<lb/>
　　　白及<lb/>
　　　　　附子<lb/>
廣雅曰<hi>前進切</hi>奚附子也一歳爲萴子二歳爲烏喙三歳<lb/>
爲附子四歳爲烏頭五歳爲天雄<lb/>
春秋後語曰蘇秦如齊見王拜而慶仰面吊齊王曰是何<lb/>
慶吊相隨而速速也蘇秦曰臣聞飢人之所以不食烏喙<lb/>
<pb n="KR3k0012_SBCK_990-1b"/>
者以爲蜼偷充腹而與死人同患也<hi>烏喙毒藥與烏頭附子同夲也飢人食之</hi>
<hi>雖充腹而死也喙音許穢切</hi>今燕雖弱小秦王之女婿大王利其十城<lb/>
而長與強秦爲仇今使弱燕爲鴈行而強秦繼推其後是<lb/>
<hi>食烏</hi>喙之類也<lb/>
漢書曰宣帝許皇后産霍顯使醫擣附子入與后后崩<lb/>
淮南子曰夫天下之物莫凶於奚毒<hi>奚毒附子</hi>然而良醫橐而<lb/>
藏之有所用也<lb/>
抱朴子曰療聾或以狼毒冶葛或以附子葱涕合内耳或<lb/>
蒸鯉魚腦灌之皆愈<lb/>
范子計然曰附子出蜀武都中白色者善<lb/>
楚國先賢傳曰孔休傷頰有　王莾曰玉屑白附子香消<lb/>
　乃以劒彘<hi>音滯</hi>并香與之<lb/>
荆州記曰冝都郡門生藥草有附子<lb/>
<pb n="KR3k0012_SBCK_990-2a"/>
愽物志曰物有同類而異用者烏頭天雄附子一物<hi>春夏秋冬</hi>
<hi>采之各異</hi>
大業拾遺記曰汾陽宫所甚出名藥數十種附子天雄並<lb/>
精好堪用<lb/>
本草經曰附子味辛温出山谷治風寒欬逆邪氣寒濕痺<lb/>
癖拘緩不起疼痛温中金瘡生牛犍爲百藥之長<lb/>
吴氏本草曰附子名莨神農辛歧伯雷公甘有毒季氏苦<lb/>
有毒大温或生廣漢八月採皮黒肌白<lb/>
　　　　　天雄<lb/>
本草曰天雄味辛甘温大温有大毒主大風破積聚邪氣<lb/>
強筋骨輕身徤行長隂氣強志令人武勇力作不倦一名<lb/>
白幕生少室山谷<lb/>
淮南子曰天雄雄雞志氣益<hi>取天雄三枚內雄雞腹中搗生食之令人勇</hi>
<pb n="KR3k0012_SBCK_990-2b"/>
　　　　　烏頭<lb/>
說文曰萴<hi>阻力切</hi>烏頭也<lb/>
爾雅曰芨<hi>居及反</hi>堇草<hi>郭璞注曰即烏頭江東今呼爲堇</hi>
梁兾傳曰兾迫殺大家母宣頭服丸而死<lb/>
後魏書曰匈奴秋収烏頭爲毒藥以射禽獸<lb/>
范子計然曰烏頭出三輔中白者善<lb/>
崔寔四民月令曰三月可採烏頭<lb/>
本草經曰烏頭一名烏喙一名葉毒一名萴味辛温生川谷<lb/>
主治風中惡洗出汗除寒温生朗陵<lb/>
吴氏本草曰烏頭一名莨一名千秋一名毒公一名果負<lb/>
一名耿子神農雷公桐君黄帝甘有毒正月始生葉厚莖<lb/>
方中空葉四靣相當與嵩相似<lb/>
又曰烏喙神農雷公桐君黄帝有毒季氏小寒十月採形<lb/>
<pb n="KR3k0012_SBCK_990-3a"/>
如烏頭有兩枝相合如烏之喙名曰烏喙也所畏惡使盡<lb/>
與烏頭同一名側子一名莨神農𡵨伯有大毒李氏大寒<lb/>
八月採隂乾是附子角之大者畏惡與附子同<lb/>
　　　　　提母<lb/>
爾雅曰<hi>音潭</hi>莐<hi>音/沉</hi>藩<hi>音煩生山上提如韭一曰提母</hi>
范子計然曰提母出三輔黃白者善<lb/>
吴氏本草曰母一名提母神農桐君無毒𥙷不足益氣<lb/>
　　　　　五味<lb/>
爾雅曰菋荎猪<hi>五味也蔓生子藂在莖頭也未遲除三音</hi>
聖賢冡墓記曰孔子墓上五味樹<lb/>
抱朴子曰羡門子服五味十六年始降玉女能入水火<lb/>
本草經曰五味一名㑹及<lb/>
吴氏本草曰五味一名玄及<lb/>
<pb n="KR3k0012_SBCK_990-3b"/>
典術曰五味者五行之精其子有五味淮南公美門子服<lb/>
五味十六年入水不濡入火不燋日行萬里<lb/>
　　　　　雷丸<lb/>
范子計然曰雷丸岀漢中色白者善<lb/>
本草經曰雷公丸一名雷矢味苦寒生山谷<lb/>
吴氏本草曰雷丸一名雷實神農苦黄帝歧伯桐君甘有<lb/>
毒扁鵲甘無毒季氏大寒或生漢中八月採<lb/>
　　　　　䔧蘆<lb/>
廣雅曰䔧蘆䓗苒也<lb/>
本草經曰䔧蘆一名䓗苒味辛寒生山谷主治蠱毒生太山<lb/>
范子計然曰䔧蘆出河東黄白者善<lb/>
吴氏本草曰䔧蘆一名䓗葵一名山䓗一名豐蘆一名蕙<lb/>
葵一名公再神農雷公辛有毒黄帝有毒歧伯醎有毒季<lb/>
<pb n="KR3k0012_SBCK_990-4a"/>
氏大毒大寒扁鵲苦有毒大葉根小相連二月採根<lb/>
　　　　　虎掌<lb/>
本草經曰虎掌味苦温生山谷治心痛寒熱<lb/>
吴氏本草曰虎掌神農雷公無毒歧伯桐君辛有毒或生<lb/>
太山或宛句立秋九月採<lb/>
　　　　　貫衆<lb/>
爾雅曰　貫衆<hi>孫炎曰一名貫渠郭墣注曰葉貟銳莖毛黑布地生冬不死也</hi>
廣雅曰貫節衆也〇本草經曰貫衆一名貫節一名百頭<lb/>
一名貫渠一名虎卷一名扁符味苦微寒生山谷治腹中<lb/>
邪氣諸毒殺三蠱生玄山亦生宛句<lb/>
吴氏本草曰貫衆一名貫來一名貫中一名渠母一名貫<lb/>
鍾一名伯芹一名藥藻一名扁符一名黄鍾神農歧伯苦<lb/>
有毒桐君扁鵲苦一經甘有毒黄帝鹹酸一苦無毒葉青<lb/>
<pb n="KR3k0012_SBCK_990-4b"/>
黄兩兩相對莖黒毛聚生冬夏不死四月華白七月實黒<lb/>
聚相連卷旁行生三月八月採根五月採葉<lb/>
　　　　　冶葛<lb/>
周易叅同契曰冶葛巴豆一兩入喉雖周文兆著孔丘占<lb/>
相扁鵲操鍼巫咸<hi>叩鼓</hi>安能蘇之<lb/>
唐書曰袁恕巳與敬暉等累𬒳貶黜流于環州尋周利用<lb/>
左右逼令飲野葛汁數升不死因擊殺之恕巳素服黄金<lb/>
故毒藥不發<lb/>
愽物志曰魏武習啖冶葛至一尺亦多飲酖近丗事相傳<lb/>
云又曰鉤吻草與堇菜相似<lb/>
南州異物志曰廣州俚賊若郷里負其家債不時還者子<lb/>
弟便取冶葛一名鉤肳數寸許到債家門食鉤肳而死其<lb/>
家稱怨誣債家殺之債家慙懼以財物辭謝多數十倍死<lb/>
<pb n="KR3k0012_SBCK_990-5a"/>
家便収尸去不以爲恨<lb/>
述異記曰晉義熈中有劉遁者居江陵忽有鬼来遁宅上<lb/>
遁貧無竈以升鎗煑飯飯欲熟輙失之㝷覔於籬下草中<lb/>
但得餘空　遁宻市冶葛煑以作麋鬼復竊之於屋北得<lb/>
鎗仍聞吐聲從此寂絶<lb/>
桓譚新論曰余與劉子駿言飬性無益其兄子伯玉曰天<lb/>
生殺人藥必有生人藥也余曰鉤吻不與人相冝故食則<lb/>
死非爲殺人生也譬若巴豆毒魚礜石賊䑕桂害獺杏核<lb/>
殺狗天非故爲作也<lb/>
論衡曰萬物含太陽者有毒在草爲巴豆冶葛<lb/>
抱朴子曰中經曰鉤吻狼毒太隂之精氣主殺故入口令<lb/>
人死<lb/>
葛洪方曰鉤吻與食芹相似而生處無他草其莖有毛誤<lb/>
<pb n="KR3k0012_SBCK_990-5b"/>
食之殺人<lb/>
本草經曰鉤吻一名野葛味辛温生山谷主治金瘡中惡<lb/>
風欬逆上氣水腫殺蠱毒鬼注<lb/>
吴氏本草曰秦鉤吻一名毒根一名野葛神農辛雷公有<lb/>
毒殺人生南越山或<hi>益州</hi>葉如葛赤莖大如箭方根黄或生<lb/>
㑹稽東治正月採<lb/>
嶺表録異曰野葛毒草也俗呼胡蔓草誤食之則用羊血<lb/>
漿解之或說此草蔓生葉如蘭香光而厚寘毒多着於生<lb/>
葉中不得藥解半日輙死山羊食其苗則肥而大<lb/>
　　　　　芎藭<lb/>
春秋左傳曰宣公下曰楚師伐蕭還無社與司馬夘言號<lb/>
申叔展曰有山芎藭乎<hi>杜預注芎藭所以禦濕欲使無杜逃泥水中</hi>
說文曰芎藭香草也<lb/>
<pb n="KR3k0012_SBCK_990-6a"/>
山海經注曰號山洞庭之山其草多芎藭<hi>郭璞注曰芎一名江籬吴録地</hi>
<hi>志曰臨海縣有江籬草海水中正青如亂髪乹獻之亦鹽藏其汁名爲濡酪楚辭所云籬是也</hi>
范子計然曰芎藭生洽無枯者善<lb/>
遊名山志曰撗山諸小草多芎藭<lb/>
本草經曰芎藭味辛温治中風入頭腦痛寒痺生武功<lb/>
吴氏本草曰芎藭一名香果神農黄帝歧伯雷公辛無毒<lb/>
香扁鵲酸無毒季氏生温中熟寒或生胡無桃山隂或斜<lb/>
谷西嶺或太山葉香細青黒文赤如藁本冬夏藂生五月<lb/>
華赤七月實黒端兩葉三月採根根有節似如馬衘狀<lb/>
　　　　澤㵼<lb/>
典術曰食澤㵼身輕日行五百里走水上可遊無窮致玉<lb/>
女神仙<hi>一名澤之</hi>
　　　　升麻<lb/>
<pb n="KR3k0012_SBCK_990-6b"/>
廣雅曰周升麻升麻也<lb/>
本草經曰升麻一名周升麻<hi>味甘</hi>辛生山谷治辟百毒殺百<lb/>
老殃鬼辟温疾鄣稚毒蠱乆服不失生益州<lb/>
華陽國志曰牧麻縣岀好升麻<lb/>
吴氏本草曰升麻神農甘<lb/>
　　　　　芍藥<lb/>
山海經曰條谷之草多芍藥洞庭之上多芍藥<lb/>
毛詩溱洧曰唯士與女伊其相謔贈之以芍藥<hi>毛詩香草也詩義䟽</hi>
<hi>曰今芍藥子無香氣非是也未審今何草司馬相如賦云芍藥之和陽唯賦曰甘甜之和芍藥之羙然芍藥又入食</hi>
<hi>也</hi>
廣雅曰黒攣夷芍藥也<lb/>
晉宫閣名曰暉章殿前芍藥華六畦<lb/>
范子計然曰芍藥岀三輔<lb/>
<pb n="KR3k0012_SBCK_990-7a"/>
建康記曰建康出芍藥極精好<lb/>
本草經曰芍藥味苦辛生川谷主治邪氣腹痛除血痺破<lb/>
堅積寒熱瘕止痛<lb/>
吴氏本草曰一名其積一名解倉一名誕一名餘容一名<lb/>
白术神農苦桐君甘無毒歧伯鹹李氏小雷公酸二月三<lb/>
月生<lb/>
　　　　　澤蘭<lb/>
廣雅曰虎蘭澤蘭也<lb/>
建康記曰建康岀澤蘭<lb/>
本草經曰澤蘭一名虎蘭一名龍來味微温無毒生池澤<lb/>
治乳婦衂血生汝南又生大澤旁<lb/>
吴氏本草曰澤蘭一名水香神農黄帝歧伯桐君酸無毒<lb/>
季氏温生下地水旁葉如蘭二月生香赤節四葉相值支<lb/>
<pb n="KR3k0012_SBCK_990-7b"/>
節間三月三日採<lb/>
　　　　萆薢<lb/>
博物志曰菝<hi>蒲八切</hi>與萆薢相亂名狗脊<lb/>
吴氏本草曰萆薢一名百枝<lb/>
　　　　　狗脊<lb/>
廣雅曰薜挈枸脊也<lb/>
本草經曰狗脊一名百丈味苦平生川谷治要背強開機<lb/>
緩急風痺寒濕膝痛利老人生常山<lb/>
建康記曰建康出狗脊<lb/>
吴氏本草曰狗脊一名狗青一名萆薢一名赤節一名強<lb/>
膂神農苦桐君黄帝歧伯雷公扁鵲甘無毒季氏温如萆<lb/>
薢莖節如竹有刺葉圎青赤根黄白亦如根毛有刺歧伯<lb/>
一經莖無節根黄白如竹根有刺根葉端圎赤皮白有赤<lb/>
<pb n="KR3k0012_SBCK_990-8a"/>
脉二月採<lb/>
　　　　　牡蒙<lb/>
吴氏本草曰壯蒙一名紫參一名衆戎一名音腹一名伏<lb/>
莵一名重傷神農黄帝苦季氏小寒生河西山谷或宛句<lb/>
商山圎聚生根黄赤有文皮黒中紫五月華紫赤實黒大<lb/>
如豆三月採根<lb/>
　　　　　白頭翁<lb/>
本草經曰白頭翁一名野丈人一名胡王使者味苦温無<lb/>
毒生川谷治温瘧癭氣狂昜<hi>音羊</hi>生嵩山<lb/>
建康記曰建康出白頭翁<lb/>
范子計然曰野丈人出洛陽<lb/>
吴氏本草曰白頭翁一名野丈人一名奈何草神農扁鵲<lb/>
苦無毒生嵩山川谷治氣狂寒熱止痛<lb/>
<pb n="KR3k0012_SBCK_990-8b"/>
　　　　　枸𣏌<lb/>
黄雅曰地節枸𣏌<lb/>
抱朴子曰枸𣏌或名地骨或名却老或名西王母杖或名<lb/>
仙人杖<lb/>
本草經曰枸𣏌一名𣏌根一名地骨一名地輔服之堅筋<lb/>
骨輕身耐老<lb/>
吴氏本草曰枸𣏌一名𣏌芭一名羊乳<lb/>
　　　　　白及<lb/>
本草經曰白及一名甘根一名連及草味苦辛治㿈腫惡<lb/>
瘡敗疽生北山<lb/>
晉宫閣名曰華林白及三株<lb/>
建康記曰建康岀白及<lb/>
吴氏本草曰白及一名臼根神農黄帝辛季氏大寒雷公<lb/>
<pb n="KR3k0012_SBCK_990-9a"/>
辛無毒莖葉如生薑黎盧也十月華直上紫赤根白連二<lb/>
月八月九月採生宛句<lb/>
太平御覽卷第九百九十<lb/>
<pb n="KR3k0012_SBCK_990-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_257-1a"/>
太平御覽卷第二百五十七<lb/>
　　職官部五十五<lb/>
　　　　　　良刺史中<lb/>
後魏書曰李崇爲楊州刺史先是壽春縣人茍泰有二子<lb/>
三歲遇賊亡失數年不知所在後見在同縣人趙奉伯家<lb/>
泰以狀告各言巳子並有隣證郡縣不能断崇曰此昜知<lb/>
耳二父與兒各在別處經禁數旬然後遣人告之曰君兒<lb/>
遇患向巳暴死有教解禁可出奔哀也茍㤗聞即號咷悲<lb/>
不自勝奉伯咨嗟而巳殊無痛意崇知之乃以兒還泰詰<lb/>
奉伯詐狀奉伯乃疑引先亡一子故妄認之<lb/>
又曰李崇除兖州刺史兖土舊多刼盗崇乃村置一樓樓<lb/>
懸一皷盗發之處雙槌乱擊四面諸村始聞者槌一通次<lb/>
復聞者以二爲節次後聞者以三爲節各擊數千槌諸村<lb/>
<pb n="KR3k0012_SBCK_257-1b"/>
聞皷皆守要路是以盗發俄頃之間聲布百里其中嶮要<lb/>
悉有伏人盗竊始發便尓擒送諸州置樓懸皷自崇始也<lb/>
又曰韋崇除南頴川太守不好發擿細事常云何用小察<lb/>
以傷大道吏民感之郡中大治髙祖聞而嘉賞賜帛二<hi>百疋</hi>
又曰崔亮爲雍州刺史城北渭水淺不通舩行人艱阻謂<lb/>
寮佐曰昔杜預乃造河梁况此有異長河且魏晉之日亦<lb/>
自有橋吾今决欲營之咸曰水淺不可爲浮橋况長無常<lb/>
又不可施柱恐難成立亮曰昔秦居咸陽横橋渡渭以像<lb/>
閣道此即以柱爲橋今惟慮長柱不可得耳㑹天大雨山<lb/>
水暴至浮出長木數百根藉此爲用橋遂成立百姓利之<lb/>
至今猶名崔公橋<lb/>
又曰任城王雲爲冀州刺史雲留心政事甚得下情於是<lb/>
合州民各請輸絹五尺粟伍升以報雲恩髙祖嘉之<lb/>
<pb n="KR3k0012_SBCK_257-2a"/>
又曰城陽王長壽之子徽除并州刺史先是州界下霜人<lb/>
庶逃散徽輙開倉賑之文武咸共諌止徽曰昔汲長孺郡<lb/>
守耳尚輙開倉救人飢弊况我皇家親近授委大藩豈可<lb/>
拘法而不救人困也先給後表肅宗嘉之<lb/>
又曰李平字曇定爲相州刺史勸課農桑脩飾太學簡試<lb/>
通儒以充愽士選五郡聦敏者以教之圖孔子及七十二<lb/>
弟子於講堂親爲立賛前臺使頗好平畫履虎尾踐薄氷<lb/>
於客館注頌其下以示誠焉<lb/>
又曰韋彧爲東豫州刺史彧以蠻俗荒梗不識禮儀乃表<lb/>
立太學選諸郡生徒於州㹅教文於城北置崇武館以習<lb/>
武焉境内清肅<lb/>
又曰韋珎遷郢州刺史在州有聲績朝廷嘉之遷龍驤將<lb/>
軍賜驊騮二疋帛五十疋榖三百斛珎乃召集州内孤貧<lb/>
<pb n="KR3k0012_SBCK_257-2b"/>
者謂曰天子以我能綏撫卿等故賜以榖帛吾何敢獨當<lb/>
遂以所賜悉分與之<lb/>
又曰韓麒麟除齊州刺史假魏昌侯麒麟在官寡於刑罰<lb/>
從事劉普慶說麒麟曰明公杖節方夏而無所斬戮何以<lb/>
示威麒麟曰刑罰所以止惡盖不得巳而用之今民不犯<lb/>
法何所戮乎若必湏斬戮以立威名當以卿應之普慶慙<lb/>
懼而去<lb/>
又曰李崇沉深有將略寛厚善御衆在楊州凡經十年養<lb/>
壯士數千人冦賊侵邊所向摧破號曰卧虎<lb/>
又曰陸俟長子馛多智有父風髙祖見而恱之謂朝臣曰<lb/>
吾常歎其父智過其軀是復踰於父矣少爲内都下大夫<lb/>
出爲刺史刺史假長廣公爲政清平抑強扶弱州中有舊<lb/>
德宿老名望素重者以友禮待之詢之政事如此者十人<lb/>
<pb n="KR3k0012_SBCK_257-3a"/>
號曰十善於是發姦擿伏事無不驗百姓以爲神明無敢<lb/>
冦盗徴爲散騎常侍人乞留者千餘人<lb/>
又曰崔林爲青州刺史青州九郡民單<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>李伯徽劉通等<lb/>
一千人上書訟休德政靈太后善之休在幽青五六年皆<lb/>
清白愛民甚著聲績二州懷其德澤百姓追思之<lb/>
又曰任城王澄爲楊州刺史下車封孫叔敖之墓毀蔣子<lb/>
文之廟表請復皇宗之學開四門之教詔從之<lb/>
又曰阮孚拜冀州刺史勸課農桑境内稱爲慈父隣州號曰<lb/>
神君先是州人張孟都張洪建馬潘崔獨憐張叔緒崔思<lb/>
哲等八人皆屯保林野不臣王命州郡號曰八王孚至皆<lb/>
請入城願致死効力<lb/>
北齊書曰趙郡王叡除北朔州刺史都督北燕北蔚北恒三<lb/>
州及庫堆以西黄河以東長城諸鎮諸軍事叡慰撫新遷<lb/>
<pb n="KR3k0012_SBCK_257-3b"/>
量置𤇺戌内防外禦備有條法大爲兵民所安有無水之<lb/>
處禱而掘井鍫挿裁下泉源湧出至今號曰趙郡王<lb/>
又曰魏蘭根爲𡵨州刺史從行臺蕭寳夤討破宛川俘其<lb/>
人爲奴婢以美女十人賞蘭根蘭根曰此縣分於強虜故<lb/>
成背叛今當恤其飢寒奈何並充僕隷於是盡以歸其父<lb/>
兄部内麥多五穗隣州田䑕爲災犬牙不入歧土<lb/>
又曰韓軌遷秦州刺史甚得邊和神武廵秦州欲以䡄還<lb/>
仍賜城人户別絹布兩疋州人田昭等七千户皆辭不受<lb/>
唯乞留䡄神武嘉歎乃留焉<lb/>
北史曰齊任城王諧爲并州刺史時有婦人臨汾川浣衣有<lb/>
乗馬人換其新靴馳而去者婦人持故靴詣州言之諧<lb/>
召居城諸嫗以靴示之給曰有乗馬人於路𬒳賊刧害遺<lb/>
此靴焉得無親属乎一嫗撫膺哭曰兒昨着此靴向妻家<lb/>
<pb n="KR3k0012_SBCK_257-4a"/>
如其語捕獲之時稱明察<lb/>
又曰齊平覽遷懷州刺史覽奏諸於州西故車道築城以<lb/>
防西軍從之㝷而西魏來攻時新築城粮仗未集素乏水<lb/>
南門有大井隨汲即竭覽具衣冠俯井而祝至旦而井泉<lb/>
湧溢有異於常<lb/>
又曰齊彭城王浟爲滄州刺史有人從幽州來驢䭾鹿脯<lb/>
至滄州界脚痛行遲偶㑹一人爲伴遂盗驢及脯去明旦<lb/>
告州乃令左右及府僚吏分市鹿脯不限其價其主見識<lb/>
之推獲盗者<lb/>
又曰竇熾爲原州刺史熾挫抑豪右申理幽滯在州十載<lb/>
甚有政績州城北有泉水屢經遊踐甞與僚吏宴於泉側<lb/>
因酌水自飲曰吾在此州唯當飲水而巳<lb/>
又曰申微爲襄州刺史時南方𥘉附舊俗官人皆通餉遺<lb/>
<pb n="KR3k0012_SBCK_257-4b"/>
微性廉愼乃畫楊震像於寢室以自戒及代還人使送者<lb/>
數十里不絶微自以無德於人慨然懷愧因賦詩題於清<lb/>
水亭長㓜聞之皆競來讀遞相謂曰此是申使君手迹並<lb/>
冩誦之<lb/>
又曰赫連逹爲雲州刺史性廉儉邊境胡人或饋逹羊逹<lb/>
欲招異類報以繒帛主司請用官物逹曰羊入我厨物出<lb/>
官庫是欺上也命取私帛與之識者嘉其仁恕<lb/>
三國典略曰賀祥爲荆州刺史祥有惠政逺近𣢾附梁岳<lb/>
陽王察欽其清素乃贈以竹屏風祥難違其意取付所司<lb/>
太祖聞之並以賜祥<lb/>
後周書曰獨狐信爲秦州刺史先是守宰闇弱政令乖方<lb/>
民有冤訟歷年不能决信在州事無擁滯示以禮教勸以<lb/>
耕桑數年之中公私冨實流民願附者數萬家太祖以其<lb/>
<pb n="KR3k0012_SBCK_257-5a"/>
信著遐邇故賜名爲信<lb/>
又曰逹奚武之在同州也時屬大旱髙祖勑武祀華嶽而<lb/>
廟在舊山下當徃祈禱武謂寮屬曰吾備位三公不能爕理<lb/>
隂陽遂使盛農之月乆絶甘雨天子勞心百姓惶懼忝寄<lb/>
旣重憂責實深不可同於衆人在常祀之所必湏登峯展<lb/>
誠湏其靈奥嶽旣髙峻千仞壁立武年逾六十唯將數人<lb/>
攀藤援棘然後得上於是稽首祈請陳百姓懇誠晚不得還<lb/>
即於嶽上藉草而宿夢見白衣人來執武手曰快辛苦甚<lb/>
相嘉尚武遂驚覺益用祗肅至旦雲霧四起俄而澍雨逺<lb/>
近沾浹髙祖聞之璽書慰勞<lb/>
又曰韋瑱字丗珎魏恭帝二年賜姓宇文氏三年除瓜州<lb/>
刺史通西域蕃夷徃來前後刺史多受賂遺胡冦犯邊又<lb/>
莫能禦瑱雅性清儉兼有武略蕃夷贈遺一無所受胡人<lb/>
<pb n="KR3k0012_SBCK_257-5b"/>
畏威不敢爲冦公私安静夷夏懷之<lb/>
又曰長孫儉授荆州刺史東南道行臺僕射所部鄭縣令<lb/>
泉璨爲民所訟推理獲實儉即大集僚属而謂之曰此由<lb/>
刺史教誨不明信不𬒳物是我之愆非泉璨之罪遂於㕔<lb/>
事前肉袒自罰捨璨不問於是州城肅勵莫敢犯法魏文<lb/>
帝璽書勞之<lb/>
又曰王思政遷荆州刺史州境卑濕城壍多壞思政方命<lb/>
都督藺小歡督工匠繕治之掘得黄金三十斤夜中宻送<lb/>
之至旦思政召佐吏以金示之曰人臣不冝有私悉封金<lb/>
送上太祖嘉之賜錢二十萬<lb/>
又曰泉企爲東雍州刺史性清約纎毫不擾於民在州五<lb/>
年毎於郷里運米以自給<lb/>
隋書曰令狐熈拜滄州刺史時山東承齊之弊户口薄藉類<lb/>
<pb n="KR3k0012_SBCK_257-6a"/>
不以實熈暁諭之令自歸首至者一萬口在職數年風敎<lb/>
大洽稱爲良二千石開皇四年上幸洛陽熈來朝吏民恐<lb/>
其遷易悲泣於道及熈復還百姓出境迎謁歡呌盈路在<lb/>
州獲自烏白麞嘉禾甘露降於庭前栁樹<lb/>
又曰令狐熈時上祠泰山還祠汴州惡其殷盛多有姧俠<lb/>
於是以熈爲汴州刺史下車禁遊食抑工啇民有向街開<lb/>
門者杜之舩客於郭外星居者勒爲聚落僑人逐令歸夲<lb/>
其有滯獄並决遣之令行禁止稱爲良政上聞而嘉之顧<lb/>
謂侍臣曰鄴都天下難理處也勑相州刺史豆盧通令習<lb/>
熈之法其年來朝考績爲天下之最賜帛三百疋頒告天<lb/>
下<lb/>
又曰楊逹字士逹爲鄯鄭趙三州刺史俱有能名平陳之<lb/>
後四海大同上差品天下牧宰逹爲第一賜雜綵五百叚<lb/>
<pb n="KR3k0012_SBCK_257-6b"/>
加以金帛<lb/>
又曰慕容三藏授廓州刺史州極西界與吐谷渾隣接姦<lb/>
宄犯法者皆遷配彼州流人多有逃逸及三藏至招納綏<lb/>
撫百姓愛恱繦負日至吏民歌頌之髙祖聞其能屢有勞<lb/>
問其年當州畜産䌓孳獲醍醐奉獻頼物百叚<lb/>
又曰衛玄出爲資州刺史以鎮撫之玄旣到官時獠攻圍<lb/>
大牢鎮玄單騎造其營謂羣獠曰我是刺史衘天子詔安<lb/>
養汝等勿驚懼也諸賊莫敢動於是說以利害渠帥感恱<lb/>
解兵而去前後歸附者十餘萬口髙祖大恱賜縑二千疋<lb/>
又曰郭衍爲瀛州刺史遇秋霖大水其屬縣多漂没民皆<lb/>
上髙樹依大冢衍親備船栰并賫糧拯救之民多獲濟衍<lb/>
先開倉賑恤後始聞奏上大善之<lb/>
又曰辛彦之拜隋州刺史于時州牧多貢珎翫唯彦之所<lb/>
<pb n="KR3k0012_SBCK_257-7a"/>
貢並供祭之物髙祖善之顧謂朝臣曰人安得無學彦之<lb/>
所貢稽古之力也<lb/>
又曰梁彦光爲歧州刺史甚有惠政嘉禾連出於州境開<lb/>
皇二年上幸歧州恱其能乃下詔曰賞以勸善義兼訓物<lb/>
彦光操履平直識用凝逺布政歧下恩惠在人廉愼之譽<lb/>
聞於天下三載之後自當遷陟恐其匱乏且冝旌善可賜<lb/>
粟五百斛物三百叚御傘一枚庶使有感朕心日増其美<lb/>
四海之内凡曰官人慕髙山而仰止聞清風而自勵<lb/>
又曰梁彦光爲相州刺史有塗陽人焦通性嗜酒事親禮<lb/>
闕爲從弟所訟彦光弗之罪將至州學令觀於孔子廟于<lb/>
時廟中有韓伯瑜母杖不痛哀母力弱對母悲泣之像通<lb/>
遂感寤旣悲且媿若無自容彦光訓諭而遣之後改過勵<lb/>
行卒爲善士以德化人皆此類也<lb/>
<pb n="KR3k0012_SBCK_257-7b"/>
又曰公孫景茂遷息州刺史法令清静德化大行時屬平<lb/>
陳之後征人在路有疾病者景茂撤减俸禄爲饘粥湯藥<lb/>
分賑濟之賴以全活者以千數上聞而嘉之詔宣告天下<lb/>
又曰薛胄爲兖州刺史城東有沂泗二水合而南流汎濫<lb/>
大澤中胄遂積石堰之使決令西注陂澤盡爲良田又通<lb/>
轉運利盡淮海百姓賴之號爲薛公豐兖渠<lb/>
又曰梁毗出爲西寜州刺史改封邯鄲縣侯在州十一年<lb/>
先是蠻夷酋長皆服金冠以金多者爲豪倠乃由此遞相陵<lb/>
奪毎㝷干戈邊境略無寜歳毗患之後因諸酋長相率以<lb/>
金遺毗於是置金座側對之慟哭而謂之曰此物飢不可<lb/>
食寒不可衣汝等以此相滅不可勝數今將此來欲殺我<lb/>
耶一無所納悉以還之於是蠻夷感悟遂不相攻擊髙祖<lb/>
聞而善之<lb/>
<pb n="KR3k0012_SBCK_257-8a"/>
又曰趙煚爲兾州刺史甚有威德煚常有疾百姓奔馳爭<lb/>
爲祈禱其得民情如此兾州俗薄市井多姦詐煚爲銅斗<lb/>
鐡尺置之於肆百姓便之上聞而嘉焉頒告天下以爲常<lb/>
法　又曰蔡王智積爲同州刺史儀衛資送甚盛頃之以<lb/>
修謹聞髙祖善之在州未甞嬉戯遊獵聽政之暇端然讀<lb/>
書門無私謁有侍讀公孫尚儀山東儒士府佐楊君英蕭<lb/>
德言並有文學時延於座所設惟餅果酒纔三酌家有女<lb/>
妓唯年節嘉慶奏於太妃之前其簡静如此<lb/>
又曰公孫景茂爲道州刺史悉以秩俸買牛犢雞猪散惠<lb/>
孤弱不自存者好單騎廵人家至户入閱視百姓産業有<lb/>
循理者於都㑹時乃襃楊稱述如有過惡隨即訓導而不<lb/>
彰也由是人行義讓有無均通男子相助耕耘婦人相助<lb/>
紡績大村或數百户皆如一家之務其後請致仕上優詔<lb/>
<pb n="KR3k0012_SBCK_257-8b"/>
聽之仁壽中上明公楊紀出使河北見景茂神力不衰還<lb/>
以狀奏於是就拜淄州刺史賜以馬轝便道之官前後歴<lb/>
職皆有德政論者稱爲良牧<lb/>
又曰梁彦光爲相州刺史𥘉齊亡後衣冠士人多遷關内<lb/>
唯伎巧啇販及樂户之家移實州郭由是人情險詖妄起<lb/>
風謡訴訟官人萬端千變彦光欲革其弊乃用秩俸之物<lb/>
招致山東大儒毎郷立學非聖哲之書不得教授常以季<lb/>
月召集之親臨筞試有勤學異等聦令有聞者升堂設饌<lb/>
其餘並座廊下有諍訟惰業無成者坐之庭中設以草具<lb/>
及大成當舉行賔貢之禮又於郊外祖道并以財物資之<lb/>
於是人皆尅勵風俗大改<lb/>
又曰韋丗康尉遟迴之作亂也髙祖憂之謂丗康曰汾絳<lb/>
舊是周齊分界因此亂皆恐生搖動今以委公善爲吾守<lb/>
<pb n="KR3k0012_SBCK_257-9a"/>
因授絳州刺史以雅望鎮之闔境清肅<lb/>
又曰豆盧勣爲渭州刺史甚有惠政華夷恱服德澤流行<lb/>
多致祥瑞鳥䑕山俗呼爲髙武隴其下渭水所出其山絶<lb/>
壁千㝷由來乏水諸羌苦之勣馬足所踐忽飛泉湧出有<lb/>
白烏翔止㕔前乳子而後去又白狼見於襄武民爲之謡<lb/>
曰我有丹陽山出玉漿濟我民夷神鳥來翔百姓因號其<lb/>
泉爲玉漿泉<lb/>
太平御覽卷第二百五十七<lb/>
<pb n="KR3k0012_SBCK_257-9b"/>
</p>
<p>
</p>
  </div>
</body>
</text>
</TEI>
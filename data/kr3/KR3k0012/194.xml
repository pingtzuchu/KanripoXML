<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_194-1a"/>
太平御覽卷第一百九十四<lb/>
　居處部二十二<lb/>
　　　館驛　傳舎　亭<lb/>
　　　　　館驛<lb/>
說文云館客舎也從食官聲<lb/>
周禮曰五十里有市市有館館有積以待朝聘之客<lb/>
廣雅釋宫云館舎也桂苑云客舎也待賔之舎曰館開元<lb/>
文字云凡事之賔客館焉舎也館有積以待朝聘之官是<lb/>
也客舎逆旅名候館也公館者公宫與公所爲也私館者<lb/>
自卿大夫以下之家<lb/>
禮記曰舊館人之喪脫驂而賵<lb/>
左傳曰敢辱大館<lb/>
又莊公曰楚令尹子元欲蠱文夫人爲館於其宫側而振<lb/>
<pb n="KR3k0012_SBCK_194-1b"/>
萬焉<hi>萬儛</hi>
又僖上曰改館晉侯饋七牢焉<lb/>
詩國風鄭緇衣曰適子之館兮還子授子之粲兮<lb/>
又大雅云篤公劉于豳斯館<lb/>
周禮地官司徒下云國野之道十里有廬廬有飲食三十<lb/>
里有宿宿有路室路室有委五十里有市市有候館館有積<lb/>
注云候樓館可以觀望也<lb/>
又秋官司宼下云凡諸侯入王則逆勞于畿及郊勞視館<lb/>
注云視館致館也<lb/>
又司儀云主君郊勞交擯三辭車送拜三揖三辭受拜車<lb/>
送三辭再拜致館亦如之注云館舎也使大夫授之君又<lb/>
以禮親致之儀禮聘禮云卿致館注云致至也至此館主<lb/>
人以禮致之所以安之也<lb/>
<pb n="KR3k0012_SBCK_194-2a"/>
又環人云掌送迎邦國之通賔客以路節逹諸四方舎則<lb/>
授館<lb/>
又云至于國賔入館次于舎門注云次待事于客<lb/>
儀禮公食大夫禮云有司卷三牲之爼歸于賔館注云牲<lb/>
之爼正饌尤尊盡以歸尊賔之至也<lb/>
又聘禮云厥明訝迎于館注云此訝下大夫以君命迎賔<lb/>
謂之訝迎亦皮弁也<lb/>
禮記曲禮上云問疾弗能遺不問其所欲見人弗能館不<lb/>
問其所舎<lb/>
又檀弓上云賔客至無所館夫子曰生於我乎館死於我<lb/>
乎殯<lb/>
又云子貢曰於門人之喪未有所說驂於舊館無乃以重<lb/>
乎<lb/>
<pb n="KR3k0012_SBCK_194-2b"/>
又曽子問云卿大夫之家曰私館公館與公所爲曰公館<lb/>
注云公館若今縣官舎也<lb/>
左傳莊元年經云夏單伯送王姬秋築王姬之館于外注<lb/>
云公在諒闇慮齊侯當親迎不忍便以禮接於廟又不敢<lb/>
逆王命故改築舎於外也<lb/>
又僖三十年傳云晉分曹衛之田公使臧文仲徃宿於重<lb/>
館重館人告曰晉新得諸侯必親其㳟不速行將無及也<lb/>
又襄三十一年傳云子産相鄭鄭伯如晉晉侯以我喪故未<lb/>
之見也子産使壞其館之垣而納車馬士文伯讓之曰弊<lb/>
邑以政刑之不脩宼盗充斥是以令吏人完客所館今吾<lb/>
子壞之其若異客何子産曰僑聞之文公之爲盟主也宫<lb/>
室<hi>無觀卑庳</hi>臺榭以崇大諸侯之館今銅鞮之宫數里而諸侯<lb/>
舎於隷人門不容車不可踰越士文伯不能對晉侯見鄭<lb/>
<pb n="KR3k0012_SBCK_194-3a"/>
伯有加禮厚其宴好而歸之乃築諸侯之館<lb/>
又昭十三年傳云宣子謂叔向曰子能歸季孫乎對曰不<lb/>
能鮒也能乃使叔魚見季孫曰鮒聞諸吏將爲子除館於<lb/>
西河其若之何且泣<lb/>
又曰叔孫所館雖一日必葺其牆屋去之如始至<lb/>
漢書薛宣子惠爲彭城令宣過之橋梁郵驛不脩宣知其<lb/>
不能<lb/>
又郊祀志曰孫卿曰仙人可見上徃常遽以故不見今陛<lb/>
下可爲館如維氏城置脯酒神人可致且仙人好樓居於<lb/>
是上令長安作飛廉桂館甘泉作延夀館<lb/>
又曰鄭莊置驛以延賔客<lb/>
又曰公孫弘起徒歩數年至宰相封侯於是起客館開東<lb/>
閤以延賢人與叅謀議<lb/>
<pb n="KR3k0012_SBCK_194-3b"/>
又元后傳曰王莽又知太后婦人饜居深宫中莽欲娱樂<lb/>
以示其權迺令太后四時車駕廵狩四郊存見孤寡婦人<lb/>
春幸蠒館率皇后列侯夫人桑遵霸水而祓除<lb/>
又外戚傳曰成帝許美人在上林鹿館數召入飾室中元<lb/>
延二年懷子<lb/>
漢書叙傳述元紀云宫不新館陵不崇墓又揚雄傳長楊<lb/>
賦云張網置罘捕熊豪猪狖玃狐兎麋鹿載以檻車輸長<lb/>
楊射熊館又羽獵賦云於是禽彈中衰相與集於靖冥之<lb/>
館<lb/>
魏志曰文昭甄宣后明帝母也后已早廢父逸上蔡令早卒<lb/>
及明帝即位追封逸爲上蔡侯謚敬侯適孫蒙襲爵薨子<lb/>
暢嗣上爲暢起大第車駕自臨之故<lb/>
丗說曰魏明帝爲外祖母築館于甄氏自行視謂左右曰<lb/>
<pb n="KR3k0012_SBCK_194-4a"/>
館當以何爲名侍中繆襲對曰陛下聖恩齊于哲王罔極<lb/>
過于曽閔此館之興情鍾舅氏冝以渭陽爲名<lb/>
魏書曰帝於後園爲母起觀及宫名其里曰渭陽里<lb/>
晉書天文志云傳舎九星在莖善上近河賔客之館主胡<lb/>
人入中國客星守之備姧使亦曰胡兵起<lb/>
宋書文帝夲紀云帝臨玄武館閱武<lb/>
又隱逸雷次宗傳云徴詣京邑爲築室於鍾山西巖下謂<lb/>
之招隱館<lb/>
齊書禇伯玉傳云髙帝即位手詔呉㑹二郡以禮迎伯玉<lb/>
伯玉辭疾上不欲違其志勑於剡白石山立太平館以居<lb/>
之<lb/>
梁書髙祖紀云大統七年幸於宫城西立士林館延集學<lb/>
徒置集雅館以招逺學冲虚真經黄帝云黄帝於是放萬<lb/>
<pb n="KR3k0012_SBCK_194-4b"/>
機舎寢室去直待徹鍾縣減厨膳退而閑居大庭之館齋心<lb/>
服形三月不親政事<lb/>
漢武帝故事云上自封禪後夢髙祖坐明堂羣臣亦夢<lb/>
於是祀髙祖於明堂以配天還作髙陵館<lb/>
郡國誌台州仙石山有館土人謂之黄公客堂堂兩邊有<lb/>
石歩廊觸石雲起崇朝必有雨有四竿筋竹風吹自成隂拂<lb/>
石皆淨即王方平遊處<lb/>
荆州圖記云襄陽縣南水行四十里陸道六十里有桃林<lb/>
館<lb/>
建康地記云顯仁館在江寧縣東南五里青溪中橋東湘<lb/>
宫巷下古髙麗使處<lb/>
西京雜記云公孫弘自以布衣爲宰相乃開東閤營客館<lb/>
以招天下之士其外曰欽賢館以待大賢翹材館以待大<lb/>
<pb n="KR3k0012_SBCK_194-5a"/>
材接士館以待國士<lb/>
又曰梁孝王遊於忘憂之館進諸游士各使爲賦隱訣易<lb/>
遷館含眞臺有女眞二人爲主一曰張微子二曰傳禮和<lb/>
晉宮閤名云華林舘有繁昌館建康館顯昌館延祚館壽<lb/>
安館干禄館<lb/>
班孟堅西都賦云於是天子乃登屬玉之館歷長楊之榭<lb/>
子生夏五月余之長安壬寅于新安之千秋亭甲辰而弱<lb/>
子失越翌旦乙巳瘞于亭<lb/>
髙允塞上公亭詩序曰延和三年余赴京師發石門北行<lb/>
失道夜寓宿代之快馬亭其俗云古塞上公所貴之邑也<lb/>
曰公有良馬因以命之此其所貴也負長城而面南山皐<lb/>
澤帶其側涌波灌其前停騑䇿以流目抱遺風以依然仰<lb/>
德音於在昔遂揮毫以寄言代人云塞上公姓李代之李<lb/>
<pb n="KR3k0012_SBCK_194-5b"/>
氏並其後也<lb/>
張平子西京賦曰頋徃昔之遺舘獲林光於秦餘<lb/>
又云郡國宫舘百四十五右極盩厔并卷酆鄠<lb/>
又云豫樟珍館揭焉中峙<lb/>
班婕妤自傷賦曰痛陽禄與柘館<hi>皆宫名生二子處此二館皆失也</hi>仍襁<lb/>
褓而罹災豈妾人之殃咎兮將天命之不可求也<lb/>
張衡西京賦曰旣新作於迎風增露寒與儲胥託髙基於山<lb/>
岡直摕霓以髙居<hi>薛綜注曰此二皆館名</hi>
張衡東京賦曰其西則有平樂都場示逺之館龍省盤蜿<lb/>
天馬半漢<lb/>
劉邵趙都賦曰置酒乎黄華之館<lb/>
左思魏都賦曰營密館以周坊飾賔侣之所集<lb/>
潘尼東都館賦曰東館者蓋東武陽侯之館也我而遷居<lb/>
<pb n="KR3k0012_SBCK_194-6a"/>
謂余曰吾將老焉故有終焉之心而無移易之意子且爲<lb/>
我賦之<lb/>
　　　　傳舎<lb/>
釋名曰傳傳也人所止息而去後人復來轉相傳無常人<lb/>
也<lb/>
史記相如爲趙王奉璧使秦王舎之廣成傳舎古縣也或<lb/>
云秦始皇因爲望海臺<lb/>
傳載曰鄭審開元中爲殿中侍御史充館驛使令每傳舎<lb/>
立十二辰候自審始也<lb/>
　　　　亭<lb/>
釋名曰亭停也人所停集也<lb/>
風俗通曰謹案春秋國語有寓望謂金亭也民所安定也<lb/>
亭有樓從髙省丁聲也漢家因秦大率十里一亭亭留也<lb/>
<pb n="KR3k0012_SBCK_194-6b"/>
今語有亭留亭待蓋行旅宿食之所館也亭亦平也民有<lb/>
訟諍吏留辯處勿失其正也<lb/>
漢書項羽傳曰烏江亭長艤舡待羽<lb/>
又曰武帝元封元年幸緱氏登太室上聞万歳聲者三故<lb/>
立万歳亭<lb/>
又韓信傳曰信從下郷南昌亭長食<hi>張晏曰下郷屬淮隂</hi>亭長妻苦<lb/>
之乃晨炊蓐食<lb/>
又曰李廣甞夜從一騎至霸陵<hi>亭覇陵尉酢呵</hi>止廣宿亭下<lb/>
續漢書曰靈帝到夏門亭使竇武持節以王青蓋迎入殿<lb/>
中<lb/>
又曰蔡邕避難在呉告人曰吾昔至㑹稽髙遷亭見竹椽<lb/>
從東間數第十六可以爲籥取用果有異聲<lb/>
東觀漢記曰王郎起光武自薊東南馳晨夜至饒陽無蔞<lb/>
<pb n="KR3k0012_SBCK_194-7a"/>
亭時天寒衆皆飢馮異上豆粥<lb/>
又曰趙孝父爲田禾將軍孝甞從長安來欲止亭亭長難<lb/>
之言有貴客過掃灑不欲穢汙地良乆乃聽止吏因問曰<lb/>
田將軍子從長安來何時發幾日至孝曰㝷到矣<lb/>
張璠漢記曰楚曄爲天水太守之官與故太守䘮會於隴<lb/>
亭堂吏移䘮避曄曄讓䘮於正堂關西稱之<lb/>
謝承後漢書曰倉梧廣信女子蘇娥行宿鵲巢亭爲亭長龔<lb/>
壽所殺及婢致富取財物埋置樓下交阯刺史周敞行部<lb/>
宿亭覺夀姧罪奏之殺夀<hi>列異傳云鵠奔亭</hi>
漢官典職曰洛陽二十四街街一亭十二城門門一亭<lb/>
魏略曰從長安至大秦人民連屬十里一亭<lb/>
魏書曰元皇后以漢延熹三年二月生齊郡白亭有黄氣<lb/>
滿室移日不散<lb/>
<pb n="KR3k0012_SBCK_194-7b"/>
呉志曰孫權將如呉親乗馬射虎庱亭馬爲虎所傷權投<lb/>
以雙㦸虎即斃<lb/>
又曰大史慈與劉繇住縣立屯府大爲山越所附孫䇿躬<lb/>
自攻討遂見囚執䇿即解縛捉其手曰寜識神亭戰時耶<lb/>
若卿尓得我云何慈曰未可量也䇿大笑<lb/>
王隱晉書曰徐苗字叔胄髙密淳于人也曾祖　至行感<lb/>
靈夜有神人告亭欲崩苗岀亭崩得免<lb/>
又曰王羲之𥘉渡江會稽有佳山水名士多居之與孫綽<lb/>
許詢謝尚支遁等宴集於山隂之蘭亭<lb/>
崔鴻十六國春秋曰慕容垂請入鄴城拜廟符不許乃潛<lb/>
服而入亭吏禁之垂怒斬吏燒亭而去<lb/>
沈約宋書曰孔寗子與王華並有富貴之願自徐羡之等<lb/>
秉權日夜構之於太祖寗子甞東歸至金昌亭左右欲泊<lb/>
<pb n="KR3k0012_SBCK_194-8a"/>
船寗子命去之曰此弑君亭不可泊也<lb/>
又曰徐湛之爲廣陵郡守善爲政威惠並行廣陵城舊有<lb/>
髙樓湛之更加脩整更起風亭月觀吹臺琴室果竹繁茂<lb/>
花藥成行<lb/>
帝王丗紀曰桀敗於鳴條之野案孟子舜卒鳴條乃在東<lb/>
夷之地或言陳留平丘今有鳴條亭在安邑之西<lb/>
丗說曰過江諸人每至暇日輙相要出新亭藉卉飲宴周<lb/>
侯在坐而歎風景不殊舉目有江河之異皆相視流淚唯<lb/>
丞相愀然變色曰當共勠力王室尅復神州何至作楚囚<lb/>
相對泣耶<lb/>
夢書曰亭爲積功民所成也夢築亭者功積成也夢亭壞<lb/>
敗恩澤傷也<lb/>
韋耀雲陽賦曰八郷九市亭候三六列樹表塗路有廬宿<lb/>
<pb n="KR3k0012_SBCK_194-8b"/>
丹陽記曰京師三亭新亭呉舊亭也故基淪毁隆安中有<lb/>
丹陽尹司馬恢移創今地謝石創征虜亭三呉搢紳創治<lb/>
亭並太元中<lb/>
㝷陽記曰稽亭北瞰大江南望髙岳淹留逺客因以爲名<lb/>
焉<lb/>
劉楨京口記曰劫亭湖亭通阿湖陵郡治丹徒縣八縣來<lb/>
徃經過此湖中多劫於邊立亭因以爲名<lb/>
裴淵明廣州記曰尉佗築臺以朔望升拜號爲朝拜臺傍<lb/>
江構起華館以送陸賈因稱朝亭<lb/>
永嘉記曰樂城縣三京亭此亭是祖送行人之所<lb/>
王韶之始興記曰淘水源有堯山長嶺衡亘逺望如陣雲<lb/>
山下有平陵陵上有古大堂基十餘處雖已夷澷而猶可<lb/>
識謂曰堯故亭父老相傳堯南廵登此山故亭即其行宫<lb/>
<pb n="KR3k0012_SBCK_194-9a"/>
三齊略記曰曲城齊城東有万歳水永北有万歳亭漢武<lb/>
帝所造<lb/>
伏琛齊地記曰平壽城西北有平望亭亦古縣也或云秦始<lb/>
皇因爲望海䑓莊子曰仁義者先王之蘧廬也注傳舎也<lb/>
華延雋洛陽記曰城内都亭華林奉常廣丗昌益廣莫定<lb/>
陽遮要暴室廣陽西明万歳文陽東明視中東因建奉止<lb/>
姧德宫東陽千秋安衆孝敬清明二十四亭河隂界東岀<lb/>
户郷亭南泉亭街郵亭<lb/>
孔蹕㑹稽記云江夏太守宋輔於重山南白樓亭立學敎<lb/>
授<lb/>
又郡國志云沛國桓儼避地至㑹稽聞陳業賢而徃候之<lb/>
不見臨去入交州留書繫白樓亭柱而别<lb/>
翻陽記曰白雲亭在縣西南旁對干越亭而峙焉跨古城<lb/>
<pb n="KR3k0012_SBCK_194-9b"/>
之危瞰長江之深隋州刺史劉長卿題詩曰孤城上與白<lb/>
雲齊因以白雲爲名<lb/>
豫章記曰徐孺子墓在郡南十四里曰白杜亭呉嘉禾中<lb/>
太守長沙徐熈於墓𡑞種松太守南陽謝景於墓側立碑<lb/>
永安中太守梁郡夏侯嵩於碑邊立思賢亭松碑亭今並<lb/>
在松大合抱亭丗丗脩治至今謂之謝君亭<lb/>
越絶書曰女陽亭者勾踐入宦於呉夫人從道産女於亭<lb/>
養於雋李謂之語兒郷<lb/>
郡國志皇甫謐云鳴條之野立鳴條亭<lb/>
又曰涼州候馬亭貳師伐大宛得天馬感西風頓羈而逸<lb/>
至燉煌北塞下鳴而去貳師候於此遂名之<lb/>
又曰韶州潼溪里有三楓亭<lb/>
又曰濟州周首亭即埋長狄喬如首於山西是也<lb/>
<pb n="KR3k0012_SBCK_194-10a"/>
又曰兾州華陽亭即嵇叔夜學琴於此<lb/>
又曰幽州督亢亭即荆軻以地圖獻秦處<lb/>
又曰郴州武丁岡有欒亭即太守欒巴所建也<lb/>
又曰柯亭一名千秋亭又名髙遷亭㑹稽記云漢議郎蔡<lb/>
邕避難宿於此亭仰觀榱竹知有竒響因取爲笛果有異<lb/>
聲<lb/>
又曰潤州覆舟山有閬風亭<lb/>
襄江記峴山亭在襄陽縣東一十里今基跡尚存<lb/>
兩京新記曰西京苑内有望雲亭鞠塲亭栁園亭眞興亭神<lb/>
臯亭園桃亭臨渭亭永泰亭南昌園園北昌國亭流杯亭<lb/>
青門亭邵平種瓜之所也<lb/>
又曰東亰上陽宮有曜掌亭九洲亭<lb/>
又曰東都苑内有金谷亭凝碧池建安記曰止馬亭在飛<lb/>
<pb n="KR3k0012_SBCK_194-10b"/>
</p>
<p>
</p>
  </div>
</body>
</text>
</TEI>
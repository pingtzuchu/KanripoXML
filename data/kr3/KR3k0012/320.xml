<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_320-1a"/>
太平御覽卷第三百二十<lb/>
　兵部五十一<lb/>
　　拒守下　危急<lb/>
　　　　　拒守下<lb/>
唐書曰乾符中元萬頃從李勣征髙麗勣嘗令頃作文檄<lb/>
髙麗其語有譏髙麗不知守鴨緑之險莫離支報云謹聞<lb/>
命矣遂移兵固守鴨緑官軍不得入萬頃坐是流于嶺外<lb/>
又曰李光弼守太原自賊圍城城中張一小幕止宿有急<lb/>
即自徃救之行至府門未嘗廽頭不復省視妻子賊退後<lb/>
収拾器械處置公事經三日然後歸家<lb/>
又曰史思明圍光弼於太原四面重圍十日不解每日使<lb/>
賊於陣前嫚罵光弼並戯弄城上人光弼使人穿地道以<lb/>
木撑之賊明日還於舊處立將戯之地道透遂把賊脚曵<lb/>
<pb n="KR3k0012_SBCK_320-1b"/>
入地道中光弼得而對衆戮之城中大喜思明知事不集<lb/>
遂退歸河北<lb/>
又曰薛愿爲頴川太守夲郡防禦使時賊已䧟陳留滎陽<lb/>
汝南等郡方圍南陽頴川當其來徃之路愿與防禦副使<lb/>
龐堅同力固守城中儲蓄無素兵卒單寡自至德元年正<lb/>
月至十一月賊晝夜攻之不息距城百里廬舎墳墓林樹<lb/>
開發斬徹殆盡而外救不至賊將阿史郍承慶悉以銳卒<lb/>
併攻爲木驢木鵝雲梯衝棚四面雲合鼔噪如雷矢石如<lb/>
雨力攻十餘日城中守備皆竭賊夜半乗梯而入而愿堅<lb/>
俱𬒳執送於東都將支解之或說禄山曰薛愿龐堅義士<lb/>
也人各爲其主屠之不祥乃繫於洛水之濵屬苦寒一夕<lb/>
凍死<lb/>
又曰張廵守睢陽在城中每戰登陴大呼以助威皆血流<lb/>
<pb n="KR3k0012_SBCK_320-2a"/>
面牙齒皆碎城將䧟西向再拜曰爲救不至臣智勇俱竭<lb/>
不能全一城今使逆賊見逼臣死之後願爲鬼與賊爲厲<lb/>
以荅國恩及城䧟尹子竒見巡問之曰聞公每督戰皆裂<lb/>
齒碎實有之否巡應之曰然子竒曰何以至此日欲得殺逆<lb/>
賊遂至於此子竒以大刀剔其口見其存者不過三數巡<lb/>
因大詬罵子竒責以悖逆損害平人子竒欲存之左右曰<lb/>
此人必不爲我用又得衆死心不可留故害之<lb/>
又曰史朝劉昌在圍中連月不解城中食盡賊垂將䧟之<lb/>
刺史李岺計蹙昌爲之謀曰今河陽有光弼制勝且江淮<lb/>
足兵此廩中有數千斤趜可屑以食衆計援兵不二十日<lb/>
當至東南敵衆以爲危昌請守之昌遂𬒳鎧持盾登之陳<lb/>
逆順以告諭賊之衆甚畏之後十五日副元師李光弼救<lb/>
軍至賊乃霄潰光弼聞其謀召置軍中超授試左金吾衛<lb/>
<pb n="KR3k0012_SBCK_320-2b"/>
郎將<lb/>
又曰元和中鄂岳都團練使李道古攻申州剋其羅城乃<lb/>
進圍逼其中城城中守卒夜師婦人登城而呼懸門竊發<lb/>
分出其衆道古之衆驚亂多爲虜殺<lb/>
又曰王凝爲宣州黄巢自嶺表北歸大掠淮南攻圍和州<lb/>
凝令牙將樊儔舟師據採石以援之儔違令凝即斬之以<lb/>
徇命別將馬頴代儔赴援竟解歷陽之圍賊怒引衆攻宣城<lb/>
大將王㳙請出軍逆戰凝曰賊忿而來冝持重待之彼衆<lb/>
我寡萬一不捷則州城危矣㳙銳意請行凝即閱集丁壯<lb/>
分守要害登陴設備㳙果戰死賊乗勝而來則守有備矣<lb/>
賊爲梯衝之具急攻數月禦備力殫吏民請曰賊之兇勢<lb/>
不可當願尚書歸欵退之懼覆尚書家族凝曰人皆有族<lb/>
子豈獨全誓與此城同存亡也旣而賊巳退去時乾符五<lb/>
<pb n="KR3k0012_SBCK_320-3a"/>
年也<lb/>
又曰王栖曜爲常州別駕時江左兵荒詔内常侍馬日新<lb/>
領汴滑五千人鎭之日新貪暴賊蕭庭蘭乗人怨訴逐之<lb/>
而劫其衆時栖曜遊弈逺郊遂爲賊所脅進圍蘇州栖曜<lb/>
因其懈怠挺身登城率城中出攻賊衆大潰<lb/>
又曰張伾建中初以澤潞將鎭臨洺田恱攻之伾度兵力<lb/>
不能出戰嚴設守備嬰城拒守賊不能㧞累月攻之益急<lb/>
士多死傷糧儲漸乏救兵未至伾知事不濟無以激士心<lb/>
乃悉召將卒於軍門命其女出拜之謂曰將士辛苦守戰<lb/>
伾之家無尺寸物與公等爲賞獨有此女幸未嫁人願出<lb/>
賣之爲將士一日費衆皆大哭曰誓與將軍死戰幸無慮<lb/>
也㑹馬燧以太原之師至與軍衆合擊恱於城下大敗之<lb/>
伾乗勢出戰士卒無不一當百圍解以功遷泗州刺史<lb/>
<pb n="KR3k0012_SBCK_320-3b"/>
三國典略曰周獨孤永業恐洛州刺史叚思文不能自固<lb/>
馳入金墉助守尉遲逈爲土山地道曉夕攻戰永業選其<lb/>
三百人爲爪牙每先鋒死戰逈不能剋<lb/>
又曰臺城朱䧟侯景又燒大司馬門後閣舎人髙善寳以<lb/>
私金千兩賞其戰士直閣將軍宗思領將士數人踰城出<lb/>
外灑水乆之火滅景又遣持長柯斧入門下斫門將開羊<lb/>
促鑿扇爲孔以槊刺倒二人斫者乃退<lb/>
又曰陳人侵齊北徐州刺史祖班令不閉城門守陴者皆<lb/>
下街巷業斷人行鷄犬不許鳴吠陳人莫測所以疑人走<lb/>
城空不設警備中夜班忽令鼓譟陳人驚散曉復結陳向<lb/>
城班自臨戰陳人先聞其盲謂不能抗拒忽見親在戎行<lb/>
彎弧縱鏑怪之遂退時穆提婆憾之不巳欲令城䧟不遣<lb/>
救援班軍守百日城竟保全<lb/>
<pb n="KR3k0012_SBCK_320-4a"/>
北史曰梁將呉明徹攻圍海西齊將郎基固守乃至削木<lb/>
爲箭翦𥿄爲羽圍解還朝僕射楊愔迎勞之曰卿夲文吏<lb/>
遂有武略削木剪𥿄皆無故事班墨之思何以相過<lb/>
墨子曰禽滑釐問曰雲梯施攻備巳具武力又多爭上吾<lb/>
城爲之奈何墨子曰多下矢石灰以雨薪火水湯以濟之<lb/>
若城外穿地來攻者冝城中掘於井以薄<graphic n="KR4217" url="https://raw.githubusercontent.com/kanripo/KR-Gaiji/master/images/KR4217.png" mimeType="image/png"/>内井中使聽<lb/>
聦者伏<graphic n="KR4217" url="https://raw.githubusercontent.com/kanripo/KR-Gaiji/master/images/KR4217.png" mimeType="image/png"/>聽之審知穴處鑿内而迎之○吕氏春秋曰公輸<lb/>
般爲髙雲梯欲以攻宋墨子聞之自魯而徃裂裳裹足日<lb/>
夜不休十日十夜而至於郢見荆王曰臣北方之鄙人也<lb/>
聞大王將攻宋信有之乎王曰然墨子曰臣以宋必不可<lb/>
得公輸般天下之攻工也巳爲攻宋之械矣墨子曰請公<lb/>
輸般試攻之臣請試守之於是公輸般設攻宋之械墨子<lb/>
設守宋之備公輸般九攻之墨子九却之不能入故荆輟<lb/>
<pb n="KR3k0012_SBCK_320-4b"/>
不攻宋墨子也能以術禦之荆而存乎宋矣<lb/>
博物志曰處士東里䰟責禹亂天下事禹退作三城強者<lb/>
攻弱者守敵者戰城郭盖禹始也<lb/>
賈誼過秦論曰有嚢括四海之意并吞八荒之心當是時<lb/>
也啇君佐之命内立法度務耕織脩守戰之備外連衡而<lb/>
鬪諸侯<lb/>
又曰然後踐華爲城固河爲池據億丈之城臨不測之谿<lb/>
以爲固良將勁弩守要害之處信臣精卒陳利兵而誰奈<lb/>
何〇任彦昇奏彈曹景宗曰故司州刺史蔡道恭率勵義勇<lb/>
奮不顧命全城守死自冬徂秋猶轉戰戰窮極摧醜虜<lb/>
　　　　　危急<lb/>
韓子曰智伯圍襄子於襄陽決水以灌之城中巢處懸釡<lb/>
而炊昜子食折骨炊<lb/>
<pb n="KR3k0012_SBCK_320-5a"/>
史記曰楚莊王圍宋五月不解宋城中食盡易子而食析<lb/>
骨而炊宋華元出告以情莊王曰君子哉遂罷兵去<lb/>
又曰齊田單攻聊城歳餘不下魯連乃爲書繼之矢射城<lb/>
中遺燕將書曰今公以弊聊人之距全齊之兵是墨翟之<lb/>
守也食人炊骨士無反心是孫臏之兵也<lb/>
又曰趙襄子保晉陽三國攻晉陽歲餘引汾水灌其城不<lb/>
没者三板城中懸釡而炊易子而食<lb/>
漢記曰叚熲破羌胡明年羌復㓂張掖熲下馬大戰弓刀<lb/>
折盡虜亦引退追之晝夜攻擊割内食雪四十餘日<lb/>
後漢書曰車師王與匈奴共攻耿恭於䟽勒中恭食盡乃<lb/>
煑鎧弩食其筯革<lb/>
又曰臧洪爲東郡太守爲袁紹所圍初尚掘䑕煑筯角後<lb/>
無所食取草實而食之<lb/>
<pb n="KR3k0012_SBCK_320-5b"/>
魏志曰太祖圍張超於雍丘超言唯臧洪當來救吾衆人<lb/>
以爲袁曹方穆洪爲紹所表用必不敗好招禍洪聞之果<lb/>
徒跣號泣勒所鎭又從紹請兵馬救超紹不許遂爲太祖<lb/>
所滅洪由是怨紹紹興兵圍之歷年不下紹忿洪無降意<lb/>
増兵急攻洪自度不得免呼吏士謂曰袁氏無道所圖不<lb/>
軓且不救洪郡洪於大義不得不死念諸君無事空興此<lb/>
禍耳可將妻子去吏士皆垂泣掘䑕煑筯角後無所食主<lb/>
簿啓内厨米三斗洪使作薄粥衆分醊之殺其愛妾以食<lb/>
士城中男女七八千人相枕而死莫有離叛城䧟紹生執<lb/>
洪<lb/>
徐廣晉紀曰霍彪爲賊貴黒所隔積百日殺馬燒皮鎧食<lb/>
之<lb/>
又曰韓晃蘇碩等攻苑城中飢米一㪷萬錢<lb/>
<pb n="KR3k0012_SBCK_320-6a"/>
晉書劉崑赴并州上表曰臣自渉州彊目覩困之流移四<lb/>
散十不得存二携老扶弱不絶於路及其在者鬻賣妻子<lb/>
生相捐弃死亡委厄白骨横野哀呼之聲感傷和氣羣胡<lb/>
數萬周匝四山動足遇掠開目覩㓂唯有壷關可得告糴<lb/>
而此二道九州之險數人當路則百夫不敢進公私徃反<lb/>
没䘮者多嬰守窮城不得薪菜耕牛旣盡又乏田器以臣<lb/>
愚短當此至難憂如循環不遑寢食<lb/>
晉中興書曰中宗初鎭江左假郄鑒龍驤將軍兖州刺史<lb/>
徐龕石勒左右交侵鑒収合荒散保固一山隨冝抗對百<lb/>
姓飢饉掘野䑕蟄鷰而食之<lb/>
三十六國春秋曰蜀王李雄攻譙登于涪城無救援登固<lb/>
守不下士卒皆燻䑕食之一無叛者<lb/>
宋書曰朱脩之留府滑臺乃爲索虜所攻圍脩之糧盡救<lb/>
<pb n="KR3k0012_SBCK_320-6b"/>
兵不至將士燻䑕食之城䧟爲虜所執上嘉其節<lb/>
蕭子顯齊書曰魏遣魏郡王元英圍南鄭退入斜谷天大<lb/>
雨軍馬浛截竹炊米於馬上持炬吹而食之<lb/>
隋書曰李宻聞行人關𬒳囚於京兆與王仲伯亡抵平原<lb/>
賊帥郝孝德不甚禮之備遭飢饉至削樹皮食之矣<lb/>
太平御覽卷第三百二十<lb/>
</p>
<p>
</p>
  </div>
</body>
</text>
</TEI>
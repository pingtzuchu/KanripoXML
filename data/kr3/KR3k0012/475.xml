<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_475-1a"/>
太平御覽卷第四百七十五<lb/>
　人事部一百一十六<lb/>
　　　　　待士<lb/>
毛詩曰鹿鳴燕群臣嘉賔也旣飲食之又實幣帛筐篚以<lb/>
將其厚意然後忠臣嘉賔得盡其心矣<lb/>
家語曰孔子喟然歎曰向使銅鞮伯華無死天下其定矣<lb/>
子路曰由願聞其人子曰其㓜也敏而好學其壯也有勇而<lb/>
不屈其老也有道而能下人有此三者以定天下何難乎<lb/>
子路曰㓜而好學壯而有勇則其可也若夫有道誰下哉<lb/>
子曰由汝不知也吾聞以衆攻寡無不克也以貴下賤無<lb/>
不得也昔者周公居冡宰之尊制天下之政猶下白屋之<lb/>
士<hi>白屋草舍</hi>日見百七十人斯豈以無道也欲得士之用也惡<lb/>
有有道而無天下君子者乎<lb/>
<pb n="KR3k0012_SBCK_475-1b"/>
戰國䇿曰管燕得罪齊王謂其左右曰子孰能與我赴諸<lb/>
侯乎左右莫對管燕漣然流涕曰悲夫士何爲其易得而難<lb/>
用也田需對曰士三食不得厭而君鵝鶩有餘食下宫蹈<lb/>
羅紈曳綺縠而士不得以爲縁且財者君之所輕死者士之<lb/>
所重君不肯<hi>以所</hi>輕與士而責士以所重事君非士易得而難<lb/>
用也<lb/>
又曰孟嘗君舎人有與君夫人相愛者或以聞孟嘗君曰<lb/>
覩皃相說者人之情也勿言君暮年乃召愛夫人者而謂<lb/>
曰之子與文游乆矣大官未可得小官公不欲衛君與文<lb/>
布衣之交請具車馬皮幣願公以此從衛君遊衛君欲約<lb/>
兵攻齊是以謂衛君曰孟嘗君不知臣不肖以臣欺君今<lb/>
君約天下之兵攻齊是足下欺孟常君也願君勿以齊爲<lb/>
心如不聽臣臣血湔足下衿衛君乃止<lb/>
<pb n="KR3k0012_SBCK_475-2a"/>
又曰中山之君所傾盖輿車而朝窮閭隘巷之土者七十家<lb/>
史記曰西伯敬老慈少禮下賢者日中不暇食以待士伯<lb/>
夷叔齊太顚閎夭　冝生之徒皆歸之<lb/>
又曰齊宣王喜文學遊說之士　如鄒衍淳于髠之徒七<lb/>
十六人皆賜第上大夫是以齊稷下學士復盛<lb/>
又曰帝召田横乃與其客二人乗傳詣雒陽未至戸郷廐<lb/>
置横謝使者遂自刎令客奉其頭從使者奉之髙帝拜二<lb/>
客爲都尉以王禮葬橫二客穿其冢旁孔自刎下從之海<lb/>
中五百人聞橫死皆自殺於是乃知田橫兄弟能待士也<lb/>
又曰孟嘗君在薛招致諸侯賔客及亡人有罪者皆歸孟<lb/>
嘗君孟嘗君舎業厚遇之以故傾天下之士食客數千人<lb/>
無貴賤一與之等孟嘗君待客夜食有人蔽火光客怒以<lb/>
飯不等輟辭去孟嘗起自取其飯比之客慙自剄<lb/>
<pb n="KR3k0012_SBCK_475-2b"/>
又曰信陵君爲人仁而下士士無賢不肖皆謙而禮交之<lb/>
不敢以其冨貴驕士士以此方數千里争歸之<lb/>
又曰鄒陽上書梁王曰蘇秦相燕燕人惡之於王按劒而<lb/>
怒食以駃騠白圭顯於中山人惡之魏文侯投以夜光之<lb/>
壁何則兩主二臣剖心折肝相信豈移於浮辭哉<lb/>
又曰周公曰我一沐三握髪一飯三起以待士猶恐失天<lb/>
下之賢人也<lb/>
漢書曰司馬遷云愚以爲李陵素與士大夫絶甘分少能<lb/>
得士死力雖古名將不能過也<lb/>
又曰班伯爲定襄太守至請問耆老父母故人有舊恩者<lb/>
迎延滿座甞日爲供具執子孫禮<lb/>
又曰朱博好樂士大夫爲郡守九卿賔客滿門欲仕宦者<lb/>
舉薦之欲報仇怨者解劒以帶之其趨待士如是慱以此<lb/>
<pb n="KR3k0012_SBCK_475-3a"/>
自立然終用敗<lb/>
又曰鄭當時爲太子舎人每五日洗沐常置驛馬長安諸<lb/>
郊請謁賔客夜以繼日<hi>已具遊俠部</hi>
又曰鄭當時遷大司農戒門下客至無貴賤無留門者執<lb/>
賔主之禮以其貴下人<lb/>
東觀漢記曰竇固爲奉車都尉與附馬都尉耿秉等北征<lb/>
匈奴遂滅西城開通三十六國在邊數年羌胡親愛之炙肉<lb/>
未熟人人長跪前割血流指間進之於固固輙爲噉不穢<lb/>
賤也是以親之如父<lb/>
謝承後漢書曰皇甫嵩爲三公以身起於汗馬常折節下<lb/>
士也<lb/>
魏書曰劉平結交刺備備不知而待客甚厚客以狀語之<lb/>
而去是時人民飢饉屯聚抄略備外禦㓂難内豊財施士<lb/>
<pb n="KR3k0012_SBCK_475-3b"/>
之下者必與同席而坐同簋而食無所簡擇衆多歸焉<lb/>
蜀志曰曹公還許先主爲左將軍禮之逾重出同輿坐同<lb/>
席又曰董允嘗與尚書令費韋中典軍胡濟等期遊宴嚴<lb/>
駕巳辨而郎中董恢詣允修敬恢年少官微見允停出逡廵<lb/>
求去允不許曰夲所以出者欲與同好逰談也今君巳自<lb/>
屈方展闊舎此之談就彼之宴非所謂也乃命解禕等罷<lb/>
駕不行其守正下士凢此類也<lb/>
吴志曰顧邵當之豫章發在近路㑹張景病時送者百數<lb/>
邵辭賔客曰張仲節有疾若不能來別恨不見之蹔還與<lb/>
訣諸君小相待其留心下士唯善所在皆此類也<lb/>
王隠晉書曰王渾字玄仲平呉後據兩州呉人新附皆有<lb/>
畏懼之心渾撫循羈旅勞謙接納坐無空席門不停賔於<lb/>
是江東諸士莫不敬愛<lb/>
<pb n="KR3k0012_SBCK_475-4a"/>
宋書羊欣嘗詣領軍將軍謝混混拂席改服然後見之時<lb/>
混族子靈運在坐退告族兄瞻曰將軍見羊欣遂易衣改<lb/>
席欣由此益知名<lb/>
王智深宋紀曰謝景仁嘗請髙祖髙祖乃命召景仁弟述<lb/>
時爲豫州主簿不從髙祖遂輟箸不食湏𫐠至乃飡其見<lb/>
重如此<lb/>
後魏書曰陸馥爲相州刺史假長廣公爲政清平抑強扶<lb/>
弱州中有德宿老名望素重者以禮待之詢之政事責<lb/>
以方畧如此者十人号曰十善又簡取縣強明百餘人以<lb/>
爲假子誘接慇懃賜以衣服令各歸爲耳目於外於是發<lb/>
姦擿伏事無驗百姓以爲神明<lb/>
又曰賈思伯性謙和傾身禮士雖在街途停車下馬接誘<lb/>
恂恂曽無倦色客有謂思伯曰公今貴重寕能不驕伯曰<lb/>
<pb n="KR3k0012_SBCK_475-4b"/>
衰至便驕何常之有當時以爲雅言<lb/>
唐書李勉禮賢下士終始盡心以名士季廵張叅爲判官<lb/>
卒於幕三歲之内每遇宴飲必設虚位於筵次陳膳執酹<lb/>
辭色悽惻論者美之<lb/>
又曰裴度以平賊報國爲巳任自德宗朝宰相歸私第百<lb/>
官不敢及門度以方討不庭宰臣冝日接多士兾有所得<lb/>
因奏請私家通賔客上方屬意遂許之四方布衣盡得以<lb/>
䇿畫干丞相至今宰臣私接士因度之請也<lb/>
又曰楊炎樂賢下士以汲引爲己任天下士子趍嚮風從<lb/>
皇甫謐逸士傳曰公儀潜魯人也少而厲行樂道不事諸<lb/>
侯與子思友魯穆公聞其賢因子思而致命欲以爲相謂<lb/>
子思曰公儀子必輔寡人寡人將三分魯國而與之<lb/>
晉諸公讃曰張華愽識多聞無物不知盧浮髙㓪經傳有<lb/>
<pb n="KR3k0012_SBCK_475-5a"/>
美於華起家爲太子舎人病疽截手遂廢朝廷重之就以<lb/>
爲國子博士<lb/>
髙閭燕志曰李陵君長谷之東先主與髙雲遊讌徃來毎<lb/>
憇其家陵與其妻王氏毎夜自齎酒饌而至<lb/>
晏子春秋曰晏子之晉至中牟覩幣冠衣裘負芻息於途<lb/>
側晏子問曰何者對曰我越石父也不免飢凍爲人臣僕<lb/>
晏子解左驂贖之載以俱歸<lb/>
崔鴻國春秋後秦録曰太尉文成公姚顯字于章興之弟<lb/>
也清秀明發文武兼才爲令録十餘年無粃改機務之暇<lb/>
賔客如雲謙虛傳受待士以布衣之禮或昏夜静處與賢<lb/>
士談論政事<lb/>
王孫子新書曰楚莊王攻宋厨有臭肉罇有敗酒將軍子<lb/>
重諌曰今君厨有肉臭而不可食罇有酒敗而不可飲三<lb/>
<pb n="KR3k0012_SBCK_475-5b"/>
軍之士皆飢色欲以勝敵不亦難乎<lb/>
說苑曰趙簡子遊於西河而樂之歎曰安得賢士而與處<lb/>
焉舟人古桑對曰鴻鵠髙飛逺翔其所恃六翮也背上有<lb/>
毛腹下有毳無尺寸之數去之滿把飛不能爲之髙不知門<lb/>
下左右客千人者亦有六翮之用乎將盡毛毳<hi>新序同而稱晉平公</hi>
<hi>又云三千余人矣</hi>
又曰周公日見白屋之士所下者凢七十一而天下之士<lb/>
皆至晏子所與同衣食者百人而天下之士亦至<lb/>
又曰周威王問於寗子曰取士有道乎對曰有窮者逹之<lb/>
亡者存之疾者起之士則四方而至矣故士存則國存士<lb/>
亡則國亡子胥怒而亡之包胥怒而存之胡可不貴乎<lb/>
俗說曰謝萬詣簡文萬來無衣幘可前簡文曰但前不湏<lb/>
衣幘即呼使入萬着白綸巾鵠<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>裘履板而前旣見共談<lb/>
<pb n="KR3k0012_SBCK_475-6a"/>
移日大器之<lb/>
漢雜事曰于定國謙遜下士士雖貧徒歩往過皆與均禮<lb/>
又曰公孫弘爲丞相起客館開閣延賢人與叅謀議身自<lb/>
食脫粟飯一器盡以俸禄與故人賔客<lb/>
又曰倪寛爲人卑體下士務在得人心擇用仁孝推誠與<lb/>
下不求名譽<lb/>
英雄記曰袁紹有姿皃威容愛士養名旣累丗台司賔客<lb/>
所歸加以傾心折節莫不争赴其庭士無貴賤與之抗禮<lb/>
環濟呉記曰孟仁少以敏逹知名從南陽李恭學其母賢<lb/>
而有智爲作大𬒳或問其故母曰小兒無德以致客學者<lb/>
多貧故爲大𬒳庶可得氣類相接也<lb/>
黄石公記曰黄梁昔將用兵人有饋一簞醪者使投之於<lb/>
河令將士迎而飲之夫一簞醪不能味一河水三軍思爲<lb/>
<pb n="KR3k0012_SBCK_475-6b"/>
之死非滋味及之也<lb/>
劉向新序曰燕相得罪於君將出亡召門下諸大夫曰能<lb/>
從我岀乎三問莫對燕相曰士之不足養也有進者曰飢<lb/>
年惡歳士糟糠不足而君之犬馬有餘榖隆冬冽寒士短<lb/>
褐不完而君之臺觀帷㡘錦繡自若財者君之所輕死者<lb/>
士之所重也君不能施君之所輕而求得士之所重難焉<lb/>
鬻子曰吾不恐四海之士留於道路也吾恐其留門庭是<lb/>
以四海之士皆至<lb/>
莊子曰子張見魯哀公不禮<hi>士也託僕</hi>夫而去曰臣聞君好士<lb/>
故不逺千里以見君之禮士也有似葉公子髙之好龍室<lb/>
彫文盡冩以龍於是天龍而下之窺頭於牗拖尾於堂葉<lb/>
公見之弃而還走失其魂魄五色無主是葉公非不好龍<lb/>
也好夫似龍而非龍也今君非不好士也好夫似士而非<lb/>
<pb n="KR3k0012_SBCK_475-7a"/>
士者也<hi>新序同</hi>
吕氏春秋曰張儀將西遊於秦過東周客有語之於昭文<lb/>
君者曰張儀壯士也將西遊於秦願君之禮貌之昭文君<lb/>
見謂之曰寡人國雖小請與客共之張儀還北靣再拜<lb/>
淮南子曰楚時子發好求伎道之士<hi>士有術者無不養</hi>楚有善爲<lb/>
偷者徃見曰臣楚市偷也願以伎該一卒<hi>該備也一卒一人</hi>後無<lb/>
幾何齊興兵伐楚於是市偷進請曰臣有薄伎願爲君行<lb/>
之子發曰諾不問其辭而遣之偷則夜出解齊將軍之帷<lb/>
而獻之子發因使人歸之曰卒有出採薪者得將軍之帷<lb/>
謹歸之於執事明夕復往取其枕子發又使歸之明夕復<lb/>
因取簪又使歸之於是齊師大駭將軍與軍吏謀之曰今<lb/>
夕不去楚軍恐取吾首即還師而去故伎無細薄在人君<lb/>
用之<lb/>
<pb n="KR3k0012_SBCK_475-7b"/>
又曰淮南王安養士數千人其中髙才八人蘇非李南左<lb/>
呉陳田伍𬒳雷𬒳毛𬒳晉昌号爲八公<lb/>
燕丹子曰荆軻之燕太子自御虛左荆軻援綏不讓後日<lb/>
與軻之東宫臨池而觀軻拾瓦投鼃太子令人奉槃金軻<lb/>
用抵鼃盡而復進軻曰非爲太子愛金也臂痛耳後共乗<lb/>
千里馬軻曰聞千里馬肝美太子即殺馬進肝曁樊將軍得<lb/>
罪於秦秦求之急乃來歸太子爲置酒陽華之臺酒中太<lb/>
子出美人能琴者軻曰好手琴者即進之軻曰但愛其手<lb/>
太子即断其手盛以玉盤奉之太子常與軻等案而食同<lb/>
床而寢<lb/>
吕氏春秋曰勾踐苦㑹稽之耻欲深得民心以致必死於<lb/>
呉有甘肥不足分弗敢食有酒流之江與民同之<lb/>
韓子曰呉起出遇故人而止之食故人曰諾故人至暮不來<lb/>
<pb n="KR3k0012_SBCK_475-8a"/>
呉起至暮不食而待之<lb/>
　孫子曰楚莊王攻宋有酒投之水有食饋之賢行軍中<lb/>
之有飢色者加賜之<lb/>
太平御覧卷第四百七十五<lb/>
<pb n="KR3k0012_SBCK_475-8b"/>
</p>
<p>
</p>
  </div>
</body>
</text>
</TEI>
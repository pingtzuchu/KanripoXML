<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_764-1a"/>
太平御覽卷第七百六十四<lb/>
器物部九<lb/>
　斤　鏟　鐁<lb/>
　鑢　鎌　鍠<lb/>
　斨　鏵<hi>鍤附</hi>鋤<lb/>
　錐　鑚　鉗<lb/>
　泥饅　橙　籃<lb/>
　䈪　籠　籝<lb/>
　　　　　斤<lb/>
釋名曰斤謹也板廣不可得削又有節則用此釿之所以<lb/>
詳謹令减斧跡也<lb/>
崔鴻十六國春秋曰石虎馳獵無度晨岀夜歸又多輕行<lb/>
躬行作所太子太保韋謏諌曰白龍魚服有豫且<hi>子居切</hi>之<lb/>
<pb n="KR3k0012_SBCK_764-1b"/>
禍海若潜遊離葛陂之酷願陛下清宫蹕路思二神爲先<lb/>
鑒不可忽天下之重輕行斤斧之間一旦有狂夫之變雖<lb/>
龍騰之勇不暇施也智士之計豈及設哉<lb/>
莊子曰郢人堊漫其鼻端若蠅翼使匠石斵之運斤成<lb/>
風盡堊而鼻不傷郢人立而不失容<lb/>
孫子曰何世之無才何才之無施良匠提斤斧造山林梁<lb/>
棟阿衡之材櫨柱楣椽之朴森然陳於目前大厦之器具<lb/>
矣<lb/>
夢書曰斤斧爲選士取有材夢得斤斧選士來<lb/>
　　　　　鏟<lb/>
釋名曰鏟平削也<lb/>
廣雅曰籖<hi>子簾切</hi>謂之鏟也<lb/>
鮑昭蕪城賦曰鏟利銅山<lb/>
<pb n="KR3k0012_SBCK_764-2a"/>
　　　　　鐁<hi>音斯</hi>
釋名曰鐁彌也有髙下迹以此鐁彌其上而平之<lb/>
　　　　　鑢<hi>音慮</hi>
說文曰鑢錯銅䥫也<lb/>
方言曰錯鑢　名也<lb/>
韓詩曰如磨如錯<lb/>
　　　　　鎌<lb/>
釋名曰鎌廉也體廉薄其所刈稍稍取之似廉者也<lb/>
東觀漢記曰山陽郡人江伯欲嫁姉姉引鎌欲自割<lb/>
魏略曰孟康字公休爲弘農太守時岀桉行勑吏卒各持<lb/>
鎌自刈馬草<lb/>
說苑曰孔子聞哭者聲甚悲進見之吾丘子也<hi>吾一曰虞</hi>擁鎌<lb/>
帶索而哭孔子問何哭之悲對曰吾有三失子曰願聞三<lb/>
<pb n="KR3k0012_SBCK_764-2b"/>
失曰吾少好學周遍天下還後吾親亡是一失也素尚髙<lb/>
節不事庸君臣節不遂二失也少擇交遊寡於親友老而<lb/>
無託是三失也請從此辭投水而死孔子曰弟子記之此<lb/>
足以爲戒於是歸養親者十有二三<lb/>
風俗通曰鎌刀自揆積芻蕘之効<lb/>
　　　　鍠<hi>音撗</hi>
異苑曰長山郭悖元嘉十二年病亡後孫兒見悖着帽布<lb/>
裙在靈床上呼孫與語云今得七日假假滿便去今將二<lb/>
小兒捉僕在門可就取也孫求僕即得又云汝叔從都還<lb/>
得鍠犁鐴<hi>音辟</hi>可試取看便以呈之仍以兩䥫相加鎗鎗作<lb/>
聲語孫曰我無復歸縁從此而絶<lb/>
　　　　　斨<hi>自羊切</hi>
毛詩豳七月曰取彼斧斨以伐逺揚<lb/>
<pb n="KR3k0012_SBCK_764-3a"/>
又破斧曰旣破我斧又缺我斨<lb/>
　　　　　鏵<hi>鍤附</hi>
釋名曰鍤鍤地起土也或曰削能有所穿削也或曰鏵刳<lb/>
也刳地爲坎也<lb/>
晉書安帝紀曰吴興王淡父爲隣人竇度所殺淡年十歳<lb/>
隂有復讎之志至年十八密索利鍤刃佯若耕耘經一橋<lb/>
下伺度舡行還伏杖於草中淡於橋上以鍤斫之而歸罪<lb/>
有司太守孔嚴義其孝勇上請宥之<lb/>
又曰劉伶常乗鹿車携一壷酒使人荷鍤而隨之謂曰死<lb/>
便埋我<lb/>
淮南子曰故伊尹之興土功也脩脚者使之蹠<hi>音隻</hi>鏵強脊<lb/>
者使之負土<hi>長脚者蹠得土多鍤入土㳭也</hi>
又曰禹身執畚鍤以爲民先䟽河而導之九支鑿山而通<lb/>
<pb n="KR3k0012_SBCK_764-3b"/>
九洛闢五湖而寧東海<lb/>
　　　　　鋤<lb/>
說文曰鋤薅<hi>音蒿</hi>斫也钁大鋤也<lb/>
釋名曰鋤助也去穢助苗長齊人謂其柄爲橿<hi>寄良切</hi>橿然<lb/>
正直也<lb/>
史記曰髙后立諸吕爲王擅權用事朱虚侯年二十有氣<lb/>
力忿劉氏不得職常入侍髙后燕飲曰請爲田歌太后笑<lb/>
曰若生而爲王子安知田乎章曰臣知之太后曰試爲言<lb/>
田意章曰深耕穊種立苗欲䟽非其種者鋤而去之吕后<lb/>
黙然<lb/>
漢書曰雖有鎡錤<hi>上音兹下音基</hi>不如逢時<hi>鎡錤鋤雖有田基值時乃獲</hi>信矣<lb/>
樊噲夏侯灌嬰之徒方其鼓刀僕御販繒之時豈自知附<lb/>
驥尾勤功帝籍慶流子孫哉<lb/>
<pb n="KR3k0012_SBCK_764-4a"/>
又曰倪寛受業孔安國貧無資賃作帶經而鋤伏息輙誦<lb/>
讀<lb/>
又曰龔遂爲渤海太守遂盗賊諸持鋤鈎田器者爲良人持<lb/>
杖器者爲賊<lb/>
又曰嚴延年爲河南太守京兆尹張敞聞延年用刑刻急<lb/>
以書諭之延年報曰河南天下咽喉二周餘弊莠盛苗穢<lb/>
何可不鋤也<lb/>
魏略曰常林爲諸生帶經耕鋤其妻餉之相敬如賔<lb/>
蜀志曰先主將誅張𥙿諸葛亮表請其罪曰芳蘭生門不<lb/>
得不鋤<lb/>
賈子曰啇君專任刑法以刻薄爲教秦人父子兄弟無父<lb/>
兄之恩踸踞反目有若禽獸借父耰鋤意有得色<lb/>
搜神記曰扶風楊道和於田中值雷雨止桑樹下霹靂擊<lb/>
<pb n="KR3k0012_SBCK_764-4b"/>
之道和以鋤格之折其右肱遂落地色如丹目如鏡<lb/>
伏侯古今注曰曽子鋤瓜有三足烏卒其冠<lb/>
丗說曰管寜華歆共園中鋤菜忽見地有片黄金管揮鋤<lb/>
與瓦石不異華捉而擲去<lb/>
應璩詩曰古有行道人陌上見三叟年各百餘歳相與鋤<lb/>
禾莠住車問三叟何以得此壽上叟前致辭内中嫗貌醜<lb/>
中叟前致辭量腹節所受下叟前致辭暮卧不覆首要哉<lb/>
三叟言所以能長乆<lb/>
　　　　　錐<lb/>
左傳曰錐刀之末將盡争之<lb/>
史記曰平原君曰夫賢士之處丗譬若錐之處囊中其永<lb/>
立見<lb/>
戰國䇿曰蘇秦行而歸負書檐囊父母不與之秦歎曰皆<lb/>
<pb n="KR3k0012_SBCK_764-5a"/>
秦之罪也乃夜發書陳篋數十得太公隂符伏而讀之欲<lb/>
睡引錐自刺其股血流至踵<lb/>
王隱晉書曰梅陶及鍾雅數記餘事祖約輙困因謂之曰<lb/>
君汝頴之士利如錐我幽兾之士鈍如椎巳具椎門中<lb/>
又曰王濬伐吴吴人於江險要害之處作鐵錐長文餘暗<lb/>
置江中濬乃作大筏先行䥫錐輙着筏去<lb/>
又曰赫連勃勃勃性工巧然殘忍刻暴乃蒸土築城錐入<lb/>
一寸即殺作者錐若不入即殺行錐者而并築之<lb/>
管子曰女有一錐然後成爲女<lb/>
孫卿子曰無置錐之地而公侯不能與之争名仲尼是也<lb/>
莊子曰堯舜有天下子孫無置錐之地<lb/>
韓子曰堯舜無置錐之地於後丗而德結<lb/>
吕氏春秋曰子産相鄭十八年刑三人殺三人錐刀之遺<lb/>
<pb n="KR3k0012_SBCK_764-5b"/>
於道者莫之敢舉<lb/>
　　　　　鑚<lb/>
尚書大傳曰古者中刑用鑚鑿<lb/>
物理論曰趙堯錐鑚之吏能探髙祖深心致位丞相<lb/>
　　　　　鉗<lb/>
漢書曰江充捕巫蠱燒䥫鉗灼強服之<lb/>
吴時外國傳曰扶南有訟者燒䥫令赤以鉗舉䥫着手<lb/>
行七步無罪者手不燒有罪者手即燋<lb/>
　　　　　泥鏝<lb/>
爾雅曰鏝謂之圬<hi>郭璞注曰泥鏝也</hi>
說文曰鏝䥫圬也<lb/>
左傳曰鄭子産相鄭伯如晉晉侯未之見子産使盡壞其<lb/>
館之垣而納車馬焉曰文公之爲盟主也崇大諸侯之館圬<lb/>
<pb n="KR3k0012_SBCK_764-6a"/>
人以時塓館宫室<hi>圬人塗者</hi>
論語曰宰予晝寢子曰朽木不可雕也糞土之墻不可汚<lb/>
也<lb/>
　　　　　橙<hi>都鄧切</hi>
續晉陽秋曰何無忌母劉牢之姉也無忌與髙袒謀夜於<lb/>
屏風裏制檄文母潜橙於屏風上窺之旣知其謀大喜謂<lb/>
曰汝能如此吾讎耻雪矣<lb/>
丗說曰謝中郎在壽陽敗臨奔走猶求王帖橙也<lb/>
　　　　籃<lb/>
集異記曰丹陽張承先家有鬼長爲其取物㑹有客湏蓴<lb/>
斤鯉魚二十頭鬼將一小兒持籃至驃騎街十字路小兒<lb/>
睡覺看籃中巳有蓴鯉<lb/>
　　　　䈪<hi>許的切</hi>
<pb n="KR3k0012_SBCK_764-6b"/>
方言曰䈪所以注斛陳魏宋楚之間謂之䈪或謂之籮自<lb/>
關而西謂之注箕<hi>郭璞注曰盛米榖冩鮮中也江東亦呼爲䈪籮屬形小而高也</hi>
續捜神記曰吴興人章苟者於田中耕乗小舡以歸籮魚<lb/>
鮭置舡中著菰裏有物輙巳食盡如此非一後日磨鍜於<lb/>
菰蘆中見一大虵偷苟以鋘义之中其虵<lb/>
　　　　　籠<lb/>
史記曰宋元王二年江使神龜使於河至泉陽漁者豫且<lb/>
舉綱而囚之置籠中見夢於王曰我爲江使於河伯而網<lb/>
當路豫且得我王有德義故來告愬<lb/>
又曰齊使淳于髠獻鵠於楚岀邑門道飛其鵠揭空籠而<lb/>
獻之<lb/>
東觀漢記曰耿恭於䟽勒城穿井十五丈不得水恭乃正<lb/>
衣冠向井再拜爲吏士禱水身自率士負籠有飛泉涌岀<lb/>
<pb n="KR3k0012_SBCK_764-7a"/>
吏士驚喜皆稱萬歳<lb/>
晉中興徴祥說曰㤗元中公王婦女髪緩鬢傾髻以爲盛<lb/>
飭用髪豐多不可恒戴乃先於籠上榜之名曰假髻或曰<lb/>
假頭至於貧民不能自辯自號無頭就人借髻亦服之妖<lb/>
也無幾時烈宗晏駕而天下騷動二十年中兵革不息孫<lb/>
恩之亂刑斬無數桓玄之役死者萬計凢𬒳戮之家多亡<lb/>
頭首<lb/>
沈約宋書曰廢帝狂悖無道誅害羣臣公卿忌憚諸父並<lb/>
聚之殿内歐棰陵曵無復人理建安王休仁及太宗山陽<lb/>
王休祐形體並肥壯帝以竹籠盛而稱之<lb/>
續述征記曰梁鄒西有籠水發源長城山直北流於梁鄒<lb/>
西注濟水或云齊之孝婦誠感神明湧泉發於室内潜以<lb/>
績籠蔽之人莫之知由是無谷汲之勞姑及家人疑而嫉<lb/>
<pb n="KR3k0012_SBCK_764-7b"/>
之值出而捜其室旣無所覩試發此籠而泉遂濆涌流漂<lb/>
居宇所以名曰籠水也<lb/>
莊子曰一雀過羿羿必得之或以天下爲之籠則雀無逃<lb/>
矣是故湯以庖籠伊尹秦穆公以五羊之皮籠百里奚以<lb/>
其所好籠之也<lb/>
淮南子曰張天下以爲之籠因江海以爲之罟何亡魚失<lb/>
鳥之有乎<lb/>
又曰狐裘負籠甚可恠也<lb/>
世說曰宋處宗甚有思理常得一長鳴雞愛而食之恒籠<lb/>
盛着䆫間雞遂作人語與處宗談論極有言思終日不輟<lb/>
處宗因此言巧大進<lb/>
楚辭曰鳯皇作鶉籠兮雖翕翅其不容<lb/>
傳咸班鳩賦叙云余楸蔚然成林閑居無爲有時遊之顧<lb/>
<pb n="KR3k0012_SBCK_764-8a"/>
見班鳩音聲可恱於見捕而畜之旣巳擾馴岀之於籠無<lb/>
何失去後時時一來飛翔似如有戀聊爲之賦<lb/>
成公綏鸚鵡賦曰小禽也以其能言解意故爲人所愛<lb/>
之以金籠升之以殿堂可謂珎之矣蓋乃未得鳥之性也<lb/>
古詩曰羅敷好蠶桑採桑城南隅青絲爲籠繩桂枝爲籠<lb/>
鈎<lb/>
沈約宋書曰廢帝狂悖無道誅害羣公忌憚諸父並聚之<lb/>
殿内歐棰陵曵無復人理建安王休仁及太宗山陽王休<lb/>
祐形體並肥壯帝每以竹籠盛而稱之<lb/>
　　　　籯<lb/>
說文曰籯笭也<lb/>
漢書曰韋賢曰遺子黄金滿籯不如一經<lb/>
<pb n="KR3k0012_SBCK_764-8b"/>
</p>
<p>
太平御覽卷第七百六十四<lb/>
</p>
<p>
</p>
  </div>
</body>
</text>
</TEI>
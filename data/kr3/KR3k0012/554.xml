<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_554-1a"/>
太平御覽卷第五百五十四<lb/>
禮儀部三十三<lb/>
　　　　　葬送二<lb/>
東觀漢記曰鄧弘薨有司復請加謚曰昭成君發五校輕<lb/>
車騎士爲陳至葬所所施皆如霍光故事皇太后皆曰門<lb/>
生輓送<lb/>
謝承後漢書曰鄧晨尚丗祖姊新野公主主爲王莽兵所<lb/>
害及薨詔備主官屬法駕招迎主魂與晨合葬於北邙<lb/>
謝承後漢書曰馬援卒後有人上書譛之者援妻孥惶怖<lb/>
不敢以䘮還舊塋裁買城西數畝地　槀葬而巳賔客故<lb/>
人莫敢弔㑹援妻子草索相連詣闕請罪帝乃出訟書以<lb/>
示之方知所坐上書訢冤前後六上辭甚哀灱然後得葬<lb/>
謝承後漢書曰崔瑗爲濟北相光禄大夫杜喬爲八使徇<lb/>
<pb n="KR3k0012_SBCK_554-1b"/>
行郡國以贓奏瑗徴詣廷尉瑗上書自訟得理岀㑹病卒<lb/>
臨終顧命子實曰人禀天地之氣以生及其終也歸精於<lb/>
天還骨於地何地不可藏形骸勿歸郷里實奉遺令遂留<lb/>
葬洛陽𥘉崔實父卒摽賣田宅起冢塋立碑頌葬訖資産<lb/>
竭盡因窮困以搉酤鬻爲業時人多以此譏之實終不改<lb/>
亦取足而巳不致盈餘<lb/>
謝承後漢書曰陳寵爲廣漢太守先是洛縣城南每隂雨<lb/>
常有哭聲聞於府中積數十年寵問而疑其故使吏桉行<lb/>
還言衰亂時此下多死亡者而骨骸不得葬償儻在於是<lb/>
寵愴然矜之即勑縣盡収斂葬之自是哭遂絶<lb/>
華嶠後漢書曰楊震爲太尉中常侍樊豐等驕恣震常灱<lb/>
諌由是共構譛震䇿罷遣歸夲郡遂仰鴆薨薨日有大鳥<lb/>
來止樹上須臾下地安行到柩前正立伭頭旁人共更撫<lb/>
<pb n="KR3k0012_SBCK_554-2a"/>
抱終不驚駭鳥蒼色頸去地五六尺舒翅廣一文三尺莫<lb/>
有能名者葬畢飛去<lb/>
范曄後漢書曰范冉一名丹臨命遺勑其子曰吾生於昬<lb/>
闇之世值乎淫侈之俗生得在世濟時死則何忍自同於<lb/>
世氣絶便歛歛以時服衣足蔽形棺足周身歛畢便穿穿<lb/>
畢便埋其明堂之奠盂飲寒水飲食之物勿有所下墳封<lb/>
髙下令足自隱知我心者李子堅王子炳也今皆不在制<lb/>
之在爾勿令郷人宗親有所加也<lb/>
范曄後漢書曰趙咨以病自乞徴拜議郎沉疾京師將終<lb/>
告其故吏朱祇蕭建等薄斂素棺藉以黄壤欲令速朽早<lb/>
歸后土不聽子孫改之朱祇蕭建送䘮到家子㣧不忍父<lb/>
體與土并合欲更改殯祇建譬以顧命於是奉行世稱明<lb/>
哲<lb/>
<pb n="KR3k0012_SBCK_554-2b"/>
後漢書曰董宣爲洛陽令卒於官詔遣使者臨視唯見布<lb/>
𬒳覆屍妻子對哭有大麥數斛弊車一乗帝傷之曰董宣<lb/>
廉潔死乃知之以宣綬爲二千石賜艾綬葬以大夫禮<lb/>
後漢書曰樊宏卒遺勑薄葬一無所用以爲棺椁一藏不<lb/>
冝復見如有腐敗傷孝子之心使與夫人同墳異藏帝善<lb/>
其令以書示百官因曰令不順壽張侯意無以彰其德具<lb/>
吾萬歳之後欲以爲式<lb/>
後漢書曰袁安父没母使安訪求葬地道逢三書生問安<lb/>
何之安爲言其故生乃指一處云葬此地當代爲上公須<lb/>
臾不見安異之於是遂葬其所占之地故累代隆盛焉<lb/>
後漢書桓榮每疾病帝輒遣使者存問太官太毉相望於<lb/>
道及篤上䟽謝恩讓還爵土帝親幸其家問起居下車擁<lb/>
經而前撫榮垂涕賜以牀茵帷帳刀劒衣𬒳良乆乃去自<lb/>
<pb n="KR3k0012_SBCK_554-3a"/>
是諸侯將大夫問疾者不敢復乗車到問皆拜床下榮卒<lb/>
帝親自變服臨䘮送葬賜冡塋于首山之陽<lb/>
後漢書曰李傕重葬董卓於郿并董氏所焚尸之灰合斂<lb/>
一棺而葬之葬日大風雨霆震卓墓流水而藏漂其棺木<lb/>
後漢書曰王忳字少林<hi>忳音純</hi>廣漢新都人也忳嘗詣京師<lb/>
於空舎中一書生疾困愍而視之書生謂忳曰我當到洛<lb/>
而𬒳病命在湏臾腰下有金十斤願以相贈死後乞藏骸<lb/>
骨未及問姓名而命絶忳即鬻金一斤營殯葬餘金悉置<lb/>
棺下人無知者後歸數年縣署忳大度亭初到之日有馬<lb/>
馳入亭中而止其日大風飄一繡𬒳復墮忳前即言之於<lb/>
縣縣以歸忳忳後乗馬到雒縣馬遂奔走牽忳入他舎主<lb/>
人見之喜曰今禽盗矣問忳所由得馬忳具說其狀并及<lb/>
繡被主人悵然良乆乃曰𬒳隨旋風與馬俱亡卿何隂德<lb/>
<pb n="KR3k0012_SBCK_554-3b"/>
而致此二物忳自念有葬書生事因說之并道書生形皃<lb/>
及埋金之處主人大驚號曰是我子也姓金名彦前徃京<lb/>
師不知所在何意卿乃葬之大恩矣乆不報以彰卿德耳<lb/>
忳悉以被馬還之彦父不取又厚遺忳忳辭讓而去<lb/>
後漢書曰范式字巨卿與張元伯爲友元伯窮疾篤同郡<lb/>
郅君章殷子微晨夜省疾視之元伯臨盡歎曰恨不見吾<lb/>
死友㝷而卒式或夢見元伯玄冕垂纓復屣而呼曰巨卿<lb/>
吾以其日死當以爾時葬永歸黄泉子未我忘豈能相及<lb/>
式怳然覺寤悲歎泣下具告太守請徃奔䘮投其葬日馳<lb/>
徃赴之式末及到而䘮巳發引旣至壙將窆而柩不肯進<lb/>
其母撫之曰元伯豈有望耶遂停柩移時乃見有素車白<lb/>
馬號哭而來其母望之曰是必范巨卿也即至叩䘮言曰<lb/>
行矣元伯死生路異永從此辭㑹葬者千人咸爲揮涕式<lb/>
<pb n="KR3k0012_SBCK_554-4a"/>
因執紼而引柩於是乃前式遂留止冡次爲脩墳樹<lb/>
後漢書曰繆肜汝南召陵人也太守隴西梁湛召爲決曹<lb/>
史安帝初湛病卒官肜送䘮還隴西始葬㑹西羗反叛湛<lb/>
妻子悉避亂他郡肜獨留不去爲起墳塜乃潜穿并傍以<lb/>
爲窟室晝則隱竄夜則負土及賊平而墳巳立其妻子意<lb/>
肜巳死還見大驚關西咸稱傳之共給車馬衣資肜不受<lb/>
而歸<lb/>
後漢書曰張霸蜀郡成都人也爲㑹稽太守後徴四遷爲<lb/>
侍中卒年七十遺詔諸子曰昔延州使齊子死嬴博因坎<lb/>
路側遂以葬焉今蜀道阻逺不且歸塋可止此葬足藏齒<lb/>
髮而巳務遵速朽副我夲心人生一代但當畏敬於人若<lb/>
不善加巳直爲受之諸子承命葬於河南梁縣因遂家焉<lb/>
後漢晝曰士孫瑞理王充等事曰興平二年秋朝廷以九<lb/>
<pb n="KR3k0012_SBCK_554-4b"/>
月九日引見公卿近臣飲宴離席前說故司徒王允故司<lb/>
隷黄琬並有功於國可聽允恭等葬<lb/>
魏略曰田豫病亡戒其妻子曰葬我必西門豹邊妻子難<lb/>
之曰西門豹古之神人郍可葬其所豫曰豹所履行正與<lb/>
我等耳使死而有靈必與我善妻子從之<lb/>
魏略曰郝昭字伯通病亡遺令戒其子凱曰吾爲將知將<lb/>
不可爲也吾數發冡取其木以爲攻戰具又知厚葬無益<lb/>
於死者也没必歛以時服死復何在耶令去夲墓逺東西<lb/>
南北在汝而巳矣<lb/>
魏略曰沐徳信年六十餘自慮無常豫作終制誡其子以<lb/>
儉葬至嘉平中病甚臨困又勑豫掘塪誡氣絶令二人舉<lb/>
户即塪絶哭泣之聲止婦女送又誡後亡者不得入藏不<lb/>
得封樹妻子皆遵之<lb/>
<pb n="KR3k0012_SBCK_554-5a"/>
魏志曰征東將軍王基母卒詔秘凶問迎其父豹䘮合葬<lb/>
洛陽追賜豹北海太守<lb/>
魏志曰邴原字根矩北海人太祖辟司空椽原女早亡時<lb/>
太祖愛子倉舒亦没太祖欲令合葬原辭曰合葬非禮也<lb/>
原之所以自容明公公之所以待原者以能守訓典而不<lb/>
昜也若聽明公之命則是凡庸也明公焉以爲哉太祖乃<lb/>
止<lb/>
魏志曰任城王章葬賜鸞路龍旂虎賁百人如漢東平王<lb/>
故事<lb/>
魏志曰徐邈爲光禄大夫數歳即拜司空固辭不受以大夫<lb/>
薨于家用公禮葬謚曰穆侯<lb/>
魏志裴潜薨贈太常子秀翩遺令葬中唯置一坐瓦器數<lb/>
枝其餘一無所設也<lb/>
<pb n="KR3k0012_SBCK_554-5b"/>
王隱晉書曰魏舒字陽元爲冀州刺史入代山濤爲侍中<lb/>
舒三取妻皆先亡是歳自表乞假還本郡葬妻上曰舒當<lb/>
左右朝政不冝逺還郷里舒素清貧不營財産頓舉衆䘮<lb/>
必無以自供其賜葬地一頃錢伍拾萬<lb/>
王隱晉書曰皇甫謐篤終論曰氣絶之後便時服幅巾以<lb/>
遽蒢褁尸覆卷三重麻䋲約二頭置屍靈床上擇不毛之<lb/>
地穿坈十尺長一丈二尺廣六尺坈訖去床下屍平生之<lb/>
物皆無自隨唯賫孝經一卷示不忘孝道<lb/>
王隱晉書曰杜頒薨遺令曰吾徃爲公使過宻縣邢山之<lb/>
上有塜問耕者云是鄭大夫祭仲或子産之冡也遂師從<lb/>
者登而觀焉其造冡居山之嶺四望周達連山體南北之<lb/>
正而耶東北向新鄭城意不忘夲也藏無珎寳不取於重<lb/>
深居子尚其儉小人無利可動歷千載無毀儉之致也吾<lb/>
<pb n="KR3k0012_SBCK_554-6a"/>
去春入朝因自營洛陽城東首陽之南爲將來兆域而所<lb/>
得地中有小山上無舊塜其髙顯雖未足比邢山然東奉<lb/>
二陵西瞻宫闕南觀伊洛北望夷叔曠然逺覽情之所安<lb/>
也故遂表樹開道爲一定之制取法鄭大夫欲以儉自完<lb/>
耳棺器小歛之事皆當稱比<lb/>
王隱晉書曰馬隆字孝興東平人也少有智勇門寒無仕<lb/>
路兖州刺史令狐愚坐事死舉州無敢送䘮者唯隆以武<lb/>
吏託稱家客殯送䘮葬種栢三年禮畢乃還舉州皆慙<lb/>
王隱晉書曰徐苗以永寧三年春亡遺令濯巾澣衣榆<lb/>
棺雜塼露車載柩葦席瓦器而葬矣<lb/>
晉陽秋曰荀粲亡時年二十九性簡實不能與常人交接<lb/>
所交者一時俊傑至葬夕赴者裁十餘人皆同時知名士<lb/>
也哭之感動路人<lb/>
<pb n="KR3k0012_SBCK_554-6b"/>
漢晉陽秋曰司馬師葬曹髦於洛陽西北三十里屈澗之<lb/>
濵下車數乗不設旒旐百姓相聚而觀之曰前所殺天子<lb/>
也或掩靣而泣<lb/>
晉諸公讃賈后女宣華公主葬用羽葆鼓吹熊渠佽飛爲<lb/>
鹵簿<lb/>
晉書曰石苞以泰始八年薨預爲終制曰延陵薄葬孔子<lb/>
以爲達禮華元厚葬春秋以爲不臣古之明義也自今死<lb/>
亡者皆斂以時服不得兼重又不設床帳明器窆後復土<lb/>
滿坎不得起墳種樹<lb/>
王隱晉書曰庚峻遺勑子珉曰朝卒暮殯幅巾布衣葬不<lb/>
擇日珉奉遺命殮以時服<lb/>
晉中興書曰劉驎之少有信義去家百餘里有一獨嫗病<lb/>
將死歎息謂人曰誰當埋我唯有劉長史耳何由令知驎<lb/>
<pb n="KR3k0012_SBCK_554-7a"/>
之先聞有病故徃候之值其命終乃身爲治棺殯送其仁<lb/>
愛惻隱若此也<lb/>
王隱晉書曰蘇韶安平人也爲中牟令第九子名節畫日<lb/>
見韶入乗馬介黄練衣曰吾欲改葬乃授節爲書曰吾性<lb/>
好愛京洛每徃來瞻覩芒山上樂哉乎此萬代之基也背<lb/>
孟津洋洋之河南望天邑濟濟之盛此志雖未言銘之於<lb/>
心不啚奄忽所懷未果前至十月可速改葬買數畝地便<lb/>
自足矣<lb/>
晉書曰成都王頴死其後没桑害東羸公騰稱爲頴報讎<lb/>
遂出頴棺載之於軍中毎事啓靈以行軍令桑敗棄棺於<lb/>
故井中頴故臣収之改葬於洛陽<lb/>
晉中興書曰王導薨詔給九旒輼輬車黄屋左纛前後羽<lb/>
葆鼔吹挽歌兩部虎賁班劒百人中興名臣莫與爲比也<lb/>
<pb n="KR3k0012_SBCK_554-7b"/>
晉中興書曰𥘉温嶠葬豫章朝議以嶠首受顧命功濟社<lb/>
稷宜還陪陵官爲起冡太尉偘上䟽停其移葬詔從之至<lb/>
嶠後妻何氏卒便載嶠䘮還都詔令葬建平陵北并贈<lb/>
嶠二妻王氏何氏始安夫人印綬云<lb/>
太平御覽卷第五百五十四<lb/>
<pb n="KR3k0012_SBCK_554-8a"/>
</p>
<p>
</p>
  </div>
</body>
</text>
</TEI>
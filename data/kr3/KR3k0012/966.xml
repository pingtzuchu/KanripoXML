<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_966-1a"/>
太平御覽卷第九百六十六<lb/>
果部三<lb/>
　　甘　橘<lb/>
　　　　　甘<lb/>
謝承後漢書曰丹陽張磐字子石爲廬江太守㝷陽令甞<lb/>
餉一奩甘其小男年七歳就取一枚磐奪取付外卒以兩<lb/>
枚與之磐奪兒甘鞭卒曰何故行賂於吾子<lb/>
宋書曰彭城王義康時四方獻饋皆以上品薦義康而以<lb/>
次者供御上甞冬月啖甘歎其味並劣義康在坐曰今年<lb/>
甘殊有佳者遣人還東府取甘大三寸<lb/>
又曰元嘉末魏太武征彭城遣使送九種塩并胡皷仍求<lb/>
黄甘<lb/>
梁書曰吕僧珎旣有大勲任惣心膂性甚恭慎當直禁中<lb/>
<pb n="KR3k0012_SBCK_966-1b"/>
盛暑不敢解衣每侍御座屏氣鞠躬果食未甞舉筯甞醉<lb/>
後取一甘食武帝笑謂曰卿今日便是大有所進禄外令<lb/>
月給錢十萬<lb/>
唐書曰羅浮甘子開元中始有山僧種於南樓寺其後常<lb/>
資進獻幸蜀幸奉天之歳皆不結實<lb/>
又曰天寳中中書門下奏曰臣等今日因奏事承徳音聞<lb/>
江南爲橘江北爲枳蓋以地氣有殊物性因變朕近於宮<lb/>
内種甘子樹數株今秋巳來結實一百五十顆乃與江南<lb/>
及蜀道所進無別亦可謂稍異也<lb/>
晉今曰閬中縣置守黄甘吏一人<lb/>
風土記曰甘橘之属滋味甜羙特異者也有黄者有赬者<lb/>
赬者謂之壷甘<lb/>
廣志曰甘有二十一核有成都平蔕甘大如升色蒼黄犍<lb/>
<pb n="KR3k0012_SBCK_966-2a"/>
爲南安縣出黄甘<lb/>
神異經曰東方朔云東南外有建春山其上多羙甘樹<lb/>
京口記曰京城東門射堂前柑樹十餘株<lb/>
盧諶祭法曰冬祠用柑<lb/>
襄陽記曰李衡字叔平爲丹陽太守衡每欲治家妻輙不<lb/>
聽後密遣十人於武陵龍陽洲上作宅種柑千樹臨死勑<lb/>
兒曰汝母悪吾治家故窮如是吾州里有千頭木奴不責<lb/>
汝衣食歳上一疋絹亦足用矣及衡甘成歳得絹數千疋<lb/>
荆州記曰枝江有名甘冝都郡舊江北有甘園名冝都甘<lb/>
湘州記曰州故大城内有陶侃廟地是賈誼故宅誼時種<lb/>
甘猶有存者<lb/>
崔豹古今注曰甘實形如石榴者謂爲壷甘也<lb/>
唐新語曰益州每歳進甘子皆以紙裏之他時長吏嫌𥿄<lb/>
<pb n="KR3k0012_SBCK_966-2b"/>
不敬代之細布旣而恐甘子爲布所損每懷憂懼俄有御<lb/>
史甘子布至長吏以爲推布裹甘子事懼曰果爲所推及<lb/>
子布到驛長吏但叙以布裹甘子爲敬子布𥘉不之知乆<lb/>
而方晤聞者莫不大笑<lb/>
又曰安禄山將反宰臣韋見素請以平章事追之玄宗許<lb/>
焉草詔訖中留之遣中使輔璆琳送甘子且觀其變璆琳<lb/>
受賂而還因言無反狀玄宗謂宰臣曰禄山必無二心詔<lb/>
夲朕巳焚矣<lb/>
異苑曰河内司馬元㣧元嘉中爲新淦令䘮官月旦設祭<lb/>
甘化而爲鳶<lb/>
又曰南康皈羙山石城内有甘橘橙柚就食其實任意取<lb/>
足脫持歸者便遇大虺或顚仆失俓家人啖之亦病<lb/>
述異記曰南康郡有東望山營民入山頂有湖清深又有<lb/>
<pb n="KR3k0012_SBCK_966-3a"/>
菓林周四里許衆菓畢植間無雜木行列整齊如人功也<lb/>
甘子熟三人共食致飽訖懷二枚欲以示外人便還㝷覔<lb/>
向逕迴旋半日迷不能得即聞空中語云放雙甘乃聽汝<lb/>
去懷甘者恐怖放甘於地轉眄即見歸逕乃相與俱却返<lb/>
廣古今五行記曰唐髙宗調露中連州見一甘樹四月中<lb/>
有子如拳大剖之有兩頭虵<lb/>
又曰唐光宅中李崇真任益州刺史廳事前有甘樹有子<lb/>
大如雞子晚熟微小有孔如針郡官咸異之方欲將進乆<lb/>
而方罷因剖之得一赤班虵長尺餘崇真後爲兵所殺<lb/>
王廙洛都賦曰若夫黄甘荔支殊逺之珎雖非方土之所<lb/>
産重九譯而來臻<lb/>
潘安仁笙賦曰披黄苞以授甘傾縹瓷以酌醽<lb/>
張載詩曰三巴黄甘瓜州素禁渇者所思銘之裳帶<lb/>
<pb n="KR3k0012_SBCK_966-3b"/>
郭璞柚讃曰厥苞橘柚精者曰甘<lb/>
孔坦表曰天恩例賜酃酒黄甘不勝受遇謹表以聞<lb/>
張衡七辯曰離支黄甘<lb/>
宗炳甘頌曰煌煌嘉實磊如景星南金其色隨侯厥形<lb/>
　　　　　橘<lb/>
焦贑易林剥之屯曰北山有萊橘柚所聚荷囊戴畚盈我<lb/>
筐筥<lb/>
尚書禹貢曰淮海惟楊州厥苞橘柚錫貢<hi>小曰橘大曰柚其所苞而致者</hi>
<hi>也錫命乃貢言不嘗出</hi>
周禮冬官上考工記曰橘踰淮而北爲枳此地氣然也<lb/>
春秋運斗樞曰旋星散爲橘<lb/>
史記曰蘇秦說燕文侯曰君誠能聽臣齊必置魚塩之海<lb/>
楚必致橘柚之園<lb/>
<pb n="KR3k0012_SBCK_966-4a"/>
漢書曰江陵之千樹橘其人皆與千户侯等<lb/>
東觀漢記曰馬援好事至荔浦見冬筍名曰苞荀上言禹<lb/>
貢厥苞橘柚疑謂是也<lb/>
又曰建武中單于來朝賜橙橘<lb/>
謝承後漢書曰張磐爲廬江太守㝷陽令餉橘一奩小男<lb/>
年七歳卒以兩橘與之磐還橘鞭卒<hi>具甘部</hi>
又曰沛國桓嚴字文林罷鄧縣舎楊州從事屈豫室廷有<lb/>
橘樹一株遇其實熟數垂室内嚴乃以竹蕃樹四靣時風<lb/>
吹動兩實墮地以書繩縛繋樹枝<lb/>
後漢書曰廉范爲成都太守部人楊由善風雲占候甞有<lb/>
風吹削哺<hi>哺當作材音孚廢切</hi>太守以問由對曰方當有薦木實者<lb/>
其色黄赤頃之五官椽獻橘數苞<hi>益部耆舊同</hi>
魏志曰倭國有橘不知滋味<lb/>
<pb n="KR3k0012_SBCK_966-4b"/>
吴志曰陸績年六歳於九江見袁術岀橘績懷三枚拜辭<lb/>
墮地術謂曰陸郎作賔客而懷橘乎績跪荅曰欲歸遺母<lb/>
術大竒之<lb/>
吴録地理志曰朱光禄爲建安郡中庭有橘冬月樹上覆<lb/>
裹之至明年春夏色變青黒味尤絶羙<lb/>
上林賦云盧橘夏熟盧黒也蓋近是也<lb/>
吴暦曰吴王饋魏文帝大橘魏文帝詔羣臣曰南方有橘<lb/>
酢正裂人牙時有甜耳<lb/>
建武故事曰咸和六年平西將軍庾亮送橘十二實共同<lb/>
一柢以爲瑞異百官畢賀<hi>中興書曰王者德盛則嘉朱生橘亦嘉味之流</hi>
晉宮閣名曰華林園橘十一株<lb/>
宋書曰孝武大明中芳香琴堂東西有雙橘連理改芳香<lb/>
琴堂爲連理堂<lb/>
<pb n="KR3k0012_SBCK_966-5a"/>
齊書曰豫章王嶷薨忽見形於第後園乗腰輿指摩處分<lb/>
呼直兵直兵無手板左右授一玉手板與之曰橘樹一株<lb/>
死可覔𥙷之因出後園閤直兵倒地仍失手板<lb/>
南史曰虞愿始數歳家中橘樹冬熟諸兒競來取之愿獨不<lb/>
取家人皆異之<lb/>
三國典略曰梁侯景未平王僧辯獻嘉橘一帶二十五子<lb/>
于湘東王王荅之曰昔文康獻橘十有二子用今方古彼<lb/>
有慙色今景之兇悪旣稔凱歌之聲巳及嘉瑞逺臻但増<lb/>
鯁慰<lb/>
晏子曰晏子使楚楚王謂其左右曰晏嬰習辤者也吾欲<lb/>
傷之坐定而縳一人至問何爲曰齊人坐盗王視晏子曰<lb/>
齊人善盗乎晏子對曰嬰聞橘生於淮北則爲枳枝葉徒<lb/>
似其實味不同水土異也今民生於齊不盗入楚得無俲<lb/>
<pb n="KR3k0012_SBCK_966-5b"/>
楚民善盗耶王笑曰寡人取病焉<lb/>
又曰晏子使楚楚王進橘置削晏子并食不剖王曰橘當<lb/>
云剖對曰臣聞之賜人主前者瓜桃不削橘柚不剖今者<lb/>
萬乗無教故不敢剖臣非不知也<lb/>
荘子曰三王五帝之禮義法度譬猶樝梨橘柚其味相反<lb/>
而皆可適於口<lb/>
淮南子曰夫橘樹之江北化而爲橙<lb/>
吕氏春秋曰常山之北投淵之上有百菓焉羣鳥所食箕<lb/>
山之東靑馬之所有甘櫨焉<hi>箕山許由隱所青馬崑崙山東矣</hi>江浦之橘<lb/>
雲夢之柚漢上之菤所以致之<hi>菤菤且也音卷</hi>
山海經曰洞庭之山其木多橘<lb/>
正論曰橘柚之貢堯舜不　甞山龍華虫帝王不以爲䙝<lb/>
服而命臣餘黄甘厭文繡者蓋以萬數者也<lb/>
<pb n="KR3k0012_SBCK_966-6a"/>
鹽鐵論曰孝武皇帝平百越以爲園圃而民皆厭橘柚<lb/>
宋躬孝子傳曰王靈之廬陵西昌人䘮父母二十年鹽酢<lb/>
不入其口所住屋夜有光廷中橘樹隆冬三實<lb/>
㑹稽先賢傳曰嚴遵從光武遇蜀郡獻橘栗上持付公卿<lb/>
遵獨不取<hi>巳具甘中</hi>
水經曰劉備時巴郡結舫水居者五百家縣有甘橘官荔<lb/>
支園夏至則熟二千石常設厨膳命士大夫共㑹樹下食<lb/>
之縣北有稻田出御米也<lb/>
南夷志曰甘橘大釐城有之其味甚酸穹贆<hi>音飄</hi>有橘大如<lb/>
覆杯<lb/>
湘州記曰泉陵縣有焦山山上多橘<lb/>
裴淵廣州記曰羅浮山有橘夏熟實大如李<lb/>
雲南記曰雲南出甘橘甘蔗橙柚梨蒲桃桃李梅杏糖酪<lb/>
<pb n="KR3k0012_SBCK_966-6b"/>
之類悉有<lb/>
魏王花木志曰盧橘蜀土有給客橙似橘而非若柚而香<lb/>
冬夏華實相繼或如彈丸或如拳通歳食之亦名盧橘<lb/>
異物志曰橘爲樹白華而赤實皮旣馨香又有善味江南<lb/>
則有之不生他所交阯有橘置長官一人秩三百石主歳<lb/>
貢御橘<lb/>
續捜神記曰晉孝武帝丗宣城秦精甞入武昌山中採茗<lb/>
忽見一人身長一丈通體皆毛從山北來乃探懷中二十<lb/>
枚橘與精甘羙異常<hi>具茗中</hi>
異苑曰南康歸羙山石城有橘就食任意取足脫持歸者<lb/>
輙道遇大虺<hi>具甘部</hi>
任昉述異記曰越多橘柚園越人歳多橘稅謂之橙橘<hi>吴闞</hi>
<hi>澤表云請除臣之橘籍是也</hi>越中有王氏橘園胡氏梅山賀氏之瓜<lb/>
<pb n="KR3k0012_SBCK_966-7a"/>
廣五行記曰陳後主夢黄衣人圍城繞城橘樹盡伐去之<lb/>
及隋兵至上下通服黄衣未幾爲隋攻圍之應<lb/>
嶺表録異曰山橘子大者冬熟如土瓜次者如彈丸其實<lb/>
金色而葉緑皮薄而味酸偏能破氣容廣之人帶枝葉藏<lb/>
之入膾醋尤加香羙<lb/>
楚辭曰皇后嘉樹橘來服<hi>皇天也后土也服習也言皇天后土生羙橘樹異於衆</hi>受<lb/>
命不遷生南國深固難從更其壹志緑葉素榮分其可喜<lb/>
又曰斬伐橘柚列樹苦桃<lb/>
司馬相如子虚賦曰橘柚芬芳<lb/>
又上林賦曰盧橘夏熟<hi>郭璞注曰蜀中有給客橙即橘也冬夏華賔相繼也</hi>
楊雄蜀都賦曰於西則鹽泉鐵冶橘林銅陵<lb/>
張衡南都賦曰遊女弄珠於漢睪之曲<hi>注曰遊女漢女也鄭大夫交甫於漢</hi>
<hi>見之而贈之橘抽</hi>
<pb n="KR3k0012_SBCK_966-7b"/>
曹植橘賦曰播萬里而遥植列銅雀之園廷背江州之暖<lb/>
氣處玄朔之肅清<lb/>
孫楚枤杜賦曰朱橘甘羙紫梨甜脆<lb/>
傳玄菊賦曰詩人覩王睢而詠后妃之徳屈平見朱橘而<lb/>
申貞臣之志焉<lb/>
繁休伯三胡賦曰頟似鼬皮色象萎橘<lb/>
左思蜀都賦曰家有<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>泉之井户有橘柚之園<lb/>
栢梁臺詩太官令曰柤梨橘栗桃李梅<lb/>
古詩曰橘柚垂華實乃在深山側聞君好我甘竊獨自雕<lb/>
飾○崔琦七蠲曰于斯江睪寔産橘柚孟冬之月於時可食<lb/>
　撫以玉手永用華飾<lb/>
王褒僮約曰南安拾栗採橘<hi>南安縣名岀好栗橘</hi>
太平御覽卷第九百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_193-1a"/>
太平御覽卷第一百九十三<lb/>
　居處部二十一<lb/>
　　　　　城下<hi>郭壕櫓附</hi>
丹陽記曰石頭城呉時悉土塢義熈始加塼累石頭因山<lb/>
以爲城因江以爲池形險固有竒勢故諸葛亮曰鍾山龍<lb/>
盤石城虎踞良有之矣<lb/>
又曰越城去宫八里案越絶書則東甌越王所立也<lb/>
又曰江寕縣北三十里有白馬城呉時爲烽火之所<lb/>
太康地記曰梁孝王築睢陽城十二里以鼔唱節杵而下<lb/>
和者稱睢陽因以爲縣<lb/>
又曰鴈門馬邑縣秦時建此城輒崩不成有馬周旋馳走<lb/>
反覆父老異之因以築城遂名馬邑云<hi>搜神記亦載也</hi>
述征記曰思子城漢武帝延和二年衛太子遇江充之亂<lb/>
<pb n="KR3k0012_SBCK_193-1b"/>
奔湖自縊壷關三老太廟令田千秋訴太子之冤築思子<lb/>
宫於湖其城存焉<lb/>
續述征記曰廣固城有大澗甚廣阻之爲固謂之廣固<lb/>
又曰白馬城魏黄𥘉中曹彪封白馬王治于此城<lb/>
又曰小城陽城在陽城西南半里許實中俗說囚堯城羊<lb/>
頭山記邯鄲城邯山名鄲盡也邯山至此而盡也<lb/>
又曰曲阜城城内有曲阜逶迤長八九里<lb/>
東方朔十洲記曰崑崙山有積金爲天城四面千里<lb/>
關中記曰長安城其形似北斗其土夲皆黒壤今城赤如<lb/>
火堅如金父老所傳鑿龍首山土以爲城也<lb/>
幽明録曰始興縣有臯天子廟因山﨑嶇十有餘里坑塹<lb/>
數重阡陌交通城内堂基碎瓦柱穿猶存東有臯天子冢<lb/>
臯天子未之聞也<lb/>
<pb n="KR3k0012_SBCK_193-2a"/>
劉植京口記曰有小昇城<lb/>
鄧徳明南康記曰歸美山下有石城髙數丈有一門門外<lb/>
有二石夾左右髙數百丈逺望嵯峨雲闕騰空故老謂之<lb/>
神仙游焉<lb/>
江寧圖曰石頭城呉之金陵城爲石城<lb/>
郡國誌曰兖州兩觀城即仲尼爲魯司㓂誅少正卯之處<lb/>
又曰陜州魏城即芮伯萬母惡芮伯逐之出居于魏此也<lb/>
晉獻公滅之以賜畢萬山河之間土地迫隘故魏周著十<lb/>
畒之詩<lb/>
又曰雲中府快馬城有綾羅泉即塞上翁所居之邑有快<lb/>
馬亭塞上翁六國前人姓李也<lb/>
又曰雍州霸陵城在通化門東二十里秦襄王葬於其坂<lb/>
謂之霸上<lb/>
<pb n="KR3k0012_SBCK_193-2b"/>
又曰汴之髙陵城即髙陽之墟也繁陽城漢云外黄縣有<lb/>
繁陽亭張耳爲外黄令有夏后祠神井能興雨雹<lb/>
又曰徐州薛城髙厚無比多出暴桀子弟蓋孟甞君餘風<lb/>
也<lb/>
又曰六壁府後魏太平眞君五年討胡於六壁即此城俗<lb/>
以城有六面因以爲名焉<lb/>
又有虢城虞城相傳云晉旣滅虞虢遷其人於此築城以<lb/>
居之<lb/>
又曰幽州無終縣西平城即李廣射石虎之處<lb/>
又曰復州竟陵城雲夢城城西大澤即古雲夢澤也却月<lb/>
城在河口魏將黄祖所守處<lb/>
又曰嬀州涿鹿城即黄帝擒蚩尤處黄帝泉今枯而不流<lb/>
即古之版泉也<lb/>
<pb n="KR3k0012_SBCK_193-3a"/>
又曰涼州昌松縣有鸞鳥城魏改爲神鳥城張軌時有五<lb/>
色鳥集於其處築城<lb/>
又曰衛州有狗城蓋紂養狗之處也<lb/>
又曰洛州夫人城即趙武靈王夫人築也<lb/>
又曰衛州有酒城<lb/>
又曰涼州卧龍城又云鳥城亦名多翅城<lb/>
又曰登州文登縣有不夜城尚書城有石橋即秦始皇造<lb/>
欲觀日處文登山始皇召文士而登此山<lb/>
又曰齊有士郷城鄭玄云齊有士郷城越有君子軍<lb/>
又曰同州韓城即韓原也詩所謂韓侯受命是此韓地春<lb/>
秋時秦擒晉惠公處也<lb/>
又曰肅州福禄城因謝艾所築也<lb/>
又曰廉州宋太始年陳伯紹平夷至合浦見三青牛圍之<lb/>
<pb n="KR3k0012_SBCK_193-3b"/>
不獲即其處置城俗號青牛城<lb/>
又曰箕子城石勒每破一州必簡别衣冠號爲君子城泊<lb/>
乎幽州擢荀綽裴憲等還襄國路經此後俗訛爲箕子城<lb/>
又曰平州孤竹城即孤竹國也漢靈帝時遼西守廉翻夢<lb/>
人云余孤竹君之子也今遼海漂吾棺明日見浮棺因葬<lb/>
之<lb/>
又曰雲中府齊柳㸦舒城有道人城𥘉築時有仙人遊其<lb/>
地遂名城焉<lb/>
又曰成都郡城秦惠王二十七年張儀築以象咸陽沃野<lb/>
千里號曰陸海有萬歳池即築城取土之處也<lb/>
又曰定州博陵縣唐城堯爲唐侯國於此<lb/>
又曰陽翟縣舊屬汝州有鷄鳴城<lb/>
又曰隨州博望城即張騫封侯之國也<lb/>
<pb n="KR3k0012_SBCK_193-4a"/>
又曰許州雍城即黄帝臣雍父始作杵臼處<lb/>
又曰朔州太平城後魏穆帝治也太極殿琉璃臺瓦及鴟<lb/>
尾悉以琉璃爲之<lb/>
又曰鄭州博浪城即張良爲韓報仇擊秦王處<lb/>
又曰雍州杜城在安仙門南七里春秋范宣子云在周爲<lb/>
唐杜氏即是此也<lb/>
又曰益陽城魯肅築也云登之望見長沙城邑人馬形色<lb/>
宛然相去三百里故老云長沙益陽一時相望<lb/>
又曰廣州万人城即尉佗故城也<lb/>
又曰張掖郡竇融築千秋城万歳城<lb/>
又曰洛陽澠池縣有秦趙二王城號爲俱利城<lb/>
又曰定州博陵縣樂羊城魏文侯使樂羊取中山造<lb/>
又曰重泉城漢武爲李夫人所築<lb/>
<pb n="KR3k0012_SBCK_193-4b"/>
又曰藍田有青維泥城亦曰柳城<lb/>
又曰賀州蕪城池隍中頗岀珠玉寳器即尉佗拒防之所<lb/>
也<lb/>
又曰曹州漆園城莊周爲吏處<lb/>
又曰曹州白鴈城即衛侯伐鄭至于鳴鴈是此也<lb/>
又曰洛州王城宫城西入苑故郟鄏城也周武王伐殷遷<lb/>
九鼎此地也夏至之影尺有五寸謂之土中焉泉亭即春<lb/>
秋時泉臯伊洛之戎同伐京師<lb/>
又曰坊州鄜城即髙奴城俗謂髙樓城<lb/>
又曰汴有浚城鄘詩云孑孑干旌在浚之城<lb/>
又曰爰有寒泉在浚之下水冬夏常冷因曰寒泉<lb/>
又曰滑州鹿鳴城城内有鳴鹿臺<lb/>
又曰陳官城周二十里東晉所築號曰六門城宣陽門楣<lb/>
<pb n="KR3k0012_SBCK_193-5a"/>
上作虎刻木相對又施雲楣藻井言武武門上作重樓號<lb/>
曰西辰觀呉𥘉築在府宫南號太𥘉宫正殿曰神龍殿又<lb/>
有臨海赤烏殿孫皓起顯明宫引水激之飾以珠玉有彎<lb/>
﨑臨硎之觀門及樓皆擊鼔持夜以齊以鼔多驚眠改爲<lb/>
鐵磬<lb/>
過秦論曰秦踐華以爲城因河以爲池<lb/>
越絶書曰石城者呉王闔閭所置美人離城也<lb/>
又曰樓門外馬寜溪止復城者故越王餘復君所治也<lb/>
又曰樓門外鴻城者故越王城也去縣百五十里呉鷄籠<lb/>
山外鷄陂故呉王所畜鷄使李保之飬去縣二十里闔閭<lb/>
姑胥臺外有九曲路闔閭造以遊姑胥之臺太湖中窺百<lb/>
姓去縣三十里<lb/>
又曰呉大城周四十七里二百一十歩陸門二有樓水門<lb/>
<pb n="KR3k0012_SBCK_193-5b"/>
八南面十四里四十二歩西面七里百一十二歩北面八<lb/>
里二百六十歩東面一十里七十九歩闔閭所造也呉郭<lb/>
周六十八里六十歩呉小城周一十二里其下廣二丈七<lb/>
尺髙四丈門三皆有樓東宫周一里二百歩路西宫在長秋<lb/>
門周一里二百二十六歩秦始皇帝二十一年守宫者照<lb/>
鷰失火燒之<lb/>
呉越春秋曰鯀築城以衛君造郭以居人此城郭之始也<lb/>
又曰范蠡觀天文法於紫宫築作小城周千一百二十二<lb/>
歩一貟三方西北立飛翼之樓以象天門東南服漏石竇<lb/>
以象地户陵門四逹以象八風外郭築城而缺西北示服<lb/>
事呉也不敢壅塞内以取呉故缺西北而呉不知也<lb/>
又曰伍子胥爲呉相土甞水象天法地造築大城周廻四<lb/>
十七里陸門八以象天之八風水門八以象地之八牎築<lb/>
<pb n="KR3k0012_SBCK_193-6a"/>
小城十里陸門三東面者欲以絶越明矣立閶門者以象<lb/>
天門通閶闔風立地門者以象地户也闔閭欲西破㢰強<lb/>
楚楚在西北故立閶門以通天氣也因復名破楚門<lb/>
水經注云葉東界有故城犨縣東至瀙水逹泚陽縣界南<lb/>
北聮聮數百里號爲方城一謂之長城云酈縣有故城一<lb/>
面未詳里數號爲長城即此城之西隅其間相去六百里<lb/>
北南雖無基築皆連山相接而漢水流其南故屈完荅齊<lb/>
桓公云楚方城以爲城漢水以爲池<lb/>
郡國志曰萊縣有長城曰方城指此城也<lb/>
呉地記曰袁山松城晉書云左將軍袁山松陳郡人時爲<lb/>
呉郡太守隆安五年築此城在滬瀆邊江城之以禦孫恩<lb/>
圍山松於此城䧟害山松城今爲波潮所衝以半毀江中<lb/>
山松城東夾江又有二城相對闔閭所築以備越處<lb/>
<pb n="KR3k0012_SBCK_193-6b"/>
鄱陽記曰仙人城在縣東南其城皆峭壁危石直上千仞自<lb/>
古呼爲仙人城每天空無雲秋日清澈其上宫殿倉廪歷<lb/>
歷可見<lb/>
趙曄呉越春秋曰堯聽四嶽之言用鯀修水鯀曰帝之遭<lb/>
天災厥黎及康乃築城造郭以爲國固<lb/>
淮南子曰崑崙山上有層城九重<lb/>
列女傳曰齊人祀梁殖襲莒戰而死其妻無所歸乃就夫<lb/>
尸於城下而哭之七日城崩妻遂投淄水而死<lb/>
　　　　　郭<lb/>
說文曰郭廓也廓落在城也<lb/>
禮記月令曰孟秋之月修宫室𥙷城郭<lb/>
又禮記曰正月無置城郭<hi>妨農也</hi>
國語曰火見而清風戒寒而修城郭<lb/>
<pb n="KR3k0012_SBCK_193-7a"/>
月令曰孟夏坯城郭<lb/>
漢書曰馬援所過爲郡縣治城郭<lb/>
謝承後漢書曰汝南廖扶畢志衡門死葬北郭號曰北郭<lb/>
先生<lb/>
風俗通曰郭郛者亦大也<lb/>
莊子曰孔子謂顔回曰回來家貧居卑胡不仕乎顔回對<lb/>
曰不願仕回有郭外之田五十畒足以給饘粥郭内之田<lb/>
十畒足以爲絲麻鼔琴足以自娯學夫子之道足以自樂<lb/>
回故不仕矣<lb/>
魏略曰秦國石爲城郭<lb/>
管子曰内謂之城外謂之郭<lb/>
焦貢易林曰金城鐵郭上下同力宼不敢賊<lb/>
王肅表曰夫城之有郭猶裏之有表骨之有皮表裏各異<lb/>
<pb n="KR3k0012_SBCK_193-7b"/>
則保障不完皮骨分離則一體不具<lb/>
　　　　　壕<lb/>
釋名曰城下謂之壕壕翶也言都邑内所翶翔祖駕處也<lb/>
禮曰今大道旣隱天下爲家各親其親各子其子貨力爲<lb/>
巳城郭溝池以爲固謀用是作兵由是起<lb/>
漢書神農之教曰有石城十仞湯池百歩帶甲百萬而無<lb/>
粟不能守<lb/>
　　　　　櫓<lb/>
釋名曰櫓露也露上無覆屋也<lb/>
孫子兵法曰攻城之法脩櫓枌榅其器械三月而後成<lb/>
陸機洛陽城周公所制東西十里南北十三里城上百歩<lb/>
有一樓櫓外有溝渠<lb/>
太平御覽卷第一百九十三<lb/>
</p>
<p>
</p>
  </div>
</body>
</text>
</TEI>
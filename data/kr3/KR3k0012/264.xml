<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_264-1a"/>
太平御覽卷第二百六十四　職官部六十二<lb/>
　　功曹叅軍　司倉叅軍　司户叅軍<lb/>
　　司兵叅軍　司法叅軍　五官掾<lb/>
　　　　　功曹叅軍<lb/>
韋昭辯釋名曰曹群也功曹吏所群聚户曹民所群聚也<lb/>
其他皆然〇漢書曰蕭何爲主吏<hi>孟康曰主吏功曹也</hi>
又曰朱愽爲琅邪郡守召見功曹閇閣數責與筆札使自<lb/>
記受取一錢巳上無得有所匿欺謾半言斷頭矣功曹惶<lb/>
怖具自書姦贓大小不敢隱愽知其對以實乃令就席受<lb/>
勑自改而巳投刀使削所記遣出就職<lb/>
東觀漢記曰趙勤南陽人太守桓虞召爲功曹委以郡事<lb/>
嘗有重客過欲託一士令爲曹吏虞曰我有賢功曹趙勤<lb/>
當與議之潜於内中聽虞乃問勤勤對曰恐未合衆客曰<lb/>
<pb n="KR3k0012_SBCK_264-1b"/>
止止勿復道<lb/>
又曰楊正爲京兆功曹光武崩京兆尹出西域賈胡共起<lb/>
帷帳設祭尹車過帳胡牽車令拜尹疑止車正在前導曰<lb/>
禮天子不食支庶况夷狄乎勑壞祭遂去<lb/>
又曰鮑永爲郡功曹時有稱侍中止傳舎者太守趙興欲<lb/>
出謁永以不冝岀當車㧞佩刀興因還後數日詔書下捕<lb/>
之果矯稱使者由是知名<lb/>
又曰郭丹爲郡功曹薦隂亶程胡魯歆自代太守杜詩曰<lb/>
古者卿士讓位今功曹稽古經可爲至德編署黄堂以爲<lb/>
後法<lb/>
又曰吴良字大儀齊國臨淄人𥘉爲郡吏歳旦與掾史入<lb/>
賀門下掾王望舉觴上壽謟稱太守功德良於下席勃然<lb/>
進曰倿邪之人欺謟無狀願勿受其觴太守歛容而止讌<lb/>
<pb n="KR3k0012_SBCK_264-2a"/>
罷轉良爲功曹耻以言受進終不肯謁<lb/>
又曰汝南太守歐陽歙召郅惲爲功曹汝南舊俗十月饗<lb/>
㑹百里内皆賫牛酒到府飲讌時臨饗禮畢歙教曰西部<lb/>
督郵繇延天資忠貞不嚴而治今與衆儒共論延功顯之<lb/>
于朝惲於下座愀然前曰案延資性貪邪外方内貟朋黨<lb/>
搆姦罔上害民明府以惡爲善以直從曲此旣無君又復<lb/>
無臣惲敢奉觥歙色慙不知所爲門下掾鄭敬進曰君明<lb/>
臣直功曹言切明府德也歙意少解曰實歙罪也<lb/>
又曰永平𥘉新野功曹鄧寅以外戚小侯毎預朝㑹而容<lb/>
姿趍歩有出於衆上目之頋左右曰朕之儀皃豈若此人<lb/>
特賜輿馬衣服虞延以寅無實行未甞加禮上乃詔令自<lb/>
稱南陽功曹詣闕寅在職不服父喪帝聞乃歎曰知人則<lb/>
哲推帝難之信哉斯言寅聞而慙退<lb/>
<pb n="KR3k0012_SBCK_264-2b"/>
後漢書曰虞延去官還郷里太守富宗聞延名召署功曹<lb/>
宗性奢靡車服器物多不中節延諌曰昔晏嬰輔齊鹿裘<lb/>
不完季文子相魯妾不衣帛以約失之者鮮矣宗不恱延<lb/>
即辭退居有頃宗果以侈縱𬒳誅臨當伏刑攬涕而歎曰<lb/>
恨不用功曹虞延之諌<lb/>
又曰周章𥘉仕郡爲功曹時大將軍竇憲免封冠軍侯就<lb/>
國章從太守行春到冠軍太守猶欲謁之章進諌曰今日<lb/>
公行春豈可越儀私交且憲椒房之親勢傾王室而退就<lb/>
藩國禍福難量明府剖符大臣千里重任舉止進退其可<lb/>
輕乎太守不聽遂便升車章前抜佩刀絶馬鞅於是乃止<lb/>
及憲𬒳誅公卿以下多以交關得罪太守幸免以此重章<lb/>
又曰徐穉豫章人時陳蕃爲太守以禮請署功曹穉不免<lb/>
之旣謁而退蕃在郡不接賔客唯稺來特設一榻去則懸<lb/>
<pb n="KR3k0012_SBCK_264-3a"/>
之<lb/>
又曰韓稜𥘉爲郡功曹太守葛興中風疾不能聽政稜隂<lb/>
代興視事出入二年令無違者<lb/>
又曰廉范永平𥘉隴西太守鄧融備禮謁范爲功曹<hi>謁請</hi>㑹<lb/>
融爲州所舉案<hi>舉其罪案驗之</hi>范知事譴難解欲以權相濟乃託<lb/>
病求去融不逹其意大恨之范於是東至洛陽變名姓求<lb/>
代廷尉獄卒居無幾融果徴下獄范遂得衛侍左右盡心<lb/>
勤勞融怪其貌類范而殊不意乃謂曰卿何似我故功曹<lb/>
耶范訶之曰君困戹瞀亂耶<hi>鄭玄注禮記曰瞀目不明之皃</hi>語遂絶融繫<lb/>
出困病范隨而養視及死竟不言身自將車送䘮致南陽<lb/>
葬畢乃去<lb/>
續漢書曰汝南太守宗資以事委任功曹范滂時人謡曰<lb/>
汝南太守范孟愽南陽宗資主晝諾<lb/>
<pb n="KR3k0012_SBCK_264-3b"/>
又曰李恂字叔英安定臨涇人太守李鴻請署功曹未及<lb/>
到而州辟爲從事㑹鴻卒恂不應州命而送鴻䘮還郷里<lb/>
旣葬留起冢墳治䘮三年<lb/>
又曰李充爲太守魯平請署功曹不就平怒乃投充以捐<lb/>
溝中因謫署縣都亭長不得已起親職役<lb/>
謝承後漢書曰范滂字孟愽汝南人太守宗資署功曹滂<lb/>
外甥西平李頌公族子孫頑嚚穢濁爲郷曲所棄常侍唐<lb/>
衡属其事資勑曹召署文學史滂不肯聽資怒召功曹書<lb/>
佐朱零問不召頌意狀零以告滂滂曰荅教當言頌則滂<lb/>
之姉子豈不樂其升進但頌洿穢小人不冝染汙朝廷不<lb/>
敢以位私人是以不召零具荅教如此零入聞資使五伯<lb/>
亂捶困杖言辭不懾仰疾言曰范滂清議猶利刃截腐肉<lb/>
願爲明府所笞殺不爲滂所廢絶今日之死當受忠名爲<lb/>
<pb n="KR3k0012_SBCK_264-4a"/>
滂所發永成惡人滂正直謇諤皆此類也<lb/>
又曰許劭仕郡爲功曹抗忠舉義進善黜惡正機執衡允<lb/>
齊風俗所稱如龍之升所貶如墮干淵清論風行所吹草<lb/>
偃爲衆所服<lb/>
又曰李壽聦明智逹有俊才太守黄讜髙其名德召署功<lb/>
曹毎進見常薦逹郡中善人有異行者讜輙序用壽雖見<lb/>
優禮愈隆壽意益下其所致逹未嘗伐其功美<lb/>
又曰羊定字丗德爲郡功曹病困𬒳不覆軀衣不周身郡<lb/>
將賜大布𬒳及𥜗袴皆不受執志而終<lb/>
又曰鍾皓字季明潁川長社人同郡陳寔年不及皓引與<lb/>
爲友皓爲郡功曹㑹辟司徒府臨辭太守問誰可代卿者<lb/>
皓曰明府必欲得其人西門亭長陳寔聞之曰鍾君似不<lb/>
察人不知何猶識我<lb/>
<pb n="KR3k0012_SBCK_264-4b"/>
又曰彭脩㑹稽人仕郡爲功曹時西部都尉宰晁行太守<lb/>
事以徴過収吴縣獄吏將殺之主簿鍾離意争諌甚切晁<lb/>
怒使収縳意脩排閤直入拜於庭曰明府發雷霆於主簿<lb/>
請聞其過晁曰受殺三日𥘉不奉行廢命不忠豈非過耶<lb/>
脩因拜曰昔任座面折文侯朱雲攀毀欄檻自非賢君焉<lb/>
得忠臣遂原意罰貸獄吏<lb/>
袁崧後漢書曰岑晊字公孝髙才絶人五經六藝無不<lb/>
洞貫太守成瑨請爲功曹時謡曰南陽太守岑公孝弘農<lb/>
成瑨但坐嘯<lb/>
張璠漢記曰陳寵爲廣漢太守風聲大行徴爲大司農帝<lb/>
問何以爲治寵曰臣任功曹王渙渙由是知名<lb/>
魏志曰臧洪廣陵郡人也爲張超功曹超兄邈謂超曰聞<lb/>
弟爲郡守政教威恩不由巳出動任臧洪洪者何人超曰洪<lb/>
<pb n="KR3k0012_SBCK_264-5a"/>
才略智數優超超甚愛之海内竒士也邈即引見洪與語<lb/>
大異之<lb/>
又曰臧洪字子原太守張超請洪爲功曹卓圖危社稷<lb/>
洪說超曰明府歷丗受恩兄弟並據大郡今王室將危賊<lb/>
臣未梟此誠天下義烈報恩効命之秋也今郡境尚全吏<lb/>
民殷冨若動桴鼓可得二萬以此誅除國賊爲天下倡先<lb/>
義之大者也超然其言<lb/>
又曰袁渙字曜卿當時諸公子多越法度而渙清静舉動<lb/>
必以禮郡命爲功曹郡中姦吏皆去<lb/>
又曰陳矯字季弼廣陵人太守陳登請爲功曹使矯詣許<lb/>
謂曰許下論議待君不足者相爲觀察還以見誨矯還曰<lb/>
聞逺近之論頗言明府驕而自矜使過泰山泰山太守東<lb/>
郡薛悌異之結爲親友戯矯曰以郡吏而交二千石隣國<lb/>
<pb n="KR3k0012_SBCK_264-5b"/>
君從陪臣遊不亦可乎<lb/>
又曰杜畿字伯侯京兆杜陵人年二十爲郡功曹鄭縣内<lb/>
繫囚數百畿親臨獄裁其輕重盡决遣之郡中竒其年少<lb/>
而有大志<lb/>
魏略曰京兆尹張時河東人也與杜畿有舊署爲功曹常<lb/>
言此家䟽誕不中功曹也畿竊云不中功曹中河東太守<lb/>
蜀志曰龐統字士元郡命爲功曹性好人倫勤於長養毎<lb/>
所稱𫐠多過其才時人怪而問之統荅曰當今天下大亂<lb/>
雅道陵遟善人少而惡人多方欲興風俗長道業不美其談<lb/>
即聲名不足慕企不足慕企而爲善者少矣今㧞十失<lb/>
五猶得其半而可以崇邁丗敎使有志者自勵不亦可乎<lb/>
吴志曰聶友字文悌豫章人也有脣吻少爲縣吏虞飜徙<lb/>
交州縣令使友送之飜與語而竒焉爲書與豫章太守謝<lb/>
<pb n="KR3k0012_SBCK_264-6a"/>
斐令以爲功曹郡時見有功曹斐見之問曰縣吏聶友可<lb/>
堪何職對曰此人縣間小吏耳猶可堪曹吏佐斐曰論者<lb/>
以爲冝作功曹君其避之乃用爲功曹<lb/>
又曰虞飜字仲翔爲孫䇿功曹好馳騁遊獵飜諌曰明府<lb/>
用烏集之衆驅散附之士皆得其死力雖漢髙帝不及也<lb/>
至於輕出微行從官不暇嚴吏卒常苦之夫君人者不重<lb/>
則不威故白龍魚服因於豫且<hi>子余切</hi>白虵自放劉季害之<lb/>
願少留意䇿荅曰君言是也然時有所思端坐悒悒有諀<lb/>
諶草創之計是以行耳<lb/>
又曰處士謝譚爲呉粲功曹以疾不詣粲教曰夫應龍以<lb/>
屈伸爲神鳯皇以嘉鳴爲貴何必隱於天外潜鱗於重淵<lb/>
者哉<lb/>
又曰潘濬字承明武威人也爲人聦察對問有機理王粲<lb/>
<pb n="KR3k0012_SBCK_264-6b"/>
見而貴異之由是知名爲郡功曹<lb/>
吴録曰孫劭字長緒北海人爲孔融功曹融稱曰廊廟才<lb/>
也後爲吴丞相<lb/>
王隱晉書曰劉毅字仲雄僑居陽平太守杜恕逼迫舉毅<lb/>
爲功曹月餘日沙汰郡吏百餘人三魏稱焉爲之語曰但<lb/>
聞劉功曹不聞杜府君<lb/>
又曰丗號庾兖有異行元康之末頴川太守復以功曹命<lb/>
之兖服造事之衣杖棰荷斧不俟駕行曰請受下夫之役<lb/>
府君飾車而迎逡廵辭焉形雖益恭而神有不可動之色<lb/>
府君知其不屈乃難曰非常士也吾無以臣之矣乃厚禮<lb/>
遣之<lb/>
晉中興書曰胡母輔之嘗過河南門下飲酒門下騶王子<lb/>
愽箕坐其傍輔之叱之使取火愽曰我卒也不乏吾事薦<lb/>
<pb n="KR3k0012_SBCK_264-7a"/>
之河南君樂廣召見甚恱擢爲功曹<lb/>
又曰任旭字次龍臨海人操立清儉不染流俗郡將蔣秀<lb/>
請爲功曹治官貪穢毎不奉法旭正色苦諌秀旣不納旭<lb/>
乃謝去閇門講肆養志而巳乆之秀坐事𬒳収旭於獄狼<lb/>
狽營救躬自扶送秀慨然歎曰任功曹直人吾違其讜言<lb/>
以至於此復何言哉<lb/>
九州春秋曰建安六年劉表攻西鄂西鄂長杜子緒帥縣<lb/>
男女嬰城而守時南陽功曹栢孝長亦在城中聞兵攻聲<lb/>
恐懼入室閇戸牽𬒳覆頭相攻半日稍敢出面<lb/>
英雄記曰尚栩先人尚子平有道術爲縣功曹休歸自入<lb/>
山擔薪賣以食飲<lb/>
㑹稽典録曰孫䇿功曹魏勝以忤意見遣將殺之吴太夫<lb/>
人乃倚大井而語䇿曰汝新造江南其事未集方當優賢<lb/>
<pb n="KR3k0012_SBCK_264-7b"/>
禮士捨過録功魏功曹在公盡䂓汝今日殺之則人明日<lb/>
叛汝吾不忍見禍及當先投此井中耳䇿大驚遽釋勝<lb/>
又曰魏㓪字少英上虞人從太守行春寢於閤外感時志<lb/>
激中夜長歎府君朝問昨歎息者誰主簿曰書佐魏㓪也<lb/>
府君由是知㓪有凌雲之志轉功曹佐正旦與掾史上朝<lb/>
時功曹吏頋翕披裘以加朝服㓪以裘非臣服非翕不敬<lb/>
勑卒撤去翕恚而不聽以手歐卒㓪右手鳴鼔左手撤裘<lb/>
以聞府君曰㓪當朝正色有不撓之節遂退翕以㓪代之<lb/>
㓪辭病不就<lb/>
又曰魏徽字孔章仕郡爲功曹史府君貴其各重徽每拜<lb/>
謁常跪而待之<lb/>
華陽國志曰公孫述入蜀蜀郡拒守述功之功曹朱尊絆<lb/>
馬死戰光武帝嘉之<lb/>
<pb n="KR3k0012_SBCK_264-8a"/>
又曰李業字臣遊廣漢梓橦人少執志清白太守到咸慕<lb/>
其名召爲功曹十命不詣<lb/>
又曰朱倉字雲卿下邳人少受學於蜀郡張寧飡豆屑飲<lb/>
水同業憐其貧資給米肉不受家貧常以歩行爲郡功曹<lb/>
鍾岏良吏傳曰桓虞字仲春馮翊萬年人也爲南陽郡守<lb/>
下車聞葉縣雍昱及新野令不遵法度選督郵不能正乃<lb/>
署趙勤爲督郵到葉昱即解印綬入新野新野令聞昱巳<lb/>
去遣吏奉記陳罪亦即弃官虞乃歎曰善吏如良膺下韝<lb/>
即中擢爲功曹委以郡事<lb/>
豫章列士傳曰華茂爲功曹病𬒳不覆軀布衣不周身郡<lb/>
將與大布𬒳袴皆不受<lb/>
汝南先賢傳曰袁閬字奉髙爲功曹辟太尉掾太守唐珍<lb/>
曰今君當應宰府冝選功曹以自代因薦陳仲舉珍即請<lb/>
<pb n="KR3k0012_SBCK_264-8b"/>
蕃爲功曹<lb/>
又曰新蔡鄭敬字次都爲郡功曹都尉髙懿㕔事前槐樹<lb/>
有露類甘露者懿問掾属皆言是甘露敬獨曰明府政未<lb/>
能致甘露但樹汁耳懿不恱託疾而去<lb/>
又曰許愼爲功曹奉上以篤義率下以恭寛○荆州先德<lb/>
傳曰周瑜領南郡以龐士元名重州里所信乃逼爲功曹<lb/>
任以大事瑜垂拱而巳○鍾離意別傳曰意字子阿㑹稽山<lb/>
隂人也太守竇翔召意署功曹史意乃爲府立條式威儀<lb/>
嚴肅莫不靖恭後日竇君與意相見曰功曹湏立嚴科太<lb/>
守觀察朝晡吏無大小莫不畏威<lb/>
陳寔別傳曰寔字仲弓潁川許人也爲郡功曹時中常侍<lb/>
侯覽託太守髙倫用吏倫敎署文學掾寔知非其人乃懷<lb/>
撽請見乞從外署倫從之於是郷論怪其非舉倫後𬒳徴<lb/>
<pb n="KR3k0012_SBCK_264-9a"/>
爲尚書郡中士大夫送至傳舎倫語衆人曰吾前爲侯常<lb/>
侍用吏此各由故人畏憚強禦陳君可謂善則稱君惡則<lb/>
稱巳者也聞者方歎息<lb/>
陸績別傳曰績字公紀郡人也太守王㓪命爲功曹風化<lb/>
肅穆郡内大治<lb/>
京兆舊事曰長安孫晨家貧爲郡功曹十日一炊無𬒳有<lb/>
蒿一束暮卧其中旦則収之<lb/>
　　　　　司倉叅軍<lb/>
後漢書曰戴就字景成仕郡爲倉曹掾刺史劾其太守遣<lb/>
部從事案倉庫簿領五毒慘至郡事遂釋也<lb/>
三國典略曰張䡄入關抜岳以爲倉曹叅軍或有請貸官<lb/>
粟者䡄曰以私害公非吾宿志濟人之難詎得相違乃賣<lb/>
所服之衣糴粟以賑其乏<lb/>
<pb n="KR3k0012_SBCK_264-9b"/>
　　　　　司户叅軍<lb/>
後漢書曰陸績李郃皆仕郡爲户曹史郃後官至司空<lb/>
唐書曰裴琰之絳州聞喜人也丗爲著姓永徽中爲同州<lb/>
司户叅軍時年少美容儀刺史李崇義𥘉甚輕之先是州<lb/>
中有積年舊案數百道崇義促琰之使斷之琰之命書吏<lb/>
數人連𥿄進筆斯湏剖斷並畢文翰俱美且盡與奪之理<lb/>
崇義大驚謝曰公何忍藏鋒以成鄙夫之過由是大知名<lb/>
號爲霹靂手<lb/>
　　　　　司兵叅軍<lb/>
唐書曰杜甫字子美夲襄陽人後徙居鞏縣天寳𥘉應進<lb/>
士不第天寳末獻三大禮賦玄宗竒之召試文章授京兆<lb/>
兵曹叅軍<lb/>
　　　　　司法叅軍<lb/>
<pb n="KR3k0012_SBCK_264-10a"/>
後漢書曰周燕宣帝時爲郡决曹掾太守欲枉殺囚燕數<lb/>
諌不聽遂殺囚家詣闕稱冤詔遣覆考燕謂太守曰願謹<lb/>
定之書背著燕名府君但時言病而巳使収燕燕遂死之<lb/>
燕有五子皆至刺史太守兩漢有决曹賊曹掾主刑法歷<lb/>
代皆有或謂之賊曹或爲法曹<lb/>
又曰郭弘爲潁川郡决曹掾治獄至四十年用法平正郡<lb/>
内比之東海于公<lb/>
隋書曰陳孝意爲㑹郡司法書佐太守蘇威欲殺一囚固<lb/>
諌不許乃解衣請先受死乃止後至侍御史汝州刺史<lb/>
　　　　　五官掾<lb/>
後魏書曰王尊字子贛涿郡人爲安定太守出教曰五官掾<lb/>
張輔懷虎狼之心貪汙不䡄一郡之錢盡入輔家適足以<lb/>
葬矣遂將輔送獄直府史詣閤下從太守受其事輔繫<lb/>
<pb n="KR3k0012_SBCK_264-10b"/>
獄數日死<lb/>
東觀漢記曰黄香江夏安陵人也父况爲郡五官舉孝廉<lb/>
貧無奴僕香躬勤左右苦暑乃扇牀枕冬以身温席<lb/>
又曰桓帝時白馬令李雲坐直諌繫獄弘農五官掾杜衆<lb/>
傷其忠直獲罪上書願與雲俱得死遂俱死獄中<lb/>
後漢書曰諒輔字漢儒仕郡爲五官掾夏大旱太守自祈<lb/>
禱無應輔乃自曝庭中祝曰輔爲股肱不能進諌納忠薦<lb/>
賢退惡和調隂陽承順天意乃積薪以自環構火其旁曰<lb/>
若日中不雨將自焚未日中而澍雨也<lb/>
臧榮緒晉書曰范畧字彦長南陽　人少遊學清河遂<lb/>
徙家僑居郡命爲五官掾<lb/>
太平御覽卷第二百六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_117-1a"/>
太平御覽卷第一百一十七<lb/>
　　偏霸部一<lb/>
　　　蜀劉備　劉禪<lb/>
　　　　劉備<lb/>
蜀志曰先主姓劉韋備字玄德涿郡人漢景帝子中山靖王<lb/>
勝之後也勝子貞元狩六年封涿縣陸城亭侯坐酎金失<lb/>
侯因家焉<hi>典畧云備夲臨邑侯枝属</hi>先主祖雄父弘丗仕州郡雄舉孝<lb/>
廉官至東郡苑令先主少孤母販履織席爲業舎東南角<lb/>
籬上有桑樹上髙五尺餘遥望重重如小車蓋往來者皆<lb/>
恠此樹非凢或謂當出貴人<hi>漢晉春秋曰涿人李定云此家必出貴人也</hi>先主<lb/>
少時與宗中諸兒於樹下戯言吾必當乗此羽葆蓋車叔<lb/>
父子敬謂曰汝勿妄語滅吾門矣年十五母使斈同宗劉<lb/>
德然遼西公孫瓉俱事故九江太守同郡盧植德然父元<lb/>
<pb n="KR3k0012_SBCK_117-1b"/>
起常資給先主與德然等元起妻曰各自一家何能常尓耶<lb/>
起曰吾宗中有此兒非常人也瓉深與先主相友瓉年長先<lb/>
主以兄事之先主不甚樂讀書喜狗馬音樂美衣服身長七<lb/>
尺五寸垂臂下膝頋自見其耳少語言善下人喜怒不形於<lb/>
色好交結豪俠年少爭附之中山大啇張丗平蘇雙等貲累<lb/>
千金販馬周旋於涿郡見而異之乃多與之金先主由是得<lb/>
用合徒衆靈帝末黃巾起州郡各舉義兵先主率其属從校<lb/>
尉鄒靖討賊有功除安喜尉大將軍何進遣都尉詣丹陽募<lb/>
兵先主與俱行至下邳遇賊力戦有功除下密丞復去官後<lb/>
爲髙唐尉遷爲令爲賊所破往奔公孫瓉表爲別部司馬<lb/>
使与青州刺史田楷拒兾州收袁紹数有功守平原令後<lb/>
領平原相郡民劉平素輕先主恥爲之下使客刺之客不<lb/>
忍刺語之而去其得人心如此袁紹攻公孫瓉先主與楷<lb/>
<pb n="KR3k0012_SBCK_117-2a"/>
東屯齊曹公征徐州徐州牧陶勾遣使告急於楷楷与先<lb/>
主俱救之時先主有兵千餘人謙以丹陽兵四千人益先<lb/>
主遂去揩㱕謙謙表先主爲豫州刺史屯小沛謙病謂别<lb/>
駕縻笁曰非劉備不能安此州謙死笁帥州人迎先主先<lb/>
主未敢當下邳陳登謂先主曰今漢室陵遟海内傾覆立<lb/>
功立事在於今日彼州殷富户口百万欲屈使君抚臨州<lb/>
事北海相孔融謂先主曰今日之事百姓与能天与不取<lb/>
悔不可追先主遂領徐州袁術來攻先主拒之於盱眙淮隂<lb/>
曹公表先主爲鎭東將軍封冝城亭侯是歳建安元年也<lb/>
先主与術相持經月吕布乗虚襲下邳守將曹豹反間迎<lb/>
布布虜先主妻子先主求和於布布還其妻子遣先主還小<lb/>
沛復合兵得万餘人布惡之自出攻先主先主敗走歸曹<lb/>
公曹公厚遇之以爲豫州牧曹公助先主圍布於下邳生<lb/>
<pb n="KR3k0012_SBCK_117-2b"/>
擒布先主復得妻子從曹公還許表先主爲左將軍礼之逾<lb/>
重出則同輿入則同席衮術欲經徐州北就袁紹曹公遣先<lb/>
主督朱靈路招要等術未至術病死曹公從容謂先主曰<lb/>
天下英雄唯使君與操耳夲𥘉之徒不足数也先主方食<lb/>
失匕箸先主據下邳乃殺操徐州刺史曹胄留關羽守下<lb/>
邳身還小沛曹公東征先主敗績曹公盡收其衆虜先主<lb/>
妻子并擒關羽以歸先主走青州青州刺史袁譚先主故<lb/>
茂才也將歩騎迎先主先主隨譚到平原譚馳使白紹紹遣<lb/>
將道路奉迎身去鄴二百里與先主相見關羽亡歸先主曹<lb/>
公遣曹仁將騎擊先主先主還紹軍隂欲離紹乃說紹南連<lb/>
荆州收劉表紹遣先主將本兵至汝南遣麋笁孫乾與劉表<lb/>
相聞表自郊迎以上賔待之先主在荆州數年甞於表坐起<lb/>
至厠見髀裏肉生慨然䟽悌還坐表恠問備曰平常身不<lb/>
<pb n="KR3k0012_SBCK_117-3a"/>
離鞍髀肉皆消今不復騎髀裏肉生日月若馳老將至矣而<lb/>
功業不建是以悲耳一日徐庶謂先主曰諸葛孔明卧龍<lb/>
也將軍豈不欲見乎先主曰可以俱来庶曰此人可就見<lb/>
不可屈致也宜枉駕頋之由是先主遂詣亮廬凢三見之<lb/>
因屏人曰漢室傾頽姧臣竊命孤不度德量力欲仗大義<lb/>
於天下而智術淺短遂用猖蹶然志由未巳君爲計將安<lb/>
出亮曰自董卓巳來豪傑並起跨州連郡者不可勝計曹操<lb/>
比於袁紹則名微而衆寡操遂能克紹以弱爲強非唯天時<lb/>
抑亦人事今操巳擁百万之衆挾天子而令諸侯此誠不可<lb/>
与爭鋒也孫權據有江東巳歷三代國險而民附賢能爲之<lb/>
用此可與爲援而不可圖也荆州北據漢江利盡南海東連<lb/>
呉㑹西通巴蜀此用武之國也而其主不能守殆天所以資<lb/>
將軍也益州隘塞沃野千里天府之土髙祖因之以成帝業<lb/>
<pb n="KR3k0012_SBCK_117-3b"/>
劉璋暗弱張魯在北人殷國富而不知恤智能之士思得明<lb/>
君將軍旣帝室之胄信義著於四海㹅攬英雄思賢如渇<lb/>
若跨有荆益保其巖阻西和諸戎南撫夷越結好孫權内<lb/>
修政事天下有變則命上將將荆州之軍以向宛洛將軍<lb/>
身率益州之衆出於秦川百姓孰不簞食壼漿以迎將軍<lb/>
者乎誠如是則霸業可成漢室可興矣先主曰善於是與<lb/>
亮情好日宻關羽張飛不恱先主解之曰孤之有孔明如<lb/>
魚之有水也願諸君勿復言十二年曹公北征烏丸先主說<lb/>
表襲許表不能用及曹公南征㑹表死子琮代立遣使請降<lb/>
先主屯樊城遂將其衆去過襄陽諸葛亮說攻琮荆州可<lb/>
有先主曰荆州臨亡訟我以孤背信自濟死何靣目見劉<lb/>
荆州乎吾不忍也琮左右及荆州人多歸先主比到當陽<lb/>
衆且十萬輜重数千雨日行十餘里或謂先主曰宜速行<lb/>
<pb n="KR3k0012_SBCK_117-4a"/>
保江陵今雖擁大衆𬒳甲者少若曹公兵至何以拒之先主<lb/>
曰夫濟大事者以人爲夲今人歸吾何忍弃去是時曹么<lb/>
又以江陵有軍實恐先主據之乃釋輜重輕軍到襄陽聞<lb/>
先主巳過曹公將精騎五千急追之一日一夜行三百餘里<lb/>
及於當陽之長坂先主弃妻子與諸葛亮張飛趙雲等数<lb/>
十騎走遣諸葛亮自結於孫權權遣周瑜等助之與曹公<lb/>
戦於赤壁大破之焚其舟舩羣下推先主爲荆州牧治公<lb/>
安益州牧劉璋内懷恐懼遣法正迎先主先主留諸葛亮<lb/>
關羽等據荆州將歩卒数万人入益州璋推先主行大司馬<lb/>
領司隷校尉先主推璋行鎭西大將軍益州牧璋敕關戍<lb/>
諸將文書勿復關通先主先主大怒進圍成都数十日璋<lb/>
出降蜀中殷盛豐樂先主置酒大饗士卒蜀城中金銀分<lb/>
與將士還其榖帛先主復領益州牧羣下尊先主爲漢中王<lb/>
<pb n="KR3k0012_SBCK_117-4b"/>
還治成都魏文帝稱尊號傳聞漢帝見害先主乃發喪制<lb/>
服追謚曰孝愍皇帝是後建立礼儀上尊號即皇帝位於<lb/>
成都章武元年夏四月大赦改年永安三年先主病篤託<lb/>
孤於丞相亮夏四月先主殂于永安宮時年六十三五月<lb/>
梓宮自永安還成都謚昭烈皇帝秋八月葬惠陵<lb/>
華陽國志曰漢末大乱雄傑並起若董卓呂布二袁韓馬<lb/>
張楊劉表之徒兼州董郡衆動万計叱咤之間皆自謂漢<lb/>
祖可踵桓文易邁而魏武神武肆略戡屠盪盡于時先主<lb/>
名微衆鮮而能龍興鳯舉假翼荆楚畨飛梁益建元㣧漢<lb/>
與之鼎跱非英才命丗孰克如是<lb/>
　　　劉禪<lb/>
蜀志曰後主諱禪字公嗣先主子也建安二十四年先主<lb/>
爲漢中王立爲王太子即尊號爲皇太子先主殂于永安宮<lb/>
<pb n="KR3k0012_SBCK_117-5a"/>
後主襲位於成都時年十七是歳魏黄𥘉四年也景耀六<lb/>
年夏魏大興徒衆命征西將軍鄧艾數道並攻用光禄大<lb/>
夫譙周䇿奉書於艾後主輿襯自縛詣壘門艾解縛焚櫬<lb/>
延請相見因承制拜後主爲驃騎將軍諸圍守悉𬒳後主<lb/>
敕然後降下艾使後主止其故宫身往造焉後主乃舉家<lb/>
東遷在位凢四十年旣至洛陽䇿命爲安樂縣公食邑萬<lb/>
户賜絹萬疋奴婢百人後司馬文王與後主宴爲之作樂<lb/>
故蜀妓傍人皆爲感愴而後主喜笑自若王謂賈充曰人之<lb/>
無情乃至於是雖使諸葛亮在亦不能輔之况姜維邪充<lb/>
曰不如是殿下何由并之他日王問禪曰頗思蜀否禪曰<lb/>
此間樂不思蜀也蜀故秘書令郄正聞之求見語禪曰王<lb/>
復問可言先人墳墓逺在隴蜀乃心西悲無日不思因閉<lb/>
其目㑹王復問禪以此荅王曰何乃似郄正之語也禪驚<lb/>
<pb n="KR3k0012_SBCK_117-5b"/>
曰此實如尊命左右皆大笑後薨於洛陽<lb/>
魏略曰始備在小沛不意曹公卒至迫遽棄家属奔荆州<lb/>
禪時年數歳匿竄隨人西入漢中爲人所賣及建安十六<lb/>
年關中破亂扶風人劉括避亂入漢中買得禪問知其良<lb/>
家子遂養爲子與娶婦生一子始禪與父相失時識其父<lb/>
字玄德比舎人有姓簡者及備得益州而簡爲將軍備遣<lb/>
簡到漢中舎都邸禪乃詣簡簡相驗訊事皆符驗簡喜以<lb/>
語張魯魯乃洗沐送詣益州備乃立爲太子始備以諸葛<lb/>
亮爲太子太傅及禪位以亮爲丞相委以諸爲請亮曰政<lb/>
由葛氏祭則寡人亮亦以禪未閑於政遂揔内外<lb/>
太平御覽卷第一百一十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_172-1a"/>
太平御覽卷第一百七十二<lb/>
州郡部十八<lb/>
　　嶺南道<lb/>
　　　廣　韶　岡　循　潮　恩<lb/>
　　　春　賀　端　藤　康　封<lb/>
　　　瀧　髙　義　新　勤　竇<lb/>
　　　桂　昭　蒙　冨　梧　潯<lb/>
　　　龔　鬰林　平琴賔　澄　繡<lb/>
　　　象　栁　融　邕　貴　黨<lb/>
　　　撗　田　嚴　山　淳　羅<lb/>
　　潘　容　辯　白　牢　欽<lb/>
　　　安南都護府　武峩粤　芝　愛<lb/>
　　　福禄　長　驩　峯　陸　廉<lb/>
<pb n="KR3k0012_SBCK_172-1b"/>
　　巖　雷　禺　湯　瀼　籠<lb/>
　　　環　古　崖　儋　振　瓊<lb/>
　　萬安<lb/>
　　　　　廣州<lb/>
十道志曰廣州南海郡秦置南海郡二漢因之兼置交州<lb/>
吴因之分置廣州宋齊皆因之梁陳並置都督府隋平陳<lb/>
又置畨州煬帝初復置南海郡唐爲廣州<lb/>
又曰南海縣本漢畨禺縣地<lb/>
山海經曰桂林八樹在賁禺東注云賁禺即畨禺也吴録<lb/>
曰畨禺縣有禺山尉佗所葬<lb/>
南越志曰肅連山西十里有靈州山焉其山平原弥望曽<lb/>
野極目<lb/>
郭景純云南海之間有衣冠之氣者斯其地也<lb/>
<pb n="KR3k0012_SBCK_172-2a"/>
又曰秦占氣者以南方有黄氣紫雲之異使繡衣使者鑿<lb/>
之二十餘文乃流血數日以爲鑿龍之効今所鑿之處形<lb/>
似馬鞍謂之馬鞍崗<lb/>
又曰石門之水舊曰貪泉俗云經大庾則清穢之氣分飲<lb/>
石門則淄素之質變<lb/>
廣州記曰尉佗築朝臺以朝天子<lb/>
南越志曰朝臺下有趙佗城朝臺西三十里即崗旁江構<lb/>
越華館以送陸賈因稱朝亭<lb/>
十道志曰畨禺北津水今名廉平水<lb/>
　　　　　韶州<lb/>
十道志曰韶州始興郡禹貢楊州之域春秋戰國皆楚地<lb/>
秦屬南海郡二漢屬桂陽郡吴置始興郡晉因之宋改爲<lb/>
廣興齊復爲始興隋平陳爲韶州以韶石爲名<lb/>
<pb n="KR3k0012_SBCK_172-2b"/>
郡國志曰韶州科斗勞水間有韶石二狀若雙闕永和二年<lb/>
有飛仙衣冠遊二石上昔舜遊登此石奏韶樂因以名之<lb/>
　　　　　岡州<lb/>
十道志曰岡州義寕郡禹貢楊州之域秦漢並屬南海郡<lb/>
東晉末分置新㑹郡宋齊梁並因之隋平陳置封州後改<lb/>
爲亢州後改爲岡州<lb/>
郡國志曰岡州地邊大海晴少雨多時遇甚風林宇悉拔<lb/>
俗織竹爲釡以蠣殻屑泥之煑鹽轉乆弥密<lb/>
　　　　　循州<lb/>
十道志曰循州海豊郡春秋時爲百越之地戰國屬楚秦<lb/>
二漢南海郡地晉亦然隋平陳置循州<lb/>
南越志曰郡東水道一千里趙佗昔爲龍川尉所蒞於此<lb/>
　　　　　潮州<lb/>
<pb n="KR3k0012_SBCK_172-3a"/>
十道志曰潮州潮陽郡亦古閩越地秦屬南海郡秦末屬<lb/>
尉佗漢𥘉屬南越後亦屬南海郡後漢因之晉置東官郡<lb/>
隋平陳置潮州<lb/>
郡國志曰稻得再熟蠶亦五収煑海爲鹽<lb/>
十道志曰海陽縣本漢掲陽縣地<lb/>
南越志曰潮陽縣窮海之北故曰潮陽<lb/>
　　　　　恩州<lb/>
十道志曰恩州恩平郡秦屬南海郡二漢爲合浦郡唐<lb/>
貞觀中置恩州<lb/>
　　　　　春州<lb/>
十道志曰春州南陵郡古越地秦屬南海象郡漢合浦郡<lb/>
之髙凉縣地晉分置恩平縣唐武徳四年討平蕭銑置春<lb/>
州<lb/>
<pb n="KR3k0012_SBCK_172-3b"/>
　　　　　賀州<lb/>
十道志曰賀州臨賀郡秦屬南海郡二漢屬蒼梧郡吴<lb/>
置臨賀郡晉因之宋爲臨慶國齊復爲臨賀郡陳因之<lb/>
隋平陳置賀州因賀水爲名<lb/>
　　　　　端州<lb/>
十道志曰端州髙要郡秦屬南海郡兩漢並屬蒼梧郡<lb/>
晉亦然宋齊並屬南海郡陳置髙要郡隋平陳置端州<lb/>
南越志曰石室山傍洞雲霧自生風煙有二石門以爲仙<lb/>
之下都<lb/>
　　　　　藤州<lb/>
十道志曰藤州感義郡秦屬南海郡二漢並屬蒼梧<lb/>
郡晉屬永平郡隋平陳置藤州煬帝𥘉州廢置永平<lb/>
郡唐復爲藤州<lb/>
<pb n="KR3k0012_SBCK_172-4a"/>
郡國志曰俗以青石爲刀劔如銅鐵法婦人亦爲環玦代<lb/>
珠玉也夷人徃徃化爲<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>
                    <hi>貙小虎也</hi>
　　　　　康州<lb/>
十道志曰康州晉康郡秦屬南海郡二漢屬蒼梧郡晉<lb/>
分置晉康郡宋齊因之隋平陳廢晉康併入信安郡<hi>今髙要郡</hi>
<hi>也</hi>唐復置康州<lb/>
　　　　　封州<lb/>
十道志曰封州臨封郡土地所屬自秦巳上與康州同今<lb/>
州即漢蒼梧郡之廣信縣也梁置信郡兼置成州隋平陳<lb/>
廢郡改成州爲封州<lb/>
　　　　　瀧州<lb/>
十道志曰瀧州開陽郡<hi>瀧數江切</hi>土地所屬自漢巳上與康州<lb/>
同晉分端溪置龍郷縣今州即其地南越志龍郷縣屬廣<lb/>
<pb n="KR3k0012_SBCK_172-4b"/>
熈郡梁分廣熈置建州又分建州之雙頭洞立雙州即此<lb/>
是<lb/>
　　　　　髙州<lb/>
十道志曰髙州髙涼郡秦以前土地與晉康郡同二漢屬<lb/>
合浦郡吴置髙涼郡晉因之梁置髙州隋平陳郡廢而髙<lb/>
州如故唐爲髙州<lb/>
南越志曰髙涼本合浦縣也吴建安十六年衡毅錢博拒<lb/>
歩騭於髙安峽毅投水死博與其屬亡于髙涼吕岱爲刺<lb/>
史博旣請降制以博爲髙涼都尉於是置郡焉<lb/>
　　　　　義州<lb/>
十道志曰義州連城郡土地所屬秦巳上與潘州同漢置<lb/>
蒼梧郡今州即蒼梧郡之孟陵縣唐武徳四年江表厎定<lb/>
於此置南義州貞觀二年於此置義州<lb/>
<pb n="KR3k0012_SBCK_172-5a"/>
　　　　　新州<lb/>
十道志曰新州新興郡古越地秦始皇略取陸梁地置象<lb/>
郡今州即其地也漢爲合浦縣之臨元縣晉穆永和七年<lb/>
分蒼梧郡於此置新寜郡梁隋唐爲新州<lb/>
　　　　　勤州<lb/>
十道志曰勤州銅陵郡秦屬南海郡二漢屬合浦郡隋<lb/>
屬信安郡唐置勤州或爲銅陵郡<lb/>
　　　　　竇州<lb/>
十道志曰竇州懷徳郡禹貢楊州之分古越地漢蒼梧郡<lb/>
之端溪縣先管羅竇洞因爲名唐武徳五年置南扶州貞<lb/>
觀八年改爲竇州<lb/>
郡國志曰竇州悉以髙欄爲居號曰千蘭三日一市<lb/>
又曰特亮縣在河洞水北昔有白牛夜出光影照村村人<lb/>
<pb n="KR3k0012_SBCK_172-5b"/>
見此牛光號爲特亮也<lb/>
　　　　　桂州<lb/>
十道志曰桂州始安郡禹貢荆州之域春秋時越地七國<lb/>
時爲楚越之交始皇二十三年甞發逋亡人贅㛰賈人略<lb/>
取陸梁地是爲桂林郡焉二漢屬零陵蒼梧二郡吴分置<lb/>
始安郡晉孝武改爲始建齊復爲始安梁天監六年立桂<lb/>
州於蒼梧鬰林之境無定理處大同六年移桂州於今理<lb/>
隋大業三年罷州唐武徳四年復置桂州<lb/>
始安記曰吴越之境其人好劔輕死易生火耕水耨人食<lb/>
魚稻無千金之家好巫鬼重淫祀<lb/>
十道志曰臨桂縣荔水水源多生桂桂生處不生雜樹<lb/>
　　　　　昭州<lb/>
十道志曰昭州平樂郡秦桂林郡地二漢屬蒼梧郡宋屬<lb/>
<pb n="KR3k0012_SBCK_172-6a"/>
始建國齊屬始安郡隋亦然唐武徳四年置樂州貞觀八<lb/>
年改爲昭州取昭潭爲名<lb/>
盛弘之荆州記曰平樂縣西南數十里有山間有兩目如<lb/>
人眼極大瞳子白黒分明<lb/>
　　　　　蒙州<lb/>
十道志曰蒙州蒙山郡漢武平南越置蒼梧郡今州即蒼<lb/>
梧之荔浦縣也隋置隋化縣唐置蒙州州有山號曰蒙山<lb/>
山下人皆姓蒙因爲州名<lb/>
　　　　　冨州<lb/>
十道志曰冨州開江郡秦桂林郡地二漢屬蒼梧郡梁爲<lb/>
開江武城二郡地陳置静州改開江武城二郡爲逍遥郡<lb/>
隋平陳並廢唐又置静州貞觀八年改爲冨州因冨水爲<lb/>
名<lb/>
<pb n="KR3k0012_SBCK_172-6b"/>
　　　　　梧州<lb/>
十道志曰梧州蒼梧郡秦屬桂林郡二漢爲蒼梧晉以後<lb/>
並因之梁屬成州隋平陳改爲封州唐爲梧州<lb/>
漢書曰武帝元始六年開蒼梧郡<lb/>
禮記曰舜葬蒼梧之野<lb/>
　　　　　潯州<lb/>
十道志曰潯州潯江郡秦屬桂林郡二漢以後並屬鬰林<lb/>
郡隋屬永平鬰林二郡地唐置潯州<lb/>
郡國志曰大賔縣漢布<hi>山縣地有</hi>糖牛與虵同穴牛嗜<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>
俚人以皮褁手塗鹽入穴探之牛舐之出外則不得入取<lb/>
其角爲器一曰糖牛<lb/>
　　　　　龔州<lb/>
十道志曰龔州臨江郡秦屬桂林郡漢平南越置蒼梧郡<lb/>
<pb n="KR3k0012_SBCK_172-7a"/>
今州即郡之孟陵縣地也唐置龔州<lb/>
　　　　　鬰林州<lb/>
十道志曰鬰林州鬰林郡秦爲桂林郡漢改爲鬰林郡後<lb/>
漢亦同梁置定州後改爲南定州隋平陳改爲尹州煬帝<lb/>
𥘉爲鬰林州唐爲鬰林州<lb/>
　　　　　平琴州<lb/>
十道志曰平琴州平琴郡舊鬰林郡地唐置平琴州或爲<lb/>
平琴郡<lb/>
　　　　　賔州<lb/>
十道志曰賔州安城郡古越地秦桂林郡地漢爲鬰林郡<lb/>
又爲鬰林郡之嶺方縣<hi>自漢迄隋並爲嶺方縣地唐貞觀五年置賔州</hi>
　　　　　澄州<lb/>
十道志曰澄州賀水郡古越地秦爲桂林郡漢爲鬰林郡<lb/>
<pb n="KR3k0012_SBCK_172-7b"/>
之嶺方縣唐武德四年置澄州<lb/>
　　　　繡州<lb/>
十道志曰繡州常林郡秦屬桂林郡二漢屬鬰林郡晉以<lb/>
後因之唐平蕭銑置繡州<lb/>
　　　　象州<lb/>
十道志曰象州象郡秦屬桂林郡二漢爲鬰林郡吴又分<lb/>
置桂林郡晉宋齊因之隋平陳置象州因象山以爲名<hi>秦之</hi>
<hi>象郡今合浦郡非此象州也</hi>
　　　　　栁州<lb/>
十道志曰栁州龍城郡秦漢土地與象州同晉以後屬桂<lb/>
林郡隋屬始安郡唐平蕭銑置昆州貞觀八年改爲栁<lb/>
　　　　　融州<lb/>
十道志曰融州融水郡歷代土地與栁州同唐置融州<lb/>
<pb n="KR3k0012_SBCK_172-8a"/>
　　　　　邕州<lb/>
十道志曰邕州㓪寜郡古越地秦爲桂林郡漢鬱林郡之<lb/>
嶺方縣地晉置晉興郡于此隋爲鬱林郡之宣化縣武德<lb/>
四年置南晉州貞觀六年改爲邕州<lb/>
圖經曰人俗恡嗇澆薄内險外憃椎髻跣足尚雞卜卵卜<lb/>
　　　　　貴州<lb/>
十道志曰貴州懷澤郡虞舜曁周並爲荒裔秦爲桂林郡<lb/>
自漢以下與鬱林郡同唐置貴州<lb/>
　　　　　黨州<lb/>
十道志曰黨州寜仁郡秦桂林郡地唐置黨州<lb/>
南越志曰黨州隆仁縣有京觀即古征黨洞殺俘虜處<lb/>
　　　　　撗州<lb/>
十道志曰撗州寧浦郡古越地秦象郡地漢爲合浦郡之<lb/>
<pb n="KR3k0012_SBCK_172-8b"/>
髙涼縣地隋於此置簡州又改爲縁州唐改爲撗州<lb/>
　　　　　田州<lb/>
十道志曰田州撗山郡土地與㓪寧郡同唐爲田州<lb/>
　　　　　嚴州<lb/>
十道志曰嚴州脩徳郡禹貢荆州之域漢武平南越即象<lb/>
郡地唐乾封二年置嚴州地在嚴崗之側因爲名<lb/>
圖經曰州門有長河水深八十丈從䍧牱流下<lb/>
　　　　　山州<lb/>
方輿志曰山州龍池郡土地與嚴州同唐爲山州或爲龍<lb/>
池郡<lb/>
　　　　　淳州<lb/>
方輿志曰淳州永定縣秦屬桂林郡地唐武德四年置至<lb/>
永貞以犯憲宗廟諱改爲巒州以巒山爲名<lb/>
<pb n="KR3k0012_SBCK_172-9a"/>
　　　　　羅州<lb/>
十道志曰羅州招義郡禹貢楊州之地是爲南越宋元嘉<lb/>
三年鎭南將軍檀道濟廵撫於陵羅口築城因以名之屬<lb/>
髙涼郡唐武徳五年因其地復置州<lb/>
南越志曰招義縣昔流人營也<lb/>
　　　　　潘州<lb/>
十道志曰潘州南潘郡古甌駱越地秦平百越爲桂林郡<lb/>
地漢爲合浦縣地屬合浦郡唐武徳四年置南宕州八年<lb/>
改爲潘州<lb/>
嶺表記曰潘州昔有方士潘茂於此昇仙遂以名郡<lb/>
　　　　　容州<lb/>
方輿志曰容州普寜郡古越地秦屬象郡二漢屬合浦郡<lb/>
宋太始七年分合浦縣於此立南流郡齊梁陳不改隋廢<lb/>
<pb n="KR3k0012_SBCK_172-9b"/>
唐武德四年置銅州貞觀八年改爲容州因容山爲名<lb/>
十道志曰鬼門關在北流縣南三十里兩石相對狀若關<lb/>
形闊三十餘歩昔馬援討林邑經此立碑石碣尚存昔時<lb/>
趨交趾皆由此關巳南尤多瘴癘去者罕得生還故諺曰<lb/>
鬼門關十人去九人還<lb/>
郡國志曰斯地瘴氣春謂青草瘴秋謂黄苑瘴有瘴江水<lb/>
　　　　　辯州<lb/>
十道志曰辯州陵水郡古越地秦象郡地二漢屬合浦郡<lb/>
唐置辯州<lb/>
郡國志曰辯州在陵羅二水之間<lb/>
　　　　　白州<lb/>
十道志曰白州南昌郡古越地秦象郡地漢爲合浦郡唐<lb/>
武徳四年置南州六年改爲白州<lb/>
<pb n="KR3k0012_SBCK_172-10a"/>
嶺表録曰州有一派水出自雙角山合容州江呼爲緑珠<lb/>
<hi>江又緑珠井在雙角</hi>山下昔梁氏之女有容皃石季倫爲交趾採訪<lb/>
使以眞珠三斛買之梁氏之居舊井存焉<lb/>
　　　　　牢州<lb/>
十道志曰牢州定川郡本巴蜀西南徼外夷秦屬象郡漢<lb/>
屬牂牁郡唐置義州改爲智州貞觀十一年改爲牢州以<lb/>
牢石爲名<lb/>
　　　　　欽州<lb/>
十道志曰欽州寧越郡歷代土地與白州同宋齊巳來置<lb/>
宋壽郡梁又置安州隋平陳改爲欽州<lb/>
　　　　　安南都護府<lb/>
方輿志曰安南府今理宋平縣古越地禹貢楊州之地號<lb/>
爲百越在周爲越裳重譯之地秦屬象郡漢爲交阯日南<lb/>
<pb n="KR3k0012_SBCK_172-10b"/>
二郡界後漢因之唐爲交州<lb/>
又曰人俗雜蠻夷之風其人皆服布如單𬒳穿中央以貫<lb/>
其首男子耕農女子織絍兵則矛楯長刀木弓竹矢或骨<lb/>
爲鏃<lb/>
交州記曰南定縣人足骨無節身有毛卧者更扶始得起<lb/>
故山海經云交脛人國脚脛曲戾相交所以謂之交趾<lb/>
南越志曰龍編縣州之始有蛟龍編於津之間因以爲瑞<lb/>
而名邑<lb/>
　　　　　武峩州<lb/>
方輿志曰武峩州武峩郡土地與安南府同唐置武峩州<lb/>
　　　　　粤州<lb/>
方輿志曰粤州龍水郡土地與安南府同唐爲粤州或爲<lb/>
龍水郡<lb/>
<pb n="KR3k0012_SBCK_172-11a"/>
　　　　　芝州<lb/>
方輿志曰芝州忻城郡土地與安南府同唐爲芝州或爲<lb/>
忻城郡<lb/>
　　　　　愛州<lb/>
方輿志曰愛州九眞郡秦象郡地漢武置九眞郡後漢亦<lb/>
同晉亦屬九眞郡宋齊因之梁置愛州隋爲九眞郡唐又<lb/>
爲愛州<lb/>
　　　　　福禄州<lb/>
方輿志曰福禄州福禄郡土地與九眞郡同唐爲福禄州<lb/>
　　　　　長州<lb/>
方輿志曰長州文陽郡土地與九眞同唐爲長州<lb/>
　　　　　驩州<lb/>
方輿志曰驩州日南郡古越裳氐國九譯所通者也秦屬<lb/>
<pb n="KR3k0012_SBCK_172-11b"/>
象郡二漢屬九眞郡吴分置九徳郡晉宋齊因之隋置驩<lb/>
州後爲日南郡唐爲驩州<lb/>
郡國志曰龐山洞人去其兩齒爲飾刻<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>作花文中山立<lb/>
市十日一㑹鑄銅爲器大如盤名旁旁以爲財市<lb/>
　　　　　峯州<lb/>
方輿志曰峯州承化郡古文郎國<hi>有文郎水</hi>亦陸梁地秦屬象<lb/>
郡二漢屬交趾郡吴分置新興郡晉改爲新昌陳置興州<lb/>
隋平陳改爲峯州焬帝初廢唐復置峯州<lb/>
林邑記曰蒼梧以南有文郎野人居無室宅依樹止宿食<lb/>
生肉採香爲業與人交易若上皇之人<lb/>
　　　　　陸州<lb/>
方輿志曰陸州玉山郡秦象郡地漢以來屬交趾郡梁<lb/>
分置黄州及寧海郡隋平陳郡廢改黄州爲玉州煬帝𥘉州<lb/>
<pb n="KR3k0012_SBCK_172-12a"/>
廢唐復置玉州上元二年改爲陸州州有陸水<lb/>
　　　　　廉州<lb/>
方輿志曰廉州合浦郡秦象郡地漢置合浦郡後漢同吴<lb/>
改爲珠官晉又爲合浦郡宋因之兼置臨瘴郡及越州齊<lb/>
又因之隋改爲禄州㝷<hi>又改爲合</hi>州置廉州<lb/>
後漢書曰孟甞字伯周㑹稽上虞人爲合浦太守先時太<lb/>
守多貪珠遂徙向交趾甞到革理前弊珠遂還稱爲神明<lb/>
桓帝徴之<lb/>
　　　　　巖州<lb/>
方輿志曰巖州安樂郡土地與合浦郡同唐爲巖州或爲<lb/>
安樂郡<lb/>
　　　　　雷州<lb/>
方輿志曰雷州海康郡秦象郡地二漢以後並屬合浦郡<lb/>
<pb n="KR3k0012_SBCK_172-12b"/>
梁分置合州大同末爲南合州隋煬帝𥘉廢唐爲雷州<lb/>
投荒録云雷州南濵大海多雷雷之聲近在<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>宇之上雷<lb/>
州之北髙州之南數郷亦多雷雷聲似在㝷常之外俗俟<lb/>
雷時具酒肴設奠畏雷法甚嚴謹有以彘肉與雞肉食者<lb/>
霹靂即至<lb/>
　　　　　禺州<lb/>
十道志曰禺州温水郡古百越地㜈女之分野秦屬象郡<lb/>
本宕昌之邊邑唐置宕州又改爲禺州以南方畨禺之地<lb/>
因名州<lb/>
　　　　　湯州<lb/>
方輿志曰湯州湯泉縣秦屬象郡唐置湯州或爲湯泉州<lb/>
　　　　　瀼州<lb/>
十道志曰瀼州臨潭郡禹貢荆州之分春秋屬楚在鬰林<lb/>
<pb n="KR3k0012_SBCK_172-13a"/>
之西南交趾之北隋大將軍劉方始開此路爲鎮守㝷又<lb/>
不通唐貞觀二年清平公李弘節遣欽州首領寗師宗招<lb/>
慰開拓㝷劉方舊路得逹交州爲州在瀼水之東故以爲<lb/>
名<hi>瀼音而章反</hi>
　　　　　籠州<lb/>
十道志曰籠州扶南郡古越地在南越之西界唐貞觀十<lb/>
二年大使清平公李弘節招降獠置籠州以籠洞爲名<lb/>
　　　　　環州<lb/>
十道志曰環州正平郡禹貢荆州之分州隷桂州貞觀二<lb/>
年李弘節招尉欵附環落洞故以名州州在遊盧水南整<lb/>
水北<lb/>
　　　　　古州<lb/>
方輿志曰古州樂古郡土地同臨潭郡唐置古州或爲樂<lb/>
<pb n="KR3k0012_SBCK_172-13b"/>
古郡<lb/>
　　　　　崖州<lb/>
方輿志曰崖州朱崖郡郡地海中之洲也洲方千里與今<lb/>
海康郡之徐聞縣對自徐聞徑度便風揚帆一日一夕即<lb/>
至梁置崖州<lb/>
漢書曰武帝元鼎六年開南海地置朱崖儋耳二郡元帝<lb/>
罷朱崖郡以其阻絶數反故罷之<lb/>
郡國志曰崖州婦人着緦緶以土爲釡器用瓠瓢無水人<lb/>
飲唯石汁又有椒以安石榴花着瓮中經旬即成酒其味<lb/>
香美仍醉人<lb/>
交州記曰朱崖在大海中南極之外<lb/>
　　　　　儋州<lb/>
十道志曰儋州昌化郡土地所屬與朱崖同漢元鼎六年<lb/>
<pb n="KR3k0012_SBCK_172-14a"/>
定越地置儋耳郡唐武德四年置儋州漢書張晏注曰儋<lb/>
耳其俗鏤其頰皮上連耳匡分爲數支狀似雞膓因名焉<lb/>
山海經海内南經曰有離耳郭景純注曰鎪其耳分令下<lb/>
垂爲飾即儋耳也<lb/>
　　　　　振州<lb/>
方輿志曰振州延德郡土地與朱崖郡同隋置臨振郡唐<lb/>
置振州<lb/>
　　　　　瓊州<lb/>
方輿志曰瓊州瓊山郡土地與朱崖郡同唐貞觀六年割<lb/>
崖州置瓊州<lb/>
　　　　　萬安州<lb/>
方輿志曰萬安州萬安郡土地與朱崖郡同唐置萬安州<lb/>
或爲萬安郡<lb/>
<pb n="KR3k0012_SBCK_172-14b"/>
</p>
<p>
太平御覽卷第一百七十二<lb/>
<pb n="KR3k0012_SBCK_172-15a"/>
</p>
<p>
</p>
  </div>
</body>
</text>
</TEI>
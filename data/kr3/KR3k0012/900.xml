<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_900-1a"/>
太平御覽卷第九百<lb/>
　　獸部十二<lb/>
　　　　　牛下<lb/>
逸士傳曰堯讓天下於許由由逃之巢父聞而洗耳於池<lb/>
濵樊竪字仲父牽牛飲之見巢父洗耳乃驅牛而還恥令<lb/>
牛飲其下流<lb/>
關中記曰周元年老子之度關令尹喜先勑門吏曰若有<lb/>
老公從東來乗青牛薄板車者勿聽過關其日果見老公<lb/>
乗青牛車求度關吏入白之喜曰諾道今來矣我見聖人<lb/>
矣即帶印綬出迎設弟子之禮<lb/>
楊泉物理論曰武帝拜少翁爲文成歲餘無効應乃作帛<lb/>
以飯牛陽言此牛有異應殺而視之得帛書武帝識其手<lb/>
跡其言妖怪乃急窮竟其事事急而首服於是誅文成而<lb/>
<pb n="KR3k0012_SBCK_900-1b"/>
隱其事<lb/>
地鏡圗曰齊氣之見爲牛<lb/>
雲氣占曰趙雲如牛北夷之氣如牛<lb/>
郭子撗洞冥記曰元封三年大秦獻花蹄牛髙六尺尾環<lb/>
繞角生四耳<lb/>
又曰元封三年大秦獻牛善走多力使輦銅石以起望仙<lb/>
宫迹在石上皆如花形故陽關之外有花牛津<lb/>
英雄記曰董卓少嘗遊羌中與豪帥相結後更歸耕於野<lb/>
諸豪帥有來從之者卓乃爲殺耕牛與之共宴樂<lb/>
皇甫謐髙士傳曰民有牛暴管寜田者寧爲牽着凉處<lb/>
自飲食還牛主主得牛大慙<lb/>
先賢行狀曰王烈字彦老通識逹人時國中有盗牛者牛<lb/>
主得之盗者曰我邂逅迷惑從今巳後將改過子旣巳赦<lb/>
<pb n="KR3k0012_SBCK_900-2a"/>
宥幸無使王烈知之人有以告烈烈以布一端遺之間年<lb/>
中行路老父擔重有人代擔行數十里欲至家置之而去<lb/>
問姓名不以告老父復行失劒於路有人行而遇之欲置<lb/>
而去懼後人得之遂守之至暮劒主還見之即前擔人也<lb/>
老父攬其𬒮曰子前代吾擔不得姓名今子復守吾劒未<lb/>
若子之仁者請告吾姓名吾將以告王烈乃語之而去老<lb/>
父以告烈烈曰丗有仁人吾未之見使人推之乃昔時盗<lb/>
牛人也<lb/>
廣州先賢傳曰羅威字德仁南海番禺人隣家牛數入食<lb/>
其禾旣不可逐又爲斷芻多着牛家門中不令人知數數<lb/>
如此牛主驚怪不知爲誰隂廣求乃覺是威自後更相約<lb/>
率檢犢不敢復侵威田<lb/>
玄中記曰大月支及西胡有牛名曰反牛今日割取其肉<lb/>
<pb n="KR3k0012_SBCK_900-2b"/>
三四斤明日其肉巳復創即愈也<lb/>
又曰萬歲樹精爲青牛漢桓嘗岀遊河上忽有一青牛從<lb/>
河中出人驚走太尉何公時爲中尉將軍有勇刀走逆牛見<lb/>
公走還河公以左手挽牛足右手持斧斫牛頭而殺之此青<lb/>
牛者萬年之木也<lb/>
嵩髙記云山有大松或千嵗其精變爲青牛<lb/>
蜀王夲紀曰秦惠王欲伐蜀乃刻五石牛置金其後蜀人<lb/>
見之以爲牛能大便金蜀王以爲然即發卒千人使五丁<lb/>
力士柂牛成道致三枚於成都秦道得石牛力也後遣氶<lb/>
相張儀等隨石牛道伐蜀也<lb/>
楊龍驤洛陽記曰石牛在城西石虎當衰石牛夜喚聲聞<lb/>
三十里事奏虎虎遣人打落牛兩耳尾以鐵釘釘四脚今<lb/>
具存<lb/>
<pb n="KR3k0012_SBCK_900-3a"/>
劉道眞錢塘記曰明聖湖有金牛嘗有見者神化莫測遂<lb/>
以名湖<lb/>
凉州異物志曰有水牛育於河中<lb/>
鬱林異物志曰周留者其實水牛蒼毛豕身角若擔矛衛<lb/>
護其犢與虎爲讎<lb/>
又曰周留牛毛青大腹銳頭青尾其狀似猪<lb/>
齊地記曰東萊牛島上嘗以五月海牛産乳海牛形似牛<lb/>
而無角騂色虎聲爪牙亦如虎脚似鼉魚尾似鮎魚尾長<lb/>
尺餘其皮甚軟可供百用牛見人奔入水以杖擊鼻則得<lb/>
之<lb/>
史苓武昌郡記曰武昌牛崗古老相傳云有金牛出此今<lb/>
半巳崩破坈大數十丈牛因躍出踐崗邊石遺迹尚在<lb/>
常璩華陽國志曰牛飲水者昔程鄭於此飲牛江爲之竭<lb/>
<pb n="KR3k0012_SBCK_900-3b"/>
因以爲名<lb/>
劉欣期交州記曰九眞居風山夷人有一嫗向田見金牛<lb/>
出食斫得鼻鎻長丈餘後人徃徃見牛夜出光曜數十里也<lb/>
盛弘之荆州記曰䴏尾洲南有龍龐二洲二洲之間舊云<lb/>
多異魚而投罟揮網輒便桂絶有水客沉而視之見有石<lb/>
牛二頭常爲網害故網絶焉<lb/>
酈道元注水經曰陽城東八十里有牧牛山下有九十九<lb/>
泉即滄河之上源也耆舊云山下夲有百泉競發有一<lb/>
神牛駭身自山而降下飲泉竭故山得其名<lb/>
裴氏廣州記曰有石牛毎旱殺牛以血和泥泥石牛背旣<lb/>
畢則雨洗牛背泥盡方止<lb/>
顧微廣州記曰陽縣里民有一児年十五六牧牛牛忽<lb/>
䑛此児隨所䑛處肉悉白浄而甚快遂聽牛日日䑛之兒<lb/>
<pb n="KR3k0012_SBCK_900-4a"/>
俄而病死其家葬児殺此牛以供賔客凡食此牛肉者男<lb/>
女二十餘人悉變爲虎<lb/>
笁法眞登羅山䟽曰増成縣南有烈清洲洲南又有牛潭<lb/>
漁人見金牛常出水盤石上義熈中縣民張安釣此潭於<lb/>
石上躡得金鏁大如指長數十㝷㝷之不巳俄有物從水<lb/>
中引之力不能禁以刀斫斷唯得數尺遂致大冨後義興<lb/>
周靈分亦好釣嘗見此牛寢伏石上旁有金鎻徃掩之得<lb/>
二丈許遂以財雄爲南江都尉<lb/>
祖台之志恠曰苟晞爲兖州鎮去京師五百里有貢晞珍<lb/>
異食者欲貽都邑親貴慮經信宿之間不復鮮羙募有牛<lb/>
能日行數百里者當厚賞之有人進一牛云此一日行千里<lb/>
晞乃命具丁車善馭書䟽發遣旦發日中到京師取荅書<lb/>
還至一更始竟便達晞以其駿快䈥骨必將有異遂殺而<lb/>
<pb n="KR3k0012_SBCK_900-4b"/>
觀之亦無靈異唯見雙䈥如小竹大自頭挾脊着肉裏故<lb/>
外不覺也<lb/>
又曰陶太尉微時喪當葬家貧親自營作塼有一班牸牛<lb/>
載塼致忽然失去便自尋覔忽於道中逢一老翁問云<lb/>
君欲何所覓太尉具荅更舉手指云向於山崗上見一牛<lb/>
眠山圩中必是君牛此牛所眠處便好作墓安墳當之致之<lb/>
極貴小復不當位極人臣丗爲方嶽矣又指一山云此山<lb/>
亦好但不如向耳亦當丗出刺史也言訖便不復見太尉<lb/>
墓之皆如其言<lb/>
劉敬叔異苑曰余以義熈十三年爲長沙景王驃騎叅軍<lb/>
在西州得一黄牛時將貨之便晝夜銜草不食流淚瘦瘠<lb/>
又曰即墨有古冡或發之有金牛塞埏門不可移動犯之<lb/>
則㫬也<lb/>
<pb n="KR3k0012_SBCK_900-5a"/>
異物志曰合浦牛如橐駞案項上有特骨大如覆斗足揵<lb/>
疾其行如馬日行三百里<lb/>
列仙傳曰陽都女者市上酤酒家女也生而眉連耳細而<lb/>
長衆以爲異皆言此天人也㑹犢子牽一黄犢來過都女<lb/>
恱之遂留相奉侍都女隨犢子出取桃一宿而反<lb/>
郭季産集異記曰兖州人舡行忽見水上有浮鎻牽取得<lb/>
數十許丈乃得一白牛與常牛無異而形甚光鮮可愛人<lb/>
知是神物乃放之牛於是入水鎻亦隨去<lb/>
于寳搜神記曰晉大興元年武陽太守王諒牛生子一頭<lb/>
八足兩尾而共一腹<lb/>
又曰武都故道有　祠土生梓樹焉秦文公二十七年<lb/>
使人伐之樹創隨合經日不斷文公乃益發卒持斧者四<lb/>
十人猶不斷　疲還息其一人傷足不能去卧樹下聞鬼<lb/>
<pb n="KR3k0012_SBCK_900-5b"/>
相與言勞乎攻戰其一人曰何足爲勞又曰秦公必將不<lb/>
休如之何荅曰秦公其如子何又曰赭衣灰坌子如之何<lb/>
黙然無言卧者以告於是令工皆衣赭隨斫創坌以灰樹<lb/>
斷化爲牛使騎擊之不勝或墮於地髻解𬒳髮牛畏之乃<lb/>
入水不敢出故秦自是置旄頭騎<lb/>
劉義慶幽明録曰巴丘縣金崗以上丗里名黄金瀬古有<lb/>
釣於潭獲一金鎻引之滿一舩金牛出聲貌奔壯奮躍還<lb/>
潭鎻乆乃盡釣人刀斫得數尺故潭瀬取名<lb/>
又曰桓玄時牛大疫有一人食死牛肉因得病亡復生云<lb/>
𥘉死時見一人執籙將至天上有一貴人問云此人何罪<lb/>
對曰此人坐食疫死牛肉貴人云今須牛以轉輸肉以充<lb/>
百姓何故復殺之催遣還<lb/>
又曰桓玄在南郡國第居時出詣殷荆州於鵠穴逢一老<lb/>
<pb n="KR3k0012_SBCK_900-6a"/>
公駈青牛形色怪異桓即以所乗馬易牛乗至零陵駚非<lb/>
常因思息駕飲牛牛逕入水不出桓遣人覘守經日絶跡也<lb/>
又曰元嘉中益州刺史吉翰遷爲南徐州先於蜀中載一<lb/>
青牛每常自乗恒於目前養視翰遘疾多日牛亦不肯食<lb/>
及亡牛流涕滂沱吉氏喪未還都先遣駈牛向宅牛不肯<lb/>
行知其異即待䘮喪旣下舡便隨去<lb/>
又曰桓沖鎮江陵正會夕當烹牛牛忽孰視帳下都督甚<lb/>
乆目中泣下都督呪之曰汝若能向我跪者當啓活也牛<lb/>
應聲而拜衆甚異之都督復謂曰汝若須活遍拜衆人者<lb/>
直徃牛涕殞如雨遂拜不止值沖醉不得啓遂殺牛沖醉<lb/>
止得啓沖聞之歎息都督痛加鞭罰<lb/>
又曰護軍琅邪王華有一牛甚快常乗之齒巳長華後夢<lb/>
牛語之曰衰老不復堪苦載載二人尚可過此必死華謂<lb/>
<pb n="KR3k0012_SBCK_900-6b"/>
偶尓夢與三人同載還府此牛果死<lb/>
神仙傳曰呉有徐隨居丹徒左慈過隨門下有宿客六七<lb/>
欺慈云徐公不在慈去客皆見牛在楊樹杪車轂中皆<lb/>
生荆木長一二丈客懼入報隨隨曰此左公也遣追之客<lb/>
乃逐慈叩頭陳謝客還見牛故在弋轂中亦無復荆木也<lb/>
郭養恭廣志曰麒牛似鹿又似牛肉羙皮温常處滇濵也<lb/>
<hi>滇音顛</hi>
宣驗記云天笁有僧養一牸牛日得三升乳有一人乞乳<lb/>
牛曰我前身爲奴偷法食今生以乳饋之所給有限不可<lb/>
分外得也<lb/>
嶺表録異曰自瓊至振多溪澗澗中有石鱗次水流其間<lb/>
或相去三二尺近似天設可躡之而過或有乗牛過者牛<lb/>
皆促歛四蹄跳躍而過或失則隨流而下見者皆以爲笑<lb/>
<pb n="KR3k0012_SBCK_900-7a"/>
彼人喭曰跳石牛骨碌好笑又好哭<lb/>
又曰瓊州不産驢馬人多騎黄牛亦飾以鞍韀加之銜勒<lb/>
可騎者即自小習其歩驟亦甚有穩快者<lb/>
太平御覽卷第九百<lb/>
<pb n="KR3k0012_SBCK_900-7b"/>
</p>
<p>
</p>
  </div>
</body>
</text>
</TEI>
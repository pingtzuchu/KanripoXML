<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_753-1a"/>
太平御覽卷第七百五十三<lb/>
　工藝部十<lb/>
　　　圍碁　投壷<lb/>
　　　　　圍碁<lb/>
左傳曰寗喜許納衛獻公太叔文子曰今寗子視君不如<lb/>
弈碁弈者舉碁弗定不勝其偶而況置君弗定乎<hi>弈圍碁也</hi>九<lb/>
丗之卿族一舉而滅之可哀也哉<lb/>
魏志曰王粲觀人圍碁局壞<hi>壞謂白黒旣亂</hi>粲復爲之碁者不<lb/>
信以𫀆蓋局便更以他局爲之用相比校不誤一道<lb/>
魏氏春秋曰孔融𬒳誅二子碁而不起左右曰尓父見報<lb/>
不起何也二子曰安有巢毀而卵不破者乎<lb/>
蜀志曰費禕與來敏圍碁于時羽撽交馳人馬擐甲嚴駕<lb/>
巳訖而禕留意對戲色無厭倦禕至敵遂退<lb/>
<pb n="KR3k0012_SBCK_753-1b"/>
呉志曰孫權太子和常言甞丗士人冝講修術學習射御<lb/>
以周丗務而但交逰博弈以妨事業非進取之謂也後羣<lb/>
僚侍宴言及博弈以爲妨事費日而無益於用勞精損思<lb/>
終無所紀非所以進德修業積累功緒也人情猶不能無<lb/>
嬉娯嬉娛之好亦在飲宴琴書射御之間何必博弈可以<lb/>
爲欣乃命侍坐者八人各著論以矯之於是中庶子韋曜<lb/>
退而奏論和以示賔客時蔡欵好弈故以諷之<lb/>
呉録曰嚴武字子卿圍碁莫與爲輩謂之八絶<lb/>
晉書曰王質入山斫木見二童圍碁坐觀之及起斧柯巳<lb/>
爛矣<lb/>
又曰賈謐甞與太子弈碁争道成都王熲在坐正色曰皇<lb/>
太子國之儲君賈謐何得無禮也<lb/>
又曰符堅率衆號百萬次于淮淝京師震恐加謝安征討<lb/>
<pb n="KR3k0012_SBCK_753-2a"/>
大都督兄子玄入問計安夷然無懼色荅曰巳別有㫖旣<lb/>
而寂然玄不敢復言及令張玄重請安遂命駕岀墅親朋<lb/>
畢集方與玄圍碁賭别墅安常碁劣於玄是日玄懼便爲敵<lb/>
手而又不勝安頋謂其甥羊曇曰以墅乞汝<lb/>
又曰王導與其子恱弈碁争道導笑曰相與有瓜葛那得<lb/>
爲尓耶<lb/>
又曰祖納爲軍諮祭酒納好弈碁王隱謂之曰禹惜寸隂<lb/>
不聞數碁對曰我以忘憂耳<lb/>
鄧粲晉紀曰阮籍母死與人圍碁如故對者求止籍不肯<lb/>
留決勝焉<lb/>
晉中興書曰王恬字敬豫與濟陽江霖俱善弈碁爲中興<lb/>
第一<lb/>
又曰陶侃在荆州見佐吏博弈戯具投之於江曰圍碁者<lb/>
<pb n="KR3k0012_SBCK_753-2b"/>
堯舜以敎愚子博者啇紂所造諸君並懷國器何以爲此<lb/>
<hi>一本爲牧猪奴戯</hi>
晉起居注曰鎭東司馬顔延之坐圍碁免官<lb/>
沈約宋書曰羊玄保爲黄門侍郎善弈碁碁品第三太祖<lb/>
亦好玄數䝉引見與太祖賭郡戲勝得𥙷宣城太守<lb/>
又曰徐羡之沉密寡言不以憂喜見色頗工弈碁當丗以<lb/>
此推之<lb/>
又曰謝弘微性無愠色末年與人圍碁西南有碁死勢有<lb/>
人曰南風急或覆舟人悟救之弘大怒投局於地識者知<lb/>
其莫年<lb/>
齊書曰能碁人琅耶王抗爲第一品呉郡禇思莊㑹稽夏<lb/>
赤松第二品赤思速善於鬭碁宋文帝丗羊玄保戯因製<lb/>
局圖還於帝前覆之太祖使思莊與王抗官賭自食時至<lb/>
<pb n="KR3k0012_SBCK_753-3a"/>
日暮一局始竟上倦遣還省至五更方决抗睡於局後思<lb/>
莊逹暁不寐丗或以思莊所品第致髙縁其用思深乆人<lb/>
不能對也<lb/>
又曰武帝好圍碁碁甚拙去格七八道物議共欺爲第三<lb/>
品與第一品王抗圍碁依品賭戲抗毎饒借之曰皇帝飛<lb/>
碁臣抗下能斷帝終不覺以爲信然好之愈篤<lb/>
又曰武陵王曄少年時貧無碁局乃破荻爲片縱横以爲<lb/>
碁局指點行勢遂至名品<lb/>
燕書曰羅騰字叔龍工圍碁究盡其妙獨歩當時俄而右<lb/>
北平樂抄少携出與齊焉<lb/>
後魏書曰甄琛舉秀才入都積歳頗以弈碁弃日至乃通<lb/>
夜不止有蒼頭者常令秉燭或時睡即大加其杖如此非<lb/>
一奴後不勝楚痛乃白琛曰郎君辭父母仕宦京師若爲<lb/>
<pb n="KR3k0012_SBCK_753-3b"/>
讀書執燭不敢暫非乃以圍碁日夜不息豈是向京之意<lb/>
而肆加杖罰不亦理乎琛惕然慙感遂從許赤虎假書研<lb/>
習聞見益優<lb/>
陳書曰梁武帝詔校定碁品到漑朱异巳下並集陸瓊時<lb/>
年八歳於客覆局由是京師號曰神童<lb/>
唐書曰順宗朝罷翰林隂陽星卜醫相射覆碁弈諸待<lb/>
詔三十二人𥘉王叔文以碁待詔旣用事惡其與巳儕類相<lb/>
亂故罷之<lb/>
江表傳曰吕範討山越還白事於孫䇿從容獨與圍碁因<lb/>
論軍旅<lb/>
西京雜記曰杜夫子善弈碁爲天下第一或譏其費日夫<lb/>
子曰精其理者足以大禆聖教<lb/>
又曰戚夫人侍兒賈佩蘭後出爲扶風人假儒妻說在宫<lb/>
<pb n="KR3k0012_SBCK_753-4a"/>
内時常以八月四日出雕房北户竹下圍碁勝者終年有<lb/>
福負者終年疹病取絲縷就北辰祈求延命乃免<lb/>
述異記曰朱道珍常爲孱陵令南陽劉廓爲荆州叅軍每<lb/>
與圍碁日夜相就局子略無暫輟道珎以宋元徽三年六<lb/>
月亡至九月廓坐齋中忽見一人以書授廓云朱孱陵書<lb/>
廓開書㸔是道珍手跡云每思碁聚非意致闊方有來縁<lb/>
想能近領廓讀書畢失信所在<hi>失其書信</hi>寢疾尋亡<lb/>
孟子曰弈秋通國之善弈者也使弈秋誨二人弈其一人<lb/>
專心致志惟弈秋之爲聽一人雖聽之一心以爲有鴻鵠<lb/>
將至思援弓繳而射之雖與之俱學弗若之矣<lb/>
抱朴子曰葛洪體鈍性駑所寡玩好見人博戲曽不目眄<lb/>
至今不知碁局幾道<lb/>
又曰善圍碁者丗謂之碁聖故嚴子卿馬綏明有碁聖之<lb/>
<pb n="KR3k0012_SBCK_753-4b"/>
名也<lb/>
淮南子曰行一碁不足以見智彈一弦不足以見裴<lb/>
尹文子曰以智力求者喻如弈碁進退取與攻刼放捨在<lb/>
我者也<lb/>
陳留志曰阮簡字茂弘爲開封令縣有劫賊外白之甚數<lb/>
簡方圍碁長嘯吏云刼急簡曰局上刼亦甚急其髙率如<lb/>
此<lb/>
揚子法言曰圍碁擊劒反目胲形亦皆自然也<lb/>
愽物志曰堯造圍碁丹朱善之<lb/>
新語曰丗言圍碁或言兵法之類上者張置踈逺多得道<lb/>
而勝中者務相遮絶争便求利下者守邊隅趨作罫<hi>古買反線</hi>
<hi>間方因也</hi>猶薛公之言黥布反也上計取呉楚廣地中計塞成<lb/>
臯遮要争利下計據長江以臨越守邊隅趨作罫者也<lb/>
<pb n="KR3k0012_SBCK_753-5a"/>
俗說曰羊玄保作吏部郎數𬒳召見後有傳詔來始入門<lb/>
其兒靈孫年十許歳見傳詔語其父云兒知也正當圍碁<lb/>
耳<lb/>
語林曰王中郎以圍碁是坐隱亦以圍碁爲手談<lb/>
又曰王武子與武帝圍碁孫皓在側武子問孫歸命何以<lb/>
好剥人面皮皓曰見無禮於君者則剥之乃舉碁局下故<lb/>
譏之<lb/>
又曰豫章太守顧劭是丞相雍之子在郡卒時雍方盛集<lb/>
僚屬圍碁外信至而無兒書雖神意不變而心料有故賔<lb/>
客旣散方歎曰巳無延州之遺累寧有䘮明之責耶於是<lb/>
豁情散哀顔色自若<lb/>
方言曰圍碁者自關東齊魯之間謂之弈班固弈指曰北<lb/>
方之人謂碁爲弈弘而說之舉其大略義亦同矣局必方<lb/>
<pb n="KR3k0012_SBCK_753-5b"/>
正象地則也道必正直體明德也其有黄黒隂陽分也駢<lb/>
羅列布效天文也四象旣陳行之在人蓋王政也法則臧<lb/>
否爲仁由巳道之正也<lb/>
夢書曰夢圍碁者欲鬪也<lb/>
魏粲圍碁賦序曰清靈體道稽謨玄神圍碁是也<lb/>
魏應瑒弈勢曰蓋碁弈之制所由來尚矣駱驛雨集魚鱗<lb/>
鴈峙奮維闔翼固衛邊鄙㓂動北疊備在南尾<lb/>
晉劉恢圍碁賦序曰司空從事中郎庾仲𥘉性好圍碁終<lb/>
不逹碁旨言文則觸類而至對局則冥然而窮何所解如<lb/>
彼之易所礙如此之難哉<lb/>
　　　　投壷<lb/>
禮記曰投壷之禮主人奉矢司射奉中使人執壷<hi>投壷射之類也</hi>主<lb/>
人請曰某有枉矢哨<hi>且醮切哨不正貌</hi>壷請樂賔賔曰子有旨酒<lb/>
<pb n="KR3k0012_SBCK_753-6a"/>
嘉肴旣受賜矣又重以樂敢辭主人曰抂矢哨壷不足辭<lb/>
也敢固以請賔曰某旣賜矣又重以樂敢固辭主人曰枉<lb/>
矢哨壷不足辭也敢固以請賔曰某固辭不得命敢不敬<lb/>
從<hi>下得命不以命見許</hi>賔再拜受主人般還曰辟<hi>賔再拜受受矢也</hi>主人阼<lb/>
階上拜送賔般還曰辟<hi>拜送送矢也</hi>巳拜受矢進即兩楹間退<lb/>
反位揖賔就筵司射進度壷間以二矢半反位設中東面<lb/>
執八筭興<hi>設中亦賔也八筭於中横委其餘於中西執筭而立以請賔俟投</hi>請賔曰順投<lb/>
爲入比投不釋勝飲不勝者正爵旣行請爲勝者立馬一馬<lb/>
從二馬三馬旣立請慶多馬請主人亦如之<hi>請猶告也順投矢夲入也</hi>
<hi>比投不捨也勝飲不勝言以能養不能也</hi>
禮記曰壷頸脩七寸腹脩五寸口徑二寸半容㪷五升壷<lb/>
中實小豆焉爲其矢之躍而出也壷去席二矢半矢以柘<lb/>
若棘母去其皮<hi>取其堅且重也或言去其皮節也</hi>
<pb n="KR3k0012_SBCK_753-6b"/>
左傳曰晉侯以齊宴中行穆子相投壷晉侯先穆子曰有<lb/>
酒如濰有肉如坘寡君中此爲諸侯師中之齊侯舉矢曰<lb/>
有酒如澠有肉如陵寡人中此與君代興<lb/>
東觀漢記曰祭遵薨范淑上䟽曰遵爲將軍取士皆用術<lb/>
對酒設樂必雅歌投壷<lb/>
魏略曰邯鄲淳字元淑作投壷賦千餘言奏之文帝以爲<lb/>
工賜帛十疋<lb/>
又曰游楚好投壷自娯<lb/>
晉書曰石崇有妓善投壷隔屏風投之<lb/>
王弼別傳曰弼性和理樂遊宴解音律善投壷<lb/>
崔寔傳曰投壷者皆以多筭飲少筭<lb/>
西京雜記曰武帝時郭舎人善投壷以竹爲矢不用棘也<lb/>
古之投壷取中而不求還故實小豆惡其矢躍而出也郭<lb/>
<pb n="KR3k0012_SBCK_753-7a"/>
舎人則激矢令還一矢百餘反語之爲驍言如博之堅於<lb/>
軰中爲驍傑毎爲武帝投壷輒賜金帛<lb/>
獻帝春秋曰袁紹聞魏郡兵反與黒山賊等數萬人共覆<lb/>
鄴城殺郡守坐中家在鄴者憂怖失色或起而啼泣紹觀<lb/>
督引滿投壷言笑容旨自若<lb/>
晉陽秋曰王胡之善於投壷言手熟閉目<lb/>
神異絶經曰東荒山中有大石室東王公居焉與一玉女<lb/>
投壷設有入不出者天爲之笑<hi>張華曰天笑者開口流光</hi>
藝經曰投壷法十二籌以象十二月之數<lb/>
投壷變曰謂之投壷者取名蓨<hi>他由切</hi>藪漸而轉易鑄金代<lb/>
焉逮之于後人事生矣壷底去一尺其下筍以龍玄<hi>玄月中蝦</hi>
<hi>蟇隨其生死也横日筍龍蛇之類</hi>運之以皫<hi>平表/切</hi>蝦<hi>謂龍下/皫蝦也</hi>燕尾<hi>鷰識候而歸人</hi>
<hi>來去有恒投而歸人自數之極也</hi>矢十二<hi>數之/極也</hi>長二尺八寸<hi>法於甞矣古用拓棘</hi>古<lb/>
<pb n="KR3k0012_SBCK_753-7b"/>
</p>
<p>
</p>
  </div>
</body>
</text>
</TEI>
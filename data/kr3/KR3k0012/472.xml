<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_472-1a"/>
太平御覽卷第四百七十二<lb/>
　人事部一百一十三<lb/>
　　　　　冨下<lb/>
家語曰魯哀公問政於孔子孔子對曰政之急莫大乎使<lb/>
人冨且壽也公曰爲之柰何孔子曰省力役薄賦斂則民<lb/>
冨矣公曰寡人欲行夫子之言恐吾國貧矣孔子曰詩云<lb/>
愷悌君子民之父母未有子冨而父母貧者<lb/>
又曰南宫敬叔冨得罪於定公而奔衛朞年衛侯請復之<lb/>
載其寳以朝夫子聞之曰冨而不好禮殃也敬叔以之䘮<lb/>
矣而又弗改吾懼其將有患也敬叔聞之驟如孔氏而後<lb/>
備禮散焉<lb/>
又曰以冨貴而下人向人不與以冨貴而敬人何人不親<lb/>
國語曰鬪且曰<hi>鬪且楚大夫</hi>昔鬪子文三舎令尹無一日之積<lb/>
<pb n="KR3k0012_SBCK_472-1b"/>
䘏民故也成王毎出子文之禄必逃王止而復人謂子文<lb/>
曰人生求冨而子逃之何也對曰夫從政者以庇民也民<lb/>
多曠<hi>曠寡</hi>而我取冨是不勤民以自封也<hi>封厚</hi>死無日矣我逃<lb/>
死非逃冨也<lb/>
太公六韜曰文王問守土柰何對曰人君必從事於冨弗<lb/>
冨不足爲人弗與無以合親䟽其親則困失其衆則敗也<lb/>
太史公素王妙論曰諸稱冨者非貴其身得志也乃貴恩<lb/>
覆子孫而澤及郷里也<lb/>
又曰黄帝設五法布之天下用之無窮盖丗有能知者莫<lb/>
不尊榮如范子可謂暁之矣子貢吕不韋之徒頗預焉自<lb/>
是以後無其人曠絶一百有餘年管子設輕重九府行伊<lb/>
尹之術則桓公以覇九合諸侯一匡天下范蠡爲越相三<lb/>
江五湖之間民冨國強卒以擒呉功成而弗居變名易姓<lb/>
<pb n="KR3k0012_SBCK_472-2a"/>
之陶自謂朱公行十術之計二十一年之間三致千萬再<lb/>
散與貧<lb/>
桓寛塩鐵論曰古者盂樽杯飲蓋無爵無觴今冨者銀劒<lb/>
黄耳罍樽玉鋪<lb/>
又曰人太冨則不可以禄使也<lb/>
又曰古者庻賤騎繩校草鞮皮薦而巳今冨者黄金銀鑣<lb/>
罽繡掩汗<lb/>
又曰燕之涿葪趙之邯鄲魏之温軹韓之滎陽齊之臨淄<lb/>
楚之宛陳鄭之陽翟冨冠海内皆爲天下名都也<lb/>
魏文帝典論曰雒陽郭珍居財巨億毎暑夏召客侍婢數<lb/>
十盛裝飾披羅縠使之進酒<lb/>
劉義慶記曰王武子移第北芒下于時人多地貴濟好馬<lb/>
射買地作垀編錢布地竟埒時人號曰金埒<lb/>
<pb n="KR3k0012_SBCK_472-2b"/>
又幽明録曰餘杭人沈縱家素貧與父同入山得一玉豚<lb/>
從此所向如意田蠶並収家冨<lb/>
又曰海陵人黄㝷先居家單貧常因大風雨散錢飛至其<lb/>
家錢來觸籬援誤落在餘處皆拾而得之㝷巨冨錢至數<lb/>
千萬<lb/>
異苑曰晉陵曲阿湯貺財數千萬三呉人多取其直爲啇<lb/>
賈治生輙得倍直或行長江卒暴風及刼盗者若投錢多<lb/>
獲免濟貺死後先所埋金皆移去隣人嘗晨起見門外忽<lb/>
有百許萬錢封題是湯貺姓字然後知財物聚散必由天<lb/>
運也<lb/>
又曰張永家地有泉出小龍在焉從此遂爲冨室踰年因<lb/>
雨騰躍而去於是生貲日不暇給俗說云與龍共居不知<lb/>
龍神効矣<lb/>
<pb n="KR3k0012_SBCK_472-3a"/>
說苑曰楚王問莊辛曰君子之冨柰何對曰君子之冨假<lb/>
貸人不買也飲食人不便不役也親戚愛之罪人善之不<lb/>
尚者事之皆欲其壽樂不傷於患此君子之冨也<lb/>
論衡曰楊子雲作法言蜀冨賈人齎錢十萬願載書子雲<lb/>
不能曰夫冨無仁義猶圏中之羊安得妄載<lb/>
三輔决録曰平陵士孫奮字景卿少爲郡五官掾起宅得<lb/>
錢貲至一億七千萬冨聞京師而性儉恡客舎雇錢甚少<lb/>
主人曰君士大夫惜錢如此欲作孫景卿耶不知實是景<lb/>
卿從子端梁兾掾奮送絹五疋食以干魚兾問奮何以相<lb/>
送端以實對兾素聞奮冨且恡乃以一鏤安革遺奮從貸<lb/>
錢五千萬奮知兾貪暴畏之以三千萬與兾大怒乃告郡<lb/>
許認奮母爲守官藏婢云盗白珠十斛紫金千萬收考奮<lb/>
兄弟死獄中財貲盡没<lb/>
<pb n="KR3k0012_SBCK_472-3b"/>
越絶書曰冨中大塘者勾踐治以爲義肥饒謂之冨中<lb/>
王子年拾遺記曰郭况累金數億庭中起髙閣厝衡石於<lb/>
其上以稱量珠玉也謂爲瓊厨金窟<lb/>
張淵廣州記曰豪冨子女以金銀爲大釵執以叩銅鼓與<lb/>
主人名爲銅鼓釵<lb/>
西京雜記曰茂陵冨人袁廣漢藏鏹萬億八九百人於芒<lb/>
山下築園東西四里南北五里百歩激流注其内構石爲<lb/>
山髙十餘丈連延數里養白鸚鵡紫鴛鴦旄牛青兕竒禽<lb/>
恠獸委積其間也<lb/>
劉道真錢塘記曰防海塘去邑一里郡議曹華信家冨立<lb/>
此塘以防海水始開募有能致土一石即與錢一升旬日<lb/>
之間來者雲集塘未成而譎不復取皆弃置而去塘以之<lb/>
成於是改爲錢塘<lb/>
<pb n="KR3k0012_SBCK_472-4a"/>
羅浮山記曰牛潭深洞無極北岸有石周貟三丈討魚人<lb/>
見金牛自水而出磐于此石義興周靈甫嘗見此牛寝伏<lb/>
石上旁有金鏁如索繩焉周甫素銳勇徃掩此牛掣断其<lb/>
鏁得二丈許遂以財雄<lb/>
于寳搜神記曰魏郡張巨本冨忽衰死散賣宅與程應舉<lb/>
家疾病賣與何文文先獨持大刀暮入北堂梁上至一更見<lb/>
人丈餘髙冠赤幘呼曰細腰細腰應喏何以有人氣荅<lb/>
無便去文往向呼處因問向赤衣冠誰荅是金也在屋西<lb/>
壁下問君誰荅云我杵也今在竈下文掘得金三百斤燒<lb/>
去杵由此大富宅清寕<lb/>
又曰元康中屢縣瑶懷家忽聞池中有犬聲視之得犬子<lb/>
雌雄各一長老云此名犀大得之者冨<lb/>
又曰有周擥嘖者貧而好道夫婦夜耕困卧夢天公過而<lb/>
<pb n="KR3k0012_SBCK_472-4b"/>
哀之勑外有以給與司禄案云此人相貧限不過此唯有<lb/>
張車子應賜錢千萬車子未生請以借之公曰善曙覺言<lb/>
之於是夫妻戮力晝夜以治生所爲輙得貲至千萬先時<lb/>
有嫗者常往擥嘖傭賃墅舎有身月滿孕使遣岀駐車屋<lb/>
下産得皃主人往視哀其孤寒作麋粥以食之問當名汝兒<lb/>
作何嫗曰在車下生夢天告之名爲車子擥嘖乃悟曰吾<lb/>
昔夢從天換錢外白以張車子錢貸我必是子也財當歸<lb/>
之矣自是居日衰减車子長冨於周家<lb/>
又曰京兆長安有張氏者獨處室有鳩自外入于室止于<lb/>
對床張氏惡之披懷而祝曰爲我禍耶飛上承塵爲我福<lb/>
耶來入我懷鳩飜入懷以手探之則不知鳩之所在而得<lb/>
一金帶鈎焉遂寳之自是後子孫昌盛貲財萬倍故關西<lb/>
稱張氏鈎<lb/>
<pb n="KR3k0012_SBCK_472-5a"/>
又曰河間管弼僑居臨水北岸田作啇賈往往如意嘗載<lb/>
兩舫米下都糶垂行忽於宅中見一物形似鼉而長大行<lb/>
還輙大得利如此一家遂巨冨二十年恒有萬斛米<lb/>
續搜神記曰廬陵巴丘人夕晃者丗以田作爲業年市田<lb/>
數十頃家漸冨晉太元𥘉秋収巳過穫刈都畢明旦至田<lb/>
禾悉復滿鬱然如先即便更穫於是遂巨冨<lb/>
列女傳曰陶荅子妻者陶大夫荅子之妻也子治陶三年<lb/>
名譽不興家冨三倍其妻數荅子怒曰非汝所知居五年<lb/>
從車百乗歸休宗人牽牛酒而賀之其妻抱兒而泣姑怒<lb/>
其不祥也婦曰夫子能薄而官大是謂縈害無功而家昌<lb/>
是謂積殃昔楚令尹之治國家貧而國冨君敬之民戴之<lb/>
故福禄結於子孫名垂於後丗今夫子貪冨務大不頋後<lb/>
害妾聞南山有玄豹霧雨七日不下食何也飽其志飢其<lb/>
<pb n="KR3k0012_SBCK_472-5b"/>
腹將欲以澤其毛衣而成其文章也故藏而逺害豕不擇<lb/>
食以肥身坐而湏死今夫子治陶家日益冨而國日益貧<lb/>
君不敬人不戴也夫子之逢禍必矣請去頋與少子俱脫<lb/>
於是遂弃之出其年荅子之家果以盗誅母老而免婦乃<lb/>
與少子歸養終始天年<lb/>
録異傳曰昔廬陵邑子甌明者從容賈道經彭澤湖每輙<lb/>
以舡中所有多少投湖中云以爲禮積數年後過見湖中<lb/>
有大道道上多風塵有數吏乗車馬來候云是青洪君使<lb/>
要明知是神然不敢不往甚怖問吏恐不得還吏曰無可<lb/>
怖責洪君以君前後有禮故要君必重送君者皆勿收獨求<lb/>
如願尓去果以繒帛送明辭之乃求如願神大怪明知之<lb/>
意甚惜不得巳呼如願使隨去如願者青洪婢也常使之<lb/>
取物明將如願歸所欲輙得之數年大成冨人意漸驕<lb/>
<pb n="KR3k0012_SBCK_472-6a"/>
盈不復愛如願嵗朝鷄一鳴呼如願如願不起明大怒欲<lb/>
捶之如願乃走明逐之於糞上糞上有昨日故歳掃除聚<lb/>
薪如願乃於此得去明不知謂逃在積薪糞中乃以杖棰<lb/>
使出乆無出者乃知不能困曰汝但使我冨不復捶汝今<lb/>
丗人歳朝鷄鳴時轉往捶糞云使人冨也<lb/>
韓詩外傳曰陳之冨人有處師氏者校車百乗觴於韞兵<lb/>
之止<lb/>
風俗通曰河南平隂龐儉本魏郡鄴人遭倉卒之丗失其<lb/>
父時儉三歳弟纔襁抱耳流傳客居廬里中鑿井得錢千<lb/>
餘萬遂温冨儉作府吏躬親家事行求老倉頭謹信屬任<lb/>
者年六十餘直二萬錢使主牛馬耕種有賔婚大會母在<lb/>
堂上酒酣陳樂歌笑奴在竈下助厨竊言堂上母我婦也<lb/>
客罷婢語次說老奴無狀爲妄語所說不可道也窮誌具<lb/>
<pb n="KR3k0012_SBCK_472-6b"/>
白母謂婢試問其形狀奴曰家居鄴時在冨樂里宛西婦<lb/>
艾氏女字阿横大兒字阿嶷小兒曰越子時爲縣吏爲人<lb/>
所畧賣阿撗右足下有黒子右胲下赤誌如半櫛母曰是<lb/>
汝公也因下堂相對啼泣兒婦前爲汝公拜即洗浴身見<lb/>
衣𬒳遂爲夫婦如𥘉時人爲之語曰廬里諸龐鑿井得銅<lb/>
買奴得公子孫羞之言我先人𥘉居廬里者兄弟二人家<lb/>
買奴得公尓<lb/>
丗說曰司徒王戎旣貴且冨區宅僮役膏腴水碓之屬洛<lb/>
下莫有比契䟽鞅掌夜與夫人燭下散籌筭計<lb/>
又曰武帝嘗降王武子家武子供饌並不用盤悉用琉璃<lb/>
器婢子百餘人皆綾羅袴褶以手擎飲食蒸肫肥美於常<lb/>
味武帝恡問何由得尔云以人乳飲之武帝色甚不平所<lb/>
下飲食未畢便去<lb/>
<pb n="KR3k0012_SBCK_472-7a"/>
又曰王君夫以<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>䊇澳釡石季倫以蠟炊君夫作絲布步<lb/>
障四十里崇作錦歩障五十里石以椒爲泥泥屏王以赤<lb/>
石脂泥壁<lb/>
新序曰魯孟獻子聘於晉韓宣子觴之飲三徒鍾石之懸<lb/>
不移而具獻子曰冨哉宣子曰子之家孰與我冨獻子曰<lb/>
吾家甚貧我有二士曰顔回慈無靈此二士者使吾邦家<lb/>
安平百姓和恊客出宣子曰彼君子也以畜賢爲冨我鄙<lb/>
人也以鍾石金玉爲富孔子曰孟獻子之冨也可著於春<lb/>
秋也<lb/>
歸藏曰上有髙臺下有雝池以此事君其貴若化若以賈<lb/>
市其冨如河漢<lb/>
列子曰虞氏者梁之冨人也家旣完盛錢金無量財貨無<lb/>
比登髙樓臨大路設樂陳酒擊搏樓上<lb/>
<pb n="KR3k0012_SBCK_472-7b"/>
管子曰凢爲國之道必冨人人冨則易理者也七十九代<lb/>
之君法制不一號今不同然而俱有天下何也必國冨而粟<lb/>
衆也<lb/>
又曰天下有義則冨無則貧<lb/>
文子曰帝王冨其民霸王冨其地危國冨其吏治國若不<lb/>
足亂國若有餘存國囷倉實亡國囷倉虛<lb/>
孟子曰陽虎云爲冨不仁爲仁不冨<lb/>
荀卿子曰循禮者王爲政者強節民者安聚歛者亡故王<lb/>
者冨民霸者冨土<lb/>
又曰仁義禮善之於人譬之若貨財米粟之於家也多有<lb/>
之者冨少有者貧至無有者窮<lb/>
韓子曰輿人成輿則願人冨貴也非輿人仁不冨不貴則<lb/>
輿不集也<lb/>
<pb n="KR3k0012_SBCK_472-8a"/>
又曰人有福則冨貴至冨貴則衣食美衣食美則驕心生<lb/>
驕心生則行僻邪而動棄理也行僻邪　則身夭死動棄<lb/>
理則無成功<lb/>
尸子曰家有千金之玉而不知猶謂之貧也良功治之則<lb/>
冨弇二國身有至貴而不知猶謂之賤也聖人告之則貴最<lb/>
天下<lb/>
孔藂子曰子思曰吾不取於人謂之冨不屈於人謂之貴<lb/>
也<lb/>
又曰猗頓魯之窮士也耕則常飢桑則常寒聞淘朱公冨往<lb/>
問術焉朱公告之子欲速冨當畜五㹀於是乃啇西河大<lb/>
畜牛羊于猗氏之南十年之間其孳息不可計貲擬王公<lb/>
馳名天下以興冨於猗氏故曰猗頓也<lb/>
淮南子曰天下有至冨而非金玉也至壽而非千歳也適<lb/>
<pb n="KR3k0012_SBCK_472-8b"/>
情知足則冨矣明死生之分則壽矣<lb/>
又曰冨貴而之不道適足以爲患出車入輦務以自供命<lb/>
之曰蹷身之機肥肉厚酒務以相強命之曰爛腹之食靡<lb/>
曼皓齒鄭衛之音命之曰伐性之斧三患者冨貴之所致<lb/>
又曰隨侯之珠和氏之壁得之而冨失之而貧也<lb/>
劉邵趙都賦曰爰及冨人郭侯之倫貲衍陶衛奓溢無埌<lb/>
金碧其輿朱丹其輪㑹遇燕好其從如雲<lb/>
太平御覽卷第四百七十二<lb/>
</p>
<p>
</p>
  </div>
</body>
</text>
</TEI>
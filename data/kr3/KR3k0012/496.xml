<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_496-1a"/>
太平御覽卷第四百九十六<lb/>
　人事部一百三十七<lb/>
　　　諺下　鬪爭<lb/>
　　　　　　諺下<lb/>
漢晉春秋曰諸葛亮卒楊儀整軍而出宣王不逼百姓諺<lb/>
曰死諸葛走生仲逹<lb/>
梁祚魏國統曰王昶字文舒戒兄子云諺曰救寒無若重<lb/>
裘止謗莫若自脩斯言信矣<lb/>
張勃吴録曰陸稠字伯嬴爲廣陵太守姦吏歛乎廣陵諺<lb/>
曰解結理煩我國陸君<lb/>
韓詩外傳曰夫知惡往古之所以危亡而不知積其所以<lb/>
安存則無以異乎却行而求逮於前人也鄙語曰不知爲<lb/>
吏視已成事或曰前車覆後車戒<lb/>
<pb n="KR3k0012_SBCK_496-1b"/>
江表傳曰諸葛亮表都護李嚴嚴少爲郡職吏用性深尅<lb/>
茍利其身郷里爲嚴諺曰難可狎李鱗甲<lb/>
又曰典韋容貌魁傑名冠三軍其所持手㦸長幾一尋軍<lb/>
中爲之語曰帳下壯士有典軍手提雙㦸八十斤<lb/>
又曰郭典字君業爲鉅鹿太守與中郎將董卓攻黄巾賊<lb/>
張寳於曲陽典作圍塹卓不肯典獨於西當賊之衝晝夜<lb/>
進攻寳由是城守不敢出時人爲語曰郭君圍壍董將不<lb/>
許幾令狐狸化爲豺虎頼我郭君不畏強禦轉機之間敵<lb/>
爲窮虜猗猗惠君保完疆土<lb/>
又曰栁琮字伯騫所抜進皆爲時所稱致位牧守郷里爲<lb/>
諺曰得黄金一笥不如爲栁伯騫所識<lb/>
皇甫謐逹士傳曰繆斐字文雅代脩儒學繼踵六愽士以<lb/>
經行脩明學士稱之故時人謂之語曰素車白馬繆文雅<lb/>
<pb n="KR3k0012_SBCK_496-2a"/>
王祥别傳曰晉受禪時廊廟之士莫不懽容而祥色不加<lb/>
怡時人爲之語曰王公恨恨有送故之情也<lb/>
張方賢楚國先賢傳曰諺曰黄尚爲司隷姦慝自弭左雄<lb/>
爲尚書令天下慎選舉<lb/>
荀氏家傳曰荀䆳夫人有至行時歳荒毎來糴者夫人恒<lb/>
叩其斛糴者歸量輙過其本時人號曰掾斛夫人<lb/>
陳留風俗傳曰許晏守偉君授魯詩於琅邪王改學曰許<lb/>
氏章句列在儒林故諺曰殿上成群許偉君<lb/>
曹操别傳曰吕布梟勇且有駿馬時人爲之語曰人中有<lb/>
吕布馬中有赤兔<lb/>
文士傳曰江應元時人諺曰嶷然希言江應元<lb/>
又曰留侯七丗孫張讃字子卿𥘉居吴縣相人里時人諺<lb/>
曰相里張多賢良積善應子孫昌<lb/>
<pb n="KR3k0012_SBCK_496-2b"/>
習鑿齒襄陽記曰黄承産謂諸葛亮曰身有醜女才堪相<lb/>
配即載送之郷里語曰孔明擇婦正得外醜也<lb/>
和苞漢趙記曰陳安奮刀左右俱發隴上語曰隴上壯士<lb/>
有陳安丈八虵矛左右槃<lb/>
西京雜記曰韓嫣好彈以金爲丸一日所失者十餘長安<lb/>
爲之語曰若飢寒逐彈丸京師兒童每聞嫣岀彈輙隨之<lb/>
望丸所落便拾取焉<lb/>
英雄記曰袁紹父成字文開貴盛自梁兾以下皆與交言<lb/>
無不從京師諺曰事不諧詣文開<lb/>
三輔决録曰馮豹字仲文後母遇之甚酷豹事之愈謹時<lb/>
人爲之語曰道德彬彬馮仲文<lb/>
又曰五門子孫凡民之伍門今在河南西四十里澗榖洛<lb/>
三水之交傳聞馬氏兄弟五人共居此地作五門客舎因<lb/>
<pb n="KR3k0012_SBCK_496-3a"/>
以爲名主養猪賣豚故民爲之語曰苑中三公舘下二卿<lb/>
五門嚾嚾但聞豚聲<lb/>
又曰賈彪兄弟三人並有髙名彪最優故天下稱曰賈氏<lb/>
三虎偉節最怒<lb/>
又曰游殷字㓜齊爲胡<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>所害月餘<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>得病但言伏伏游<lb/>
㓜齊將鬼來於是遽死關中諺曰生有知人之明死有貴<lb/>
神之靈<lb/>
臨海異物志曰安家夷皆好噉猴頭羹諺言人寧負人千<lb/>
石之粟不願負人猴頭羮臛<lb/>
又曰䱥魚肥炙食甚美諺曰寧去累丗田宅不去䱥魚額<lb/>
風俗通曰趙王好大眉人間半額楚王好廣領國人没項<lb/>
齊王好細腰後宫有餓死者<lb/>
又曰延嘉中常侍單超左琯徐璜具瑗唐衡在帝左右縱<lb/>
<pb n="KR3k0012_SBCK_496-3b"/>
其姦逸時人爲之語曰左迴天徐轉日具獨坐唐應聲言<lb/>
信用甚於轉圓也<lb/>
又曰里語曰縣官漫漫怨死者半<lb/>
六韜曰天下攘攘皆爲利往天下熈熈皆爲利來<lb/>
列子曰周諺曰田父可坐殺晨岀夜入自以性之恒啜菽<lb/>
茹藿自以味之極一朝處以軟毛綈薦以梁肉蘭味心㾓<lb/>
體煩内熱生病矣<lb/>
又曰揚朱曰古語有之生相怜死相捐此語至矣<lb/>
又曰趙子文曰國諺有言察見淵魚者不祥智料隱逸者<lb/>
殃且君欲無盗莫若舉賢而任之<lb/>
孟子曰齊人有言雖有智慧不如乗勢雖有鎡基不如待<lb/>
時<hi>齊人之諺語也乗勢居冨貴之勢也鎡錤田器耒耜之属也</hi>
孔叢子曰平原君與子髙飲強子髙酒曰昔有遺諺堯舜<lb/>
<pb n="KR3k0012_SBCK_496-4a"/>
千鍾孔子百觚子路嗑嗑尚飲百榼古之賢聖無不能<lb/>
飲也吾子何辭焉<lb/>
韓子曰鄙諺曰長䄂善舞多錢善賈此言多資之易爲工<lb/>
又曰古有諺曰爲政猶沭也雖有棄髪之廢而有長髪之<lb/>
利也<lb/>
慎子曰諺云不聦不明不能爲王不瞽不聾不能爲公<lb/>
蔣子萬機論曰學者如牛毛成者如鱗角<lb/>
又曰猛虎不處卑勢勁鷹不立垂枝<lb/>
抱朴子曰桓靈曰舉秀才不知書察孝廉父别居寒素清<lb/>
白濁如泥髙第良將怯如蠅<lb/>
又曰古人欲逹勤誦經今丗圖官勉治生<lb/>
啇君書曰公孫鞅謂秦孝公曰臣聞之疑行無名疑事無<lb/>
功君亟定變法之慮殆猶天下之議語曰愚者暗於成事<lb/>
<pb n="KR3k0012_SBCK_496-4b"/>
智者見於未萌<lb/>
邯鄲氏笑林曰桓帝時有人辟公府椽者倩人作奏記文<lb/>
人不能爲作因語曰梁國葛龔者先善爲記文自可冩用<lb/>
不煩更作遂從人言冩記文不去龔名姓府公大驚不荅<lb/>
而罷歸故時人語曰作奏雖工冝去葛龔<lb/>
賈誼新書鄙諺曰欲投䑕而忌器此善喻也䑕近於器尚<lb/>
憚而弗投恐傷器也况貴大之臣近於主帝乎<lb/>
桓子新論曰關東諺語曰人聞長安樂則出門而西向笑<lb/>
知肉味美則對屠門而大嚼又諺曰侏儒見一節而長短<lb/>
可知孔子言舉一隅足以三隅反觀吾小時二賦亦足以<lb/>
揆其能否<lb/>
崔寔政論曰毎詔書所欲禁絶雖重懇惻罵詈極筆由復<lb/>
廢捨終無悛意故里語曰州郡記如霹靂得詔書但掛壁<lb/>
<pb n="KR3k0012_SBCK_496-5a"/>
又曰一歳再赦奴兒噫唶况不軌之民熟不肆意<lb/>
應劭漢官儀曰里語云仕官不止車生耳<lb/>
蔡邕獨断曰古幘無巾王莽頭秃乃始施巾故語曰莽頭<lb/>
秃幘如屋<lb/>
王㓪貧窶語曰諺曰魯班雖巧不能爲乞丐者顔<lb/>
魏武選令曰諺曰失晨之雞思𥙷更鳴昔季闡在白馬有<lb/>
受金取婢之罪棄而弗問後以爲濟北相以其能故<lb/>
曹植令曰諺云相門有相將門有將夫相者文德昭將者<lb/>
武功烈<lb/>
　　　　　鬭爭<lb/>
左傳隱公曰鄭伯將伐許授兵於太宫公孫閼與頴考叔<lb/>
争車頴考叔挾輈以走<hi>輈車轅也</hi>子都拔㦸以逐之<lb/>
又襄五年曰秦伯之弟鍼如晉脩成叔向命召行人子貟<lb/>
<pb n="KR3k0012_SBCK_496-5b"/>
<hi>欲使荅秦</hi>行人子朱曰朱也當御<hi>御進也言當次行</hi>三云叔向不應子<lb/>
朱怒曰班爵同<hi>同爲大夫</hi>何以黜朱於朝無劒從之叔向曰秦<lb/>
晉不和乆矣今日之事幸而集晉國頼之不集三軍暴骨<lb/>
子貟道二國之言無私子常易之姦以事君者吾所能御<lb/>
也拂衣從之人救之平公曰晉其庻乎<hi>庻幾於治</hi>吾臣之所爭<lb/>
者大師曠曰公室懼卑臣不心競而力爭不務德而爭善<lb/>
私欲巳侈能無卑乎<lb/>
又襄五年曰楚伐鄭至于城䴢鄭皇頡戍之出與楚師戰<lb/>
敗穿封戍囚皇頡公子圍與之爭之正於伯州犂<hi>正曲直也</hi>伯<lb/>
州犂曰請問於囚乃立囚伯州犂曰所爭君子也其何不<lb/>
知上其手曰夫子爲王子圍寡君之貴介弟也下其手曰<lb/>
此子爲穿封戍方城外之縣尹也誰獲子<hi>上下手以道囚意</hi>囚曰<lb/>
頡遇王子弱焉<hi>弱敗也言爲王子所得</hi>戍怒抽戈逐王子圍<lb/>
<pb n="KR3k0012_SBCK_496-6a"/>
史記曰藺相如功大拜爲上卿位在廉頗右頗曰我爲趙<lb/>
將有攻城野戰之功相如徒以口舌爲勞位居我上吾不<lb/>
忍爲之下必辱之相如聞之不肯與㑹毎朝常稱病不欲<lb/>
與頗爭列於是舎人請辭去相如曰強秦不敢加兵於趙<lb/>
者徒以吾兩人在也今兩虎共闘勢不俱生所以先國家<lb/>
之急而後私讎也<lb/>
又曰彭越字仲常漁鉅野中爲羣盗　陳勝項梁起少年<lb/>
或謂越曰豪傑相立叛秦仲可　效之越曰兩龍方鬪且<lb/>
待之<lb/>
又曰婁敬說上曰天與人鬪不搤其亢<hi>張晏曰亢嚨喉</hi>拊其背未<lb/>
能全其勝也今陛下入關而都案秦之故此亦搤天下亢<lb/>
而拊其背也<lb/>
又曰孔子去陳過蒲㑹公叔氏以蒲叛蒲人止孔子弟子<lb/>
<pb n="KR3k0012_SBCK_496-6b"/>
公良孺者有勇力謂曰昔從夫子遇難於匡今遇難於此<lb/>
命也吾寧鬪而死鬭甚疾蒲人懼謂曰無適衛吾出子也<lb/>
漢書曰項羽謂漢王曰天下匈匈以吾兩人願與王挑戰<lb/>
决雌雄漢王笑曰吾寧鬪智不能鬪力也<lb/>
又曰大將軍霍光秉政諸霍在平陽奴客持刀兵入市吏<lb/>
不能禁及尹翁歸爲市吏莫敢犯者<lb/>
又曰邴吉常出逢群鬪者死傷撗道吉過之不問掾史獨<lb/>
怪之吉曰民闘相殺傷長安令京兆尹職所當禁也宰相<lb/>
不親小事<lb/>
又曰原渉遣奴至市買肉奴乗渉氣與屠者爭言斫傷屠<lb/>
者<lb/>
又漢書張耳賛曰張耳陳餘丗所稱賢始居約時相然信<lb/>
死豈顧問哉及據國爭權卒相㓕亡勢利之交古人羞之<lb/>
<pb n="KR3k0012_SBCK_496-7a"/>
續漢書曰孝靈皇帝於後宫人爲列肆販賣使相偷盗<lb/>
争闘上臨視之以爲樂<lb/>
東觀漢記曰執金吾賈復在汝南部將殺人頴川捕得㓂<lb/>
恂乃戮之於市復以爲耻過頴川謂左右曰吾今見恂必<lb/>
手劒之恂知其謀不欲與相見恂曰昔藺相如屈於廉頗<lb/>
者爲國也乃勑屬縣盛供具一人皆兼二人之饌恂乃出<lb/>
迎於道稱疾還賈復勒兵欲追之而吏士皆醉遂過去恂<lb/>
以狀聞上乃徴恂恂至引見時復先在座欲起相避上曰<lb/>
天下未定兩虎安得私闘<lb/>
又曰周黨字伯况太原人郷佐發黨傜道於人中辱之黨<lb/>
學春秋長安聞復讎之義輟講下辭歸到與郷佐相聞期<lb/>
闘日卿佐多從兵往使郷佐先拔刀然後與相擊郷佐服<lb/>
其義勇<lb/>
<pb n="KR3k0012_SBCK_496-7b"/>
袁崧後漢書曰劉盆子居長樂宫赤眉諸將日㑹論功<lb/>
名自言欲爲某王欲得某官爭言號呼拔劒相擊<lb/>
英雄記曰吕布字奉先劉備屯小沛袁術遣將紀靈歩士<lb/>
三萬攻備備求救於布布率騎千餘馳赴之遣人招備并<lb/>
請靈等饗因謂靈曰布性不喜合闘但喜解闘耳<lb/>
蜀志曰劉封與孟逹分爭不和封奪逹鼓吹逹遂降魏<lb/>
山海經曰刑天與帝爭神帝断其首葬之常羊之山<lb/>
神異經曰東北荒中有獸焉其狀如羊一角毛青四足似<lb/>
熊性忠而直見人闘則觸不直聞人論咋不正名曰獬豸<lb/>
一名任法今御史用法冠俗曰獬豸冠也<lb/>
續搜神記曰晉太原中北地人陳良與沛郡民李焉共爲<lb/>
賈後大得利焉殺良取物死十許日良忽蘇活得歸家說<lb/>
死時見周旋人劉舒舒乆巳亡謂良曰去年春社日祠祀<lb/>
<pb n="KR3k0012_SBCK_496-8a"/>
家中闘爭吾實忿之作一兕於庭前良故往報舒家其怪<lb/>
亦絶<lb/>
皇甫士安逸士傳曰髙鳯隣里有爭財闘者兵刄相加鳯<lb/>
脫衣巾爲叩頭曰仁義遜讓不可廢也爭財者投兵謝之<lb/>
而罷<hi>東觀漢記又載</hi>
又曰管寜所居屯落㑹有汲者或男女雜錯或爭井鬪䦧<lb/>
寧患之乃買器分置井傍汲以待之各自相責不復闘也<lb/>
㑹稽典録曰夏香字曼卿門側有大井上有瓦盆里中兒<lb/>
童各競飲牛爭水共闘香豫爲汲多置盆器由是無爭<lb/>
費禕别傳曰魏延與楊儀並坐爭論延或舉刄擬儀儀涕<lb/>
泣撗集禕常入坐其間諫喻分别<lb/>
石勒別傳曰勒微時居與邑人李陽相近陽性剛愎毎輕<lb/>
勒與爭漚麻池共相打楪㸦有勝負<lb/>
<pb n="KR3k0012_SBCK_496-8b"/>
吴越春秋曰伍子胥始吴時遇專諸於途專諸方與人闘<lb/>
將就之適其怒有萬人之氣其妻一呼即還子胥怪而問<lb/>
其狀專諸曰夫屈一人之下必伸萬人之上<lb/>
列子曰昔共工與顓頊爭爲帝怒觸不周之山折天柱絶<lb/>
地維<lb/>
胡非子曰胡非子脩墨子教有屈將子恃勇聞墨者非闘<lb/>
帶劒危冠往見胡非子刼而問之曰將聞先生非闘而好<lb/>
勇有說則可無說則死胡非子爲言五勇屈將子恱服<lb/>
尸子曰魯人有孝者三爲母北魯人稱之彼其闘則害親<lb/>
不闘則辱羸矣不若兩降之<lb/>
韓子曰鄭人有相與爭年者一人曰吾與堯同年一人曰<lb/>
吾與黄帝兄同年訟此不决以後息爲勝<lb/>
吕氏春秋曰楚之邊邑名曰卑梁其處女爭桑於境上戯<lb/>
<pb n="KR3k0012_SBCK_496-9a"/>
而傷卑梁之女卑梁人以讓吴人吴人應不恭怒而殺之<lb/>
吴人往報之盡屠其家於是吴楚大爭<lb/>
淮南子曰佐祭者得甞救鬪者得傷<lb/>
又曰三人同舎二人相與爭爭者各自以爲直不能相聽<lb/>
一人雖愚必從而决之非以智也以不爭也<lb/>
說苑曰秦始皇太后不謹幸郎嫪毒封爲長信侯專國事<lb/>
與侍中左右貴臣俱愽飲酒醉爭言而闘瞋目大呼<lb/>
桓子新論曰余前爲典樂大夫有鳥鳴於庭樹上而府中<lb/>
門下皆爲憂懼後余與典樂謝侯爭闘俱坐免去<lb/>
風俗通曰臨淮有一人持一疋縑到市賣之道遇雨披戴<lb/>
後人求共庇廕授與一頭雨霽當別因共爭各云我縑詣<lb/>
府自言丞相薛宣呼騎吏中斷縑各與半後人濫受因前<lb/>
撮之縑主稱怨宣然後知責之具服<lb/>
<pb n="KR3k0012_SBCK_496-9b"/>
又曰俗說二人共澡手令人闘爭良無異器當共澡者其<lb/>
祝曰人相愛狗相嚙言狗闘時灑之以水便自解也<lb/>
又曰坐不移罇俗說移罇令人闘爭<lb/>
典論曰汝南許劭與族兄靖俱避地江東保吴郡爭論於<lb/>
太守許貢座至於手足相及<lb/>
郭璞易洞林曰殷鴻喬令吾作卦得大壯之夬語之云慎<lb/>
勿與許姓者共事田作也必闘相傷殷還宣成遂與許姓<lb/>
共田田熟有所爭此人舉杖欲撞之喬退思中間之戒辭<lb/>
謝僅乃得休<lb/>
夢書曰鶉鷃爲闘夢見鶉鷃憂閑闘也<lb/>
嵇康太師箴曰若㑹酒坐見人爭語其形勢似欲轉盛便<lb/>
當捨去此闘之兆也<lb/>
太平御覽卷第四百九十六<lb/>
</p>
<p>
</p>
  </div>
</body>
</text>
</TEI>
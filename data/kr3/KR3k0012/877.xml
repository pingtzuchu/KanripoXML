<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_877-1a"/>
太平御覽卷第八百七十七<lb/>
　咎徴部四<lb/>
　　雲　五色雲　青雲　黄雲<lb/>
　　赤雲　黒雲　氣　白氣<lb/>
　　赤氣　黒氣　雨　無雲而雨<lb/>
　　雨土　雨沙　雨灰　雨血<lb/>
　　雨肉　雨毛　雨水　雨花<lb/>
　　雨草　雨糓　雨魚　雨螽<lb/>
　　雨錢　雨水銀　雨金　雨續<lb/>
　　雨帛<lb/>
　　　　　雲<lb/>
周禮春官曰眂祲掌十煇之法以觀妖祥四曰監八曰叙<lb/>
<hi>鄭司農曰監雲氣臨日也叙者雲有次叙如山在日上也</hi>
<pb n="KR3k0012_SBCK_877-1b"/>
<pb n="KR3k0012_SBCK_877-1b"/>
而散吏皆壓佐<lb/>
袁山松後漢書曰中平四年雲氣如足相次重疊彌天<lb/>
國志暦曰晉咸和元年七月雲闘聲如暴風雨<lb/>
　　　　　五色雲<lb/>
宋書曰前廢帝景平二年有雲五色如錦其年五月司空<lb/>
徐羡之廢帝爲滎陽王<lb/>
　　　　　青雲<lb/>
河圖曰靑雲刺月五糓不熟傍多赤雲如人頭大戰月旁<lb/>
有白雲如杵者三貫月六十日内有兵戰月始出有黒雲<lb/>
貫名激雲不出三日暴雨<lb/>
　　　　　黄雲<lb/>
崔鴻十六國春秋曰後趙石勒建平四年有赤黄雲如幕<lb/>
長數十疋其年勒死<lb/>
<pb n="KR3k0012_SBCK_877-2a"/>
又曰冉閔永興三年有雲黄赤色起東北長百餘丈是歳<lb/>
閔爲慕容儁所殺<lb/>
春秋運斗樞曰勢集於后族羣妃之黨僣黄雲四合女訛<lb/>
驚邦<lb/>
春秋感精符曰妻黨翔則黄雲入國候今冬至日見雲黒有<lb/>
水雲赤白如人頭懸鏡之狀禍流<lb/>
　　　　　赤雲<lb/>
左傳曰哀公六年有雲如衆赤鳥夾日而飛三日楚昭王<lb/>
使問周太史太史曰其當王身乎若禜之可移於令尹司<lb/>
馬王弗禜而卒孔子曰楚昭王知天道矣不失國冝哉<lb/>
　　　　　黒雲<lb/>
趙書曰石虎建武四年東南卒有雲黒稍分爲三疋又貫<lb/>
日日没後分爲七枚相去數十丈其間有白雲如魚鱗虎<lb/>
<pb n="KR3k0012_SBCK_877-2b"/>
子韜曰當有刺客後果爲太子宣所殺<lb/>
　　　　　氣<lb/>
釋名曰祲祲也赤黒之氣相侵也<lb/>
周禮曰春官眂祲掌十煇之法以觀妖祥一曰祲<hi>鄭司農云祲隂</hi>
<hi>陽氣相侵也</hi>
左傳曰昭公十五年春將禘于武公戒百官梓慎曰禘之<lb/>
日其有咎乎吾見赤黒之祲非祭祥也䘮氣也其在莅事<lb/>
乎二月祭貞禘叔弓蒞事籥入而卒<lb/>
春秋運斗樞曰赤人刺房<hi>赤人賊氣而刺房房天王之明堂火星也</hi>
吕氏春秋曰亂國之王其氣有豊上歛下有若水之狀有<lb/>
若山之狀春黄夏黒秋蒼冬赤<lb/>
崔鴻十六國春秋北凉録曰玄始十一年春正月饗群臣<lb/>
于謙光殿沮渠蒙遜曰南方有惡氣經天暴兵衆也不出<lb/>
<pb n="KR3k0012_SBCK_877-3a"/>
一旬必有㓂問命治兵東苑以備之西秦遣騎七千來襲<lb/>
至縣孫猴嶺聞有備而還<lb/>
三輔舊事曰漢作靈臺以四孟之月登臺而觀黄氣爲疾<lb/>
病赤氣爲兵黒氣爲水也<lb/>
　　　　　白氣<lb/>
漢書曰哀帝建平元年有白氣從地至天出叅下貫太廟<lb/>
廣如疋布長十餘丈哀帝隂病候也<lb/>
續漢書曰孝和<hi>永元十六年四</hi>月丁未紫宫中生白氣如粉絮占<lb/>
爲喪<lb/>
又曰孝靈嘉平二年八月辛未白氣如疋練衝北斗第四<lb/>
星占爲大戰明年冬楊州刺史臧旻攻盗賊於建康斬首<lb/>
數千級<lb/>
蜀李書曰哀帝即位有白氣二道帶天望氣者言宫中有<lb/>
<pb n="KR3k0012_SBCK_877-3b"/>
伏兵果爲卭都公所害也<lb/>
晉書曰懷帝永嘉三年十二月有白氣如帶自地昇天南<lb/>
北各二至五年石勒劉曜王彌皆㓂洛陽帝蒙塵于平陽<lb/>
劉聦封帝爲㑹稽公<lb/>
又曰成帝咸和元年後蜀李雄玉衡二十四年雄死太子<lb/>
班立有白氣如帶經天太史占有隂謀班不悟爲李期所<lb/>
殺<lb/>
宋書曰文帝元嘉二十六年十二月夜有白氣貫於北斗<lb/>
屬子地至明年魏太武至瓜歩江<lb/>
陳書曰文帝天嘉五年六月夜有白氣兩道出于北斗東<lb/>
南屬子地後年四月帝崩太子伯宗立廢爲臨海王<lb/>
又曰宣帝太建五年二月夜有白氣貫于北斗紫宫屬于<lb/>
地至明年北齊兵至于江<lb/>
<pb n="KR3k0012_SBCK_877-4a"/>
隋書曰蕭吉煬帝嗣位拜太府少卿行經華隂見楊素家<lb/>
上有白氣屬天宻言於帝帝問其故吉曰其後素家當兵禍<lb/>
絶滅之象改葬可免帝後謂玄感曰公家冝改葬玄感亦<lb/>
微知其故以爲吉祥託以遼東未滅不遑私門之事未幾<lb/>
玄感以反族誅<lb/>
　　　　　赤氣<lb/>
漢書曰成帝永始三年二月癸未夜東方有赤白色氣大<lb/>
三四圍長二三丈索索如樹南方有大樹四五圍下莖十<lb/>
五餘丈皆不至地䜟占曰東客之變氣狀如樹木以此知<lb/>
四方欲動者明年十二月己夘尉氏男子楚並等謀反庚<lb/>
子山陽䜟官亡徙蘇令等爲大賊一日有兩氣同時起而<lb/>
並令等同月而俱發<lb/>
又曰王莽建國四年夏赤氣出東南竟天明年二月元帝<lb/>
<pb n="KR3k0012_SBCK_877-4b"/>
王皇后崩<lb/>
後漢書曰獻帝興平末年夜有赤氣貫紫宫明年改元建<lb/>
安政歸曹氏<lb/>
晉書曰惠帝大安二年赤氣竟天又永興二年十一月夜<lb/>
有赤氣竟天其年十二月成都王頴攻洛陽<lb/>
又曰懷帝永嘉元年正月天氣晝赤氣有聲如雷明年劉<lb/>
元海僣位<lb/>
宋書曰文帝元嘉七年十一月西北有赤氣中黒如旌旗<lb/>
至八年滑臺爲魏軍圍粮盡城中燻䑕而食之<lb/>
後魏書曰莊帝永安三年十一月己丑有赤氣如霧從顯<lb/>
陽殿階西南角斜屬廊髙一丈連地如絳紗自未至戍不<lb/>
滅帝見而惡之<lb/>
隋書曰周静帝大定元年有赤氣起西方東行遍天下七<lb/>
<pb n="KR3k0012_SBCK_877-5a"/>
月隋公堅禪<lb/>
又曰隋大業末越王侗東都留守爲王丗充所幽丗充自<lb/>
立爲丞相百官㹅巳於尚書省受冊設樂文武陪位於㕔<lb/>
西有赤氣如絳慢自辰至戌而滅旬日世充乃殺朝士元<lb/>
文都盧楚遂簒位<lb/>
　　　　　黒氣<lb/>
史記曰周靈王二十年有五黒氣如日至景王五大夫争<lb/>
權<lb/>
後漢書曰靈帝光和元年六月有黒氣墮所御温徳殿庭<lb/>
十月皇后宋氏廢至中平元年鉅鹿人張角稱黄巾帥部<lb/>
三十六萬同反叛<lb/>
宋書曰明帝太始二年二月夜有黒氣五東西經天南行<lb/>
隋書曰梁元帝承聖三年六月有黒氣如龍見殿内其年<lb/>
<pb n="KR3k0012_SBCK_877-5b"/>
元帝爲西魏所擒<lb/>
又曰陳廢帝臨海王時十月日入時有黒氣如雲入日中<lb/>
其年見廢<lb/>
　　　　　雨<lb/>
史記曰夏桀末年大雨水俄爲湯所放<lb/>
京房易妖占曰雨鳴瓦任威武大臣專擅霖雨壞道<lb/>
尚書洪範咎徴曰狂恒雨若<hi>君行妄則常雨</hi>
左傳曰莊公十一年秋宋大水公使吊焉曰天作淫雨害<lb/>
於粢盛若之何不吊對曰孤實不敬天降之災又以爲君<lb/>
憂拜命之辱<lb/>
春秋繁露曰木有變則春多雨此徭役衆賦歛重故也<lb/>
京氏别對災異曰人君擅私恩恣意縱情不與臣下同謀<lb/>
即致偏雨夜墮也不救致苦雨降萬民愁勞水絶道其救<lb/>
<pb n="KR3k0012_SBCK_877-6a"/>
也興公道無私黨此災消矣<lb/>
漢書曰文帝後三年秋大雨晝夜不絶三十五曰流殺民<lb/>
家新垣平謀反之徴<lb/>
又曰昭帝時秋大雨自七月至十月時帝㓜霍光專政<lb/>
又曰成帝時秋大雨四十餘日時王氏舉宗在朝之應<lb/>
又曰哀帝時夏大雨雹又冬大風雨雹其年郡國四十一<lb/>
雨水明年京師及郡國又四十一雨水海賊張伯路與平原<lb/>
劉文光等攻厭次殺令長<lb/>
又曰王莽地皇中赤眉殺太師羲仲莽遣太師王匡討之<lb/>
莽兵出東都門外天大雨沾衣長安父老歎曰是爲軍泣<lb/>
時百姓飢荒莽令煑草爲酪不可食重於煩費<lb/>
又曰四年六月光武兵至昆陽莽使司徒王㝷司空王邑<lb/>
將兵百萬圍之㑹天大風飛屋瓦雨下如注二公兵亂敗<lb/>
<pb n="KR3k0012_SBCK_877-6b"/>
自相殘殺滍水爲之不流<lb/>
後漢書曰靈帝時夏京師大雨水其秋中常侍曹節矯詔<lb/>
誅太傅陳蕃將軍竇武遷太后於北<hi>宫至後年京師又雨水暴</hi>出其年<lb/>
竇太后崩是苦雨之應也<lb/>
又曰獻帝𥘉平𥘉董卓逼帝入長安將入宫日大雨晝昬<lb/>
卓殺太傅袁隗太僕袁基及男女宗族五十餘人<lb/>
又曰獻帝時夏大雨水時曹操殺皇后伏氏<lb/>
又曰獻帝末司徒王允殺董卓卓將李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>郭汜攻䧟長安<lb/>
殺戮甚衆乃収卓尸葬於郿葬日大風雨雨水從藏溢漂<lb/>
卓棺岀於穴俄而<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>汜皆𬒳殺<lb/>
續漢書曰建光元年京都及郡國二十九淫雨傷稼是時<lb/>
羗反乆未平百姓屯戍不解愁苦<lb/>
又曰桓帝延熹二年夏霖雨五十餘日是時大將軍梁兾<lb/>
<pb n="KR3k0012_SBCK_877-7a"/>
秉政<lb/>
又曰靈帝建寧元年夏霖雨六十餘日是時大將軍竇武<lb/>
謀廢中官其年九月長樂五官史朱瑀等共中常侍曹節<lb/>
起兵闕下武敗走追斬武兄弟死者數百人<lb/>
魏志曰明帝時大雨殺鳥雀時帝居䘮不哀出入弋獵故有<lb/>
恒雨爲罰之變<lb/>
晉書曰元帝時大雨四十餘日晝夜雷電時王敦興兵王<lb/>
師敗續<lb/>
又曰成帝時頻年大雨恒雷時蘇峻餘黨猶據石頭帝㓜<lb/>
權在臣下也<lb/>
齊書曰明帝時王敬則爲大司馬拜日大雨洪注文武失<lb/>
色敬則後竟𬒳誅<lb/>
崔鴻十六國春秋曰後趙石勒將㓂鄴霖雨三月不止王<lb/>
<pb n="KR3k0012_SBCK_877-7b"/>
師敗季龍于臣靈口赴水死者五百餘人勒軍大飢相食<lb/>
又曰石勒元年大霖雨滂沱泛溢衝山䧟谷巨松僵拔東<lb/>
至于海原隰之間皆如山積後文騫擊勒孔萇大敗而歸<lb/>
後又霖雨中山暴水流漂巨木百萬後有季龍篡奪之事<lb/>
隋書曰魏静帝時大雨七十餘日後元瑾荀濟劉思逸謀<lb/>
殺齊文宣不遂咸𬒳誅<lb/>
又曰北齊武成清河年大雨晝夜不息數十日山東大水<lb/>
人多餓死是年匈奴來㓂并州<lb/>
又曰後主大統三年積隂大雨時太后淫亂也<lb/>
隋書曰文帝仁壽元年夏驟雨震雷<hi>大風抜木冝君湫水移於始平明年獨孤</hi>
后崩<lb/>
唐書曰則天長安四年九月霖雨兼雪凢隂一百五十餘<lb/>
日至神龍元年正月五王誅二張孝和反正方見晴<lb/>
<pb n="KR3k0012_SBCK_877-8a"/>
霽<lb/>
又曰徳宗貞元二十一年順宗風病王叔文用事連月隂<lb/>
雨不霽乃以憲宗爲皇太子制岀日即晴傳所謂皇之不<lb/>
極厥罰恒隂皆此類也<lb/>
　　　　　無雲而雨<lb/>
春秋感精符曰失陽事則無雲而雨<hi>宋均注曰四月純陽用事失陽故無雲而</hi>
<hi>雨也</hi>
河圖袐徵曰主急妄怒矢陽事則主無雲而雨<lb/>
京氏别對災異曰無雲暴雨何人君封拜無功進無徳則致<lb/>
不雲而暴雨過惡暴楊誅反受罪宻雲而不雨其救也誅<lb/>
疆䘏弱信及兆民雲雨時也<lb/>
隋書曰梁武帝時雨自七月至十月是時頻年興師士卒<lb/>
疲弊<lb/>
<pb n="KR3k0012_SBCK_877-8b"/>
又曰元帝承聖中湘州賊陸納推李洪雅爲王羽議器甲<lb/>
甚精徒黨勇銳時天日晴明𥘉無雲霧軍發<hi>之際忽然</hi>風雨時<lb/>
人謂爲軍泣百姓竊言知其敗也元帝命竟陵太守王僧<lb/>
辨討平之<lb/>
京房曰若岀軍之日無雲而雨此天泣軍没不還雨不沾<lb/>
衣名曰鬼泣其軍必敗<lb/>
抱朴子曰無雲而雨是爲雨血將軍當楊兵講武以應之<lb/>
大雨軍中甚必無功<lb/>
　　　　　雨土<lb/>
京房易傳曰内滛亂百姓勞苦則天雨土此小人將起是<lb/>
謂黄生目土失其性則雨塵土沙灰皆土之類<lb/>
尚書中候曰夏桀無道山亡土崩殷紂時十日雨土於毫<lb/>
紂竟國滅<lb/>
<pb n="KR3k0012_SBCK_877-9a"/>
伏侯古今注曰漢武帝元朔四年雨土<lb/>
又曰昭帝始元二年雨土晝昬<lb/>
又曰元帝建昭四年雨土<lb/>
梁書曰武帝大同元年雨土二年又雨黄塵如雪攬之盈<lb/>
掬時帝溺於佛法興造尤甚<lb/>
後魏書曰世宗景明四年凉州雨土如霧時舅尚書令髙<lb/>
肇專政俄而𬒳殺<lb/>
隋書曰隋文帝開皇二年京師雨土四年関中亂飢諸王<lb/>
各謀爲逆時内營都邑後起仁壽宫丁匠死者太半<lb/>
　　　　　雨沙<lb/>
隋書曰梁簡文時雨黄沙時侯景陵上其年人相食<lb/>
　　　　　雨灰<lb/>
隋書曰梁武大同年雨灰色黄時帝惡人勝巳又信佛法<lb/>
<pb n="KR3k0012_SBCK_877-9b"/>
捨身爲奴蔽賢絶道後有侯景之亂<lb/>
　　　　　雨血<lb/>
戰國䇿曰齊湣王三十一年侵伐隣國窮兵極武外怨於<lb/>
諸侯内失於百姓燕將樂毅連五國兵以伐之湣王出走<lb/>
楚使淖齒救齊淖齒謂王曰夫千乗愽昌間地方數百里<lb/>
雨血沾衣嬴博之地坼及至泉有人當闕而哭求之不得<lb/>
去則又聞其聲王悉知之乎王曰不知淖齒曰天地人皆<lb/>
以告矣而王不知何得無誅遂殺湣王以與燕闘而敗<lb/>
漢書曰惠帝時冝陽雨血一頃時諸吕用事殺三皇子建<lb/>
立非嗣退大臣王陵趙堯周昌后崩大臣共誅滅諸吕僵<lb/>
尸流血之應<lb/>
又曰哀帝時山陽雨血廣三尺長五尺大者如錢小者如<lb/>
麻後二年王莽擅朝誅貴戚丁傅董賢用事<lb/>
<pb n="KR3k0012_SBCK_877-10a"/>
晉書曰惠帝永康元年三月尉氏雨血明年正月趙王倫<lb/>
篡位遷帝於金墉城其後天下大兵禍流王室<lb/>
崔鴻十六國春秋曰前趙劉聦建元元年十二月雨血於<lb/>
左司隷寺覆地其月又雨血東宫延明殿徹瓦在地者深<lb/>
五寸二年四月雨血於東宫其年十二月又雨血於東宫廣袤<lb/>
頃餘麟嘉元年二月雨血東宫其月又雨血於光極殿來<lb/>
年雨血平陽廣袤十里其月聦死劉璨爲靳淮所殺<lb/>
又曰後趙石遵時雨血周遍鄴城俄爲石鍳冉閔所廢閔<lb/>
遂滅石氏誅胡人<lb/>
又曰南燕慕容超將敗東萊雨血俄而國亡<lb/>
又曰後蜀李勢末年天雨血俄降於桓温也<lb/>
隋書曰文帝時突厥雍閭可汗境内雨血三日俄而爲隋師<lb/>
所㓕<lb/>
<pb n="KR3k0012_SBCK_877-10b"/>
唐書曰髙祖武徳𥘉突厥處羅可汗欲侵中夏㑹天雨血<lb/>
三日乃止而處羅疽發而死<lb/>
　　　　　雨肉<lb/>
後漢書曰桓帝時廉縣雨肉似羊肺大如手時梁兾專政<lb/>
盗賊攻掠明年梁大后崩兾亦敗<lb/>
魏志曰公孫淵將亡襄平北市生肉長圍各數丈有頭目<lb/>
口喙無手足而動摇占曰有形不成有體無聲其國滅亡<lb/>
其年司馬宣王討平之<lb/>
晉書曰愍帝建興元年十二月河東雨肉劉石擁兵帝竟<lb/>
没遇害<lb/>
崔鴻十六國春秋曰前趙劉聦時有流星起于牽牛入紫<lb/>
宫龍形委曲蛇行光照地落于平陽北十里視之則肉臭<lb/>
聞平陽長三十歩旁常有哭聲<lb/>
<pb n="KR3k0012_SBCK_877-11a"/>
墨子曰殷紂滅年天雨肉其年爲周武王所滅<lb/>
　　　　　雨毛<lb/>
京房曰邪進賢退前樂後憂金失其性則雨毛也<lb/>
漢書曰武帝時天雨白毛明年又雨之時征役繁興户口<lb/>
凋散<lb/>
晉書曰武帝時蜀雨白毛益州刺史皇甫晏爲牙門張弘<lb/>
謀害<lb/>
隋書曰文帝開皇六年京師雨毛如馬尾長者二尺餘六<lb/>
七寸其月梁士彦宇文忻劉昉以謀反誅明年發十萬人<lb/>
築長城又於楊州開山造瀆以通運衆役繁興雨毛之應<lb/>
　　　　　雨氷<lb/>
漢書曰桓帝時京師雨氷其年皇后梁氏崩梁兾與妻自<lb/>
殺○崔鴻十六國春秋曰涼張駿二年九月雨氷狀若絲<lb/>
<pb n="KR3k0012_SBCK_877-11b"/>
纊皆着草<lb/>
　　　　　雨花<lb/>
隋書曰文帝仁壽年在仁壽宫頻天雨花大者徑寸小者<lb/>
如榆莢○又曰毛州天雨金銀花遍四十餘里<lb/>
　　　　　雨草<lb/>
京房曰君恡禄信衰厥妖雨草火失其性則草妖<lb/>
漢書曰元帝時雨草而葉相摎結大如彈丸時帝外氏權<lb/>
盛京房曰國破亡若雨孽人主殃<lb/>
又曰平帝時雨草狀如元帝時王氏專政至於莽乃篡位<lb/>
政在私門之家<lb/>
宋書曰明帝太始四年雨草于宫明年魏侵青州殺太守<lb/>
　　　　　雨榖<lb/>
史記曰梁惠成王八年雨黍于齊<lb/>
<pb n="KR3k0012_SBCK_877-12a"/>
京房曰雨五榖人相食<lb/>
又曰燕丹囚於秦天雨粟於燕後秦滅之<lb/>
後漢書曰光武末陳留雨粟形如稗實<lb/>
　　　　　雨魚<lb/>
漢書曰成帝時雨魚長五寸巳下時王氏專政<lb/>
崔鴻十六國春秋曰後蜀李期末年大雨魚於宫中其色<lb/>
黄其年爲李壽廢殺之<lb/>
又曰夏赫連勃勃鳯翔元年五月雨魚于統萬時興役尤<lb/>
甚<lb/>
　　　　　雨螽<lb/>
史記曰魯文公三年雨螽劉向以爲宋殺大夫而無罪有<lb/>
暴虐賦歛之應<lb/>
　　　　　雨錢<lb/>
<pb n="KR3k0012_SBCK_877-12b"/>
廣五行記曰後魏宣武景明年海陵人黄㝷家貧忽風雨<lb/>
錢飛至家後巨富錢數萬其後𬒳誅<lb/>
　　　　　雨水銀<lb/>
隋書曰文帝仁壽四年八月仁壽宫内再雨水銀又陜州<lb/>
雨水銀奏髙祖髙祖知非祥其年太子逆殺漢王諒舉兵<lb/>
天下將亂之應<lb/>
　　　　　雨金<lb/>
史記曰晉惠公二年雨金至六年秦穆公涉河伐晉<lb/>
　　　　　雨續<lb/>
宋書曰孝武大明七年㑹稽雨續委於山澤續如麻紵脆<lb/>
似地毛至八年大餓横屍原野<lb/>
　　　　　雨原<lb/>
宋書曰文帝元嘉十七年七月張仲舒晨夕輙見門側有<lb/>
<pb n="KR3k0012_SBCK_877-13a"/>
赤氣赫然空中忽雨絳羅於庭中廣七八分長五六寸皆<lb/>
以箋𥿄繫之紙廣長與羅等紛紛甚駃舒惡而焚之舒經宿<lb/>
暴死<lb/>
太平御覽卷第八百七十七<lb/>
</p>
<p>
</p>
  </div>
</body>
</text>
</TEI>
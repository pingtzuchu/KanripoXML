<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_325-1a"/>
太平御覽卷第三百二十五　兵部五十六<lb/>
　　乞師　救援　擒獲上<lb/>
　　　　　乞師<lb/>
左傳曰衛人伐齊公子遂如楚乞師<hi>公子遂魯卿</hi>
又曰東門襄仲臧文如楚乞師<hi>㐮仲居東門故以爲氏文爲㐮仲副使故不書</hi>
又曰夏公使如楚乞師以伐齊<hi>公不事齊與晉盟故懼而乞師於楚</hi>
又曰晉侯使荀罃來乞師<lb/>
又十三年晉侯使郗錡來乞師將事不敬<hi>將事敬君命也</hi>孟獻子<lb/>
曰郄氏亡乎禮身之幹也敬身之階也郄子無階且先君<lb/>
之嗣卿受命以求師將社稷是衛而惰棄君命也不亡何<lb/>
爲<hi>郄錡郄克子故曰嗣卿爲十七年春殺郄錡傳也</hi>
又曰晉侯使士魴來乞師<lb/>
又曰郄犨如衛遂如齊皆乞師焉欒黶來乞師孟獻子曰<lb/>
<pb n="KR3k0012_SBCK_325-1b"/>
晉有勝矣<hi>卑讓有禮故知其將勝楚也</hi>
又曰秋齊侯聞將有晉師使陳無宇從薳啓彊如楚辭且<lb/>
乞師<hi>辭有晉師未得相見也</hi>
糓梁曰師出不必反戰不必勝故言乞也<lb/>
戰國䇿曰楚圍雍氏韓使求救於秦秦師不下殽令斳尚<lb/>
使謂秦王曰今韓巳病矣秦師不下脣竭齒寒願大王熟<lb/>
計之宣太后召尚曰妾事先王也先王以髀如妾身妾困<lb/>
弗支也盡身妾上而弗重也何以其少有利焉夫救韓日<lb/>
費千金獨不使妾少有利耶靳尚歸韓襄王賂於太后復<lb/>
使張翠至甘茂曰韓急翠曰未也茂曰先生言不急可乎<lb/>
翠曰韓急<hi>則折而入</hi>楚矣臣安敢來茂曰先生勿復言也乃言<lb/>
於秦王曰今雍氏圍而秦兵不下是無韓也楚韓爲一魏<lb/>
不敢不聽是楚以三國謀秦也秦王乃下師於郩以救韓<lb/>
<pb n="KR3k0012_SBCK_325-2a"/>
後漢書曰曹操與袁紹相持於官渡紹遣人求救劉表許<lb/>
之而不至亦不援曹操且欲觀天下之變從事中郎南陽<lb/>
韓嵩别駕劉先說表曰今豪傑並起兩雄相持天下之重<lb/>
在於將軍將軍若欲有爲起乗其弊可也<lb/>
　　　　　救援<lb/>
春秋後齊語曰秦攻趙長平齊楚救之趙人無食請粟於<lb/>
齊齊欲勿與周子曰不如與之以退秦兵不與則秦兵不<lb/>
却是秦之計中而齊楚之計過也且趙之於齊楚捍蔽也<lb/>
猶齒之於脣脣亡則齒寒今日亡趙明日患及齊楚是故<lb/>
趙之務冝若奉漏甕沃燋釡也夫救趙髙義也却秦兵顯<lb/>
名也義救亡國威却強秦之兵不務爲此而務愛粟爲國<lb/>
計者過矣齊王不聽秦破趙於長平遂圍邯鄲焉<lb/>
又韓語曰襄王十二年楚圍雍氏韓令使者求救於秦冠<lb/>
<pb n="KR3k0012_SBCK_325-2b"/>
盖相望秦師不出使靳尚如秦謂秦王曰韓之於秦居爲<lb/>
隱蔽出爲鴈行令韓病矣秦師不出脣亡齒寒願大王計<lb/>
之也<lb/>
史記曰趙平原君使者冠盖相屬讓信陵君以請救曰勝<lb/>
所結爲婚姻者以公子髙義今縱輕勝獨不憐公子之姉<lb/>
耶公子說王不可乃將車騎欲與趙俱死行過夷門見侯<lb/>
嬴坐而去公子曰侯生無一言半辭送我哉乃復見之生<lb/>
曰知公子之必來乃謂曰嬴聞晉鄙之兵符常在王卧内<lb/>
而如姬最幸可爲如姬復父之讎求其虎符奪晉鄙軍此<lb/>
五覇之伐也然恐鄙有所疑臣客朱亥可與俱行至軍亥<lb/>
以四十斤鐵椎殺晉鄙引兵救趙却秦軍趙王再拜曰自<lb/>
古賢人未有及公子公子懼不歸趙以五城封之<lb/>
魏志曰太祖征張繡荀攸言於太祖曰繡與劉表相恃爲<lb/>
<pb n="KR3k0012_SBCK_325-3a"/>
強然繡以逺軍仰食於表表不能供勢必離不如緩軍以待<lb/>
之若急之其勢必相救太祖不從遂進軍至襄繡戰急表<lb/>
果救之軍不利太祖謂攸曰不用君言至是矣<lb/>
魏略曰臧洪太祖爲族弟興平末太祖甞與洪出爲宼刼<lb/>
失馬追者在後洪下馬與太祖太祖辭曰各自急洪言曰<lb/>
天下諸將可无洪不可无君也太祖乃乗之遂相扶佐得<lb/>
濟<hi>魏志曰太祖爲卓敗失馬</hi>
晉書曰桓宣屯馬頭山爲祖煥桓撫所攻求援於盧江太守<lb/>
毛寳宣遣子戎重請寳即隨戎赴之未至而賊巳與宣戰<lb/>
寳軍縣兵少器仗艦惡大爲煥抚所破寳中箭貫髀徹鞌<lb/>
使人蹋鞌抜箭血流滿鞾去舡所百餘里望星而行到先<lb/>
哭戰亡將士洗瘡訖夜還救宣寳至宣營而煥撫亦退<lb/>
又曰淮南妖賊張昌旬月之間衆三萬皆絳科頭攅之以<lb/>
<pb n="KR3k0012_SBCK_325-3b"/>
毛王歆上言妖賊張昌劉尼稱神聖犬羊万計絳頭毛面<lb/>
挑刀走㦸其鋒不可當請諸軍以助<lb/>
三十六國春秋曰姚㐮南至滎陽與髙昌李歷戰于麻田<lb/>
馬中流矢死弟萇下馬授襄曰汝何以自免萇曰但令兄<lb/>
濟此竪子何敢害萇㑹救至俱不死<lb/>
北史曰齊蘭陵武王長恭一名孝瓘文襄第四子累迁并<lb/>
州刺史突厥入晉陽長恭盡力擊之芒山之敗長恭爲中<lb/>
軍五百騎再入周軍遂至金墉之下𬒳圍甚急城上人不<lb/>
識長恭免胄示之靣乃下弩手殺之於是大捷武士共歌<lb/>
謡之爲蘭陵王入陣曲是<lb/>
後魏書曰齊將陳伯之進逼壽春㳂淮爲宼時司徒彭城<lb/>
王勰廣陵侯衍同鎭壽春以九江初附人情未洽兼臺援<lb/>
不至深以爲憂詔遣傳永爲統軍領汝隂之兵三千人援<lb/>
<pb n="KR3k0012_SBCK_325-4a"/>
永揔勒士卒水陸俱下而淮水口伯之防甚固永去二千<lb/>
餘里牽舡上汝南岸以水牛挽之直南趣淮下舡便渡<lb/>
適上岸賊軍追及㑹時巳夜永乃潜進時曉逵壽春城下<lb/>
勰衍聞外有軍共上門樓觀望然不意永至永免胄乃信之<lb/>
遂引永上勰謂永曰北望以乆恐洛陽難復再見不意卿<lb/>
能至也勰令永引軍入城永曰埶兵𬒳甲固敵是求若如<lb/>
教㫖便共殿下同𬒳圍守豈是救援之意遂孤軍城外與<lb/>
勰并勢以擊伯之頻有克捷<lb/>
又曰辛淵私署凉王李暠騎將軍暠子欽亦厚遇之欽與<lb/>
沮渠蒙遊戰於<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>泉軍敗失馬淵以所乗馬授欽而身死<lb/>
於難以義烈見稱西土<lb/>
又曰裴駿盖呉作亂於闕中汾隂人薛永宗聚衆應之殘<lb/>
破諸縣來襲聞憙縣中先無兵杖人情駭動縣令憂惶計<lb/>
<pb n="KR3k0012_SBCK_325-4b"/>
無所出駿在家聞之便率厲郷豪曰在禮君父危臣子致<lb/>
命府君今爲賊所逼是吾等徇節之秋諸君可不免乎諸<lb/>
豪皆奮激請行駿乃簡騎驍勇數百人奔赴賊聞救至引<lb/>
兵退走刺史嘉之以狀表聞㑹丗祖親討盖呉引見駿駿<lb/>
陳叙事冝甚㑹機理丗祖大恱顧謂崔浩曰裴駿有當丗<lb/>
才是且忠義可嘉𥙷中書博士浩亦深器駿目爲三河領<lb/>
䄂轉中書侍郎<lb/>
後周書曰蕭察大統十五年乃遣使稱藩請爲附庸太祖<lb/>
令丞相東閤祭酒榮權使焉察大恱是歳梁元帝令柳仲<lb/>
禮率衆進圖襄陽察懼乃遣其妻王氏及丗子寮爲質以<lb/>
請救太祖又令榮權報命仍遣開府楊忠率兵援之十六<lb/>
年楊忠擒仲禮平漢東察乃獲安<lb/>
又曰李賢時有賊帥逹符顯圍逼州城晝夜攻戰屢𬒳摧<lb/>
<pb n="KR3k0012_SBCK_325-5a"/>
衂賢間赴雍州詣天光請援天光許之賢乃返而賊營壘<lb/>
四合無因入城候日向夕乃僞負薪與賊樵采者俱得至<lb/>
城下城中垂布引之賊衆方覺乃弓弩亂發射之不中遂<lb/>
得入城告以大軍將至賊聞之便即散走<lb/>
又曰邵惠公顥太祖長兄德皇帝娶樂浪王氏爲德皇后<lb/>
生顥及連次太祖德皇帝與衛可孤戰於武川臨陣墜馬<lb/>
顥奔救擊殺數十人賊衆披靡德皇帝乃得上馬引去俄<lb/>
而賊追騎大至顥遂戰殁保定𥘉追贈太師㝷追封邵公<lb/>
又曰太祖率輕騎追侯景于河上景等北據河橋南屬邙<lb/>
山爲陣與諸軍合戰太祖馬中流矢驚逸遂失之因此軍<lb/>
中擾亂都督李穆下馬授太祖軍以復振於是大捷斬髙<lb/>
敖曹及其儀同李猛<lb/>
隋書曰張湏陁爲齊郡丞賊裴長才石予河等衆二萬奄<lb/>
<pb n="KR3k0012_SBCK_325-5b"/>
至城下縱兵大掠湏陁未暇集兵親率五騎與賊競赴之<lb/>
圍百餘重身中數瘡勇氣弥厲㑹城中兵至賊稍却湏陁<lb/>
督軍復戰長才敗走後數旬賊帥秦君弘郭方預等合軍<lb/>
圍北海兵鋒甚銳湏陁謂官屬曰賊自恃強謂我不能救<lb/>
吾今速去破之必矣於是簡精兵倍道而進賊果無備擊<lb/>
大破之斬數萬級獲輜重三千兩<lb/>
唐書曰李晟兼左金吾大將軍涇原四鎭都知兵馬使并<lb/>
惣遊兵無何節度使馬璘與吐蕃戰於監倉兵敗晟率所<lb/>
部撗擊之抜璘出於亂兵以功封合川郡王璘忌晟威名<lb/>
又遇之不以禮令朝京師代宗知之留宿衛上即位吐蕃<lb/>
㓂劒南時節度使崔寜在京師三川皆恐詔晟將神䇿兵<lb/>
五百救援晟乃踰漏天攻㧞飛越廊清肅寜三城絶大渡<lb/>
河獲虜首千餘級虜乃引去因留成都數月而還<lb/>
<pb n="KR3k0012_SBCK_325-6a"/>
又曰裴度征蔡州計築赫連城於池口未畢役度領師及<lb/>
賔從徃觀之導騎將及城門左右曰五溝賊至言未畢賊<lb/>
以突來哮謼争進城震壞者十餘板注弩挺刃勢將及度<lb/>
頼李光顔决戰於前以却之時光顔先慮其來使田希以<lb/>
二百騎伏於溝中出賊不意交擊之方得入城希又先扼<lb/>
其溝中歸路賊多棄騎越溝相牽墮壓而死者千餘人是<lb/>
日非光顔救度幾䧟<lb/>
又曰辛讜性慷慨重然諾專務賑人之急年五十不求茍<lb/>
進有濟時匡難之志咸通十年龐勛亂徐泗時杜慆守泗<lb/>
州賊以郡當江淮要害極力攻之時兩淮郡縣皆䧟獨慆<lb/>
守臨淮乆之援軍雖集賊未解圍時讜寓居廣陵乃仗劒<lb/>
挐小艇趍泗口貫賊柵入城見慆慆素聞有義而不相面<lb/>
喜讜至握手謝曰判官李延樞方話子爲人何遽至耶吾<lb/>
<pb n="KR3k0012_SBCK_325-6b"/>
無憂矣時賊三靣攻城王師結壘于洪源驛相顧不前讜<lb/>
夜以小舟穿賊壘至洪源驛見監軍郭厚夲論泗州危急<lb/>
且冝速救厚夲然之淮南都將王公弁謂厚夲曰賊軍衆<lb/>
我寡無冝輕舉當俟可行讜坐中㧞劒瞋目謂公弁曰賊<lb/>
百道攻城䧟在旦夕公等奉詔赴援而逗留不進心欲何<lb/>
爲不唯有負國恩丈夫氣義亦冝感發假如臨淮䧟賊淮<lb/>
南即是㓂塲公何獨存耶即欲揮刃向公弁厚夲持之讜<lb/>
望泗州大哭者經日帳下爲之流涕厚夲義其心選甲士<lb/>
三百隨讜入泗州夜半斬賊柵大呼由水門而入賊軍大<lb/>
駭旣知援兵入賊乃退舎人心遂固浙西觀察使杜審權<lb/>
遣大將翟行約率軍三千赴援屯蓮塘驛慆欲遣人勞之<lb/>
將吏皆憚其行讜曰杜相公以大夫宗盟急難相赴安得<lb/>
令使者無言而還即賷慆書幣犒其使淮南大將李湘率<lb/>
<pb n="KR3k0012_SBCK_325-7a"/>
師五千來援受賊詐降敗於淮口湘與郭厚夲皆爲賊所<lb/>
執自是無援賊併兵急攻以鐵索斷淮流梯衡雲合凢周<lb/>
七月晝夜不息乗城之士不遑寢寐面目瘡生軍儲漸少<lb/>
分食稀粥頼讜犯難仗義求救於淮北諸軍旣而馬舉以<lb/>
大軍至賊解圍而去讜無子猶子山僧元老等寄在廣陵<lb/>
每出城則書二姪名謂慆曰志之得嗣爲幸慆益感之賊<lb/>
平授讜泗州團練判官侍御史〇繁欽丘儁碑曰故右扶<lb/>
風都尉主簿有丘儁者從都尉討叛胡官兵敗績卒伍奔<lb/>
散都尉臨陣墜馬儁於是下馬援甲以身禦寇遂致死戰<lb/>
塲都尉乗儁馬得免<lb/>
　　　　　擒獲上<lb/>
左傳曰鄭將公子歸生伐宋戰于大棘宋師敗績宋將狂<lb/>
狡輅鄭人鄭人入於井<hi>輅迎也五駕切</hi>倒㦸而出獲狂狡君子曰<lb/>
<pb n="KR3k0012_SBCK_325-7b"/>
失禮違命冝其擒也戎昭果毅以聽之謂禮<hi>聽謂常在放身着於心想</hi>
<hi>聞其政令</hi>殺敵爲果致果爲毅糓梁曰宋華元帥師及鄭公子歸<lb/>
生戰于大棘宋師敗績獲宋華元獲者不與之辭也<lb/>
史記曰漢六年人有告楚王韓信反髙帝以陳平計發使<lb/>
告諸侯㑹陳僞游雲夢實欲襲信信不知謁髙祖於陳上<lb/>
令武士縛信載後車信曰狡兎死良狗烹天下巳定我固<lb/>
當烹遂械繫信至洛陽赦信罪以爲淮隂侯<lb/>
後漢書曰龜兹王攻破䟽勒殺其王而立龜兹人兠題爲<lb/>
䟽勒王明年春班超從間道至䟽勒去兠題所居槃橐城<lb/>
九十里逆遣吏田慮光徃降之勑慮曰兠題夲非䟽勒種<lb/>
國人必不用命若不即降便可執之慮旣到兠題見慮輕<lb/>
弱殊無降意慮因其無備遂前刼縛兠題左右出其不意<lb/>
皆警而立定慮馳報超超即赴之悉召䟽勒將吏說以龜<lb/>
<pb n="KR3k0012_SBCK_325-8a"/>
兹無道之狀因立其故王兄子忠爲王<hi>王兄子榆勒立之</hi>
<hi>更名曰忠也</hi>國人大恱<lb/>
蜀志曰先主入益州還攻劉璋張飛等泝流而上分定郡<lb/>
縣破璋將巴郡嚴顔先獲顔飛呵顔曰大軍至何以不降<lb/>
而敢距戰顔曰卿等無狀侵奪我州我州有斷頭將軍無<lb/>
降將軍也飛怒令斫頭顔曰斫頭便斫何爲怒耶飛壯而<lb/>
釋之引爲賔客<lb/>
晉書載記曰慕容皝將乗海討慕容仁群下咸諌以海道<lb/>
危阻冝從陸路皝曰舊海水無凌自仁反巳來凍合者三<lb/>
矣昔漢光武因滹沱之氷以濟大業天其或者欲吾乗此<lb/>
而尅之乎吾計决矣有沮謀者斬乃率三軍從昌黎踐凌<lb/>
而進仁不虞皝之至也軍去平郭七里候騎乃告仁狼狽<lb/>
出戰爲皝所擒殺仁而還<lb/>
<pb n="KR3k0012_SBCK_325-8b"/>
又曰王凌遣督護王昌等率疾陸眷及第文鴦從弟末杯<lb/>
攻石勒於襄國勒敗還壘末杯追入壘門爲勒所獲勒質<lb/>
末杯遣使求和於疾陸眷疾陸眷將許之文鴦諌曰受命<lb/>
討勒寜以末杯一人故縱成擒之㓂旣失凌意且有後憂<lb/>
必不可許疾陸眷不聽以鎧馬二百五十疋金銀各一簏<lb/>
贖末杯勒歸之<lb/>
吕氏春秋曰湯以良車七十乗必死六十人戊子戰於郕<lb/>
遂擒推移大犧<hi>桀多力能推移大犧因以爲号</hi>
太平御覽卷第三百二十五<lb/>
</p>
<p>
</p>
  </div>
</body>
</text>
</TEI>
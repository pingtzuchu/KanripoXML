<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_993-1a"/>
太平御覽卷第九百九十三<lb/>
　藥部十<lb/>
　　　　桔梗　巴豆　鬼臼　莽草<lb/>
　　　　忍冬　淫羊霍　狼牙　香蒲<lb/>
　　　　爵李　腐婢　落石　鬼箭<lb/>
　　　　房葵　麻黄　茈葫　亭歴<lb/>
　　　　紫苑　女萎　蓍實　地椹<lb/>
　　　黄環　莵絲　石芸　甘遂<lb/>
　　　　馬刀　女青　王孫　因塵<lb/>
　　　　淮木　百部　千歳垣中膚皮<lb/>
　　　缺葐　蒱隂實<lb/>
　　　　　　　桔梗<lb/>
廣雅曰犁如桔梗<lb/>
<pb n="KR3k0012_SBCK_993-1b"/>
管子曰五沃之土生桔梗<lb/>
范子計然曰桔梗岀河東洛陽<lb/>
戰國筞曰淳于髠一日而見七士於宣王王曰寡人聞千<lb/>
里之一士是比肩而相望百丗一聖若隨踵而生也今子<lb/>
一朝而見七士士不亦衆乎淳于髠曰夫鳥同翼者聚飛<lb/>
獸同足者俱行今求桔梗於沮澤累丗不能得一之臯黍<lb/>
梁父之隂則却車載耳王求士於髠譬挹水於河取火於<lb/>
燧也<lb/>
建康記曰建康岀桔梗極精好<lb/>
搜神記曰鄱陽趙壽有犬蠱有陳岑詣壽忽有大黄犬六<lb/>
七群岀吠岑後余伯婦與壽婦食吐血幾死屑桔梗以飲<lb/>
之乃愈<lb/>
本草經曰桔梗　味辛微温生山谷治胸脅痛膓<lb/>
<pb n="KR3k0012_SBCK_993-2a"/>
鳴驚悸生嵩髙<lb/>
呉氏本草經曰桔梗一名符蔰一名白藥一名利如一名<lb/>
梗草一名盧茹神農醫和苦無毒扁鵲黄帝鹹歧伯雲公<lb/>
甘無毒季氏大寒葉如薺苨莖如筆管紫赤二月生<lb/>
　　　　　巴豆<lb/>
廣雅曰巴菽巴豆也<lb/>
蜀志曰犍爲南安縣岀巴豆<lb/>
晉書曰賈后使太醫令程據合巴豆杏子丸矯詔使黄門<lb/>
孫慮齎至許昌以害太子<lb/>
列仙傳曰玄俗河間人餌巴豆雲英賣一丸七錢<lb/>
盛弘之荆州記曰朐䏰縣有巴子城地多巴豆<lb/>
廣志曰犍爲𤏡道縣岀巴豆<lb/>
愽物志曰䑕食巴豆三年重三十斤<lb/>
<pb n="KR3k0012_SBCK_993-2b"/>
本草經曰巴豆一名巴菽味辛温生川谷主治温瘧傷寒<lb/>
熱破<hi>癖瘕</hi>結堅通六府去惡肉除鬼毒邪注殺蟲生巴蜀郡<lb/>
范子計然曰巴菽出巴郡<lb/>
吴氏本草經曰巴豆一名菽神農歧伯桐君辛有毒黄帝<lb/>
甘有毒李氏主温熱寒葉如大豆八月採<lb/>
　　　　　鬼臼<lb/>
呉氏本草經曰一名九臼一名天臼一名雀犀一名馬目<lb/>
公一名解毒生九真山谷及冤句二月八月採根<lb/>
　　　　　莽草<lb/>
范子計然曰莽草岀三輔青色者善<lb/>
淮南萬畢術曰莽草浮魚<hi>取莽草葉并陳粟米合濤之以内水魚皆死</hi>
本草經曰莽草味辛温生山谷治風頭癰乳疝瘕結氣疥<lb/>
瘙疽瘡生還谷<lb/>
<pb n="KR3k0012_SBCK_993-3a"/>
呉氏本草經曰莽一名春草神農辛雷公桐君苦有毒生<lb/>
上谷山中或冤句五月採治風<lb/>
　　　　　忍冬<lb/>
本草經曰忍冬味甘乆服輕身<lb/>
　　　　　滛羊霍<lb/>
本草經曰淫羊霍一名蜀前味辛寒治隂痿傷中益氣強<lb/>
志除莖痛利小便生上郡陽山<lb/>
呉氏本草經曰淫羊霍神農雷公辛季氏小寒堅骨<lb/>
　　　　　狼牙<lb/>
本草經曰狼牙一名牙子味寒生川谷治邪氣去白蟲疥<lb/>
痔生淮南<lb/>
建康記曰建康出狼牙<lb/>
范子計然曰狼牙出三輔色白者善<lb/>
<pb n="KR3k0012_SBCK_993-3b"/>
呉氏本草經曰狼牙一名支蘭一名狼齒一名犬牙一名<lb/>
抱牙神農黄帝苦有毒桐君鹹歧伯雷公扁鵲苦無毒或<lb/>
生冤句葉青根黄赤六月七月華八月實黒正月八月採<lb/>
根<lb/>
　　　　　香蒲<lb/>
本草經曰香蒲一名睢蒲味甘平生池澤治五藏心下邪<lb/>
氣堅齒明目聦耳乆服輕身能老生南海<lb/>
呉氏本草曰醮一名醮石一名香蒲神農雷公甘生南海<lb/>
池澤中<lb/>
　　　　　爵李<lb/>
本草經曰郁核一名爵李<lb/>
　　　　　腐婢<lb/>
本草經曰腐婢小豆花也<lb/>
<pb n="KR3k0012_SBCK_993-4a"/>
　　　　　落石<lb/>
本草經曰落石一名鯪石味苦温生川谷治風熱乆服輕<lb/>
身明潤目澤好色不老延年生太山<lb/>
呉氏本草經曰落石一名鱗石一名明石一名縣石一名<lb/>
雲華一名雲珠一名雲英一名雲丹神農苦小温雷公苦<lb/>
無毒扁鵲桐君甘無毒季氏大寒云藥中君採無時<lb/>
　　　　　鬼箭<lb/>
廣雅曰鬼箭神箭也<lb/>
本草經曰衛矛一名鬼箭味苦寒生山谷治女子崩中下<lb/>
血腹滿汗岀除邪殺鬼毒生霍山<lb/>
呉氏本草經曰鬼箭一名衛與神農黄帝桐君苦無毒葉<lb/>
如桃如羽正月二月七月採隂乾或生野田<lb/>
　　　　房葵<lb/>
<pb n="KR3k0012_SBCK_993-4b"/>
愽物志曰房葵與狼毒相似<lb/>
本草經曰房葵一名犁盖味辛冬生川谷乆服堅骨髓益<lb/>
氣生臨淄<lb/>
呉氏本草經曰房葵一名梁盖一名爵離一名房苑一名<lb/>
晨草一名利如一名方盖神農辛小寒桐君扁鵲無毒歧<lb/>
伯雷公黄帝苦無毒莖葉如葵上黒黄二月生根根大如<lb/>
桔梗根中紅白六月花白七月八月實白三月三日採根<lb/>
　　　　　麻黄<lb/>
廣雅曰龍沙麻黄也麻黄莖狗骨也<lb/>
本草經曰一名龍沙味苦温生川谷治中風傷寒出汗去<lb/>
熱邪氣破堅積聚生晉地<lb/>
范子計然曰麻黄岀漢中三輔<lb/>
呉氏本草經曰麻黄一名卑相一名卑監神農雷公苦無毒<lb/>
<pb n="KR3k0012_SBCK_993-5a"/>
扁鵲酸無毒季氏平或生河東四月立秋採<lb/>
慕容晃與頋和書曰今致麻黄五斤<lb/>
　　　　　茈葫<hi>柴胡二音</hi>
本草經曰茈葫一名地重味苦平生川谷治心腹祛膓胃<lb/>
結氣乆服輕身明目益精生弘農<lb/>
呉氏本草經曰茈葫一名山來一名如草神農歧伯雷公<lb/>
苦無毒生冤句二月八月採根<lb/>
　　　　　亭歴<lb/>
爾雅曰蕇<hi>音典</hi>亭歴<hi>實葉皆似芥一名狗薺</hi>
淮南子曰亭歴冬生<lb/>
周髀曰凡北極左右物有朝生暮穫謂亭歴冬生之類<lb/>
　　　　　紫苑<lb/>
遊名山志曰石室紫苑<lb/>
<pb n="KR3k0012_SBCK_993-5b"/>
呉氏本草經曰紫苑一名青苑<lb/>
　　　　　女萎<lb/>
本草經曰女萎一名左眄一名玉竹味辛生川谷乆服輕<lb/>
身能老生太山<lb/>
　　　　　蓍實<lb/>
本草經曰蓍實味苦酸平無毒主益氣充肌膚明目聦慧<lb/>
先知乆服不飢不老輕身生少室山谷八月九月採實日<lb/>
乾<lb/>
　　　　地椹<lb/>
本草經曰地椹一名石龍芮一名食果能味苦平生川澤<lb/>
治風寒乆服輕身明目不老生太山<lb/>
范子計然曰石龍芮出三輔色黄者善<lb/>
吴氏本草經曰石龍芮一名薑苔一名天豆神農苦平歧伯<lb/>
<pb n="KR3k0012_SBCK_993-6a"/>
酸扁鵲李氏大寒雷公鹹無毒五月五日採<lb/>
　　　　　黄環<lb/>
本草經曰黄環一名凌泉一名大就味苦生山谷主治蟲<lb/>
毒鬼魅邪氣欬逆寒熱生蜀郡<lb/>
范子計然曰黄環出魏郡黄色者善<lb/>
呉氏本草經曰蜀黄環一名生蒭一名根韭神農黄帝歧<lb/>
伯桐君扁鵲辛一經味苦有毒二月生𥘉出正赤高二尺<lb/>
葉黄貟端大莖葉有汁黄白五月實貟三月採根根黄從<lb/>
理如車輻解治蠱毒<lb/>
　　　　　莵絲<lb/>
爾雅曰唐蒙女蘿莵絲也<lb/>
廣雅曰女蘿松蘿也菟丘莵絲也<lb/>
史記龜筞傳曰下有伏苓上有莵絲<lb/>
<pb n="KR3k0012_SBCK_993-6b"/>
博物志曰女蘿菟絲寄草上根不着地<lb/>
吕氏春秋曰或謂菟絲無根非無根也其不屬也伏苓是<lb/>
也<lb/>
淮南子曰莵絲無根而生伏苓抽莵絲死<lb/>
抱朴子曰案仙方中自有合離草一名獨摇一名離母所<lb/>
以謂之合離下根如芋魁有遊子十二枚周環之大魁數<lb/>
尺雖相湏生而實不連以氣相屬耳如莵絲之草下有茯<lb/>
莵之根無此莵在下則絲不得生於上<lb/>
又曰𥘉生之根其形似兎掘取刻其血以和丹服之立變<lb/>
化在意所作<lb/>
呉氏本草經曰兎絲實一名玉女一名松蘿一名鳥蘿一<lb/>
名鴞蘿一名複實一名赤䋞生山谷<lb/>
劉楨詩曰青青女蘿草上依髙松枝幸蒙庇眷恩爲惠不<lb/>
<pb n="KR3k0012_SBCK_993-7a"/>
可訾<lb/>
　　　　　石芸<lb/>
爾雅曰茢勃茢也<hi>郭璞注曰一名石共音列</hi>
范子計然曰石芸出三輔<lb/>
　　　　　甘遂<lb/>
廣雅曰陵旱甘遂也<lb/>
建康記曰建康出甘遂<lb/>
本草經曰甘遂味苦寒生川谷治大腹疝瘕脹滿面目浮<lb/>
腫除留飲宿食岀中山<lb/>
范子計然曰甘遂出三輔<lb/>
呉氏本草經曰甘遂一名主田一名日澤一名重澤一名<lb/>
鬼醜一名陵藁一名甘藁一名苦澤神農桐君苦有毒歧<lb/>
伯雷公有毒湏二月八月採<lb/>
<pb n="KR3k0012_SBCK_993-7b"/>
　　　　　馬刀<lb/>
本草經曰馬刀味辛微寒生池澤治𥙷中漏下赤白留寒<lb/>
熱破石淋殺禽獸賊䑕生江海<lb/>
范子計然曰馬刀岀河東<lb/>
呉氏本草經曰馬刀一名齊<graphic n="KR2547" url="https://raw.githubusercontent.com/kanripo/KR-Gaiji/master/images/KR2547.png" mimeType="image/png"/>
                    <hi>古納切</hi>神農歧伯桐君鹹有<lb/>
毒扁鵲小寒太毒生池澤江海採無時也<lb/>
　　　　　女青<lb/>
夲草經曰女青一名雀翾味辛平生山谷治蠱毒逐邪殺<lb/>
鬼生朱崖<lb/>
羅浮山記曰又有男青似女青<lb/>
吴氏本草曰女青一名霍由祇神農黄帝辛<lb/>
夲草經曰王孫味苦平治五藏邪氣濕痺四支疼酸生海西<lb/>
<pb n="KR3k0012_SBCK_993-8a"/>
呉氏本草經曰黄孫一名王孫一名蔓延一名公草一名<lb/>
海孫神農雷公苦無毒黄帝甘無毒生西海生谷及汝南<lb/>
城郭垣下<graphic n="KR2037" url="https://raw.githubusercontent.com/kanripo/KR-Gaiji/master/images/KR2037.png" mimeType="image/png"/>延赤文莖葉相當<lb/>
　　　　　因塵<lb/>
爾雅曰因塵馬生也<lb/>
本草經曰因塵蒿味苦治風濕寒熱邪氣結黃疽乆服輕<lb/>
身益氣能老生太山<lb/>
吴氏本草曰因塵神農歧伯雷公苦無毒黄帝辛無毒生<lb/>
田中葉如藍十一月採<lb/>
　　　　　淮木<lb/>
吴氏本草曰淮木神農雷公無毒生晉平陽河東平澤治<lb/>
乆欬上氣傷中羸虚𥙷中益氣<lb/>
　　　　　百部<lb/>
<pb n="KR3k0012_SBCK_993-8b"/>
抱朴子内篇曰百部黄似㧞揳治咳殺風<lb/>
博物志曰百部與門冬相似<lb/>
　　　　　千歳垣中膚皮<lb/>
吴氏本草曰千歳垣中膚皮得薑赤石脂共治<lb/>
　　　　　　葐<lb/>
爾雅曰茥<hi>音奎</hi>葐<hi>覆葐也實似莓而小可食</hi>
吴氏本草曰缺　一名决盆<lb/>
　　　　　蒱隂實<lb/>
吴氏本草曰蒱隂實生平谷或圃中延<graphic n="KR2037" url="https://raw.githubusercontent.com/kanripo/KR-Gaiji/master/images/KR2037.png" mimeType="image/png"/>如瓜葉實如桃<lb/>
七月採止温延年<lb/>
太平御覽卷第九百九十三<lb/>
<pb n="KR3k0012_SBCK_993-9a"/>
</p>
<p>
</p>
  </div>
</body>
</text>
</TEI>
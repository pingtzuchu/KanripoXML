<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_215-1a"/>
太平御覽卷第二百一十五<lb/>
職官部十三<lb/>
　　　吏部侍郎　揔叙尚書郎<lb/>
　　　　　吏部侍郎<lb/>
隋書曰陸彦師爲吏部侍郎隋承周制官無清濁彦師在<lb/>
職凡所任人頗甄別於士庶論者美之<lb/>
又曰髙孝基爲吏部侍郎房玄齡杜如晦與選孝基特加<lb/>
賞異後以爲知人<lb/>
又曰煬帝以尚書六曹吏部禮部兵部刑部民部工部各<lb/>
置侍郎一人以貳尚書之職<lb/>
唐書曰髙季輔爲吏部侍郎凡所銓叙時稱允當從幸翠<lb/>
微宫太宗賜金背鏡一面以表其清鑒焉<lb/>
又曰天后以許子儒爲天官侍郎儒不以藻飾爲意其𥙷<lb/>
<pb n="KR3k0012_SBCK_215-1b"/>
官悉委令史勾直時謂勾直曰平配後崔玄暐爲之介然<lb/>
自守絶於請謁爲職政者所忌轉文昌左丞選司令史乃<lb/>
設齋自慶武太后聞之復拜爲天官侍郎<lb/>
又曰席豫爲吏部侍郎玄宗謂之曰以卿前爲考功職事<lb/>
平允故有此授豫典選六年復有令譽<lb/>
又曰房頴叔拜天官侍郎自其髙祖景伯至頴叔四代咸<lb/>
居選部時論榮之<lb/>
又曰韋陟爲吏部侍郎常病選人冒名接脚竊授闕貟旣<lb/>
少取士良難正調者𬒳擠僞集者冒進陟剛腸嫉惡風彩<lb/>
嚴正見選人疑其有瑕按聲盤詰無不首伏每歳皆贖得<lb/>
數百貟闕以待淹滯常謂所親曰使陟知銓衡一二年則<lb/>
無人可選矣<lb/>
又曰崔羣徴拜吏部侍郎穆宗召見別殿謂羣曰我昇儲<lb/>
<pb n="KR3k0012_SBCK_215-2a"/>
位知卿爲羽翼羣曰先帝意元在陛下頃者授陛下淮西<lb/>
節度使臣奉命草制且曰能辨南陽之牘允符東海之賢<lb/>
若不知先帝深旨臣豈敢輕言<lb/>
又曰崔鄲爲兵部侍郎夲官判吏部東銓事文宗勤於政<lb/>
道每苦選曹訛弊延英謂宰臣曰吏部殊不選才安得摭<lb/>
實無濫可釐革否李石對曰令録可以啇量他官且冝循<lb/>
舊上曰循舊如配官耳賢不肖安能甄別乃召三銓謂之<lb/>
曰卿等比選令録如何注擬鄲對曰資叙相當問其爲治<lb/>
之術視可否而擬之帝曰依資合得而才劣者何授對曰<lb/>
與邊逺慢官帝曰如以不肖之才治邊民則疾苦可知也<lb/>
凢朝廷求理逺近皆湏得人苟非其才人受其弊矣<lb/>
又曰楊纂除吏部侍郎前後典選十餘載銓叙人倫稱爲<lb/>
允當然而抑文雅進黠吏觀時任數頗爲時論所譏<lb/>
<pb n="KR3k0012_SBCK_215-2b"/>
又曰鄧玄挺爲吏部侍郎旣不稱職甚爲時談所鄙又時<lb/>
患消渴病選人因目爲鄧渴牓於衢路自有唐巳來掌選<lb/>
之失未有如玄挺者坐此左遷澧州刺史<lb/>
唐新語曰裴行儉爲吏部侍郎賞拔蘇味道王勵曰二公<lb/>
後當相次掌鈞衡之任卒如其言<lb/>
又曰韋陟甞任吏部侍郎有一致仕官叙五品陟判之曰<lb/>
青壇展慶曾不立班朱紱承榮無冝卧拜時人推其強直<lb/>
又曰姜晦爲吏部侍郎性聦晤識理體舊制吏曹舎宇悉<lb/>
布棘以防令史與選人交通及晦領選事盡除之大開銓<lb/>
門示無所禁私引致者晦輙知之召問莫不首伏𥘉朝廷<lb/>
以晦改革前規咸以爲不可竟銓綜得所賄賂不行舉朝<lb/>
歎伏<lb/>
又曰馬載爲吏部侍郎時考功貟外劉思立子憲爲河內<lb/>
<pb n="KR3k0012_SBCK_215-3a"/>
尉思立今日亡明日選人有索憲闕者載深咨嗟以爲名<lb/>
敎所不容乃書其無行注於集朝廷咸曰眞銓綜流品之<lb/>
司可謂振理風俗也其人比出選門爲衆目所視衆口所<lb/>
訐趑趄失歩<lb/>
　　　　　揔叙尚書郎<lb/>
漢書曰南宫二十五星應臺郎位故明帝云郎官上應列<lb/>
宿即此也<lb/>
又曰主父偃詣闕上書朝奏暮召人見所言九事其八事<lb/>
爲律令其一事諌匈奴上謂曰公等安在何相見之晚乃<lb/>
拜偃爲郎中<lb/>
又曰韓信爲項羽郎中數干以䇿而弗用<lb/>
東觀漢記曰樊𣑽字文髙爲郎每甞直事駐車待漏雖在<lb/>
閑署冠劒不解於身每齋祠恐失時張燈俯伏爲郎二十<lb/>
<pb n="KR3k0012_SBCK_215-3b"/>
三歳未甞𬒳奏三署服其愼重<lb/>
又曰黃香爲尚書郎甞獨止宿臺上晝夜不離省闥上聞<lb/>
善之<lb/>
又曰陽嘉二年汝南童子謝廉河南趙建年十二各通一<lb/>
經以太學𥘉繕應化而至皆除郎中<lb/>
又曰黄香知古今記羣書無不渉獵兼好圖䜟天官星氣<lb/>
鍾律曆筭窮極道術京師號曰天下無雙江夏黄童京師<lb/>
貴戚慕其聲名更饋衣物拜尚書郎<lb/>
後漢書曰馮豹拜尚書郎忠勤不懈每事未報常俯伏省<lb/>
閤或從昬至明肅宗聞而嘉之使黄門持𬒳覆豹勑令勿<lb/>
驚由是數加賞賜<lb/>
又曰馮勤除爲郎中給事尚書以圖<hi>議軍</hi>糧在事精勤遂見<lb/>
親識每引進帝輙顧謂左右曰佳乎吏也由是使典諸侯<lb/>
<pb n="KR3k0012_SBCK_215-4a"/>
封事勤善量功次輕重國土逺近地勢豐薄不相踰越莫<lb/>
不厭服焉自是封爵之制非勤不定帝益以爲能<lb/>
又曰藥崧天性朴忠家貧爲郎常獨直臺上無𬒳枕杫<hi>杫思</hi>
<hi>漬反謂爼几也方言云蜀漢之郊曰杫</hi>食糟糠帝每夜入臺輙見崧問其故<lb/>
甚嘉之自此詔太官賜尚書以下朝夕飡給帷𬒳皂𫀆<lb/>
又曰桓彬拜尚書郎時中常侍曺節女壻馮方亦爲郎彬厲<lb/>
志操與左丞劉歆右丞杜希同好交善未甞與方共酒食<lb/>
之會方深怨之遂彰言彬等爲酒黨事下尚書令劉猛猛<lb/>
雅善彬等不舉正其事節大怒劾奏猛以爲阿黨請收下<lb/>
詔獄在朝者爲之寒心猛意氣自若旬日得出免官禁錮<lb/>
彬遂見廢<lb/>
又曰王譯爲尚書侍郎臺閣議奏常依義據法爲三臺之<lb/>
表<lb/>
<pb n="KR3k0012_SBCK_215-4b"/>
又曰陳忠䟽曰尚書爲王喉舌而諸郎多文俗鮮有雅才<lb/>
每爲詔文宣示内外轉相求請也<lb/>
續漢書曰胡廣字伯始舉孝廉試爲天下第一旬日拜尚<lb/>
書郎<lb/>
又曰徐防爲尚書郎性周密畏愼在臺閣典職十年奏事<lb/>
三丗未嘗有過<lb/>
謝承後漢書曰尚書郎舊典秩滿遷令長鄭弘爲僕射奏<lb/>
以臺職任尊而賞薄人無樂者請使郎𥙷二千石自此始<lb/>
也<lb/>
又曰方儲爲郎中章帝使文郎居左武郎居右儲正位中<lb/>
曰臣文武兼備在所施用上嘉其才以繁亂絲付儲使理<lb/>
儲拔佩刀而斷之曰反經任勢臨事冝然<lb/>
又曰何湯拜郎中守關陽門候上微行夜還湯閉門不納<lb/>
<pb n="KR3k0012_SBCK_215-5a"/>
更從中東門入明旦召詣太官賜食諸門候皆奪俸<lb/>
華嶠後漢書曰館陶公主爲子求郎不許賜錢千万明帝<lb/>
謂羣臣曰郎官上應列宿非其人則民受其殃<lb/>
又曰竇攸篤學退居舉孝廉爲郎丗祖會百寮於靈臺得<lb/>
䑕如豹文問羣臣攸曰鼮鼠詔曰何以知曰見尓雅詔書<lb/>
如攸言賜帛三百更勑諸王子從攸受尓雅<lb/>
又曰明帝性𥚹察嘗以事怒郎樂崧崧逕入牀下上怒甚<lb/>
疾呼曰郎出郎出崧曰天子穆穆諸侯皇皇未聞人君自<lb/>
起撞郎上乃舎之<lb/>
漢官儀曰尚書郎四人一主匈奴單于營部一主羌夷吏<lb/>
民一主天下户口土田墾作一主錢帛貢獻委輸<lb/>
又曰尚書郎主作文書起草夜更直五日於建禮門内<lb/>
又曰尚書郎給青縑白綾𬒳以錦𬒳帷帳氈褥通中枕太<lb/>
<pb n="KR3k0012_SBCK_215-5b"/>
官供食湯官供䴵餌五熟菓實下天子一等級尚書史二<lb/>
人女侍史二人皆選端正從直女侍執香鑪燒薫從入臺護<lb/>
衣奏事明光殿省皆胡粉塗畫古賢人烈女郎握蘭含香<lb/>
趣走丹墀奏事黃門郎與對揖天子五時賜服若郎處曹<lb/>
二年賜遷二千石刺史<lb/>
又曰尚書郎𥘉上詣臺稱守尚書郎滿歳稱尚書郎中三<lb/>
年稱侍郎<lb/>
續漢書百官志曰尚書郎三十六人四百石<lb/>
魏志曰明帝太和四年詔曰丗之質文隨敎而變兵亂以<lb/>
來經學廢絶後生進趣不由謨典豈朕訓導未洽將進用<lb/>
者不以德顯乎其郎吏學通一經才任牧民博士課試擢<lb/>
其髙第者亟用其浮華不務道夲者皆罷退之<lb/>
又曰賈詡字文和武威姑臧人也少時人莫知唯漢陽閻<lb/>
<pb n="KR3k0012_SBCK_215-6a"/>
忠異之謂有良平之計察孝廉爲郎<lb/>
魏略曰韓宣字景然爲尚書郎嘗以職事當受罰已縛束<lb/>
竟杖未行文帝輦過問是誰左右以實對帝曰是子建所<lb/>
道韓宣耶特原之<lb/>
又曰姜維字伯約郡欲表維以爲將維家夲衣冠不願爲<lb/>
將郡因表拜郎中<lb/>
呉志曰張純字元基少厲操行學博才秀而切問捷對容<lb/>
止可觀擢拜郎中<lb/>
又曰士爕字威彦蒼梧廣信人少遊學京師事頴川劉子<lb/>
竒治左氏春秋察孝廉𥙷尚書郎<lb/>
又曰孫皓降晉賜號歸命侯諸子爲王者皆拜郎中<lb/>
晉書曰魏舒字陽元爲尚書郎時選郎或有非其人論者<lb/>
欲有沙汰之言舒曰吾即其人也乃幞𬒳遥出同寮素無<lb/>
<pb n="KR3k0012_SBCK_215-6b"/>
清議者咸有自愧之色談者莫不詠其髙<lb/>
又曰索靖同郡張勃特表靖以才㙯絶人冝在臺閣不冝<lb/>
逺出邊塞武帝納之擢爲尚書郎<lb/>
又曰樂廣爲尚書郎與何晏鄧颺等談講衛瓘見而竒之<lb/>
曰常恐微言將絶今復聞之命諸子造焉謂曰此人之水<lb/>
鏡也每見此人瑩然猶披雲霧而覩青天也<lb/>
又曰索靖子綝字巨秀少有逸羣之量靖每曰綝廊廟之<lb/>
材非簡札之用州郡吏不足汙吾兒也舉秀才除郎中嘗<lb/>
報兄讎手殺三十七人時人壯之<lb/>
又曰吴隱之兄坦之爲袁眞功曹眞敗將及禍隱之詣桓<lb/>
温乞代兄命温矜而釋之遂爲温所知賞拜奉朝請尚書郎中<lb/>
又曰嵆含言於長沙王乂曰昔魏武每有軍事増置掾屬<lb/>
尚書令陳矯以有軍事亦奏增郎況今都官中騎三曹晝<lb/>
<pb n="KR3k0012_SBCK_215-7a"/>
出督戰夜還理事一人兩役內外廢之含謂之各有主師<lb/>
委之大將不冝復令臺僚雜與其門乂從之乃増郎及令<lb/>
史也<lb/>
又曰賈充改爲律令以裴楷爲定科郎<lb/>
晉中興書曰王彪之字叔虎從伯遵謂曰選官欲以汝逹<lb/>
可作諸王佐郎彪曰位之多少旣不足計自當任之於時<lb/>
至於超遷是所不願遂爲郎<lb/>
又曰王坦之字文度選曹將擬爲尚書郎坦之聞曰自過<lb/>
江尚書郎正用第二人何得以此見擬其子國寳好傾側<lb/>
婦父謝安惡之除尚書郎國寳以爲中興膏腴之族唯作<lb/>
吏部不作餘曹郎怨之辭不拜<lb/>
晉太康起居注曰故司空王基夙爲先帝授任基子冲尚<lb/>
書郎中雖在清途猶未免楚撻其以冲爲治書侍御史<lb/>
<pb n="KR3k0012_SBCK_215-7b"/>
齊書曰陸惠曉除尚書殿中郎隣族來相賀惠曉舉酒曰<lb/>
陸惠曉年踰三十婦父領選始作尚書郎卿輩乃復以爲<lb/>
慶耶<lb/>
梁書天監元年詔曰自禮闈陵替歷兹永乆郎署備貟無<lb/>
取職事糠粃文案貴尚虚閑空有趨墀之名了無握蘭之<lb/>
實曹郎可依昔奏事自是始奏事<lb/>
又曰王筠除尚書殿中郎王氏過江以來未有居郎署者<lb/>
或勸不就筠曰陸平原東南之秀王文度獨歩江東吾得<lb/>
比蹤昔人何所多恨乃忻然就職<lb/>
又曰劉洽爲尚書殿中郎洽兄弟羣從遞居此職時人榮<lb/>
之<lb/>
又曰殿中郎缺武帝曰此曹舊用文學且居鴈行之首冝<lb/>
詳擇其人以張緬爲之<lb/>
<pb n="KR3k0012_SBCK_215-8a"/>
後魏書曰髙允爲郎二十七年不徙官時百官無禄允恒<lb/>
使諸子樵采自給𥘉尚書竇瑾坐事誅瑾子遵亡在山澤<lb/>
遵母焦没入縣官後焦以老得免瑾之親故莫有恤者允<lb/>
愍焦年老保護在家積六年遵始蒙赦其篤行如此<lb/>
三國典略曰齊主命百司各列勤惰尚書郎皇甫亮三日<lb/>
不上齊主親詰其故亮對曰一日雨一日病酒齊主以其<lb/>
言實遂優容之令杖脛三十<lb/>
唐書曰韋虚舟家有禮則父子兄弟更踐郎省時稱郎官<lb/>
家<lb/>
又曰趙曄字雲卿鄧州穰人早擅髙名在官途五十年累<lb/>
經貶謫蹇躓備至入仕三十年方霑省官身在郎署子嘗<lb/>
徒歩官旣散曹俸禄單寡衣食不充以至亡殁　撿者<lb/>
爲之歎息<lb/>
<pb n="KR3k0012_SBCK_215-8b"/>
三輔决録曰田鳯字季宗爲尚書郎容儀端正入奏事靈<lb/>
帝目送之因題柱曰堂堂乎張京兆田郎<lb/>
又曰陳重與其友雷義俱拜尚書郎義以左黜重見義去<lb/>
官亦以病免<lb/>
汝南先賢傳曰陳蕃上書云昔明帝時公主爲子求郎不<lb/>
許賜錢千萬左右問之帝曰郎天官也以當叙德何可妄<lb/>
與人耶今陛下以郎比一把菜臣以爲反側也<lb/>
又曰屈霸字子卿拜尚書郎當五侯之時貴戚傾天下在<lb/>
朝者莫不愼睫承風子卿終不屈撓<lb/>
王處冲別傳曰處冲爲尚書郎外望簡縱若有遺漏然事<lb/>
要機輙執其中中外之間亡所辨明臺閣益歸重之<lb/>
通典曰故事叔父兄弟不許同省爲郎官格令不載亦無<lb/>
正勑貞觀二年十一月韋叔謹除刑部貟外三年四月韋<lb/>
<pb n="KR3k0012_SBCK_215-9a"/>
季武除主爵郎中其年七月韋叔諧除庫部都中太宗謂<lb/>
曰知卿兄弟近在尚書省故授卿此官欲成一家之美無<lb/>
辭稍屈階資也其後同省者甚多近日非特恩除拜即湏<lb/>
相廻避<lb/>
抱朴子曰漢末有祢衡者年二十三孔文舉齒過知命身<lb/>
居九列才學冠羣名位殊絶始友衡於布衣又薦之於朝<lb/>
以爲冝使起家作臺郎<lb/>
丗語曰青龍中石苞鬻䥫於長安得見司馬宣王知焉擢<lb/>
爲郎<lb/>
又曰曹爽解印綬將出主簿楊綜止之爽不從有司奏綜<lb/>
導爽反宣王曰各爲其主宥之爲郎<lb/>
桓譚新論曰余年十七爲奉車郎中衛殿中小苑西門<lb/>
魏武集選舉令曰國家舊法選尚書郎取年未五十者使<lb/>
<pb n="KR3k0012_SBCK_215-9b"/>
文筆眞草有才能謹愼典曹治事起草立義又以草呈示<lb/>
令僕訖乃付令史書之耳書訖共省讀内之事夲來臺郎<lb/>
統之令史不行知也書之不好令史坐之至於謬誤讀省<lb/>
者之責若郎不能爲文書當御令史是爲牽牛不可以服<lb/>
箱而當取辯於繭角也<lb/>
魏名臣奏駙馬都尉甄毅奏曰漢時公卿皆奏事選尚書<lb/>
郎試然後得爲之其在職自賫所發書詣天子前發省便<lb/>
處當事輕重口自決定或天子難問據案處正乃見郎之<lb/>
割斷材伎魏則不然今尚書郎皆天下之選材伎鋒出亦<lb/>
欲騁其能於萬乗之前冝如故事令郎口自奏事自處當<lb/>
山濤啓事曰雍州乆無郎前尚書傳祗坐事免官在職日<lb/>
淺其州人才無先之者不審可復用否<lb/>
又曰皇太子東宫多用雜材爲官屬冝令純取清德太子<lb/>
<pb n="KR3k0012_SBCK_215-10a"/>
舎人夏侯孝若有盛文德而不長理民有益臺閣在東宮<lb/>
巳乆命殿中郎缺冝得才學不審孝若可遷此否<lb/>
陸機謝吴王表曰殿中以臣爲郎中命轉中兵郎復以頗<lb/>
渉文學見轉爲殿中郎<lb/>
太平御覽卷第二百一十五<lb/>
<pb n="KR3k0012_SBCK_215-10b"/>
</p>
<p>
</p>
  </div>
</body>
</text>
</TEI>
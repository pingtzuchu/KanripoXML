<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_882-1a"/>
太平御覽卷第八百八十二<lb/>
　神鬼部二<lb/>
　　　　　神下<lb/>
北齊書曰神武以髙昻爲西道大都督徑趣啇洛昻渡河<lb/>
祭河伯曰河伯水中之神髙敖曹地上之虎<lb/>
齊書曰義郷縣長風廟神姓鄧先經爲縣令死遂發靈<lb/>
周山圖啓乞加神位輔國將軍上曰足狗肉便了事何用<lb/>
階級<lb/>
齊書曰　安人爲吴興太守郡有項羽神護郡㕔事太守<lb/>
到郡必須祀以軛下牛安人奉佛法不與神牛著履上㕔<lb/>
事又於上設八關齋俄而牛死安人尋卒丗以神爲祟<lb/>
梁書曰王神念爲青州刺史性剛正所更州郡必禁止淫<lb/>
祠時東北有石鹿山臨海先有神廟神念至便令毀撤神<lb/>
<pb n="KR3k0012_SBCK_882-1b"/>
影壞屋舎坐棟上有一大虵長丈餘入海水時隂子春爲<lb/>
東莞太守夢人通名詣子春云有人見苦𬒳壞宅舎旣無<lb/>
所託欽君厚德欲憇此境子春心宻記之經二日而知之<lb/>
甚驚以爲前所夢神因辦牲醑請召安致一處數日復夢<lb/>
一朱衣人相聞辭謝云得君厚惠當以一州相報子春心<lb/>
喜供事彌勤經月餘魏欲襲朐山間諜前知子春設伏摧<lb/>
破之授南青州刺史<lb/>
又曰蕭猷封臨汝侯爲吴興郡守性倜儻與楚王廟神交<lb/>
飲至一斛毎酹祀盡懽極醉神亦有酒色祈禱必從後爲<lb/>
益州刺史時江陽人齊苟兒反猷乃遥禱請救是日有田<lb/>
老逢一騎絡鐵從東方來問去城幾里曰百四十時日巳<lb/>
晡騎舉矟曰後人來可令之病馬欲及日破賊俄有數百<lb/>
騎如風一騎過請飲田老問爲誰曰吴興楚王來救臨汝<lb/>
<pb n="KR3k0012_SBCK_882-2a"/>
當此時廟中請祈苟驗十餘日乃見侍衛土偶皆泥濕如<lb/>
汗者是日猷大破　兒<lb/>
唐書曰髙祖義師次靈石縣隨將宋老生屯霍邑以拒義<lb/>
師㑹霖雨積旬餽運不継有白衣老父詣軍門曰余爲霍<lb/>
山神使謁唐皇帝曰八月雨止路出霍邑東南吾當濟師<lb/>
髙祖曰此神不欺趙無恤豈負我哉<lb/>
又曰𥘉薛延陁之將敗也有一客乞食於主人主人引入<lb/>
帳令妻具饌其妻頋視客乃狼頭人也妻告隣人共視之<lb/>
狼頭人巳食主人而去相與逐之止鬰督軍山見二人追<lb/>
者告其故二人曰我則神人也薛延陁當滅我來取之追<lb/>
者懼而退走延陁竟敗於鬱督軍山<lb/>
老子曰神得一以靈神無以靈將恐歇<lb/>
莊子曰藐姑射之山有神人居焉肌膚若氷雪綽約若處<lb/>
<pb n="KR3k0012_SBCK_882-2b"/>
子不食五榖吸風飲露乗雲氣御飛龍而遊乎四海之外<lb/>
管子曰桓公北征孤竹未至卑耳之谿十里闟然止瞠然<lb/>
視援弓將射引而未敢發也謂左右曰見是前人乎左右<lb/>
對曰不見也公曰事其不濟乎寡人大惑今者寡人見人<lb/>
長尺而人物具焉冠右祛衣走馬前疾事其不濟乎寡人<lb/>
大惑豈有人若此乎管仲對曰臣聞登山之神有俞兒者<lb/>
長尺而人物具焉覇王之君興而登山之神見且走馬前<lb/>
道也祛衣示前有水也右祛衣示從右方渉也至卑耳之<lb/>
谿有賛水者曰從左方渉其深及冠從右方渉其深至膝<lb/>
巳渉其大濟桓公坐拜管仲之馬前曰仲父之聖至若此<lb/>
寡人之罪也乆矣<lb/>
墨子曰鄭繆公處乎廟有神入門身鳥素服曰帝饗汝明<lb/>
德使錫汝壽十年有九公曰敢問神名曰予爲勾芸<lb/>
<pb n="KR3k0012_SBCK_882-3a"/>
韓子曰齊人謂齊王曰河伯大神也王不識與之遇乎<lb/>
請使王遇之乃爲壇埸大水之上而與王立焉有間大魚<lb/>
動因曰此河伯也<lb/>
隋巢子曰昔三苗大亂天命殛之夏后受之大神降而冨<lb/>
也司命益年而民不夭四方歸之闢地以王<lb/>
山海經曰豐山有神耕父處之常游清冷之淵出入有光<lb/>
<hi>清冷水在西<折 t="33"/>縣山上有祠水赤有光</hi>
又曰崑崙山神陸吾虎身長九首人靣<lb/>
又曰西北海外章尾山有神人靣虵身而赤身長千里其<lb/>
眼乃晦其視乃明<hi>視爲晝明爲衣</hi>雨風是謁<hi>能請風雨</hi>是燭九隂是謂<lb/>
燭龍<hi>詩含神務曰天不是西北無隂陽消息故有龍銜火精照天門中</hi>
又曰蚩尤作兵犯黄帝乃令應龍攻於兾州之野蚩尤請<lb/>
風伯所從大風雨黄帝乃下天女魃止雨遂殺蚩尤魃不<lb/>
<pb n="KR3k0012_SBCK_882-3b"/>
得復上故所居不雨<lb/>
黄庭内景經曰至道不煩决存眞泥九百節皆有神髪神<lb/>
蒼華字太元腦神精根字泥丸眼神明上字英玄鼻神玉壟<lb/>
字靈堅耳神空閑字幽田舌神通命字正倫齒神崿鋒字<lb/>
羅千一靣之神宗泥丸<lb/>
又曰心神丹元字守靈胏神皓華字虚成肝神龍煙字含<lb/>
明腎神玄冥字育嬰脾神嘗在字魂停膽神龍曜字威明<lb/>
皆在心内運天經晝夜存之自長生<lb/>
太公金匱曰武王都洛邑未成隂寒雨雪十餘日深丈餘<lb/>
甲子且有五丈夫乗車馬從兩騎止王門外欲謁武王武<lb/>
王將不出見太公曰不可雪深丈餘而車騎無跡恐是聖<lb/>
人太公乃持一器粥出開門而進五車兩騎曰王在内未<lb/>
有出意時天寒故進熱粥以御寒未知長㓜從何起兩騎<lb/>
<pb n="KR3k0012_SBCK_882-4a"/>
曰先進南海君次東海君次西海君次北海君次河伯雨<lb/>
師粥旣畢使者具告太公太公謂武王曰前可見矣五車<lb/>
兩騎四海之神與河伯雨師耳南海之神曰祝融東海之<lb/>
神曰勾芒北海之神曰玄冥西海之神曰蓐收請使謁者<lb/>
各以其名召之武王乃於殿上謁者於殿下門内引祝融<lb/>
進五神皆驚相視而歎祝融拜武王曰天隂乃逺來何以<lb/>
敎之皆曰天伐殷立周謹來受命願勑風伯雨師各使奉<lb/>
其職<lb/>
風俗通曰共工之子好逺遊死爲祖神<lb/>
又曰秦昭王伐蜀令李氷爲守江水有神歳取童女二人<lb/>
爲婦主者自出錢百萬以行娉氷曰不湏吾自有女到時<lb/>
裝飾其女當以沉江氷徑上神坐舉酒酹曰今得傳九族<lb/>
江君大神當見尊顔相爲進酒氷先投杯但澹淡不耗厲<lb/>
<pb n="KR3k0012_SBCK_882-4b"/>
聲曰江君相輕當相伐耳抜劒忽然不見良乆有蒼牛闘<lb/>
於岸有頃氷還謂官属令相助曰南向要中正白是我綬<lb/>
也還復闘主簿刺殺其北靣者江神死後無復患<lb/>
博物志曰太公望爲灌壇令文王夢見婦人當道哭問其<lb/>
故曰吾太山之神嫁爲西海婦灌壇令當吾道不敢以疾<lb/>
風暴雨過也夢覺召太公三日果疾風暴雨<lb/>
三齊略記曰始皇作石橋欲過海觀日出處于時有神人<lb/>
能驅石下海城陽一山石盡起立嶷嶷東傾狀似相隨而<lb/>
行云石去不速神人輙鞭之皆流血石莫不悉赤至今猶<lb/>
爾<lb/>
又云始皇於海中作石橋海神爲之竪柱始皇感其恵求<lb/>
與相見海神荅云我形醜約莫圗我乃從石塘三十里相<lb/>
見左右巧人以脚畫其狀神怒曰帝負我約速去始皇轉馬<lb/>
<pb n="KR3k0012_SBCK_882-5a"/>
還馬脚獨立後脚隨崩僅得登岸脚畫者溺於海死<lb/>
王韶之始興記曰㴩水内有一處曰龍口甚神明經過莫<lb/>
敢　袒舡載什物置之不守可經月人及鳥獸無犯者<lb/>
淮地記曰按古嶽瀆經云禹治水止桐柏山乃獲淮渦水神<lb/>
<hi>名曰無支</hi>祁善應對言語辨淮之淺深源之逺近形若猕猴縮<lb/>
鼻髙額青軀白首金目雪牙頸伸百尺力逾九象禹授之<lb/>
庚申遂頸鎻大䥫鼻穿金鈴從淮之隂鎻龜山之足淮水<lb/>
乃安流注于海<lb/>
華陽國志曰周滅後秦孝文王以李氷爲蜀守氷能知天<lb/>
文地理謂汶山爲天彭門髣髴若見神遂水上立祠三所<lb/>
壅江作塴穿郫江以行舟舡又漑灌三郡於是蜀沃野千<lb/>
里號爲陸海天下謂之天府也氷又作石犀五頭以厭水<lb/>
精時青衣有深水出䝉山下伏行地中㑹江至南安觸山<lb/>
<pb n="KR3k0012_SBCK_882-5b"/>
崖水脉漂蕩破害舟舡氷乃發卒鑿平崖時水神怒氷乃<lb/>
操刀入水與神闘迄今蒙福<lb/>
漢武故事曰上祀太畤祭常有光明照長安城如月光上以<lb/>
問東方朔此何神也朔曰此司命之神揔鬼神者也上曰<lb/>
祠之能令益壽乎對曰皇者壽命懸於天司命無能爲也<lb/>
郡國志曰陵州仁壽縣有陵井出鹽井有玉女祠𥘉玉女<lb/>
無夫後毎年取一少年人擲置井中若不送水即竭又蜀郡<lb/>
西山有大蟒虵吸人上有祠號曰西山神毎歳土人莊嚴<lb/>
一女置祠旁以爲神妻虵輙吸將不尓即亂傷人周氏平<lb/>
蜀許國公宇文貴爲益州緫管乃致書爲神媒合㛰姻擇<lb/>
日設樂送玉女像以配西山神自迩之後無復此害<lb/>
魏文帝列異傳曰袁夲𥘉時有神出河東號度索君人共立<lb/>
廟兖州蘇士母莊往禱見一人着白布單衣髙冠冠似魚<lb/>
<pb n="KR3k0012_SBCK_882-6a"/>
頭度索君曰昔慮山共食白李未乆巳三千年日月易得<lb/>
使人悵然去後度索君曰此南海君也<lb/>
捜神記曰蔣子文者廣陵人也嗜酒好色常自謂已骨青<lb/>
死當爲神漢末爲秣陵尉逐賊至於鍾山之下賊擊傷額<lb/>
因解綬以縛之有頃遂死及呉先主之𥘉其吏見子文於道<lb/>
乗白馬執白羽侍從如平生文曰我當爲此土神也爲吾<lb/>
立祠不尓使蟲入耳爲災吴主爲妖言後果有蟲入人耳<lb/>
皆死醫不能治又云不祠我將有大火是歳數有火災吴<lb/>
主患之封爲中都侯加印綬立廟改鍾山爲蔣山以表其<lb/>
靈<lb/>
幽明録曰晉孝武帝於殿北䆫下清暑忽見一人著白夾<lb/>
黄練單衣舉身沾濕自稱華林池中水之神名曰淋涔君<lb/>
也若善見待當相福祐時帝飲已醉取常所佩刀擲之刀<lb/>
<pb n="KR3k0012_SBCK_882-6b"/>
空過無礙神忿曰不以佳事垂接當令知所以居少時而<lb/>
暴崩皆呼此靈爲禍也<lb/>
列異傳曰費長房能使神後東海君見葛陂君淫其夫人<lb/>
於是房勑繫三年而東海大旱長房至東海見其請雨乃<lb/>
勑葛陂君出之即大雨<lb/>
異苑曰陶侃如厠見數十人悉持大杖有一人單衣平幘<lb/>
自稱後帝云君長者故出相見三載說冨貴莫可言侃起<lb/>
　逐失所在有大印作公字當有穢處<lb/>
丗說曰吴興徐長夙與鮑南海有神明之交欲授以祕術<lb/>
先謂徐冝有約誓徐誓以不仕於是受籙常見八大神在<lb/>
側能知來見往才識日異縣郷翕然有羙談欲用爲縣主<lb/>
簿徐心恱之八神一朝不見七人餘一人倨傲不如常徐<lb/>
問其故荅云君違誓不復相爲使身一人留衛籙耳徐乃<lb/>
<pb n="KR3k0012_SBCK_882-7a"/>
還籙遂退<lb/>
宋玉神女賦曰楚襄王與宋玉遊於雲夢之浦使玉賦髙<lb/>
唐之事其夜玉寢與神女遇其狀甚麗玉異之明日以白<lb/>
王王曰其狀若何曰晡夕之後精神恍惚若有所喜見一<lb/>
婦人甚竒異王曰其狀如何玉曰茂矣羙矣諸好備矣盛<lb/>
矣麗矣難測究矣不可勝讃其始來也爛若白日𥘉出照<lb/>
屋梁其少進也皎若明月舒其光湏臾之間羙皃横生其<lb/>
盛飾也則羅紈綺繢燦爛文章王曰若此試爲寡人賦之<lb/>
王符論曰今婦人不修中饋休其蚕織而起學巫祝鼓舞<lb/>
事神以欺誣細人熒惑百姓妻女羸弱疾病之家懷憂憤<lb/>
憤易爲恐懼至使奔走便時去離正宅増重禍祟至於死<lb/>
亡而不知巫所敗誤反恨事神之晚<lb/>
陳思王洛神賦曰覩一麗人于巖之畔乃援御者而告之<lb/>
<pb n="KR3k0012_SBCK_882-7b"/>
曰尓有覩於彼者乎彼何人斯若此之艶也御者對曰臣<lb/>
聞河洛之神名曰宓妃則君王所見無乃是乎其狀若何<lb/>
臣願聞之曰其形也翩若驚鴻宛若遊龍榮耀秋菊華茂<lb/>
春松髣髴兮若輕雲之蔽月飄揚兮若流風之廻雪逺而<lb/>
望之皎若太陽升朝霞迫而察之灼若芙蓉出緑波余情<lb/>
恱其淑羙心振蕩而不怡無良媒以接欣託微波而通辭<lb/>
願誠素之先逹解玉珮以要之<lb/>
太平御覽卷第八百八十二<lb/>
</p>
<p>
</p>
  </div>
</body>
</text>
</TEI>
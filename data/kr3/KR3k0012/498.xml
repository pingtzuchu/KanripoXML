<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_498-1a"/>
太平御覽卷第四百九十八<lb/>
　人事部一百三十九<lb/>
　　簡傲　耶歈<lb/>
　　　　　簡傲<lb/>
詩曰兕觵其觩旨酒思柔彼交匪傲萬福來求<lb/>
禮曰傲不可長欲不可縱樂不可極<lb/>
春秋曰衛侯饗苦成叔寗惠子相苦成叔傲寗子曰苦成<lb/>
家其亡乎古之爲享食也以觀威儀省禍福也<lb/>
論語曰居簡而行簡無乃太簡乎<lb/>
韓詩外傳曰田子方之魏魏太子從車百乗迎之於郊太<lb/>
子再拜謁子方不下車太子不恱曰敢問何如則以驕人<lb/>
矣子方曰吾聞以天下驕人而亡者有矣以一國驕人而<lb/>
亡者有矣由此觀之則貧賤可驕人矣士志不得則授履<lb/>
<pb n="KR3k0012_SBCK_498-1b"/>
之秦楚耳安往而不得貧賤乎於是太子再拜而後退子<lb/>
方遂不下車<lb/>
孔藂子曰子思居衛曽子謂子思曰昔吾從夫子廵於諸<lb/>
侯未甞失其人臣之禮而猶聖道不行今吾觀子有慠丗<lb/>
之心無乃不容乎子思曰時移勢異各有冝也當吾先君<lb/>
周制雖毀君臣固位上下相持欲行其道不勞以求之則<lb/>
不能入也今天下諸侯方欲力爭競招英雄以自輔翼此<lb/>
得士則昌失士則亡之秋也不自髙人將下吾不自貴人<lb/>
將賤吾舜禹揖讓湯武用師非故相詭乃時也耳<lb/>
華嶠後漢書曰趙壹字元淑恃才倨傲爲郷里所擯<lb/>
東觀漢記曰愽士范升奏曰伏見太原周黨解履升華轂<lb/>
陛下見帝庭偃蹇慠慢逡廵進退臣願與並論靈臺之下<lb/>
魏略曰丁謐少不肯交遊但愽觀書傳爲人亢毅頗有才<lb/>
<pb n="KR3k0012_SBCK_498-2a"/>
略太和中常於鄴借人空屋其中而諸王亦欲借之不知<lb/>
謐巳得直開門入謐望見王交脚卧不起而呼其奴客曰<lb/>
此等人促呵使去王怒其無禮還具上聞之明帝收繫鄴<lb/>
獄以其功臣子原之<lb/>
蜀志簡雍字憲和涿郡人與先主有舊性簡慠跌蕩在先<lb/>
主座席猶箕倨傾倚威儀不肅自從適諸葛亮巳下則獨<lb/>
擅一榻傾枕卧語無所爲屈<lb/>
蜀志曰彭羕字永年廣漢人身長八尺容貌甚偉姿性驕<lb/>
慠多所輕忽唯敬同郡秦子整<lb/>
王隱晉書曰魏末阮籍有才而嗜酒荒放露頭散髪祼袒<lb/>
箕踞作二千石不治官事日與鈴下共飲酒歌呼時人或<lb/>
以籍生在魏之交欲佯狂避時不知籍本性自然也<lb/>
于寳晉記曰吕安友嵇康相思則命駕千里從之或遇其<lb/>
<pb n="KR3k0012_SBCK_498-2b"/>
行康兄喜位至方伯拭席而待弗之顧也獨宿車中康母<lb/>
設酒求康兒共戲則去<lb/>
鄧粲晉記曰劉伶常着袒服而乗鹿車客有詣伶值其祼<lb/>
袒責伶伶笑曰吾以天爲屋以屋爲禈諸君不當入中又<lb/>
何怨乎其自任若此<lb/>
又曰胡母輔之過河南門下將飲酒河南卒王子愽倨坐其<lb/>
傍輔之叱使取火子愽曰我卒也唯不乏吾事安能爲人<lb/>
使輔之與語歎曰吾弗及也因言河南尹以爲功曹<lb/>
習鑿齒漢晉陽春秋曰陳蹇兄丕有名於丗與夏侯玄親<lb/>
交玄拜其母蹇時爲中領軍聞玄㑹於其家恱而歸旣入<lb/>
户玄曰相與未至於此蹇當户立良乆曰如君言乃趨而<lb/>
出意氣自若玄大以此知之<lb/>
後魏書曰季栗鴈門人也性簡慢務寵不率禮度每在太<lb/>
<pb n="KR3k0012_SBCK_498-3a"/>
祖前舒放倨傲不自祗肅笑唾任情太祖積其宿過天興<lb/>
三年遂誅之於是威嚴始厲制勒群下盡卑謙之禮自栗<lb/>
始也<lb/>
後魏書曰元順字子和起家爲給事中時尚書令髙肇帝<lb/>
舅權重天下人士望塵拜伏順曽懷刺詣肇門門者以其<lb/>
年少荅云在座大有賔客不肯爲通順叱之曰任城王兒<lb/>
可是賤也及見直徃登牀捧手抗禮王公先逹莫不怪懼<lb/>
而順辭吐傲然若無所覩謂衆曰此兒豪氣尚尔况其父耶<lb/>
澄聞之大怒杖之數十<lb/>
晉中興書曰蔡謨讓司徒李宗臨軒遣侍中璩黄門郎丁<lb/>
纂徴謨謨陳疾篤使主簿謝攸對自平旦至日中使者十<lb/>
餘反而謨不至孝宗時年八歳甚怪之極問左右曰所召<lb/>
何人何以至今不來軒臨何當竟㑹稽王曰蔡公慠違上<lb/>
<pb n="KR3k0012_SBCK_498-3b"/>
命無人臣之禮若人主卑屈於上大義不行於下亦不知<lb/>
復所以爲治於是奏送謨廷尉以正刑書謨懼率子弟素<lb/>
服詣闕稽顙到廷尉待罪皇太后詔可依舊制免爲庻人<lb/>
沈約宋書曰㑹稽太守孟顗事佛精懇而爲謝靈運所輕<lb/>
甞謂顗曰得道應湏慧業丈人生天當在靈運前成佛必<lb/>
在靈運後顗深恨此言<lb/>
禰衡傳曰衡字正平建安𥘉自荆州北遊許都恃才慠逸<lb/>
臧否過差見不如巳者不肯與言語人皆以是憎之<lb/>
文士傳曰阮籍從容曰平生曽遊東平縣樂其土風願得<lb/>
爲東平太守文帝大恱即從之籍便騎驢徑到郡至皆壞<lb/>
壁障内外相望教令清當十餘日便騎驢歸<lb/>
淮南子曰賔有見人於季子者賔出季子曰子之賔獨有<lb/>
三過望我而笑是慢也談語而不稱師是叛也交淺而言<lb/>
<pb n="KR3k0012_SBCK_498-4a"/>
深是亂也賔曰望君而笑是公也談語不稱師是通也交<lb/>
淺而言深是忠也故賔之賔客一體也或以爲小人或以<lb/>
爲君子視之異也<lb/>
物理論曰今有吕子義清賢仕爲率更令有人就之宿非<lb/>
其度數之内子義燃燭危坐通暁目不轉睛膝不移處<lb/>
㑹稽典録曰嚴光一名遵帝引入論故舊累日因共卧光<lb/>
以足加帝腹上明日太史奏客星犯帝坐甚急帝曰朕故<lb/>
人嚴子陵共卧耳<lb/>
語林曰羅含在宣武坐人介與他人相識含正容曰所識<lb/>
巳多不煩復尔<lb/>
丗說曰王子猷作桓温車騎參軍桓謂王曰卿在府乆當<lb/>
相斷理王𥘉不荅直髙視手板拄頰云西山朝來致有爽<lb/>
氣<lb/>
<pb n="KR3k0012_SBCK_498-4b"/>
應璩與崔元書曰豈有亂首抗巾以入都城衣不在體而<lb/>
以適人乎昔戴叔鸞箕坐見邊文祖此皆衰丗之慢行也<lb/>
晉書曰何綏性旣輕物翰札簡傲城陽王尼見綏書䟽謂<lb/>
人曰伯蔚居亂而矜豪乃尓豈其免乎<lb/>
晉書曰謝弈與桓温善温辟爲安西司馬猶推布衣好在<lb/>
温坐岸幘嘯詠無異常日温指曰我方外司馬<lb/>
又曰王獻之甞經吴郡聞顧辟彊有名園先不相識乗平<lb/>
肩轝逕入時辟彊方集賔友而獻之遊歴旣畢傍若無人<lb/>
辟彊勃然數之曰傲主人非禮也以貴驕士非道也失是<lb/>
二者不足齒之傖耳便驅岀門<lb/>
又曰王導子恬性傲誕不拘禮法謝萬甞造恬旣坐少頃<lb/>
恬便入内萬以爲必厚待巳殊有喜色恬乆之乃沭頭髮<lb/>
而出據胡床於庭中曬髮神氣慠邁竟無賔主之意萬帳<lb/>
<pb n="KR3k0012_SBCK_498-5a"/>
然而還<lb/>
又曰王徽之字子猷性卓犖不覊大司馬桓温參軍蓬首<lb/>
散帶不綜府事又爲車騎桓冲騎兵問卿署何曹對曰似<lb/>
是馬曹又問管幾馬曰不知由馬何知數又問馬比死多<lb/>
少曰未知生焉知死甞從冲行值暴雨徽之因下馬排入<lb/>
車中謂曰公豈得獨擅一車<lb/>
又曰劉伶常着袒服乗車客有詣伶值其祼袒責伶伶曰<lb/>
吾以天爲屋以屋爲禈諸君不當入中<lb/>
又曰謝萬旣受任北征矜豪傲物常以嘯詠自髙未甞撫<lb/>
衆兄安深憂之自隊主將帥巳下安無不慰勉謂萬曰汝<lb/>
爲元帥諸將冝數接對以恱其心豈有慠誕若斯而能濟<lb/>
事也萬乃召集諸將都無所說直以如意指四座云諸將<lb/>
皆勁卒諸將益恨之<lb/>
<pb n="KR3k0012_SBCK_498-5b"/>
又曰周顗王導甚重之甞枕顗膝而指其腹曰卿此中何<lb/>
所有也荅曰此中空洞無物然足容卿輩數百人導亦不<lb/>
以爲忤又於導座慠然嘯詠導云卿欲希嵇阮耶顗曰何<lb/>
敢近捨明公逺希嵇阮<lb/>
又曰王澄爲荆州刺史澄將之鎮送者傾朝澄見樹上鵲<lb/>
巢便脫衣上樹探鷇而弄之神氣肅然傍若無人劉琨謂<lb/>
澄曰卿形雖散朗而内實動俠以此處丗難得其死澄黙<lb/>
然不荅<lb/>
宋書曰張敷遷中書舎人與狄當周赳並管要務以敷同<lb/>
省名家欲詣之赳曰彼若不相容便不如不往詎可輕往<lb/>
耶當曰吾等並巳貟外郎何憂不得共坐敷先設二牀去<lb/>
壁三四尺二客就席酬接甚歡旣而呼左右曰移我逺客<lb/>
赳等失色而去<lb/>
<pb n="KR3k0012_SBCK_498-6a"/>
又曰陶潜有造之者設酒潜若先醉便語客曰我醉欲眠<lb/>
卿可去<lb/>
宋書曰張敷永興𥘉遷祕書郎甞在省直中書令傅亮<lb/>
　　　聞其好學過候之敷卧不即起亮怪而去<lb/>
齊書曰張欣㤗領羽林監欣㤗通渉雅俗交結多是名素<lb/>
下直輙逰園池着鹿皮冠納衣錫杖挾素琴有以啓丗祖<lb/>
曰將家兒何敢作此舉止<lb/>
齊書丘靈鞠好飲酒臧否人物在沈淵座見王儉詩淵曰<lb/>
王令文章大進靈鞠曰何如我未進此言逹儉靈鞠宋丗<lb/>
文名甚盛入齊頗减蓬髪㢮縱無形儀不治家業王儉謂<lb/>
人曰丘公仕宦不進才亦退矣<lb/>
梁書曰何點雖不入城府而遨逰人丗不簮不帶或駕柴<lb/>
車躡草屩恣心所適致醉而歸士大夫多慕從之時人號<lb/>
<pb n="KR3k0012_SBCK_498-6b"/>
爲通隱<lb/>
隋書曰崔儦每以讀書爲務負恃才地忽略丗人大署其<lb/>
户曰不讀五千卷書者無得入此室數年之間遂愽覽群<lb/>
言多所通渉<lb/>
唐書曰鄭仁表洎之子也文章尤稱俊拔然恃才傲物人<lb/>
士薄之自謂門地人物文章具美甞曰天瑞有五色雲人<lb/>
瑞有鄭仁表劉鄴少時投文於洎仁表兄弟嗤鄙之咸通<lb/>
末鄴爲宰相仁表竟貶死南荒<lb/>
又曰崔元翰入朝爲太常愽士禮部貟外郎竇叅輔政用<lb/>
爲知制誥詔令温雅合於典謨然性太剛𥚹簡傲不能取<lb/>
容於時毎發言論略無阿徇忤執政旨故掌誥二年而官<lb/>
不遷<lb/>
又曰李白甞醉令髙力士脫靴由是斥去乃浪迹江湖終<lb/>
<pb n="KR3k0012_SBCK_498-7a"/>
日飲沉時侍御史崔宗之謫官金陵與白詩酒唱和甞月<lb/>
夜乗舟自採石逹金陵着白衣宫錦𫀆於舟中顧瞻嘯傲<lb/>
傍若無人𥘉賀知章見白賞之曰此天上謫仙人也<lb/>
　　　　　耶歈<lb/>
說文曰人相笑相耶歈也<lb/>
東觀漢記曰光武令王霸至薊市中募人將以擊王郎市<lb/>
人皆大笑舉手耶歈之霸慙遽而返<lb/>
續晉陽秋曰襄陽羅友家貧嗜酒伺人祠祀往乞餘在桓<lb/>
温府屢以貧乞禄温以其誕肆許而不用同府人有得郡<lb/>
者温爲坐別友亦𬒳命至尤晚温問之荅曰友欽道嗜味<lb/>
昨奉教乃守旦出門於中路遇一鬼大見耶歈曰見汝送<lb/>
人作郡不見人送汝作郡友始怖終慙不覺淹緩温笑用之<lb/>
爲郡也<lb/>
<pb n="KR3k0012_SBCK_498-7b"/>
</p>
<p>
太平御覽卷第四百九十八<lb/>
</p>
<p>
</p>
  </div>
</body>
</text>
</TEI>
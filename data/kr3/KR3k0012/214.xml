<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_214-1a"/>
太平御覽卷第二百一十四<lb/>
　職官部十二<lb/>
　　　　　吏部尚書<lb/>
六典曰吏部尚書侍郎之職掌天下官吏選授勲封考課<lb/>
之政令其屬有四一曰吏部二曰司封三曰司勲四曰考<lb/>
功揔其職務而行其制命凡中外百司之事由於所屬皆<lb/>
質正焉<lb/>
後漢書曰光武改常侍曹爲吏部曹主舉選齋祀事<lb/>
魏志曰盧毓爲侍中在職三年多所駮易詔曰官人秩才<lb/>
聖帝所難必須良佐進可替否侍中毓禀性貞固心平體<lb/>
正可謂明試有功不懈于位者也其以毓爲吏部尚書使<lb/>
毓自選代曰得如卿者乃可毓舉常侍鄭冲帝曰文和吾<lb/>
自知之更舉吾所未聞者乃舉阮武孫邕帝於是用邕<lb/>
<pb n="KR3k0012_SBCK_214-1b"/>
呉志曰李肅字偉㳟南陽人少以才聞善論議臧否得中<lb/>
甄竒録異薦述後進題目品藻曲有條貫以此服之權擢<lb/>
爲選曹尚書選舉號爲得才<lb/>
又曰曁艷字子休爲選曹尚書性峭厲好清議當時郎署<lb/>
混濁多非其人欲區別賢愚彈指百寮覈選三署皆貶髙<lb/>
就下降損數等其居位貪鄙志節汙卑者皆以爲軍吏置<lb/>
營府以處之故怨憤聲積競言艷用私情愛憎不由公理<lb/>
艷坐自殺<lb/>
又曰陸喜字文仲頗渉文籍好人倫孫皓時爲選曹尚書<lb/>
又曰薛綜爲選部尚書固讓顧譚曰譚心精體密貫道逹<lb/>
微才照人物德服衆望誠非臣所可越先後遂代綜<lb/>
晉書曰山濤爲吏部尚書濤用人皆先密啓然後公奏<lb/>
又曰鄧攸爲吏部尚書當時清靜内外肅然後牧馬於家<lb/>
<pb n="KR3k0012_SBCK_214-2a"/>
庭妻<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>素食不受一錢<lb/>
又曰嵇紹字延祖裴頠亦深器之每曰使延祖爲吏部尚<lb/>
書可使天下無復遺才矣<lb/>
又曰王戎爲左僕射領吏部尚書自戎居選未嘗進一寒<lb/>
素退一虚名理一冤枉殺一疽嫉隨其沉浮門調戸選好<lb/>
營生廣收八方園田水碓周遍天下聚歛積實不知紀極<lb/>
又曰呉隱之與太常韓康伯隣居康伯母殷浩之姊賢明<lb/>
婦人也每聞隱之哭聲輟飡投杼爲之悲泣旣而謂康伯<lb/>
曰若居銓衡當舉此輩人及康伯爲吏部尚書隱之遂階<lb/>
清級<lb/>
又曰蔡克居選官苟進之徒望風畏憚𥘉克未仕時河内<lb/>
山簡嘗與瑯邪王衍書曰蔡子尼今之正人衍以書示衆<lb/>
曰山子以一字拔人然未易可稱後衍聞克在選官曰山<lb/>
<pb n="KR3k0012_SBCK_214-2b"/>
子正人之言驗於今矣<lb/>
晉起居注曰太康四年八月詔曰選曹銓管人才冝得忠<lb/>
恪寡欲抑華崇夲者尚書朱整周愼廉敬以道素自居是<lb/>
其人也其以整爲吏部尚書<lb/>
虞預晉書曰盧欽字子若少好學爲尚書僕射領吏部欽<lb/>
清實選舉稱爲廉平<lb/>
晉陽秋曰陳羣爲吏部尚書制九格登用皆由於中正考<lb/>
之簿丗然後授任<lb/>
晉書諸公賛曰李胤爲吏部尚書正身率職不撓故能行<lb/>
其所見遂刋定選例而著于今<lb/>
宋書曰顔竣爲吏部尚書留心選舉自強不息任遇旣隆<lb/>
奏無不可後謝莊代竣意多不行竣容貌嚴毅莊風姿甚<lb/>
美賔客喧訴常懽笑荅之時人語曰顔竣嗔而與人官謝<lb/>
<pb n="KR3k0012_SBCK_214-3a"/>
莊笑而不與人官<lb/>
又曰蔡廓爲吏部尚書廓因傳隆問傳亮選事若悉以見<lb/>
付不論不然不能拜亮以語録尚書徐羡之羡之曰黃門<lb/>
巳下悉以委蔡自此巳上冝共叅同異廓曰我不能爲徐<lb/>
干木署𥿄尾遂不拜干木羡之小字也選案録尚書與吏<lb/>
部尚書連名故廓云𥿄尾<lb/>
又曰王弘自領選將加榮禄於人者每先呵責譴辱之然<lb/>
後施行若美相盻接語欣歡者必無所諧人問其故荅曰<lb/>
王爵旣加於人又相撫勞便成與主分功此所謂姧以事<lb/>
君者也若求者絶官叙之分旣無以爲惠又不微借顔色<lb/>
即大成怨府亦鄙薄所不任問者恱伏<lb/>
又曰江湛爲吏部尚書家甚貧不營財利餉饋盈門一無<lb/>
所受無兼衣餘食嘗爲上所召遇澣衣稱疾經日衣成然<lb/>
<pb n="KR3k0012_SBCK_214-3b"/>
後赴<lb/>
又曰庾仲文性好㓗爲吏部尚書用少府卿劉道錫爲廣<lb/>
州刺史道錫至鎭餉白檀牽車常自乗焉或以白文帝帝<lb/>
見問曰道錫餉卿小車裝飾甚麗有之乎仲文懼起謝<lb/>
又曰庾炳之爲吏部尚書通貨賄吏部令史錢泰能彈琵<lb/>
琶王客令史周伯齊善歌詣炳之宅諮事因留宿尚書舊<lb/>
制令史諮事不得宿停外雖有八座命亦不許爲所司奏<lb/>
免官也<lb/>
又曰少帝即位以蔡廓爲吏部尚書不肯拜乃以王惠代<lb/>
焉惠𬒳召即拜未嘗接客人有與書永官者得轉聚置閣<lb/>
上及去職其封如𥘉時談者以廓之不拜惠之即拜雖事<lb/>
異而意同也<lb/>
齊書曰禇彦回遷吏部尚書有人求官密䄂中將一鉼金<lb/>
<pb n="KR3k0012_SBCK_214-4a"/>
因求清閑出金示之曰人無知者彦回曰卿自應得官無<lb/>
假此物若必見與不得不相啓此人大懼收金而去彦回<lb/>
叙其事而不言其名時人莫之知也<lb/>
又曰禇炫爲吏部尚書炫居身清立非弔問不雜交遊論<lb/>
者以爲美及在選部門庭蕭索賔客罕至出行左右常捧<lb/>
一黃𥿄帽風吹𥿄剥殆盡<lb/>
南史曰𥘉謝朓告王敬則敬則女爲朓妻常懷刀欲報朓<lb/>
朓不敢相見及當拜吏部謙挹尤甚尚書郎范縝嘲之曰<lb/>
卿人才無慙小選但恨不可刑于寡妻朓有愧色<lb/>
南史曰蔡徴拜吏部尚書啓後主借鼓吹後主謂所司曰<lb/>
鼓吹軍樂有功乃授蔡徴不自量揆紊我朝章然其父景<lb/>
歷旣有締搆之功冝且如啓拜訖即追還<lb/>
梁書曰蕭子明爲吏部尚書性凝簡負才氣見九流賔客<lb/>
<pb n="KR3k0012_SBCK_214-4b"/>
不與交言但舉扇一撝而巳衣冠竊恨之<lb/>
又曰謝覽字景滌朏之弟瀹之子也自祖至孫三代居選<lb/>
部時以爲榮<lb/>
又曰王泰字仲通爲都官尚書能接人士士皆願其居選<lb/>
官頃之爲吏部尚書衣冠傾屬<lb/>
又曰謝舉字言揚遷掌吏部舉祖莊宋代再典選至舉又<lb/>
三爲此職前代未有也<lb/>
崔鴻十六國春秋曰永寜伯郭撫字仲安金城人也𥘉爲<lb/>
吏部尚書與郎姚範清心虚求搜揚俊乂内外稱之以擬<lb/>
魏之崔毛<lb/>
後魏書曰崔玄伯遷吏部尚書命有司制官爵撰朝儀恊<lb/>
音樂定律令申科禁玄伯揔而裁之以爲永式及置八部<lb/>
大夫擬八座玄伯通署三十六曹如令僕統事<lb/>
<pb n="KR3k0012_SBCK_214-5a"/>
又曰崔亮遷吏部尚書時羽楚新害張尋之後靈太后令<lb/>
武官得依資入選官貟旣少應選者多前尚書李韶循常<lb/>
擢人百姓大爲嗟怨亮乃奏爲格制不問士之賢愚專以<lb/>
停解日月爲斷雖復官須此人停日後者終於不得庸才<lb/>
下品年月乆者灼然先用沉滯者皆稱其能<lb/>
又曰郭祚爲吏部祚持身㓗清重惜官位至於銓授假令<lb/>
得人必徘徊乆之然後下筆即云此人便以貴矣由是頗<lb/>
勞滯當時每招怨言然所用者皆量才稱職時人以此歸<lb/>
之<lb/>
又曰元順爲吏部尚書時三公曹令史朱暉素事録尚書<lb/>
髙陽王雍雍欲以爲廷尉評頻頻託順順不爲用雍遂下<lb/>
命用之順投於地雍聞之大怒昧爽坐都㕔召尚書及丞<lb/>
郎畢集欲待順至於衆挫之順日髙方至雍攘𬒮撫几而<lb/>
<pb n="KR3k0012_SBCK_214-5b"/>
言曰天子之子天子之弟天子之叔天子之相四海之內<lb/>
親尊莫二元順何人以身成命投弃於地順鬚眉俱張仰<lb/>
面㸔屋憤氣奔湧長歔而不言乆之摇一白羽扇徐而謂<lb/>
雍曰髙祖遷宅中土剏定九流官方清濁軌儀万古而朱<lb/>
暉小人身爲省史何令爲廷尉清官殿下旣先皇同氣冝<lb/>
遵成旨自有短垣而復踰之雍曰身爲丞相録尚書如何<lb/>
不用一人爲官順曰庖人雖不理庖尸祝不得越樽俎而<lb/>
代之未聞有別㫖令殿下叅選事順又厲聲曰殿下必如<lb/>
是順當依事聞雍遂笑而言曰豈可以朱暉小人便相忿<lb/>
恨遂起呼順入室與之極飲順之亢毅不撓皆此類也<lb/>
又曰元脩義遷吏部尚書及在銓衡唯事貨賄授官大小<lb/>
皆有定價時中散大夫髙居者有旨先叙上黨郡缺遂求<lb/>
之脩義私已許人抑居不與居大言不遜脩義命左右臺<lb/>
<pb n="KR3k0012_SBCK_214-6a"/>
曵之居對衆大呼天唱賊人問居曰白日公庭安得有賊<lb/>
居指脩義曰此座上者違天子明詔物多者得官京師白<lb/>
刼此非大賊乎脩義失色居行罵而出<lb/>
三國典略曰東魏以楊愔典選嘗六十人爲一甲愔令其<lb/>
自叙訖不省文簿便次第呼之呼誤以慕容爲長孫一人<lb/>
而巳有職人魯澷漢自言微賤不蒙記愔曰卿前在元子<lb/>
思坊乗驢遥見我不下以方麹障面我何不識卿耶澷漢<lb/>
驚服愔又謂之曰名以定體果自不虚令史唱名誤以盧<lb/>
士深爲士琛深自言其名愔曰盧郎朗潤所以加玉<lb/>
北齊書曰叚孝言爲吏部尚書孝言旣無深鑒又待物不<lb/>
平抽擢之徒非賄則舊有將作丞崔成忽於衆中抗言曰<lb/>
尚書天下尚書豈獨叚家尚書也孝言無辭以荅唯厲色<lb/>
遣下而巳<lb/>
<pb n="KR3k0012_SBCK_214-6b"/>
又曰陳孔奐爲吏部尚書太子叔寳欲以江揔爲太子詹<lb/>
事令管記陸瑜言之於奐奐謂瑜曰江有潘陸之才而無<lb/>
園綺之實輔弼儲后竊有所難瑜具以白太子太子深以<lb/>
爲恨乃自言於陳主將許之奐乃啓曰江揔文章之人今<lb/>
太子文藻不少無藉於揔如臣愚見願選敦重之才以居<lb/>
輔導陳主曰即如卿言誰當居此奐曰　尚書王廊丗有<lb/>
懿德識性敦敏可以居之太子時亦在側乃曰廊王泰之<lb/>
子不可爲太子詹事奐又啓曰宋朝范蔚宗即范泰之子<lb/>
亦爲太子詹事前丗不疑太子固爭之陳主卒以揔果共<lb/>
太子爲長夜之飲養良娣陳氏爲女太子微行遊揔家陳<lb/>
主怒而免之<lb/>
隋書曰牛弘爲吏部尚書其選舉先德行而後文才所進<lb/>
用多稱職吏部侍郎髙丗夲鑒賞機晤清愼絶倫然爽俊<lb/>
<pb n="KR3k0012_SBCK_214-7a"/>
有餘迹以輕薄時宰多以此疑之唯弘深識其眞推心委<lb/>
任隋之選舉於斯爲最<lb/>
又曰牛弘拜吏部尚書時髙祖又令弘與楊素蘇威薛道<lb/>
衡許善心虞丗基崔子發等并召諸儒論新禮降殺輕重<lb/>
弘所立議衆咸推服之仁壽二年獻皇后崩王公已下不<lb/>
能定其儀注楊素謂弘曰公舊學時賢所仰今日之事決<lb/>
在於公弘了不辭讓斯須之間儀注悉備皆有故實素歎<lb/>
曰衣冠禮樂盡在此矣非吾所及也<lb/>
又曰韋丗康拜吏部尚書前後十餘年間多所進拔朝廷<lb/>
稱爲廉平嘗因休暇而謂子弟曰吾聞功遂身退古人常<lb/>
道今年將耳順志在懸車汝輩以爲云何子福嗣荅曰大<lb/>
人澡身浴德名立宦成盈滿之誡先哲所重欲追蹤二踈<lb/>
㐲奉尊命<lb/>
<pb n="KR3k0012_SBCK_214-7b"/>
唐書曰韋思謙弱冠舉進士累𥙷應城令歳餘調選思謙<lb/>
在官坐公事微殿舊制多不進官吏部尚書髙季輔曰自<lb/>
居選部今始得此一人豈以小疵而弃大德特進超授監<lb/>
察御史由是知名<lb/>
又曰李巽爲吏部尚書病極郎官相率省疾巽𥘉不言其<lb/>
病與之考校程課啇搉公利至其夕而終<lb/>
唐新語曰裴光廷爲吏部始制循資格以一賢愚遵平轍<lb/>
者喜其循常負材用者受其抑屈宋璟固爭不得及光廷<lb/>
卒有司定謚以其用循資格非奬勸之道謚爲克平<lb/>
先賢行狀曰崔琰委授銓衡揔齊清議十有餘年文武羣<lb/>
才多所明抜朝廷歸美天下稱平<lb/>
袁子曰魏家置吏部尚書專選天下百官夫用人人君之<lb/>
所司不可以假人者也使治亂之柄制在一人之手權重<lb/>
<pb n="KR3k0012_SBCK_214-8a"/>
而人才難居此職稱此才者未有一也<lb/>
丗說曰王濬冲裴叔則二人揔角詣鍾士季須臾去後客<lb/>
問鍾曰二童是誰鍾曰裴楷清通王戎簡要後二十年此<lb/>
二賢爲吏部尚書當尓時天下無滯才<lb/>
丗語曰安定梁鵠善八分書𥘉爲吏部尚書太祖求爲洛<lb/>
陽令鵠以爲北部尉鵠避地荆州太祖定荆州太祖求鵠<lb/>
鵠乞以書贖死乃令書信幡宫門題<lb/>
語林曰袁眞爲監運范玄平作吏部尚書大坐語袁卿此<lb/>
選還不失護軍袁曰卿何事人中作市井<lb/>
魏名臣奏曰羽林右監朱遺言天下之任非吏部尚書所<lb/>
能獨辦令長以下可專付吏部守以上八座舉<lb/>
傳咸集表曰昔毛玠爲吏部尚書無敢好衣美食者魏武<lb/>
歎曰孤之法不如毛尚書令使吏部用心如毛玠風俗之<lb/>
<pb n="KR3k0012_SBCK_214-8b"/>
易在不難矣<lb/>
太平御覽卷第二百一十四<lb/>
</p>
<p>
</p>
  </div>
</body>
</text>
</TEI>
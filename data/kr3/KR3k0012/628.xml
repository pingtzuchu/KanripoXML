<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_628-1a"/>
太平御覽卷第六百二十八<lb/>
　治道部九<lb/>
　　　　　貢舉上<lb/>
周禮地官郷大夫之職曰正月之吉受教灋于司徒退而<lb/>
頒之于其郷吏使各以教其所治以攷其德行察其道蓺<lb/>
以歳時登其夫家之衆寡辨其可任者以歳時入其書三<lb/>
年則大比攷其德行道蓺而興賢者能者郷老及郷大夫<lb/>
帥其吏與其衆寡以禮禮賔之<hi>賢者有德行者也能者有道蓺者也衆寡謂郷民之善者</hi>
<hi>無多少也鄭司農云興賢者謂若今之舉爲孝廉者興能者謂若今之舉茂才也玄謂變舉言興者謂合衆而尊寵</hi>
<hi>之</hi>厥明郷老及郷大夫群吏獻賢能之書于王王再拜受<lb/>
之登于天府内史貳之<hi>獻猶進也王拜受之重得賢也王上其書於天府天府掌祖廟之寳</hi>
<hi>藏者内史副冩其書者當詔王爵禄之時也</hi>
禮記王制曰命郷論秀士升之司徒曰選士<hi>移名於司徒也秀士郷大</hi>
<pb n="KR3k0012_SBCK_628-1b"/>
<hi>夫所考有德行道蓺者</hi>司徒論選士之秀者而升之學曰俊士<hi>可使習禮</hi>
<hi>者學大學</hi>升於司徒者不征於郷升於學者不征於司徒曰造<lb/>
士<hi>不征不給其繇役造成也能習禮則爲成士</hi>大樂正論造士之秀者以告于<lb/>
王而升諸司馬曰進士<hi>司馬夏官卿主邦政者進受爵禄者</hi>司馬辨論官材<lb/>
論進士之賢者以告於王而定其論<hi>各署其所長</hi>論定然後官<lb/>
之任官然後爵之<hi>命之</hi>位定然後禄之<lb/>
又曽子問曰凢語于郊者<hi>語謂論說於郊學</hi>必取賢歛才焉或以<lb/>
德進或以事舉或以言楊<hi>大樂正論造士之秀者升諸司馬曰進士謂此矣</hi>
又射義曰古者天子之制諸侯歳獻貢士於天子天子試<lb/>
之於射宫其容體比於禮其節比於樂而中多者得與於<lb/>
祭其容體不比於禮其節不比於樂而中少者不得與於<lb/>
祭數與於祭而君有慶數不與於祭而君有讓天子將祭<lb/>
必先習射於澤澤者所以擇士也巳射於澤而后射於射<lb/>
<pb n="KR3k0012_SBCK_628-2a"/>
宫射中者得與於祭不中者不得與於祭<lb/>
漢書曰髙帝十一年詔曰賢士大夫旣與我定有天下而<lb/>
不與吾共安利之可乎有肯從我遊者吾能尊顯之以布<lb/>
告天下御史中執法下郡守其有意稱明法者必身勸爲<lb/>
之駕詣丞相府署其行義年有其人而不言者免官<lb/>
又曰惠帝四年詔舉人孝弟力田者復其身髙后元年𥘉<lb/>
置孝弟官二千石者一人<hi>特置此官而尊其秩欲以勸免天下各令敦行務本</hi>
又景帝後元二年詔曰廉士寡欲易足今訾筭十以上廼<lb/>
得官廉士筭不必衆有市籍不得官無訾又不得官朕甚<lb/>
愍之訾筭四得官<hi>有市籍謂賈人有財不得爲吏貲万錢筭百二十也十万時疾吏之貪以爲衣</hi>
<hi>食足知榮辱故限貲十万乃得爲吏廉士無貲减至四筭乃得官</hi>
又曰武帝建元𥘉始詔天下舉賢良方正直言極諌之士<lb/>
其理申啇韓非蘇秦張儀之言亂國政者皆罷之<lb/>
<pb n="KR3k0012_SBCK_628-2b"/>
又曰元光元年舉董仲舒對䇿曰今郡守縣令民之師帥<lb/>
所使承流而宣化也故師帥不賢則王德不宣恩澤不流<lb/>
今吏旣亡教訓於下或不承用主上之法暴虐百姓與姦爲<lb/>
市<hi>言小吏有爲姦欺者守令不舉乃反與之交易末利也</hi>貧窮寡弱冤苦失職甚不稱<lb/>
陛下之意夫長吏多出於郎中中郎吏二千石子弟選郎<lb/>
吏又以冨貲未必賢也且古所謂功者以其任官稱職爲差<lb/>
非所謂積日累乆也故小材雖累日不離於小官賢材雖<lb/>
未乆不害爲輔佐是以有司竭力盡知務理其業而以赴<lb/>
功今則不然累日以取貴積乆以致官是以廉耻貿亂賢<lb/>
不肖混殽也諸侯列卿郡守二千石各擇其吏民之賢者歳<lb/>
貢各二人以給宿衛且以觀大臣之能所貢賢者有賞不<lb/>
肖者有罰夫如是諸侯吏二千石皆盡心於求賢天下之<lb/>
士可得而官使也<hi>授之以官以使其材</hi>無以日月爲功實試用賢能<lb/>
<pb n="KR3k0012_SBCK_628-3a"/>
爲上量材而授官録德而定位<hi>錄德存視之也</hi>則廉耻殊路賢不<lb/>
肖異處矣帝因是令郡國舉孝廉各一人又限以四科至<lb/>
五年詔徴吏人有明當代之務習先聖之術者縣次給食<lb/>
令與計偕<hi>計者上計簿使也郡國每歳遣詣京師上之偕者俱也令所徵之人與計者俱來而縣次給之</hi>
<hi>也</hi>
又元朔元年詔曰夫本仁祖義褒德録賢勸善刑暴<hi>本仁祖義</hi>
<hi>謂以仁義爲本始也</hi>五帝三王所繇昌也故詔執事興廉舉孝庻幾<lb/>
成風夫十室之邑必有忠信三人並行厥有我師今或至<lb/>
闔郡而不薦一人是化不下究而積行之君子壅於上聞<lb/>
也<hi>究竟也言見壅遏不得聞於天子也</hi>且進賢受上賞蔽賢蒙顯戮古之道<lb/>
也其與中二千石禮官愽士議不舉者罪是時天下愼法<lb/>
莫敢謬舉而貢士盖鮮故有斯詔有司奏議曰古者諸侯<lb/>
貢士壹適謂之好德再適謂之賢賢三適謂之有功迺加<lb/>
<pb n="KR3k0012_SBCK_628-3b"/>
<pb n="KR3k0012_SBCK_628-3b"/>
<hi>音吐各反㢮音式爾反</hi>亦在御之而巳其令州縣察吏人有茂材異<lb/>
等<hi>茂材異等者超等軼群不與凡同</hi>可爲將相及使絶國者<hi>絶逺之國</hi>𥘉公孫<lb/>
弘以儒術爲丞相天下之學靡然嚮風時太常孔臧等曰<lb/>
請太常愽士官置弟子五十人復其身太常擇人年十八<lb/>
以上儀狀端正者𥙷博士弟子郡國縣道邑有好文學敬<lb/>
長上肅政教順郷里出入不悖所聞者二千石謹察可者<lb/>
常以計偕詣太常得受業如弟子一歳皆輙通一藝以上<lb/>
𥙷文學掌故缺其髙第可以爲郎中者太常籍奏即有秀<lb/>
異等輙以名聞其不事學若不材及不能通一蓺輙罷之<lb/>
而諸不稱者罰<lb/>
又曰孝昭始元𥘉遣故廷尉王平等五人<hi>前爲此官今不居皆謂之故</hi>
持節行郡國<hi>行下更反</hi>舉賢良孝宣帝時諌大夫王吉上言曰<lb/>
今使吏得任子弟<hi>子弟以父兄任爲郎</hi>率多驕驁不通古今<hi>驁同音</hi>至<lb/>
<pb n="KR3k0012_SBCK_628-4a"/>
於積功理人無益於人此伐檀所爲作也<hi>伐檀詩篇名刺不用賢也</hi>冝<lb/>
明選求賢除任子弟之令<lb/>
又曰孝元帝永光元年二月詔丞相御史舉質樸敦厚遜<lb/>
讓有行者光禄歳以此科第郎從官<hi>始令丞相御史舉其四科人以擢用之而</hi>
<hi>見在郎及從官又令光禄每歳依此科考校定其第髙下用知其人賢否</hi>又詔列侯舉茂材諌<lb/>
大夫張勃舉太官獻丞陳湯<hi>献丞主贡献物</hi>湯有罪勃坐削戸二<lb/>
百㑹薨故賜謚曰繆侯<hi>以舉所舉不得人故加惡謚繆者妄也</hi>其勸勵也如<lb/>
是故官得其材位必乆安爲吏長子孫居官以爲姓號三<lb/>
代以降斯之爲盛<lb/>
漢書音義曰甲乙科謂作簡䇿難問列置案上在試者意<lb/>
投射取而荅之謂之射䇿上者爲甲次爲乙若録政化得<lb/>
失顯而問之謂之對䇿也<lb/>
後漢書曰建武七年下詔曰此隂陽錯謬日月薄蝕百姓<lb/>
<pb n="KR3k0012_SBCK_628-4b"/>
有過在予一人公卿司隷州牧舉賢良方正各一人遣詣<lb/>
公車朕將覽試焉<lb/>
又曰韋彪上議曰冝以才行爲先不可純以閥閱然其要<lb/>
歸在於選二千石二千石賢則貢舉皆得其人矣帝深納<lb/>
之<lb/>
又曰章帝建𥘉元年詔曰夫郷舉里選必累功勞今刺史<lb/>
相不明真僞茂才孝廉歳以百數旣非能顯而當授之政<lb/>
事甚無謂也毎尋前代舉人貢士或起畎畝不繫閥閱<hi>史記</hi>
<hi>明其等曰閥積功曰閲言前代舉人務取賢才不拘問它</hi>敷奏以言則文章可採明試<lb/>
以功則政有異迹文質彬彬朕甚嘉之其令太傅三公中<lb/>
二千石二千石郡國守相舉賢良方正能直言極諌之士<lb/>
各一人<lb/>
又章帝建𥘉五年詔曰公卿巳下其舉直言極諌能指朕<lb/>
<pb n="KR3k0012_SBCK_628-5a"/>
過失者各一人遣詣公車將親臨問焉其以巖穴爲先勿<lb/>
取浮華<lb/>
漢官儀曰建𥘉八年十二月巳未詔書辟士四科一曰德<lb/>
行髙妙志節清白二曰經明行脩能任博士三曰明曉法<lb/>
律足以决疑能案章覆問文任御史四曰剛毅多畧遭事<lb/>
不惑明足照姦勇足决斷才任三輔皆存孝悌清公之行<lb/>
自今已後審四科辟召及刺史二千石察舉茂才尤異者<lb/>
孝廉廉吏務實校試以職有非其人不習官事正舉者故<lb/>
舉不實爲法罪之<lb/>
後漢書和帝永元五年詔曰選舉賢良爲政之夲科別行<lb/>
能必由郷曲而郡國舉吏不加簡擇故先帝明勑在所令<lb/>
試之以職乃得充選又徳行尤異不湏經職者别署狀上<lb/>
而宣布以來出入九年二千石曽不承奉恣心從好司隷刺<lb/>
<pb n="KR3k0012_SBCK_628-5b"/>
史訖無糾察今新蒙赦令且復申勑後有犯者顯明其罰<lb/>
在位不以選舉爲憂督察不以發覺爲負非獨州郡也是<lb/>
以庶官多非其人下人𬒳姦邪之傷由法不行故也<lb/>
又永元六年詔曰朕以眇末承奉鴻烈隂陽不和水旱違<lb/>
度濟河之域㓙饉流亡而未獲忠言至謀所以匡救之䇿<lb/>
寤寢永歎用思孔疚惟官人不得於上黎民不安於下有<lb/>
司不念寛和而競爲苛刻覆案不急以妨人事甚非所以<lb/>
上當天心以濟元元也思得忠良之士以輔朕之不逮其<lb/>
令三公中二千石二千石内郡守相舉賢良方正能直言<lb/>
極諌之士各一人昭巖穴披幽隱遣詣公車朕將親覽焉<lb/>
帝乃親臨䇿問選𥙷郎吏<lb/>
又永元七年詔曰元首不明化流無良政失於人謫見於<lb/>
天深惟庻事五教在寛是以舊典因孝廉之舉以求其人<lb/>
<pb n="KR3k0012_SBCK_628-6a"/>
有司詳選郎官寛博有謀才任典城者三十人旣而悉以<lb/>
所選郎出𥙷長相<lb/>
又永平十三年詔曰幽并凉州户口率少邊役衆劇束脩<lb/>
良吏進仕路狹撫接夷狄以人爲夲其令縁邊郡户口十<lb/>
萬以上歳舉孝廉一人不滿十萬二歳舉一人五萬以下<lb/>
三歲舉一人<lb/>
又曰安帝永𥘉元年詔公卿内外衆官郡國守相舉賢良<lb/>
方正有道術之士明政術逹古今能直言極諫者各一人<lb/>
又永𥘉二年詔曰昔在帝王承天理人莫不據琁璣玉衡<lb/>
以齊七政朕以不德遵奉大業而隂陽差越變異並見間<lb/>
令公卿郡國舉賢良方正逺求博選開不諱之路兾得至<lb/>
謀以監不逮而所對皆循尚浮言無卓爾異聞其百僚及<lb/>
郡國吏人有道術明習災異隂陽之度琁璣之數者各使<lb/>
<pb n="KR3k0012_SBCK_628-6b"/>
指變以聞二千石長吏明以詔書博衍幽隱朕將親覽待<lb/>
以不次兾獲嘉謀以承天誡又詔其經明任博士居郷里<lb/>
有廉清孝順之稱才任理人者國相歳移名與計偕上<lb/>
五年又詔曰爲政之本莫若得人褒賢顯善聖制所先濟<lb/>
濟多王文王以寕思得忠良正直之臣以輔不逮其令三<lb/>
公特進侯中二千石郡守諸侯相舉賢良方正違於教化<lb/>
能直言極諌之士各一人及至孝與衆卓異者并遣詣公<lb/>
車朕將親覽焉<lb/>
又曰胡廣南郡人𥘉爲郡散吏太守法雄之子眞從家來<lb/>
省其父真頗知人㑹歳終應舉雄勑真助求其才雄因大<lb/>
㑹諸吏真自於牗間宻占察之乃指廣以白雄遂察孝廉<lb/>
旣到京師試以章奏安帝以廣爲天下第一旬月拜尚書<lb/>
郎五遷尚書僕射<lb/>
<pb n="KR3k0012_SBCK_628-7a"/>
又陽嘉元年太學新成詔曰試明經者𥙷弟子増甲乙之科<lb/>
貟各十人除郡國耆儒九十人皆𥙷郎舎人時尚書令左雄<lb/>
議改察舉之制限年四十以上儒者試　經學文吏試章奏<lb/>
如有顔囬子竒之類不拘年齒尚書僕射胡廣尚書郭䖍等<lb/>
駮之曰選舉因才無拘定制六竒之䇿不出經學鄭産之<lb/>
政非必章奏甘竒著用年乖強仕終賈楊聲亦在弱冠<lb/>
漢承周秦兼覽殷夏祖德師經叅雜霸䡄聖主賢臣代以<lb/>
致理貢舉之制莫或迴革今以一臣之言不可剗戾舊章<lb/>
竟從雄義於是雄上言郡國孝廉古之貢士出則宰人宣<lb/>
恊風教若其面牆則無所施用孔子曰四十不惑禮稱強<lb/>
仕請自今孝廉年不滿四十不得察舉皆先詣公府諸生<lb/>
試家法文吏課牋奏副之端門練其虚實以觀異能以美<lb/>
風俗有不承科令者正其罪法若有茂才異行自不拘年<lb/>
<pb n="KR3k0012_SBCK_628-7b"/>
齒帝從之乃班下郡國明年有廣陵孝廉徐淑年未及<lb/>
舉臺郎凝詰之對曰詔書有如顔回子竒不拘年齒是故本<lb/>
郡以臣充選郎不能屈雄詰之曰昔顔回問一知十孝廉聞一知幾<lb/>
耶淑無以對乃遣還郡於是濟隂太守胡廣等十餘人皆<lb/>
坐謬舉免黜唯汝南陳蕃潁川李膺下邳陳球等三十餘人<lb/>
得拜郎中自是牧守畏慄莫敢輕舉在尚書迄于永嘉十餘<lb/>
年間察選清平多得其人雄又奏徴海内名儒爲愽士使公<lb/>
卿子弟爲諸生有志操者加其俸禄及汝南謝廉河南趙建<lb/>
年始十二各能通經雄並奏拜童子郎自是負書來學雲<lb/>
集京師〇又桓帝詔曰孝廉廉吏皆當典城牧人禁姦舉善<lb/>
興化之本常必由之詔書連下分明懇惻而在所翫習遂至怠<lb/>
慢選舉乖錯害及元元頃雖頗䋲正猶未懲改方今淮夷未<lb/>
殄軍師屢出百姓疲瘁困於徴發庻望羣吏惠我勞人蠲<lb/>
<pb n="KR3k0012_SBCK_628-8a"/>
滌貪穢以祈休祥其令秩滿百石十歳以上有殊才異行乃得<lb/>
忝選贓吏子孫不得察舉杜絶邪僞請託之源令廉白守道<lb/>
者得信其操<hi>信音申古字通</hi>〇又曰𥘉平四年試儒生四十餘人上第<lb/>
賜位郎中次太子舎人下第者罷之詔曰孔子歎學之不<lb/>
講則所識日忘今耆儒年踰六十去離夲土營求粮資不<lb/>
得專業結童入學白首空歸長委農野永絶榮望朕甚<lb/>
愍焉其依科罷者聽爲太子舎人<lb/>
齊書左僕射王儉請解領選謂禇彦回曰選曹之始近自<lb/>
漢末今若反古使州郡貢計三府辟士與衆共之猶賢一<lb/>
人之意古者選衆今則不然竒材絶智所以見遺於草澤也<lb/>
梁書天監中沈約上䟽曰當今士子繁多略以万計常患<lb/>
官少才多無地以處秀才自别是一種仕官非若漢代取<lb/>
人之例也假使秀才對五問可稱孝廉荅一䇿能過此乃<lb/>
<pb n="KR3k0012_SBCK_628-8b"/>
雕蟲小道何關理功得失以此求才徒虚語爾<lb/>
後魏書孝文時韓麒麟子明宗上言曰前代取士必先正<lb/>
名故有賢良方正之稱今州郡貢察徒有秀孝之名無秀<lb/>
孝之實而朝廷但撿其有門地不復彈坐如此則可別貢<lb/>
門地以叙士人何假置秀孝之名也夫門地者是其父祖<lb/>
之貴烈亦何益於皇家茍有竒才雖屠釣奴虜之賤亦可用<lb/>
之苟非其人雖三后之胄自墜於皂隷矣或云代無竒才不<lb/>
若取士於門地此亦失矣豈可以丗無周邵便廢宰相而<lb/>
不置哉但當校其寸長銖重者即先叙之則賢才無遺矣<lb/>
北齊書曰課試之法中書䇿秀才集書䇿考貢士考功<lb/>
郎中䇿廉良天子常服乗輿出坐於朝堂中楹秀才各以<lb/>
班草對字有脫誤者呼起立席後書有濫劣者飲墨水一<lb/>
升文理孟浪者奪席脫容刀<lb/>
<pb n="KR3k0012_SBCK_628-9a"/>
後周書曰宣帝大成元年詔州舉髙才博學者爲秀才郡<lb/>
舉經明行脩者爲孝廉上州歳一人下州三歳一人<lb/>
隋書曰文帝開皇中制諸州貢士歳三人工啇不得入仕<lb/>
太平御覽卷第六百二十八<lb/>
</p>
<p>
</p>
  </div>
</body>
</text>
</TEI>
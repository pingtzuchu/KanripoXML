<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_973-1a"/>
太平御覽卷第九百七十三<lb/>
　果部十<lb/>
　　龍眼　樝　餘甘　蒟子　木瓜　劉　鬰<lb/>
　　杜梨　㮕棗　榛　柚　椵　椹<lb/>
　　　　　龍眼<lb/>
廣雅曰益智龍眼也<lb/>
謝承後漢書曰交阯七郡献龍眼<lb/>
廣志曰龍眼樹葉似荔支蔓延縁木生子大如酸棗色異<lb/>
純甜無酸<lb/>
朱崖傳曰果有龍眼<lb/>
交州記曰龍眼樹髙五六丈似荔支而小<lb/>
廣州記曰龍眼子似荔支七月熟<lb/>
吴氏本草曰龍眼一名比目<lb/>
<pb n="KR3k0012_SBCK_973-1b"/>
嶺表録異曰龍眼子樹如荔支葉小殻青黄色形圎如彈<lb/>
丸大核如木槵子而不堅肉白蔕漿其甘如蜜一朶恒三<lb/>
二十顆荔支方過龍眼即熟南人謂之荔支奴<hi>以其常隨後也</hi>
左思蜀都賦曰傍挺龍眼側生荔支<lb/>
　　　　　榠樝<lb/>
齊書曰武帝幸丹陽郡宴飲郅撝恃舊酒後狎侮同列時<lb/>
王敬則執榠樝以刀子削之謂曰此非元徽頭何事自喫<lb/>
之爲左丞庾果之所糺以贖論<lb/>
廣志曰　樝其子甚酢出西方<lb/>
　　　　　餘甘<lb/>
吴録地理志曰髙涼安寜縣有餘甘𥘉食之味苦後口中<lb/>
更甘<lb/>
臨海異物志曰餘甘子如梭形出晉安候官界中餘甘橄<lb/>
<pb n="KR3k0012_SBCK_973-2a"/>
㰖同一果耳<lb/>
雲南記曰瀘水南岸有餘甘子樹子如彈丸許色微黄味<lb/>
酸苦核　有五稜其樹枝如柘枝葉如小夜合葉<lb/>
陳祁暢異物志曰餘甘大小如彈丸大視之理如定陶瓜片<lb/>
𥘉入口如苦忽咽口中乃更甜羙塩而蒸之尤羙可多<lb/>
食之<lb/>
朱崖故事曰朱崖果有餘甘<lb/>
左思吴都賦曰其果則丹橘餘甘荔支之林<lb/>
　　　　　蒟子<lb/>
漢書曰畨陽令唐蒙風曉南粤南粤食蒙蜀枸醬注曰枸<lb/>
音矩枸樹也如桑其椹長二三寸酢取其實以爲醬<lb/>
廣志曰蒟子蔓生依樹子似桑椹長數寸色黒辛如薑以<lb/>
<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>淹之下氣消食出南安<lb/>
<pb n="KR3k0012_SBCK_973-2b"/>
左思蜀都賦曰笻杖傅節於大夏之邑蒟醬流味於畨禺<lb/>
之郷<lb/>
　　　　木瓜<lb/>
爾雅曰楙木瓜<hi>郭氏注曰實如小瓜酢可食楙音茂也</hi>
周禮冬官下弓人職曰取幹之道木瓜次果桑<lb/>
毛詩衛淇澳木瓜曰投我以木瓜報之以瓊琚<hi>毛云楙也詩義䟽曰</hi>
<hi>楙葉似榛實如小㼐瓜上黄著中令蚡香欲噉者蜜封藏百日食之也</hi>
三國典略曰齊孝昭北伐庫莫奚至天池以木瓜灰毒魚<lb/>
魚皆死而浮出庫莫奚竊相謂曰池有靈魚犯之不祥乃<lb/>
岀長城北道齊主分兵追擊獲牛羊七萬振旅而還<lb/>
水經曰魚復縣地多木瓜樹有子大如甒<hi>音武</hi>白黄實甚苦<lb/>
香爾雅之所謂楙也<lb/>
盛弘之荆州記曰魚復縣有固陵村地多木瓜樹其子大<lb/>
<pb n="KR3k0012_SBCK_973-3a"/>
者如甒<lb/>
晉宫閣記曰華林園有木瓜五株<lb/>
廣志曰木瓜子可藏枝爲　一尺百二十節<lb/>
吴氏本草曰木瓜生夷陵<lb/>
虎丘山䟽曰山三靣悉有木瓜<lb/>
何承天木瓜賦曰惟兹木之在林亦超類而獨劭方朝華<lb/>
而繁實比沙棠而有曜<lb/>
　　　　　劉<lb/>
爾雅曰劉劉杙也<hi>劉子生山中實如梨酢甜核堅出交趾杙音弋</hi>
吴録地理志曰交阯羸僂縣<hi>有劉</hi>子樹出山中實如梨而味<lb/>
酸羙郡内皆有之<lb/>
南方草物狀曰劉三月華七月八月熟其色黄其味酢出<lb/>
交阯武平興古九真<lb/>
<pb n="KR3k0012_SBCK_973-3b"/>
吴都賦曰梌劉禦霜<lb/>
　　　　　欎<lb/>
周書曰夏食欎<hi>棣也</hi>
毛詩豳七月曰六月食欎<hi>毛注日欎棣</hi>
詩義䟽曰其樹髙五六尺其實大如李正赤食之甜<lb/>
魏王花木志曰欎薁樹髙五六尺實大如李赤色食之甘<lb/>
廣雅曰一名雀李又名車下李又名郁李亦名棣亦名薁<lb/>
李子毛詩七月食欎及薁即郁李也一名棣也<lb/>
吕氏夲草曰郁核一名雀李一名車下李一名棣<lb/>
晉宫閣名曰華林園薁李一林<lb/>
司馬相如上林賦曰隱夫欎棣合逯離支<lb/>
潘岳閑居賦曰梅杏薁棣之屬<lb/>
曹毗魏都賦曰若榴郁棣<lb/>
<pb n="KR3k0012_SBCK_973-4a"/>
　　　　　杜梨<lb/>
爾雅曰杜甘棠<hi>今之杜梨也</hi>
山海經曰岷山其木多棠<lb/>
韓詩外傳曰邵伯在朝所司請召民邵伯曰不勞一身而<lb/>
勞百姓此非文王之志也於是廬於棠樹之下百姓大恱<lb/>
詩人見而歌焉<lb/>
毛詩鵲巢甘棠曰蔽芾甘棠勿剪勿伐召伯所菱<hi>毛云甘棠杜也</hi>
<hi>詩義䟽曰今棠梨也一名杜梨如梨而小有甜酢可噉也</hi>
毛詩蟋蟀枤杜曰有枤之杜生于道周<lb/>
陸氏毛詩䟽義曰枤杜杜赤棠也與白棠同但有赤白羙<lb/>
惡子白色者爲白棠白棠甘棠也多酸羙滑赤棠子澁而<lb/>
酢者也俗語澁如杜是也木理亦赤可以作弓材<lb/>
孫楚枤杜賦序曰家弟以虞氏梨賦見示余謂豈以梨有<lb/>
<pb n="KR3k0012_SBCK_973-4b"/>
用之爲貴杜無用之爲賤故賦之<lb/>
　　　　　㮕棗<lb/>
晉宫閣名曰華林園㮕<hi>音軟</hi>棗四株<lb/>
廣志曰㮕棗味如柿晉陽楛㮕肌細而厚以供御<lb/>
范子計然曰㮕棗岀漢中郡<lb/>
崔豹古今注曰㮕棗葉如柿實似柿而小味甘羙<lb/>
司馬相如子虚賦曰樝梨梬栗<hi>梬楟棗也</hi>橘柚芬芳<lb/>
左思蜀都賦曰林檎枇杷橙柿梬楟<lb/>
　　　　　榛<lb/>
毛詩弼栢舟簡兮曰山有榛隰有苓<lb/>
陸機毛詩䟽義曰山有榛枝葉似栗樹子似橡子味似栗<lb/>
枝莖可以爲燭<lb/>
毛詩鄘栢舟定之方中曰樹之榛栗椅桐梓漆<lb/>
<pb n="KR3k0012_SBCK_973-5a"/>
詩義䟽曰榛栗屬有兩種其一種大小皮葉皆如栗其子<lb/>
小形似杼子味亦如栗所謂樹之榛栗者也其一種枝莖<lb/>
如木蓼生髙丈餘作胡挑味遼代上黨皆饒<lb/>
周禮天官下籩人職曰饋食之籩其實榛<lb/>
禮記曲禮下曰婦人之贄椇榛棗栗<lb/>
說丈曰榛似梓實如小栗<lb/>
山海經曰上申之山下多榛楛<hi>郭氏注曰榛似栗而小</hi>
任昉述異記曰漢末楊氏家園中産神榛二株<lb/>
張衡七辨曰寒梨乾榛<lb/>
　　　　　柚<hi>尔雅音義曰或作</hi>
爾雅曰柚條也<hi>鄭氏注曰以橙實酢出江南</hi>
尚書禹貢曰楊州厥苞橘柚<lb/>
周書曰秋食橘柚<lb/>
<pb n="KR3k0012_SBCK_973-5b"/>
毛詩秦車轔曰終南何有有條有梅<lb/>
列子曰吴越之間有木焉其名曰　碧樹而冬青實丹而<lb/>
味酸度淮北而化爲枳焉<lb/>
莊子曰三王五帝之禮義法度譬猶柤梨橘柚其味相反<lb/>
而皆可於口<lb/>
淮南子曰天之所處地之所載皆生於一父母故槐榆與<lb/>
橘柚合而爲兄弟<lb/>
吕氏春秋曰果之羙者雲夢之柚<lb/>
山海經曰洞庭之山綸山銅山賈超之山其木多<hi>㐬郭氏榣注曰</hi>
<hi>柚似橘而大</hi>
塩鐵論御史曰孝武皇帝平百越以爲園圃臣庶皆厭橘<lb/>
柚<lb/>
崔寔政論曰橘柚之貢堯舜所不常御<lb/>
<pb n="KR3k0012_SBCK_973-6a"/>
裴淵廣州記曰別有柚號爲雷柚實如升大<lb/>
廣志曰成都有柚大如升<lb/>
博物志曰橘柚類多豫章郡出真者<lb/>
風土記曰柚大橘也赤黄而酢也<lb/>
神異記曰東方建春山外多柚<lb/>
異苑曰南康歸羙山石城内有甘橘柚<lb/>
楚辭曰斬伐橘柚列樹苦桃<lb/>
楚辭曰雜橘柚以爲圃兮列辛夷與椒楨<lb/>
司馬相如子虚賦曰橘柚芬芳<lb/>
古詩曰橘柚垂華實乃在深山側聞君好我甘竊獨自雕<lb/>
飾<lb/>
楊雄楊州牧箴曰彭蠡旣瀦陽鳥攸居橘柚羽貝瑶琨篠<lb/>
簜<lb/>
<pb n="KR3k0012_SBCK_973-6b"/>
崔琦七蠲曰于斯江睪寔産橘柚紫葉玄實緑裏朱莖<lb/>
郭璞讃曰屈生嘉歎以爲羙談<lb/>
　　　　椵<lb/>
爾雅曰櫠椵也<hi>郭璞注曰柚屬子大如盂皮厚二三分中似枳食之味少</hi>
　　　　椹<lb/>
毛詩䮐頌泮宫曰翩彼飛鴞集于泮林食我桑黮懷我好<lb/>
音<hi>黮桑實</hi>
後漢書曰献帝時三輔大飢九月桑復生椹人得以食<lb/>
魏略曰楊沛爲新鄭長課民益畜乾椹㑹太祖西迎天子<lb/>
無糧食沛進乾椹及太祖輔政遷爲鄴令賜其生口十人<lb/>
絹百疋欲以勵之報乾椹也<lb/>
魏書曰袁紹在河北軍人仰棗椹<lb/>
車頻秦書曰慕容垂圍鄴百姓不得復田民以桑椹爲糧<lb/>
<pb n="KR3k0012_SBCK_973-7a"/>
相噉略盡<lb/>
晉書載記曰符登攻姚萇萇據武都相持累戰互有勝負<lb/>
登軍中大飢収葚以供兵<lb/>
後魏書曰崔逞自燕奔魏㝷除御史太祖攻中山乏糧問<lb/>
郡臣取食之方逞曰取椹可以助糧太祖雖衘侮慢兵湏<lb/>
食乃聽人取椹<lb/>
北史曰後周趙肅爲齊州別駕有能名其東鄰有桑椹落<lb/>
其家就遣人悉拾歸其主誡諸子曰吾非以此求名意者<lb/>
非機杼物不願侵人汝等冝以爲誡<lb/>
金樓子曰秦皇遣徐福求一寸椹碧海之中有扶桑樹長<lb/>
數千丈樹兩兩同根生更相依倚是<hi>名為</hi>扶桑仙人食其椹<lb/>
而體作金光飛騰玄宫也<lb/>
漢武内傳曰神仙上藥有扶桑丹椹<lb/>
<pb n="KR3k0012_SBCK_973-7b"/>
汝南仙賢傳曰蔡君仲孝飬老母時赤眉亂君仲取桑椹<lb/>
赤黒異器賊問之荅云黒者與母赤者自食賊嘉之與塩<lb/>
二升<lb/>
丗說曰張天錫爲晉孝武所器每入言話無不竟日頗有<lb/>
嫉之者於坐問張北方何物可貴張荅曰桑椹香甘鴟鴞<lb/>
革響醇酪養性人無嫉心<lb/>
丗說曰有王甲從北方來詣謝公問北方何果㝡勝甲云<lb/>
桑椹最好謝公問可以比江東何杲甲云是黄甘之流公<lb/>
曰君何乃爾妄語甲旣受妄語之名恐宰相所貴乃買駿<lb/>
馬候熟時取數十枚還以奉公公食之以爲羙乃謂甲此<lb/>
味乃江東所無而君近比黄甘於是引甲爲賔客<lb/>
十洲記曰有椹樹長數千丈名爲扶桑芝仙人食其椹而<lb/>
體作金色飛翔玄宫其樹雖大其葉則小故如中夏之桑<lb/>
<pb n="KR3k0012_SBCK_973-8a"/>
椹也但椹稀而赤九千歳一生實耳<lb/>
楊衒之洛陽伽藍記曰願㑹寺中書侍郎王翊捨宅立也<lb/>
佛堂前生桑樹一株直上五尺枝條横遶柯葉傍布形如<lb/>
羽蓋復髙五尺凡爲五重每一重葉棋各異京師道俗謂<lb/>
之神桑觀者成市布施者甚衆帝聞而惡之以爲惑衆命<lb/>
給事黄門侍郎元紀伐殺之其日雲霧晦冥下斧之處流<lb/>
血至地見者莫不悲泣<lb/>
東方朔神異記曰東方有樹髙八十丈敷張自輔葉長一<lb/>
丈廣六七尺名曰桑上有椹長三尺五寸其圍如數<lb/>
異苑曰漢興平元年九月桑再椹時劉玄徳軍小沛年荒<lb/>
榖貴士衆皆飢仰以爲糧<lb/>
又曰北方有白桑椹長數寸食之甘羙<lb/>
　五行記曰晉武太元中太原王戎爲欝林太守泊舡新<lb/>
<pb n="KR3k0012_SBCK_973-8b"/>
亭眠夢人以七枚椹與之着衣襟中旣悟得椹如夢中<lb/>
傳休弈桑椹賦曰繁實離離含甘吐液翠米三變或玄或<lb/>
白嘉味殊滋食之無斁<lb/>
太平御覽卷第九百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_219-1a"/>
太平御覽卷第二百一十九<lb/>
　職官部十七<lb/>
　　　　　侍中<lb/>
六典曰侍中之職掌出納帝命緝熈皇極緫典吏職賛相<lb/>
禮儀以和萬邦以弼庶務蓋以佐天子而統大政者也凢<lb/>
軍國之務與中書令叅而揔焉坐而論之舉而行之此其<lb/>
大較也<lb/>
應劭漢書曰侍中周官也金蟬有貂金取堅剛百鍊不耗<lb/>
蟬居髙食潔口在掖下貂内勁悍而外温潤侍中便蕃左<lb/>
右與帝升降卒思近對拾遺𥙷闕百僚之中莫密於兹秦<lb/>
始皇破趙得其冠以賜侍中<lb/>
史記曰二丗用趙髙計不悉廷見大臣居禁中趙髙常侍<lb/>
中用事<lb/>
<pb n="KR3k0012_SBCK_219-1b"/>
漢書曰張彭祖宣帝時爲侍中少與帝微時同硯席書以<lb/>
舊恩封侯出常叅乗<lb/>
又曰史丹元帝丗爲侍中出常陪乗甚有寵九男皆以丹<lb/>
任爲侍中<lb/>
又曰桑弘羊雒陽賈人子以心計年十五爲侍中<lb/>
又曰霍去病以皇后姊子年十八爲侍中善騎射<lb/>
又曰孝惠時侍中皆冠鵕䴊具帶傅脂粉矣<lb/>
又曰張良子辟強年十五爲侍中<lb/>
又曰上官桀隴西人爲中厩令上甞疾及愈見馬多痩怒<lb/>
曰汝以我不復見馬邪桀頓首曰臣聞聖體不安日夜憂<lb/>
惶意誠不在馬言未卒泣數行下帝以爲忠親近之爲侍<lb/>
中<lb/>
又曰衛尉金敞疾甚成帝拜子渉爲侍中緑車載送衛尉<lb/>
<pb n="KR3k0012_SBCK_219-2a"/>
府<hi>如淳曰載以皇孫車寵之也</hi>
東觀漢記曰戴慿字次仲爲侍中正旦朝賀百僚畢會帝<lb/>
令羣臣能說經者更相難詰義有不通輙奪其席以益通<lb/>
者慿遂重坐五十餘席故京師爲之語曰解經不窮戴侍<lb/>
中<lb/>
又曰馮魴字孝孫父子兄弟並帶青紫三代侍中<lb/>
後漢書曰趙典再遷爲侍中時帝欲廣開鴻池典諫曰鴻<lb/>
池汎漑巳且百頃猶復增而深之非所以崇唐虞之約巳<lb/>
遵孝文之愛人也帝納其言而止<lb/>
又曰楊震孫竒靈帝時爲侍中帝常從容問竒曰朕何如<lb/>
桓帝對曰陛下之於桓帝亦猶虞舜比德唐堯帝不恱曰<lb/>
卿強項眞楊震子孫<hi>强項言不低屈也光武謂董宣爲強項令也</hi>
又曰朱穆因進見乃陳曰臣聞漢家舊典置侍中常侍各<lb/>
<pb n="KR3k0012_SBCK_219-2b"/>
一人省尚書事<hi>省覽</hi>黄門侍郎一人傳發書奏<hi>傳通</hi>皆用姓族<lb/>
<hi>引用士人有族望者</hi>自和熹太后以女主稱制不接公卿乃以閹人<lb/>
爲常侍小黄門通命兩宫自此以來權傾人主窮困天下<lb/>
冝皆罷遣博選耆儒宿德與叅政事帝怒不應穆伏不肯<lb/>
起左右傳出<hi>傳聲令出也</hi>良乆乃趨而去<lb/>
又曰爰延爲侍中帝遊上林苑從容問延曰朕何如主也<lb/>
對曰陛下爲漢中主帝曰何以言之對曰尚書令陳蕃任<lb/>
事則化中常侍黄門豫政則亂是以知陛下可與爲善可<lb/>
與爲非此中主之謂也帝曰昔朱雲廷折檻今侍中面稱<lb/>
朕違敬聞命矣<lb/>
又曰桓帝末侍中皇禪叅乗上問貂璫何法不知所出又<lb/>
問地震云不爲灾還宫乃左遷議郎<lb/>
又曰王逸字叔師南郡冝城人也順帝時爲侍中著楚辭<lb/>
<pb n="KR3k0012_SBCK_219-3a"/>
章句行於代其賦誄書論及雜文凡二十一篇又作漢詩<lb/>
百二十三篇<lb/>
續漢書曰侍中比二千石無貟<lb/>
漢官儀曰侍中左蟬右貂夲秦丞相史徃來殿内故謂之<lb/>
侍中分掌乗輿服物下至䙝器虎子之屬武帝時孔安國<lb/>
爲侍中以其儒者特聽掌御唾壷朝廷榮之至東京時屬<lb/>
少府亦無貟駕出則一人負傳國璽操斬蛇劒叅乗與中<lb/>
官俱止禁中<lb/>
謝承後漢書曰公孫曄拜博士侍中國有疑事常使進見<lb/>
問其得失所陳皆據經依義𥙷益國家深見省納<lb/>
又曰劉淑爲侍中朝夕建議竭忠於朝𥙷政二百餘事悉<lb/>
有篇章朝廷有疑事密詔問焉<lb/>
又曰周舉字宣光時詔遣八使廵行風俗皆選有威名者<lb/>
<pb n="KR3k0012_SBCK_219-3b"/>
乃拜舉侍中與杜喬周翊馮羡欒巴張綱郭尊太尉長史<lb/>
劉班分行天下使同日而拜號曰八俊<lb/>
應劭漢官儀曰侍中迺存年耆口臭上出雞舌使含之雞舌<lb/>
香頗小辛螫不敢咀咽自嫌有過得賜毒藥歸舎辭訣欲<lb/>
就便冝家人哀泣不知其故賴僚友諸賢問其愆失求視<lb/>
其藥及口香共笑之更爲吞食其意遂解存鄙儒蔽於此<lb/>
耳<lb/>
漢官曰侍中殿下稱制出則叅乗佩璽抱劒<lb/>
又曰史丹爲侍中元帝寢疾丹以親密近臣得視疾候上<lb/>
間獨寢時丹直入卧内頓首伏青蒲上<hi>應劭曰以青規地曰青蒲</hi>
漢官儀曰侍中秩千石黄門有畫室署玉堂署各有長一<lb/>
人<lb/>
漢舊儀曰侍中無貟或列侯將軍衞尉光禄大夫爲之得<lb/>
<pb n="KR3k0012_SBCK_219-4a"/>
舉非法<lb/>
又曰侍中左右近臣見皇后如見帝見婕妤行則對壁坐<lb/>
則伏茵<lb/>
漢書典職曰侍中常伯選舊儒髙德博學洞逹仰瞻俯視<lb/>
切問近對喻指公卿貟八人在尚書僕射下尚書上<lb/>
漢雜事曰金敞爲元帝侍中帝崩故事近臣皆隨陵爲園<lb/>
敞丗名忠孝太后使侍成帝<lb/>
魏志曰盧毓爲侍中先是散騎常侍劉劭受詔定律未就<lb/>
毓上論曰古今制律之意以爲法冝一正不冝有兩端使<lb/>
姧吏得容情及侍中髙堂隆數以宫室事切諫帝不恱毓<lb/>
曰君明臣直古之聖王恐不聞其過故有敢諫之鼓近臣<lb/>
盡規此乃臣等所以不及隆隆諸生名爲狂直陛下冝容<lb/>
之毓在職三年多所駮易<lb/>
<pb n="KR3k0012_SBCK_219-4b"/>
又曰劉曄字子陽爲侍中在朝略不交接時人或問其故<lb/>
曄荅曰魏室即祚尚新智者知命俗或未咸僕在漢爲支<lb/>
葉於魏備膓心寡偶少徒於冝末失也<lb/>
又曰王粲字仲宣山陽髙平人拜侍中博物強識問無不<lb/>
對時舊儀㢮廢方興造制度粲恒典之<lb/>
又曰蘇則拜侍中與董昭同寮甞枕則膝卧則推之曰蘇<lb/>
則之膝非佞人之枕也<lb/>
又曰辛毗遷侍中于時帝欲徙兾州户十萬貫于河南毗<lb/>
曰陛下不以臣不肖置之左右安得不與臣議帝不荅起<lb/>
入内毗隨而引其𥚑帝遂奮衣不還<lb/>
又曰蘇則與吉茂同隱於太白山後則爲侍中侍中舊親<lb/>
省起居故俗謂之執虎子茂見則嘲曰仕進不止執虎子<lb/>
則笑曰誠不能效汝蹇蹇鹿車驅也<lb/>
<pb n="KR3k0012_SBCK_219-5a"/>
蜀志曰宗預字德艷南陽人也預將命使呉孫權問預曰<lb/>
東之作與西譬猶一家而聞西更増白帝之守何也預對<lb/>
曰臣以爲東益巴丘之戍西増白帝之守皆事勢冝然俱<lb/>
不足以相問也權大笑嘉其抗藎甚愛待之見敬亞於鄧<lb/>
芝費禕遷爲侍中<lb/>
又曰關興字安國少有令問丞相諸葛亮深噐異之弱冠<lb/>
爲侍中<lb/>
又曰董扶字茂安靈帝徴扶即拜侍中在朝稱爲儒宗甚<lb/>
見噐用<lb/>
又曰馬良字季常襄陽冝城人也先主稱尊號以良爲侍<lb/>
中及東征呉遣良入武陵招納五谿蠻夷蠻夷渠帥皆受<lb/>
印號咸如意指<lb/>
晉書曰王濟字武子累遷侍中與侍中孔恂楊濟同列爲<lb/>
<pb n="KR3k0012_SBCK_219-5b"/>
一時秀彦武帝常㑹公卿藩牧於式乾殿頋濟恂而謂諸<lb/>
公曰朕左右可謂恂恂濟濟矣<lb/>
又曰沈演之爲侍中衛將軍文帝謂之曰侍中領衛俱爲<lb/>
優重此蓋宰相便座卿其勉之<lb/>
又曰陸玩遷侍中玩雖登公輔謙不辟掾屬成帝聞而勸<lb/>
之玩不得已而從命所辟皆寒素有行之士玩翼亮累丗<lb/>
常以弘重爲人主所貴加性通雅不以名位格物誘納後<lb/>
進謙若布衣由是搢紳之徒莫不廕其德宇<lb/>
又曰韋誕以能書留𥙷侍中魏氏寳噐銘題皆誕書也<lb/>
又曰安平王孚𥘉爲魏太子中庶子魏文帝𥘉即位選侍<lb/>
中常侍等官太子左右舊人頗諷主者便欲就用不調餘<lb/>
人孚曰雖堯舜必有稷契今嗣王新立當進用海内英賢<lb/>
猶患不得如何欲因際㑹自相薦舉邪官失其任得者亦<lb/>
<pb n="KR3k0012_SBCK_219-6a"/>
不足貴遂更他選<lb/>
又曰王戎爲侍中南郡太守劉肇賂戎筒中細布五十端<lb/>
爲司隷所糺以知而未納故得不坐然議者尤之帝謂朝<lb/>
臣曰戎之爲行豈懷私苟得正當不欲爲異耳帝雖以是<lb/>
言釋之然爲清愼者所鄙<lb/>
又曰禇翼字謀逺爲侍中蘇峻作亂王師敗績火及宫室<lb/>
翼手抱天子登太極殿峻兵入叱翼令下翼不動曰蘇冠軍<lb/>
未覲至尊軍人豈得逼斥宫禁於是兵士不敢上太極峻<lb/>
執政猶以爲侍中<lb/>
宋書曰陸仲元者晉太尉玩曾孫也爲侍中自呉郡太守<lb/>
玩至仲元四丗爲侍中時人方之金張二族<lb/>
又曰劉湛爲侍中時王華王曇首殷景仁亦爲侍中文帝<lb/>
於六合殿與四人宴飲甚恱華等出帝目送良乆歎曰此<lb/>
<pb n="KR3k0012_SBCK_219-6b"/>
四賢一時之秀同管喉舌恐後丗難繼<lb/>
又曰殷景仁遷侍中與王華王曇首劉湛四人並時爲侍<lb/>
中俱居門下皆以風力局幹冠冕一時同列之美近代莫<lb/>
及<lb/>
又曰王僧綽遷侍中任以機密時年二十九始興王濬甞<lb/>
問其年僧綽自謙早逹逡廵良乆乃荅其謙虚自退若此<lb/>
又曰謝莊爲侍中領前將軍時孝武出行夜還勑開門莊<lb/>
居守以棨信或虚湏墨詔乃開上後因酒宴從容曰卿欲<lb/>
效郅君章邪對曰臣聞蒐廵有度郊祀有節盤于遊田著<lb/>
之前誡陛下今蒙犯塵露晨徃宵還容致不郢之徒妄生<lb/>
矯詐臣是以伏湏神筆<lb/>
又曰孝武時侍中何偃南郊陪乗鑾軺過白門閫偃將匐<lb/>
帝反手接之曰朕反陪卿也<lb/>
<pb n="KR3k0012_SBCK_219-7a"/>
又曰王華等每與帝接膝共語貂拂帝手抜貂置案上語<lb/>
畢復手挿之<lb/>
齊書曰江淹累遷侍中𥘉淹年十三時孤貧常採薪以養<lb/>
母曾於樵所得貂蟬一具鬻以供養其母曰此故汝之休<lb/>
徴也汝才行若此豈長貧賤耶可留待得侍中着之至是<lb/>
果如母言<lb/>
南史曰謝朏<hi>音斐</hi>爲侍中及齊受禪朏當日在直百僚陪位<lb/>
侍中當解璽朏佯不知曰有何公事傳詔云解璽授齊王<lb/>
朏曰齊自應有侍中乃引枕卧傳詔者懼乃使稱疾欲取兼<lb/>
人朏曰我無疾何所道遂朝服歩出東掖門乃得車仍還<lb/>
宅是日遂以王儉爲侍中解璽旣而武帝請誅朏髙帝曰<lb/>
殺之則成其名正應容之度外<lb/>
齊職儀曰魏侍中掌儐賛大駕出則次直侍中護駕正直<lb/>
<pb n="KR3k0012_SBCK_219-7b"/>
侍中負璽陪乗不帶劒皆騎從御登殿與散騎侍郎對挾<lb/>
帝侍中居左常侍居右備切問近對拾遺𥙷闕也<lb/>
又曰東漢侍中便蕃左右與帝升降法駕出多識者一人<lb/>
叅乗兼負傳國璽操斬蛇劒<lb/>
南史曰朱异居權要三十餘年善承上旨故特𬒳寵任歴<lb/>
官自貟外常侍至侍中四官皆珥貂自右衛率至領軍四<lb/>
職並驅鹵簿近代未之有也<lb/>
梁書曰蕭介㑹侍中闕選司舉王筠等四人並不稱㫖髙<lb/>
祖曰我門中乆無此職冝用蕭介爲之介愽物強識應對<lb/>
左右多所匡正髙祖甚重之<lb/>
又曰王訓字懷範爲侍中武帝問何敬容曰禇彦回年幾<lb/>
爲宰相對曰少過三十帝曰今之王訓無　彦回彦回宋<lb/>
明帝時爲侍郎<lb/>
<pb n="KR3k0012_SBCK_219-8a"/>
又曰栁慶逺爲侍中甞失火禁中驚懼帝悉歛諸門鑰問<lb/>
栁侍中何在即至悉付之<lb/>
後魏書曰羅結丗祖𥘉遷侍中外都大官揔三十六曹事<lb/>
年一百七歳精爽不衰丗祖以其忠慤甚見信待監典後<lb/>
宫出入卧内<lb/>
又曰甄琛拜侍中以其衰老詔賜御府杖朝直杖以出入<lb/>
五代史百官志曰北齊侍中因後魏置六人掌獻納諌正<lb/>
及進御之職叅與諸公論國政也<lb/>
唐書曰魏徴代王珪爲侍中尚書省滯訟有不決者詔徴<lb/>
評理之徴性非習法但存大體以情處斷無不恱服<lb/>
又曰楊師道爲侍中性周愼謹密未甞漏泄内事親友或<lb/>
問禁中之言乃更對以他語甞曰吾少窺漢史至孔光不<lb/>
言温室之樹每欽其餘風可庶幾也<lb/>
<pb n="KR3k0012_SBCK_219-8b"/>
唐書官品志曰侍中髙功者在職一年詔加侍中祭酒與<lb/>
侍郎髙功者一人對掌禁令<lb/>
華陽國志曰譙隆爲上林令武帝欲廣上林苑隆言堯舜<lb/>
至治廣德不務林苑帝後思其言徴爲侍中<lb/>
益部耆舊傳曰蜀郡張寛字叔文漢武帝時爲侍中從祀<lb/>
甘泉至渭橋有女人浴於渭水乳長七尺上怪其異遣問<lb/>
之女曰帝後第七車者知我所來時寛在第七車對曰天<lb/>
星主祭祀者齋戒不嚴則女人見<lb/>
又曰李固字子堅諌帝云臣一日㑹朝中見諸侍中皆諸<lb/>
家年少無一宿儒可顧問者乃進楊厚黃瓊<lb/>
三輔故事曰金日磾字翁叔封秺侯有忠勤之節七葉侍<lb/>
中<lb/>
又士傳曰張衡拜侍中恒居帷幄從容諷議拾遺左右<lb/>
<pb n="KR3k0012_SBCK_219-9a"/>
竹林七賢傳曰山濤太始七年爲侍中詔書曰濤清風淳<lb/>
履思心通逺冝侍帷幄盡規左右<lb/>
顔含別傳曰顔髦字君道儀狀嚴整風貌端美大司馬桓<lb/>
公歎曰顔侍中廊廟之望喉舌機要<lb/>
魏明帝先賢傳曰盧植字子幹拜侍中逆臣董卓議欲廢<lb/>
帝羣僚之士唯卓是順獨植正色卓遂大怒欲害植議郎<lb/>
彭伯羣與卓親入爲卓議曰夫善人者天下之紀盧侍中<lb/>
海内大儒天下之望今先害之則天下怖卓遂止<lb/>
孔叢子曰孔臧與子琳書侍中安國特見崇禮不供䙝事<lb/>
獨得掌御唾壷朝廷之士莫不榮之此親汝所見<lb/>
環濟要略曰侍中古官也或曰風后爲黄帝侍中周時號<lb/>
常伯常者言其道德可常遵也秦始皇復故冠貂蟬漢因<lb/>
而不改侍帷幄受頋問拾遺於左右出則負璽以從秩二<lb/>
<pb n="KR3k0012_SBCK_219-9b"/>
千石<lb/>
語林曰晉孝武好與虞嘯父飲酒不醉不出後臨出拜殆<lb/>
不復能起帝因呼人扶上殿扶虞侍中嘯父荅曰臣位未<lb/>
及扶醉未及亂非分之賜所不敢當帝羙之勑左右䟽其<lb/>
語<lb/>
續搜神記曰程咸字延休其母始懷咸夢老公授藥與之<lb/>
服此當生貴子晉武帝時歴位至侍中有名於丗<lb/>
摯虞決疑要注曰晉武帝時彭權爲侍中帝問侍臣旄頭<lb/>
之義何謂邪權對曰秦紀云秦國有竒怪觸山截水無不<lb/>
崩潰唯畏旄頭故使虎士執之以衛至尊<lb/>
山公啓事曰侍中太常河南尹並缺皆顯職冝必得其人<lb/>
右軍裴楷通理有才義僉論以爲侍中才又啓云詔侍中<lb/>
缺當復得人誰可者雍州刺史郭弈左衛將軍王濟皆忠<lb/>
<pb n="KR3k0012_SBCK_219-10a"/>
亮有美才侍中之最髙者也<lb/>
傳咸詩序曰朗陵公何敬祖咸之從兄也國子祭酒王武<lb/>
子咸從姑之外孫何公旣登侍中武子俄而亦作二賢相<lb/>
得甚欣咸亦慶之乃賦詩以申懷曰吾兄旣鳯翔王子亦<lb/>
龍飛雙鸞游蘭渚二難掦清輝<lb/>
梁王筠爲從兄讓侍中表曰至如元勲舊儒之胄積徳累<lb/>
仁之基九丗七葉之華相韓事漢之貴不然則子駿之學<lb/>
洞古今平子之思侔造化仲宣之辯識無滯次仲之解經<lb/>
不窮然後可以喻旨公卿問對曰帷扆陪六尺之輿通四<lb/>
方之意求之微臣此途頓隔<lb/>
梁丘遟爲范衛軍讓梁臺侍中表曰是以懷鈆早歳不以<lb/>
隕穫累心躡屩晚年豈以充詘在念易農伊泰仕焉已幸<lb/>
遂復分竹九疑擁旄百越值天地中開神武再廓麻絲是<lb/>
<pb n="KR3k0012_SBCK_219-10b"/>
蓄菅蒯靡遺今霸運肇基四海明目樞機規獻寔在得人<lb/>
况在庸微何用膺荷<lb/>
北齊邢子才爲彭城王韶讓侍中表曰貂鼲映首日月在<lb/>
躬冠蓋庶寮跨躡多士雖智慙量力明闕自知在梁之譏<lb/>
無待諠譁之議素飡之責豈湏噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>之口何悟天情方眷<lb/>
復延今寵遂揔録百揆寅亮萬機文昌治夲得失所繫用<lb/>
才長短隆替以之何容以斯寡薄用應兹忝<lb/>
太平御覽卷第二百一十九<lb/>
</p>
<p>
</p>
  </div>
</body>
</text>
</TEI>
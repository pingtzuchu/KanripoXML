<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_267-1a"/>
太平御覽卷第二百六十七<lb/>
　職官部六十五<lb/>
　　　　　良令長上<lb/>
禮記曰成人有兄死而不爲衰聞子臯爲成宰而爲之衰<lb/>
成人曰蚕則績而蟹有筐范則冠而蟬有綏兄則死而子<lb/>
臯爲之衰<lb/>
韓詩外傳曰宓子賤治單父彈鳴琴身不下堂而單父治<lb/>
巫馬期戴星而出戴星而入以身親之而單父亦治巫馬<lb/>
期問於子賤子賤曰我任人子任力任力者勞任人者逸<lb/>
家語曰孔子仕爲中都宰爲養生送死之節長㓜異食強<lb/>
弱異任男女別塗路不拾遺器不雕僞市不二價爲四寸<lb/>
之棺五寸之槨因丘陵爲墳不封不樹行之一年而西方<lb/>
諸侯皆則<hi>魯囯在東故言西方諸侯</hi>
<pb n="KR3k0012_SBCK_267-1b"/>
又曰子路治蒲三年孔子過之入其境曰善哉由乎恭敬<lb/>
以信矣入其邑曰善哉由乎忠信以寛矣至其庭曰善哉<lb/>
由乎明察以斷矣子貢執轡而問曰夫子未見由之政而<lb/>
三稱其善可得聞乎孔子曰吾見其政矣入境田疇闢<lb/>
溝洫深此其恭敬以信故其人盡力也入其邑墻屋完固<lb/>
樹木甚茂此其忠信以寛故其人不偷也入其庭甚清閑<lb/>
諸下用命此其　明察以斷故其政不擾也以此觀之雖<lb/>
三稱善庸盡其美乎<lb/>
史記曰西門豹爲鄴令豹到鄴㑹長老問民之所疾苦長<lb/>
老曰鄴三老廷掾常歳賦歛百姓收取其錢得數百萬爲<lb/>
河伯取婦當其時巫行視小家女好者云是當爲河伯婦<lb/>
娉取洗沭之如嫁女牀席令女居其上浮之河中浮行數<lb/>
十里乃没其人家有好女者恐大巫祝爲河伯取之以故<lb/>
<pb n="KR3k0012_SBCK_267-2a"/>
多持女逃亡豹曰至河伯取婦時願三老語之至其時豹<lb/>
往河上呼河伯婦來曰是女不好煩大巫嫗爲入報河伯<lb/>
得更求好女後日送之即使抱大巫嫗投河中豹顧曰巫<lb/>
嫗不來復欲使廷掾與豪長一人趣之皆叩頭血流地後<lb/>
不敢言爲河伯取婦豹即發民鑿渠十二引灌民田田皆<lb/>
灌漑至今皆得水利<lb/>
漢書曰邵信臣字翁卿九江壽春人𥙷糓陽長舉髙第遷<lb/>
上蔡長其治視民如子所居見稱<lb/>
後漢書曰卓茂爲宻令勞心諄諄視民如子民不忍欺光<lb/>
武𥘉即位詔曰前宻令卓茂能爲人所不能爲夫名冠天<lb/>
下當受天下重賞今以茂爲太傅封褒徳侯食邑二千戸<lb/>
茂長子爲太中大夫次子爲郎中<lb/>
又曰劉昆字桓公爲江陵令縣連災火昆輙向火叩頭多<lb/>
<pb n="KR3k0012_SBCK_267-2b"/>
能降雨止風<lb/>
又曰戴封字平仲爲西華令大旱祈禱無獲乃積薪自焚<lb/>
火起而雨大至<lb/>
又曰王渙爲洛陽令人爲立祠及桓帝事黄老道毀諸旁<lb/>
祀唯特詔宻縣留卓茂廟及渙祠也<lb/>
東觀漢記曰卓茂字子康南陽人遷宻令視民如子口無<lb/>
惡言吏民親愛而不忍欺之民甞有言部亭長受其米肉<lb/>
遺者茂問之曰亭長從汝求乎爲汝有事屬之而受乎將<lb/>
平居以恩意遺之乎民曰往遺之耳茂曰遺之而受何故<lb/>
言耶民曰竊聞賢明之君使民不畏吏吏不取民今我畏<lb/>
吏是以遺之茂曰凢人所以貴於禽獸者以有仁愛知相<lb/>
敬事也今隣里尚致饋此乃相親况吏民乎凢人之生羣<lb/>
居雜處故有經紀禮義以相交接汝獨不欲修之寧能髙<lb/>
<pb n="KR3k0012_SBCK_267-3a"/>
飛逺去不在人間耶民曰茍如此律何故禁之茂笑曰律<lb/>
設大法禮從人情今我以禮教汝必無怨惡以律治汝何<lb/>
所措其手足乎時天下大蝗河南二十餘縣皆𬒳其災獨<lb/>
不入宻界督郵言之太守不信自出按幸見乃服焉<lb/>
又曰韓稜字伯師潁川人也爲下邳令視事未朞吏民愛<lb/>
慕時隣縣皆雹傷稼唯下邳界獨無<lb/>
又曰王阜字世公爲重泉令吏民向化鸞鳥集止學宫阜<lb/>
使校官掾長渉疊爲張雅樂擊磬鳥舉足垂翼應聲而舞<lb/>
翾翔復上縣庭屋十餘日乃去<lb/>
又曰孔奮字君魚右扶風茂陵人守姑臧長七年詔書以<lb/>
爲奮在姑臧治有絶迹賜爵關内侯奮素孝供養至謹在<lb/>
姑臧唯老母極膳妻子飯食葱芥時人笑之或嘲奮曰置<lb/>
脂膏中不能自潤而奮不改其操<lb/>
<pb n="KR3k0012_SBCK_267-3b"/>
又曰鍾離意爲堂邑令𥘉到市無屋意乃出俸錢作屋民<lb/>
賫茅竹或持材木争赴趣作不日而成旣畢爲解土祝曰<lb/>
興功役者令也如有禍<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>令自當之民皆大恱<lb/>
後漢書曰戴封字平仲拜議郎遷西華令汝潁有蝗灾獨<lb/>
不入西華界時督郵行縣蝗忽大至督郵其日即去蝗亦<lb/>
頓除一境竒之其年大旱封禱請無獲乃積薪艾坐其上<lb/>
以自焚火起而大雨暴至逺近歎服<lb/>
又曰童恢爲不其令吏有犯違禁法輙隨方曉示若吏稱<lb/>
其職人行善事者皆賜以酒殽之禮以勸勵之耕織種牧<lb/>
皆有條章一境清静牢獄連年無囚比縣流人歸化徙居<lb/>
二萬餘户人甞爲虎所害乃設檻捕之生獲二虎恢聞而<lb/>
出呪虎曰天生萬物唯人爲貴虎狼當食六畜而殘暴於<lb/>
人王法殺人者死傷人則論法汝若是殺人者當垂頭服<lb/>
<pb n="KR3k0012_SBCK_267-4a"/>
罪自知非者當號呼稱冤一虎低頭閉目狀如震懼即時<lb/>
殺之其一視恢鳴吼踊躍自奮遂令放釋<lb/>
又曰劉矩爲雍丘令以禮讓化之其無孝義者皆感悟自<lb/>
革人有争訟矩常引人於前提耳訓告以爲忿恚可忍縣<lb/>
官不可入使歸更㝷思訟者感之輙各罷去其有路得遺<lb/>
者皆推㝷其主<lb/>
又曰王渙爲洛陽令有善政元興元年病卒百姓市道莫<lb/>
不咨嗟男女老壯皆相與賦歛致奠醊以千數<hi>醊音張芮反說文曰</hi>
<hi>祭酹也</hi>渙喪西歸道經弘農人庻皆設槃案於路吏問其故<lb/>
咸言平常持米到洛爲卒司所鈔恒亡其半自王君在事<lb/>
不見侵枉故來報恩其政化懷物如此人思其徳爲立祠<lb/>
於安陽亭西毎食輙絃歌而薦<lb/>
又曰虞延爲細陽令毎至歳時伏臘輙休遣徒繫各使歸<lb/>
<pb n="KR3k0012_SBCK_267-4b"/>
家並感其恩德應期而還有囚於家𬒳病自載詣獄旣至<lb/>
而死延率掾吏殯于門外百姓感恱之<lb/>
又曰虞延遷洛陽令是時隂氏有客馬成者常爲姦盗延<lb/>
收考之隂氏屢請獲一書輙加篣二百<hi>篣捶也音彭</hi>信陽侯隂<lb/>
就乃訴帝譛延多所冤枉帝乃臨御道之舘親録囚徒延<lb/>
陳其獄狀可論者在東無理者居西成乃廽欲趍東延前<lb/>
執之謂曰尓人之巨蠧乆依城社不畏熏燒今考實未竟<lb/>
冝當盡法成大呼稱枉陛㦸郎以㦸刺延叱使置之帝知<lb/>
延不私謂成曰汝犯王法身自取之呵使速去後數日伏<lb/>
誅於是外戚歛手莫敢干法<lb/>
又曰法雄除平氏長善政事好發擿姦伏盗賊希發吏人<lb/>
畏愛之南陽太守鮑得上其理狀遷苑陵令<lb/>
續漢書曰魯恭爲中牟令導民以孝推誠而治建𥘉中郡<lb/>
<pb n="KR3k0012_SBCK_267-5a"/>
國螟傷稼犬牙縁界不入中牟河南尹袁安疑其不實遣<lb/>
仁恕掾肥親往察廉之恭隨行阡陌俱坐桑下有雉過止<lb/>
其傍傍有童兒親曰何不擊之兒言雉方將雛親瞿然而<lb/>
起與恭訣曰所以來者欲察治之善惡耳今虫不犯境此<lb/>
一異也化及鳥獸此二異也竪子有仁心此三異也乆留<lb/>
徒擾賢者耳還府以狀白安安美其治以勵屬縣<lb/>
又曰祭彤除偃師長視事五年縣無盗賊州課第一遷襄<lb/>
賁令時賊鈔掠彤到官誅鉏姦猾縣界清静詔書増秩一<lb/>
等賜縑百疋冊書勉勵<lb/>
又曰劉寵除東平陵令是時民俗奢㤗寵到官躬儉訓民<lb/>
以禮上下有序都鄙有章視事數年以母病去官歸百姓<lb/>
士女攀車拒輪充塞道路車不得前乃止亭輕服潜遁<lb/>
又曰劉駼騊爲湞陽長政化大行道不拾遺以病去官童<lb/>
<pb n="KR3k0012_SBCK_267-5b"/>
謡歌之曰邑然不樂思我劉君何時復來安此下民<lb/>
又曰公孫述𥙷清水長太守以其能使兼治五縣政事脩<lb/>
理姦盗不發郡中謂之神明<lb/>
又曰胡紹爲河内懷令三日一視事十日一詣倉受俸米<lb/>
於閤外炊作乾飯食之不設釡竈得一強盗問其黨與得<lb/>
數百人皆誅之政教清平爲三河表<lb/>
又曰牟融舉茂才爲豊令視事二年政化流行縣無獄訟<lb/>
吏畏而愛之治有異迹爲州郡最<lb/>
又曰度尚字愽平山陽人除上黨長治政嚴峻明於疑理<lb/>
縣中謂之神明<lb/>
謝承後漢書曰鄭弘字巨君爲鄒令勤行德化部人王逢<lb/>
等得路遺寳物懸於道衢永主還之魯國當春大旱五糓<lb/>
不豊鄒獨致兩偏熟永平十五年蝗起㤗山流𬒳郡國過<lb/>
<pb n="KR3k0012_SBCK_267-6a"/>
鄒界不集郡國以狀聞詔書以爲不然遣使案行如言也<lb/>
又曰方儲字聖明曉風角占候爲句章長時人田還置餘<lb/>
粟一石及刀鋤於田陌明日求亡去疑其旁家儲曰此人<lb/>
非偷自呼縣功曹謂曰君何取人粟置家後積茭中功曹<lb/>
𣢾服後爲洛陽令功曹是憲客爲憲所諷夜殺人斷頭着<lb/>
奩中置廐門下欲令儲去官儲摩死者耳邊問誰所殺有<lb/>
頃曰死人言爲功曹所殺收功曹栲竟具服<lb/>
又曰賈彪字偉節𥙷新息長政多竒異小人迫困貧産子<lb/>
不能舉養彪禁有犯者以殺人罪罪之縣境震慄人養子<lb/>
僉曰賈父所長男女皆以賈爲名<lb/>
華嶠後漢書曰劉平爲全椒令掾吏五日一朝罷門䦨卒<lb/>
署各遣就農人感懷至或増貲就賦或减年從役刺史行<lb/>
部獄無囚徒民各自以爲職不知所問唯班詔書而去先<lb/>
<pb n="KR3k0012_SBCK_267-6b"/>
是縣多虎爲害平到修政選進儒良黜貪殘視事三月虎<lb/>
皆渡江而去<lb/>
又曰劉永國字叔儒爲東城令民聞其名枉者更直濁者<lb/>
強清肅然無事唯以著作爲務<lb/>
袁崧後漢書曰范丹爲萊蕪長去官常便賣卜以自給歩<lb/>
行無車𬒳囊自隨<lb/>
漢官儀曰明帝臨觀見洛陽令車騎意河南尹定至而非<lb/>
尤其太盛勑去軒綏時偃師長治有能名以事詣臺因取<lb/>
賜之下縣遂以爲故事<lb/>
魏志曰鄭渾字文公避難淮南太祖聞其篤行召爲邵陵<lb/>
令天下未定民皆不念産殖其生子無以相活率皆不舉<lb/>
渾所在奪其漁獵之具課使耕種又兼開稻田重去子之<lb/>
法民𥘉畏罪後稍豊給無不舉育所育男女多以鄭爲名<lb/>
<pb n="KR3k0012_SBCK_267-7a"/>
又曰胡質字文德楚國壽春人也爲頓丘令縣民郭政通<lb/>
於從妹殺其夫程他郡吏馮諒繫獄爲證政與妹皆耐掠<lb/>
隱<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>諒不勝痛自誣當反其罪質至官察其情色更詳其<lb/>
事撿驗具服<lb/>
又曰王脩字叔治守髙宻令髙宻孫氏素豪俠人客數犯<lb/>
法民有相刼者賊入孫氏吏不能得脩將吏民畏憚不敢<lb/>
近脩令吏民敢有不攻者與同罪孫氏懼乃出賊由是豪<lb/>
強懾服<lb/>
又曰趙儼字思伯爲朗陵長縣多豪猾無所畏忌儼取其<lb/>
尤甚者收縛案驗皆得死罪儼旣囚之乃表府解放自是<lb/>
威恩並著<lb/>
又曰張曁字德容馮掖髙陵人也舉茂才爲新豊令治爲<lb/>
三輔第一<lb/>
<pb n="KR3k0012_SBCK_267-7b"/>
又曰司馬㓪字伯逹河内温人也爲堂陽長其治務寛惠<lb/>
不行鞭杖而民不犯禁<lb/>
又曰吉茂字叔暢馮翊池陽人也世爲著姓好書不耻惡<lb/>
衣惡食而耻一物之不知建安𥘉關中始平茂與扶風蘇<lb/>
則共入武功南山隱處精思數歳州舉茂才除臨汾令居<lb/>
官清静吏民不忍欺<lb/>
又曰太祖平袁氏以髙柔爲菅長縣中素聞其名姦吏數<lb/>
人皆引去柔教曰昔邴吉臨政吏甞有非猶尚容之况此<lb/>
諸吏於吾未有失乎其召復之咸還皆礪誠佳吏<lb/>
蜀志曰董和字㓜宰南郡人也益州牧劉璋以爲成都令<lb/>
蜀土冨實時俗奢侈貨殖之家侯服玉食㛰姻葬送傾家<lb/>
竭産和躬率以儉惡衣𬞞食防遏踰僣爲之軌制所在皆<lb/>
移風變善畏而不犯<lb/>
<pb n="KR3k0012_SBCK_267-8a"/>
又曰吕義字季陽遷新都綿竹令乃心隱恤百姓稱之爲<lb/>
一州諸城之首<lb/>
吴録曰張舉字子清爲句章令有婦殺夫者因焚屋言燒<lb/>
死其弟疑而訟之舉按屍開口視無灰令人取猪二頭殺<lb/>
一生一而俱焚之開視其口所殺者無灰生者有灰乃明<lb/>
夫先死婦遂首服焉政化流行民歌遺澤<lb/>
晉書曰陸雲爲浚儀令縣居都㑹之要名爲難理雲到官<lb/>
下不能欺市無二價人有見殺者主名不立雲録其妻而<lb/>
無所問十許日遣出宻令人隨後謂曰其去不出十里當<lb/>
有男子候之與語便縳來旣而果然問之具服云與此妻<lb/>
通共殺其夫聞妻得出欲與語憚近縣故相要候於是一<lb/>
縣稱爲神明郡守害其能屢譴責之雲乃去官百姓追思<lb/>
之圖畫形像配食縣社<lb/>
<pb n="KR3k0012_SBCK_267-8b"/>
又曰范廣爲堂邑令大旱米貴廣散私榖賑飢人至數千<lb/>
斛逺近流寓歸投之户口十倍<lb/>
又曰曹攄爲洛陽令仁惠明斷百姓懷之時天大雨雪宫<lb/>
門夜失行馬群官檢察莫知所在攄使收門士衆官咸謂<lb/>
不然攄曰宫掖禁嚴非外人所敢盗必是門士以燎寒耳<lb/>
詰之果服<lb/>
又曰曹攄爲臨淄令縣有寡婦守節不移姑愍之宻自殺<lb/>
親黨告婦殺官爲考鞠寡婦不勝苦楚乃自誣獄當决攄<lb/>
察其有冤更加辯究具得情實時稱其明<lb/>
晉中興書曰范寗字武子解褐除餘杭令在縣興學校養<lb/>
生徒㓗巳志行之士莫不來宗朞年之後風化大行自中<lb/>
興巳來崇學敦教未有如寗者也<lb/>
宋書曰顧憲之爲建康令清儉強力爲政甚得人和故都<lb/>
<pb n="KR3k0012_SBCK_267-9a"/>
下飲酒者醇旨輙号爲顧建康謂其清且美焉<lb/>
又曰顧憲之爲建康令時有盗牛者𬒳主所認盗者亦稱<lb/>
巳牛二家辭理等前後令莫能决憲之至覆其狀謂二家<lb/>
曰無爲多言吾得之矣乃令解牛任其所去牛逕還本主<lb/>
宅盗者始伏其辜發姦擿伏多如此類時人號曰神明<lb/>
又曰顧覬之遷山隂令山隂民户三萬海内劇邑前後官<lb/>
長晝夜不得休事猶不舉覬之理繁以約用無事晝曰垂<lb/>
簾門堦閑寂自宋世爲山隂務簡而績修莫能尚也<lb/>
齊書曰傅琰爲山隂令有賣針賣糖老姥争團絲來詣琰<lb/>
不辯乃縛團絲於柱鞭之宻視有䥫屑乃罰賣糖者又三<lb/>
野父争鷄琰各問何以食鷄一人云粟一人云豆乃破鷄<lb/>
果得粟罪言豆者縣内咸稱神明無敢復爲盗者<lb/>
又曰傅琰字季珪爲山隂令父僧祐亦爲山隂令父子並<lb/>
<pb n="KR3k0012_SBCK_267-9b"/>
著竒績世云諸傅有治縣譜子孫相傳不以示人<lb/>
梁書曰傅岐除始新令縣民有因闘相歐而死者死家訴<lb/>
郡郡録其仇人考掠備至終不引咎郡乃移獄於縣歧即<lb/>
命脫械以和言問之便即自服法當償死㑹冬節至歧乃<lb/>
放其還家使過節一日復獄曹掾固争曰古者乃有此於<lb/>
今不可行歧曰其若負信縣令當坐主者勿憂竟如期而<lb/>
反太守深相歎異遽以狀聞歧後去縣民無老小皆出境<lb/>
拜送啼號之聲聞於數十里<lb/>
又曰蕭景字子昭爲永寧令永嘉太守牓郡門曰諸縣有<lb/>
疑滯可就永寧令决之<lb/>
又曰丘仲孚遷山隂令居職甚有聲稱百姓爲之謡曰二<lb/>
傅沈劉不如一丘<lb/>
又曰丘仲孚爲山隂令仲孚長於撥煩善適權變吏民敬<lb/>
<pb n="KR3k0012_SBCK_267-10a"/>
服號稱神明治爲天下第一<lb/>
又曰何逺字義方自武昌太守除名後起爲武康令正身<lb/>
勵廉節除淫祀髙祖聞其能擢爲宣城太守自縣令爲邦<lb/>
畿大郡近代未之有也<lb/>
又曰孫謙爲錢塘令治煩以簡獄無繫囚及去官百姓以<lb/>
謙在職不受餉遺追載縑帛以送之謙却而不受<lb/>
又曰裴子野出爲諸曁令在縣不行鞭罰民有争者示之<lb/>
以理<lb/>
太平御覽卷第二百六十七<lb/>
<pb n="KR3k0012_SBCK_267-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_787-1a"/>
太平御覽卷第七百八十七　四夷部八<lb/>
　南蠻三<lb/>
　　赤土國　蒲羅中國　優鈸國　横跌國<lb/>
　　北攎國　馬五洲　薄歎洲　躭蘭洲<lb/>
　　巨延洲　濵郍專國　鳥文國　期調國<lb/>
　　林陽國　牟奴七國　蒲林國　師子國<lb/>
　　毗加梨國　干陁利國　狼牙脩國　婆利國<lb/>
　　訶羅陁國　呵羅單國　蒲黄國　婆皇國<lb/>
　　婆逹國　闇婆逹國　槃槃國　斤陁利國<lb/>
　　　　　赤土國<lb/>
隋書曰赤土國扶南之別種也在南海中水行百餘日而<lb/>
逹所都土色赤因以爲号陳婆羅刺國西婆羅婆國南訶<lb/>
羅旦國北巨大海地方數千里其王姓瞿曇氏名利冨多<lb/>
<pb n="KR3k0012_SBCK_787-1b"/>
塞不知有國近逺稱其父釋王位出家爲道傳位於利冨<lb/>
多塞在位十六年矣有三妻並隣國王之女也居僧祇城有<lb/>
門三重相去各百許歩毎門圖畫仙　人菩薩之像懸金<lb/>
花鈴毦婦女數十人或奏樂或捧金花又飾四婦人容飾<lb/>
如佛塔邊金剛力士之狀夾門而立門外者持兵杖門内<lb/>
者執白拂夾道垂素網綴花王宮諸屋悉是重閤北户北<lb/>
面而坐坐三重之榻衣朝霞布冠金花冠垂雜寳瓔珞四<lb/>
女子立侍左右　兵衛百餘人王榻後作一龕以金銀五<lb/>
香木雜鈿之龕後懸一金光熖夾榻又樹二金鏡鏡前首<lb/>
陳金甕甕前各有金香炉當前置一金伏牛牛前樹一寳<lb/>
盖盖左右皆有寳扇婆羅門等數百人東西重行相向而坐<lb/>
其官有薩陁迦邏一人陁拏逹又二人迦利密迦三人共掌政<lb/>
事俱羅末帝一人掌刑法毎城置郍耶迦一人鉢帝十人其<lb/>
<pb n="KR3k0012_SBCK_787-2a"/>
俗皆穿耳剪髮無跪拜之禮以香油塗身敬佛尤重婆羅<lb/>
門婦人作髻於項後男女通以朝霞朝雲雜色布爲衣豪<lb/>
冨之室恣意華靡唯金鏁非王賜不得服用毎婚嫁擇吉<lb/>
曰女家先期五日作樂飲酒父執女手以授壻七日乃配焉旣<lb/>
娶則分財別居唯㓜子與父同居父母兄弟死則剔髮素服<lb/>
就水上構竹爲棚棚内積薪以屍置上燒香建幡吹蠡擊皷<lb/>
以送之縱火焚薪遂落於水貴賤皆同唯國王燒訖収灰<lb/>
貯以金瓶藏於廟屋冬夏常温雨多霽少種植無時特冝<lb/>
稻穄白豆黒麻自餘物産多同交阯以甘蔗作酒雜以紫<lb/>
瓜根酒色黄赤味亦香羙亦名椰漿爲酒<lb/>
又曰煬帝即位募能通絶域者大業三年屯田主事駿虞<lb/>
部主事王君政等請使赤土帝大恱賜駿等帛各百疋時<lb/>
服一襲遣賫物五千叚以賜赤土王其年十月駿等自南<lb/>
<pb n="KR3k0012_SBCK_787-2b"/>
海郡乗舟晝夜二旬毎值便風至焦石山而過東南泊陵伽<lb/>
鉢拔多洲西與林邑相對上有祠神焉又南行至師子石自<lb/>
是島嶼連接又行二三日西望見狼牙湏國之山於是南逹<lb/>
雞籠島至於赤土之界其王<hi>遣使</hi>婆羅門鳩摩羅以舶三十<lb/>
艘來迎吹蠡擊皷以樂隨使進金鏁以纜駿舩月餘至其都<lb/>
王遣其子郍耶迦請與駿等禮見先遣人送金盤貯香花并<lb/>
鏡鑷金合二枚貯香油金瓶八枚貯香水白疊布四條以擬<lb/>
供使者盥洗將象二頭持孔雀盖以迎使人并致金花盤<lb/>
以藉詔凾男女百人奏蠡鼓婆羅門二人導路至王宫宣<lb/>
詔訖引駿等坐奏天笁樂事畢駿等還舘又遣人送食以<lb/>
草葉爲盤其大方丈後請駿等入宴王前設兩床床上並<lb/>
設草葉盤方一丈五尺上有黄白紫赤四色之餅牛羊魚<lb/>
鱉猪蝳蝐之肉百餘品延駿升床從者坐於地席各以金<lb/>
<pb n="KR3k0012_SBCK_787-3a"/>
鍾置酒女樂迭奏禮遺甚厚㝷遣郍邪迦隨駿貢方物旣<lb/>
入海見緑魚群飛水上浮海上十餘曰至林邑東南並<hi>蒲浪</hi>
<hi>北</hi>山而行其海水闊千餘歩色黄氣腥舟行一日　絶云<lb/>
是大魚糞也循海北岸逹于交阯至六年春與郍耶迦於<lb/>
弘農謁帝帝大恱賜物及官賞各有差<lb/>
　　　　　蒲羅中國<lb/>
呉時康㤗爲中郎表上扶南土俗<hi>曰拘</hi>利正東行極﨑頭海<lb/>
邊有居人人皆有尾五六寸名蒲羅中國其俗食人<lb/>
　　　　　優鈸國<lb/>
康㤗扶南土俗曰優鈸國者在天笁之東南可五千里國<lb/>
土熾盛城郭珎玩謡俗與笁司<lb/>
　　　　　横趺國<lb/>
康泰扶南土俗曰横趺國在優鈸之東南城郭饒樂不及<lb/>
<pb n="KR3k0012_SBCK_787-3b"/>
優鈸也<lb/>
　　　　　北攎國<lb/>
康泰扶南土俗曰諸薄之東南有北攎洲出錫轉賣與外<lb/>
徼<lb/>
　　　　　馬五洲<lb/>
康㤗扶南土俗曰諸薄之東有五洲出鷄舌香樹木多華<lb/>
少實<lb/>
　　　　　薄歎洲<lb/>
康㤗扶南土俗曰諸薄之西北有薄歎洲土地出金常以<lb/>
採金爲業轉賣與諸賈人易粮米雜物<lb/>
　　　　　躭蘭洲<lb/>
康㤗扶南土俗曰諸薄之西北有躭蘭之洲出鐡<lb/>
　　　　　巨延洲<lb/>
<pb n="KR3k0012_SBCK_787-4a"/>
康㤗扶南土俗曰諸轉薄之東北有巨迹洲人民無田種<lb/>
芋浮舩海中截大蚶螺杯徃扶南<lb/>
　　　　　濵郍事國<lb/>
康㤗扶南土俗曰濵郍專國岀<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>
                    <hi>都田切</hi>馬及金俗民皆有<lb/>
衣𬒳結髪也<lb/>
　　　　　烏文國<lb/>
康㤗扶南土俗曰鳥文國昔混滇𥘉載賈人大舶所成此<lb/>
國<lb/>
　　　　　斯調國<lb/>
康㤗扶南土俗曰斯調洲灣中有自然監累如細石子國<lb/>
人取之一車輸王餘自入<lb/>
南州異物志曰斯調海中洲名也在歌營東南可三千里<lb/>
上有王國城市街巷土地沃羙<lb/>
<pb n="KR3k0012_SBCK_787-4b"/>
萬震南方異物志曰斯調國又有中洲焉春夏生火秋冬<lb/>
死有木生於火中秋冬枯死以皮爲布<lb/>
　　　　　林陽國<lb/>
康㤗扶南土俗曰扶南之西南有林陽國去扶南七千里<lb/>
土地奉佛有數千沙門持戒六齊曰魚肉不得入國一曰<lb/>
再市朝市諸雜米甘菓石宻暮中但貨香花<lb/>
南州異志曰林陽在扶南西七千餘里地皆平博民十餘<lb/>
萬家男女行仁善皆侍佛<lb/>
　　　　　牟奴國　摸盧國末利國卑離國<lb/>
　　　　　滿都國　余國　沙樓國<lb/>
晉起居注曰太熈元年正月牟奴等國大小口十七萬九<lb/>
千餘人各遣正副使詣護東夷校尉何龕上獻方物<lb/>
　　　　　蒲林國<lb/>
<pb n="KR3k0012_SBCK_787-5a"/>
晉起居注曰興寜元年閠月蒲林王國新開通前所奉表<lb/>
詣先帝今遣到其國慰諭<lb/>
　　　　　師子國<lb/>
宋元嘉起居注曰師子國王遣使奉獻詔曰此小乗經甚<lb/>
少彼國所有皆可悉爲冩送之聞彼隣多有師子此所未<lb/>
覩可悉致之<lb/>
法顯記曰師子國本无人正有鬼神及龍居之諸國商人<lb/>
來共市易鬼神自現身但岀寳物顯其時直商人則依價<lb/>
直取物諸國人文其土樂悉亦復來於是遂成大國和適<lb/>
無冬夏之異草木常茂田種隨人無有時節<lb/>
　　　　　毗加梨國<lb/>
宋元嘉起居注曰五年天笁毗加梨國王月　遣使上表<lb/>
并奉金剛指環一枚剛印摩勒金環一枚[翕*毛]㲪一具白旃<lb/>
<pb n="KR3k0012_SBCK_787-5b"/>
檀六叚白赤鸚鵡各一頭細疊兩張<lb/>
　　　　　干陁利國<lb/>
南史曰干陁利國在南海洲上其俗與林邑扶南略同出班<lb/>
布古貝㯽榔特精爲諸國之極宋孝武世王釋婆羅郍隣<lb/>
陁遣長史竺留陁獻金銀寳器梁天監元年其王瞿曇脩<lb/>
跋陁羅以四月八日夢一僧謂曰中國今有聖主十年後<lb/>
佛法大興汝若遣使貢奉禮敬則土地豐樂啇旅百倍若<lb/>
不信我則竟土不得自安𥘉未之信旣而又夢此僧曰汝<lb/>
若信我我當與汝徃觀乃於夢中至中國拜覲天子旣覺<lb/>
心異之陁羅本工畫乃冩夢中所見武帝容資飾以丹青<lb/>
仍遣使并畫工奉表獻玉盤等物使人旣至摸冩帝形以<lb/>
還其國比本畫則符同焉因盛以寳凾日加禮敬後跋陁<lb/>
死子毗針耶跋摩立遣長史毗貟䟦摩奉表獻金芙蓉<lb/>
<pb n="KR3k0012_SBCK_787-6a"/>
雜香藥等<lb/>
　　　　　狼牙脩國<lb/>
南史曰狼牙脩國在南海中其界東西三十日南北二十<lb/>
日行北去廣州二萬四千里土氣物産與扶南略同偏多<lb/>
棧沉婆律香其俗男女皆袒而披髪以古貝爲于漫其王<lb/>
及貴臣乃加雲霞布覆胛以金繩爲絡帶金環貫耳女子<lb/>
則布以纓絡繞身其國累塼爲城重門樓閣王出乗象有<lb/>
幡毦旗皷罩白盖兵衛甚嚴國人說立國巳四百餘年後<lb/>
嗣衰弱王族有賢者國人歸向之王聞乃加囚執其鏁無<lb/>
故自斷王以爲神因不敢害乃逐出境遂奔天笁天笁妻以<lb/>
長女俄而狼牙王死大臣迎還爲王二十餘年死子婆伽<lb/>
逹多立天監十四年遣使阿撤多奉表<lb/>
　　　　　婆利國<lb/>
<pb n="KR3k0012_SBCK_787-6b"/>
南史曰婆利國在廣州東南海中洲上去廣州二月日行<lb/>
國界東西五十日行南北二十日行有一百三十六聚土<lb/>
氣暑熱如中國之盛夏榖一歳再熟草木常榮海出文螺紫<lb/>
具有石名坩貝大硬其國人抱古貝如𫀆及爲都縵乃用<lb/>
班絲者以瓔絡繞身頭着金長冠髙尺餘形如牟綴以七<lb/>
寳之飾帶金裝劒偏坐金髙座以金鐙支足侍女皆爲金花<lb/>
雜寳之飾或持白毦拂及孔雀扇王岀以象駕輿輿以雜<lb/>
香爲之上施羽蓋珠簾導從吹螺擊皷自古来通中國問<lb/>
其先及年數不能記自言白静王夫人即其國女天監十六年<lb/>
遣使奉表獻金席等普通三年其王頻伽復遣使珠智獻<lb/>
白鸚鵡青蟲兠鍪琉璃器古具螺杯雜色香數十種<lb/>
隋書曰婆利國自交阯浮海南過赤土丹丹乃至其國國<lb/>
界　西四月行南四十五日行王姓刹利耶伽名護濫那婆<lb/>
<pb n="KR3k0012_SBCK_787-7a"/>
官曰獨訶邪拏次曰獨訶氏拏國人善投輪刀其大如鏡<lb/>
中有竅外鋒如鋸逺以投人無不中其餘兵器與中國略<lb/>
同俗類眞臘物産同於林邑其殺人及盗截其手姦者鏁<lb/>
其足朞年而止祭祀必以月晦盤貯酒殽浮之流水毎十<lb/>
一月必設大祭海出珊瑚有鳥名舎利解人語大業十二<lb/>
年遣使入貢後遂絶<lb/>
　　　　　訶羅陁國<lb/>
南史曰訶羅陁國宋元嘉七年遣使奉表曰伏承聖主重<lb/>
三寳興立塔寺周滿國界今故遣使二人表此微心<lb/>
　　　　　呵羅單國<lb/>
宋元嘉起居注曰去　年六月闍婆洲呵羅單國王毗沙<lb/>
䟦摩遣使獻奉<lb/>
又曰十一年呵羅單國王尸梨毗遮耶獻銀㵕柈等<lb/>
<pb n="KR3k0012_SBCK_787-7b"/>
南史曰呵羅單國都闍婆洲元嘉七年遣使獻金剛指環<lb/>
　鸚鵡鳥天笁國白疊　等物十年呵羅<lb/>
單國王毗沙䟦摩奉表曰常勝天子陛下諸佛世尊常樂<lb/>
安稳三逹六通爲丗間尊是名如來是故至誠五體敬禮<lb/>
其後與子所篡奪十三年又上表二十六年文帝詔曰呵<lb/>
羅單國婆皇婆逹三國頻越遐海欵化納貢逺誠冝甄可<lb/>
並加除授乃遣使䇿命之二十九年又遣長史婆和沙弥<lb/>
獻方物<lb/>
　　　　　蒲黄國<lb/>
宋元嘉起居注曰二十六年蒲黄國獻牛黄等物又獻欎<lb/>
金香等物<lb/>
　　　　　婆皇國<lb/>
南史曰婆皇國元嘉二十六年國王舎利婆羅䟦摩遣使<lb/>
<pb n="KR3k0012_SBCK_787-8a"/>
獻方物四十一種文帝䇿命之爲婆皇國王二十八年復<lb/>
遣使貢獻孝武孝建三年又遣長史笁郍婆智奉表獻方<lb/>
物以郍婆智爲振威將軍大明三年獻赤白鸚鵡大明八年<lb/>
明帝㤗始二年又遣使貢獻明帝以其長史笁湏羅逺前<lb/>
長史振威將軍笁郍婆智並爲龍驤將軍<lb/>
　　　　　婆逹國<lb/>
南史曰婆逹國元嘉二十六年國王舎利不陵伽䟦摩遣<lb/>
使獻方物文帝䇿命之爲婆逹國王二十六年二十八年<lb/>
復遣使獻方物<lb/>
　　　　　闍婆逹國<lb/>
南史曰闍婆逹國元嘉中國王師利婆逹呵阿陁羅跋摩<lb/>
遣使奉表曰宋國大主大吉天子足下敎化一切種智安<lb/>
稳天人師降伏四魔成等正覺轉道法輪度脫衆生我雖<lb/>
<pb n="KR3k0012_SBCK_787-8b"/>
在逺亦霑靈潤<lb/>
　　　　　槃槃國<lb/>
宋起居注曰孝建二年七月二十日槃槃國王遣長史笁<lb/>
伽藍婆奉獻金銀琉璃諸香藥等物<lb/>
南史曰槃槃國元嘉孝建大明中並遣使貢獻梁中大通<lb/>
元年四年其王使使奉表累送佛牙及畫塔獻沉檀等香<lb/>
數十種六年八月復遣使送菩提國舎利及畫塔國圖并<lb/>
菩提樹葉詹糖等香<lb/>
梁書曰槃國南海大洲中北與林邑隔小海自交州舩行<lb/>
四十日至其國王曰楊栗翨<hi>音翅</hi>栗翨父曰楊德武連以上<lb/>
無得而紀百姓多縁水而居國無城皆竪木爲柵王坐金<lb/>
龍床毎坐諸大人皆兩手交抱肩而跪及其國多有婆羅<lb/>
門自天竺來就王乞財物王甚重之其大臣曰勃郎索濫<lb/>
<pb n="KR3k0012_SBCK_787-9a"/>
次曰崑崙帝也次曰崑崙勃和<hi>音胡卧切</hi>次曰崑崙勃帝索甘<lb/>
且其言崑崙古龍聲相近故或有謂爲古龍者其在外城<lb/>
者曰郍延猶中夏刺史縣令其矢多以石爲鏇矟則以䥫<lb/>
爲刃有僧尼寺十所僧尼讀佛經皆食肉而飲酒亦有道<lb/>
士寺一所道士不飲食酒肉讀阿脩羅王經其國不甚重<lb/>
之俗皆呼僧爲比丘呼道士爲貪隋大業中亦遣使朝貢<lb/>
唐書曰槃槃國在林邑西南海曲中北與林邑隔小海自<lb/>
交州郍行四十四日乃至其國與狼牙脩國爲隣人皆學<lb/>
婆羅門甚敬佛法貞觀九年遣使来貢方物<lb/>
　　　　　斤陁利<lb/>
宋起居注曰孝建二年八月二日斤陁利國王釋陁羅降<lb/>
陁遣長史竹留陁及多奉表獻方物<lb/>
<pb n="KR3k0012_SBCK_787-9b"/>
太平御覽卷第七百八十七<lb/>
</p>
<p>
</p>
  </div>
</body>
</text>
</TEI>
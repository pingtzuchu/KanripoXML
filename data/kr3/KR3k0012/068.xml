<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_068-1a"/>
太平御覽卷第六十八<lb/>
　　地部三十三<lb/>
　　　氷<lb/>
　　　潮<lb/>
　　　川<lb/>
　　　　　　氷<lb/>
說文曰氷水堅也澌流氷也<lb/>
易曰𥘉六履霜堅氷隂始凝也馴致其道至堅氷也<lb/>
又曰乾爲寒爲氷<lb/>
易通卦驗曰大雪魚負氷鄭玄注曰負氷上近氷也<lb/>
詩曰二之日鑿氷冲冲鑿氷聲也三之日納于凌隂<lb/>
周禮曰凌人掌氷祭祀供氷鑑<hi>鑑如甀大口藏氷以御温氣也</hi>賔客供氷<lb/>
大䘮供夷盤氷<hi>夷盤大盤</hi>夏班氷<hi>賜羣臣也</hi>
<pb n="KR3k0012_SBCK_068-1b"/>
又曰凌人掌氷正歳十有二月令斬氷三其凌<hi>三其凌三倍其氷</hi>
禮曰孟冬之月水始氷地始凍仲冬之月氷益壯地坼鶡<lb/>
鳥不鳴<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>始交<lb/>
又曰立春之日東風解凍又五日蟄虫始振又五日魚上<lb/>
氷風不解凍號令不行魚不上氷兵甲不藏<lb/>
傳曰楚子使薳子馮爲令尹遂以疾辭方暑闕地下氷而<lb/>
牀焉重璽衣裘<hi>蠒抱也禮玉藻曰續爲蠒緼爲袍</hi>鮮食而寢楚子使醫視<lb/>
之復曰病則甚矣而血氣未動<lb/>
又曰春無氷梓愼曰今兹宋鄭其饑乎隂不勝陽也<lb/>
又曰日在北陸而藏氷西陸朝覿而出之其藏氷也深山<lb/>
窮谷固隂沍寒於是乎取之其出之也朝之禄位賔食喪<lb/>
祭於是乎用之其藏之也黒牡秬黍以享司寒其出之也<lb/>
桃弧棘矢以除其災祭司寒而藏之獻羔而啓之火岀而<lb/>
<pb n="KR3k0012_SBCK_068-2a"/>
畢賦自命夫命婦至於老疾無不受氷山人取之縣人傳<lb/>
之輿人納之隷人藏之夫水以風壯而以風出而藏之也<lb/>
周其用之也徧則冬無愆陽夏無㐲隂春無淒風秋無苦<lb/>
雨人不夭札<lb/>
孝經援神契曰髙山之巔無樹深海之淵無氷剛太燥温<lb/>
太柔也<lb/>
家語曰霜降而婦功成娶者行焉<hi>季秋霜降</hi>氷冸而農桑起㛰<lb/>
禮殺焉<lb/>
史記曰姜嫄爲帝嚳元妃出里見巨人跡恱欲踐之踐而<lb/>
身動如孕期而生子以爲不祥弃渠氷上飛鳥以翼覆薦<lb/>
之<lb/>
薛瑩後漢書曰靈帝光和六年冬北海東萊琅邪井氷厚<lb/>
丈餘<lb/>
<pb n="KR3k0012_SBCK_068-2b"/>
又曰光武至薊上王郎使者至上發薊晨夜馳騖至曲陽<lb/>
呼沲河道吏還言河流澌無舡不可渡遣王霸徃視實然<lb/>
霸念恐驚衆即還曰冰堅可渡比至冰可乗帝遂得<lb/>
渡<lb/>
漢書曰晁錯上書曰夫胡貉之地積隂之處也木皮三寸<lb/>
氷厚六尺<lb/>
臧榮緒晉書曰王祥字休徴後母朱氏思生魚時河水氷<lb/>
堅祥朝朝冒厲風於河涯伺魚一朝忽氷開小穴有雙鯉<lb/>
跳出<lb/>
王隱晉書曰慕容皝上言正月十二日躬征平郭逺假陛<lb/>
下天地之威將士竭命精誠感靈海爲氷結凌行海中三<lb/>
百餘里臣問故老初無海氷之歲<hi>平郭盖近昌黎城也</hi>
北齊書曰文宣時周人常懼齊兵之西度恒以冬月守河<lb/>
<pb n="KR3k0012_SBCK_068-3a"/>
椎氷及後主即位朝政多紊齊人椎氷懼周兵之逼斛律<lb/>
光憂曰國家常有吞關隴之志今日至此<lb/>
東方朔神異經曰北方有氷萬里氷厚百丈鼷䑕在氷下<lb/>
土中焉其毛長八尺可爲褥却風寒<lb/>
王子年拾遺録曰東海貟嶠山有氷𧖟長七寸有鱗角以<lb/>
霜雪覆之始爲蠒其色五采織爲文錦入水不濡投火不<lb/>
燎<lb/>
南燕録曰慕容德正月渡黎陽津流澌氷合鄴令韓䡄言<lb/>
於徳曰昔光武渡呼沲氷澌自合今大王濟河天橋自成<lb/>
德乃大悅<lb/>
異苑曰石勒伐劉曜於洛陽從大河南濟時河凍將合軍<lb/>
至而氷自冸舟檝無閡遂生擒曜謂是神靈之助<lb/>
又曰髙平閭丘孝婦以元嘉中懐娠生一團氷得日便消<lb/>
<pb n="KR3k0012_SBCK_068-3b"/>
液成水也<lb/>
呉越春秋曰越王念復呉怨非一旦也苦思勞心夜以接<lb/>
日冬寒則抱氷夏熱則握火<lb/>
趙書曰劉曜攻石勒將戰曜欲乗大乗大赤馬無故蹢躅<lb/>
不可近於是退赤馬及合陣敗走曜體素壯馬小不勝䧟<lb/>
氷爲石堪所擒也<lb/>
慱物志曰削氷令貟舉以向日艾承其影則有火<lb/>
西京雜記曰漢制以酒滴爲書取其不氷以玉爲硯亦取<lb/>
其不氷也<lb/>
陸機洛陽記曰氷室在宣陽門内恒有氷天子用賜王公<lb/>
衆官<lb/>
戴延之西征記曰凌雲臺有氷井延之以六月持去經日<lb/>
猶堅也<lb/>
<pb n="KR3k0012_SBCK_068-4a"/>
述征記曰冰井在凌雲臺北古舊藏氷處<lb/>
鄧析書曰明君之御民若乗奔而去轡履氷而負重<lb/>
晏子曰景公伐魯得東門無澤問之魯年糓何如對曰隂<lb/>
水凝陽氷厚五寸晏子曰如是則寒温節也寒温節則政<lb/>
平政平則年糓熟請禮魯以息怨也<lb/>
老子曰渙若氷將釋<lb/>
莊子曰夏蟲不可以語於氷者篤於時也曲士不可以語<lb/>
於道者束於教也<lb/>
又曰朝受命而夕飲氷我其内熱歟<lb/>
孫卿子曰氷生於水而寒於水<lb/>
淮南子曰淮海有不死之草北方有不釋之氷<lb/>
又曰夫水向冬則凝而爲氷迎春則釋而爲水氷㢮易乎<lb/>
前後<lb/>
<pb n="KR3k0012_SBCK_068-4b"/>
又曰知一葉之落知歲將暮覩瓶中之氷而知天下之寒<lb/>
以近諭逺也<lb/>
論衡曰夫燻一炬火爨一鑊水終日而不熱也倚一尺氷<lb/>
置庖厨中終夜而不寒也<lb/>
風俗通曰積氷曰凌壯氷曰凍氷流曰澌氷解曰泮<lb/>
魏子曰居危殆之國治不善之民是猶薄氷當白日藂毛<lb/>
過猛火也<lb/>
枹朴子曰五玉不染而堅寒氷不礱而㓪<lb/>
又曰蹈薄氷以待夏日登杇枝而須勁風<lb/>
新論曰畫水鏤氷與時消釋<lb/>
　　　　　潮水<lb/>
說文曰潮朝也從水朝<lb/>
風土記曰俗說鯢一名海鰌長數千里穴居海底入穴則<lb/>
<pb n="KR3k0012_SBCK_068-5a"/>
水溢爲潮出穴則水入潮退出入有節故潮水有期<lb/>
祖台之志恠曰隆安中陳悝於江邊作魚䇻<hi>正匪切</hi>潮去於<lb/>
䇻中得一女人長六尺有容色無衣服水去不能動卧沙<lb/>
中與語不應人有就辱之悝夜夢云我是江黄昨失道落<lb/>
君䇻小人遂見加凌今當白尊神殺之悝不敢移潮來自<lb/>
逐水去姧者㝷病死<lb/>
呉越春秋曰呉賜子胥劒而死乃投之江中子胥因掦波<lb/>
成濤隨潮徃來<lb/>
博物志曰東海中有牛魚其魚形如牛剥其皮懸之潮水<lb/>
至則毛起潮去則復也<lb/>
臨海異物志曰石鷄清響以應潮慧軀輕逝以逺縶<hi>石鷄形似</hi>
<hi>家鷄在海中山上每朝水將至輒羣鳴相應若家雞之向晨也</hi>
裴淵廣州記曰石洲在海中名爲黄山山北日一潮山南<lb/>
<pb n="KR3k0012_SBCK_068-5b"/>
日再潮<lb/>
枹朴子曰糜氏云潮者據朝來也言夕至也一月之中天<lb/>
再東再西故潮水再大再小也又夏時日居南宿隂消陽<lb/>
盛而天髙一萬五千里故夏潮大也冬時日居北宿隂盛<lb/>
陽消而天卑一萬五千里故冬潮小也又春日居東宿天<lb/>
髙一萬五千里故春潮漸起也秋日居西宿天卑一萬五<lb/>
千里故秋潮漸減也<lb/>
又曰天河從北極分爲兩頭至於南極其一經南斗中過<lb/>
其一經東斗中過兩河隨天轉入地下過而與下水相得<lb/>
又與海水合三水相蕩而天轉排之故激涌而成潮水<lb/>
又曰濤水者潮取物多者其力盛來逺者其勢大今潮水<lb/>
從東地廣道逺乍入狹處陵山觸岸從直赴曲其勢不泄<lb/>
故隆崇涌起而爲濤俗人云濤是五子胥所作妄也子胥<lb/>
<pb n="KR3k0012_SBCK_068-6a"/>
始死耳天地開闢巳有濤水矣<lb/>
　　　　　川<lb/>
說文曰川貫穿通流水也<lb/>
釋名曰川者穿地而流也<lb/>
易曰地險山川丘陵也王公設險以守其國<lb/>
又曰利渉大川<lb/>
書曰予決九川距四海王肅曰九川者九州之川也<lb/>
又曰若濟大川用汝作舟檝<lb/>
又曰九山刋旅九川滌源<lb/>
禮曰天降時雨山川出雲<lb/>
周禮曰楊州其川三江荆州其川江漢䂊州其川滎洛青<lb/>
州其川淮泗兖州其川河泲雍州其川涇汭幽州其川河<lb/>
濟兾州其川漳并州其川呼沲<lb/>
<pb n="KR3k0012_SBCK_068-6b"/>
又曰兩山之間必有川焉大川之間必有途焉<lb/>
大戴禮曰聖人有國則川澤不竭<lb/>
蔡邕月令章句曰衆流注海曰川<lb/>
國語曰幽王二年三川皆震<lb/>
又曰厲王虐國人謗王邵公告王曰民不堪命矣王怒得<lb/>
衛巫使監謗者以告則殺之國莫敢言道路以目王喜告<lb/>
邵公曰吾能弭謗矣乃不敢言邵公曰是鄣之也防民之<lb/>
口甚於防川川壅而潰傷人必多民亦如之是故爲川決<lb/>
之使導爲民宣之使言<lb/>
語曰子在川上曰逝者如斯夫不舎晝夜<lb/>
竹書記年曰藍田川有漢臨江王榮塜景帝以罪徴之將<lb/>
行祖於江陵北門車軸折父老泣曰吾王不反矣榮至都<lb/>
中尉郅都急切責王王年以恐而自殺葬於是川有䴏數<lb/>
<pb n="KR3k0012_SBCK_068-7a"/>
萬銜土置塜上百姓憐之<lb/>
水經注曰龍魚川澤漲不測出五色雲俗以爲靈而莫敢<lb/>
採捕因謂是水爲龍魚水自下亦通謂之龍魚川<lb/>
又曰祥川者漢戚夫人所生處也髙祖得而寵之改其地<lb/>
爲祥川用表夫人載誕之休祥也<lb/>
秦州記曰枹罕原北有鳯林川川中則黄河水東流<lb/>
莊子曰昔者禹之堙洪水決江河而通四夷九州名川三<lb/>
百攴川三千小者無數<lb/>
方輿記曰清凉川在興道縣北<lb/>
唐史云德宗皇帝以朱泚之難幸梁洋中書舎人齊映從<lb/>
駕至此川見旌旗蔽野上心駭謂泚之追兵疾路至此見<lb/>
梁帥嚴震具軍容拜馬前叙君臣離亂流涕乆之上喜令<lb/>
震登馬與朕作主人映曰嚴震與至尊導馬御膳自有所<lb/>
<pb n="KR3k0012_SBCK_068-7b"/>
司湏之上次洋州行宫召映責以儒生不逹兵機煙塵時<lb/>
務姑息主帥映奏曰山南士庶只知有嚴震不知有陛下<lb/>
且今天威親臨令巴蜀士民知天子之尊亦足以盡嚴震<lb/>
爲臣子之節上歎之良乆震聞特拜謝映時議多之即此<lb/>
川也<lb/>
太平御覽卷第六十八<lb/>
</p>
<p>
</p>
  </div>
</body>
</text>
</TEI>
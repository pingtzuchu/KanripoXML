<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_419-1a"/>
太平御覽卷第四百一十九<lb/>
　人事部六十<lb/>
　　　　仁德　仁惻<lb/>
　　　　　仁德<lb/>
釋名曰仁忍也性惡殺好善含忍之也<lb/>
禮記經解曰上下相親謂之仁<lb/>
又中庸曰仁者人也親親爲大<lb/>
又表記曰子曰仁有三與仁同功而異情與仁同功其仁<lb/>
未可知也與仁同過然後其仁可知也仁者安仁知者利<lb/>
仁畏罪者弘仁子曰仁之爲器重其爲道逺舉者莫能勝<lb/>
也行者莫能致也取數多者仁也夫勉於仁者不亦難乎<lb/>
子曰中心安仁者天下一人而巳矣<lb/>
又緇衣曰子曰禹立三年百姓以仁遂焉豈必盡仁<hi>言百姓効</hi>
<pb n="KR3k0012_SBCK_419-1b"/>
<hi>禹爲仁非本性能仁也</hi>
又大學曰一家仁一國興仁堯舜率天下以仁而民從之<lb/>
又曰仁者以財發身不仁者以身發財又儒行曰温良者<lb/>
仁之本敬愼者仁之地寛𥙿者仁之作遜接者仁之能禮<lb/>
節者仁之貌言談者仁之文歌樂者仁之和分散者仁之<lb/>
施儒皆兼此而有之猶且不敢言仁也<lb/>
又郷飲酒義曰天地温厚之氣始於東北盛於東南此天<lb/>
地之仁義也<lb/>
毛詩生民曰行葦忠厚也周家忠厚仁及草木<lb/>
尚書太甲曰民罔常懷懷于有仁<hi>民所歸無常以仁政爲常</hi>
又泰誓曰雖有周親不如仁人<lb/>
論語里仁曰里仁爲美<hi>居仁者之里是爲美</hi>擇不處仁焉得智<hi>求善居而</hi>
<hi>不處於仁者之里不得爲有智</hi>
<pb n="KR3k0012_SBCK_419-2a"/>
又曰君子無終食之間違仁造次必於是顚沛必於是<lb/>
又顔淵曰顔淵問仁子曰克巳復禮爲仁一日克巳復禮<lb/>
天下歸仁焉爲仁由巳而由人乎哉顔淵曰請問其目子<lb/>
曰非禮勿視非禮勿聽非禮勿言非禮勿動顔淵曰囬雖<lb/>
不敏請事斯語矣<lb/>
又顔淵曰仲弓問仁子曰出門如見大賔使民如承大祭<lb/>
巳所不欲勿施於人在邦無怨在家無怨仲弓曰雍雖不<lb/>
敏請事斯語矣<lb/>
又子路曰如有王者必丗而後仁<hi>聖人受命而王必父子相承然後天下之民能</hi>
<hi>仁也</hi>
又憲問耻曰子路曰桓公殺公子糾召忽死之管仲不死<lb/>
曰未仁乎子曰桓公九合諸侯不以兵車管仲之力也如其仁<lb/>
如其仁<hi>重言如其仁者九合諸侯功濟天下此仁爲大代節仁小者也</hi>
<pb n="KR3k0012_SBCK_419-2b"/>
又衛靈公曰民之於仁甚於水火水火吾見蹈而死者未<lb/>
見蹈仁而死者也<hi>甚於水火於仁景急也</hi>
又曰志士仁人無求生以害仁有殺身以成仁<lb/>
又陽貨曰子張問仁於孔子孔子曰能行五者於天下爲<lb/>
仁矣請問之曰㳟寛信敏惠㳟則不侮寛則得衆信則人<lb/>
任焉敏則有功惠則足以使人<hi>不敏人無侮慢之言</hi>
又微子曰微子去之箕子爲之奴比干諌而死孔子曰殷<lb/>
有三仁焉<hi>此三人紂同姓人臣微子知紂惡而去之箕子比干不忍去故或見奴或見殺之</hi>
家語曰或問孔子曰顔淵何人也曰仁人也丘弗如<lb/>
爾雅曰太平之人仁<lb/>
大戴禮曰君子執仁志先行後言千里之外皆兄弟也<lb/>
尚書考靈耀曰春行仁政順天之常<lb/>
尚書大傳曰子張曰仁者何樂於山也孔子曰夫山者<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>
<pb n="KR3k0012_SBCK_419-3a"/>
然髙<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>然髙則何樂焉夫山草木生焉鳥獸蕃焉財用殖<lb/>
焉生財用而無私爲四方皆伐焉毎無私予焉岀雲風以<lb/>
通乎天地之間隂陽和合雨露之澤萬物以成百姓以饗<lb/>
此仁者之所樂於山者也<lb/>
又曰周人以仁接民而天下莫不仁故曰文矣<hi>言文王仁故謂之文</hi>
<hi>矣</hi>
又曰舜不登而髙不行而逺拱揖于天下而天下稱仁<lb/>
又曰誓可以觀義五誥可以觀仁甫刑可以觀誡洪範可<lb/>
以觀度<lb/>
韓詩外傳曰仁道有四仁者有聖仁者有智仁者有德仁<lb/>
者有謙<lb/>
史記曰帝堯其仁如天其知如神<lb/>
又曰孔子適周問禮於老子辭去老子送之曰吾聞冨貴<lb/>
<pb n="KR3k0012_SBCK_419-3b"/>
者送人以財仁人者送人以言吾不能冨貴竊仁人之號<lb/>
送子以言<lb/>
又曰髙祖仁而愛人喜施意豁如也<lb/>
漢書曰何武爲人仁厚<lb/>
後漢書曰王莽末虞延從女弟年在孩乳其母不能活之<lb/>
棄於溝中延聞其號聲哀而收之養至成人<lb/>
范瞱後漢書曰劉寛字文饒弘農人遷南陽太守温仁多<lb/>
恕吏人愆過但用蒲鞭罰之示辱而巳<lb/>
又曰宣秉所得俸禄輙以收養親族其孤弱者分與田地<lb/>
自無擔石之儲<hi>前漢書音義曰齊人名小<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>爲擔今江淮人謂一石爲一擔擔音丁濫切</hi>
齊書曰虞愿爲晉安太守郡岀蚺虵膽可用爲藥有人餉<lb/>
愿愿放之二十餘里一夜虵還歸床下復送四十里經還<lb/>
復故處愿令人更送遟明乃復歸如此再三時以爲仁義<lb/>
<pb n="KR3k0012_SBCK_419-4a"/>
之心所致<lb/>
又曰江泌字士清性行仁義衣弊虱多以緜褁致之食菜<lb/>
不食心以其有生意也<lb/>
崔鴻後燕録曰趙秋字子武汲郡朝歌人也輕財好施隣<lb/>
人李玄度母死家貧無以葬秋謂其兄曰赴死生救不足<lb/>
仁之本也家有二牛以與之玄度得以葬他年秋夜行見<lb/>
一老母遺秋金一餅曰子能葬我是以相報子五十巳後<lb/>
當冨貴不可言勿忘玄度也<lb/>
老子曰大道廢有仁義<lb/>
文子曰積惠重厚使萬物忻忻樂其性者仁也<lb/>
莊子曰仁義先王之蘧廬<hi>蘧廬猶傳舎也</hi>可以一宿而不可以乆<lb/>
處古人假道於仁託宿於義<lb/>
莊子曰義人利物之謂仁<lb/>
<pb n="KR3k0012_SBCK_419-4b"/>
曾子曰伯夷叔齊仁者也<lb/>
鬻子曰除天下之害謂之仁<lb/>
孟子曰齊宣王問交隣國有道乎對曰唯仁者能以大事<lb/>
小故湯事葛伯文王事昆夷<lb/>
又曰君行仁政斯民親其上而死其長矣<lb/>
又曰當今之時萬乗之國行仁政民之恱之猶解倒懸也<lb/>
又曰夫仁天之尊爵人之安宅<lb/>
又曰爲冨不仁矣爲仁不富矣<lb/>
又曰爲天下得人謂之仁<lb/>
又曰三代之得天下也以仁其失天下也以不仁國之所<lb/>
以廢興存亡者亦然天子不仁不保四海諸侯不仁不報<lb/>
社稷卿大夫不仁不保宗廟士庶人不仁不保四體今惡<lb/>
死亡而樂不仁是猶恐醉而彊酒也<lb/>
<pb n="KR3k0012_SBCK_419-5a"/>
又曰仁則榮不仁則辱今惡辱而居不仁是猶惡濕而居下<lb/>
又曰仁之勝不仁猶水之勝火<lb/>
荀卿子曰仁義禮善之於人譬之若貨財粟米之於家也<lb/>
多有之者冨少有之者貧無有之者窮<lb/>
尸子曰仁則人親之義則人尊之智則人用之也<lb/>
又曰文王四乳是謂至仁<lb/>
六韜曰仁之所在者天下歸之<lb/>
吕氏春秋曰工尹他爲荆使於宋司城子罕觴之南家之<lb/>
牆犨於前不直<hi>猶犨岀</hi>西家之潦經其宫而不止工尹他問<lb/>
其故子罕曰南家二人也爲鞔<hi>鞔履一日靷也</hi>吾將徙之其父曰<lb/>
吾將鞔以食三丗矣今徙是宋國之求鞔者不可吾將不<lb/>
食也是弗徙也西家髙吾痺潦之經吾宫也利故弗禁也<lb/>
工尹他歸荆適攻宋工尹他諌於荆王曰宋不可攻其主<lb/>
<pb n="KR3k0012_SBCK_419-5b"/>
賢其相仁故釋宋攻鄭<lb/>
新序曰魏文侯曰仁人者國之寳也國有仁人則羣臣不<lb/>
爭<lb/>
姚信士緯曰孟軻驅丗士於仁義之域行者歩中正之途<lb/>
抱朴子曰仁者爲政之脂粉刑者御丗之轡䇿<lb/>
符子曰春秋華林傳曰不知不言其所以仁<lb/>
延篤仁孝論曰夫仁之有孝猶四體之有心腹枝葉之有<lb/>
本根仁以枝葉扶䟽爲大孝猶心體充實爲先〇曹植仁孝<lb/>
論曰且禽獸悉知愛其母知其孝也唯白虎驎騏稱仁獸<lb/>
者以其明盛衰知治亂也孝者施近仁者及逺<lb/>
逸士傳曰髙鳯隣里有爭財鬪者兵刃相加鳯脫衣巾爲<lb/>
叩頭曰仁義遜讓不可廢也<lb/>
㑹稽典録曰陳囂字子公山隂人也同縣車嫗年八十餘<lb/>
<pb n="KR3k0012_SBCK_419-6a"/>
無子慕囂仁義欲求寄命囂以車嫗有財産未敢便許乃諮<lb/>
於長者長者僉曰其冝囂遂迎嫗朝夕定省如其所親出<lb/>
家財以供餚膳嫗以壽終囂殯斂畢皆勉其奴令守嫗<lb/>
墓財物付與嫗内外<hi>宗族衣國</hi>不入殯者以置椁中制服三月<lb/>
由是著名流稱上國矣<lb/>
　　　　　仁惻<lb/>
周公曰文王在鄗召太子發日吾語汝童牛不服童馬不<lb/>
馳是謂大仁<lb/>
樂嘉耀稽曰仁者有惻隱之心夲生於木<hi>仁生於木故惻隱出於自然也</hi>
禮記表記曰中心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛愛人之仁也<lb/>
左傳文下曰邾文公卜遷于繹史曰利於民而不利於君<lb/>
公曰苟利於民孤之利也天生民而樹之君以利之也民<lb/>
旣利孤必與焉左右曰命可長也君何弗爲邾子曰命在<lb/>
<pb n="KR3k0012_SBCK_419-6b"/>
養民死之短長時也民茍利矣遷也吉莫如之遂遷於繹<lb/>
邾文公卒君子曰知命也<lb/>
家語曰孔子曰啓蟄不殺方長不折此髙柴之行<lb/>
漢書曰汲黯字長孺濮陽人河内失火燒千餘家上使黯<lb/>
徃視之還報曰家人失火燒比屋延燒不足憂臣過河内<lb/>
貧人傷水旱萬餘家父子相食臣謹以使持節發河内倉<lb/>
粟以賑貧氏請歸節伏矯制罪上賢而釋之<lb/>
東觀漢記曰曹褒在射聲營舎有停棺不葬百餘所褒<lb/>
親自履行問其意故吏對曰此等多是建武以來絶無後<lb/>
者褒愴然爲買空地悉葬其無主者設祭以祀之遷將作<lb/>
大匠時疾疫褒廵行病徒爲致醫藥經理饘粥多䝉濟活<lb/>
又曰鍾離意辟大司徒侯覇府詔部送徒詣河内時冬寒<lb/>
徒病不能行路過弘農意輙移属縣使作徒衣縣不得巳<lb/>
<pb n="KR3k0012_SBCK_419-7a"/>
與之而上書言狀意亦具以聞上得奏以見霸曰君所使<lb/>
掾何乃仁於用心誠良吏也<lb/>
又曰趙喜爲赤眉所迫亡走遇更始親屬皆祼跣塗炭飢<lb/>
困不能前喜見之悲感所裝縑帛資糧悉以與之<lb/>
又曰吴祐字季英陳留人遷膠東侯相政唯仁簡以身率<lb/>
物民有相爭訴者輙閇閤自責然後斷其訟以道譬之或<lb/>
身對閭里重相和解自是之後争隙省息矣<lb/>
又曰崔篆爲建新大尹班春所至之縣狴獄填滿篆垂涕<lb/>
曰嗟乎刑罪不中乃䧟民於穽此皆何罪而至於是遂平<lb/>
理所出二千餘人掾吏叩頭諌曰誠仁者之心然獨爲君<lb/>
子將有悔乎篆曰殺一大尹贖二千人盖所願也遂稱疾<lb/>
去矣<lb/>
謝承後漢書曰韓韶字仲黄頴川人韶爲嬴長嬴隣境歳<lb/>
<pb n="KR3k0012_SBCK_419-7b"/>
饑多𬒳㓂癈耕桑其民流入縣界求索衣糧者衆韶愍其<lb/>
饑困開倉賑之所<graphic n="KR2951" url="https://raw.githubusercontent.com/kanripo/KR-Gaiji/master/images/KR2951.png" mimeType="image/png"/>贍萬餘户主者爭謂不可韶曰長活<lb/>
溝壑之民而以此伏罪可含笑入地也<lb/>
范曄後漢書曰史弼字公謙陳留人爲平原相時詔書下<lb/>
舉鈎黨郡所奏相連及者多至數百唯弼獨無所主詔書<lb/>
責曰青州六郡其五有黨平原弼何理而得獨無弼曰先<lb/>
王疆理天下畫界分境水土異齊風俗不同他郡自有平<lb/>
原自無胡可相比若望上司誣䧟良善淫刑濫罰以逞非<lb/>
理則平原之民户可爲黨相有死而巳所不能也從事大<lb/>
怒即收郡僚械送獄遂奏弼㑹黨禁中解弼以奉贖罪<lb/>
免濟活者千餘人<lb/>
英雄記曰劉翊字子相潁川人遷陳留太守岀關數百里<lb/>
見士大夫病亡道次翊以馬易棺脫衣殮之又逢知故困<lb/>
<pb n="KR3k0012_SBCK_419-8a"/>
餓於路不忍委去因殺所駕牛以救之衆人止之翊曰視<lb/>
沒不救非志士遂俱餓死<lb/>
晉中興書曰劉驎之南陽人少有信義去家百餘里有一<lb/>
獨媪病將死歎息謂人曰誰當埋我唯有劉長史耳何由<lb/>
令知驎之先聞其有患故徃候之值其命終乃身爲治棺<lb/>
殯送之其仁愛惻隱若此<lb/>
㑹稽典録曰盛吉字君逹山隂人拜廷尉吉性多仁恩務<lb/>
在哀矜每至冬月罪當斷夜省刑狀其妻執燭吉手持丹<lb/>
筆夫妻相向垂泣所當平決若無繼嗣吉令其妻妾得入<lb/>
經營使有遺類視事十二年天下稱其有恩<lb/>
列女傳曰雋不疑母仁而善教不疑爲尹行縣録囚徒還<lb/>
其母輙問所平活幾何人即不疑多所平反<hi>平其事反死爲生也</hi>母<lb/>
喜笑爲飲食言語異於他時或無出母怒爲之不食由是<lb/>
<pb n="KR3k0012_SBCK_419-8b"/>
故不疑爲吏嚴而不殘君子謂不疑母能以仁教子<lb/>
孟子曰君子之於禽獸也見其生不忍見其死聞其聲不<lb/>
忍食其肉是以君子逺庖厨也<lb/>
孟子曰惻隱之心仁之端羞惡之心義之端辭讓之心禮<lb/>
之端是非之心智之端人有四端猶有四體也<lb/>
莊子曰古公亶父居豳狄人攻之事之以皮帛而不受事<lb/>
之以珠玉而不受狄人所求者地古公亶父曰與人兄居<lb/>
而殺其弟與人父居而殺其子吾不忍也子皆免居矣爲<lb/>
吾臣與爲狄臣奚以異且吾聞之君子不以所用害所養<lb/>
因杖䇿而去民相連而從之遂成國於歧山之下也<lb/>
尸子曰駙馬共爲荆使於巴見擔酖者問之是何以曰所<lb/>
以酖人也於是請買之金不足又益之車馬巳得之盡注<lb/>
之於江<lb/>
<pb n="KR3k0012_SBCK_419-9a"/>
韓子曰仁者謂其中心欣然愛人也其喜人之有福而惡<lb/>
人之有禍<lb/>
世說曰桓車騎時有陳莊者爲府將性仁愛雖存行陣未<lb/>
甞殺戮<lb/>
太平御覽卷第四百一十九<lb/>
<pb n="KR3k0012_SBCK_419-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_212-1a"/>
太平御覽卷第二百一十二<lb/>
　職官部十<lb/>
　　　　　揔叙尚書<lb/>
韋昭辯釋名曰尚上也言最在上揔領之也辯云尚猶奉<lb/>
也百官言事當省案平處奉之故曰尚書尚食尚方亦然<lb/>
周禮曰司㑹中大夫二人注司會主天下之大計計官之<lb/>
長若今之尚書<lb/>
漢書百官表曰成帝初置尚書貟五人<hi>如淳曰主天子書主天子物皆曰尚</hi>
<hi>如主壻曰尚主者也</hi>
東觀漢記曰章帝東廵過任城乃幸鄭均舎勑賜尚書禄<lb/>
以終其身故時人號爲白衣尚書<lb/>
又曰章帝賜尚書劒各一手署姓名韓稜楚龍泉郅壽蜀<lb/>
漢文劒陳寵濟南鍜成一室丙兩刄其餘皆平劒其時論<lb/>
<pb n="KR3k0012_SBCK_212-1b"/>
者以爲稜淵深有謀故得龍泉壽明逹有文章故得蜀漢<lb/>
文劒寵敦朴有善於内不見於外故得鍜成劒皆因名而<lb/>
表意<lb/>
後漢書曰楊喬爲尚書容儀偉麗數上言政事桓帝愛其<lb/>
才貌詔妻以公主喬固辭不聽遂閉口不食七日而死<lb/>
續漢書百官志曰尚書秩六百碩成帝建始四年罷中書<lb/>
宦官置尚書貟五人一人爲僕射分爲四曹通掌圖書祕<lb/>
記章奏各有曹任常侍主丞相御史公卿事二千石曹主<lb/>
刺史郡國事民曹主吏民上書事客曹主外國夷狄事而<lb/>
成帝又置三公曹主斷獄共爲五曹丗祖又分增三公爲<lb/>
二曹其一曹主歳盡課州郡事改常侍曹爲吏曹主選舉<lb/>
祠祀民曹主繕治攻作鹽池苑囿客曹主護駕羗胡朝賀<lb/>
二千石曹主辭訟中都官主水火盗賊與三公爲六曹<lb/>
<pb n="KR3k0012_SBCK_212-2a"/>
又曰李固上䟽云陛下之有尚書猶天之有北斗北斗爲<lb/>
天喉舌尚書爲陛下喉舌<lb/>
謝承後漢書曰陳禁字子雅拜尚書公卿朝日晏無詔禁<lb/>
問臺上故事何時可罷對言巳食輙有詔罷今巳晏禁曰<lb/>
寧可白耶尚書郎以上方宴樂不敢白禁使罷公卿旣罷<lb/>
上問左右今未有詔而罷朝何也尚書直對曰陳禁命罷<lb/>
上曰勿復問也禁在臺二年甞病令僕射數奏乆病滿百<lb/>
日請輙免有詔賜金帛醫藥<lb/>
又曰張陵字處仲爲尚書首歳朝梁兾帶劒入省陵叱兾<lb/>
令出勑虎賁奪其劒兾跪謝陵劾之詔以歳俸贖罪百寮<lb/>
肅然兾弟不疑曾舉陵後疾兾不疑謂曰昔舉君所以自<lb/>
罰也陵曰明府不以陵不肖誤見擢序令申公憲非報私<lb/>
恩耳不疑有慙色<lb/>
<pb n="KR3k0012_SBCK_212-2b"/>
又曰翟酺字子廣爲侍中時尚書有缺詔將軍大夫六百<lb/>
石以上試對政事天文道術以髙第者𥙷之由是酺對第<lb/>
一拜尚書<lb/>
又曰魏朗字少英入爲尚書再升紫微謇諤禁省不屈豪<lb/>
右爲百寮所服以黨事免朗性矜嚴閉門整法長吏希見<lb/>
動有禮序室家相待如賔子孫如事嚴君焉<lb/>
又曰蔡邕字伯喈以持書御史遷尚書三月之間周歷三<lb/>
臺<lb/>
又曰鍾離意字子阿明帝徴爲尚書交阯太守坐贓伏法<lb/>
以資物簿入大司農詔頒賜羣臣意得珠璣悉以委地而<lb/>
不拜帝恠問其故對曰臣聞孔子忍渴於盗泉之水曾參<lb/>
廻車於勝母之郷惡其名也贓穢之寳不敢拜帝笑曰清<lb/>
乎尚書賜錢三十万<lb/>
<pb n="KR3k0012_SBCK_212-3a"/>
又曰荀緄字伯條拜尚書緄性明亮敏於衆職以勗羣寮<lb/>
秉機平正直而行之是時内外公卿大夫莫不敬憚焉<lb/>
又曰韋彪上䟽曰欲急丗所務當先除其患其源在尚書<lb/>
尚書典樞機天下事一决之不可不察<lb/>
漢官解詁曰士之權貴不過尚書<lb/>
又曰唐虞曰納言周官爲内史機事所揔號令攸發<lb/>
漢官儀曰尚書唐虞官也書曰龍作納言詩云仲山甫王<lb/>
之喉舌秦改稱尚書漢亦尊此官典機密也<lb/>
應劭漢官曰漢明帝詔曰尚書蓋古之納言出納朕命機<lb/>
事不密則害成可不愼歟<lb/>
張璠漢記曰朱穆黨事禁固徴拜尚書正月百官朝駕畢<lb/>
虎賁當陛置弓於地謂羣僚曰此天子弓誰敢干越百僚<lb/>
皆廻避不敢當穆乃呵之曰天子弓當載之於肩首之上<lb/>
<pb n="KR3k0012_SBCK_212-3b"/>
乃敢置地大不謹不敬即收虎賁付詔獄治罪莫不肅然<lb/>
服其忠烈<lb/>
魏志曰陳羣爲尚書制九品爲官人之法羣所建也<lb/>
又曰許混字子劭清淳有鑒識明帝時爲尚書<lb/>
又曰丁謐字彦静曹爽宿與相親抜爲散騎常侍轉爲尚<lb/>
書在臺閣數有所彈駮以勢屈於爽爽亦敬之時謗書謂<lb/>
臺中有三狗二狗崖柴不可當一狗慿點作疽囊三狗謂<lb/>
何鄧丁也點者爽小字也意言三狗皆欲嚙人而謐尤疽<lb/>
囊也<lb/>
又曰　孔禮字德逺爲尚書明帝方修臺署節氣不和天<lb/>
下少榖禮固爭因罷役制曰敬納讜言<lb/>
魏略曰帝遊宴在内選女子知書可付信者六人爲女尚<lb/>
書使典省外奏事處當書可云也<lb/>
<pb n="KR3k0012_SBCK_212-4a"/>
呉志曰尚書熊睦見孫皓酷虐微有諌皓使人以刄環撞<lb/>
殺之身無完肌也<lb/>
晉書曰杜預爲尚書損益万機不可勝數朝野服焉號曰<lb/>
杜武庫言其無所不有<lb/>
又曰山濤轉尚書表辭年老詔曰方今多事嘉謀良圖委<lb/>
以老成也<lb/>
又曰劉頌爲尚書孫秀等推崇趙倫功冝加九錫百寮莫<lb/>
敢異議頌獨曰昔漢之錫魏魏之錫晉皆一時之用非可<lb/>
通行今宗廟乂安雖嬖后𬒳退勢臣受誅用周勃誅諸吕<lb/>
而尊孝文霍光廢昌邑而奉孝宣並無九錫之命亂舊典<lb/>
而習權變非先王之制九錫之議謂無所施<lb/>
晉康帝起居注詔曰尚書万事之夲朕所責成也而廪秩<lb/>
儉薄甚非治體今雖軍國多費不爲元凱惜禄其依令僕<lb/>
<pb n="KR3k0012_SBCK_212-4b"/>
給尚書各親信五十人廩賜<lb/>
晉中興書曰蔡謨爲尚書上䟽曰八座之任非賢莫居前<lb/>
後選用名資有常孔愉諸葛恢並以清節令才素有名望<lb/>
昔愉爲御史中丞臣尚爲司徒長史恢爲會稽太守臣爲<lb/>
尚書郎恢尹丹陽臣守小郡名輩不同階級殊懸今猥以<lb/>
輕鄙超踰等疋上亂聖朝貫魚之次下違羣士准平之論<lb/>
豈唯微臣斯亡之誡實貽聖政維塵之累<lb/>
宋書曰凡尚書官大罪則免小罪則出出者百日無代人<lb/>
聽還夲職<lb/>
宋志曰今朝士詣三公尚書丞郎詣令僕射尚書並門外<lb/>
下車履度門閫乃納履<lb/>
齊職儀曰尚書六人品第三秩六百户進賢兩梁冠納言<lb/>
幘絳朝服佩水蒼玉執笏負荷<lb/>
<pb n="KR3k0012_SBCK_212-5a"/>
梁書曰陸杲遷尚書殿中曹郎拜日八座丞郎並到上省<lb/>
交禮而杲至晚不及時刻坐免官也<lb/>
又曰周捨問劉杳尚書官著紫荷相傳云挈囊竟何所出<lb/>
荅曰張安世傳云持橐簪筆事孝武帝數十年注云橐囊<lb/>
也近臣簪筆以待顧問也<lb/>
後魏書曰肅宗靈太后曾讌於華林園舉觴謂羣臣曰袁<lb/>
尚書朕之杜預欲以此杯敬屬元凱今爲盡之侍座者莫<lb/>
不羡仰翻名位俱重當時賢逹咸推與之<lb/>
隋書曰于仲文上以尚書文簿繁雜吏多姦計令仲文勘<lb/>
録省中事其所發擿甚多上嘉其明斷厚加勞賞焉<lb/>
唐新語曰玄宗欲以牛仙客爲尚書張九齡諫曰不可尚<lb/>
書古之納言有唐已來多用舊相居之不然歷踐内外清<lb/>
貫之地妙有德望者充之仙客夲河湟一使典耳㧋昇清<lb/>
<pb n="KR3k0012_SBCK_212-5b"/>
流齒班常伯此官邪也<lb/>
益部耆舊傳曰太尉李固薦楊淮累世服事臺閣旣閑練<lb/>
舊典且有幹用冝在機密特拜尚書固薨免官尚書令陳<lb/>
蕃表行狀復徴爲尚書<lb/>
會稽典録曰鄭弘拜尚書舊典科郎滿𥙷縣長令史爲丞<lb/>
尉弘奏以爲臺職位尊而賞薄人無樂者請使郎𥙷縣令<lb/>
史為長上從其議自此爲始<lb/>
通典曰尚書出納王命敷奏万機蓋王政之所由宣選舉之<lb/>
所由定罪賞之所由正斯乃文昌天府衆務泉藪内外所<lb/>
折衷逺近所禀仰故李固云陛下之有尚書猶天之有北<lb/>
斗斟酌元氣運平四時是爲喉舌<lb/>
郭子曰王公有幸妾姓雷頗預政事納貨蔡公謂之雷尚<lb/>
書<lb/>
<pb n="KR3k0012_SBCK_212-6a"/>
傳子曰嘏字蘭石爲尚書大小無不揔<lb/>
桓子新論曰昔堯試舜於大麓麓者領録天下事如今之<lb/>
尚書官矣冝得大賢智乃可使處議持平<lb/>
王昶考課事曰尚書侍中考課一曰掌建六材以考官人<lb/>
二曰綜理万機以考庶績三曰進視惟允以考讜言四曰<lb/>
出納王命以考賦政五曰罰法以考典刑<lb/>
應璩書曰知楊生翻然遂登納言雖有所越亦其冝也傅<lb/>
說弃板築而爲殷相吕望投渭竿而爲周師卓茂起閭里而<lb/>
爲漢宰若此翁者乃竒耳璅璅尚書執憲之吏曷以爲異<lb/>
哉<lb/>
<pb n="KR3k0012_SBCK_212-6b"/>
</p>
<p>
太平御覽卷第二百一十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_883-1a"/>
太平御覽卷第八百八十三　鬼神部三<lb/>
　　　　　鬼上<lb/>
易曰鬼神害盈而福謙<lb/>
又曰睽孤見豕負塗載鬼一車<hi>見鬼盈車吁可怪也</hi>
左傳莊公曰齊侯田于貝丘見大豕從者曰公子彭生也<lb/>
<hi>公見大豕而從者見彭主皆妖鬼</hi>公怒曰彭生敢見射之豕人立而啼公<lb/>
懼墜于車傷足喪屨<lb/>
又僖公曰晉侯改葬共太子秋狐突適下國遇太子太子<lb/>
使登僕而告之曰夷吾無禮余得請於帝矣將以晉卑秦<lb/>
秦將祀余對曰臣聞之神不歆非類民不祀非族君祀無<lb/>
乃殄乎且民何罪失刑乏祀君其圖之君曰諾吾將復請<lb/>
七日新城西偏將有巫者而見我焉許之遂不見及期而<lb/>
往告之曰帝許我罰有罪矣斃於韓<lb/>
<pb n="KR3k0012_SBCK_883-1b"/>
又文上曰有事於太廟躋僖公逆祀也於是夏父弗忌爲<lb/>
宗伯曰吾見新鬼大故鬼小先大後小順也君子以爲失禮<lb/>
又宣公曰楚司馬子良生子越椒子文曰是必㓕若敖氏<lb/>
矣及將死泣曰鬼猶求食若敖氏之鬼不其餒而<lb/>
又宣公曰𥘉魏武子有嬖妾無子武子疾命顆曰必嫁是<lb/>
疾病則曰必以爲殉及卒顆嫁之及輔氏之役顆見老人<lb/>
結草以亢杜囬杜囬躓而顛故獲之夜夢之曰余而所嫁婦<lb/>
人之父也爾用先人之治命余是以報<lb/>
又成公曰晉侯夢大厲𬒳髪及地搏膺而踊曰殺余孫不<lb/>
義<hi>厲鬼也趙氏之先祖也八年晉侯殺趙同趙括故怒</hi>余得請於帝矣壞大門及寢<lb/>
門而入公懼入于室又壞户公覺召桑田巫巫言如夢<hi>巫云</hi>
<hi>鬼怒如公所夢</hi>
又昭二曰鄭子産聘于晉晉侯有疾韓宣子逆客私焉曰<lb/>
<pb n="KR3k0012_SBCK_883-2a"/>
寡君寢疾於今三月矣並走群望有加而無瘳今夢黄熊<lb/>
入於寢門何厲鬼也對曰昔堯殛鯀于羽山其神化爲黄<lb/>
熊以入于羽淵實爲夏郊三代祀之晉爲盟主其或者未<lb/>
之祀也乎宣子祀夏郊晉侯有間<lb/>
又昭二曰鄭人相驚以伯有至矣曰伯有至矣則皆走不<lb/>
知所徃<hi>鄭人殺伯有言其鬼至</hi>鑄刑書之歳二月或夢伯有介而行<lb/>
曰壬子余將殺帶也明年壬寅余又將殺叚也及壬子駟<lb/>
帶卒國人益懼齊及燕平之月壬寅公孫叚卒國人愈懼<lb/>
其明月子産立公孫泄及良止以撫之乃止子太叔問其<lb/>
故子産曰鬼有所歸乃不爲厲吾爲之歸也<lb/>
又哀上曰𥘉曹人或夢衆君子立于社宫而謀亡曹曹叔<lb/>
鐸請待公孫疆許之旦而求之曹無之戒其子曰我死爾<lb/>
振聞公孫疆爲政必去之<lb/>
<pb n="KR3k0012_SBCK_883-2b"/>
又哀下曰衛侯夢于北宫見人登昆吾之觀𬒳髪北靣而<lb/>
譟曰登此昆吾之虚綿綿生之瓜余爲渾良夫呌天無辜<lb/>
<hi>大當免三死并數一時之事爲盟三罪殺之故自謂無辜也</hi>
論語曰樊遲問知子曰敬鬼神而逺之可謂知矣<hi>敬鬼神而不賣</hi>
尓雅曰鬼之爲言歸也<lb/>
史記始皇夲紀曰使者從關東夜過華隂平野道有人持<lb/>
壁　遮使者曰爲吾遺滈池君因言曰今年祖龍死使者<lb/>
問其故忽不見遂迺置其壁去使者奉璧具以聞始皇黙<lb/>
然良乆曰山鬼固不過知一歳事也<lb/>
漢書郊祀志曰旣滅兩粤人勇之乃言粤人俗鬼<hi>言其土俗尚鬼</hi>
<hi>神之事</hi>而其祠皆見鬼數有効昔東甌王敬鬼壽百六十歳<lb/>
後丗怠慢故衰耗迺命粤巫立粤祠安臺無壇亦祠天神<lb/>
帝百鬼<lb/>
<pb n="KR3k0012_SBCK_883-3a"/>
漢書曰田蚡疾一身盡痛若有擊者呼服謝罪上使視鬼<lb/>
者瞻之曰魏其侯與灌夫共守笞欲殺之竟死<lb/>
後漢書曰第五倫爲㑹稽太守俗好淫祀人常以牛祭神<lb/>
百姓財産以之困匱其自食牛肉而不以薦祠者發病且<lb/>
死先爲牛鳴倫到官移書屬縣暁告百姓其巫祝有依託<lb/>
鬼神詐怖愚民皆按論之後遂断絶<lb/>
又曰宋均爲辰陽長其俗少學者而信巫鬼均爲立學校<lb/>
禁絶淫祀人皆安之<lb/>
又曰劉根有神術太守史祈以爲妖乃執而數之曰若有<lb/>
神可願一驗根曰頗能使鬼乃左頋右嘯祈之亡父近親<lb/>
數十皆反縛在祈前向根叩頭曰小兒無狀分當万死叱祈<lb/>
曰汝子孫不能光榮先祖而辱如此何不叩頭謝之祈哀<lb/>
驚悲泣頓首請罪根黙然忽去不知所之<lb/>
<pb n="KR3k0012_SBCK_883-3b"/>
王隱晉書曰鎮南劉弘以故刺史王毅子衡陽太守矩爲<lb/>
廣州矩至長沙見一人長大著布單衣自持奏左岸上矩<lb/>
省奏云京兆杜靈之仍入舡共語稱叙稀闊矩問君京兆<lb/>
人何時發來荅曰朝發矩恠問京兆去此數千那得朝發<lb/>
今到杜荅<hi>曰僕曰天上在</hi>京兆去此乃數萬何止數千乎<lb/>
晉書曰鄒湛字潤甫嘗見一人自稱甄仲舒餘無所言如<lb/>
此非一乆之乃悟曰宅西有積土敗瓦其中有死人甄仲<lb/>
舒者予舎西土瓦中人也撿之果然厚加歛葬葬畢遂夢<lb/>
此人來謝<lb/>
又曰蘇韶字孝先安平人也仕至中牟令卒韶伯父第九<lb/>
子節在車上晝日韶自外入乗馬日黒又介　黄䟽單衣白<lb/>
襪絲履慿節車轅節謂　兄弟曰中牟在此兄弟皆愕視<lb/>
無所見問韶君何由來韶曰吾欲改葬即求去數日又來<lb/>
<pb n="KR3k0012_SBCK_883-4a"/>
兄弟遂與韶坐節曰若必改葬別自勑兒韶曰吾將爲書<lb/>
節授筆韶不肯曰死者書與生者異爲節作其字像胡書<lb/>
也乃笑喚節爲書曰昔魏武侯浮於西河而下中流頋謂<lb/>
吴起曰羙哉河山之固此魏國之寳也吾性愛好京洛毎<lb/>
徃來出入瞻視邙山樂哉萬丗之基也北背孟津洋洋之<lb/>
河南望天邑濟濟之盛此志雖未言銘之於心矣不圖奄<lb/>
忽所懷未果前去十月便速改葬買數畝地便足矣節延<lb/>
韶入室設坐祀之不肯坐又無所饗謂韶曰中牟平生好<lb/>
酒可少飲韶手執盃飲盡曰佳酒也節視杯空旣去杯酒<lb/>
乃如故前後三十餘來兄弟狎翫節問所疑韶言天上及<lb/>
地下事亦不能悉知也顔淵卜啇今見在爲脩文郎凡有<lb/>
八人鬼之聖者梁成賢者吴季子節問死何如生韶曰無<lb/>
異耳死者虚生者實此其異也節曰死者何不歸屍骸韶<lb/>
<pb n="KR3k0012_SBCK_883-4b"/>
曰譬如斷卿一臂以投地就剥削之於卿有患乎死之去<lb/>
屍骸如此也節曰厚葬羙墳死者樂乎韶曰無在也節曰<lb/>
若無在何改葬韶曰今我誠無所在但欲述生時意耳韶<lb/>
欲去節留之閇門下鏁鑰韶爲之少住韶去節見門故閇<lb/>
韶巳去矣韶與節別曰吾今見爲脩文郎守職不下得來<lb/>
也節執手乃別自是遂絶<lb/>
續晉陽春秋曰襄陽羅友在桓温府屢以貧乞禄温以其<lb/>
誕肆許而不用同府人有得郡者温爲坐別友亦𬒳命至尤<lb/>
晚温問之曰出門於中路遇一鬼大見耶榆曰見汝送人<lb/>
作郡不見人送汝作郡友始怖終慙不覺淹緩温笑而<lb/>
用之<lb/>
晉書曰周訪宿宫亭湖廟晨起如厠見一老父訪執之化<lb/>
爲雄鴨<lb/>
<pb n="KR3k0012_SBCK_883-5a"/>
晉陽春秋曰符堅未敗長安市鬼夜哭一月止<lb/>
前趙録曰麟嘉三年螽斯則百堂灾自此鬼哭二宫夜夜<lb/>
不絶<lb/>
崔鴻十六國春秋後趙録曰魏豹字叔虎范陽人也遷中<lb/>
山太守所在有治名豹嬖妾先死豹後守于廪丘南妾形<lb/>
見與豹言翌日而卒<lb/>
後魏書曰先是河邊人夢神謂巳曰爾朱家欲渡河用爾<lb/>
作灅波津令爲之縮水脉月餘夢者死及兆至有行人自<lb/>
言知水淺深以草往往表挿而導焉忽失所在兆遂䇿馬<lb/>
渉渡<lb/>
宋書曰劉伯龍少而貧薄及長歷位尚書左丞武陵太守<lb/>
貧窶尤甚嘗在家慨然召左右將營十一之方忽見一鬼<lb/>
在傍撫掌大笑伯龍歎曰貧窮固有命乃復爲鬼所笑也<lb/>
<pb n="KR3k0012_SBCK_883-5b"/>
遂止<lb/>
梁書曰范雲嘗與梁武同宿頋暠之舎妻方産鬼在外曰<lb/>
此中有王有相雲起曰王當仰属相以見歸因是盡心推<lb/>
事<lb/>
老子曰以道蒞天下者其鬼不神<hi>鬼不敢見其精神以干犯人</hi>非其鬼<lb/>
不神其神不傷人<hi>其鬼非無精神也邪不入正不能傷自然</hi>
莊子曰齊桓公田於澤管仲御見鬼焉公撫管仲之手曰<lb/>
仲父何見對曰臣無所見也公反誒詒爲疾數日不出齊<lb/>
士有皇子告敖者曰公則自傷鬼惡能傷公夫忿滀之氣<lb/>
散而不反則爲不足上而不下則使人善怒下而不上則<lb/>
使人善忘不上不下者中身當心則爲病耳桓公曰然則<lb/>
有鬼乎曰有沉有履竈有髻戸内之煩壤雷霆處之水有<lb/>
岡象丘有莘山有夔野有彷徨澤有委虵公曰請問委虵之<lb/>
<pb n="KR3k0012_SBCK_883-6a"/>
狀何如曰委虵其大如轂其長若轅紫衣而朱冠其爲物<lb/>
也惡聞雷車之聲則捧首而立見之者其殆乎覇桓公囅<lb/>
然而笑曰寡人之所見者也<lb/>
墨子曰周宣王殺杜伯不以罪後宣王田於圃見杜伯執<lb/>
弓矢射宣王㐲弓衣而死<lb/>
吕氏春秋曰梁北有黎丘部有竒鬼焉喜效人之子姪昆<lb/>
弟　扶邑丈人布之市醉而歸者黎丘之鬼效其子之狀<lb/>
扶而道苦之丈人歸酒醒而譙<hi>譙責也</hi>其子曰吾爲汝父也<lb/>
豈爲不慈哉我醉汝道苦我何故其子㐲而觸地曰孽無<lb/>
此事也其父信之曰譆是必竒鬼我固聞之明日復於市<lb/>
欲遇而刺殺之則旦之市而醉其真子恐其父之不能返<lb/>
也遂往迎之丈人望見之抜劒而刺之<lb/>
韓詩外傳曰人死曰鬼鬼者歸也精氣歸於天肉歸於土<lb/>
<pb n="KR3k0012_SBCK_883-6b"/>
血歸於水脉歸於澤聲歸於雷動作歸於風眼歸於日月<lb/>
骨歸於木筋歸於山齒歸於石膏歸於露髪歸於革呼吸<lb/>
之氣歸復於人<lb/>
淮南子曰蒼頡作書鬼夜哭<lb/>
董仲舒五行逆順曰人君簡宗廟不禱祀則鬼夜哭<lb/>
風俗通曰汝南周翁仲𥘉爲太尉椽婦産男及爲北海相<lb/>
吏周先能見鬼書署爲主簿使還致敬於本郡縣因告之<lb/>
曰事訖臘日可與小男俱侍祠主簿事還翁仲問之對曰<lb/>
但見屠人弊衣蠡髻而踞神座持刀割肉有衣冠青墨綬<lb/>
數人彷徨堂東西不進不知何故翁仲問妻曰何以養此<lb/>
子嫗大怒曰君常言兒體質聲氣喜學似我公欲死爲作<lb/>
狂語翁仲具告之祠祭如此不具服子母立截嫗泣涕言<lb/>
昔以年長無男不自安實以女易屠者之男禆錢一萬此<lb/>
<pb n="KR3k0012_SBCK_883-7a"/>
子年巳十八遣歸其家迎其女女嫁爲賣餅者妻後適隴<lb/>
西李文思文思官至南陽太守<lb/>
抱朴子曰按九鼎記及青靈經言人物之死俱有鬼也馬<lb/>
鬼常以晦夜出行狀如炎火<lb/>
玄中記曰姑獲鳥夜飛晝藏盖鬼神類衣毛爲飛鳥脫毛<lb/>
爲女人名爲帝少女一名夜遊一名鈎星一名隱飛鳥無<lb/>
子喜取人子養爲子人養小兒不可露其衣此鳥度即取<lb/>
兒也荆州爲多昔豫章男子見田中有六七女人不知是<lb/>
鳥匍匐徃先得其毛藏之徃就諸鳥諸鳥各走就毛衣衣<lb/>
之飛去一鳥獨不得去男子以爲婦生三女其女母後令<lb/>
問父知衣在積稻下得衣飛去後以衣迎三女三女得衣<lb/>
亦飛去<lb/>
神異經曰東北方有鬼星石室三百户而共一門石牓題<lb/>
<pb n="KR3k0012_SBCK_883-7b"/>
曰鬼門晝日不開至暮即有人語有火青色<lb/>
又曰南方有人長三二尺祼形而目在頂上走行如風名<lb/>
曰魃所見之國大旱赤地千里一名旱母一名狢遇者得<lb/>
之投溷中乃死旱灾銷也<lb/>
又曰西方深山有人焉長尺餘祖身捕鰕蟹性不畏人止<lb/>
宿喜依其火以炙鰕蟹伺人不在而盗人鹽以食蟹名曰<lb/>
山㺑其音自呌人常以竹着火中　焷<hi>音朴音卑</hi>而山㺑皆驚<lb/>
犯之令人寒熱<hi>此雖人形亦鬼魅耳所在山中皆有之</hi>
齊諧記曰廣陵王瓊之爲信安令在縣忽有一鬼自稱姓<lb/>
蔡名伯喈或復談議誦詩書知古今靡所不諳問是昔蔡<lb/>
邕不荅云非也與之同姓字耳問此伯喈今何在云在天<lb/>
上或下作仙人飛來去受福甚快非復疇昔也<lb/>
論衡曰上古之人有神荼鬱壘者昆弟二人生而執鬼居<lb/>
<pb n="KR3k0012_SBCK_883-8a"/>
東海度朔山上亡桃樹下簡閱百鬼鬼道理妄興人禍荼<lb/>
與鬱壘縛以蘆索執以食虎<lb/>
幽明録曰阮瞻常著無鬼論而一鬼通姓名作客詣之寒<lb/>
温畢聊談名理客甚有才辨與言良乆及鬼神事乃作色<lb/>
曰鬼神古今聖賢所共傳君何獨言無即僕便是鬼於是<lb/>
變爲異形湏臾便滅阮嘿然大　惡之年餘卒<lb/>
又曰王輔嗣注易輙笑鄭玄爲儒云老奴無意于時夜分<lb/>
忽聞外閤有着屐聲湏臾進白云鄭玄責之曰君年少何<lb/>
以輙穿鑿丈句而妄譏詆老子也極有忿色言竟便退輔<lb/>
嗣心生畏惡經少時遇厲病而卒<lb/>
又曰阮德如嘗於厠見一鬼長丈餘色黒而眼大着皂單<lb/>
衣平上幘去之咫尺德如心安定徐笑語之曰人言鬼可<lb/>
憎果然鬼即赧愧而退<lb/>
<pb n="KR3k0012_SBCK_883-8b"/>
又曰晉丗王彪之年少未官常獨坐齋前有竹忽聞有歎<lb/>
聲彪之惕然怪似其母因往看之見母衣服如昔彪之跪<lb/>
拜歔欷母曰汝方有竒厄自今巳去當見一白狗若能東<lb/>
行出千里三年然後可得免灾忽不復見彪之悲悵逹旦<lb/>
旣明獨見一白狗恒隨行止便經營行裝將往㑹稽及出<lb/>
千里外三年乃歸齋中復聞前聲往見母如先謂曰能用<lb/>
吾言故來慶汝汝自今巳後年踰八十位班台司後皆如<lb/>
母言<lb/>
又曰殷仲宗以隆安𥘉入蜀爲毛璩叅軍至涪陵郡暮宿<lb/>
在亭屋中忽有一鬼體上皆毛於牎櫺中執仲宗臂牽仲<lb/>
宗大呼左右來救之鬼乃去<lb/>
又曰河南楊起字聖卿少時病瘧逃於社中得素書一卷<lb/>
譴劾百鬼法所劾輙効爲日南太守母至則上見鬼頭長<lb/>
<pb n="KR3k0012_SBCK_883-9a"/>
數尺以告聖卿曰此肅霜之神劾之出來變形如奴送書<lb/>
京師朝發暮反作使當千人之力<lb/>
又曰東昌縣山有物形如人長四五尺裸身𬒳髮髮長五<lb/>
六寸常在髙山巖石間住喑啞作聲而不成語能嘯相呼<lb/>
常隱於幽昧之間不可恒見有人伐木宿於山中至夜眠<lb/>
後此物抱子從澗中發石取蝦蟹就人火邊燒炙以食兒<lb/>
時人有未眠者宻相覺語齊起共突擊便走而遺其子聲<lb/>
如人啼也此物使男女群共引石擊人趣得然後止<lb/>
太平御覽卷第八百八十三<lb/>
<pb n="KR3k0012_SBCK_883-9b"/>
</p>
<p>
</p>
  </div>
</body>
</text>
</TEI>
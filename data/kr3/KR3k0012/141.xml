<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_141-1a"/>
太平御覽卷第一百四十一<lb/>
　皇親部七<lb/>
　　唐髙祖竇皇后<lb/>
　　　太宗長孫皇后<hi>除妃附</hi>髙宗廢王皇后<lb/>
　　　中宗趙皇后　廢韋皇后<lb/>
　　　上官昭容　睿宗劉皇后<lb/>
　　　竇皇后　玄宗廢王皇后<lb/>
　　　武皇后　楊貴妃<lb/>
　　　楊皇后　肅宗張皇后<lb/>
　　　呉皇后　代宗沈皇后<lb/>
　　　獨孤皇后　德宗王皇后<lb/>
　　　韋賢妃　順宗王皇后<lb/>
　　　憲宗郭皇后<hi>女學士宋尚宫附</hi>
<pb n="KR3k0012_SBCK_141-1b"/>
　　　穆宗王太后　穆宗蕭皇后<lb/>
　　　敬宗郭貴妃　昭宗何皇后<lb/>
　　　　　髙祖竇皇后<lb/>
唐書髙祖太穆皇后竇氏京兆始平人隋定州揔管神武<lb/>
公毅之女也后母周武帝姊襄陽長公主后生而髮垂過<lb/>
頸三歲與身齊周武帝特愛重之養於宫中時武帝納突<lb/>
厥女爲后無寵后尚㓜竊言於帝曰四邊未靜突厥尚強<lb/>
願舅抑情撫慰以蒼生爲念但得突厥之助則江南關東<lb/>
不能爲患矣武帝深納之毅聞之謂長公主曰此女才貌<lb/>
如此不可妄以許人當爲求賢夫乃於門屏畫二孔雀諸<lb/>
公子有求婚者輙與兩箭射之濳約中目者許之前後數十軰<lb/>
莫能中髙祖後至兩發各中一目毅大恱遂歸于我及周武<lb/>
帝崩后追思如䘮所生隋文帝受禪后聞而流涕自投於床<lb/>
<pb n="KR3k0012_SBCK_141-2a"/>
曰恨我不爲男以救舅氏之難毅與長公主遽掩口曰汝勿<lb/>
妄言滅吾族矣后事元貞太后以孝聞太后素有羸疾時或<lb/>
危篤諸姒以太后性嚴懼譴皆稱疾而退唯后晝夜扶侍不<lb/>
脫衣履者動淹旬月焉善書學類髙祖之書人莫能辨工<lb/>
篇章而好存規誡大業中髙祖爲扶風太守有駿馬數疋<lb/>
常言於髙祖曰上好鷹愛馬公之所知此堪進御不可乆<lb/>
留人或言者必爲身累願熟思之髙祖未決竟以此獲譴<lb/>
未㡬后崩於涿郡時年四十五髙祖追思后言方爲自安<lb/>
之計數求鷹犬以進之俄而擢拜將軍因流涕謂諸子曰<lb/>
我早從汝母之言居此官乆矣初葬壽安陵後祔葬獻陵<lb/>
上元元年八月改上尊號曰太穆順聖皇后<lb/>
　　　　　太宗長孫皇后<lb/>
唐書曰太宗文德順聖皇后長孫氏長安人隋右驍衛將<lb/>
<pb n="KR3k0012_SBCK_141-2b"/>
軍晟之女也后少好讀書造次必循禮則年十三嬪于太<lb/>
宗武德元年冊爲秦王妃九年冊拜皇太子妃太宗即位<lb/>
立爲皇后后性尤儉約凡所服御取給而巳太宗彌加禮<lb/>
待十年六月巳夘崩于立政殿時年三十六葬於昭陵后<lb/>
甞撰古婦人善事勸戒十卷名曰女則自爲之序又著論<lb/>
駮漢明德馬皇后以爲不能抑退外戚令其當朝貴盛乃<lb/>
戒其龍馬水車此乃開其禍源而防其末事耳且誡主守<lb/>
者曰此吾以自防閑耳婦人著述無條貫不欲至尊見之<lb/>
愼勿言崩後宫司以聞太宗覽而増慟以示近臣曰皇后<lb/>
此書足可垂於後代我豈不逹天命而不能割情乎以其<lb/>
毎能規諌𥙷朕之闕今不復聞善言是内失一良佐以此<lb/>
益令人哀耳上元元年改上尊號曰文德順聖皇后<lb/>
　　　　　徐妃附<lb/>
<pb n="KR3k0012_SBCK_141-3a"/>
唐書曰太宗賢妃徐氏名惠右散騎常侍堅之姑也生五<lb/>
月而能言四歳誦論語毛詩八歳好屬文其父孝德試擬<lb/>
楚辭云山中不可以乆留詞甚典羙自此遍渉經史手不<lb/>
釋卷太宗聞之納爲才人其所屬文揮翰立成詞華綺贍<lb/>
儀拜婕妤再遷充容時軍旅凾動宫室互興百姓頗倦勞<lb/>
役上䟽諌之太宗善其言優賜甚厚及太宗崩追思顧遇<lb/>
之恩哀慕愈甚發疾不自醫病甚謂所親曰吾荷顧實深<lb/>
志在早殁魂其有靈得侍園寢吾之志也因爲七言詩及<lb/>
連珠以見其志永徽元年卒時年二十四詔贈賢妃陪葬<lb/>
於昭陵之石室<lb/>
　　　　　髙宗廢王皇后<lb/>
唐書曰髙宗廢后王氏并州祁人也父仁祐同安長公主<lb/>
即后之從祖母也公主以后有美色言於太宗遂納爲晉<lb/>
<pb n="KR3k0012_SBCK_141-3b"/>
王妃髙宗登儲冊爲皇太子妃永徽初立爲皇后初武皇<lb/>
后貞觀末隨太宗嬪御居於感業寺后及左右數爲之言<lb/>
髙宗由是復召入宫立爲昭儀俄而漸承恩寵遂與后及<lb/>
良娣蕭氏遞相譛毀帝終不納后言而武昭儀寵遇日厚<lb/>
后懼不自安密與母栁氏求巫祝厭勝事發帝大怒斷栁<lb/>
氏不許入宫將廢后長孫無忌禇遂良等固諌乃止俄又<lb/>
納李義府之䇿永徽六年廢后及蕭良娣皆爲庶人囚之<lb/>
别院武昭儀令人皆縊殺之<lb/>
　　　　　中宗趙皇后<lb/>
唐書曰中宗和思皇后趙氏京兆長安人父瓌尚髙祖女<lb/>
常樂公主中宗爲英王時納后爲妃旣而妃母公主得罪妃<lb/>
亦坐廢幽死於内侍省則天臨朝瓌爲壽州刺史坐與越<lb/>
王貞連謀𬒳誅公主亦坐死神龍元年贈后謚爲恭皇后<lb/>
<pb n="KR3k0012_SBCK_141-4a"/>
及中宗崩將葬于定陵追謚后爲和思莫知瘞所以皇后<lb/>
禕衣於陵所寢宫招魂置衣於魂轝以太牢告祭遷衣於<lb/>
寢宫舒於御榻之右覆以夷衾而祔葬焉<lb/>
　　　　　中宗廢韋皇后<lb/>
唐書曰中宗韋庶人京兆萬年人也中宗爲太子時納后<lb/>
爲妃仍擢后父玄貞爲豫州刺史嗣聖元年立爲皇后其<lb/>
年中宗見廢后隨從房州時中宗懼不自安毎聞制使至<lb/>
惶恐欲自殺后勸王曰禍福倚伏何常之有豈失一死何<lb/>
遽如是也累年同艱危情義甚篤所生懿德太子永㤗永<lb/>
壽長寧安樂四公主安樂最㓜生於房州帝自脫衣裹之<lb/>
遂名曰裹兒特寵異焉及中宗復立爲太子又立后爲妃<lb/>
中興初復立爲皇后帝在房州時常謂后曰一朝見天日<lb/>
誓不相禁忌及得志乃受上官昭容邪說引武三思入宫<lb/>
<pb n="KR3k0012_SBCK_141-4b"/>
中升御牀與后雙陸帝爲點籌以爲歡笑醜聲日聞于外<lb/>
景龍四年六月帝遇毒暴崩后懼秘不發喪及臨淄王勒<lb/>
兵入内后惶駭遁入殿前飛騎營及武延秀安樂公主皆<lb/>
爲亂兵所殺追貶爲庶人<lb/>
　　　　　上官昭容<lb/>
唐書曰中宗上官昭容名婉兒西臺侍郎儀之孫也父庭<lb/>
芝與儀同𬒳誅婉兒時在襁褓隨配入掖庭及長有文詞<lb/>
明習吏事則天時婉兒忤旨當誅則天惜其才不殺但黥<lb/>
其靣而已自聖曆巳後百司表奏多令叅決中宗即位又<lb/>
令專掌制命深𬒳信任㝷拜爲昭容婉兒旣與武三思淫<lb/>
亂毎下制勑多因事推尊武氏而排抑皇家節愍太子深惡<lb/>
之及舉兵至肅章門扣閤索婉兒婉兒大言曰觀其此意即<lb/>
當次索皇后以及大家帝與后遂激怒并將婉兒登玄武門<lb/>
<pb n="KR3k0012_SBCK_141-5a"/>
樓以避兵鋒俄而事定婉兒常勸帝廣置昭文學士盛引<lb/>
當朝詞學之臣數賜遊宴賦詩唱和婉兒每代帝及后長<lb/>
寧安樂二公主數首並作辭甚綺麗時人咸諷誦之婉兒<lb/>
俄又通於吏部侍郎崔湜引知政事湜嘗充使開啇山新<lb/>
路功未半而中宗崩婉兒草遺制曲叙其功而加襃賞及<lb/>
韋庶人敗婉兒亦斬於旗下<lb/>
　　　　　睿宗劉皇后<lb/>
唐書曰睿宗肅明順聖皇后劉氏父延景陜州刺史儀鳯<lb/>
中睿宗居藩納后爲孺人㝷立爲妃生寧王憲壽昌代國<lb/>
二公主睿宗即位冊爲皇后及降爲皇嗣后從降爲妃長<lb/>
壽中與昭成皇后同𬒳譴爲則天所殺景雲元年追謚肅<lb/>
明皇后招魂葬於東都城南陵曰惠陵<lb/>
　　　　　睿宗竇皇后<lb/>
<pb n="KR3k0012_SBCK_141-5b"/>
唐書曰睿宗昭成順聖皇后竇氏父孝諶潤州刺史后姿<lb/>
容婉順動循禮則睿宗爲相王時爲孺人甚見禮異光宅<lb/>
元年立爲德妃生玄宗及金仙玉真二公主長壽二年爲<lb/>
户婢團兒誣讚與肅明皇后厭蠱呪詛正月二日朝則天<lb/>
皇后於嘉豫殿旣退而同時遇害梓宫秘宻莫知所在睿<lb/>
宗即位謚曰昭成皇后招魂葬於都城之南陵曰靖陵<lb/>
　　　　　玄宗廢王皇后<lb/>
唐書曰玄宗廢后王氏同州下邳人梁兾州刺史神念之<lb/>
後上爲臨淄王時納后爲妃上將起事頗預宻謀賛成大<lb/>
業先天元年立爲皇后以父仁皎爲太僕卿后兄守一以<lb/>
后無子嘗懼有廢立導以符厭之事有左道僧明悟爲祭<lb/>
南北斗刻霹靂木書天地字及上諱合而佩之且呪曰佩此有<lb/>
子當與則天皇后爲此事發上親究之皆驗下制廢爲庶<lb/>
<pb n="KR3k0012_SBCK_141-6a"/>
人守一賜死其年十月庶人卒以一品禮葬於無相寺寳<lb/>
應元年雪冤復尊爲皇后<lb/>
　　　　　玄宗武皇后<lb/>
唐書曰玄宗貞順皇后武氏則天從父兄子恒安王攸正<lb/>
女也攸正卒後后尚㓜隨例入宫上即位漸承恩寵及王<lb/>
庶人廢後特賜號爲惠妃宫中禮秩一同皇后惠妃開元<lb/>
初産夏悼王及懷安哀王上仙公主並襁褓不育上特垂傷<lb/>
悼及生壽王瑁不敢養於宫中命寧王憲於外養之又生<lb/>
盛王琦咸冝太華二公主惠妃以開元二十五年薨年四<lb/>
十餘<lb/>
　　　　　楊貴妃<lb/>
唐書曰玄宗楊貴妃父玄琰蜀州司户妃早孤養於叔父<lb/>
玄璬開元初武惠妃特承寵遇故王皇后廢黜二十四年<lb/>
<pb n="KR3k0012_SBCK_141-6b"/>
惠妃薨帝哀悼乆之後庭數千無可意者或奏玄琰女姿<lb/>
色冠代冝蒙召見時妃衣道士服號曰太眞旣進見玄宗<lb/>
大恱不朞歳恩禮如惠妃太眞姿質豐艷善歌舞通音<lb/>
律智筭過人每倩盻承迎動移上意宫中呼爲娘子禮數<lb/>
實同皇后有姊三人皆有才貌玄宗並封國夫人天寳中<lb/>
安禄山大立邊功上深寵之禄山來朝帝令貴妃姊妹與<lb/>
禄山結爲兄弟禄山母事妃每宴賜錫賚稠沓及禄山叛<lb/>
露檄數國忠之罪河北盗起玄宗以皇太子爲天下兵馬<lb/>
元帥監撫軍國事國忠大懼諸楊聚哭貴妃衘土陳請帝<lb/>
遂不行内禪及潼關失守從幸至馬嵬禁軍大將陳玄禮<lb/>
宻啓太子誅國忠父子旣而六軍不散玄宗遣力士宣問<lb/>
對曰賊夲尚在盖指貴妃也力士復奏帝不獲巳與妃決<lb/>
遂縊死於佛室時年三十八瘞於驛西道側<lb/>
<pb n="KR3k0012_SBCK_141-7a"/>
　　　　　玄宗楊皇后<lb/>
唐書曰玄宗元獻皇后楊氏弘農華隂人后景雲元年八<lb/>
月選入太子宫時太平公主用事尤忌東宫宫中左右持<lb/>
兩端而濳附太平者必隂伺察事雖纎芥皆聞於上太子<lb/>
心不自安后時方娠太子宻謂侍讀張說曰用事者不欲<lb/>
吾多息裔恐禍及此婦人其如之何密令說懷去胎藥而<lb/>
入太子於曲室躬自煑藥醺然似寐夢神人覆鼎旣寤如<lb/>
夢如是者三太子異之告說說曰天命也無冝他慮旣而<lb/>
太平誅后果生肅宗皇帝太子妃王氏無子后班在下后<lb/>
不敢母肅宗王妃撫鞠慈甚所生開元中肅宗爲忠王后<lb/>
爲妃又生寧親公主張說以舊恩特承寵異說亦竒忠王<lb/>
儀表心知運曆所鍾故寧親公主降說子垍開元十七年<lb/>
后薨葬細栁原<lb/>
<pb n="KR3k0012_SBCK_141-7b"/>
　　　　　肅宗張皇后<lb/>
唐書曰肅宗張皇后本南陽西鄂人後徙家昭應祖母竇<lb/>
氏玄宗母昭成皇太后之妹也昭成爲天后所殺玄宗㓜失<lb/>
所恃爲竇姨鞠養景雲中封鄧國夫人父去逸天寳中選<lb/>
入太子宫爲良娣后辯惠豐碩巧中上旨禄山之亂玄宗<lb/>
幸蜀太子與良娣俱從車駕渡渭百姓遮道請留太子收<lb/>
復長安肅宗姓仁孝以上皇播越不欲違離左右宦者李<lb/>
靖忠啓太子請留良娣賛成之白於玄宗太子如靈武時<lb/>
賊巳䧟京師從官單寡道路多虞毎太子次舎宿止良娣<lb/>
必居其前太子曰捍禦非婦人之事何以居前良娣曰今<lb/>
大家跋履險難兵衛非多恐有倉卒妾自當之大家可由<lb/>
後而出庶幾無患及至靈武産子三日起縫戰士衣太子<lb/>
勞之曰産忌作勞安可容易后曰此非妾自養之時須辦<lb/>
<pb n="KR3k0012_SBCK_141-8a"/>
大家事肅宗即位冊爲淑妃贈父去逸左僕射母竇氏封<lb/>
義章縣主乾元元年冊爲皇后肅宗崩太子監國遂移后<lb/>
於別殿幽宫崩<lb/>
　　　　　肅宗呉皇后<lb/>
唐書曰肅宗章敬皇后呉氏濮陽人后父坐事没入掖庭<lb/>
開元二十二年玄宗幸忠王邸見王服御蕭然傍無媵侍<lb/>
命將軍髙力士選掖庭宫人賜之而呉后在籍中容止端<lb/>
麗性多謙抑寵遇益隆明年生代宗皇帝二十八年薨葬於<lb/>
春明門外代宗即位羣臣以肅宗山陵有期准禮以先太后祔<lb/>
　　　　　代宗沈皇后<lb/>
唐書曰代宗睿眞皇后沈氏呉興人丗爲冠族父易直秘<lb/>
書監開元末以良家子選入東宫賜太子生男廣平王天寳<lb/>
元年生德宗皇帝禄山之亂玄宗幸蜀諸王妃主從幸不<lb/>
<pb n="KR3k0012_SBCK_141-8b"/>
及者多䧟於賊后𬒳拘於東都掖庭及代宗破賊收東都<lb/>
見之留后於宫中方經略北征未暇迎歸長安俄而史思<lb/>
明再䧟河洛及朝義敗復收東都失后所在莫測存亡代<lb/>
宗遣使永訪十餘年寂無所聞德宗即位下詔遥尊爲皇<lb/>
太后<lb/>
　　　　　代宗獨孤皇后<lb/>
唐書曰代宗貞懿皇后獨孤氏父頴左威衛録事叅軍后<lb/>
以羙麗入宫嬖幸專房故長秋虚位諸姬罕所進御后始<lb/>
冊爲貴妃生韓王迥華陽公主大曆十年五月薨追謚曰<lb/>
貞懿皇后殯於内殿累年不忍出宫十三年十月方葬命<lb/>
宰臣常衮爲哀冊<lb/>
　　　　　德宗王皇后<lb/>
唐書曰德宗昭德皇后王氏父遇官至秘書監德宗爲魯<lb/>
<pb n="KR3k0012_SBCK_141-9a"/>
王時納后爲嬪上元二年生順宗皇帝特承寵異德宗即<lb/>
位冊爲淑妃貞元二年妃病十一月甲午冊爲皇后是日<lb/>
崩於兩儀殿<lb/>
　　　　　韋賢妃<lb/>
唐書曰德宗韋賢妃不知氏族所出初爲良娣貞元二年<lb/>
冊爲賢妃性敏惠言無苟容動必由禮德宗深重之六宫<lb/>
師其德行及德宗崩請於崇陵終喪紀因侍於寢園元和<lb/>
四年薨<lb/>
　　　　　順宗王皇后<lb/>
唐書曰順宗莊憲皇后王氏瑯瑘人父顔衛尉卿后㓜以<lb/>
良家子選入宫爲才人順宗在藩時代宗以才人賜之時<lb/>
年十三大曆十三年生憲宗皇帝立爲宣王孺人順宗升<lb/>
儲冊爲良娣后言容恭謹宫中稱其德行順宗即位疾恙<lb/>
<pb n="KR3k0012_SBCK_141-9b"/>
未平后供侍毉藥不離左右屬帝不能言冊禮將行復止<lb/>
及永貞内禪冊爲太上皇后中和元年正月順宗晏駕五<lb/>
月尊太上皇后爲皇太后冊禮畢憲宗御紫宸宣赦太后<lb/>
居興慶宫后性仁和㳟遜深抑外戚無絲毫假貸訓厲内<lb/>
職有母儀之風焉元和十一年三月崩於咸寧殿謚曰莊憲<lb/>
　　　　　憲宗郭皇后<lb/>
唐書曰憲宗懿安皇后郭氏尚父子儀之孫駙馬都尉曖<lb/>
之女母代宗長女昇平公主憲宗爲廣陵王時納后爲妃以<lb/>
母貴父祖有大勲於王室順宗深寵異之貞元十一年生<lb/>
穆宗皇帝元和元年冊爲貴妃時帝後庭多私愛以后門<lb/>
族華盛慮正位之後不容嬖幸以是冊拜後時穆宗嗣位冊<lb/>
爲皇太后敬宗即位尊爲太皇太后宣宗繼統即后之諸<lb/>
子也恩禮愈異於前朝大中年崩於興慶宫謚曰懿安祔<lb/>
<pb n="KR3k0012_SBCK_141-10a"/>
葬於景陵后歷位七朝五居太母之尊人君行子孫之禮<lb/>
福壽隆貴四十餘年雖漢之馬鄧無以加焉<lb/>
　　　　　女學士宋尚宫附<lb/>
唐書曰女學士尚宫宋氏者名若昭貝州清陽人父庭芬<lb/>
丗爲儒學至庭芬有詞藻生五女皆聦惠庭芬始敎以經<lb/>
藝旣而課爲詩賦年未及笄皆能屬文長曰若華次曰若<lb/>
昭若倫若憲若荀若華若昭文尤淡麗性復貞素閑雅不<lb/>
尚芳華之飾嘗白父母誓不從人願以藝學揚名顯親若<lb/>
華教誨四妹有如嚴師著女論語十篇其言摸倣論語以<lb/>
韋逞母宣文君宋氏代仲尼以曹大家等代顔閔其間問<lb/>
荅悉以婦道所尚若昭注解皆有理致貞元四年昭義節<lb/>
度使李抱眞表薦以聞德宗俱召入宫試以詩賦兼問經<lb/>
史中大義深加賞歎德宗能詩與侍臣唱和相屬亦令若<lb/>
<pb n="KR3k0012_SBCK_141-10b"/>
華姊妹應制每進御無不稱善嘉其節槩不羣不以宫妾<lb/>
遇之呼爲學士先生庭芬起家受饒州司馬習藝館内教<lb/>
賜第一區給俸料元和末若華卒贈河内郡君自貞元七<lb/>
年巳後宫中記注簿籍若華掌其事穆宗復令若昭代司<lb/>
其職拜尚宫姊妹中若昭尤通暁人事自憲穆敬三帝皆<lb/>
呼爲先生六宫嬪媛諸王公主駙馬皆師之爲之致敬進<lb/>
封梁國夫人寳曆初卒將葬詔所司供鹵簿敬宗復令若<lb/>
憲代司宫籍文宗好文以若憲善屬文能論議奏對尤重<lb/>
之大和中坐駙馬沈<graphic n="KR1330" url="https://raw.githubusercontent.com/kanripo/KR-Gaiji/master/images/KR1330.png" mimeType="image/png"/>事幽若憲於外第賜死<lb/>
　　　　　穆宗王太后<lb/>
唐書曰穆宗㳟僖皇太后王氏越人父紹卿婺州金華令<lb/>
后少入太子宫元和四年生敬宗穆宗皇帝即位立爲妃<lb/>
長慶四年二月尊爲皇太后文宗即位之初號寳曆太后<lb/>
<pb n="KR3k0012_SBCK_141-11a"/>
　　　　　穆宗蕭皇后<lb/>
唐書曰穆宗貞獻皇后蕭氏福建人𥘉入十六宅爲建安<lb/>
王侍者元和四年生文宗皇帝寳曆三年敬宗崩中尉王<lb/>
守澄率兵討賊迎江王即位文宗踐祚之月奉冊上尊號<lb/>
曰皇太后武宗即位供養彌謹徙居積慶殿號積慶太后<lb/>
㑹昌中崩謚曰貞獻<lb/>
　　　　　敬宗郭貴妃<lb/>
唐書曰敬宗郭貴妃父義右威衛將軍長慶末以姿貌選<lb/>
入太子宫敬宗即位爲才人生晉王普帝以少年有子復<lb/>
以才人容德冠絶特寵異之俄冊爲貴妃及昭愍遇盗宫<lb/>
闈變起文宗即位尤憐晉王有若巳子故貴妃禮遇不衰<lb/>
　　　　　昭宗何皇后<lb/>
唐書曰昭宗積善皇后何氏東蜀人侍壽王邸婉麗多智<lb/>
<pb n="KR3k0012_SBCK_141-11b"/>
特承恩顧生德王輝王昭宗即位立爲淑妃乾寧中車駕<lb/>
在華州冊爲皇后自乾符巳後盗滿天下妖生九重宫廟<lb/>
榛蕪奔播不暇景福之際姧臣內侮后於蒙塵薄狩之中<lb/>
嘗膳禦侮不離左右天祐初朱全忠逼遷輿駕東幸洛陽<lb/>
其年八月昭宗遇弑翌日宰相栁璨獨孤損等詐宣皇后<lb/>
令云帝爲宫人所害輝王祚冝昇帝位仍尊后爲皇太后<lb/>
遭罹變故迫以兇威宫中哭泣不敢聲聞于外明年十二<lb/>
月全忠將僭位先行九錫然後受禪全忠牙將蔣玄暉在<lb/>
洛陽宫知樞密宣徽副使趙殷衡素與不叶且欲代知樞<lb/>
密事因使于梁誣吿云玄暉私於何太后相與盟詛誓復<lb/>
唐室不欲王受九錫全忠大怒即日遣使至洛陽誅玄暉<lb/>
大后亦𬒳害於積善宫又殺宫人阿秋阿䖍仍廢太后爲<lb/>
庶人　太平御覽卷第一百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_480-1a"/>
太平御覽卷第四百八十<lb/>
人事部一百二十一<lb/>
　盟誓　質<lb/>
　　　　　盟誓<lb/>
說文曰誓約束也<lb/>
尚書甘誓曰大戰于甘乃召六卿王曰嗟六事之人予誓<lb/>
告汝有扈氏威侮五行怠棄三正天用勦絶其命今予惟<lb/>
龔行天之罰左弗攻于左汝弗龔命<hi>左軍左之主射攻治之其職也</hi>右弗<lb/>
攻于右汝弗龔命衘非其馬之正汝弗龔命<hi>三者有失皆不奉我命也</hi>
用命賞于祖弗用命戮于社<hi>天子親又載社主謂之社土不用命則戮于社也</hi>予<lb/>
則孥戮汝<lb/>
又㤗誓王曰王乃徇師而誓曰嗚呼西土有衆咸聽朕言予<lb/>
有亂臣十人同心同德雖有周親不如仁人<lb/>
<pb n="KR3k0012_SBCK_480-1b"/>
周禮司盟曰掌盟載之法<hi>載盟辭也</hi>凢邦有疑㑹同則掌其盟<lb/>
約之載及其禮儀北靣詔明神旣盟則貳之<hi>貳之者冩副當之授六官</hi>
<hi>之也</hi>
                    <graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>萬民之犯命者詛其不信者亦如之<lb/>
左傳曰陳五父如鄭蒞盟㰱如忘薛伯曰五父必不免不<lb/>
頼盟矣<lb/>
又曰莊公許孟任以爲夫人割臂以盟<lb/>
又曰子犯以壁授公子曰臣負羈紲從君廵於天下臣之<lb/>
罪多矣請由此亡公子曰所不與舅氏同心者有如白水<lb/>
<hi>子犯重耳舅氏言與舅氏同心之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>如此白水也</hi>投其璧於河<lb/>
又曰王子虎盟諸侯于王庭要言曰皆奬王室無相害也<lb/>
有渝此盟明神殛之俾墜其師無克祚國<lb/>
又曰寗武子與衛人盟于宛濮曰天禍衛國君臣不恊以<lb/>
及此憂今天誘其衷使皆降心以相從也不有居者誰守<lb/>
<pb n="KR3k0012_SBCK_480-2a"/>
社稷不有行者誰扞牧圉有渝此盟以相及者明神先君<lb/>
是糾是殛國人聞此盟也而後不貳<lb/>
又曰楚師將去宋申犀稽首於王之馬前曰無畏知死而<lb/>
不敢廢王命王棄言焉王不能荅申叔僕曰築室反耕者<lb/>
宋必命從人宋之懼使華元夜入楚師登子反之牀而起<lb/>
之曰寡君使元以病告曰弊邑易子而食折骸以爨雖然<lb/>
城下之盟有以國弊不能從也去我三十里唯命是聽子<lb/>
反懼與之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>而告王退三十里宋及楚平華元爲質盟曰<lb/>
我無爾詐爾無我虞<hi>楚不詐宋宋不備楚也</hi>
又曰晉士爕㑹楚公子罷許偃盟于宋西門之外曰凢晉<lb/>
楚無相加戎好惡同之同恤災危備救凶患交贄往來道<lb/>
路無壅謀其不恊而討不庭也<lb/>
又曰秋七月盟于毫范宣子曰不愼必失諸侯乃盟載曰<lb/>
<pb n="KR3k0012_SBCK_480-2b"/>
凢我同盟無藴年<hi>藴積年榖而不分定</hi>無壅利無姦保<hi>藏罪人也</hi>無留慝<lb/>
救災患恤禍亂同好惡奬王室也<lb/>
又曰鄭大夫<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于伯有氏禆諶曰是盟也其與㡬何<hi>言其不能</hi>
<hi>乆也禆諶鄭大夫也</hi>詩曰君子屢盟亂是用長<lb/>
又曰小邾射以句繹來奔曰使季路要我吾無盟矣<hi>以子路信</hi>
<hi>誠故得與相要誓而不湏盟也子路即季路</hi>使子路子路辭季康子使冉有謂<lb/>
之曰千乘之國不信其盟而信子之言子何辱焉<lb/>
公羊傳曰莊公㑹齊侯盟于柯曹子進曰君之意何如莊<lb/>
公曰寡人之生則不若死曹子曰然則君請當其君臣請<lb/>
當其臣莊公曰諾於是㑹桓公莊公升壇曹子手劒而從<lb/>
之管子進曰君何求曹子曰城壞厭境<hi>齊数侵取魯邑以喻侵近</hi>君不<lb/>
圖歟願請汶陽之田管仲顧曰君其許諾桓公曰諾巳盟<lb/>
曹子<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>劒而去之要盟可犯而桓公不欺曹氏可讎而桓<lb/>
<pb n="KR3k0012_SBCK_480-3a"/>
公不怨桓公之信著乎天下自柯之盟始也<lb/>
糓梁傳僖公曰葵丘之盟陳牲而不殺牘書加於牲上曰<lb/>
母㰌水母訖糴<hi>訖止</hi>母以妾爲妻使婦人與國事<lb/>
又成公曰溴梁之㑹諸侯失政諸侯㑹而曰大夫盟政在<lb/>
大夫也諸侯在而不曰諸侯之大夫大夫不臣也<lb/>
三禮圖曰方<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>木方四尺設六色東青西白南赤北黒上<lb/>
玄下黄設六玉上圭下璧南方璋西方琥北方璜東方圭<lb/>
方<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>者上下四方之神明天之司<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
史記曰呉起東岀衛郭門與其母別齧指而盟起不爲卿相<lb/>
不復入衛也<lb/>
又曰秦之圍邯鄲趙使平原君求救於楚門下有毛遂者<lb/>
前自賛於平原君曰遂願備貟而行平原君曰夫賢士之<lb/>
處丗也若錐處囊中其末立見今先生處勝之門下三年<lb/>
<pb n="KR3k0012_SBCK_480-3b"/>
於此矣左右未有所稱遂曰臣乃今日請處囊中尔使早<lb/>
處囊必頴脫而出非特其末見而巳平原君與楚合從言<lb/>
其利害日出而言日中不决遂按劒而前曰從之利害兩<lb/>
言而决耳今日出而言日中不决何也楚王叱曰胡不下<lb/>
遂按劒而前曰今十歩之中王不得恃楚國之衆王之命<lb/>
懸於遂今楚地五千里持㦸百萬此覇王資白起小竪子<lb/>
耳率數百萬之衆一戰而舉鄢郢再戰而燒夷陵三戰而<lb/>
辱王之先人此百丗之怨也楚王曰謹奉社稷以從遂奉<lb/>
銅盤北靣跪進之定於殿上遂招堂下十九人曰公等碌<lb/>
碌因人成事者也<lb/>
漢書曰王陵爲右丞相惠帝崩髙后欲立諸吕爲王問陵<lb/>
陵曰髙皇帝刑白馬而盟曰非劉氏而王者天下共擊之<lb/>
今王諸吕非約也<lb/>
<pb n="KR3k0012_SBCK_480-4a"/>
東觀漢記曰隗囂字季孟天水人也以王莽簒逆復漢之<lb/>
祚乃立髙祖太宗之廟稱臣執事史奉壁而告祝畢有司<lb/>
穿坎於庭割牲而盟<lb/>
魏志曰臧洪字子原廣陵射陽人也張邈起兵請洪與計<lb/>
事又致之於劉兖州公山孔豫州公緒乃設壇場方共盟<lb/>
誓諸州郡相讓乃共推洪洪乃升壇操盤血而盟<lb/>
晉中興書曰符洪第三子徤隂圖關中陽使其徒種麥示<lb/>
無西意有微知其計不肯耕種者徤殺之後十餘日師衆<lb/>
西行到孟津作浮橋渡河使弟雄歩騎五千人入潼關兄子<lb/>
青軹關入河東誓曰若事不捷汝死河北我死河南爲鬼<lb/>
無相見也<lb/>
王義之爲㑹稽内史慨然稱疾去郡於父母墓前自誓曰<lb/>
維永和十一年二月九日小子羲之敢昭告尊靈義之不<lb/>
<pb n="KR3k0012_SBCK_480-4b"/>
天夙遭閔凶不遂過庭之訓母兄鞠育得漸庻幾遂因人<lb/>
之力蒙國寵榮進無忠孝之節退違聖賢量力之義將憂<lb/>
及宗祀豈在微身是用寤寐永嘆若墜淵谷羲<lb/>
之旣去官與東士人士盡山水之遊弋釣爲娯與道士許<lb/>
玄度共脩服食採求藥石不逺千里朝廷以其誓苦亦不<lb/>
徴<lb/>
又曰祖逖說中宗以掃平中原於是以逖爲前鋒都督奮<lb/>
威將軍豫州刺史給布三千疋逖乃逕北渡江中流誓曰<lb/>
祖逖不清中原而復濟者如此江<lb/>
蕭子顯齊書曰王敬則爲曁陽令縣有一部刼逃柴山中<lb/>
爲民患敬則遣人致意刼師悉可出首當先申論治下廟<lb/>
神甚酷烈百姓畏之敬則引神爲誓必不相負刼師旣<lb/>
出敬則於廟中設酒㑹於坐収縛之曰吾先啓神若負誓<lb/>
<pb n="KR3k0012_SBCK_480-5a"/>
還神十牛今不得　違誓即殺十牛併斬諸賊百姓恱之<lb/>
漢書春秋曰梁皇后崩桓帝獨呼小黄門唐衡至北户如<lb/>
厠問左右梁兾不相得者皆誰衡對曰單起左悺前詣河<lb/>
南尹不疑禮敬小簡不疑収其兄弟送雒陽獄於是帝與<lb/>
入室定謀齧起臂岀血以爲<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>乃誅梁兾<lb/>
髙士傳曰胡昭𥘉晉宣帝爲布衣時與昭有舊昭同郡周<lb/>
士等謀害帝昭聞而歩險邀士於濟澠之間止士士不肯<lb/>
昭泣以示誠士感義乃止昭斫棗樹共士盟而別昭雖有<lb/>
隂德於帝口終不言時人莫知<lb/>
華陽國志曰昭王時有一虎傷害千餘人昭王乃募有能<lb/>
殺虎者賞時巴夷廖仲作白竹之弩乃射殺虎昭王刻石<lb/>
盟要曰秦犯夷輸黄龍一雙夷犯秦輸清酒一鍾夷人安<lb/>
之<lb/>
<pb n="KR3k0012_SBCK_480-5b"/>
晏子春秋曰崔杼殺莊公盟於國者㦸鈎其頸劒承其心<lb/>
晏子不與<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>而出上車其僕將馳晏子撫其手曰鹿生於<lb/>
山命懸於厨命有所懸矣成節而去<lb/>
黄庭經曰黄庭爲不死之道受者齋九日或七日或三日<lb/>
然後授之者爲師受者奉焉結盟立誓期以勿泄古者<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
用玄雲之錦九十尺金簡鳯文之羅四十尺<lb/>
竹林七賢論曰劉伶常病酒渇求酒於其妻妻捐酒毀器<lb/>
泣而諌曰君酒過非攝生之道也必冝断之伶曰善吾不<lb/>
能自禁唯酒當禮鬼神自誓以断之耳便可具酒肉妻敬<lb/>
聞命供酒肉於前請伶祝誓伶跪而祝曰天生劉伶以酒<lb/>
爲名一飲一斛五斗解酲婦人之言愼不可聽仍引酒御<lb/>
肉隗然而巳復醉矣<lb/>
孫卿子曰盟詛不及五帝誓誥不及三王交質不及五伯<lb/>
<pb n="KR3k0012_SBCK_480-6a"/>
<hi>榖梁二傳交質不及二伯</hi>
淮南子曰胡人彈骨<hi>胡人之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>約置酒人頭骨中飲以相咀也</hi>越人㓶臂中國<lb/>
唼盟所由名異其於信一也<lb/>
　　　　質<lb/>
左傳曰鄭武公莊公爲平王卿士<hi>賈逵曰卿士也有事者六卿也</hi>王貳于<lb/>
<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>鄭伯怨王王曰無之故周鄭交質王子狐爲質於鄭鄭<lb/>
公子忽爲質於周<hi>王子狐周平王之子鄭子忽鄭莊公太子忽也</hi>王崩周人將卑<lb/>
<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>公政夏鄭祭仲帥師取温之麥<hi>温周地也蘇氏邑也</hi>秋又取成周<lb/>
之禾周鄭交惡君子曰信不由中質無益也<lb/>
又曰楚子圍鄭旬有七日鄭人卜行成不吉卜臨于大宮<lb/>
且巷出車吉<hi>賈逹曰臨哭也巷也車陳於巷街示雖困不降必欲戰也</hi>國人大臨守陴<lb/>
者皆哭<hi>陴城堞也</hi>楚子退師鄭人脩城進復圍之三月克之入<lb/>
自皇門至於逹路<hi>皇門鄭城門也</hi>鄭伯肉袒牽羊以逆曰孤不天<lb/>
<pb n="KR3k0012_SBCK_480-6b"/>
<hi>不爲天所佑也</hi>不能事君使君懷怒以及弊邑孤之罪也敢不唯<lb/>
命是聽其俘諸江南以實海濵亦唯命其翦以賜諸侯使<lb/>
臣妾之亦唯命若不泯其社稷使改事君君之惠也孤之<lb/>
願也非所敢望也敢布腹心左右曰不可得國無赦王曰<lb/>
其君能下人必能信用其人矣庸可兾乎退三十里而許<lb/>
之平潘尫入盟子良出質<hi>潘尫楚大夫師叔守也子良鄭公子也</hi>
糓梁曰晉大夫敗齊師于鞌郄克曰與我紀侯之甗<hi>甗齊襄滅</hi>
<hi>紀所得邑</hi>且以蕭同叔子爲質<lb/>
史記曰越王勾踐欲使范蠡治國政對曰兵甲之事種不<lb/>
如蠡鎮撫國家親百姓蠡不如種於是舉政屬種而使蠡<lb/>
與大夫柘稽行成爲質於呉也<lb/>
又曰蔡昭侯十年朝楚昭王持善裘二獻其一於昭王而<lb/>
自衣其一楚相子常欲之弗與子常䜛蔡侯留之於楚三<lb/>
<pb n="KR3k0012_SBCK_480-7a"/>
年蔡侯知之獻其裘子常受之乃言歸蔡侯蔡侯歸而之<lb/>
晉請與晉伐楚夏晉滅沈楚怒攻蔡昭侯使其子爲質於<lb/>
呉謀共伐楚後與呉王闔閭遂破楚入郢<lb/>
又曰張儀說楚王曰大王誠能聽臣臣請使秦太子入質<lb/>
於楚秦女爲大王箕箒之妾効萬里之都以爲湯沐之邑<lb/>
戰國䇿曰濮陽人吕不韋賈於邯鄲見秦質子異人謂其<lb/>
父曰耕田之利幾倍曰十倍珠玉之羸幾倍曰百倍立主<lb/>
定國之羸幾倍曰無數曰今力田疾作不得煖衣餘食今<lb/>
建國立君澤可以遺後願往事之太子異人質於趙處於<lb/>
聊城故往說之<lb/>
又曰楚相王太子之時爲質王崩太子辭歸齊王曰與我<lb/>
東地五百里則子得歸太子入致命曰敬獻地五百里齊<lb/>
王歸楚太子太子歸即位爲王齊使車五十乗來取東地<lb/>
<pb n="KR3k0012_SBCK_480-7b"/>
於楚王朝群臣曰寡人之得來及主墳墓復群臣歸社稷<lb/>
以東地五百里許齊今求地爲之柰何上柱國子良曰王<lb/>
不可不與也王身出玉聲許強萬乗之齊而弗與則不復<lb/>
信不可以約結諸侯<lb/>
又曰楚王死太子在齊質蘇秦謂薛公曰君不如留楚太<lb/>
子以市其下東國<hi>薛公曰君不如</hi>不我留太子郢中立王君因謂<lb/>
其新王曰與我下東國吾爲王殺太子不然則吾將與三<lb/>
國共立之然則下東國必可得矣<lb/>
又曰趙太后新用事秦急攻之趙氏求救於齊齊曰必以<lb/>
長安君爲質兵乃出太后不肯大臣強諌太后謂左右言<lb/>
有復今長安君爲質老婦必唾其靣左師觸龍言曰今媪<lb/>
尊長安君之位而封之以膏腴之地與之重器不令有功於<lb/>
國若山陵崩長安君何以自託於趙老臣以媪爲長安君計<lb/>
<pb n="KR3k0012_SBCK_480-8a"/>
短也太后曰諾於是爲長安君約車百乗質於齊齊兵乃<lb/>
出也<lb/>
東觀漢記曰隗囂負隴城之固納王元之說雖遣子春卿<lb/>
入質猶持兩端丗祖於是稍黜其禮正君臣之義<lb/>
晉中興書曰諸葛誕叛遣子靚入質於呉呉亡入洛自以<lb/>
父誕爲太祖所斬誓不見太祖叔母琅耶武王妃靚之姉<lb/>
也帝後因靚在姉間往就見焉靚逃于厠帝又逼之靚流<lb/>
涕曰臣不能<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>身吞炭復覩聖顔<lb/>
燕丹子曰太子丹質於秦秦王遇之無禮不得意欲歸秦<lb/>
王不聽謬言曰令烏白頭馬生角乃可丹仰<hi>天而歎烏</hi>即白頭<lb/>
馬爲生角秦王不得巳而造機發之橋欲䧟丹丹過之橋<lb/>
爲不發也<lb/>
<pb n="KR3k0012_SBCK_480-8b"/>
</p>
<p>
太平御覽卷第四百八十<lb/>
</p>
<p>
</p>
  </div>
</body>
</text>
</TEI>
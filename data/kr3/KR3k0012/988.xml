<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_988-1a"/>
太平御覽卷第九百八十八<lb/>
　藥部五<lb/>
　　石藥下<hi>禽獸藥附</hi>
　　　　餘粮　消石　芒消　朴消<lb/>
　　　　雄黄　雌黄　磁石　石膏<lb/>
　　　　滑石　礬石　曽青　空青<lb/>
　　　　白青　扁青　長石　冷石<lb/>
　　　　石宻　玉泉　水銀　决明<lb/>
　　　　赭<hi>代赭附</hi>白堊　鹵鹹　龍骨<hi>角齒附</hi>
　　　　牛黄　阿膠　海蛤　犀角<lb/>
　　　　靈羊角鹿茸　鹿脂　鴈肪<lb/>
　　　　䳒頭<hi>并尾</hi>
　　　　　　　餘粮<lb/>
<pb n="KR3k0012_SBCK_988-1b"/>
列仙傳曰赤斧者巴戎人爲碧祠主簿能錬丹與消石服<lb/>
之三十年身反童子髮毛皆赤數十年上華山取禹餘粮<lb/>
餌之手中長有赤斧<lb/>
博物志曰扶海洲上有草焉名曰蒒<hi>音師</hi>草其實食之如大<lb/>
麦從七月稔熟民歛至冬乃訖名自然穀或曰禹餘粮今<lb/>
藥中有禹餘粮者丗傳昔禹治水弃其所餘食於江中而<lb/>
爲藥也<lb/>
博物志曰地有蓼名則禹餘粮生亦有蓼名無者矣<lb/>
范子計然曰禹餘粮出河東<lb/>
本草經曰太一禹餘粮一名石腦味甘平生山谷治欬逆<lb/>
上氣癓瘕血閇漏下除邪乆服能忍寒暑不飢輕身飛行<lb/>
千里神仙生太山<lb/>
又曰禹餘粮味甘寒生池澤治欬逆寒熱煩滿下利赤白<lb/>
<pb n="KR3k0012_SBCK_988-2a"/>
血閇癓<graphic n="KR1742" url="https://raw.githubusercontent.com/kanripo/KR-Gaiji/master/images/KR1742.png" mimeType="image/png"/>大熱乆服輕身生東海<lb/>
吴氏本草經曰太一禹餘粮一名禹哀神農歧伯雷公甘<lb/>
平季氏小寒扁鵲<hi>甘無</hi>毒生太山上有甲甲中有白白中有<lb/>
黄如鷄子黄色九月採或無時<lb/>
　　　　　消石<lb/>
吴氏本草經曰消石神農苦扁鵲甘<lb/>
范子計然曰消石出隴道<lb/>
　　　　　芒消<lb/>
本草經曰消石一名芒消味酸苦寒生山谷治五藏積熱<lb/>
生益州<lb/>
　　　　　朴消<lb/>
本草經曰朴消味苦寒生山谷治百病除寒熱邪氣除六<lb/>
府積聚結癖山谷之隂有鹹苦之水狀如芒消而麄能化<lb/>
<pb n="KR3k0012_SBCK_988-2b"/>
七十二種石練餌服之輕身神仙生益州<lb/>
吴氏本草曰朴消石神農歧伯雷公無毒生益州或山隂<lb/>
入土千歳不變練之不成不可服<lb/>
　　　　　雄黄<lb/>
玄中記曰貟丘之上多大蛇以雄黄精厭之<lb/>
水經曰黄水出零陽縣西北連巫山溪出雄黄頗有神異<lb/>
採常以冬月祭祀鑿石深數丈方得故溪水取名焉<lb/>
淮南萬畢術曰夜焼雄黄水虫成列<hi>水虫聞燒雄黄臰氣皆趣火</hi>
吴氏本草曰雄黄神農苦山隂有丹雄黄生山之陽故曰<lb/>
雄是丹之雄所以名雄黄也<lb/>
　　　　　雌黄<lb/>
吴越春秋曰太官舎春由君所造殿後殿名逃夏宫春申<lb/>
子假君宫也數失火因塗雌黄故曰黄堂臨海水<lb/>
<pb n="KR3k0012_SBCK_988-3a"/>
土物志曰丹山草木赫然盡彤雌黄所産煒煌内含竒寳<lb/>
外發英光昔隷交部今則南康<lb/>
典術曰天地之寳藏於中極命曰雌黃雌黃千年化爲雄<lb/>
黄雄黄千年化爲黄金<lb/>
本草經曰雌黄石金味辛平生山谷治身癢諸毒<lb/>
　　　　　磁石<lb/>
王隱晉書曰馬隆擊凉州以磁石累道側賊負䥫鎧不得<lb/>
過以爲神<lb/>
吕氏春秋曰磁石召䥫或引之也<hi>石䥫之母也石之不慈者亦不能引之也</hi>
抱朴子曰五石者丹沙雄黄白礬石曽青磁石也一石轉<lb/>
五轉而各成五色五石合爲二十五色<lb/>
南州異物志曰漲海﨑頭水淺而多磁石外徼人乗大舶<lb/>
皆以䥫鐷鐷之至此關以磁石不得過<lb/>
<pb n="KR3k0012_SBCK_988-3b"/>
淮南萬畢術曰磁石拒碁<hi>取雞血與作針<折 t="33"/>磨鐵擣之以和磁石日塗碁頭曝乾之置局</hi>
<hi>上即相拒不休</hi>
又曰磁石懸入井亡人自歸<hi>取亡人衣帶褁碰石懸井中亡人自歸</hi>
本草經曰磁石一名玄石味辛寒生川谷<lb/>
吴氏本草曰磁石一名磁君<lb/>
　　　　　石膏<lb/>
廣州記曰彰平縣有石膏山望之皎若霜雪<lb/>
本草經曰石膏味辛微寒生山谷治心下逆驚喘口乾焦<lb/>
不能息<lb/>
　　　　　滑石<lb/>
南越志曰膋<hi>音寮</hi>城縣是出膋石膋石即滑石也土人以爲<lb/>
燒器以用烹魚<lb/>
本草經曰滑石味苦寒生山谷治身熱泄癖生棘陽<lb/>
<pb n="KR3k0012_SBCK_988-4a"/>
范子計然曰滑石白滑者善<lb/>
　　　　　礬石<lb/>
本草經曰礬石一名羽砠<hi>泥結切</hi>味鹹酸寒生山谷治寒熱<lb/>
泄痢惡瘡目痛堅骨錬餌乆服輕身不老生河西<lb/>
盛弘之荆州記曰建平出礬石<lb/>
范子計然曰礬石出武都<lb/>
吴氏本草曰礬石一名羽砠一名<hi>羽澤</hi>神農歧伯酸扁鵲鹹<lb/>
雷公酸無毒生河西或隴西或武都石門採無時歧伯乆<lb/>
服傷人骨<lb/>
　　　　　曽青<lb/>
衡山記曰衡山有曽青崗曽青可合仙藥<lb/>
淮南萬畢術曰取曽青十斤燒之以水灌其地雲起如山<lb/>
雲矣曽青爲藥令人不老<lb/>
<pb n="KR3k0012_SBCK_988-4b"/>
本草經曰曽青生蜀郡名山其山有銅者曽青出其陽<lb/>
青者銅之精能化金銅<lb/>
　　　　　空青<lb/>
江乗地記曰樵採者甞於山上得空青此山三朝出雲雨<lb/>
必降民以爲常占<lb/>
范子計然曰空青<hi>曽青岀巴</hi>都白青又出巴郡盧青出弘農豫<lb/>
章<lb/>
本草經曰空青味甘寒生山谷明目乆服輕身延年能<lb/>
化銅鈆作金生益州<lb/>
吴氏本草曰空青神農甘<hi>一經</hi>酸乆服有神仙玉女來侍<lb/>
使人志髙<lb/>
　　　　　白青<lb/>
本草經曰白青味甘平生山谷明目利九竅耳聾殺諸毒<lb/>
<pb n="KR3k0012_SBCK_988-5a"/>
之蟲乆服通神明輕身延年岀豫章<lb/>
范子計然曰白青出白郡<lb/>
吴氏本草曰神農甘平雷公鹹無毒生豫章可消爲銅<lb/>
淮南萬畢術曰白青得鐡即化爲銅<hi>取<折 t="33"/>石白青分等治台鐵即成銅矣</hi>
　　　　　扁青<lb/>
本草經曰扁青味甘平生山谷治目痛明目辟毒利精神<lb/>
乆服輕身不老生朱崖<lb/>
吴氏本草經曰扁青神農雷公小寒無毒生蜀郡治明目<lb/>
癕腫風痺丈夫内絶令人有子乆服輕身<lb/>
　　　　　長石<lb/>
本草經曰長石一名方石味辛治身熱<lb/>
吴氏本草曰長石一名方石一名直石生長子山理如馬<lb/>
齒潤澤玉色長服不飢<lb/>
<pb n="KR3k0012_SBCK_988-5b"/>
　　　　　冷石<lb/>
吴録地理志曰鬰林布山縣多虺其毒殺人有冷石可以<lb/>
解之石色赤黒味苦屑此石著創<hi>并以切齒立蘇一名</hi>竊齒石<hi>見大康地記也</hi>
　　　　　石蜜<lb/>
神仙傳曰羡門止中岳飡石蜜紫梁<lb/>
西京雜記曰閩越王獻髙祖石蜜二斛<lb/>
本草經曰石蜜一名石飴味甘平生山谷治心邪安五藏<lb/>
益氣𥙷中止痛解毒乆服輕身不老生武都<lb/>
吴氏本草曰石蜜神農雷公甘氣平生河原或河梁<lb/>
　　　　　玉泉<lb/>
本草經曰玉泉一名玉澧味甘平生山谷治藏百病柔筋<lb/>
強骨安魂長肌肉乆服能忍寒暑不飢渴不老神仙人臨<lb/>
死服五斤死三年色不變生藍田<lb/>
<pb n="KR3k0012_SBCK_988-6a"/>
吴氏本草曰玉泉一名玉屑神農歧伯雷公甘<hi>季氏平畏冬華</hi>惡<lb/>
青竹<lb/>
　　　　　水銀<lb/>
廣雅曰水銀之[泳-永+貢]<hi>音紅董切</hi>
淮南萬畢術曰朱沙爲[泳-永+貢]<lb/>
本草經曰水銀味辛寒無毒<lb/>
　　　　　决明<lb/>
本草經曰石决明味酸草决明味鹹理自珠精<lb/>
吴氏本草曰决明子一名草决明一名羊明<lb/>
　　　　　赭<hi>代赭附</hi>
說文曰赭赤土也<lb/>
山海經曰胞山灌水之中有流赭以塗牛馬無病<hi>郭璞注曰赭赤</hi>
<hi>土也今多以朱塗牛角云辟惡</hi>〇又曰少陽山之中多美赭<lb/>
<pb n="KR3k0012_SBCK_988-6b"/>
南方草物狀曰赤土岀踊山下在石中採好色赤者雜丹<lb/>
中朱<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>器<lb/>
范子計然曰石赭岀齊郡赤色者善蜀赭岀蜀郡<lb/>
本草經曰代赭一名血師好者狀如雞肝<lb/>
　　　　　白堊<hi>音悪</hi>
山海經曰慈聾之山其中有太谷是多白堊黒青黄堊<lb/>
范子計然曰青堊岀三輔<lb/>
本草經曰白堊即白善土也生邯鄲<lb/>
　　　　　鹵鹹<lb/>
本草經曰鹵鹹一名寒石味苦治大熱消渴<hi>狂煩戎塩主明目益氣去</hi>
毒蟲大鹽一名胡鹽令人吐主膓胃結熱<lb/>
　　禽獸藥<hi>附</hi>
　　　　　龍骨<hi>角齒附</hi>
<pb n="KR3k0012_SBCK_988-7a"/>
史記曰穿渠自微引洛水至啇顔<hi>服䖍曰顔音崖應劭曰微在馮翊或曰啇顔山</hi>
<hi>名</hi>穿梁得龍骨故名龍首渠<lb/>
盛弘之荆州記曰始安駭鹿山室鑿室内輙得龍骨<hi>下有伏滔</hi>
范子計然曰龍骨出河東<lb/>
本草經曰龍骨味甘平山谷治心腹鬼疰生晉地<lb/>
華陽國志曰蜀五城縣其上值天門天門龍升天不逹死<lb/>
墜此地故掘取龍骨冬夏無已<lb/>
吴氏本草經曰龍骨生晉地山谷隂大水所過處是死龍<lb/>
骨色青白者善十二月採或無時龍角畏乾<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>蜀<hi>椒理石龍</hi>
齒神農季氏大寒龍齒治驚癎乆服輕身<lb/>
　　　　　　牛黄<lb/>
文士傳曰延篤爲京兆尹桓帝時梁兾專政時皇太子疾詔<lb/>
書發京兆出牛黄兾遣諸生齎書持牛黄詣篤賣篤以爲<lb/>
<pb n="KR3k0012_SBCK_988-7b"/>
詐論殺之<lb/>
本草經曰牛黄味苦生隴西平<hi>澤特</hi>牛膽中治驚寒熱生<lb/>
晉地<lb/>
吴氏本草經曰牛黄牛出入鳴吼者有之夜視有光走牛角<lb/>
中死其膽中如雞予黄<lb/>
　　　　　阿膠<lb/>
東水經曰東阿膠縣有大井其巨若輪深六十丈歲常煑膠<lb/>
以貢天府本草所謂阿膠也故丗俗有阿井之名庾信哀<lb/>
江南賦云阿膠不能止黄河之濁<lb/>
　　　　　海蛤<lb/>
博物志曰東海有蛤鳥甞啖之肉消盡殻起岀浮泊在沙<lb/>
岸潮水徃來揩蕩白如雪入藥最良勝取自死者<lb/>
本草經曰海蛤味苦平生池澤治欬逆上氣喘煩胸痛寒<lb/>
<pb n="KR3k0012_SBCK_988-8a"/>
熱文蛤主惡瘡蝕五痔生東海<lb/>
吴氏本草經曰海蛤神農苦歧伯甘扁鵲鹹大節頭有文<lb/>
文如磨齒採無時<lb/>
　　　　　犀角<lb/>
本草經曰犀牛角味鹹治百毒<lb/>
　　　　　靈羊角<lb/>
本草經曰靈羊角安心氣不猒<hi>音掩</hi>
　　　　　鹿茸<lb/>
本草經曰鹿茸強志不老<lb/>
　　　　　鹿脂<lb/>
本草經曰麋脂近隂令人隂痿<lb/>
　　　　　鴈昉<lb/>
本草經曰鴈昉一名䳱昉味甘平生池澤治<hi>風緊</hi>拘急偏<lb/>
<pb n="KR3k0012_SBCK_988-8b"/>
枯氣不通乆服長髮益氣不肌不能老輕身生南海<lb/>
吴氏本草經曰鴈昉神農歧伯雷公甘無毒採無時鶩昉<lb/>
殺諸石藥毒<lb/>
　　　　　䳒頭<hi>并尾</hi>
本草經曰䳒辟不祥生淮南<lb/>
吴氏本草曰䳒尾治蠱毒<lb/>
太平御覽卷第九百八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_410-1a"/>
太平御覽卷四百一十<lb/>
　人事部五十一<lb/>
　　　交友五　請交不許　世交<lb/>
　　　父子交　絶交<lb/>
　　　　交友五<lb/>
傳幹與張叔威書曰吾與足下義結紈素恩比同生○東<lb/>
方朔與公孫弘書曰爵禄不相責以禮同類之遊不以逺近爲<lb/>
故東門先生居蓬户空穴之中魏公子一朝以百騎造之<lb/>
吕望未甞與文王同席而坐一朝讓以天下半大丈夫相<lb/>
知何必接塵而遊垂髮齊年哉<lb/>
張奥與延叔堅書曰吾與叔堅剖心相知豈以流言相猜<lb/>
耶<lb/>
曹植離友詩曰王旅旋兮背故郷彼君子兮篤人綱騰駕行<lb/>
<pb n="KR3k0012_SBCK_410-1b"/>
兮歸朔方馳原隰兮尋舊疆<lb/>
郭璞贈温嶠詩曰人亦有言松竹有林及爾臭味異夲同<lb/>
岑言以忘得交以淡成<lb/>
謝眺贈友人詩曰芳洲有杜若可以贈佳期清風動簾夜<lb/>
孤月照䆫時安得同携手酌酒賦新詩<lb/>
陸倕贈京邑僚友詩曰時逢世道泰騫足歩髙衢江間寒<lb/>
事早夜露傷秋草心屬姑蘇臺目送邯鄲道李郭或同舟潘<lb/>
夏時方駕歡娱終美景敷文永清夜捉膝豈異人戚戚皆明<lb/>
婭<lb/>
蕭鈞晚景遊泛懷友詩曰龍門低御溝鳯轄轉芳州雲峯<lb/>
𥘉辯夏麥氣早迎秋山翠餘煙積川平晚照收浪隨文鷁<lb/>
轉波逐彩鴛浮風花輕未洛巖泉咽不流一辭金谷菀空<lb/>
想竹林遊<lb/>
<pb n="KR3k0012_SBCK_410-2a"/>
潘岳詩曰投分寄石友白首同所歸<lb/>
古善哉行曰月没參横北斗䦨干親友在門忘寢與飡<lb/>
　　　　　請交不許<lb/>
後漢書曰侯覇欲友王丹霸子見丹下車拜丹荅拜覇子<lb/>
曰大人方願交歡奈何拜小子丹曰君房有是言丹未之<lb/>
許也<lb/>
又曰張霸遷侍中時皇后兄虎賁中郞將鄧騭當朝貴戚<lb/>
聞覇名行欲與爲交逡廵不荅衆笑其不識世務<lb/>
魏志曰將軍張遼與其護軍武周有隙遼就刺史温恢求<lb/>
交胡質質辭以疾遼岀遇質曰僕安意於君何以相孤如<lb/>
此質曰古人之交也多取知其不貪奔北知其不怯聞流<lb/>
言而不信故可終也武伯南身爲雅士徃者將軍稱之不<lb/>
輟於口今以睚䀝之恨反成嫌隙況質才薄豈能終好是<lb/>
<pb n="KR3k0012_SBCK_410-2b"/>
以不願也遼感其言復與周平<lb/>
蜀志曰劉巴字子𥘉零陵先賢傳曰張飛甞就巴宿巴不<lb/>
與語飛遂忿恚諸葛亮謂巴曰飛雖實武人愛慕足下足<lb/>
下雖天爵素高冝少降意巴曰丈夫處世當交四海英雄<lb/>
如何與兵子共語<lb/>
晉書曰解系字以連濟南人也系及二弟結育並清身㓗<lb/>
巳甚有聲譽時荀朂門宗弘盛朂諸子謂系等曰我與<lb/>
卿爲友應向我公拜朂曰我與君尊先使君親厚系曰不奉<lb/>
先君遺敎公若與先君厚徃日哀頓當垂書問親厚之誨<lb/>
非所敢承朂父子大慙<lb/>
梁書曰庾詵字彦實新野人也性純夷簡罕所遊狎河東<lb/>
柳惲欲與之交拒而不許<lb/>
齊春秋曰王僧祐字喬宗亭然獨立不交當代名士王思<lb/>
<pb n="KR3k0012_SBCK_410-3a"/>
逺之徒託意請交並不降意自天子及侯伯未甞與一人<lb/>
逰焉<lb/>
嵇康髙士傳曰井丹字大春扶風人也博學故京師爲之語<lb/>
曰五經紛綸井太春未甞書刺候謁人梁松請友丹不肯<lb/>
見後遂隱遁<lb/>
皇甫士安髙士傳曰嚴遵字君平蜀人也楊雄少從之遊<lb/>
數稱其徳李温爲益州牧喜曰吾得君平爲從事矣雄曰<lb/>
可備禮與相見其人不可屈也王鳯請交不許歎曰益我<lb/>
財者損我神生我名者殺我身故不仕時人服之<lb/>
世說曰何晏鄧颺夏侯太𥘉並求傳嘏交而嘏終不許諸<lb/>
人乃因荀粲說合之傳曰夏侯太𥘉志大心勞能合虚譽<lb/>
誠所謂利口覆國之人鄧颺何晏有爲而躁博而寡要外<lb/>
好名利而内無関籥此三賢者皆敗徳之人耳逺之猶恐<lb/>
<pb n="KR3k0012_SBCK_410-3b"/>
罹禍况可親之哉後皆如其言<lb/>
又曰南陽宗世林與魏武同時而薄其爲人不與之交及<lb/>
魏武作司空揔朝政從容問宗曰可以交未荅曰松栢之<lb/>
志甚存<lb/>
　　　　　世交<lb/>
後漢書曰孔僖字仲和魯人也祖父建少遊長安與崔篆<lb/>
仕王莾爲建新大尹僖與崔篆孫駰復相友善焉<lb/>
晉書曰咸寜𥘉有司奏何劭及兄遵等受故鬲令袁毅貨<lb/>
雖經赦宥冝皆禁止事下廷尉詔曰太保與毅有累世之<lb/>
交遵等所取蓋薄一皆置之<lb/>
　　　　　父子交<lb/>
左傳襄五年曰𥘉伍叅與蔡太師子朝友其子伍舉與聲<lb/>
子相善聲子子朝之子也伍舉出奔鄭將遂奔晉聲子將<lb/>
<pb n="KR3k0012_SBCK_410-4a"/>
如晉遇之於鄭郊班荆相與食<hi>班布也布荆坐地朋友世親也</hi>
魏書曰陳群字長文通逹有識度其所交皆父黨也魯國<lb/>
孔融與群父紀友又與群交<lb/>
王隱晉書曰王戎隨父渾在郎舎時阮籍亦爲郎毎詣渾<lb/>
輙云與卿語不如阿戎談戎時年十五籍乃交焉<lb/>
北齊書曰陸昂字雲駒洛陽人也父子璋魏中書監昂爲<lb/>
河間邢劭所賞邢又與子璋交遊甞謂子璋云吾以卿老<lb/>
蚌復岀明珠<lb/>
髙士傳曰班嗣在京師家有賜書内足於財父黨楊子雲<lb/>
已下莫不造門<lb/>
唐書曰郄士羙字和夫少好學善記覽父友顔真卿肅潁<lb/>
士軰甞與之討論經傳應對如流旣而相謂曰吾曹異曰<lb/>
當交二郄之間矣<lb/>
<pb n="KR3k0012_SBCK_410-4b"/>
汝南先賢傳曰薛勤字恭祖仕郡爲功曹陳仲舉時年十<lb/>
五爲父齎書詣勤勤頋而察之明日造焉仲舉父出迓勤<lb/>
勤曰足下有不凢子吾來候之不從卿也言義盡日<lb/>
道學論曰許邁字叔玄清虚接真遐棲世表志在往而不<lb/>
返故自改名逺遊與王右軍父子爲世外之交王亦辭榮<lb/>
好養生之事毎造逺遊未甞不彌日忘返<lb/>
束哲吊蕭孟恩文曰東海蕭惠字孟恩者父昔爲御史與<lb/>
哲先君同僚孟恩及哲旦夕同遊分義早著孟恩夫婦皆<lb/>
亡門無立嗣哲時有伯父從兄之憂未獲自往致文一篇<lb/>
以弔其魂<lb/>
　　　　　絶交<lb/>
毛詩谷風曰谷風刺幽王也天下俗薄朋友道絶焉<lb/>
又曰伐木廢則朋友缺矣<lb/>
<pb n="KR3k0012_SBCK_410-5a"/>
史記曰相國曹叅始微時與蕭何善及爲將相有隙<lb/>
又曰越石父賢在於縲紲之中晏子出遭塗解左驂贖之<lb/>
載歸弗謝入門乆之石父請絶晏子懼然攝衣冠謝曰晏<lb/>
雖不仁免子於厄何求絶之速也石父曰不然吾聞君子<lb/>
屈於不知已而伸於知已者方吾在縲紲之中彼不知我<lb/>
也夫子旣已感而贖我者是知已知已而無禮固不如縲<lb/>
紲之中<lb/>
漢書曰張耳陳餘始居約時相然信死豈頋問哉及據國<lb/>
争權卒相㓕亡勢利之交古人羞之蓋謂是矣<lb/>
又曰蕭育少與陳咸朱博爲友著聞當世徃者有王貢故<lb/>
長安人語曰蕭朱結綬王貢彈冠言其相薦逹也始育與<lb/>
公卿子顯名咸最先進年二十餘爲御史中丞時朱博尚<lb/>
爲杜陵亭長爲咸育所舉援後遂並歷刺史郡守相及爲<lb/>
<pb n="KR3k0012_SBCK_410-5b"/>
九卿而博先至將軍上卿歴位多於咸育遂至丞相育與<lb/>
博後有隙不能終故世以友爲難也<lb/>
范曄後漢書曰許劭少峻名節好人倫多所賞識劭邑人李<lb/>
逹杜直有髙氣劭𥘉善之而後有隙<lb/>
東觀漢記曰梁鴻𥘉與京邑蕭友書約不爲陪臣及友爲<lb/>
郡吏鴻以書責之而去<lb/>
又曰王良字仲子東海人少清髙爲司徒司直以病歸一<lb/>
歳復徴至滎陽疾篤不任進道乃過其友人友人不肯見<lb/>
曰不有忠言竒謀而取大位何其往來屑屑不憚煩也遂<lb/>
拒之良慙自後連徴輙稱疾<lb/>
魏志鍾繇傳曰王弼爲人淺而不議物情𥘉與王黎荀融<lb/>
友善黎奪其黄門郞於是恨黎與融亦不終<lb/>
又曰管寜與華歆同學歆聞車馬聲岀門寜割席曰子非<lb/>
<pb n="KR3k0012_SBCK_410-6a"/>
吾友也<lb/>
徐廣晉記曰相國掾魏諷有盛名同郡任覺與諷友善鄭<lb/>
袤謂覧曰諷姦雄必以禍終子冝絶之後諷果敗<lb/>
齊書曰𥘉劉逖與祖班以丈義相得結陳雷之契又爲弟俊<lb/>
聘班之女將免魏彦深等也以告逖仍付宻啓令其奏聞<lb/>
彦深等頗知之先自申理班由是疑逖告其所爲及班𬒳<lb/>
出逖遂遣弟離婚其輕交易絶如此<lb/>
唐書曰韋澳貫之之子也大和六年擢進士弟兄温與御史<lb/>
中丞髙元俗友善温請用澳爲御史謂澳曰高二十九持<lb/>
憲綱欲與汝相靣汝必得御史澳不荅温曰高君端士汝<lb/>
不可輕澳曰然恐無皇身御史終不詣元𥙿之門<lb/>
袁叔真隱士傳曰鶡冠者或曰楚人也隱居山林衣弊履<lb/>
穿以鶡爲冠莫測其名因服成號著書言道家事馮煖甞<lb/>
<pb n="KR3k0012_SBCK_410-6b"/>
師事焉煖後顯於趙鶡冠子懼其薦已也乃與煖絶焉<lb/>
新序曰吴有士張胥鄙譚夫吾前交而後絶張胥鄙有罪<lb/>
拘將死譚夫吾合徒取之岀於道而後知其夫吾輟行而辭<lb/>
曰吾義不同子故前交而後絶吾聞之君子不以安肆志不<lb/>
爲危易行吾今從子是安則肆志危則易行也吾因子<lb/>
而生子若反拘而死闔廬聞之命吏釋之胥鄙辭曰吾義<lb/>
不同於譚夫吾故不受其任矣今利以是出誠以譚夫吾<lb/>
故免也遂觸廧而死譚夫吾聞之曰致任而不受倿也不<lb/>
知而岀之愚也侫不可以接上愚不可以事君吾行虚矣<lb/>
人悪以吾力生吾亦恥以此立於世乃絶頸而死<lb/>
後漢朱公叔絶交論曰世之務交遊也甚矣不惇于業不<lb/>
忌于君犯禮以追之背公以從之事替義退公輕私重<lb/>
劉孝摽廣絶交論曰騁黄馬之劇談縱碧雞之雄辨於是<lb/>
<pb n="KR3k0012_SBCK_410-7a"/>
有弱冠王孫綺紈公子道不挂於通人聲未遭於雲閣是<lb/>
曰談交魚以泉涸而煦沫鳥因將死而鳴哀断金由於湫<lb/>
隘刎頸起於苫蓋是曰窮交馳鶩之俗澆薄之倫無不操<lb/>
權衡秉纎纊衡所以量其輕重纊所以属其臯息若衡不<lb/>
能舉纊不能飛雖顔冉龍翰鳯雛曽史蘭薫雪白視若逰<lb/>
塵遇如土梗近世有樂安任眆見一善則盱衝搤捥遇一<lb/>
才則揚眉扺掌雌黄出於脣吻朱紫由其月旦於是冠蓋<lb/>
輕湊衣裳雲合輜軿擊轊坐客恒满及瞑目東越歸駭洛<lb/>
浦繐悵猶懸門罕漬酒之彦墳未宿草野絶動輪之賔藐<lb/>
是諸孤朝不謀夕自昔把臂之英金蘭之友曽無羊舌下<lb/>
泣之仁寜慕郈成分宅之徳太行孟門豈云嶃絶是以耿<lb/>
介之士疾其若斯獨立髙山之頂驩與䴢鹿同群<lb/>
袁嶠與禇左軍解交書曰皇太后踐登正祚臨御皇朝將<lb/>
<pb n="KR3k0012_SBCK_410-7b"/>
軍之於國外姓之太上皇也與將軍逰處少長雖丗譽先<lb/>
後而臭味同歸平昔之交禮與數而降箕踞之欣隨位事<lb/>
而替雖欲虚詠濠肆脫落儀制其能得乎〇嵇康與山濤絶<lb/>
交書曰足下見直木必不爲輪曲者不以爲桷盖不欲枉<lb/>
其天材令得其所不可自好章甫強越人以文冕也今但<lb/>
願守陋巷教子孫時時與親舊叙闊陳說平生濁酒一杯<lb/>
彈琴一曲志願畢矣<lb/>
太平御覽卷第四百一十<lb/>
</p>
<p>
</p>
  </div>
</body>
</text>
</TEI>
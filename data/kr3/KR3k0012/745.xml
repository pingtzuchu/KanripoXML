<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_745-1a"/>
太平御覽卷第七百四十五<lb/>
　工藝部二<lb/>
　　　　　射中<lb/>
後魏書曰胡太后親覽萬機手筆斷决幸西林園法流堂<lb/>
命侍臣射不能者罰之又自射針中之大恱賜左右布帛<lb/>
有差<lb/>
又幸關口登雞頭山自射象牙簪一發中之<lb/>
又曰長孫晟甞使攝圗攝圗獨愛晟毎共遊獵留之竟歳<lb/>
有二鵰飛而爭肉因以箭兩隻與晟請射取之晟馳徃遇<lb/>
鵰相玃遂一發雙貫焉攝圗喜命諸子弟貴人皆相親友<lb/>
兾眤近之以學彈射<lb/>
又曰爾朱兆萬仁榮從子也少驍猛善騎射蹻捷過人榮<lb/>
曾送臺使見二鹿乃命兆前授之二箭曰可取此鹿供令<lb/>
<pb n="KR3k0012_SBCK_745-1b"/>
食也遂停馬搆火以待之俄然兆獲其一榮欲矜誇使人<lb/>
責兆曰何不盡取杖之五十<lb/>
又曰山偉字仲才河南洛陽人其先代人也祖強攻騎射<lb/>
彎弓五石𥘉爲駕部郎顯祖出於方山兩狐起於御前詔<lb/>
強射之百歩之内二狐俱死顯祖善之除内行長<lb/>
又曰元庫汗爲羽林中郎從駕北廵有兔起於乗輿命庫<lb/>
汗射之應弦而斃太祖大恱賜金兔一枚以旌其能<lb/>
又曰楊播字延慶車駕曜威城沔水上巳設宴髙祖與中<lb/>
軍彭城王勰賭射左衛元遥在勰朋内而播居帝曹遥射侯<lb/>
正中籌限以滿髙祖曰左衛籌足右衛不得不解播對曰仰<lb/>
恃聖恩庶幾必爭於是彎弓而發其箭正中髙祖笑曰雖<lb/>
養由基之妙何復過是遂與巵酒以賜之曰古人酒以養<lb/>
病朕今賞卿之能何謂今古之殊也<lb/>
<pb n="KR3k0012_SBCK_745-2a"/>
又曰元幹機悟壯勇善弓馬太宗出遊白登之東北幹以<lb/>
騎從有雙鴟飛於上太宗命左右射之莫能中者鴟旋飛<lb/>
稍髙幹自請射之以二箭而下雙鴟太宗嘉之賜御弓矢<lb/>
金帶以旌其能軍中於是號幹爲射鴟都尉<lb/>
又曰靈丘南有山髙四百餘丈羣官仰射無能踰者文成<lb/>
帝彎弧發矢岀三十餘丈過山南二百三十歩遂刋石勒<lb/>
銘<lb/>
又曰孝武即位諸蕃並遣使朝貢帝臨軒宴之有鴟飛於<lb/>
殿前帝素知竇熾善射因欲矜示逺人乃給熾御覽物隻<lb/>
命射之鴟乃應弦而落諸蕃人咸歎異焉帝大恱<lb/>
又曰南平王渾好弓馬射鳥輙歷飛而中之日射兔得五<lb/>
十頭太武甞命左右分射勝者中的籌滿詔渾解之三發<lb/>
皆中帝大恱器其藝能常引侍左右<lb/>
<pb n="KR3k0012_SBCK_745-2b"/>
又曰奚康生洛陽人少驍武彎弓十石矢異尋常魏宣武<lb/>
聞之故作大弓兩張長八尺把中圍尺有二寸箭麤如今<lb/>
之長笛送與康生康生便集文武用之平射猶有餘力觀<lb/>
者以爲絶倫<lb/>
西魏書曰文帝在天逰園以金巵置侯上令公卿射中即<lb/>
賜之宇文貴一發而中帝笑曰由基之妙正當此耳進侍<lb/>
中<lb/>
北齊書曰斛律光甞從文襄洹橋校獵雲表見一大鳥射<lb/>
之正中其頸形如車輪旋轉而下乃鵰也邢子髙歎曰此<lb/>
射鵰手也當時號落鵰都督<lb/>
又曰斛律羡及光並工騎射少時好獵父金命子孫㑹射<lb/>
而觀之泣曰明月豐樂用弓不及我諸孫又不及明月豐<lb/>
樂丗衰矣每日令出畋遊即較所獲光獲雖少必麗龜逹<lb/>
<pb n="KR3k0012_SBCK_745-3a"/>
腋羡獲雖多非要害之所光常䝉賞羡或𬒳箠人問其故<lb/>
云明月必背上着豐樂隨處即下手數雖多去兄逺矣聞<lb/>
者服其言明月光之字豐樂羨之字也<lb/>
又曰元景安善射孝昭甞與功臣西園宴射侯去堂百二<lb/>
十歩中的者賜以良馬及金玉錦綵等有一人射中獸頭<lb/>
去鼻寸餘唯景安最後有矢未發帝令景安解之景安引<lb/>
滿正中獸鼻帝嗟異稱善特賞玉帛又加常等<lb/>
又曰髙隆之於射堋<hi>音朋</hi>土上立三人像爲壯勇之勢文宣<lb/>
曽至東山因射謂堋上可作猛獸以存古義何爲終日射<lb/>
人隆之無以對<lb/>
又曰皮景和琅邪下邳人也髙祖曾令和射一豕一箭而<lb/>
獲之深見嗟賞及周通好之後冠蓋來常令景和對接毎<lb/>
與使人同射百發百中甚見推重焉<lb/>
<pb n="KR3k0012_SBCK_745-3b"/>
後周書曰李逺甞校獵於莎栅見石於叢薄中以爲伏兔<lb/>
射之而中鏃入寸餘就而視之乃石也太祖聞而異之賜<lb/>
書曰昔李將軍廣親有此事公今復尓可謂丗載其德雖<lb/>
熊渠之名不能獨善其羙<lb/>
又曰趙文少而修德存忠節便弓馬能左右馳射<lb/>
又曰豆盧寧甞與梁企定遇於平涼川相與肆射乃於百<lb/>
歩懸莎草以射之七發五中企定時以爲能贈遺甚厚<lb/>
又曰賀跋勝從太祖宴于昆明池時有雙鳬遊於池上太<lb/>
祖乃授弓矢於勝曰不見公射乆矣請以爲歡勝射之一<lb/>
發俱中因拜太祖曰使勝得奉神武以討不庭皆如此也<lb/>
太祖大恱自是恩禮尤重<lb/>
又曰齊王憲子貴年十一從憲獵於鹽州圍中手射野馬<lb/>
及鹿一十有五<lb/>
<pb n="KR3k0012_SBCK_745-4a"/>
隋書曰突厥入朝隋文賜之射突厥一發中的上曰非賀<lb/>
若弼無能當此乃命弼弼再拜祝曰臣若赤誠奉國當一<lb/>
發破的如其不然發不中也旣射一發而中上大恱顧謂<lb/>
突厥曰此人天賜我也<lb/>
又曰韓洪平陳之役授行軍揔管及陳平晉王大獵於蔣<lb/>
山有猛獸在圍中衆皆懼洪馳馬射之應弦而倒陳氏諸<lb/>
將列觀於側莫不歎伏焉王大喜賜縑百疋<lb/>
又曰宇文忻字仲樂年十二能左右馳射驍捷若飛常謂所<lb/>
親曰自古名將唯以韓白衛霍爲美談吾察其行事未足<lb/>
多也若使與僕並時不令竪子獨擅髙名也其少慷慨若<lb/>
此<lb/>
又曰虞慶則㓜雄毅身𬒳鎧帶兩鞬左右馳射夲州豪俠<lb/>
皆敬憚之<lb/>
<pb n="KR3k0012_SBCK_745-4b"/>
又曰史萬歳京兆杜陵人也見羣飛鴈曰請射行中第三<lb/>
者射之應弦而落三軍莫不恱服<lb/>
唐書曰馮盎時羅竇諸洞獠叛詔令盎率部落二萬爲諸<lb/>
軍先鋒時有賊數萬屯據險要不可攻逼盎持弓語左右<lb/>
曰盡吾此箭可知勝負連發七矢而中七人<lb/>
又曰薛仁貴領兵擊九姓突厥於天山將行髙宗出甲令<lb/>
仁貴試之上曰古之善射有穿七札者卿且射五重仁貴<lb/>
射而洞之髙宗大驚更取堅甲以賜之<lb/>
又曰李晟性雄烈有才善騎射年十八從軍身長六尺勇<lb/>
敢絶倫時西河節度使王忠嗣擊吐蕃有驍將乗城拒闘<lb/>
頗傷士卒忠嗣募軍中能射者射之晟引軍一發而斃三<lb/>
軍皆大呼忠嗣厚賞之因撫其背曰此萬人敵也<lb/>
荘子曰吴王浮乎江登于狙之山衆狙見之徇然而走逃<lb/>
<pb n="KR3k0012_SBCK_745-5a"/>
於深榛有一狙焉見巧於王王射之敏給<hi>敏疾也給績也</hi>搏捷矢<lb/>
<hi>捷速也矢徃雖速而狙能搏也</hi>王命相者趨而射之狙執死王顧謂其友<lb/>
顔不疑曰是狙也伐其巧恃其便以傲於予以至此殛也<lb/>
戒之哉<lb/>
又曰列禦㓂爲伯昏瞀人射引之盈貫棤杯水於其肘<hi>左手</hi>
<hi>如矩右手如附枝左手放發而右手不知故可措之杯水</hi>發之適矢復沓<hi>矢去也箭適放去復歃沓</hi>
放矢復寓<hi>箭放去未至酌巳復寄杯水於肘言其敏捷之甚也</hi>當是時猶象<hi>偶人</hi>人也<lb/>
<hi>不動之至</hi>伯昬瞀人曰是射之射也非不射之射也<hi>不射之射乃盡善矣</hi>
又曰射者非前期而中謂之善射天下皆羿也可乎<hi>不期而中</hi>
<hi>誤中者耳非善射也若謂謬中爲善射是則天下皆可謂之羿乎言不可矣</hi>
列子曰列子學射中矣請於關尹子關尹子曰子知子之<lb/>
所以中者乎對曰弗知也關尹子曰未可退而習之三年<lb/>
又以報關尹子關尹子曰子知子之所以中者乎列子曰<lb/>
<pb n="KR3k0012_SBCK_745-5b"/>
知之矣關尹子曰可矣而勿失也非獨射爲國與身亦皆<lb/>
如之<lb/>
又曰中山公子牟恱趙人公務龍樂正子輿之徒笑之公<lb/>
子牟曰子何笑牟之恱龍也子輿曰吾笑龍之給孔穿<hi>給欺</hi>
言善射者能令後鏃中前括<hi>音闊</hi>發發相及矢矢相屬前矢<lb/>
造淮而無絶落後矢之栝猶衘弦視之若一焉孔穿駭之<lb/>
龍曰此未其妙者逢蒙之弟子曰鴻起怒其妻而怖之引<lb/>
烏號之弓淇衛之箭射其目矢至眸子而眶不睫矢墜地<lb/>
而塵不揚是豈智者之言歟公子牟曰知者之言固非愚<lb/>
者之所暁也後鏃中前括均後於前也矢注眸子而眶不<lb/>
睫盡矢之勢也子何疑焉<lb/>
又曰甘蠅古之善射者彀弓而獸伏鳥下弟子名飛衛學<lb/>
於甘蠅而巧過其師紀昌又學射於飛衛曰尓先學不瞚<lb/>
<pb n="KR3k0012_SBCK_745-6a"/>
<hi>音舜</hi>而後可言射矣紀昌歸偃卧其妻之機下以目承牽挺<lb/>
<hi>牽挺機躡也</hi>三年之後錐末到眥而不瞚也以告飛衛<hi>飛衛日未也</hi>
亞學視小如大視微如著而後告我紀昌以氂懸虱於牖<lb/>
南面而望之旬日之間浸大也三年之後如輪焉以覩餘<lb/>
物並丘山也乃以燕角之弧朔蓬之簳射之貫虱之心而<lb/>
懸不絶以告飛衛飛衛髙蹈捬膺曰汝得之矣紀昌旣盡<lb/>
衛之術計天下之敵巳者一人而已乃謀殺飛衛相遇於<lb/>
野二人交射中路　矢鋒相觸而墜於地而塵不揚飛衛<lb/>
之矢先射紀昌之矢唯一旣發飛衛以棘刺之端扞之而<lb/>
無差焉於是二子泣而投弓相拜於塗請爲之父子<lb/>
韓子曰李悝爲魏文侯北地之守而欲民之善射也乃下<lb/>
令曰民之有狐疑之說者令人射杓<hi>音摽</hi>中之者勝不中者<lb/>
不勝令且下而民皆習射日夜不休乃與秦戰大敗之以<lb/>
<pb n="KR3k0012_SBCK_745-6b"/>
民之善射故也<lb/>
墨子曰或有於墨子學射墨子曰不可夫學者必量其力<lb/>
國士猶不可及今子非國士豈能我學又成射哉<lb/>
周生烈子善射者不盡弓力善治者不盡下情<lb/>
尸子曰荆莊王命養由基射青蛉王曰吾欲生得之養由<lb/>
基援弓射之拂左翼焉王大喜<lb/>
符子曰晉之相者桓氏丗傳于楚善以道假乎射焉常以<lb/>
其所不射而之患晝之不足以卒歳故以夜而燭之<lb/>
又曰夏王使羿射於方矢之皮征寸之的乃命羿曰子射<lb/>
之中則賞子以萬金之費不中則削子以十邑之地羿容<lb/>
無定色氣戰於胷中乃援弓而射之不中更射之又不中<lb/>
夏王謂傅弥仁曰斯羿也發無不中而與之賞罰則不中<lb/>
的者何也傅弥仁曰若羿也口懼爲之災萬金爲之患矣<lb/>
<pb n="KR3k0012_SBCK_745-7a"/>
人能遺其喜去其萬金則天下之人皆不愧於羿矣夏王<lb/>
曰人聞子之言始得無欲之道<lb/>
淮南子曰尭時十日並出堯命羿仰射十日中其九焉<lb/>
又曰史皇産而能書<hi>史皇蒼頡生而見鳥迹知著書虎曰史皇或曰鴶皇</hi>羿左臂脩<lb/>
<hi>脩長也</hi>而善射<hi>羿有窮之君也</hi>
又曰越人學逺射叅天而發適在五歩之内<hi>越人習水便舟而不知射</hi>
<hi>射逺反直仰向天而發矢勢盡而還故近在五歩之内叅猶望也</hi>不易儀<hi>儀射法也言不曉射故不知易</hi>
<hi>去叅天之法也</hi>丗巳變矣而守其故譬猶越人之射也<hi>言其守故不知變也</hi>
又曰楚王有白援王自射之則摶矢而熈<hi>熈戯也</hi>使養由基<lb/>
射之始調弓矯矢未發而猨擁柱號矣<hi>由基楚王之臣養姓調張矯直擁抱</hi>
<hi>號呼幽通賦日養流睇而援虎是也</hi>
又曰夫矢者所以射逺貫牢者弓力也其所以中杓部徹<lb/>
微者人心也<lb/>
<pb n="KR3k0012_SBCK_745-7b"/>
又曰善射者發不失的善於射矣而不善所射<hi>所射者死故曰不善</hi>
太平御覽卷第七百四十五<lb/>
</p>
<p>
</p>
  </div>
</body>
</text>
</TEI>
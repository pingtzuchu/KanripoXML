<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_376-1a"/>
太平御覧卷第三百七十六<lb/>
　人事部十七<lb/>
　　　心　肝　肺　脾　腎<lb/>
　　　膽　胃　腸　膀胱　死<lb/>
　　　　　心<lb/>
釋名曰心纎也所識纎微無物不貫也<lb/>
禮記禮運曰欲惡者心之大端也人藏其心不可測度也<lb/>
羙惡皆在其心不見其色也欲一以窮之舎禮何以哉<lb/>
又祭義曰致樂以治心則易直子諒之心油然生矣易直<lb/>
子諒之心生則樂樂則安安則乆乆則天天則神天則不<lb/>
言而信神則不怒而威致樂以治心者也<lb/>
又緇衣曰子曰民以君爲心君以民爲體心莊則體舒心<lb/>
肅則容敬心好之身必安之君好之民必欲之心以體全<lb/>
<pb n="KR3k0012_SBCK_376-1b"/>
亦以體傷君以民存亦以民亡<lb/>
又大學曰欲脩其身者先正其心<lb/>
左傳莊公曰楚武王伐隨入告夫人鄧㬅曰余心蕩矣鄧<lb/>
㬅歎曰王禄盡矣盈而蕩天之道也故臨武事將發大命<lb/>
而蕩王心焉若師徒無虧王薨於行國之福也王遂行卒<lb/>
於樠<hi>音門</hi>木之下<lb/>
又昭公五年曰周景王鑄無射泠州鳩曰王其以心疾死<lb/>
乎<lb/>
毛詩柏舟曰我心匪石不可轉也我心匪席不可卷也<lb/>
又谷風曰習習谷風以隂以雨黽勉同心不冝有怒<lb/>
又小弁曰我心憂傷惄焉如擣<lb/>
又巧言曰他人有心予忖度之<lb/>
周易上繫曰二人同心其利斷金<lb/>
<pb n="KR3k0012_SBCK_376-2a"/>
尚書仲虺之誥曰以義制事以禮制心<lb/>
又太甲下曰有言逆于汝心必求諸道<hi>人以言咈違汝心必以道義求其意</hi>
<hi>勿拒逆之</hi>
又說命曰啓乃心沃朕心<lb/>
又泰誓曰受有臣億萬惟億萬心<hi>人執異心不和諧</hi>予有臣三千<lb/>
惟一心<hi>三千一心言同欲</hi>
又曰斮朝渉之脛剖賢人之心<lb/>
又酒誥曰誕惟厥縱淫泆于非彛用燕喪威儀民罔不䀌<lb/>
傷心<lb/>
又周官曰作徳心逸日休作僞心勞日拙<hi>爲德直道而行於心逸豫而各</hi>
<hi>日羙爲僞飾巧百端於心勞苦而事日拙不可爲</hi>
論語曰七十而縱心所欲不踰矩<lb/>
又曰回也其心三月不違仁<lb/>
<pb n="KR3k0012_SBCK_376-2b"/>
史記曰呉公子季札𥘉使北過徐君好季札劒口弗敢言<lb/>
季札心知之爲使上國未獻還至徐徐君巳死於是乃解<lb/>
其寳劒繫之徐君塚樹而去從者曰徐子巳死尚誰予乎<lb/>
季子曰不然始吾心巳許之豈以死倍吾心哉<lb/>
戰國䇿曰蘇秦爲趙合從於楚威王曰秦虎狼之國不可<lb/>
親寡人卧不安席食不甘味心揺揺然如懸旌無所終薄<lb/>
漢書張耳傳曰上從東垣過柏人欲宿心動帝曰柏人者<lb/>
迫於人也不宿而去<lb/>
又鄭崇傳曰尚書令趙昌佞謟素害崇知其見䟽因奏崇<lb/>
與宗族通疑有姧請治上責崇曰君門如市人何以欲禁<lb/>
切主上崇曰臣門如市臣心如水<lb/>
東觀漢記曰許輔平原人爲縣門下小吏縣令劉雄爲賊<lb/>
所攻欲以矛刺雄輔前叩頭以身代雄賊等遂㦸刺輔貫心<lb/>
<pb n="KR3k0012_SBCK_376-3a"/>
洞背即死東郡太守捕得賊具以狀上詔書傷痛之<lb/>
蜀志曰劉琮聞曹公來征遣使請降先主在樊聞之率衆<lb/>
南行請葛亮與友人徐庶並從爲曹公所追獲庶母庶辭<lb/>
先主而指其心曰夲欲與將軍共圖王覇之業者以此方<lb/>
寸之地也今失老母方寸亂矣無益於事請於此別遂詣<lb/>
曹公<lb/>
晉書曰張華𬒳誅華曰臣先帝老臣中心如丹臣不愛死<lb/>
懼王室之難禍不可測也<lb/>
又曰阮咸與籍爲竹林之遊太原郭弈髙爽爲衆所推見<lb/>
咸而心醉不覺歎焉<lb/>
又曰顧和王導爲楊州辟從事月旦當朝未入停車門外<lb/>
周顗遇之和方釋風夷然不動顗旣過顧指和心曰此中<lb/>
何所有和徐應曰此中最是難測地顗入謂導曰卿州吏<lb/>
<pb n="KR3k0012_SBCK_376-3b"/>
中有一令僕才導亦以爲然<lb/>
齊書曰陸惠曉匪躬清恪風神俊朗何點每歎曰惠曉心<lb/>
如明鏡遇形觸物無不朗然<lb/>
又曰南陽宋元卿有志行早孤爲祖母所養祖母病元卿<lb/>
在逺輙心痛大病則大痛小病小痛以此爲常<lb/>
南史曰賀道養工下筮經遇工歌女人病死爲筮之曰此<lb/>
非死也天帝召之歌耳乃以土塊加其心上俄頃而蘇<lb/>
唐書曰憲宗問宰臣爲理之要何先裴垍對曰先正其心<lb/>
上深然之<lb/>
又曰魏州節度使田布以牙將吏憲誠離間三軍度衆終<lb/>
不爲用乃密表陳情號哭拜授其從事李石乃入啓父靈<lb/>
抽刀刺心曰上以謝君父下以示三軍言訖而絶<lb/>
又曰昭宗龍紀元年杭州刺史錢鏐攻宣州下之擒劉浩<lb/>
<pb n="KR3k0012_SBCK_376-4a"/>
剖心以祭周寳<lb/>
國語曰觀其容而知其心矣<lb/>
又曰諺曰衆心成城<lb/>
老子曰聖人無常心以百姓心爲心<lb/>
管子曰心之在體君之位也九竅之有職官之分也心處<lb/>
其道九竅修理故曰上離其道下失其事<lb/>
晏子春秋曰景公田於署梁十八日不返晏子徃見公曰<lb/>
夫乎何遽得無有故乎對曰國人皆以君安野而好獸公<lb/>
曰夫以獄訟不正則太士子牛存焉社稷宗廟不享則太<lb/>
祝子游存矣倉廪不實申田存矣國家之有餘不足騁乎<lb/>
則吾子存焉寡人有吾子猶心有四支故心得佚晏子曰<lb/>
若心有四支而得佚則可令四支一日無心乎公罷田而<lb/>
返<lb/>
<pb n="KR3k0012_SBCK_376-4b"/>
又曰崔杼殺莊公敢不盟者㦸鈎其頸劒承其心晏子不<lb/>
與盟而出上車其僕將馳晏子撫其手曰鹿生於山野命<lb/>
懸於庖厨嬰命有所懸矣成節而去<lb/>
又曰一心可以事百君百心不可以事一君仲尼聞之曰<lb/>
小子記之晏子以一心事百君<lb/>
文子曰心者形之主也神者心之寳也<lb/>
列子曰魯公扈趙嬰齊同見扁鵲鵲曰公扈志強而氣弱<lb/>
足於謀而寡斷嬰齊志弱而氣強故少於慮而傷於專若<lb/>
換汝之心則均於善矣遂飲二人毒酒迷死三日剖胸探<lb/>
心易而置之救以神藥旣寤如𥘉於是公扈反嬰齊之室<lb/>
而有其妻子妻子不識嬰齊反公扈之室而有其妻子妻<lb/>
子亦不識也<lb/>
又曰龍叔謂文摯曰吾有疾子能巳乎文摯乃命龍叔背<lb/>
<pb n="KR3k0012_SBCK_376-5a"/>
明而立文摯從而向明理望之旣而曰噫見子之心矣方寸<lb/>
之地虚矣幾聖人也子心六孔通流一孔不逹<hi>舊說聖人心有</hi>
<hi>七孔</hi>今聖智爲病者或由此乎<lb/>
孟子曰人皆知糞其田莫知糞其心糞田不過苗利得粟<lb/>
糞心易行而得所欲何謂糞心博學多聞何謂易行一欲<lb/>
止淫<lb/>
又曰見<g n="孑*_焉-正+?">]□</g>子入井皆有惻隠之心非子父母也無此心者<lb/>
非人也無善惡之心非人也<lb/>
莊子曰孔子曰凡人心險於山川難知於天<lb/>
又曰萬惡不可納於靈臺<hi>司馬注曰心爲神聖之臺</hi>
又曰至人之用心若鏡<hi>郭象注曰鑒物無錯</hi>不將不迎應而不藏<hi>來即</hi>
<hi>應去即止</hi>
韓子曰西門豹性急佩韋以自緩巳董安于心緩佩弦以<lb/>
<pb n="KR3k0012_SBCK_376-5b"/>
自急<lb/>
子思子曰百心不可得一人一心可得百人<lb/>
孫卿子曰君子之學入乎耳著乎心布乎四支動静皆可<lb/>
爲法<lb/>
公孫尼子曰心者衆智之要物皆求於心<lb/>
淮南子曰夫心者五藏之主也所以制使四支流行血氣<lb/>
馳騁于是非之境而出入于百事之門户者是也<lb/>
抱朴子曰昔西施心病卧於道側蘭麝芬芳見者咸美其<lb/>
容<lb/>
篤論曰杜恕與宋瓘書曰吾年五十不見廢棄者遭明逹<lb/>
君子亮其夲心若不見亮便刳心着地正數斤肉耳何足<lb/>
有所明耶<lb/>
傳子曰心有管籥須言而發<lb/>
<pb n="KR3k0012_SBCK_376-6a"/>
又曰人皆知滌其器而莫知洗其心<lb/>
異苑曰鄭玄師馬融三載無聞融鄙而遣還玄過樹隂下<lb/>
假寐夢見一父老以刀開其心謂曰子可學矣於是寤而<lb/>
即反遂精洞典籍融歎曰詩書禮易皆巳東矣<lb/>
列女傳曰王子比干諌紂以爲妖言妲巳謂曰吾聞聖人<lb/>
之心有七竅竅有九毛遂剖視之<lb/>
括地圗曰無咸民食土死即埋之其心不朽百年復生去<lb/>
玉関四萬六千里<lb/>
風俗通曰俗說無恙無病也凡人相問無病也案易傳上<lb/>
古露宿患恙虫噬食人心凡相訪問曰無恙乎非謂病也<lb/>
丗說曰魏武云人欲危巳巳輙心動因語所親小人曰汝<lb/>
懷刀密來我側我必心動使戮汝但勿言當厚相報懷刀<lb/>
者信焉遂斬之謀逆者挫氣<lb/>
<pb n="KR3k0012_SBCK_376-6b"/>
又曰簡文帝入華林園顧左右曰會心處不必在逺翳然<lb/>
林木便自有濠梁想覺魚鳥自來見親<lb/>
諸葛亮書曰吾心如秤不能爲人作輕重<lb/>
　　　　　肝<lb/>
說文曰肝火藏也<lb/>
釋名曰肝幹也於五行屬木故其體狀有枝幹也凡物以<lb/>
木爲幹也<lb/>
樂動聲儀曰五藏肝仁肝所以仁者何肝木之精也仁者<lb/>
好生東方者陽也萬物始生故肝象木色而有枝葉<lb/>
史記曰盗跖日殺不辜肝人之肉暴戻恣睢聚黨數千人<lb/>
橫行天下竟以壽終<lb/>
漢書曰蒯通說韓信曰今劉項分爭使人肝腦塗地流離<lb/>
中野不可勝數<lb/>
<pb n="KR3k0012_SBCK_376-7a"/>
又曰息夫躬絶命辝曰涕泣流兮雚蘭心結愲<hi>音骨</hi>兮傷肝<lb/>
魏末傳曰諸葛誕殺文欽及城䧟欽子鴦虎先入殺誕噉<lb/>
其肝<lb/>
續晉陽秋曰㑹稽太守謝琰拒孫恩恩帳下都督張猛於<lb/>
後斫馬琰墮地遂殺之髙祖左里之捷生禽猛送琰小子<lb/>
混混刳肝生食之<lb/>
崔鴻十六國春秋北涼録曰馬權兄爲涼將綦母詡所殺<lb/>
權後殺詡食其肝<lb/>
括地圗曰細民肝不朽死八年復生穴處衣皮<lb/>
莊子曰盗跖居太山膾人肝而食之<lb/>
吕氏春秋曰衛懿公有臣弘演有所使翟人攻衛殺懿公<lb/>
盡食其肉獨舎其肝弘演至報使見肝盡哀而止曰臣請<lb/>
爲襮<hi>音博</hi>因自殺先出其肝内公之肝齊桓公聞之復衛<hi>髙誘</hi>
<pb n="KR3k0012_SBCK_376-7b"/>
<hi>注曰襮表也</hi>
賈子曰武王伐紂紂闘而死棄之王門外民蹈其腹蹙其<lb/>
腎踐其肺履其肝武王以幃守之民褰而入以石抵之者<lb/>
猶未止<lb/>
唐書曰天寳三年有星如月墜于東南墜後有聲京師訛<lb/>
言官遣棖捕人肝以祭天狗人相恣畿縣尤甚發使安之<lb/>
談藪曰徐摛好爲躰語甞躰一人病㿈曰朱血夜流黄膿<lb/>
晝冩斜看紫肺正視紅肝<lb/>
　　　　　肺<lb/>
說文曰肺水藏也<lb/>
釋名曰肺勃也其氣勃鬱也<lb/>
毛詩蕩桒柔曰自有肺腸俾民卒狂<lb/>
博物志曰鏐<hi>音留</hi>民其肺不朽百年復生<lb/>
<pb n="KR3k0012_SBCK_376-8a"/>
白虎通曰肺所以義者何肺者金之精義者断決西方亦<lb/>
殺成萬物故肺象金色白繫於鼻<lb/>
　　　　　脾<lb/>
說文曰脾金藏也<lb/>
釋名曰脾禆也在胃下禆助胃氣主化榖也<lb/>
陳思王辨道論曰甘始論車師之西國兒生劈背出脾欲<lb/>
其食少而努行也<lb/>
白虎通曰脾之爲言併也所以併積氣<lb/>
又曰脾所以信何脾者土之精土尚任養萬物無所私信<lb/>
之至也故脾象土色黄繫於舌<lb/>
　　　　　腎<lb/>
說文曰腎水藏也<lb/>
釋名曰腎屬水主引水氣灌注諸脉也<lb/>
<pb n="KR3k0012_SBCK_376-8b"/>
尚書盤庚曰今我其敷心腹腎腸歴告尓百姓于朕志<hi>布心</hi>
<hi>腹言輸誠於百姓以吿志</hi>
文子曰腎主鼻<lb/>
白虎通曰腎所以智何腎者水之精智者進止無所疑惑<lb/>
水亦進而不惑北方水故腎黒隂故腎雙居<lb/>
　　　　　膽<lb/>
說文曰膽連肝之府也<lb/>
史記曰呉旣赦越王勾踐返國苦身焦思置膽於坐卧即<lb/>
仰飲膽曰汝忘㑹稽之恥乎<lb/>
魏志曰樂進字文謙陽平衛國人容貌短小心膽烈從太<lb/>
祖爲帳下吏<lb/>
又曰袁紹在黎陽將南渡時程昱有七百兵守鄄城太祖<lb/>
使人告昱欲益二千兵昱不肯曰袁紹擁十萬衆自以所<lb/>
<pb n="KR3k0012_SBCK_376-9a"/>
向無前今見昱兵少必不來攻太祖從之紹果不徃太祖<lb/>
謂賈詡曰程昱之膽過於賁育<lb/>
又曰袁紹旣并公孫瓉兼四州地衆十餘萬諸將以爲不<lb/>
可敵公曰紹志大而智小色厲而膽薄土地雖廣糧食豐<lb/>
適所以爲奉吾也<lb/>
呉志曰吕蒙病篤孫權問曰卿如不起誰可代者對曰朱<lb/>
然膽有餘愚以爲可任蒙卒權假朱然節鎮江陵<lb/>
又曰朱然長不過七尺氣候分明内行修㓗其所文彩唯<lb/>
施軍器餘皆質素終日欽欽常存戰埸臨急膽定尤過絶<lb/>
人<lb/>
管輅別傳曰輅年十五琅耶太守單子春雅有才度欲見<lb/>
輅輅造之客百餘人有能言之士輅謂子春曰府君名土<lb/>
加有雄貴之姿輅旣年少膽未堅剛若欲相觀懼失精神<lb/>
<pb n="KR3k0012_SBCK_376-9b"/>
先飲三升清酒然後而言子春大喜酌三升獨使飲之於<lb/>
是輅與人人荅對言皆有餘<lb/>
趙雲別傳曰雲字子龍先主入益州雲留守營曹公爭漢<lb/>
中地運米北山下數千萬囊黄忠以爲可取過期不還雲<lb/>
將數十人出圍視忠值曹公揚兵大出爲前鋒所擊且却<lb/>
公軍散走巳復合雲䧟敵還入營更大開門偃旗鼔公疑<lb/>
雲有伏兵引去雲鼔震以戎弩於後射公軍公軍驚駭因<lb/>
相蹂踐墮漢水死者甚多先主明日自來視昨戰處曰子<lb/>
龍一身都爲膽<lb/>
宋書曰太學生㑹稽魏淮以才學爲王融所賞旣欲奉子<lb/>
良而淮鼔成其事太學生盧義丘園賔竊相謂曰竟陵才<lb/>
弱王中書無断敗在目中矣及融誅召淮入舎人省詰問遂<lb/>
懼而死舉體皆青時人謂淮膽破<lb/>
<pb n="KR3k0012_SBCK_376-10a"/>
唐書曰武懿宗安撫河北諸州先是百姓有脅從賊者後<lb/>
得歸來懿宗以爲同反盡生刳取其膽然後行刑流血盈<lb/>
前言笑自若<lb/>
又曰孫思邈對盧昭隣曰膽欲大而心欲小<lb/>
黄帝素問曰膽者中心之官断決出焉<lb/>
白虎通曰膽者肝之府肝者木之精主仁仁者苦不忍故<lb/>
以膽斷是以仁者有勇故膽斷也肝膽異處何以其相爲<lb/>
府也肝者木精木之爲言牧也人怒無不色青目振張者<lb/>
是其效也<lb/>
西京雜記曰秦有方鏡廣四尺髙五尺九寸表裏有明人<lb/>
直來照之影則倒見以手掩心而來即見腸胃五藏歴然<lb/>
人有疾病在内即掩心照之即知病之所在女有邪心則<lb/>
膽張心動秦始皇帝以照宫人膽張心動者則殺之<lb/>
<pb n="KR3k0012_SBCK_376-10b"/>
丗說曰姜維死時見剖膽大如斗<lb/>
　　　　　胃<lb/>
說文曰胃榖府也<lb/>
釋名曰胃圍也受食物也<lb/>
春秋元命苞曰胃者脾之府主禀氣胃者榖之委故脾禀<lb/>
氣也<lb/>
魏略曰陳思王精意著作食飲損减得反胃病也<lb/>
物理論曰腹胃五藏之府陶冶之大化也<lb/>
　　　　　腸<lb/>
說文曰腸大小腸也<lb/>
釋名曰腸暢也暢胃氣去滓穢也<lb/>
史記曰聶政刺殺韓累因自披面抉眼自屠出腸遂以死<lb/>
又曰衛綰爲中郎將郎官有譴常蒙其罪不與他將爭有<lb/>
<pb n="KR3k0012_SBCK_376-11a"/>
功常讓他將上以爲廉忠實無他腸<lb/>
後漢書曰董卓將兵擊韓遂詔徴卓爲少府不肯就上書<lb/>
言所將湟中義從及秦胡兵牽挽臣車使不得行羌胡弊<lb/>
腸狗態<hi>言羌胡心腸弊悪情態如狗也</hi>臣禁不能止<lb/>
魏略曰丁沖爲司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>校尉後數歲遇諸將飲羙不能止醉<lb/>
爛腸而死<lb/>
呉書曰孫堅母懷堅夢腸出繞呉昌門寤而懼之告隣母<lb/>
母曰安知非吉徴<lb/>
梁書曰王偉甞爲候景作撽撽湘東王及景敗獲偉王怒<lb/>
釘其舌抽其腸而死<lb/>
抱朴子曰欲得長生腸中清欲得不死腸無屎<lb/>
白虎通曰大賜小腸心之府也主禮禮有分理腸亦大小<lb/>
相承受也<lb/>
<pb n="KR3k0012_SBCK_376-11b"/>
王子年拾遺録曰北有浣腸之國從口中引腸出出而浣<lb/>
濯之更遞易其五藏浣畢嘯慠而飛焉<lb/>
楚辭九章曰惟郢路之遼逺腸一夕而九廻<lb/>
　　　　　膀胱<lb/>
廣雅曰膀胱謂之脬<hi>音胞</hi>
釋名曰胞<hi>歩交切</hi>也鞄虚空之言也主以虚承水汋也或<lb/>
曰膀胱言體短而横廣也<hi>脬與胞同音</hi>
春秋元命苞曰膀胱者肺之府也肺者断決膀胱亦常張<lb/>
有勢故膀胱決難也<lb/>
　　　　　凥<lb/>
說文曰睢凥也<hi>脽音誰</hi>
釋名曰凥廖也所在寥牢深也<lb/>
漢書曰文帝甞夢欲上天不能有一黄頭郎推之上天顧<lb/>
<pb n="KR3k0012_SBCK_376-12a"/>
見其衣凥帶後穿<hi>師古曰衣凥帶後謂衣當凥上而居革帶之下處也</hi>覺而之漸臺<lb/>
以夢中隂目求推者郎見鄧通其衣後穿夢中所見也召<lb/>
問其姓名文帝甚恱尊幸之<lb/>
王隠晉書曰成都王攻洛大駕幸北城上觀看孟豺軍人<lb/>
擘凥面天子豺<hi>士皆切</hi>後　降長沙王以豺軍人辱帝東<lb/>
市斬之<lb/>
晉中興書曰胡母輔之子謙之醉與父語常呼父字輔之<lb/>
亦不怪也常窺輔之厲聲曰彦國老年不得爲尔將令我<lb/>
凥背東壁輔之遽呼入與共飮酒其爲放逹如此<lb/>
京房易妖占曰人生子無凥國主以仇亡<lb/>
淮南子曰北方人下凥<lb/>
<pb n="KR3k0012_SBCK_376-12b"/>
</p>
<p>
太平御覽卷第三百七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_218-1a"/>
太平御覽卷第二百一十八<lb/>
　職官部十六<lb/>
　　　刑部尚書　刑部侍郎<lb/>
　　　　刑部四司郎中貟外<lb/>
　　　禮部尚書　禮部侍郎<lb/>
　　　　禮部四司郎中貟外<lb/>
　　　工部尚書　工部侍郎<lb/>
　　　　工部四司郎中貟外<lb/>
　　　　　刑部尚書<lb/>
六典曰刑部尚書侍郎之職掌天下刑法及徒隷勾覆關<lb/>
禁之政令其屬有四一曰刑部二曰都官三曰比部四曰<lb/>
司門揔其職務而行其制命凡中外百司之事由於所屬<lb/>
咸質正焉<lb/>
<pb n="KR3k0012_SBCK_218-1b"/>
唐書曰栁公綽爲刑部尚書京兆人有姑鞭婦致死者府<lb/>
斷以償死公綽議曰尊毆卑非鬪且其子在以妻而戮其<lb/>
母非敎也竟減死<lb/>
又曰李適之拜刑部尚書適之雅好賔友飲酒一斗不亂<lb/>
夜則宴賞晝决公務庭無留事<lb/>
　　　　　刑部侍郎<lb/>
唐書曰太宗謂侍臣曰張亮有義兒五百畜養此輩將何<lb/>
爲也正欲反耳命百寮議其獄多言亮當誅唯將作少匠<lb/>
李道𥙿言亮反形未具明其無罪太宗旣盛怒竟斬于市<lb/>
籍没其家歳餘刑部侍郎有闕令執政者妙擇其人累奏<lb/>
皆不可太宗曰朕得其人也徃者李道𥙿議張亮云反形<lb/>
未具此言當矣當時雖不即從至今追悔遂授道𥙿刑部<lb/>
侍郎<lb/>
<pb n="KR3k0012_SBCK_218-2a"/>
又曰劉瑑轉刑部侍郎瑑精於法律選大中已前二百四<lb/>
十四年制勑可行用者二千八百六十五條分爲六百四<lb/>
十六門議其輕重別成一家法書號大中統類奏行用之<lb/>
　　　　　刑部郎中　刑部貟外郎<lb/>
六典曰刑部郎中貟外郎各二貟掌舉其典憲而辨其輕<lb/>
重凡文法之名有四一曰律二曰令三曰格四曰式凡律<lb/>
一十有二章一曰名例二曰衛禁三曰職制四曰戸婚五<lb/>
曰廏庫六曰擅興七曰盗賊八曰鬪訟九曰詐僞十曰雜<lb/>
律十一曰捕亡十二曰斷獄而大凡五百條焉<lb/>
唐書曰長慶中刑部貟外郎孫革奏准京兆府雲陽縣人<lb/>
力張蒞欠羽林官騎康憲錢米憲徴之蒞乗醉拉憲氣息<lb/>
將絶憲男買徳年十四將救其父以蒞角觝力人不敢撝<lb/>
解遂持木鍤擊蒞之首見血後三日致死者准律文爲人<lb/>
<pb n="KR3k0012_SBCK_218-2b"/>
所毆人徃救擊其人折傷減凡鬪三等至死依常律即買<lb/>
德救父難是性孝非暴擊張蒞是功非兇以髫丱之歳正<lb/>
父子之親若非聖化所加童子安能及此王制稱五刑之<lb/>
理必原父子之親以權之測淺深之量以別之春秋之義<lb/>
原心定罪周書訓諸罰有權今買徳生𬒳皇風㓜符至孝<lb/>
哀矜之宥伏在聖慈職當讞刑合分善惡先具事由陳奏<lb/>
伏兾賜下中書門下啇量勑旨康買德尚在童年得知子<lb/>
道雖殺人當死而爲父可哀若從沉命之科是失原情之<lb/>
義冝付法司減死罪一等處分<lb/>
　　　　　都官尚書<lb/>
南史曰徐孝克爲都官尚書自晉巳來尚書官僚皆擕家<lb/>
屬居省省在臺城内下舎門中有閣道東西跨路通干朝<lb/>
堂其第一即都官省西抵閣道年代乆逺多有鬼怪每夜<lb/>
<pb n="KR3k0012_SBCK_218-3a"/>
昏之際無故有聲光或見人着衣冠從井中出湏臾復没<lb/>
或門閣自然開閉居者多死云尚書周確卒於此省孝克<lb/>
代確便即居之經兩載祅變皆息時人咸以爲貞正所致<lb/>
梁書曰羊侃遷都官尚書時尚書令何敬容用事與之並<lb/>
居未甞遊造有宦者張僧㣧候侃曰我牀非閹人所坐竟<lb/>
不前之時論美其貞正<lb/>
後周書曰梁元帝以沈重領江陵遷都官尚書領羽林監<lb/>
察又令重於合歡殿講周禮<lb/>
　　　　　比部郎中　比部貟外郎<lb/>
六典曰比部郎中貟外郎掌勾諸司百寮俸料公廨贓贖<lb/>
調歛徒役課程逋懸數物以周知内外之經費而揔勾之<lb/>
凡内官料俸以品第髙下爲差外官以州縣府之上中下<lb/>
爲差<lb/>
<pb n="KR3k0012_SBCK_218-3b"/>
魏志曰何貞奏許都賦明帝竒之擢爲比部郎中<lb/>
李綽尚書故實曰杜牧甞於宰執求小儀不遂請小秋又<lb/>
不遂甞夢人謂曰辭春不及秋昆脚與皆頭後果得比部<lb/>
貟外<lb/>
　　　　　司門郎中　司門貟外郎<lb/>
六典曰司門郎中貟外掌天下諸門及關出入徃來之籍<lb/>
賦而審其政凡關二十有六而爲上中下之差所以限中<lb/>
外隔華夷設險作固閑邪正禁者周禮司徒職司門下大<lb/>
夫掌授管鍵以啓閉國門幾出入不物者正其賄貨凡財<lb/>
物犯禁者舉之以財養死政之老與其孤<lb/>
　　　　　禮部尚書<lb/>
六典曰禮部尚書侍郎之職掌天下禮儀祭饗貢舉之政<lb/>
令其屬有四一曰禮部二曰祠部三曰膳部四曰主客揔<lb/>
<pb n="KR3k0012_SBCK_218-4a"/>
其職務而行其制命凡中外百司之事由於所屬皆質正<lb/>
焉<lb/>
尚書堯典帝曰咨四岳有能典朕三禮僉曰伯夷帝曰俞<lb/>
伯夷汝作秩宗<lb/>
家語曰父子不親長㓜失序君臣上下乖離異志曰不和<lb/>
不和則飭宗伯<hi>飭謂整攝</hi>
後魏書曰孝文車駕征馬圈留宋弁以夲官兼祠部尚書<lb/>
攝七兵事及行執其手曰國之大事在祀與戎故令卿綰<lb/>
攝二曹弁頓首辭謝<hi>東晉始置祠部尚書宋齊梁陳後還北齊皆同東晉至隋乃更爲禮部尚</hi>
<hi>書</hi>
　　　　　禮部侍郎<lb/>
唐書曰韋陟爲禮部侍郎陟好引接後輩尤鑒于文雖詞<lb/>
人後生靡不諳練曩者主司取與皆以一場之善登其科<lb/>
<pb n="KR3k0012_SBCK_218-4b"/>
目不盡其才陟先責舊乃令舉人自通所工詩筆先試一<lb/>
日知其所長然後依常式考覆片善無遺美聲盈路<lb/>
又曰賈至轉禮部侍郎是歳至以時艱歳歉舉人赴省者<lb/>
奏請兩都分試從之兩都試舉人自此始也<lb/>
又曰髙郢拜禮部侍郎時應進士舉者多務朋游馳聲名<lb/>
每歳冬州府薦送後唯追奉讌集罕隷其業郢性剛正尤<lb/>
嫉其風旣領職拒絶請託雖同列通熟無敢言者志在經<lb/>
藝專考程試凢掌貢部三歳進幽獨抑浮華朋濫之風翕<lb/>
然一變<lb/>
又曰貶劉太眞爲信州刺史太眞爲禮部侍郎性愜懦詭<lb/>
隨其掌貢舉宰臣姻族方鎭子弟先收擢之又甞叙陳少<lb/>
遊勲勣擬之桓文大招物議因斯貶<lb/>
　　　　　禮部郎中<lb/>
<pb n="KR3k0012_SBCK_218-5a"/>
六典曰禮部郎中貟外郎掌二尚書侍郎舉其儀制而辨<lb/>
其名數<lb/>
梁書曰武帝謂徐勉云今帝業𥘉構湏一人有學藝解朝<lb/>
儀者爲尚書儀曹郎勉曰孔休源識見清通詳練故事自<lb/>
晉宋起居注略誦上口遂拜爲儀曹郎<lb/>
　　　　　禮部貟外郎<lb/>
唐書曰韋叔夏授春官貟外郎則天將拜洛及享明堂皆<lb/>
别受制共當時大儒祝欽明郭山惲撰定儀注凡所立議<lb/>
衆咸推服之<lb/>
　　　　　祠部郎中　祠部貟外郎<lb/>
六典曰祠部郎中貟外郎掌祠祀享祭天文漏刻國忌廟<lb/>
諱卜筮醫藥僧尼之事凡祭祀之名有四一曰祀天神二<lb/>
曰祭地祇三曰享人鬼四曰釋奠于先聖先師其差有三<lb/>
<pb n="KR3k0012_SBCK_218-5b"/>
若昊天上帝五方帝皇地祇神州宗廟爲大祀日月星辰<lb/>
社稷先代帝王岳鎭海瀆帝社先蠶孔宣父齊太公諸太<lb/>
子廟爲中祀司中司命風師雨師衆星山林川澤五龍祠<lb/>
等及州縣社稷釋奠爲小祀<lb/>
梁書曰賀德基少遊學都下積年不歸衣資罄乏又車服<lb/>
故弊盛冬止衣裌𥜗袴甞於白馬寺前逢一婦人容服甚<lb/>
盛呼德基入寺門脫白綸巾以贈之仍謂曰君方爲重器<lb/>
不乆貧寒故以此相遺耳問姓名不荅而去德基於禮記<lb/>
稱爲精明位尚書祠部郎雖不至大官而三丗儒學俱爲<lb/>
祠部郎時論美其不墜<lb/>
　　　　　主客郎中　主客貟外郎<lb/>
六典曰主客郎中貟外郎掌二王後及諸蕃朝聘之事<lb/>
後漢書何逺少有美望公府中十辟一無所就由是名重<lb/>
<pb n="KR3k0012_SBCK_218-6a"/>
華夏起家爲尚書主客郎<lb/>
　　　　　膳部郎中　膳部貟外郎<lb/>
六典曰膳部郎中貟外掌邦之牲豆酒膳辨其品數凡郊<lb/>
祀天地日月星辰岳瀆享祀宗廟百神在京都者用牛羊<lb/>
豕滌養之數省閱之儀皆載於廪犧之職焉<lb/>
五代史後唐書曰膳部郎中鄭兟先奏諸司諸使職掌人<lb/>
吏乗暖坐帶銀魚席帽輕衣肥馬叅雜庭臣尊卑無别汙<lb/>
染時風請下禁止上嘉其事促行之中書覆爲不可趙鳯<lb/>
亟言於執政曰此禮誡人不可不切爲權吏所庇竟寢其<lb/>
事<lb/>
　　　　　工部尚書　工部侍郎<lb/>
六典曰工部尚書侍郎之職掌天下百工屯田山澤之政<lb/>
令其屬有四一曰工部二曰屯田三曰虞部四曰水部揔<lb/>
<pb n="KR3k0012_SBCK_218-6b"/>
其職務而行其制命凡中外百司之事由於所屬咸質正<lb/>
焉<lb/>
隋書曰長孫平爲工部尚書名爲稱職時有人告大都督<lb/>
邴紹非毀朝廷爲憒憒者上怒將斬之平進諫曰川澤納<lb/>
汙所以成其深山嶽藏疾所以就其大臣不勝至願願陛<lb/>
下弘山海之量茂寛𥙿之德鄙諺曰不癡不聾未堪作大<lb/>
家翁此言雖小可以喻大邴紹之言不應聞奏陛下又復<lb/>
誅之臣恐百代之後有虧聖德上於是赦紹<lb/>
唐書曰閻立夲代兄立德爲工部尚書兄弟相代爲八座<lb/>
時論榮之<lb/>
五代史晉書曰裴皥知貢舉擢桑維翰進士第後維翰居<lb/>
相位徴拜皥工部尚書舎於相國寺維翰謁之不迎不送<lb/>
或問之荅曰皥見維翰於中書則庶寮也維翰見皥於館<lb/>
<pb n="KR3k0012_SBCK_218-7a"/>
則門生也何送迎之有人重其耿介<lb/>
五代史周書曰盧文紀嗣業之子爲工部尚書時新除工<lb/>
部郎中于鄴公叅文紀文紀以父名同音不見或謂鄴曰<lb/>
南宫故事郎中入省如夲行尚書侍郎不容叅何以省上<lb/>
鄴憂畏太過一夕醉歸遂經于室其甥鄭鐐以事聞謫文<lb/>
紀爲石州司馬<lb/>
　　　　　工部郎中　工部貟外郎<lb/>
六典曰工部郎中貟外掌經營興造之衆務凡城池之脩<lb/>
濬土木之繕葺工匠之程式咸經度之凡興建修築材木<lb/>
二匠則下少府將作以奉其事<lb/>
　　　　　屯田郎中　屯田貟外郎<lb/>
六典曰屯田郎中貟外郎掌天下屯田之政令凡軍州邊<lb/>
防鎭守轉運不給則設屯田以益軍儲其水陸腴瘠播植<lb/>
<pb n="KR3k0012_SBCK_218-7b"/>
地冝功庸煩省收率等咸取決焉諸屯田役力各有程數<lb/>
三國典略曰裴讓之十七舉秀才爲屯田郎中與祖班俱<lb/>
聘宋邢劭省中語曰多竒多能祖孝徴能賦能詩裴讓之<lb/>
讓之弟讞之謀之訥之謁之並清立楊愔曰河東士族京<lb/>
官不少裴讓兄弟都無郷音裴文季爲不亡也<lb/>
隋書曰栁彧爲屯田郎時三品以上門皆列㦸左僕射髙<lb/>
頴子弘德封應國公申牒請㦸彧判曰僕射之子更不異<lb/>
居父之㦸槊已列外門尊有厭卑之義子有避父之禮豈<lb/>
有外門旣設内閤又施事竟不行頴聞而歎伏<lb/>
唐書曰沈扶字雲翔太和初爲屯田郎中五年充山南道<lb/>
宣撫使至鄧州奏内郷縣行市黄澗兩場倉督鄧琬等先<lb/>
主掌湖南江西運到糙米至浙川縣於荒野中囤貯除支<lb/>
用外六千九百四十五石裛爛成灰塵度支牒徴元掌所<lb/>
<pb n="KR3k0012_SBCK_218-8a"/>
由自貞元二年鄧琬父子兄弟至玄孫相承繫二十八年<lb/>
前後禁死九人今琬孫及玄孫見在枷禁者勑曰如聞鹽<lb/>
鐵度支兩使此類極多其鄧琬等四人資産全巳賣納禁<lb/>
繫三代瘐<hi>音庾</hi>死獄中實傷和氣鄧琬等並䟽放天下州府<lb/>
監院如有此類不得禁經三年巳上速便䟽理以聞物議<lb/>
嘉扶有宣撫之才<lb/>
　　　　　虞部郎中　虞部貟外郎<lb/>
六典曰虞部郎中貟外郎掌天下虞衡山澤之事辨其時<lb/>
禁凡採捕畋獵必以其時<lb/>
　　　　　水部郎中　水部貟外郎<lb/>
六典曰水部郎中貟外掌天下川瀆陂池之政令以導逹<lb/>
溝洫堰坎河渠凡舟檝漑灌之利咸揔而舉<lb/>
梁書劉孝綽兼尚書水部郎奉啓陳謝手勑荅曰美錦未<lb/>
<pb n="KR3k0012_SBCK_218-8b"/>
可便製簿領亦冝稍習頃之即眞<lb/>
太平御覽卷第二百一十八<lb/>
<pb n="KR3k0012_SBCK_218-9a"/>
</p>
<p>
</p>
  </div>
</body>
</text>
</TEI>
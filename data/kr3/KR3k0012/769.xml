<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_769-1a"/>
太平御覽卷第七百六十九<lb/>
舟部二<lb/>
　　　　　叙舟中<lb/>
方言曰舟自關而東謂之舡自關而西或謂之舟方舟或<lb/>
謂之航<lb/>
又曰舩首謂之閭或謂之鷁首<hi>郭璞注曰今江東貴人舡前作青雀是其象也</hi>
東觀漢記曰鄧訓爲護羗校尉綘革爲舡置於箄上以渡<lb/>
河掩擊明羗<lb/>
張璠漢記曰梁兾弟池中舡無故自覆問椽朱穆穆曰舟<lb/>
所以濟渡萬物不施遊戯而巳今覆者天戒將軍濟渡萬<lb/>
民不可長念遊戯也<lb/>
漢宫殿䟽曰武帝作大池周匝四十里名昆明池作豫章<lb/>
大舡可載萬人舡上起宫室<lb/>
<pb n="KR3k0012_SBCK_769-1b"/>
吴記曰孫皓問中書令張尚詩言汎彼栢舟唯栢中舟乎<lb/>
尚曰詩云檜檝松舟亦中也皓忌其勝巳因下獄<lb/>
晉令曰水戰飛雲舡相去五十歩蒼隼舡相去四十歩金<lb/>
舡相去三十歩小兒先登飛鳥舡相去五十歩<lb/>
晉朝雜事曰太康八年七月大雨殿前地䧟方五尺深數<lb/>
丈中有破舡<lb/>
晉宫閣記曰天淵池中紫宮舟升進舡曜陽飛龍舟射獵<lb/>
舟靈芝池有鳴鶴舟指南舟舎利池有雲母舟無極舟都<lb/>
亭池有華潤舟常安舟<lb/>
崔鴻後趙録曰張彌師衆一萬徙洛陽鍾簴九龍翁仲銅駞<lb/>
飛廉鍾一没於河募浮没三百人入河以竹絙牛頭轆轤<lb/>
引之乃岀造萬斛舟載以渡之至于鄴<lb/>
穆天子傳曰天子乗鳥舟龍本浮于大沼<hi>沼池龍下冝有舟皆以龍鳥爲形制</hi>
<pb n="KR3k0012_SBCK_769-2a"/>
<hi>今吴之青雀昉遺象</hi>
山海經曰大人之國㘴而削舡<lb/>
世夲曰共鼔貨狄作舟<hi>共鼔貨狄黄帝二臣</hi>
又曰廪君名曰豫相姓巳氏即與樊氏曋<hi>音審</hi>氏栢氏鄭氏<lb/>
凡五姓争神以土爲舡雕文畫之而浮水中其舡浮者神<lb/>
以爲君他姓舡不能浮獨廪君舡浮因立爲君<lb/>
蜀王本紀曰秦爲舶舡萬艘欲攻楚<lb/>
吕氏春秋曰虞姁作舟<hi>姁音劬詡二音</hi>
又曰荆有佽飛者得寳劒渉江中流而有蛟夾繞其舡佽<lb/>
飛拔寳劔赴江刺蛟殺之舟中之人皆活荆王聞之位以<lb/>
執圭<lb/>
又曰楚人有渉江者其劒自舟中墜於水遽契其舟曰是<lb/>
吾劒所從墜也舟去從所契處入求之而舟巳行劒不行<lb/>
<pb n="KR3k0012_SBCK_769-2b"/>
若此不亦惑乎<lb/>
又曰伍貟如吴過於荆至江上欲涉見一丈人刺小舡方<lb/>
將漢從而請焉丈人渡之<lb/>
又曰管夷吾百里奚覆王之舡驥也絶江者託於舡致逺<lb/>
者託於驥<lb/>
淮南子曰湯武聖主也而不能與越人乗舲<hi>音靈</hi>舟而浮於<lb/>
江湖<hi>舲舟小舡者也</hi>
又曰楚人有乗舡而遇大風者投於水非不貪生而畏死<lb/>
也或於死而反忘於生<lb/>
又曰龍舟鷁首浮吹以虞此道於水也<hi>於舡中吹籟與竿以爲樂故曰浮吹</hi>
<hi>以虞者也</hi>
衡波傳曰孔子使子貢乆而不來孔子謂弟子占之遇鼎<lb/>
<hi>鼎易卦也</hi>皆言無足不來顔回掩口而笑子曰回也哂謂賜來<lb/>
<pb n="KR3k0012_SBCK_769-3a"/>
也曰無足者乗舟而來至矣<hi>子貢朝至如顔回</hi>
說苑曰梁相死惠子欲之梁渡河而遽墮水中舩人救之<lb/>
曰子欲何之而遽也曰梁無相吾欲徃相之舡人曰子居<lb/>
舡檝之間而溺無我則死矣子何能相梁乎惠子曰居艘<lb/>
長檝之間不如子至於安國家社稷子比我矇矇如未<lb/>
視狗耳<lb/>
又曰晉平公使叔向聘吴吴人飾舟以逆之左右各五百<lb/>
人有繡衣豹裘者錦衣狐裘者叔向歸以告平公吴其亡<lb/>
乎潜夫論曰人行之動天地譬車上御駟馬蓬中櫂舟雖<lb/>
有覆載猶在我所之<lb/>
蔣子萬機論曰吴越争於五湖用舟檝而相觸怯勇共<lb/>
覆鈍利俱傾<lb/>
顧譚新言曰蓬蒿生于泰山之上豫章長于窮藪之中<lb/>
<pb n="KR3k0012_SBCK_769-3b"/>
良匠造舟興宮建廟必不取泰山之陋質而弃窮藪之羙<lb/>
材明矣<lb/>
又曰奔事失轄泛舟無檝欲以不覆未之有也<lb/>
譙周法訓曰以道爲天下者猶乗安舟而由廣路安舟難<lb/>
成可乆處也廣路難至可常行也<lb/>
又曰乗舡曲折不失其瀆是善乗舟者<lb/>
袁准正書曰非其所事而強學猶以百萬之師積之河濟之<lb/>
中其用舟擑固不如江漢之良<lb/>
杜夷幽求曰輕舟可以救溺濡幕可以濟焚<lb/>
抱朴子曰欲以弊藥必升騰者何異䇿蹇驢而欲㝷遺風<lb/>
櫂籃舟而欲濟大川<lb/>
語林曰劉道真遭亂於河側自牽舡見一老嫗採桑逆旅<lb/>
劉謂之曰女子何不調機利杼而採桑逆旅女荅曰丈夫何<lb/>
<pb n="KR3k0012_SBCK_769-4a"/>
不跨馬揮鞭而牽舡<lb/>
王子年拾遺記曰周昭王二十四年塗脩國獻青鳯丹鵠<lb/>
各一雌一雄孟夏之時鳯羽皆脫易毛羽聚鵠翅爲羽扇<lb/>
鳯羽以飾車蓋扇名遊飄二名條翮三名虧光四名側影<lb/>
時東甌獻二羙女一名延姢二名造娱使此二人更摇此<lb/>
扇侍於王側輕風乍至冷然自凉昭王淪於江漢二女與<lb/>
乗舟來願同没漢水故江漢之民到今異之丘祠於江湄<lb/>
數十年間人於江漢之上猶見王與二女乗舟檝於水際<lb/>
至暮春上巳之日禊集於祠間或以時鮮甘味採杜蘭之<lb/>
葉以包褁之沉於水中或結五色紗囊盛食或用金䥫之<lb/>
器並沉於波中以言蛟龍水中一褁之不侵食也其祠號<lb/>
曰招祇之祠<lb/>
又曰軒皇變乗採以造舟檝水物爲之翔踴滄海爲之恬<lb/>
<pb n="KR3k0012_SBCK_769-4b"/>
波<lb/>
又曰周武王東伐夜郎濟河時雲明如晝八百之旅皆薦賢<lb/>
而歌有大蜂狀如舟鳥飛集王舟困以鳥畫幡旗翌日而<lb/>
梟紂名其舡曰蜂舟魯哀公二年鄭人擊趙簡子得其蜂<lb/>
旗則其遺類也事出太公六韜<lb/>
又曰漢成帝嘗與飛鷰汎舟戯太液池以沙棠爲舟貴不沉<lb/>
没也以雲母飾於鷁首一名雲母舟又刻大桐木爲虬龍<lb/>
雕飾如真像以夾雲舟而行<lb/>
又曰比翼鳥多力狀似鵠㗸南海之舟泥巢昆岑之去木<lb/>
而止其中遇聖人則來翔集以表周公輔聖人之力也<lb/>
又曰漢武思李夫人之儔不可復得時始穿昆靈池汎翔<lb/>
螭舟帝自歌曲使女伶歌之時日巳西傾凉風激水女伶<lb/>
歌甚道自賦葉落哀蟬之曲<lb/>
<pb n="KR3k0012_SBCK_769-5a"/>
又曰張丞之母孫氏懷丞之時乗輕舫遊於江浦之際忽<lb/>
有白蛇長三尺騰入舟中母呪曰若禎吉勿毒噬我及將<lb/>
還置諸房内一宿視之不復見蛇嗟而惜之<lb/>
韻集曰蠲鷁首天子舡也<lb/>
吴越春秋曰吴王僚二年使公子光伐楚以　報前來誅<lb/>
慶封也吴師敗而亡舟光懼因復得王舟之而還<lb/>
又曰范蠡旣滅吴乃乗扁舟出三江入五湖人莫知其所<lb/>
適<lb/>
郡國志曰濟州有浮山故老相傳云堯時大雨此浮水上<lb/>
時有人䌫舡於巖石間今猶有斷鐵鎻<lb/>
吴時外國傳曰扶南國伐木爲舡長者十二㝷廣肘六尺<lb/>
頭尾似魚皆以䥫鑷露裝大者載百人人有長短襓及篙<lb/>
<hi>音髙</hi>各一從頭至尾靣有五十人作或四十二人隨舡大小<lb/>
<pb n="KR3k0012_SBCK_769-5b"/>
立則用長撓坐則用短橈水淺乃用篙皆當上應聲如一<lb/>
杜蘭香别傳曰香降張碩碩既成婚香便去絶不來年餘<lb/>
碩舡行忽見香乗車於山際碩不勝驚喜遥徃造香見香<lb/>
悲喜香亦有悅色言語頃時碩欲登其車其婢舉手排之<lb/>
嶷然山立碩復欲車前上車奴攘臂排之碩於是遂退<lb/>
續捜神記曰臨淮公荀序字休玄母華夫人憐愛過常年十<lb/>
歳從南臨歸經青草湖時正帆風駃<hi>音文十也</hi>序岀塞郭上落<lb/>
水比得下帆巳行數十里洪波淼漫母撫膺逺望少頃見<lb/>
一掘頭舡漁父以檝撥舡如飛載序還之云送府君還荀<lb/>
後位至常伯長沙相故云府君也<lb/>
又曰合肥口有大舶舡云是曹公舶舡常有漁人夜宿傍<lb/>
以舡繫之但聞箏絃節之音又音氣非常漁人又夢人駈<lb/>
遣去云勿近官舡此人驚覺即移舡去相傳云曹公載數<lb/>
<pb n="KR3k0012_SBCK_769-6a"/>
妓舡覆於此今猶存焉<lb/>
異苑曰扶南國治生皆用黄金僦舡東西逺近雇一斤時<lb/>
有不至所届欲减金數舡主便作幻誑使舡底砥拆狀欲<lb/>
淪滯海中進退不動衆人驚怖還請賽舡合如𥘉也<lb/>
又曰越雀門㑹無縣有元馬河有銅舫舡<lb/>
嵩陽記曰山東北五了山上有池池有破舟云禹乗來也<lb/>
三秦記曰俗云太一山有水神人乗舡今有故<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>舡也<lb/>
劉欣期交州記曰安定縣有越王銅舡潮退時有見者合<lb/>
浦四十里有潮隂雨日百姓撨採見銅舡岀水上<lb/>
南州異物志曰外域人名舡曰舡大者長二十餘丈髙去<lb/>
水三二丈望之如閣道載六七百人物岀萬解<lb/>
<pb n="KR3k0012_SBCK_769-6b"/>
</p>
<p>
太平御覽卷第七百六十九<lb/>
</p>
<p>
</p>
  </div>
</body>
</text>
</TEI>
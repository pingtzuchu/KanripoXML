<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_610-1a"/>
太平御覽卷第六百一十<lb/>
　學部四<lb/>
　　禮　春秋　孝經<lb/>
　　　　　禮<lb/>
釋名曰禮體也言得事之體也<lb/>
太公六韜曰禮者理之粉澤<lb/>
莊子曰三王五帝之禮義法度其猶樝梨橘柚雖其味相<lb/>
反而皆可於口也<lb/>
論語曰不學禮無以立<lb/>
詩曰相䑕有體人而無禮人而無禮胡不遄死<lb/>
禮記樂記曰簠簋俎豆制度文章禮之器也升降上下周<lb/>
旋禓襲禮之文也<lb/>
又燕居曰禮者何也即事之治也君子有其事必有其治<lb/>
<pb n="KR3k0012_SBCK_610-1b"/>
治國而無禮譬猶瞽之無相與倀倀乎其何之譬如終夜<lb/>
有求於幽室之中非燭何見若無禮則手足無所措耳目<lb/>
無所加進退揖讓無所制<hi>倀丑良切</hi>
又曲禮曰君子恭敬撙節退讓以明禮曰鸚鵡能言不離飛<lb/>
鳥猩猩能言不離禽獸今人而無禮雖能言不亦禽獸<lb/>
之心乎<lb/>
又禮運曰禮之於人也猶酒之有蘖也君子以厚小人以<lb/>
薄<lb/>
又樂記曰樂者非謂黄鍾大吕弦歌干楊也樂之末節也<lb/>
故童者舞之鋪筵席陳撙俎列豆籩以升降爲禮者禮之<lb/>
末節也故有司掌之<lb/>
又禮器曰君子之行禮也不可不愼也衆之紀也紀散而<lb/>
衆亂<lb/>
<pb n="KR3k0012_SBCK_610-2a"/>
又曰先王之立禮也有本忠信禮之本也義理禮之文也<lb/>
無夲不立無文不行<lb/>
又經解曰夫禮禁亂之所由生猶坊止水之自來也故以<lb/>
舊坊爲無所用而去之者必有水敗以舊禮而無所用而<lb/>
去之者必有亂患<lb/>
又禮運曰夫禮先王以承天之道以治人之情故失之者<lb/>
死得之者生<lb/>
詩曰相見有體人而無禮人而無禮胡不遄死是故禮必<lb/>
本於天殽於地列於鬼神逹於喪祭射御冠昏朝聘聖人<lb/>
以禮示之天下國家可得而正也<lb/>
春秋說題辭曰禮者體也人情有哀樂五行有興滅故立<lb/>
郷飲之禮終始之哀婚姻之冝朝聘之表尊卑有序上下<lb/>
有體王者行禮得天中和<hi>斗居天中而有感儀王者法而備之是亦得天之中和也</hi>禮<lb/>
<pb n="KR3k0012_SBCK_610-2b"/>
得則天下咸得厥冝隂陽滋液萬物調四時和動静常用<lb/>
不可湏臾惰也<lb/>
三禮正義曰周禮儀禮並周公所作記所謂禮經三百威<lb/>
儀三千禮經則周禮也威儀則儀禮也周禮遭秦滅學藏<lb/>
於山巖屋壁以故不亡漢武帝時有季氏獲之以上河間<lb/>
獻王獨闕冬官一篇購之千金不得乃以考工記𥙷之遂<lb/>
奏入於祕府時儒以爲非是不得至劉歆獨識其書知周<lb/>
公致太平之跡始奏立學官後鄭玄爲之注儀禮周衰當<lb/>
戰國之丗其書並亡至漢髙堂生所傳十七篇唯士禮存<lb/>
焉後丗推士禮以致天子之禮而行之至馬融鄭玄王肅<lb/>
並爲之注解<lb/>
禮記正義曰禮記者本孔子門徒共撰所聞也後通儒各<lb/>
有損益子思伋作中庸公孫尼子作緇衣漢文時博士作<lb/>
<pb n="KR3k0012_SBCK_610-3a"/>
王制其餘衆篇皆如此例至漢宣帝丗東海后蒼善說禮<lb/>
於曲臺殿撰禮一百八十篇號曰后氏曲臺記后蒼傳於<lb/>
梁國戴德及從子聖德乃刪后氏記爲八十五篇名大戴<lb/>
禮聖又刪大戴禮爲四十六篇名小戴禮其後諸儒又加<lb/>
月令明堂位樂記三篇凢四十九篇則今之禮記也<hi>禮記有馬</hi>
<hi>融鄭玄二家注馬注今亡唯鄭玄行於丗矣</hi>
漢書蓺文志曰易曰有夫婦父子君臣上下禮義有所錯<lb/>
而帝王質文丗有損益至周曲爲之防事爲之制<hi>言委曲防閑每事爲</hi>
<hi>制也</hi>故曰禮經三百威儀三千及周衰諸侯將踰法度惡其<lb/>
害巳皆滅去其籍自孔子時而不具至秦大壊漢興魯髙<lb/>
堂生傳禮十七篇訖孝宣丗后蒼最明戴德戴聖慶普皆<lb/>
其弟子三家立於學官禮古經者出於魯淹中<hi>應邵曰淹中里名也</hi>
及孔氏學七十篇文相似多三十九篇及明堂隂陽王史<lb/>
<pb n="KR3k0012_SBCK_610-3b"/>
氏記所見多天子諸侯卿大夫之制雖不能備瘉倉等推<lb/>
士禮而致於天子之說<hi>師古曰瘉與愈同愈勝也</hi>
漢書曰樂以治内而爲同禮以脩外而爲異同則和親異<lb/>
則畏敬也<lb/>
范曄後漢書曰曹褒論曰漢𥘉朝制無文叔孫通頗採禮<lb/>
經叅酌秦法雖適物觀時有救崩弊先王之宏典蓋多闕<lb/>
矣<lb/>
晉書曰韋逞母宋氏家丗儒學其父授以周官音義謂之<lb/>
曰吾家丗學周官傳業相繼此周公所制經紀典誥百官<lb/>
品物備於此矣吾無男汝可授之勿令絶丗後符堅幸太<lb/>
學博士盧壼奏曰廢學巳乆書傳零落比年撰綴唯周官<lb/>
禮注未有其師竊見太常韋逞母宋氏傳其父業得周官<lb/>
晉義今年八十視聽無闕非此母無以傳授後生於是就<lb/>
<pb n="KR3k0012_SBCK_610-4a"/>
其家立講堂隔綘紗幔而傳受以宋氏爲文宣君賜侍婢<lb/>
十人周官後學傳於丗時稱韋氏宋母<lb/>
唐書曰開元十四年上令太子賔客元行冲撰類禮義䟽<lb/>
將立學官䟽成右相張說駮奏曰今之禮記是前漢戴德<lb/>
戴聖所編録歴代傳習巳向千年著爲經教不可刋削至<lb/>
魏孫炎始改舊本以類相比有同抄書先儒所非竟不行<lb/>
用貞觀中魏徴因炎所修更加整比兼爲之注先朝雖厚<lb/>
加賞錫其書竟亦不行今行冲等奉詔修撰勒成一家然<lb/>
與先儒義乖章句隔絶若欲行用竊恐未可上然其奏遂<lb/>
不得立學行冲意諸儒排巳退著論以自釋<lb/>
　　　　　春秋<lb/>
杜預序云春秋者魯史記之名也楚謂之檮杌晉謂之乗<lb/>
而魯謂之春秋其實一也<lb/>
<pb n="KR3k0012_SBCK_610-4b"/>
釋名曰言春秋冬夏終以成歳舉春秋則冬夏可知也<lb/>
春秋正義曰孔子授春秋於卜啇卜啇又授之弟子公羊<lb/>
髙糓梁赤又各爲之傳則今公羊糓梁二傳是也左氏傳<lb/>
有賈逵訓服䖍杜預注公羊傳有何休解詁糓梁有范寗<lb/>
集解<lb/>
春秋握成圖曰孔子作春秋陳天人之際記異考符<lb/>
春秋演孔圖曰作法五經連之天地稽之圖象質於三王<lb/>
施之四海<lb/>
史記太史公曰先人有言自周公卒五百歳而有孔子孔<lb/>
子卒後至於今五百歳有能紹明丗正易傳繼春秋本詩<lb/>
書禮樂之際意在斯乎意在斯乎小子何敢讓耶上大夫<lb/>
壷遂曰昔孔子何爲而作春秋哉太史公曰余聞董生曰<lb/>
周道衰廢孔子爲魯司㓂諸侯害之大夫壅之孔子知言<lb/>
<pb n="KR3k0012_SBCK_610-5a"/>
之不用道之不行也是非二百四十二年之中以爲天下<lb/>
儀表貶天子退諸侯討大夫以逹王事而巳矣子曰我欲<lb/>
載之空言不如見之於行事之深切著明也夫春秋上明<lb/>
三王之道下辯人事之紀別嫌疑明是非定猶豫善善惡<lb/>
惡賢賢賤不肖存亡國繼絶丗𥙷敝起廢王道之大者也<lb/>
撥亂丗反之正莫近於春秋春秋文成數萬其指數千萬<lb/>
物之散聚皆在春秋春秋之中弑君三十六亡國五十二<lb/>
諸侯奔走不得保其社稷者不可勝數察其所以皆失其本<lb/>
巳故易曰失之毫釐差以千里故曰臣弑君子弑父非一朝<lb/>
一夕之故也其漸乆矣故有國者不可以不知春秋前有䜛<lb/>
而不見後有賊而不知爲人臣者不可以不知春秋守經事<lb/>
而不知其冝遭變事而不知其權爲人君父而不通於春秋<lb/>
之義者必蒙首惡之名爲人臣子而不通於春秋之義者必<lb/>
<pb n="KR3k0012_SBCK_610-5b"/>
䧟篡弑之誅死罪之名其實皆以爲善爲之不知其義𬒳<lb/>
之空言而不敢亂夫不通禮義之指至於君不君臣不臣父<lb/>
不父子不子夫君不君則犯臣不臣則誅父不父則無道<lb/>
子不子則不孝此四行者天下之大過也以天下之大過<lb/>
予之則受而不敢辭故春秋者禮義之大宗也<lb/>
漢書蓺文志曰古之王者丗有史官君舉必書所以慎言<lb/>
行昭法式也左史記言右史記事其事爲春秋言爲尚書<lb/>
帝王靡不同之周室旣微載籍殘缺仲尼思存前聖之業<lb/>
魯周公之國禮文備物史官有法故與左丘明觀其史記<lb/>
據行事仍人道因興以立功就敗以成罰假日月以定曆<lb/>
數籍朝聘以正禮樂有所褒諱貶損不可書見口授弟子<lb/>
退而異言丘明恐失其真故論本意而作傳明夫子不以<lb/>
空言也<lb/>
<pb n="KR3k0012_SBCK_610-6a"/>
又云劉歆爲左傳學以左氏丘明好惡與聖人同親見夫<lb/>
子而公羊糓梁在七十之後傳聞與親見其詳略不同甞<lb/>
共父向校書父爲糓梁學數以難其父向向不能報也<lb/>
漢書曰春秋所貶損當時有威權者是以隱其書而不宣<lb/>
及末丗口說流行故有公糓鄒夾之傳四家之中公羊糓<lb/>
梁立於學官<lb/>
東觀漢記曰張霸字伯饒以樊鯈刪嚴氏春秋猶多䌓辭<lb/>
乃減爲二十萬言更名張氏學<lb/>
鄭玄別傳曰何休字邵公作公羊解注妙得公羊本意作<lb/>
公羊墨守左氏膏肓糓梁廢疾玄後乃發墨守鍼膏肓起<lb/>
廢疾休見而歎曰康成入吾室操吾矛以伐我乎<lb/>
魏略曰魚豢甞問魏禧左氏傳禧曰左氏相斫書耳不足<lb/>
精意也<lb/>
<pb n="KR3k0012_SBCK_610-6b"/>
又曰嚴翰字公仲善於春秋公羊時司隷鍾繇不好公羊<lb/>
而好左氏以左氏爲太官厨公羊爲賣餅家故甞數與辯<lb/>
折長短繇機捷善持論而翰訥口時屈無以應繇曰公羊<lb/>
髙竟爲丘明服矣翰曰直故吏爲明公服尓公羊未肯也<lb/>
蜀志曰孟光字孝𥙿洛陽人博物識古無書不覽尤銳意<lb/>
三長史於漢家舊典好公羊春秋而譏訶左氏毎與來敏<lb/>
争此二義常譊譊讙咋<hi>讙許袁切咋音俎格切</hi>
晉書曰王濟解相馬又甚愛之而和嶠頗聚歛預甞稱濟<lb/>
有馬癖嶠有錢癖武帝聞謂曰卿有何癖對曰臣有左傳<lb/>
癖<lb/>
王隱晉書曰劉兆字延丗以春秋一經三家殊途命丗名<lb/>
儒是非之議紛然牙爲讎敵乃思三家之異合而通之周<lb/>
禮有和怨調人之官遂作春秋調人七萬餘言<lb/>
<pb n="KR3k0012_SBCK_610-7a"/>
又曰杜預大觀群典謂公羊糓梁詭辯之言又非先儒說<lb/>
左氏未究丘明意而横以二傳亂之乃錯綜微言著春秋<lb/>
左氏經傳集解又叅考衆家謂之釋例又作盟㑹圖春秋<lb/>
長暦備成一家之學至老乃成祕書監摰虞賞之曰左丘<lb/>
明本爲春秋作傳而傳遂自孤行釋例本爲傳設而所發<lb/>
明何但左傳故亦孤行也<lb/>
三國典略曰張曜好讀春秋每月一遍時人比之賈梁道<lb/>
趙隱甞謂曜曰君研㝷左氏豈求服䖍杜預之紕繆耶曜<lb/>
曰何爲其然乎左氏之書備叙言事惡者可以自戒善者<lb/>
可以庻幾故厲巳温習非欲詆訶古人之得失也<lb/>
梁書曰崔靈恩清河東武城人也少篤學遍習五經尤精<lb/>
三禮傳仕魏爲太常博士天監十三年歸梁累遷歩兵校<lb/>
尉兼國子博士靈恩聚徒講授聽者常數百人性拙朴無<lb/>
<pb n="KR3k0012_SBCK_610-7b"/>
風采及解析經理甚有精致都下舊儒咸稱重之助教孔<lb/>
僉尤好其學靈恩先習左傳服解不爲江東所行乃改說<lb/>
杜義每文句常申服以難杜遂著左氏條義以明之時助<lb/>
教虞僧誕又精杜學因作申杜難服以荅靈恩丗並傳之<lb/>
顔延之庭誥曰褒貶之書取其正言晦義輔制衰王春秋<lb/>
爲上<lb/>
三輔决録曰賈逵建𥘉元年受詔列春秋公羊糓梁不如<lb/>
左氏四十事奏之名左氏長義帝大善賜布五百疋<lb/>
又魏略曰逵好左傳及爲牧守常課之月一遍<lb/>
桓譚新論曰左氏傳丗後百餘年魯糓梁赤爲春秋殘略<lb/>
多有遺失又有齊人公羊髙縁經文作傳弥離其本事矣<lb/>
左氏經之與傳猶衣之表裏相持而成經而無傳使聖人<lb/>
閉門思之十年不能知也<lb/>
<pb n="KR3k0012_SBCK_610-8a"/>
又曰劉子政子駿伯玉三人尤珎重左氏下至婦女無不<lb/>
讀論者<lb/>
江表傳曰關羽好左氏略諷皆上口<lb/>
　　　　　孝經<lb/>
孝經序曰吾志在春秋行在孝經是知孝者德之本歟<lb/>
春秋說題辭曰孝經者所以明君父之尊人道之素天地<lb/>
開闢皆有孝<hi>人非父不生非母不長天地關闢而生人承天地是故親生膝下以養父母</hi>
孝經鈎命決曰孝經者篇題就號也所以表指括意序中<lb/>
書名出義見道曰著<hi>就成也孝爲一篇之目十八章也成號序中心之事使孝義見於外</hi>一<lb/>
字苞十八章爲天地喉襟道要德本故挺以題符篇冠就<lb/>
又曰曽子撰斯問曰孝文乎駮不同何<hi>撰撰經異同也</hi>子曰吾作<lb/>
孝經以素王無爵禄之賞斧鉞之誅<hi>故稱避席復坐吾語汝遜順以避禍災</hi>與<lb/>
先王以託權<hi>託先以爲巳權勢力</hi>目至德要道以題行<hi>題行題天子德行致群瑞</hi>
<pb n="KR3k0012_SBCK_610-8b"/>
<hi>巳行所及也</hi>首仲尼以立情性<hi>情性猶天地巳不正爲天地子故行冠子以立之也</hi>言子<lb/>
曰以開號<hi>若夫子所以自開於受命也</hi>列曽子示撰輔<hi>使若得録圖之故行冠子以立</hi>
<hi>之也佐與共治天下也矣</hi>書詩以合謀<hi>二人同心其利斷金同心之言其臭如蘭也</hi>
孝經中契曰丘作孝經文成道立齋以白天則玄雲踊北<lb/>
紫宫開北門角元星北落司命天使書題號孝經篇云神<lb/>
星<graphic n="KR4384" url="https://raw.githubusercontent.com/kanripo/KR-Gaiji/master/images/KR4384.png" mimeType="image/png"/>孔丘知元今使陽衢乗紫麟下告地主要道之君後<lb/>
年麟至口吐圖文北落郎服書魯端門隱形不見子夏往<lb/>
觀冩得十七字餘字滅消文其餘飛爲赤烏翔摩青雲<lb/>
漢書蓺文志曰孝經者孔子爲曽子陳孝道也夫孝天之<lb/>
經也地之義也民之行也舉大者言故曰孝經<lb/>
後漢書曰向栩字輔興張角之亂栩上便冝頗譏刺左右<lb/>
不欲國家興兵但遣人於河上北向讀孝經賊自當消滅<lb/>
中常侍張讀奏栩不欲命將出師疑與角同欲爲内應收<lb/>
<pb n="KR3k0012_SBCK_610-9a"/>
送黃門北寺獄殺之<lb/>
謝承後漢書曰仇覽字李智一名香陳留考城人也爲縣<lb/>
陽逐亭長有羊元者凶惡不孝其母詣覽告之覽呼元責<lb/>
哨元以子道與孝經一卷使誦讀之元深改悔至母前謝<lb/>
罪曰元少孤爲母所諺曰孤犢觸乳驕子詈母乞今自改<lb/>
卒成佳士<lb/>
王隱晉書曰皇甫謐督終論曰氣絶之後以蘧蒢褁屍擇<lb/>
不毛之地葬焉皆無以自隨唯賫孝經一卷示不忘孝道也<lb/>
吴均齊春秋曰沈士字雲楨臨終遺命曰棺中依皇甫謐<lb/>
用孝經旣殯不須立靈士安亦然也<lb/>
齊書曰顧懽字景怡有病邪者問懽曰家有何書荅曰唯<lb/>
有孝經懽曰可取仲尼居置病人枕邊恭敬之自差也病<lb/>
者果愈後人問其故荅曰善禳惡正勝邪此病者所以差<lb/>
<pb n="KR3k0012_SBCK_610-9b"/>
也<lb/>
蕭方等三十六國春秋曰漢大將軍東平王約漢王聦戲<lb/>
之曰汝誦何書味何句也約曰臣誦孝經每詠身體髪膚<lb/>
受之父母不敢毀傷至於在上不驕髙而不危未甞不反<lb/>
覆誦之聦大恱<lb/>
後周書曰宇文貴字乾福少聦敏渉獵經史尤便騎射始<lb/>
讀孝經便謂人曰讀此一經足爲身之本<lb/>
三國典略曰徐陵子份陵甞遇疾甚篤份燒香泣涕跪誦<lb/>
孝經晝夜不息如此者三陵疾豁然而愈<lb/>
隋書曰鄭譯性輕髙祖以其定䇿功不忍廢而隂踈之譯<lb/>
乃隂呼道士章醮以祈福助其婢奏譯猒蠱左道上謂譯<lb/>
曰我不負公此何意也譯無以對後憲司劾以不孝由是<lb/>
除名下詔曰譯嘉謀良䇿寂尓無聞鬻獄賣官沸騰盈耳<lb/>
<pb n="KR3k0012_SBCK_610-10a"/>
若留之於丗在人爲不道之臣戮之於朝入地爲不孝子<lb/>
鬼有累幽顯無以置之冝賜以孝經令其熟讀後復其爵<lb/>
位<lb/>
又曰韋師字公頴京兆杜陵人也少沉謹有志性𥘉就學<lb/>
始讀孝經捨書而歎曰名教之極其在兹<lb/>
又曰蘇威甞謂煬帝曰先臣謂臣唯讀孝經一卷可以立<lb/>
身何用多爲帝亦然之何安曰蘇威所學非止孝經厥父<lb/>
若信有斯言威不從命是其不孝若無斯言而面欺陛下<lb/>
是其不誠不誠不孝何以事君且夫子曰不學詩無以言<lb/>
不學禮無以立豈容蘇綽教子獨反聖人之旨乎<lb/>
唐書曰永徽中上命陳王師趙引智於百福殿講孝經召<lb/>
中書門下三品及引文舘學士國子監學官並令預坐引<lb/>
智演暢微言備陳五孝之義學士等難問連環引智酬應<lb/>
<pb n="KR3k0012_SBCK_610-10b"/>
如響上謂引智曰冝畧陳此經要道以輔不逮對曰昔者<lb/>
天子爰及諸侯卿大夫皆有諍臣願以此言奉獻上甚恱<lb/>
引智及學士儒官並賚以繒帛<lb/>
漢實録曰敏使於湖南途出江陵帥髙從誨爲䞇是時諌<lb/>
曰祭酒惠及經書從誨所識不過孝經十八章尓敏曰讀<lb/>
書不在多至德要道十八章足矣敏記諸侯章云在上不<lb/>
驕髙而不危制節謹度滿而不溢此一章皆經要言也時<lb/>
從誨兵敗於郢謂敏見諷舉觥以自罰<lb/>
太平御覽卷第六百一十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_989-1a"/>
太平御覽卷第九百八十九<lb/>
　藥部六<lb/>
　　　天門冬　麦門冬　术　茯苓<lb/>
　　　䐗苓　卷栢　甘草　厚朴<lb/>
　　　黄精　胡麻　當歸　逺志<lb/>
　　　細辛　續斷　肉蓯蓉　藷藇<lb/>
　　　地黄<lb/>
　　　　　天門冬<lb/>
爾雅曰蘠蘼釁<hi>音門</hi>冬也<hi>郭璞注曰今門冬也一名蒲冬</hi>
山海經曰釁谷之山草多釁冬<lb/>
列仙傳曰赤湏子豐人好食天門冬齒落更生<lb/>
神仙傳曰甘始者太原人服天門冬在人間三百餘年<lb/>
博物志曰天門冬莖間有刺而葉滑者曰郄休一名顛蕀<lb/>
<pb n="KR3k0012_SBCK_989-1b"/>
根以浣縑素白越人名爲浣草似天門冬而非也凢服此<lb/>
先試浣衣如法者便非天門冬<lb/>
抱朴子曰杜子服天門冬御十八妾有子百四十人日行<lb/>
三百里<lb/>
又内篇曰天門冬或名地門冬<lb/>
　　　　　麦門冬<lb/>
潜夫論曰夫理世不得真賢譬猶治疾不得真藥也治疾<lb/>
當得麦門冬及得蒸横麦已不識真合而飲之疾以䆮劇<lb/>
而不知爲人所欺也<lb/>
遊名山志曰泉山竹際及金州多夌門冬<lb/>
盛弘之荆州記曰魚復縣巖崖内生夌門冬<lb/>
廣州記曰鄣平縣偏饒夌門冬<lb/>
建康記曰建康出夌門冬<lb/>
<pb n="KR3k0012_SBCK_989-2a"/>
本草經曰麥門冬味甘平生川谷治心腹結氣傷中胃脉<lb/>
絶乆服輕身不飢不老生函谷山<lb/>
吴氏本草曰夌門冬一名羊韮秦一名烏韮楚一名馬韮<lb/>
越一名羊薺一名愛韮一名禹韮一名㸑火冬一名忍冬<lb/>
一名忍陵一名不死藥一名禹餘粮一名僕壘一名隨脂神<lb/>
農歧伯甘平黄帝桐君雷公甘無毒季氏甘小温扁鵲無<lb/>
毒生山谷肥地葉如韮肥澤叢生採無時實青黄<lb/>
　　　　　术<lb/>
尓雅曰术山薊<hi>本草云术一名山薊今术似薊而生山中</hi>
山海經曰女几之山其草多术<lb/>
列仙傳曰㳙子好餌术接食其精三百年<lb/>
神仙傳曰陳子皇得餌术要方服之得仙去霍山其妻姜<lb/>
氏疲病念其婿採术之法服之病自愈至三百七十歳登山<lb/>
<pb n="KR3k0012_SBCK_989-2b"/>
取术重擔而歸不息不極顔色氣力如二十時<lb/>
抱朴子内篇曰南陽文氏其先祖漢末大亂飢困欲死遇<lb/>
人教之食术云遂不飢數十年乃來還郷里顔色更少氣<lb/>
力勝故术一名山精<lb/>
神藥經曰必欲長生當服山精<lb/>
　　　　　茯苓<lb/>
廣雅曰茯神茯苓也<lb/>
史記龜䇿傳曰茯苓在兎絲之下之似飛鳥之形新雨巳<lb/>
天淸静無風以夜燒兎絲去之即篝燭此地<hi>徐廣曰籍籠也盖然火而</hi>
<hi>籠罩其去土也篝音溝</hi>火㓕即記其處明即掘取入地四尺至七尺<lb/>
得矣伏苓者千歳松脂食之不死<lb/>
齊書曰陶弘景永明中上表辭禄許之賜以束帛勑所在<lb/>
月給伏苓五斤白蜜二升以供服餌<lb/>
<pb n="KR3k0012_SBCK_989-3a"/>
淮南子曰下有茯苓上有兔絲<hi>茯苓千歳松脂也兎絲生其上而無根一名女羅也</hi>
抱朴子内篇曰任子季服茯苓十八年仙人玉女徃從之<lb/>
面體如玉澤<lb/>
范子計然曰茯苓出嵩髙三輔<lb/>
神異經記曰西北荒有人飲甘露食茯苓<lb/>
典論曰頴川郄儉能辟糓餌茯苓𥘉儉至市茯苓價暴貴<lb/>
數倍<lb/>
典術曰茯苓者松脂入地千歳爲茯苓望松樹赤者下有<lb/>
之<lb/>
神仙傳曰秀眉公餌茯苓得仙<lb/>
又曰皇𥘉起以弟初平得道乃弃妻子留就初平共服松<lb/>
栢茯苓至五萬日能坐在立亡行日中無影有童子之色<lb/>
及俱還郷里親戚死亡略盡乃復俱去臨去以方教南伯<lb/>
<pb n="KR3k0012_SBCK_989-3b"/>
遂易姓爲赤𥘉起字魯班𥘉平字爲松子其後服此藥得<lb/>
仙者數十人<lb/>
列仙傳曰犢子者鄴人也少在黒山上採松子茯苓餌而<lb/>
服之且數百年時<hi>壯時老時好時</hi>醜時人乃知仙人也<lb/>
廣志曰茯神松汁所作勝茯苓或曰松根茯苓貫着之生<lb/>
朱提濮陽縣<lb/>
博物志曰仙傳云松栢入地中千年化爲茯苓茯苓千年<lb/>
化爲虎魄一名江珠今太山岀茯苓而無虎魄江珠益州<lb/>
永昌郡岀虎魄而無茯苓或云蜂燒窠所作未詳二說<lb/>
嵩髙山記曰取松柏茯苓二斤醇酒漬之和以白蜜日三<lb/>
服乃通靈<lb/>
名山略記曰鬰州山出茯苓<lb/>
吴氏本草曰茯苓通神桐君甘雷公扁鵲甘無毒或生益<lb/>
<pb n="KR3k0012_SBCK_989-4a"/>
州大松根下入地三尺一丈二月七月採<lb/>
本草經曰茯苓一名茯神味甘平生山谷治匈脅山氣憂<lb/>
患悸驚生太山<lb/>
　　　　　猪苓<lb/>
莊子曰豕橐藥也<hi>司馬彪注曰豕橐一名苓根似䐗豕治渴</hi>
本草經曰䐗零一名猳䐗矢味甘平生山谷治疾虒解毒<lb/>
蠱蛀不祥利水道乆服輕身能不老生衡山<lb/>
吴氏本草曰䐗零神農甘雷公苦無毒如茯苓或生宛句<lb/>
八月採<lb/>
　　　　　卷柏<lb/>
建康記曰建康岀卷柏<lb/>
范子計然曰卷柏岀三輔<lb/>
本草經曰卷柏一名萬歳味辛温生山谷治五藏邪氣<lb/>
<pb n="KR3k0012_SBCK_989-4b"/>
吳氏本草曰卷柏一名豹足一名求股一名萬歳一名神<lb/>
投時神農平桐君雷公甘生谷鄭氏㛰禮謁文曰卷柏藥<lb/>
草附生山顚屈卷成性終無自伸<lb/>
　　　　　甘草<lb/>
本草經曰甘草一名羙草一名蜜甘<lb/>
　　　　　厚朴<lb/>
廣雅曰重皮厚䃼也<lb/>
范子計然曰厚朴出弘農<lb/>
本草經曰厚朴味苦温生山谷治中風傷寒熱血痺死肌<lb/>
去蟲生文山<lb/>
吴氏本草曰厚朴一名厚皮神農歧伯雷公苦無毒季氏<lb/>
小温生交阯<lb/>
　　　　　黄精<lb/>
<pb n="KR3k0012_SBCK_989-5a"/>
廣雅曰黃精龍衘也<lb/>
又曰黄精葉似小黄也<lb/>
抱朴子曰黄精一名莬竹一名鷄格一名岳珠服其花勝<lb/>
其實花生十斛乾之則可得五六升服之十年乃可得益<lb/>
列仙傳曰脩羊公魏人也止華隂山石室中中有懸石塌<lb/>
卧其上塌盡穿䧟略不食時取黃精服之<lb/>
神仙傳曰王烈字長能邯鄲人也常服黄精<lb/>
又曰白菟公服黃精而得仙<lb/>
永嘉記曰黄精出松陽永寕縣<lb/>
遊名山志曰名室藥多黄精<lb/>
博物志曰黄帝問天姥曰天地所生豈有食之令人不死<lb/>
者乎姥曰太陽草名黄精餌食之可以長生<lb/>
　　　　　胡麻<lb/>
<pb n="KR3k0012_SBCK_989-5b"/>
廣雅曰狗蝨鉅勝藤苰胡麻也<lb/>
孝經援神契曰鉅勝延年<hi>宋均注曰丗以鉅勝爲狗𣏌子</hi>
晉書安帝紀曰殷仲堪在荆州以胡麻爲廪<lb/>
廣志曰胡麻一名方莖服之不老奈風濕其葉名青襄也<lb/>
淮南子曰汾水濛濁而冝胡麻<lb/>
列仙傳曰關令尹喜與老子俱之流沙西服鉅勝實莫知<lb/>
所終<lb/>
魯女生別傳曰女生長樂人也少好道𥘉服餌胡麻及术<lb/>
絶糓八十餘年更少壯色如桃華一日能行三百里走及<lb/>
麞鹿<lb/>
抱朴子曰胡麻好者一石蒸之如炊湏暴乾復蒸丸和細<lb/>
篩白蜜丸如雞子曰二枚一年面色羙身體滑二年白髪<lb/>
黒三年齒落更生四年入水不濡五年入火不燋六年走<lb/>
<pb n="KR3k0012_SBCK_989-6a"/>
及奔馬或蜜水和作餅如糖狀炙食一餅<lb/>
抱朴子内篇曰胡麻服餌不老耐風濕<lb/>
吴氏本草曰胡麻一名方金一名狗蝨神農雷公甘平無<lb/>
毒立秋採青襄一名蔓神農苦雷公甘<lb/>
本草經曰胡麻一名巨勝味甘平生川澤治傷中虛羸𥙷<lb/>
五藏益氣乆服輕身不老生上黨<lb/>
崔寔四民月令曰二月可種胡麻謂之上時也<lb/>
　　　　　當歸<lb/>
爾雅曰薜山靳<hi>廣雅曰山芹當歸今似芹而麤大靳音巨中切</hi>
吴志曰曹公聞太史慈名遺書以篋封之發看無所道但<lb/>
貯當歸<lb/>
魏氏春秋同異曰姜維得母書并當歸維曰良田百頃不<lb/>
在一畝但有逺志不見當歸其皆親殉利如此<lb/>
<pb n="KR3k0012_SBCK_989-6b"/>
范子計然曰當歸出隴西無枯者善<lb/>
秦州記曰隴西襄武縣有牛山是出當歸<lb/>
建康記曰建康出當歸不堪用<lb/>
廣州記曰鄣平縣出當歸<lb/>
博物志曰神農經曰下藥治病謂大黄除實當歸止痛<lb/>
崔豹古今注曰牛亨問將離别相贈以芍藥何也荅曰芍<lb/>
藥一名何離故將別贈以芍藥猶相招則贈以䕷蕪䕷蕪<lb/>
一名當歸也<lb/>
本草經曰當歸一名干歸味甘温生川谷主治逆止氣温<lb/>
瘧寒熱生隴西<lb/>
吴氏本草曰當歸神農黄帝桐君扁鵲甘無毒歧伯雷公<lb/>
辛無毒季氏小温或生羗胡地<lb/>
　　　　　逺志<lb/>
<pb n="KR3k0012_SBCK_989-7a"/>
爾雅云葽<hi>烏丁切</hi>繞蕀蒬<hi>今逺志也似麻黄赤華葉說而黄其上爲之小草棘蒬音棘冤</hi>
抱朴子曰内篇曰陵陽仲服逺志二十年有子三十七人<lb/>
坐在立亡<lb/>
世說曰<hi>謝太</hi>傳始有東山之志後命屬　不獲巳始就桓公<lb/>
司馬于時人有致桓公藥草者中有逺志公取以問謝此<lb/>
藥又名小草何以物有二稱謝未即荅尓時郝隆在坐謝<lb/>
因曰郝叅軍多知識試復通看郝應聲曰荅此甚易解處<lb/>
則爲逺志出則爲小草於是謝公殊有愧色桓目謝而笑<lb/>
曰郝叅軍此通乃不惡亦甚有㑹<lb/>
本草經曰逺志一名棘宛一名要繞乆服輕身不忘葉名<lb/>
小草生太及山及宛句<lb/>
　　　　　細辛<lb/>
山海經曰浮戯之山東有蛇谷上多少辛<lb/>
<pb n="KR3k0012_SBCK_989-7b"/>
管子曰五沃之土羣藥生少辛<lb/>
范子計然曰細辛出華隂色白者善<lb/>
名山志曰松陽諸山草多細辛<lb/>
永嘉記曰細辛出松陽<lb/>
本草經曰細辛一名少辛味温生山谷治欬逆明目通利<lb/>
九竅乆服輕身生華隂<lb/>
吴氏夲草曰細辛一名小辛一名細辛神農黃帝雷<hi>公相</hi>君<lb/>
辛小温歧伯無毒季氏小寒如葵葉赤色一根一葉相連<lb/>
二月八月採根<lb/>
　　　　　續斷<lb/>
范子計然曰續斷出三輔<lb/>
廣州記曰鄣平縣岀續斷<lb/>
本草經曰續斷一名龍豆味苦微温生山谷治傷寒𥙷不<lb/>
<pb n="KR3k0012_SBCK_989-8a"/>
足金瘡癕傷折跌續筋骨婦人乳難崩中漏血乆服益力<lb/>
生常山<lb/>
吴氏本草曰龍蒭一名龍多一名龍鬢一名續斷一名龍<lb/>
木一名草毒一名龍華一名懸莬神農季氏小寒雷公黃<lb/>
帝苦無毒扁鵲辛無毒生梁州七月七日採<lb/>
范注万曰續斷即是馬䔓與<hi>水䔓菜相</hi>似但大於小䔓　葉似<lb/>
旁翁菜葉但小厚兩邊有刺刺人其華紫色<lb/>
　　　　　肉蓯蓉<lb/>
本草經曰肉蓯蓉味甘微温生山谷治五勞七傷𥙷中除<lb/>
莖中寒熱飬五藏强隂益精氣多子婦人癥瘕乆服輕身<lb/>
生河西<lb/>
吴氏本草曰肉蓯蓉一名肉蓯蓉神農黃帝鹹雷公酸李<lb/>
氏小温生河東山隂地長三四寸藂生或代郡鴈門二月<lb/>
<pb n="KR3k0012_SBCK_989-8b"/>
八月採隂乾用之<lb/>
　　　　　藷藇<lb/>
山海經曰升山草多藷藇<hi>上藷署二音下余預二音</hi>
湘中記曰永和𥘉有採藥衡山者道迷粮盡過巖下見一<lb/>
老公與四五年少對坐執書告以飢與之食物如署䂊指<lb/>
教所去五六月至家而不腹飢<lb/>
范子計然曰儲餘本岀三輔白色者善<lb/>
本草經曰署䂊一名山芋味甘温生山谷治傷中虚羸𥙷<lb/>
中益氣力長肌肉除邪氣寒熱乆服輕身耳目聦明不飢<lb/>
延年山嵩髙<lb/>
吴氏本草曰署䂊一名諸署秦楚名玉延齊越名山羊鄭<lb/>
趙名山羊一名玉延一名脩脆一名兒草神農甘小温桐<lb/>
君雷公甘無毒或生臨朐踵山始生赤莖細蔓五月華白<lb/>
<pb n="KR3k0012_SBCK_989-9a"/>
七月實青黄八月熟落根中白皮黄類芋二月三月八月<lb/>
採根惡甘遂○曹毗杜蘭香傳曰蘭香降張碩與三署預實<lb/>
曰食此可以辟霧露碩食二懷一欲以歸香曰可自食不<lb/>
得持去<lb/>
異苑曰署預一名山羊根旣入藥又復可食若掘取黙黙<lb/>
則獲唱名者不可得<lb/>
　　　　　地黄<lb/>
爾雅曰苄<hi>音户</hi>地黃<hi>郭璞注曰一名地髓江東呼苄也</hi>
抱朴子曰楚文子服地黃八年視有光手上車弩<lb/>
本草經曰地黄一名地髓治傷中長肌肉生咸陽<lb/>
太平御覽卷第九百八十九<lb/>
<pb n="KR3k0012_SBCK_989-9b"/>
</p>
<p>
</p>
  </div>
</body>
</text>
</TEI>
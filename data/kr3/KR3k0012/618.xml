<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_618-1a"/>
太平御覽卷第六百一十八<lb/>
　學部十二<lb/>
　　叙圖書　正謬誤<lb/>
　　　　　　叙圖書<lb/>
尚書序曰古者伏犧氏之王天下也始畫八卦造書契以<lb/>
代結繩之政由是文籍生焉伏犧神農黄帝之書謂之三<lb/>
墳言大道也少昊顓頊髙辛唐虞之書謂之五典言常道<lb/>
也至于夏啇周之書雖設教不倫雅誥奥義其歸一揆是<lb/>
故歴代寳之以爲大訓八卦之說謂之八索求其義也九州<lb/>
之志謂之九丘丘聚也言九州所有土地所生風氣所冝<lb/>
皆聚此書也春秋左氏傳曰楚左史倚相能讀三墳五典<lb/>
八索九丘即謂上丗帝王遺書也<lb/>
左氏傳曰晉荀躒如周籍談爲介謂籍談曰昔髙祖孫伯<lb/>
<pb n="KR3k0012_SBCK_618-1b"/>
黶司晉之籍以爲大政故曰籍氏汝司典之後何忘之<lb/>
漢書蓺文志曰昔仲尼没而微言絶七十子終而大義乖<lb/>
故春秋分爲五<hi>韋昭曰謂左氏羊榖梁鄒氏夾氏也</hi>詩分爲四<hi>韋昭謂毛氏齊魯韓也</hi>
易有數家之傳戰國從衡真僞分爭諸子之言紛然殽亂<lb/>
至秦患之乃燔滅文章以愚黔首漢興改秦之敗大收篇<lb/>
籍廣開獻書之路迄孝武丗書缺簡脫禮壞樂崩上喟然<lb/>
而稱曰朕甚閔焉於是建藏書之䇿置冩書之官下及諸<lb/>
子傳說皆充祕府<lb/>
又曰古文尚書藏於壁中師古注曰家語云孔騰字子襄<lb/>
畏秦法峻急藏尚書論語孝經於夫子堂壁中而漢記曰<lb/>
孔鮒所藏二說不同未知孰是也又後漢王莽徴陳咸咸<lb/>
遂稱疾篤於是乃歛其家律令文書藏於壁中也<lb/>
後漢書曰吴祐字季英陳留長垣人也父恢爲南海太守<lb/>
<pb n="KR3k0012_SBCK_618-2a"/>
祐年十二隨父到官恢欲殺青以冩經書祐諌曰大人踰<lb/>
越五嶺越在海濵其俈以陋然舊多珎怪上爲國家所疑<lb/>
此書若成則載之兼兩昔馬援以薏苡興謗王陽以衣裳<lb/>
邀名嫌疑之間誠先王之所慎恢乃止撫其首曰吴氏丗<lb/>
不乏季子矣<lb/>
魏志曰王脩家不滿斗斛有書數百卷太祖歎曰士不妄<lb/>
有名也<lb/>
蜀志曰向朗字巨逹潜心典籍積聚篇卷於時最多也<lb/>
後唐書曰李谿者博學多通文章秀絶家有竒書時號李<lb/>
書樓<lb/>
呂氏春秋曰先識覽桀將亡太史令終古執其圖書而奔<lb/>
于啇紂將亡内史向摯載其圖法出奔周<lb/>
<pb n="KR3k0012_SBCK_618-2b"/>
穆天子傳曰癸巳至于群玉之山容成氏之所守山阿平<lb/>
無隘四徹中䋲<hi>言皆平直</hi>先王謂之䇿府<hi>言徃古帝王以爲藏䇿之府所謂藏之山</hi>
<hi>者</hi>
莊子曰孔子西藏書於周室<hi>職其所著書於周者</hi>子路謀曰由聞周<lb/>
之徴藏史有老聃者<hi>徴藏藏名也</hi>免而歸居夫子欲藏書則當<lb/>
試焉孔子至老聃之門而老聃不許也<lb/>
博物志曰劉德治淮南王獄得枕中鴻宝祕書及其子向<lb/>
咸共竒之信黄白之術可成謂神仙之道可致卒亦無驗<lb/>
乃以罹罪<lb/>
又曰太古書今見存者有神農山海經山海經或云禹所<lb/>
作素問黄帝作連山歸藏夏所之書周時曰易蔡邕云禮<lb/>
記月令周公所作證法司馬法亦云周公所作<lb/>
論衡曰倉頡作書雨栗鬼哭虚也案圖書文章與書何異<lb/>
<pb n="KR3k0012_SBCK_618-3a"/>
鬼神惡書則河出圖何也若不惡爲書何忽致怪或作書<lb/>
時㑹鬼哭雨粟也耳<lb/>
伏滔北征記曰皇天塢北古時陶穴晉時有人逐狐入穴<lb/>
行十里許得書二千餘卷<lb/>
金樓子曰有細書周易尚書周官儀禮禮記毛詩春秋各<lb/>
一部又冩前漢史記三國志晉陽秋莊子老子肘後方離<lb/>
騷等合六百三十四卷悉在一巾箱中書極精細<lb/>
又曰吾今年四十六歳聚書來四十年得書八萬卷也河<lb/>
間之侔漢室頗謂過之也<hi>此金樓子自稱也</hi>
　　　　　正謬誤<lb/>
劉向別傳曰讎校者一人持本一人讀析若怨家相對故<lb/>
曰讎也<lb/>
左傳曰晉師閏月濟于隂板杜預注云長曆推之此年無<lb/>
<pb n="KR3k0012_SBCK_618-3b"/>
閏月疑爲門五日五字上與門合也<lb/>
吕氏春秋曰有讀史者晉師三家渉河子夏曰非也是已<lb/>
亥也夫巳之與三相近豕之與亥相似至問而問之則曰<lb/>
晉師巳亥渉河也<lb/>
漢書蓺文志曰成帝詔光禄大夫劉向言經傳諸子詩賦<lb/>
歩兵校尉任宏校兵書太史令尹咸校術數侍醫李柱國<lb/>
校方技每一書巳<hi>師古曰巳畢也</hi>向輙條其篇目撮其指意録而<lb/>
奏之㑹向卒哀帝復使向子奉車都尉歆卒父業歆於是<lb/>
緫群書而奏其七略故有輯略<hi>師古曰輯與集同謂諸書之總要</hi>有六蓺<lb/>
略<hi>師古曰六蓺六經</hi>有諸子略有詩賦略有兵書略有術數略有<lb/>
方技略<lb/>
抱扑子曰書三冩以魯爲胄以帝爲虎<lb/>
劉向七略曰古文或誤以見爲典以陶爲隂如此類多<lb/>
<pb n="KR3k0012_SBCK_618-4a"/>
穎容春秋例曰漢興愽物洽聞著述之士前有司馬遷楊<lb/>
雄劉歆後有鄭衆賈逵班固近即馬融鄭玄其所著作違<lb/>
義正者遷尤多闕略舉一兩事以言之史記不識畢公文<lb/>
王之子而言與周同姓揚雄著法言不識六十四卦云所<lb/>
從來尚矣<lb/>
後漢書曰和熹鄧太后從曹大家受經書兼天文筭數晝<lb/>
省王政夜則讀誦而患其謬誤懼乖典章乃博選諸儒劉<lb/>
珎等及博士議郎四府掾史五十餘人詣東觀讎校傳記<lb/>
蜀志曰向朗字巨逹年八十手自校書刋定謬誤也<lb/>
晉書曰鄭黙字思元起家秘郎考覈舊文刪省浮穢中書<lb/>
令虞松謂曰而今而後朱紫別矣<lb/>
又曰齊王攸以禮自拘鮮有過事就人借書必手刋其繆<lb/>
然後反之<lb/>
<pb n="KR3k0012_SBCK_618-4b"/>
後周書曰元偉丗宗𥘉拜師氏中大夫受詔於麟趾殿刋<lb/>
正經籍<lb/>
又曰明帝㓜而好學博覽群書善屬文詞彩温麗及即位<lb/>
集公卿巳下有文學者八十餘人於麟趾殿刋校經史及<lb/>
捃採衆書自羲農以來記于魏末叙爲丗譜凢五百卷云<lb/>
所著文章十卷<lb/>
唐書曰禇元量以内庫舊書自髙宗代即藏在中宮漸致<lb/>
遺逸奏請繕冩刋校以弘經籍之道於是上令於東都乾<lb/>
元殿前施架排因大加捜冩廣求天下異夲數年間四部<lb/>
充備<lb/>
又曰貞觀中頒五經於天下𥘉太平以經籍去聖乆逺文<lb/>
字訛謬詔前中書侍郎顔師古刋正之及成又詔尚書左<lb/>
僕射房玄齡集諸儒討論得失時諸儒習師說舛謬巳乆<lb/>
<pb n="KR3k0012_SBCK_618-5a"/>
皆竊議非之於是異端鋒起師古一一辯荅取晉宋古本<lb/>
以相發明所立授明據或出其意表諸儒皆驚所未聞歎<lb/>
服而去太宗善之<lb/>
太平御覽卷第六百一十八<lb/>
<pb n="KR3k0012_SBCK_618-5b"/>
</p>
<p>
</p>
  </div>
</body>
</text>
</TEI>
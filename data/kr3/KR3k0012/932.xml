<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_932-1a"/>
太平御覽卷第九百三十二<lb/>
鱗介部四<lb/>
　鼈　黿　鼉　吊<lb/>
　　　　　鼈<lb/>
易說卦曰離爲鼈<lb/>
爾雅曰鼈三足能<hi>今呉興陽羡縣君山上有池中出三足鼈</hi>
周書曰成王時長沙獻鼈蜃<lb/>
周禮天官鼈人曰鼈人掌取玄物以時藉魚鼈蜃<hi>鄭司農云藉謂</hi>
<hi>以杖刺泥中搏取之</hi>春獻鼈蜃<lb/>
禮記曲禮上曰水潦降不獻魚鼈<hi>不饒多也</hi>
又樂記曰土敝則草木不長水煩則魚鼈不大<lb/>
魏略舊志曰昔北方有槖離之國者其王侍婢有身王欲<lb/>
殺之婢云有氣如鷄子來下我故有娠後生子王捐之於<lb/>
<pb n="KR3k0012_SBCK_932-1b"/>
溷中猪以氣嘘之徙馬欄馬以氣嘘之王疑之以天子乃<lb/>
命其母収畜之名曰東明常令牧馬東明善射王恐奪其<lb/>
國欲殺之東明走南至淹水以弓擊水魚鼈浮爲橋東明<lb/>
得渡而魚鼈解散追兵不得渡東明因都王夫餘之地<lb/>
後魏書曰夫餘之臣以朱蒙善射欲殺之朱蒙母以告朱<lb/>
蒙與烏連二棄之夫餘東南走遇一大水欲濟無梁蒙告<lb/>
水曰我是　河伯外孫今逃追兵垂及如何於是魚鼈<lb/>
並浮爲成橋朱蒙得渡追騎不得渡蒙至絶升骨城遂居<lb/>
焉〇隋書曰崔弘度毎誡其寮吏曰人當誠恕無得欺誑皆曰<lb/>
諾後嘗食鼈侍者八九人弘度一一問之曰鼈美乎人懼<lb/>
之皆云鼈美弘度於是大罵曰傭奴何敢誑我汝𥘉未食<lb/>
鼈安知其美俱杖之八十官屬百工見之莫不流汗無敢<lb/>
欺隱<lb/>
<pb n="KR3k0012_SBCK_932-2a"/>
孫卿子曰跬歩不休跛鼈千里<hi>淮南子同</hi>
莊子曰塪井之跬謂東海鼈曰吾跳梁井幹之上入沐鈌<lb/>
甃之岸樂亦至矣子奚不時來入觀乎海鼈左足未入而<lb/>
右膝巳墊矣於是逡廵而却告之曰夫海千里之逺不足<lb/>
舉其大千仞之髙不足極其深禹時十年九潦而水不爲<lb/>
加益湯時八年七旱而岸不加損夫不爲湏臾推移不以<lb/>
多少進退者此亦東海之大樂也於是蛙聞之適適然驚<lb/>
規然自失<lb/>
韓子曰鄭縣人卜子毒妻之市買鼈以歸潁水以爲渇因<lb/>
縱而飲之遂失鼈<lb/>
淮南子曰鼈無耳而目不可以瞥精於明也<hi>不可以瞥瞥則見</hi>
又曰王子慶忌足躡麋鹿手縛兕虎置之冥室之中不能<lb/>
摶龜鼈勢不便也<hi>慶忌呉王僚之子也</hi>
<pb n="KR3k0012_SBCK_932-2b"/>
又曰大生小多生少天之道也故立阜不能生雲雨縈水<lb/>
不能生魚鼈者小也<lb/>
又曰殺戎馬而求狐狸援兩鼈而失靈龜斷右臂而爭一<lb/>
毛折鏌鎁而爭鷄刀用智如此豈足髙乎<hi>髙猶貴也</hi>
又曰忠信形於内感動應於外故禹執干戚儛於階之間<lb/>
而三苗服<hi>三苗畔禹禹風以禮樂而服也</hi>鷹翔川魚鼈沉<hi>禹以徳服三苗猶鷹翔川上魚</hi>
<hi>鼈恐皆深</hi>飛鳥揚<hi>鳥見鷹/而揚去</hi>必逺實也<hi>鷹懷欲害之心故鳥魚知其情實故逺之</hi>
說苑曰曾子有疾曽元抱首曽華抱足曽子曰吾無顔氏<lb/>
之才何以告汝雖無能君子務益夫華多實少者天也言<lb/>
多行少者人也夫飛鳥以山爲卑而層巢其巔魚鼈以淵<lb/>
爲淺而穿穴其中然所以得者餌也君子苟能無以利害<lb/>
身辱安從至乎<lb/>
國語曰公父文伯飲南宫敬叔酒以露賭父爲客<hi>賭父曾大夫客</hi>
<pb n="KR3k0012_SBCK_932-3a"/>
<hi>上客也</hi>羞鼈焉小賭父怒相延食鼈辭曰將使鼈長而後食<lb/>
之遂岀文伯之母聞之怒曰吾聞之先子曰祭養尸饗飬<lb/>
上賔<hi>言祭祀之禮尊養尸饗宴之禮養上賔</hi>鼈於何有而使夫人怒曰遂逐<lb/>
之五日<lb/>
吕氏春秋曰水之深則魚鼈歸之樹之盛則飛鳥歸之庶<lb/>
草美則禽獸歸之人主賢則豪傑歸之<lb/>
晏子春秋曰齊大旱景公召羣臣問曰寡人欲祀河伯可<lb/>
乎晏子曰不可河伯以水爲國以魚鼈爲民彼獨不欲雨<lb/>
乎祀之何益<lb/>
山海經曰從山多三足鼈<lb/>
顧譚新言曰呉之翫水若魚鼈蜀之便山若禽獸<lb/>
神仙傳曰汝南郡中常有鬼恠歳輙數出過時導從威儀<lb/>
如太守入府打鼓周行内外乃還去甚以爲患後費長<lb/>
<pb n="KR3k0012_SBCK_932-3b"/>
房詣府君而正值此鬼來到府君門常徑入獨此來至門<lb/>
而巳不敢前欲去長房厲聲呼使促前來鬼化作老公乃<lb/>
下車把板伏庭中叩頭乞得自改長房曰汝死老鬼不念<lb/>
良善無故導從盪突官府知當死不復汝真形此鬼湏臾<lb/>
即成大鼈如車輪頸長一丈許長房復令還就人形以一<lb/>
札符付之令送與葛陂君鬼叩頭流涕持一札符去使人<lb/>
追視之至陂邊以頸繞株而死<lb/>
王子年拾遺記曰容山下有水多丹鼈魚皆能飛躍<lb/>
星經曰天鼈十三星在南斗主水蟲<lb/>
南越志曰海中有朱鼈狀如肺有眼六脚而常吐珠見則<lb/>
天下大旱<lb/>
崔豹古今注曰鼈一名河伯從事<lb/>
愽物志曰九竅者胎化八竅者卵生龜鼈黿此諸類皆卵<lb/>
<pb n="KR3k0012_SBCK_932-4a"/>
生而影伏<lb/>
又曰大腰無雄龜鼉類也無雄與虵通氣則孕<lb/>
又曰鼈剉令如棊擣赤莧汁和合厚以茅苞五六月中作<lb/>
投於池澤中經旬臠臠成鼈<lb/>
志恠曰昔有人與奴俱得心腹病治不能愈奴死乃刳腹<lb/>
視之得一白鼈赤眼甚鮮淨以諸藥内鼈口中終不死後<lb/>
有人乗白馬來者馬溺濺鼈縮頭藏脚乃試取馬溺灌之<lb/>
豁然消成水病者頓飲一升即愈<lb/>
淮南萬畢術曰青泥殺鼈得莧復生<lb/>
　　　　　黿<lb/>
禮記月令曰季秋登龜取黿<lb/>
左傳宣上曰楚人獻黿於鄭靈公公子宋與子家將見子<lb/>
公之食指動以示子家曰他日我如此必嘗異味及入宰<lb/>
<pb n="KR3k0012_SBCK_932-4b"/>
夫將解黿相視而笑公問之子家以告及食大夫黿召子<lb/>
公而弗與也子公怒染指於鼎嘗之而岀<lb/>
廣雅曰海黿大<graphic n="KR2644" url="https://raw.githubusercontent.com/kanripo/KR-Gaiji/master/images/KR2644.png" mimeType="image/png"/>重千鈞<lb/>
續漢書曰靈帝時江夏黃氏之母浴而化爲黿入于深淵<lb/>
其後時時出見初浴簮一銀釵及見猶在其首<lb/>
唐史曰韋丹少在東洛嘗至中橋見數百人喧集水濵乃<lb/>
漁者網得大黿繫之橋柱引頸四顧有求救之意丹問曰<lb/>
幾錢可贖曰五千丹曰吾驢直三千可乎曰可於是與之<lb/>
放黿於水徒歩而歸<lb/>
淮南子曰桀之力别觡伸釣<hi>洛骨也</hi>索鐵操金椎移大戯<hi>大戯</hi>
<hi>軍之大旗</hi>水殺黿鼉陸捕熊羆<lb/>
又曰積力之所舉則無不勝也衆智之所爲則無不成也<lb/>
塪井之所無黿鼉隘也園中之無脩木小也<lb/>
<pb n="KR3k0012_SBCK_932-5a"/>
又曰髙山險阻深林藂薄虎豹之所樂也人入之而畏川<lb/>
谷通原積水重淵黿鼉之所便也人入之而死<lb/>
魏子曰夫樹樹異風人人異心不可以一檢量故黿鼉得<lb/>
水則生虎豹得水則死<lb/>
晏子春秋曰齊三子爭桃古冶子曰吾嘗濟河黿衘左驂<lb/>
而入砥柱流冶潜行逆流百歩從流九里得黿頭鶴躍而<lb/>
出若冶之功可以食桃<lb/>
枹朴子曰在頭水有大黿常在深潭號爲黿潭此能作魅<lb/>
行病呉有道士戴炳者能視見之以越章封泥遍擲潭中<lb/>
良乆有大黿徑長丈餘浮出不敢動乃格殺之而病者並<lb/>
愈又有小黿出羅列死於渚上甚多<lb/>
書紀年曰穆王三十七年起師至九江以黿爲梁也<lb/>
璅語曰范獻子獵占之曰此其繇也君子得黿小人遺冠<lb/>
<pb n="KR3k0012_SBCK_932-5b"/>
獻子獵而不得遺其豹冠<lb/>
列仙傳曰廬山頂上有湖湖廣數頃黿鼉盈於水中<lb/>
博物志曰屠黿解其肌肉唯膓連於頭而經日不死猶能<lb/>
齧物鳥徃食之則爲所得漁者或以張鳥雀<lb/>
崔豹古今注曰黿爲河伯使者<lb/>
捜神記曰齊景公渡于江沅之河黿衘左驂没之衆皆惕<lb/>
懼古冶子於是拔劒從邪行五里逆三里至于砥柱之下<lb/>
乃黿也左手持黿頭右手俠左驂鷰躍鵠踴而出仰天大<lb/>
呼水逆流三百歩觀者皆以爲河伯也<lb/>
淮南万畢術曰黿暗得火可以燃鐵<hi>取黿殺之燒鐵如炭狀以卒其脂中鐵自</hi>
<hi>燃</hi>燒黿致鼈<hi>取黿燒之鼈自至</hi>
楚辭曰乗白黿兮逐漁<hi>言河伯遊鈸近則乗黿也</hi>
宋玉髙唐賦曰黿鼉鱣鮪交積縱橫<lb/>
<pb n="KR3k0012_SBCK_932-6a"/>
　　　　鼉<lb/>
毛詩文王靈臺曰鼉皷逢逢<lb/>
禮記月令曰季秋之月伐蛟取鼉<lb/>
說文曰鼉水蟲似蜥蝎長丈所從龜單聲<lb/>
汲冡周書王㑹曰㑹稽似鼉<hi>注其皮可以冠鼔</hi>
呉志曰孫亮𥘉公安有白鼉鳴瑶曰鼉鳴龜背平南郡城<lb/>
中可求生守死不去來無成明年諸葛恪敗弟融鎮公安<lb/>
𬒳収融刮金印龜背一服而死<hi>江表傳同</hi>
莊子曰孔子觀於吕梁懸水三十仞流沬三十里黿鼉不<lb/>
得游見一丈夫游之數百歩而出孔子請問曰有道乎丈<lb/>
夫曰吾長於性成乎命從水之道而無私焉<lb/>
吕氏春秋曰帝顓頊令飛龍作八風之音以祭上帝乃會<lb/>
爲樂昌鼉乃偃寢以其尾擊腹其音美也<lb/>
<pb n="KR3k0012_SBCK_932-6b"/>
捜神記曰榮陽張福舡行夜有女子乗小舟來投福云日<lb/>
暮畏虎不敢夜行福戯調之遂就福寢中夜月照乃見一<lb/>
白鼉枕福臂而卧福驚起鼉便去乗之舡乃枯槎也<lb/>
郭義恭廣志曰鼉魚長三尺有四足髙尺餘尾加蝘蜓而<lb/>
大南方嫁娶必得食之魏武赤壁還所掘得之是也<lb/>
支僧載外國事曰私訶條國全道遼山有毗呵羅寺寺中<lb/>
有石鼉至有神靈衆僧飲食欲盡寺奴輙向石鼉作禮於<lb/>
是食具<lb/>
許氏志恠曰沙門竺僧瑶得神符尤能治邪廣陵王家女<lb/>
病邪召瑶治之瑶入門便瞋目大罵老魅不守道敢干犯<lb/>
人女在内大喚云人殺我夫鬼在側曰吾命盡於今可爲<lb/>
痛心因歔欷悲啼又曰此神也不可爭傍人悉聞於是化<lb/>
爲老鼉走出中庭瑶入撲殺之<lb/>
<pb n="KR3k0012_SBCK_932-7a"/>
幽明録曰宋髙祖永𥘉中張春爲武昌太守時人有嫁女<lb/>
未及昇車忽便失性岀外歐擊人乗玄巳不樂嫁俗人巫<lb/>
云是邪魅乃將女江際擊皷以術祝治療春以爲欺惑百<lb/>
姓制期湏得妖魅後有一青虵來到巫所即以大釘釘頭<lb/>
至日中復見大龜從江來伏前更以赤朱書背作符更遣<lb/>
入立至暮有大白鼉從江中出乍沉乍浮向龜隨後催逼<lb/>
鼉自忿死昌來先入慢與女辭訣女慟哭云失其因好自<lb/>
此漸差或問巫曰魅者歸於何物巫云虵是傳通龜是媒<lb/>
人鼉是其對所獲三物悉示春春始知靈驗<lb/>
　　　　吊<lb/>
裴氏廣州記曰吊虵頭鼉身亦水宿亦水栖俗謂爲吊膏<lb/>
至輕利以銅瓦器貯之浸岀而唯鷄卵盛之不漏磨治諸<lb/>
毒腫絶驗也<lb/>
<pb n="KR3k0012_SBCK_932-7b"/>
</p>
<p>
太平御覽卷第九百三十二<lb/>
</p>
<p>
</p>
  </div>
</body>
</text>
</TEI>
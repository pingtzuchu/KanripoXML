<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_331-1a"/>
太平御覽卷第三百三十一<lb/>
　兵部六十二<lb/>
　　斥候　備邊　塞險<lb/>
　　　　　斥候<lb/>
後周書曰韓果性強記兼有權略所行之處山川形勢輙<lb/>
能記憶兼善伺敵虚實揣知情狀有潜匿溪谷欲爲間偵<lb/>
者果登髙望之所疑處徃必有獲太祖由是以果爲虞候<lb/>
都督每從征行常領候騎晝夜廵察略不眠寢<lb/>
又曰逹奚武大統𥘉爲秦州刺史齊神武趣沙苑太祖復<lb/>
遣武覘之武從三騎皆衣敵人衣服至日暮云營數百歩<lb/>
下馬潜聽得其軍號因上馬歴營若警夜者不如法者徃<lb/>
徃撻之具知敵之情狀以告太祖太祖深嘉焉遂從破之<lb/>
諸葛亮兵要曰軍巳近敵羅落常平明以先發絶軍前十<lb/>
<pb n="KR3k0012_SBCK_331-1b"/>
里内各案左右下道亦十里之内數里之外五人爲部人<lb/>
持一白幡登髙外向明隱蔽之處軍至轉㝷髙而前弟一<lb/>
見賊轉語後第二第三詣主者白之凢候見賊百人以下<lb/>
但舉幡指百人以上便舉幡大呼主者遣疾馬徃視察之<lb/>
又曰凢軍行營壘先使腹心及郷導前覘審知各令候吏<lb/>
先行定得營地壁立軍分數立四表候視然後移營又先<lb/>
使候騎前行持五色旗見溝坈掲黄<hi>揭去列切</hi>衢路掲白水澗<lb/>
掲黒林藪掲靑野火掲赤以夲鼔應之立旗鼔令相聞見<lb/>
若渡水踰山深邃林藪精驍勇騎捜索數里無聲四周絶<lb/>
迹髙山樹頂令人逺視精兵四向要處防禦然後分兵前<lb/>
後以爲鎮拓乃令輜重老小次歩後馬切在整肅防敵至<lb/>
人馬無聲不失行列險地狹逕亦以部曲鱗次或須環廽<lb/>
旋轉以後爲前以左爲右行則魚貫立則鴈行到前止處<lb/>
<pb n="KR3k0012_SBCK_331-2a"/>
遊騎精銳四向散列而立各依夲方下營一人一歩隨師<lb/>
多少咸表十二辰竪六旍長二丈八尺審子午夘酉地勿<lb/>
令邪僻以朱雀旍竪午地白獸旍竪酉地玄武旍竪子地<lb/>
青龍旍竪夘地招揺旍竪中央其樵牧飲不得出表外也<lb/>
衛公兵法曰諸營下定事湏防禦於營外二十歩列隊仗<lb/>
如臨陣對㓂法晝夜嚴警縱逢雨雪并押隊官並不得離<lb/>
隊每營留五疋馬并鞍轡放飼防有警急即令馳告至夜<lb/>
每陣前百歩外着聽子二人一更一替以聽不虞仍令探<lb/>
更人探聽子細勿令眠睡其晝日諸軍前各亦逐髙要處<lb/>
安置斥候以視動靜<lb/>
又曰諸軍營隊伍每夜分更令人廵探人不得髙聲唱號<lb/>
行者敲弓一下坐者扣矟三下方擲軍號以相應㑹當營<lb/>
界探周而復始擲號錯失便即决罰當軍折衝果毅並押<lb/>
<pb n="KR3k0012_SBCK_331-2b"/>
鋪宿盡更廵探逓相分付虞候及中軍官人通探都巡<lb/>
又曰諸軍下定每營夜別置外探毎營折衝果毅相知作<lb/>
次每夜別四人各領五騎馬於營四面去營十里外遊弈<lb/>
以備非常如有驚急奔馳報軍<lb/>
又曰令人枕空胡禄卧有人馬行三十里外東西南北皆<lb/>
響見於胡禄中名曰地聽則先防備<lb/>
又曰諸兵馬旣逼賊庭探候事須明審諸營住及營行前<lb/>
後及左右廂助上五里著馬兩騎十里更加兩騎十五里<lb/>
更加兩騎至三十里一道用人馬十二騎若兵多發引稍<lb/>
長助上即是更量加一兩道使令相見其乗馬人每令遥<lb/>
相見常接髙行各執一方面異旗無賊此旗常卷見賊即<lb/>
速展軍營見旗展即知賊至須覔穏處旣知賊來得設機<lb/>
伏整齊部伍迎前戰其最逺及次逺人須與好馬乗騎不<lb/>
<pb n="KR3k0012_SBCK_331-3a"/>
然𬒳賊捉將<lb/>
　　　　　備邊<lb/>
漢書曰晁錯上言守邊備塞曰胡人衣食之業不着於地<lb/>
其勢易以擾乱邊境何以明之胡人食肉飲酪衣皮毛非<lb/>
有城郭田宅之歸居如飛鳥走獸於曠野羙草甘水則止<lb/>
草盡水竭則移以是觀之徃來轉徙時至時去此胡人之<lb/>
生業而中國所以離南畝也今使胡人數處轉牧行獵於<lb/>
塞下或當燕代或當上郡北地隴西以候備塞之卒卒少<lb/>
則入陛下不救則邊民絶望而有降敵之心如救之少發<lb/>
則不足多發逺縣纔至則胡人巳去聚而不罷爲費甚大<lb/>
罷之則胡復入如此連年則中國貧苦而民不安矣陛下<lb/>
幸憂邊境遣將吏發卒以治塞甚大惠也然今逺方之卒<lb/>
守塞一歳而更不知胡人之態不如選常居者家室田作<lb/>
<pb n="KR3k0012_SBCK_331-3b"/>
且以備之其要害之處通川之道調立城邑無下千家爲<lb/>
居中周虎落先爲室屋具田器乃募罪人及免徒復作令<lb/>
居之不足募以丁奴婢贖罪及輸奴婢欲以拜爵者不足<lb/>
乃募民之欲徃者皆賜髙爵復其家與冬夏衣廪食能自<lb/>
給而止其亡夫苦妻者縣官買與之人情非有匹敵不能<lb/>
乆安其處塞下之民禄利不厚不可使乆居危難之地胡人<lb/>
入驅而能止其所驅者以其半與之縣官爲贖其民如是則邑<lb/>
里相救赴胡不避死非以徳上也欲全親戚而利其財也<lb/>
此與東方之戍卒不習地勢而心畏胡者功相萬也以陛<lb/>
下之時徙民實邊使逺方亡屯戍之憂塞下之民父子相<lb/>
保亡係虜之患利施後丗名稱聖明其與秦之行怨民相<lb/>
去逺矣上從其言募民徙實塞下錯復言陛下幸募人以<lb/>
實塞下使屯戍之事益省輸將之費益寡甚大惠也下吏<lb/>
<pb n="KR3k0012_SBCK_331-4a"/>
誠能稱厚惠奉明詔存䘏所徙之老弱善遇其壯士和輯<lb/>
其心而勿侵刻使先至者安樂而不思故郷則貧民相募<lb/>
而勸徃矣臣聞古之徙逺方以實廣虚也相其隂陽之和<lb/>
甞其水泉之味審其土地之冝觀其草木之饒然後營邑<lb/>
立城製里割宅通田作之道正阡陌之界先爲立室家有<lb/>
一堂二内門户之閇置器物焉民有所居作有所用此民<lb/>
所以輕去故郷而勸之新邑也爲置醫巫以救疾病以脩<lb/>
祭祀男女有昬生死相恤墳墓相從種樹畜豕室屋完安<lb/>
此所以使民樂其樂處而有長居之心也臣又聞古之制<lb/>
邊縣以備敵也使五家爲伍伍有長十長一里里有假士<lb/>
四里一連連有假五百十連一邑邑有假候皆擇其邑<lb/>
之賢才有禮讓習地形悉知民心者居則習民以射法出<lb/>
則教民於應敵故卒伍成於内則軍正定於外服習巳成<lb/>
<pb n="KR3k0012_SBCK_331-4b"/>
勿令遷徙㓜則同遊長則共事夜戰聲相知則足以相救<lb/>
晝戰目相見則足以相識懽愛之心足以相死如此而<lb/>
勸以厚賞威以重罰則前死不還踵矣所徙之民非壯<lb/>
有材力但費衣粮不可用也雖有材力不得良吏猶亡<lb/>
功也<lb/>
又曰王莽將嚴尤上言曰匈奴爲害乆矣周秦漢征之然<lb/>
皆未有得上䇿者也周得中䇿漢得下䇿秦無䇿焉當周<lb/>
宣王時獫狁内侵至於涇陽命將征之盡境而還其視戎<lb/>
狄之内侵譬蚊䖟之螫驅之而巳故天下稱明是爲中茦<lb/>
漢武帝選將練兵約齎粮深入逺戍雖有克獲之功胡輙<lb/>
報之兵連禍結三十餘年中國罷耗匈奴亦衂而天下稱<lb/>
武是爲下茦秦始皇不忍小恥而輕民力築長城之固延袤<lb/>
萬里轉輸之行起於負海疆境旣完中國内竭以䘮社稷<lb/>
<pb n="KR3k0012_SBCK_331-5a"/>
是爲無䇿今天下遭陽九之阨比年飢饉西北邊尢甚發<lb/>
三十萬衆具三百日粮東援海岱南取江淮然後能備計<lb/>
其道里二年尚未集合兵先至者聚居暴露師老械弊勢<lb/>
不可用此一難也邊旣空虚不能奉軍粮内調郡國不相<lb/>
及属此二難也計一人三百日粮用備十八斛非牛刀不<lb/>
能勝也牛又當齎食加二十斛重也胡沙鹵多乏水草以<lb/>
徃事揆之軍出未滿百日牛必物故且盡其餘粮人不勝<lb/>
此三難也胡地秋冬甚寒春夏甚風釡鑊<hi>音冨</hi>薪炭重不可<lb/>
勝食糒<hi>音俻</hi>飲水以歴四時師有疾病之憂勢不能乆此四<lb/>
難也輜重自隨則輕銳者少不得疾行虜徐遁不能及幸<lb/>
而逢虜要遮前後危殆不測此五難也大用民力功不可<lb/>
必臣伏憂之<lb/>
又班固論曰書云蠻夷猾夏詩稱戎狄是膺春秋有道守<lb/>
<pb n="KR3k0012_SBCK_331-5b"/>
在四夷乆矣夷狄之爲患也故自漢興忠信嘉謀之臣曷<lb/>
甞不運籌䇿相與争於廟堂之上乎髙祖時劉敬吕后時<lb/>
樊噲季布孝文時賈誼晁錯孝武時王恢韓安國朱買臣<lb/>
公孫弘董仲舒人持所見各有同異然揔其要歸雨科而<lb/>
巳搢紳之儒則守和親介胃之士則言征伐皆偏見一時<lb/>
之利害而未究匈奴之終始自漢興以至于今曠丗歴年<lb/>
詘伸異變強弱相反是故其詳可得而言也昔和親之論<lb/>
發於劉敬是時天下𥘉定新遭平城之難故從其言約法<lb/>
和親賂遺單于兾以救安邊境孝惠髙后遵而不違匈奴<lb/>
㓂盗不爲衰止而單于反以驕倨逮至孝文與通関市妻<lb/>
以漢女増厚其賂歳以千金而匈奴數背約束邊境屢𬒳<lb/>
其害是以文帝中年赫然發憤遂貯戎服親御鞍馬徙六<lb/>
郡良家材力之士馳射上林講習戰陣聚天下精兵軍於<lb/>
<pb n="KR3k0012_SBCK_331-6a"/>
廣武顧問馮唐與論將帥喟然歎息思古名臣此則和親<lb/>
無益已然之明効矣仲舒親見四丗之事猶復欲守舊文<lb/>
頗増其約以爲義動君子利動貪人如匈奴者非可以仁<lb/>
義說也獨可說以厚利結之於天耳故與之厚利以說其<lb/>
意與盟於天以牢其約質其愛子以累其心匈奴雖欲展<lb/>
轉柰失重利何柰殺愛子何夫賦歛行賂不足以當三軍<lb/>
之費城郭之固無異於貞士之約而使邊城守境之民父<lb/>
兄緩帶稚子咽哺胡馬不窺於長城而羽檄不行於中國<lb/>
不亦便於天下乎察仲舒之論考諸行事乃知未合於當<lb/>
時而有闕於後丗也當孝武時雖征伐尅獲而士馬亦略<lb/>
相當雖開河南之野建朔方之郡亦弃造陽之北九百餘<lb/>
里匈奴人民每來降漢單于亦輙拘留漢使以相報復其<lb/>
桀驁尚如斯安肯以愛子爲質乎此不合當時之言也若不<lb/>
<pb n="KR3k0012_SBCK_331-6b"/>
置質定約和親是雖襲孝文旣往之悔而長匈奴無巳之<lb/>
詐也夫邊城不選守境武略之臣脩鄣隊備塞之具厲長<lb/>
㦸勁弩之械恃吾所以待邊㓂而務賦歛於民逺行貨賂<lb/>
割剥百姓以奉㓂讎信甘言守空約而幾胡馬之窺不巳<lb/>
過乎至孝宣之丗承武帝當擊之威值匈奴百年之運因<lb/>
其壞乱幾亡之阨權時施冝覆以威徳然後單于稽首臣<lb/>
服遣子入侍三丗稱蕃賔於漢廷是時邊城晏閇牛馬布<lb/>
野三丗無犬吠之驚黎庶忘干戈之役後六十餘載之間<lb/>
遭王莽篡位始開邊隙單于由是歸怨自絶莽遂斬其侍<lb/>
子邊境之禍搆矣故呼韓耶始朝於漢漢議其禮蕭望之<lb/>
曰戎狄荒服言其慌忽無常至亦冝待以客禮讓而不臣<lb/>
如後嗣遁逃竄伏使於中國不爲叛臣及孝元時議罷守<lb/>
塞之備應以爲不可云盛不忘衰安必思危逺見識微之<lb/>
<pb n="KR3k0012_SBCK_331-7a"/>
明矣單于咸棄其愛子昧利不顧侵掠所獲歳巨計而和<lb/>
親賂遺不過千金安在其不棄質而失重利也仲舒之言<lb/>
漏於是矣夫規事建議不圖萬丗之因而偏恃一時之事<lb/>
者末可以經逺若乃征伐之功秦漢行事嚴尤論之當矣<lb/>
故先王度中土立封畿分九州列五服物土貢制外内或<lb/>
脩刑政或脩文徳逺近之勢異也是以春秋内諸夏而外<lb/>
夷狄夷狄之人貪而好利𬒳髮左袵人面獸心其與中國<lb/>
殊章服異習飲食不同言語不通僻居北垂寒露之野逐<lb/>
草隨畜射獵爲生隔以山川擁以沙漠天地之所以絶内<lb/>
外也是故聖王禽獸畜之不與約誓不就攻伐約之以費<lb/>
賂而見欺攻之則勞師而招㓂其地不可耕而食也其民<lb/>
不可臣而畜也是以外而不内踈而不戚政教不及其人<lb/>
正朔不加其國來則徳而禦之去則備而守之其慕義而<lb/>
<pb n="KR3k0012_SBCK_331-7b"/>
貢献則接之禮讓羇縻不絶使曲在彼盖聖人制禦蠻夷<lb/>
之常道也<lb/>
後漢書曰馬援奏言西于縣户有三萬二千<hi>西干縣交阯郡故城在今</hi>
<hi>交州龍編縣東</hi>逺界去庭千餘里<hi>庭縣庭也</hi>請分爲封溪望海二縣許<lb/>
之<lb/>
又曰馬援在隴西帝詔武威太守<hi>東觀漢記曰梁統也</hi>令悉還金城<lb/>
客民<hi>金城人客在武威者</hi>歸者三千餘口使各反舊邑援奏爲置長<lb/>
吏繕城郭起塢候<hi>字林曰塢小障一曰小城字或作塢</hi>開導水田勸以耕牧<lb/>
郡中樂業<lb/>
又曰社茂引兵屯晉陽上遣謁者叚忠將衆配茂鎮守北<lb/>
邊因發邊卒築亭候脩烽火又發委輸金帛繒弩供給軍<lb/>
士并賜邊民冠蓋相望茂亦建屯田驢車轉運也<lb/>
晉書杜預傳曰匈奴帥劉猛舉兵反自并州西及河東平<lb/>
<pb n="KR3k0012_SBCK_331-8a"/>
陽詔預以散侯定計省闥俄拜度支尚書預乃奏立籍田<lb/>
建安邊論處軍之要又作人排新器興常平倉定糓價較<lb/>
塩運制課調内以利國外以救邊者五十餘條皆納焉<lb/>
宋書曰文帝元嘉中每歳爲後魏侵境令朝臣博議何承<lb/>
天陳備邊之要其大略一曰移逺就近以實内地二曰浚<lb/>
復城隍以増岨防三曰纂偶車牛以飭戎械四曰計丁課<lb/>
役勿使有闕<lb/>
唐書曰髙祖與羣臣言備邊之事將作大匠于筠進曰未<lb/>
若多造舡艦於五原靈武置舟師於黄河之中足以断其入<lb/>
㓂之中路中書侍郎温彦博又進曰昔魏文帝掘長壍以<lb/>
遏匈奴亦田因循其事髙祖並從之於是遣將軍桑顯和壍<lb/>
断北邊要路又徴江南習水之士更發卒於靈州造戰舡<lb/>
　　　　　塞險<lb/>
<pb n="KR3k0012_SBCK_331-8b"/>
左傳曰蔡侯呉子唐侯伐楚舎舟于淮汭自豫章與楚夾<lb/>
漢<hi>章漢東江地北名</hi>楚左司馬沈尹戍謂楚將子常曰子㳂漢<lb/>
而與之上下<hi>㳂縁也縁漢上上遮使勿度也</hi>我悉方城外以毀其舟<hi>以方城外</hi>
<hi>人毀呉所舎舟也</hi>還塞大隧直轅冥阨<hi>三者漢東三隘路阨烏革切</hi>子濟漢而<lb/>
伐之我自後擊之必大敗之旣謀而行楚大夫武成黒謂<lb/>
子常曰呉用木也我用革也<hi>用軍器也</hi>不可乆也不如速戰大<lb/>
夫史皇謂子常曰楚人惡子而好司馬若司馬毀呉舟于<lb/>
淮塞城口而入<hi>城口三隘道之㧾名</hi>是獨克也子必速戰不然不免<lb/>
乃濟漢而陳自小別至于大別<hi>禹貢漢水至大別南入江然則此二別在江夏界也</hi>
三戰子常知不可欲奔<hi>知呉不可勝也</hi>史皇曰安求其事<hi>求知改事</hi>難<lb/>
而逃之將何所入子必死之<hi>子常違左司馬戍之言故敗也</hi>
戰國䇿曰呉子問孫武曰敵人保山據險擅利而處粮食<lb/>
又足挑之則不出乗間則侵掠爲之柰何武曰分兵守要<lb/>
<pb n="KR3k0012_SBCK_331-9a"/>
謹備勿懈潜探其情宻候其怠以利誘之禁其牧採乆無<lb/>
所得自然變改待離其故奪其所愛<lb/>
漢書曰匈奴呼韓耶單于來朝元帝以後宮良家子王嬙<lb/>
<hi>音墻</hi>字昭君賜單于單于歡喜上書願保塞上谷以西至燉<lb/>
煌請罷邊備以休天子人民帝下有司議郎中侯應上言<lb/>
以爲不可其略曰自周秦興以來匈奴㓂侵甚矣其北邊<lb/>
有隂山東西千餘里夲冒頓單于依阻其中至孝武帝出<lb/>
師征伐斥奪此地攘之於漠北建塞徼起亭隧築外城設<lb/>
屯戍以守之然後邊境少安夫夷狄之情困則卑順強則<lb/>
驕逆天性也前巳罷外城省亭隧今纔足以候視通烽火<lb/>
而巳安不忘危不可復罷且中國尚建關梁以制諸侯所<lb/>
以絶臣下之覬慾起塞以來百有餘年非皆以土垣或因<lb/>
山巖石木柴疆落溪水卒徙築理功費乆逺不可勝計今<lb/>
<pb n="KR3k0012_SBCK_331-9b"/>
欲以一切省繇戍十年之外卒有他變鄣塞破壞亭隧滅<lb/>
絶當更發屯繕理累代之功不可卒復非所以永持至安<lb/>
威制百蠻之長䇿也帝納之<lb/>
蜀志曰曹公使夏侯妙才張郃屯漢中蜀先主進兵漢中<lb/>
次于陽平關南度沔水縁山稍前於是定軍勢作營妙才<lb/>
將兵來争其地先主命黄忠乗髙鼔噪攻之大破妙才軍<lb/>
斬妙才曹公自長安南征先主遙䇿之曰曹公雖來無能<lb/>
爲也我必有漢川矣及公至先主斂衆拒險終不交鋒積<lb/>
日不抜士亡者多曹公果引軍還先主遂有漢中<lb/>
魏志曰曹爽伐蜀司馬景王同行出駱次于興勢蜀將王<lb/>
林夜襲景王營堅卧不動林退景王謂諸將曰費禕已據<lb/>
險拒守進不獲戰攻之不可冝亟軍<hi>亟紀力切</hi>以爲圖爽等引<lb/>
還禕果馳兵赴三嶺争險乃得過也<lb/>
<pb n="KR3k0012_SBCK_331-10a"/>
晉書曰劉𥙿討南燕慕容超超召群臣議拒晉師大將公<lb/>
孫五樓曰呉兵輕果所利在速戰𥘉鋒勇銳不可争也冝<lb/>
據大峴使不得入曠日延時沮其銳氣徐簡精騎二千循<lb/>
海而南絶其粮運別勑叚暉率兖州之軍縁山東下腹背<lb/>
擊之上䇿也各命守宰依險自校其資儲之外餘悉焚蕩<lb/>
芟除粟苗使敵無所資堅壁清野以待其釁中䇿也縱賊<lb/>
入覘出城逆戰下䇿也超曰吾京都殷盛户口衆多非可<lb/>
一時入守青苗布野非可卒芟設使芟苗城守以全性命<lb/>
朕所不能今據五州強帶山河之固戰車万乗䥫馬万群<lb/>
縱令過峴至於平地徐以精騎踐之此成擒也其將慕容<lb/>
鎭曰若如聖旨必湏平原用馬便冝出峴逆戰戰而不勝<lb/>
猶可退守不冝縱敵入峴自貽窘逼昔成安君不守井陘<lb/>
之險終屈於韓信諸葛曕不據束馬之嶮卒擒於鄧艾臣<lb/>
<pb n="KR3k0012_SBCK_331-10b"/>
以爲天時不如地稽阻守大峴䇿之上也超不從乃令攝<lb/>
莒梁父二戍循城隍簡士馬蓄銳以待之其夏晉師次東<lb/>
莞超遣其左軍叚暉等歩騎五萬進據臨昫俄而晉師度<lb/>
峴慕容超懼率四萬就叚暉等于臨昫戰敗超奔還廣固<lb/>
宋武圍廣固數月而破燕地悉平<lb/>
後魏書曰遣將伐後燕慕寳巳平并州潞川頻勝寳在中<lb/>
山引群臣議之中尹符謨曰魏軍強盛千里轉闘乗勝而<lb/>
來勇氣兼倍若逸騎平原形勢弥盛殆難爲敵冝杜嶮拒<lb/>
之中書令眭邃曰魏軍多騎師剽銳<hi>眭息爲切</hi>馬上賫粮不過<lb/>
旬月冝令郡縣聚千爲一堡深溝髙壘清野待之至無所<lb/>
掠資食旣罄不過六旬自然窮退尚書封懿曰今魏師十<lb/>
萬天下之勍敵也百姓雖欲營聚不足自固是則聚粮集<lb/>
兵以資強㓂且動衆心示之以弱岨闕拒戰計之上也慕<lb/>
<pb n="KR3k0012_SBCK_331-11a"/>
容麟曰魏今乗勝氣銳其鋒不可當冝謹守設備待其弊<lb/>
而乗之於是脩城積粟爲持乆之備魏攻中山不尅進據<lb/>
博陵魯口諸將覩風而奔郡縣悉降于魏<lb/>
唐書曰武徳中大宗圍王丗充於東都丗充勢窮竇建徳<lb/>
自北來救諸將及蕭瑀等咸請且退師避之太宗不許曰丗<lb/>
充糧盡内外離心我當不勞攻擊坐収其弊耳建徳新破<lb/>
海公將驕卒惰今我據武牢扼其襟要若賊恃勝冒險争<lb/>
鋒吾當破賊若不戰旬月之間丗充自潰彼敗我振足以<lb/>
臨之一行兩定在於斯舉若不速進賊入武牢諸城新附<lb/>
必不能守二賊并力將若之何秦府記室薛収進曰丗充<lb/>
據東都府庫填積所患者在於乏食是以爲我所持建徳<lb/>
親惣十餘萬衆來拒王師亦當盡彼驍雄期於速戰若縱<lb/>
其兩㓂相連轉河北之積以相資給則伊洛間戰闘不巳<lb/>
<pb n="KR3k0012_SBCK_331-11b"/>
大王今欲親率猛銳先據城皐之險訓兵坐甲當彼疲弊<lb/>
之衆一戰必尅建徳破則丗充自下不過數旬二國之君<lb/>
可面縳麾下蕭瑀等柰何遂請退兵太宗曰善而從之留<lb/>
齊王元吉圍丗充親率三千五百人趣武牢守之與戰相<lb/>
持二十餘日五月建徳謀伺官軍芻盡牧馬於河北必將<lb/>
襲武牢太宗聞之遂牧馬千餘疋於河渚間以誘之詰朝<lb/>
建徳果悉衆而至陣於汜水東太宗候陣乆卒饑令宇文<lb/>
士及率騎經賊陣之西馳而南上賊陣動因而諸軍奮擊<lb/>
之大潰竟如太宗夲䇿<lb/>
太平御覽卷第三百三十一<lb/>
<pb n="KR3k0012_SBCK_331-12a"/>
</p>
<p>
</p>
  </div>
</body>
</text>
</TEI>
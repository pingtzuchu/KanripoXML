<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_865-1a"/>
太平御覧卷第八百六十五<lb/>
　飲食部二十三<lb/>
　　　塩　醬<lb/>
　　　　　塩<lb/>
書曰青州厥貢塩絺<lb/>
周禮天官籩人曰朝事之籩其實形塩<hi>案塩謂為虎形謂之形塩</hi>
又曰掌塩之政令以共百事之塩祭祀共其苦塩散塩<hi>杜子</hi>
<hi>春讀若爲塩謂出塩直用不凍治也鄭司農云散塩凍治者玄謂散塩煑水為塩也</hi>賔客共其形塩<lb/>
散塩王之膳羞共飴塩<hi>飴塩之怡者今戎塩有也</hi>凢齊事鬻塩以待戒<lb/>
令<hi>齊事和五味之事鬻塩凍治之鬻音煑也</hi>
記曰祭宗廟塩曰鹹鹺<hi>大鹹日鹺</hi>
又曰醯醢之羙而煎塩之尚貴天産也<lb/>
又曰桃諸卵塩<hi>大塩</hi>
<pb n="KR3k0012_SBCK_865-1b"/>
又曰功衰食菜果飲水漿無塩酪不能食食塩酪可也<hi>功衰</hi>
<hi>齊斬之未也酩酢酨</hi>
左傳曰王使周公閱來聘饗有昌歜白黒形塩辭曰國君<lb/>
文足昭也武可畏也則有備物之饗以象其德薦五味羞嘉<lb/>
榖塩虎形<hi>塩五味之醬故刻尽虎形以象其武</hi>以獻者功吾何以堪之<lb/>
又曰晉人謀去故綘諸大夫皆曰必居邭瑕氏之地沃饒<lb/>
而近塩<hi>塩狩氏縣有塩池是也</hi>
又曰齊晏子曰山木如市弗加於山魚塩蜃蛤弗加於海<lb/>
說文曰塩鹹也塩池河東塩池袤五十里廣六里周一百<lb/>
十四里<hi>戴延之西京記曰塩生水中夕取朝復千車万馿適意多少</hi>鹵西方鹹也東方<lb/>
謂之斥西方謂之鹵鹺鹹也河内謂之鹹<lb/>
廣雅曰䴛<hi>音消<折 t="33"/>七豆/切<折 t="33"/>音/温</hi>
                    <graphic n="KR3380" url="https://raw.githubusercontent.com/kanripo/KR-Gaiji/master/images/KR3380.png" mimeType="image/png"/>
                    <hi>歩典切</hi>塩也<lb/>
史記曰募民月給費用官器作煑塩官牢盆<hi>如淳日牢廩食也盆煑塩</hi>
<pb n="KR3k0012_SBCK_865-2a"/>
漢書王莽詔曰塩食者之將<lb/>
又曰呉東海水爲塩國用饒足<hi>呉録地里志曰呉王煑海水為塩今海塩縣是也</hi>
續漢書曰虞翊爲武都太守始到郡榖石千五百塩石八<lb/>
千視事三歳榖石八千塩百<lb/>
又曰天笁國出黒塩<lb/>
東觀漢記曰賈復爲縣掾迎塩河東㑹盗賊起等軰放散<lb/>
其塩復獨完還致縣中<lb/>
後漢書曰第五倫自以乆爲官不逹遂將家属客河東変<lb/>
名姓自稱王伯齊載塩徃來又太原上黨所過輙爲糞除<lb/>
而去<lb/>
又王符論曰且攻玉以石洗金以塩<hi>詩小雅曰他山之石可以攻玉今之金工</hi>
<hi>發金色者皆淬之塩水也</hi>
魏志曰衛覬與荀彧書曰夫塩國之大寳也自亂以來放<lb/>
<pb n="KR3k0012_SBCK_865-2b"/>
散冝如舊置使者監賣以其直益市犁牛若有歸民以供<lb/>
給之<lb/>
又曰鄧艾平蜀後言於司馬文王留隴右兵二萬人蜀兵<lb/>
二萬人煑塩興冶爲軍農要用<lb/>
魏略曰漢令哀牢民家出塩一斛以爲賦<lb/>
呉志曰朱桓卒家無餘財孫權賜塩五千斛以周䘮事<lb/>
蜀志曰先主定益州置塩府校尉較塩鐵之利<lb/>
晉書曰肅愼國無塩鐵燒木作灰取汁而食之<lb/>
又曰郭文字文舉隠居呉興餘杭大辟山中恒着鹿裘葛<lb/>
巾不飲酒食肉區種菽麥採草葉木寳貿塩以自供人或<lb/>
酬下價者亦即與之<lb/>
宋書曰豫章王大㑹賔僚張融食炙始畢行炙人便去融<lb/>
欲求塩䔉口終不言方食捶指半日乃息<lb/>
<pb n="KR3k0012_SBCK_865-3a"/>
又曰張融作海賦文辭詭激獨與衆<hi>異後</hi>以示鎮軍將軍頋<lb/>
顗之曰卿此賦實超玄虚但恨不道塩耳融即永筆注曰<lb/>
漉沙搆白熬波出素積雪中春飛霜暑路<lb/>
齊書曰崔慰祖父䘮不食塩母曰汝旣無兄弟又未有子<lb/>
息毀不滅性故當不進肴羞耳如何絶塩吾今亦不食矣慰<lb/>
祖不得已從之<lb/>
梁書曰侯景䧟臺城宴集其黨又召僧通僧通取肉揾塩<lb/>
以進景問曰好不景荅所恨大鹹僧通曰不鹹則爛及景<lb/>
死王僧辨截其二手送齊宣又傳首徃江陵果以塩五斛<lb/>
置腹中送于建康暴之于市百姓爭取屠膾羹食皆盡<lb/>
後魏書曰丗祖南伐遺李伯賜劉義㳟等塩各九種并胡<lb/>
䜴孝伯日有後詔凢此諸塩各有所冝白塩食塩主<lb/>
上自所食黒塩治腹脹氣滿末之六銖以酒下胡塩治<lb/>
<pb n="KR3k0012_SBCK_865-3b"/>
目痛戎塩治諸瘡赤塩駮塩臰塩馬齒塩四種並非食<lb/>
塩<lb/>
又曰忽吉國水氣鹹凝塩生樹上<lb/>
又曰沮渠蒙遜平酒泉於宋繇室得書數千卷塩米數十<lb/>
斛而巳蒙遜歎曰孤不喜尅李氏欣得宋繇耳<lb/>
北齊書曰房景伯母亡居䘮不食塩菜因此遂爲水病積<lb/>
年不愈<lb/>
又曰崔暹奏請海沂煑塩有利軍國文襄以問崔昴昴曰<lb/>
亦旣官煑断之竈官力雖多不及人廣諸淮開市薄爲竈<lb/>
稅私館給彼此有冝朝廷從之<lb/>
唐書曰武德中長安古城塩渠水生塩色紅白味甘狀如<lb/>
方印<lb/>
又曰左右神䇿塩州行營節度使胡堅昌皆表奏𥘉城塩<lb/>
<pb n="KR3k0012_SBCK_865-4a"/>
州鹵中獲壤土又置烽堡水路廻逺即時有雨廢塩井悉<lb/>
生塩事扶聖德可謂天讃請宣付史館制可<lb/>
又曰代宗時河中府塩池生瑞塩韓滉奏曰土德之瑞<lb/>
又曰李晟薨後徳宗以𥘉城塩州復塩池上賜宰相新塩<lb/>
惻然思之命置塩於靈座<lb/>
又曰流鬼國去京師萬五千里邊於北海多沮澤有魚塩<lb/>
之利<lb/>
又曰𥘉搉塩起於苐五琦及劉晏代其任法術精宻官無<lb/>
遺利𥘉歳入錢六十萬貫季歳十倍而人無厭苦大暦末<lb/>
通計一歳征賦所入而塩醝當天下太半之賦<lb/>
管子曰齊有渠之塩燕有遼東之煑十口之家十人舐塩<lb/>
百口之家百人舐塩凢食塩之數一月丈夫五升少半婦<lb/>
人三升少半嬰兒二升少半塩之重升加分耗而釡百升<lb/>
<pb n="KR3k0012_SBCK_865-4b"/>
加什耗而釡千君伐沮薪煑浦水爲塩正而積之三萬鍾<lb/>
至陽春農事方作令民無得築垣墙母得繕冢墓大夫無<lb/>
得治宫室臺榭北海之衆無得聚庸而煑塩然塩之價必<lb/>
四什倍君以四什之賈循河濟之流南輸梁趙宋衛濮陽<lb/>
悪食無塩則腫守圉之本其用塩獨重君伐菹薪煑沛水<lb/>
以籍於天下然則天下不减矣<lb/>
又曰桓公成塩三萬六千鍾令吏糴之得成金萬一千餘<lb/>
斤<lb/>
尸子曰南海之輦北海之塩<lb/>
魯連子曰連宿沙瞿子善煑塩使煑潰沙雖十宿不能得<lb/>
也<lb/>
抱朴子曰作赤塩法用寒塩一斤雨泥一斤内鐵器中以<lb/>
爲水燒皆消而赤也<lb/>
<pb n="KR3k0012_SBCK_865-5a"/>
金樓子曰白塩小小峯洞激如有水精及其映日光似琥<lb/>
珀胡人扣之以供國厨名爲君王塩亦名玉華塩<lb/>
又曰有清池塩正四方廣半寸其形挾踈似有人耕池旁<lb/>
地取池水波種之去勿廻頋即生此塩<lb/>
國語曰桓公通齊國之魚塩干東萊<hi>言通者先時禁人東莱齊之東莱夷也</hi>
山海經曰景山南望塩皈<hi>或無皈字</hi>敗之池北望少澤其草多<lb/>
藷藇秦菽其隂多頳其陽多玉郭景純云塩敗澤即解縣<lb/>
塩池也<lb/>
吕氏春秋曰和之羙者大夏之塩<hi>髙誘曰大夏澤名或山名</hi>
春秋後語曰張儀說趙王曰今日楚與秦爲兄弟之國而<lb/>
韓魏稱爲藩臣齊獻魚塩之地断趙之右臂<hi>齊負海有魚塩之利今云</hi>
<hi>献魚塩之地矯辞以脅趙也</hi>
淮南萬畢術曰塩能累卵<hi>取戎監塗卵取他夘置其上即累也</hi>
<pb n="KR3k0012_SBCK_865-5b"/>
塩鐵論曰古者豪強大家得煑海爲塩民皆依爲姦之業<lb/>
也<lb/>
世說曰秦繆公使賈人載塩百里奚使將軍<lb/>
風俗通曰鹹如炭俗說鹹亦與熱正等炭火不可以入口<lb/>
人食得大鹹亦吐之謹案東海昫人曉知塩法者云攪塩<lb/>
木多日毎燋黒如炭非謂竈中火炭也<lb/>
呉時外國傳曰漲海州有湾湾中常出自然白塩嶧嶧如<lb/>
細石子天笁國有新陶水水甘羙下有石塩白如水精<hi>南州</hi>
<hi>異物志云塩如石英</hi>
晉令曰凢民不得私煑塩犯者四歳刑主吏二歳刑<lb/>
蜀王本紀曰宣帝地節中始穿塩井數十所<lb/>
世本曰宿沙作煑塩<hi>宋志曰宿沙衛齊靈公臣齊濵海故衛爲漁塩之利</hi>
晉太康地記曰梓潼縣出傘子塩<lb/>
<pb n="KR3k0012_SBCK_865-6a"/>
廣志曰鹽體因於水故或水且<hi>生于</hi>水故或與土雜産于地<lb/>
多側于海濵但未必千里相比耳煑鹽與海同河東有印<lb/>
成鹽西方有石子鹽皆生於水<hi>北海</hi>胡中有青鹽五原有紫<lb/>
鹽波斯國有白鹽如細石子<lb/>
玄晏春秋曰故侍中劉子楊食餅知鹽生精味之至<hi>秦記曰㑹</hi>
<hi>稽王道子爲符郎設盛饌郎云塩味小生</hi>
博物志曰臨卭火井諸葛亮徃視之後火益盛以盆貯水<lb/>
煑之則鹽後人以火投井中火即滅至今不然<lb/>
梁四公子記曰髙昌國遣使貢鹽二顆顆大如斗狀白似<lb/>
玉帝以其自萬里絶域而來獻數年方逹命杰<hi>音竭</hi>公迓之<lb/>
謂其使曰鹽一顆是南燒羊山月望收之者一是北燒羊山非<lb/>
月望收之者使者具陳鹽奉王急命故非時尓因問紫鹽<lb/>
磬碧珀云中路遭北涼所奪不敢言之帝問杰曰公羣物之<lb/>
<pb n="KR3k0012_SBCK_865-6b"/>
異對曰南燒羊山鹽文理粗北燒羊山鹽文理密月望收<lb/>
之者明徹如氷以氊槖煑之可驗交河之間平磧中掘深<lb/>
數尺有末鹽如紅如紫色鮮味甘食之止痛更深一丈下<lb/>
有碧珀黒逾純漆或大如車輪末而食之攻婦人小腹癥<lb/>
瘕諸疾彼國珎異必當致貢是以知之<lb/>
凉州異物志曰姜賴之墟今稱龍城恒溪無道以感天庭<lb/>
上帝赫怒溢海盪傾<hi>姜賴胡國名也恒溪其王字也矜貪無厭上帝化爲沙門遊于觀其政遂</hi>
<hi>從溪乞之以塩與帝帝乃震怒使蒲昌溢以盪覆也</hi>㓻鹵千里蒺䔧之形其下有鹽<lb/>
累棊而生<hi>其地化爲鹵而㓻堅嶷如蒺䔧撥發其厎塩方大如棊以次相累也坐以鹽乞天帝故使此地</hi>
<hi>化生塩也</hi>
又曰鹽山二岳三色爲質赤者如丹黒者如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>小大從意<lb/>
鏤之冩物<hi>赤與黒者皆小惟白大或如篋箱從人所爲形也</hi>作獸辟惡佩之爲吉<lb/>
<hi>或治爲鳥獸以佩之</hi>戎鹽可以療疾<hi>四方皆用白者作散以除頭風以其出胡國故言戎塩也</hi>
<pb n="KR3k0012_SBCK_865-7a"/>
凉州記曰有青塩池出塩正方半寸其形似石甚甜羙<lb/>
益州記曰汶山越嶲煑塩法名異汶山有鹹石先以水漬<lb/>
旣而煎之越嶲先燒炭以塩井水沃炭刮取塩<lb/>
荆州記曰塩水自凝生傘子塩方寸中央隆起形如張傘<lb/>
夲草經曰鹵塩一名寒石味苦戎塩主明目大塩一名胡<lb/>
塩<hi>吕氏春秋日本草云戎塩一名胡塩</hi>
崔駰博徒論曰江陽六塩<lb/>
笑林曰姚彪至武昌遇風與沈浙江渚守風粮用盡遣人<lb/>
從彪貸鹽百斛彪得書不荅勑左右倒鹽百斛着江水中<lb/>
曰明吾不惜惜所與耳<lb/>
嶺表異録曰野煎塩廣南煑海其無限啇人納攉計價極<lb/>
微數内有恩州埸石橋埸俯迩滄溟去府最逺啇人於<lb/>
所司給一百石搉課止銷雜貨三二千及徃本埸塩<lb/>
<pb n="KR3k0012_SBCK_865-7b"/>
並無官者給遣啇人但將人力收聚鹹沙掘地爲坈坈<lb/>
口稀布竹木鋪蓬簟於其上堆沙潮來投沙鹹鹵淋在坈<lb/>
内伺候潮退以火炬照之氣衝火滅則取鹵計用竹盤煎之<lb/>
頃尅而就竹盤者以篾細織竹鑊表裏以壯礪灰泥之自<lb/>
収海水煎塩謂之野煎易得如此也<hi>江淮試鹵濃淡昻置飯粒於鹵中粒浮者</hi>
<hi>即是純鹵也</hi>
　　　　　醬<lb/>
禮記曰膾炙處外醯醬處内<lb/>
又曰獻熟食者操醬齊<lb/>
又曰濡雞醢醬實<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>濡魚卵醬實<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>濡鼈醢醬實<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>魚膾<lb/>
芥醬麋腥醢醬<lb/>
論語曰不得其醬不食<lb/>
漢書曰劉歆謂楊雄云今學有禄利然尚不能明易又如<lb/>
<pb n="KR3k0012_SBCK_865-8a"/>
玄何吾恐後人覆醬<graphic n="KR3663" url="https://raw.githubusercontent.com/kanripo/KR-Gaiji/master/images/KR3663.png" mimeType="image/png"/>也<hi>
                        <graphic n="KR3663" url="https://raw.githubusercontent.com/kanripo/KR-Gaiji/master/images/KR3663.png" mimeType="image/png"/>音部甖名也</hi>
風俗通曰醬成於塩而鹹於塩夫物之變有時而重<lb/>
又曰雷不作醬俗說令人腹内雷聲桉子路感雷精而生<lb/>
尚<hi>十罡</hi>好勇死衛人醢之孔子覆醢毎聞雷心惻怛耳<lb/>
桓譚新論曰鄙人得鯅<hi>音羶</hi>醬而羙與人共食少唾其中因<lb/>
弃之俱不得食<lb/>
論衡曰作豆醬惡聞雷此欲使人急作不欲積乆<lb/>
世說曰陸機入洛欲爲三都賦聞左司作之撫掌而笑與<lb/>
弟雲書云此間有傖父欲作三都賦湏其成當以覆醬瓮<lb/>
耳<lb/>
宋書曰孝武甞爲王玄謨作四時書云匏醬調秋菜白醝<lb/>
解冬寒<lb/>
又曰阮孝緒外兄王晏貴顯屢至其門孝緒度之必至顚<lb/>
<pb n="KR3k0012_SBCK_865-8b"/>
覆聞其笳管穿籬逃匿不與相見曽㑹醬羙問之云是王<lb/>
家所得便吐餐覆醬及晏誅親戚咸爲之懼孝緒曰親而<lb/>
不黨唯坐之及竟獲免<lb/>
梁劉孝儀謝智安王賚蝦醬啓曰龍醬傳甘退成可陋蚿<lb/>
醢稱貴追覺失言上聖聞雷未之能覆嘉賔流歠差以<lb/>
無辭<lb/>
太平御覽卷第八百六十五<lb/>
</p>
<p>
</p>
  </div>
</body>
</text>
</TEI>
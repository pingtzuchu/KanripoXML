<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_259-1a"/>
太平御覽卷第二百五十九<lb/>
　職官部五十七<lb/>
　　　　　太守<lb/>
論語子路曰善人爲邦百年亦可以勝殘去殺矣<hi>善人居中不踐</hi>
<hi>迹不入室也此人爲政不能早有成功百年乃能無殘暴之人</hi>
史記曰萬石君奮其父趙人也姓石氏奮長子建次子甲次子乙<lb/>
官皆至二千石於是景帝曰石君及四子皆二千石人臣<lb/>
尊寵乃集其門號奮爲万石君孝景季年万石君以上大<lb/>
夫禄歸老于家以歳時爲朝臣過宫門闕万石君必下車<lb/>
趨見路馬必式焉<lb/>
又曰杜周爲御史大夫家兩子夾河爲守<lb/>
漢書曰郡守秦官也常治其郡袟二千石有丞邊郡又有<lb/>
史掌兵馬祑皆六百石景帝中二年更名太守<lb/>
<pb n="KR3k0012_SBCK_259-1b"/>
又曰季布爲河東太守孝文時人有言其賢召欲以爲御<lb/>
史大夫又言其勇使酒難近至留邸一月見罷布進曰臣<lb/>
待罪河東陛下無故召臣此人必有以臣欺陛下者今臣<lb/>
至無所受事罷去此人必有毀臣者夫以一人譽召臣一<lb/>
人毀去臣臣恐天下有識聞之有以窺陛下<hi>韋昭曰窺見陛下深淺也</hi>
上黙然慙曰河東吾股肱郡故特召君耳<lb/>
又曰嚴助㑹稽人也上問所欲對曰願爲㑹稽太守在郡<lb/>
數年不聞問上賜詔書曰君猒承明之廬<hi>石渠門外</hi>勞侍從之<lb/>
事懷故土出爲郡間者闊焉乆不聞問助惶恐上書謝曰<lb/>
臣事君猶子事父臣當伏誅願奉二年計最<hi>如淳曰舊法當使丞奉歲</hi>
<hi>計躬自欲入奉之也最凡要也</hi>
又曰朱買臣字翁子拜㑹稽太守上謂買臣曰冨貴不歸<lb/>
故郷如衣錦夜行今子何如買臣蝢首辝謝買臣衣故衣<lb/>
<pb n="KR3k0012_SBCK_259-2a"/>
懷其印綬歩歸郡邸時㑹稽吏方相與羣飲不視買臣買<lb/>
臣入室中守邸與共食且飽少見其綬守邸怪之前引其<lb/>
綬又視其印㑹稽太守章也守邸驚出相語上計椽吏皆<lb/>
醉大呼曰妄誕耳守邸曰試來視之其故人素輕買臣者<lb/>
入内視之還走疾呼曰實然座中驚駭丞守相推排陳列<lb/>
庭中拜謁<lb/>
又曰龔勝楚人也哀帝以勝守右扶風數月上知勝非撥<lb/>
煩吏遷勝光禄卿<lb/>
東觀漢記曰彭寵字伯通南陽宛人也父容哀帝時爲漁<lb/>
陽太守有名於邊容貌飲食絶衆是時單于來朝當道二<lb/>
千石皆選容貌飲食者故容徙爲雲中太守<lb/>
又曰馮勤字偉伯曽祖揚宣帝時爲弘農太守生八男皆<lb/>
典郡趙魏間號爲萬石諸馮至是世至二千石<lb/>
<pb n="KR3k0012_SBCK_259-2b"/>
漢雜事曰蔣滿爲上黨其子萬爲北地都尉同詔徴見宣<lb/>
帝曰父子剖符耶即詔滿爲淮陽相萬爲弘農守<lb/>
後漢書曰郅惲再遷長沙太守先是長沙有孝子古𥘉遭<lb/>
父䘮未葬鄰人失火𥘉匍匐柩上以身扞火火爲之㓕惲<lb/>
真異之以爲首舉<lb/>
又曰任延爲武威太守帝親見戒之曰善事上官無失名<lb/>
譽延對曰臣聞忠臣不私私臣不忠履正奉公臣子之節<lb/>
上下雷同非陛下之福善事上官臣不敢奉詔帝歎息曰<lb/>
卿言是也<lb/>
又曰橋玄爲上谷太守上邽姜歧守道隱居名聞西州玄<lb/>
召以爲吏稱疾不就玄怒勑督郵尹益逼致之曰歧若不<lb/>
至趣嫁其母<hi>趣音促</hi>益固争不能得遽暁譬歧歧堅卧不起<lb/>
郡内士大夫亦徃諌玄乃止時頗以爲譏<lb/>
<pb n="KR3k0012_SBCK_259-3a"/>
漢官解詁云太守專郡信理庻績勸農賑貧決訟斷辟興<lb/>
利除害檢察詳姧舉善黜惡誅殺暴殘者也<lb/>
魏志曰賈逵字梁道太祖征馬超至弘農曰此西道之要<lb/>
以逵領弘農太守召見計事大恱之謂左右曰使天下二<lb/>
千石悉如賈逵吾何憂也<lb/>
又曰劉靖馥之子也黄𥘉中遷廬江太守詔曰卿父昔爲<lb/>
彼州今卿復爲此郡可謂能克負荷者也<lb/>
又曰曹仁字子孝太祖征吕布仁别攻句陽抜之數有功<lb/>
拜廣陽守太祖器其勇略不使之郡<lb/>
蜀志曰法正字孝直先主以正爲蜀郡太守揚武將軍外<lb/>
統都畿内爲謀主一飡之德睚䀝之怨無不報覆擅殺毀<lb/>
傷巳者數人或謂諸葛亮曰法正於蜀郡大縱横將軍啓<lb/>
主公抑其威福亮荅曰主公之在公安也北畏曹操之強<lb/>
<pb n="KR3k0012_SBCK_259-3b"/>
東憚孫權之逼近則慮孫夫人生變於肘腋當斯之時進<lb/>
退狼跋法孝直爲之輔翼令翻然翺翔不可復制如何禁<lb/>
法正使不得行其意也<lb/>
又曰劉琰字威碩魯國人也先主在豫州辟爲從事以其<lb/>
宗姓有風流善談論厚親待之遂墮從周旋常爲賔客先<lb/>
主定益州以琰爲固陵太守<lb/>
吴志曰士爕爲交阯太守中國士人徃依避難者以百數<lb/>
躭翫春秋爲之注解陳國袁徽與尚書令荀彧書曰交阯<lb/>
士府君旣學問優愽又逹於從政處大亂之中保全一郡<lb/>
二十餘年疆埸無事民不失業羈旅之徒皆蒙其慶雖竇<lb/>
融保河西曷以加之<lb/>
又曰周魴黄武中鄱陽大帥彭綺作亂攻没屬城及以魴<lb/>
爲鄱陽太守與胡綜等勠力致討遂生擒綺送詣武昌<lb/>
<pb n="KR3k0012_SBCK_259-4a"/>
又曰陸績字公紀孫權統事辟爲奏曹掾以直道見憚岀<lb/>
爲鬱林太守<lb/>
晉書曰桓玄出𥙷義興太守鬱鬱不得志甞登髙望震澤<lb/>
歎曰父爲九州伯兒爲五湖長棄官歸國<lb/>
又曰辛恭靖隴西狄道人也少有器幹才量過人隆安中<lb/>
爲河南太守㑹姚興來冦恭靖固守百餘日以無救而䧟<lb/>
𬒳執至長安興謂之曰朕將任卿以東南之事可乎恭靖<lb/>
厲色曰我寧爲國家鬼不爲羗賊臣興怒幽之別室經三<lb/>
年至元興中誑守者乃踰垣而遁歸于江東<lb/>
又曰鄭冲爲陳留太守冲以儒雅爲德蒞職不爲幹局之<lb/>
譽而簞食緼𫀆不營貲産世以此重之<lb/>
又曰劉世智字子房貞素有寔兄風少貧窶毎負薪自給<lb/>
讀書不輟竟以儒行稱歷吏部郎出爲潁川太守平原管<lb/>
<pb n="KR3k0012_SBCK_259-4b"/>
輅甞謂人曰吾與劉潁川兄弟語使人神思清發昬不暇<lb/>
寐自此之外殆白日欲寢矣<lb/>
又曰劉胤王敦請爲右司馬胤知敦有不臣心枕疾不視<lb/>
事以是悮敦意岀爲豫章太守辭以脚疾詔就家授印綬<lb/>
郡人莫鴻南土豪族因亂殺夲縣令横恣無道百姓患之<lb/>
胤至誅鴻及諸豪右界内肅然<lb/>
晉起居注太康八年詔曰昔先王御俗以興至治未有不<lb/>
先成民事者也漢宣識其如此是以歎息良二千石今欲<lb/>
皆先外郡治民著績然後入爲常伯納言及典兵宿衛黄<lb/>
門散騎中書郎<lb/>
晉書吕光載記曰吕纂尅金城太守衛鞬鞬瞋目謂光曰<lb/>
我寕守節斷頭不爲降虜也光義而免之<lb/>
沈約宋書曰羊玄保爲黄門郎善弈棊棊品第三太祖亦<lb/>
<pb n="KR3k0012_SBCK_259-5a"/>
好棊數蒙引見嘉其温謹與太祖賭郡戲勝以𥙷宣城<hi>太守</hi>
齊書曰王敬則遷吴興太守郡舊多剽掠有十數小兒於<lb/>
路取遺物敬則殺之以徇自此路不拾遺物郡無刼盗又<lb/>
録得一偷召其親屬於前鞭之令偷身長掃街路乆之乃<lb/>
令偷舉舊偷自代諸偷恐爲所識皆逃走境内以清<lb/>
又曰劉善明太祖踐祚以善明勲誠欲與善明禄召謂之<lb/>
曰淮南近畿國之形勝自非親賢不使居之卿爲我卧治<lb/>
也代髙宗爲征虜將軍淮南宣城二郡太守<lb/>
又曰張岱時新安王子鸞以盛寵爲南徐州割吴郡屬焉<lb/>
髙選佐吏孝武帝召岱謂之曰卿美望夙著今欲用卿爲<lb/>
子鸞㹅刺史之任無謂小屈終當大伸也<lb/>
又曰王敬則爲吴興太守入烏程從市過見屠肉枅<hi>結賢反</hi>
歎曰吴興昔無此枅是我少時在此作也召故人飲酒說<lb/>
<pb n="KR3k0012_SBCK_259-5b"/>
平生不以屑也<lb/>
南史曰謝超宗有髙名齊髙帝以超宗爲義興太守昇明<lb/>
二年坐公事免詣東府門自通其日風寒髙帝謂四坐曰<lb/>
此客至使人不衣自䁔矣<lb/>
三國典略曰王慶籍爲京兆太守太祖以其精勤賚以紫<lb/>
𫀆及綾裳一襲謂百官曰王慶籍一世清人也<lb/>
又曰隂鏗爲招逺將軍晉陵太守鏗甞與賔友宴飲見行<lb/>
觴者因廽酒矣以授之衆坐皆笑鏗曰吾儕終日酣酒而<lb/>
執爵者不知其味非人情也及侯景之亂鏗甞爲賊所擒<lb/>
或救之獲免鏗問其故乃前所行觴者<lb/>
梁書曰劉之遴爲南郡太守𥘉之遴在荆府常寄居南郡<lb/>
廨忽夢前太守袁彖謂曰卿後當爲折臂太守則居此中<lb/>
之遴後果折臂遂臨此郡<lb/>
<pb n="KR3k0012_SBCK_259-6a"/>
又曰謝朏字敬仲齊時爲義興太守加秩二千石不省雜<lb/>
事悉付綱紀曰吾不能作主者但吏能作太守耳<lb/>
又曰任昉爲吴興太守清潔友人到漑與弟洽從昉爲山<lb/>
澤遊𬒳代而還無衣沈約遺裙衫迎也<lb/>
又曰范縝爲冝都太守性不信鬼神夷陵有伍相廟唐漢<lb/>
三神廟胡里神廟縝乃下教斷不祠<lb/>
後魏書曰房士逹永安末轉濟南太守士逹不入京師而<lb/>
頻爲夲州郡時人榮之<lb/>
又曰崔休爲渤海太守時大儒張吾貴有盛名於山東四<lb/>
方學士咸相宗慕弟子自逺而至者常千餘人生徒旣衆<lb/>
所在多不見容休乃爲設爼豆招延禮接使肆業而還儒<lb/>
者稱爲口實<lb/>
又曰盧道將爲燕郡太守道將下車表樂毅霍光之墓而<lb/>
<pb n="KR3k0012_SBCK_259-6b"/>
爲之立祠<lb/>
又曰房㓜愍安豊新蔡二郡太守坐事奪官居家忽聞有<lb/>
客聲出無所見還至庭中爲家羣犬所噬遂卒<lb/>
北史曰宋欽道仕齊歷位中山太守長於撫接然好察細<lb/>
事其州府佐吏使民間者先酬錢然後敢食臨蒞處稱爲<lb/>
嚴整<lb/>
後周書曰盧光爲京兆太守先是舎數有妖怪前後郡將<lb/>
莫敢居者光曰吉凶由人妖不妄作遂入居之未幾光所<lb/>
乗馬忽昇㕔事昇牀南首而立又食器無故自破光並不<lb/>
以介懷其精誠守正如此<lb/>
唐書曰崔玄亮清慎介獨自登朝行不樂趨競歷御史尚<lb/>
書宻湖曹三部守毎一遷秩謙譲輙形於色<lb/>
又曰李暠守太原舊俗有僧徒以習禪爲業及死不歛但<lb/>
<pb n="KR3k0012_SBCK_259-7a"/>
輿屍送近郊以飼鳥獸如是積年土人號其地爲黄坑坑<lb/>
側有餓犬千數食死人肉因侵害㓜弱逺近苦之前後官<lb/>
吏不能禁止暠到官申明禮憲期不再犯仍發兵捕殺羣<lb/>
狗其風遂革<lb/>
三輔决録曰馬援誡兄子書龐伯髙敦篤周慎口無擇言<lb/>
吾愛之重之願汝曹効之世祖見援書即擢爲零陵太守<lb/>
在郡四年甚有治化<lb/>
文士傳曰文帝亦親阮籍常與談戲任其所欲不迫以職<lb/>
事籍常從容言昔曽遊東平樂其土風願得爲東平太守<lb/>
文帝大恱即從其意籍便乗驢徃之至郡皆壞府舎諸壁<lb/>
鄣使内外相望教令清當十餘日便復乗驢而去<lb/>
楚國先賢傳曰耒陽胡紹字伯蕃年十八爲郡門下幹迎<lb/>
太守許荆荆足中風使紹枊之紹視荆蹠<hi>音跖</hi>下而笑荆怒<lb/>
<pb n="KR3k0012_SBCK_259-7b"/>
問之紹曰見明府蹠下黒子紹亦有之忻而故笑荆視之<lb/>
果有黒子令其從學學八年遂爲九真零陵二郡太守<lb/>
華陽國志曰趙瑶字元珪弟琰字稚珪瑶兄弟皆以令德<lb/>
著聞瑶少有公望遷扶風太守徙爲蜀郡司空張温謂之<lb/>
曰弟五伯魚從蜀郡入爲司空吾今掃弟以待足下矣<lb/>
西京雜記曰朱買臣爲㑹稽太守懷章綬還至舎亭而國<lb/>
人未知也所知錢勃見曝露乃勞之曰無罷乎遺以紈扇<lb/>
買臣至郡引爲上客㝷遷爲掾吏<lb/>
韓子曰李悝爲魏文侯上地之守而欲人之善射乃下令<lb/>
曰民有狐疑之訟者令之射杓中之者勝不中者負令旦<lb/>
下而人皆習射日夜不休及與秦戰大敗之以民之善射<lb/>
也<lb/>
風俗通曰蜀郡任嘉年三四歳時父騰爲諸生於漢中就<lb/>
<pb n="KR3k0012_SBCK_259-8a"/>
師有盗賊道路斷絶蜀亦覆没客轉長沙爲州郡吏後嘉<lb/>
爲長沙太守騰爲奏曹掾黙知嘉實其子曰嘉母語次謂<lb/>
嘉曰奏曹任掾則汝父也但差老耳嘉曰天下豈獨有一<lb/>
任夫人何以老更生邪意母曰咄我尚守飬汝數十年無<lb/>
嫌譏豈以垂没更失計哉顧實真父不可棄捐後嘉問掾<lb/>
聲音何類太守何州里耶掾曰夲犍爲武陽人蓬轉流宕<lb/>
到此母察審諦又識左耳前贅因出抱持對之流涕嘉自<lb/>
㧞榻歔欷哽咽<lb/>
世說曰爰綜爲新安太守南界有刻石爰至其下醼有人<lb/>
於石下得剪刀者衆咸異之主簿對曰昔長沙桓王甞飲<lb/>
餞孫洲父老云此洲狹而長君當爲長沙事果應夫三刀<lb/>
爲州今得交刀君亦當爲交州後果作交州<lb/>
世語曰荆州刺史裴潜以南陽周泰爲從事使詣司馬宣<lb/>
<pb n="KR3k0012_SBCK_259-8b"/>
王宣王知之辟泰㤗九年居䘮留鈌行之後三十六日擢<lb/>
爲新城太守宣王爲大㑹使尚書鍾毓嘲之曰君釋褐登<lb/>
宰府三十六日擁麾盖守兵馬典郡乞兒乗小車一何快<lb/>
耶泰曰君貴公之子故守吏職猕猴騎土牛一何遟也<lb/>
潘尼贈二李郎詩序曰元康六年尚書吏部郎汝南李光<lb/>
彦遷汲郡太守都亭侯江夏李茂曽遷平陽太守此二子<lb/>
皆弱冠知名歷職顯要旬月之間繼踵名郡離儉劇之勤<lb/>
就放曠之逸枕鳴琴以俟逺致離別之際各斐然賦詩<lb/>
太平御覽卷第二百五十九<lb/>
</p>
<p>
</p>
  </div>
</body>
</text>
</TEI>
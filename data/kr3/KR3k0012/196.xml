<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_196-1a"/>
太平御覽卷第一百九十六<lb/>
　居處部二十四<lb/>
　　　　苑囿<lb/>
風俗通曰苑藴也言薪蒸所藴積也<lb/>
又曰囿者畜魚鱉之處也囿猶有也<lb/>
說文曰苑有園曰囿一曰養禽獸曰囿<lb/>
毛詩文王靈臺曰王在靈囿麀鹿攸伏<lb/>
左傳僖上曰齊侯與蔡姬乘舟于囿蕩公公懼變色禁之<lb/>
不可公怒歸之未絶蔡人嫁之<lb/>
又成下曰十八年秋築鹿囿書不時也<lb/>
又曰冬築郎囿書時也季子欲速成叔孫昭子曰焉用速<lb/>
成其以勦民也無囿猶可無民其可得乎<lb/>
又曰鄭之有原圃猶秦之有具囿注皆囿名也<lb/>
<pb n="KR3k0012_SBCK_196-1b"/>
毛萇詩注曰囿所以養禽獸天子百里諸侯四十里<lb/>
大戴禮曰正月祭韮囿<lb/>
周官曰囿人掌囿游之獸禁鄭玄注云囿游囿之離宮小<lb/>
苑遊觀處也禁者其蕃衛也囿游之獸游牧之獸也<lb/>
史記曰漢二年東略地諸故秦苑囿園池皆令民田之<lb/>
又滑稽傳曰秦始皇欲大苑囿東至函谷關西至陳倉優<lb/>
旃曰善多縱禽獸於其中宼從東方來令獸觸之足矣始<lb/>
皇以故輟止<lb/>
又蕭相國請曰上林中多空地願令民得田苑中上大怒<lb/>
曰相國多受民財乃爲民請吾苑乃下廷尉械繫數日王<lb/>
衛尉侍曰便於民而請眞宰相事陛下距楚數歳陳豨黥<lb/>
布反上自擊之當是時相國守關中揺足則關巳西非陛<lb/>
下有也相國不此時爲利今乃利賈人之金乎陛下何疑<lb/>
<pb n="KR3k0012_SBCK_196-2a"/>
於是使持節赦出何徒跣謝上曰休矣相國爲民請吾苑<lb/>
吾不許我不過爲桀紂主而相國爲賢耳<lb/>
漢書曰武帝好微行後南山下乃知帝微行數出也然尚<lb/>
迫於太后未敢逺出丞相御史知旨乃使右輔都尉徼循<lb/>
長楊以東右内史發小民供待㑹後乃私置更衣從宣曲<lb/>
以一十二所中休更衣<hi>師古曰宣曲宫名在昆明池西</hi>投宿諸宫長楊五<lb/>
柞倍楊宣曲尤幸於是上以爲道逺勞苦又爲百姓所患<lb/>
乃使太中大夫吾丘夀王待詔能用筭者二人舉籍阿城<lb/>
以南<hi>阿城本秦阿房宫也</hi>盩厔以東冝春以西隄封頃畒及其賈直<lb/>
欲除以爲上林苑屬之南山又詔中尉左右内史表屬縣<lb/>
草困欲以償時東方朔在傍進諌曰臣聞謙遜靜慤天表<lb/>
之應應之以福驕溢靡麗天表之應應之以異今陛下累<lb/>
郎臺恐其不髙也<hi>師古曰郎者堂下周屋也</hi>弋獵之處恐不廣也如天<lb/>
<pb n="KR3k0012_SBCK_196-2b"/>
不爲變則三輔之地盡可以爲苑何必盩厔鄠杜乎奢侈<lb/>
越制天爲之變上林雖小臣尚以爲大也夫南山天下之<lb/>
陌也南有江淮北有河渭其地從汧隴以東啇雒以西厥<lb/>
壤肥饒漢興去三河之地止霸産以西都涇渭之南北所<lb/>
謂天下陸海之地秦之所以虜西戎兼山東者也其山出<lb/>
玉石金銀銅鐵豫章檀柘異類之物不可勝原<hi>師古曰原本也言說</hi>
<hi>不能盡其根本也</hi>此百工所取給万民所足卬也又有秔稻梨栗<lb/>
桑麻竹箭之饒土冝薑芋水多䵷魚貧者得以人給家足<lb/>
無飢寒之憂故酆鎬之間號爲土膏其賈畒一金今規以<lb/>
爲苑絶陂池水澤之利而取民膏腴之地上乏國家之用<lb/>
下奪農桑之業弃成功就敗事損耗五榖是其不可一也<lb/>
且盛荆棘之林而長養麋鹿廣狐兎之苑大虎狼之墟又<lb/>
壞人冢墓發人室廬令㓜弱懷土而思耆老泣涕而悲是<lb/>
<pb n="KR3k0012_SBCK_196-3a"/>
<pb n="KR3k0012_SBCK_196-4a"/>
林苑<lb/>
又曰武帝建元三年微行始出北至池陽西至黄山南獵<lb/>
長楊東遊冝春<hi>皆宫觀名</hi>八九月中侍中常侍武騎及待詔隴<lb/>
西北地良家能騎射者期諸殿門故有騎門之號自此始<lb/>
也日一入山下馳射鹿豕狐兎手格熊羆馳騖禾稼秔稻<lb/>
之地民皆號呼罵詈也<lb/>
又曰宣帝神爵三年起樂遊苑三輔黄圖云在社陵<lb/>
又曰元始元年罷安定呼池苑以爲安民縣<lb/>
又曰枚乗說呉王曰漢上林離宫積聚玩好圈守禽獸不<lb/>
如長洲之苑游曲臺臨上路不如朝夕之池<lb/>
又曰戾太子旣冠就宫爲立愽望苑以通賔客<lb/>
范曄後漢書曰永𥘉六年春正月庚申詔越嶲置長利髙<lb/>
望始昌三苑又令益州置万歳苑犍爲置漢平苑<lb/>
<pb n="KR3k0012_SBCK_196-4b"/>
又曰延熹二年𥘉造　陽苑置丞尉<lb/>
又曰安帝永𥘉元年以廣成遊獵地假與貧民貧民廣成<lb/>
苑名在汝州<lb/>
又曰靈帝光和三年作罼圭靈昆苑<hi>罼圭苑有二東罼圭周一千五百歩中有</hi>
<hi>魚梁臺西苑周三千三百歩並在洛陽宣平門外</hi>
又曰靈帝光和五年始置圃囿署以宦者爲令<lb/>
又曰楊賜爲少府光禄勲代劉郃爲司徒帝欲造罼圭靈<lb/>
琨之苑賜上䟽諌曰竊聞使者並出規度城南人田欲以<lb/>
爲苑昔先王造苑囿裁足以修容三驅之禮薪萊芻牧皆<lb/>
悉徃焉先帝之制左𥙷鴻池右作上林<hi>鴻池在洛陽東上林在西</hi>不奢<lb/>
不約以合禮中今猥規郊城之地以爲苑囿壞沃衍廢田<lb/>
園驅居人奮禽獸殆非所謂若保赤子之義今城外苑巳<lb/>
有五六<hi>陽喜元年起西苑延熹三年造顯陽苑洛陽宫殿名有平樂苑上林苑桓帝延熹元年置鴻德苑</hi>
<pb n="KR3k0012_SBCK_196-5a"/>
可以逞情意順四節也冝惟夏禹卑宫太宗露臺之義以<lb/>
慰下人之勞書奏帝意欲止以問侍中任芝中常侍樂松等<lb/>
曰昔文王之囿百里人以爲小齊宣七十里人以爲大今<lb/>
與百姓共之無害於政也帝恱遂令築苑<lb/>
漢官典職曰宫内苑聚土爲山十里九坂種竒樹育麋鹿<lb/>
麑麂鳥獸百種激上河水銅龍吐水銅仙人銜杯受水<lb/>
下注天子乗輦遊獵苑中<lb/>
漢舊儀曰上林苑中廣長三百里置令丞左右尉苑中養<lb/>
百獸天子遇秋冬獵射苑中取禽無數其中離宫七十所皆<lb/>
容千乗万騎<lb/>
又曰武帝時使上林苑中官奴婢及天下民貧貲不滿五<lb/>
十万徙置苑中人日五錢到帝得七十億万以給軍擊西<lb/>
域<lb/>
<pb n="KR3k0012_SBCK_196-5b"/>
續漢獻帝紀曰昭寧元年董卓住兵屯陽苑使者就拜司<lb/>
空<lb/>
續漢書百官志曰上林苑令一人六百石主苑中禽獸<lb/>
東觀漢記曰桓帝延熹元年𥘉置鴻德苑<lb/>
張璠漢記曰梁兾多規苑囿西至弘農東至滎陽南入魯<lb/>
陽北到河淇周旗十里<lb/>
崔鴻十六國春秋後趙録曰趙王八年春正月立桑梓苑<lb/>
於襄國<lb/>
又後燕録曰慕容熈築龍騰苑廣袤十餘里役徒二萬人又<lb/>
起景靈山苑内基廣五百歩峰髙十七丈又起逍遥宫甘<lb/>
露殿連房數百觀門相交鑿天河渠引入宫<lb/>
晉宫閣名曰洛陽有洪德苑靈崑苑平樂苑<lb/>
河南十二境簿曰河南縣有鹿子苑洛陽城西有桑梓苑<lb/>
<pb n="KR3k0012_SBCK_196-6a"/>
孟子曰齊宣王問孟子曰文王之囿方七十里有諸何其<lb/>
大也孟子曰民猶以爲小也王曰寡人囿方四十里民以<lb/>
爲大何故曰文王之囿芻蕘雉兎者徃焉與民同之民以<lb/>
爲小冝矣王之囿殺麋鹿者如殺人之罪<hi>是以四十里爲穽於國中也民</hi>
以爲大不亦冝乎<lb/>
吕氏春秋曰昔先王之爲苑囿園池足觀望勞形而巳矣<lb/>
非好儉節乎性也<lb/>
陶季直京都記曰覆舟山周廻二十里有林名白水苑<lb/>
又曰建康縣北呉朝爲桂林苑<lb/>
南朝宫苑記曰樂游苑在覆舟山南北連山築臺觀苑内<lb/>
起正陽林光等殿<lb/>
又曰桂林苑在落星山之陽呉都賦云數軍實于桂林之<lb/>
苑即此也<lb/>
<pb n="KR3k0012_SBCK_196-6b"/>
又曰芳林苑一名桃花園夲齊髙帝舊宅在廢東府城東<lb/>
邊秦淮大路北齊王融作曲水詩序載懷平浦乃睠芳林<lb/>
即此也<lb/>
又曰南苑在臺城南鳯臺山宋孝武以南苑地給張永云<lb/>
且給三百年期訖更啓即此也<lb/>
渚宫故事云湘東王於子城中造湘東苑穿地構山長數<lb/>
百丈植蓮蒲縁岸雜以竒木其上有通波閣跨水爲之南<lb/>
有芙蓉堂東有禊飲堂堂後有隱士亭北有正武堂堂前<lb/>
有射堋馬埓其西有郷射堂堂安行堋可得移動東南有<lb/>
連理太清𥘉生此連理當時以爲湘東踐祚之瑞北有映<lb/>
月亭脩竹堂臨水齋前有髙山山有石洞潛行宛委二百<lb/>
餘歩山上有陽雲樓極髙峻逺近皆見北有臨風亭明月<lb/>
樓顔之推云屢陪明月宴並將軍扈義熈所造<lb/>
<pb n="KR3k0012_SBCK_196-7a"/>
三輔黄圖曰宫二觀十四在甘泉苑垣内甘泉苑起仙人<lb/>
觀<lb/>
石虎鄴中記曰鄴城西三里桑梓苑有宫臨漳水凡此諸<lb/>
宫皆夫人侍婢又並有苑囿養獐鹿雉兎虎數遊宴其中<lb/>
西京雜記曰廬陵王胥有勇力恒於別囿學格熊羆後遂<lb/>
能空手搏之<lb/>
又曰樂遊苑自生玟瑰樹樹下多苜蓿<lb/>
又曰文帝爲太子立思賢苑以招賔<lb/>
又曰梁孝王好宫室苑囿之樂作矅華之宫築兎園園中<lb/>
有白室山山上有膚寸石落猿巖棲龍岫又有鴈池池間<lb/>
有鶴洲鳬渚宫館相連延亘數里竒果異樹瑰禽怪獸靡<lb/>
不畢備王與宫人賔客弋釣其中<lb/>
韓子曰秦大飢應侯請發五苑果棗栗以活民王曰秦法<lb/>
<pb n="KR3k0012_SBCK_196-7b"/>
賞有功誅有罪令發五苑是有功無功俱賞也<lb/>
禮稽命徴日外内之制各得其所四方之事無有畜滯則麒<lb/>
麟遊囿六畜繁多天苑有德星應<lb/>
白虎通曰苑囿所以在東方何苑囿養萬物者也東方所<lb/>
以生也<lb/>
戰國䇿曰張儀說韓王曰大王不助秦鴻臺之宫樂林之<lb/>
苑非韓之有也<lb/>
拾遺記曰黄帝爲養龍之囿<lb/>
洞冥記曰北及玄坂去空同十七萬里日月不至其地自<lb/>
明有紫河萬里流沬千丈中有寒荷霜下方香茂也北有<lb/>
潰陽之山有兎如䑕能飛毛色光如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>以腦和丹食則不<lb/>
死帝使放兎於昭祥苑苑在甘泉宫西周千里萬國獻異<lb/>
物皆集此中<lb/>
<pb n="KR3k0012_SBCK_196-8a"/>
三輔黄圖曰甘泉苑起仙人觀縁山谷行至雲陽三百八<lb/>
十里入右扶風周廻五百四十里<lb/>
兩京記曰東宫有九殿禁苑在宫城之北苑中有四面監<lb/>
分掌宫中種植及修緝又置苑惣監都統並屬司農寺<lb/>
又曰東都苑隋曰㑹通苑又改爲芳華<lb/>
又曰神都苑周廻一百二十六里東面七十里南面三十<lb/>
九里西面五十里北面二十四里<lb/>
司馬相如封禪文曰般般之獸樂我君囿<lb/>
太平御覽卷第一百九十六<lb/>
</p>
<p>
</p>
  </div>
</body>
</text>
</TEI>
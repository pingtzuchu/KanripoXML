<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_247-1a"/>
太平御覽卷第二百四十七<lb/>
　職官部四十五<lb/>
　　太子率更令　太子家令　太子僕<lb/>
　　典膳丞　侍讀　門大夫<lb/>
　　左衛率　右衛率　前衛率<lb/>
　　後衛率　左右内率府長史<lb/>
　　　　　太子率更令<lb/>
六典曰率更令之職掌宗族次序禮樂刑罰及刻漏之政令<lb/>
凢皇太子釋奠於先聖先師講學齒胄皆揔其儀注而爲<lb/>
之導引若皇太子備禮出入乗軺車位亞家令焉<lb/>
漢書曰顔師古注曰掌知漏刻曰率更<lb/>
續漢書百官志曰率更令秩千石與庶子舎人更直職似<lb/>
光禄勲掌宫殿門户之禁郎將屯衛之士<lb/>
<pb n="KR3k0012_SBCK_247-1b"/>
晉起居注曰武帝太康八年詔曰太子率更僕東宫之逹<lb/>
官也其進品第五秩與中庶子左右衛率同職擬光禄勲<lb/>
也<lb/>
隋書曰明克讓轉率更令進爵爲侯太子以師道處之恩<lb/>
禮甚厚有四方珎味輙以賜之于時東宫盛徴天下才學<lb/>
之士至於博物洽聞皆出其下<lb/>
唐書官品志曰率更令掌伎樂漏刻也<lb/>
物理論曰今有吕子義清賢士也爲太子率更令<lb/>
　　　　　太子家令<lb/>
六典曰家令之職掌皇太子之飲膳食儲庫藏之政令揔<lb/>
食官典倉司藏三署之官屬皇太子備禮出入則乗軺車<lb/>
威儀先諸臣以導引若祭祀賔客則供酒食以爲獻王<lb/>
漢書曰文帝以晁錯爲太子家令多所獻替稱爲智囊<lb/>
<pb n="KR3k0012_SBCK_247-2a"/>
漢書曰踈受字公子爲太子家令恭謹敏而有辤宣帝置<lb/>
酒太子宫受奉觴上壽辝禮閑雅上甚歡愜<lb/>
續漢書百官志曰太子家令秩千石主倉榖物職如司農<lb/>
少府擬廷尉也<lb/>
蜀志曰譙周字尹南後主爲太子以周爲家令後主時頗<lb/>
出遊觀増廣聲樂周上諌曰昔王莽之敗豪桀並起跨州<lb/>
據郡欲併神器於是賢才智士思望所㱕未必以其勢之<lb/>
廣狹唯其德之薄厚也<lb/>
宋書曰太子家令主内茵蓐床机諸供中之物又知官奴<lb/>
婢月用錢内庫米塩車牛刑獄<lb/>
唐書官品志曰家令掌刑法食膳倉庫什物奴婢等事<lb/>
　　　　　太子僕<lb/>
六典曰太子僕之職掌車輿乗騎儀仗之政令及䘮葬之<lb/>
<pb n="KR3k0012_SBCK_247-2b"/>
禮物卞其次叙與其出入而供給之皇太子之車輅三一曰<lb/>
金輅二曰軺輅車三曰四望凢皇太子備禮而出則率廐<lb/>
牧令進輅僕親馭焉<lb/>
後漢書太子少傅屬官有太子僕一人秩千石主車馬職<lb/>
如太僕太子五日一朝非入朝日遣僕及中允朝朝入請<lb/>
問起居<lb/>
沈約宋書曰太子僕秦官也<lb/>
宋起居注曰元嘉中以散騎常侍荀伯子爲太子僕<lb/>
隋書曰柳粛迁太子僕太子廢坐除名爲民大業中帝與<lb/>
叚逹語及庶人罪惡之狀逹云柳粛在宫大見踈斥帝問其故<lb/>
荅曰學士劉臻甞進章仇太翼於宫中爲巫蠱事粛知而諌<lb/>
曰殿下帝之冢子位當儲二誡在不孝無患見疑劉臻書<lb/>
生皷揺脣舌適足以相誑誤願陛下勿納之庶人不懌他<lb/>
<pb n="KR3k0012_SBCK_247-3a"/>
日謂臻曰汝何故漏洩使栁肅知之令面折我<lb/>
唐書官品志曰僕掌宗族親踈車輿騎乗也<lb/>
　　　　　太子典膳丞<lb/>
六典曰典膳郎掌進膳甞食之事丞爲之貳每夕局官於<lb/>
厨更直<lb/>
北齊書曰門下妨始別置典膳局有監丞各二人<lb/>
唐書曰邢文偉滁州全椒人也迁太子典膳丞時孝敬在<lb/>
東宫罕與宫臣接見文偉輙減膳上書曰臣竊見禮戴記<lb/>
曰太子旣冠成人免於保傅之嚴則有司過之史徹膳之宰<lb/>
史之義不得不司過宰之義不得不徹膳今皇帝式稽前<lb/>
典妙簡英俊自庶子巳下至諮議舎人及學士侍讀等使<lb/>
翼佐殿下以成聖德近者以來未甚延納談議不狎謁見<lb/>
尚稀三朝之後但與内人獨居何由發揮聖智使睿哲文<lb/>
<pb n="KR3k0012_SBCK_247-3b"/>
明者乎今史雖闕官宰當奉職忝備所司不敢逃死謹守<lb/>
禮經輙申減膳太子荅書曰頋以庸虚早尚墳典毎欲研<lb/>
精政術極意書林但徃在㓜年未閑將衛竭誠躭誦因即<lb/>
損心比日以來風虚更積中奉恩旨不許重勞加以趨侍<lb/>
含元温清朝夕承親無自專之道遵禮以色養爲先所以<lb/>
屢闕坐朝時乖學緒公潜申雅朂式薦忠䂓敬㝷來請良<lb/>
符宿志自非情思審諭義均弼諧豈能進此藥言形於簡<lb/>
墨撫躬三省感愧兼深文偉自此益知名<lb/>
　　　　　太子侍讀<lb/>
唐書曰玄宗在東宫張說與國子司業禇無量俱爲侍讀<lb/>
深見親敬<lb/>
又曰元和十二年諌議大夫韋綬罷皇太子侍讀綬好諧<lb/>
戯兼通小說太子因侍上或以綬所能言之上謂宰臣曰<lb/>
<pb n="KR3k0012_SBCK_247-4a"/>
侍讀者當以經術輔導太子使深知君臣父子之教令或<lb/>
聞綬之談論有異於是豈所以導太子者因命罷其職<lb/>
又曰吕元膺爲同州刺史及中謝上問時政得失元膺論<lb/>
奏辭氣激切上嘉之翌日謂宰臣曰吕元<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>有讜言直氣<lb/>
冝留在左右使言得失卿等以爲何如李藩裴垍賀曰陛<lb/>
下納諌超冠百王乃宗社無疆之休臣等不能廣求端<lb/>
士又不能數進忠言孤負聖心合當罪戾請留元<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>給事<lb/>
左右㝷兼皇太子侍讀<lb/>
五代史後唐史曰倉部郎中何澤上䟽請置太子侍讀勑<lb/>
旨何澤早處班行深明典制固根夲而別彰憂國上封章<lb/>
而足表匡君其所敷陳實爲允當特議施行<lb/>
　　　　　太子門大夫<lb/>
六典曰宫門郎掌内外宫門管籥之事凢宫殿門夜漏盡<lb/>
<pb n="KR3k0012_SBCK_247-4b"/>
擊漏皷門夜漏上水一刻擊漏皷閉毎歳終行儺應經所<lb/>
由門並先一刻早開若皇太子不在則閉東宫正門其宫<lb/>
城使宿衛人應入宫殿者各於左右廂便門出入至皇太<lb/>
子還仗乃開<lb/>
續漢書百官志曰門大夫貟二人秩六百石職比郎將<lb/>
漢書曰文帝晁錯爲太子舎人轉太子門大夫<lb/>
晉書曰<hi>太子門大</hi>夫局准公車令班同中書舎人主通逺近牋表<lb/>
宫門禁防<lb/>
唐書曰龍朔二年改門大夫爲宫門郎職比城門郎<lb/>
三輔決録曰桓帝以平陵魯寛爲太子門大夫<lb/>
　　　　　太子左衛率<lb/>
六典曰左右衛率掌東宫兵仗羽衛之政令揔諸曹之事<lb/>
凡親勲翊府及廣濟等五府屬焉副率爲之貳凢元正冬<lb/>
<pb n="KR3k0012_SBCK_247-5a"/>
至皇太子朝宫臣及諸方使則率衛府之屬以儀仗爲左<lb/>
右廂以衛之若皇太子備禮出入則如鹵簿之法以從<lb/>
續漢書百官志曰衛率四百石主門衛<lb/>
晉志曰凢太子出前衛率導在前廣麾外左右二率從夾<lb/>
導輿車後衛率從在烏皮外並帶㦸執刀其服並視左右<lb/>
衛將軍<lb/>
晉書曰劉卞爲愍懐太子左率知賈后必害太子乃問張<lb/>
華華曰君欲如何卞曰東宫儁乂如林四率精兵万人公<lb/>
居阿衡之任若得公命皇太子因朝使録尚書事廢賈后<lb/>
金墉兩黄門力耳華曰廢立大事又非所能賈后微聞迁<lb/>
卞爲雍州刺史卞恐終露乃服藥卒<lb/>
晉中興書曰禇翼字謀逺少失父以才藝堪幹立名粛祖<lb/>
即位徴拜屯騎校尉迁太子左衛率<lb/>
<pb n="KR3k0012_SBCK_247-5b"/>
隋書曰宇文述毎與晉王謀事及晉王爲皇太子以述爲<lb/>
左衛率舊令率官第四品上以述素貴遂進率品爲第三<lb/>
其見重如此<lb/>
唐書官品志曰左右衛率各一人位視御史中丞各有丞<lb/>
左率領果毅統逺立忠建寜凌鋒夷冠祚德等七營右率<lb/>
領崇榮永吉崇和細射等四營二率各置尉<lb/>
山公啓事曰太子左率鈌侍威重冝得其才無疾患者城<lb/>
陽太守石崇忠讜有文武河東太守焦勝清貞有信義皆<lb/>
其選也<lb/>
　　　　　右衛率<lb/>
晉中興書曰郄恢字道弲爲太子右衛率恢八尺美鬚髯<lb/>
風神魁梧烈宗異之<lb/>
又曰吴隱字處黙太元中以國子愽士爲太子右衛率<lb/>
<pb n="KR3k0012_SBCK_247-6a"/>
沈約宋書曰元嘉中以王琳謝弘徴並爲太子右衛率<lb/>
隋書曰髙祖以太子勇知時政欲重宫官之資故以大臣<lb/>
領其職蘇孝慈自兵部尚書拜右衛率尚書如故上将廢<lb/>
太子憚其在東宫乃出爲浙州刺史<lb/>
荀綽冀州記曰裴康字仲預與弟揩爲名士仕至太子右<lb/>
衛率<lb/>
荀氏家傳曰車騎將軍悝字茂中山濤舉之爲太子右衛<lb/>
率稱君清和理正從容頋問動可觀採真侍衛之美者<lb/>
　　　　　前衛率<lb/>
晉中興書曰徐邈字仙民建元中爲太子前衛率<lb/>
　　　　　後衛率<lb/>
晉起居注曰建元十四年以太子中舎人郄儉爲太子後<lb/>
衛率〇宋起居注曰永𥘉元年以徐佩爲太子後衛率<lb/>
<pb n="KR3k0012_SBCK_247-6b"/>
　　　　　左右内率府長史<lb/>
六典曰左右内率府長史掌判諸曹官吏及千牛備身之二<lb/>
唐書曰永淳中以雍人元讓爲太子右内率府長史旌孝<lb/>
行也讓弱冠明經擢第以母疾遂不求仕躬親藥膳蒸蒸<lb/>
致養不出閭里十餘年及母終廬於墓側蓬髮不櫛沐菜<lb/>
食飲水而巳咸亨中孝敬監國下令表其門閭至是廵察<lb/>
使奏讓孝悌殊異由是拜職<lb/>
太平御覽卷第二百四十七<lb/>
</p>
<p>
</p>
  </div>
</body>
</text>
</TEI>
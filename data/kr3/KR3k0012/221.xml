<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_221-1a"/>
太平御覽卷第二百二十一<lb/>
　職官部十九<lb/>
　　黄門侍郎　給事中<lb/>
　　　　　黄門侍郎<lb/>
六典曰黄門侍郎掌貳侍中之職凡政之㢮張事之與奪<lb/>
皆叅議焉若大祭祀則從升壇以陪禮皇帝盥手則奉巾<lb/>
以進旣恱則奠巾于篚奉匏爵以賛獻凢元正冬至天子<lb/>
視朝則以天下祥瑞奏聞<lb/>
漢官儀曰給事黃門侍郎次侍中侍從左右開通内外給<lb/>
事於中故曰給事中黃門侍郎<lb/>
漢書曰王音薦楊雄待詔歳餘爲給事黃門郎成哀平三<lb/>
代不徙<lb/>
又曰張禹爲太傅有疾成帝臨視拜於床下禹有少子在<lb/>
<pb n="KR3k0012_SBCK_221-1b"/>
側數目之帝知其意於前拜黃門郎<lb/>
又曰劉向字子政宣帝時以中郎爲給事黃門侍郎<lb/>
又曰董賢字聖卿雲陽人爲太子舎人賢待漏在殿下爲<lb/>
人美麗自喜哀帝望見恱其儀皃識而問之曰是舎人董<lb/>
賢耶因引上與語拜爲黃門侍郎<lb/>
東觀漢記曰鄧閶字秀昭遷黃門侍郎于時國家每有災<lb/>
異水旱閶側身暴露憂懼顦顇形於顔色公卿以下咸髙<lb/>
尚焉漢興以來爲外戚儀表<lb/>
後漢書曰馬防子鉅爲常從小侯正月當冠特拜爲黃門<lb/>
侍郎肅宗親御章臺下殿陳鼎爼自臨冠之<lb/>
續漢書曰荀恱字仲豫遷黃門侍郎獻帝頗好文學恱與<lb/>
從弟彧孔融並侍講禁中<lb/>
又輿服志曰禁門曰黃闥以中人主之故號曰黃令然則<lb/>
<pb n="KR3k0012_SBCK_221-2a"/>
黃門郎給事黃闥之内故曰黃門郎夲旣無貟於此各置<lb/>
六人也<lb/>
又百官志曰給事黃門侍郎六百石無貟侍從左右給事<lb/>
中使開通中外諸王朝見於殿上引王就位<lb/>
獻帝起居注曰自誅黃門後侍中侍郎出入禁中機事頗<lb/>
露由是王允乃奏侍中黃門不得出入不通賔客自此始<lb/>
也<lb/>
漢官曰尚書郎奏事於明光殿省中皆胡粉塗璧其邊以<lb/>
丹漆地故曰丹墀尚書郎含雞舌香伏其下奏事黃門侍<lb/>
郎對揖跪受<lb/>
漢舊儀曰黃門郎屬黃門令日暮入對青瑣門拜名曰夕<lb/>
郎<lb/>
魏志曰王粲字仲宣山陽人年十七司徒辟詔除黃門侍<lb/>
<pb n="KR3k0012_SBCK_221-2b"/>
郎以西京擾亂皆不就<lb/>
又曰夏侯玄字太𥘉少知名弱冠爲黃門侍郎嘗進見與<lb/>
皇后弟毛曾並坐玄耻之不恱形之於色明帝恨之左遷<lb/>
爲羽林監<lb/>
又曰杜恕字矜伯爲散騎黃門侍郎恕推誠以質不治飭<lb/>
在朝不結交每政有得失常引綱維以正言於是侍中辛<lb/>
毗等器重之<lb/>
又曰夏侯向字伯仁淵從子也文帝與之親友有籌畫智<lb/>
略從太祖定兾州遷黃門侍郎<lb/>
又曰鍾毓字稚叔年十四爲散騎侍郎機捷談笑有父風<lb/>
大和𥘉蜀相諸葛亮圍祁山明帝欲親西征毓上䟽曰夫<lb/>
䇿貴廟勝功尚帷幄不下殿堂之上而决勝千里之外車<lb/>
駕冝鎭守中土以威四方今者盛暑行師詩人所重實非<lb/>
<pb n="KR3k0012_SBCK_221-3a"/>
至尊順動之時也遷黃門侍郎<lb/>
魏略曰董遇字季直獻帝時爲黃門侍郎旦夕侍講爲天<lb/>
子所愛信<lb/>
蜀志曰費禕字文偉爲黃門侍郎丞相亮南征還群僚於<lb/>
數十里逢迎年位多在禕右而亮命禕同載由是衆莫不<lb/>
易觀<lb/>
呉志曰孫承字顯世好學有文章作螢火賦行於世爲黃<lb/>
門侍郎與頋榮俱爲侍臣歸命世内侍多得罪唯榮承獨<lb/>
獲免常使二人記事承荅頋問乃下詔曰自今巳後用侍<lb/>
郎皆當令如宗室承頋榮儔也<lb/>
又曰孫皓每宴會群臣無不咸令沉醉置黃門郎十人特<lb/>
不與酒侍立終日爲司過之吏宴罷之後各奏其闕失迕<lb/>
視之咎謬言之愆罔有不舉大者即加威刑小者咸以爲<lb/>
<pb n="KR3k0012_SBCK_221-3b"/>
罪<lb/>
晉書曰頋榮少有珪璋符采朗澈仕呉弱冠舉賢良爲黃<lb/>
門侍郎當時後進盡相推謝稱榮有天才令望<lb/>
又曰張華爲黃門侍郎博覽圖籍千門萬户畫地成圖<lb/>
又曰呉隱之孝武帝欲以爲黃門郎以隱之貌類簡文帝<lb/>
乃止<lb/>
又曰嵇紹爲給事黄門侍郎時侍中賈謐以外戚之寵年<lb/>
少居位潘岳杜斌等皆附託焉謐求交於紹紹拒而不荅<lb/>
謐誅紹時在省以不阿比凶族封弋陽子<lb/>
晉書載記曰秦黃門郎古成詵風韻秀舉確然不群每以<lb/>
天下是非爲己任時京兆韋髙慕阮籍之爲人居母喪彈<lb/>
琴飲酒詵聞而泣曰吾當私刃斬之以崇風教遂持劒求<lb/>
髙髙懼逃匿終身不敢見詵<lb/>
<pb n="KR3k0012_SBCK_221-4a"/>
齊職儀曰給事黃門侍郎四人秩六百石武冠絳朝服漢<lb/>
有中黃門給事黃門位從諸大夫秦制也與侍中掌奏文<lb/>
案賛相威儀典署其事<lb/>
後魏書曰崔光爲黃門侍郎未嘗留心文案唯從容論議<lb/>
叅賛文政而巳<lb/>
又曰陽平王之子匡爲黃門侍郎茹皓始有寵百寮微憚<lb/>
之世宗曾於山陵還詔匡陪乗乂命皓登車褰裳將上匡<lb/>
諫止世宗推之命下皓恨匡失色當時壯其忠謇<lb/>
又曰任城王之子順除給事黃門侍郎時領軍元乂威刑<lb/>
尤盛凡有遷授莫不造門謝謁順拜表而巳曾不詣乂乂<lb/>
謂順曰卿何得不見我順正色曰天子冨於春秋委政宗<lb/>
輔叔父冝至公爲心舉士報國如何賣恩責人私謝豈所<lb/>
望也<lb/>
<pb n="KR3k0012_SBCK_221-4b"/>
北史曰盧誕拜給事黃門侍郎魏帝詔曰經典易求人師<lb/>
難得朕諸兒稍長欲令卿爲師於是親幸晉王第勑晉王<lb/>
以下皆拜之於帝前<lb/>
隋書曰劉行本爲黃門侍郎文帝嘗怒一郎於殿前笞之<lb/>
行本進諌帝不頋行夲乃正當上前又曰陛下不以臣不<lb/>
肖置臣左右豈得輕臣而不頋也乃置笏於地而退上謝<lb/>
之而原所笞者<lb/>
唐書曰温大雅爲黃門侍郎弟彦將爲中書侍郎對居近<lb/>
侍髙祖謂曰我起義晉陽爲卿一門耳<lb/>
又曰髙宗緫章元年十月東天笁烏蔡國長年婆羅門盧<lb/>
伽逸多受詔合丹上將餌之東臺侍郎郝處俊諫曰脩短<lb/>
有天命未聞萬乗之主輕服蕃夷之藥昔貞觀末年先帝<lb/>
令婆羅門僧那羅你娑婆寐依其本國仙方合長年神藥<lb/>
<pb n="KR3k0012_SBCK_221-5a"/>
胡旣有異術徴求靈草秘石歷年而成先帝服之竟無異<lb/>
効大漸之際名醫莫知所爲欲歸罪於胡人將申大戮又<lb/>
恐取笑夷狄龜鏡若是惟陛下深察遂止<lb/>
又曰天寳元年改黃門侍郎爲門下侍郎<lb/>
五代史晉書曰天福七年詔門下侍郎班在常侍之下俸<lb/>
禄同常侍<lb/>
三輔决録曰卓茂字子康元帝時遊學長安以儒行爲給<lb/>
事黃門郎<lb/>
又曰杜恕字矜伯拜黃門侍郎每直省閤威儀矜嚴<lb/>
又曰馬右志在克已輔上不以私家干朝廷弟爲黃門郎<lb/>
訖永平世不遷<lb/>
英雄記曰曹純字子和年十六爲黄門郎<lb/>
王嘏別傳曰嘏字昭先魏文以嘏爲黃門侍郎每納忠言<lb/>
<pb n="KR3k0012_SBCK_221-5b"/>
輙手壞本自在禁省歸書不封帝嘉其淑愼如此<lb/>
桓階別傳曰階爲尚書令文帝行幸見諸少子無禈上搏<lb/>
手曰長者子無禈是日拜三子爲黃門郎<lb/>
傳子曰王黎爲黃門郎軒軒然得志煦煦然自樂<lb/>
劉向七略曰孝宣皇帝重申不害君臣篇使黄門郎張子<lb/>
喬正其字<lb/>
劉向集書誡子歆曰今若年少得黄門侍郎顯處也新拜<lb/>
皆謝貴人叩頭謹戰戰慄慄乃可必免<lb/>
唐中宗授韋嗣立黃門侍郎制曰絳衣近侍秩亞貂蟬青<lb/>
瑣崇班職叅鴛鷺寔神化之有寄信賢才之攸冝通議大<lb/>
夫韋嗣立忠規弈葉孝緒蟬聮家臣玄鷰之朝人輔彤靈<lb/>
之代芝蘭並秀見謝石之階庭騏驥齊驅有劉山之昆季<lb/>
入光振鷺譽滿三臺出據馮熊聲流十部近者命兹鸞渚<lb/>
<pb n="KR3k0012_SBCK_221-6a"/>
巳濯鴈行纔出公局奄歸蒿里永言荆樹坐析連枝眷彼<lb/>
恒山空餘一鳥俾遷榮於皂盖冝襲寵於黄樞<lb/>
　　　　　給事中<lb/>
六典曰給事中凡百司奏抄侍中審定則先讀而署之以<lb/>
駮正違失凡制勑宣行大事則稱掦徳澤褒美功業覆奏<lb/>
而請施行小事則署而頒之凡文武六品以下授職所司<lb/>
奏楊則校其仕歷深淺功狀殿最訪其德行量其才藝若<lb/>
官非其人理失其事則白侍中而退量焉<lb/>
漢儀注曰諸給事中日上朝謁乎尚書奏事分爲左右以<lb/>
有事殿中故曰給事中多名儒國親爲之掌左右顧問<lb/>
漢書曰給事秦官也至漢因之皆爲加官所加或大夫博<lb/>
士議郎掌頋問應對位次中常侍<lb/>
又曰元帝詔蕭望之傳朕八年可賜爵關内侯給事中<lb/>
<pb n="KR3k0012_SBCK_221-6b"/>
後漢書曰鄭衆字仲師以明經拜給事中<lb/>
魏志曰秦朗字元明明帝即位授以內官爲給事中每車<lb/>
駕出入朗常隨從時明帝喜發舉數有以輕微而致大辟<lb/>
者朗終不能有所諌止又未嘗進一善人帝亦以是親愛<lb/>
每頋問之多呼其小字阿蘇<lb/>
晉書曰任熈字伯逺立德邈然徴拜給事中<lb/>
晉起居注曰武帝太康七年詔曰郎中張建忠篤履素爲<lb/>
江表士大夫所稱冝在中朝其以建爲給事中<lb/>
晉武帝詔曰燕王師陳邵清貞廉㓗博通六籍冝在左右<lb/>
以敦儒訓可給事中<lb/>
唐書曰盧粲幽州范陽人也京龍二年遷給事中時節愍<lb/>
太子𥘉立韋庶人以非巳所生深加忌嫉勸中宗下勑令<lb/>
太子却取衛府封物每年以供服用粲駮奏曰皇太子處<lb/>
<pb n="KR3k0012_SBCK_221-7a"/>
繼明之重當主鬯之尊歳時服用自可百司供擬又據周<lb/>
官諸應用財器歳終則㑹唯王及太子應用物並不㑹此<lb/>
則儲蓄之費咸與王同今與列國諸侯齊衡入封豈所謂<lb/>
憲章在昔垂法將來者也必謂青宫𥘉啓服用所資自當<lb/>
廣支庫物不可長存藩封詔從之<lb/>
又曰盧粲遷給事中時安樂公主壻武崇訓爲節愍太子<lb/>
所殺特追封爲魯王令司農少卿趙履温監護葬事履温<lb/>
諷公主奏請依永泰公主故事爲崇訓造陵詔從其請粲<lb/>
駮奏曰伏尋陵之稱謂本屬皇王及儲君等自皇家巳來<lb/>
諸王及公主墓無稱陵者唯永泰公主承恩特葬事越常<lb/>
途不應假永泰公主爲名請比貞觀巳來諸王舊例足得<lb/>
豐厚手勑荅曰安樂公主與永泰公主無異同穴之義古<lb/>
今不殊魯王縁此特爲陵制不煩固執粲又奏曰臣聞陵<lb/>
<pb n="KR3k0012_SBCK_221-7b"/>
之稱謂施於尊極不屬王公巳下且魯王若欲論親等第<lb/>
則不親於雍王守禮雍王之墓尚不稱陵魯王則不可因<lb/>
尚公主而加號且君之舉事則載於方冊或稽之徃典或<lb/>
考自前朝臣歷撿貞觀巳來駙馬墓無得稱陵者且君人<lb/>
之禮服絶於傍朞盖爲不獨親其親不獨子其子陛下以<lb/>
膝下之恩愛施及其夫贈賵之儀哀榮足備豈得使上下<lb/>
無辯君臣一貫者哉帝竟依粲所奏<lb/>
又曰李藩爲給事中制勑有不可遂於黃勑後批之吏曰<lb/>
冝別連白𥿄藩曰別以白𥿄是文狀豈曰批勑耶裴垍言<lb/>
於帝以爲宰相器<lb/>
又曰憲宗以同州刺史吕元膺復爲給事中初元膺自給<lb/>
事中除同州及入謝上問以時政得失元膺論奏詞甚激<lb/>
切上嘉其剛正翌日謂宰臣曰吕元膺讜言直氣今欲留<lb/>
<pb n="KR3k0012_SBCK_221-8a"/>
在左右使言得失卿等以爲何如李藩裴垍進賀曰陛下<lb/>
納諌超冠前王乃宗社無疆之福臣等不能廣求直士又<lb/>
不能數進直言孤負聖心合當罪責今請以元膺復爲給<lb/>
事中以俻頋問上恱而從之<lb/>
又曰李遜爲給事中嘗論時政以爲事君之義有犯無隱<lb/>
陳誠啓沃不必擇辰今君臣敷奏乃候隻日是畢歳臣下<lb/>
睹天顔獻可否能幾何憲宗嘉之<lb/>
又曰元和十四年以撫州司馬令狐通爲右衛將軍給事<lb/>
中崔植封還制書言通前刺史壽州用兵失律前罪未塞<lb/>
不冝遽加奬用上命宰臣諭植以通父彰有功不忍弃其<lb/>
子其制方行<lb/>
又曰韋弘景爲給事中屢有封駮時有劉士經以駙馬交<lb/>
通邪倖自撿校官用爲太僕卿弘景執奏不可中人宣諭<lb/>
<pb n="KR3k0012_SBCK_221-8b"/>
再三弘景不爲之廻穆宗怒乃令弘景使安南邕容宣慰<lb/>
時論翕然推重<lb/>
又白郭承嘏爲給事中開成元年出爲華州刺史詔方下<lb/>
兩省迭詣中書求承嘏出麾之由給事中盧載封還詔書<lb/>
奏曰承嘏自居此官繼有封駮能奉其職冝在瑣闈牧守<lb/>
之才易爲推擇文宗謂宰臣曰承嘏乆在黃扉欲優其禄<lb/>
俸暫令廉問近關而諌列拜章惜其稱職甚美事也乃復<lb/>
爲給事中<lb/>
又曰于敖遷給事中昭愍初即位李逢吉用事與翰林學<lb/>
士李紳素不叶遂誣紳以不測之罪逐於嶺外紳同職駕<lb/>
部郎中知制誥龐嚴司封貟外郎知制誥蔣防坐紳黨左<lb/>
遷信汀等州刺史黜詔下敖封還詔書時人以爲與嚴相<lb/>
善訴其非罪皆曰于給事犯宰執之怒伸龐蔣之屈不亦<lb/>
<pb n="KR3k0012_SBCK_221-9a"/>
仁乎及駮奏出乃是論龐嚴貶黜太輕中外無不大噱<lb/>
東方朔記曰東方朔爲中郎賜帛百疋給事中<lb/>
荀綽兖州記曰袁准字孝尼有俊才太始中拜爲給事中<lb/>
胡廣集曰給事中掌侍從左右無貟位次侍中常侍或名<lb/>
儒或國親<lb/>
束晢集曰貟外侍郎及給事冗從皆是帝室茂親或貴遊<lb/>
子弟若悉從髙品則非夲意若精郷議則必有降損<lb/>
太平御覽卷第二百二十一<lb/>
<pb n="KR3k0012_SBCK_221-9b"/>
</p>
<p>
</p>
  </div>
</body>
</text>
</TEI>
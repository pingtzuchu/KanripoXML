<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_402-1a"/>
太平御覽卷第四百二<lb/>
　人事部四十三<lb/>
　　　　　叙賢<lb/>
周禮地官曰以賢制爵則民慎徳<lb/>
禮大學曰君子賢其賢而親其親<lb/>
詩黍離曰丘中有麻思賢也莊王不明賢人放逐國人思<lb/>
之而作是詩也丘中有麻彼留子嗟<hi>留大夫氏子嗟字也丘中麻麦子嗟所治</hi>
<hi>箋云子嗟放逐於朝去治卑賤之識</hi>
又曰白駒大夫刺宣王也<hi>刺其下能留賢者也</hi>皎皎白駒食我埸苗<lb/>
縶之維之以永今朝<hi>宣王之末不能用賢者有秉白駒而去箋云願去者乗其白駒來者食我</hi>
<hi>場中之苗縶絆之欲留也</hi>
書大禹謨曰野無遺賢萬邦咸寧<lb/>
又曰任賢勿貳去邪勿疑<lb/>
<pb n="KR3k0012_SBCK_402-1b"/>
又說命曰爵罔及惡徳惟其賢<lb/>
又曰惟后非賢不乂惟賢非后不食<lb/>
又武成曰建官惟賢莅事惟能<lb/>
又旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>曰所寳惟賢則邇人安<lb/>
易曰坤地卦天地變化草木蕃天地閉賢人隱<lb/>
又大畜曰不家食吉養賢也<lb/>
又頥曰天地養萬物聖人飬賢以及萬民<lb/>
又繫辭曰可乆則賢人之德可大則賢人之業<lb/>
論語里仁曰君子見賢思齊焉見不賢者而内自省也<hi>齊等</hi>
<hi>也省察也察己得無然也</hi>
又雍也曰賢哉回也一簞食一瓢飲在陋巷人不堪其憂<lb/>
囬也不改其樂賢哉回也<hi>簞笥也貧者人之所憂而顔志道有所樂故深賢之</hi>
又述而曰冉有曰伯夷叔齊何人也子曰古之賢人也<lb/>
<pb n="KR3k0012_SBCK_402-2a"/>
又衛靈公曰臧文仲其竊位者歟知柳下惠之賢而不與<lb/>
立<hi>柳下惠魯士師展禽也其邑名柳下謚曰惠也</hi>
又子張曰叔孫武孫毀仲尼子貢曰仲尼不可毀也他人<lb/>
之賢者丘陵也猶可踰也仲尼日月也無得而踰焉<lb/>
春秋䌓露曰氣之清者爲神人之精者爲賢治身以練神<lb/>
爲寳治國以積賢爲道<lb/>
大戴禮曰帝入西學上賢而貴徳<lb/>
樂動聲儀曰召公賢者也明不能與聖人分職常戰慄恐<lb/>
懼故舎於樹下而聽斷焉勞身苦體然後乃與聖人齊<lb/>
是周南無美而召南有之<lb/>
韓詩外傳曰魏文侯問狐卷子曰父賢足恃乎對曰不足<lb/>
子賢足恃乎對曰不足兄賢足恃乎對曰不足弟賢足恃<lb/>
乎對曰不足臣賢足恃乎對曰不足文侯勃然作色而怒曰<lb/>
<pb n="KR3k0012_SBCK_402-2b"/>
寡人問此五者於子子一以爲不足者何也對曰父賢不<lb/>
過堯而丹朱放子賢不過舜而瞽瞍拘兄賢不過周公而<lb/>
管叔誅臣賢不若湯武而桀紂伐君欲治從身始人何恃<lb/>
國語曰智宣子將以瑶爲後<hi>宣子荀寅瑤宣子之子智伯也</hi>智果曰不如<lb/>
霄也<hi>智果荀氏之族也霄宣子庶子也</hi>宣子曰霄也佷<hi>佷戾不從人也</hi>對曰霄之<lb/>
佷在面瑶之佷在心心佷敗國面佷不害瑶之賢於人者<lb/>
有五其不逮者一美鬢長大則賢<hi>鬢髪鬢也</hi>射御足力則賢伎<lb/>
藝必給則賢巧文辯惠則賢強毅果敢則賢若是而甚不<lb/>
仁以其五賢陵人而以不仁行之其誰能待之若果立瑶<lb/>
也智宗必㓕弗聽智果别族于太史爲輔氏<hi>太史掌氏姓也</hi>及智<lb/>
氏之亡也唯輔果在<lb/>
又曰臼季使舎於兾野<hi>臼季胥臣兾野晉地</hi>見兾缺耨其妻饁之相<lb/>
敬如賔<hi>耨耘田也野饋日饁字音曄</hi>從而問之兾芮之子也與之歸旣<lb/>
<pb n="KR3k0012_SBCK_402-3a"/>
復命進之曰臣得賢敢以告文公曰子何以知其賢對曰<lb/>
臣見其賢不忘敬也公使爲下軍大夫<lb/>
史記曰燕昭王於破燕之後即位卑身厚幣以招賢者謂<lb/>
郭隗曰齊因孤之國亂襲破燕孤極知燕小力少不足以<lb/>
報然得賢士與共國以雪先王之耻孤之願也先生視可<lb/>
者得身事之郭隗曰王必欲致士必從隗始况賢於隗者<lb/>
豈逺千里哉於是昭王爲隗改築宫而師事之<lb/>
又曰伯禽就封於魯周公戒伯禽曰我文王之子武王之<lb/>
弟成王之叔父我於天下亦不賤矣然我一沐三握髮一<lb/>
飯三起以侍士猶恐失天下之賢人子之魯慎無以國驕<lb/>
人<lb/>
又曰楚昭王聘夫子夫子徃焉路岀東蔡大夫謀曰夫子<lb/>
賢者所刺譏皆中諸侯之病若用於楚則陳蔡危矣遂使<lb/>
<pb n="KR3k0012_SBCK_402-3b"/>
兵拒之孔子不得行<lb/>
家語曰孔子謂宓子賤曰子治單父衆恱何施而得之對<lb/>
曰此地民有賢於不齊者不齊事之事而禀度焉皆教不<lb/>
齊以治道孔子歎曰昔堯舜聽天下務求賢以自輔夫賢<lb/>
人百福之宗神明之主也惜乎不齊之所治小也<lb/>
又曰子夏問於孔子曰顔回之爲人奚若子曰回之信賢<lb/>
於丘曰子貢之爲人奚若子曰賜之敏賢於丘曰子路之爲<lb/>
人奚若子曰由之勇賢於丘曰子張之爲人奚若子曰師<lb/>
之莊賢於丘子夏避席而問曰然則四子耆何爲事先生<lb/>
子曰居吾語汝夫回能信而不能反<hi>反謂反信也君子言不必信唯義所在也</hi>
賜能敏而不能詘<hi>詘人唯辯敏亦冝有折屈時也</hi>由能勇而不能怯師能<lb/>
莊而不能同<hi>言人雖務莊亦當有和同時也</hi>兼四子者之有以易吾吾弗<lb/>
與也此其所以事吾而不及也<lb/>
<pb n="KR3k0012_SBCK_402-4a"/>
又曰孔子讀史至楚復陳<hi>夏徵舒殺其君楚莊王討之取陳而有之申叔時諌莊王莊王</hi>
<hi>從之乃復陳國也</hi>喟然曰賢哉楚莊王輕千乗之國而重一言之<lb/>
信非申叔時之忠弗能建其義非莊王之賢弗能受其訓<lb/>
又曰所謂賢者徳不踰閑<hi>閑法</hi>行中䂓繩<lb/>
又曰哀公問於孔子曰當今之君孰者最賢孔子對曰亡<lb/>
未之見㧕有衛靈公乎公曰吾聞其閨門之内無別而子<lb/>
次之賢何也孔子對曰臣論其朝廷行事不論其私家之<lb/>
際也公曰其事何也孔子曰靈公之弟曰公子渠牟其智<lb/>
足以治千乗其信足以守之靈公愛而任之又有士曰王<lb/>
林者見賢必進之而退與分其禄是以衛國無遊放之才<lb/>
靈公知而尊之又有士曰慶足者國有大事則必起而治<lb/>
之國無事則退容賢<hi>言其所以退欲以容賢於朝</hi>靈公恱而敬之又有<lb/>
大夫史鰌以道去衛靈公郊舎三日琴瑟不御必待史鰌<lb/>
<pb n="KR3k0012_SBCK_402-4b"/>
之入而後敢入臣以此取之難次之賢不亦可乎<lb/>
孔叢子曰魯人有公儀潜者厲節行道恬於榮利不事諸<lb/>
侯子思之與友穆公因子思欲以爲相謂子思曰公儀子<lb/>
必輔寡人寡人三分魯之一子思對曰如君之言則公儀<lb/>
愈所不至也若飢渇待賢納用其言儀雖𬞞食飲水亦願<lb/>
在下風今徒以髙官厚禄釣餌君子無信人之意公儀子<lb/>
則終身不躡乎君之庭矣且臣不任爲君操竿不釣以傷<lb/>
守節之士也<lb/>
又曰子思自齊反衛君館而問曰先生魯國之士不以衛<lb/>
𥚹小猶歩玉趾而慰存之願有賜於寡人子思曰覊旅<lb/>
於此而辱君之威尊亟臨蓽門其榮多矣欲報君以財<lb/>
弊則君府藏巳盈而伋又貧欲報君以善言恐未合君心<lb/>
而徒言不聽也願有報君者唯逹賢耳君曰固寡人所<lb/>
<pb n="KR3k0012_SBCK_402-5a"/>
願也<lb/>
任子曰夫賢人者至徳以爲己心行道以爲巳任處則不<lb/>
求私名仕則不求私寵不爲其身不阿其君積禮義於朝<lb/>
播仁風於民使天下之人翼翼焉向戴其君之尊欣欣焉<lb/>
歌舞其君之徳<lb/>
文子曰山有猛獸林木爲之不斬野有螫蟲葵藿爲之不<lb/>
採國有賢臣折衝千里<lb/>
列子曰牛缺者上地之大儒也至邯鄲遇盗於耦沙之中<lb/>
盡取其衣裝車牛歩而去視之欣然無憂苦之色盗追而問<lb/>
其故曰君子不以所飬害其所養盗曰嘻賢矣旣而相謂<lb/>
曰彼之賢往見趙君使以我爲事必困我乃相與追而殺<lb/>
之<lb/>
孫卿子曰古之賢人賤爲布衣貧爲匹夫然而非禮不進<lb/>
<pb n="KR3k0012_SBCK_402-5b"/>
非義不受<lb/>
莊子曰以財分人謂之賢<lb/>
尹文子曰尹文子見齊宣王王歎國寡賢尹文子曰使國<lb/>
悉賢孰處王下王曰國悉不肖可乎尹文子曰國悉不肖<lb/>
孰理王朝王曰賢與不肖皆無可乎尹文子曰不然有不肖<lb/>
故王尊於上臣卑於下進賢退不肖所以有上下也〇王孫<lb/>
子曰趙簡子獵於晉山之陽撫轡而歎董安于曰敢問何<lb/>
歎子曰吾有食榖之馬數千多力之士數百欲以獵獸也<lb/>
吾恐隣國養賢以獵吾也<lb/>
文子曰虎豹之駒未成而有食牛之氣鴻鵠之翼未合而<lb/>
有四海之心賢者之生亦然也<lb/>
又曰國之所以不治者三不知用賢此其一也或求賢不<lb/>
能得此其二也雖得弗能盡此其三也<lb/>
<pb n="KR3k0012_SBCK_402-6a"/>
申子曰千里有賢者是比肩而立<lb/>
韓子曰晉平公問叔向曰吾群臣孰賢對曰趙武賢武之<lb/>
立如不勝衣言如不岀口然其所舉士者數十人皆令得<lb/>
其意而公家甚頼之况武子之生也不利其家死不託其<lb/>
孤臣敢以爲賢<lb/>
孟子曰國君進賢如不得巳將使卑踰尊踈踰戚可不慎<lb/>
歟左右皆曰賢未可也諸大夫皆曰賢未可也國人皆曰<lb/>
賢然後察之見賢焉然後用之<lb/>
吕氏春秋曰伊尹出空桑之中長而賢湯聞伊尹使人請<lb/>
之有侁氏有侁氏不可伊尹亦欲歸湯湯於是請取妻於<lb/>
有侁氏有侁氏喜使伊尹爲媵送女故賢主之求有道之<lb/>
士無不以也有道之士求賢主無不行也相得然後樂不<lb/>
謀而親不約而信相為殫智竭力犯危行苦志懽樂之此<lb/>
<pb n="KR3k0012_SBCK_402-6b"/>
功名所以大成也<lb/>
又曰百里奚之未遇時亡虢而虜飯牛於秦鬻以五羊之<lb/>
皮公孫枝得而恱之献諸繆公三日請屬事公曰賈之五<lb/>
羊之皮而屬事無乃爲天下笑乎枝曰信賢而任之君之<lb/>
明也議賢而下之臣之忠也君爲明君臣爲忠臣彼爲信<lb/>
賢境内將服敵國且畏夫誰暇笑哉遂用之謀無不當舉<lb/>
必有功號曰五羖大夫<lb/>
又曰史台謂申向曰吾所患者不知賢申向曰人之患不<lb/>
在乎不言用賢而在乎不誠用賢夫言用賢者口也却賢<lb/>
者行也言行相反而欲賢者用不肖者廢不亦難乎人主<lb/>
誠用賢則境内賢者岀矣天下賢者至矣<lb/>
又曰得十良馬不如得一伯樂得十良劒不如得一歐冶<lb/>
得地千里不如得一賢人<lb/>
<pb n="KR3k0012_SBCK_402-7a"/>
又曰魏文侯過段干木之閭而軾其僕曰君胡爲軾曰此<lb/>
非段干木之閭歟干木蓋賢者也吾安敢不軾<lb/>
又曰趙簡子將襲衛使史墨行瞶之<hi>瞶視也音貴</hi>期以一月六<lb/>
月而反復簡子曰何其乆也對曰謀利而得害猶弗察也<lb/>
蘧伯玉爲相史鰌佐焉孔子爲客子貢使令於君前甚聽<lb/>
<hi>君聽其言</hi>易曰渙其羣元吉渙者賢也羣者衆也元者吉之始<lb/>
也渙其羣元吉者其佐多賢簡子案兵而不動<lb/>
周書隂符曰凢治國有三常一曰君以舉賢爲常二曰官<lb/>
以任賢爲常三曰士以敬賢爲常夫然雖百代可知也<lb/>
京房易飛候曰何以知賢人隱師曰視四方有大雲五色<lb/>
具而不雨下賢人隱也<lb/>
易叅同契曰天道無適莫常傳與賢者<lb/>
黃石公三略曰傷賢者殃及三世蔽賢者身當邅害逹<lb/>
<pb n="KR3k0012_SBCK_402-7b"/>
賢者福流子孫嫉賢者其名不令<lb/>
陸賈新語曰聖人居髙處上則以仁義爲巢乗危履傾則<lb/>
以聖賢爲杖<lb/>
說苑曰周公卜居曲阜命龜曰作邑于山之陽賢則茂昌<lb/>
不賢則速亡<lb/>
又曰夫朝無賢人猶鴻鵠之無羽翼是故絶江海者託於<lb/>
舡致逺道者託於乗欲覇王者託於賢<lb/>
又曰明君在上慎於擇士務於求賢設四佐以自輔有英<lb/>
俊以治官<lb/>
又曰伯禽與康叔封朝成王見周公三見而三笞康叔駭<lb/>
色謂伯禽曰有啇子者賢人也與子往見之康叔與伯禽<lb/>
見啇子曰吾二子者朝乎成王見周公三見而三笞其說<lb/>
何也啇子曰二子蓋相與觀南山之陽有木焉名曰橋二<lb/>
<pb n="KR3k0012_SBCK_402-8a"/>
子者往觀乎南山之陽見橋竦然實髙而仰反以告啇子<lb/>
啇子曰仰者父道也啇子曰二子蓋相與觀乎南山之隂<lb/>
有木焉名曰梓二子者往觀乎南山之隂見梓勃焉實而<lb/>
俯反以告啇子啇子曰俯者子道也二子者明日見乎周<lb/>
公入門而趍登堂而跪周公拂其首勞而食之曰安見君<lb/>
子二子對曰見啇子周公曰君子哉啇子也<lb/>
又曰孔子之郯遭程子於塗傾蓋而語終日有間顧謂子<lb/>
路曰取束帛以贈先生子路不對有間又顧謂曰取束帛<lb/>
以贈先生子路屑然對曰由聞之也士不中間而見女無<lb/>
媒而嫁君子不行也孔子曰詩不云乎野有蔓草零露團<lb/>
兮有美一人清陽婉兮邂逅相遇適我願兮今程子天下<lb/>
之賢士於是不贈終身弗見也<hi>中間謂紹介也</hi>
六韜曰文王舉賢若何太公曰案察實選才任能名實俱<lb/>
<pb n="KR3k0012_SBCK_402-8b"/>
得也<lb/>
物理論曰在金石曰堅在草木曰緊在人曰賢千里一賢<lb/>
謂之比肩故語曰黄金累千不如一賢<lb/>
杜氏幽求曰周封千里而巳八州之地皆以禄賢<lb/>
抱朴子曰桓文漢髙鼔群賢以爲六翮託豪傑以爲舟檝<lb/>
傳子曰或問近世大賢君子若荀令君之仁荀軍師之智<lb/>
斯可謂近世大賢人士君子矣荀令君仁以立徳明以舉<lb/>
賢行無謟瀆謀能應機孟軻稱五百年而有王者其間必<lb/>
有命世者其荀令君乎<lb/>
桓譚新論曰以賢代賢謂之順以不肖代不肖謂之亂<lb/>
論衡曰賢聖之君察知侫臣若視爼上之脯指掌中之文<lb/>
風俗通曰賢堅也堅中廉外<lb/>
白虎通曰王者即位先封賢者憂民之急也故列土爲疆<lb/>
<pb n="KR3k0012_SBCK_402-9a"/>
非爲諸侯張官設府非爲卿大夫皆爲民也<lb/>
越絶書曰子胥正而信范蠡智而明皆賢人也<lb/>
潜夫論曰南面之大務莫急於知賢<lb/>
異苑曰汝南陳仲躬與諸息姪就潁川荀季和父子于時<lb/>
徳星爲之聚太史奏曰五百里内有賢人集<lb/>
列女傳曰衛靈公與夫人夜坐聞車聲轔轔至闕而止過闕<lb/>
復有聲公問曰知此爲誰夫人曰此必蘧伯玉也問何以<lb/>
知之曰妾聞禮下公門式路馬所以廣敬也夫忠臣不爲<lb/>
昭昭信節不爲冥冥墯行今伯玉衛國賢大夫也仁而有<lb/>
智敬於事上此其人必不以闇昧廢禮是以知之公使視<lb/>
之果伯玉也反戯之曰非也夫人進觴再拜賀之公曰子<lb/>
何以賀曰始妾謂獨有伯玉今衛復有與之齊者是君有<lb/>
二賢臣也國多賢臣則國之福也<lb/>
<pb n="KR3k0012_SBCK_402-9b"/>
西京雜記曰漢文帝爲太子立思賢菀以招賔客<lb/>
周斐汝南先賢傳曰黃憲㓗静通理齊聖廣淵不矜名以<lb/>
詭時不抗行以矯俗論者咸曰顔子復生乎漢之代矣<lb/>
語林曰賢者國之紀人之望自古帝王皆以之安危故書<lb/>
曰惟后非賢不乂惟賢非后不食昔者周公體大聖之德<lb/>
而勤於吐握由是天下之士爭歸之向使周公驕而且吝<lb/>
士亦當高翔逺去所至寡矣<lb/>
王襃聖主得賢臣頌曰夫賢者國家之器用也君人者勤<lb/>
於求賢而逸於得人故聖主必待賢臣而弘功業俊士亦<lb/>
候明主以顯其德千載一㑹論說無疑翼乎如鴻毛之遇<lb/>
順風沛乎若巨魚之縱大壑其意如此則胡禁不止曷令<lb/>
不行<lb/>
鍾子蒭蕘論曰賢者之處世猶金玉生於沙礫䂊章産乎<lb/>
<pb n="KR3k0012_SBCK_402-10a"/>
幽谷下不進之於上則無由而至矣<lb/>
太平御覧卷第四百二<lb/>
<pb n="KR3k0012_SBCK_402-10b"/>
</p>
<p>
</p>
  </div>
</body>
</text>
</TEI>
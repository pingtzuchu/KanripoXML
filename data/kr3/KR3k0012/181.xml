<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_181-1a"/>
太平御覽卷第一百八十一<lb/>
　居處部九<lb/>
　　　第　邸　屋　家<lb/>
　　　舎　廬<hi>屠蘇附</hi>庵<lb/>
　　　　　第<lb/>
漢書曰髙祖詔列侯食邑者皆賜大第室二千石受小第<lb/>
室注云有甲乙次第故曰第又曰出不由里門面大道者<lb/>
名曰第<lb/>
史記騶奭者齊諸鄒子亦頗采騶衍之術以紀文於是齊王<lb/>
嘉之自如淳于髠以下皆命曰列大夫爲開第康莊之衢髙<lb/>
門大屋尊寵之覽天下諸侯賔客言齊能致天下賢士也<lb/>
漢書霍去病益貴上爲治第辭曰匈奴不滅無以家爲又<lb/>
曰髙后徳夏侯嬰脫孝惠魯元於下邑賜北第一上曰<lb/>
<pb n="KR3k0012_SBCK_181-1b"/>
近我以尊異之注云第以北爲尊<lb/>
又曰平恩侯許伯入第司隷校尉蓋寛饒徃賀酒酣仰視<lb/>
屋曰羙哉冨貴無常忽則易人此如傳舎所閱多矣唯謹<lb/>
慎爲得乆居侯可不誡哉<lb/>
晉書青溪橋東南臨淮水周三里九十歩太宗舊第後爲<lb/>
會稽文孝王道子宅謝安薨後道子領楊州刺史於此理<lb/>
事時人呼爲東府至是築城以東府爲名其城東北角有<lb/>
靈秀山即道子宅内山嬖臣趙牙所築也<lb/>
齊書劉瓛姿狀纎小而儒學冠於當朝京師貴遊士子莫<lb/>
不下席受業瓛性謙下不以髙名自居住檀橋有屋數間<lb/>
上皆穿漏學徒不敢斥呼爲青溪焉竟陵王子良親徃謁<lb/>
表世祖爲瓛立館以楊烈橋故主第給之生徒皆賀瓛曰<lb/>
室羙豈爲人哉華宇豈吾宅哉未及徙居遇疾卒<lb/>
<pb n="KR3k0012_SBCK_181-2a"/>
唐書叚綸兵部尚書綸少任俠落拓不脩細行仕隋左親<lb/>
衛隱太子見而恱之妻以瑯琊長公主舎髙祖之舊第數聞<lb/>
鼔吹之音視之無所覩綸謂主曰聞圖䜟李氏當王命今<lb/>
於第内有此禎祥必而家應籙之徴也<lb/>
又曰張延賞東都舊第在思順里亭館之麗甲於都城子<lb/>
孫五代無所加工時號三相張氏云<lb/>
魏王奏事爵雖列侯食邑不滿萬户不得作第其舎在里<lb/>
中皆不稱宅<lb/>
荀氏家傳曰荀彧字文若太祖旣定兾州爲公起大第於<lb/>
鄴諸將各以功次受居地太祖親游之笑曰此亦周禮六<lb/>
勲之差也文選蜀都亦有甲第當衢向術<hi>童隧</hi>西京賦北闕甲<lb/>
第當道直啓<lb/>
　　　　　邸<lb/>
<pb n="KR3k0012_SBCK_181-2b"/>
史記曰代王馳入北邸<lb/>
史記封禪書曰方士多言古帝王有都甘泉者其後天子<lb/>
又朝諸侯甘泉甘泉作諸侯邸<lb/>
陸機洛陽記曰百郡邸在洛城中東城下歩廣里中<lb/>
　　　　　屋<lb/>
說文曰屋居也<lb/>
釋名曰大屋曰廡廡撫也覆也亦謂之正也屋之正大者<lb/>
通俗文曰客堂曰庌<hi>五下反</hi>
聲類曰廡堂下周也<lb/>
釋名曰屋奥也其中温奥<lb/>
易豐卦曰豐其屋蔀其家闚其户閴其無人<hi>王弼注云屋藏䕃物也以</hi>
<hi>䕃處極而㝡在外際自藏䕃者也旣豐其屋又覆其家闇之甚也棄其所處而深自藏闚户無人</hi>
詩鵲巢行露曰誰謂雀無角何以穿我屋<lb/>
<pb n="KR3k0012_SBCK_181-3a"/>
又曰於我乎夏屋渠渠注夏大也渠渠猶勤勤也<lb/>
又車轔小戎曰在其板屋亂我心曲注西戎版屋心曲心<lb/>
之委曲也<lb/>
又曰瞻烏爰止于誰之屋<lb/>
周禮冬官廬人曰殷重屋堂脩七㝷崇三尺四阿重屋考<lb/>
工記茸屋三分瓦屋四分注各分其脩以其一爲峻<lb/>
尚書大傳曰武王伐紂觀兵於盟津有火流於王屋化爲<lb/>
赤烏三足<lb/>
禮記曰冨潤屋<lb/>
左傳清廟茅屋昭其儉也<lb/>
又曰宋灾樂嘉爲政火所未至撤小屋塗大屋注大屋難<lb/>
撤故就塗之<lb/>
又曰欒氏乘公門宣子謂趙鞅曰矢及君屋死之鞅用劒<lb/>
<pb n="KR3k0012_SBCK_181-3b"/>
以帥卒欒氏退<lb/>
又昭六年傳曰叔孫婼聘於晉一日必葺其牆屋去如始<lb/>
至<lb/>
東觀漢記曰鍾離意爲堂邑令𥘉到無屋意乃岀俸錢作<lb/>
屋民賫柱趣作浹日而成畢爲民士祝曰興功役者令也<lb/>
如有禍祟令當之民大恱<lb/>
又曰王覇建武𥘉連徴不至覇安貧賤居常茅屋蓬户<lb/>
䔧藿不厭然樂道不怠以壽終<lb/>
呉志曰吴儀字子羽爲人不治産業造屋舎纔容足隣家起<lb/>
大宅孫權岀望見起屋左右曰昊儀家權曰昊子羽儉必<lb/>
非也令人親至果是隣舎<lb/>
又曰魚宗爲將軍朱據史將母在營夜雨屋漏宗起涕泣<lb/>
謝母母曰但當勉之何足泣也<lb/>
<pb n="KR3k0012_SBCK_181-4a"/>
晉記曰左將軍王廙中宗姨弟也爲母起屋違制上流涕<lb/>
責廙<lb/>
皇甫謐列女傳曰衛農與妻宿客舎遇雷雨妻夢虎齧其<lb/>
足驚起相謂曰我此行未冝天欲戮我夫妻出中夜叩頭<lb/>
屋壞壓殺數十人<lb/>
家語曰孔子厄於陳蔡從者七日不食子貢以貨竊犯圍<lb/>
岀糴於野人得米一石焉顔回仲由炊之壤屋之下有埃<lb/>
塵墨墮飯中顔回取而食之子貢自井望見之不恱以爲<lb/>
竊食<hi>吕氏春秋亦載</hi>
又曰周公居冢宰之尊而猶下白屋之士<hi>日見百七十人</hi>新語堯<lb/>
舜之人可比屋而封桀紂之人可比屋而誅<lb/>
漢武故事曰上起神屋九間雖崑崙玄圃不之過也<lb/>
又曰武帝四歳封膠東王　長主抱膝上問曰兒欲得婦<lb/>
<pb n="KR3k0012_SBCK_181-4b"/>
長主指左右長御百餘人皆云不用因指其女問曰阿驕<lb/>
好不笑對曰云好若得阿嬌作婦當作金屋貯之長主大<lb/>
恱乃苦要上遂定㛰<lb/>
漢官典職曰南北宫相去七里中間作大屋複道三行天<lb/>
子案行中央臺官從左右<lb/>
崔凱䘮服節曰禮人君宫室之制爲殷屋殷屋四夏屋也卿大夫<lb/>
爲夏屋隔半以北爲正室中半以南爲堂正室齋室也<lb/>
神異經曰西北金闕北荒有百屋齊長四十丈畫以五色<lb/>
戴延之西征記曰洛陽城有鬰金屋<lb/>
廣志曰大秦國以青水精爲屋<lb/>
郡國誌秦州俗尚氣力不耻㓂盗弓馬射獵以爲工能其<lb/>
居八板爲屋故詩云在其板屋脩我甲兵及車轔轔四鐵小<lb/>
戎皆言田狩之事<lb/>
<pb n="KR3k0012_SBCK_181-5a"/>
論衡曰豐屋知名家喬木知舊都鴻文在國聖世之驗又<lb/>
工伎之書起宅蓋屋必擇吉日夫屋覆人形宅居人躰何<lb/>
患害於歳月而必擇之亦如以彰蔽人身者神要之則夫<lb/>
裝車治船亦當擇日<lb/>
世說曰蔡司徒說在洛陸機兄弟住叅佐廨中數間瓦屋<lb/>
士龍住東頭士衡住西頭<lb/>
又曰庾闡作楊都賦成以示庾亮亮云可三二京四三都<lb/>
謝安云不得爾此是屋下架屋耳事事擬學而無不儉狹<lb/>
景陽詩蜘蟵網四屋<lb/>
七啓曰雲屋皓旰<hi>音旱</hi>閑宮顯敝<lb/>
陶潜集少無適俗韻性夲愛丘山方宅十餘畝草屋八九<lb/>
間<lb/>
劉義恭啓事曰洪恩潭𬒳賜臣息伯<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>檉屋二間<lb/>
<pb n="KR3k0012_SBCK_181-5b"/>
楚詞九歌曰魚鱗屋兮龍堂<lb/>
　　　　　家<lb/>
說文牖户之間謂之扆其内謂之家<lb/>
易家人有嚴君焉父母之謂也<lb/>
又家人嗃嗃未失也婦子嘻嘻失家節也<lb/>
易家人女正位乎内男正位乎外詩刑于寡妻至于兄弟<lb/>
以御于家邦言文王自家刑國<lb/>
後漢李通嚴毅治家如官庭<lb/>
　　　　　舎<lb/>
說文曰市居曰舎<lb/>
禮記有客弗能館不問其所舎<lb/>
左傳秦獲晉侯以歸晉大夫反首拔舎而從之注反首亂<lb/>
頭髮反下垂也㧞舎草止也<lb/>
<pb n="KR3k0012_SBCK_181-6a"/>
漢書曽城舎班婕妤居之<lb/>
又曰成帝趙皇后女弟絶幸爲昭儀居昭陽舎<lb/>
桓子新論董賢女弟爲昭儀居椒風舎後漢朱祐𥘉學長<lb/>
安帝徃候之祐不得相勞苦而先昇講舎後車駕幸其第<lb/>
帝因笑曰主人得無舎我講乎以有舊恩數蒙賞賴<lb/>
謝承後漢書曰趙昱請處士綦母君公立精舎受公羊傳<lb/>
又曰楊震客居湖縣立精舎家貧常以種藍自業<lb/>
又曰楊竒字公挺震之玄孫少有志節不以家勢爲名交<lb/>
結英彦不與豪右相交通於河南緱氏界中立精舎門徒<lb/>
常二百人<lb/>
又曰陳寔字仲弓詣太學郭林宗陳仲舉爲親友歸家立<lb/>
精舎講授諸生數百人<lb/>
又曰周磐字堅伯𥘉爲安陵令以從弟暢爲司隷縣屬州<lb/>
<pb n="KR3k0012_SBCK_181-6b"/>
部換陽平令復換重合令磐巳歴二縣耻復經三城遂去<lb/>
還家立精舎教授守先人冡廬逺方知名<lb/>
又曰張奐字然明弘農華隂人詣太學受業愽通五經隱<lb/>
處在扶風郿縣界中立精舎斟酌法喬卿之雅訓畫誦書<lb/>
傳暮習弓馬<lb/>
魏武令曰孤夲欲自立精舎今遂爲國討賊<lb/>
後漢書張湛稱疾不朝拜太中大夫居中東門侯舎故時<lb/>
人號曰東門君<lb/>
齊書周顒字彦倫汝南城安人也智林道人遺書顒於種<lb/>
山西立隠舎休沐則歸之<lb/>
古今注野人爲貟舎如蝸牛之殻故曰蝸舎<lb/>
　　　　　廬<lb/>
說文曰廬寄也春夏居秋冬去<lb/>
<pb n="KR3k0012_SBCK_181-7a"/>
釋名曰寄此爲廬<lb/>
周禮凡國野之道十里有廬廬有飲食<lb/>
漢書武帝賜嚴助書曰制詔會稽太守君厭承明之廬<hi>張晏</hi>
<hi>日承明廬在石渠閣外直宿山曰廬也</hi>勞侍從之事懷故土出爲郡吏會稽<lb/>
東接於海南近諸越北抗大江間者闊焉乆不聞問具以<lb/>
春秋對無以從横說<lb/>
華嶠後漢書曰汝南薛苞字孟甞父取後妻憎苞分之出<lb/>
外日夜號泣不能去𬒳歐杖不得巳廬於門外旦入洒㴆<lb/>
進食父怒逐之又廬於里頭晨昏不廢積歳餘父母慙而<lb/>
還之<lb/>
東觀漢記曰耿純率宗族歸光武純兄歸燒家廬舎上以<lb/>
問純純曰恐宗人賔客卒有不同故焚燒廬舎絶其反頋<lb/>
之望上大笑<lb/>
<pb n="KR3k0012_SBCK_181-7b"/>
又曰李恂爲武威太守後坐事免無田宅財産居山澤結<lb/>
草爲廬　魏略曰楊沛前後宰歴城守不以私計介意後<lb/>
　家無餘積無他奴婢占河南席陽亭部荒田二頃分牛<lb/>
廬居止其中<lb/>
魏志曰管寜至遼東乃廬於山谷時避難者多居郡南而<lb/>
寜居北示無迁志<lb/>
晉書征虜將軍石崇河南金谷澗中有別廬冠絶時輩引<lb/>
致賔客日以賦詩<lb/>
諸葛亮表先帝不以臣卑鄙三頋臣於草廬之中諮臣以<lb/>
當世之事<lb/>
郡國誌廬山周武王時有匡俗先生字君孝兄弟七人皆<lb/>
有道術結廬於此仙去空廬尚存故曰廬山<lb/>
皇甫謐髙士傳曰世莫知焦先所出或言生漢末無父母<lb/>
<pb n="KR3k0012_SBCK_181-8a"/>
兄弟見漢衰乃不言常結草爲廬冬夏袒露垢汙如泥後<lb/>
野火燒其廬先因露寢遭冬雪大至先祖卧不移人以爲<lb/>
死就視如故<lb/>
洛陽故宮名曰侍中廬在南宮中<lb/>
　　　　　屠蘇附<lb/>
通俗文曰屋平曰屠蘇<lb/>
廣雅曰屠蘇庵也<lb/>
魏略曰李勝爲河南尹㕔事前屠蘇懷令人治之<lb/>
釋名曰圜屋曰庵庵掩也自覆掩也<lb/>
<pb n="KR3k0012_SBCK_181-8b"/>
</p>
<p>
太平御覽卷第一百八十一<lb/>
</p>
<p>
</p>
  </div>
</body>
</text>
</TEI>
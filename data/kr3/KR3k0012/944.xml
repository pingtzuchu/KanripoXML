<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_944-1a"/>
太平御覽卷第九百四十四<lb/>
　蟲豸部一<lb/>
　　　蟲　蟬　蝇<lb/>
　　　　　蟲<lb/>
爾雅曰有足謂之蟲無足謂之豸<lb/>
周禮冬官梓人曰外骨内骨卻行仄行連行紆行以脰鳴<lb/>
者以注鳴者以旁鳴者以翼鳴者以股鳴者以胷鳴者謂<lb/>
之小蟲之屬<hi>外骨龜屬内骨鼈屬郤行螾衍之屬灰行蟹屬連行魚屬紆行蛇屬脰鳴鼃屬注鳴精列</hi>
<hi>屬旁鳴蝟蜆屬翼鳴發皇屬股鳴蚣蝑動股屬胷鳴榮原屬</hi>
大戴禮曰毛蟲之精者曰麟羽蟲之精者曰鳯介蟲之精<lb/>
者曰龜鱗蟲之精者曰龍倮蟲之精者曰聖人<lb/>
禮記月令曰孟春之月蟄蟲始振仲春之月蟄蟲咸動<hi>啓户</hi>
<hi>始出</hi>仲秋之月蟄蟲坏户<hi>坏益/也</hi>季秋之月蟄蟲咸俯<hi>在内皆墐其户</hi>
<pb n="KR3k0012_SBCK_944-1b"/>
<hi>墐謂塗閉之</hi>
春秋考異郵曰二九十八主風精爲蟲八日而化風列波<lb/>
激故其命從蟲蟲之爲言屈申也<lb/>
東觀漢記曰永平三年春有司奏立長秋宫以率八妾上<lb/>
未有所言皇太后曰馬貴人德冠後宫遂登至尊先之數<lb/>
日夢有小飛蟲萬數隨着身入皮膚中復飛去<lb/>
魏書華佗傳曰廣陵太守陳元龍得疾所苦胷中煩滿面<lb/>
赤不能飯佗持其脉曰府君胃蟲有數升欲成内蝕病食腥<lb/>
物所爲也今可去也即作湯二升先飲一升湏臾復一升<lb/>
食頃吐岀數升蟲長一二寸赤頭皆揺半軀皆是生魚膾<lb/>
也<lb/>
趙書曰前石時淳觚曰羌婦産卵大如盂剖之有蟲如巨<lb/>
蟻二足立行<hi>異苑同</hi>
<pb n="KR3k0012_SBCK_944-2a"/>
蕭子顯齊書曰王敬則少時於草中射獵有蟲如烏豆集<lb/>
其身擿去乃脫脫處皆流血敬則惡之詣道士卜曰不湏<lb/>
憂此侯之瑞也敬則聞之喜故出都自効<lb/>
後魏書曰蠕蠕東胡之苗裔也木骨閭死子車庶㑹自號<lb/>
柔然役屬於魏丗祖以其無知狀類於蟲故改其號爲蠕<lb/>
蠕<lb/>
隋書曰田式拜襄州揔管專以立威爲務所愛奴嘗詣式<lb/>
白事有蟲上其衣衿上揮䄂拂去之式以爲慢巳立棒殺<lb/>
之<lb/>
莊子曰井蛙不可以語於海者拘於墟也夏蟲不可以語<lb/>
於冰者篤於時也<lb/>
魯連子曰百足之蟲斷而不蹶持之衆也<lb/>
淮南子曰凢有血氣之蟲含牙戴角前爪後距有角者觸<lb/>
<pb n="KR3k0012_SBCK_944-2b"/>
有齒者噬有毒者蠚有蹄者趹喜而相戲怒而相害天之<lb/>
性也<lb/>
又曰故草食之獸不疾易藪<hi>疾患</hi>水居之蟲不疾易水行小<lb/>
變而不失常<hi>小變易水易草食故食草水居故水中故曰不疾失其常也</hi>
又曰太隂所在蟄蟲首穴處鵲巢以郷爲户<lb/>
又曰水食者善游能寒<hi>魚鼈之屬是也</hi>土食者無心不惠<hi>蚯蚓之屬是也</hi>
又曰介蟲之動以固<hi>介甲龜鼈之屬動行也</hi>貞蟲之動以毒螫<hi>貞蟲細腰</hi>
<hi>蜂蟲蜾蠃之屬無牡牡之合曰貞而有毒故能螫</hi>
又曰山有猛獸林木爲之不斬園有螫蟲藜藿爲之不採<lb/>
<hi>言人畏也</hi>
抱朴子曰毒粥陳則旁有爛腸之䑕明膏舉則下有聚死<lb/>
之蟲<lb/>
又曰慕惡者猶宵蟲之赴明燭學惡者猶輕埃之應飄風<lb/>
<pb n="KR3k0012_SBCK_944-3a"/>
也<lb/>
孫卿子曰肉腐出蟲魚枯生蠧<lb/>
論衡適蟲篇曰變復之家謂蟲食榖者吏貪狼所致也蟲<lb/>
頭赤者武官黒者文吏按蟲頭赤身白頭黒身黄復應何<lb/>
官耶今蟲食五榖則爲災桂蠧桑蝎不恠何也桂中藥桑<lb/>
給蠶何可不恠書卷不舒衣襞不懸皆生蟲也此復閞何<lb/>
吏耶<lb/>
又曰司南之杓投於地其柄南指魚肉之蟲集地北行自<lb/>
然之性也<lb/>
丗夲曰廪君乗土船至<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>塲<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>水神女子止廪君廪君不<lb/>
聽<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>神爲飛蟲諸神從而飛蔽日爲之晦廪君不知東西<lb/>
所當七日七夜使人以青縷遺<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>神曰纓此與爾俱生<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>
神受縷而纓之廪君應青縷所射<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>神死天則大開<lb/>
<pb n="KR3k0012_SBCK_944-3b"/>
崔豹古今注曰光武建武六年山陽有小蟲皆類人形甚<lb/>
衆明日皆懸樹枝而死<lb/>
搜神記曰東陽劉寵北征将炊飯盡變爲蟲又家人蒸粆<lb/>
亦化爲蟲火愈猛而蟲愈壯寵遂見誅<hi>仲興書又載</hi>
廣五行記曰漢武帝幸甘泉宫馳道中有蟲赤色頭目鼻<lb/>
盡具觀者莫識帝使東方朔視之對曰此秦時拘繫無辜<lb/>
衆庶愁死咸仰首歎曰恠哉故名恠哉此必秦之獄處朔<lb/>
又曰凢憂者得酒而解以酒沃之當消於是取蟲致酒中<lb/>
湏臾糜散<lb/>
桓譚新論曰睢陵有董仲君好方道嘗坐重罪繫獄佯病<lb/>
死數日毁蟲出而復活<lb/>
　　　　　蟬<lb/>
昜通卦驗曰遘上九候蟬始鳴不鳴國多妖言蟬應期鳴<lb/>
<pb n="KR3k0012_SBCK_944-4a"/>
言語之象今失節不鳴鳴則失時故多妖言<lb/>
毛詩蕩之什曰咨汝殷啇如蜩如螗<hi>注蜩蟬也螗蝘也</hi>
毛詩䟽義曰鳴蜩蟬也宋衛謂之唐蜩陳鄭云蜋海岱之<lb/>
間謂之蟬通語也<lb/>
禮記月令曰仲夏之月蜩始鳴季秋之月寒蟬鳴<lb/>
又檀弓曰范則冠而蟬有緌<hi>蟬蜩也緌謂蜩啄長在腹下</hi>
爾雅曰蜩蜋蜩<hi>夏小正曰蜋蜩者五彩具</hi>螗蜩<hi>夏小正曰螗蜩者蝘俗呼為胡蟬江南謂</hi>
<hi>之螗<graphic n="KR2171" url="https://raw.githubusercontent.com/kanripo/KR-Gaiji/master/images/KR2171.png" mimeType="image/png"/>/音荑</hi>蚻蜻蜻<hi>如蟬而小方言云有文者謂之螓夏小正曰/鳴蚻虎懸</hi>
                    <graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>茅蜩<hi>江東呼爲茅截</hi>
<hi>似蟬而小青色</hi>蝒馬蜩<hi>蜩中最大/者爲馬蟬</hi>蜺寒蜩<hi>寒螿也似蟬而小青赤月令日寒蟬鳴蝒音绵</hi>
孝經援神契曰蟬無力故不食<lb/>
周書曰夏至又五日蜩始鳴不鳴貴臣放逸立秋之日寒<lb/>
蜩鳴不鳴人臣不力爭<lb/>
梁書曰朱异爲通事舎人後除中書郞時秋日始拜有飛<lb/>
<pb n="KR3k0012_SBCK_944-4b"/>
蟬正集异武冠上時咸謂蟬珥之兆<lb/>
又曰何戢爲呉興太守頗好畫扇宋孝武賜戢蟬雀扇善<lb/>
畫者顧景秀所畫時呉郡陸探微顧寳先皆能畫歎其巧<lb/>
絶戢因王晏獻之上令晏厚酬其意<lb/>
後周書曰宣帝汰侈旣自比上帝不欲令人同巳甞自帶<lb/>
綬及通天冠加金附蟬顧見侍臣武弁上有金蟬及王公<lb/>
有綬者並令去之<lb/>
荘子曰仲足適楚出遊林中見痀僂者承蜩猶掇之也仲<lb/>
尼曰巧乎有道耶曰我有道也五六月累丸二而不墜則<lb/>
失者錙銖<hi>累二九於竿頭是用手足亭審世</hi>累三而不墜則失者十一<hi>所失</hi>
<hi>愈少也</hi>累五而不墜猶掇之也吾處身也若厥株拘吾執臂<lb/>
也若槁木之枝雖天地之大萬物之多而唯蜩翼之知吾不<lb/>
反不側不以萬物易蜩之翼何爲不得<hi>遺彼故得此也</hi>
<pb n="KR3k0012_SBCK_944-5a"/>
又曰鵬之飛其翼若垂天之雲搏扶揺而上者九萬里去<lb/>
以六月一息者也蜩與鸒鳩笑之曰我決處而飛槍榆枋<lb/>
而止時則不至而空於地而巳奚以九萬里而圖南爲也<lb/>
孫卿子曰曜蟬者務明其火振其樹若火不明雖振樹無<lb/>
益人有明德則天下㱕之若蟬㱕明火也<hi>又見吕氏春秋</hi>
淮南子曰孟秋凉風至白露降寒蟬鳴<hi>寒蟬青蟬也蟲隂類感氣鳴也</hi>
又曰蛇不足而行魚無耳而聽蟬無口而鳴有然之者也<lb/>
<hi>然如是也</hi>
又曰蚕食而不飲二十二日而化蟬飲而不食三十日而<lb/>
蛻<lb/>
說苑曰呉王欲伐荆吿其左右曰敢有諌者死舎人有少<lb/>
孺子者欲諌不敢則懷九操彈於後園露沾其衣如是者<lb/>
三旦吴王曰子来何若沾衣如此對曰園中有樹其上有<lb/>
<pb n="KR3k0012_SBCK_944-5b"/>
蟬蟬髙居悲鳴飲露不知螳蜋<hi>在其後也螳蜋委身曲附欲取</hi>蟬而不知<lb/>
黃雀在其旁也黄雀延頸欲啄螳蜋而不知彈丸在其下<lb/>
也此三者皆務欲得其前利而不顧其後之有患也呉王<lb/>
曰善哉乃罷其兵<lb/>
論衡曰王充建武三年生爲小兒不妄狎　倫不掩雀捕<lb/>
蟬<lb/>
<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>鐵論曰以所不覩不信人若蟬之不知雪<lb/>
揚雄方言曰蟬楚謂之蜩宋衛之間謂之螗蜩<hi>江南呼爲螗蛦也</hi>
陳鄭之間謂之蜋蜩<hi>蜋音良</hi>秦晉之間謂之蟬海岱之間謂之䗁<lb/>
<hi>斉人呼爲巨䗁音枝</hi>其小者謂之蟧或謂之蝒<hi>音/綿</hi>馬<hi>按尔雅蛨者馬蜩非别名蝒馬</hi>
<hi>也此方言誤耳</hi>其小者謂之陵蚻<hi>如蟬而小青色今/開西呼爲凌<graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>也</hi>有文者謂之<lb/>
蜻蜻<hi>尔雅云蜻即夌蚻也</hi>其雌謂之疋<hi>必一/切</hi>大而黒者謂之踐<hi>音棧</hi>黒<lb/>
而赤者謂之蜆<hi>雲霓</hi>蜩蟧謂之芽蜩<hi>江東呼/為芽<graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>
                    </hi>
                    <graphic n="KR2258" url="https://raw.githubusercontent.com/kanripo/KR-Gaiji/master/images/KR2258.png" mimeType="image/png"/>謂之寒蜩闇<lb/>
<pb n="KR3k0012_SBCK_944-6a"/>
蜩<hi>按尔雅以蜺爲寒蜩月令亦曰寒蟬鳴蝒寒蟬非瘖者此諸蟬名通出尔雅而多駮錯未可詳據也寒蟬寒螿</hi>
<hi>也似蟬而小<graphic n="KR2258" url="https://raw.githubusercontent.com/kanripo/KR-Gaiji/master/images/KR2258.png" mimeType="image/png"/>音應</hi>
崔豹古仐註曰牛亨問董仲舒曰蟬爲齊女何荅曰昔薺<lb/>
王后怨王而死尸變爲蟬登庭樹嘒唳而鳴王悔恨之故<lb/>
曰斉女<lb/>
又曰貂蟬胡服也貂者取其有文而不煥外柔而昜内剛<lb/>
而勁也蟬者取其清虚而識時變也在位者有文而自耀<lb/>
有武而不示人清虚自牧識時而動也<lb/>
曹大家蟬賦曰吸清露於丹園抗喬枝而理翮崇皇朝之<lb/>
輝光映豹豹而灼灼<lb/>
陸雲寒蟬賦曰昔人稱雞有五德而作賦焉至於寒蟬才<lb/>
齐其美獨未之思而莫斯𫐠夫頭上有幘則其文也含氣<lb/>
飲露則其清也黍稷不享則其廉也處不巢居則其儉也<lb/>
<pb n="KR3k0012_SBCK_944-6b"/>
應候守常則其信也加以冠冕取其君子則其操可以事<lb/>
君可以立身豈非至德之蟲哉且攀木寒鳴貪士所歎余<lb/>
昔僑處竊有感焉公侯常伯乃身紆紫黻手執龍淵俯鳴<lb/>
佩玉仰撫貂蟬於上盧之多士光帝皇之侍人騰儀像於<lb/>
雲闥望景曜乎通天邁休声之五德豈烏雞之獨珎<lb/>
傅玄蟬賊曰美兹蟬之純㓗禀隂陽之微靈<lb/>
傅咸粘蟬賦曰櫻桃其爲樹則多䕃其爲果則先熟故種<lb/>
之於㕔所之前時以盛暑逍遥其下有蟬鳴仰而見之故<lb/>
命粘取以弄小兒退惟當蟬之得意於冨貴而不虞禍之<lb/>
将來也<lb/>
　　　　　蠅<lb/>
韓詩曰雞鳴䜛人也匪雞則鳴蒼蠅之聲<hi>薛君曰雞逺鳴蝇声相似</hi>
<hi>也</hi>
<pb n="KR3k0012_SBCK_944-7a"/>
毛詩甫田曰青蠅大夫刺幽王也營營青蠅止于樊<hi>蠅之爲蟲</hi>
<hi>汙白使黑汙黑使白喻佞人變亂善惡也</hi>豈弟君子無信䜛言營營青蠅止于<lb/>
棘䜛人罔極交亂四國<lb/>
漢書曰成帝建始元年六月青蠅萬數集未央宫殿中朝<lb/>
者坐<hi>服䖍曰公卿以下朝㑹坐也</hi>
又曰昌邑王賀夢青蠅矢積西階可五六石以屋版瓦覆<lb/>
發視之青蠅矢也以問龔遂遂曰陛下之側䜛人衆多<lb/>
願皆放逐之賀不用其言卒至於廢也<lb/>
東觀漢記曰光武與隗囂書曰蒼蝇之飛不過三數歩托<lb/>
驥之尾得以絶羣<lb/>
後漢書曰楊章爲杜喬李固薦爲平原令後喬固𬒳刑章<lb/>
行赴洛見喬固暴屍坐其旁驅逐蠅蟲<lb/>
魏略曰王思正始中爲大司農性急甞執筆作書蠅集筆<lb/>
<pb n="KR3k0012_SBCK_944-7b"/>
端驅去復來如是再三思怒自趂逐蠅不能得還取筆擲<lb/>
地踏壞之<lb/>
張勃呉録曰曹不興帝使畫屏風筆落素便點爲蠅帝疑<lb/>
生乃彈之<lb/>
前秦書曰苻堅欲赦與王猛符融議甘露堂悉屏左右堅<lb/>
親爲赦文有大蒼蠅集于筆端驅而復來俄而長安街巷<lb/>
人相告曰官令大赦有司以聞堅驚曰禁中無屬耳之垣<lb/>
事何從泄也勑窮之咸言有一小兒衣青衣大呼于市曰<lb/>
官令大赦湏臾不見堅歎曰其向蒼蠅乎<lb/>
梁書曰昭明太子食中頻得蠅蟲之類密置拌邊恐厨人<lb/>
獲罪不令人知見<lb/>
北史曰庫狄伏連居室患蠅杖門者曰何故聽入<lb/>
唐書曰武儒衡爲中書舎人元稹知制誥儒衡一日因㑹<lb/>
<pb n="KR3k0012_SBCK_944-8a"/>
食公堂有蠅集瓜上忽發怒命繫去之曰適從何所夾而<lb/>
遽集此<lb/>
淮南子曰夫江河之腐胔不可勝數也然祭者汲焉大也<lb/>
一盃酒蠅漬其中匹夫弗甞小也<lb/>
朝子曰以火去蛾蛾愈多以魚毆蠅蠅愈至<lb/>
吕氏春秋曰以狸致䑕以冰致蠅<lb/>
掦子法言曰或問蒼蠅紅紫<hi>蒼蠅間乎白黑紅紫似朱而非朱也</hi>
論衡曰清受塵白受垢青蝇所汚常在練素邑犬羣吠吠<lb/>
所恠也<lb/>
虞翻別傳曰翻放棄南方自恨䟽節骨體不媚犯上獲罪<lb/>
當長没海隅生無可與語死以青蠅爲弔客天下一人知<lb/>
巳者足以不恨<lb/>
崔豹古今注曰蠅虎蠅狐也形似蜘蛛而色灰白善捕蠅<lb/>
<pb n="KR3k0012_SBCK_944-8b"/>
一名蠅蝗一名蠅豹<lb/>
揚雄方言曰蝇東齊謂之羊陳楚之間謂之繩自關而西<lb/>
秦晉之間謂之蠅<lb/>
廣五行記曰魏吏部尚書何晏甞夢青蠅數十頭來自鼻<lb/>
上驅之不肯去以問管輅輅曰鼻者天中今有青蠅臰惡<lb/>
而來集之位峻者顚輕豪者亡不可不思之至明年何晏<lb/>
及鄧颺皆伏誅<lb/>
太平御覽卷第九百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_073-1a"/>
太平御覽卷第七十三<lb/>
地部三十八<lb/>
　　　　　　　橋　堰埭<lb/>
　　　　橋<lb/>
說文曰橋水梁也榷<hi>音角</hi>水上橫木所以度也亦曰約<hi>音灼</hi>今<lb/>
謂之略灼東楚謂橋爲圯<lb/>
詩曰維鵜<hi>音題</hi>在梁不濡其翼<lb/>
又曰造舟維梁<lb/>
又曰有狐綏綏在彼淇梁<lb/>
爾雅曰梁莫大於溴梁郭璞注梁即橋也<lb/>
或曰梁石橋也石杠<hi>音江</hi>謂之倚<hi>音寄</hi>亦曰石橋也<lb/>
史記曰張良曽間從容出遊下邳圯上<hi>楚人謂橋爲圯圯音怡之</hi>有老<lb/>
父衣褐至良所直墮其履圯下頋謂良曰孺子下取良下<lb/>
<pb n="KR3k0012_SBCK_073-1b"/>
爲取履因長跪授之父足受笑而去<lb/>
又曰文帝行出中渭橋有一人從橋下走乗輿馬驚吏騎<lb/>
捕屬之廷尉張釋之治問曰縣人來<hi>如淳曰長安縣人</hi>聞蹕匿橋<lb/>
下乆以爲行過即出見車騎即走耳廷尉奏犯蹕當罰金<lb/>
又曰西門豹發民鑿十二渠引水灌民田到漢丗而長吏<lb/>
以爲渠水且至馳道不可也遂欲合三渠爲一橋鄴人父<lb/>
老不肯聽長吏以爲西門君所爲賢君之法式不可更終<lb/>
不聽置之<lb/>
漢書曰薛廣德爲諌議大夫上酎祭宗廟出便門欲御樓<lb/>
舡廣德當乗輿免冠頓首曰冝從橋詔曰大夫冠廣德曰<lb/>
陛下不聽臣臣自刎以血汙車輪陛下不得入廟矣上不<lb/>
恱光禄大夫張猛進曰乗舡危就橋安上曰暁人不當如<lb/>
是耶乃從橋<lb/>
<pb n="KR3k0012_SBCK_073-2a"/>
束觀漢記曰班超討焉耆王廣廣遣其左將比鞬友奉迎超<lb/>
賜而遣焉耆國有葦橋之險廣乃絶橋不欲令漢軍入國<lb/>
超更從他道渡<lb/>
魏略曰驢分國取大秦渡河橋長三百四十里<lb/>
又曰洛陽城西橋洛水浮橋三處三柱三公象也<lb/>
魏志曰鍾繇甞與族父瑜至洛陽道遇相者曰此童有貴<lb/>
相然當厄水行未十里渡橋馬驚墮水幾死而後至太傅<lb/>
又曰景元四年伐蜀鐘㑹領十餘萬衆分從斜谷入先遣<lb/>
牙門將許儀在前治道㑹在後行而橋穿馬足䧟於是斬<lb/>
儀<lb/>
蜀志曰先主爲曹公所追張飛距後據水断橋無敢近者<lb/>
吴志曰凌統字公續從征合淝爲右部都督時權徹軍還<lb/>
前部巳發魏將張遼等奄至津北權使追還前兵兵巳逺<lb/>
<pb n="KR3k0012_SBCK_073-2b"/>
勢不相及也統率親近三百人扶杆權出敵巳毀橋之兩<lb/>
板䇿權馬駈統復還戰<lb/>
王隱晉書曰杜預啓建河橋于富平津衆論以爲殷周所<lb/>
都經聖賢而不作者必不可作故也預曰昔造舟爲梁則<lb/>
河橋之謂也遂作橋成上從百官臨㑹舉杯勸預曰非君<lb/>
此橋不立也預曰非陛下之明臣亦不獲奉成聖制也衆<lb/>
咸稱善後魏書曰崔亮爲雍州刺史城北渭水淺不通舡行<lb/>
人艱阻㑹天大雨山水暴至浮出長木數百根藉此爲用<lb/>
橋遂成立百姓利之至今猶名崔公橋<lb/>
又曰于栗磾<hi>音低</hi>從太宗南臨孟津渭栗磾曰可作橋乎磾<lb/>
曰杜預造橋遺事可想乃編次大舡搆橋於野坂六軍旣<lb/>
濟太宗乃深歎焉〇北齊書曰張亮守河州文帝於上流放<lb/>
火舡欲焼河橋亮乃備小艇百餘皆載長鏁鏁頭施釘火<lb/>
<pb n="KR3k0012_SBCK_073-3a"/>
舡將至即馳小艇以釘釘之引鏁向岸火舡不得及橋全<lb/>
亮之計也<lb/>
唐書曰韋景駿神龍中累轉肥郷令縣北界漳水連年泛<lb/>
溢舊堤迫近水漕雖脩築不息而漂流相継景駿審其地<lb/>
勢拓南數里因髙築堤暴水至堤南以無患水去而堤北稱<lb/>
腴田漳水舊有架柱長橋毎年修葺駿又改造爲浮橋自是<lb/>
無復水患至今頼焉<lb/>
戰國䇿曰䂊讓欲爲知伯報讎<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>身吞炭襄子當出伏於<lb/>
橋下至橋馬驚曰是必䂊讓也求之果是<lb/>
述征記曰方興縣鬼橋忽一夜聞人呼喚聲車行雷駭暁<lb/>
而石橋自成家家牛皆喘息未定<lb/>
齊地記曰秦始皇作石橋欲渡海觀日出處舊說始皇以<lb/>
術召石石自行至今皆東首隱軫似鞭撻瘢言似馳逐<lb/>
<pb n="KR3k0012_SBCK_073-3b"/>
英雄記曰公孫瓉擊青州黄巾賊大破之還屯廣宗袁夲<lb/>
𥘉自徃征瓉合戰于界橋南二十里紹將鞠義破瓉於界<lb/>
城橋斬瓉兾州刺史綱嚴又破瓉殿兵於橋上即此梁也<lb/>
㝷陽記曰廬山上有三石梁長數十丈廣不盈尺者然無<lb/>
底吴猛將弟子登山過此梁見一翁坐桂樹下以玉杯承<lb/>
甘露漿與猛又至一處見數人爲猛設玉膏猛弟子竊一<lb/>
寳欲以來示世人梁即化如指猛使還寳其梁復如故<lb/>
三輔故事曰漢丞相夏侯嬰墓在飲馬橋東大道南人謂<lb/>
之馬冢<lb/>
三輔黃圖曰秦始皇併天下都咸陽營殿端門四逹以則<lb/>
紫宫渭水貫都以象天漢橫橋南渡以法牽牛<lb/>
襄陽耆舊傳曰木蘭橋今之猪蘭橋是也劉季和以此橋<lb/>
東大養猪襄陽太守曰此猪屎臭當易名猪蘭橋𥘉如戯<lb/>
<pb n="KR3k0012_SBCK_073-4a"/>
言而百姓遂易其名<lb/>
郡國志曰漳水建武十一年造紫陌浮橋於水上有天井<lb/>
堰魏文帝時西門豹爲鄴令沉巫處也<lb/>
又曰通門内有臯橋即漢臯伯通居此橋以得名梁鴻賃<lb/>
舂之所<lb/>
常璩華陽國志曰李冰造七橋上應七星故光武謂吴漢<lb/>
曰安軍冝在七星橋間也<lb/>
又曰升遷橋在成都縣北十里即司馬相如題橋柱曰不<lb/>
乗駟馬髙車不過此橋<lb/>
又曰萬里橋在成都縣南八十里蜀使費禕使吴諸葛亮<lb/>
送之於此嘆曰萬里之路始於此橋因名萬里橋<lb/>
地理志曰漳水出上黨鄴中趙武帝於漳水造浮橋接紫<lb/>
陌故號曰紫陌橋<lb/>
<pb n="KR3k0012_SBCK_073-4b"/>
祖台之志恠曰義興郡溪渚長橋下有蒼蛟吞噉人周處<lb/>
執劒橋側伺乆之遇出於是　自橋上投下蛟背而㓨焉<lb/>
蛟數創流血丹溪自郡渚至太湖句蒲乃死<lb/>
水經注曰上虞縣亦名虞賔舜避丹朱於此故以名縣百<lb/>
官從之故縣北有百官橋亦云禹與諸侯㑹事訖因相虞<lb/>
樂故曰上虞二說不同未詳孰是<lb/>
國語曰天根見而水涸水涸而成梁故夏令曰十月而成<lb/>
梁不使民患渉也<lb/>
紀年曰周穆王七年大起師東至于九江架黿鼉以爲梁<lb/>
崔鴻國春秋後燕録曰慕容垂與劉牢之戰于五丈橋津<lb/>
晉大敗車騎將軍慕容德等引兵要牢之五丈橋牢之馳馬跳<lb/>
五丈澗㑹符丕救至而免<lb/>
孟子曰子産爲政以其乗車濟人於溱洧故孟子曰可爲<lb/>
<pb n="KR3k0012_SBCK_073-5a"/>
惠而不知爲政<lb/>
抱朴子曰尾生與婦人期橋下水至不去以至溺死雖有<lb/>
信不如無也<lb/>
王充論衡曰髙麗國侍婢有氣如鷄子來下之有娠生子<lb/>
名東明東明善射王恐其害國欲殺之東明走至掩水以<lb/>
弓繫水魚鼈爲梁旣度而魚鼈解散<lb/>
諸葛亮集曰亮上事曰臣先進孟琰據武功水東司馬懿<lb/>
因水以二十日出騎萬人來攻琰<graphic n="KR2636" url="https://raw.githubusercontent.com/kanripo/KR-Gaiji/master/images/KR2636.png" mimeType="image/png"/>臣作東橋賊見橋垂<lb/>
成便引兵退<lb/>
　　　　　堰埭<lb/>
吴録曰句容縣大皇時使陳勲鑿開水道立十二埭以通<lb/>
吴㑹諸郡故舡行不復由京口<lb/>
晉中興書曰兖州旣平謝玄患水道險澁糧運艱難壅吕<lb/>
<pb n="KR3k0012_SBCK_073-5b"/>
梁水立七埭以利運漕<lb/>
又曰謝安築埭於新城北百姓頼之故名召伯埭<lb/>
述征記曰秦梁埭到召伯埭二十里召伯埭到三枚埭十<lb/>
五里三枚埭到鏡梁埭十五里<lb/>
晉書曰李矩與汝南太守袁孚率衆修洛陽千金堰以利<lb/>
運漕〇梁典曰天監十三年魏降人王足陳計求堰淮水以<lb/>
灌壽陽引北方童謡曰荆山爲上格浮山爲下格潼泡爲<lb/>
激溝并灌鉅野澤武帝遂發徐揚築之令太子右衛率康絢<lb/>
護堰作役人及戰士二十萬於鐘離南起浮山北抵巉石<lb/>
依岸以築土合脊於中流十四年四月堰將合淮水漂疾輙復<lb/>
决潰衆㑹之或謂江淮之間多有蛟能乗風雨決壞崖岸<lb/>
其性悪䥫因是引東西二冶故䥫器大則釡鬲小則钁鋤<lb/>
數千萬斤沉於堰所謂不能合乃伐樹爲井幹填以巨石<lb/>
<pb n="KR3k0012_SBCK_073-6a"/>
加土其上縁淮百里内岡陵木石無巨細必盡負擔者肩<lb/>
背穿夏日疾疫死者相枕蠅䖟晝合是冬又寒甚淮泗盡<lb/>
凍士死者十七八至十五年四月堰乃成其長九里下闊<lb/>
百四十丈上廣四十五尺髙二十丈軍人安堵列居于上<lb/>
其水清㓗俯視居人墳墓了然皆在其下其壽陽戍因移<lb/>
置八公山上夾淮數百里皆水之所淹人謂絢曰四瀆天<lb/>
所以節宣其氣不可乆塞旣而昏霧　霧解而堰决殺萬人<lb/>
其聲若雷聞三百里水中恠物隨流而下或人頭魚身龍<lb/>
形鳥首殊類詭狀不可勝名今號其處爲荆山堰今渦口<lb/>
東岸是<lb/>
後周書曰賀蘭祥太祖以涇渭漑灌之處渠堰廢毀乃命<lb/>
祥修造冨平堰開渠引水東注於洛功用旣畢民獲其利<lb/>
唐書張守珪爲都督瓜州也地多沙磧不冝稼穡毎年少<lb/>
<pb n="KR3k0012_SBCK_073-6b"/>
雨以雪水漑田至是渠堰盡爲賊所毀旣地少林木難爲<lb/>
修葺守珪設祭祈禱經宿而山水暴至大漂材木塞澗而<lb/>
流直至城下守珪使取充堰於是水道復舊<lb/>
晉後略曰張方圍京邑决千金堰水溝渠枯涸井多無泉<lb/>
鄴中記曰當魏文侯時西門豹爲鄴令堰引漳水激鄴以<lb/>
冨魏之河南後史起爲鄴令引漳水十二渠灌漑於魏田<lb/>
數百頃魏益豊實後廢堰田荒魏時更修通天井堰鄴城<lb/>
西靣漳水十八里中細流東注鄴城南二十里中作二十<lb/>
堰<lb/>
語林曰陳恊數曰輙進阮歩兵酒一壷後晉文王修九龍<lb/>
堰阮舉恊文王用之掘地得古承水銅龍六枚堰遂成也<lb/>
魏郡圖經曰愜山古堰也今謂之愜山即漢成帝時河決<lb/>
金堤盖於此運土以塞河頗愜當時人心故謂之爲愜山<lb/>
<pb n="KR3k0012_SBCK_073-7a"/>
在今魏縣西<lb/>
戴延之西征記曰金瀍谷三水合處有千金堨<hi>音曷</hi>即魏陳<lb/>
思王所立引水東灌民今頼之又九州要記洛陽千金堨<lb/>
傍有九龍祠存又地理書曰糓水出爲湖溝置千金堰以<lb/>
堰之<lb/>
太平御覽卷第七十三<lb/>
<pb n="KR3k0012_SBCK_073-7b"/>
</p>
<p>
</p>
  </div>
</body>
</text>
</TEI>
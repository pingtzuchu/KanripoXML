<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_504-1a"/>
太平御覽卷第五百四<lb/>
　　逸民部四<lb/>
　　　　　逸民四<lb/>
晉中興書曰孟陋字少孤少而貞㓗清操絶倫口不言丗<lb/>
事時或漁弋雖家人亦不知所之太宗輔政以爲叅軍不<lb/>
起桓温躬往造焉或謂温冝引在府温歎曰㑹稽王不能<lb/>
屈非敢擬議也陋聞之曰億兆之人無官者十居其九豈<lb/>
皆髙士哉我病疾不堪恭相王之命非敢爲髙也<lb/>
又曰劉驎之字子驥一字道民好逰于山澤志在存道常<lb/>
採藥至名山深入忘返見有一澗水南有二石囷一囷開<lb/>
一囷閉或說囷中皆仙方秘藥驎之欲更尋索終不能知<lb/>
桓冲請爲長史固辝居于陽𡵨人士徃來無不投止驎之<lb/>
自供給人人豐足凡人致贈一無所受<lb/>
<pb n="KR3k0012_SBCK_504-1b"/>
又曰龔玄之字道玄潜處陋巷未常出入公門人有致餉<lb/>
一無所受武陵太守孫放薦玄之詔以爲散騎常待郡縣逼<lb/>
苦辝不行前後四徴一皆不降<lb/>
又曰戴逵字安道少愽學能鼓琴㹅角時以雞子汁溲瓦<lb/>
屑作鄭玄碑又爲碑文文旣綺藻器亦妙絶武陵王晞聞<lb/>
其善琴使人召之逵於使者前打破琴曰戴安道不能爲<lb/>
王門伶人累徴散騎常侍郡縣逼乃逃去呉國内史王珣<lb/>
有别館在虎丘山乃潜住珣山中謝玄王珣並表逵烈宗<lb/>
備禮徴不至<lb/>
沈約宋書曰陶潜字淵明或云淵明字元亮曽祖侃晉大<lb/>
司馬潜少有髙趣常著五柳先生傳以自况曰先生不<lb/>
知何許人不詳姓字宅邊有五栁樹因以爲號焉閑静少<lb/>
言不慕榮利好讀書不求甚解性嗜酒而家貧不能恒得<lb/>
<pb n="KR3k0012_SBCK_504-2a"/>
親舊知其如此或置酒招之造飲輙盡期在必醉常著文<lb/>
自娯頗示巳志忘懷得失以此自終其自序如此時人謂<lb/>
之實録<lb/>
又曰孔淳之字彦深魯郡魯人茅室蓬户庭草無徑唯牀<lb/>
上有數帙書元嘉𥘉徴爲散騎常侍乃逃于上虞縣界家<lb/>
人莫知所之<lb/>
又曰周續之字道祖鴈門廣武人也終身不娶妻布衣𬞞<lb/>
食常以稽康髙士傳得山林之羙因爲之注髙祖北討丗<lb/>
子居守迎續之館于安樂寺延入講禮月餘復還山<lb/>
又曰朱百年㑹稽山隂人以伐樵採箬爲業毎以樵箬置<lb/>
道頭輙爲行人所取明旦巳復如此人稍恠之積乆方知<lb/>
是朱隱士所賣湏臾行者隨其所堪多少留銭取樵而去<lb/>
又曰王素字休業琅邪人也少有志行乃往東陽隱居不<lb/>
<pb n="KR3k0012_SBCK_504-2b"/>
仕屢𬒳徴辟聲譽甚髙山中有蚿虫聲清長而形醜素乃<lb/>
爲蚿賦以自况<lb/>
又曰戴顒字仲若譙郡銍人也父逵兄㪍並隱遁有髙名<lb/>
顒年六十遭父憂幾於毁滅因此長抱羸患又不仕復修<lb/>
其業父善琴書顒並傳之凢諸音律皆能揮手㑹稽剡縣<lb/>
多名山故丗居剡下顒及兄㪍並受琴於父父没所傳之<lb/>
聲不忍復奏各造新弄桐廬縣又多名山兄弟復共逰之<lb/>
因留居止以桐廬僻逺難以飬疾乃出居呉下呉下士人<lb/>
共爲築室乃𫐠莊周大旨著逍遥論太祖元嘉𥘉徴散騎<lb/>
常侍並不就太祖毎欲見之常謂黄門侍郎張敷曰吾東<lb/>
廵之日當讌戴公山也以其好音長給正聲伎一部卒年<lb/>
六十四後景陽山成上歎曰恨不使戴顒觀<lb/>
又曰宗炳字少文南陽人髙祖領荆州辟爲主簿不起問<lb/>
<pb n="KR3k0012_SBCK_504-3a"/>
其故荅曰栖丘飲谷三十餘年豈可於王門折腰爲趍走<lb/>
吏乎髙祖善其對妙善琴書精於言理每逰山水往輒忘<lb/>
歸征西長史王弘每從之逰未常不彌日也乃下入廬山<lb/>
就釋惠逺考尋文義兄臧爲南平太守逼與俱還乃於江<lb/>
陵三湖立宅閑居無事髙祖召爲太尉參軍不就二兄早<lb/>
卒孤累甚多家貧無以相贍頗營稼穡髙祖數致餼賚宋<lb/>
受禪徴爲太子舎人元嘉𥘉又數徴庶子並不應衡陽王<lb/>
在荆州親至炳室與之歡讌命爲諮議不起好山水愛逺<lb/>
逰西陟荆巫南登衡岳因而結宇衡山欲懷尚平之志有<lb/>
疾還江陵歎曰老疾俱至名山恐難逰遍唯當澄懷觀道<lb/>
卧以逰理皆圖之於室謂人曰撫琴操欲令衆山皆響古<lb/>
有金石弄唯炳傳焉太祖遣樂師就炳受之元嘉二十年<lb/>
炳卒<lb/>
<pb n="KR3k0012_SBCK_504-3b"/>
又曰王弘之字方平琅邪臨沂人家貧而性好山水桓玄<lb/>
輔晉桓謙以爲衛軍參軍時殷仲文還姑孰祖送傾朝謙<lb/>
要弘之同行荅曰凢祖離送别必在有情下官與殷風馬<lb/>
不接無縁扈從謙貴其言隨兄敬弘之安成郡弘之解職<lb/>
同行家在㑹稽上虞敬弘常解貂裘與之即着以採藥性<lb/>
好釣上虞江有一處名三石頭弘之裳垂綸於此經過者<lb/>
不識之或問漁師得魚賣否弘之曰亦自不得得亦不賣<lb/>
日夕載魚入至上虞郭經親故門各以一兩頭置門内而<lb/>
去始寧沈州有佳山水弘之又依巖築室謝靈運顔延之<lb/>
並相欽重<lb/>
又曰劉凝之字志安小名長年慕老萊嚴子陵爲人推家<lb/>
財與弟及兄子立屋於野外非其力不食州里重其仁德<lb/>
禮辟並不受妻梁州刺史郭鈐女也遣送豐麗凝之悉散<lb/>
<pb n="KR3k0012_SBCK_504-4a"/>
之親族妻亦能弃榮華共安儉苦徴爲祕書郎不就荆州<lb/>
年飢衡陽王慮凝之餒弊餉錢十萬凝之大喜將錢至市<lb/>
門觀有飢色者悉分與之性好山水一旦携妻子泛江湖<lb/>
隱居衡山之陽登髙山絶人迹爲小屋居之採藥服食妻<lb/>
子皆從其志<lb/>
又曰龔祈字道孟武陵漢壽人也父黎民及祈並不應徴<lb/>
辟祈風姿端雅容止可觀中書郎范述見而歎曰此荆楚<lb/>
仙人也時或賦詩不言及丗事<lb/>
又曰翟法賜尋陽柴桑人祖湯湯子莊莊子矯並髙尚不<lb/>
仕逃避徴辟矯生法賜少守家業立屋於廬山頂居後便<lb/>
不復還家不食五榖以獸皮結草爲辟著作郎不就後家<lb/>
人至石室尋求因復逺徙違避徴聘遁迹幽深後卒於巖<lb/>
石之間<lb/>
<pb n="KR3k0012_SBCK_504-4b"/>
又曰沈道䖍呉興武康人少仁愛好老易縣北山石下爲<lb/>
精廬與諸孤兄子共釡庾之資困不改節受琴於戴逵辟<lb/>
府凢十二命皆不就太祖聞之遣使存問賜錢累丗事佛<lb/>
推父祖舊宅爲寺至四月八日毎請像請像之日輒舉家<lb/>
感動焉道䖍年老菜食恒無經日之資而琴書爲樂孜孜<lb/>
不倦<lb/>
又曰雷次宗字仲倫南昌人也少入廬山事沙門釋惠逺<lb/>
篤志好學尤明三禮毛詩隱退不交丗務以散騎侍郎徴<lb/>
並不就元嘉十五年徴至京師開館於雞籠山聚徒教授<lb/>
置生百餘人車駕數幸次宗學館資給甚厚又除給事中<lb/>
不就還廬山公卿巳下並設祖道後徴詣京邑爲築室於<lb/>
鍾山西巖下謂之招隱館使爲皇太子諸王講喪服經次<lb/>
宗不入公門乃使自華林東門入延賔堂就業後卒於鍾<lb/>
<pb n="KR3k0012_SBCK_504-5a"/>
山<lb/>
又曰關康之字伯愉河東楊人丗居京口寓居南昌少而<lb/>
篤學筭妙盡其能元嘉中太祖聞康之有學義詔徴之不<lb/>
起棄人事守志閑居弟雙之病卒迎喪因得虚勞病寢頓<lb/>
二十餘年時有間日輒卧論文義昇平𥘉卒<lb/>
後魏書曰馮亮字靈通南陽人愽覽諸書篤好佛理丗宗<lb/>
常召以爲羽林監領中書舎人將令侍講十地諸經固辤<lb/>
不拜父使衣幘入見亮求以幅巾就朝遂不就強逼還山<lb/>
數年與僧徒禮誦爲業有終焉之志旣雅愛山水兼有巧<lb/>
思結架巖林甚得逰放之適頗以此聞丗宗給其功力令<lb/>
與沙門統僧暹河南尹甄琛等周視嵩山形勝之處製閑<lb/>
居寺亮卒詔贈帛二百疋以供㓙事遺誡兄子綜殮以衣<lb/>
慆左手持板右手執孝經置屍盤石上積十餘日乃焚於<lb/>
<pb n="KR3k0012_SBCK_504-5b"/>
山以灰燼處起佛塔𥘉亮以冬月亡時連驟雪窮山荒㵎<lb/>
鳥獸飢窘僵屍山野無所防護時有壽春道人惠需每旦<lb/>
徃看其屍拂去塵霰禽虫之迹交撗左右而𥘉無侵毀衣<lb/>
服如夲唯風吹幍落耳惠需又以大栗十枚開亮手置把<lb/>
中經宿乃爲虫爲盗食皮殻在地亦不傷肌體焚燎之日<lb/>
有素霧蓊鬱逥繞其旁自地属天彌朝不絶中山道俗營<lb/>
助者百餘人莫不異焉<lb/>
又曰李謐字永和趙郡人少而好學愽通諸經周覽百氏<lb/>
𥘉師事小學愽士孔璠數年之後璠還就謐業同門生爲<lb/>
之語曰青成藍藍謝青師何常在明經謐飲酒好音律愛<lb/>
樂山水髙尚之情長而彌固一遇其賞悠爾忘歸乃作神<lb/>
士賦<lb/>
又曰睦夸一名昶趙郡髙邑人年二十遭父喪鬚鬢致白<lb/>
<pb n="KR3k0012_SBCK_504-6a"/>
每悲哭聞者爲之流涕髙尚不仕寄情丘壑少與崔浩爲<lb/>
莫逆之交及浩爲司徒奏徴夸爲其中郎辝疾不起州郡<lb/>
逼遣不得巳及入都與浩相見經留數日惟飲酒叙平生<lb/>
不及丗利浩每欲論屈之意不能發言見敬憚如此浩後<lb/>
遂投詔書於夸懷夸曰桃簡卿巳爲司徒何足以此勞國<lb/>
亡挑簡浩小名浩慮夸即還夸時乗一騾更無兼騎浩乃<lb/>
以騾内之厩中兾相維縶夸遂託郷人輸租者謬爲御車<lb/>
乃得岀關浩知而歎恨曰睦夸獨行之士夲不應以小職<lb/>
辱之又使其人杖䇿復路吾當何辝以謝也及浩誅後夸爲之<lb/>
素服受郷人弔喭乃歎曰崔公旣死誰能更容睦夸年七<lb/>
十五卒及葬之日赴㑹者如市<lb/>
續晉陽秋曰謝惠隱居㑹稽𥘉月犯少微一名處士星時<lb/>
戴逵名重於敷時人憂之俄而敷死故㑹稽士人嘲曰呉<lb/>
<pb n="KR3k0012_SBCK_504-6b"/>
</p>
<p>
</p>
  </div>
</body>
</text>
</TEI>
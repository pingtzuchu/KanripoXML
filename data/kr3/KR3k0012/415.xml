<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_415-1a"/>
太平御覽卷第四百一十五<lb/>
　人事部五十六<lb/>
　　　　孝女<lb/>
史記曰淳于緹縈者齊人也父淳于意爲太倉令生女五<lb/>
人縈㝡小父犯罪當刑乃罵其女曰生女不生男緩急非<lb/>
有益也縈自傷涕泣隨父至長安詣北闕上書曰父爲吏<lb/>
齊中皆稱㢘平今坐法當刑妾傷死者不可復生刑者不<lb/>
可復續雖欲改過自新其道無由妾願沒爲官奴以贖父<lb/>
之刑使得自新漢文帝憐悲其意原其父罪<lb/>
漢書曰東海有孝婦少寡無子養姑甚謹姑欲嫁之終不<lb/>
肯姑告鄰人曰孝婦養我勤苦我老乆累丁壯奈何其後<lb/>
姑自縊死姑女告吏曰婦殺我母吏捕孝婦自經服罪于<lb/>
公以爲此婦養姑孝聞必不煞也太守不聽于公争之不<lb/>
<pb n="KR3k0012_SBCK_415-1b"/>
能得乃抱其獄哭於府上因辭疾去遂煞孝婦郡中枯旱<lb/>
三年後太守至于公曰孝婦不當死前太守強断之當在<lb/>
是乎於是太守煞牛自祭婦冢天立大雨〇後漢書和熹鄧<lb/>
皇后諱綏太傳禹之孫也父訓護羗校尉母隂氏光烈皇<lb/>
后從弟女也后年五歳太傳夫人愛之自爲翦髪夫人年<lb/>
髙目眊誤傷后額忍痛不言左右見者怪而問之后曰非<lb/>
不痛也太夫人哀憐爲断髮難傷老人意故忍之耳<lb/>
晉書曰衛瓘及禍太保主簿劉瑶等冒難収瓘而葬之楚<lb/>
王偉之伏誅也瓘女與國臣書曰先君名謚未列無異凡人<lb/>
每怪王國蔑然無言春秋之失其咎安在悲憤感慨故以<lb/>
是意瑶等執黄幡撾登聞鼔上言<lb/>
又曰㑹稽寒人陳氏有三女無男祖父母年八九十老無<lb/>
所知又篤癃病母不安其室遇寒飢女相率於西湖採菱<lb/>
<pb n="KR3k0012_SBCK_415-2a"/>
更日至市貨賣未甞虧怠郷里稱爲義門多欲取爲婦長<lb/>
女自傷焭獨誓不肯行祖母尋相繼卒三女自營殯葬<lb/>
爲菴舎屋墓側<lb/>
又曰永興槪中里王氏女年五歳得毒病两目皆盲性至<lb/>
孝年二十父死臨屍一呌眼皆血出小妹娥舐其血左目<lb/>
即開時人稱爲孝感<lb/>
唐書曰劉寂妻夏侯氏滑州胙城人字碎金父長雲爲塩<lb/>
城縣丞因疾䘮明碎金遂求離其夫以終侍養經于五年<lb/>
兼事後母以至孝聞及父卒毀瘠殆不勝喪𬒳髪徒跣負<lb/>
土成墳廬於墓側毎日一食如此者積年貞觀中有制表<lb/>
其門閭賜以粟帛<lb/>
又曰于敏直妻張氏營州都督睆城公儉之女也數歳時<lb/>
父母微有疾即觀察顔色不離左右晝夜省侍宛若成人<lb/>
<pb n="KR3k0012_SBCK_415-2b"/>
及稍成長恭順弥甚適延壽公于欽明子敏直𥘉聞儉有<lb/>
疾便即號勇自傷期於必死儉卒後凶問至號哭一慟而<lb/>
絶髙宗下詔賜物百叚仍令史官編録之<lb/>
又曰楊紹宗妻王氏華州華隂人也𥘉年三歳所生母亡<lb/>
爲繼母鞫養至年十五父又征遼而沒繼母㝷亦卒王乃<lb/>
收所生母及繼母屍柩并立父形像招魂遷葬訖又廬於<lb/>
墓側陪其祖母及父墳永徽中詔曰故楊紹宗妻王氏因<lb/>
心爲孝率性成道年迫桑榆筋力衰謝以徃在隋朝父沒<lb/>
遼左招魂遷葬負土成墳又葬其祖父母等竭此老年親<lb/>
加板築痛結晨昏哀感行路永言志行嘉尚良深冝摽其<lb/>
門閭用旌敏德賜物三十叚粟五十碩<lb/>
又曰孝女賈氏濮州鄄城人也始年十五其父爲宗人玄<lb/>
基所害其弟強仁年㓜賈氏撫育之誓以不嫁及強仁成<lb/>
<pb n="KR3k0012_SBCK_415-3a"/>
童思共報復乃候玄基煞之取其心肝以祭父墓遣強仁<lb/>
自列於縣有司斷以極刑賈詣闕自陳巳爲請代強仁死<lb/>
髙宗哀之特制賈氏及強仁免罪移其家於洛陽<lb/>
又曰汴州李氏孝女年八歳父卒柩殯在堂十餘載毎日<lb/>
哭泣無限及年長母欲嫁之遂截髮自誓請在家終養及<lb/>
喪母號毁殆至㓕性家無丈夫自營棺槨州里欽其至孝<lb/>
送葬者千餘人葬畢廬於墓側蓬頭跣足負土成墳手植<lb/>
松栢數百株李昶列上其狀制特表其閭賜以粟帛<lb/>
顔氏家訓曰張建女三歳喪母靈牀上屏風平生舊物屋<lb/>
漏沾濕出曝曬之女子一見伏牀流涕家人怪其不起乃<lb/>
徃抱持薦席淚漬精神傷沮不能飲食將以問醫<graphic n="KR2698" url="https://raw.githubusercontent.com/kanripo/KR-Gaiji/master/images/KR2698.png" mimeType="image/png"/>脉云<lb/>
女膓斷矣因耳便吐血數日而亡中外憐之莫不悲歎<lb/>
宣州圖經曰宛陵管氏女名瑶年十七與母同寢母爲虎<lb/>
<pb n="KR3k0012_SBCK_415-3b"/>
所負去瑶哀叫隨之因囓虎耳墮方捨其母瑶即負母歸<lb/>
家氣絶武帝表其門以旌孝行<lb/>
王韶之孝子傳曰周青東郡人母疾積年青扶持左右四<lb/>
體嬴痩村里乃歛錢營助湯藥母痊許嫁同郡周少君少<lb/>
君疾病未獲成禮乃求青母見青嘱託其父母青許之俄<lb/>
而命終青供爲務十餘年中公姑感之勸令更嫁青誓以<lb/>
匪石後公姑並自殺女姑告青害殺縣收栲捶遂以誣欵<lb/>
七月刑青於市青謂監殺曰乞樹長竿擊白幡青若殺公<lb/>
姑血入泉不殺者血上天血乃縁幡竿上天<lb/>
宋躬孝子傳曰賈恩㑹稽諸曁人也母亡在殯爲灾火所<lb/>
燒恩及妻伯號哭赴火火不及去鄰近救助棺器得免恩<lb/>
伯二人髪膚燋烈湏臾俱死元嘉四年牓門曰孝蠲役三<lb/>
丗<lb/>
<pb n="KR3k0012_SBCK_415-4a"/>
師斍授孝子傳曰北宫氏女嬰兒子者齊人也無兄弟而<lb/>
父母老遂撤其環瑱誓不適人以奉養父母國人聞之莫<lb/>
不相率以孝請女爲趙王后齊使候問使者曰北宫氏女<lb/>
嬰兒子無恙耶撤其環瑱至老不嫁以養父母此助王率<lb/>
民出於孝者也齊王聞之表其門以顯異焉○異苑曰順陽<lb/>
南郷縣楊豊與息女香於田穫粟豐爲虎所噬香年甫十<lb/>
四手無寸刃乃搤虎頸豊因獲免香以誠孝致感猛獸爲<lb/>
之逡廵太守平昌孟肇之賜資榖旌其門閭焉<lb/>
列女傳曰陳寡孝婦者陳之寡婦人也年十六而嫁未有<lb/>
子其夫當從戎属孝婦曰我有老母吾不還汝肯善視吾<lb/>
母乎婦曰諾夫果死婦養姑不衰父母將嫁之孝婦曰受<lb/>
人之託豈可棄哉因欲自殺父母懼不敢嫁之養姑二十<lb/>
八年姑年八十四壽乃盡賣其田宅以葬之<lb/>
<pb n="KR3k0012_SBCK_415-4b"/>
列女後傳曰珠崖二義者珠崖令之後妻及前妻女也<lb/>
女名𥘉生十三珠崖多珠継母連大珠以爲係臂及令死<lb/>
當送喪還法内珠於奩入關者死継母棄之其子男九歳<lb/>
取之置其母鏡奩中皆不知也及關候搜索得珠奩中吏<lb/>
曰誰當坐者𥘉謂是其継母取之乃白曰君不幸夫解係<lb/>
臂棄之𥘉心惜之取置夫鏡奩中夫人不知也母亦爲然<lb/>
憐之乃曰此珠妾之係臂也君不幸妾解之心不忍棄而<lb/>
置鏡奩中妾當坐因此哭哀動傍人閞吏執筆書不能就<lb/>
一字閞候垂涕終日不能乃曰母子有義如此吾寧可坐<lb/>
之不忍加文後訪訊乃九歳男兒内焉<lb/>
又曰酒泉龐孝婦者趙君安之女也名俄親君安爲同縣<lb/>
孝壽所殺而娥親兄弟三人一時病亡壽乃喜而自賀以<lb/>
爲莫巳報也娥親聞之隂思欲以報壽備兵以伺壽十數<lb/>
<pb n="KR3k0012_SBCK_415-5a"/>
年於縣門前斫殺夀訖詣縣自首守長義之解印綬去欲<lb/>
縱娥親娥親曰讎怨賽身妾之分治獄制罪君之常理何敢<lb/>
苟生以枉公法後遇赦得免太常張奐聞嘉之禮以束帛<lb/>
又曰潁川公孫何者公孫氏之女年十三怨家報其父父走<lb/>
得免何與母俱亡母先得見仇人甚恱争欲取心何便馳<lb/>
出叩頭涕泣曰老母常有篤疾垂沒之人安足殘戮以塞<lb/>
忿哉我是其兒父母所憐不如殺我遂殺之而捨其母<lb/>
㑹稽典録曰孝女曹娥者上虞人父盱能弦歌爲巫五月<lb/>
五日於縣泝江濤迎婆娑神溺死不得屍骸娥年十四歳乃<lb/>
縁江號哭晝夜不絶聲旬有七日遂投江而死縣長改葬<lb/>
娥於道傍爲立碑焉<lb/>
益部耆舊傳曰孝女雄者<graphic n="KR1779" url="https://raw.githubusercontent.com/kanripo/KR-Gaiji/master/images/KR1779.png" mimeType="image/png"/>爲人父江和爲縣功曹縣長<lb/>
遣江和拜檄謁郡太守乗舡墮湍水物故屍喪不歸雄<lb/>
<pb n="KR3k0012_SBCK_415-5b"/>
號泣晝夜心不圖存所生男二人並數歳乃各爲作囊盛<lb/>
珠環以係兒臂數爲訣別之辝家人毎防閑之經百許日<lb/>
後稍懈雄因乗小舡於父墮處慟哭遂自投水死弟賢其<lb/>
夕夢雄告之却後六日當共父出至期伺之果與父相持<lb/>
浮於江上部縣長表言爲雄立碑圖像其形焉<lb/>
續述征記曰梁鄒城西有籠水發源長城山直北流於梁<lb/>
鄒西注濟或云齊之孝婦誠感神明湧泉發室内<hi>事具水部</hi>
晏子春秋曰景公所愛槐令吏守之犯槐者刑傷之者死<lb/>
有不聞令遇而犯之者吏收而拘之將加罪焉其子女徃<lb/>
晏子之家說曰賤妾請有道於相國妾聞明君不爲禽獸<lb/>
傷人今君<hi>以樹木之故殺妾父妾恐害明君之義晏子明日早朝而復於</hi>君公令吏罷守槐<lb/>
之役岀犯槐之囚<lb/>
紀聞曰吴宣城郡靑陽縣有梅根治孝女李娥庿居曽阜<lb/>
<pb n="KR3k0012_SBCK_415-6a"/>
之巔林木秀茂周廽十里土人不敢樵採敬而事之日薦<lb/>
蘋藻娥父吴大帝時爲鐡宫冶以鑄軍器一夕煉金竭鑪<lb/>
而金不岀時吴方草創法令至嚴諸耗折官物十萬即坐<lb/>
斬倍又沒入其家而娥父所損折數過千萬娥年十五痛<lb/>
傷之因火烈遂自投于鑪中赫然属天於是金液沸湧溢<lb/>
於鑪口娥所躡三履浮出於鑪身則化矣其金汁塞鑪而<lb/>
下遂成溝渠泉注二十里入于江水其所收金凢億萬斤<lb/>
溝渠中䥫至今仍存故吴俗毎治銅䥫必先爲娥立祠享<lb/>
而祈福〇歙州圖經曰章頊歙縣合陽郷人也妻程氏與<lb/>
二女入山採葉程爲暴虎衘囓去二女冤呌挽其衣裙與虎<lb/>
爭力虎乃捨之程由是獲全時刺史劉賛嘉之給湯藥蠲<lb/>
户稅改郷爲孝女<lb/>
宣室志曰鄭邯耕民也天寳中母病人教令啖杏實可愈<lb/>
<pb n="KR3k0012_SBCK_415-6b"/>
其妻楊氏曰此非時之物湏勞苦以求之兾上天哀憫而<lb/>
賜子其傭耕侍疾吾欲徧於邑里訪之庶比於解叔謙丁<lb/>
公藤之感也乃至鄰郡昜君子之衣而行忽於道傍莽穢<lb/>
中見一杏實悲喜再拜取之絜滌而歸奉其姑曰他郡有<lb/>
人憫其事遺此一實姑喜食之疾漸瘳明年夏忽一日雷<lb/>
風甚動其屋廬殷殷然不断若在簷宇里人驚慴遁去者不可<lb/>
勝計楊氏泣告其姑曰去冬以莽穢中杏實奉姑紿爲郡<lb/>
人所遺今天將謫妾以死從此別矣乃伸臂立於庭具訴其<lb/>
事詞未畢忽有聲若發其庭者雲物隂晦黙不可辨旣而<lb/>
楊氏覺其臂若捧千金重莫能舉乆方開霽乃視之有二<lb/>
金龍長數尺蟠遶其左右臂龍頂上有字曰賜楊氏自是<lb/>
其家日豊至爲冨室<lb/>
太平御覽卷第四百一十五<lb/>
</p>
<p>
</p>
  </div>
</body>
</text>
</TEI>
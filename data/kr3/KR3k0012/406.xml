<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_406-1a"/>
太平御覽卷第四百六<lb/>
　人事部四十七<lb/>
　　　　叙交友　交友一<lb/>
　　　　　叙交友<lb/>
釋名曰友有也相保有也<lb/>
說文曰友愛也同志爲友<lb/>
周易曰君子上交不謟下交不黷<lb/>
又曰朋從爾思<lb/>
又曰君子以朋友講習<lb/>
又曰西南得朋東北喪朋<lb/>
又曰二人同心其利斷金同心之言其臭如蘭<lb/>
又曰上下交而其志同由此觀之交乃人倫之本務王道<lb/>
之大義非特士友之私志也<lb/>
<pb n="KR3k0012_SBCK_406-1b"/>
又曰岀門同人<lb/>
又曰君子定其交而後求<lb/>
又曰嗟爾朋友<lb/>
又曰朋來無咎<lb/>
毛詩曰伐木讌朋友故舊也自天子至于庶人末有不湏<lb/>
友以成者也親親以睦友賢不弃則民徳歸厚矣伐木丁<lb/>
丁鳥鳴嚶嚶嚶其鳴矣求其友聲<lb/>
又曰雖有兄弟不如友生<lb/>
又曰朋友攸攝攝以威儀<hi>攝助也</hi>
又曰旣見君子我心則喜<lb/>
又曰豈無他人唯子之好<lb/>
又曰言念君子温其如玉<lb/>
又曰未見君子憂心忡忡<lb/>
<pb n="KR3k0012_SBCK_406-2a"/>
禮記曰君子不盡人之歡不竭人之忠以全交<lb/>
又曰君子之交淡如水小人之交甘如醴君子淡以成小<lb/>
人甘以壞<lb/>
又曰儒有合志同方營道同術相下不厭乆不相見聞流<lb/>
言不信義同而進不同而退其交友有如此者<hi>同方同術志行也門</hi>
<hi>流言不信不信其友所行𬒳毁而謗之</hi>
又曰隨武子利其君子忘其身忘其身不遺其友<lb/>
又曰父母在不許友以死<lb/>
又曰寡婦之子不有見焉弗與爲友<lb/>
又曰見父之執友不謂之進不敢進<lb/>
又曰子夏曰吾離群而索居亦己乆矣<lb/>
又曰僚友稱其弟也執友稱其仁也交遊稱其信也<lb/>
周禮曰司諌紏萬民之徳而勸之朋友<lb/>
<pb n="KR3k0012_SBCK_406-2b"/>
又曰孝友任恤<hi>注任信於友道恤憂患也</hi>
論語曰益者三友損者三友友直友諒友多聞益矣友便<lb/>
僻友便倿友善柔損矣<hi>便僻巧譬喻也善柔誇毗也便倿辯以爲倿也</hi>
又曰晏平仲善與人交乆而敬之<lb/>
又曰衛靈公曰居是邦也事其大夫之賢者友其士之仁<lb/>
者<lb/>
又曰子貢問友子曰忠告而善道之不可則止無自辱焉<lb/>
<hi>忠言以告之不從則止之</hi>又曰君子以文㑹友以友輔仁<lb/>
又曰故舊無大故則不弃<lb/>
又曰子夏之門人問交於子張子張曰子夏云何曰可者<lb/>
與之其不可者拒之子張曰君子尊賢而容衆嘉善而矜<lb/>
不能我之大賢與於人何所不容我之不賢與人將拒我<lb/>
如之何其拒人也<lb/>
<pb n="KR3k0012_SBCK_406-3a"/>
又曰與朋友交言而有信雖曰未學吾必謂之學矣<lb/>
又曰有朋自逺方來不亦樂乎<lb/>
又曰老者安之朋友信之<lb/>
又曰子路曰願車馬衣輕裘與朋友共弊之而無憾<lb/>
又曰事君數斯辱矣朋友數斯踈矣<lb/>
又曰無友不如已者<lb/>
又曰朋友切切偲偲<lb/>
又曰匿怨而友其人<lb/>
禮記曰獨學而無友則孤陋而寡聞<lb/>
孝經曰士有争友則身不離於令名<lb/>
大戴禮曰上親賢則下擇友<lb/>
又曰與君子遊如入蘭芷之室乆而不聞其芳則與之化<lb/>
矣與小人遊如入鮑魚之肆乆而不聞其臭則與之化矣<lb/>
<pb n="KR3k0012_SBCK_406-3b"/>
是故君子愼其去就<lb/>
家語曰孔子曰吾死之後啇也日益謂與賢已者交賜也<lb/>
日損好恱不若已者交故君子慎所交<lb/>
又曰孔子曰自季氏賜我千鍾而友益親<lb/>
又曰孔子曰夫子産於民爲惠主於學爲博物晏子於君<lb/>
爲忠臣於行爲恭敏故吾皆以兄事之而加愛敬焉<lb/>
又曰夫内行不脩身之罪也行脩而名不彰友之罪也故<lb/>
君子入則篤行岀則友賢<lb/>
漢書曰下邳翟公爲廷尉賔客亦填門廢外可設雀羅復<lb/>
爲廷尉賔客又來翟公大署其門曰一死一生乃知交情<lb/>
一貧一冨乃知交態一貴一賤交情乃見<lb/>
魏志曰胡質云古人之交也取多知其不貪奔北知其不<lb/>
怯聞流言而不信故可終也<lb/>
<pb n="KR3k0012_SBCK_406-4a"/>
莊子曰凢交近則必相靡以信逺則必忠之以言<lb/>
孟子曰萬章曰敢問友孟子曰不挾長不挾貴不挾兄弟<lb/>
而友者友其徳也不可以有挾也○又曰舜尚見帝帝館<lb/>
甥于貳室迭爲賔主是天子而友於匹夫也<lb/>
譙子齊交曰譬之於物猶素之白也染之以藍則青遊居<lb/>
交友亦人之所染也韓起與田蘇處而成好仁之名甘茂<lb/>
事史舉用顯齊秦之功曹叅師盖公致清靜之治竇長君<lb/>
兄弟岀於賤隷謹恭師友皆爲退譲君子語曰蓬生麻中<lb/>
不扶自直此言雖小可以喻大必得其人千里同好固於<lb/>
膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>堅於金石窮逹不阻其分毀譽不疑其實<lb/>
鄒子曰昔邢髙吕安飲於市仰天泣二子非有喪之哀傷<lb/>
相知之晚耳君子所以勤於接賢汲汲於結善欲以立名<lb/>
者也<lb/>
<pb n="KR3k0012_SBCK_406-4b"/>
吕氏春秋曰荆有善相人者言無遺䇿聞於楚囯莊王見<lb/>
而問焉曰臣非得相人能觀人之友也布衣其友皆孝悌<lb/>
純謹如此者家必日益此謂吉人也居官事君其友皆誠<lb/>
信有行好善如此者事君日益此謂吉臣也人主也朝臣<lb/>
多賢左右多忠主有失皆敢交争此謂吉主也臣非能相<lb/>
人能觀人之友王曰善於是取士不解乃大霸<lb/>
晉陽春秋曰知幾其神乎古人以爲難交踈而吐誠今人<lb/>
以爲難<lb/>
風土記曰越俗性率朴意親好合即脫頭上手巾解要間<lb/>
五尺刀以與之爲交拜親跪妻定交有禮俗皆當於山<lb/>
間大樹下封土爲壇祭以白犬一丹雞一雞子三名曰木<lb/>
下雞犬五其壇地人畏不敢犯也祝曰卿雖乗車我戴笠<lb/>
後日相逢下車揖我雖歩行卿乗馬後日相逢卿當下<lb/>
<pb n="KR3k0012_SBCK_406-5a"/>
白虎通曰朋友之道有四焉近則正之逺則稱之樂則思<lb/>
之患則死之<lb/>
仲長子昌言曰幽閑則攻己之短㑹同則述人之長負我<lb/>
者我加厚焉未有與人交若此而見憎者也<lb/>
要覧曰諸葛亮曰勢利之交難以經逺士之相知温不増<lb/>
華寒不改葉能貫四時而不衰歴夷險而益固<lb/>
劉欽新議曰夫交接者人道之始紀綱之大要名由之成<lb/>
事由之立<lb/>
又曰交之於人也猶脣齒之相濟<lb/>
又曰才非交不用名非交不發身非交不立<lb/>
楊子法言曰朋而不心面朋也友而不心面友也<lb/>
周昭新撰曰交之爲道起自羲皇造化之𥘉君臣始立而<lb/>
有人倫上下之叙象天地交泰以左右於民也唐虞三代<lb/>
<pb n="KR3k0012_SBCK_406-5b"/>
莫不因之故交全情親則國安治強交敗情乖則國危治<lb/>
弱立交者欲其親也是故百姓不親禹作司徒踈者能睦<lb/>
廉頗相如忍忿以崇厚陳平周勃感陸生而相親所以安<lb/>
趙於強敵定漢於幾殆此交接之大義帝王之極務聞之<lb/>
於易曰交乃人倫之本務王道之大義也<lb/>
魏文帝集論曰夫隂陽交萬物成君臣交邦國治士庶交<lb/>
徳行光同憂樂共冨貴而交道備矣<lb/>
阮子政論曰夫交遊者儔黨結於家威權傾其國或以利<lb/>
厚而比或以名髙相求同則譽廣異則毀深朝有兩端之<lb/>
議家有不恊之論至令父子不同好兄弟異交友破和穆<lb/>
之道長諍訟之源<lb/>
鍾㑹芻蕘論曰凢人之結交誠冝盛不忘衰逹不弃窮不<lb/>
疑惑於䜛搆不信受於流言經長歷逺乆而逾固而人多<lb/>
<pb n="KR3k0012_SBCK_406-6a"/>
𥘉隆而後薄始宻而終䟽斯何故也皆由交靜不發於神<lb/>
氣道數乖而不同權以一時之術取倉卒之利有貪其財<lb/>
而交有慕其勢而交有愛其色而交三者旣衰䟽薄由生<lb/>
東方朔與公孫弘書曰蓋聞爵禄不相責以禮同類之遊<lb/>
不以逺近爲是故東門先生居蓬户空穴之中而魏公子<lb/>
一朝以百騎曰造之吕望未甞與文王同席而坐一朝讓<lb/>
以天下半夫丈夫相知何必以撫塵而遊垂髮齊年偃伏<lb/>
以日數哉<lb/>
離騷曰交不忠信兮怨長<lb/>
晉潘岳陽肇誄曰余以頑蔽覆露重隂仰追先逹執友之<lb/>
心也<lb/>
古歌辭曰結交在相知骨肉何必親甘言無忠實世薄多<lb/>
蘇秦<lb/>
<pb n="KR3k0012_SBCK_406-6b"/>
又日採葵莫傷根結交莫羞貧傷根葵不生羞貧交不成<lb/>
　　　　　交友一<lb/>
左傳曰吴公子劄聘于齊說晏平仲躬於鄭見子産如舊<lb/>
相識<lb/>
又曰鄭子皮卒子産哭且曰吾己無爲爲善矣唯夫子知<lb/>
我<hi>注云無人知己之善故曰吾己</hi>
又曰伍貟與申包胥友<hi>包胥楚大夫</hi>其亡也謂申包胥曰我必<lb/>
復楚國<hi>復執也</hi>申包胥曰勉之能復之我必能興之及昭王<lb/>
在隨申包胥如秦乞師<lb/>
尚書大傳曰散冝生閎夭南宫括三子者學乎太公大公<lb/>
見三子知爲賢人遂酌酒切脯除爲師學之禮約爲朋友<lb/>
家語曰孔子遇程子傾蓋而語終日甚相恱頋謂子路曰<lb/>
程子天下之賢士取束帛以贈之<lb/>
<pb n="KR3k0012_SBCK_406-7a"/>
史記曰趙有處士毛公藏於愽徒薛公藏於賣漿家魏公<lb/>
子無忌從此二人結交遊也<lb/>
又曰蘇秦之先逹張儀候之數日乃見坐於堂下食以僕<lb/>
妾之餐告舎人曰儀才吾不及恐以小利忘求進故辱之<lb/>
儀怒入秦蘇君使舎人齎金帛車馬隂結助之卒相秦也<lb/>
又曰藺相如望見廉頗引車避匿廉頗聞之肉袒負荆至<lb/>
藺相如門謝罪曰鄙賤之人不知將軍寛之至此也卒相<lb/>
與歡爲刎頸之交<lb/>
漢書曰漢王與韓信爲金石之交<lb/>
又曰衛青姊子夫得入宫幸上皇后大長公主女也無子<lb/>
妬之大長公主捕青囚欲殺之其友公孫武與壯士往奪<lb/>
之故得不死上聞乃召青爲建章監侍中賞賜數日間累<lb/>
千金<lb/>
<pb n="KR3k0012_SBCK_406-7b"/>
又曰盧綰豊人與髙祖同里綰親與太上皇相愛髙祖綰<lb/>
同日生里中持羊酒賀兩家親相愛生子同日壯又相愛<lb/>
又曰兩龔皆楚人勝字君賔舎字君倩二人相友著名節<lb/>
故時號之楚兩龔<lb/>
又曰王吉字子陽京兆人也少與貢禹爲友及陽仕至益<lb/>
州刺史貢聞之拂冠以待之陽遂薦稱焉世稱王陽在位<lb/>
貢公彈冠言其取舎同也<lb/>
又曰張耳大梁人陳餘亦大梁人也好儒術餘年少父事<lb/>
耳相與爲刎頸之父<lb/>
又曰鄭崇弟立與髙武侯傳喜同門學相友善喜爲大司<lb/>
馬薦崇哀帝擢爲尚書僕射<lb/>
又曰陳遵少孤與張竦俱爲京兆吏竦學通逹以廉儉自<lb/>
守而遵放縱不拘操行雖異然而相友善之　卷終<lb/>
<pb n="KR3k0012_SBCK_406-8a"/>
</p>
<p>
</p>
  </div>
</body>
</text>
</TEI>
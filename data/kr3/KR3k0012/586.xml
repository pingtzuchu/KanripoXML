<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_586-1a"/>
太平御覽卷第五百八十六<lb/>
　文部<lb/>
　　　　　詩<lb/>
文心雕龍曰詩者持也持人情性三百之蔽義歸無邪持<lb/>
之爲訓有符焉爾人禀七情應物斯感感物吟志莫非自<lb/>
然堯有大唐之歌虞造南風之詩觀其二文詞逹而巳及<lb/>
大禹成功九序惟歌少康敗德五子咸諷順羙匡惡其來<lb/>
乆矣自啇曁周雅頌圎備四始彪炳六義環深子夏鑒絢<lb/>
素之章子貢悟琢磨之句故啇賜二子可以言詩自王澤<lb/>
弥竭風人輟采春秋觀志以諷誦舊章酬酢以爲賔榮吐<lb/>
納而成聲文逮楚國諷怨則離騷爲刺秦王滅典亦造仙<lb/>
詩漢𥘉四言韋孟首唱匡諌之義継䡄周人孝武愛文栢<lb/>
梁列韻嚴馬之徒屬詞無方至成帝品録三百餘篇朝章<lb/>
<pb n="KR3k0012_SBCK_586-1b"/>
國采亦云周備而詞人遣翰莫見五言所以李陵班婕見<lb/>
擬於前代按邵南行露始肇半章孺子滄浪亦有全曲暇<lb/>
䂊優歌逺見春秋邪淫童謡近在成世閱時取徵則五言<lb/>
乆矣又古詩佳麗或稱放叔其孤竹一篇則傳毅之詞比<lb/>
采而推固兩漢之作乎觀其結躰散文直而不野宛轉附<lb/>
物惆悵切情實五言之冠冕也至於張衡怨篇清典可味<lb/>
仙詩緩歌雅有新聲曁建安之𥘉五言騰踴文帝陳思縱<lb/>
轡以聘節王徐應對望路而争驅並隣風月狎池苑述思<lb/>
榮序酣宴慷慨以任氣磊落以使才造懷指事不求纎宻<lb/>
之巧驅詞逐皃唯取昭晣之能此其所用也及正始明道<lb/>
詩雜仙心何晏之徒率多浮淺唯嵇志清峻阮旨遥深若<lb/>
乃應璩百一獨立不懼詞譎義具魏之遺直也晉世群才<lb/>
稍入輕綺張左潘陸比肩詩衢采縟於正始力柔於建安<lb/>
<pb n="KR3k0012_SBCK_586-2a"/>
或折文以爲武或流靡以自研此其大略也江左篇製溺<lb/>
於玄風羞笑徇務之志崇盛忘機之談袁孫巳下雖各有<lb/>
雕采而詞趣一揆莫與争雄所以景純仙篇挺拔而爲㑺<lb/>
也宋初文詠體有因革嚴老告退而山水方滋儷采百家<lb/>
之偶争價一句之竒情必極貌以冩物必窮力而追新此<lb/>
近代之所竟也故鋪觀列代而情變之數可鑒撮舉同異<lb/>
而綱領之要可明矣若夫四言正體則雅潤爲本五言流<lb/>
調則清麗居宗華實異用惟才所安故平子得其雅叔夜<lb/>
合其潤茂先擬其清景陽振其麗若兼善則子建仲宣徧<lb/>
羙則太冲公幹然詩有恒裁思無定位隨性適分鮮能圎<lb/>
通若妙識所難其易也將至忽以爲易其難也方來矣至<lb/>
於三六雜言則出自篇什離合之發則萌於啚䜟逥文所<lb/>
興則道原爲始聮句共韻則栢梁餘製巨細或殊情理同<lb/>
<pb n="KR3k0012_SBCK_586-2b"/>
致緫歸詩囿故不繁云<lb/>
列子曰堯微服遊於康衢聞兒童謡曰立我蒸民莫匪尓<lb/>
極不識不知順帝之則堯問曰孰教尔爲此言童兒曰我<lb/>
聞之大夫問大夫大夫曰古詩也<lb/>
文章流别論曰詩言志歌永言古有採詩之官王者以知<lb/>
得失古詩之四言者振鷺于飛是也漢郊廟歌多用之五<lb/>
言者誰謂雀無角何以穿我屋是也樂府亦用之六言者<lb/>
我姑酌彼金罍是也樂府亦用之七言者交交黄鳥止于<lb/>
桑是也於俳諧倡樂世用之古詩之九言者浻酌彼行潦<lb/>
浥此注兹是也不入歌謡之章故世希爲之夫詩雖以情<lb/>
志爲本而以聲成爲節<lb/>
顔延之庭誥曰荀爽云詩者古之歌章然則雅誦之樂篇<lb/>
全矣是以後之詩者率以歌爲名及秦勒望岳漢祀郊宫<lb/>
<pb n="KR3k0012_SBCK_586-3a"/>
辭著前史者文變之髙制也雖雅聲未至弘麗難追矣逮<lb/>
李陵衆作揔雜不類是假託非盡陵制至其善篇有足悲<lb/>
者摯虞文論足稱優洽栢梁以來継作非一纂所至七言<lb/>
而巳九言不見者將由聲度闡誕不恊金石至於五言流<lb/>
靡則劉楨張華四言側宻則張衡王粲若夫陳思王可謂<lb/>
兼之矣<lb/>
鍾嶸詩評曰古詩李陵班婕妤曹植劉楨王粲阮藉陸機<lb/>
潘岳張恊左思謝靈運等十二人詩皆上品曹植詩其原<lb/>
岀於國風其骨氣髙竒辭彩華茂情兼雅怨躰備文質粲<lb/>
然逸古卓尔不群嗟乎陳思之文章也譬人倫之有周孔<lb/>
鱗羽之有龍鳯音樂之有笙竽女工之有黼黻若孔子之<lb/>
門用文則公幹升堂思王入室王陽潘陸自可坐於廊廡之<lb/>
間劉楨文躰出於古詩伏氣愛竒動多震絶楨骨氣凌霜<lb/>
<pb n="KR3k0012_SBCK_586-3b"/>
髙風跨俗但氣過其文彫潤恨少然自陳思巳徃楨稱獨<lb/>
歩張恊<hi>字景陽</hi>詩其原出於王粲文章華静實少病累又巧<lb/>
構形似之言雄於潘岳靡於太冲風流調逺實曠代之髙<lb/>
才其辭彩葱蒨音韻鏗鏘使人味之亹亹不倦阮籍詩其<lb/>
原出於小雅雖無彫斵之巧而詠懷之作可以陶性靈發<lb/>
幽致言在耳目之内情寄八荒之表洋洋乎㑹於風雅矣<lb/>
陶潜詩其原出於應璩又恊左思風力文躰省净殆無長<lb/>
語篤意真古辭興婉媚至如歡言酌春酒日暮天無雲風<lb/>
華清靡豈直田家語邪古今隱逸詩之宗也<lb/>
漢書曰王褒字子淵蜀人也宣帝時修武帝故事講論六<lb/>
藝劉向張子僑等待詔金馬門褒有俊材使褒作中和樂<lb/>
職<hi>如淳曰言王政中和在官者樂其職</hi>宣布詩<hi>蓺林曰宣帝詩歌之名</hi>選好事者依鹿<lb/>
鳴之聲習而歌之<lb/>
<pb n="KR3k0012_SBCK_586-4a"/>
魏書曰李康字蕭逺性介立不和俗爲郷里所嫉故官不<lb/>
進甞作遊九嶷詩明帝異其文問左右斯人安在吾欲擢<lb/>
之因起爲隰陽長卒<lb/>
晉書載記曰李壽奢侈殺人以立威其臣龔壯作詩七篇<lb/>
託言應璩以諷壽壽報曰省詩知意若今人所作時賢之<lb/>
話言也古人所作死鬼之常辭耳<lb/>
又曰桓玄旣簒欲引用孟昶問其人於劉邁邁曰臣在京<lb/>
口不聞昶有異能但父子紛紛更相贈詩爾玄笑之而止<lb/>
宋書曰顔延之與陳郡謝靈運共以詞彩齊名而遟速懸<lb/>
絶文帝甞各勑擬樂府比上篇延之受詔便成靈運乆之<lb/>
乃就延之甞問鮑昭巳與靈運優劣昭曰謝五言如𥘉發<lb/>
芙蓉自然可愛君詩若鋪錦列繡彫繪滿眼鍾嶸詩評云<lb/>
靈運詩其原岀於陳思雅有景陽之躰嶸謂若人學多才<lb/>
<pb n="KR3k0012_SBCK_586-4b"/>
博寓目輙書内無文思外無遺物其繁且冨冝哉然名章<lb/>
秀句處處間起妙曲新聲駱驛奔發類青松㧞木白玉映<lb/>
竹未足以貶髙才也<lb/>
又曰謝惠連方明之子也十歳能屬文族兄靈運嘉賞之<lb/>
云每有篇章對惠連輙得佳語甞於永嘉西堂思詩竟日<lb/>
不就忽夢惠連則得池塘生春草大以爲工常云此語有<lb/>
神工非余語也<lb/>
趙書曰徐光字季武年十四五爲將軍秣馬光但書馬枊<lb/>
<hi>吾浪反</hi>柱爲詩頌不親馬事<lb/>
梁書曰丘遟字希範辝采麗逸時有鍾嶸詩評云范雲婉<lb/>
轉清便如流風廻雪遟詩點綴映媚似落花依草雖義淺<lb/>
文通而秀於敬子其見稱如此<lb/>
三國典略曰周文州氏酋反制鄜州刺史髙琳討平之軍<lb/>
<pb n="KR3k0012_SBCK_586-5a"/>
還帝宴群公卿士命賦詩言志琳詩云寄言竇車騎爲謝<lb/>
霍將軍何以報天子以漠静妖氛帝大恱曰獯獫陸梁未<lb/>
時欵塞卿言有驗國之福也<lb/>
又曰齊蕭慤字仁祖爲太子洗馬甞於秋夜賦詩其兩句<lb/>
云芙蓉露下落楊柳月中踈曰蕭仁祖之斯文可謂雕章<lb/>
間岀昔潘陸齊䡄不襲建安之風顔謝同聲遂革太乙之<lb/>
氣自漢逮晉情賞猶自不諧河北江南意製本應相詭顔<lb/>
黄門云吾愛其蕭散宛然在目而盧思道之徒雅所不愜<lb/>
箕畢殊好理冝固然<lb/>
又曰王睎爲常山王司馬睎恬憺寡欲不以世務爲累時<lb/>
謂之方叔司馬常遊晉祠賦詩曰日落應歸去魚鳥見留<lb/>
連時常山王遣使召睎睎不時至明日承相西閤祭酒盧<lb/>
思道問睎昨巳朱顔得無魚鳥致恠乎睎笑曰昨陶然以<lb/>
<pb n="KR3k0012_SBCK_586-5b"/>
酒𬒳責卿軰亦是留連之一物豈直魚鳥而巳哉<lb/>
又曰辛德源甞於邢邵座賦詩其十字曰寒威漸離風春<lb/>
色方依樹衆咸稱善後王昕逢之謂曰今日可謂寒威離<lb/>
風春色依樹<lb/>
隋書曰楊素甞以五言詩七百字贈畨州刺史薛道衡詞<lb/>
氣宏拔風韻秀出亦爲一時盛作未幾而卒道衡歎曰人<lb/>
之將死其言也善豈若是乎<lb/>
唐書文苑傳曰元萬頃乾封中從英國公李勣征髙麗爲<lb/>
遼東道管記時别帥馮本以水軍援禆將郭封舡破失期<lb/>
封欲作書與勣恐髙麗知其救兵不至乗危迫之乃令萬<lb/>
頃作離合詩贈勣勣不逹其意大怒曰軍機急切何用詩<lb/>
爲必斬之萬頃解釋之乃止<lb/>
又曰錢起能五言詩𥘉從郷薦家寄江湖甞於客舎月夜<lb/>
<pb n="KR3k0012_SBCK_586-6a"/>
獨吟遽聞人吟於廷曰曲終人不見江上數峯青起愕然懾<lb/>
衣視之無所見矣以爲鬼恠而志之及起就試之年李暐<lb/>
所試湘靈皷瑟詩題中有青字起即以鬼謡十字爲落句<lb/>
暐深嘉之稱爲絶唱是歳登第<lb/>
又曰元稹聦警絶人年少有才名與太原白居易爲友工<lb/>
爲詩善狀詠當時風態物色當時言詩者稱元白焉自衣<lb/>
冠士子至閭閻下俚悉傳諷之號爲元和體穆宗在東宫<lb/>
有妃嬪左右甞念及稹篇詠者宫中呼爲元才子至是極<lb/>
承恩遇甞爲長慶宫詞數十百篇閭里竟爲傳唱<lb/>
又曰劉禹錫晚年與少傳白居易友善居昜詩筆文章時<lb/>
無在其右者甞與禹錫唱和徃來因集其詩而序之曰彭城<lb/>
劉夢得詩豪者也其鋒森然少敢當者予不量力徃徃犯<lb/>
之夫合應者聲同交争者力敵一徃一復欲罷不能一二<lb/>
<pb n="KR3k0012_SBCK_586-6b"/>
年來曰㝷筆硯同和贈荅不覺滋多大和三年春巳前𥿄<lb/>
墨所在者凢一百三十八首其餘乗興仗醉率然作者不<lb/>
在此數甞戯微之云僕與足下二十年來爲文友詩敵幸<lb/>
也亦不幸也吟詠情性播揚名聲其適遺形其樂忘老幸<lb/>
也然江南士女語才子者多云元白以子之故使僕不得<lb/>
獨歩於呉越閭此亦不幸也今垂老復遇夢得非重不幸<lb/>
耶夢得文之神妙莫先於詩若妙與神則吾豈敢如夢得<lb/>
雪裏髙山頭白早海中仙果子生遟沉舟側畔千㠶過病<lb/>
樹前頭萬木春之句之類真謂神妙矣在在處處應有靈<lb/>
物護持豈止兩家子弟秘藏而巳<lb/>
性說曰夏侯孝若作周詩成示潘岳曰此文非徒温雅乃<lb/>
見孝悌之性潘因此遂作家風詩<lb/>
又曰孫秀収石崇潘岳先送石棄市潘後至石謂潘曰安<lb/>
<pb n="KR3k0012_SBCK_586-7a"/>
仁卿亦復尔耶潘曰可謂白首同所歸潘金谷詩云投分<lb/>
寄石友白首同所歸乃成其詩<lb/>
又曰孫子荆除婦服作詩以示王武子曰未知文生於情<lb/>
情生於文覽之悽然憎伉儷之重<lb/>
文士傳曰張秉自知短命乃作千年歌詩以自傷顔氏家<lb/>
訓曰王籍入若邪溪詩云蟬噪林逾静鳥鳴山更幽江南<lb/>
以爲文章斷絶物無異議簡文吟詠不能忘之<lb/>
金樓子云有何贈智者常於任昉座賦詩而其詩言不類<lb/>
任云卿詩可謂髙厚其人大怒曰遂以我詩爲狗號<lb/>
國朝傳記曰薛道衡聘陳爲人日詩云入春纔七日離家<lb/>
巳二年南人嗤之曰是底言語誰謂此虜解作詩及云人<lb/>
歸落鴈後思發在花前乃喜曰名下固無虚士<lb/>
國朝雜記曰沈佺期以工詩著名燕公張說甞謂之曰沈<lb/>
<pb n="KR3k0012_SBCK_586-7b"/>
三兄詩直湏還他第一<lb/>
國史𥙷曰德宗以二月一日爲中和節宴百寮賦詩群臣<lb/>
奉和詔冩本賜戴叔倫於容州天下榮之<lb/>
又曰杜佑在淮南進崔叔清詩百篇上曰此惡詩焉用進<lb/>
時人謂之淮勑惡詩<lb/>
陸機文賦曰詩縁情而綺靡<lb/>
太平御覽卷第五百八十六<lb/>
</p>
<p>
</p>
  </div>
</body>
</text>
</TEI>
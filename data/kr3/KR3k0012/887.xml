<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_887-1a"/>
太平御覽卷第八百八十七　妖異部三<lb/>
　　重生　變化上<lb/>
　　　　　重生<lb/>
左傳宣上曰晉人獲秦諜殺諸絳市六日而蘇<lb/>
續漢書曰献帝𥘉平中長沙人姓桓死月餘其母聞棺中<lb/>
有聲發之遂生至隂爲陽下人爲上其後曹公由匹庶起<lb/>
又曰武安四年武陵女子李娥年六十餘病物故瘞於城<lb/>
外數里巳四十日行人聞其塚中有人聲便語其家家徃<lb/>
視聞娥聲出之遂活<lb/>
呉志曰孫休永安四年吴民陳焦死埋之六日更生穿土<lb/>
中出<lb/>
前趙録曰麟嘉元年大將軍東平王豹卒一指猶暖遂不<lb/>
殯殮至甲戍乃蘇言見淵於不周山經五日遂復從至崑<lb/>
<pb n="KR3k0012_SBCK_887-1b"/>
崙山三日而復返<lb/>
唐書曰貞元中翰林待詔戴少平死十六日復生<lb/>
建康實録曰晉方士戴洋字國流吴興長城人也年十二<lb/>
遇病死五日而蘇言執麾將士將徃蓬萊崑崙積石太<lb/>
室恒廬衡等諸山旣而遣歸<lb/>
葛洪神仙傳曰士爕嘗病死巳三日仙人董奉以一丸藥<lb/>
與服以水灌之捧其頭揺消之食頃即開目動手顔色如<lb/>
故漸復半日能起坐四日後能語遂復常<lb/>
搜神記曰晉武帝丗河間郡有男女相恱許相配適旣而<lb/>
男從軍積年父母以女適人無幾而憂死男還悲痛乃至<lb/>
冢所欲哭之叙哀而巳不勝其情遂發冢開棺即時蘇活<lb/>
因負還家將養數日平復其夫往求之其人還曰卿婦巳<lb/>
死天下豈聞死人復活耶此天賜我非卿婦也於是相訟<lb/>
<pb n="KR3k0012_SBCK_887-2a"/>
郡縣不能决以讞廷尉奏以精誠之至感於天地故死而<lb/>
更生常理之外非禮之所處刑之所裁斷以還開冢者<lb/>
又曰漢平帝元始元年二月朔方廣收女子趙春病死旣<lb/>
棺歛六日出棺外自言見死人及父曰年二十七不當死<lb/>
太守譚以聞說曰至隂爲陽下人爲上其後王莽篡位<lb/>
又曰晉咸寕中琅邪顔畿得病就醫張嗟自治死於嗟家<lb/>
家人迎喪旐毎繞樹木不可解送喪者或爲之傷乃言曰<lb/>
我壽命未應死但服藥太多傷我五臓耳今當復活愼無<lb/>
葬我也父拊而祝之曰若爾有命復當更生豈非骨肉所<lb/>
願今但欲還家不葬爾也旐乃解還家乃開棺形骸如故<lb/>
微有人色而手爪所刮摩棺材皆傷於是漸漸氣息以緜<lb/>
飲瀝口能咽遂乃出之日乆飲食稍多能開目視瞻屈伸<lb/>
手足然不與人相當不能言語飲食猶常人如此者十餘<lb/>
<pb n="KR3k0012_SBCK_887-2b"/>
年家疲相供護不復得操事其弟弘都絶棄人事躬侍養<lb/>
以知名後氣力稍更衰劣卒後還死<lb/>
又曰建安中南陽賈偶字文合得病卒亡死時有吏將詣<lb/>
太山同名男女十人司命閱呈謂行吏曰當召某郡文合<lb/>
來何以召此人促遣令去時日暮治下有禁不得舎遂至<lb/>
郭門外大樹下宿有好女獨行無伴文合問之曰子似衣<lb/>
冠家何爲歩行姓字爲誰女曰我三河人也父見爲易陽<lb/>
令昨錯召來今得遣去遂逼日暮懼獲瓜田李下之譏望<lb/>
君之容似類賢者是以停留依慿左右文合曰恱子之心<lb/>
願交歡於今夕女曰聞之諸姑婦人以貞專爲德㓗白爲<lb/>
稱文合與相反覆終無動志天明別去文合死巳再宿停<lb/>
當歛視其靣有色摸心温半日間蘇文合將驗其事遂至<lb/>
易陽問其令則女父也從之因問令某月某日君女寕卒亡<lb/>
<pb n="KR3k0012_SBCK_887-3a"/>
而生耶具說女姿顔服色言語相反覆本末令入問女與<lb/>
文合同大驚乃以女配文合<lb/>
又曰臨海松陽人栁榮從張悌拒晉軍病死舩中二日時<lb/>
軍巳上岸無埋之者忽然大呼言人縛軍帥聲激揚遂活<lb/>
人問之言上天北斗門下卒見人縛張軍帥門下人怒榮<lb/>
叱逐使去榮懼怖口餘聲發揚其日悌戰死<lb/>
續捜神記曰武都太守李仲文在郡喪女年十八權假葬<lb/>
郡城北後有張丗之代爲郡丗之男子長年二十侍從在<lb/>
郡中夢一女年可十七八顔色不常自言前府君女不幸<lb/>
早亡㑹今當更生心相愛樂故來相就如此五六夕忽然<lb/>
晝見解衣服薫香殊絶遂爲夫妻寢息衣皆有汚如處女<lb/>
焉後仲文婦遣婢視女墓因過丗之婦相聞入室中見此<lb/>
女一隻履在子長牀下取之啼泣呼言發冢持履歸以示<lb/>
<pb n="KR3k0012_SBCK_887-3b"/>
仲文仲文驚愕遣問丗之君兒何由得亡女履耶丗之呼<lb/>
兒具陳本末李張並謂可恠發棺視之女體生肉顔姿如<lb/>
故右脚有履左脚無也自後遂死肉爛不復得生後夕女<lb/>
來曰夫婦情至謂偕老而無狀忘履以致覺露不復得生<lb/>
萬恨之心當復何言泣涕而別<lb/>
又曰東平馮孝將爲廣陵太守兒名馬子年二十餘獨卧<lb/>
殿中夜夢見女子年十八九言我是前太守徐玄方女北<lb/>
海人不幸早亡來至今四年爲鬼所枉殺案録當年八十<lb/>
餘聽我更生要當有所依慿乃得生活又應爲君妻能從<lb/>
所陳免活不馬子荅曰可遂與馬子剋期當出至期日牀<lb/>
前地髣髴如人正與地平令人埽去愈分明始悟是所夢<lb/>
見者遂屏除左右人便漸覺額出次復面出一炊頃形體盡<lb/>
出馬子便令前坐對榻上陳說語言竒妙非常遂與馬子宿<lb/>
<pb n="KR3k0012_SBCK_887-4a"/>
息毎戒云我尚虚君當自節問何可得出荅曰出當得本<lb/>
生日生日尚未至遂徃殿中言語聲音人皆聞女計生<lb/>
日至女具教馬子出巳養之法語畢拜去馬子從其言至<lb/>
日以丹雄雞一隻黍飯一盤清酒一升酹其喪前去殿十<lb/>
餘歩祭訖掘出開視女身完全如故徐徐抱出着氈帳中<lb/>
唯心下微暖口有氣令婢四人守養之常以青羊乳汁瀝<lb/>
其兩眼開口能咽粥漸漸能語二百日中杖起一朞之後<lb/>
顔色肌膚氣力悉復乃遣報徐氏上下盡來選吉日下禮<lb/>
娉爲三日遂爲夫婦生二男一女長子字元度永嘉𥘉爲<lb/>
祕書郎小男敬度太傅掾女適濟南劉子彦徵士延丗之<lb/>
孫也<lb/>
又曰襄陽李除病死中時其婦守尸至夜三更中崛然起<lb/>
坐脫婦臂上金釧甚遽急婦因助脫得手執之還卧伺察<lb/>
<pb n="KR3k0012_SBCK_887-4b"/>
之至曉心下更暖遂漸漸得蘇旣活云吏將某去比伴甚<lb/>
多見有行貨得免歸者即許吏金訓吏令還取故歸取以與<lb/>
吏吏得釧便放令還<lb/>
幽明録曰琅邪人姓王名志居錢塘妻朱氏以太元九年<lb/>
病亡有二孤兒王復以其年四月暴死下三日而心猶暖經<lb/>
七日方蘇說𥘉死時有二十餘人皆烏衣見録録去到朱<lb/>
門白壁狀如宮殿吏朱衣素帶玄冠介幘或所𬒳着悉珠<lb/>
玉相連結非丗中儀服復前見一人長大所着衣狀如<lb/>
雲氣王向叩頭自說歸巳亡餘孤兒尚小無奈何便流涕<lb/>
此人爲之動容云汝命自應來以汝孤兒特與三年之期<lb/>
王又曰三年不足活兒左右有一人語云俗尸何癡此間<lb/>
三年是丗中三十年因便送出又三十年王果卒<lb/>
<pb n="KR3k0012_SBCK_887-5a"/>
又曰桓玄時牛大疫有一人食死牛肉因得病亡玄死時<lb/>
見人執録將至天上有一貴人問云此人何罪對曰此人<lb/>
坐食疫牛肉貴人云湏牛以轉輸肉以充百姓食何故復<lb/>
殺之催令還旣更生具說其事於是食牛肉者无復有患<lb/>
又曰于慶無病卒吴猛語慶子曰于侯筭未窮方爲請<lb/>
命未可殯殮尸卧淨舎唯心下尚暖七日時盛暑慶形體向<lb/>
壞猛敎令屬纊候氣續爲作水令以與洗并飲漱如此便退<lb/>
日中許慶蘇但開眼張口不得發聲時合門欣喜以向水<lb/>
洗唅吐腐血數升能言語三日平復如常說𥘉見十數人<lb/>
來執縛挃梏到獄同軰十餘人以次語對未至俄而見吴<lb/>
君北面陳釋聽斷之王勑脫械歸所經官府莫不迎接請謁<lb/>
吴君皆與抗禮不知悉何神耳<lb/>
博物志曰漢末大亂有發前漢時宫人冢者宫人猶活旣<lb/>
<pb n="KR3k0012_SBCK_887-5b"/>
出平復如舊魏郭后愛念之録著宫中常置左右問漢時<lb/>
宫中事說之了了皆有次緒及郭后崩哭泣過遂死<lb/>
又曰魏大司馬曹休所統中郎將謝漳部曲義兵奚儂息<lb/>
女年四歳病死故埋藏五日復生太和三年七月詔令休<lb/>
使父母持送女來視之其年四月三日病死四日埋藏至<lb/>
八日同墟人採桑聞兒啼聲即語儂妻往發視兒生活今<lb/>
能飲食如常<lb/>
陸氏異林曰鍾繇嘗數月不朝㑹意性異常或問其故云<lb/>
常有好婦來羙麗非凡問者曰必是鬼物可殺之婦人後<lb/>
往不即前止户外繇問何以曰公有相殺意繇曰無此勤<lb/>
勤呼之乃曰繇意恨恨有不忍心然斫之傷髀婦人即出<lb/>
以新緜拭血竟路明使人尋跡之至一大冢木中有好婦<lb/>
人形體如生人衣青絹衫丹繡裲襠傷一髀以裲襠中綿拭<lb/>
<pb n="KR3k0012_SBCK_887-6a"/>
血<lb/>
　　　　　變化<lb/>
禮記月令曰仲春鷹化爲鳩季春田䑕化爲鴽季夏腐<lb/>
草爲螢季秋雀入大水爲蛤孟冬野雞入大水爲蜃<lb/>
左傳昭二曰昔堯殛鯀于羽山其神化爲黄熊以入于羽<lb/>
淵<lb/>
春秋潛潭巴曰女子化爲丈夫賢人去位君獨居丈夫化<lb/>
爲女子隂氣淖小人聚<lb/>
漢書曰哀帝建平中豫章男子化爲女子嫁爲人婦生一<lb/>
子長安陳鳯言此陽變爲隂將亡繼嗣自相生之象一日<lb/>
嫁爲人婦生一子者將復一丗乃絶<lb/>
續漢書曰靈帝時江夏黄氏之母浴而化爲黿入于深淵<lb/>
其後時時出見𥘉簮一銀釵及見猶在其首<lb/>
<pb n="KR3k0012_SBCK_887-6b"/>
又曰建安二十年越嶲有男子化爲女子時周群言哀帝<lb/>
時亦有此將有易代之事至二十五年献帝封于山陽<lb/>
國語曰趙簡子歎曰雀入海化爲蛤雉入于淮化爲蜃黿<lb/>
鼉魚鼈莫不能化唯人不能悲夫鴻範五行傳曰魏襄王<lb/>
十三年張儀詐得罪於秦而去相魏將爲秦而欺奪魏君<lb/>
是歳魏有女子化爲丈夫者天若語魏曰勿用張儀隂變<lb/>
爲陽臣將爲君是時魏王亦覺之不用張儀儀免去歸秦<lb/>
魏無害紀年曰周宣王時馬化爲狐<lb/>
山海經曰姑媱之山<hi>音遥</hi>帝女死焉其名曰女尸化爲瑶草<lb/>
其葉成<hi>言葉相重亦音遥</hi>其華黄其實如莵丘<hi>莵免絲</hi>服者媚於人<lb/>
<hi>爲人所媚愛一名荒夫草</hi>
又曰炎帝之女娃<hi>惡住切</hi>遊于東海溺而死化爲精衛其狀<lb/>
如烏常銜西山之木石以堙東海<lb/>
<pb n="KR3k0012_SBCK_887-7a"/>
又曰夸父與日競走渴飲河河涸不足北飲大澤未至道<lb/>
死棄其杖化爲鄧林<lb/>
又曰鍾山其子鼓<hi>北神名鍾山之子耳</hi>其狀人靣龍身是與欽<hi>音邳</hi>
殺葆江于崑崙之陽帝乃戮之鍾山之東日<graphic n="KR3327" url="https://raw.githubusercontent.com/kanripo/KR-Gaiji/master/images/KR3327.png" mimeType="image/png"/>岸<hi>音遥</hi>欽<lb/>
化爲鶚<hi>鶚鵰屬也</hi>鼓亦化爲駿<hi>音俊</hi>鳥<lb/>
又曰刑夭與帝爭神帝斷其首葬之常羊之山乃以乳爲<lb/>
目以齊爲口操干戚以舞是爲無首民<lb/>
又曰太室嵩髙成陽西啓母化爲石在焉<lb/>
莊子曰北溟有魚其名爲鯤鯤之大不知其幾千里也化<lb/>
而爲鳥其名曰鵬<lb/>
又曰列子行食於道仄見百歳髑髏攓蓬而指曰唯余與<lb/>
女知而未嘗死而未嘗生也種有幾得水則爲繼得水土<lb/>
之際則爲蠅蠙之衣生於陵屯則爲陵舄陵則爲<hi>鬰棲鬰棲</hi>則<lb/>
<pb n="KR3k0012_SBCK_887-7b"/>
爲烏足烏足之根爲蠐螬其葉爲蝴蝶蝴蝶胥也化而爲<lb/>
蟲生於竈下其狀若脫其名爲駒掇駒掇千日而化爲鳥<lb/>
其名爲乾餘胥乾餘胥之沫爲斯彌<hi>斯彌爲食</hi>䤈頥輅生乎食<lb/>
䤈黄軦食䤈黄軦生乎九猷九猷生乎瞀芮瞀芮生乎腐<lb/>
蠸腐蠸生乎羊奚羊奚比乎不　乆竹不　乆竹生於青<lb/>
寧青寜生程程生馬馬生人人又返入於機萬物皆出<lb/>
於機皆入於機<hi>此言一氣而萬形有變化而無死生也</hi>
又曰萇弘死于蜀藏其血三年而化爲碧石<lb/>
又曰馬血之爲燐也人血之爲野火也鷂之爲鸇鸇之爲<lb/>
布糓布糓之復爲鷂也鷰之爲蛤也田䑕之爲鶉也老韮<lb/>
之爲芫也老羭之爲猨也<hi>鴹狀羊</hi>魚卵之爲蟲也此皆物之<lb/>
變者<lb/>
太平御覽卷第八百八十七<lb/>
</p>
<p>
</p>
  </div>
</body>
</text>
</TEI>
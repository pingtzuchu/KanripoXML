<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_379-1a"/>
太平御覽卷第三百七十九<lb/>
人事部二十<lb/>
　　　　　羙丈夫上<lb/>
尚書洪範曰二五事一曰貌<hi>容儀</hi>
毛詩曰云誰之思西方羙人<hi>箋云思周室之賢者</hi>彼羙人兮西方之<lb/>
人兮<hi>箋云彼羙人謂碩人也</hi>
又曰叔于田巷無居人<hi>叔大叔叚也田取禽也</hi>豈無居人不如叔也<lb/>
洵羙且仁<hi>洵信也</hi>
又淇奥曰有匪君子如金如錫如圭如璧寛兮綽兮猗童<lb/>
較兮<lb/>
又猗嗟曰猗嗟昌兮頎而長兮<hi>昌盛也頎長貌也</hi>抑若揚兮<hi>抑羙色揚</hi>
<hi>廣揚</hi>羙目揚兮<hi>好目揚眉</hi>巧趨蹌兮射則臧兮<lb/>
又小戎曰文茵暢糓駕我騏馵言念君子温其如玉<lb/>
<pb n="KR3k0012_SBCK_379-1b"/>
又盧令曰盧令令其人羙且仁盧重環其人羙且鬈<hi>鬈好貌讀</hi>
<hi>當爲權權勇壯也</hi>盧重鋂其人羙且偲<hi>偲才也</hi>
又汾沮洳曰彼其之子羙如英羙如英殊異乎公行<lb/>
又曰彼其之子羙如玉羙如玉殊異乎公族<lb/>
左傳曰宋公子鮑羙而艶<lb/>
又曰子太叔羙秀而文<lb/>
又曰冉竪射陳武子中手<hi>冉竪季氏臣</hi>失弓而罵<hi>武子罵詈</hi>以告平<lb/>
子曰有君子白晢鬒鬚眉甚口平子曰必子彊也<hi>子彊武子字</hi>
爾雅曰羙士爲彦<lb/>
論語曰堂堂乎張也<hi>言子張容貌盛</hi>難與並爲仁矣<lb/>
孝經曰容止可觀進退可度<lb/>
家語曰息土之民羙<lb/>
漢書曰張子房狀貌如羙婦人<lb/>
<pb n="KR3k0012_SBCK_379-2a"/>
又曰直不疑狀貌甚羙<lb/>
又曰班伯少受詩於師丹大將軍王鳯薦伯冝勸學召見<lb/>
宴昵殿中容貌甚麗誦說有法拜中常侍<lb/>
又曰公孫弘對䇿時百餘人太常奏弘第居下天子擢弘<lb/>
對爲第一召入見容貌甚麗拜爲博士待詔金馬門<lb/>
又曰張蒼好書律暦爲御史主柱下方書亡歸沛公略地<lb/>
過武陽蒼當斬解衣伏質蒼羙麗長大肥白如瓠王陵見<lb/>
羙乃言沛公赦之後爲御史大夫及爲相事陵如父陵死<lb/>
蒼洗沐常先朝陵夫人上食後歸<lb/>
又曰陳平少時家貧好讀書長大羙色而肥或譛平於漢<lb/>
王曰平雖貧羙丈夫如冠玉耳<hi>注曰此王比平</hi>
又曰董偃始與母賣珠爲事年十三隨母至館陶公主家<lb/>
左右言其姣好主召見曰吾爲母養之因留第中教書射<lb/>
<pb n="KR3k0012_SBCK_379-2b"/>
御年十八乃冠出<hi>則執轡入則侍内甚</hi>温軟以主故諸公接之名稱<lb/>
城中號曰董君<lb/>
又曰車千秋姓田爲髙寢郎戾太子敗千秋訟太子冤上<lb/>
頗知太子無他意乃召見千秋千秋長八尺餘體貌甚麗<lb/>
帝恱之曰此髙廟神靈使公公當遂留輔我後年老乗小<lb/>
車上殿故號車氏<lb/>
又曰董賢字聖卿雲陽人也爲太子舎人哀帝時爲郎傳<lb/>
漏在殿爲人羙麗哀帝望見恱其儀貌拜爲黄門郎<lb/>
又曰江充召見太一宫自請願以所常𬒳服衣冠見上許<lb/>
之魁岸容貌甚壯帝望見異之謂左右曰燕趙固多竒士<lb/>
又曰王啇長八尺餘體甚鴻大容貌絶人單于來朝仰視<lb/>
遷延却退天子聞而嘆曰眞漢相也<lb/>
又曰東方朔目如懸珠齒如編貝<lb/>
<pb n="KR3k0012_SBCK_379-3a"/>
又曰司馬相如車騎雍容閑雅甚都<hi>都閑雅之稱也</hi>
又曰薛宣好威儀進止雍容細甚可觀<lb/>
又曰霍光白晢踈目羙鬢髯也<lb/>
後漢書曰徐防字謁卿沛國人也體貌矜嚴占對可觀顯<lb/>
宗異之特授尚書郎<lb/>
又曰新野功曹鄧衍以戚小子侯毎預朝㑹容姿趨歩有<lb/>
出於衆顯宗目之曰朕之容貌豈若此人時賜與焉衍雖<lb/>
有容儀而無實行未甞加禮<lb/>
又曰蔡邕字伯喈謂從弟谷曰董卓性剛難濟吾且遁逃<lb/>
山東以待如何谷曰君狀異恒人毎行觀者盈集以此自<lb/>
匿不亦難乎乃止<lb/>
謝承後漢書曰楊喬爲尚書容儀偉麗數上言政事桓帝<lb/>
愛其才貌詔妻以公主喬固辭不聽還閉口不食七日而死<lb/>
<pb n="KR3k0012_SBCK_379-3b"/>
東觀漢記曰杜詩薦伏湛曰儀貌堂堂國之輝光智略謀<lb/>
慮朝之淵藪<lb/>
又曰馬援自還京師數𬒳進見爲人明白眉目如畫閑進<lb/>
對尤善述前事毎言及三輔長者至閭里少年皆可觀皇<lb/>
太子諸王聞者莫不屬耳忘倦<lb/>
又曰虞延字子大陳留人也上東廵路過小黄髙帝母昭<lb/>
靈后園陵在焉時延爲督郵詔呼見問園陵事延進止從<lb/>
容跪拜可觀其陵樹株蘖皆諳其數帝善之<lb/>
魏志曰邢顒字子昂時人稱徳行堂堂邢子昂文帝以爲<lb/>
太常<lb/>
呉志曰諸葛恪宇元遜江表傳曰恪辯論應機莫與爲對<lb/>
孫權見而竒之謂父瑾曰藍田出羙玉眞不虛也<lb/>
又曰朱據字子範呉郡人有姿貌膂力又能論難黄武𥘉<lb/>
<pb n="KR3k0012_SBCK_379-4a"/>
徴拜五官中郎將權遷建鄴徴尚公主拜左將軍封雲陽<lb/>
侯謙虚接士輕財好施<lb/>
又曰孫韶字公禮爲邊將不進見十餘年權還建鄴乃得<lb/>
朝覲問諸要害逺近人馬衆寡將卒名字具識之所問咸<lb/>
對身長八尺儀貌都雅權恱曰吾乆不見公禮<lb/>
又曰吕範字子衡汝南人有　姿貌邑人劉氐家冨女<lb/>
羙範求之母嫌欲勿與範親劉氏曰觀吕子衡寜當乆貧<lb/>
者耶遂與之婚<lb/>
又曰孫桓儀容端正聦明博學能論議應對孫權常稱爲<lb/>
宗室顔淵<lb/>
又曰張純少厲操行學博才秀切問捷對容止可觀　拜<lb/>
郎中<lb/>
晉書曰裴揩字叔則爲吏部侍郎風神髙邁容儀俊爽博<lb/>
<pb n="KR3k0012_SBCK_379-4b"/>
渉羣書特精義理時人謂之玉人<lb/>
又曰尚書閔鴻見陸雲竒之此兒若非龍駒則是鳯雛<lb/>
又曰潘岳字安仁滎陽中牟人才名冠丗出爲河陽令有<lb/>
異政累遷給事中羙姿儀少時常挾彈出洛陽羣嫗相遇<lb/>
者悉連手縈遶以果擲之盈車而歸<lb/>
又曰王恭字伯季累遷爲青兖二州刺史羙姿儀人或多<lb/>
目之云濯濯若春日栁恭甞𬒳鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>裘渉雪而行孟昶窺<lb/>
見之歎曰神仙中人<lb/>
又曰衛玠字叔寳河東安邑人也齠齓年乗白羊車入市<lb/>
見者咸曰誰家璧人遂號爲璧人王武子玠之舅也甞與<lb/>
同遊語人曰昨日與吾外甥並坐若珠玉在側朗然映人<lb/>
覺我形穢及長好言玄理武子每聞玠言歎息絶倒故時<lb/>
人語曰衛玠談道武子絶倒玠妻父樂廣有重名議者以<lb/>
<pb n="KR3k0012_SBCK_379-5a"/>
爲婦公冰清女壻玉潤爲太子洗馬以國亂至江夏玠亡<lb/>
其妻征南將軍山簡以女妻之至豫章大將軍王敦謂長<lb/>
史謝鯤曰昔王輔嗣吐金聲於中朝此子復玉振於江表後<lb/>
求徃建鄴敦遣之京師人聞其姿容觀者如堵不見者輙<lb/>
嘆之<lb/>
又曰王衍字夷甫有羙貌㓜清辯仕至太尉甞執玉柄塵<lb/>
尾與手無別人爲之義口中雌黄爲丗間之一龍義理有<lb/>
所不安者即隨改之妻郭氐賈后之親籍宫中勢聚歛無<lb/>
猒夷甫患之口不言錢妻試之令婢以錢遶牀夷甫曰好<lb/>
舉阿堵物<lb/>
又曰石苞字仲容渤海南皮人也雅曠有智容儀偉麗不<lb/>
脩小節故時人爲之語曰石仲容姣無雙<lb/>
又曰嵇康長七尺八寸羙音氣好容色土木形骸不自藻<lb/>
<pb n="KR3k0012_SBCK_379-5b"/>
飾人以爲龍章鳯姿天質自然<lb/>
又曰王戎字濬冲㓜頴悟神彩秀徹視日不眩裴楷目之<lb/>
曰戎眼爛爛如巖下電<lb/>
又曰王蒙字仲祖羙姿容甞覽鏡自照稱其父字曰王文<lb/>
開生如此兒耶甞帽破入市買之羣嫗悅之爭遺其帽<lb/>
又曰謝尚論中朝人物劉琰云杜又膚清衛叔寳神清爲<lb/>
有識所重如此<lb/>
又曰韓壽武帝時爲掾有姿容太尉賈充有室女見壽羙<lb/>
心悅之充有異香女竊與夀帶之充怪以問婢婢以告充<lb/>
乃以女妻之<lb/>
又曰王戎謂王衍神姿髙徹如瑶林瓊樹自是風塵外物<lb/>
又曰文帝器重魏舒毎朝㑹坐罷目送曰魏舒堂堂人之<lb/>
領䄂也<lb/>
<pb n="KR3k0012_SBCK_379-6a"/>
又曰桓温字元子宣城太守彛之子也生未朞而大原温<lb/>
嶠見之曰此兒有竒骨可試使啼及聞聲曰眞英物也年<lb/>
長豪爽有氣槩姿貌甚偉<lb/>
又曰王衍神情明秀王澄曰兄形似道而神鋒大儁<lb/>
晉中興書曰王矩字令式羙容貌毎出行觀者盈路<lb/>
宋書曰謝莊字希逸羙容儀善談論屬文好玄理爲文帝<lb/>
所賞帝一見之輙歎曰藍田出羙玉豈虚也哉<lb/>
又曰盖道風姿貌端雅容止可觀中書郎范述見而竒之<lb/>
曰此荆楚仙人也<lb/>
又曰謝晦羙風姿善言笑眉目分明鬢髮如墨渉獵文義<lb/>
朗贍多通時人以方楊德祖微將不及晦聞猶以爲恨<lb/>
齊春秋曰丗祖甞於華林園宴集使羣臣各出所能王儉<lb/>
曰臣少爲書生請誦封禪書跪前誦之容止可觀音吐藴<lb/>
<pb n="KR3k0012_SBCK_379-6b"/>
藉上大恱曰樂哉<lb/>
梁書曰陶洪景字通明特愛松風毎聞其響欣然爲樂有<lb/>
時獨遊泉石望見者以爲仙人<lb/>
又曰王茂字休逺太原祁人也身長八尺羙容觀武帝布<lb/>
衣時見之歎曰王茂年少堂堂如此必爲公輔之器<lb/>
崔鴻十六國春秋前凉録曰辛綝弟理羙姿貌張駿欲奪<lb/>
其妻以寡妹妻之理割鼻自誓駿大怒徙理燉煌遂以憂<lb/>
死<lb/>
又曰前趙録曰遊子逺㓜姿貌聦亮好學年十五至洛陽<lb/>
張華見而竒之曰此兒雅㓗洪方精公才也<lb/>
又曰後趙録曰張謐羙姿貌㓜有逸氣太守陸雲見而異<lb/>
之謂傳喜曰吾聞兾州多名童故不虚也<lb/>
又曰劉光弱冠羙姿儀自稱佛太子從大秦來當至小秦<lb/>
<pb n="KR3k0012_SBCK_379-7a"/>
國昜姓名爲季子　轉相扇惑聚千<lb/>
人於南山僣稱號鎭西石廣擊斬之于鄠頸無血十餘日<lb/>
面猶如生<lb/>
北齊書曰崔陵子瞻字彦通聦明有文情善容止神彩凝<lb/>
然楊愔曰昔裴瓉在晉也爲中書郎情髙邁每於禁門出<lb/>
入宿衛者肅然動容崔生堂堂之貌亦當無愧裴子<lb/>
又曰王昕字元景北海劇人也生九子並風流藴藉丗號<lb/>
王氏九龍<lb/>
又曰劉禕五子並有志行爲丗所稱璿字祖玉聦敏機悟<lb/>
羙姿儀爲其舅北海王昕所愛顧座曰可謂珠玉在傍覺<lb/>
我質穢<lb/>
又曰李繪字恭文儀貌端偉河間邢晏即繪第五舅也與<lb/>
繪清言歎其髙逺每稱曰若披雲霧如對珠玉<lb/>
<pb n="KR3k0012_SBCK_379-7b"/>
又曰北平陽貞字仁堅丗祖第五子沉審寛恕太祖稱之<lb/>
曰此兒得我鳯毛<lb/>
又曰陸郎字雲駒洛陽人也昆弟六人並魏藍田公主元<lb/>
氏所生故邢邵甞謂人云藍田生羙玉豈虚也<lb/>
十二國史曰鄒忌爲齊相身長八尺餘體肥麗朝服衣冠<lb/>
窺照自視謂其妻曰我與城北徐公孰美妻曰君美徐公<lb/>
齊之美者也忌不信復問妾妾曰君美旦日客從外來忌<lb/>
復問之客亦曰徐公不如君及徐公來忌孰視之自以爲<lb/>
不如因思之曰吾妻之羙我私我也妾之美我畏我也客<lb/>
之羙我有求於我也於是入朝見威王曰臣誠不如徐公<lb/>
而臣妻妾及客皆言臣美或私畏於臣或有求於臣今齊<lb/>
地千里宫女左右莫不私王朝廷之臣莫不畏王四境之<lb/>
内莫不有求於王由此觀之王蔽甚矣王曰善乃下羣臣<lb/>
<pb n="KR3k0012_SBCK_379-8a"/>
吏民能面刺寡人過者受上賞<lb/>
又曰羙男破老羙女破居<lb/>
北史後魏書曰咸陽王禧弟樹字秀和一字君立羙姿貌<lb/>
有將略位宗正卿後奔梁梁武尤器之封爲魏郡王<lb/>
陳書曰韓子髙㑹稽山隂人本家微賤年十六猶揔角才<lb/>
敏過人容貌羙麗狀似婦人<lb/>
又曰謝哲字頴豫陳郡陽夏人也羙風儀舉止藴藉襟情<lb/>
朗然爲士君子所重<lb/>
又曰蕭允字叔然蘭陵人也風神凝逺通逹有識鑒容止<lb/>
藴藉動合規矩<lb/>
又曰王瑒字子璵司空冲之第十三子沉靜有器局羙風<lb/>
儀舉止藴藉<lb/>
又曰冝郡王叔明字照髙宗第六子也儀容羙麗舉止柔<lb/>
<pb n="KR3k0012_SBCK_379-8b"/>
弱狀似婦人<lb/>
隋書曰燕王倓字仁安敏慧羙姿儀煬帝於諸孫中特所<lb/>
鍾愛常置左右好讀書重儒素有若成人良娣早終毎至<lb/>
忌日未甞不流涕嗚咽帝由是益竒之<lb/>
又曰元善洛陽人也以風流藴藉俯仰可觀音韻清朗聽<lb/>
者忘倦由是爲後進所歸<lb/>
語林曰何平叔羙姿儀而絶白魏文帝疑其著粉夏月與<lb/>
熱湯餅旣啖大汗出隨以朱衣自拭色轉皎然<lb/>
又曰王右軍目杜弘冶曰面如凝脂眼如點<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>此神仙中<lb/>
人也<lb/>
異苑曰<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陽陳忠女名豐隣人葛勃有羙姿豐與村中數<lb/>
女共聚絡絲戯相謂曰若得壻如葛勃無所恨也<lb/>
太平御覽卷第三百七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_601-1a"/>
太平御覽卷第六百一<lb/>
　文部十七<lb/>
　　　　　著書上<lb/>
張華博物志曰聖人制作曰經賢者著述曰傳<lb/>
史記太史公自序曰夫詩書隱約者欲遂其志之思也昔<lb/>
西伯拘於羑里演周易孔子厄陳蔡作春秋屈原放逐著<lb/>
離騷左丘明失明厥有國語孫子臏脚而論兵法此人皆<lb/>
意有所鬱結其不得通道也<lb/>
漢書曰公孫弘著公孫子言刑名謂字直百金也<lb/>
又曰淮南王安爲人好書鼓琴不喜弋獵狗馬馳騁招致<lb/>
賔客方術之士數千人作爲内書二十一篇外書甚衆又<lb/>
有中篇八卷言神仙黄白之術亦二十餘萬言𥘉安入朝獻<lb/>
所作内篇新出上愛祕之使爲離騷傳<hi>師古曰傳謂解說之若毛詩傳</hi>旦<lb/>
<pb n="KR3k0012_SBCK_601-1b"/>
受詔日食時上<lb/>
又曰陸賈在髙祖前時時稱說詩書帝罵之曰乃公馬上<lb/>
得之賈曰寜可以馬上治乎湯武逆取而順守之文武並<lb/>
用乆長之術也帝乃令賈著古今成敗之書名曰新語每<lb/>
奏一篇帝未嘗不稱善<lb/>
又曰董仲舒作玉杯繁露清明竹林之書曲臺后倉之書<lb/>
禮射之書<lb/>
又曰王莽傳大司馬護軍褒奏言安漢公遭子宇䧟於管<lb/>
蔡之辜愛至深爲帝室故不敢顧私唯宇遭罪喟然憤發<lb/>
作書八篇誡子宇子孫冝班郡國令學官以教授請令天<lb/>
下吏能誦公誡者以著官薄比孝經<hi>師古曰著官者言用之得選舉也</hi>
後漢書曰梁竦以經書自娯著書數篇名曰七序班固見<lb/>
而稱之曰昔孔子作春秋而賊臣亂子懼梁竦作七序而<lb/>
<pb n="KR3k0012_SBCK_601-2a"/>
竊位素飡者慙<lb/>
又曰王充好論說始詭異終有理實以爲俗儒守文多失<lb/>
其真乃閉門潜思絶慶弔之禮戸牗墻壁各置刀筆著論<lb/>
衡八十五篇二十餘萬言<lb/>
後漢書列傳曰荀恱字仲豫儉之子恱志在獻替而謀無<lb/>
所用乃作申監五篇其所論辯通見政體旣成而奏之帝<lb/>
覽而善焉帝好典籍常以班固漢書文繁難省乃令依左<lb/>
氏傳體以爲漢紀詔尚書給筆札辭約事詳論辯多美<lb/>
晉書曰于寳性好隂陽術數留思京房夏侯勝等傳寳父<lb/>
先有所寵侍婢母甚妬忌及亡母乃生埋婢於墓中寳兄<lb/>
弟年少不知審也後十餘年母䘮開墓而婢伏棺如生載<lb/>
還經日乃蘇言其父常取飲食與之恩情如生家中吉凶<lb/>
輙語之考校悉驗地中亦不覺爲惡旣而嫁之生子又寳<lb/>
<pb n="KR3k0012_SBCK_601-2b"/>
兄嘗病氣絶積日不冷後遂悟見天地間鬼神事如夢覺<lb/>
不自知死寳以此遂撰集古今神祇靈異人物變化名爲<lb/>
捜神記凢三十卷以示劉惔惔曰卿可謂鬼之董狐也于<lb/>
寳表曰臣前聊欲撰記古今怪異非常之事㑹聚散逸使<lb/>
同一貫博訪知之者片𥿄殘鈌事事各畢<lb/>
又曰孫盛著晉陽秋詞直而理正咸稱良史焉旣而桓温<lb/>
見之怒謂盛子曰枋頭誠爲失利何至乃如尊君所說其<lb/>
子遽拜謝曰請刪定之時盛年老還家性方嚴有軌憲雖<lb/>
子孫班白而庭訓愈峻至此諸子乃共號泣稽顙請爲百<lb/>
口計盛大怒諸子遂尓改之盛冩定兩本寄於慕容雋<lb/>
㤗元中孝武帝博求異聞始於遼東得之以相考校多有<lb/>
不同書遂兩存<lb/>
又曰曹志植之子也帝嘗閱六代論問志曰是卿先王所<lb/>
<pb n="KR3k0012_SBCK_601-3a"/>
作耶志對曰先王有手所作自録請歸㝷案還奏曰案録<lb/>
無此帝曰誰作志曰以臣所聞是臣族父　所作以先王<lb/>
文髙名著欲令書傳於後是以假託帝曰古來亦有是頋<lb/>
謂公卿曰父子證明足以爲審自今巳後可無復疑<lb/>
又曰王長文字德叡廣漢郪人也少以才學知名而放蕩<lb/>
不羈州府辟命皆不就州辟別駕乃微服竊出舉州莫知<lb/>
之後於成都市中蹲踞齧胡餅刺史知其不出屈禮遣之閉<lb/>
門自守不交人事著書四卷擬易名曰通玄經有文言卦象<lb/>
可用卜筮時人比之楊雄太玄同郡馬秀曰楊雄作太玄<lb/>
唯桓譚以爲必傳後丗晚遭陸績玄道遂明長文通玄經<lb/>
未遭陸績君山耳<lb/>
又曰王隱字處叔太興𥘉典章稍備乃召隱及郭璞俱爲<lb/>
著作郎令撰晉史著作郎虞預私撰晉書而生長東南不<lb/>
<pb n="KR3k0012_SBCK_601-3b"/>
知中朝事數訪於隱并借隱所著書竊冩之所聞漸廣是<lb/>
後更嫉隱形于言色預旣豪族交結權貴共爲朋黨以斥<lb/>
隱竟以謗免黜歸于家貧无資用書遂不就乃依征西將<lb/>
軍庾亮供其𥿄筆書乃得成詣闕上之隱雖好著述而文辭<lb/>
鄙拙蕪舛不倫其書次弟可觀者皆其父所撰文體混雜<lb/>
義不可解者隱之作也<lb/>
宋書曰王淮之字元魯晉尚書僕射彬玄孫也曽祖彪之<lb/>
位尚書令博聞多見練悉朝儀自是家丗並記江左舊事<lb/>
緘之有青箱丗謂之王氏青箱學<lb/>
又曰髙平郄紹作晉中興書數以示何法盛法盛有意圖<lb/>
之謂紹曰卿名位貴逹不復俟此延譽我寒士無聞於時<lb/>
如袁宏于寳之徒頼有著述流聲於後冝以爲惠紹不與<lb/>
至書成在齋内厨中法盛詣紹紹不在直入竊書紹還失<lb/>
<pb n="KR3k0012_SBCK_601-4a"/>
之无復兼本於是遂行何書<lb/>
齊春秋曰王儉字仲寳以四部衆書盈溢机閣自劉歆七<lb/>
略以來應更區別乃著七志上之時人以比相如封禪焉<lb/>
梁書曰武帝取鍾王真迹授周興嗣令選不重復者千字<lb/>
韻而文之興嗣一宿即上鬢髪皆白大𬒳賞遇後興嗣目<lb/>
疾武帝親爲之合藥<lb/>
又曰劉勰字彦和自齊入梁撰文心雕龍五十篇論古今<lb/>
文體其序畧云予齒在逾立嘗夜夢執丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之禮器隨仲<lb/>
尼而南行寤而喜曰大哉聖人之難見也乃小子之垂夢<lb/>
歟自生靈巳來未有如夫子者也敷讃聖旨莫若注經而<lb/>
馬鄭諸儒弘之巳精唯文章之用實經典之條枝五禮資之<lb/>
以成文六典因之以致用由是搦筆和墨乃始論文其爲文<lb/>
用四十九篇而巳旣成未爲時流所稱勰欲取定於沈約无<lb/>
<pb n="KR3k0012_SBCK_601-4b"/>
由自逹乃負書候約於車前狀若欲貨鬻者約取讀大重<lb/>
之謂深得文理常陳諸几案<lb/>
後周書曰齊王憲嘗以古今兵書繁廣難求指要乃自列<lb/>
定爲五篇表陳髙祖覽而稱善<lb/>
陳書曰陸瓊字伯玉呉人𥘉瓊父雲公奉武帝勑撰嘉瑞<lb/>
記瓊述其旨而續焉<lb/>
三國典畧曰齊主如晉陽尚書右僕射祖珽等上言昔魏<lb/>
文帝命韋誕諸人撰著皇覽包括羣言區分義別陛下聽<lb/>
覽餘日眷言緗素究蘭臺之籍窮䇿府之文以爲觀書貴<lb/>
慱愽而貴要省曰兼功期於易簡前者脩文殿令臣等討㝷<lb/>
舊典撰録斯書謹罄庸短登即編次放天地之數爲五十<lb/>
部象乾坤之䇿成三百六十卷昔漢丗諸儒集論經傳<lb/>
奏之白虎閣因名白虎通竊縁斯義仍曰脩文殿御覽今<lb/>
<pb n="KR3k0012_SBCK_601-5a"/>
繕冩巳畢并目上呈伏願天鑒賜垂裁覽齊主命付史閣<lb/>
𥘉齊武成令宋士素録古來帝王言行要事三卷名爲御<lb/>
覽置於齊主巾箱陽休之創意取芳林遍畧加十六國春<lb/>
秋六經拾遺録魏史第書以士素所撰之名稱爲玄洲苑<lb/>
御覽後改爲聖壽堂御覽至是珽等又改爲脩文殿上之<lb/>
徐之才謂人曰此可謂床上之床屋下之屋也<lb/>
三國典畧齊魏収以子姪少年湏誡厲遂著枕中篇以訓之<lb/>
隋書曰杜臺卿嘗採月令觸類而廣之爲書名玉燭寳典<lb/>
十二卷奏之臺卿患聾不堪吏職請脩國史上許之拜著<lb/>
作郎<lb/>
國朝傳記曰虞丗南之爲祕書也於省後堂集羣書中事<lb/>
可爲文用者號爲北堂書鈔今北堂猶存而書益行於代<lb/>
唐書曰太宗以特進魏徴所撰類禮賜皇太子及諸王并<lb/>
<pb n="KR3k0012_SBCK_601-5b"/>
藏本於祕府𥘉徴以禮經遭秦滅學戴聖所編條流不次<lb/>
乃刪其所記以類相從爲五十篇合二十卷太宗善之賜<lb/>
物一千叚<lb/>
又曰太宗閱陸德明經典音義美其弘益學者歎曰德明<lb/>
雖亡此書可傳習因賜其家布帛百疋<lb/>
又曰髙宗時太子賢敗太子洗馬劉訥言給事中唐之竒<lb/>
並坐私附庶人配流嶺外訥言博學有文詞以漢書授賢<lb/>
賢甚重之嘗撰續排諧集十五卷賢覽之以爲笑樂及賢<lb/>
廢宫中捜得之上怒曰經典誘人猶恐不能遷善排諧鄙<lb/>
說是導之以邪也遂徙于震州而死<lb/>
又曰天后聖曆中上以御覽及文思博要等書聚事多未<lb/>
周備令麟臺監張昌宗與麟臺少監李嶠廣召文學之士<lb/>
給事中徐彦伯水部郎中貟半千等二十六人増損文思<lb/>
<pb n="KR3k0012_SBCK_601-6a"/>
博要勒成一千三百卷於舊書外更加佛教道教及親屬<lb/>
姓氏方域等部至是畢功上親製名曰三教珠英彦伯巳<lb/>
下改官加級賜物<lb/>
又曰天后自咸亨巳後嘗召文學之士周思茂范履氷等<lb/>
入禁中令撰玄鑒百卷青宮要紀少陽政　各三十卷孝<lb/>
子傳及列女傳維城典訓鳯樓新誡各二十卷古今内<lb/>
百卷樂書要録十卷百寮新誡五卷垂拱格四卷臣䡄二<lb/>
卷兆人夲業五卷又有文集一百二十卷並藏於祕閣<lb/>
又曰劉允濟善屬文與絳州王勃齊名採摭魯哀公後十<lb/>
二代至于戰國遺事撰魯後春秋一十卷表上之遷左右<lb/>
史<lb/>
又曰許叔牙嘗撰毛詩纂義十卷以進太子賜帛二百叚<lb/>
兼令冩夲付司經局其後御史大夫髙智周謂人曰凢欲<lb/>
<pb n="KR3k0012_SBCK_601-6b"/>
言詩者必湏先讀此書始可也<lb/>
又曰大曆中刑部尚書顔真卿以陸法言切韻未弘乃纂<lb/>
九經子史字義著韻海鏡源三百六十卷獻之詔下祕閣<lb/>
及集賢書院貯之<lb/>
又曰馮伉爲醴泉縣令患百姓多猾爲著論䝉十四篇大<lb/>
略指明忠孝仁義勸學務農毎郷給壹卷俾其傳習在縣<lb/>
七年韋渠牟薦爲給事中充皇太子及諸王侍讀召見於<lb/>
別殿賜金紫著三傳異同三卷<lb/>
又曰貞元十三年韓譚進統載三十卷其書採虞夏以來<lb/>
至于周隋録其事跡善於始終者六百六十八人爲立傳<lb/>
又曰路隋爲侍講學士採三代皇王興衰著六經法言二<lb/>
十卷奏之旋拜諌議大夫依前侍講學士將脩憲宗實録<lb/>
復命兼充史職<lb/>
<pb n="KR3k0012_SBCK_601-7a"/>
又曰貞元十一年左僕射平章事賈躭進海内華夷圖及<lb/>
古今郡國縣道四十卷圖廣三丈率以寸折成百里權德<lb/>
輿作序<lb/>
又曰韋處厚爲中書舎人侍講學士時穆宗荒恣不親政<lb/>
務旣居納誨之地冝有以啓導情虚乃銓擇經義雅言以<lb/>
類相從爲二十卷謂之六經法言獻之錫以繒帛<lb/>
又曰唐次貶開州刺史在巴峽間十餘年不獲進用西川<lb/>
節度使韋臯抗表請爲副使德宗宻諭臯令罷之次滯蠻<lb/>
荒孤心抑鬰怨謗所積孰與申明乃採自古忠臣賢士遭<lb/>
罹讒謗放逐遂至殺身而君猶不悟其書三篇謂之辨謗<lb/>
略上之德宗省之猶怒謂左右曰唐次乃以吾爲昏主何<lb/>
自諭如此次卒章武帝明哲嫉惡尤惡人朋比傾䧟甞閱<lb/>
書禁中得次所上書三篇覽而善之謂學士沈傳師曰唐<lb/>
<pb n="KR3k0012_SBCK_601-7b"/>
次所集辨謗之書實君人者時冝觀之朕思古書中多有<lb/>
此事次編録未盡卿家傳史學以類例廣之傳師奉詔與<lb/>
令狐楚杜元穎等分功脩續廣爲十卷號元和辨謗畧<lb/>
又曰鄭處誨方雅好古勤於著述撰集至多爲校書郎時<lb/>
撰次明皇雜録三篇行於丗<lb/>
又曰裴潾充集賢殿學士集歴代文章續梁昭明太子文<lb/>
選成三十卷目曰大和通選并音義目一卷上之當時文<lb/>
士非素與潾遊者其文章少在其選時論薄之<lb/>
又曰栁玭嘗著書誡其子弟曰夫門地髙者可畏不可恃<lb/>
可畏者立身行巳一事有墜先訓則罪大於它人雖生可<lb/>
以茍取名位死何以見祖先於地下不可恃者門髙則自<lb/>
驕族盛則人之所嫉實蓺懿行人未必信纎瑕微累十手<lb/>
争指矣又數其　五條詞多不載︻御覽卷第六百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_384-1a"/>
太平御覽卷第三百八十四<lb/>
　　人事部二十五<lb/>
　　　　㓜智上<lb/>
說文曰㓜小也<lb/>
釋名曰兒始能行曰孺子懦弱也十五曰童故禮有陽童<lb/>
牛羊之無角者曰童山無草木亦曰童言末巾冠似之<lb/>
左傳僖下曰楚子將圍宋使子文治兵於聧終朝而畢不<lb/>
戮一人子玉復治兵於蔿終日而畢鞭七人貫三人耳國<lb/>
老皆賀子文飲之酒蔿賈尚㓜後至不賀子文問之對曰<lb/>
不知所賀子之傳政於子玉曰以靖國也靖諸内而敗諸<lb/>
外所獲幾何子玉之敗子之舉也舉以敗國將何賀焉且<lb/>
子玉剛而無禮不可以治民過三百乗其不能以入矣苟<lb/>
入而賀何後之有<lb/>
<pb n="KR3k0012_SBCK_384-1b"/>
又曰秦師過周北門左右免胄而下超乗玉孫滿尚㓜觀<lb/>
之曰秦師輕而無禮必敗輕則寡謀無禮則脫<hi>脫易也</hi>入險<lb/>
而脫又不能謀能無敗乎<lb/>
又成公下曰晉變書中行偃使程滑殺厲公使荀罌士魴<lb/>
逆周子于京師而立之<hi>悼公周公</hi>生十四年矣大夫逆于清原<lb/>
周子曰孤始願不及此雖及此豈非天乎抑人之求君使<lb/>
出令也立而不從將安用君二三子用我今日否亦今日<lb/>
恭而從之神之所福也<hi>傳言少而有才所以能自固</hi>對曰羣臣之願也<lb/>
敢不唯命是聽<lb/>
戰國䇿曰文侯疾故使張唐相燕弗肯行少庶子甘羅請<lb/>
行之文侯叱甘羅羅曰夫項橐七歲爲孔子師今臣年十二<lb/>
君其試焉奚遽言叱乃見張卿說而行之<lb/>
又曰王孫賈年十五事閔王其母曰汝朝出而晚還則吾<lb/>
<pb n="KR3k0012_SBCK_384-2a"/>
倚門而望汝暮出不還則吾倚廬而望汝汝事王王出走<lb/>
不知其處汝尚歸王孫賈乃入市中曰淖齒亂齊殺王欲<lb/>
與我誅者袒右市人從者四百人與之誅淖齒<lb/>
史記曰項羽擊陳留外黄不下數日巳降項王令男子年<lb/>
十五以上詣城東欲抗之外黄令舎人兒年十三徃說項<lb/>
王曰彭越強刼外黄外黄恐故且降待大王大王至又皆<lb/>
坑之百姓豈有所歸心從此以東梁地十餘城皆恐莫肯<lb/>
下矣項王然其言乃赦外黄當坑者<lb/>
漢書曰賈誼洛陽人年十八以能誦詩書稱於郡中河南<lb/>
守吴公聞其秀才召置門下甚愛之乃言賈誼年少頗通<lb/>
諸家之書文帝召以爲博士<lb/>
又曰翟方進汝南上蔡人年十三失父給事太守府爲小<lb/>
吏號遟鈍不及事數爲掾史所辱方進自傷乃詣京師受<lb/>
<pb n="KR3k0012_SBCK_384-2b"/>
經學<lb/>
後漢書曰任延字長孫南陽宛人也年十二爲諸生學於<lb/>
長安明詩昜春秋顯名太學學中號爲任聖童<lb/>
續漢書曰黄琬字子琰江夏人少失父母而辨惠祖父瓊<lb/>
𥘉爲魏郡太守建和元年正月日蝕京師不見梁太后詔<lb/>
問所蝕多少琬年七歳在傍曰何不言日蝕之餘如月之<lb/>
𥘉瓊大驚即以其言應詔後深竒愛之時司空盛元疾瓊<lb/>
遣琬候問㑹江夏上蠻賊事到府元發書視畢微戯琬曰<lb/>
江夏大邦而蠻多士少琬舉手對曰蠻夷猾夏責在司<lb/>
空○又曰應奉字丗叔聦明自爲童兒及長凢所經歴莫<lb/>
不暗記讀書五行並下<lb/>
又曰樂恢字伯竒京兆長陵人父爲縣吏得罪令收將殺<lb/>
之恢時年十一常于府寺門晝夜號泣令聞之即解出父<lb/>
<pb n="KR3k0012_SBCK_384-3a"/>
又曰陳蕃字仲舉汝南平輿人年十五常閑處一室而庭<lb/>
宇蕪穢父友同郡薛勤來候之謂蕃曰孺子何不洒掃以<lb/>
待賔客蕃曰丈夫處丗當除天下安事一室乎勤知其有<lb/>
清丗志<lb/>
東觀漢記曰馬援字客卿㓜而𡵨嶷年六歳能應接諸公<lb/>
專對賔客嘗有死罪亡命者來過客卿逃匿不令人知外<lb/>
若訥而沉敏兄甚竒之以爲將相器故以客卿字焉<lb/>
又曰班固字孟堅年九歲能屬文誦詩賦及長遂博貫載<lb/>
籍九流百家之言無不窮究學無常師不爲章句大義而<lb/>
巳性寛和容衆不以才能髙人諸儒以此慕之<lb/>
又曰丁鴻年十三從桓榮受歐陽尚書三年而明章句善<lb/>
論難爲都講遂篤志精銳布衣荷檐不逺千里<lb/>
又曰張堪字君遊年六歲受業長安治梁丘易才羙而髙<lb/>
<pb n="KR3k0012_SBCK_384-3b"/>
京師號曰聖童<lb/>
又曰鄧禹字仲華南陽新野人年十三能誦詩受業長安<lb/>
時上亦遊學京師禹年雖㓜而見上知非常人遂相親附<lb/>
及漢兵起即䇿杖北渡追及上於鄴<lb/>
又曰承宫琅瑘姑蘇人少孤年八歲爲人牧猪郷里徐子<lb/>
盛明春秋經授諸生數百人宫過其廬下見諸生講誦好<lb/>
因弃其猪而聽經猪主恠其不還來索見宫欲笞之門下<lb/>
生共禁止因留精舎門下樵薪<lb/>
又曰魯恭父建武𥘉爲甘陵太守卒官時年十二弟平年<lb/>
七歲晝夜號踊不絶聲郡中<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈無所受歸服喪禮過成<lb/>
人<lb/>
又曰吴祐字季英陳留長垣人父恢爲南海太守祐年十<lb/>
二恢欲殺青簡以冩經書祐諌曰今大人踰越五嶺逺在<lb/>
<pb n="KR3k0012_SBCK_384-4a"/>
海濵其俗舊多珎恠此書若成則載之兼兩昔馬援以薏<lb/>
苡興謗其陽以衣囊邀名嫌疑之間誠先賢所愼也恢乃<lb/>
止撫其首曰呉氏丗不乏季子矣<lb/>
又曰和熹鄧后年五歲太夫人爲斷髮夫人年耆目冥并<lb/>
中后額雖痛忍而不言左右恠問之后言曰難傷老人意<lb/>
故忍之<lb/>
又曰黄香字文強江夏安陸人年九歲失母思慕憔悴殆<lb/>
不免喪郷人稱其至孝年十二博覽傳記京師號曰日下<lb/>
無雙江夏黄香<lb/>
英雄記曰曹純字子和年十四喪父業富於財僮使人僕<lb/>
以百數純綱紀督御之不失其理好樂學問敬愛學士學<lb/>
士多歸焉由是爲逺近所稱年十六爲黄門郎<lb/>
漢雜事曰陳寔字仲弓漢末太史家瞻星有德星見當有<lb/>
<pb n="KR3k0012_SBCK_384-4b"/>
英才賢德同遊者書下諸郡縣問頴川郡上事其日有陳<lb/>
太丘父子四人俱共㑹社小兒季方御大兒元方從拘孫<lb/>
子長文此是也<lb/>
魏氏春秋曰袁氏之敗也孔融與太祖書曰武王伐紂以<lb/>
妲巳賜周公太祖後見問之對曰以今度之想其當尓融<lb/>
𬒳収二子年八歲時方弈棊端坐不起左右曰而父見執<lb/>
不起何也二子曰安有巢毀而卵不破者乎<lb/>
魏志曰鍾㑹字士季頴川長社人太傳繇小子也少敏惠<lb/>
夙成中護軍蔣濟著論曰觀其眸子足以知人㑹年五歲<lb/>
繇遣見濟濟甚異之曰非常人<lb/>
又曰賈逵字梁道河東襄陵人自爲童戯弄常設部伍祖<lb/>
父習異之曰汝大必爲將帥口授兵法數萬言<lb/>
又曰楊俊同郡王象少孤時爲人僕隸年十七八見使牧<lb/>
<pb n="KR3k0012_SBCK_384-5a"/>
羊而私讀書固獲捶楚俊羙其才質即贖象着家娉娶立<lb/>
屋然後與別<lb/>
又曰劉廙字恭嗣南陽安衆人年七歲戯講堂上頴川司<lb/>
馬德操撫其頭曰孺子孺子黄中通理寧自知不<lb/>
又曰司馬㓪字伯逹河内温縣人年九歲人有稱其父字<lb/>
者㓪曰慢人者不敬其親客謝之十二試爲童子郎<lb/>
又曰王粲爲中郎蔡邕見而竒之時邕顯著貴重朝廷常<lb/>
車騎填巷賔客盈坐聞粲在門倒屣迎之及至年旣㓜弱<lb/>
容狀短小一㘴盡驚邕曰此王公孫也有異才吾不如也<lb/>
吾家書籍文章盡當與之<lb/>
又曰陳羣字長文頴川許昌人祖父寔父紀叔父諶皆有<lb/>
盛名羣爲児時寔常竒之謂宗人父老曰此児必興吾宗<lb/>
又曰常林字伯槐河内温人年七歲父黨造門問林曰伯<lb/>
<pb n="KR3k0012_SBCK_384-5b"/>
先在不汝何不拜林曰對子字父何拜之有於是咸共嘉<lb/>
之<lb/>
又曰曹休字文烈太祖族子年十餘歳見太祖太祖謂左<lb/>
右曰此吾家千里駒也使與文帝同止見待如子常從征<lb/>
討使領虎豹騎<lb/>
又曰夏侯惇字元讓沛國譙人年四歳求師就學人有辱<lb/>
其師者惇殺之由是以烈氣聞<lb/>
呉書曰虞翻少好學有才氣年十二客有候其兄者不過<lb/>
翻翻追與書曰僕聞琥珀不授腐草礠石不授曲針過而<lb/>
不存不亦宣乎客得書異之<lb/>
又曰沈友字子正呉郡人年十一華歆行風俗見而異之<lb/>
因呼沈郎可登車語乎友逡廵却曰先生衘命將以禆𥙷<lb/>
先王之教齊風俗也而輕脫威儀猶負薪救火無乃更崇<lb/>
<pb n="KR3k0012_SBCK_384-6a"/>
其熾乎歆慙曰自桓靈來未有幼童若此者<lb/>
又曰陸績年六歲於九江見袁術術出橘與績績懷三枚<lb/>
去拜辤墮地術曰陸郎作賔客而懷橘乎績跪荅曰欲歸<lb/>
遺母術大竒之<lb/>
蜀志曰諸葛亮子瞻字思逺亮與兄瑾書曰瞻今巳八歲<lb/>
聦惠可愛嫌其早成不爲重器耳<lb/>
晉書曰王戎㓜而潁悟神彩秀徹視日不眩裴楷見而目<lb/>
之曰戎眼爛爛如巖下電年六七歲於宣武埸觀戯猛獸<lb/>
在檻中虓闞震地衆皆奔走戎獨立不動神色自若魏明<lb/>
帝於閤上見而竒之<lb/>
又曰王澄字平子生而警悟雖未能言見人舉動便識其<lb/>
意衍妻郭性貪鄙欲令婢路上擔糞澄年十四諌郭以爲<lb/>
不可<lb/>
<pb n="KR3k0012_SBCK_384-6b"/>
又曰中宗太子紹㓜而聦哲年數歲嘗置中宗膝上㑹長<lb/>
安使來中宗因問曰汝謂日與長安孰逺對曰日逺中宗問<lb/>
其故荅曰不聞人從日邊來然可知耳中宗異之明日㑹<lb/>
羣臣又問之對曰日近中宗失色曰何異昨日之言對曰<lb/>
舉目見日不見長安由是益竒之<lb/>
又曰王舒字允之揔角時嘗從從伯敦敦與錢鳯謀逆而<lb/>
允之時飲酒帳中卧悉聞其言慮敦疑之便於卧處吐涕<lb/>
狼藉敦果疑遣看之見吐唾以爲醉<lb/>
又曰謝尚字仁祖豫章太守鯤之子幼有至性八歲風神<lb/>
夙悟鯤嘗携之送客或曰此児一座之顔回也尚應聲曰<lb/>
座無尼父焉識顔回賔客莫不歎異年十歲遭父憂丹陽<lb/>
尹温嶠吊之尚號哭極哀旣而収涕吿訴舉止有異常童<lb/>
嶠甚竒之<lb/>
<pb n="KR3k0012_SBCK_384-7a"/>
又曰韓康伯早孤家貧年數歲母爲作𥜗子令康伯捉熨<lb/>
母謂曰且着尋爲汝作袴伯曰巳足不復煩母問其故荅<lb/>
曰如火在熨斗中而柄亦熱今旣着𥜗皆當暖也母異之<lb/>
王隱晉書曰王儉字元衡内史下邳陳邵擅名徐州邵聞<lb/>
儉年十四善属文請作祝文邵謂郡客曰此生爲文有可<lb/>
觀採命爲督郵主簿邵迁給事儉毎爲定表<lb/>
晉中興書曰謝安字安石年四歲桓彛見而歎曰此児風<lb/>
神秀徹後當不减王東海揔角神識深敏氣宇條暢丞相<lb/>
王導知之由是著名<lb/>
又曰范宣陳留人年十歲能誦詩書甞以刀傷手捧手改<lb/>
容人問痛耶荅曰受全之體而致毁傷不可處耳少好學<lb/>
手不釋卷博覧衆書善三禮<lb/>
又曰戴逵字安道譙國人少博學好談論善屬文能鼓琴<lb/>
<pb n="KR3k0012_SBCK_384-7b"/>
工書畫其餘巧藝靡不畢綜揔角時以雞卵汁溲白瓦屑<lb/>
作鄭玄碑又爲文手自刻字文旣綺藻器亦妙絶時人莫<lb/>
不驚歎知其深敏<lb/>
宋書曰劉秀之字道寳少孤貧有志操十許歲時與諸兒<lb/>
戯於前渚忽有大虵來勢甚猛無不顛怖驚呼秀之猶不<lb/>
動衆並異焉<lb/>
又曰王僧逹㓜聦敏弘爲州縣僧逹六七歲遇有通訟者<lb/>
竊覧其辤謂爲有理及入訟者亦進弘意其小留左右僧<lb/>
逹爲申理闇誦不失一句<lb/>
又曰徐湛之㓜與弟淳之共車行牛奔車左右人馳來赴<lb/>
之湛之先令取弟衆咸歎其㓜而有識<lb/>
又曰蔡興宗字興宗㓜爲父廊所重謂有巳風與親故書<lb/>
曰小児四歲神氣似可不入非類室不與小人遊故以興<lb/>
<pb n="KR3k0012_SBCK_384-8a"/>
宗爲之名興宗爲之字<lb/>
齊書曰王慈字伯寳琅耶臨沂人司空僧䖍子也八歲外<lb/>
祖宋江夏王義恭施寳物恣聽所取慈唯取素琴石硯義<lb/>
恭善之<lb/>
又曰傳昭六歲而孤哀毁如成人爲外祖所養十歳於朱<lb/>
雀航賣暦曰雍州刺史袁顔見而竒之顗甞來昭所昭讀書<lb/>
自若神色不改顗歎曰此兒神情不凢必成佳器<lb/>
又曰頋恊從祖右光禄大夫張永甞携内外孫姪逰武丘<lb/>
山恊年數歲永撫之曰兒欲何戯恊曰兒正欲枕石漱流<lb/>
永歎息曰頋氏興於此子及長好學以精力稱<lb/>
又曰頋歡年六七歲父使驅田中雀遂作黄雀賦而歸雀<lb/>
食稻過半父怒將撻之見賦乃止<lb/>
梁史曰沈璞字道真童孺神意閑審武帝召見竒璞應對<lb/>
<pb n="KR3k0012_SBCK_384-8b"/>
曰謂林子曰此非常兒也𥘉除南平王左常侍<lb/>
陳書曰王元䂓八歲而孤兄弟三人隨母依舅氏徃臨海<lb/>
郡時年十二郡土豪劉瑱者資財巨萬欲妻以女母以其<lb/>
兄弟㓜弱欲結強援元䂓泣謂曰姻不失親古人所重豈<lb/>
得苟安異壤輙婚非類母感其言而止<lb/>
崔鴻十六國春秋前凉録曰辛攀字懷逺年七歲隨父爽<lb/>
在京師北地程曉爽之親友目攀而笑曰犁牛騂犢孺子<lb/>
之謂攀曰戯及人親非雅訓也暁及衆賔大竒異之<lb/>
又後趙録曰徐光字季武頓丘人父聦以牛醫爲業光㓜<lb/>
好學有文才年十三嘉平中王陽攻頓丘掠之令主抹馬<lb/>
光但書柱爲詩賦而不親馬事陽怒撻之啼呼終夜不止<lb/>
左右以白陽陽召光付紙筆光立爲頌陽竒之<lb/>
又夏録曰吐谷渾拾寅者䖍國之弟也年數歲猶大啼笑<lb/>
<pb n="KR3k0012_SBCK_384-9a"/>
母氏念憂其不惠父樹洛于曰此兒吾家驪肩馴駒伯樂<lb/>
尚不能目之而况庸人哉終成吾門户者必在此子年六<lb/>
七歲而器識不恒或謂之神童<lb/>
後魏書曰裴駿字神駒河東聞喜人㓜而聦惠親表異之<lb/>
稱爲神駒因以爲字駿從弟子安祖少而聦惠年八九歲<lb/>
就師講誦詩至鹿鳴篇語兄云鹿雖禽獸得食相呼而况<lb/>
人也自此之後未甞獨食<lb/>
又曰任城王澄之子順字子和年九歲師事樂安陳豐𥘉<lb/>
書王羲之小學篇數千言晝夜誦旬有五日一皆通利豐<lb/>
竒之白澄曰豐十五從師迄于白首耳目所經未見此江<lb/>
夏黄童不得無雙也澄笑曰藍田生玉何容不尓<lb/>
三國典略曰趙隱字彦深年五歳母傳便孀居傳謂之曰<lb/>
家貧兒小何以能濟隱泣而言曰若天矜児大當仰報年<lb/>
<pb n="KR3k0012_SBCK_384-9b"/>
十歲司徒崔光竒之謂賔客曰古人云觀眸子足以知之<lb/>
此兒必當逺至<lb/>
太平御覽卷第三百八十四<lb/>
</p>
<p>
</p>
  </div>
</body>
</text>
</TEI>
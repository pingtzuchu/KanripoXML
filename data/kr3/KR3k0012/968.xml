<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_968-1a"/>
太平御覽卷第九百六十八<lb/>
果部五<lb/>
　　杏　李<lb/>
　　　　　杏<lb/>
典術曰杏木者東方歳星之精<lb/>
師曠占曰杏多實不蟲者來年秋善<lb/>
書紀年曰昭公六年十二月桃杏花幽王十年九月桃杏<lb/>
實○山海經白靈山之下其木多杏<lb/>
盧諶祭法曰夏祠用杏<lb/>
崔寔四民月令曰三月杏花盛可播白沙輕土之田<lb/>
後周書曰張元芮城人性廉㓗南隣有杏二樹杏熟多落<lb/>
元園中諸小兒競取食之元所得者悉以還主<lb/>
唐史曰馬燧之子暢以第中大杏饋竇文塲文塲以進徳<lb/>
<pb n="KR3k0012_SBCK_968-1b"/>
宗德宗未甞見頗怪暢令中使就封杏樹暢懼進宅廢爲<lb/>
奉誠園<lb/>
管子曰五沃之土其木冝杏<lb/>
莊子曰孔子遊緇帷之林休坐杏壇之上弟子讀書孔子<lb/>
絃歌鼓琴<lb/>
玄晏春秋曰衛倫過予言及於味稱魏故侍中劉子楊食<lb/>
餅知鹽生精味之至也予曰師曠識勞薪易牙別淄澠子<lb/>
楊今之妙也定之何難倫因命僕取粮糗以進予甞之曰<lb/>
麥也有杏李㮏味三果之熟也不同予焉得兼之倫笑而<lb/>
不言退告人曰士安之識過劉氏吾將來家實多故杏時<lb/>
將發故揉以杏汁李時將發又揉之李汁㮏時將發又揉<lb/>
以㮏汁故兼三味<lb/>
汜勝之書曰杏始華趣耕輕土杏華落趣耕䦨<lb/>
<pb n="KR3k0012_SBCK_968-2a"/>
又曰杏花如何可耕白沙也<lb/>
盧毓冀州論曰魏郡好杏地産不爲無珎<lb/>
神仙傳曰董奉字君異居廬山爲人治病重病得愈者令<lb/>
種杏五株輕病得愈者爲栽一株數年之中杏有十數萬<lb/>
株鬰然成林杏子熟奉於林中所在作簞食一器宣語買<lb/>
杏者不復湏來報但自取之一器榖便得一器杏有人少<lb/>
榖徃而取杏多即有三四頭虎逐之奉悉以杏所得榖賑<lb/>
救貧窮<hi>㝷陽記曰杏在北嶺上有樹百株今猶稱董先生杏株</hi>
南岳夫人傳曰仙人有三玄紫杏<lb/>
西京雜記曰上林有文杏<hi>林有文彩</hi>蓬萊杏<hi>東海都尉于台獻一株花雜五色六</hi>
<hi>出云是仙人所食者</hi>
廣志曰榮陽有白杏鄴中有赤杏有㮏杏<lb/>
嵩髙山記曰嵩髙山東北有牛山其山多杏至五月爛然<lb/>
<pb n="KR3k0012_SBCK_968-2b"/>
黄茂自中國䘮亂百姓飢饉皆資此爲命人人充飽而杏<lb/>
不盡<lb/>
洛陽宫殿簿曰明光殿前杏一株顯陽殿前杏六株含章<lb/>
殿前杏四株<lb/>
晉宫閣名曰暉章殿前杏一株<lb/>
楊衒之洛陽伽藍記曰西方于闐王不信佛法有啇胡將<lb/>
一比丘毗盧旃在城南杏樹下白王伏罪今輙將異國沙<lb/>
門來在城南杏樹下王聞忿怒即徃看毗盧旃語王言如<lb/>
來遣我來令王造覆盆浮圖一軀使王祚永隆王言使我<lb/>
見佛我當從命毗盧旃鳴鍾告佛佛即遣羅㬋羅變爲佛<lb/>
形從空而見真容王五體投地即於杏樹下置立寺舎焉<lb/>
任昉𫐠異記曰杏園洲南海中多杏海上人云仙人種杏<lb/>
處漢時常有人舟行遇風泊此洲五六月曰食杏故免死<lb/>
<pb n="KR3k0012_SBCK_968-3a"/>
云洲中有冬杏<lb/>
王充果賦云冬實之杏春熟之甘<lb/>
晉郭太機果賦云杏或冬而實<lb/>
又曰范蠡宅在湖中有海杏大如拳<lb/>
又曰頼郷老子祠有縹杏<lb/>
司馬相如長門賦曰飾文杏以爲梁<lb/>
王逸荔支賦曰魏土送西山之杏<lb/>
王廙洛都賦曰豹柌赤杏<lb/>
胡道安黄甘賦曰越魏都之赤杏<lb/>
朱超石與兄書曰光武墳邊杏甚美今奉送其核<lb/>
潘岳閑居賦曰梅杏郁棣之屬華實照爛言所不能極也<lb/>
　　　　　李<lb/>
爾雅曰休無實李<hi>一名趙李</hi>座接慮李<hi>今之麥/李也</hi>駮赤李<hi>子赤也</hi>桃<lb/>
<pb n="KR3k0012_SBCK_968-3b"/>
李醜核<hi>子中有核人</hi>棗李曰㚄之<lb/>
毛詩鵲巢曰何彼穠矣華如桃李平王之孫齊侯之子<lb/>
又淇澳木瓜曰投我以木李報之以瓊玖<lb/>
韓詩外傳曰子質仕魏文侯獲罪而北遊謂簡主曰從今<lb/>
巳去不復樹徳於人矣簡主曰春樹桃李夏得䕃其下秋<lb/>
得食其實春樹蒺䔧夏不採其葉秋得刺焉今子所樹非<lb/>
其人也<lb/>
春秋運斗樞曰玉衡星散爲李<lb/>
又曰逺雅頌著倡優則李生瓜<lb/>
史記曰桃李不言下自成蹊<lb/>
晉書曰王戎年七歳甞與諸小兒遊看道邊李樹子多折<lb/>
枝諸小兒競走取之唯戎不動人問之荅曰樹在道邊而<lb/>
子多必苦李也取之信然<lb/>
<pb n="KR3k0012_SBCK_968-4a"/>
又曰王安豊有好李常賣恐人得種恒鑚其核<lb/>
又曰和嶠性至儉家有好李帝求之不過數十王武子因<lb/>
其直率將少年能食之人將斧詣園飽啖畢伐之送與嶠<lb/>
問何如君李<lb/>
齊書曰王僧孺少時有餽其父冬李先以一與之不受曰<lb/>
大人未見不容先甞<lb/>
三國典略曰齊武成寵任東平王儼而儼器服翫飾同於<lb/>
齊主甞於南宫見典御進新氷釣盾獻早李還而怒曰尊<lb/>
兄巳有我何意無<lb/>
唐書曰武徳中有獻李樹連理盤屈如龍<lb/>
又曰貞觀中玉華宫李樹連理隔澗合枝<lb/>
又曰神龍中陳州官舎有李樹黄落將盡忽更鮮茂而生<lb/>
花焉<lb/>
<pb n="KR3k0012_SBCK_968-4b"/>
管子曰五沃之土其木冝李<lb/>
晏子曰景公病疽在背欲見不得公問國子國子曰熱如<lb/>
火色如日大小如未熟李公問晏子曰色如蒼玉大如璧<lb/>
也公曰不見君子不知野人拙也<lb/>
孟子匡章曰陳仲子豈不誠廉士哉居於陵三日不食耳<lb/>
目無聞見也井上有李螬食實者半匍匐徃食之三咽而<lb/>
後聞見也<hi>趙歧注曰李實虫食之過半也</hi>
吕氏春秋曰子産相鄭桃李之垂於街者莫之援也<lb/>
抱朴子曰五原蔡誕入山而還欺其家人云到崑崙山崑<lb/>
崙山有玉李光明洞徹而堅湏以玉井水澆之便軟可食<lb/>
又曰南頓人張助者耕於白田有一李栽應在耕次助意<lb/>
惜之欲持歸乃掘取之未得即去以濕土封其根以置空<lb/>
桑中遂忘取之助後作逺職不在後其里中人見桑中忽<lb/>
<pb n="KR3k0012_SBCK_968-5a"/>
生李謂之神有病目痛者䕃息此桑下因祝之言李君能<lb/>
令我目愈者謝一㹠其目偶愈便殺㹠祭之傳者過差便<lb/>
言此樹能令盲者得視逺近噏然牙來請福<lb/>
山海經曰邊春之山多李里人常採之<lb/>
漢武内傳曰李少君謂武帝溟海之棗大如瓜鍾山之李<lb/>
大如瓶臣以食之遂生竒光<lb/>
又曰仙之上藥有圎丘紅李<lb/>
晉宫閣名曰暉章殿前李一株<lb/>
鄴中記曰華林園有春李冬華春熟<lb/>
周處風土記曰南居細李四月先熟<lb/>
列仙傳曰師門者嘯父弟子也食桃李葩<lb/>
又曰老子之母適到李樹之下而生老子生而能語指李<lb/>
樹曰此以爲姓<lb/>
<pb n="KR3k0012_SBCK_968-5b"/>
真人王褒内傳曰五靈丹山上有玄雲之李食之得仙<lb/>
嵇康髙士傳曰長靈安丘生病篤弟子公沙都來省之與<lb/>
安共於庭樹下聞李香開目見雙赤李著枯枝自墮掌中<lb/>
安食之所苦除盡<lb/>
笑林曰趙伯翁醉眠數歳孫兒縁其腹戯因以李子内其<lb/>
肶<hi>音毗</hi>臍中累七八枚旣醒了不覺數日後乃知痛李爛汁<lb/>
岀以爲臍穴懼死乃命妻子處分家事李核出㝷問乃知<lb/>
是孫兒所爲<lb/>
夢書曰李爲獄官夢見李者憂獄官<lb/>
西京雜記曰上林苑有紫李青綺李黄李青房李緑李顔<lb/>
淵李<hi>岀魯志</hi>合枝李<hi>五株</hi>羗李朱李車下李燕李猴李蠻李<lb/>
廣志曰䑕李朱李可以染<lb/>
又曰車下李車上李<hi>亦春熟可染也</hi>
<pb n="KR3k0012_SBCK_968-6a"/>
又曰麥李細小有溝道李有黄建李青皮李馬肝李赤李<lb/>
房林李有䭞<hi>余石切</hi>李肌黏茹似䭞有㮏李離核李李似㮏<lb/>
有璧李熟必先劈裂有經李一名老李其樹數年則枯有<lb/>
杏李味小酢似杏有黄扁李有夏李有冬李十一月熟此<lb/>
三李種鄴園有春李冬華春熟<lb/>
郭子横洞冥記曰琳國去長安九千里多生玉葉李色如<lb/>
碧五千歳一熟味酸苦韓終常食之亦名韓終李也<lb/>
唐新語曰安金藏䘮母廬於墓側有湧泉自出又有樹盛<lb/>
冬開花犬鹿相狎採訪使廬慎以聞詔旌其門閭<lb/>
列異傳曰袁夲𥘉時有神岀河東號度索君民共立廟兖<lb/>
州蘇氏母病徃禱見一人着白布單衣髙冠似魚頭語度<lb/>
索君曰昔廬山共食白李未乆巳三千年日月易得使人<lb/>
悵然去後度索君曰南海君也<lb/>
<pb n="KR3k0012_SBCK_968-6b"/>
任昉述異記曰魏文帝安陽殿前天降朱李八枚啖一數<lb/>
日不食今李種有安陽李大而甘者即其種也<lb/>
又曰杜陵有金李李之大者爲之夏李尤小者呼爲䑕李<lb/>
又曰防陵定山有朱仲李園三十六所<lb/>
潘岳閑居賦云房陵朱仲之李<lb/>
又曰果賦云三十六之朱李又仙李縹而神李紅<lb/>
陸士衡果賦云中山之縹李<lb/>
又曰武陵原在吴中山中無他木盡生桃李俗呼爲桃李<lb/>
原原上有石洞洞中有乳水丗傳秦亂吴人於此避難者<lb/>
食桃李實者皆得仙<lb/>
吴氏本草曰李核治仆僵花令人好色<lb/>
東方朔占曰朔與弟子俱行朔渴命弟子叩道邊人家門<lb/>
不知室主姓名關門呼不應朔復徃之門住湏臾博勞飛<lb/>
<pb n="KR3k0012_SBCK_968-7a"/>
集所呼門中李樹上朔見之語弟子曰此室人當姓李名<lb/>
博汝呼言李博博自當應汝室中人果　姓李名慱出門<lb/>
應與朔相見入取飲與朔<lb/>
鹽鐵論曰桃李實多者來歳爲之穣<lb/>
左思齊都賦曰露桃霜李<lb/>
王逸荔支賦曰房陵縹李<lb/>
王廙洛都賦曰銅馬朱櫻房陵緗李<lb/>
庾玄黙水井賦曰接朱李於玄泉來甘瓜於清濤<lb/>
傳玄李賦曰河沂黄建房陵縹青一樹三色異味殊名<lb/>
張載瓜賦曰朱李零於桂圃蒲陶潰於椒林<lb/>
古歌詩曰桃生露井上李樹生桃傍<lb/>
曹植詩曰南國有佳人容華若桃李<lb/>
阮籍詩曰嘉樹下成蹊東園桃與李<lb/>
<pb n="KR3k0012_SBCK_968-7b"/>
古樂府歌曰君子防未然不處嫌疑間瓜田不納履李下<lb/>
不正冠<lb/>
魏文帝與吴質書曰浮甘瓜於清泉沉朱李於寒水<lb/>
太平御覽卷第九百六十八<lb/>
</p>
<p>
</p>
  </div>
</body>
</text>
</TEI>
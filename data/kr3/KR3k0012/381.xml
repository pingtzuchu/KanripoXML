<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_381-1a"/>
太平御覽卷第三百八十一<lb/>
　　人事部二十二<lb/>
　　　　　羙婦人下<lb/>
莊子曰西施毛嬙人之所羙也魚見之深入鳥見之髙飛<lb/>
尹文子曰齊有黄公者好謙卑有二女皆國色常謙辤毁<lb/>
之以爲醜惡醜惡之名逺布年過而一國無敢聘者衛有<lb/>
鰥夫失時冐娶之果國色<lb/>
闞子曰西施自窺於井不恃其羙猶佐湯沐堯舜自窺於<lb/>
世不恃其賢猶湏才德況中庸而距諌嫫母自窺於井以<lb/>
爲媚於西施桀紂自窺於丗以爲賢於堯舜<lb/>
韓子曰魏王遺楚王羙女王甚恱之<lb/>
慎子曰毛嬙西施天下之至姣也衣以皮褐則見者皆走<lb/>
昜以玄錫則行者皆止<lb/>
<pb n="KR3k0012_SBCK_381-1b"/>
淮南子曰曼顔皓齒形姱骨佳不待脂粉芳澤而羙者西<lb/>
施陽文也<hi>許慎注曰陽文楚好女也</hi>
又曰蔡之㓜女衛之稚質纂組竒綵抑黒質楊赤文<hi>慕組織紀</hi>
<hi>也如今之綬也没黒見赤其工也</hi>湯禹之智不能逮也<hi>言不能及二國女之行也</hi>
神仙傳曰介象字元則㑹稽人入山求仙見谷上有石皆<lb/>
紫色如雞子象取二枚見一羙人𬒳五綵象向之叩頭乞<lb/>
長生女曰汝急送手中物還著故處汝未應取此象乃送<lb/>
石還女授丹方一首<lb/>
穆天子傳曰赤烏之人獻二女于天子女聦女列赤烏氏<lb/>
羙人之地也<lb/>
劉向列傳曰蕭史者秦穆公時人善吹簫能致孔雀白鶴<lb/>
穆公女弄玉好之公以妻焉一朝隨鳯飛去<lb/>
漢武内傳曰西王母乗紫雲之輦履玄瓊之舄下輦上殿<lb/>
<pb n="KR3k0012_SBCK_381-2a"/>
呼帝共坐命侍女許飛瓊皷雲和之簧<lb/>
續列女傳曰曹節弟破石爲越騎校尉越騎營伍伯妻有<lb/>
羙色破石從求之伍伯不敢違妻執意不肯行遂自殺<lb/>
襄陽耆舊記曰楚襄王遊雲夢望朝雲之餘上有雲氣宋<lb/>
玉曰昔先王遊髙唐怠而晝寢夢一婦人曖乎若雲皦乎<lb/>
若星將行未至如浮如傾對曰我帝季女名曰瑶姬未行<lb/>
而喪封乎巫山之臺精䰟爲草實爲靈芝<lb/>
西京雜記曰卓文君好眉色如望逺山臉際常若芙蓉肌<lb/>
膚柔如脂十七而寡爲人放誕風流故恱長卿之才而越禮<lb/>
焉長卿作羙人賦以自刺<lb/>
王子年拾遺記曰魏文帝所愛羙人姓薛名靈芸常山人<lb/>
也靈芸年十七容皃絶丗時明帝選良家子入宫靈芸別父<lb/>
母戯欷累曰淚下沾衣至升車就路之時玉唾壷承淚壺<lb/>
<pb n="KR3k0012_SBCK_381-2b"/>
即如紅色及至京師壼中之淚凝如血矣<lb/>
又曰蜀先主甘后沛人生微賤里中相者云此後後貴位<lb/>
極宫掖及后長體貌特異年十八玉質柔肥態媚容冶先<lb/>
主置后白綃帳中户外望者如月下聚雪河南獻玉人髙<lb/>
三尺乃取玉人置后側常稱玉人之所貴比德君子况爲人<lb/>
形而不可說乎后與玉人㓗白齊色觀者殆相亂惑嬖者<lb/>
非唯嫉於后亦妬在玉人后欲毀之乃誡上曰昔子罕不<lb/>
以玉爲寳春秋羙之今吴魏未㓕安以妖玩經懷勿復進<lb/>
也上乃徹玉人衆嬖皆退當時以甘后爲神智婦人<lb/>
又曰吴王潘夫人父坐法夫人輸入織室容態少儔江東<lb/>
絶色同幽者百餘人謂夫人曰神女敬而逺之有司陳於<lb/>
吴主使圖其容夫人憂戚不食减瘦改形工人冩之以進<lb/>
吴主主見喜以虎魄如意撫案嗟曰此神女也愁皃尚能<lb/>
<pb n="KR3k0012_SBCK_381-3a"/>
感人况在懽樂乃納于後宫<lb/>
又曰孫亮作縁瑠璃屏風毎於月下淸夜舒之常愛寵四<lb/>
姬皆振古絶色一名朝姝二名儷居三名㓗華四名洛寳<lb/>
又曰周成王時有因祗國去王都九萬里獻女工一人善<lb/>
於工巧體皃輕㓗𬒳纎羅雜繡之衣長䄂脩𥚑風至則結<lb/>
其襟帶恐飄颻不能自止善織以五色絲引而結之則成<lb/>
文錦<lb/>
吴㑹分地記曰土城者勾踐時索美女欲以獻吴於羅山<lb/>
得西施鄭旦作土城貯之使近道習見人令賢傳母教之<lb/>
三年<lb/>
叚龜龍涼州記曰隠王美人張氏色豔出家爲道乃自投<lb/>
門樓雙股頻折口誦經顔色自若俄而死<lb/>
鄴中記曰廣陵公陳逵妹才色甚美髮長七尺石虎以爲<lb/>
<pb n="KR3k0012_SBCK_381-3b"/>
夫人<lb/>
三國典略曰崔孝芬取貧家子賈氏以爲養女有姿色騰<lb/>
納之請以邑號<lb/>
又曰齊武成曽有疾自云𥘉見空中有五色物稍近變成<lb/>
一美婦人去地數丈亭亭而立徐之才云此至靈所致即<lb/>
進湯服一劑便覺稍逺又服還變成五色物數劑疾平<lb/>
帝王丗紀曰紂以鬼侯爲三公鬼侯有女美而進之於紂<lb/>
恱之妲巳乃泣而譛之紂怒鬼侯女遂殺之而醢鬼侯<lb/>
何集續帝王丗紀曰張天錫疾篤閻薛二姬並有國色天<lb/>
錫謂曰吾死之後汝二人豈可更爲他妻皆曰尊若不諱<lb/>
請効死尊前誓無他志二人自殺天錫有瘳追悼二姬葬<lb/>
以夫人禮<lb/>
說苑曰齊王起九重之臺募國中有畫者賜之錢狂卒敬<lb/>
<pb n="KR3k0012_SBCK_381-4a"/>
君居常飢寒妻端正敬君工畫貪賜畫臺去家曰乆思念<lb/>
其妻像向之憘笑旁人瞻見之以白王王即設酒與敬君<lb/>
相樂謂敬君曰國中獻女無好者以錢百萬謂妻可乎不<lb/>
者殺汝敬君慞惶聽許<lb/>
又曰太祖下鄴文帝先入袁尚府有婦女𬒳髮垢靣立紹<lb/>
妻後文帝問之荅曰是熈妻顧攬髮以䄂拭靣姿貌絶倫<lb/>
遂納之<lb/>
丗說曰漢元帝宫人旣多乃令畫工圖之欲有呼者輙披<lb/>
圖召焉其中皆行貨賂王昭君姿容甚麗志不可苟求工<lb/>
遂毁爲甚醜終身不召後匈奴來和求美女於帝以昭君<lb/>
充行旣召見而嘆之<lb/>
又曰桓宣武平蜀以李勢妹爲妾主始不知旣聞與數十<lb/>
婢拔白刃襲之<hi>温尚明帝女南康長公主</hi>正值梳頭髮籍地膚色玉曜<lb/>
<pb n="KR3k0012_SBCK_381-4b"/>
不爲動容徐曰國破家亡以至今日若能見殺乃其本懷<lb/>
主慙而退<lb/>
俗說曰宋禕是石崇妓緑珠弟子有色善吹笛後在晉明<lb/>
帝處帝疹患篤羣臣進諌請出宋禕帝曰卿諸人誰欲得<lb/>
之阮遥集時爲吏部尚書對曰願以賜臣即與之<lb/>
典說曰司隷馮方女國色也避地楊州袁術登城見而遂<lb/>
納焉諸婦害其寵給言將軍以貴人有志節但見時示憂<lb/>
色必長見敬重馮氏如其言術益哀之諸婦因絞懸之厠<lb/>
言自殺術誠以爲不得志而死乃厚葬之〇方言曰娥㜲<hi>音盈</hi>
好也秦曰娥<hi>言娥娥也</hi>宋謂之㜲<hi>言㜲㜲也</hi>秦晉之間凡好而輕者<lb/>
謂之娥自關而東河淆之間謂之媌<hi>今關西人亦呼好爲媌吾交切</hi>或謂<lb/>
之姣<hi>言姣㓗也音姣</hi>趙魏燕岱之間曰姝<hi>音姝亦四/方通語耳</hi>或曰妦<hi>言妦容也</hi>
<hi>音蜂</hi>自關而西秦晉之間故都曰<hi>秦舊都今扶風雍縣也晉舊都今太原晉陽縣</hi>
<pb n="KR3k0012_SBCK_381-5a"/>
<hi>也其俗通呼好爲忓五干切</hi>
又曰釥<hi>錯眇切</hi>嫽<hi>夭/切</hi>好也青徐海岱之間曰釥或謂嫽<hi>今通</hi>
<hi>呼小姣㓗喜好者爲嫽眇</hi>好凡通語也朦<hi>巳紅/切</hi>庬<hi>鴟鴻</hi>豐也自關而西秦<lb/>
晉之間凡大貌謂之朦或謂之庬豐其通語也娃<hi>烏佳切</hi>媠<lb/>
<hi>諾過切</hi>窕<hi>途了切</hi>艷羙也吴楚衡淮之間曰娃南楚之外曰媠<lb/>
<hi>言婑媠也</hi>宋衛晉鄭之間曰艷陳楚周南之間曰窕自關而西<lb/>
秦西之間凡羙色或謂之好或謂之窕故吴有館娃之宫<lb/>
秦有枈娥之臺<hi>㭍音七</hi>秦晉之間羙貌謂之娥羙狀爲窕羙<lb/>
色爲艷羙心爲窈弈偞容也自關而西凡羙容謂之弈或<lb/>
謂之媟<hi>弈弈媟媟皆輕麗之皃也</hi>
書紀年曰桀伐岷山獻女于桀二女曰琬曰琰桀受女刻其<lb/>
名于苕華之玉苕是琬華是琰<lb/>
楚辭曰姱容脩態絙洞房娥眉慢睃目騰光<lb/>
<pb n="KR3k0012_SBCK_381-5b"/>
又曰粉白黛黒施芳澤<lb/>
又曰羙人旣醉朱顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>
又曰室中之觀多珍怪蘭膏燭明華容備<lb/>
山海經曰丹山西即巫山也帝女居焉宋玉所謂我帝之<lb/>
季女名曰瑶姬其間首尾一百六十里謂之巫峽盖因山<lb/>
爲名也<lb/>
崔豹古今注曰魏文帝宫人有莫瓊樹薛夜來陳回夜陳<lb/>
巧笑瓊樹始製蟬鬢望之縹緲如蟬翼故號曰蟬鬢<lb/>
桓譚新論曰或曰陳平爲髙帝解平城圍隠而不傳子能<lb/>
知乎曰陳平說閼氏言漢有羙女其容貌天下無有今急<lb/>
馳使歸迎欲進單于單于見必愛之則閼氏言之單于而<lb/>
得免也<lb/>
六韜曰紂囚文王於羑里散冝生受命而行宛懷條塗之<lb/>
<pb n="KR3k0012_SBCK_381-6a"/>
山有玉女三人冝生得之因費仲而獻之於紂以免文王<lb/>
何承天纂文云孚瑜羙色也<lb/>
服䖍通俗文云容麗曰媌<hi>莫豹切</hi>形羙曰媠<hi>湯火切</hi>容媚曰婠<lb/>
<hi>烏活切</hi>南楚以好爲娃<hi>烏佳/切</hi>肥骨柔弱曰婐<hi>烏果/切<折 t="33"/>奴果切</hi>頰<lb/>
妍羙曰嫵<hi>七府切</hi>媚容茂曰㜰<hi>羊灼切</hi>
越絶書曰越王勾踐得採薪二女西施鄭旦以獻吴王<lb/>
崔駰七依曰閭娵之孕旣麗且閑紫脣素齒雪白玉睴迴<lb/>
眸百萬一笑千金孔子傾於阿谷浮屠忘其桑門彭祖飛<lb/>
而溶集王喬忽而墮雲<lb/>
司馬相如上林賦曰若夫青琴宓妃之徒<hi>皆古神女名也</hi>絶殊離<lb/>
俗妖冶閑都靚粧刻飾<lb/>
又羙人賦曰臣之東隣有一女子玄髮豐艶蛾眉皓齒顔盛<lb/>
色茂景曜光起離宫閑館寂寞重虚門閣晝掩曖若仙居<lb/>
<pb n="KR3k0012_SBCK_381-6b"/>
芳香郁烈黼帳髙張有女獨處婉然在牀竒葩逸麗素質<lb/>
艷光辭不具載<lb/>
蔡邕恊𥘉賦曰其在近也若神龍彩鱗翼將舉其旣逺也<lb/>
若披雲掃漢見織女<lb/>
陳思王洛神賦曰其形也翩若驚鴻蜿若㳺龍榮輝秋菊<lb/>
華茂春松髣髴兮若輕雲之蔽月飄飄兮若流風之迴雪<lb/>
逺而望之皎若太陽昇朝霞迫而察之灼若芙蕖出渌波<lb/>
醲纎得中脩短合度肩若削成腰如約素延頸秀項晧質<lb/>
呈露芳澤無加鈆華弗御丹脣外㓪皓齒内鮮明眸善睞<lb/>
靨輔承權辤不具載<lb/>
曹植扇賦曰情駘蕩而外得心恱豫而内安増吴氏之姣<lb/>
好發西子之玉顔<lb/>
阮籍清思賦曰靨白玉以爲面披丹霞以爲衣襲九英之<lb/>
<pb n="KR3k0012_SBCK_381-7a"/>
曜精佩瑶光以發輝<lb/>
袁宏夜酣賦曰開金扇坐瓊筵衛姬進鄭女前形窈窕以<lb/>
纎弱艶妖冶而清妍似春蘭之齊秀象明月之雙懸<lb/>
宋玉神女賦曰楚襄王逰於雲夢之浦使宋玉賦髙唐之<lb/>
事王夢神女其狀甚麗王異之明日以白玉玉曰其夢若<lb/>
何王曰見一婦人狀甚異撫心定氣復有所夢其始來也<lb/>
耀乎若日𥘉出照屋梁其少進也皎乎若明月舒其光穠<lb/>
不短纎不長歩裔裔兮曜殿堂忽兮改容蜿若逰龍乗雲翔<lb/>
王曰此盛矣試爲寡人賦之玉曰夫何神人妖麗兮含隂<lb/>
陽之渥飾𬒳華藻之可好兮若翡翠之奮翼其象無雙其<lb/>
極毛嬙<lb/>
又登徒子賦曰夫天下之佳人莫若楚國楚國之麗者莫<lb/>
若臣里臣里之羙者莫若臣東家之子増之一分則太長<lb/>
<pb n="KR3k0012_SBCK_381-7b"/>
減之一分則太短著粉太白施朱太赤眉如翠羽肌如白<lb/>
雪腰如束素齒如含貝<lb/>
又髙唐賦曰昔者先王甞逰髙唐怠而晝寢夢一婦人曰<lb/>
妾巫山之女也爲髙唐之客辭曰妾在巫山之陽髙唐之<lb/>
岨朝爲行雲暮爲行雨朝朝暮暮陽臺之下王曰朝雲始<lb/>
出狀若何玉對曰其始出也㬣兮若松榯其少進也晣兮<lb/>
若姣姬楊𬒮障日而望所思忽兮改容偈兮若駕駟馬建<lb/>
羽旌湫兮如風淒兮如雨風止雨霽雲無處所<lb/>
王粲神女賦曰髮似玄鑒鬢類刻成質素純皓粉黛不加<lb/>
朱顔熈曜曄若春華口譬含丹目若瀾波羙姿巧笑靨輔<lb/>
竒牙<lb/>
傳毅舞賦曰鄭女出進二八飾侍眉連姢以増繞目流睇<lb/>
而撗波<lb/>
<pb n="KR3k0012_SBCK_381-8a"/>
劉楨魯都賦曰衆媛侍側鱗附盈房娥眉青眸顔若濡霜<lb/>
含丹吮素巧笑妍詳掖耀日之珍笄珥明月之珠璫圭衣<lb/>
紛裶振佩鳴璜<lb/>
應瑒神女賦曰騰玄眸而俄青陽離朱脣而耀雙輔紅顔<lb/>
曄而和妍時調聲以笑語<lb/>
張衡舞賦曰𥚑若飛煙䄂如廻雪窣若霆震瞥若電滅於<lb/>
是粉黛施兮玉質粲朱簪挺兮緇髮亂<lb/>
謝靈運江妃賦曰小腰微骨朱顔皓齒綿視騰采靡膚膩<lb/>
理天台二娥宫庭雙媛青袿晨接紫衣形見或飄翰凌烟<lb/>
或潜泳浮海萬里俄頃寸隂未改辭不具載<lb/>
魏文帝與繁欽書曰今之妙舞莫巧於絳樹清歌莫激於<lb/>
宋臘<lb/>
古詩曰青青河畔草鬰鬰園中栁盈盈樓上女皎皎當䆫<lb/>
<pb n="KR3k0012_SBCK_381-8b"/>
牖娥娥紅粉粧纎纎出素手<lb/>
又曰燕趙多佳人羙者顔如玉𬒳服羅衣裳當户理清曲<lb/>
音響一何悲絃急知柱促願爲雙飛燕㗸泥巢君屋<lb/>
梁簡文帝晚景出行詩曰細樹含殘影春閨散晚香輕花<lb/>
鬢邊墮微汗粉中光<lb/>
梁徐悱妻詩曰東家挺竒麗南國檀容暉夜月方神女朝<lb/>
霞喻洛妃<lb/>
西阮籍詩曰妖冶閑都子英曜何芬葩玄鬢發朱顔睇盻<lb/>
有光華<lb/>
又曰西方有佳人皎若白素光𬒳服織羅衣左右佩雙璜<lb/>
又詩曰二妃㳺江濵逍遥順風翔交甫懷玉珮婉孌有芬<lb/>
芳<lb/>
左思嬌女詩曰吾家有嬌女嬌女皦白晢小字爲紈素口<lb/>
<pb n="KR3k0012_SBCK_381-9a"/>
齒自清歴髻髪覆廣額雙耳似連璧明朝弄梳臺黛眉類<lb/>
掃跡<hi>五言</hi>
傳玄歌曰有女懷芬芳媞媞歩東廂蛾眉雙翠羽明眸發<lb/>
清光丹脣翳皓齒秀顔若珪璋巧笑露靨輔衆媚不可詳<lb/>
令儀希丗出無乃古毛嬙首戴金歩摇耳繫明月璫<lb/>
李延年歌曰北方有佳人絶丗而獨立一顧傾人城再顧<lb/>
傾人國豈不言傾城國佳人難再得<lb/>
陸機艷歌行曰羙目楊玉澤蛾眉象翠翰〇古樂府陌上<lb/>
桑行曰日出東南隅照我秦氏樓秦氐有好女自言名羅<lb/>
敷羅敷善𧖟桑採桑城南隅青絲爲籠繩桂枝爲籠鈎頭<lb/>
上髪墮髺耳中明月珠<lb/>
鮑昭堂上行曰暉暉朱顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>紛紛織女梭滿堂皆羙女目<lb/>
我對湘娥箏笛更彈吹髙唱好相和<lb/>
<pb n="KR3k0012_SBCK_381-9b"/>
曹植羙女篇曰羙女妖且閑採桑𡵨路間桑條芬苒苒落<lb/>
葉何翩翩攘䄂見素手皓腕約金鐶頭上金雀釵腰佩翠<lb/>
琅玕<lb/>
太平御覽卷第三百八十一<lb/>
</p>
<p>
</p>
  </div>
</body>
</text>
</TEI>
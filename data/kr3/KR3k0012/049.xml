<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_049-1a"/>
太平御覽卷第四十九<lb/>
　地部十四<lb/>
　　　　　　　　西楚南越諸山<lb/>
　　景山　荆山　荆門山　勾將山<lb/>
　　虎牙山　孤山　髙筐山　佷山<lb/>
　　冝陽山　丹山　小酉山　芋山<lb/>
　　嵩梁山　崇山　武山　壷頭山<lb/>
　　　天門山　黃聞山　風門山　石忛山<lb/>
　　　虎齒山　移山　淳于山　武陵山<lb/>
　　　平都山　陽歧山　髙都山　君山<lb/>
　　　小廬山　静福山　方臺山　攸縣雲陽山<lb/>
　　　烏龍白騎山　文斤山　石鷰山<lb/>
　　　萬歳山　黃箱山　麓山　昭山<lb/>
<pb n="KR3k0012_SBCK_049-1b"/>
　　五溪山　錢石山　采玉山　玉山<lb/>
　　臨賀山　馬嶺山　彈丸山　百丈山<lb/>
　　灕山　隱山　獨秀山　南溪山<lb/>
　　龍蟠山　堯山　雲母山　馬鞍山<lb/>
　　慮山　火山　浮石山<lb/>
　　　　　景山<lb/>
盛弘之荆州記曰景山在上洛縣西南二百里東與荆山<lb/>
連接有沮水源岀焉其山一名鴈浮山荆山之首曰景山<lb/>
鴈南翔北歸徧經其上土人由兹改名爲鴈山又爲鴈塞<lb/>
山<lb/>
　　　　　荆山<lb/>
山海經曰荆山首曰景山金玉是岀此即卞和抱璞之處<lb/>
南連青山北接鴈塞通林交麓峭峙相望雖群峯競起而<lb/>
<pb n="KR3k0012_SBCK_049-2a"/>
荆山獨秀卞和得玉於此山獻厲王王使玉人相之曰石<lb/>
也刖其左足厲王薨獻之武王玉人相之又曰石也刖其<lb/>
右足和抱其璞哭荆山之下<lb/>
河圖括地象曰荆山爲地雌上爲軒星<lb/>
　　　　　荆門山<lb/>
袁山松冝都山川記曰南崖有山名荆門北對崖有山名<lb/>
虎牙二山相對其荆門山在南上合而下空徹山南有像<lb/>
門也<lb/>
　　　　　勾將山<lb/>
袁山松勾將山記曰登勾將山南望見冝都江陵近在目<lb/>
前沮潭沔漢諸山嵎嵎時見逺眺雲夢之澤皛然與天際<lb/>
四顧揔視衆山數千仞者森然羅列於足下千仞以還者<lb/>
<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬如丘浪勢焉今在上洛縣西北<lb/>
<pb n="KR3k0012_SBCK_049-2b"/>
　　　　　虎牙山<lb/>
袁山松冝都山川記曰虎牙山有石壁其文黃赤色有牙<lb/>
齒形<lb/>
　　　　　孤山<lb/>
郡國志曰安遠有陸抗城故城之南有孤山袁山松爲郡<lb/>
嘗登此山以四望見大江如縈帶舟舡如鳬鴈焉<lb/>
　　　　　髙筐山<lb/>
袁山松勾將山記曰登勾將北見髙筐山嶷然半天荆州<lb/>
圖副云昔堯時大水此山不没如筐因名焉<lb/>
　　　　　佷山<lb/>
冝都記曰佷山山谷之内有石穴穴出清泉水有神魚大<lb/>
者二尺小者一尺釣者先請多少拜而請之數滿便止水<lb/>
側有異花欲摘如魚請又有異木名千歳葉似棗冬夏青<lb/>
<pb n="KR3k0012_SBCK_049-3a"/>
青復有蒼范溪相近<lb/>
　　　　　冝陽山<lb/>
冝都記曰冝陽山有風井穴大如甕夏岀冬入有樵人置<lb/>
笠穴口風噏之後於長楊溪口得笠則知潜通也<lb/>
　　　　　丹山<lb/>
冝都記曰丹山時有赤氣籠井如丹故有此名<lb/>
　　　　　小酉山<lb/>
盛弘之荆州記曰小酉山上石穴中有書千卷相傳秦人<lb/>
於此而學因留之故梁湘東王云訪酉陽之逸典是<lb/>
　　　　　芋山<lb/>
盛弘之荆州記曰芋山有蹲鴟如兩斛大食之終身能不<lb/>
飢今民取食之<lb/>
　　　　　嵩梁山<lb/>
<pb n="KR3k0012_SBCK_049-3b"/>
盛弘之荆州記曰嵩梁山在澧水之陽望之如香炉之狀<lb/>
今名石門呉永安六年自然洞開玄朗如門三百丈門角<lb/>
上各生一竹倒垂下拂謂之天箒孫休以爲嘉祥置縣因<lb/>
山爲名隨文帝改曰石門山也<lb/>
　　　　　崇山<lb/>
盛弘之荆州記曰崇山書云放驩兠于崇山崇山在澧陽<lb/>
縣南七十五里<lb/>
　　　　　武山<lb/>
武陵記云武山髙可萬仞山半有盤瓠石窟中有一石狗<lb/>
形云是盤瓠之遺像又有班蛇四眼身大十圍山有水岀<lb/>
謂之武溪是也在縣之西<lb/>
　　　　　壷頭山<lb/>
武陵記曰壷頭山在縣東馬援所穿室也室内有蛇如百<lb/>
<pb n="KR3k0012_SBCK_049-4a"/>
斛舡云是援之餘靈<lb/>
　　　　　天門山<lb/>
武陵記曰天門山上有葱如人所種畦壟成行人欲取之<lb/>
先禱山神乃取氣味甚美不然者不可得巖中有書數千<lb/>
卷人見而不可取<lb/>
　　　　　黃聞山<lb/>
武陵記曰昔有臨沅黃道眞在黄聞山側釣魚因入桃花<lb/>
源陶潜有桃花源記今山下有潭立名黄聞此蓋聞道眞<lb/>
所說遂爲其名也<lb/>
　　　　　風門山<lb/>
武陵記曰風門山有石門去地百餘丈每將欲風起此門<lb/>
先有黒氣若煙隱隱而上斯須風起竟人<lb/>
　　　　　石㠶山<lb/>
<pb n="KR3k0012_SBCK_049-4b"/>
武陵記曰石㠶山石危起若數百幅㠶形<lb/>
　　　　　虎齒山<lb/>
武陵記曰虎齒山形如虎齒民嘗六月祭之不然即輙有<lb/>
虎害<lb/>
　　　　　移山<lb/>
武陵記曰移山在汧陽界本在江北岸因風雨之勢一夕<lb/>
移渡江南岸後以此名之<lb/>
　　　　　淳于山<lb/>
武陵記曰淳于山與白雉山相近在辰州武陵二郡界絶<lb/>
壑之半有一白雉逺望首尾可二丈申足翔翼若虛中翻<lb/>
飛即上視之乃有一石雉舒翅綴着石上山下有石室數<lb/>
畒望室裏雖闇猶見銅鍾髙丈餘數十枚其色甚光明<lb/>
　　　　　武陵山<lb/>
<pb n="KR3k0012_SBCK_049-5a"/>
武陵記曰武陵山中有秦避世人居之㝷水號曰桃花源<lb/>
敞陶潜有桃花源記<lb/>
又云山上有神母祠<lb/>
　　　　　平都山<lb/>
神仙傳云後漢延光元年隂長生於馬明生邊求仙法乃<lb/>
將長生入青天山中煑黃土爲金以示之立壇唼血取太<lb/>
清神丹經授之乃別去長生後於平都山白日昇天即此<lb/>
山是也<hi>山在南賔縣北二里</hi>
　　　　　陽歧山<lb/>
荆南記云石首縣陽歧山山無所岀不足可書本屬南平<lb/>
界○范玄平記云故老相承云胡伯始以本縣境無山此山<lb/>
上計偕簿<lb/>
　　　　　髙都山<lb/>
<pb n="KR3k0012_SBCK_049-5b"/>
江源記云楚辭所謂巫山之陽髙丘之阻髙丘蓋髙都山<lb/>
也<lb/>
　　　　　君山<lb/>
博物志云君山洞庭之山是也帝之二女居之曰湘夫人<lb/>
帝女遣精衛至王母取西山之玉印印東海北山<lb/>
庾穆之湘州記云昔秦皇欲入湘觀衡山而遇風浪溺敗<lb/>
至此山而免因號爲君山又荆州圖副云湘君所遊故曰<lb/>
君山有神祈之則利渉山下有道與呉包山濳通上有美<lb/>
酒數斗得飲者不死<lb/>
漢武帝故事云帝齋七日遣欒賔將男女數十人至君山<lb/>
得酒欲飲之東方朔曰臣識此酒請視之因即便飲帝欲<lb/>
殺之朔曰殺朔若死此爲不驗如其有驗殺亦不死帝赦<lb/>
之<lb/>
<pb n="KR3k0012_SBCK_049-6a"/>
　　　　　小廬山<lb/>
衡山圖經曰小廬山一名浮丘山在縣西一百八里髙六<lb/>
里三十歩東西二十里南北四十里言其山似九江廬山<lb/>
故曰小廬山<lb/>
又古老相傳謂浮丘公上昇之所兼有道觀存焉<lb/>
　　　　　静福山<lb/>
衡山圖經曰静福山在縣北五十里有梁廖沖者守清虛<lb/>
爲本郡主簿西曹祭酒湘東王國常侍大同三年家於此<lb/>
山先天二年飛昇於此山後刺史蔣防敬慕髙風刻石爲<lb/>
碑<lb/>
　　　　　方臺山<lb/>
蕭誠荆南志曰華容方臺山山岀雲母土人採之先候雲<lb/>
所岀之處於下掘取無不大獲往往有長五尺者可以爲<lb/>
<pb n="KR3k0012_SBCK_049-6b"/>
屏風當掘之時忌有聲響則所得麄惡<lb/>
　　　　　攸縣雲陽山<lb/>
遁甲經云沙土之地雲陽之墟可以避時可以隱居雲陽<lb/>
氏古之仙人姓氏因號雲陽山在攸縣仙方記云南嶽山<lb/>
有福地有松膏實甘鮮可餌相傳云服食練行之人多來<lb/>
採此松膏而服之不苦澀與餘處松有別<lb/>
　　　　　烏龍白騎山<lb/>
湘川記云汝城縣東有烏龍白騎山遠望似城有黒石如<lb/>
龍白石如馬羅列號曰烏龍白騎山<lb/>
　　　　　文斤山<lb/>
湘川記云耒陽文斤山上有石床方髙一丈四面緑竹扶<lb/>
踈常隨風委拂此床天旱則禱雨時應<lb/>
　　　　　石鷰山<lb/>
<pb n="KR3k0012_SBCK_049-7a"/>
甄烈湘州記云石形似鷰大小如一山明雲浄即翩翩飛<lb/>
翔○羅含湘中記云石鷰在零陵縣雷風則羣飛翩翩然其<lb/>
土人未有見者今合藥或用<lb/>
　　　　　萬歳山<lb/>
盛弘之荆州記曰桂陽萬歳山岀靈壽草仙方服之不死<lb/>
又有話石山石有聲如人共話<lb/>
　　　　　黃箱山<lb/>
盛弘之荆州記曰黄箱山一名黄岑山在東南三十里其<lb/>
山郴水所岀即是五嶺之一從東第二騎田嶺是也又有<lb/>
浪井井三日一涌<lb/>
　　　　　麓山<lb/>
盛弘之荆州記曰長沙西岸有麓山其下有精舎左右林<lb/>
嶺環廻泉澗精舎傍有礜石毎至巖冬其不上停霜雪<lb/>
<pb n="KR3k0012_SBCK_049-7b"/>
宗淵麓山記云山足曰麓蓋衡山之足也<lb/>
　　　　　昭山<lb/>
宋永初山川記云昭山下有旋潭深無底是湘水最深之<lb/>
處昔有人舟覆於此潭其槽并甑有名題號後於洞庭㝷<lb/>
得即知暗通也<lb/>
　　　　　五溪山<lb/>
長沙圖經云五溪山在縣西北五十八里髙二里北入朗<lb/>
州界昔吴黃龍三年潘濬將兵五萬討武陵五溪蠻在此<lb/>
山下立營截除徒黨因以爲名按溪水自邵州武剛縣東<lb/>
北流至岳州沅江縣合益水益陽城記云在益水之陽水<lb/>
岀縣北流入資口在縣門橋下皆五溪之下口也又按關<lb/>
羽屯軍資水北岸即一名茱茰江也吴甘寧拒之云聞吾<lb/>
咳唾羽即不敢過江是此處今號爲關羽瀬<lb/>
<pb n="KR3k0012_SBCK_049-8a"/>
　　　　　錢石山<lb/>
湘川記云曲江縣東有錢石山其狀四方有若臺其石三<lb/>
面壁立其上碎石如錢故謂之錢石山<lb/>
　　　　　采玉山<lb/>
湘川記曰曲江縣有採玉山卉木滋茂泉石澄澈相傳云<lb/>
古採玉於此得名<lb/>
　　　　　玉山<lb/>
湘川記曰玉山下有廟曽有人得玉瑛於此有銀山白石<lb/>
山越玉山又浮山其地躡一處則百餘歩地動<lb/>
　　　　　臨賀山<lb/>
盛弘之荆州記曰臨賀山東山中有二竹大數十圍有盤<lb/>
石俓四五丈極方正青如彈棊局兩竹屈垂拂掃石上絶<lb/>
無塵穢未至數十里間風吹簫管之音<lb/>
<pb n="KR3k0012_SBCK_049-8b"/>
　　　　　馬嶺山<lb/>
郡國志郴州馬嶺山本名牛脾山山上有仙人蘇躭壇即<lb/>
郴人也爲兒童時與衆童牧更直守牛毎躭守牛牛不敢<lb/>
散嘗與衆兒獵即乗鹿人笑之曰龍也去郡百二十里母<lb/>
臨食晩往買鮓須臾即還一旦有衆賔來躭啓母曰受性<lb/>
當仙仙人合召躭去今年疾疫甚飲家中井水即無恙又<lb/>
種藥於園梅樹下可治百病賣此水及藥過於供養便去<lb/>
母遽視之衆賔皆白鶴也以躭常乗白馬故號馬嶺山<lb/>
　　　　　彈丸山<lb/>
水經注曰臨桂彈丸山有湧泉奔流迅激東注于灕水山<lb/>
龕及溪中有石如彈丸因以石名焉驗其山有石竇下深<lb/>
數丈洞穴深逺莫究其極<lb/>
　　　　　百丈山<lb/>
<pb n="KR3k0012_SBCK_049-9a"/>
桂林風土記曰百丈山在郡城東北七十五里一名把杖<lb/>
山疊障深重連延西南數百里四接郡界莫窮逺近自府<lb/>
北驛路徑穿其中俗以﨑嶇險阻故以百丈名之又以林<lb/>
巒深䆳行人皆持兵仗以防猛獸因亦名把扙山<lb/>
　　　　　灕山<lb/>
桂林風土記曰灕山在城南二里灕水之陽因以名焉一<lb/>
名沉水山其山孤拔下有澄潭上髙三百餘尺傍有洞穴<lb/>
其穴廣數丈南北直透上有怪石欹危藤蘿縈茂世亂民<lb/>
保以避㓂旱或禱祀頗靈<lb/>
　　　　　隱山<lb/>
桂林風土記曰隱山在州之西郊先是榛莽翳薈古莫知<lb/>
者寳歷𥘉李渤岀鎭遂㝷其源見石門㸦開有水淵澈乃<lb/>
夷䕌蕪穢踈通巖穴石林磴道若天造靈府不可根本因<lb/>
<pb n="KR3k0012_SBCK_049-9b"/>
號隱山<lb/>
　　　　　獨秀山<lb/>
桂林風土記曰獨秀山在城西北一百歩直聳五百餘尺<lb/>
周廻一里平地孤抜秀異下有洞穴凝垂乳竇路通山北<lb/>
傍廻百餘丈豁然明朗宋光禄卿顔延年牧此郡常於北<lb/>
石室中讀書遺跡猶存嘗賦詩云未若獨秀者嵯峨郭邑<lb/>
開是也<lb/>
　　　　　南溪山<lb/>
桂林風土記曰南溪山在縣之南五里餘其山聳抜千尺<lb/>
煙翠凝空古今所遺其溪東注與桂江合<lb/>
　　　　　龍蟠山<lb/>
桂林風土記曰龍蟠山本名盤龍山有石洞深致洞中天<lb/>
然石室石床石盆洞門數重人秉燭遊常見龍跡大如椀<lb/>
<pb n="KR3k0012_SBCK_049-10a"/>
洞有水水中有魚四足有角如龍形人殺即風雨晦冥立<lb/>
至也前使李渤給事改爲隱山連其所也<lb/>
　　　　　堯山<lb/>
郡國志云廣州堯山髙四千丈自番禺交阯見之有颶風<lb/>
風發屋折樹翻湖焉<lb/>
　　　　　雲母山<lb/>
續南越志云天后朝曽城縣有何氏女服雲母粉得道於<lb/>
羅浮山山因所岀以名之<lb/>
　　　　　馬鞍山<lb/>
南越志云始皇朝望氣者云南海有五色氣遂發卒千人<lb/>
鑿之以断山之岡阜謂之鑿龍今所鑿之處形如馬鞍故<lb/>
名焉<lb/>
　　　　　慮山<lb/>
<pb n="KR3k0012_SBCK_049-10b"/>
裴關廣州記云東官縣有慮山其側有楊梅山桃只得於<lb/>
山中飽食不得取下如下則輙迷路<lb/>
　　　　　火山<lb/>
嶺表録云梧州對岸西火山山下水澄潭水深無極其火<lb/>
每三五夜一見于山頂毎至一更𥘉火起匝其頂如野花<lb/>
之甚者廣十丈餘食頃而息或言其下水中有寳珠光照<lb/>
于上如火上有茘枝四月先熟以其地熱故謂火山也<lb/>
　　　　　浮石山<lb/>
交州記云海中有浮石山而峙髙數十丈去永平營百餘<lb/>
里浮在水上昔李遜征朱崖欲審其實否牽長索於山底<lb/>
洞過<lb/>
太平御覽卷第四十九<lb/>
</p>
<p>
</p>
  </div>
</body>
</text>
</TEI>
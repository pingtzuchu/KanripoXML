<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_507-1a"/>
太平御覽卷第五百七<lb/>
　　逸民部七<lb/>
　　　　　逸民七<lb/>
皇甫士安髙士傳曰荷蕢者衛人也避亂不仕自匿姓名<lb/>
孔子擊磬於衛乃荷蕢而過孔氏之門曰有心哉擊磬乎<lb/>
旣而曰硜硜乎莫巳知斯巳而巳矣深則厲淺則掲孔子<lb/>
子聞之曰果哉蔑之難矣<lb/>
姓曰石門守者魯人也亦避丗不仕自隱又名爲魯守石<lb/>
門主晨夜開閉之子路從孔子入石門而宿問子路曰奚<lb/>
自子路曰自孔氏遂譏孔子曰是知其不可而爲之者與<lb/>
時人賢焉<lb/>
又曰東郭順子者魏人也脩道守眞田子方師事之而爲<lb/>
魏文侯師友侍坐於文侯數稱谿工文侯曰谿工子師耶<lb/>
<pb n="KR3k0012_SBCK_507-1b"/>
子方曰非也無擇之里人也稱道數當無擇稱之文侯曰<lb/>
然則子無師耶子方曰有文侯曰子師誰子方曰東郭順<lb/>
子也文侯曰然則夫子何故未嘗稱之子方曰其爲人也<lb/>
直情而容物物無道則正容以悟之使人意也消無擇何<lb/>
也以稱之子方出文侯曰逺哉全德之君子始吾以聖智<lb/>
之言仁義之行爲至矣吾聞子方之師形解而不敢動口<lb/>
鉗而不知言語所學真土梗耳夫魏真爲居累矣<lb/>
又曰壷丘子林者鄭人也道德甚優列禦㓂師事之<lb/>
又曰列禦㓂者鄭人也隱居不仕鄭穆公時子陽爲相專<lb/>
任刑列禦㓂乃絶迹窮巷面有飢色或告子陽曰列禦㓂<lb/>
盖有道之士也居君之國而窮君無乃不好士乎子陽聞<lb/>
而悟使官載粟數十乗以與之禦㓂出見使再拜而辭之<lb/>
入見其妻妻撫心而怒曰聞爲有道之妻子皆得樂今子<lb/>
<pb n="KR3k0012_SBCK_507-2a"/>
之妻子有飢色君遺先生食先生不受豈非命也哉禦㓂<lb/>
笑曰君非自知而遺我也以人之言而遺我至於其罪我<lb/>
也又必且以人之言此吾所以不受也居一年鄭人殺子<lb/>
陽其黨皆死禦㓂安然獨全終身不仕著書八篇言道家<lb/>
之意号曰列子<lb/>
又曰叚干木者晉人也少貧且賤心志不遂乃治清節逰<lb/>
西河師事卜子夏與田子方李克翟璜呉起等居於魏皆<lb/>
爲將唯干木守道不仕魏文侯就造其門叚干木踰墻而<lb/>
避之文侯尊以容禮出過其廬而軾其僕問曰干木布衣<lb/>
也君軾其廬不以甚乎文侯曰叚干木不趨勢利隱處乎<lb/>
窮巷聲馳千里敢不軾乎文侯以名過齊桓公者盖能尊<lb/>
叚干木敬卜子夏友田子方故也<lb/>
又曰公儀潜魯人與子思爲友穆公因子思而致命欲以<lb/>
<pb n="KR3k0012_SBCK_507-2b"/>
爲相子思曰公儀子逾所以不至也君若飢渴待賢納用<lb/>
其謀雖𬞞食飲水伋亦願在下風如以髙官厚禄爲釣餌<lb/>
而無信用之心公儀子智若魚者可也不尔則不踰君之<lb/>
庭且臣不佞又不能爲君操竿下釣以傷守節之士潜竟<lb/>
終身不屈<lb/>
又曰王斗齊人也修道不仕與顔歜並時曽造齊宣王門<lb/>
欲見宣王宣王使謁者延斗入斗曰趍見王爲好勢趍見<lb/>
斗爲好士於王何如謁者還報王曰先生徐之寡人請從<lb/>
王趍而迎之於門曰寡人奉先君之宗廟宇社稷願聞先<lb/>
生直言正諫斗曰王之憂國愛民不若王之愛尺之縠王<lb/>
曰何謂斗曰王使爲冠不使左右便辟而使工者何也爲<lb/>
能之也今王治齊國非左右便辟則無使也臣故曰不如<lb/>
愛尺之縠也王乃謝曰寡人有罪於國家矣於是舉士五<lb/>
<pb n="KR3k0012_SBCK_507-3a"/>
人任之以官齊國大治王斗之力也<lb/>
又曰黔婁先生者齊人也修身清節不求進諸侯魯恭公<lb/>
聞其賢遣使致禮賜粟三十鍾欲以爲相辭不受齊王又<lb/>
禮之以黄金百斤聘以爲卿又不就著書四篇言道家之<lb/>
務号曰黔婁子終身不屈以壽終<lb/>
又曰原憲居環堵之室甕牖桑樞上漏下濕緼衣無表手<lb/>
足胼胝三日不舉火十年不製衣坐而彈琴子貢相衛結<lb/>
駟連騎排藜藿入窮閭巷不容軒來見憲憲韋冠杖藜而<lb/>
岀應門正冠則纓絶歛袵則肘見納屨則踵决子貢曰嘻<lb/>
先生何病也憲笑曰憲聞之無財謂之貧學道而不能行<lb/>
者謂之病若憲貧也非病也若夫仁義之慝車馬之飾憲<lb/>
不忍爲子貢逡廵面有慙色終身耻其言之過也<lb/>
又曰曽參字子羽魯哀公致邑焉參辭不受曰吾聞受人<lb/>
<pb n="KR3k0012_SBCK_507-3b"/>
者常畏人與人者常驕人縱君不我驕我豈無畏乎<lb/>
又曰陳仲子齊人其兄載爲齊卿食禄萬鍾仲子以爲不<lb/>
義將妻子適楚居于於陵自謂於陵子仲窮不苟求不義<lb/>
之食遭歳飢乏糧三日乃匍匐而食井上李實之蟲者三<lb/>
咽而食視身自織履妻擘纑以易衣食楚王聞其賢欲以<lb/>
爲相遣持金百鎰至於陵聘仲子仲子入謂妻曰楚王欲<lb/>
以我爲相今日爲相明日結駟連騎食方丈於前意可乎<lb/>
妻曰夫子左琴右書樂在其中矣結駟連騎所安不過一<lb/>
肉而懷楚國之憂竟可乎於是謝使者遂相與逃而爲人<lb/>
灌園<lb/>
又曰披裘公者呉人延陵季子出逰見道中有遺金顧而<lb/>
覩公曰取彼金公投鎌瞋目拂手而言曰何子處之髙而<lb/>
視之卑五月披裘而負薪豈取金者哉季子大驚旣謝而<lb/>
<pb n="KR3k0012_SBCK_507-4a"/>
問姓名公曰子皮相之士何足語姓名哉<lb/>
又曰江上丈人者楚人也楚平王以費無忌之䜛殺伍奢<lb/>
奢子貟士將奔呉至江上欲渡無舟而楚人購貟甚急自<lb/>
恐不脫見丈人得渡因解所佩劒以與丈人曰此千金之<lb/>
劒也願獻之丈人不受曰楚國之法得伍胥者爵執珪金<lb/>
千鎰吾尚不取何用劒爲不受而别莫知其誰貟至呉爲<lb/>
相求丈人不能得每食輙祭之曰名可得聞而不可得見<lb/>
其唯江上丈人乎<lb/>
又曰漁父者楚人也見楚亂乃匿名隱釣於江濵楚頃襄<lb/>
王時屈原爲三閭大夫名顯於諸侯爲上官靳尚所譛王<lb/>
怒遷之江濵𬒳髪行吟於澤畔漁父見而問之曰子非三<lb/>
閭大夫歟何故至斯原曰舉丗混濁而我獨清衆人皆醉<lb/>
而我獨醒是以見放漁父曰夫聖人不疑滯於萬物故能<lb/>
<pb n="KR3k0012_SBCK_507-4b"/>
與丗推移舉丗混濁何不隨其流揚其波汨其泥衆人皆<lb/>
醉何不餔其糟歠其醨何故懷瑾握瑜自令放焉乃歌曰<lb/>
滄浪之水清可以濯吾纓滄浪之水濁可以濯吾足遂去<lb/>
深自閉匿人莫知焉<lb/>
又曰河上丈人者不知何國人也明老子之術自匿姓名<lb/>
居河之湄著老子章句故丗號曰河上丈人當戰國之末<lb/>
諸侯交爭馳說之士咸以權勢相傾唯丈人隱身修道老<lb/>
而不虧專業於安期先生爲道家之宗焉<lb/>
又曰樂臣公者宋人也其先宋公族其後别從趙其族樂<lb/>
毅顯名於諸侯而臣公獨好黄老恬静不仕及趙爲秦昭<lb/>
王滅臣公東之齊以老子顯名齊人尊之號稱賢師趙人<lb/>
田叔等皆師事之<lb/>
又曰盖公者齊之膠西人也明老子師事樂臣公楚漢之<lb/>
<pb n="KR3k0012_SBCK_507-5a"/>
起齊人爭往于丗主唯盖公獨遁居不仕及漢定天下曹<lb/>
叅爲齊相延問諸儒數百人何以治齊人人各殊叅不知<lb/>
所從盖公善黄老乃使人厚幣䀻之公爲言治道貴清浄<lb/>
則民定遂推此爲類爲叅言之叅恱乃避正堂舎之師事<lb/>
焉齊果大治及叅入相漢導盖公之道故天下歌之盖公<lb/>
雖爲叅師然未嘗仕以終壽<lb/>
又曰四皓者皆河内軹人也或在汲一曰東園公二曰角<lb/>
里先生三曰綺里季四曰夏黄公皆修道㓗巳非義不動<lb/>
秦始皇時見秦政虐乃退入藍田山而作歌曰莫莫髙山<lb/>
深谷逶迤曄曄紫芝可以療飢唐虞丗逺吾將何歸駟馬<lb/>
髙盖其憂甚大冨貴之畏人不如貧賤之肆志乃共入啇<lb/>
洛隱地肺山以待天下定及秦敗漢髙聞之徴之不至深<lb/>
自匿終南山不能屈也<lb/>
<pb n="KR3k0012_SBCK_507-5b"/>
又曰黃石公者下邳人也遭秦亂自隱姓名時人莫能知<lb/>
者𥘉張良易姓爲張自匿下邳歩遊沂水圯上與黄石公<lb/>
相遇衣褐衣而老墜履圯下顧謂良曰孺子取履良素不<lb/>
知乍愕然欲毆之爲其老也強忍下取履因跪進焉公笑以<lb/>
足受而去良殊驚公行里許還謂良曰孺子可教也後五<lb/>
日平明與我期此良愈恠之復跪曰諾五日平旦良徃公<lb/>
怒曰與老人期何後也後五日早㑹良雞鳴徃公又先在<lb/>
怒曰何後復五日早㑹良夜半徃有頃公亦至喜曰當如<lb/>
是乃岀一篇書與良曰讀是則爲王者師後十二年孺子<lb/>
見濟北榖城山下黄石即我遂去不見良且視其書乃是<lb/>
太公兵法良異之因講習以說他人莫能用後與沛公遇<lb/>
於陳留沛公用其言輙有功後十三年從髙祖過濟北榖<lb/>
城山下得黄石公良乃寳祠之及良死與石并葬焉<lb/>
<pb n="KR3k0012_SBCK_507-6a"/>
又曰魯二徴士者皆魯人也髙祖定天下即皇帝位博士<lb/>
叔孫通白徴魯諸儒三十餘人欲定漢儀禮二士獨不肯<lb/>
罵通曰天下𥘉定死傷者未起而欲起禮樂禮樂所由起<lb/>
百年之德而後可舉吾不忍爲公所爲也公所爲不合古<lb/>
吾不行也公徃矣無汙我通不敢致而去<lb/>
又曰安期先生者琅瑘人受學河上丈人賣藥海邊老而<lb/>
不仕時人謂之千歳公秦始皇東遊請與語三夜賜金璧<lb/>
直數千萬出置阜鄉亭而去赤玉舄爲報留書與始皇曰<lb/>
後數十年求我於蓬萊山下及秦敗安期先生與其友蒯<lb/>
通同徃見項羽羽欲封之卒不肯受<hi>見列仙傳</hi>
又曰東郭先生者與其友梁石君俱修道隱居不仕曹叅<lb/>
爲齊相尊禮士范陽人蒯通爲叅客入見叅曰婦人有夫<lb/>
死三日嫁者有幽居守寡不出門者足下即欲求婦何取<lb/>
<pb n="KR3k0012_SBCK_507-6b"/>
叅曰取不嫁者通曰然則求臣亦由是也彼東郭先生梁<lb/>
石君齊之雋士也今隱未嘗卑節下意以求仕願足下禮<lb/>
之叅遂致禮聘二人亦終不仕齊人羙焉<lb/>
又曰田何字子齊人也自孔子受易丗傳至何及秦焚學<lb/>
以易爲卜筮之書獨不焚故何傳之不絶漢興何以齊諸<lb/>
田徙杜故号曰杜田生以易受弟子東武王仲洛陽周王<lb/>
孫丁寛齊服生梁項生等皆顯當丗惠帝時何年老家貧<lb/>
守道不仕帝親幸其廬以受業終爲易者宗<lb/>
又曰王生者漢文景時人也善爲黄老退居不仕與南陽<lb/>
張釋之交當時釋之爲公車令太子與梁王共入朝不下<lb/>
司馬門釋之劾奏太子不敬文帝善之遷至庭尉及文帝<lb/>
崩太子代立爲帝是謂景帝釋之懼稱病欲去用王生計<lb/>
乃見上謝之景帝不過也王生平常與釋之及公卿㑹庭<lb/>
<pb n="KR3k0012_SBCK_507-7a"/>
中立王韤解顧謂釋之前跪而繫之旣退或讓生曰獨奈<lb/>
何辱張廷尉使跪繫韈乎生曰吾年老老且賤矣自度終<lb/>
無益張廷尉廷尉方爲天下名臣吾豈敢耻廷尉使繫<lb/>
韤乎欲重之諸公聞之皆賢王生而重張廷尉<lb/>
太平御覽卷第五百七<lb/>
<pb n="KR3k0012_SBCK_507-7b"/>
</p>
<p>
</p>
  </div>
</body>
</text>
</TEI>
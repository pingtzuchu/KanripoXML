<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_224-1a"/>
太平御覽卷第二百二十四<lb/>
　職官部二十二<lb/>
　　　散騎常侍　貟外散騎常侍<lb/>
　　　通直散騎常侍　散騎侍郎<lb/>
　　　貟外散騎侍郎　通直散騎侍郎<lb/>
　　　　　散騎常侍<lb/>
六典曰唐貞觀𥘉置散騎常侍二貟隷門下省明慶二年<lb/>
又置二貟隷中書省始有左右之號並金蟬眊貂左散騎<lb/>
與侍中爲左貂右散騎與中書令爲右貂謂之八貂<lb/>
又曰散騎常侍晉代此官選望甚重時與黃門侍郎謂之<lb/>
黄散<lb/>
漢書百官表曰散騎中常侍皆加官所加或列侯將軍卿<lb/>
大夫正貟多至數十人<lb/>
<pb n="KR3k0012_SBCK_224-1b"/>
應劭漢官儀曰秦及前漢置散騎及中常侍各一人散騎<lb/>
騎馬並乗輿車獻可替否<lb/>
魏志曰文帝延康元年置散騎常侍爲一官省中置四人<lb/>
與侍中同掌規諌不用宦者宦者爲官不過署令<lb/>
魏略自散騎常侍比於侍中貂璫挿石黄𥘉中始置四人<lb/>
出入侍從與上談議不典事<lb/>
蜀志曰魏文帝善孟逹之姿才容觀以爲散騎常侍<lb/>
吴志曰薛瑩旣至洛陽特先見叙爲散騎常侍荅問處當<lb/>
皆有條理<lb/>
晉書曰鄭黙字思元爲散騎常侍武帝出南郊侍中巳陪<lb/>
乗詔曰使鄭常侍叅乗<lb/>
又曰阮孚爲散騎常侍嘗以金貂換酒復爲所司彈劾帝<lb/>
宥之<lb/>
<pb n="KR3k0012_SBCK_224-2a"/>
又曰華嶠字叔駿加散騎常侍班同中書寺爲内臺中書<lb/>
散騎著作及理禮音律天文數術南省文章門下撰集皆<lb/>
典統之也<lb/>
又曰何劭字敬祖曽之子也少與武帝同年有惣角之好<lb/>
及帝即位轉散騎常侍甚見親重<lb/>
晉起居注曰太康七年詔曰尚書馮紞忠亮在公歷職内<lb/>
外勤恪匪懈而疾未差屢求放退其以紞爲散騎常侍賜<lb/>
錢二千萬牀帳一具<lb/>
又曰升平五年詔曰前西中郎謝萬才義簡亮冝居獻替<lb/>
其以萬爲散騎常侍<lb/>
晉中興書曰庾闡有文章才美議者以爲冝綜國史於是<lb/>
召爲散騎常侍<lb/>
晉諸公賛曰司馬駿五六歳能書數魏王爲帝駿八歳爲<lb/>
<pb n="KR3k0012_SBCK_224-2b"/>
散騎常侍常侍講<lb/>
齊書曰周盤龍自平北將軍爲散騎常侍武帝戯之曰卿<lb/>
著貂蟬何如兠鍪對曰此貂蟬從兠鍪中出耳<lb/>
齊職儀曰魏氏侍中皆騎從御登殿與散騎常侍對挾帝<lb/>
侍中居左常侍居右<lb/>
後魏書曰𥘉髙祖以李彪爲散騎常侍郭祚因入見髙祖<lb/>
謂祚曰朕誤受一人官禄對曰豈容聖詔一行而有差異<lb/>
髙祖曰朕昨誤沉吟曰此自應有讓朕欲别授一官湏臾<lb/>
彪有啓云伯石辭卿子産所惡臣欲之巳乆故不敢讓髙<lb/>
祖歎謂祚曰卿之忠諌李彪正辭使朕遲廻不能復决遂<lb/>
不移官<lb/>
又曰明亮爲常侍加武勇將軍進曰臣本官常侍是第三<lb/>
清今授武勇其號至濁<lb/>
<pb n="KR3k0012_SBCK_224-3a"/>
又曰荀頽承明元年文明太后令百官舉才堪幹事人足<lb/>
委仗者於是公卿咸以頽應選徴拜散騎常侍<lb/>
又曰孝文謂散騎常侍元景曰卿等自在集書合省逋墯<lb/>
致使王言遺滯起居不修<lb/>
北齊書曰宋弁爲散騎常侍遷右將軍領黄門弁屢讓髙<lb/>
祖曰散騎位在中書之右常侍者黄門之庶兄領軍者二<lb/>
衛之假攝不足空存推讓而棄大委<lb/>
又曰朝貴多假常侍以取貂蟬之飾髙隆之自表解侍中<lb/>
并陳請假侍服者亦請罷之詔皆如表<lb/>
三國典略曰齊遣散騎常侍崔瞻聘于陳瞻辭韻温雅南<lb/>
人欽服力謂之曰常侍前朝何竟不來今日誰相對者<lb/>
又曰賀琛爲梁散騎常侍梁主與語常移晷刻故省中語<lb/>
曰上殿不下有賀雅琛容止都雅故人呼之<lb/>
<pb n="KR3k0012_SBCK_224-3b"/>
隋書曰案漢官侍内金蟬左貂金取剛固蟬取髙㓗也<lb/>
董巴志曰内常侍右貂金璫銀附蟬内書今亦同此今宦<lb/>
者去貂内史金蟬右貂納言金蟬左貂開皇時特加散騎<lb/>
常待在門下者貂蟬至是罷之唯加常侍聘外國者特<lb/>
給貂蟬還則輸納於内省<lb/>
環濟要略曰散騎常侍入侍左右出則侍事於廊廡之下<lb/>
華嶠集云詔曰散騎以從容侍從承荅頋問掌讃詔命平<lb/>
處文籍故前世多叅用文學之士義郎華嶠有論義著述<lb/>
之才其以嶠爲散騎常侍兼與中書共叅著作事<graphic n="KR3195" url="https://raw.githubusercontent.com/kanripo/KR-Gaiji/master/images/KR3195.png" mimeType="image/png"/>表謝<lb/>
云非臣典筆申辭所能陳謝<lb/>
　　　　　貟外散騎常侍<lb/>
晉書曰吏部郎李重啓東莞太守曹嘉之才翰學義先代<lb/>
之後冝𥙷貟外常侍<lb/>
<pb n="KR3k0012_SBCK_224-4a"/>
晉起居注曰咸康八年司徒王導表貟外常侍孫朝八年<lb/>
告老弃身茨宇永絶榮禄冝給夲官秩俸以終餘年<lb/>
梁書曰賀琛字國寳遷貟外散騎常侍舊尚書南座無貂<lb/>
貂自琛始也<lb/>
　　　　　通直散騎常侍<lb/>
陶氏職官要録曰晉太始十年詔東平王楙爲貟外常侍<lb/>
通直殿中與散騎常侍通直通直之號盖自此始也<lb/>
朱鳯晉書曰左軍陳與騫之子以父老求去職宿衛不冝<lb/>
曠詔以爲通直常侍<lb/>
宋書曰通直散騎常侍貟四人魏末散騎常侍又有在貟<lb/>
外晉武帝使二人與散騎常侍通貟直故謂之通直散騎<lb/>
常侍晉江左置四人<lb/>
梁書曰鮑泉嘗乗髙幰車從數十左右繖盖服玩甚精道<lb/>
<pb n="KR3k0012_SBCK_224-4b"/>
逢國子祭酒王承承疑非舊貫遣訪之泉從者荅曰鮑通<lb/>
直承恠焉復欲辱之遣逼車問鮑通直復是何許人而得<lb/>
如此都下少年遂爲口實見尚豪華人相戯曰鮑通直復<lb/>
是何許人而得如此以之爲笑謔<lb/>
北齊書曰張景仁除通直散騎常侍及奏御筆點通直字<lb/>
遂爲正常侍也<lb/>
隋書曰許善心加通直散騎常侍聘於隋遇髙祖伐陳禮<lb/>
成而不獲反命累表請辭上不許留縶賔館及陳亡髙祖<lb/>
遣使告之善心素服號哭於西階之下藉草東向經三日<lb/>
勑書唁焉明日有詔就館拜通直散騎常侍賜衣一襲善<lb/>
心哭盡哀入房改服復出北面立垂涕再拜受詔明日乃<lb/>
朝伏泣於殿下悲不能興上頋左右曰我平陳國唯復此<lb/>
人旣能懷其舊君即是我誠臣也勑以夲官直門下省賜<lb/>
<pb n="KR3k0012_SBCK_224-5a"/>
物千叚馬二十疋<lb/>
　　　　　散騎侍郎<lb/>
魏志曰文帝延康元年置散騎常侍侍郎各四人<lb/>
又曰鍾敏字雅叔每十四爲散騎侍郎機捷談笑有父之<lb/>
風<lb/>
魏略曰孟康字公休安平人黄𥘉中以於郭后有外属并<lb/>
受九親賜拜遂轉爲散騎常侍是時散騎皆以髙才英儒<lb/>
充其選而康獨縁妃嬙雜在其間故于時皆共輕之號爲<lb/>
阿九康旣才敏因在冗官博讀書傳後遂有所彈駮其文<lb/>
義雅而切要衆人乃更加意<lb/>
晉陽秋曰荀顗字景倩帝見而竒之曰荀令君子也擢拜散<lb/>
騎侍郎<lb/>
于寳晉紀曰處士馮恢志行過人以爲散騎侍郎張華曰<lb/>
<pb n="KR3k0012_SBCK_224-5b"/>
臣請觀之若不見臣上也見而有慠丗之容次也敬而爲<lb/>
賔主者固俗士也及華至恢待之恭於是時人少之<lb/>
唐書曰髙祖𥘉平長安拜舞人安叱奴爲散騎侍郎旣在<lb/>
朝列咸陪遊宴禮部尚書李綱諌曰臣案周禮均工樂胥<lb/>
不得預於士伍雖復才如子野妙等師襄皆終身繼世不<lb/>
易其業故魏武帝欲使禰衡擊鼓先解朝服露體而擊之<lb/>
問其故對曰不敢以先王法服而爲伶人之衣也唯齊末<lb/>
髙緯封曹妙逹爲王安馬駒爲開府有國家者以爲殷監<lb/>
今新定天下開太平之基起義功臣行賞未遍髙才碩學<lb/>
猶滯草萊而先令舞胡致位五品鳴玉曵組趍馳廊廟故<lb/>
非創規模貽子孫之道也髙祖不納<lb/>
桓氏家傳曰延康元年𥘉置散騎之官皆選親舊文武之<lb/>
才以爲賔宴之臣遷桓範爲散騎侍郎<lb/>
<pb n="KR3k0012_SBCK_224-6a"/>
陶氏職官要録曰案漢𥘉有騎郎常侍有資者得爲騎郎<lb/>
資滿五萬爲常侍郎張釋之以資爲常侍郎盖此官也<lb/>
華嶠譜叙曰華歆有三子表字偉咎年二十餘爲散騎侍<lb/>
郎時同寮諸郎共平尚書事少並厲鋒氣要名譽尚書事<lb/>
至或有不便故遺漏不視及傳書者去即深文論駮唯表不<lb/>
然事有不便輙與尚書共論盡其意主者固執不得巳<lb/>
然後共奏司空陳恭等以此稱之<lb/>
　　　　　貟外散騎侍郎<lb/>
晉起居注曰大興四年詔曰今以前司空從事中郎盧諶<lb/>
爲散騎侍郎在貟外<lb/>
晉中興書曰符堅青州刺史符朗降烈宗詔曰朗深識逆<lb/>
順望風歸化旣嘉此誠亦簡其才可貟外散騎侍郎并賜<lb/>
給之<lb/>
<pb n="KR3k0012_SBCK_224-6b"/>
宋書曰貟外散騎侍郎置無貟<lb/>
後魏書曰梁三益字敬安於南陽内附髙祖與語善之曰<lb/>
三益三益殊不亞拜貟外散騎侍郎<lb/>
　　　　　通直散騎侍郎<lb/>
晉大興元年起居注曰置通直散騎侍郎四人<lb/>
沈約宋書曰晉元帝使貟外散騎侍郎二人與散騎通直<lb/>
故謂之通直散騎侍郎<lb/>
後魏書曰李瑾字道瑜美容皃頗有文才遷通直散騎侍<lb/>
郎與黄門王遵業尚書郎盧觀典脩儀注臨淮王式謂瑾<lb/>
等三儁共掌帝儀可謂舅甥之國王盧即瑾之外兄也<lb/>
太平御覽卷第二百二十四<lb/>
</p>
<p>
</p>
  </div>
</body>
</text>
</TEI>
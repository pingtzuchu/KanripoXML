<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_322-1a"/>
太平御覽卷第三百二十二<lb/>
　兵部五十三<lb/>
　　　　　勝<lb/>
孫子曰夫未戰而廟勝者得筭多也未戰而廟不勝者得<lb/>
筭少也多筭勝少筭而況無筭乎吾以此觀之勝勢見也<lb/>
<hi>吾以此道觀之是兵無成勢無常形臨時變化不可預傳故曰料敵在心察機在目也</hi>
又曰昔之善戰者先爲不可勝以待敵之可勝不可勝在<lb/>
己<hi>守備之</hi>可勝在敵<hi>自循理以備敵之虚解</hi>故戰者能爲不可勝不能<lb/>
使敵必可勝也<lb/>
又曰見勝不過衆人之所知非善之善也戰勝而天下曰<lb/>
軍善非善之善也<hi>交争勝也太公曰争勝白刃之中非良將也</hi>故舉秋毫不爲<lb/>
多力見日月不爲明目聞雷霆不爲聦耳<hi>見易聞也</hi>古人所謂<lb/>
善戰者勝勝易勝者也<hi>原微易勝攻其可勝不攻其不可勝也</hi>故善戰者之<lb/>
<pb n="KR3k0012_SBCK_322-1b"/>
所勝也無勇攻<hi>敵兵形未成服之無赫赫之功也</hi>
又曰善戰者立於不敢敗之地而不失敵之敗勝者也故<lb/>
勝兵先勝而後求戰敗兵先戰而後求勝善用兵者脩道<lb/>
而保法故能爲勝攻之政<hi>善用兵者先自脩理不可勝之道保法度不失敵之乱敗也</hi>
又曰勝可知而不可爲也敵雖衆可使無鬪故䇿之而知<lb/>
得失之計候之而知動静之理形之而知死生之地角之<lb/>
而知有餘不足之處<hi>角量之也</hi>故兵形之極至於無形無形則<lb/>
深淵不能闚也而智者不能謀也因形而作勝於衆衆不<lb/>
能知也<hi>因地形而立勝</hi>人皆知我所以勝之形而莫知吾所以制<lb/>
勝之形也<hi>人皆知吾所以勝莫知吾因敵形制此勝也</hi>故兵戰勝不復<hi>不量重復</hi>而<lb/>
應形無窮<hi>動而應也</hi>
又曰知勝有五知可戰與不可以戰者勝<hi>能料知敵情審其虚實者勝</hi>
知衆寡之用者勝<hi>言兵之形有衆而不可擊寡或可以弱制強而能変之者勝也春秋傳曰師克</hi>
<pb n="KR3k0012_SBCK_322-2a"/>
<hi>在和不在衆</hi>上下同者勝<hi>言君臣和同勇而欲戰者勝也故孟子曰天時不如地利地利不如人和</hi>
以虞待不虞者勝<hi>虞度也以我有法度之師擊彼無法度之兵故春秋傳曰不備不虞不可以出</hi>
<hi>師</hi>將能而君不御者勝<hi>司馬法曰進退唯時無曰寡人將旣精能曉練兵勢君能專任事不</hi>
<hi>從中御也</hi>此五者知勝之道故曰知已知彼百戰不殆<hi>審知彼強弱之</hi>
<hi>勢雖不至百戰實無危殆也</hi>不知彼知巳一勝一負<hi>雖不知敵之形勢恃巳能尅之者勝</hi>
<hi>負各半也</hi>不知彼不知巳每戰必殆<hi>外不料敵内不知巳用戰歩危也</hi>知地知<lb/>
天勝乃可全<hi>知地形之便知天時孤虗向皆晦暝風雲之譎詭也</hi>
左傳曰楚屈瑕將盟貳<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>
                    <hi>貳<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>二國名也</hi>鄖人軍於蒲騷楚莫敖<lb/>
曰<hi>莫敖官名</hi>盍請濟師<hi>盍何也何不濟益師</hi>對曰師克在和不在衆也啇<lb/>
周之不敵君之所聞也<hi>武王有乱臣十人紂有億兆之衆</hi>莫敖曰卜之對<lb/>
曰卜以决疑不疑何卜遂敗鄖師于蒲騷<lb/>
又曰秦伯以壁祈戰于河<hi>注禱河求勝也</hi>
戰國䇿曰魏武侯問呉起曰兵以何勝曰以理爲勝曰不<lb/>
<pb n="KR3k0012_SBCK_322-2b"/>
在衆乎起曰法令不明賞罰不信聞鼔不進聞金不止雖<lb/>
有百萬之師何益於用所爲理者居則有禮動則有威進<lb/>
不可當退不可追前却如節左右應麾雖絶成陣雖散成<lb/>
行投之無所徃天下莫敢當<lb/>
又曰韓魏之君不朝于齊邹忌爲齊相田忌爲將使田忌<lb/>
伐魏三戰三勝<lb/>
又曰或說齊閔王曰臣之所聞戰攻之道於師者雖有百<lb/>
萬之軍比之堂上雖孫呉之將擒之户内千丈之城㧞之<lb/>
罇爼之間百尺之衝折之袵席之上<lb/>
史記曰張儀東說齊閔王曰臣聞之齊與魯三戰而魯三<lb/>
勝國以危亡隨其後雖有勝之名而有危之實是何也齊<lb/>
大而魯小也<lb/>
又曰魏以太子申爲上將軍伐齊過外黄徐子謂太子曰<lb/>
<pb n="KR3k0012_SBCK_322-3a"/>
自將攻齊太子曰勝則冨不過有魏貴不益爲王若戰不<lb/>
勝齊則萬丗無魏矣此臣之百戰百勝也<lb/>
漢書曰廣武君謂韓信曰成安君有百戰百勝之計一日<lb/>
而失之軍敗鄗下身死汦水上<lb/>
又曰髙祖置酒雒陽南宫上曰吾所以有天下者何項氏<lb/>
之所以失天下者何王陵對曰陛下嫚而侮人項羽仁而<lb/>
敬人然陛下使人攻城略地所降下者因以與之天下與<lb/>
同利也項羽妬賢疾能有功者害之賢者疑之戰勝而不<lb/>
與人功得地而不與人利此則所以失天下也上曰公知<lb/>
其一未知其二夫運籌䇿於帷幄之中决勝於千里之外<lb/>
吾不如子房鎭國家撫百姓給饋餉不絶糧道吾不如蕭<lb/>
何連百萬之軍戰必勝攻必取吾不如韓信三者皆人傑<lb/>
也吾能用之此吾所以取天下也<lb/>
<pb n="KR3k0012_SBCK_322-3b"/>
後漢書曰河南尹朱儁爲董卓陳軍事卓折儁曰我百戰<lb/>
百勝决於心卿勿妄說且汙我刀儁曰昔武丁之明猶求<lb/>
箴諌况如卿者而欲杜人之口乎卓曰戯之耳儁曰不聞<lb/>
怒言可以爲戯卓謝儁<lb/>
又曰呉漢與公孫述戰於廣都成都之間八戰八尅遂軍<lb/>
其郭中<lb/>
又光武詔曰將軍鄧禹與朕謀謨帷幄决勝千里<lb/>
魏志曰鍾㑹爲鎭西將軍假節都督關中諸軍事詔曰㑹<lb/>
所向摧弊前無強敵緘制衆城綱運羅送　蜀之豪帥靣<lb/>
縛歸命謀無遺䇿舉無廢攻凢所降誅動以萬計全勝獨<lb/>
尅有征無戰拓平西夏方隅清晏以㑹爲司徒㑹喜之<lb/>
又曰魏國初建荀攸爲尚書令攸深宻有智防自從太祖<lb/>
征伐常謀謨帷幄時人及子弟莫知其所言<lb/>
<pb n="KR3k0012_SBCK_322-4a"/>
呉志曰魏使司馬曹仁將歩騎數萬向濡須僞欲東攻羡<lb/>
溪朱桓赴羡溪仁進軍拒濡須桓聞追羡溪兵未到而仁<lb/>
兵奄至諸將各懼桓喻之曰凡兩軍相對勝負在將不在<lb/>
衆寡因與諸軍共據髙城臨大江北背山陵以逸待勞爲<lb/>
主制客此百戰百勝之勢桓因偃旗鼓外示虚弱以誘仁<lb/>
仁果分遣將軍王雙等乗油舡襲中洲桓身自距之生獲<lb/>
雙等送武昌<lb/>
晉書曰王濬爲平東將軍假節都督梁益諸軍事率兵伐<lb/>
呉濬兵不血刃攻無堅城夏口武昌無相支抗<lb/>
又曰征西將軍庾亮以石勒新死欲移鎭石城爲滅賊之<lb/>
漸事下公卿蔡謨議曰自石勒初起則季龍爲牙瓜百戰百<lb/>
勝遂定中國　又曰嵇紹字延祖爲侍中從<lb/>
駕至湯隂紹之行也侍中秦准謁曰今日向難卿有佳馬<lb/>
<pb n="KR3k0012_SBCK_322-4b"/>
不嵇正容曰大駕親以正伐邪理必有征無戰若皇輿失<lb/>
守臣節有在駿馬何爲聞者莫不歎息<lb/>
漢晉春秋曰諸葛亮至南中所在戰捷聞孟獲者爲胡漢<lb/>
所服募生致之旣得使觀於營陣之間問曰此軍何如獲<lb/>
曰不知虚實故敗定易勝耳亮縱使更戰七縱七擒<lb/>
傳巽别傳曰衛臻領舉傳巽爲兾州刺史文帝曰巽吾腹<lb/>
心臣也不妨與其籌筭帷幄之中决勝千里之外不可授<lb/>
以逺任<lb/>
蕭方等三十六國春秋曰西凉從事中郎將張顗言於凉<lb/>
王曰太祖以天挺神姿應桓文之運流<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>万里於西夏所<lb/>
推平索嗣兵不血刃取酒泉有易俯拾爲殿下開創崇規<lb/>
貽厥孫謀者也<lb/>
又曰秦王堅下書曰呉人敢恃江山僣稱大號輕率犬羊<lb/>
<pb n="KR3k0012_SBCK_322-5a"/>
屢窺王境朕將廵狩省方登㑹稽而朝諸侯復禹績而定<lb/>
九州今王師所擬必有征無戰伐國存主義同一<lb/>
又曰夏王㪍㪍自號貞興元年夏刻石都南頌其功曰我<lb/>
皇誕命丗之期應天縱之德仰恊時來俯從民望屬姦豪<lb/>
鼎峙之際群㐫岳立之秋故運籌命將舉無遺䇿親御六<lb/>
戎即有征無戰五稔之間而治風弘闡矣<lb/>
春秋齊後語曰騶忌與田忌不相善公孫閱謂騶忌曰何<lb/>
不令人操十金卜於市曰我田忌之人也吾三戰三勝聲<lb/>
威天下欲爲大事亦吉乎卜者出因令人捕之驗其辭於<lb/>
王之所騶忌從之田忌懼無以自白遂以其徒襲攻臨淄<lb/>
欲殺騶忌不勝而奔<lb/>
梁後略曰君子普通之未邊壃告驚㓂虜𤇺煽擊拆相聞<lb/>
上皇乃運籌帷中邁曹王之逺略决勝千里超光武之懸<lb/>
<pb n="KR3k0012_SBCK_322-5b"/>
謀故能師不疲勞献捷相係<lb/>
老子曰善勝敵者不爭〇又曰戰勝則以喪禮處之<lb/>
管子曰天時地利其數多少其要必出於計數故凡攻伐<lb/>
之爲道也計必先定於内然後兵出乎境計未定而出兵<lb/>
是則戰之自毀也故不明敵人之政不能加也<hi>未可加兵</hi>不明<lb/>
敵人之積不能約也<hi>不能約誓</hi>不明敵人之士不先陣是故以<lb/>
衆擊寡以理擊乱以冨擊貧以能擊不能以教卒練士擊<lb/>
歐衆白徒故百戰百勝也<lb/>
孫卿子曰舜伐有苗禹伐共工湯伐有夏文王伐崇武王<lb/>
伐紂逺方慕義兵不血刃<lb/>
墨子曰墨子爲守使公輸般服而不肯以兵知<hi>墨子雖善爲兵而不</hi>
<hi>肯以知兵聞也</hi>善持勝者以強爲弱故老子曰道冲而用之有弗<lb/>
盈也<lb/>
<pb n="KR3k0012_SBCK_322-6a"/>
鄧析子曰百戰百勝黄帝之師也<lb/>
韓詩外傳曰孔子歎平仲云身不出罇俎之門而折衝千<lb/>
里之外<hi>注云衝衝車也謂敵人設此以臨城大臣謀於廟堂遥以折之</hi>
古司馬兵法曰大捷不賞上下皆不伐善<hi>捷勝也一軍皆勝上下俱不取</hi>
<hi>功也</hi>上苟不伐善則不驕矣下荀不伐善則不差矣上下不<lb/>
伐善此讓之至也大敗不誅上下皆以不善在巳也<hi>敗者負也</hi>
<hi>一軍奔北人皆有罪故不誅上下俱過</hi>上苟以不善在巳必悔其上過上下<lb/>
分惡若此讓之至也<lb/>
又曰凡戰以力乆以氣勝<hi>有力者任重則可乆可乆即可怠</hi>以固乆以危<lb/>
勝<hi>營壘次舎器械具備行陣堅守可以乆也乗危乃以死易生戰攻之心定矣</hi>夲心固新氣勝<lb/>
<hi>无褁疑心本堅固飬而不勞故能制勝</hi>以甲固以兵勝<hi>甲以杵矣兵以斬敵甲堅則困兵利則</hi>
<hi>勝也</hi>凡車以宻固徒以坐勝<hi>車卒衆則宻陣歩卒衆則坐陣</hi>兼以重固以輕<lb/>
勝<hi>車歩兼也以重卒持堅以輕卒攻取故勝也</hi>
<pb n="KR3k0012_SBCK_322-6b"/>
吕氏春秋曰凢兵也者貴其因也因也者因敵之險以爲<lb/>
巳固因敵之謀以爲巳事能審囙而加勝則不可窮矣勝<lb/>
不可窮之謂神神則能而不可勝矣夫兵不貴勝而貴不<lb/>
可勝不可勝在巳可勝在彼聖人必在巳者不在彼故執<lb/>
不可勝之術以遇不勝之敵若此則兵無失矣<lb/>
又曰趙襄子攻翟勝左人中人使者使謁之<hi>下左人中人城今盧奴西</hi>
<hi>山中有二城也</hi>襄子方食搏飯有憂色左右曰一朝而下兩城此<lb/>
人之所喜今君有憂色何也襄子曰江河之大也<hi>大長也</hi>不<lb/>
過三日焱風暴雨日中不湏臾今趙氏之德行所積又一<lb/>
朝而兩城下亡其及我乎孔子聞之曰趙氏其昌乎夫憂<lb/>
所以爲昌也喜所以爲亡也勝非其難者也持之其難昔<lb/>
賢主以此持勝故其福及後丗齊荆呉越皆甞勝矣而卒<lb/>
取亡不逹乎持勝也唯有道之主能持勝<lb/>
<pb n="KR3k0012_SBCK_322-7a"/>
淮南子曰文王知而好問故聖武王勇而好問故勝夫乗<lb/>
衆人之智則無不任也用衆人之力則無不勝也<lb/>
三輔故事云婁敬爲隴西太守過洛陽見曰臣之䇿能不<lb/>
血刃坐羈匈奴頭著陛下前○衛公兵法曰夫決勝之䇿<lb/>
者在乎察將之材能審敵之強弱料地之形勢觀時之冝利<lb/>
先勝而後戰守地不失是謂必勝之道也若上驕下怨可<lb/>
離而間營乆卒疲可掩而襲昧去迷就士衆猜嫌可振而<lb/>
走重進輕退遇逢險阻可邀而取若敵人旌旗屢動士馬<lb/>
數顧其卒或縱或撗其吏或行或止追北恐不利見利恐<lb/>
不獲渉長途而未息入險地而不疑勁風劇寒剖冰濟水<lb/>
烈景炎熱倍道兼行陣而未定舎而未畢若此之勢乗而<lb/>
擊之此所謂天賛我也豈有不勝乎<lb/>
張恊詩曰疇昔懷微志惟幕竊所經何必操干戈堂上有<lb/>
<pb n="KR3k0012_SBCK_322-7b"/>
竒兵<lb/>
陸士衡辯正論曰攻無堅城之將戰無交鋒之虜<lb/>
又曰由是二邦之將䘮氣挫鋒勢衂財匱而呉宛然坐乗<lb/>
其弊<lb/>
太平御覽卷第三百二十二<lb/>
</p>
<p>
</p>
  </div>
</body>
</text>
</TEI>
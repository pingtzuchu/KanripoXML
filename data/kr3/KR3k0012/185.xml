<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_185-1a"/>
太平御覽卷第一百八十五<lb/>
　居處部十三<lb/>
　　　㕔事　齋房庭　階　陛　墀<lb/>
　　　序　廊塾　壇　屏扆　宁<lb/>
　　　　　㕔事<lb/>
郡國志曰廣州呉孫皓時以滕脩爲刺史未至州有五仙<lb/>
人騎五色羊負五榖來迎而去今州㕔事梁上畫五仙人<lb/>
騎五色羊爲瑞<lb/>
裴淵廣州記曰州㕔事梁上畫五羊像又作五榖囊隨像<lb/>
懸之云昔髙固爲楚相五年衘榖莖于楚庭於是圖其像<lb/>
廣州則楚分野故因圖象其瑞焉<lb/>
臨海記曰章安縣南門有赤蘭橋世傳成公綏作縣此橋<lb/>
上製㕔縣令年常祭㕔事神用生鹿其年活得白鹿還於<lb/>
<pb n="KR3k0012_SBCK_185-1b"/>
㕔事上生以祭神仍遂食之歳時用焉自是以後白鹿不<lb/>
可復得而必須生鹿歴代相承迄今不絶<lb/>
世說曰庾太尉兄弟𥘉渡江行路人有避雨者悉聚諸㕔<lb/>
事上征西車騎自譬遣之不肯去太尉新沐頭散髮髙詠<lb/>
從閤内出避雨者退莫有留者<lb/>
王㓪與許靖書曰武皇帝於江陵劉景升㕔事上共論道<lb/>
足下至于通夜不寐忘倦飢渇無巳〇盧諶祭法曰凡祭<lb/>
法有廟者置之於座未遑立廟祭於㕔事可也<lb/>
兩京記曰考功貟外㕔有薛稷畫鶴宋之問爲讃工部尚書<lb/>
㕔有薛稷畫樹石並爲時所重<lb/>
　　　　　齊<lb/>
王安成記曰大和中陳郡殷府君引水入城穿池殷仲堪<lb/>
又於池北立小屋讀書百姓于今呼曰讀書齋<lb/>
<pb n="KR3k0012_SBCK_185-2a"/>
晉徴祥說曰桓玄鎮姑熟屋壁先畫作黄盤龍號盤龍齋<lb/>
俄而玄敗將軍劉毅居之毅小名盤<lb/>
襄沔記曰金城内刺史院有髙齋梁昭明太子於此齋造<lb/>
文選鮑至云簡文爲晉安王鎮襄陽日又引劉孝威庾肩<lb/>
吾徐防江伯操孔敬通惠子恱徐陵王囿孔鑠等於此齋<lb/>
綜覆詩集于時鮑至亦在數凡十人資給豐厚曰設肴饌<lb/>
于時號爲髙齋學士〇雍州記云髙齋其泥色甚鮮浄故<lb/>
此名焉南平丗子恪臨州有甘露降此齋前竹林昭明太<lb/>
子於齋營集道義以時相繼<lb/>
又曰白土齋南道有一齋以栗爲屋梁武帝臨州寢卧於<lb/>
此齋中常有五色雲廻轉狀如盤龍屋上恒紫雲騰起形<lb/>
似繖蓋逺近望者莫不異焉梁武帝于此龍飛<lb/>
又曰髙齋東北有一齋名曰下齋次於髙齋制度壯麗極<lb/>
<pb n="KR3k0012_SBCK_185-2b"/>
爽塏刺史辯决獄訟舊出此齋<lb/>
國史𥙷曰梁武造寺令蕭子雲飛白大書一蕭字在焉李<lb/>
約自江淮竭産買歸　洛中置於小亭號曰蕭齋<lb/>
　　　　　房<lb/>
說文曰房室在旁也<lb/>
釋名曰房旁也室之兩旁也<lb/>
尚書大傳曰古后夫人將侍於君前息燭後舉燭至于房<lb/>
中釋朝服襲燕服然後入御于君<lb/>
毛詩黍離曰君子陽陽左執簧右招我由房<lb/>
漢書曰哀帝𥘉即位躬行儉約省減諸用政事由已出朝<lb/>
廷翕然望焉有詔問丞相大司空定陶恭王太后冝當何<lb/>
居孔光不欲令帝旦夕相近即議以爲定陶王太后冝改<lb/>
築宫大司空何武曰可居北宫有紫房複道通未央宫<lb/>
<pb n="KR3k0012_SBCK_185-3a"/>
太后果從複道朝夕至帝所求欲稱尊号貴寵其屬使上以<lb/>
不得直道而行<lb/>
應劭漢官儀曰皇后稱椒房以椒塗室圭温暖除惡氣也<lb/>
酈善長注水經曰芭水出南山芒水谷北流遥玉女房水側<lb/>
山際有石室世謂之玉女房<lb/>
郡國誌曰葭萌縣玉女房昔有玉女入石穴空有竹數莖<lb/>
下有青石壇每因風恒自掃壇<lb/>
王子年拾遺記曰越欲滅吴蓄天下竒寳羙人異味以進<lb/>
於吴殺三牲以祈天地殺龍以祠川海以江南億万户民輸<lb/>
爲傭保越又有美女二人一名夷光一名脩明以貢於吴吴<lb/>
處之以椒華之房貫細珠爲簾熀愰内竊窺者莫不動心<lb/>
驚魂謂之神人吴王妖惑怠於國政及越兵入乃抱二女<lb/>
以逃吴苑<lb/>
<pb n="KR3k0012_SBCK_185-3b"/>
晉宮閣名曰洛陽宫内有義和温房<lb/>
十洲記曰崐崘山有紫翆丹房<lb/>
拾遺録曰崐崘丹宻雲房東西千歩望之如丹霞<lb/>
尸子曰泰山之中有神房阿閣<lb/>
楚辭曰姱容脩態絙洞房<lb/>
又九歌曰桂棟兮蘭橑新夷楣兮葯房<lb/>
宋玉風賦曰主人女子乃更有蘭房奥室止臣其中<lb/>
　　　　　庭<lb/>
說文曰庭朝中也<lb/>
尚書曰咸造勿褻在王庭<lb/>
周易曰揚于王庭孚號有厲造自邑不利即戎利有攸徃<lb/>
禮記曰諸侯之庭<lb/>
毛詩曰洒掃庭内<lb/>
<pb n="KR3k0012_SBCK_185-4a"/>
又曰俟我于庭乎而<lb/>
又曰殖殖其庭<lb/>
又曰子有庭内弗洒弗掃<lb/>
又曰有瞽有瞽在周之庭<lb/>
左傳曰庭實旅百<lb/>
論語曰鯉趨而過庭曰學詩乎<lb/>
又曰孔子謂季氏八佾舞於庭是可忍也孰不可忍也<lb/>
周書曰成王四征不庭<lb/>
漢書曰王啇爲人多質有威重<hi>師古曰多質言不爲文飾</hi>長八尺餘身<lb/>
體鴻大容皃絶人河平四年單于來朝引見白虎殿丞相<lb/>
啇坐未央庭中單于前拜謁啇<hi>師古曰單子將見天子而經未央庭中過</hi>啇起<lb/>
離席與言單于仰視啇貌大畏之遷延却退天子聞而歎<lb/>
曰眞漢相矣<lb/>
<pb n="KR3k0012_SBCK_185-4b"/>
晉書曰謝玄字㓜度少潁悟與從兄郎俱爲叔父安所器<lb/>
重安甞戒約子姪曰子弟亦何豫人事而正欲使其佳諸<lb/>
人莫有言者玄荅曰譬如芝蘭王樹欲使其生於庭階耳<lb/>
安恱<lb/>
說苑曰呉入楚申包胥告急於秦秦哀公曰諾固將圖之<lb/>
申包胥立哭於秦庭晝夜哭七日七夜不絶聲哀公曰有<lb/>
臣如此可不救乎興師救楚呉人引兵而還昭王反復欲<lb/>
封申包胥包胥辭曰救亡非爲名也功成受賜是賣勇也<lb/>
遂退而隠終身不見<lb/>
　　　　　階<lb/>
釋名曰階梯也言有等差<lb/>
說文曰階陛也陛升髙階也除殿陛也阼主階也<lb/>
尚書曰舞干羽于兩階七旬有苗格<lb/>
<pb n="KR3k0012_SBCK_185-5a"/>
禮記曰季氏之葬在西階下<lb/>
又大傳曰天子阼階髙九尺<lb/>
又曰主人與客讓登主人先登客從之拾<hi>音渉</hi>級聚足連歩<lb/>
以上上於東階則先右足上於西階則先左足<lb/>
又曰夏后氏殯於東階之上則猶在阼也周人殯於西階<lb/>
之上則猶賔之也<lb/>
左傳曰石之紛如死于階下<lb/>
又曰衛孫子來聘公登亦登<lb/>
論語曰没階趨進翼如也<lb/>
史記曰堯舜土階三等堂髙三尺<lb/>
三秦記曰明光殿以玉爲階<lb/>
吕氏春秋曰周之明堂茅茨蒿柱土階三等以見儉節也<lb/>
文選詩曰紅藥當階翻蒼苔依砌上<lb/>
<pb n="KR3k0012_SBCK_185-5b"/>
又曰阿閣三重階<lb/>
　　　　　陛<lb/>
摯虞决要注云其制有陛右墄<hi>七則反</hi>左平平以文塼相亞<lb/>
次墄者爲陛級也九錫之禮納陛以登謂受此陛以上殿<lb/>
靈光殿賦曰飛陛縁雲以上征<lb/>
蔡邕獨斷曰天子陳兵於陛故呼陛下用卑逹尊之意也<lb/>
　　　　　墀<lb/>
說文曰墀塗地也<lb/>
禮記曰天子赤墀<lb/>
漢書典職曰以丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>地故曰丹墀漢書有白玉墀<lb/>
又曰曲陽侯王根僣作赤墀青璅司隷京兆奏根負鉞謝<lb/>
罪<lb/>
劉楨清慮賦曰駢雄黄以爲墀<lb/>
<pb n="KR3k0012_SBCK_185-6a"/>
　　　　　序<lb/>
爾雅曰東西廂謂之序<hi>郭璞曰所以序别外内也犍為舎人日殿東西堂序尊卑處</hi>
廣雅曰反坫謂之序<lb/>
說文曰序東西牆也<lb/>
尚書顧命曰大訓在西序河圖在東序孔安國曰大訓唐<lb/>
虞書典謨也河圖八卦也王延壽魯靈光殿賦曰東序重<lb/>
深而奥祕<lb/>
　　　　　廊<lb/>
周書作雒曰凢五宫明堂咸有重廊<lb/>
史記紂有䛕臣曰左強夸而目巧教紂爲象廊<lb/>
漢書曰武帝筞茂才曰盖聞虞舜之時逰巖廊之上<hi>文頴注曰</hi>
<hi>殿下外屋也晉灼注曰堂邊曰巖峻之廊也</hi>
鄭緝之東陽記曰石歩廊去歌山十里臨流虚構高可數<lb/>
<pb n="KR3k0012_SBCK_185-6b"/>
丈長三十丈可容百人坐<lb/>
韓子曰師曠爲晉平公請角一奏有雲從西北方起再奏<lb/>
大風而隨之裂幃幕破俎豆墯廊瓦平公懼伏于廊室<lb/>
兩京記曰隋煬帝從東都至西京御道並作長廊<lb/>
枚乗七發曰連廊四注臺城増光<lb/>
陸機與弟雲書曰聽頌觀東作百丈許廊屋<lb/>
　　　　　塾<lb/>
爾雅曰門側之堂謂之塾<hi>郭璞注曰東門堂</hi>
尚書顧命曰先輅在左塾之前次輅在右塾之後<lb/>
禮記學記曰古之教者家有塾<lb/>
白虎通曰所以必有塾何以飾門因取其名也明臣下當<lb/>
見於君先孰思其事也<lb/>
東觀漢記曰趙孝爲郎每告歸往來常白衣歩檐過道上<lb/>
<pb n="KR3k0012_SBCK_185-7a"/>
郵亭但稱書生寄止於亭門塾<lb/>
魏武制度奏曰三公列侯門施内外塾方三十畝<lb/>
　　　　　壇<lb/>
左傳曰子産相鄭伯以如楚舎不爲壇<lb/>
漢書曰蕭何薦韓信於髙祖髙祖擇日齋戒設壇拜爲將<lb/>
軍<lb/>
莊子曰孔子遊乎緇帷之林休坐乎杏壇之上弟子讀書<lb/>
孔子絃歌皷琴奏曲未終有漁父者下船而來左手據膝<lb/>
右手柱頥以聽曲終而招子貢子路二人俱對客指孔子<lb/>
曰彼何爲者也子路曰魯之君子也<lb/>
徐靈期南岳記曰南岳山上有飛流壇懸水激石飛湍百<lb/>
仞即孫温伯所䘮身處也又有曲水壇水行石上成溝瀆<lb/>
如世人臨河壇也三月三日時來逍遥<lb/>
<pb n="KR3k0012_SBCK_185-7b"/>
梁州記曰沔陽城先沔陽縣所治也在漢水南舊蕭何所<lb/>
築劉備爲漢王權住此城盟於城下今門外有盟壇猶存<lb/>
帝王世紀曰雍郊有五畤壇漢武獲麟處<lb/>
　　　　　屏<lb/>
爾雅曰屏謂之樹<hi>郭璞曰小牆當門中者也犍爲舎人曰以垣當門敝爲樹</hi>
廣雅曰復罳謂之屏<lb/>
說文曰屏蔽也<lb/>
釋名曰屏自鄣屏也蕭牆在門内蕭肅也臣將入於此自<lb/>
肅警之處也罘罳在門外罘復也臣將入請事於此復重<lb/>
思也<lb/>
禮記禮器曰康王䟽屏天子之廟飾也<hi>鄭玄注云屏樹也今謂之果罳</hi>
論語八佾曰或問管氏知禮乎曰邦君樹塞門管氏亦樹<lb/>
塞門管氏而知禮孰不知禮<hi>鄭玄注曰樹屏也</hi>
<pb n="KR3k0012_SBCK_185-8a"/>
又季氏曰吾恐季孫之憂不在顓臾而在蕭牆之内<hi>蕭牆謂之</hi>
<hi>屏也</hi>
漢書佞幸傳曰哀帝令將作爲董賢起冡營義陵旁内爲<lb/>
便房剛栢題湊外徼道周垣數里門闢罘罳甚盛<lb/>
又曰王莽傳曰莽性好時日小數及事迫急但爲厭勝遣<lb/>
使壞渭陵園門罘罳曰無使民復思漢也<lb/>
漢官典職曰省閣下大屏稱曰丹屏尚書郎含雞舌香伏<lb/>
其下奏事<lb/>
晉書曰阮籍爲東平相徹去屏障使内外相對<lb/>
孫卿子曰天子外屏諸侯内屏禮也外屏不欲見於外内<lb/>
屏不欲見於内也<lb/>
風俗通曰屏卿大夫以帷士以簾稍有第以自障蔽也示<lb/>
臣臨見自整屏氣處也<lb/>
<pb n="KR3k0012_SBCK_185-8b"/>
呉越春秋曰越將伐呉越王命於夫人王背屏夫人向屏<lb/>
而立王曰自今日之後内政無岀外政無入各守其職巳<lb/>
盡其信内中辱者則是子境外千里辱者則是予也吾見<lb/>
子於是巳明試矣王岀宫夫人送王不過屏因反闔其門<lb/>
填之以土<lb/>
白虎通曰所以設屏何所以自障也示極臣下之故也天<lb/>
子徳大故外屏諸侯徳小所照見近故内屏<lb/>
　　　　　扆<lb/>
爾雅曰户牖之間謂之扆<hi>郭璞注曰牕東户西也礼云斧扆形如屏風畫爲斧文置扆地</hi>
<hi>以其所名之耳</hi>
尚書顧命曰設黼扆<lb/>
儀禮覲禮曰天子負扆南面朝諸侯是升致命也<lb/>
禮記明堂位曰天子負斧扆南　而立<lb/>
<pb n="KR3k0012_SBCK_185-9a"/>
　　　　　宁<lb/>
爾雅曰門屏之間謂之宁<hi>郭璞注曰人君視朝門宁立處也</hi>
釋名曰宁佇也見君所佇立定氣之處也<lb/>
毛詩曰俟我於著乎而<lb/>
曲禮曰天子當宁而立諸公東面諸侯西面曰朝<lb/>
太平御覽卷第一百八十五<lb/>
<pb n="KR3k0012_SBCK_185-9b"/>
</p>
<p>
</p>
  </div>
</body>
</text>
</TEI>
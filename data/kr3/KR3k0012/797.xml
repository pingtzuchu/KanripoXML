<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_797-1a"/>
太平御覽卷第七百九十七<lb/>
　四夷部十八<lb/>
　　西戎六<lb/>
　　　　蒲類　小宛　精絶　渠勒<lb/>
　　　　依耐　無雷　難兠　孤胡<lb/>
　　　　山國　烏貪　卑陸　郁立師<lb/>
　　　　却國　烏弋山離　拘弥　德若<lb/>
　　　　髙附　東離　移支　者舌<lb/>
　　　　拔豆　烏利　者至抜　朱居<lb/>
　　　　權烏摩　伽色尼　薄知　牟知<lb/>
　　　　阿弗太汗　呼似宻　諾色波羅　畢伽至<lb/>
　　　　伽不單　伽倍　折薛莫孫　鉗敦<lb/>
　　　　弗敵沙　臨兒　貲虜　盤越<lb/>
<pb n="KR3k0012_SBCK_797-1b"/>
　　　鹽長　竒恒　石尖　扶伏<lb/>
　　　可蘭　鵠國　無不逹　無継民<lb/>
　　　録民　無首民　納民　拘夷<lb/>
　　　波羅秦斯　䑕王　摩訶頼　波麗越<lb/>
　　　雞城　和訶條　播黎曰　舎衛<lb/>
　　　維耶離　迦維羅越　郍訶維　碓國<lb/>
　　　拘郍含　波羅柰　拘宋婆　罽宻<lb/>
　　　拘私郍竭　摩竭提<lb/>
　　　　　蒲類<lb/>
漢書曰蒲類王治天山西䟽榆谷去長安八千三百六十<lb/>
餘里<lb/>
後漢書曰蒲類國王居天　山西䟽榆谷廬帳而居逐水<lb/>
草頗知田作有牛馬駱駞羊畜能作弓矢國出名馬蒲類<lb/>
<pb n="KR3k0012_SBCK_797-2a"/>
本大國也前西域屬匈奴時蒲類王得罪單于單于怒徙蒲<lb/>
國人民六千餘口内之匈奴右部阿惡地号曰阿惡國𥘉徙<lb/>
居時甚貧羸不能者逃亡在山谷間故得留爲蒲類國云<lb/>
　　　　　小宛<lb/>
漢書曰小宛國王治扞零城去長安七千二百一十里東<lb/>
與婼羌接<lb/>
　　　　　精絶<lb/>
漢書曰精絶城國王治精絶城去長安八千八百二十里<lb/>
地阨狹西通扞弥四百六十里<lb/>
　　　　　渠勒<lb/>
漢書曰渠勒國王治鞬都城去長安九千九百五十里東<lb/>
與戎盧接<lb/>
　　　　　依耐<lb/>
<pb n="KR3k0012_SBCK_797-2b"/>
漢書曰依耐國王治去長安萬一百五十里北至䟽勒六<lb/>
百五十里少糓寄田莎車䟽勒<lb/>
　　　　　無雷<lb/>
漢書曰無雷國王治無雷城去長安九千九百五十里衣<lb/>
服類烏孫<lb/>
　　　　　難兠<lb/>
漢書曰難兠國王治<hi>難兠城去長安</hi>一萬五千一百五十里西與<lb/>
大月氐接種五糓有金銀銅䥫作兵<lb/>
　　　　　孤胡<lb/>
漢書曰孤胡國王治車栁谷長安八千餘里<lb/>
　　　　　山國<lb/>
漢書曰山國王治去長安七千一百七十里出鐵民山居<lb/>
寄田糴糓於焉耆<lb/>
<pb n="KR3k0012_SBCK_797-3a"/>
　　　　　烏貪<lb/>
漢書曰烏貪訾離國王治于婁谷去長安萬三百三十里<lb/>
　　　　　卑陸<lb/>
漢書曰卑陸國王治天山乾當谷去長安八千六百八十<lb/>
里<lb/>
　　　　　郁立師<lb/>
漢書曰郁立師國王治内咄谷去長安八千八百三十里<lb/>
　　　　　却國<lb/>
漢書曰却國王治天山東丹渠谷去長安八千五百七十<lb/>
里<lb/>
　　　　　烏弋山離<lb/>
漢書曰烏弋山離國王去長安萬二千二百里不属都護<lb/>
烏弋地暑熱其草木畜産五糓菓菜飲食宫室市列錢<lb/>
<pb n="KR3k0012_SBCK_797-3b"/>
貨兵器金珠之屬與罽賔同有桃枝<hi>桃枝似鹿或名天禄</hi>師子犀牛<lb/>
俗重妄殺錢文爲人頭幕爲騎馬<lb/>
　　　　　拘弥<lb/>
後漢書曰拘弥王治寧弥城去洛陽萬二千八十里靈帝<lb/>
熹平四年于闐王安國攻寧弥殺其王死者甚衆戊巳校<lb/>
尉西域長史各發兵輔立寧弥侍子定興爲王<lb/>
　　　　　德若<lb/>
後漢書曰德若國王東去洛陽一萬二千一百五十里與<lb/>
子合相接其俗皆同<lb/>
　　　　　髙附<lb/>
後漢書曰髙附國在大月氐西南其俗似天笁而弱易服<lb/>
善賈販内冨於財所属無常天笁罽賔安息三國強則得<lb/>
之弱則失之<lb/>
<pb n="KR3k0012_SBCK_797-4a"/>
　　　　東籬<lb/>
後漢書曰東離國王治沙竒城在天笁東南三千餘里其<lb/>
地暑熱風氣物類與天竺同有城十數其人民男女皆長<lb/>
大可八尺乗象往來隣國有㓂乗象以戰<lb/>
　　　　移支<lb/>
後漢書曰移支國王居蒲類地其民勇猛敢戰以㓂鈔爲<lb/>
事皆𬒳髮隨畜逐水草不田作<lb/>
　　　　者舌<lb/>
後魏書曰者舌國故康居國也在破洛郍西北去代一萬<lb/>
五千四百五十里大武延平三年遣使朝貢<lb/>
　　　　㧞豆<lb/>
後漢書曰㧞豆國去代五萬一千里國中出金銀雜寳白<lb/>
象水牛犛牛蒲桃五菓土冝五糓<lb/>
<pb n="KR3k0012_SBCK_797-4b"/>
　　　　烏利<lb/>
後魏書曰烏利國去代二萬五百里國中出金玉良馬白<lb/>
疊土冝五糓<lb/>
　　　　者至拔<lb/>
後魏書曰者至㧞國都城在踈勒西去代一萬一千六百<lb/>
二十里其國東有藩賀郍山出美鐵師子等<lb/>
　　　　朱居<lb/>
後魏書曰朱居國在于闐西其民山居有麦多林果咸事<lb/>
佛與于闐相類役屬嚈噠<lb/>
　　　　權烏摩<lb/>
後魏略曰權烏摩國故烏耗國也其王治烏耗城西接悉<lb/>
居半國西南去代一萬二千九百七十里<lb/>
　　　　伽色尼<lb/>
<pb n="KR3k0012_SBCK_797-5a"/>
後魏書曰伽色尼國治伽色城在万斤南去代一萬二千<lb/>
九百里出赤鹽多五菓<lb/>
　　　　　薄知<lb/>
後魏書曰薄知國治城在伽色尼南去代一萬三千三百<lb/>
二十里<lb/>
　　　　　牟知<lb/>
後漢書曰牟知國都牟知城在忸宻西南去代二萬二千<lb/>
九百二十里土平禽獸草木類中國<lb/>
　　　　　阿弗太汗<lb/>
後漢書曰阿弗太汗國治阿弗太汗城在忸宻西去代二<lb/>
萬三千七百二十里土平多五菓<lb/>
　　　　　呼似宻<lb/>
後魏書曰呼似宻國治呼似宻城在阿弗太汗西去代二<lb/>
<pb n="KR3k0012_SBCK_797-5b"/>
萬七百里土平出金銀琥珀有師子多五菓<lb/>
　　　　　諾色波羅<lb/>
後魏書曰諾色波羅國治諾色波羅城在忸宻南去代二<lb/>
萬三千四百二十八里土平冝稻麥多五菓<lb/>
　　　　　卑伽至<lb/>
後魏書曰卑伽至國治卑伽至城東接忸宻國去代二萬<lb/>
三千七百二十八里土平少少田殖取稻麦於隣國有五<lb/>
菓<lb/>
　　　　　伽不單<lb/>
後魏書曰伽不單國治伽不單城在悉万斤西北去代一<lb/>
萬二千七百八十里土冝稻麥有五菓<lb/>
　　　　　伽倍<lb/>
後魏書曰伽倍國故休宻翎侯所治和墨城也在莎車西<lb/>
<pb n="KR3k0012_SBCK_797-6a"/>
去代萬三千里民居山谷間<lb/>
　　　　　折薛莫孫<lb/>
後魏書曰折薛莫孫國故雙靡翎侯所治雙<hi>靡城</hi>也在伽倍<lb/>
西去代一萬三千五百里居山谷間<lb/>
　　　　　鉗敦<lb/>
後魏書曰鉗敦國古之貴霜翎侯所治護藻城也在折薛<lb/>
莫孫西去代一萬三千五百六十里居山谷之間<lb/>
　　　　　弗敵沙<lb/>
後魏書曰弗敵沙國古盻頓翎侯所治薄芳城也在鉗敦<lb/>
西去代一萬三千六百里居山谷間<lb/>
　　　　　臨兒<lb/>
魏略曰臨兒國浮屠經云其國王生浮屠太子也父曰屑<lb/>
頭耶母曰莫耶浮屠身服黄色髮青乳有青毛冬青始莫<lb/>
<pb n="KR3k0012_SBCK_797-6b"/>
耶夢白象而孕及生從母右脅出墮地能行七歩漢哀帝<lb/>
元壽元年慱士景庸從月氐王使伊存口授浮屠經其所<lb/>
載與老子經相出入蓋以老子西出關教胡爲浮屠也<lb/>
　　　　　貲虜<lb/>
魏略曰貲虜本匈奴之奴也匈奴　名奴婢爲貲始建武<lb/>
時匈奴衰分其奴婢亡匿在金城武威酒泉此黒水東畜<lb/>
牧逐水草抄盗凉州不與東部鮮卑同也其種非一有大<lb/>
胡丁零羗雜處並本亡奴婢也<lb/>
　　　　　盤越<lb/>
魏書曰盤越國一名漢越王在天竺東南數千里與益部<lb/>
相近其人小大與中國人同<lb/>
　　　　　鹽長<lb/>
山海經曰西海中有鹽長國其人烏首亦名鳥民<lb/>
<pb n="KR3k0012_SBCK_797-7a"/>
　　　　　竒恒<lb/>
括地圖曰竒恒民善爲機巧設百禽爲車飛從風逺行湯<lb/>
時西風多竒恒車至於豫州湯破其車十年西風倒乃令<lb/>
復作車遣歸去玉門四萬里<lb/>
　　　　　石尖<lb/>
玄中記曰玉門之西南羗之東有一國五六百户無他事<lb/>
役國中有山山上有祠廟國人每歳出石尖數千枚輸于<lb/>
廟中名霹靂尖以給霹靂所用從春雷出而尖日减至<lb/>
秋尖盡<lb/>
　　　　　扶伏<lb/>
玄中記曰扶伏民者黄帝軒轅之臣曰茄豊有罪刑而放<lb/>
之扶伏而去後是爲扶伏民去玉門關二萬五千里<lb/>
　　　　　可蘭<lb/>
<pb n="KR3k0012_SBCK_797-7b"/>
沙州記曰大白蘭西北千二百里有可蘭虜風俗卑陋從<lb/>
開闢後口不知糓味目不識五色耳不聞六律五聲是四<lb/>
夷中不臧者土無所出直大飬群畜而巳戸落萬餘然其<lb/>
人頑弱不鬪戰忽見異人舉國便走<lb/>
　　　　　鵠國<lb/>
神異經曰西海之中有鵠國男女皆長七寸爲人自然有<lb/>
禮好經論跪拜其人歳壽三百行如飛日行千里百物不<lb/>
敢犯之唯畏海鵠鵠遇吞之亦壽三百歳人在鵠腹中不<lb/>
死而鵠一舉千里<lb/>
　　　　　無不達<lb/>
神異經曰西南大荒中有人烏長一丈腹圍九尺龜虵戴<lb/>
朱烏左手慿青龍右手慿白虎知河海升斛識山石多少<lb/>
知鳥獸言語知百糓可食識草木鹹苦名曰聖一名哲一<lb/>
<pb n="KR3k0012_SBCK_797-8a"/>
名仙一名通一名無不逹凢人見拜者令人神知<lb/>
　　　　　無継民<lb/>
外國圖曰無継民穴居食土無夫婦死則埋之心不朽百<lb/>
年復生去玉門四萬六千里<lb/>
　　　　　録民<lb/>
外國圖曰録民穴居食土無夫婦死則埋之肺不朽百二<lb/>
十年復生去玉門萬一千里<lb/>
　　　　　無首民<lb/>
外國圖曰無首民乃與帝爭神帝斬其首勑之此野以乳<lb/>
爲目臍爲口去玉門三萬里<lb/>
　　　　　納民<lb/>
外國圖曰納民陛居食土無夫婦死埋之其肝不朽八年<lb/>
復生去玉門五萬里<lb/>
<pb n="KR3k0012_SBCK_797-8b"/>
　　　　　拘夷<lb/>
釋道安西域志曰拘夷國北去城數百里山上有石駱駞<lb/>
溺水滴下以金銅鐡及木器手掌承之皆漏唯瓢瓠不漏<lb/>
服之令人身臭毛皮盡脫得止其國<hi>掌有</hi>婆羅門守視<lb/>
　　　　　波羅秦斯<lb/>
釋道安西域志曰波羅秦斯國佛轉法輪調逹入地獄土<lb/>
䧟處皆在其國<lb/>
　　　　　䑕王<lb/>
釋道安西域志曰于闐道中有䑕王國大者如㺃小者如<lb/>
菟着金袈裟沙門過不禮白衣不禮輒害人<lb/>
　　　　　摩訶頼<lb/>
釋道安西域志曰摩訶頼國又南得訶頼國有阿耨逹山<lb/>
王舎城在耨逹山東南角竹園精舎在城西佛六年若行<lb/>
<pb n="KR3k0012_SBCK_797-9a"/>
貝多樹去城五十里<lb/>
　　　　　波麗越<lb/>
釋道安西域志曰羅衛國東西四百里至波麗越國波麗<lb/>
越國即佛外祖國也<lb/>
　　　　　鷄城<lb/>
釋道安西域志曰胡國北有鷄城北有人皆冠象鷄也<lb/>
　　　　　和訶條<lb/>
支僧載外國事曰和訶條國在大海中地方二萬里大山<lb/>
名三漫屈有石井井中生千葉白蓮花數種井邊石上有<lb/>
四佛足迹毎月六齋日弥勒菩薩常以諸天神禮佛迹畢<lb/>
便飛去國王長者常作金樹銀花銀樹金花以供奉佛<lb/>
　　　　播黎曰<lb/>
支僧載外國事曰播黎曰國者昔是小國耳今是外國之<lb/>
<pb n="KR3k0012_SBCK_797-9b"/>
大都流沙之外悉稱臣妾<lb/>
　　　　　舍衛<lb/>
支僧載外國事曰舎衛國今無復王盡屬播黎曰國王遣<lb/>
小兒注國人不奉佛法<lb/>
　　　　　維耶離<lb/>
支僧載外國事曰維耶離國去<hi>合衛</hi>五十由旬者晉言三十<lb/>
里維摩詰家在城内國人不復奉佛悉事水火餘外道也<lb/>
　　　　　迦維羅越<lb/>
支僧載外國事曰迦維羅越國令今無復王也國人亦屬<lb/>
播黎曰國今尚精進昔太子生時有二龍一吐水一吐火<lb/>
一冷一暖今有二池尚一冷一煖<lb/>
　　　　　郍訶維<lb/>
支僧載外國事曰郍訶維國土豐樂多民物在迦維越南<lb/>
<pb n="KR3k0012_SBCK_797-10a"/>
相去三十里<lb/>
　　　　　碓國<lb/>
支僧載外國事曰迦葉佛生碓國今無復此國故處在舎<lb/>
衛國西相去三十里<lb/>
　　　　　拘郍舎<lb/>
支僧載外國事曰拘郍舍國牟尼佛所生也亦名拘郍舎<lb/>
在迦維羅越西相去復三十里<lb/>
　　　　　波羅奈國<lb/>
支僧載外國事曰弥勒佛當生波羅奈國是屈陁羅經所<lb/>
說在迦羅越南<lb/>
　　　　　拘宋婆<lb/>
支僧載外國事曰拘宋婆國今見過去佛四所住處四屋<lb/>
迦葉佛住中教化四十年釋迦文佛住五年二佛不說<lb/>
<pb n="KR3k0012_SBCK_797-10b"/>
　　　　　罽宻<lb/>
支僧載外國事曰罽宻小國耳在舎衛之西國王民人悉<lb/>
奉佛土地寒羅漢道人及沙門到冬月日未中前飲少酒<lb/>
過中後不復飲酒食果國屬大秦<lb/>
　　　　　拘私郍竭<lb/>
支僧載外國事曰佛在拘私郍竭國佛欲入涅槃時自然<lb/>
有寳床從地出有八萬四千國王爭將佛歸神妙天人曰<lb/>
佛應就此士郍竭王乃作金棺枬檀車送佛䘮積薪不燒<lb/>
自燃王將舎利歸宫八萬四千國興兵爭舎利婆羅門分之<lb/>
乃用金外量舎利得八斛四㪷諸國各得少許還國各立浮屠<lb/>
　　　　　摩竭提<lb/>
支僧載外國事曰摩竭提國在迦維羅城之南相去三十里<lb/>
由旬有貝多樹佛在此樹下坐六年　卷終<lb/>
</p>
<p>
</p>
  </div>
</body>
</text>
</TEI>
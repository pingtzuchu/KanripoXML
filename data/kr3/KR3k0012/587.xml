<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_587-1a"/>
太平御覽卷第五百八十七<lb/>
　文部三<lb/>
　　　　　賦<lb/>
詩序曰詩有大義焉一曰風二曰賦<lb/>
釋名曰賦敷也敷布其義謂之賦也<lb/>
漢書曰不歌而誦謂之賦登髙能賦可以爲大夫言感物<lb/>
造端材智深羙可以與圖政事故可以列爲大夫也春秋<lb/>
之後周道寖壞聘問歌詠不行於列國歌詠之士逸在布<lb/>
衣賢人失志之賦作矣孫卿及楚臣屈原離䜛憂國皆作<lb/>
賦以風諭咸以惻隠古訓之義也其後宋玉唐勒漢興枚<lb/>
乗司馬相如下及揚子雲競爲侈麗閎廣之語設其風諭之<lb/>
義是以楊子稱之曰詩人之賦麗以則辭人之賦麗以淫<lb/>
如孔氏之門用賦也則賈誼登堂相如入室矣<lb/>
<pb n="KR3k0012_SBCK_587-1b"/>
又曰上令王褒與張子僑等並待詔數從遊獵所幸宫館<lb/>
輙爲歌頌苐其髙下以差賜帛議者多爲滛靡不急上曰不<lb/>
有博弈者乎爲之猶賢乎巳辭賦大者與古詩同義小者<lb/>
辨麗可嘉如女工有綺縠音樂有鄭衛今世俗猶皆以此<lb/>
娯說耳目辭賦比之尚有仁義風諭鳥獸草木多聞之觀<lb/>
賢於倡優博弈逺矣<lb/>
又曰武帝以安車徴枚乗孽子臯母爲小妻乗之東歸也<lb/>
臯母不肯隨乗乗怒留臯與母居年十七上書自陳枚乗<lb/>
之子上得大喜召入詔使賦平樂館善之拜爲郎臯不通<lb/>
經術談笑類徘倡爲賦頌好慢戯以故得渫黷貴幸比東<lb/>
方朔郭舎人等武帝春秋二十九乃得皇太子群臣喜故<lb/>
臯與東方朔皇太子生賦臯爲文疾受詔輙成司馬相如善<lb/>
爲文而遟故所作少<lb/>
<pb n="KR3k0012_SBCK_587-2a"/>
又曰上讀司馬相如子虚賦善之乃召相如相如曰此乃<lb/>
諸侯之事未足觀請爲天子遊獵之賦上令尚書給笔札<lb/>
相如以子虚虚言也爲楚烏有先生者烏有此事爲難亡<lb/>
是也欲明天子之義故虚籍此三人爲辭以推天子諸侯<lb/>
之苑囿其卒歸於節儉因以諷諌天子天子大恱時上好<lb/>
神仙相如又奏大人賦天子大恱飄飄有凌雲之氣游天<lb/>
地之間意<lb/>
又曰趙昭儀方大幸每上幸甘泉常從在屬車間豹尾中<lb/>
故楊雄盛言車騎之衆叅麗之駕非所以感動天地逆釐<lb/>
三神又言屏玉女却宓妃以懲齊戒之事賦成奏之天子<lb/>
異焉先是時蜀有司馬相如作賦甚弘麗温雅雄心壯之<lb/>
毎作賦常擬以爲式<lb/>
後漢書曰王延壽字文考少遊魯國作靈光殿賦後蔡邕<lb/>
<pb n="KR3k0012_SBCK_587-2b"/>
亦造此賦未成及見延壽所爲甚竒之遂輟翰<lb/>
又曰李充字伯仁以以文章顯名賈逵薦充召詣東觀受<lb/>
詔作賦拜蘭臺令史<lb/>
魏志曰陳思王植太祖常視其文曰汝倩人耳植跪曰出<lb/>
言爲論下筆成篇固當面試時鄴銅雀臺新成太祖悉將<lb/>
諸子登使名賦植賦援筆立成太祖甚異之<lb/>
呉書曰張紘作柵瘤枕賦陳琳在北見之以示人曰此吾<lb/>
郷里張子紘所作也後紘見琳武庫賦應機論與琳書歎羙<lb/>
之琳荅曰自僕在河北與天下隔此間率少於文章易爲<lb/>
雄伯故僕受此過羙之談非其實也今景在此足下子布<lb/>
在彼所謂小巫見大巫神氣盡矣<lb/>
魏畧曰卞蘭獻賦賛述太子德羙太子報曰作者不虚其<lb/>
辭受者必當其實蘭此豈吾實哉昔吾丘壽王一陳寳鼎<lb/>
<pb n="KR3k0012_SBCK_587-3a"/>
何武等徒以歌頌猶受金帛之賜蘭事雖不諒義足嘉也<lb/>
今賜牛一頭<lb/>
又曰邯鄲淳作投壷賦奏之文帝以爲工賜絹千疋<lb/>
晉書曰孫綽絶重張衡左思賦云三都二京六經之皷吹<lb/>
也甞作天台山賦辭致甚工𥘉成以示友人范榮期云卿<lb/>
試擲地當作金石聲也榮期曰恐此金石非中宫啇然每<lb/>
至佳句輙云應是我軰語<lb/>
又曰桓温欲經緯中國以河南粗平將移都洛陽朝廷畏<lb/>
温不敢爲異而北土蕭條人情危懼孫綽上䟽言不可温<lb/>
見綽表不恱曰致意興公何不㝷君遂𥘉賦而知人家國<lb/>
事耶<lb/>
又曰頋愷字長康晋陵無錫人也博學有才氣甞爲筝賦<lb/>
成謂人曰吾賦之比嵇琴不賞者必當以後出相遺深識<lb/>
<pb n="KR3k0012_SBCK_587-3b"/>
者亦當以髙竒見貴<lb/>
宋書曰謝莊字希逸仕爲太子中庶子時南平王鑠獻赤<lb/>
鸚鵡帝詔羣臣爲賦太子左衛率袁淑文冠當時作賦畢<lb/>
示莊及見莊賦歎曰江東無我卿當獨秀我若無卿亦一<lb/>
時之傑遂隠其賦<lb/>
梁書曰張率爲待詔賦奏之甚見稱賞手勑荅曰相如工<lb/>
而不敏枚臯速而不工卿可謂兼二子於今之丗矣<lb/>
又曰沈衆字仲興好學有文詞仕梁爲太子舎人時武帝<lb/>
制千字詩衆因注解與陳謝景同時召見于文德殿帝命<lb/>
衆竹賦賦成奏之手勑荅曰卿文體翩翩可謂無忝尔祖<lb/>
北齊書曰劉晝舉秀才入京考䇿不第乃恨不學屬文方<lb/>
復緝綴辭藻言甚苦拙制一首賦以六合爲名自謂絶倫<lb/>
吟諷不輟乃歎曰儒者勞而少工見於斯矣我讀儒書二<lb/>
<pb n="KR3k0012_SBCK_587-4a"/>
十餘年而荅䇿不第始學作文便得如是曽以此賦呈魏<lb/>
収収謂人曰賦名六合其愚巳甚及見其賦又愚於名<lb/>
唐書曰獲嘉主簿劉知幾著思慎賦以刺時鳯閤侍郎蘇<lb/>
味道李嶠見文相頋而歎曰陸機豪士之所不及也當今<lb/>
防身要道盡在此矣<lb/>
又曰文苑傳李華字遐叔善屬文與蘭陵蕭頴士友善華<lb/>
應進士時著含元殿賦萬餘言頴士見而賞之曰景福之<lb/>
上靈光之下<lb/>
後唐書曰李琪少孤貧苦學尤精於文賦昭宗時李谿父<lb/>
子以文學知名於時琪年十八九䄂賦一軸謁谿谿覽賦<lb/>
驚異倒履迎門因出琪啞鍾捧日等賦指尓謂琪曰予常<lb/>
患近年文士辭賦皆數句之後未見賦題吾子入句見題<lb/>
偶屬典麗吁可畏也琪由是以益知名也<lb/>
<pb n="KR3k0012_SBCK_587-4b"/>
摯虞文章流別論曰賦者敷陳之稱古詩之流也前世爲<lb/>
賦者有孫卿屈原尚頗有古之詩義至宋玉則多淫浮之<lb/>
病矣楚詞之賦賦之善者也故楊子稱賦莫深於離騷賈<lb/>
誼之作則屈原儔也<lb/>
祢衡傳曰黄祖時大㑹賔客人有献鸚鵡者祖舉巵酒於<lb/>
衡曰願先生賦之以娯佳賔衡攬笔而作文無加點辝采<lb/>
甚麗<lb/>
文心雕龍曰詩有六義其二曰賦賦者鋪也鋪采摛文躰<lb/>
物冩志也昔邵公稱公卿献詩師箴瞽賦傳云登髙能賦<lb/>
可爲大夫詩序則同義傳說則異躰緫其歸塗實相枝幹<lb/>
故劉向明不歌而頌班固稱古詩之流至如鄭莊之賦大<lb/>
隧士蔿之賦狐裘結言短韻詞自巳作雖合作賦躰明而<lb/>
未融及靈均唱騷始廣聲貌然則賦也者受命於詩人而<lb/>
<pb n="KR3k0012_SBCK_587-5a"/>
柘宇於楚辭者也於是荀况禮智宋玉風鈞爰錫名號與<lb/>
詩畫境六義附庸蔚成大國遂客主以首引極聲貌以窮<lb/>
文斯盖別詩之源始命賦之厥𥘉也秦丗不文頗有雜賦<lb/>
漢𥘉辭人循流而作陸賈扣其端賈誼振其緒枚馬洞其<lb/>
風王楊聘其勢臯朔以下品物畢圗繁積於宣時校閱於<lb/>
成丗進御之賦千有餘首討其源流信興楚而盛漢矣若<lb/>
夫京殿苑獵述行叙志並體國經野義尚光大旣履端於<lb/>
唱序亦歸餘於惣詞序以建言首引情本詞以理篇冩送<lb/>
文勢觀夫荀結隠語事義自懷宋發誇談實始淫麗枚乗<lb/>
兎園舉要以㑹新相如上林繁類以成艶賈誼　鳥致辨<lb/>
於情理子淵洞簫窮變於聲貌孟堅兩都明絢以贍雅張<lb/>
衡二京迅拔宏冨子雲甘泉搆深偉之風延壽靈光含飛<lb/>
動之勢凢此十家並辭賦之英傑也及仲宣靡宻發篇必<lb/>
<pb n="KR3k0012_SBCK_587-5b"/>
道偉長博通時逢壯采太冲安仁䇿勲於鴻規士衡子安<lb/>
底績於流製景純綺巧縟理有餘彦伯梗槩情韻不匱亦<lb/>
魏晉之賦首也原夫登髙之旨盖覩物興情情以物興故<lb/>
義必明雅物以情覩故詞必巧麗麗辭雅義符采相勝如<lb/>
組織之品朱紫畫繪之差玄黄文雖雜而有實色雖糅而<lb/>
有儀此立賦之大躰也然逐末之儔蔑棄其本雖讀千首<lb/>
逾惑躰要遂使繁華析枝膏腴害骨無貫風軌莫益勸戒<lb/>
此楊子所以追悔於雕蟲貽誚於霧縠者也<lb/>
宋玉大言賦序曰楚襄王旣登雲陽之臺命諸大夫景差<lb/>
唐勒宋玉等並造大言賦賦卒而玉受賞又有能爲小言<lb/>
賦者賦之雲夢之田而賦卒乃賜玉田<lb/>
楊子法言曰或問曰吾子少而好賦曰然童子雕蟲篆刻<lb/>
壯夫不爲詩人之賦麗以則辭人之賦麗以媱若孔氏之<lb/>
<pb n="KR3k0012_SBCK_587-6a"/>
門而用賦則賈誼升堂相如入室<lb/>
崔鴻十六國春秋南凉録曰秃髪傉檀子歸年始十三命<lb/>
爲髙殿賦下笔即成影不移漏傉檀覽而善之擬之於曹子建<lb/>
又前秦録曰符堅宴羣臣于逍遥園將軍講武文官賦詩<lb/>
有洛陽年少者長不滿四尺而聦博善屬文因朱彤上逍<lb/>
遥戯馬賦一篇堅覽而竒之曰此文綺藻清麗長卿儔也<lb/>
西京雜記曰長安有度虬亦善爲賦常爲清思賦時人不<lb/>
貴虬乃託以相如作遂大重於丗焉<lb/>
又曰相如將獻賦而未知所爲夢一黄衣翁謂之曰子可<lb/>
爲大人賦言神仙之事以獻上　賜　錦四匹<lb/>
又曰司馬長卿賦時人皆稱典而麗雖詩人之作不能加<lb/>
也楊子雲曰長卿賦不從人間來神化所主耳子雲學相<lb/>
如爲賦而不逮是故雅服焉<lb/>
<pb n="KR3k0012_SBCK_587-6b"/>
又曰司馬相如爲上林子虚賦意思蕭散不復與外相関<lb/>
控引天地錯綜古今忽然而睡煥然而興幾百曰而後成其<lb/>
友人盛擥字長通牂牁名士甞問以作賦相如曰合纂組<lb/>
以成文列錦繡而爲質一經一緯一宫一啇此作賦之迹<lb/>
也賦家之心苞括宇宙惣覽人物斯乃得之於内不可得<lb/>
其傳也乃作合組歌列錦賦而退身終不復敢言作賦之<lb/>
心矣<lb/>
博物志曰王延壽逸之子也魯作靈光殿𥘉成逸語其子<lb/>
曰汝鴈狀歸吾欲爲賦文考遂以韻冩簡其父曰此即好<lb/>
賦吾固不及矣<lb/>
三國典略曰齊魏収以温子昇邢邵不作賦乃云㑹湏作<lb/>
賦始成大才唯以章表自許此同兒戯<lb/>
文士傳曰何楨字元幹青龍元年天子特詔曰楊州别駕<lb/>
<pb n="KR3k0012_SBCK_587-7a"/>
何禎有文章才試使作許都賦成封上不得令人見禎遂<lb/>
造賦上甚異之<lb/>
又曰棘嵩見陸雲作逸民賦嵩以爲丈夫出身不爲孝子<lb/>
則爲忠臣必欲建功立䇿爲國宰輔遂作官人賦以反雲<lb/>
之賦<lb/>
桓子新論田予少時見楊子雲麗文髙論不量年少猥欲<lb/>
迨及業作小賦用思太劇而立感動發病子雲亦言成帝<lb/>
上甘泉詔使作賦爲之卒暴倦卧夢其五藏出地以手収<lb/>
之覺大少氣病一歳余少好文見子雲工爲賦頌欲從學<lb/>
子雲曰能讀千賦則善之矣<lb/>
魏文典論曰今之文人魯國孔融廣陵陳琳山陽王粲北<lb/>
海徐幹陳留阮瑀汝南應璩東平劉楨此七子者於學無<lb/>
所遺於辭無所假如粲之𥘉征登樓槐賦幹之玄猨漏巵<lb/>
<pb n="KR3k0012_SBCK_587-7b"/>
團扇枕賦雖張蔡不過也陳琳阮禹之章表書記今之儁<lb/>
也應璩和而不壯劉楨壯而不宻孔融躰氣髙妙有過人<lb/>
者<lb/>
魏文臨渦賦曰余從上拜墳乗馬過水相佯髙樹之下駐<lb/>
馬書鞭爲臨渦賦<lb/>
丗說曰左思字太冲齊國臨淄人也作三都賦十年乃成<lb/>
門庭户席皆置筆硯遇得一句即便䟽之賦成時人皆有<lb/>
譏訾思意甚不愜後示張華華曰此二京可三然君又未<lb/>
重於丗冝以示髙名之士思乃請序皇甫謐謐見之嗟漢<lb/>
遂爲作序於是先相訾者莫不斂袵讃述焉陸機入洛欲<lb/>
爲此賦聞思作之撫掌而笑與第雲書此聞有傖父欲作<lb/>
三都賦湏其成當以覆酒瓮耳及思賦出機絶歎服以爲<lb/>
不能加也<lb/>
<pb n="KR3k0012_SBCK_587-8a"/>
又曰袁宏作東征賦列稱過江諸名德而獨不載桓彜温<lb/>
甚恨之甞以問宏宏曰尊君稱位非下官敢專旣未遑啓故<lb/>
不敢顯之温曰君欲何爲詞宏即荅云風鑒散朗或搜或<lb/>
引身雖可亡道不可殞温乃喜又不道陶侃侃子胡奴抽<lb/>
刃於曲室問袁君賦云何忽袁急而荅曰大道尊公何言<lb/>
無因曰精金百錬在割能斷功以治民職思静亂長沙之<lb/>
勲爲史所讃胡奴乃止<lb/>
金樓子云劉休玄好學有文才爲水仙賦時人以爲不减<lb/>
洛神賦擬古詩時人謂陸士衡之流也余謂水仙不及洛<lb/>
神擬古勝乎士衡矣<lb/>
閩川名士傳曰貞元中杜黄裳知貢舉試珠還合浦賦進<lb/>
士林藻賦成慿几假寐夢人謂之曰君賦甚佳但恨未叙<lb/>
珠來去之意尓藻悟視其草乃足四句其年擢第謝杜黄<lb/>
<pb n="KR3k0012_SBCK_587-8b"/>
裳謂曰唯林生叙珠來去之意若有神助<lb/>
太平御覽卷第五百八十七<lb/>
</p>
<p>
</p>
  </div>
</body>
</text>
</TEI>
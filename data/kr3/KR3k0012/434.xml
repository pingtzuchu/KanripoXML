<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_434-1a"/>
太平御覽卷第四百三十四<lb/>
　人事部七十五<lb/>
　　　　　勇二<lb/>
漢書曰韓信數以䇿干項羽弗用漢王之入蜀信亡楚歸<lb/>
漢未得知名爲連敖<hi>楚官也</hi>坐法當斬其疇十三人皆巳斬<lb/>
至信信乃仰視滕公曰上不欲就天下乎而斬壯士滕公<lb/>
竒其言壯其貌釋弗斬與語大恱之漢王以爲治粟都尉信<lb/>
謂漢王曰臣嘗事項王請言項王爲人也項王意嗚叱咤<lb/>
千人皆廢然不能任屬賢將匹夫之勇也<lb/>
又曰齊哀王弟章髙后封爲朱虚侯章年二十有氣力忿<lb/>
劉氏不得職嘗入侍醼飲髙后令章爲酒吏章自請曰臣<lb/>
將種也請得以軍法行酒髙后曰可酒酣章進歌舞巳而<lb/>
曰請爲太后言耕田髙后兒子畜之笑曰顧乃父知田耳<lb/>
<pb n="KR3k0012_SBCK_434-1b"/>
若生而王子安知田乎章曰知之太后曰試爲我言田意<lb/>
章曰深耕　種立苗欲䟽非其種者鋤而去之太后嘿然<lb/>
頃之諸吕有一人醉云酒章追拔劔斬之而還報曰有云<lb/>
酒一人臣謹行軍法斬之太后大驚已許其軍法母以罪<lb/>
也因罷酒<lb/>
又曰江都易王非二年立爲汝南王吴楚反時非年十五<lb/>
有才氣上書自請擊吴景帝賜非將軍印擊吴吴破徙王<lb/>
江都治故吴國以功賜天子旌旗<lb/>
又曰李廣爲上谷太守數與匈奴戰典屬國公孫昆耶爲<lb/>
上泣曰李廣才氣天下無雙自負其能數與虜硧恐亡之<lb/>
<hi>或曰硧音角</hi>上乃徙廣爲上郡太守廣以郎中令將四千騎出<lb/>
右北平博望侯張騫將万騎與廣俱異道行數百里匈奴<lb/>
將四万騎圍廣軍士皆恐廣乃使其子敢徃馳之敢從數<lb/>
<pb n="KR3k0012_SBCK_434-2a"/>
十騎直貫胡騎出其左右而還謂廣曰胡虜易與耳軍士<lb/>
乃安爲圜陳外郷胡急擊矢下如雨漢王兵死者過半漢<lb/>
矢且盡廣乃令持滿母發而廣身自以大黃射其禆將<hi>服䖍</hi>
<hi>曰黃間弩</hi>殺數人胡虜益解㑹暮吏以無人色而廣意氣自若<lb/>
益治軍軍中服其勇也明日復力戰而博望侯軍亦至匈<lb/>
奴乃解去<lb/>
又曰王尊字子贑涿郡人爲東平相時王素驕不奉法尊<lb/>
謂王曰天下皆言王勇但負貴安能勇如尊乃勇耳王變<lb/>
色欲格殺之遷東郡太守河水盛溢泛浸瓠子金堤老弱<lb/>
奔走至恐水大决爲害尊躬率吏民投沉白馬祀水神河<lb/>
伯尊親執圭璧使巫䇿祝請以身塡金堤因止宿廬居隄<lb/>
上吏民數千萬人爭叩頭救止尊終不肯去及水盛隄壞<lb/>
吏民皆走唯一主簿泣在尊旁尊立不動而水波稍却廻<lb/>
<pb n="KR3k0012_SBCK_434-2b"/>
還吏民嘉壯尊之勇節白三毛朱英等奏其狀詔秩尊中<lb/>
二千石賜黃金二十斤<lb/>
又曰朱雲字游魯人徙平陵少時通輕俠借客報仇身長<lb/>
八尺餘容貌甚壯以勇力聞<lb/>
又曰趙充國字翁孫隴西人後徙金城令居以六郡良家<lb/>
子善騎射𥙷羽林爲人沉勇有大略少好將帥之節學兵<lb/>
法通知四夷事武帝時以假司馬從貳師將軍擊匈奴爲<lb/>
虜所圍漢軍乏食數日死傷者多充國乃與壯士百餘人<lb/>
潰圍䧟陣貳師引軍隨之遂得解身𬒳二十餘創貳師奏<lb/>
狀詔徴充國詣行在所武帝親自視其創嗟嘆之拜爲中<lb/>
郎<lb/>
又曰項羽下邳人身長八尺二寸力能扛鼎少學書劔不<lb/>
成季父梁怒羽羽曰書足以記姓名劔一人敵不足學也梁<lb/>
<pb n="KR3k0012_SBCK_434-3a"/>
梁竒之教以兵法籍大喜遇秦始皇遊㑹稽渡浙江梁與<lb/>
籍俱觀籍曰彼可取而代也梁掩其口㑹七月陳勝起兵九<lb/>
月㑹稽守通謂梁曰江西皆反此亦天亡秦時也先則制人<lb/>
後則爲人所制吾欲發兵使公及桓楚將梁曰桓楚亡人獨<lb/>
籍知其處請召籍受命籍因擊殺數十人府中讋伏梁遂<lb/>
舉郡中得八千人渡江而去至下邳軍巳六七萬邯鄲人<lb/>
范曽說梁曰秦滅六國楚最無罪自懷王入秦不返楚人<lb/>
憐之至今若立楚後亡楚必也梁然之梁於是立懷王孫心<lb/>
爲楚王是爲義帝從民望也都盱眙梁自號武信君師次<lb/>
定陶有驕色宋義諌曰戰勝而驕卒墮者敗今卒墮矣秦兵<lb/>
日益爲君危之梁不聽秦將章邯兵至擊楚大破梁戰死<lb/>
義帝以宋義有先見徴爲上將軍羽爲次將范増爲末將<lb/>
北救趙至安陽留不進籍謂義曰今秦軍圍鉅鹿疾引兵<lb/>
<pb n="KR3k0012_SBCK_434-3b"/>
渡河楚擊其外趙應其内破秦軍必矣義曰不然夫搏牛<lb/>
之䖟不可以破虱蝨蟣今秦攻趙戰勝則兵疲我乗其弊不<lb/>
勝則我引兵鼔行而西必舉秦矣夫擊敵輕銳我不如公坐<lb/>
運籌䇿公不如我因下令曰猛如虎狠如羊貪如狼強不<lb/>
可令者斬之乃置酒髙㑹留四十六日不進是時天寒士<lb/>
卒飢凍籍曰且國家兵新破王坐不安席掃境内屬將軍<lb/>
國家安危在此一舉今不恤士卒而徇私非社稷之臣也<lb/>
籍乃斬宋義於帳中左右懾伏莫敢枝梧悉發兵渡河沉<lb/>
舟敗釡燒廬舎持三日粮示必死乃大破秦兵虜王離諸<lb/>
將入轅門膝行而前莫敢仰視師次鉅鹿㑹戰夜坑秦卒二<lb/>
十萬入關屠咸陽殺子嬰自立爲西楚覇王與漢王相持<lb/>
五年後漢兵大㑹垓下食盡與漢王戰不利圍之夜聞漢<lb/>
軍作楚歌聲驚曰漢巳得楚乎遂與從騎者八百人夜潰<lb/>
<pb n="KR3k0012_SBCK_434-4a"/>
圍南馳漢令騎將灌嬰追至東城籍唯單騎自知智窮乃<lb/>
大呼躍自刎而死遂爲五將各分一體漢王以魯公葬於<lb/>
糓城諸項賜姓劉<lb/>
又曰樊噲沛人也身長八尺家貧以屠爲業後爲髙祖叅<lb/>
乗髙祖項羽㑹鴻門因飲范曽起出爲項莊曰汝可以劔<lb/>
舞便因擊沛公殺之莊入爲壽曰軍中無以爲樂臣請以<lb/>
劔舞因拔劔起舞時項伯亦起舞常以身翼蔽漢王時帳<lb/>
下唯有張良噲居營門外聞事急乃持楯橦入立於帳下<lb/>
項羽目之問誰張良曰漢王叅乘樊噲也羽曰壯士賜之<lb/>
巵酒彘肩噲旣飲酒咀彘肩羽曰能復飲乎噲曰臣死且<lb/>
不辭何憚巵酒且漢王入關定咸陽曝師于㶚上以待大<lb/>
王今大王至而聽小人言與漢王有隙臣恐天下解心疑<lb/>
大王也項羽嘿然噲因目揮漢王佯如厠遂與噲輕騎歸<lb/>
<pb n="KR3k0012_SBCK_434-4b"/>
營漢王即皇帝位封噲爲武陽侯後從上擊陳豨有功遷<lb/>
左丞相又從上破黥布後上病惡見人群臣莫敢入噲排<lb/>
闥直入大臣等隨之噲曰陛下起沛何其壯也今天下巳<lb/>
定又何憊也且陛下病甚不見臣等計㑹國事獨與一宦<lb/>
者處幽室中絶不見臣等陛下豈不思趙髙之事乎上笑<lb/>
而起<lb/>
又曰天漢二年貳師李廣利將三萬騎出酒泉擊右賢王<lb/>
於天山召李陵欲使爲二師將輜重陵召見武帝叩頭自<lb/>
請曰臣所將屯邊者皆荆楚勇士竒才劔客也願得一隊<lb/>
到蘭于山以分單于兵無令專嚮貳師上曰將惡相屬耶<lb/>
吾發軍多無騎予汝陵對無所事騎願以少撃衆兵五千<lb/>
渉單于庭上壯而許之<lb/>
又曰李敢男禹亦有勇甞與侍中貴人飲侵陵之莫敢應<lb/>
<pb n="KR3k0012_SBCK_434-5a"/>
後愬之於上上召禹使刺虎懸下圈中未至地有詔引出<lb/>
之禹落中以劔斬絶纍欲刺虎上壯之遂無殺心<lb/>
又曰季布弟季心氣盖關中任俠方數千里士爭爲死中<lb/>
尉郅都不敢加少年時惜其名行是時心以勇聞布以諾<lb/>
聞關中<lb/>
范曄後漢書曰牛邯字孺卿狄道人有勇力才氣雄於邊<lb/>
陲<lb/>
又曰盖延字巨卿漁陽安陽人也身長八尺彎弓三百斤<lb/>
邊俗尚勇力而延以氣聞<lb/>
又曰帝使王覇與馬武攻周建蘇茂救建與武戰覇曰開<lb/>
營後出精騎襲其背茂建前後受敵驚亂敗走覇武各歸<lb/>
營賊後聚挑戰覇堅卧不出方饗士作倡戯茂兩射營中<lb/>
中覇前酒罇覇安坐不動<lb/>
<pb n="KR3k0012_SBCK_434-5b"/>
又曰中郎將張耽性勇銳而善撫士卒軍中皆爲用命遂<lb/>
繩索相懸上通天山破烏桓悉斬其渠帥還得漢民獲其<lb/>
畜生財物<lb/>
東觀漢記曰劉伯升都部將宗人劉禝數䧟陳潰圍勇冠<lb/>
三軍聞更始立怒曰夲起兵圗大事者伯升兄弟更始何<lb/>
爲者耶更始聞而心忌之以禝爲抗威將軍禝不肯拜更<lb/>
始乃収禝將誅之伯升固爭并執伯升即日害之<lb/>
又曰祭遵爲征虜將軍將兵北入箕關與弘農厭新栢華<lb/>
蠻賊合戰中弩矢入口洞出舉裒掩口血流裒中衆見遵<lb/>
傷却退遵呵吏士吏士進戰皆一人擊十大破之<lb/>
又曰馬援曰方今匈奴烏桓尚擾北邊欲自請擊之男兒<lb/>
要當死於邊野以馬革褁屍還墓耳何能卧牀上在兒女<lb/>
子手中耶<lb/>
<pb n="KR3k0012_SBCK_434-6a"/>
又曰耿秉性勇壯而簡易於事軍行常自𬒳甲在前休止<lb/>
不結營部然逺斥候明要誓有警軍陳立成士卒皆爲死<lb/>
又曰永平中竇固擊匈奴班超爲假司馬將兵別擊伊吾<lb/>
戰於蒲類海多斬首虜固又遣與從事郭恂俱使西域鄯<lb/>
善王廣禮敬甚備後更踈懈超謂其官屬曰寧覺廣志意<lb/>
薄乎此必有北虜使來也召侍胡詐之曰匈奴使來數日<lb/>
安在侍胡具服超悉㑹其吏士三十六人酒酣激怒曰不<lb/>
探虎穴不得虎子當今之計獨有因夜以火攻虜使彼不<lb/>
知我多少必大震怖可殄盡鄯善破膽功成事立也衆曰<lb/>
善遂將吏士徃奔虜營超手格殺三人斬其使明日乃還<lb/>
吿郭恂恂大驚旣而色動超知其意舉手曰掾雖不行班<lb/>
超何心獨擅之乎恂乃恱鄯善一國震怖竇固具上超功<lb/>
并求更選彼西域帝壯超詔固曰吏如班超何故不遣而<lb/>
<pb n="KR3k0012_SBCK_434-6b"/>
選乎今以超爲軍司馬令遂前功固欲益其兵超曰願得<lb/>
夲所從三十餘人足以備有虞多益爲重煩<lb/>
又曰楊政字子行京兆人甞過楊虚侯馬武武稱疾見政<lb/>
去對机邊牀卧欲令政拜牀下政入户前排武徑上牀坐<lb/>
武恨語言不懌政把武手責之曰卿蒙國恩備位蕃臣不<lb/>
思求賢助國而驕天下英俊今日揺者刀入脅左右大驚<lb/>
以爲見刼操兵滿側政顔色自若㑹信陽侯至責數武令<lb/>
爲朋友其果勇敢折皆此類也<lb/>
又曰賈復以偏將軍從上拔邯鄲擊青犢大戰至日中賊<lb/>
陣堅不却傅召復曰吏士飢且朝飯復曰先破之後食耳<lb/>
於是𬒳羽先登所向皆靡諸將咸服其勇上以復敢深入<lb/>
希令逺征而壯其勇節常自從之故復少方靣之勲諸將<lb/>
毎論功復未曽有言上輙曰賈君之功我自知之<lb/>
<pb n="KR3k0012_SBCK_434-7a"/>
又曰張歩攻耿弇營合戰飛矢中弇股以佩刀截之左右<lb/>
無知者<lb/>
又曰邳彤爲遼東太守有勇力能貫三百斤弓虜毎犯塞<lb/>
常爲士卒先鋒數破之<lb/>
又曰温序爲護羗校尉行部爲隗囂將苟宇所拘刼序素<lb/>
有氣大怒叱宇等曰虜何敢迫脅漢將因以節撾殺數人<lb/>
衆爭欲殺之宇止之曰此義士死節可賜以劔序受劔銜<lb/>
鬚於口顧左右曰無令鬚汚<lb/>
又曰朱暉字文季南陽人暉早孤有氣决年十三莽敗天<lb/>
下亂與外氏家屬從田間奔入宛城道遇群賊賊操兵弩<lb/>
欲倮奪婦女衣物昆弟賔客皆惶迫伏地莫敢動暉抜劔<lb/>
前曰財物皆可取諸母衣不可得今日朱暉死日也賊見<lb/>
其小壯其志笑曰童子内刀遂舎之<lb/>
<pb n="KR3k0012_SBCK_434-7b"/>
謝承後漢書曰彭脩字子陽㑹稽人年十五時父爲郡吏<lb/>
得休與脩歸道爲盜所刼脩困迫乃拔佩刀前持盗曰父<lb/>
辱子死盗相謂曰此童子義勇士也不冝逼之遂辭謝而<lb/>
去<lb/>
魏志曰龐德將所領與曹仁共抜宛遂南屯樊討關羽樊<lb/>
下諸將以德兄在漢中頗疑之德常曰我受國恩義在効<lb/>
死親與羽交敵射羽中額時德常乗白馬羽軍謂之白馬<lb/>
將軍<lb/>
又曰曹仁從平荆州以仁行征南將軍留屯江陵拒呉周<lb/>
瑜瑜將數萬人來攻遣部曲將牛金逆與挑戰賊多金衆<lb/>
少遂爲所圍仁望金等垂没左右皆失色仁氣奮怒甚將<lb/>
壯士數十騎直前衝入賊圍等金乃得解餘衆未盡出仁<lb/>
復直還突出金兵賊乃退<lb/>
<pb n="KR3k0012_SBCK_434-8a"/>
又曰臧覇字宣髙太山人父戒爲縣獄掾據法不聽太守<lb/>
所欲殺太守怒収戒詣府送者百餘人覇年十八將客數<lb/>
人於南山中奪之送者莫敢動因與父俱亡命東海由是<lb/>
以勇壯聞<lb/>
又曰曹真字子丹太祖族子也少孤召飬與諸子同使與<lb/>
文帝共止嘗獵爲虎所逐顧射之應聲而倒太祖壯其鷙<lb/>
勇使將虎騎討虚丘賊拔之封靈壽亭侯<lb/>
又曰劉曄字子楊淮南成德人也鄭寳張多許慶之屬各<lb/>
擁部曲寳㝡驍果才力過人一方所憚曄時年二十餘㑹<lb/>
太祖遣使詣州有所案問寳從數百人齎牛酒來候使曄<lb/>
令家僮將其衆坐中門外爲設酒飯與寳於内宴飲密勒<lb/>
徤兒令因行觴而斫寳寳性不甘酒視候甚明觴者不敢<lb/>
發曄因自引取使刀以斫殺寳斬其首以令其軍<lb/>
<pb n="KR3k0012_SBCK_434-8b"/>
魏書曰吕布字奉先五原人也董卓爲都尉誓爲父子遷<lb/>
至中郎將卓毎以布自衛布嘗小失於卓卓拔㦸擲之布<lb/>
趫捷得免布由是隂怨於卓布後應王允於門刺殺卓卓<lb/>
將李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>等阻兵布自南陽投袁術自術又投袁紹紹與布<lb/>
擊張燕布嘗御良馬號赤兎能馳城飛壍遂突張燕軍陣<lb/>
一日或至三四皆斬首而出遂破燕軍布乃暴橫紹患之<lb/>
布不自安求還洛陽後復從袁術攻劉備於沛破之曹公<lb/>
自將至下邳擊布降之見曹公曰今日巳後天下定矣公<lb/>
曰何以言之布曰明公所患不過布耳今布將騎明公將<lb/>
歩天下不足定顧謂劉備曰玄德卿爲坐客我爲降虜繩<lb/>
縳我急獨不一言乎曹公笑曰縳虎不得不急遂縊殺之<lb/>
又曰張遼字文逺爲蕩㓂將軍陳簡梅成叛太祖討之簡<lb/>
入潜山中有天柱山遼遂進軍斬簡成首太祖論功曰登<lb/>
<pb n="KR3k0012_SBCK_434-9a"/>
山履峻險遼之功也増封假節孫權率十萬衆圍合肥遼<lb/>
募其敢死者八百人登鋒䧟陣大破之太祖遣遼屯合肥<lb/>
給遼母車輿兵馬遂詣屯所勑遼母至所在令道從迎觀<lb/>
者榮之江東小兒啼恐之曰遼來遼來無不止矣<lb/>
又曰許禇字仲康長八尺大十圍勇力絶人太祖𥘉見曰<lb/>
此樊噲也即日拜都尉太祖征韓遂馬超等單馬㑹語禇<lb/>
從行馬超負其力欲前突素聞禇勇乃問太祖曰公有虎<lb/>
侯安在太祖指禇瞋目眄之超不敢動數日㑹戰大破超<lb/>
等軍遷武衛中郎將武衛之號自此始也<lb/>
又曰典韋形皃魁梧膂力過人好持大雙㦸與長刀軍中<lb/>
爲之語曰帳下壯士有典君手提雙㦸八十斤<lb/>
<pb n="KR3k0012_SBCK_434-9b"/>
</p>
<p>
太平御覽卷第四百三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_154-1a"/>
太平御覽卷第一百五十四<lb/>
　皇親部二十<lb/>
　　　公主下　駙馬<lb/>
　　　　　公主下<lb/>
唐書竇抗母隋文帝萬安公主抗在隋以帝甥甚見崇寵<lb/>
文帝幸其第命抗及公主酣宴如家人之禮也<lb/>
又曰隋焬帝至鴈門爲突厥所圍蕭瑀進謀曰臣聞始畢<lb/>
託校獵至此義成公主𥘉不知其有違背之心且在蕃夷<lb/>
俗可賀敦知兵馬事昔漢髙解平城圍乃是閼氏之力况<lb/>
義成以帝女爲妻必恃大國之援若發一單使以告義成<lb/>
假使無益事亦無損焬帝從之發使詣可敦諭旨俄而突<lb/>
厥解圍而去於後獲其諜人云義成公主遣使告急於始<lb/>
畢稱北方有警由是突厥解圍蓋義成公主之助也<lb/>
<pb n="KR3k0012_SBCK_154-1b"/>
又曰凡公主封有以國名者鄎國代國霍國是也有以郡<lb/>
名者平陽宣陽東陽是也有以美名者太平樂安長寜是<lb/>
也唯玄宗之女皆以美名名之<lb/>
又曰髙祖平陽公主起義兵公主於鄠縣㽵散家資招引<lb/>
山中亡命得數百人以應髙祖略地至盩厔武功始平皆<lb/>
下之每申明法令禁兵士無得侵掠故逺近奔赴者甚衆<lb/>
得兵七萬人公主間使以聞使者至髙祖大恱及義軍渡<lb/>
河公主引精兵萬餘與太宗㑹於渭北與其駙馬柴紹各<lb/>
置幕府營中號爲娘子軍京城平封爲平陽公主以獨有<lb/>
功毎賞賜異於他主及薨謚曰昭<lb/>
又曰竇誕竇抗弟三子也尚髙祖女襄陽公主竇氏自武<lb/>
德至今再爲外戚尚主者八人女爲王妃六人唐丗貴盛<lb/>
莫與爲比<lb/>
<pb n="KR3k0012_SBCK_154-2a"/>
又曰房玄齡之子遺愛尚髙陽公主玄齡病上表諌征遼<lb/>
太宗見表謂玄齡子婦髙陽公主曰此人危惙如此尚能<lb/>
憂我國家<lb/>
又曰房遺愛尚太宗女髙陽公主拜駙馬都尉𥘉主有寵<lb/>
於太宗遺愛旣驕恣謀黜遺直而奪其封爵永徽中誣告<lb/>
遺直無禮於已髙宗令長孫無忌鞫其事因得公主與遺<lb/>
愛謀反之狀遺愛伏誅公主賜自盡<lb/>
又曰杜如晦之子荷以功臣子尚城陽公主賜爵襄陽郡<lb/>
公授尚乗奉御貞觀中與太子承乾謀反坐斬<lb/>
又曰髙士廉子以履行尚太宗女東陽公主拜駙馬都尉<lb/>
遭父艱居䘮以孝聞太宗手詔敦喻曰古人立孝毀不滅<lb/>
身聞卿絶粒殊乖大禮幸抑摧裂之情割傷生之累俄起<lb/>
爲衛尉卿<lb/>
<pb n="KR3k0012_SBCK_154-2b"/>
又曰蕭瑀子銳尚太宗襄城公主公主雅有禮度太宗毎<lb/>
令諸公主凡厥所爲皆視其楷則又令所司別爲營弟公<lb/>
主辭曰婦人事舅姑如事父母若居處不同則定省多闕<lb/>
再三固讓乃止<lb/>
又曰王珪子敬直尚南平公主禮有婦見舅姑之儀自近<lb/>
代公主出降此禮皆廢珪曰今主上欽明動循法制吾受<lb/>
公主謁見豈爲身榮所以成國家之美耳遂與其妻就位<lb/>
而坐令公主親執笲行盥饋之道禮成而退是後公主下<lb/>
降有舅姑者皆備婦禮自珪始也<lb/>
又曰貞觀中長樂公主出降太宗以皇后所生勑有司資<lb/>
送倍於永嘉長公主秘書監魏徴諫曰不可昔漢明帝欲<lb/>
封其子云我子豈得與先帝子等可半楚淮陽前史以爲<lb/>
美談天子姊妹爲長公主天子之女爲公主旣加長字即<lb/>
<pb n="KR3k0012_SBCK_154-3a"/>
是有所尊崇或可情有淺深無容禮有踰越上然其言<lb/>
又曰太平公主髙宗少女以則天所生特承恩寵𥘉永隆<lb/>
年降駙馬薛紹垂拱中𬒳誣告與諸王連謀誅死則天乃<lb/>
殺武攸曁之妻以配主焉公主豊碩方額廣頥多權略則<lb/>
天以爲類已毎預謀議神龍年誅張易之有謀進號鎮國<lb/>
太平公主賞錫不可勝紀二年置公主府時中宗韋后上<lb/>
官昭容用事皆以爲智謀不及公主甚憚之公主日益豪<lb/>
横唐隆元年玄宗清内難公主又預其謀令男崇簡從之<lb/>
與玄宗尊立睿宗公主頻著大勲益尊重加實封五千户<lb/>
通前一萬户每入奏事坐語移日所言皆聽軍國大政事<lb/>
必參决如不朝謁即宰臣就第議其可否公主由是驕恣<lb/>
田園遍於近甸貨殖流於江淮公主懼玄宗英武乃連結<lb/>
將相專謀異計時宰相七人五出公主門先天二年玄宗<lb/>
<pb n="KR3k0012_SBCK_154-3b"/>
漸危逼乃勒兵誅其黨蕭至忠等公主遁入山寺數日方<lb/>
出賜死于家藉其家財貨山積珍竒寳物侔於御府<lb/>
又曰唐隆元年勑公主置府近有勑揔停太平公主有崇<lb/>
保社稷功其鎭國太平公主府即冝依舊酸棗縣袁楚客<lb/>
奏記於中書令魏元忠曰女有内男有外男女有別剛柔<lb/>
分矣中外斯隔隂陽著矣豈可相濫哉然而幕府者丈夫<lb/>
之職非婦人之事今諸公主並開府建僚崇置官秩若以<lb/>
女處男職所謂長隂而抑陽也而望隂陽不僣風雨不爽<lb/>
其可得乎竊謂非致逺之計乖乆安之䇿書曰事不師古<lb/>
以克永丗匪說攸聞此之謂也君侯不正雅之哉<lb/>
又曰安樂公主韋后所生𥘉中宗遷於房州欲及州境生<lb/>
於路次性惠敏容質秀絶中宗韋后愛寵日深恣其所欲<lb/>
奏請無不允許恃寵驕縱權傾天下自王侯宰相以下除<lb/>
<pb n="KR3k0012_SBCK_154-4a"/>
拜多出其門所營第宅并造安樂佛寺擬於宫掖城西造<lb/>
定昆池於㽵延袤數里出降之時以皇后仗發於宫中中<lb/>
宗與韋后御安福門觀之及韋庶人敗與駙馬武延秀皆<lb/>
斬之追貶爲悖逆庶人<lb/>
又曰武延秀武承嗣之弟子也時武崇訓爲安樂公主壻<lb/>
即延秀之從父兄也數引至主第延秀乆䧟蕃中解突厥<lb/>
語常於主第唱突厥歌作胡旋舞有姿媚主甚喜及崇訓<lb/>
死延秀得幸尚主拜席日授太常卿兼右衛將軍駙馬都<lb/>
尉<lb/>
又曰大中二年以起居郎駙馬都尉鄭顥尚萬壽公主詔<lb/>
曰女人之德雅合愼修嚴奉舅姑夙夜勤事此婦之節也<lb/>
先王制禮貴賤同遵旣巳下嫁臣寮儀則湏依古典萬壽<lb/>
公主婦禮冝依士庶<lb/>
<pb n="KR3k0012_SBCK_154-4b"/>
又曰弘化公主宗室女貞觀十三年降吐谷渾慕容諸曷<lb/>
鉢<lb/>
又曰文成公主宗室女貞觀十五年封降於吐蕃賛普弄<lb/>
賛命禮部尚書江夏王道宗送之弄賛親迎于河源見主<lb/>
人子婿禮甚謹歎大國服飾禮儀之美俯仰有媿沮之色<lb/>
謂所親曰我祖父未有通婚大國者今我得尚太唐公主<lb/>
當築一城以誇示後丗仍遣酋豪子弟請入國學以習詩<lb/>
書從之<lb/>
又曰貞元三年遣廻紇使合闕將軍歸其國𥘉合闕將其<lb/>
君命請婚於我上許以咸安公主嫁之命公主見合闕於<lb/>
麟徳殿且命齎公主畫圖就示可汗以馬價絹五萬疋還<lb/>
之許其互市而去以殿中監嗣王湛然爲送咸安公主使<lb/>
仍兼婚禮使四年廻紇公主兼使者至自夲蕃上御延喜<lb/>
<pb n="KR3k0012_SBCK_154-5a"/>
門禁婦人及車輿觀者時廻紇可汗喜於和親其禮甚恭<lb/>
乃上言曰昔爲兄弟今即子壻子壻半子也彼猶父此猶<lb/>
子父若患於西戎子當遣兵除之<lb/>
又曰太和公主長慶元年封爲公主冊爲廻紇可敦出降<lb/>
愛登里邏骨没密施合毗伽保義可汗𥘉保義可汗旣立<lb/>
遣使求婚遂封第九妹爲永安公主將以降嫁其年保義<lb/>
可汗卒冊九姓廻鶻爲崇德可汗五月遣使請迎所許嫁<lb/>
公主朝廷封第五妹爲太和公主以降今廻紇焉雖狄人<lb/>
固請永安而終不許故命中書舎人王起就鴻臚寺以宣<lb/>
喻焉<lb/>
列仙傳曰朱仲㑹稽市販珠人髙后募三寸珠乃詣闕上<lb/>
之珠好過度賜五百金魯元公主私以七百金從仲求珠<lb/>
獻四寸之珠<lb/>
<pb n="KR3k0012_SBCK_154-5b"/>
又曰蕭史善吹簫教秦穆公女作鳯聲公爲作鳯臺令夫<lb/>
妻止其上一旦皆隨鳯飛去<lb/>
荀氏家傳曰荀羡字令則年十五擬國婚之選君不欲連<lb/>
姻帝室乃逺遁長沙監司追㝷不獲巳遂尚㝷陽公主<lb/>
丗說曰桓武平蜀以李勢女爲妾有寵甞着齋後温尚南<lb/>
康長公主主始不知之旣聞乃伺温不在率數十婢拔白<lb/>
刃徃李所故欲斫之見李梳頭髮垂委地姿貌端麗乃徐<lb/>
下地結髮歛手向主曰國破家亡以至今日若能見殺實<lb/>
猶生之年神色閑正辭氣悽婉主於是擲刀前抱之阿姊<lb/>
我見汝不能不怜何況老奴遂善遇之<lb/>
風俗通曰列侯尚公主國人尚公主以妻制夫陽屈於隂<lb/>
爾<lb/>
漢武帝集柏梁詩曰左九嬪作萬年公主誄曰赫赫京室<lb/>
<pb n="KR3k0012_SBCK_154-6a"/>
河洛所經隂精發曜降兹淑靈篤生公主誕奮休禎秀出<lb/>
紫曒日暉月明紅顔鬒髪金質玉形<lb/>
　　　　　駙馬<lb/>
漢書曰駙馬都尉掌駙馬<hi>駙馬非正駕車皆爲副馬一曰駙近也疾也</hi>
又百官公卿表曰漢武元鼎二年置三都尉駙馬奉車掌<lb/>
御乗輿車騎都尉掌羽林從騎並無貟或以侍中常侍卿<lb/>
尹校尉左迁爲之<lb/>
漢舊儀曰駙馬都尉掌騎從武帝置秩比二千石<lb/>
蜀志曰諸葛瞻字思逺建興十二年亮出武功與兄瑾書<lb/>
曰瞻巳今年八歲聦惠可愛嫌其早成恐不爲重器耳十<lb/>
七尚公主拜駙馬都尉<lb/>
宋書曰江斆字叔文母宋文帝女淮陽公主㓜以戚屬召<lb/>
見孝武謂謝㽵曰此小兒方當爲名器少有美譽尚孝武<lb/>
<pb n="KR3k0012_SBCK_154-6b"/>
女臨江公主拜駙馬都尉爲丹陽丞時袁粲爲尹見斆歎<lb/>
曰風流不墜正在江郎數與宴賞留連日夜<lb/>
齊書曰王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>字思晦年數歳而風神警拔有成人之度時<lb/>
祖儉作宰相賔客盈門見<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>曰公才公望復在此矣弱冠<lb/>
選尚淮南長公主拜駙馬都尉<lb/>
梁書曰袁樞愽學明悉舊典𥘉陳武帝長女永嗣公主先<lb/>
適陳留太守錢蕆生子<graphic n="KR3008" url="https://raw.githubusercontent.com/kanripo/KR-Gaiji/master/images/KR3008.png" mimeType="image/png"/>
                    <hi>主及<graphic n="KR3008" url="https://raw.githubusercontent.com/kanripo/KR-Gaiji/master/images/KR3008.png" mimeType="image/png"/>並卒于</hi>梁時武帝受命唯主客<lb/>
請議加蕆駙馬都尉并贈<graphic n="KR3008" url="https://raw.githubusercontent.com/kanripo/KR-Gaiji/master/images/KR3008.png" mimeType="image/png"/>官樞議曰昔王姬下嫁必適<lb/>
諸侯同姓爲主聞於公羊之說車服不繫顯於詩人之篇<lb/>
漢氏𥘉興列侯尚主自斯巳後降嬪素族駙馬都尉置由<lb/>
漢武或以假諸功臣或以加於戚屬是以魏曹植表駙馬<lb/>
奉車趣爲一號<lb/>
齊職儀曰凡尚公主必拜駙馬都尉魏晉巳來因爲瞻准<lb/>
<pb n="KR3k0012_SBCK_154-7a"/>
蓋以王姬之重庶姓之輕若不如其等級寧可合卺而酳<lb/>
所以假駙馬之位乃配於皇女也今公主早薨伉儷巳絶<lb/>
旣無禮數致疑何湏駙馬之授案杜預尚晉宣帝第二女<lb/>
晉武踐祚而主巳亡泰始中追贈公主元凱無復駙馬之<lb/>
號梁文帝女新安穆公主早薨天監𥘉王氏無追拜之事<lb/>
逺近二例足以校明無勞此授冝追贈陳侯時以議爲當<lb/>
後魏書曰陸昕之風望端雅尚獻文女常山公主拜駙馬<lb/>
都尉<lb/>
又曰馮誕字子正與髙祖同歳㓜侍書學特蒙親待尚髙<lb/>
祖妹樂安公主拜駙馬都尉髙祖寵誕同輿而載同按而<lb/>
食同席而坐<lb/>
又曰宿石髙宗時爲中散甞從獵髙祖親欲射虎石叩馬<lb/>
而諌引髙宗馬至原上後虎騰躍殺人詔曰石爲忠臣而<lb/>
<pb n="KR3k0012_SBCK_154-7b"/>
控馬切諫免虎之害後有犯罪宥而勿治尚上谷公主拜<lb/>
駙馬都尉<lb/>
又曰萬安國代人父振尚髙陽長公主拜駙馬都尉迁散<lb/>
騎常侍馮翊公安國少明敏有姿貌以國甥復尚河南公<lb/>
主拜駙馬都尉迁散騎常侍顯祖特親寵之與同卧起爲<lb/>
立第宅賞賜至鉅萬超拜大司馬大將軍封安成王<lb/>
唐書曰文宗儉素甞駙馬都尉韋處仁入見巾夾羅巾以<lb/>
進上謂曰本慕卿門户清素故俯從選尚如此巾服從他<lb/>
諸戚爲之卿不湏爲也<lb/>
又官品志曰駙馬奉車騎三都尉並無貟駙馬以加尚公<lb/>
主者無班秩〇語林曰何晏字平叔以主壻拜駙馬都尉<lb/>
美姿儀帝毎疑其傅粉後夏月賜以湯餅大汗岀以朱衣<lb/>
自拭之尤皎然　太平御覽卷一百五十四<lb/>
<pb n="KR3k0012_SBCK_154-8a"/>
</p>
<p>
</p>
  </div>
</body>
</text>
</TEI>
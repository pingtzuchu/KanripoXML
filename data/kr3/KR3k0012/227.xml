<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_227-1a"/>
太平御覽卷第二百二十七<lb/>
　職官部二十五<lb/>
　　侍御史　殿中侍御史　監察御史<lb/>
　　　　　侍御史<lb/>
六典曰侍御史掌糺舉百寮推鞫獄訟凢有别付者則按<lb/>
其實狀以奏若尋常之獄推訖断于大理凢事非大夫中<lb/>
丞所劾而合彈奏者則具其事爲狀大夫中丞押大事則<lb/>
豸冠朱衣纁裳白紗中單以彈之小事常服而巳<lb/>
續漢書百官志曰侍御史貟五人秩六百石以公府掾属<lb/>
髙第𥙷之或牧守議郎郎中爲之掌察非法受公卿群吏<lb/>
奏事有違失者舉劾之凢郊廟及大拜則一人監威儀有<lb/>
違失則劾奏<lb/>
漢官儀侍臣下曰御史秦官也案問有御史掌邦國都鄙<lb/>
<pb n="KR3k0012_SBCK_227-1b"/>
及萬民之治今以賛冡宰<lb/>
應劭漢官儀曰侍御史周官也爲柱下史冠一名曰柱後<lb/>
以䥫爲之言其審固不撓也或說古有獬豸獸主觸邪佞<lb/>
故執憲者以其角形爲冠耳余覽秦事云始皇滅楚以其<lb/>
君冠賜御史漢興襲秦因而不改<lb/>
漢書儀曰御史貟四十五人皆是六百石其十五人衣綘<lb/>
給事殿中爲御史宿盧在石渠門外二人尚璽四人持書<lb/>
給事二人持前中丞一人領餘三十人留寺理百官事也<lb/>
史記曰趙禹者郿人武帝即位禹以刀筆吏積勞遷爲侍<lb/>
御史與張湯論定律令<lb/>
又曰下杜人程懇爲御史得罪始皇幽繫雲陽十年從獄<lb/>
中作大篆少者増益多者損减方者使貟貟者使方奏之<lb/>
始皇善之出爲御史<lb/>
<pb n="KR3k0012_SBCK_227-2a"/>
又曰張蒼好舊曆秦時爲御史主柱下方書<lb/>
漢書曰江充拜直指繡衣使督三輔盗賊禁察踰侈時近<lb/>
臣多奢僣充皆舉劾請没入車馬令身從北軍擊匈奴奏<lb/>
聞貴戚惶恐<lb/>
又曰王駕字翁孺武帝時爲繡衣御史逐捕羣盗皆縱而<lb/>
不誅<lb/>
又曰嚴延年遷御史劾霍光專廢立<lb/>
東觀漢記曰陳寵曽祖父咸哀平間以明律爲侍御史王<lb/>
莾簒位父子相將歸郷里閉門不出乃収家中律令文書<lb/>
壁藏之以俟聖主咸常戒子孫爲人議法當依輕雖有百<lb/>
金之利無與人重<lb/>
後漢書曰桓典爲侍御史執政無所避常乗<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬京師畏<lb/>
之語曰行行且止避騘馬御史<lb/>
<pb n="KR3k0012_SBCK_227-2b"/>
又曰杜詩爲御史安集洛陽時將軍蕭廣放縱兵士暴横<lb/>
民間百姓惶擾詩勑曉不改遂格殺廣還以狀聞世祖召<lb/>
見賜以棨㦸焉<lb/>
又曰李恂拜侍御史持節使幽州宣布恩澤慰撫北狄所<lb/>
過皆圖冩山川屯田聚落百餘卷悉封奏上肅宗嘉之<lb/>
又曰光武聞杜林還三輔乃徴拜侍御史引見問以經書<lb/>
故舊及西州事甚恱之賜以車馬衣𬒳<lb/>
又曰陳翔字子麟拜侍御史元日朝賀大將軍梁兾威儀<lb/>
不整翔奏請収兾理罪時人竒之<lb/>
又曰楊秉字叔節拜侍御史京畿咸稱其宰相之才<lb/>
又曰譙玄爲繡衣使者持節分行天下觀覽風俗所至專<lb/>
行誅賞<lb/>
續後漢書曰种<hi>音中</hi>暠字景伯順帝時爲侍御史監護太子<lb/>
<pb n="KR3k0012_SBCK_227-3a"/>
承光宫中常侍髙𣑽受勑迎太子不齎詔書以衣車載太<lb/>
子欲出太子太傳髙褒不知所以力不能止開門臨去暠<lb/>
至撗劒當車曰御史受詔監護太子太子國之儲副人命<lb/>
所繫常侍來無一尺詔書安知非挾姦耶今日之事有死<lb/>
而巳𣑽不敢争<lb/>
又曰張綱字文紀遷侍御史漢𥘉遣八使廵行風俗八使<lb/>
同日拜謂之八彦皆宿儒要位唯綱年少官微受命各之<lb/>
所部而綱獨埋車輪於洛陽都亭曰犲狼當路安問狐狸<lb/>
遂奏大將軍梁兾兄弟罪惡京師震悚<lb/>
魏志曰袁紹字夲𥘉有姿皃威容能折節下士士多附之太<lb/>
祖少與交以大將軍掾爲侍御史<lb/>
又曰帝嘗大會殿中御史簮白筆側階而坐上問左古此<lb/>
爲何官何主左右不對辛毗曰謂御史舊時簮筆以奏不<lb/>
<pb n="KR3k0012_SBCK_227-3b"/>
法今者直備官但珥耳<lb/>
吴志曰吕岱親近吴都徐原慷愾有才志岱知其可成賜<lb/>
巾褠<hi>古切衣侯丹</hi>與共言論後遂薦抜官至侍御史原性忠壯<lb/>
好直言岱時有得失原輙諌爭又公論之人或以告岱岱<lb/>
笑是我所以貴德淵<hi>德淵岱字</hi>者也及原死岱哭之甚哀曰德<lb/>
淵吕岱之益友今不幸岱復於何聞過談者美之<lb/>
又曰張紘字子綱廣陵人也孫䇿遣紘奏章至許宫留爲<lb/>
侍御史少府孔融等皆與親善<lb/>
又曰朱據字子範吴郡人也𥙷侍御史是時選曹尚書曁<lb/>
艶疾貪汚在位欲沙汰之據以爲天下未定冝以功覆過<lb/>
弃瑕取用舉清勵濁足以沮勸若一時貶黜懼有後咎艶<lb/>
不聽卒敗<lb/>
晉書曰庾峻字山甫長安大獄乆不决轉峻御史往断朝<lb/>
<pb n="KR3k0012_SBCK_227-4a"/>
野稱當<lb/>
又曰劉毅子暾<hi>它昆切</hi>正直有父風爲御史庫失火尚書郭<lb/>
彰率百人自衛而不救火暾正色詰之彰怒曰我能截卿<lb/>
角也皦㪍然謂彰曰君何時敢恃寵作威作福天子法冠<lb/>
而欲截角呼命𥿄筆奏之彰伏不敢言衆人皆釋乃止<lb/>
隋書曰柳調轉侍御史左僕射楊素嘗於朝堂見調因獨<lb/>
言曰柳調通躰弱獨揺不湏風調歛板正色曰調信無取<lb/>
者公不當以爲侍御史調信有可取不應發此言公當具<lb/>
瞻之秋樞機何可輕發素甚竒之<lb/>
又曰游元爲侍御史奉使於黎陽督運㑹楊玄感作逆乃<lb/>
謂元曰獨夫肆虐天下士大夫肝腦塗地以䧟身絶域之<lb/>
所軍粮断絶此亦天亡之時我今親率義兵誅無道卿意<lb/>
如何元正色荅曰尊公荷國寵靈功叅佐命髙官重禄近<lb/>
<pb n="KR3k0012_SBCK_227-4b"/>
古莫儔公之兄弟青紫交映當謂竭誠盡節上荅鴻恩豈<lb/>
意墳土未乾親圖反噬深爲明公不取願思禍福之端僕<lb/>
有死而巳不敢聞命玄感怒而囚之屢脅以兵竟不屈節<lb/>
於是害之<lb/>
又曰陳孝意大業𥘉爲魯郡司法書佐郡内號爲廉平太<lb/>
守蘇威嘗欲殺一囚孝意固諌至於再三威不許孝意因<lb/>
解衣請先受死良乆威意乃解謝遣之漸加禮敬及威爲<lb/>
納言奏孝意侍御史<lb/>
又曰獬豸冠案禮圖曰法冠也一曰柱後惠文如淳注漢<lb/>
官云惠蟬也細如蟬翼今御史服之禮圖也<lb/>
又曰獬豸冠髙五寸秦制也法官服之案董巴志云獬豸<lb/>
神羊也蔡邕云如麟一角應劭曰古有此獸主觸不直故執<lb/>
憲者爲冠以象之秦滅楚以其冠賜御史<lb/>
<pb n="KR3k0012_SBCK_227-5a"/>
唐書李素立丁憂髙祖令所司奪情授七品清要官所司<lb/>
權擬雍州刺史録叅軍髙祖曰此官要而不清又擬祕書<lb/>
郎髙祖曰此官清而不要遂擢授侍御史<lb/>
又曰柳範爲侍御史時吴王恪好畋獵損居人範奏憚之<lb/>
太宗因謂侍臣曰權萬紀事我兒不能匡正其罪合死範<lb/>
進曰房玄齡事陛下猶不能諌止畋獵豈可獨罪萬紀太<lb/>
宗大怒拂衣而去乆之獨引範曰何得逆折我範曰臣聞<lb/>
主聖臣直陛下仁明臣敢不盡愚直太宗意乃解<lb/>
又曰髙宗嘗問群臣求可爲御史者僉舉萬年尉楊子<hi>失其</hi>
<hi>名</hi>居數月復問之群臣又舉焉上曰吾聞斯人常褻服居<lb/>
公堂視事其可爲凖繩司乎由是百司群僚必表而視事<lb/>
又曰乾封中韋仁約除侍御史與公卿相見未嘗行拜禮<lb/>
或勉之仁約曰鵰鶚鷹鸇豈衆禽之偶柰何設拜以狎之<lb/>
<pb n="KR3k0012_SBCK_227-5b"/>
且耳目之官故當特立乃曰御史銜命出使不能動揺山<lb/>
岳震懾州縣誠曠職耳<lb/>
又曰賈言忠河南洛陽人也乾封中爲侍御史時朝廷有<lb/>
事遼東言忠奉使往支軍粮及還髙宗問以軍事言忠畫<lb/>
其山川地勢具陳遼東可平之狀髙宗恱又問諸將優劣<lb/>
言忠曰李勣先朝舊臣聖鑒所悉龐同善雖非闘將而持<lb/>
軍嚴整薛仁貴勇冠三軍名可振敵髙偘儉素自處忠果<lb/>
有謀契苾何力沉毅持重有統御之才然頗有忌前之癖<lb/>
諸將夙夜小心忘身憂國莫逮於李勣者髙宗深然之<lb/>
又曰劉思立宋州寕陵人也髙宗時爲侍御史属河南河<lb/>
北旱儉遣御史中丞崔謐等分道存問賑給思立上䟽諌<lb/>
曰今麥序方秋蠶功未畢三時之務萬姓所先勑使撫廵<lb/>
人皆竦抃忘其家業兾此天恩踊躍叅迎必難抑止集聚<lb/>
<pb n="KR3k0012_SBCK_227-6a"/>
旣廣妨廢亦多加以途程往還兼之晨夕停滯旣縁賑給<lb/>
湏立簿書本欲安存却成煩擾又無驛之處騎馬稍難簡<lb/>
擇公私湏臾追集雨後農務特切常情蹔廢湏臾即虧歳<lb/>
計每爲一馬遂勞數家從此相乗恐更滋甚望且委州縣<lb/>
賑給待秋後閑時出使褒貶䟽奏謐等遂不行<lb/>
又曰李義府恃寵用事婦人淳于氏有美色坐事繫大理<lb/>
乃諷丞畢正義枉法出之將納爲妾㑹有宻言其狀者上<lb/>
令給事中劉仲䡄鞠之義府恐洩其謀逼正義自縊於獄<lb/>
中上知而特原義府之罪侍御史王義方奏義府檀殺寺<lb/>
丞陛下雖巳釋放然天子置三公九卿二十七大夫八十<lb/>
一元士本欲水火相濟塩梅相成然後庶績咸熈風雨交<lb/>
泰則知人主不得獨是非昔唐堯至聖失之於四㐫漢祖<lb/>
深仁失之於陳狶光武聦明寛恕失之於逢萌魏武勇略<lb/>
<pb n="KR3k0012_SBCK_227-6b"/>
英雄失之於張邈此英傑之主莫不失之於前得之於後<lb/>
陛下継聖撫有萬邦蠻陬夷落猶懼刑綱况輦轂咫尺姦<lb/>
臣肆虐殺一六品寺丞足使忠臣抗憤縱令正義自縊此<lb/>
事弥不可容便是畏義府之權勢能殺身以滅口此則生<lb/>
殺之威巳非主出賞罰之柄下移姦佞請乞重勘當正義<lb/>
死之由雪冤氣於幽泉誅姦臣於白日對仗叱義府令下<lb/>
義府視不退義方三叱上旣無言義府趍出<lb/>
又曰王志愔博州聊城人也少以進士擢第神龍年累除<lb/>
左臺御史執法剛正百寮畏憚時人呼皂鵰言其顧瞻人吏如<lb/>
鵰鶚之視鷰雀也<lb/>
又曰蘇瓌案問鄭普思其妻有寵於韋庶人特勑令對御<lb/>
辨折上屢抑瓌而伸普思侍御史范献忠歴階而前曰臣<lb/>
請先罪蘇瓌上問其故献忠曰蘇瓌國之大夫荷榮貴乆<lb/>
<pb n="KR3k0012_SBCK_227-7a"/>
矣不斬逆賊而後聞奏今使眩惑天聦揺動刑柄而普思<lb/>
反狀昭露陛下曲爲申理此則王者不死今聖躬萬福豈<lb/>
有兩天子耶臣請先死終不能事普思上意乃解獄遂定<lb/>
又曰御史遭長官於途皆免帽降乗長官戢轡辝而上馬<lb/>
乾封中王本立爲御史意氣頗髙途逢長官端揖而巳自<lb/>
是諸人或降而立或足至地或側鞭㢮鐙輕重無恒開元<lb/>
以來但舉鞭聳揖而巳也<lb/>
又曰劉藏器爲侍御史時衛卿尉遟寳琳抑人爲妾藏器<lb/>
奏請還其父母上旣可其奏寳琳私奏乞之上又從之藏<lb/>
器復執奏上又可之寳琳又請如是三藏器進言曰法者<lb/>
海内之懸衡上下之所共若刑罰不中則人無所措手足<lb/>
陛下若用捨恣情愛憎由巳則國之刑憲何所施陳今寳<lb/>
琳請陛下從之臣執奏陛下亦從之今日從之明日又改<lb/>
<pb n="KR3k0012_SBCK_227-7b"/>
之欲令下人何以遵奉天人無信不立疋夫疋婦尚不可失<lb/>
信況爲天子安可戯言今陛下二三其言處分不定臣恐<lb/>
四海之内無所適從上竟從藏器所奏<lb/>
又曰王播爲侍御史貞元末華臣李實爲京兆尹恃恩頗<lb/>
撗嘗遇播於途不避故事尹避臺官播移文詆之<lb/>
又曰温造拜侍御史請復置彈事朱衣豸冠於外廊大臣<lb/>
阻而不行李祐自眞州入拜金吾違制進馬一百五十疋<lb/>
造正衙彈奏祐服戰汗流祐私謂人曰吾踰蔡州城擒吴<lb/>
元濟未嘗心動今日膽落于温御史吁可畏哉<lb/>
英雄記曰袁紹辟犬將軍府不得巳起從命舉髙第遷侍<lb/>
御史弟術爲尚書紹不欲爲臺下告疾求退<lb/>
三輔决録曰韋約字季明司徒劉愷甚敬重之謂曰君以<lb/>
輕去就故大位不躋今歳垂盡選御史實欲煩君約曰犬<lb/>
<pb n="KR3k0012_SBCK_227-8a"/>
馬齒盡旣無膂力又無考課所以躊躇戀慕者以明公禮<lb/>
遇隆崇未能自割因稱素有風疾眩冒不堪乆侍遂徒跣<lb/>
趍出公追不及<lb/>
陳留耆舊傳曰楊仁字文義明帝引見問當代政治之事仁<lb/>
對上大竒之拜侍御史明帝崩是時諸馬貴賤各争入宫<lb/>
仁𬒳甲持㦸遮勑宫門不得令入章帝旣立諸馬貴更讃<lb/>
仁刻峻於是上善之<lb/>
通典曰侍御史之職四謂推<hi>推有掌推鞫</hi>彈<hi>掌彈/舉</hi>公廨<hi>知公廨事</hi>雜<lb/>
事<hi>臺中事悉揔之</hi>定殿中監察以下職事及進名改轉臺内之事<lb/>
悉主之號為臺端它人稱之曰端公其知雜事者謂之雜<lb/>
端最爲雄極食座之南設撗榻謂之南床殿中監察不得<lb/>
座<hi>亦謂之癡床言處其上者皆矯傲自得使人如癡故謂之癡床也</hi>凢侍御史之例不出<lb/>
累月則遷登南省故號爲南床百曰客其行止出入揖讓去<lb/>
<pb n="KR3k0012_SBCK_227-8b"/>
就殿中巳下皆禀而隨之先後虧失者有罰<lb/>
又曰二漢侍御史所掌凢有五曹一曰令曹<hi>掌律令</hi>二曰印<lb/>
曹<hi>掌劾曰</hi>三曰供曹<hi>掌齊/祀</hi>四曰尉馬曹<hi>掌廐/馬</hi>五曰乗曹<hi>掌獲駕</hi>
豹尾之内便爲禁省<lb/>
又曰舊例御史臺不受訴訟有通辭狀者即於臺門候御<lb/>
史競徃門外収採知可彈者略其姓名皆云風聞訪知<lb/>
永徽中崔義玄爲大夫　劾狀題告<lb/>
人姓名<lb/>
黄石公隂謀祕法曰熒惑火之精御史之象主禁令刑罰<lb/>
収捕糺正<lb/>
　　　　　殿中侍御史<lb/>
六典曰殿中侍御史掌殿庭供奉之儀式凢冬至元正大<lb/>
朝㑹則具服升殿若郊祀廵省則其服從於旌門撿察視<lb/>
<pb n="KR3k0012_SBCK_227-9a"/>
其文物之有虧闕則糺之凢兩京城内則分知左右廵名察<lb/>
其所廵之内有不法之事<lb/>
三國典略曰齊宋丗良字元友魏孝莊時爲殿中侍御史<lb/>
詣河北括户大獲游惰至汲郡旁見有骸骨移書瘞之其<lb/>
夜有雨滂沲孝莊勞之曰卿所括得丁倍於本帳若官人<lb/>
皆如此便是更生出一天下也<lb/>
唐書官品志曰殿中侍御史四人掌殿中禁衛内事<lb/>
又曰張行成爲殿中侍御史糺劾不避權戚太宗以爲能<lb/>
房玄齡曰觀古今用人必因媒介若行成者朕自舉之無<lb/>
先容也<lb/>
又曰王無競自監察御史轉殿中侍御史舊例　每日更<lb/>
直於殿前正班宰相宗楚客楊再思甞離班偶語無競前<lb/>
曰朝禮至敬公等大臣不冝輕易以慢恒典楚客等大怒<lb/>
<pb n="KR3k0012_SBCK_227-9b"/>
轉無競爲太子舎人<lb/>
又曰殿中侍御史郭震劾刑部尚書趙彦照太子賔客韋<lb/>
嗣立青州刺史韋安石曰彦照以女巫趙五娘左道亂常<lb/>
託爲諸姑潜相影援旣因提挈遂踐台階或駈車造門施<lb/>
婦人之服或携妻就謁申猶子之情同惡相濟一至於此<lb/>
又張易之兄弟勢傾朝野嗣立此際結爲舅甥神龍之𥘉<lb/>
巳合誅死天網踈漏腰領誤全與安石託附阿韋編諸属<lb/>
籍中宗晏駕削太皇輔正之制定阿韋臨朝之䇿此時朝<lb/>
野危懼人神怨憤臣忝司清憲敢不糺彈彦照等並請准<lb/>
法處分於是並貶官<lb/>
山公啓事曰中書属通事令史孫琳限滿乆習内事才冝<lb/>
殿中侍御史湏空𥙷之不審可否詔曰可<lb/>
曹氏傳曰左擁起於碎吏武帝以爲能擢爲殿中侍御史<lb/>
<pb n="KR3k0012_SBCK_227-10a"/>
　　　　　監察御史<lb/>
六典曰監察御史掌分察百寮廵按郡縣糺視刑獄肅整<lb/>
朝廷有不肅敬及鬪失者則糺而劾之<lb/>
唐書曰李素立武徳𥘉爲監察御史時有犯法不至死者<lb/>
髙祖將令殺之素立諌曰三尺之法與天下共之法一動<lb/>
摇則人無所措手足陛下甫創鴻業遐荒尚阻柰何輦轂<lb/>
之下便棄刑書臣忝法司不敢奉旨髙祖從之<lb/>
又曰張嘉貞蒲州猗氏人也坐事免歸郷里居長安侍御<lb/>
史張循憲爲河東採訪使薦嘉貞材堪憲官請以巳之官<lb/>
秩授之則天召見垂簾與之言嘉貞奏曰臣以草萊而得<lb/>
謁九重是千載一遇也咫尺之間如隔雲霧竟不覩日月<lb/>
恐君臣之道有所未盡則天遽令卷簾與語大恱擢拜監<lb/>
察御史<lb/>
<pb n="KR3k0012_SBCK_227-10b"/>
又曰紀履忠爲監察御史劾奏御史中丞來俊臣犯狀有<lb/>
五一專擅國權二謀害忠善三贓賄貪濁四失義㪍禮五<lb/>
淫昏很戾論兹五罪合至萬誅請下獄理罪<lb/>
又曰蕭至忠爲監察御史彈鳯閣侍郎同鳯閣鸞臺三品<lb/>
蘇味道贓污貶官御史大夫李承嘉甞召諸御史責之曰<lb/>
近日彈事不諮大夫禮乎衆不敢對至忠進曰故事臺中<lb/>
無長官御史人君耳目比肩事主得各自彈事不相關或<lb/>
先白大夫而許彈事如彈大夫不知白誰也承嘉黙然而<lb/>
憚其剛正<lb/>
又曰崔琬爲監察御史彈奏宰相宗楚客紀處納等驕恣<lb/>
䟦扈請収劾之舊制大臣有𬒳御史彈者皆俯僂趍出待<lb/>
罪朝省楚客瞋目作色稱以忠鯁𬒳誣中宗令琬與楚客<lb/>
約爲兄弟人竊歎焉<lb/>
<pb n="KR3k0012_SBCK_227-11a"/>
又曰齊澣定州義豐人少以詞學稱弱冠制科登第景雲<lb/>
二年中書令姚崇用爲監察御史彈劾違犯先於風教當<lb/>
時以爲稱職<lb/>
又曰開元五年監察御史杜暹往磧西覆屯㑹郭處瓘與<lb/>
史獻等不叶更相執奏詔暹案其事實史獻以金遺暹固<lb/>
辭左右曰公逺使絶域不可失蕃人情暹不得巳受之埋<lb/>
於幕下旣去出境乃移牒令収取之<lb/>
又曰李勉拜監察御史属朝廷右武勲臣恃寵多不知禮<lb/>
大將榮崇嗣於行在朝堂背闕而坐言笑自若勉劾之拘<lb/>
於省司肅宗特原之歎曰吾有李勉始知朝廷尊矣<lb/>
又曰御史臺奏准舊例監察御史從下六人各察尚書省<lb/>
一司又准興元元年十月勑令監察從上第一人察吏部<lb/>
禮部第二人察兵部工部第三人察戸部刑部第四人者<lb/>
<pb n="KR3k0012_SBCK_227-11b"/>
伏以監察第一第二人巳充監察及舘驛等使新人除出<lb/>
使外並無以觀其能否今請守舊制新人分察從之<lb/>
又曰元稹拜監察御史奉使東蜀劾奏東川節度使嚴礪<lb/>
違制禮擅賦入籍没塗山甫等吏民八十八户田宅奴婢<lb/>
時礪巳死七州刺史皆責罰稹雖舉職而執政有與礪厚<lb/>
者惡之<lb/>
又曰楊収兄假自浙西觀察判官入爲監察御史兄弟並<lb/>
居憲府特爲新例<lb/>
又曰李憕<hi>音澄</hi>太原人也宇文融爲御史括田户奏知名之<lb/>
士崔希逸咸廙業宇文順于<g n="孑*_焉-正+?">]□</g>卿李宙及憕爲判官攝監<lb/>
察御史分路檢察以課並遷監察御史<lb/>
又曰栁渾拜監察御史臺中執法之地動限儀矩渾性<lb/>
放曠不甚檢束察長拘局忿其踈縱渾不樂乞外任執政惜<lb/>
<pb n="KR3k0012_SBCK_227-12a"/>
其才奏爲左𥙷闕<lb/>
太平御覽卷第二百二十七<lb/>
<pb n="KR3k0012_SBCK_227-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_348-1a"/>
太平御覽卷第三百四十八<lb/>
　兵部七十九<lb/>
　　　　　弩<lb/>
釋名曰弩怒也有勢怒也其柄曰臂似人臂也鈎弦者曰<lb/>
牙似齒牙也牙外曰郭爲牙之䂓郭也下曰縣刀其形然<lb/>
也合名之曰機言如機之巧也亦言如門户樞機開闔有<lb/>
節也<lb/>
說文曰洛陽名弩曰弲<hi>許縁切</hi>彀弩也彍滿弓也<hi>彍音霍</hi>
古史考曰黃帝作弩<lb/>
廣雅曰鉅<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>弓谿子弩<lb/>
太公兵法曰弩之神名逺望<lb/>
尚書曰若虞機張徃省括于度則釋<lb/>
尚書帝命驗曰玉弩發驚天下<hi>秦有徃矢西流抂矢即弩星也兵精主天下見之而</hi>
<pb n="KR3k0012_SBCK_348-1b"/>
<hi>驚西流秦滅也</hi>賤類出髙將下<hi>賊類謂秦始皇也吕不韋之妻任身而秦襄王納之生始皇髙謂丞</hi>
<hi>相趙髙也始皇出趙髙下言天生之也賤或爲賊</hi>
史記曰龐㳙追孫臏<hi>音北</hi>臏量其行暮當至馬陵馬陵道狹<lb/>
而旁多阻險可伏兵乃大析樹白而書龐㳙死此下於是<lb/>
令齊軍善射者萬弩夾道而伏期曰暮見火舉而俱發龐<lb/>
㳙夜至析木下見白書乃鑚火燭之讀書未畢齊軍萬弩<lb/>
俱發魏軍大亂龐㳙自知智窮兵敗乃自剄曰遂成竪子<lb/>
之名<lb/>
又曰髙祖阨於冒頓平城天下歌曰平城之下亦誠苦七<lb/>
日不食不能彀弩<hi>彀張也音遘</hi>
又曰始皇葬驪山令匠作機弩矢有所穿近輙射之<lb/>
又曰蘇秦說韓王曰谿子距黍射六百歩之外<hi>許愼曰南方谿子蠻</hi>
<hi>之弩皆善射</hi>
<pb n="KR3k0012_SBCK_348-2a"/>
又曰蘇代遺穰侯書曰以天下攻齊如以千鈞之弩决潰<lb/>
癰也<lb/>
又曰漢王臨廣武數項羽十罪項羽大怒令伏弩射中漢<lb/>
王漢王傷胸乃捫足曰虜中吾指<lb/>
漢書曰李廣傳曰廣爲匈奴所擊廣身自以大黃射其禆<lb/>
將<hi>服䖍曰大黃肩弩也</hi>
又曰申屠嘉梁人也以材官蹶張<hi>如淳曰材官皆多能脚強弩張之故曰蹶張</hi>
<hi>律有蹶張生</hi>從髙帝擊項籍<lb/>
又曰李陵至浚稽與單于相值騎二萬圍陵陵軍居兩山<lb/>
間以大車爲營陵引士出營外爲陣前行持㦸盾後行持<lb/>
弓弩虜見漢軍少直前就營陵搏戰攻之千弩俱發應弦<lb/>
而倒<lb/>
又曰司馬相如爲中郎建節卭笮至蜀太守以下郊迎縣令<lb/>
<pb n="KR3k0012_SBCK_348-2b"/>
負弩矢先驅蜀人榮之<lb/>
又曰霍去病爲驃騎將軍過河東河東太守郊迎負弩先<lb/>
驅<lb/>
續漢書曰虞詡爲武都太守虜來攻城詡出戰使強弩射<lb/>
之三發而三中虜衆潰<hi>謝承後漢云羗攻城也</hi>
東觀漢記曰耿恭在䟽勒城救兵不至恭食盡窮困士乃<lb/>
煑鎧弩食其䈥革恭與士推誠同死生故無貳心<lb/>
後漢書曰宋則子年十歲與蒼頭共弩射蒼頭弦斷矢激<lb/>
誤中之即死奴叩頭就誅則察而恕之頴川荀爽深以爲<lb/>
美時人亦服焉<lb/>
又曰中平中黃巾賊起郡縣皆弃城走陳愍王寵有強弩<lb/>
數千張出軍都亭<hi>置軍營於國之都亭也</hi>國人素聞王善射不敢反<lb/>
叛故陳獨得完百姓歸之者衆十餘萬人<lb/>
<pb n="KR3k0012_SBCK_348-3a"/>
又曰陳愍王寵善弩射十發十中中皆同處<lb/>
華嶠後漢書曰陳愍王寵射善弩其秘法以天覆地載叅<lb/>
連爲竒又有三微三小三微爲經三小爲緯經緯相將萬<lb/>
勝之方然要在機牙其射至十發十中<lb/>
魏氏春秋曰諸葛亮損益連弩謂之元戎以鐵爲矢矢長<lb/>
八寸一弩十矢俱發<lb/>
吴志曰甘寧字興霸巴郡臨江人也<hi>吴書曰寕夲南陽人也</hi>招合輕<lb/>
薄少年爲之渠帥群聚相隨挾持弓弩負眊<hi>音餌</hi>帶鈴民聞<lb/>
鈴聲即知是寧也<lb/>
吴録曰松梁山山石開處容數十丈髙竹弩不及其上在<lb/>
灃州<lb/>
晉書曰稽紹傳云齊王囧𬒳誅初兵交紹奔散赴宫有持<lb/>
弩在東閤下者將射之遇有殿中將兵蕭隆見紹姿容長<lb/>
<pb n="KR3k0012_SBCK_348-3b"/>
者疑非凡人趣前拔箭於此得免<lb/>
又曰劉聦將趙染冤殺其長史魯徽染㓂北地夢魯徽大<lb/>
怒引弓䠶之染驚悸而寤旦將攻城中弩而死<lb/>
又曰孟幹爲吴人所獲將徙之臨海幹等志北歸慮東徙<lb/>
轉逺以吴人愛蜀側竹弩言能作之皓留付作部後幹逃<lb/>
至京都<lb/>
又曰崔洪薦郗詵自代詵後駮奏洪曰我舉郗詵而反奏<lb/>
我是挽弩自射<lb/>
晉陽秋曰𥘉髙祖勒兵闕下經曹爽門爽悵下督嚴丗引<lb/>
弩將射髙祖孫謙止之曰未可知三注三止髙祖車乃過<lb/>
<hi>丗說又載</hi>
又曰馬隆討凉州虜隆募限腰引弩四十六鈞弓限四鈞<lb/>
巳上隆捶<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>
                    <hi>音摽</hi>懸弓弩<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>側閱試自旦至中得三千五百<lb/>
<pb n="KR3k0012_SBCK_348-4a"/>
人<lb/>
唐書曰李希烈旣䧟汴州乗勝東侵連䧟陳留雍丘頓軍<lb/>
寜陵期下宋州會食浙西節度韓滉命王拪矅將強弩數<lb/>
千夜入寧陵希烈不之知晨朝弩矢及希烈坐悵希烈驚<lb/>
曰此江淮弩士今入矣遂不敢東希烈夜敗<lb/>
晉諸公讃曰都官從事程偉案狀羊琇<hi>音酉</hi>所犯狼籍琇即<lb/>
遣家人持銅弩牙首入重法時人皆謂琇有權智丗祖詔<lb/>
免琇官<lb/>
英雄記曰王匡字公節太山人以任俠聞辟大將軍何進<lb/>
府使匡於徐州發強弩五百西詣京師會進敗匡還郷<lb/>
又曰袁紹擊公孫瓉先令麴義領精兵八百強弩千張以<lb/>
爲前登<lb/>
又曰袁尚使審配守鄴城曹操進軍攻鄴生獲配謂曰吾<lb/>
<pb n="KR3k0012_SBCK_348-4b"/>
近行圍弩何多也配曰猶恨其少<lb/>
日南傳曰南越王尉佗攻安陽安陽王有神人睪<hi>音髙</hi>通爲<lb/>
安陽王治神弩一張一發萬人死三發殺三萬人他退遣<lb/>
太子始降安陽安陽不知通神人遇無道理通去始有姿<lb/>
容端美安陽王女眉珠恱其貌而通之始與珠入庫盗鋸<lb/>
截神弩亡歸報佗佗出其非意安陽王弩折兵挫浮海奔<lb/>
竄<lb/>
華陽國志曰秦襄王時有一白虎常從羣遊巴蜀傷害千<lb/>
餘人昭王乃重募有能殺虎者賞邑萬家閬中夷廖中能<lb/>
作白的之弩乃登樓射殺白虎昭王嘉之以其夷不欲封<lb/>
刻石盟要曰秦犯夷輸黃龍一雙夷犯秦輸清酒一鍾夷<lb/>
人安之<lb/>
又曰鄧芝征涪陵見玄猿抱子在樹上引弩射之中猿母<lb/>
<pb n="KR3k0012_SBCK_348-5a"/>
其子爲抜箭以木葉塞瘡芝乃歎息曰嘻吾違物之性其<lb/>
將死矣投弩水中芝後果死<lb/>
會稽典録曰鍾離牧謂朱育曰大皇帝以中國多騎欲以<lb/>
當之然吴神鋒弩射三里貫洞三四馬騎敢近之乎<lb/>
南越志曰龍川有營澗甞有銅弩牙流出水皆以銀黃雕<lb/>
鏤取之者祀而後得曾有取比牙逢風雨舉船淪没父老<lb/>
云越王弩營處也<lb/>
雜記曰事吴朝鴻臚卿張儼議郎張純鎮南將軍朱異三<lb/>
人共詣驃騎將軍朱據據曰三賢屈顧老鄙相聞含甘湏<lb/>
之明懷終賈之才相飢渇乆矣各爲賦一物然後乃坐乃<lb/>
各賦所見異賦弩曰南嶽之幹鍾山之銅應機命中射隼<lb/>
髙墉<lb/>
吴越春秋曰陳音對越王曰弩生於弓弓生於彈彈生於<lb/>
<pb n="KR3k0012_SBCK_348-5b"/>
古之孝子臣聞楚琴氏以弓矢之勢不足以威天下遂乃<lb/>
撗弓着臂施機設郭加之以力郭爲方城守臣子也敖爲<lb/>
人君命所起也關爲守禦撿去止也錡<hi>音竒又音蟻</hi>爲侍從聽<lb/>
人主也辭爲道路通所使也弓爲將軍王重負也弦爲軍<lb/>
師禦戰士也矢爲飛容主教使也金爲穿敵徃不止也衛<lb/>
爲副使正道里也驃爲都尉執左右也鳥不得飛獸不得<lb/>
走弩之所向無不恐者王曰善子之說弩也願復聞正射<lb/>
之道陳音對曰臣聞射之道左足縱右足橫左手若附枝<lb/>
右手若抱兒右手發右手不知此正射持弩之道也<lb/>
戰國䇿曰蘇秦爲楚合從說韓王曰天下之良弓勁弩皆<lb/>
自韓出射六百歩之外<lb/>
文子曰狡兔得而獵犬烹髙鳥盡而強弩藏<lb/>
尉繚子曰兵如楤木弩如羊角<lb/>
<pb n="KR3k0012_SBCK_348-6a"/>
慎子曰弩弱而矰髙者乗於風也身不肖而行合者得助<lb/>
於衆也<lb/>
淮南子曰烏號之弓谿子之弩<hi>南方谿子蠻夷柘弩皆善材也</hi>不能無弦<lb/>
而射越舼<hi>渠容切</hi>蜀艇<hi>舼小艇船大皆一木</hi>不能無水而浮<lb/>
又曰鈆不可以爲刀銅不可以爲弩鐵不可以爲弓木不<lb/>
可以爲釡<lb/>
又曰萬畢術云牛翁十四可以強弩<hi>取牛翁十四杖曲蟮白頸者二七以三尺</hi>
<hi>新布褁之活塗布着之無令人見用之拭弩令温引之校半力也</hi>
阮子曰丗多善弩而拙於弓弓無法准故任巧由意弩有<lb/>
法准故易有善<lb/>
抱朴子曰秋以弓弩在前<lb/>
太公六韜曰䧟堅陣敗強敵以大黃叅連弩大扶月車三<lb/>
十六乗才士強弩矛㦸爲翼太公兵法曰神后加四仲者<lb/>
<pb n="KR3k0012_SBCK_348-6b"/>
以爲明堂宫時天一出遊八極之外行窈冥之中日照其<lb/>
前月照其後當此之時天一自持玉弩執法承相刻不道<lb/>
者<lb/>
崔寔政論曰永平建𥘉之際去戰未乆官兵勁利有蔡太<lb/>
僕之弩擅名天下<lb/>
風俗通曰汲令應郴<hi>一作余祖父郴</hi>夏至日請主簿杜宣賜酒時<lb/>
北壁上懸赤弩照於杯中見其形如虵宣惡之然不敢不<lb/>
飲因得胷腹病攻治不差郴後知之過宣家問疾之由以<lb/>
爲虵入腹中郴遶㕔事思惟良乆頋懸弩曰此是乎乃扶<lb/>
宣來於故處設酒杯中致復有虵因謂宣曰北壁上弩影<lb/>
耳非有他怪宣意解病即瘳<lb/>
又曰臧文仲家欲炊而失釡及弓弩自行<lb/>
十洲記曰續弦膠或各連金泥此膠能属連弓弩斷絃連<lb/>
<pb n="KR3k0012_SBCK_348-7a"/>
刀劒斷折之金膠連使人挽製他處即斷此終不復脫天<lb/>
漢二年帝事北海祠恒山西國王使至獻膠四兩吉光毛<lb/>
裘武帝受以付庫不知膠裘二物之妙也以上貢不竒稽<lb/>
留使未遣之帝幸華林苑射虎而弩絃斷使者從駕因上<lb/>
膠一分使口濡以續絃帝驚乃使武士數人對掣終日不<lb/>
斷膠青色如碧玉吉光毛裘黃色盖神馬之類也裘入水<lb/>
經月不沉入火不焦帝方重之厚賂使者而遣之<lb/>
趙公王琚<hi>音居</hi>教射經曰弩古有黃連百竹八檐雙弓之號<lb/>
今有絞車弩中七百歩攻城拔壘用之擘張弩中三百歩<lb/>
歩戰用之馬弩中二百歩馬戰用之弩張遟臨敵不過三<lb/>
發所以戰陣不便於弩非弩不利於戰而將不明於弩也<lb/>
不可雜於短兵當别爲隊攅箭注射則前無立兵對無橫<lb/>
陣復以陣中張陣外射畨次輪廻張而復出射而復入則<lb/>
<pb n="KR3k0012_SBCK_348-7b"/>
弩不絶聲敵無簿我夫置弩必處其髙爭山奪水守隘塞<lb/>
口破驍䧟果非弩不尅殺法令曰張弩後左廂丁字立當<lb/>
弩八字立髙揎手<hi>揎音宣</hi>屈衫襟左手承橦右手迎上當心<lb/>
㸔張張有闊狹左䏶右膊還復當心安箭髙舉射敵逺擡<lb/>
弩頭敵近平身放敵在左右廻身放敵在髙上挈脚放放<lb/>
箭訖唱殺却製拗蝎尾覆弩還着地<lb/>
太白隂經發弩圖篇曰弩者怒也言其聲勢威嚮如怒故<lb/>
以名其弩也穿剛逹堅自近及逺守險塞口破驍䧟堅非<lb/>
弩不尅也<lb/>
後漢李尤弩銘曰粤自近古發意所覩前聖制弓後丗造<lb/>
弩機牙發矢執破醜虜克獲雖屢猶不可常忘戰者危極<lb/>
武者傷<lb/>
魏陳琳武軍賦曰弩則幽都䈥角恒山檿幹通肌暢骨直<lb/>
<pb n="KR3k0012_SBCK_348-8a"/>
矢輕弦當鋒摧决貫遐洞堅<lb/>
陸機七導曰長角三倡武士棊布捺紫間之神機審心中<lb/>
而後射<lb/>
東觀漢記云朱勃理馬援表曰羗反殺吏唯狄道爲國堅<lb/>
守然民飢餓噉弩煑履援救倒懸之急存幾亡之城<lb/>
蔡邕幽州刺史議曰幽州突騎兾州強弩爲天下精兵國<lb/>
家瞻㧡四方有事未甞不取辦於二州<lb/>
曁艷集雜移曰角弩旣調射者又工多獲鶉鳥能無懇傷<lb/>
文選曰機不虚椅<lb/>
又曰虞機發留鵁鶄<lb/>
又曰良將勁弩守要害之處<lb/>
射雉賦曰擎牙低鏃心平望審<lb/>
又曰黃間機張鏃折毫芒俯貫魴鱮仰落雙鶬魚不及竄<lb/>
<pb n="KR3k0012_SBCK_348-8b"/>
</p>
<p>
</p>
  </div>
</body>
</text>
</TEI>
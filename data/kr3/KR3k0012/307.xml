<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_307-1a"/>
太平御覽卷第三百七<lb/>
　兵部三十八<lb/>
　　㑹兵　誓衆　麾兵<lb/>
　　饗士　犒師<lb/>
　　　　　㑹兵<lb/>
書曰戊午師渡孟津陳于啇郊俟天休命甲子昧爽受率<lb/>
其旅若林㑹于牧野<hi>旅衆也如林言盛多㑹逆拒戰</hi>罔有敵于我師前徒<lb/>
倒戈壹戎衣而天下大定<hi>言與衆同心動有成也</hi>
糓梁曰齊侯兵車之㑹四未甞有大戰愛民也<lb/>
後漢書曰𥘉卷人維汜<hi>卷縣名屬河南郡故城在今鄭州原武縣西北</hi>訞言稱神<lb/>
有弟子數百人坐伏誅後其弟子李廣等宣汜神化不死<lb/>
以誑惑百姓十七年遂共聚㑹徒黨攻没睆城<hi>睆縣名屬盧江郡今</hi>
<hi>舒州懷寧縣睆音下板切又下管切</hi>殺睆俟劉閔自稱南岳大師遣謁者張<lb/>
<pb n="KR3k0012_SBCK_307-1b"/>
宗將兵數千人討之復爲廣所敗於是使馬援發諸郡兵<lb/>
合萬餘人擊破廣等斬之<lb/>
又曰章和二年護羗校尉張紆誘誅燒當種羗迷吾等由<lb/>
是諸羗大怒謀欲報怨朝廷憂之公卿舉鄧訓代紆爲校<lb/>
尉諸羗激忿遂相與解仇結㛰交質盟詛<hi>鄭玄注周禮云大事曰盟小事</hi>
<hi>曰詛</hi>衆四萬餘人期冰合渡河攻訓<lb/>
又曰呉漢爲安樂令㑹王郎起北州擾惑漢素聞光武長<lb/>
者獨欲歸心乃說太守彭寵曰漁陽上谷突騎天下所聞<lb/>
也君何不合二郡精銳兵附劉公擊邯鄲此一時之功也<lb/>
<hi>一時言不可再遇也</hi>寵以爲然<lb/>
又曰朱鮪聞光武北伐而河内孤使討難將軍蘇茂副將<lb/>
賈強率兵三萬餘人渡鞏河攻温<hi>鞏温並今洛州縣也臨廣河故曰鞏河</hi>檄<lb/>
書至㓂恂即勒軍馳出並移告屬縣發兵㑹於温下軍吏<lb/>
<pb n="KR3k0012_SBCK_307-2a"/>
皆諌曰今洛陽兵渡河前後不絶冝待衆軍畢集乃可出<lb/>
也恂曰温郡之藩蔽失温則郡不可守遂馳赴之且曰合<lb/>
戰而偏將軍馮異遣救及諸縣兵適至及士馬四集幡旗<lb/>
蔽野恂乃令士卒乗城鼔噪大呼言曰劉公兵到蘇茂軍<lb/>
聞之陣動恂因奔擊大破之<lb/>
又曰呉漢悉發幽州兵與光武㑹清陽諸將望見漢還士<lb/>
馬甚盛皆曰是寕肯分兵與人耶及漢至莫府上兵簿<hi>莫大</hi>
<hi>也兵簿軍上之名帳</hi>諸將人人多請之光武曰屬者恐不與人<hi>屬猶近也</hi>
今所請又何多也諸將皆慙<lb/>
晉書天文志曰征呉之役三河徐兖之兵悉出交戰於呉<lb/>
楚之地<lb/>
唐書曰憲宗時鄆州李師道翻覆違命詔宣武義成武寕<lb/>
横海四節度之師與田弘正㑹軍討之弘正奏請取黎陽<lb/>
<pb n="KR3k0012_SBCK_307-2b"/>
渡河㑹李光顔等軍齊進帝召宰臣於延英議可否皆曰<lb/>
閫外之事大將制之旣有奏陳冝遂其請裴度獨以爲不<lb/>
可奏曰魏博一軍不同諸道過河之後却退不得便湏進<lb/>
擊方見成功若取黎陽渡河即纔離本界便至滑州徒有<lb/>
供餉之勞又生顧望之勢况弘正光顔並少威斷更相疑<lb/>
惑必恐遷延然兵事不從中制一定處分或慮不可若欲<lb/>
於河南持重則不如河北養威不然即且秼馬厲兵候霜<lb/>
降水落於楊劉渡河直抵鄆但得至陽谷巳來下營則兵<lb/>
勢自盛形自不撓上曰卿言是矣乃詔弘正取楊劉渡河<lb/>
及弘正軍旣濟河而南距鄆州四十里築壘賊勢果䠞頃<lb/>
之誅師道<lb/>
三國典略曰周武帝率六軍趣鄴齊主令群臣議之廣寕<lb/>
王孝珩議曰今大㓂旣深事藉機變請使任城王便領幽<lb/>
<pb n="KR3k0012_SBCK_307-3a"/>
州道兵自土門入聲取并州獨孤永業便領洛州兵自潼<lb/>
關入聲取長安臣請領京畿兵岀溢只鼔行逆戰賊懸軍<lb/>
逺來日増疲老聞南北有兵自然應退<lb/>
　　　　　誓衆<lb/>
書曰帝曰咨禹惟時有苗弗率汝徂征<hi>三苗之民數干王誅率循也徂往也</hi>
<hi>不循帝道言亂逆也命禹討之</hi>禹乃㑹羣后誓于師曰濟濟有衆咸聽朕<lb/>
命<hi>㑹諸侯伐有苗也軍旅曰誓濟濟衆盛之貌</hi>蠢兹有苗昏迷不恭<hi>蠢動昏闇也言其所</hi>
<hi>以冝討</hi>侮慢自賢反道敗德<hi>狎悔先王輕慢典教反正道敗德義</hi>君子在野小<lb/>
人在位<hi>廢仁賢任姦佞</hi>民棄不保天降之咎<hi>言民叛天災之</hi>肆予以爾衆<lb/>
士奉辭罰罪<hi>肆故也辭謂不㳟罪謂姦慢以下事</hi>爾尚一乃心力其克有勲<lb/>
三旬苗民逆命益賛于禹曰惟德動天無逺弗届禹拜昌<lb/>
言班師振旅帝乃誕敷文德舞于羽於兩階七旬有苗格<lb/>
又曰啓與有扈戰于甘之野王曰嗟六事之人予誓告汝<lb/>
<pb n="KR3k0012_SBCK_307-3b"/>
有扈氏威侮五行怠弃三正天用勦絶其命用命賞于祖<lb/>
不用命戮于社予則孥戮汝<lb/>
又曰羲和湎淫廢時亂日胤徃征之告于衆曰羲和尸厥<lb/>
官昬迷于天象以干先王之誅今予奉將天罰火炎崐崗<lb/>
王石俱焚天吏逸德烈于猛火殱厥渠魁脅從罔治嗚呼<lb/>
威克厥愛允濟愛克厥威允罔功爾衆士懋戒哉欽承天<lb/>
子休命<lb/>
又曰魯侯伯禽宅曲阜徐夷並興東郊不開作費誓公曰<lb/>
差人無譁聽命善糓乃甲胃備乃弓矢鍜乃戈矛無敢不<lb/>
善峙乃糗糧峙乃蒭茭無敢不逮汝則有大刑魯人三郊<lb/>
三遂峙乃楨幹甲戌我惟築無敢不恭汝則有無餘刑<hi>刑者</hi>
<hi>非一也</hi>
又曰惟戊午王次于河朔<hi>次止也戊午渡河而誓旣誓而止于河之北</hi>羣后以<lb/>
<pb n="KR3k0012_SBCK_307-4a"/>
師畢㑹<hi>諸侯盡㑹次也</hi>王乃徇師而誓曰嗚呼西土有衆咸聽朕<lb/>
言<hi>徇循也武王在西故稱西土</hi>今啇王受力行無度<hi>行無法度</hi>播棄黎老昵<lb/>
比罪人<hi>鮐背之者稱黎老棄不禮敬也昵近也罪人謂天下逋逃小人也</hi>予有亂臣十人<lb/>
同心同德<hi>言我治理之臣雖少而心德同也</hi>雖有周親不如仁人<hi>周至也紂至親</hi>
<hi>雖多不若周家之少仁人也</hi>
又曰武王伐紂曰今予發惟恭行天之罰今日之事不愆<lb/>
于六歩七歩乃止齊焉夫子勗哉不愆于四伐五伐六伐<lb/>
七伐乃止齊焉勗哉夫子尚桓桓如虎如貔如熊如羅于<lb/>
商郊弗迓克奔以役西土勗哉夫子爾所弗勗其于爾躬<lb/>
有戮<lb/>
又曰爾衆士同力王室<lb/>
史記曰太尉行令軍中曰爲吕氏右袒爲劉氏左袒軍中<lb/>
皆左祖<lb/>
<pb n="KR3k0012_SBCK_307-4b"/>
後漢書曰齊武王伯升旣破甄阜軍乃陳兵誓衆焚積聚<lb/>
破釜甑鼔行而前<lb/>
晉書曰元帝以祖逖爲奮威將軍豫州刺史給千人廪布<lb/>
三千疋不給鎧仗使自招慕仍將夲流徙部曲百餘家渡<lb/>
江中流擊檝而誓曰祖逖不能清中原而復濟者有如大<lb/>
江辭色壯烈衆皆慨歎屯于淮隂起冶鑄兵器得二千餘<lb/>
人而後進<lb/>
又載記曰王猛與慕容評戰陣於渭原而誓衆曰王景略<lb/>
受國厚恩任兼内外令與諸君深入賊地冝各勉進不可<lb/>
退也願戮力行間以報恩顧受爵明君之朝慶觴父母之<lb/>
室不亦美乎衆皆勇奮破釡棄糧大呼競進<lb/>
後周書曰太祖率李弼獨孤信等十二　將東伐至潼關<lb/>
太祖乃誓於師曰與爾有衆奉天威誅暴亂惟爾衆士整<lb/>
<pb n="KR3k0012_SBCK_307-5a"/>
爾甲兵戒爾戎事無貪財以輕敵無暴民以作威用命則<lb/>
有賞不用命則有戮爾衆士其勉之遣于謹居軍前徇地<lb/>
唐書曰髙祖起義兵西圖關中精甲三萬髙祖杖白旗誓<lb/>
衆於太原之野引師即路<lb/>
又曰太宗征王丗充陳兵穀水之上歩騎五萬太宗舉麾<lb/>
誓衆曰隋室無道毒𬒳蒼生我國家受命于天寜濟億兆<lb/>
丗充敢抗大邦數行侵暴誅殺良善恣其淫酷國家爲百<lb/>
姓除害事不獲巳各冝整尓軍旅脩尓器械立勲立効龔<lb/>
行天罰敢有犯命者斬無赦<lb/>
又曰朱泚反韋臯於隴州築壇于庭血牲與將士等盟曰<lb/>
上天不弔國家多難逆臣乗間盗據皇宫而李楚琳亦扇<lb/>
兇徒傾䧟城邑酷虐所加爰及本使旣不事上安能恤下<lb/>
臯是用激心憤氣不遑底寜誓舉羣公竭誠王室凡我同<lb/>
<pb n="KR3k0012_SBCK_307-5b"/>
盟一心竭力伏順除兇祖先之靈必當幽賛言誠則志合<lb/>
義感則心齊粉骨塵軀決無所顧有渝此志明神殛之迨<lb/>
於子孫亦罔遺育皇天后土當兆斯言又使通於吐蕃以<lb/>
求助<lb/>
古司馬兵法曰古者逐奔不逺縱綏不及所以示君子且<lb/>
有禮不逺則難誘不及則難䧟以禮爲固以仁爲勝旣勝<lb/>
之後其敎可復是故君子貴之也有虞氏戒於國中欲人<lb/>
體其命也<hi>舜以農教戰以戰敎民畋獵<graphic n="KR3107" url="https://raw.githubusercontent.com/kanripo/KR-Gaiji/master/images/KR3107.png" mimeType="image/png"/>習故民體之也</hi>夏后氏誓於軍中欲民<lb/>
先成其慮也<hi>禹㑹軍聚重複教肆進退左右前後離合周旋也</hi>殷誓於軍門之外<lb/>
欲民先意待事也<hi>殷旣遵虞夏之教民又於軍門外復簡試</hi>周將交刃而誓之<lb/>
以致意也<hi>周用漢夏殷之敎民交和接兵又復申望誓之軍德薄民俗巧也</hi>
又曰賢王制禮樂法度乃作五刑興甲兵以討不義廵狩<lb/>
省方㑹諸侯考不同其有失命亂常背德逆天之時而危<lb/>
<pb n="KR3k0012_SBCK_307-6a"/>
有功之君<hi>王者以有功德者爲君長賊臣欲篡殺之</hi>徧告于諸侯章明於有罪<lb/>
乃告于皇天上帝日月星辰以禱于后土四海之神山川<lb/>
冡社<hi>冢社者天子太社也</hi>乃造于先王然後冡宰徴師于諸侯<hi>造就也就造干</hi>
<hi>先祖廟也</hi>曰某國爲不道征之以某年月日師至于某國<hi>至于所征</hi>
<hi>之國與天子㑹</hi>天子正刑<hi>刑者天子之法也刑以征不義伐不從王者之法也</hi>冢宰與伯布<lb/>
命于軍曰入罪人之地無暴神祗無獵田無有虐無毁二<lb/>
功無糞墻屋無伐樹木無取六畜無取禾粟無取器城見<lb/>
其老㓜奉歸勿傷雖遇壯者不校勿敵若傷人醫藥歸之<lb/>
旣誅有罪王及諸侯正其國舉賢更立明正復職<hi>三者與四方諸</hi>
<hi>侯伐無道之國整頓其民人舉賢良更立爲君奉遵王法復五官之職事矣</hi>
論衡曰師尚父爲周司馬將師伐紂到孟津之上仗鉞把<lb/>
旄號其衆曰倉兕食兕水中之獸也善覆人船因神以化<lb/>
欲令急渡汝不急渡倉兕害汝河中有此之物時時出浮<lb/>
<pb n="KR3k0012_SBCK_307-6b"/>
一身九頭人畏惡之未必覆人船者也<lb/>
文選曰勒三軍誓將帥元戎竟野戈鋋彗雲<lb/>
　　　　　麾兵<lb/>
莊子曰市南冝僚弄丸兩家之難解孫叔敖甘寢秉羽而<lb/>
郢人投兵<lb/>
晉書曰張重華攻石季龍遣謝艾爲使持節軍師將軍率<lb/>
歩騎三萬進軍臨河麻秋以三萬衆拒之艾乗軺車冠白<lb/>
恰鳴鼔而行秋望而怒曰艾年少書生冠服如此輕我也<lb/>
命黒矟龍驂三千人馳擊之艾左右大擾左戰師李偉勸<lb/>
艾乗馬艾不從乃下車踞胡牀指麾處分賊以爲伏兵發<lb/>
也懼不敢進張瑁從左南縁河而絶其後秋軍乃退艾乗<lb/>
奔擊遂大敗之<lb/>
又曰陳敏一旦據有江東刑政無常不爲英俊所服且子<lb/>
<pb n="KR3k0012_SBCK_307-7a"/>
弟凶暴所在爲患周玘顧榮之徒常懼禍敗遣使宻報征<lb/>
東將軍劉准遣兵臨淮巳爲應及兵至敏使弟昶及將錢<lb/>
廣次烏江以拒之錢廣玘郷人也潜使圖昶廣遣其屬何<lb/>
康投募送白事於昶昶傾視書康揮刀斬之稱州下巳殺<lb/>
敏動者誅三族吹角爲内應廣先勒兵在朱雀橋陳兵敏<lb/>
師萬人將戰未濟榮以白羽扇麾之敏衆潰散單騎東奔<lb/>
爲義師所斬<lb/>
梁書曰魏中山王元英冠北徐州髙祖詔韋叡率衆㑹焉<lb/>
英自率衆來戰叡乗素木輿執白角如意以麾軍一日數<lb/>
合英甚憚其強<lb/>
劉璠梁典曰韋叡字文懷京兆杜陵人也叡雖有曠丗之<lb/>
度莅民以惠愛爲夲所居必治將兵仁愛𬒳服必於儒者<lb/>
雖臨陣交鋒常緩服乗輿執竹如意以麾進止<lb/>
<pb n="KR3k0012_SBCK_307-7b"/>
北史曰唐求身長八尺少耿介有將帥才讀班超傳慨然<lb/>
有萬里之志正光中爲北地太守永善取下士人競爲之<lb/>
用臨陣常着白裙𥜗把角如意以指麾處分辭色自若在<lb/>
北地四年與賊數十戰未甞敗北時人語曰莫陸梁恐尓<lb/>
逢唐將永所營之處至今猶稱唐公壘<lb/>
後魏書曰毛法仁言聲壯大至於軍旅田狩唱呼處分振<lb/>
於山谷<lb/>
後周書曰李逺字萬歳㓜有器局志度恢然甞與羣兒爲<lb/>
戰鬪之戯指麾部分便有軍陣之法郡守見而異之召使<lb/>
更戯羣兒懼而散走逺持杖叱之復爲向勢意氣雄壯殆<lb/>
甚於前郡守曰此小兒必爲將帥非常人也<lb/>
又曰建德中東伐齊帝引兵發京師壬寅渡河與諸軍合<lb/>
十二月戊申次於晉州恐王師卒至於城南穿壍自喬山<lb/>
<pb n="KR3k0012_SBCK_307-8a"/>
屬於汾水庚戌帝諸軍八萬人置陣東西二十餘里帝乗<lb/>
常御馬從數人廵陣處分所至輙呼主帥姓名以慰勉之<lb/>
將士感見知之恩各自奮勵<lb/>
隋書曰李子雄從幸江都帝以仗衛不整顧子雄歩伍之<lb/>
子雄立指麾六軍肅然帝大恱曰公眞武侯才也尋轉右<lb/>
武候大將軍<lb/>
唐書曰德宗時鄭權爲涇原節度使劉昌從事昌病亟請<lb/>
入覲度軍中必有變以權寛厚善容衆俾主留務旣而兵<lb/>
果爲亂權挺身於白刃中抗詞以明逆順因殺其首亂者<lb/>
數人士皆戢伏<lb/>
又曰昭宗時玉山都頭楊守信叶楊復恭稱兵闕下陣于<lb/>
通化門上陳兵於延喜門是夜令劉崇望守度支庫明日<lb/>
曉入含光門未開門内禁軍列于左右俟門開即刼掠兩<lb/>
<pb n="KR3k0012_SBCK_307-8b"/>
市及聞傳呼宰相來門方開崇望駐馬慰諭之曰聖上在<lb/>
街東親揔戎事公等禁軍何不樓前殺賊立取功名切不<lb/>
可剽掠街市圖小利以成惡名也將士唯唯從崇望至長<lb/>
樂門守信見兵來即遁軍士呼萬歳是日庫市獲全軍人<lb/>
不亂繄崇望之方略也<lb/>
五代周史曰丗宗至泗洲太祖皇帝乗勝麾軍焚郭門<lb/>
奪月城帝親冒矢石以攻其壘丙午日南至從臣拜賀於<lb/>
月城之上<lb/>
語林曰諸葛武侯與司馬宣王在渭濵將戰宣王戎服莅<lb/>
事使人視武侯素輿葛巾持白毛扇指麾三軍皆隨其進<lb/>
止宣王聞而歎曰可謂名士<lb/>
　　　　　饗士<lb/>
左傳曰宋華元將戰殺羊食其御羊斟不與及戰曰疇昔<lb/>
<pb n="KR3k0012_SBCK_307-9a"/>
之羊子爲政今日之事我爲政與入鄭師故敗君子謂羊<lb/>
斟非人也以其私憾敗國殄民刑孰大焉<lb/>
史記曰樂毅并護趙楚韓魏燕之兵以伐齊破之濟西諸<lb/>
侯罷歸而燕軍樂毅獨追至于臨輜齊昬王之敗濟而亡<lb/>
走保於莒樂毅獨留徇齊皆城守樂毅攻入臨淄盡取齊<lb/>
寳財物祭器輸之燕昭王大恱親至濟上勞軍行賞饗士<lb/>
封毅於昌國號爲昌國君<lb/>
東觀漢記曰上大發關東兵自將上隴隗囂衆潰走圍解<lb/>
於是置酒髙㑹勞賜諸將來歙班坐絶席在諸將之右賜<lb/>
歙縑千疋<lb/>
後漢書曰呉漢圍蘇茂於廣樂劉永將周建別招聚収集<lb/>
得十餘萬人救廣樂漢將輕騎迎與之戰不利墮馬傷膝<lb/>
還營建等遂連兵入城諸將謂漢曰大敵在前而公傷卧<lb/>
<pb n="KR3k0012_SBCK_307-9b"/>
衆心懼矣漢乃勃然裹瘡而起推牛饗士令軍合戰大破<lb/>
之<lb/>
又曰劉盆子旣降帝令縣厨賜食衆積困餧十餘萬人皆<lb/>
得飽飫<lb/>
又曰鄧禹至長安軍昆明池大饗士卒率諸將齊戒擇吉<lb/>
日脩禮謁祠髙廟収十一帝神主遣使來詣洛陽因循行<lb/>
園陵爲置吏士奉守焉<lb/>
後周書曰若干惠於諸將最少早䘮父事母以孝聞太祖<lb/>
甞造射堂新成與諸將宴射惠竊歎曰親孝矣何時辨此<lb/>
乎太祖聞之即日徙堂於惠宅其見重如此<lb/>
淮南子曰貟中規方中矩動成戰止成文可以榆衆而不<lb/>
可以陳軍滌杯而食洗爵而飲盥而後饋可以養少而不<lb/>
可以饗衆<lb/>
<pb n="KR3k0012_SBCK_307-10a"/>
<pb n="KR3k0012_SBCK_307-11a"/>
衛<lb/>
又曰楚子以　至于羅汭<hi>傳也羅水名</hi>呉子使其弟蹶由犒師<lb/>
楚人執之將以釁鼓王使問焉曰汝卜來吉乎對曰吉且<lb/>
呉社稷是卜豈直爲一人使臣獲釁鼓而弊邑知備以禦<lb/>
不虞其爲吉孰大焉乃弗殺<lb/>
後漢書曰岑鼓長驅入江關令軍中無得虜掠所過百姓<lb/>
皆奉牛酒迎勞彭見諸耆老爲言大漢哀愍巴蜀乆見虜<lb/>
役故興師遂伐以討有罪爲人除害讓不受其牛酒百姓<lb/>
皆大喜恱争開門降<lb/>
晉書曰桓温進兵至霸上耆老持牛酒迎温曰不圖今日<lb/>
復見官軍<lb/>
後梁略曰大寳元年西魏將楊忠來逼荆鎭上懼其至送<lb/>
遣犒軍旣而與忠結盟并送質子與魏相約爲兄弟之親<lb/>
<pb n="KR3k0012_SBCK_307-11b"/>
於是聘使徃還相望道路<lb/>
後魏書曰鄧頴從丗祖幸漢南髙車莫弗庫若於率騎數<lb/>
萬驅鹿百餘萬諸行在所詔頴爲文銘于漢南以昭功德<lb/>
淮南子曰秦繆公使孟明舉兵襲鄭鄭賈人弦髙蹇他<hi>他弦</hi>
<hi>高黨人</hi>相與謀曰師行數千里又數過諸侯之地其勢必襲<lb/>
鄭凡襲國者以爲無備也其以知其情必不敢進乃矯鄭<lb/>
伯之命以十二牛勞三率相與謀<hi>三率秦將白乙孟明西乞</hi>曰守備必<lb/>
固進必無功乃還師而反晉先軫舉兵擊之<hi>先軫晉大夫也</hi>大破<lb/>
之鄭伯乃以存國之賞賞弦髙髙辭<lb/>
<pb n="KR3k0012_SBCK_307-12a"/>
</p>
<p>
太平御覽卷第三百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_054-1a"/>
太平御覽卷第五十四<lb/>
　地部十九<lb/>
　　巖　穴　谷　嶺<lb/>
　　　　　巖<lb/>
說文曰巖者崖也山邊謂之崖<lb/>
書曰髙宗夢得說使百工營求諸野得諸傅巖<hi>孔安囯注曰使百官</hi>
<hi>以所夢之形像經營求之外野得之於傳巖之溪</hi>
晉書曰許詢移居臯屯之巖常與沙門支遁及謝安石王<lb/>
羲之等同逰往來今臯屯呼爲許度巖<lb/>
齊書曰徐伯珎宅南九里有髙山班固謂之九巖山後漢<lb/>
龍丘萇隱處也山多龍䰅檉栢望之五采世呼爲婦人巖<lb/>
盛弘之荆州記曰平樂縣有山臨水巖間有兩目如人眼<lb/>
極大瞳子白黒分明名爲目巖<lb/>
<pb n="KR3k0012_SBCK_054-1b"/>
又曰始興機山東有兩巖廽向鴟尾石室数十所行過者<lb/>
皆聞有金石絲竹之聲<lb/>
南康記曰陽道士葬巖室臨終語弟子等可送吾尸置彼<lb/>
石室中巾褐香炉此外無所須也葬數年尸猶儼然今舟<lb/>
行者過其山渚長聞香氣咸歎異焉<lb/>
水經注曰層山石室中有積書卷矣而世士罕有逹者因<lb/>
謂之積書巖<lb/>
鄱陽記曰香巖在貴溪縣東五里舊名腥腥巖昔術者許<lb/>
旌陽斬蛟於此巖下因此名焉又以板塞巖口㝷蛟潜通<lb/>
洪州橫泉井每至天景澄霽見水底板木存焉後人惡其<lb/>
名遂改焉<lb/>
又曰弋陽嶺上多宻巖元嘉中有人見其巖凶有三䥫鑊<lb/>
可容百斛中生蓮花他日往㝷不知所在<lb/>
<pb n="KR3k0012_SBCK_054-2a"/>
　　　　　穴<lb/>
說文曰穴者室也<lb/>
易曰上古穴居而野處後世聖人易之以宮室<lb/>
詩曰榖則異室死則同穴<lb/>
禮記月令曰季秋之月蟄䖝在穴内皆墐其戸<hi>墐謂塗閇之也避殺</hi>
<hi>氣也</hi>
史記曰司馬遷登㑹稽山探禹穴<lb/>
范曄後漢書曰光武郭皇后父昌生后及生子況況遷大<lb/>
鴻臚賞賜金錢縑帛豊盛莫比京師號況家爲金穴<lb/>
山海經曰熊山有穴曰熊穴恒出神人夏啓而冬閇是穴<lb/>
若冬啓夏閇乃必有兵<hi>郭璞曰今鄴西有鼔山上有石鼔象懸著山旁鳴則有軍事与此穴</hi>
<hi>殊象而同應</hi>
莊子曰越人三世殺其君王子捜患之逃於丹穴越人無<lb/>
<pb n="KR3k0012_SBCK_054-2b"/>
君從之丹穴王子捜不肯出越人燻之以艾承以玉輿<lb/>
淮南子曰治䑕穴而壊里閭<lb/>
水經注曰昔巴蠻有五姓未有君長俱事鬼神乃共擲劒<lb/>
於石穴約能中者衆奉以爲君巴氏子務相乃中之又各<lb/>
令乗土舡約浮者當以爲君唯務相獨浮因共立之是爲<lb/>
廪君<lb/>
又曰江陵有駕部口宋文帝車駕發江陵至此黒龍躍岀<lb/>
負帝乗舟左右失色上謂長史王曇首曰此乃夏禹所以<lb/>
受天命矣我何德以堪之故穴爲龍穴焉<lb/>
又曰夏平縣有重山即烈山也山下有一穴父老相傳是<lb/>
神農所生處也<lb/>
又曰大洪山巖嶂皆數百許仞入石門又得鍾乳穴穴上<lb/>
素崖立非人跡所及穴中多鍾沉凝膏下垂望齊氷雪微<lb/>
<pb n="KR3k0012_SBCK_054-3a"/>
津細液滴瀝不断幽穴潜逺行者不極<lb/>
風土記曰太湖中山有洞穴傍行地中無所不通謂之洞<lb/>
庭<lb/>
續搜神記曰長沙醴陵縣有小水有二人乗舡取樵見岸<lb/>
下土穴中水流出有新斫木片逐水流上有深山有人迹<lb/>
異之相謂曰可試入水中看何由尓一人便以笠自鄣入<lb/>
穴穴纔容人行數十歩便開明朗然不異丗上<lb/>
外國圖曰風山之首髙三百里風穴方三十里春風自此<lb/>
出也<lb/>
又曰神丘有火穴其光照千里去琅瑘三万里<lb/>
荆州圖記曰盧縣有馬穴山傍有地道漢時常有百疋馬<lb/>
岀其中形皆小似滇池馬今遂名其處曰馬穴<lb/>
又曰縣北九十里有趙屬山傍有石臺髙十五丈廣三丈<lb/>
<pb n="KR3k0012_SBCK_054-3b"/>
有穴深一里内甚平整虚寂謂之仙穴<lb/>
錢塘記曰靈隱山有石穴傍入行十數歩有水廣丈餘昔<lb/>
有人採鍾乳見龍跡聞穴裏搔搔有聲出<lb/>
冝都記曰佷山縣有文石穴平居無水有渇者至請乞輙<lb/>
得水戯乞則不得<lb/>
又曰自西陵北行三十里有石穴名馬穴嘗有白馬出食<lb/>
人逐之入穴潜行出漢中漢中人失馬亦嘗出此穴相去<lb/>
數里<lb/>
武昌記曰蕪菁山有龍穴其水深闇少得入者人採鍾乳<lb/>
乗火而入下有水深數尺多有蝙蝠來撲火<lb/>
江乗地記曰西南二十里木廬山有鍾乳穴<lb/>
鄭緝之東陽記曰北山西崖有石床流水澆灌其側又有<lb/>
石田如稻田云堂裏有洞穴有人常於此採鍾乳入十餘<lb/>
<pb n="KR3k0012_SBCK_054-4a"/>
日粮絶而穴不可窮<lb/>
王韶之神境記曰滎陽郡有孤山直長百餘丈東北有二<lb/>
穴寥寥然杳杳然便是雲霞中館矣<lb/>
又曰滎陽郡北三十里有何家巖傍有一穴始入幽峽而<lb/>
甚闇昔有採鍾乳者至此見有書三卷竹一枝<lb/>
潯陽記曰赤山下有石穴有人取鍾乳者經宿不知所窮<lb/>
水恒流岀深處浮乃得過得數里輙見有光明聞裏有聲<lb/>
若霹靂此人遽出竟無以測逺近有仙䑕常撲火<lb/>
鄧德明南康記曰西南有通天穴四壁石色似書丈六像<lb/>
下有石床有石子彈丸聚有一角<lb/>
又曰平固縣西覆笥下有洞穴穴口可廣五六尺髙五尺<lb/>
餘昔有人採鍾乳深入爲瞑不得出遂留住宿忽聞頭上<lb/>
有篙舡之聲<lb/>
<pb n="KR3k0012_SBCK_054-4b"/>
北征記曰姑熟有井山有九穴與江通<lb/>
呉郡臨海記曰虞縣有穿山下有洞穴昔有在海中行者<lb/>
㪯㠶從穴中過<lb/>
盛弘之荆州記曰冝都佷山縣有山山有風穴口大數尺<lb/>
名爲風井夏則風岀冬則風入樵人有冬過者置笠穴口<lb/>
風吸之經月還渉長陽溪而得其笠則知溪穴潜通<lb/>
玄中記曰蜀郡有青城山有洞穴分爲三孔西北通崑崙<lb/>
婁地記曰太湖東小山名洞庭純石巉巖木唯松栢山有<lb/>
三穴東頭北面一穴不容人西頭南面一穴亦然並有青<lb/>
泉流出西北一穴傴僂纔得入穴外石盤礴形勢驚人穴<lb/>
裏如一間堂屋上髙丈餘恒津潤四壁石色青白南壁開<lb/>
處側肩得入潜行二道北通琅瑘東通武縣西通長沙巴<lb/>
陵湖呉大帝使人行三十餘里而反云上聞有浪聲有大<lb/>
<pb n="KR3k0012_SBCK_054-5a"/>
蝙蝠如鳥拂殺人火穴中髙處火照不見穴有鵞管鍾乳<lb/>
氷寒可得入春夏不可入<lb/>
郡國志曰䖍州㱕義山夢水出焉有石室金色號爲金穴<lb/>
室内常有金䑕岀入<lb/>
又曰瓜州常樂縣縣有風穴恒以大石棧之若開暴風起<lb/>
連日<lb/>
又曰循州有龍穴潜通于海傍于洞庭<lb/>
呉都賦云目龍川而帶垧是此也<lb/>
又曰<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州楊震宅西有龍望原南崖有太尉公藏書穴太<lb/>
元初人入穴見古書二十餘卷焉<lb/>
㑹稽記曰郡有禹穴案漢書司馬遷傳云上㑹稽探禹穴<lb/>
又有禹井<lb/>
楊都云入洞穴出蒼梧注云在零陵言人從禹穴入至蒼梧<lb/>
<pb n="KR3k0012_SBCK_054-5b"/>
出也<lb/>
周地圗記曰順政郡丙穴以其口向因以爲名沮水經穴<lb/>
間而過或謂之大丙水每春三月上旬復有魚長八九寸<lb/>
或二三日聮綿從穴岀躍相傳名爲嘉魚即左太冲蜀都<lb/>
賦所謂嘉魚岀於丙穴是也<lb/>
武陵記云鹿山有穴昔宋元嘉初武陵溪蠻入射鹿逐入<lb/>
一石穴穴才可容人蠻人入穴見有梯在其傍因上梯豁<lb/>
然開朗桑果靄然行人翶翔不似戎境此蠻乃枇樹記之<lb/>
其後㝷之莫知所處<lb/>
　　　　　谷<lb/>
說文曰泉通川曰谷<lb/>
易曰入于幽谷三歳不覿㓙<lb/>
詩曰葛之覃兮施于中谷唯葉萋萋<lb/>
<pb n="KR3k0012_SBCK_054-6a"/>
又曰惴惴小心如臨于谷<lb/>
又曰伐木丁丁鳥鳴嚶嚶岀於幽谷遷于喬木<lb/>
又曰皎皎白駒在彼空谷<lb/>
左傳曰莫敖縊于荒谷<hi>盛弘之荆州記曰今竹林是也</hi>
爾雅曰水注溪曰谷<lb/>
蜀志曰谷口今之斜谷是也<lb/>
唐書曰王龜字大年性簡淡蕭灑不樂仕進少以詩酒琴<lb/>
書自適不從科試京城光福里起第兄弟同居斯爲宏敞<lb/>
龜意在人外倦接朋游乃於永逹里園林深僻處創書齋<lb/>
吟嘯其間目爲半隱亭及從父起在河中於條山谷中起<lb/>
草堂與山人道士遊朔望一還府第後人目爲郎君谷<lb/>
老子曰谷得一以盈谷無以盈將恐竭<lb/>
又曰江海能爲百谷王者以其善下之也故能爲百谷王<lb/>
<pb n="KR3k0012_SBCK_054-6b"/>
又曰知其辱爲天下谷<lb/>
桓子曰昔齊桓公入谷問父老曰此何谷荅曰謂臣愚名<lb/>
爲愚公谷<lb/>
風俗通曰南陽酈縣有甘泉谷水甘美云其山上有菊花<lb/>
水從山中流下得其滋液谷中三十餘家不復穿井仰飲<lb/>
此水上壽者一百二十中者百餘歳<lb/>
漢武故事曰上微行至栢谷宿於逆旅<lb/>
劉向別録曰方士傳言鄒衍在燕有谷地美而寒不生五<lb/>
榖鄒子居之吹律而温氣至而生黍糓今名黍谷<lb/>
博物志曰夏桀之時爲長宫於深谷之中三旬不岀大風<lb/>
揚沙一夕塡此宫谷也<lb/>
虞喜安天論曰日月行於飛谷謂地中也不聞列星復流<lb/>
於地且谷有水躰日爲火精水火不共器得無傷日之明<lb/>
<pb n="KR3k0012_SBCK_054-7a"/>
乎<lb/>
水經注曰令居縣面北塞外瓦街容水文成龍試攪破之<lb/>
㝷手成龍畜生將飲皆畏而走又燉煌西有馬蹄谷漢武<lb/>
帝聞大宛有天馬遣李廣利伐而得之甚以爲竒故賦天<lb/>
馬之歌<lb/>
秦州記曰古有神婦負圡欲塞谷縄絶墜負押木因成二<lb/>
樹其大數圍<lb/>
㝷陽記曰廬山西南有康王谷又北嶺有劉成谷天欲雨<lb/>
輙聞鼔角簫笳之聲<lb/>
戴延之西京記曰梓澤去洛城二十里澤在金谷之中朝<lb/>
賢所集賦詩是石崇所居<lb/>
郡國志曰武都沮水之西有角弩谷即蜀將姜維勦五部<lb/>
溪羗之所<lb/>
<pb n="KR3k0012_SBCK_054-7b"/>
又曰王喬谷俗謂太公即王喬所隱處谷有喬堂歳常祀<lb/>
之<lb/>
雲陽記曰龍谷水出雲陽宫東南<lb/>
又有鄭泉云漢時鄭朴字子眞隱於谷口不屈其志耕於<lb/>
巖石之下名震京師時人亦因子眞所居以爲名也<lb/>
又有冶谷封禪書所謂谷口是也去雲陽宫八十里岀䥫<lb/>
冶鑄之所因以爲名入谷便流潦沸騰飛泉激兩岸峭壁<lb/>
孤竪盤橫枕谷口凛然凝冴常如八九月中朱明盛暑當<lb/>
晝暫暄凉秋晚候緼𫀆不暖所謂寒門也<lb/>
又云入冶谷二十里有百里槐樹樹北有泉名曰金泉按<lb/>
此樹猶存金泉西南百歩谷中今有毛原監也<lb/>
十道志曰大谷在鞏縣東五里<lb/>
張衡東京賦曰孟津達其後大谷通其前<lb/>
<pb n="KR3k0012_SBCK_054-8a"/>
陳思王洛神賦曰經通大谷<lb/>
潘岳閑居賦曰張公大谷之梨皆謂此也<lb/>
　　　　　嶺<lb/>
廣州記曰有五嶺大庾始安臨賀桂陽掲陽是也<lb/>
南康記曰秦始皇略定楊越謫戍五方南守五嶺第一塞<lb/>
上嶺即南康大庾嶺是第二騎田嶺今桂陽郡臘嶺是第<lb/>
三都龐嶺今江華郡永明嶺是第四甿渚嶺亦江華郡白<lb/>
芒嶺是第五越城嶺即零陵郡南臨源嶺是也<lb/>
談藪曰光州西北有一嶺髙峻北臨滄江齊尚書郎崔挺<lb/>
遷光州於嶺上欲立觀宇故老云北嶺秋夏之際常有暴<lb/>
風迅雨巖石盡落相傳云是龍道不可乆立挺曰人神相<lb/>
去何逺之有虬龍倐忽豈唯一路乎遂營之數年果無風<lb/>
雨之患挺還歸㝷爲雷風所毀後不能立<lb/>
<pb n="KR3k0012_SBCK_054-8b"/>
呉地志云南野縣有大庾嶺通廣州<lb/>
晉太康地志嶺峻阻螺轉上踰九磴二里至頂下七里平<lb/>
行十里至亭一名橫亭一名塞上嶺<lb/>
建安記曰建安縣有禱嶺與泉州分界言嶺髙禱而方過<lb/>
又有飛猿嶺喬木造天猿猱之所飛走故曰飛猿嶺<lb/>
歙州圖經曰海寧有容嶺有木石糖出樹空石罅中百姓<lb/>
毎採之<lb/>
又曰<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>縣有墨嶺上有石如墨色軟<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>士人取以爲墨<lb/>
又曰婺源有甘子嶺此地本無甘樹唯此忽有一株因以<lb/>
爲名<lb/>
輿地志曰東陽畢嶺之下有錢嶺往往人於此嶺下獲大<lb/>
錢俗謂之錢嶺<lb/>
又曰賛皇縣有孔子嶺上有石堂寛博其石相拒若楹柱<lb/>
<pb n="KR3k0012_SBCK_054-9a"/>
有石人象執卷之狀<lb/>
雷次宗豫章記曰西山中峯最髙頂名鶴嶺即子喬控鶴<lb/>
經過之所壇在鶴嶺之側雲景鮮美草木秀潤異於它山<lb/>
山側有土名控鶴郷<lb/>
太平御覽卷第五十四<lb/>
<pb n="KR3k0012_SBCK_054-9b"/>
</p>
<p>
</p>
  </div>
</body>
</text>
</TEI>
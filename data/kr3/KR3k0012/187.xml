<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_187-1a"/>
太平御覽卷第一百八十七<lb/>
　居處部十五<lb/>
　　　牆壁　柱　梁　棟<lb/>
　　　　　牆壁<lb/>
說文曰垣蔽曰牆又曰壁垣也<lb/>
爾雅曰牆謂之墉<lb/>
廣雅曰墉垣牆也<lb/>
釋名曰墉容也所以蔽隠於形容也壁辟也所以辟斷風<lb/>
寒也牆障也所以自障蔽也垣援也人所阻以爲援衛也<lb/>
易曰公用射隼於高墉之上獲之無不利<lb/>
書曰旣勤垣墉惟其塗蔇茨<lb/>
尚書大傳云賁墉諸侯䟽杼注曰賁大也言大牆正道直<lb/>
也䟽衰也杼亦牆也亦衰殺其上不得正直詩曰百堵皆<lb/>
<pb n="KR3k0012_SBCK_187-1b"/>
作<lb/>
又曰築室百堵<lb/>
又曰誰謂鼠無牙何以穿我墉<lb/>
又曰乗彼垝垣以望復關<lb/>
又曰牆有茨<hi>篇名</hi>衛人刺上也公子頑通于君母而不可道<lb/>
也牆有茨不可掃也箋牆所以防非常也<lb/>
又曰君子無易由言耳屬于垣由用也人將聽之<lb/>
又曰將仲子兮無踰我牆<lb/>
又曰兄弟䦧于牆外禦其務<hi>務侮</hi>
又曰徹我牆屋田卒汗萊毁牆屋不得農也<lb/>
書序秦始皇滅先代典籍焚書坑儒天下學士逃難解散我先<lb/>
人用藏其家書于屋壁至魯恭王時好治宮室壞孔子舊<lb/>
宅以廣其居於壁中得先人所藏古文虞夏啇周之書及<lb/>
<pb n="KR3k0012_SBCK_187-2a"/>
傳論語孝經皆科斗文字<lb/>
又曰峻宇雕牆<lb/>
禮曰七月坯牆垣六月小暑後五日蟋蟀居壁<lb/>
周禮曰牆厚三尺崇之注云髙卑爲率足以相爲勝也左<lb/>
傳叔孫曰人之有牆以蔽惡也牆之郤壞誰之咎也注咎<lb/>
在牆也<lb/>
又曰巢牛隠於短垣以射呉子諸樊<lb/>
又曰寺人披伐蒲重耳踰垣而走披斬其祛<lb/>
又曰晉靈公不君厚歛以雕牆<lb/>
論語叔孫武叔謂子貢曰仲尼豈賢於子乎對曰譬之宫<lb/>
牆賜之牆及肩窺見室家之好夫子之牆數仞不得其門<lb/>
而入不見宗廟之羙<lb/>
又曰糞土之牆不可杇也<lb/>
<pb n="KR3k0012_SBCK_187-2b"/>
又曰其猶正牆面而立也歟<lb/>
史記曰孝景帝即位晁錯爲内史貴幸用事門東岀不便乃<lb/>
穿一門出太廟煗垣丞相申屠嘉聞之奏請誅錯上愛之<lb/>
曰錯所穿非眞廟垣乃外煗且又我使爲之錯謝而出嘉曰<lb/>
吾悔不先斬錯<lb/>
又曰司馬相如家成都貧家徒四壁立<lb/>
漢書曰貫髙等欲害髙祖置人於複壁中<lb/>
後漢書曰逢萌與同郡徐房平原李子雲王君公相友善<lb/>
並暁逹隂陽懐徳穢行房與子雲養徒各千人君公遭亂<lb/>
獨不去儈牛自隠<hi>儈謂平會兩家買賣之事</hi>時人語曰避世牆東王君<lb/>
公<lb/>
又曰史叔賔者陳留人也少有盛名郭林宗見而告人曰<lb/>
牆髙基下雖得必失後果以論議阿枉毀名云<lb/>
<pb n="KR3k0012_SBCK_187-3a"/>
又曰崔晏仕䆠歴位邊郡而愈貧薄家徒四壁卒無以殯<lb/>
歛光禄勲楊賜太僕袁逢少府叚熲爲備棺椁葬具大將<lb/>
軍袁隗樹碑頌<lb/>
又曰杜安字伯夷少有志節年十三入太學號竒童京師<lb/>
貴戚慕其名或遺之書安不發悉壁藏之及後捕案貴戚<lb/>
賔客安開壁岀書印封如故竟不罹患時人貴之位至巴<lb/>
郡太守<lb/>
呉志曰吕蒙病孫權時在江安迎置内廐治護萬方欲數<lb/>
見顔色又恐勞動常穿壁曕之見其少食則喜不能則咄唶<lb/>
也晉書外國傳大秦國以琉璃爲牆壁<lb/>
齊書曰劉璡字子璥方䡄正直兄瓛夜隔壁呼璡出不荅<lb/>
方下牀着衣立行及簾外然後應瓛問其故璡曰向束帶<lb/>
未竟<lb/>
<pb n="KR3k0012_SBCK_187-3b"/>
又曰徐孝嗣𥘉在率府晝卧齋北壁下夢兩童子遽云移<lb/>
公牀孝嗣驚起行數歩而壁崩<lb/>
莊子曰正考父一命而傴再命而僂三命而俯循牆而走<lb/>
孰敢不䡄<hi>言人不敢以不軌之事侮之</hi>
家語曰孔子觀乎明堂覩四門之墉有堯舜桀紂之象各<lb/>
有善惡之狀興廢之誡焉<lb/>
衡山記曰甘泉宫有石壁焉禹所刻文在此<lb/>
洞冥記曰元狩三年帝復起陵霞觀去地九十丈累白玉<lb/>
爲壁以八分篆寫羲皇以來迄周成王封禪之事所謂事<lb/>
登壁間蓋帝王之夲績也孟子知命者不立乎巖牆之下<lb/>
恐頽也<lb/>
淮南子曰舜作宫築牆始也<lb/>
漢官儀曰省中皆胡粉塗壁畫古烈士<lb/>
<pb n="KR3k0012_SBCK_187-4a"/>
新序曰諸侯牆有黒堊之色無丹青之彩<lb/>
神仙傳白和事王君王君語曰我暫徃瀛州汝於正北石室熟<lb/>
視北壁當見文字讀之得道矣三年方見壁上有古人所<lb/>
刻太清經讀之得仙<lb/>
魏略曰趙岐避難青州市孫嵩知𡵨避事置𡵨於複壁中<lb/>
西京雜記云匡衡鑿隣家壁偷光讀書<lb/>
宋玉賦云東家羙女登牆窺玉三年玉猶未許<lb/>
焦贛易林曰千仞之牆禍不入門<lb/>
孟奥北征記曰鄴城避雷室西南石溝北有華林牆牆髙<lb/>
九丈方圎一里也<lb/>
　　　　　柱<lb/>
廣雅曰楹謂之柱<lb/>
釋名曰柱住也楹亭也亭亭然孤立也<lb/>
<pb n="KR3k0012_SBCK_187-4b"/>
周書曰文王在鎬召太子發曰吾栝柱而茅茨爲民愛費<lb/>
也<lb/>
左傳曰叔孫豹指楹曰雖惡是其可去乎<lb/>
又曰丹桓宫楹<lb/>
榖梁傳曰丹桓宫楹禮天子丹諸侯<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>大夫蒼士黈<lb/>
　　大戴禮曰周時徳澤和洽蒿茂以爲宫柱名曰蒿宮<lb/>
漢書郊祀志曰武帝鑄栢梁銅柱<lb/>
又曰成帝立趙皇后劉輔諌曰朽木不可爲柱卑人不可<lb/>
爲主<lb/>
范曄後漢書曰李膺拜司隷校尉時張讓弟爲野王令貪<lb/>
殘無道至乃殺孕婦聞膺厲威嚴懼罪逃還京師因匿兄<lb/>
讓弟舎柱中膺知其狀率將吏徃破柱付洛陽獄受辭畢<lb/>
即殺之<lb/>
<pb n="KR3k0012_SBCK_187-5a"/>
魏略曰大秦國以水精爲室柱<lb/>
呉志曰孫堅爲董卓所攻堅與數十騎馳圍而出竪常著<lb/>
赤罽幘令親近將祖茂著之卓騎爭逐茂急見一柱在草<lb/>
中因脫幘著柱上卓騎望見圍繞數重後覺是柱乃去<lb/>
晉書曰石季龍掘秦始皇冡取其銅柱鑄以爲器<lb/>
又曰太始二年秋營太廟致荆山之材採華山之石鑄銅<lb/>
柱十二塗以黄金鏤以百物綴以明珠<lb/>
曹嘉之晉紀曰諸葛誕以氣勵稱常倚柱讀書雷震其柱<lb/>
誕讀書自若<lb/>
陳書曰𥘉梁侯景焚太極殿及景平至陳武帝議欲營之<lb/>
獨闕一柱至是有樟木大十八圍長四丈五尺流泊後渚<lb/>
因得用之<lb/>
漢武内傳曰上起神屋鑄銅爲柱金塗大五圍<lb/>
<pb n="KR3k0012_SBCK_187-5b"/>
帝王丗紀曰桀作金柱三千<lb/>
列女傳曰紂作銅柱以炭火然之有罪者令抱其柱輒墮<lb/>
炭中妲巳觀以爲笑<lb/>
漢官典職曰徳陽殿柱皆金刻鏤作　竒禽萬<lb/>
巧間以丹青翡翆竟柱構以水精一柱三帶韜以赤緹<lb/>
應劭漢官曰開陽門始成未有名夜有一柱飛來樓上後琅邪<lb/>
開陽縣上言南門一柱飛去光武使視因刻記其年月以名<lb/>
門焉<lb/>
神異經曰崑崙山有銅柱其髙入天所謂天柱也圍三千<lb/>
里周廻如削下有仙人府與天地同休息男女名曰玉人<lb/>
男即玉男女即玉女無爲配疋而仙道成也<lb/>
三輔决録曰長陵田鳯字季宗爲尚書郎儀皃端正入奏<lb/>
事靈帝目送之因題殿柱曰堂堂乎張京兆田郎<lb/>
<pb n="KR3k0012_SBCK_187-6a"/>
伏滔北征記曰廣陵呉王濞所都脩大城得栢柱三皆栢心<lb/>
蓋呉王濞門柱也<lb/>
華延儁洛陽記曰太極殿有四金銅柱<lb/>
焦贑易林旅之咸曰金梁鐡柱<lb/>
又曰家人之升曰髙樓無柱顚僵不乆紂失人主身死牧竪<lb/>
盛弘之荆州記曰巴東城西有一栢柱孤殖大可數圍髙<lb/>
三丈餘相傳是公孫述時樓柱乃云斫之血岀枯而不朽<lb/>
歴代彌固將恐有物慿焉<lb/>
江陵記曰沔城内有赤湖客舎襄陽大道經城中過元嘉<lb/>
十一年連雨城南門沮壞得土中故柟柱長一丈七尺臨<lb/>
川康王取以爲大齋西北柱𥘉時色黒一季後不復黒計<lb/>
此千年<lb/>
列子曰共工觸不周山天柱折<lb/>
<pb n="KR3k0012_SBCK_187-6b"/>
晏子春秋曰晏子將死鑿楹納書焉謂妻曰楹記日也子<lb/>
壯而示之<lb/>
燕丹曰荊軻以匕首擿决秦王　入銅柱火出<lb/>
淮南子曰柱不可以刺齒蓬不可以持屋<lb/>
丗說曰陸抗𥘉拜司空有人往索酒便自起酌梁柱間祝<lb/>
曰當今乏才以尓爲柱石之任莫傾人棟梁陸笑曰感卿<lb/>
良箴<lb/>
楚辭天問曰八柱何當東南何虧<lb/>
傅玄正都賦曰錦牆雕柱<lb/>
劉良七舉曰緑柱朱榱青璅壁璫<lb/>
李尤楹銘曰幹強體正雖重不移上下相安髙而不危<lb/>
丗說夏侯玄讃曰玄甞倚柱作書霹靈其柱神色無變作<lb/>
書如故<lb/>
<pb n="KR3k0012_SBCK_187-7a"/>
俞益期牋曰馬文淵昔立兩銅柱於林邑岸北有遺兵十<lb/>
餘家不反居寜夀靈岸南對銅柱悉姓爲馬自爲婚姻有<lb/>
二百户交州以流寓號曰馬流言語飲食尚與華夏同山<lb/>
川移易銅柱今没在海中正頼此民以識故處<hi>日南傳日三銅松也</hi>
　　　　　梁<lb/>
爾雅曰棄廇謂之梁<hi>郭璞注曰屋大梁</hi>
呉越春秋曰夏禹廟以梅木爲梁<lb/>
焦貢易於旅之咸曰金梁鐵柱完全不腐<lb/>
漢官典職曰徳陽宮畫屋朱梁<lb/>
曹子建七啓曰彤軒紫柱文榱華梁<lb/>
古歌曰夲自南山松今爲宫殿梁<lb/>
西京賦曰絙雄虹之長梁<lb/>
司馬相如長門賦曰飾文杏以爲梁<lb/>
<pb n="KR3k0012_SBCK_187-7b"/>
班固西郊賦曰固瑰材而究竒抗應龍之虹梁<lb/>
楚詞曰玄玉之梁<lb/>
曹植詩文榱華梁<lb/>
　　　　　棟<lb/>
爾雅曰棟謂之桴<hi>郭璞注曰屋檼也</hi>
廣雅曰檼棟也<lb/>
釋名曰穩稳也似桶也或謂之望髙可望也或謂之林棟<lb/>
中也屋脊曰甍甍蒙也在上覆蒙屋也<lb/>
易大過卦曰棟橈夲末弱也<hi>王弼注曰𥘉爲夲而上爲末</hi>
左傳襄五年曰盧蒲癸刺慶舎王何解其肩猶援廟桶動<lb/>
於甍<hi>柱注曰屋棟</hi>
又曰子産謂子皮曰子於鄭國棟也棟折榱崩僑將壓焉<lb/>
漢武帝故事上起神屋甍附作金鳯軒翥若飛口銜流蘇<lb/>
<pb n="KR3k0012_SBCK_187-8a"/>
長十餘丈<lb/>
神仙傳曰左慈共曹公飲飲畢以柸擲屋棟懸着棟動揺<lb/>
似飛鳥<lb/>
淮南子曰郢人買屋棟而與之車轂跪而度之大雖可而<lb/>
長不足也<lb/>
桓子新論曰王公大人則嘉得良師明輔品庶凡民則樂<lb/>
畜仁賢哲士皆國之柱棟而人之羽翼<lb/>
楚辭九歌曰桂棟兮蘭橑新夷楣兮葯房<lb/>
郭璞游仙詩曰雲生梁棟間<lb/>
傅玄棟銘曰國有維輔屋有棟梁室之傾尚可柱也心<lb/>
之傾不可輔也<lb/>
<pb n="KR3k0012_SBCK_187-8b"/>
</p>
<p>
太平御覽卷第一百八十七<lb/>
</p>
<p>
</p>
  </div>
</body>
</text>
</TEI>
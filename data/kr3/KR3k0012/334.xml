<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_334-1a"/>
太平御覽卷第三百三十四<lb/>
　兵部六十五<lb/>
　　輜重　戎車　戰艦　亭障<lb/>
　　　　　輜重<lb/>
釋名曰輜厠也謂軍糧什物雜厠載之以其累重故稱輜<lb/>
重<hi>後漢書注曰輜車名也</hi>
孫子曰使敵不得至者險害之地<hi>功其所必救能守其險害之要路敵不得自致</hi>
<hi>故王子曰一犬當穴萬䑕不敢出一虎當溪萬鹿不敢過言守之上也</hi>故飽能飢之<hi>絶其粮也</hi>委<lb/>
軍而争利則輜重捐<hi>委置庫藏輕師而行若敵乗虚而來抄絶其後則巳輜重皆悉捐弃</hi>
是以軍無輜重則亡無粮食則亡無委積則亡<hi>此三者亡之道也委</hi>
<hi>積芻草之處</hi>
史記曰漢王遣將韓信以兵數萬欲東下井陘擊趙趙王<lb/>
陳餘聚兵井陘口號稱二十萬李左車説陳餘曰韓信渉<lb/>
<pb n="KR3k0012_SBCK_334-1b"/>
西河虜魏王擒夏説欲以下趙此乗勝而去國逺鬪其鋒不<lb/>
可當臣聞千里餽粮士有飢色樵蘇後㸑<hi>樵取薪也蘇草也</hi>師不<lb/>
宿飽今井陘之道車不得方䡄騎不得成列行數百里其<lb/>
勢粮食必在其後願足下假臣竒兵三萬人從間路絶其<lb/>
輜重足下深溝髙壘堅營勿與戰使前不得鬪退不得還<lb/>
吾竒兵絶其後使野無所掠不至十日而韓信之頭可致<lb/>
於戯<hi>音麾</hi>下不然必爲所擒矣陳餘儒者常稱義兵不用詐<lb/>
謀竒計曰吾聞兵法十則圍之倍則戰今韓信兵號數萬<lb/>
千里而襲我亦巳罷極今如避不擊後有大者何以加之<lb/>
則諸侯謂吾怯而輕來伐我不聽韓信使人間視知不用<lb/>
大喜乃敢引兵遂進竟破趙軍<lb/>
後漢書曰董訴許邯與更始諸將各擁兵據南陽諸城帝<lb/>
遣呉漢伐之漢軍所過多侵暴時破虜將軍鄧奉謁歸東<lb/>
<pb n="KR3k0012_SBCK_334-2a"/>
野怒呉漢掠其郷里遂返擊破漢軍獲其輜重屯據淯陽<lb/>
與諸將合從<lb/>
又曰鄧禹自箕關將入河東<hi>箕關在今王屋縣東</hi>河東都尉守關不<lb/>
開禹攻十日破之獲輜重千餘乗<lb/>
又曰耿弇追張歩平壽乃肉袒負斧鑕於軍門<hi>鑕鍖也示必死鍖所</hi>
<hi>林切</hi>弇傳歩詣行在所而勒兵入據其城樹十二郡旗鼔<hi>東觀</hi>
<hi>記曰弇凢平城陽瑯瑘髙宻膠東東萊北海齊千乘濟南平源泰山臨淄等</hi>令部兵各以郡人<lb/>
詣旗下衆向十餘萬輜重七千餘兩皆罷遣歸郷里<lb/>
晉書曰劉毅追桓玄於峥嶸州毅乘風縱火盡銳争先玄<lb/>
衆大潰燒輜重夜走<lb/>
崔鴻十六國春秋曰前秦符堅遣將王猛伐前燕慕容暐<lb/>
師次潞川燕將慕容評率兵十萬禦之以待乆制之猛乃<lb/>
遣其將郭度率騎五千夜從間遂起火於髙山因燒評輜<lb/>
<pb n="KR3k0012_SBCK_334-2b"/>
重火見鄴中評性貪鄙障固山泉賣樵鬻水積錢絹如丘<lb/>
陵三軍莫有鬪志因而大敗<lb/>
唐書曰髙宗遣將薛仁貴郭待封伐吐蕃仁貴留三萬人<lb/>
作兩柵輜重並留柵内倍道掩之待封不從仁貴之䇿領<lb/>
輜重継進未至烏海吐蕃二十餘萬悉衆救其前軍迎擊<lb/>
待封敗之待封趍山軍粮及輜重並爲賊所掠仁貴遂退<lb/>
軍<lb/>
　　　　　戎車<lb/>
書曰武王戎車三百兩<hi>車一乘歩卒七十二人</hi>虎賁三百人與紂戰<lb/>
于牧野<lb/>
詩曰戎車旣駕四壯業業<lb/>
又曰元戎十乗以先啓行<lb/>
禮記曰兵車不式武軍綏旌前有水則載青旌前有塵埃<lb/>
<pb n="KR3k0012_SBCK_334-3a"/>
則載嗚鳶前有車騎則載飛鴻前有士師則載虎皮前有<lb/>
摰獸則載貔貅行前朱鳥而後玄武左青龍而右白虎招<lb/>
揺在上急繕<hi>音勁</hi>其怒進退有度左右有局各司其局<lb/>
左傳曰晉車七百乗韅靷鞅絆遂伐其木以益其兵也<lb/>
又曰叔向曰寡君有甲車四千乗在行之必可畏也牛雖<lb/>
瘠僨於豚上其畏不死乎<lb/>
又曰楚子㑹諸侯伐隨軍於漢淮之間少師謂隨侯曰楚<lb/>
人上左君必左<hi>君楚君也</hi>無與王遇且攻其右右無良焉弗從<lb/>
戰于速𣏌隋師敗績鬪丹獲其戎車<lb/>
糓梁曰趙盾長轂五百綿地千里<lb/>
古司馬兵法曰戎車夏曰鈎車先正也<hi>鈎設淮望逺近計車量地以立壘正</hi>
<hi>者什伍之例也</hi>殷曰寅車先疾也<hi>寅敬也前有旌旗幟所以知變化示應而不失</hi>周曰元<lb/>
戎先良也<hi>前立代悪立善之旗所以知善罪之所在先齊良善而後代之</hi>
<pb n="KR3k0012_SBCK_334-3b"/>
文選曰輕車霆激驍騎雷驚<lb/>
　　　　　戰艦<lb/>
墨子曰公輸般自魯之楚爲舟戰之具謂之鈎拒退則鈎<lb/>
之進則拒之也<lb/>
後漢書曰公孫述遣其將任滿田戎程汎將數萬人乗枋<lb/>
箄下江關<hi>榜箄以木竹爲之浮於江水上爾雅曰舫附也郭景純曰水中箄筏也華陽國志曰巴楚相攻</hi>
<hi>故置江開舊在京赤甲城後移在江南岸對白帝城故基在今夔州魚復縣南枋即舫字古用通箄音歩隹切附</hi>
<hi>音疋沮切</hi>擊破馮駿及田鴻季玄等遂抜夷道夷陵據荆門虎<lb/>
牙撗江水起浮橋闘樓立攅柱絶水道結營山上以拒漢<lb/>
兵彭攻之不利於是裝直進樓舡冐突露撓數千艘<hi>並舡名樓</hi>
<hi>舡之上施樓撓檝也爾雅曰檝謂之橈又謂露橈在外人在舡中冐突取其觸冐而唐突也</hi>
晉書曰周訪與諸軍共征杜弢弢作結臯打官軍舡艦訪<lb/>
作長岐棖以拒之結臯不爲害<lb/>
<pb n="KR3k0012_SBCK_334-4a"/>
又曰劉𥙿北征廣固嶺南賊將徐道覆謂其帥盧循曰令<lb/>
日之機萬不可失旣尅都邑劉𥙿雖還無能爲也循從之<lb/>
𥘉道覆密欲裝舟艫乃使人伐舡材於南康山僞云将下<lb/>
都貨之稱力少不能得致即賤賣之價减數倍居人貪<lb/>
賤賣衣物而市之贛石水急<hi>贛古暗切</hi>出舡甚難皆儲之如是<lb/>
者數四故板大積而百姓弗之疑及道覆舉兵案賈劵而<lb/>
取無得隠匿者乃并裝之旬日而辨遂舉衆㓂南康廬陵<lb/>
豫章郡諸守相皆委任奔走<lb/>
梁書曰陸納反叛造大艦一名曰三王艦者邵陵王河東<lb/>
王桂陽嗣王三人並爲元帝所害故立其像於艦祭以太<lb/>
牢加其節盖羽儀鼓吹毎戰輙祭之以求福<lb/>
又曰王琳大營樓艦將啚義舉琳將張平宅乗一艦毎將<lb/>
戰勝艦則有聲如野猪故琳戰艦以千數以野猪爲名<lb/>
<pb n="KR3k0012_SBCK_334-4b"/>
南史曰梁徐丗譜從陸法和與景戰於赤亭湖景軍甚盛<lb/>
丗譜乃別造樓舡拍艦火舫水軍以益軍勢將戰又乗大<lb/>
艦居前大敗景軍禽景將任約景退走因隨王僧辨攻郢<lb/>
州丗譜復乗大艦臨其倉間賊將宋子仙據城降以功徐<lb/>
信州刺史封魚復縣侯<lb/>
周書庾信傳曰信常有郷關之思作哀江南賦以致其意<lb/>
云麾兵金匱校戰王堂蒼鷹赤雀䥫軸牙檣<lb/>
隋書曰楊素數進取陳之計未幾拜信州惣管賜錢百萬<lb/>
錦千叚馬二百疋而遣之素居永安造大艦名曰五牙上<lb/>
起樓五層髙百餘尺左右前後置六柏竿並髙五十尺容<lb/>
戰士八百人旗幟加於上次曰黄龍置兵百人自餘平乗<lb/>
舴艦等各有差<lb/>
唐書曰曹王臯性多巧思常爲戰艦挾以二輪令蹈之愬<lb/>
<pb n="KR3k0012_SBCK_334-5a"/>
風皷浪其疾如掛㠶席凢造物必省昜而爲乆不可販性<lb/>
纎悉毎遺人粮肉必令自持衡秤量以致之官署布帛令<lb/>
縱書其幅而印之絶吏之私易<lb/>
三國典略曰梁陸法和多聚兵艦欲襲襄陽㓂武關梁王<lb/>
使止之法和謂使者曰法和是求道之人常不希釋𣑽天<lb/>
王坐處豈規人主之位但於空王佛所與主上香火因縁<lb/>
見主上應有報至故救援耳今旣𬒳疑是業不可改也<lb/>
又曰梁陸納叛湘州時造二艦衣以牛皮髙十五丈一曰<lb/>
青龍一曰白虎選其驍勇者乗之以戰<lb/>
魏武軍令舡戰令曰雷皷一通吏士皆嚴再通士伍皆就<lb/>
舡整持櫓棹戰士各持兵器就舡各當其所幡皷各隨將<lb/>
所載舡皷三通大小戰舡以次發左不得至右右不得至<lb/>
左前後不得易處違令者斬<lb/>
<pb n="KR3k0012_SBCK_334-5b"/>
通典曰水戰舡闊狹長短隨用大小勝人多少皆以米爲<lb/>
卒一人重米二石其擑掉篙櫓㠶席絙素沉石調度與常<lb/>
舡不殊<lb/>
又曰樓舡舡上建樓三重列女牆戰格樹幡幟開弩牎矛<lb/>
穴置抛軍壘石鐵汁狀如城壘忽遇暴風人力不能制此<lb/>
亦非便於事然爲水軍不可不設以成形勢<lb/>
又曰蒙衝以生牛皮蒙舡覆背兩廂開掣棹孔前後左右<lb/>
有弩牎予穴敵不得近矢石不能敗此不用大舡務於速<lb/>
進乗人之不及非戰之舡也<lb/>
又曰鬪艦舡上設女牆可髙尺牆下開製掉孔舷内五尺<lb/>
又建柵與女牆齊棚上又建女牆重列戰敵上無覆背前<lb/>
後左右樹牙旗幡幟金皷此戰舡也<lb/>
又田走舸舷上立女牆棹夫多戰卒少皆選勇力精銳者<lb/>
<pb n="KR3k0012_SBCK_334-6a"/>
徃返如飛鷗乗人之不及金皷旗幟列之於上此戰舡也<lb/>
又曰遊艇無女牆舷上置槳牀<hi>槳音槳</hi>左右隨大小長短四<lb/>
尺一牀計牀計㑹進止逥軍轉陣其疾如風虞候居之非<lb/>
戰舡也<lb/>
又曰海鶻頭低尾髙前大後小如鶻之狀舷下左右置浮<lb/>
版形如鶻翅翼以助其舡雖風濤漲天免有傾側覆背上<lb/>
左右張生牛皮爲城牙旗金皷如常法江海之中戰舡<lb/>
也<lb/>
傳玄正都賦曰飛雲鷁首龍舟餘皇艨艟水城蜀艇呉航<lb/>
萬艘俱興雲㠶齊張懸斾光天征鐸琳琅凌波泝流星列<lb/>
鴈行<lb/>
呉都賦曰戎車盈於石城戈舡掩於江湖<lb/>
　　　　　亭障<lb/>
<pb n="KR3k0012_SBCK_334-6b"/>
後漢書曰馬成伐驃騎大將軍杜茂繕治障塞自西河至<lb/>
渭橋<hi>西河今勝州冨昌縣也謂橋本名横橋在今咸陽縣東南</hi>河上至安邑<hi>前漢書曰河上地名</hi>
<hi>故秦内史帝二年改爲河上郡武帝分爲左馮翊</hi>太原至井陘<hi>太原今并州也井陘今属常山郡常</hi>
<hi>山今恒州也</hi>中山至鄴皆築保壁起十里一候在事五六年帝<lb/>
以成勤徴還京師<lb/>
又曰盧芳與匈奴烏桓連兵㓂盗尤數縁邊愁苦詔王霸<lb/>
將㢮刑徒六千餘人與茂治飛狐道<hi>飛狐道在今蔚州飛狐縣北通嬀州懷戎</hi>
<hi>縣即古之飛狐口也</hi>推石布土築起亭障自代至平城三百餘里<lb/>
晉書曰梁武昭王暠脩燉煌舊塞東西二國以防北虜之<lb/>
患築燉煌舊塞西南二國以威南虜<lb/>
唐書曰竇静檢校并州大惣管以突厥頻來入㓂請断石<lb/>
嶺以爲障塞詔從之<lb/>
又曰馬燧奏隴州刺史兼御史中丞州西有通道二百餘<lb/>
<pb n="KR3k0012_SBCK_334-7a"/>
歩上連峻山與吐蕃相直虜毎入㓂皆出於此燧乃按險<lb/>
易立石種樹以塞之下置二門上設譙櫓八日而功畢㑹<lb/>
抱玉入覲燧與俱來留京師乆之代宗知其能召見拜啇<lb/>
州刺史<lb/>
又曰李朝晟爲邠州刺史奏方渠合道水波皆賊路也請<lb/>
城其地以備之詔問須兵幾何朝晟奏臣部下兵自可集<lb/>
事不煩外助復問前築塩州凢興師七萬今何其易也朝<lb/>
晟曰塩州之役咸集諸蕃戎盡知之今臣境近虜若大興<lb/>
兵即蕃戎入㓂㓂則戰戰則無暇城矣今請宻發軍士不<lb/>
十日至塞下未三旬而功畢蕃人始知巳無可柰何上從<lb/>
之巳事軍還至馬嶺吐蕃始乗障數日而退<lb/>
又曰貞元九年二月將城塩州詔曰設險守國易象垂文<lb/>
有備無患先王令典況脩復舊制安固封疆按甲息人必<lb/>
<pb n="KR3k0012_SBCK_334-7b"/>
在於此塩州地當衝要逺介朔陲東逹銀夏西援靈武宻<lb/>
迩延慶保捍王畿乃者城池失守制備無據千里亭障烽<lb/>
燧不接三隅要害役戍其勤若非興集師徒繕脩壁壘設<lb/>
攻守之具務耕戰之方則封内多虞諸華屢驚由中及外<lb/>
皆靡寕居深帷永圗豈忘終食顧以薄徳至化未孚旣不<lb/>
能復前古之封致四夷之守與其臨事而重擾豈若先備<lb/>
而安是用弘逺之謀脩五原之壘使邊城有守中夏克寕<lb/>
不有蹔勞敦能永逸冝令左右神䇿軍及朔方河中絳邠<lb/>
寕慶兵馬副元帥渾瑊朔方靈塩豊綏銀節度都統杜希<lb/>
全邠寕節度使張献甫左神䇿行營節度使邢君牙夏綏<lb/>
銀節度使韓潭鄜坊丹延節度使王拪曜振武麟勝節度<lb/>
使范希朝各於所部簡擇馬歩将士合三萬五千人同赴<lb/>
塩州左神䇿將軍張昌冝充右神䇿將軍塩州行營節度<lb/>
<pb n="KR3k0012_SBCK_334-8a"/>
使權知塩州刺史杜彦光充塩州刺史應所板築及縁脩<lb/>
城雜役等冝共取六人千充其餘將士皆列布營陣戒嚴<lb/>
設備明加斥候以警不虞其脩城板築功役將士各賜絹<lb/>
布有差其塩州防秋將士三年滿與代更加給賜仍委杜<lb/>
彦光具名聞奏悉與改轉其防遏將士等畢事便合放歸<lb/>
仍賜布帛有羌其諸軍吏士都賜帛七千疋朕情非爲巳<lb/>
悉在靖人咨尓將相之臣忠良之士輸誠奉國陳力忘勞<lb/>
勉茂功勲永安疆埸必集兵事實惟衆心各相率勵以副<lb/>
朕意𥘉貞元三年塩州爲吐蕃所䧟毀其城而去自是塞<lb/>
外無保障靈武勢隔西逼鄜坊其爲邊患故命城之二旬<lb/>
而畢又詔兼御史大夫叱干遂統兵五千與兼御史中丞<lb/>
史履澄杜彦光之衆戍之是役也上念將士之勞厚令度<lb/>
支供給又詔涇原劒南山南諸軍深討吐蕃以分其力由<lb/>
<pb n="KR3k0012_SBCK_334-8b"/>
是板築之際虜無犯塞者及畢中外咸稱賀焉<lb/>
又曰范希朝爲振武節度使振武有党項室韋交居川阜<lb/>
凌犯爲盗日入慝作謂之刮城門居人怪駭鮮有寕日希<lb/>
朝周知要害置堡柵斥候嚴宻人遂獲安異藩雖䑕竊狗<lb/>
盗必殺無赦戎虜甚憚之<lb/>
又曰元和中城臨涇從涇原節度使叚祐之請也臨涇城<lb/>
直涇州西北九十里實險要之鎮從前因循不脩常爲犬<lb/>
戎所保其界有青石嶺嶺多美土軍人耕獲屢爲藩㓂掠<lb/>
奪祐請脩築議者是非相半祐决城之功畢時方以爲大<lb/>
利<lb/>
三國典略曰齊司從斛律光築吞周平隴定誇三城於境<lb/>
上<lb/>
太平御覽卷第三百三十四<lb/>
</p>
<p>
</p>
  </div>
</body>
</text>
</TEI>
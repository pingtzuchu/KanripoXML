<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_982-1a"/>
太平御覽卷第九百八十二<lb/>
　香部二<lb/>
　　　蘇合　安息　薫陸　流黄<lb/>
　　　靑木　旃檀　甘松　艾納<lb/>
　　　霍香　楓香　棧香　木蜜<lb/>
　　　栟香　都梁　沉香　甲香<lb/>
　　　迷送　零陵　芸香<lb/>
　　　　　蘇合<lb/>
續漢書曰大秦國合諸香煎其汁謂之蘇合<lb/>
梁書曰中天竺國出蘇合是諸香汁煎之非自然一物也<lb/>
又云大秦人採蘇合先筌其汁以爲香膏乃賣其滓與諸<lb/>
國賈人是以展轉來逹中國不大香也<lb/>
傳子曰西國胡人言蘇合香獸便也中國皆以爲恠<lb/>
<pb n="KR3k0012_SBCK_982-1b"/>
從征記曰劉表家在髙平郡表子擣四方珎香數十斛置<lb/>
棺中蘇合消疫之香畢備永嘉中郡人發其墓表如生香<lb/>
聞數十里<lb/>
廣志曰蘇合出大秦或云蘇合國人採之筌其汁以爲香<lb/>
膏賣滓與賈客或云合諸香草煎爲蘇合非自然一種也<lb/>
傅玄四愁詩曰佳人贈我蘇合香何以要之翆鴛鴦<lb/>
班固與弟超書曰竇侍中令載雜綵七百疋市月氏蘇合香<lb/>
　　　　　安息<lb/>
晉書佛圖澄傳曰石勒時襄國城水源暴竭勒問澄澄曰<lb/>
當勑龍取水乃坐䋲床燒安息香呪願三日水微流有小<lb/>
龍五六尺隨水來湏臾水大至<lb/>
唐書曰曹國出青黛安息靑木等香<lb/>
　　　　　薫陸<lb/>
<pb n="KR3k0012_SBCK_982-2a"/>
魏略曰大秦出薫陸<lb/>
抱朴子曰俘焚洲在海中薫陸香之所出薫陸香木膠也<lb/>
樹有傷穿膠因墮夷人採之以待估客所以賈不多得者所<lb/>
患狤<hi>居一切</hi>掘獸噉之此獸斫刺不死投火中薪盡不燋以<lb/>
杖打之皮不傷而骨碎然後乃死<lb/>
廣志曰寄六出交州又大秦海邊人採與賈人易榖若無<lb/>
賈人取食之○南方草木狀曰薫陸香出大秦云在海邊<lb/>
自有大樹生於沙中盛夏樹膠流出沙上夷人採取賣<lb/>
與賈人<hi>南州異物志同其異香唯云狀如桃膠典術又同唯云陶松栢法不飲食之令人通神靈也</hi>
俞益期牋曰衆香共是一木木膠爲薫陸<lb/>
　　　　　流黄<lb/>
吴時外國傳曰流黄香出都昆國在扶南南三千餘里<hi>南州</hi>
<hi>異物志同</hi>
<pb n="KR3k0012_SBCK_982-2b"/>
廣志曰流黄香出南海邊國<lb/>
　　　　　青木<lb/>
隋書曰樊子盖爲武威太守車騎駕西廵將入吐谷渾子<lb/>
盖以彼多瘴氣獻青木香禦霧露<lb/>
唐子曰師子國出朱砂水銀薫陸欝金蘇合青木等諸香<lb/>
南夷志曰崑崙國正北去蠻界西洱河八十一日程出象<lb/>
及青不香旃檀香紫檀香㯽榔琉璃水精䗍柸<lb/>
又曰南詔青木香永昌所出其山名青木山在永昌南三月<lb/>
日程<lb/>
廣志曰青木出交州天竺<lb/>
徐裏南方記曰青木香出天竺國不知其形<lb/>
南州異物志曰青木香出天竺是草根狀如甘草<lb/>
俞益期牋曰衆香共是一木木節是青木<lb/>
<pb n="KR3k0012_SBCK_982-3a"/>
　　　　　旃檀<lb/>
三國典略曰周師䧟江陵𥘉梁主以白檀木爲梁武之像<lb/>
毎朔望親祭之軍人以其香也剖而分之<lb/>
竺法真登羅山䟽曰旃檀出外國元嘉末曽城有人於山<lb/>
見一大樹貟䕃數畝三丈餘圍辛芳酷烈其間枯條數尺<lb/>
授而刃之乃白旃檀<lb/>
俞益期牋曰衆香共是一木木根爲旃檀<lb/>
崔豹古今注曰紫旃木出扶南林邑色紫赤亦謂紫檀也<lb/>
杜寳大業拾遺録曰薵禪師甚妙醫術作五香第一沉香<lb/>
飲次丁香飲次檀香飲次澤蘭飲次甘松飲皆別有法以<lb/>
香爲法以香爲主更加別藥有味而止渴兼於𥙷益<lb/>
　　　　　甘松<lb/>
廣志曰甘松出凉州諸山<lb/>
<pb n="KR3k0012_SBCK_982-3b"/>
　　　　　艾納<lb/>
廣志曰艾納出剽國　○樂府歌曰行胡從何來列國持<lb/>
何來　<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>五味香迷送艾納及都梁<lb/>
　　　　　霍香<lb/>
廣志曰霍香出日南諸國<lb/>
吴時外國傳曰都昆在扶南山有霍香<lb/>
南方草物狀曰霍香榛生民自種之五六月採曝之乃<lb/>
芳芬耳出交阯武平興古九真<hi>地名也</hi>
南州異物志曰霍香生<hi>曲遜國属扶風香形如都梁可</hi>以着衣服中<lb/>
劉欣期交州記曰霍香似蘇合○范曄和香方曰靈霍虚<lb/>
燥○俞益期牋曰衆香共是一木木葉爲霍香<lb/>
　　　　　楓香<lb/>
梁書曰任昉爲新安太守甞欲營<hi>佛齋燒調香二石始入三升便出教長奪</hi>曰與<lb/>
<pb n="KR3k0012_SBCK_982-4a"/>
奪自巳不欲貽之後人<lb/>
南方記曰楓香樹子如鴨卵爆乾可焼<lb/>
魏武令曰房室不㓗聽得焼楓膠及蕙草<lb/>
　　　　棧香<hi>音牋</hi>
廣志曰棧香出日南諸國<lb/>
南方草物狀曰棧蜜香出都昆不知棧蜜香樹若爲但見<lb/>
香耳<lb/>
嶺表録異曰廣管羅州多棧香樹身似栁其花白而䌓其<lb/>
葉如橘皮堪作𥿄名爲香皮𥿄灰白色有紋如魚子牋其<lb/>
紙慢而弱沾水即爛逺不及楮皮者又無香氣或云沉香<lb/>
鷄骨黄熟棧香同是一樹而根幹枝節各有分別者也<lb/>
南越志曰交州有蜜香樹欲取先斷其根經年後外皮朽<lb/>
爛木心與節堅黒沉水者爲沉香與水面平爲鷄骨㝡麄<lb/>
<pb n="KR3k0012_SBCK_982-4b"/>
者爲棧香<lb/>
　　　　　木蜜<lb/>
異物志曰木蜜名曰香樹生千歳根本甚大先伐僵之四五<lb/>
歲乃徃看歳月乆樹材惡者腐敗唯中節堅直芬香者獨在<lb/>
耳<lb/>
魏王花木志曰廣志木蜜樹號千歳樹根甚大伐之四五<lb/>
歳乃取木腐者爲香其枝可食<lb/>
本草經曰木蜜一名蜜香味辛温<lb/>
　　　　　栟香<lb/>
南方草物狀曰栟香莖生出烏滸<lb/>
　　　　　都梁<lb/>
廣志曰都梁出淮南<lb/>
盛弘之荆州記曰都梁縣有小山山水清淺其中生蘭草俗<lb/>
<pb n="KR3k0012_SBCK_982-5a"/>
謂蘭爲都梁即以號縣<lb/>
　　　　　沉香<lb/>
晉書曰石崇以奢豪矜物厠上常有十餘婢侍列皆有容<lb/>
色置甲煎粉沉香汁有如厠者皆易新衣而出客多羞脫<lb/>
衣而王敦脫故着新意色無怍群婢相謂曰此客必能作<lb/>
賊<lb/>
又曰吴隱之至自畨禺其妻劉氏齎沉香一斤隱之見遂<lb/>
投於湖亭之水<lb/>
梁書曰林邑國出古貝及沉香木古貝者樹名也其華成<lb/>
時如鵝毳抽其緒紡之以作布與紵布不殊亦染成五色<lb/>
織爲班布沉木香土人斫斷積年以杇爛而心節獨在置<lb/>
水中則沉故名曰沉香次不沉者棧和之属<lb/>
陳書曰<hi>波皇后素無寵至德二年</hi>乃於光照殿前起臨春結綺望仙三閣<lb/>
<pb n="KR3k0012_SBCK_982-5b"/>
髙數十丈並數十間其䆫牖壁帶懸楣欄檻之類皆以檀<lb/>
香爲之<lb/>
唐書曰先天二年十月親講武於驪山之下徴兵二十萬<lb/>
上親擐戎服持沉香大槍立於陣前威振<hi>宇宙長安</hi>士庻奔走<lb/>
縱觀填塞道路<lb/>
又曰長慶中波斯大賈李蘇沙進沉香亭子材左拾遺李漢<lb/>
上䟽以爲沉香爲亭比瑶臺玉室上頗怒言過特優容之<lb/>
金樓<hi>子日扶南</hi>國衆香共是一木根便是旃檀節便是沉水花<lb/>
是鷄舌葉是霍香膠是薫陸<lb/>
竺法眞登羅山䟽曰沉香葉似冬青樹形崇竦其木枯折<lb/>
外皮朽爛内乃香山雖有此樹而非香所出新㑹髙涼土<lb/>
人斫之經年肉爛盡心則爲沉香出北景縣樹極髙大土<lb/>
人伐之累年湏外皮消盡乃割心得香<lb/>
<pb n="KR3k0012_SBCK_982-6a"/>
郭子横洞冥記曰薫木鮮祗所獻色如玉而質輕泛之昆<lb/>
盧池爲舟爛則沉矣碎其屑氣聞數百里氣之所至毒疫<lb/>
皆除<lb/>
杜寳大業拾遺録曰四年夏四月征林邑國兵還至獲彼<lb/>
國得雜香真檀象牙百餘万斤沉香二千餘斤<lb/>
又曰尚書令楊素大業中東都宅造沉香堂甚精麗新泥<lb/>
堂訖閉之三月後開視四壁並爲新血所洒腥氣觸人<lb/>
異苑曰沙門支法存在廣州有八尺[翕*毛]㲪又有沉香八尺<lb/>
板床太元中王琰爲州大兒劭求二物不得乃殺而籍焉<lb/>
南州異物志曰沉木香出日南欲取當先斫壞樹着地積<lb/>
乆外皮朽爛其心至堅者置水則沉名沉香其次在心白<lb/>
之間不甚堅精置之水中不沉不浮與水面平者名曰棧香<lb/>
其㝡小麁白者名曰繫香<lb/>
<pb n="KR3k0012_SBCK_982-6b"/>
俞益期牋曰衆木共是一木木心爲沉香<lb/>
　　　　　甲香<lb/>
廣志曰甲香出南方<lb/>
南州異物志曰甲香螺属也大者如甌靣前一邊直攙長<lb/>
數寸圍殻　峿有刺其掩可合衆香燒之皆使益芳獨燒則<lb/>
臰甲香一名流螺謂　之中流㝡厚味范曄香方曰甲煎<lb/>
淺浴<lb/>
　　　　　迷送<lb/>
魏略曰大秦迷送<lb/>
廣志曰迷送出西海中<lb/>
魏文帝迷送賦曰余種迷送於中庭嘉其楊條吐香馥有<lb/>
令芳乃爲之賦曰坐中堂以遊觀覽芳草之樹庭舞妙䴡<lb/>
于纎枝楊脩幹而結莖簿六夷之穢俗超万里而來征豈<lb/>
<pb n="KR3k0012_SBCK_982-7a"/>
衆華之是芳信希丗而特生○應瑒迷送香賦曰振纎枝之<lb/>
翠粲動採葉之菲菲舒芳香之酷烈乗清風以徘徊<lb/>
陳班迷送香賦曰立碧莖之荷郍鋪緑條之蟺蜿<lb/>
　　　　　零陵<lb/>
南越志曰零陵香土人謂爲鷰草<lb/>
　　　　　芸香<lb/>
說文曰芸草似苜蓿<lb/>
淮南子曰芸可以死而復生<lb/>
雜字解釋詁曰芸杜榮<lb/>
大戴禮夏小正曰採芸爲廟菜<lb/>
禮記月令曰仲冬之月芸始生<hi>鄭玄曰芸香草也</hi>
禮圗曰芸蒿曰葉似蒿香美可食也<lb/>
魏略曰大秦出芸膠<lb/>
<pb n="KR3k0012_SBCK_982-7b"/>
洛陽宫殿簿曰顯陽殿前芸香一株徽音含章殿前各二<lb/>
株<lb/>
晉宫閣名曰太極殿前芸香四畦式乾殿前芸香　徽<lb/>
音殿前芸香雜花十一畦明光殿前芸香雜花八畦顯陽殿<lb/>
前芸香二畦<lb/>
廣志曰芸膠有安息膠有黒膠<lb/>
吴氏夲草曰石芸一名敞列一名頋喙<lb/>
傳玄芸香賦序曰始以微香進御終於捐弃黄壤吁可閔<lb/>
也遂詠而賦之○成公綏芸香賦曰美芸香之脩㓗禀隆陽<lb/>
之淑精莖類秋竹枝象春松○傳咸芸香賦序曰先君作<lb/>
芸香賦辭美髙䴡有覩斯卉蔚茂馨香同遊使余爲序<lb/>
太平御覽卷第九百八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_162-1a"/>
太平御覽卷第一百六十二<lb/>
　州郡部八<lb/>
　　河北道中<lb/>
　　　魏　博　莫　深　昜　幽<lb/>
　　　順　歸順　涿　薊　燕　檀<lb/>
　　　嬀　平　營　德　棣　滄<lb/>
　　　貝<lb/>
　　　　　魏州<lb/>
元和郡縣圖志曰魏州魏郡禹貢兖冀二州之域在夏即<lb/>
觀扈之國春秋時爲晉地戰國時爲衛魏二國之地秦滅<lb/>
魏置東郡滅趙置邯鄲郡漢以秦邯鄲之南部東郡之邊<lb/>
縣置魏郡後漢封曹操爲魏王治鄴<lb/>
史記曰邯鄲亦漳河之間一都㑹也北通燕涿南有鄭衛<lb/>
<pb n="KR3k0012_SBCK_162-1b"/>
俗與趙相類然近梁魯重義而務節<lb/>
漢書曰邯鄲土廣俗新大率精急髙氣勢輕爲姦漢𥘉<lb/>
分邯鄲之南部置魏郡<lb/>
漢志曰魏郡王莽曰魏成領鄴館陶等十八縣又曰元城<lb/>
屬魏郡魏武侯公子元食邑於此因而氏焉<lb/>
後漢書曰曹操爲魏公操分魏郡爲東西部置都尉<lb/>
元和郡縣志曰元城縣有沙麓山即春秋經所書沙麓崩<lb/>
後爲漢元后興之象也<lb/>
　　　　　愽州<lb/>
元和郡縣志曰愽州博平郡禹貢兖州之域春秋時齊之<lb/>
西界聊攝地也戰國時爲齊地秦漢爲東郡地<lb/>
左傳齊晏子對景公曰聊攝以東其爲人也多矣<lb/>
史記曰齊田單攻聊城歳餘士卒多死而聊不下魯仲連<lb/>
<pb n="KR3k0012_SBCK_162-2a"/>
爲書約之矢以遺城中燕將得魯連書泣三日猶與不能<lb/>
决乃自殺<lb/>
史記曰齊威王伐晉至愽陵徐廣注曰東郡之博平也<lb/>
　　　　　莫州<lb/>
十道志曰莫州大安郡其地歷代所屬與瀛州同唐景雲<lb/>
二年分瀛州置<lb/>
漢志曰鄚縣屬涿郡王莽曰言符<lb/>
郡國志曰鄚縣有昜京城後漢末公孫瓉築京以自固圍<lb/>
壍十重以䥫爲門諸將家家作樓以千計並髙五六丈爲<lb/>
袁紹所攻城樓皆䧟没<lb/>
圖經曰清苑縣本漢樂郷縣也<lb/>
漢志曰樂郷屬信都王莽曰樂丘<lb/>
史記曰漢髙祖過趙問樂毅有後乎對曰有樂臣叔遂封<lb/>
<pb n="KR3k0012_SBCK_162-2b"/>
樂叔於此<lb/>
後漢書曰獻帝𥘉公孫瓉據幽州先是有童謡曰燕南垂<lb/>
趙北際中間不合大如礪唯有此中可避丗瓉以易地當<lb/>
之乃築京以自固也<lb/>
　　　　　深州<lb/>
元和郡縣圖曰深州饒陽郡禹貢冀州之域七國時爲趙<lb/>
地秦爲鉅鹿郡地漢爲饒陽縣隋置深州以州西故深城<lb/>
爲名也<lb/>
漢志曰饒陽屬涿郡在饒河之陽故名之<lb/>
又曰安平屬涿郡王莽曰廣望亭漢書髙帝六年封鄂千<lb/>
秋爲安平侯<lb/>
後漢書曰王郎起光武自薊東南馳晨夜草舎<hi>舎上宿也</hi>至饒<lb/>
陽無蔞<hi>力朱切</hi>亭時天寒烈衆皆飢疲馮異上豆粥明旦光<lb/>
<pb n="KR3k0012_SBCK_162-3a"/>
武謂諸將曰昨作公孫豆粥飢寒俱解<hi>公孫異字</hi>
　　　　　易州<lb/>
十道志曰易州上谷郡禹貢冀州之域虞舜分冀州立并<lb/>
州則爲并州之地春秋時燕趙之分秦併天下爲上谷郡<lb/>
地漢置涿郡今州即涿郡之故安地也<lb/>
又曰易縣本漢故安縣也漢志曰故安屬涿郡漢書曰文<lb/>
帝封申屠嘉爲故安侯<lb/>
九州記曰易縣西南三十里有送荆陘即荆軻入秦之路<lb/>
也<lb/>
河北記曰易縣前有五公城王潭不從王莽潭子興生五子<lb/>
避隱於此丗祖並封爲侯<lb/>
十道志曰淶水縣本漢遒縣也<lb/>
漢志曰道屬涿郡莽曰遒屏<lb/>
<pb n="KR3k0012_SBCK_162-3b"/>
漢書年表曰景帝封匈奴降王隱強爲遒侯<lb/>
又曰容城屬涿郡莽曰深澤<lb/>
十道志曰遂城戰國時武遂縣漢之北新城<lb/>
史記曰趙悼襄王二年李牧將攻燕拔武遂<lb/>
漢志曰北新城屬中山國莽曰朔平土地十三州志曰河<lb/>
間有新城故此加北<lb/>
　　　　　幽州<lb/>
十道志曰幽州范陽郡禹貢冀州之域虞舜十二州爲幽<lb/>
州夏殷省併冀周復置幽州秦爲漁陽上谷等五郡漢髙<lb/>
分上谷置涿郡武帝開東夷又置玄莬樂浪二郡<lb/>
釋名曰幽州北幽昧之地故曰幽州<lb/>
晉地道記曰幽州因幽都以爲名<lb/>
山海經曰北荒有幽都之山<lb/>
<pb n="KR3k0012_SBCK_162-4a"/>
爾雅曰北方之美者幽都之䈥角焉<lb/>
晉地道記曰舜以冀州南北廣大分燕北地爲幽州<lb/>
漢志曰漁惕郡屬幽州莽曰通路<lb/>
史記曰顓頊都於帝丘其地北至幽陵<lb/>
又曰周武王之滅紂封召公於北燕<hi>世本曰居北燕宋忠曰有南燕故曰北</hi>
郡國志曰箕星散爲幽州分爲燕國其氣躁急通齊趙渤<lb/>
海之間一都㑹也<lb/>
史記曰燕秦千樹栗與封侯等士馬所生有魚鹽桑棗之<lb/>
利<lb/>
後漢書曰公孫瓉破劉虞盡有幽州之地<lb/>
三國典略曰東魏薛琡甞夢山上掛絲以告所善張亮曰<lb/>
山上絲幽字也君必爲幽州後果如之<lb/>
禮記曰武王克商封黄帝之後於薊<lb/>
<pb n="KR3k0012_SBCK_162-4b"/>
史記曰鄒子之燕昭王擁篲前驅請爲弟子受業築碣石<lb/>
宫以處鄒子親徃師之<lb/>
又曰昭王謂郭隗曰願得賢士以身事之隗曰王必欲致<lb/>
士先從隗始况賢於隗者豈逺千里哉於是昭王爲隗改<lb/>
築宮而師事之樂毅自魏徃鄒衍自齊徃劇辛自趙徃士<lb/>
争歸燕<lb/>
漢志曰安次縣屬渤海郡又續漢志曰安次屬漁陽郡<lb/>
圖經曰武清縣本漢之雍奴縣也<lb/>
酈元注水經曰雍奴藪澤之名四面有水曰雍不流曰奴<lb/>
魏志曰張郃傳曰從擊譚於渤海別將圍雍奴大破之<lb/>
　　　　　順州<lb/>
方輿志曰順州順義郡在范陽郡唐天寳𥘉置又改爲順<lb/>
義歸化二郡<hi>亦曰思順州</hi>
<pb n="KR3k0012_SBCK_162-5a"/>
　　　　　歸順州<lb/>
方輿志曰歸順州其地乃燕之北境燕太子丹使荆軻獻<lb/>
地圖即謂此也即元順州之北境唐天寳𥘉以置歸化順<lb/>
義二郡同領懷柔一縣復又立歸順州以理焉<lb/>
　　　　　涿州<lb/>
圖經曰涿州涿郡古涿鹿之地舜十二州爲幽州地禹貢<lb/>
爲冀州之域春秋戰國爲燕國之涿邑漢髙帝置涿郡<lb/>
史記曰黄帝與蚩尤戰於涿鹿之野<lb/>
漢志曰涿郡髙帝置莽曰垣輸屬幽州領縣二十九<lb/>
　　　　　薊州<lb/>
圖經曰薊州漁陽郡禹貢冀州之域春秋及戰國時屬燕<lb/>
秦時於此置漁陽郡二漢因之<lb/>
又曰漁陽縣本北無終子國也有無終山城<lb/>
<pb n="KR3k0012_SBCK_162-5b"/>
春秋左氏傳曰莊十三年齊人伐山戎杜預注曰山戎北<lb/>
狄無終三名其實一也<lb/>
漢志曰無終屬右北平故無終子國也<lb/>
　　　　　燕州<lb/>
釋名曰燕宛也在涿鹿山南宛宛然因以名之<lb/>
春秋說題辭曰箕尾爲燕隂氣侵生故俗云貪利地冝栗<lb/>
史記蘇秦說燕文侯曰燕東有朝鮮遼東北有林胡樓煩<lb/>
西有雲中九原南有呼沲易水地方二千里帶甲數十萬<lb/>
南有碣石鴈門之饒北有棗栗之利民不佃作而足於棗<lb/>
栗矣此所謂天府也<lb/>
又貨殖傳曰燕秦千樹栗以比封侯<lb/>
　　　　　檀州<lb/>
十道志曰檀州宻雲郡禹貢冀州之域春秋戰國時並爲<lb/>
<pb n="KR3k0012_SBCK_162-6a"/>
燕地秦爲漁陽郡在漢領白檀等十二縣<lb/>
又曰夲漢虒奚縣漁陽屬郡<lb/>
漢志曰虒奚屬漁陽郡莽曰敦德<hi>虒音題</hi>
又曰燕東有漁陽郡<lb/>
漢書曰漢李廣弭節白檀<lb/>
魏書曰曹公越北塞歷白檀破烏丸於柳城<lb/>
續漢書曰白檀縣即右北平<lb/>
　　　　　嬀州<lb/>
十道志曰嬀州嬀川郡禹貢冀州之域舜曁周爲幽州之<lb/>
域春秋戰國並屬燕國秦併天下爲上谷郡爲潘縣也<lb/>
漢志曰燕西有上谷郡<lb/>
又曰上谷郡秦置莽曰朔調属幽州領縣十五<lb/>
又曰潘縣屬上谷郡莽曰樹武<hi>潘曰普半反</hi>
<pb n="KR3k0012_SBCK_162-6b"/>
晉太康地里志曰潘縣更屬廣寗郡<lb/>
史記曰軒轅黄帝戰於阪泉之野<lb/>
十道志曰阪泉在懷戎縣<lb/>
周書曰黄帝殺蚩尤於中冀名曰絶轡之野亦其地<lb/>
史記曰燕築長城自造陽至襄平<hi>造陽即嬀州之地名也</hi>
　　　　　平州<lb/>
十道志曰平州北平郡禹貢冀州之域舜十二州爲營州<lb/>
之境周爲幽州之地春秋時爲山戎孤竹白狄肥子二國<lb/>
地秦兼天下爲遼西郡肥如縣地<lb/>
漢志曰肥如屬遼西郡肥子奔燕燕封於此<lb/>
史記曰齊桓公北征山戎至孤竹至卑耳之溪見一人長<lb/>
八尺具衣冠右祛衣走馬前桓公問於管仲對曰山之神<lb/>
有俞兒霸王之君興則前導祛衣示前有水右祛衣從右方<lb/>
<pb n="KR3k0012_SBCK_162-7a"/>
渉至卑耳之溪從左方渉其深至膝巳渉桓公拜曰仲父<lb/>
之聖至此<lb/>
魏志曰曹公北征烏丸田疇自盧龍道引軍出盧龍塞塹<lb/>
山堙谷五百餘里經　白檀歷平岡登白狼望栁城道今在<lb/>
盧龍縣<lb/>
　　　　　營州<lb/>
十道志曰營州栁城郡禹貢冀州之域其在十二州爲營<lb/>
州地周爲幽州春秋爲山戎之地戰國時屬燕秦漢爲遼<lb/>
西郡<lb/>
郡國志曰地當營室故曰營州<lb/>
漢志曰遼西郡秦置屬幽州領縣十四<lb/>
後漢書曰遼西郡即烏丸鮮卑蹋頓所居十六國春秋慕<lb/>
容皝傳曰栁城之北龍山之南所爲福德之地也可營制<lb/>
<pb n="KR3k0012_SBCK_162-7b"/>
䂓模築龍城構宮室改栁城爲龍城縣遂都之改曰和龍<lb/>
宫<lb/>
後漢輿地記曰舜分齊營州之域燕西置營丘郡於其城<lb/>
内今栁城縣有營丘城<lb/>
　　　　　德州<lb/>
元和郡縣志曰德州平原郡禹貢兖州之域春秋戰國時<lb/>
齊地秦兼天下爲齊郡地漢分齊郡置平原郡<lb/>
漢志曰平原郡髙帝置王莽曰河平領縣十九<lb/>
十道志曰蓨縣本漢條縣也景帝封周亞夫爲條侯後改<lb/>
爲蓨<lb/>
漢志曰脩縣屬信都莽曰脩治<lb/>
元和郡縣志曰安德縣有鬲津枯河禹貢九河之一<lb/>
漢志曰鬲縣屬平原王莽曰河平<lb/>
<pb n="KR3k0012_SBCK_162-8a"/>
　　　　　棣州<lb/>
元和郡縣志曰棣州樂安郡禹貢青州之域又曰兖州之<lb/>
域春秋時爲齊地秦併天下爲齊郡漢爲平原渤海千乗<lb/>
三郡地<lb/>
左氏傳曰錫我先君履東至于海西至于河南至于穆陵<lb/>
北至于無棣<lb/>
十道志曰厭次本漢冨平縣<lb/>
漢志曰冨平侯國屬平原郡王莽曰樂安亭後漢明帝改<lb/>
爲厭次<lb/>
漢書東方朔傳曰朔平原厭次人也<lb/>
十道志曰滴河縣本漢朸縣也<hi>朸音力</hi>
漢志曰朸屬平原郡莽曰張郷<lb/>
十道志曰蒲臺本漢濕沃縣也<lb/>
<pb n="KR3k0012_SBCK_162-8b"/>
漢志曰濕沃屬千乗郡莽曰近亭<lb/>
三齊記曰蒲臺髙十八尺始皇所頓處臺下縈蒲繫馬今<lb/>
蒲猶縈也<lb/>
　　　　　滄州<lb/>
十道志曰滄州景城郡禹貢兖州之域虞舜及周爲幽州<lb/>
之域春秋時屬齊晉七國時屬齊趙秦併天下以齊地置<lb/>
齊郡以趙地置鉅鹿郡漢髙帝分鉅鹿置渤海郡分齊郡<lb/>
置平原郡<lb/>
漢志曰渤海郡髙帝置莽曰迎河在渤海之濵因以爲名<lb/>
圗經曰渤海實滄州之地屬趙分居多<lb/>
漢書曰趙分地薄人衆丈夫相遇游戲悲歌慷慨起則椎<lb/>
剽掘塚作姦巧多弄物爲倡優<lb/>
十三州志曰渤海風俗<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>戾髙氣力輕姦兇<lb/>
<pb n="KR3k0012_SBCK_162-9a"/>
十道志曰清池縣漢之浮陽縣也<lb/>
漢志曰浮陽屬渤海郡莽曰浮成<lb/>
十三州志曰浮陽浮水所出東入海<lb/>
漢書曰宣帝時渤海飢盗賊起龔遂單車入境平之後勸<lb/>
叛者賣劒買牛民皆知勸<lb/>
漢志曰平童縣靈帝改曰饒安屬渤海郡<lb/>
又曰樂陵縣屬平原郡莽曰美陽<lb/>
　　　　　貝州<lb/>
元和郡縣志曰貝州清河郡禹貢兖州之域春秋時屬晉<lb/>
七國時屬趙秦兼天下以爲鉅鹿郡漢又分置清河郡<lb/>
十道志曰周武建德六年北齊於此置貝州以貝丘爲名<lb/>
左氏傳曰齊襄公田于貝丘<lb/>
漢志曰清河郡髙帝置王莽曰平河屬冀州領縣十四<lb/>
<pb n="KR3k0012_SBCK_162-9b"/>
圖經曰清河縣秦爲厝縣<hi>厝音翅亦反</hi>漢爲信成縣<lb/>
漢志曰厝屬清河郡王莽曰厝治安帝以孝德皇帝葬于<lb/>
厝改曰甘陵<lb/>
十道志曰武城趙邑東武城也<lb/>
史記曰趙平原君勝封東武城<lb/>
元和郡縣志曰夏津縣夲漢鄃<hi>音戍</hi>縣也<lb/>
漢志曰鄃縣屬清河郡王莽曰善陸<lb/>
漢書曰髙后封吕他爲鄃侯<lb/>
太平御覽卷第一百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_449-1a"/>
太平御覽卷第四百四十九<lb/>
　人事部九十<lb/>
　　　　　權謀中<lb/>
續漢書曰銅馬所過虜掠王俊言於上曰冝捨輕兵出賊<lb/>
前使百姓各堅壁以絶其食可不戰而殄也上然之遣俊將<lb/>
輕騎馳出賊前視民保壁者勑令固守散在野者因掠取<lb/>
之賊至無所得遂散敗及軍還上謂俊曰困此虜者將軍<lb/>
䇿也<lb/>
又曰廉范爲雲中太守㑹匈奴大入塞范自率士卒拒之<lb/>
虜衆盛不敵令軍士各交縛兩炬三頭燃火虜見火<hi>多謂漢兵救至</hi>
待旦將退范乃命軍中蓐食晨徃赴之斬首數千級虜自<lb/>
此不敢復向雲中<lb/>
又曰朝歌賊寗季等數千人攻殺長吏乃使虞詡爲朝歌<lb/>
<pb n="KR3k0012_SBCK_449-1b"/>
長故舊皆弔詡曰得朝歌何衰詡笑曰志不求易事不避<lb/>
難臣之職也不遇盤根錯節何以別利器乎始到謁河内<lb/>
太守馬稜稜勉之曰儒者謀謨廟堂反在朝歌耶詡曰𥘉<lb/>
除之日大夫皆弔及到官設令三科以募求壯士自掾吏<lb/>
以下各舉所知其攻刼者爲上而不事家業者爲下収得<lb/>
百餘人詡爲之饗㑹悉貸其罪使入賊中誘令刼掠乃伏<lb/>
兵以待之遂殺賊百人又潛遣貧民得縫者傭作賊衣以<lb/>
采綖縫其裙爲識有出市買者吏輙禽之由是駭散咸稱<lb/>
神明遷武都太守及還羌率數千遮詡於陳倉詡即停軍<lb/>
不進而上書請兵湏到當發羌聞之乃分鈔傍縣詡因其<lb/>
兵散日夜進行百餘里令吏士各作兩竈日増倍之羌不<lb/>
敢逼或問曰孫臏減竈而君増之兵法曰日行不可過三<lb/>
十里而今日行二百何也詡曰虜衆多吾兵少徐則易爲<lb/>
<pb n="KR3k0012_SBCK_449-2a"/>
所及速則彼不測虜見竈増必謂郡兵來迎行速必憚追<lb/>
我孫臏見弱吾今示彊勢有不同故也<lb/>
魏志曰荀彧字文若頴川人淑之孫也舉孝廉遷亢父令<lb/>
以董卓之亂弃官歸太祖太祖恱曰吾子房也以爲司馬<lb/>
時年二十九後太祖破黄巾漢獻帝自河東還洛陽彧勸<lb/>
太祖曰晉文納周襄王而諸侯願從漢髙爲義帝縞素天<lb/>
下歸心自天子蒙塵將軍首唱義兵雖禦難于外心無不<lb/>
在王室今鸞駕旋<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>東京搸蕪義士有存夲之思兆人懷<lb/>
感舊之哀誠因此時奉主上以從民望大順也秉至公以<lb/>
服天下大略也仗弘毅以致英俊大徳也四方雖有逆節<lb/>
其何能爲太祖從之遂迎天子都許進彧爲尚書令及袁<lb/>
紹兼河北天下畏其強與太祖書極悖慢太祖以書示彧曰<lb/>
將誅不義而力不敵如何彧曰古之成敗者誠有其才雖<lb/>
<pb n="KR3k0012_SBCK_449-2b"/>
弱必強苟非其人其強易弱劉項存亡足以觀之太祖卒<lb/>
破紹於官渡如彧所䇿<lb/>
又曰荀攸字公逹彧從子也太祖遺攸書曰方今天下大<lb/>
亂智者勞心之時也遂徴入爲尚書操謂鍾繇曰公逹非<lb/>
常人也吾得之與計事天下何憂哉以爲軍帥征吕布至<lb/>
下邳攻之不抜太祖欲還攸曰布勇而無謀不可解遂生<lb/>
擒布太祖又與袁紹相拒於官渡攸勸擊紹將淳于瓊運<lb/>
粮遂破紹魏國𥘉建爲尚書令太祖謂文帝曰公逹人之師<lb/>
表汝冝盡禮敬之<lb/>
又曰袁尚攻兄譚於平原留別駕審配守鄴爲曹公所圍<lb/>
尚聞鄴急弃而救之求人入城計㑹事主簿李孚請行時<lb/>
圍甚急尚曰何辦孚曰多人不可三騎足矣尚遣之孚選<lb/>
温信者得三人各給駿馬不示其謀令釋戎器着平常冠<lb/>
<pb n="KR3k0012_SBCK_449-3a"/>
秉問事杖投暮直抵鄴城下自稱曹公巡歷圍壘所過失<lb/>
候者輙捶之自東西正出曹公營當城門復怒守圍者収<lb/>
縛之因直入城下配以縋引之孚與配相見旣事了外圍<lb/>
益急孚因謂配曰城中榖少無用老弱不如驅出省榖也<lb/>
配乃夜簡得一千人皆令持白幡秉脂燭從三門而出請<lb/>
降孚將所來騎隨降人而出時守圍吏聞城中悉降火光<lb/>
照耀但共觀降不復視圍孚從北門突圍而歸報命於袁<lb/>
尚明旦曹公聞孚巳出拊掌大笑鄴郡竟爲曹公所取袁<lb/>
尚奔于遼東<lb/>
又曰郭嘉字奉孝潁川人詣太祖太祖與論天下事曰使<lb/>
孤成大業必此人也太祖用其　計先撃吕布擒之太祖<lb/>
與袁紹相持於官渡孫䇿北襲楚衆並懼嘉料曰䇿輕而<lb/>
無備雖有百万之衆無異獨行於中原也以吾觀之必死<lb/>
<pb n="KR3k0012_SBCK_449-3b"/>
於匹夫之手䇿臨欲濟江果爲許貢客所殺後太祖又用<lb/>
其計密襲盧龍塞大破單于<lb/>
又曰鄧艾字士載義陽人少孤貧毎見髙山大澤輙指畫<lb/>
軍營處所時人笑焉因計吏上見司馬宣王宣王竒之辟<lb/>
爲掾景元四年秋詔諸軍征蜀艾授大將軍節度鍾㑹攻<lb/>
劔閣不下艾自隂平行無人之地七百餘里鑿山通道文<lb/>
以氊自褁推轉而下進至江曲遂入成都降劉禪<lb/>
蜀志曰龐統字士元襄陽人守耒陽令在縣不治免官呉<lb/>
魯肅遺先主書曰士元非百里之才使處治中别駕始展<lb/>
驥足耳先主以爲治中從事親待亞亮爲軍帥中郎將亮<lb/>
留鎭荆州統隨入蜀劉璋與先主㑹統曰因此㑹執之則<lb/>
無用兵之勞先主曰初入地恩信未着不可也統復說以三<lb/>
計先主用中計向成都所過輙克進圍雒率衆攻城爲流<lb/>
<pb n="KR3k0012_SBCK_449-4a"/>
矢中卒<lb/>
又曰法正字孝直扶風人建安𥘉天下亂入蜀依劉璋別<lb/>
駕張松與正書度璋不足成事因勸璋結先主乃遣正徃<lb/>
及還謂松曰雄略密謀可共戴奉之璋復使正迎先主先<lb/>
主定蜀以正爲蜀郡守外統都畿内爲謀主正說曰曹公<lb/>
留夏侯淵張郃屯漢中淵等才略不勝國之帥今舉衆討<lb/>
必克先主乃率諸將兵討漢中淵將兵來爭其地正曰可<lb/>
擊矣先主命黄忠乗髙攻之淵等授首曹公聞正䇿曰吾<lb/>
故知玄德不辦此必爲人敎以正爲尚書令<lb/>
呉志曰太史慈字子義東萊人避亂至遼東北海相孔融<lb/>
聞而竒之數遣餉饋其母融以黄巾宼暴出屯都昌爲賊<lb/>
管彦所圍慈歸其母曰汝與孔北海未嘗相識汝去後贍<lb/>
䘏過於故舊今𬒳圍汝冝赴之慈單歩至都昌夜因伺開<lb/>
<pb n="KR3k0012_SBCK_449-4b"/>
間得入見融融欲告急平原相劉備城中人無由得出慈<lb/>
請行融難慈慈曰昔府君傾意老母母感遇遣慈赴急今<lb/>
衆人言不可豈府君憂顧之義老母遣慈意耶慈晨出下<lb/>
鞭直突圍馳去射殺數人應弦而倒無敢追者到平原說<lb/>
備備歛容曰孔北海知丗間有劉備耶即遣兵三千隨慈<lb/>
擊賊遂退<lb/>
又曰黄蓋字公覆零陵人隨周瑜拒曹公於赤壁蓋白瑜<lb/>
曰今㓂衆我寡難爲持乆可燒而走也乃取鬪船數十艘<lb/>
實以薪草膏灌其中裏以帷幕上建牙旗先書報曹公期<lb/>
以欲降引次俱前蓋令諸舡同時發火時風盛猛延燒岸<lb/>
上營煙熖張天燒溺死者甚衆曹公乃敗<lb/>
晉書曰馬隆字孝興東平人凉州刺史楊欣失羌戎之計<lb/>
爲虜所没河西斷絶上臨朝歎曰誰能爲我討此虜朝臣<lb/>
<pb n="KR3k0012_SBCK_449-5a"/>
莫對隆曰陛下若能任臣臣能平之帝遂許隆募勇士三<lb/>
千五百人而行或竒謀間發或夾道壘礠石賊負鐵鎧卒<lb/>
行不得隆卒悉𬒳犀甲無所留礙賊以爲神轉戰千里涼<lb/>
州遂平詔假節西平太守<lb/>
又曰明帝大寜元年王敦反屯兵濟隂帝微服行其營壘<lb/>
旣而馳去敦方晝寢夢日環其營驚起曰必是鮮卑黄鬚<lb/>
奴來也使騎切遽而追之帝亦馳去馬有遺糞輙以冷水<lb/>
沃之時逆旅有賣飯媪帝以七寳鞭與之俄而追者至訊<lb/>
媪媪云去已逺矣因以鞭示之傳示遟留又見馬糞冷信<lb/>
已逺矣而止帝遂得免<lb/>
又曰僞趙張賔字孟孫趙郡中山人石勒𥘉爲劉元海授<lb/>
輔漢將軍賔謂所親曰吾歷觀諸將多矣獨胡將軍可以<lb/>
共成大事乃提劔軍門大呼請見勒勒𥘉未可也漸見進<lb/>
<pb n="KR3k0012_SBCK_449-5b"/>
重引爲謀主機不虚發筭無遺䇿成勒之事皆賔之計勒<lb/>
常歎曰吾毎臨大事吾意未了右侯巳了及卒勒親臨哭<lb/>
之慟顧謂左右曰天不欲吾成事何奪右侯之早也<lb/>
又曰僞燕慕容垂欲興師討慕容永長子議曰頃年士卒<lb/>
疲於行陣居人不暇耕織瘡痍滿身哭泣盈路且冝撫士<lb/>
安人以待時長子不足憂也慕容德曰不然昔光武馳蘇<lb/>
茂之難不頋百宫之疲夫豈不仁機急故也兵法有不得<lb/>
巳而用之方今海內版蕩人百其心急之則得其用緩之<lb/>
各懷所思可因其勞而成其逸何得緩之垂笑曰卿言當<lb/>
矣二人同心其利斷金行其謀而滅永<lb/>
又曰杜預以太康元年正月陳兵江陵遣叅軍樊顯尹林<lb/>
鄧圭襄陽太守周竒等率衆循江西上授以節度旬日之<lb/>
間累尅城邑皆如預䇿焉<lb/>
<pb n="KR3k0012_SBCK_449-6a"/>
又曰杜預陳兵江陵遣周旨伍巢等率竒兵八百汎舟夜<lb/>
渡以襲樂郷多張旗幟起大巴山出於要害之地以奪賊<lb/>
心呉都督孫歆震恐與伍延書曰北來諸軍乃飛渡江也<lb/>
後周書曰武帝保定元年汾晉之北離石之南悉是羌胡<lb/>
而地居齊境抄掠我東鄙朝廷患之韋孝寛乃於要害欲<lb/>
置大城以扼其吭興役十萬甲士百人遣姚岳監之岳有<lb/>
難色謂孝寛曰國家每於境外築城未甞不動大衆今深<lb/>
入胡境密迩齊師以兵百騎何以禦役孝寛曰事有万途<lb/>
兵非一勢君但受成規無所憂也計築城十日即畢今齊<lb/>
君徴兵三日方集謀議之間自稽三日計其軍行二日不<lb/>
到我之城隍辦矣乃令築之齊人果如期而至界首疑有<lb/>
伏軍不敢進迫其夕岳令縁汾傍山處處舉火齊人謂有<lb/>
大軍因示自固猶豫之間土功巳畢齊師乃退<lb/>
<pb n="KR3k0012_SBCK_449-6b"/>
隋書曰上嘗問髙頴取陳之䇿頴曰江北地寒田収差晚<lb/>
江南土熱水田旱熟量彼収穫之際徴士馬聲言掩襲彼<lb/>
必屯兵禦守足得廢其農時彼旣聚兵我便解甲再三若<lb/>
此賊以爲常後更集兵彼必不信猶豫之頃我乃濟師登<lb/>
陸而戰兵氣益倍又江南土薄舎多竹茅所有儲積皆非<lb/>
地窖密遣行人因風縱火侍彼修立復更燒之不出數年<lb/>
自可財力俱盡上行其䇿由是陳人益弊<lb/>
又曰焚子蓋與宇文𫐠陪宴積翠亭帝親以金杯屬子蓋<lb/>
酒曰良筭嘉謀俟公後動即以此杯賜公用爲永年之瑞<lb/>
并綺羅百疋<lb/>
唐書曰劉武周戰于度索原軍敗賊徒進逼河東江夏三<lb/>
道宗時年十七從太宗率衆拒之太宗登玉璧城望賊顧<lb/>
謂道宗曰賊恃衆來邀我戰汝謂如何對曰羣賊乗勝其<lb/>
<pb n="KR3k0012_SBCK_449-7a"/>
鋒不可當易以計屈難與力競今深壁髙壘以挫其鋒烏<lb/>
合之徒莫能持乆糧運致竭自當離散可不戰而擒太宗<lb/>
曰汝意闇與我合後賊果食盡夜遁追及介州一戰滅之<lb/>
又曰張守珪爲瓜州刺史領餘衆修築州城板揲裁立賊<lb/>
又暴至城下城中人相顧失色雖相率登陴略無守衛之<lb/>
意守珪曰彼衆我寡又瘡痍之後不可以矢石相持湏以<lb/>
權道制之也乃於城上置酒作樂以㑹將士賊徒疑城中<lb/>
有備竟不敢攻城而退<lb/>
又曰裴行儉行至朔州知蕭嗣業以運粮𬒳掠兵多餒死<lb/>
遂詐爲粮車三百乗每車伏壯士五人各賫陌刀勁弩以<lb/>
嬴兵數百人援車兼伏精兵令居險以待之賊果大下嬴<lb/>
兵弃車散走賊驅車就泉井解鞍牧馬方擬取粮車中壯<lb/>
士齊發伏兵亦至殺獲殆盡餘衆奔潰自是續遣粮車無<lb/>
<pb n="KR3k0012_SBCK_449-7b"/>
敢近之者及軍至單于之北際晚下營壕塹方周遽令移<lb/>
就崇岡將士皆以士衆方就安堵不可勞擾行儉不從更<lb/>
促之比夜風雨暴至前設營所水深丈餘將吏莫不歎服<lb/>
又曰裴行儉前後殺虜不可勝數僞可汗泥塾匐爲其下<lb/>
所殺以其首來降又擒其大首領奉職而還餘黨走依粮<lb/>
山行儉旣迴阿史郍佛念又僞稱可汗與温傅合勢鳩集<lb/>
餘衆明年行儉復揔諸軍討之頓軍於代州之陘口縱反<lb/>
間說佛念與温傳令相猜貳佛念恐懼密送降欵仍請自<lb/>
效行儉不泄其事而密表以聞數日有煙漲天而至斥候<lb/>
惶惑來白行儉召三軍謂曰此是佛念執温傅來降非他<lb/>
然受降如受敵但湏嚴備更遣單使迎前勞之少間佛念<lb/>
果率其屬縛温傅軍門請罪盡平突厥餘黨髙宗大悅遣<lb/>
户部尚書崔知悌赴軍勞之<lb/>
<pb n="KR3k0012_SBCK_449-8a"/>
又曰裴行儉至西州人吏郊迎行儉召其豪傑子弟千餘<lb/>
人隨巳而西乃揚言紿其下曰今正炎蒸熱坂難冒涼秋<lb/>
之後方可漸行都支覘知之遂不設備行儉乃召四鎭諸<lb/>
蕃酋長豪傑謂曰憶昔此遊未嘗厭倦雖還京輦無時暫<lb/>
忘今因是行欲㝷舊賞誰能從吾獵也是時蕃酋子弟投<lb/>
募者僅万人行儉假爲畋獵敎試部伍數日遂倍道而進<lb/>
去都支部落十餘里先遣都支所親問其安否外示閑暇<lb/>
似非討襲續又使人趣召相見都支先與遮匐通謀秋中<lb/>
擬拒漢使卒聞軍到計無所出自率兒姪首領等五百餘<lb/>
騎就營來謁遂擒之是日傳其契箭諸部酋長悉來請命<lb/>
並執送碎葉城簡其精騎輕齎曉夜前進將虜遮匐途中<lb/>
果獲都支還使與遮匐使同來行儉釋遮匐行人令先徃<lb/>
曉喻其主兼𫐠都支巳擒遮匐㝷復來降於是將吏巳下<lb/>
<pb n="KR3k0012_SBCK_449-8b"/>
立碑於碎葉城以紀其功擒都支遮匐而還髙宗廷勞之<lb/>
曰比以西服未寜遣卿揔兵討逐孤軍深入經途萬里卿<lb/>
權略有聞誠節夙著兵不血刄而兇黨殄滅伐叛柔服深<lb/>
副朕委㝷又賜宴謂行儉曰卿文武兼資今故授卿二職<lb/>
即日拜禮部尚書兼撿校右衛大將軍<lb/>
周書曰容容熈熈皆爲利謀熈熈攘攘皆爲利徃<lb/>
九州春秋曰龐士元說劉備曰荆州荒殘人物殫盡東有<lb/>
呉孫北有曹氏鼎足之勢難以得志益州國冨民強户口<lb/>
有四郡兵馬所出畢具寳貨無永於外今可權借以定大<lb/>
事備曰今指與吾爲水火者曹操也操以急吾以寛與反<lb/>
事乃可成耳今以小國而失信義於天下吾所不足取也<lb/>
士元曰權變之時固非一道所能定也兼弱攻昧五伯定<lb/>
事逆取順守報之以義事定之後封以大國何負於信今<lb/>
<pb n="KR3k0012_SBCK_449-9a"/>
日不取終爲人制耳備後遂行<lb/>
太平御覽卷第四百四十九<lb/>
<pb n="KR3k0012_SBCK_449-9b"/>
<pb n="KR3k0012_SBCK_449-9b"/>
</p>
<p>
</p>
  </div>
</body>
</text>
</TEI>
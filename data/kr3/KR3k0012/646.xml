<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_646-1a"/>
太平御覽卷第六百四十六<lb/>
　刑法部十二<lb/>
　　　斬　梟首　弃市<lb/>
　　　考竟<lb/>
　　　　　　　斬<lb/>
釋名曰斬蹔也蹔加兵即斷也<lb/>
周書曰武王使尚父以士卒馳商師大崩商辛乃内登于<lb/>
鹿臺之上自燔王崩于火武王先入乃射三發而後下車<lb/>
擊之以輕吕<hi>劒名也</hi>斬之黄鉞懸諸大白旗乃適二女之所<lb/>
射之三發擊之以輕吕斬之以玄鉞懸諸小白旗<lb/>
左傳成上曰韓獻子將斬人郤獻子馳將救之至則旣斬<lb/>
之矣郤子使速以徇告其僕曰吾以分謗也<lb/>
家語曰郟谷之㑹齊侯奏宮中之樂俳優侏儒戯於公前<lb/>
<pb n="KR3k0012_SBCK_646-1b"/>
孔子趍進歴階而上不盡一等曰疋夫而熒侮諸侯者罪<lb/>
應誅請有司速加法焉於是斬侏儒手足異處齊侯懼有<lb/>
慙色<lb/>
史記韓信亡楚歸漢未知名爲連敖坐法當斬其軰十三<lb/>
人巳斬次當至信信乃仰視適見滕公曰上不欲就天下<lb/>
乎何爲斬壯士滕公竒其言狀其皃釋而不斬與語大恱<lb/>
之<lb/>
又曰張蒼坐法當斬解衣身長肥白如瓠時王陵見而恠<lb/>
其羙士乃言沛公救勿斬<lb/>
漢書曰王訢濟南人以郡縣吏積功稍遷爲𬒳<hi>音罷</hi>陽令武<lb/>
帝末軍旅數發郡國盗賊群起繡衣御史暴勝之逐捕盗<lb/>
賊以軍興從事誅二千石以下勝之過𬒳陽欲斬訢訢解衣伏<lb/>
鑕仰天言曰使君專殺生之柄威震郡國今復斬一訢不<lb/>
<pb n="KR3k0012_SBCK_646-2a"/>
足以増威不如時有所寛以明恩貸令盡死力勝之壯其<lb/>
言貰不誅因與相結厚也<lb/>
東觀漢記曰任光字伯卿𥘉爲郷嗇夫漢兵攻宛軍人見<lb/>
光冠服鮮明令解衣將斬而奪之㑹光禄勲劉賜適至視<lb/>
光容皃長者乃救全之<lb/>
後漢書曰趙王在長安爲赤眉所得赤眉欲斬之白馬從<lb/>
事見趙王儀狀鬚眉羙好絶衆護而活之<lb/>
又曰獻帝疾愈大㑹未央殿董卓朝服升車而馬驚墜泥<lb/>
還入更衣其少妻止之卓不從遂行乃陳兵夾道自壘及<lb/>
宫左騎右歩屯衛周匝令吕布扞前後王允乃與士孫瑞<lb/>
宻表其事使瑞自書詔以授布令騎都尉李肅與同心勇<lb/>
士七十餘人僞着衛士服於北掖門内以待卓卓將至馬驚<lb/>
不行恠懼欲還吕布勸令進遂入門肅以㦸刺之卓衣甲<lb/>
<pb n="KR3k0012_SBCK_646-2b"/>
不入傷臂墜車顧大呼曰吕布何在布曰有詔討賊臣卓<lb/>
大罵曰庸狗敢如是耶布應聲持矛刺卓趣兵斬之主簿<lb/>
田儀及卓倉頭前赴其尸布又殺之馳賫赦書以令宫陛<lb/>
内外士卒皆稱萬嵗<lb/>
魏略曰京兆鮑出字文才值丗飢餓出覔食後噉人賊以<lb/>
繩貫其母手掌駈去出走追斬賊得其母還<lb/>
魏志曰于禁字文則昌狶叛太祖遣禁征之禁急進攻狶<lb/>
與禁有舊詣禁降諸將皆以爲狶已降當送太祖也禁曰<lb/>
諸君不知公常令先圍而後降者不赦夫奉法行令事上<lb/>
之節也狶雖舊交禁可失節乎自臨與狶訣霣涕而斬之<lb/>
郡中震慄無求不獲<lb/>
又曰夏侯玄雅量弘濟臨斬東市顔色不變舉動自若<lb/>
又曰鄧艾父子旣囚鍾㑹至成都先送艾然後作亂㑹巳<lb/>
<pb n="KR3k0012_SBCK_646-3a"/>
死本營將士追艾檻車迎還衛瓘遣田續等討艾遇於綿<lb/>
竹西斬之<lb/>
蜀志曰魏延夢頭上生角以問占夢趙直直詐延曰夫麟<lb/>
有角而不用此不戰而賊欲自破之象也退而告人曰角<lb/>
之爲字刀下用也頭上用刀其㓙甚矣後爲馬岱所斬<lb/>
又曰劉璋勑關戍諸將文書勿復通先主先主大怒召<lb/>
璋白水軍督陽琛責以無禮斬之<lb/>
又曰張松書與先主及法正曰今日大事垂可立功如何<lb/>
釋此去乎松兄廣漢太守肅懼禍退以白璋發其謀於是<lb/>
璋収斬松<lb/>
晉書曰楚王瑋旣誅汝南王亮衛瓘㝷又詔解嚴云瑋矯<lb/>
詔解嚴斬刑臨死出其懷中青紙詔以示監刑尚書劉頌<lb/>
流涕言此詔書也奉此而行謂爲社禝今更爲罪託體先<lb/>
<pb n="KR3k0012_SBCK_646-3b"/>
帝受枉如此幸見申列頌亦歔欷不能仰視<lb/>
又曰荀晞字道將河南山陽人爲兖州刺史斷决如流人<lb/>
不敢欺以從母子爲都護犯法晞斬之旣而素服哭曰殺<lb/>
汝者兖州刺史哭弟者荀道將以嚴刻斬戮号曰屠伯後<lb/>
爲石勒所殺<lb/>
又曰石閔仕僞趙石鑒爲侍中録尚書事鑒使石苞夜誅<lb/>
閔不剋反爲閔攻殺鑒苞等殺胡人斬關踰城不可勝數<lb/>
閔知胡人不爲己用頒令下毎人斬一胡文官賜爵一級<lb/>
武官立拜牙門于時一日之中斬胡萬人於是鼻髙多鬚<lb/>
濫死者甚衆胡人死至二十餘萬<lb/>
又曰皇甫謐字子方少遵父操永嘉中愽士徴不起避<lb/>
亂荆州閉門居未嘗入城府𧖟而後衣耕而後食南土人<lb/>
士咸尊敬之刺史陶侃禮之甚厚王敦弟王廙代侃廙至<lb/>
<pb n="KR3k0012_SBCK_646-4a"/>
荆州大失物情百姓叛廙大行誅戮立威以方回爲侃所<lb/>
禮責其不來詣巳乃収而斬焉荆土華夷莫不流涕<lb/>
三十國春秋曰丙寅丞相府斬督運令史淳于伯于建康<lb/>
於是以力拭柱血逆流上二丈三尺下四尺五寸其直如<lb/>
絃<lb/>
後魏書曰叚暉從丗祖至長安有人告暉欲南奔丗祖問<lb/>
曰何以知之告者曰暉置金於馬韀中不欲逃走何由尔<lb/>
也丗祖宻遣視之果如告者之言斬之於市<lb/>
齊書曰庾弘逺字士操清實有士譽仕齊爲江州長史刺<lb/>
史陳顯逹舉兵敗斬於朱雀航將刑索帽着之曰子路結<lb/>
纓吾不可以不冠而死<lb/>
又曰陳顯逹起兵官軍繼至顯逹不能抗退走至西州趙<lb/>
譚注矟刺落馬斬之於籬側血涌湔籬似淳于伯之𬒳刑<lb/>
<pb n="KR3k0012_SBCK_646-4b"/>
也<lb/>
崔鴻前趙録曰卜栩隱于龍門山嘗與郭璞論易栩曰吾<lb/>
大厄在四十一亦未見子之令終璞曰戮吾禍在江南不在<lb/>
此也鎮北靳冲攻太原不剋歸罪於栩輒斬之劉聦大怒<lb/>
曰此人朕所不得加刑冲何人哉遣御史丞誥衍持節斬<lb/>
冲也<lb/>
隋書曰刑部侍郎辛亶嘗衣緋禈俗云利於官上以爲厭<lb/>
蠱將斬之蘇綽曰據法不當死臣不敢奉詔上怒甚謂綽<lb/>
曰卿惜辛亶而不自惜也命左僕射髙頴將綽斬之綽曰<lb/>
陛下寜可殺臣不得殺辛亶至朝堂解衣當斬上使人謂<lb/>
綽曰竟何如對曰執法一心不敢惜死上拂衣而入良乆<lb/>
乃釋之明日謝綽勞勉之賜物三百叚<lb/>
漢新事曰奉車都尉竇固征匈奴騎都尉秦彭副固令彭<lb/>
<pb n="KR3k0012_SBCK_646-5a"/>
别屯彭擅斬軍司馬固奏彭不由督率賊殺人公卿議皆<lb/>
以爲固議是公府掾郭躬以爲彭得專斬人上曰軍正校<lb/>
尉一統督何以得專殺躬對曰一統將者謂在部曲也今<lb/>
彭别將兵軍事至急勢不得關督將有詔躬上殿令尚書<lb/>
令與公卿雜難躬曰督將授斧鉞稱令故得擅行法都尉<lb/>
别得行軍法何以明之躬對曰軍正校尉別將兵假斧鉞<lb/>
即得專軍法難者曰今不假故不得擅殺躬曰漢制假<graphic n="KR1658" url="https://raw.githubusercontent.com/kanripo/KR-Gaiji/master/images/KR1658.png" mimeType="image/png"/>
㦸以當斧鉞議者皆屈上從之<lb/>
晉朝雜事曰夜遣通事令史張林黄門令史駱休開神虎<lb/>
門迎故太傅趙王至太極前召収中書監張華侍中朝䛑<lb/>
尚書裴頠解結侍郎杜斌等斬之於東鍾下華等大呼自<lb/>
稱忠臣張林詰之曰公等知太子無罪何不諌諌若不從<lb/>
何不去也遂斬之<lb/>
<pb n="KR3k0012_SBCK_646-5b"/>
華陽國志曰王濬自成都帥水陸軍及梁州又率七萬人<lb/>
伐呉臨發斬牙門將李延延所愛將也以争騎斬之衆莫不<lb/>
肅<lb/>
商君書曰晉文公將欲明刑以親百姓顚頡後至吏請其<lb/>
罪君曰用事焉吏遂斷顛頡之首以徇晉國之士皆懼曰<lb/>
顚頡之有寵斬以徇而况我乎<lb/>
韓子曰禹過諸侯㑹稽之上防風後至禹斬之<lb/>
王韶孝子傳曰周青東郡人也母患積年青扶侍左右五<lb/>
體羸瘦村里乃歛錢營助湯藥母痊許嫁同郡周小君小<lb/>
君疾未獲成禮乃求見青屬累父母青許之俄而命終青<lb/>
供飬爲務十年中翁姑感之勸令更嫁青誓以匪石翁姑<lb/>
並自殺女姑告青害殺収考遂以誣欵七月刑青於市青<lb/>
謂監殺者曰乞樹長竿擊白幡青若殺翁姑血入泉不殺<lb/>
<pb n="KR3k0012_SBCK_646-6a"/>
血上天旣斬血乃縁竿上天<lb/>
　　　　　梟首<lb/>
傳曰叔孫昭子殺竪牛投其首於寜風棘上<lb/>
漢書曰三族令先黥劓斬左右趾梟首𦵔其骨謂之具五<lb/>
刑<lb/>
又曰漢王病愈西入關至櫟陽存問父老梟故塞王欣頭<lb/>
櫟陽市<lb/>
又五行志曰江充掘巫蠱太子宫太子乃斬充舉兵與丞<lb/>
相劉屈釐戰太子敗走自殺明年屈氂復坐祝詛腰斬妻<lb/>
子梟首<lb/>
續漢書曰張濟爲河南令中常侍叚珪奴乗犢車于道濟即<lb/>
收捕梟首懸尸珪門也<lb/>
後魏書曰宋鴻貴爲定州平北府叅軍送戍兵於荆州坐<lb/>
<pb n="KR3k0012_SBCK_646-6b"/>
取兵絹四百疋兵欲告之乃斬兵十人又踈凡不逹律令<lb/>
見律有梟首之非乃生斷兵手以水洗然後斬决㝷坐伏<lb/>
法時人哀兵之苦嘆鴻貴之愚也<lb/>
廷尉决事曰河内太守上民張太有狂病病發殺母弟應<lb/>
梟首遇赦議不當除之梟首如故<lb/>
　　　　　棄市<lb/>
禮曰刑人於市與衆弃之<lb/>
史記秦皇平六國制天下藏詩書及偶語弃市<lb/>
漢書曰中元二年改磔曰弃市<hi>應劭曰先諸死刑皆死之市令改曰弃市自非妖逆</hi>
<hi>不復磔也</hi>
又曰竇嬰矯先帝詔當棄市嬰陽病痱不食欲死或聞上<lb/>
無意殺嬰復食治病<lb/>
晉書曰范堅遷尚書右丞時廷尉奏殿中吏劭廣盗官慢<lb/>
<pb n="KR3k0012_SBCK_646-7a"/>
二張合布三十疋有司正刑弃市廣二子宗年十三雲年<lb/>
十一操黄幡撾登聞鼓乞恩辭求自没爲奚官奴以贖父<lb/>
命尚書朱映議以爲天下之人無子者少事遂行便成永<lb/>
制堅亦同映議<lb/>
又曰咸和二年句容令孔恢罪弃市詔曰恢自䧟刑網罪<lb/>
當大辟但以其父年老而有一子以爲惻然可特原之<lb/>
隋書曰文帝意毎尚慘急姧回不止京市白日公行掣盗<lb/>
人間強盗亦往往而有帝患之問群臣斷禁之法楊素等<lb/>
未及言帝曰朕知之矣詔有人能糺告者沒賊家産業以<lb/>
賞糺人時月之間内外寧息其後無賴之徒候冨人子弟<lb/>
出路者而故遺物於其前偶拾取則擒以送官而取其賞<lb/>
大抵𬒳䧟者甚衆帝知乃命盗一錢巳上皆棄市行旅皆<lb/>
晏起早宿天下懔懔焉<lb/>
<pb n="KR3k0012_SBCK_646-7b"/>
　　　　　考竟<lb/>
釋名曰獄死曰考竟考竟者考得其情竟其命於獄也<lb/>
後漢書曰陽嘉三年春詔以乆旱京師諸獄無輕重皆且<lb/>
勿考竟湏得澍雨<lb/>
又曰丹陽方儲明風角爲洛陽令功曹是竇憲客客爲憲<lb/>
所諷夜殺人斷頭着奩中置廐門下欲令儲去官儲摩死<lb/>
者耳邊問誰所殺有頃曰死人言爲功曹所殺収功曹考<lb/>
竟<lb/>
又曰向相字甫興性卓詭不倫狀如學道又似狂生張角<lb/>
起相不欲國家興兵但遣將河上北向讀孝經賊自滅張<lb/>
讓䜛相與角同心収送黄門北寺獄考竟之<lb/>
又曰董卓𬒳誅蔡邕在司徒王允坐殊不意言之而歎有<lb/>
動於色允勃然叱之曰董卓國之大賊幾傾漢室君爲王<lb/>
<pb n="KR3k0012_SBCK_646-8a"/>
臣所冝同忿而懷其私遇以忘大節今天誅有罪而反相<lb/>
傷痛豈不與爲逆哉即収付廷尉考竟其罪邕陳辞謝乞<lb/>
黔首刖足繼成漢史士大夫多矜救之不能得太尉馬日<lb/>
磾馳往謂允曰伯喈曠丗逸才多識漢事當續成史爲一<lb/>
代典且忠孝素著而所坐無名之誅無乃失名望乎允曰<lb/>
昔武帝不殺司馬遷使作謗書流於後丗方今國祚中衰<lb/>
不可令佞臣執筆在㓜主左右旣無益聖德復使吾黨蒙<lb/>
其訕議曰磾退而告人曰王公其不長丗乎善人國之紀<lb/>
制作國之典滅紀廢典其能乆乎邕遂死獄中<lb/>
晉書曰王豹上書勸齊王囧與成都王頴如分陜之利㑹<lb/>
長沙王乂至於囧案上見豹牋謂囧曰小子離間骨肉何<lb/>
不銅駞下打殺囧旣不能嘉豹之䇿遂納乂言乃奏爲臣<lb/>
不忠不順不義輒都街考竟以明邪正豹將死曰懸吾頭<lb/>
<pb n="KR3k0012_SBCK_646-8b"/>
大司馬門見兵之攻齊也衆庻冤之俄而囧敗<lb/>
三國典略曰齊兖州刺史武城縣公崔陵恃預舊恩頗自<lb/>
矜縱寵妾馮氏假其威刑恣情取納風政不立爲御史所<lb/>
劾召收繫廷尉考竟遂死獄中<lb/>
太平御覽卷第六百四十六<lb/>
</p>
<p>
</p>
  </div>
</body>
</text>
</TEI>
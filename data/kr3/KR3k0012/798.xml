<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_798-1a"/>
太平御覽卷第七百九十八<lb/>
　四夷部十九<lb/>
　　西戎七<lb/>
　　吐蕃　大羊同　悉立　章求拔<lb/>
　　且末　烏耗　西夜<lb/>
　　　　　吐蕃<lb/>
唐書曰吐蕃在長安之西八千里本漢西羗之地其種落<lb/>
莫知所出或云南涼秃髮利鹿孤之後也利鹿　孤有子<lb/>
曰樊尼及利鹿孤卒樊尼尚㓜弟傉檀嗣位以樊尼爲安<lb/>
西將軍後魏神瑞元年傉檀爲西秦乞佛盤熾所滅樊尼<lb/>
招集餘衆以投沮渠蒙遜蒙遜以爲臨松太守及蒙遜㓕<lb/>
樊尼乃率衆西奔濟黄河逾積石於羗中建國開地千里<lb/>
樊尼威惠夙著爲群羗所懷皆撫以恩信歸之如市遂改<lb/>
<pb n="KR3k0012_SBCK_798-1b"/>
姓爲窣勃野以秃髮爲國号語訛謂之吐蕃其後子孫蕃<lb/>
昌又侵伐不息土宇漸廣歴周及隋猶隔諸羗未通於中<lb/>
國其國人号其王爲賛普置大論小論以統理國事無文<lb/>
字刻木結繩爲約雖有官不常厥職臨時統領徴兵用金<lb/>
箭㓂至舉烽燧百里一亭用刑嚴峻小罪剜眼劓刖或皮<lb/>
勒鞭鞭之但隨喜怒而無常科囚人於地牢深數丈二三<lb/>
年方出之宴異國賔客必驅婺牛令客自射牲以供饌與<lb/>
其臣下一年一小盟刑羊狗猕猴先折其足而殺之繹其<lb/>
膓而屠裂之令巫者告于天地山川日月星辰之神云若<lb/>
心遷變懷姦反覆神明鑒之同於羊狗三年一大盟夜於<lb/>
壇墠之中陳設肴饌殺人馬牛驢以爲牲呪曰尓等咸湏<lb/>
同心勠力共保我家惟天地神祗共知尓志有負此盟使<lb/>
尓身體屠裂同於此牲其地氣候大寒不生秔稻有青䴹<lb/>
<pb n="KR3k0012_SBCK_798-2a"/>
<hi>音果</hi>麥䝁豆小夌蕎麥畜多犛牛猪犬羊馬又有天䑕狀如雀<lb/>
䑕其大如猫皮可爲裘又多金銀銅錫其人或隨畜牧而不<lb/>
常厥居然頗有城郭其國都城号爲邏些城屋皆平頭髙者<lb/>
至數十尺貴人處於大氈帳名爲拂廬寢處汙穢絶不櫛沭<lb/>
接手飲酒以氈爲盤捻麸爲椀實以羮酪并而食之多事<lb/>
羱羝之神人信巫覡不知節候夌熟爲歳首圍碁六博吹<lb/>
蠡鳴鼔爲戲弓劒不離身重壯賤老母拜於子子倨於父<lb/>
出皆少者前老者後軍令嚴肅毎戰前隊皆死後隊方進<lb/>
重兵死惡疾終累代戰没以爲甲門臨陣敗死者懸狐尾<lb/>
於其首表其似狐之怯稠人廣衆必以徇焉其俗恥之以<lb/>
爲次死拜必兩手據地作狗吠之聲以身再揖而止居父<lb/>
母喪截髮青黛塗靣衣服皆黒旣葬即吉其賛普死以人<lb/>
殉葬衣服珎翫及常所乗馬弓劒之類悉埋之<lb/>
<pb n="KR3k0012_SBCK_798-2b"/>
又曰貞觀八年其賛普弃宋弄讃始遣使朝貢弄讃弱冠<lb/>
嗣位性驍武多英略其隣國羊同及諸羗並賔伏之太宗<lb/>
遣行人馮徳遐徃撫慰之見德遐大恱聞突厥及吐谷渾<lb/>
皆尚公主乃遣使<hi>献金随德</hi>遐入朝多賫金寳奉表求婚太宗<lb/>
未之許<lb/>
又曰弄讃常率衆二十餘萬頓於松州西境遣使貢金帛云<lb/>
來迎公主太宗遣吏部尚書侯君集等擊破之弄讃大懼<lb/>
遣使謝罪因復請婚太宗許之弄讃乃遣其相禄東賛至<lb/>
禮獻金五千兩自餘寳玩數百事貞觀十五年太宗以文<lb/>
成公主妻之令禮部尚書江夏郡王道宗主婚持節送公<lb/>
主于吐蕃弄讃率其部兵次柏海親迎于河源見王人執<lb/>
子壻之禮甚恭旣而歎大國服飾禮儀之美俯仰有愧沮<lb/>
之色及與公主歸國謂所親曰我祖父未有通婚上國者<lb/>
<pb n="KR3k0012_SBCK_798-3a"/>
今我得尚大唐公主爲幸實多當爲公主築一城以誇<lb/>
示後代遂築城邑立棟宇以居處焉公主惡其人赭靣弄<lb/>
讃令國中權且罷之身亦釋氈裴襲紈綺漸慕華風仍遣<lb/>
酋豪子弟請入國學以習詩書又請中國識文之人典其<lb/>
表䟽<lb/>
又曰太宗伐遼東還弄讃遣禄東賛來賀奉表曰聖天子<lb/>
平定四方日月所照之國並爲臣妾而髙麗恃逺闕於臣<lb/>
禮天子自領百萬渡遼致討隳城䧟陣指日凱還夷狄纔<lb/>
聞陛下發駕少進之間巳聞歸國鷹飛迅越不及陛下速<lb/>
疾奴忝預子壻喜百常夷夫鵝猶鴈也故作金鵝奉献其<lb/>
鵝黄金鑄成髙七尺中可實酒三斛<lb/>
又曰髙宗嗣位授弄讃爲駙馬都尉封西海郡王賜物二<lb/>
千叚弄讃因致書與司徒長孫無忌等云天子𥘉即位若<lb/>
<pb n="KR3k0012_SBCK_798-3b"/>
臣下有不忠之心者當勒兵以赴國并獻金銀珠寳十五<lb/>
種髙宗嘉之進封爲寳王賜雜綵三千叚因請蚕種及造<lb/>
酒碾磑紙墨之匠並許焉<lb/>
又曰髙宗聞劉審禮等敗召侍臣問以綏禦之䇿中書舎<lb/>
人郭正一曰吐蕃作梗年歳巳深命將興師相継不絶空<lb/>
勞士馬虚費粮儲近討則徒損兵威深入則未窮巢穴臣<lb/>
望少發兵募且遣備邊明立烽候勿令侵抄使國用豐足<lb/>
人心叶同寛之數年可一舉而滅給事中劉齊賢皇甫文<lb/>
亮等皆言嚴守之便<lb/>
又曰長壽元年武威軍揔管王孝傑大破吐蕃之衆克復<lb/>
龜兹于闐踈勒碎葉等四鎮乃於龜兹置安西都護府<lb/>
發兵以鎮守之<lb/>
又曰聖暦三年畨將賛婆率所部千餘人及其兄弟莽布<lb/>
<pb n="KR3k0012_SBCK_798-4a"/>
支等來降則天遣羽林飛騎郊外迎之授賛婆輔國大將<lb/>
軍行右衛大將軍封歸德郡王優賜甚厚<lb/>
又曰神龍元年賛普之祖母遣其大臣悉董然來献方物<lb/>
爲其孫請婚中宗以所養雍王守禮女爲金城公主許嫁<lb/>
與之自是頻歳貢献景龍三年十一月又遣其大臣尚賛<lb/>
吐等來逆女中宗宴之于苑内毬塲命駙馬都尉楊慎交<lb/>
與吐蕃使打毬中宗率侍臣以觀之四年正月下制曰聖<lb/>
人布化用百姓爲心王者垂仁以八荒無外故能光宅遐<lb/>
迩財成品物由是隆周理暦恢柔逺之圗強漢乗時建和<lb/>
親之義斯盖御㝢長䇿經邦茂軌朕受命上靈克纂洪業<lb/>
庻幾前烈永致和平睠彼吐蕃僻在西服皇運之始早申<lb/>
朝貢太宗文武聖皇帝德侔覆載情深億兆思偃兵甲遂<lb/>
通姻好數十年間一方清浄自文成公主化往其國因多<lb/>
<pb n="KR3k0012_SBCK_798-4b"/>
變革我之邊隅亟興師旅彼之蕃落頗聞凋弊頃者賛普<lb/>
及祖母可敦酋長等屢披誠𣢾積有歳時思託舊親請崇<lb/>
親好金城公主朕之少女豈不鍾念但爲人父母志恤黎元<lb/>
若允乃誠祈更敦和好則邊土寧晏兵役休息遂割深慈爲<lb/>
國大計築兹外館聿膺嘉禮降彼吐蕃賛普即以今月進<lb/>
發朕親自送于郊外命大將軍楊矩使焉其月帝幸始平<lb/>
縣以送公主設帳殿於百頃泊側引王公宰臣賦詩餞別<lb/>
改始平縣爲金城縣改其地爲鳯池郷<lb/>
又曰開元二年秋吐蕃大將蚠逹延乞力徐等率衆十餘<lb/>
萬㓂臨洮軍又進㓂蘭渭等州掠監牧羊馬而去玄宗令<lb/>
攝左羽林將軍薛訥及太僕少卿王晙率兵邀擊之仍下<lb/>
詔將大舉親征召募將士克期進發俄而晙等與賊相遇<lb/>
于渭源之武階驛前軍王海濵力戰死之晙等乗之而進<lb/>
<pb n="KR3k0012_SBCK_798-5a"/>
大破吐蕃之衆殺數萬人盡收得所掠羊馬則賊餘黨奔<lb/>
北相枕藉而死洮水爲之不流上遂停親征命紫微舎人<lb/>
倪若水往按軍實仍吊祭王海濵而還<lb/>
又曰開元十七年玄宗遣皇甫惟明等使土畨惟明等旣<lb/>
見賛普及公主具宣上意賛普等欣然請和盡出貞觀巳<lb/>
來前後敕書以示惟明等令其重臣名悉獵隨惟明入朝<lb/>
上表曰外甥是先皇帝宿親又蒙降金城公主遂和同爲<lb/>
一家天下百姓普皆安樂中間爲張玄表李知古等東西<lb/>
兩處先動兵馬侵抄吐蕃邊將所以互相征討迄至今日<lb/>
遂成釁隙外甥以先代文成公主今金城公主之故深識<lb/>
尊卑豈敢失禮又縁年小枉𬒳邊將䜛搆闘亂令舅致怪<lb/>
伏乞垂察追留死將万足承前數度使人入朝皆𬒳邊將<lb/>
不許所以不敢自奏去冬公主遣使人婁衆失若將狀專<lb/>
<pb n="KR3k0012_SBCK_798-5b"/>
往蒙降使看公主來外甥不勝喜荷謹遣論名悉獵及副<lb/>
使押衙將軍浪些紇夜悉獵入朝奏取進百兩國事意悉<lb/>
獵所具外甥蕃中巳處分邊將不許抄掠若有漢人來投<lb/>
便令却送伏望皇帝舅逺察赤心許從舊好長令百姓快<lb/>
樂如蒙聖恩千年万歳外甥終不敢先違盟誓謹奉進金<lb/>
胡瓶一金盤一椀一馬腦盃一零羊衫叚一謹充微國之禮<lb/>
金城公主又别進金鴨盤盞雜器物等十八年十月名悉<lb/>
獵等至京師上御宣政殿列羽林仗以見之悉獵頗曉書<lb/>
記先曽迎金城公主至長安當時朝廷皆稱其材辯及是<lb/>
上引入内宴與語甚禮之賜紫𫀆金帶及魚袋并時服繒<lb/>
綵銀盤胡瓶等仍於别舘供擬甚厚悉獵受𫀆帶器物而<lb/>
却進魚袋辝曰本國無此章服不敢當殊異之賞上喜而<lb/>
許之詔御史大夫崔琳充使報聘仍於赤嶺各竪分界之<lb/>
<pb n="KR3k0012_SBCK_798-6a"/>
碑約以更不相侵時吐蕃使奏云公主請毛詩禮記左傳<lb/>
文選各一部制令祕書省冩與之正字于休烈上䟽諌曰<lb/>
臣聞戎狄國之㓂也經籍國之典也戎之生心不可以無<lb/>
備典有恒制不可以假人傳曰裔不謀夏夷不亂華所以<lb/>
革其非心在乎有備無患昔者東平王入朝求史記諸子<lb/>
漢帝不與盖以史記多兵謀諸子雜詭術夫以東平漢之<lb/>
懿戚尚不欲示征戰之書今西戎國之㓂讎豈可貽經典<lb/>
之事且臣聞吐蕃之性慓悍果决敏情持銳善學不廻若<lb/>
逹於書必能知戰深於詩則知武夫有師干之試深於禮<lb/>
則知月令有廢興之兵深於傳則知用師多詭詐之智深<lb/>
於史則知往來有書檄之刺何異備㓂兵而資盗粮也臣<lb/>
聞魯秉周禮齊不加兵吴獲乗車楚屢奔命一以守典存<lb/>
國一以喪法危邦可取鑒也且公主出嫁從人逺適異國<lb/>
<pb n="KR3k0012_SBCK_798-6b"/>
合慕夷禮返求良書愚臣料之恐非公主本意也慮有奔<lb/>
北之類勸教於中若陛下慮失蕃情以備國信必不得巳<lb/>
請去春秋當周德旣衰諸侯強盛禮樂自岀戰伐交興情<lb/>
僞於是乎生変詐於是乎起則以臣召君之事取威定覇<lb/>
之名若與此書國之患也傳曰于奚請曲縣鞶纓仲尼云<lb/>
惜也不如多與之邑惟名與器不可假人狄固貪婪貴貨<lb/>
易土正可錫之錦綺厚以玉帛何必率從其求以資其智<lb/>
臣忝叨列位職刋祕籍實痛經典弃在戎夷昧死上聞惟<lb/>
陛下深察<lb/>
又曰開元二十二年遣將軍李佺於赤嶺與吐蕃分界立<lb/>
碑二十四年正月吐蕃遣使貢方物金銀器玩數百事皆<lb/>
形制竒異上令列於提象門外以示百寮<lb/>
又曰開元二十八年春章求兼瓊宻與安戎城中吐蕃翟<lb/>
<pb n="KR3k0012_SBCK_798-7a"/>
都局及維州別駕董承宴等通謀都局等遂飜城歸欵因<lb/>
引官軍入城盡殺吐蕃將士使監察御史許逺率兵鎮守<lb/>
上聞之甚恱中書令李林甫等上表曰伏以吐蕃此城正<lb/>
當衝要慿險自固恃以窺邊積年己來蟻聚爲患縱有百<lb/>
萬之衆難以施功陛下親紆祕䇿不興師旅湏令中使李<lb/>
思敬曉諭羗族莫不懷恩飜然改圖自相謀䧟神筭運於<lb/>
不測睿略通於未然累載逋誅一朝蕩滅又臣等今日奏<lb/>
事陛下從容謂臣等曰卿等但看四夷不乆當漸淪喪德<lb/>
音纔降遽聞戎捷則知聖與天合應如響至前古巳來<lb/>
所未有也請宣示百寮編諸史䇿手制荅曰此城儀鳯年<lb/>
中羗引吐蕃遂𬒳固守歳月旣乆攻伐亦多其地險隘非<lb/>
力所制朝廷羣議不勸取之朕以小蕃無知事湏處置授<lb/>
以竒計所以行之獲彼戎心歸我城守有足爲慰也<lb/>
<pb n="KR3k0012_SBCK_798-7b"/>
　　　　　大羊同<lb/>
通典曰大羊同東接吐蕃西接小羊同北直于闐東西千<lb/>
餘里勝兵八九萬其人辮髮氈裘畜牧爲業地多風雪冰<lb/>
厚丈餘所出物産頗同吐蕃俗無文字但刻木結绳而巳<lb/>
刑法嚴峻其酋豪死扶<hi>於穴切</hi>去其䐉實以珠玉剖其五臟<lb/>
易以黄金假造金鼻銀齒以人爲殉卜以吉辰藏諸岩穴<lb/>
地人莫知其所多殺㹀牛莫馬以充祭祀葬畢服除其王<lb/>
姓姜葛有四大臣分掌國事自古未通<lb/>
　　　　　悉立<lb/>
通典曰悉立在吐蕃西南户五萬餘有城邑村落依溪澗<lb/>
丈夫以繒綵纒頭衣氈褐婦人辮髮着短裙以蒸報爲俗<lb/>
畜多水牛羖羊雞豕糓冝秔稻麥豆饒甘蔗諸菓死葬於<lb/>
中野不爲封樹喪制以黒爲衣一年就吉刑有刖劓羈事<lb/>
<pb n="KR3k0012_SBCK_798-8a"/>
吐蕃<lb/>
　　　　　章求㧞<lb/>
通典曰章求㧞或云章掲抜本西羗種也在悉立西南居<lb/>
四山之内近代移出山西接東天笁遂改衣服變西羗之<lb/>
俗其地延袤八九百里勝兵二千餘人居無城郭好爲㓂<lb/>
掠啇旅患之聞悉立入朝亦遣使朝貢<lb/>
　　　　　且末<hi>上子余切</hi>
漢書曰且末國王治且末城去長安六千八百二十里有<lb/>
蒲桃諸果西通精絶二千里<lb/>
北史曰且末西北有流沙數百里夏日有熱風爲行旅之<lb/>
患風<hi>之所</hi>至唯老駞預知之即嗔而聚土埋其口鼻於沙中<lb/>
人毎以爲候亦即將氈擁蔽鼻中其風迅駃斯湏過盡若<lb/>
不防者必至危斃後魏大統八年其兄鄯善未率衆内附<lb/>
<pb n="KR3k0012_SBCK_798-8b"/>
　　　　　烏秅<hi>上一加切下爽加切</hi>
漢書曰烏秅王治烏秅城去長安九千九百五十里田石<lb/>
間有白草累石爲室民接手飲<hi>師古曰自高山下谿潤中飲水接連其手也</hi>出<lb/>
小歩馬<hi>師古曰小<折 t="33"/>步也所謂百歩千跡也</hi>
　　　　　西夜<lb/>
漢書曰西夜國王號子合王治呼犍谷<hi>犍音巨言切</hi>去長安萬<lb/>
二百五十里與胡異其種類羗氐行國<hi>師古曰言不着土地</hi>隨畜逐<lb/>
水草往來而地出玉石<lb/>
後漢書曰西夜國去洛陽萬四千四百里地生白草青毒<lb/>
國人煎以爲藥傳箭鏃所中輙死<lb/>
太平御覽卷第七百九十八<lb/>
</p>
<p>
</p>
  </div>
</body>
</text>
</TEI>
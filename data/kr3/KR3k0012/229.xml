<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_229-1a"/>
太平御覽卷第二百二十九<lb/>
　職官部二十七<lb/>
　　太常少卿　丞<lb/>
　　博士　太祝<lb/>
　　恊律郎　太廟令<lb/>
　　陵令　太樂令<lb/>
　　太醫令　廪犧令<lb/>
　　光禄令　少卿　太官令<lb/>
　　　　　太常少卿<lb/>
六典曰凢有事於宗廟少卿太師祝齋郎入薦香燭整拂<lb/>
神幄出入神主將享則與良醖令實鐏罍<lb/>
後魏書曰太和十五年置少卿官太常少卿一人第三品<lb/>
上至二十二年降爲正四品<lb/>
<pb n="KR3k0012_SBCK_229-1b"/>
又曰景明𥘉班職令太常少卿第四品上第一清選明禮<lb/>
兼天文隂陽者爲之<lb/>
又曰元順爲太常少卿以父憂去職哭泣歐血身自負土<lb/>
時年二十五便有白髮免䘮抽去不復更生世人以爲孝<lb/>
思所致<lb/>
三國典略曰齊太常少卿袁聿修廵省河南諸州兖州刺<lb/>
史刑部與聿修故舊嘗於省中盛呼聿修爲清郎至是遣<lb/>
送白紬爲信聿修不受與邵書郎曰瓜田李下古人所愼<lb/>
多言可畏譬之防川願表此心不貽厚責邵亦忻然報書<lb/>
曰一日之贈率尓不思老夫忽忽意不及此敬丞來旨吾<lb/>
無間然弟昔爲清郎今作清卿矣<lb/>
唐書曰馮定爲太常少卿文宗每聽樂鄙鄭衛聲詔奉常<lb/>
習開元中霓裳羽衣舞以雲韶樂和之舞曲成定揔樂工<lb/>
<pb n="KR3k0012_SBCK_229-2a"/>
閱於庭定立於其間文宗以其端凝若植問其姓氏翰林<lb/>
學士李珏對曰此馮定也文宗喜問曰豈非能爲古章句<lb/>
者耶乃召升階文宗自吟定送客西江詩吟罷益嘉因錫禁中瑞<lb/>
錦仍令大録所著古體詩以獻<lb/>
　　　　　太常丞<lb/>
六典曰太常丞二人從五品上秦有奉常丞漢因之比千<lb/>
石魏晉宋皆置一人<lb/>
漢書曰韋弘爲太常職掌陵庿煩劇多過父賢勑令自免懷嫌<lb/>
不　去官及賢疾篤果坐廟事繫獄<lb/>
宋百官春秋曰太常丞視尚書郎銅印黄綬一梁冠品第<lb/>
七掌舉陵廟非法<lb/>
陶氏家傳曰覆之字孫宗爲太常丞凢宗廟疑義多所决<lb/>
定時人爲之語曰定禮决疑問陶覆之<lb/>
<pb n="KR3k0012_SBCK_229-2b"/>
陶氏職官要録曰晉宋九卿丞皆進賢一梁冠介幘皂衣<lb/>
銅印黄綬齊梁墨綬<lb/>
　　　　　太常博士<lb/>
六典曰太常博士掌辨五禮之儀式本先王之法制適變<lb/>
隨時而損益焉凢大祭祀及有大禮則與卿導賛其儀凢<lb/>
王公巳下擬謚皆跡其功徳而爲之褒貶<lb/>
通典曰愽士魏官也魏文帝𥘉置晉因之事掌引道乗輿<lb/>
王公巳下應追謚者則博士議定之<lb/>
晉中興書曰博士之職端委佩玉朝之大典必於詢度當<lb/>
以正道克厭人望然後爲可<lb/>
唐書曰王彦威太原人世儒家少孤貧苦學尤通三禮無<lb/>
由自逹元和中遊京師求爲太常散吏部卿知其書生𥙷<lb/>
爲檢討官彦威於禮閣掇拾自隋巳來朝廷㳂革吉㐫五<lb/>
<pb n="KR3k0012_SBCK_229-3a"/>
禮以類區分成三十卷獻之號曰元和新禮繇是知名時<lb/>
授太常博士<lb/>
又曰陸亘爲太常博士寺有禮生孟真乆於其事凢吉㐫<lb/>
大儀官不能逹率訪真真亦頼是湏姑息元和七年冊皇<lb/>
太子將撰儀注真亦欲叅預亘笞之由是禮儀不專於胥<lb/>
吏<lb/>
郭子曰張慿舉孝廉詣劉真長還舡湏臾真長至遣覔張<lb/>
孝廉舡同旅愕然旣同載俱詣撫軍劉前進謂撫軍曰今<lb/>
日爲公得一士太常博士之選旣前撫軍與之言咨咾嗟<lb/>
稱善乃曰張慿勃倅爲理窟即用爲太常博士<lb/>
　　　　　太祝<lb/>
六典曰太祝掌出納神主于太廟之九室而奉享薦禘祫<lb/>
之儀<lb/>
<pb n="KR3k0012_SBCK_229-3b"/>
周禮曰太祝掌六祝之辭以事鬼神示祈福祥求永貞一<lb/>
曰順祝二曰年祝三曰吉祝四曰化祝五曰瑞祝六曰筴<lb/>
祝鄭司農曰順祝順農年也年祝求永貞也吉祝祈福祥<lb/>
也化祝弭災兵也瑞祝逆時雨寧風旱也筴祝逺罪疾也<lb/>
漢書百官表曰太常属官有太　祝令　丞景帝六年更<lb/>
名爲祝祀武帝太𥘉元年更曰廟祝<lb/>
東觀漢記曰隂猛好學温良稱於儒林以郎遷爲太祝令<lb/>
續漢書曰太祝令秩六百石掌祠讃祝近臣神巫主祝小<lb/>
祝<lb/>
　　　　　恊律郎<lb/>
六典曰恊律郎掌知六律六吕以辨四時之風氣八風五<lb/>
音之節<lb/>
漢書曰武帝時李延年善新聲以爲恊律都尉<lb/>
<pb n="KR3k0012_SBCK_229-4a"/>
魏志曰武帝平荆州得杜䕫知音識舊樂故以爲恊律郎<lb/>
　　　　　太廟令<lb/>
漢書百官表曰太常属官有諸廟令長丞<lb/>
續漢書曰髙廟令一人六百石<hi>主守宗廟掌按行掃除無丞丞</hi>世祖廟令<lb/>
一人<lb/>
宋書太廟令一人主守宗廟案行洒掃衆事領齊郎二十<lb/>
四人<lb/>
齊職儀曰周有守祧之官掌先王廟令<lb/>
　　　　　陵令<lb/>
六典曰陵令掌先帝山陵率户守衛之事丞爲之貳凢朔<lb/>
望元正冬至寒食皆修饗於諸陵若橋陵則曰獻羞焉凢<lb/>
功臣宻戚請陪陵葬者聽之以文武分爲左右而列若父<lb/>
祖陵陪子孫從葬者亦如之<lb/>
<pb n="KR3k0012_SBCK_229-4b"/>
周禮曰冢人下大夫二人中士四人掌公墓之地辨其兆<lb/>
域先王之葬居中以昭穆爲左右<lb/>
漢書曰太常属官有諸陵令元光元年分諸陵邑属三輔<lb/>
又曰司馬相如爲茂陵令<lb/>
續漢書曰太常職掌先帝陵每園令各一人秩六百石<hi>掌守</hi>
<hi>園陵按行掃除</hi>丞及校長各一人<hi>校長主戒賊盗</hi>
齊職儀曰周有墓大夫冢人之職掌先王之墓<lb/>
又曰每陵令一人品第七秩四百石銅印墨綬進賢一梁<lb/>
冠絳朝服<lb/>
唐書官品志曰梁天監七年又詔以爲陵監之名不出前<lb/>
誥且宗廟憲章旣備典禮園寢職司理不容異諸正陵先<lb/>
立監者改爲令於是陵置令矣<lb/>
胡廣陵令箴曰昔在黄葉葬野衣薪禮非極哀不樹不封瓦<lb/>
<pb n="KR3k0012_SBCK_229-5a"/>
棺墍周聚夏攸謂壤不毀膚賄不害生是謂皇極百王此<lb/>
經故厚不可　皇薄不可王乃眷西顧爰矩孝文陵臣司<lb/>
墓敢告守人<lb/>
　　　　　太樂令<lb/>
六典曰太樂令掌教樂人詞合鍾律以供邦國之祭祀饗<lb/>
讌承爲之貳<lb/>
漢書百官表曰太常屬官有太樂令丞<lb/>
續漢書曰明帝永平十三年曹褒奏尚書琔璣鈐曰有帝<lb/>
漢徳合作樂名天子下詔改太樂令丞以應圖䜟<lb/>
又曰太樂令秩六百石掌伎樂人凡國祭祀掌奏樂及大<lb/>
司樂掌其陳序<lb/>
晉起居注曰成帝咸和中詔太樂令載綏教官伎樂勤勞<lb/>
賜米百石布二十疋<lb/>
<pb n="KR3k0012_SBCK_229-5b"/>
　　　　　太醫令<lb/>
六典曰太醫令掌諸醫療之法丞爲之貳其屬有四曰醫<lb/>
師針師按摩師呪禁師皆有博士以教之考試登用如國<lb/>
子監之法<lb/>
漢書曰百官表曰少府屬官有太醫令丞無貟多至數十<lb/>
人<lb/>
續漢書曰太醫一人秩六百石有藥丞主藥方丞<lb/>
魏略曰脂習字元升除太醫令與孔融親善融𬒳誅習獨<lb/>
往哭之黄𥘉中以習有欒布之節賜拜中散大夫<lb/>
應劭漢官注曰太醫周官也兩梁冠秩千石<lb/>
典論曰中常侍張讓子奉爲太醫令與人飲酒輙掣引衣<lb/>
裳發露形體亂其舄履使小大無不傾倒<lb/>
崔寔太醫令箴曰動不肆勤静不宴逸有疾歸天醫無能<lb/>
<pb n="KR3k0012_SBCK_229-6a"/>
恤晉平好内四時是一非鬼非食惑以自失雖有秦和焉<lb/>
所施術太上防疾其次萌牙腠理不蠲骨髓奈何<lb/>
　　　　　廩犧令<lb/>
六典曰廪犧令掌薦犧牲及粢盛之事丞爲之貳凢三祀<lb/>
之牲牢各有名數<hi>昊天上帝以蒼地皇祗以黄神州以黝五帝之牲各以方色</hi>
韋昭辨釋名曰釋云廩犧犧戯也廪養之也辨云六牲取<lb/>
其純毛者别養之以奉祭祀純色者少故名犧犧希也<lb/>
周禮曰牧人下士掌牧六牲以供祭祀<lb/>
漢書百官表曰内史屬官有廩犧令丞尉後屬司農<lb/>
齊職儀曰周牧人之職也掌六牲陽祀用騂隂祀用<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>取<lb/>
純毛者光武中興属河南秩六百石<lb/>
　　　　　光禄卿<lb/>
六典曰光禄卿之職掌邦國醪醴膳羞之事揔太官珍羞<lb/>
<pb n="KR3k0012_SBCK_229-6b"/>
良醖掌醢四署之官屬修其儲備謹其出納少卿爲之貳<lb/>
有大祭祀則省牲鑊視濯漑<lb/>
漢官解詁曰士之權貴不過尚書其次諸吏<hi>諸吏光禄勲是也</hi>
應劭漢官儀曰光明也禄爵也勲功也言光禄典郎謁諸<lb/>
虎賁羽林學不安得賞不失勞故曰光禄勲<lb/>
唐書官品志曰光禄卿位視太子中庶子掌宫尉門户統<lb/>
守黃門華林園暴室等令漢書曰郎中令秦官武帝太𥘉<lb/>
元年更名光禄勲掌中殿門户秩中二千石<lb/>
又曰石建爲郎中令奏事下建省讀驚曰書馬者與尾而<lb/>
五今乃不足一獲譴死矣其謹愼如此<lb/>
又曰周仁景帝時爲郎中令爲人隂重不洩服䖍曰質重<lb/>
不泄人之隂謀也師古曰隂宻也言爲性宻重不泄人言<lb/>
也以是得幸出入卧内於宫祕戯仁常在傍終無所言<lb/>
<pb n="KR3k0012_SBCK_229-7a"/>
又曰張安世字孺子爲光禄勲郎有醉小便殿上主事白<lb/>
行法安世曰何以知其不覆水耶郎有淫官婢婢兄自言<lb/>
安世怒以奴淫汚衣冠告署撻奴其隱人過皆此類也<lb/>
東觀漢記曰孫堪字子雅爲光禄勲以清廉稱與周澤相<lb/>
類澤字雅都京師號之爲二雅<lb/>
又曰劉昆字桓公爲光禄勲授皇太子及諸王小侯五十<lb/>
人經昆老退位以二千石禄終其身<lb/>
又曰邵訓字伯春郷里號之曰徳行恂恂邵伯春章和中<lb/>
爲光禄勲<lb/>
後漢書曰杜林字伯山扶風人也林少沉審博學多聞世<lb/>
稱通儒爲光禄勲内奉宿衛外㹅三署郎有好學者輙見<lb/>
引進朝夕滿堂<lb/>
又曰馬防字公平林風人也防貴寵最盛與九卿絶席拜<lb/>
<pb n="KR3k0012_SBCK_229-7b"/>
光禄卿<lb/>
又曰張湛字子孝拜光禄勲光武臨朝或有惰容輙陳諌常<lb/>
乗白馬上後見湛輙曰白馬生且復諌矣<lb/>
又曰袁彭順帝𥘉爲光禄勲行至清爲吏麄𫀆糲食<lb/>
續漢書曰荀爽字慈明爲光禄勲視事三月䇿拜司空<lb/>
謝承後漢書曰楊賜字伯欽拜爲光禄勲嘉徳殿前有青<lb/>
赤氣詔特進遣中使問賜祥異禍福吉㐫所在以賜博學頭<lb/>
儒故宻諮問其極陳其意嘗上䟽陳請案春秋䜟天投蜺<lb/>
海内亂今妄嬖閹尹共專國朝之所致也<lb/>
魏志曰鄭袤爲光禄勲母丘儉作亂帝自征之百官祖送<lb/>
時袤疾不任㑹上謂王肅唯不見鄭光禄爲恨袤聞白輿<lb/>
追上上笑曰知生必來遂與同載問以計謀帝甚重之<lb/>
又曰王肅字子雍爲光禄勲時有二魚長尺集武庫之屋<lb/>
<pb n="KR3k0012_SBCK_229-8a"/>
有司以爲吉祥肅辨之曰魚生於泉而見於屋鱗介之物<lb/>
失其所也邊將其殆有弃甲之變乎其後果有東関之<lb/>
敗<lb/>
又曰袁渙字曜卿爲中郎令時言劉備死群臣皆賀渙以<lb/>
嘗爲備吏獨不賀卒官太祖爲之流涕<lb/>
吴志曰石偉字公操南郡人少好學修節不殆爲獨六有<lb/>
不可奪之志舉茂才賢良方正皆不就孫休即位將徴偉<lb/>
累遷至光禄勲及皓即位朝政昏亂爲乃辭老耄固疾乞<lb/>
身<lb/>
又曰薛瑩字道言以時法政多謬舉措煩苛瑩每上便冝<lb/>
陳緩刑簡役以濟　育百姓頗或施行迁光禄勲<lb/>
晉中興書曰鄭黙字思元轉光禄勲寛冲博受不以聲色<lb/>
<pb n="KR3k0012_SBCK_229-8b"/>
矜人雖卒徒厮養皆遇之以恩<lb/>
宋書曰王惠宋國𥘉建當置郎中令髙祖難其人謂傳亮<lb/>
曰今用郎中令不可令减袁曜卿也旣而曰吾得其人矣<lb/>
乃以惠居之<lb/>
孟宗别傳曰宗爲光禄勲大㑹宗先少酒偶有強者飲一<lb/>
杯便吐傳詔司察宗吐麥飯察者以聞上乃歎息曰至徳<lb/>
清純如此<lb/>
　　　　　光禄少卿<lb/>
後魏職令曰光禄少卿第四品上第二清用肅勤明敏兼<lb/>
職古典者<lb/>
唐書曰柳亨拜光禄少卿太宗每誡之曰與卿舊親情素<lb/>
兼宿卿爲人交遊過多今授此職冝存簡静亨性好射獵<lb/>
有饕湎之名此後頗自勗勵杜絶賔客約身節儉勤於職<lb/>
<pb n="KR3k0012_SBCK_229-9a"/>
事太宗亦以此稱之也<lb/>
　　　　　太官令<lb/>
六典曰太官令供膳食之事丞爲之貳凡祭之日則白卿<lb/>
諸厨省牲鑊取明水於隂鑑取明火於陽燧帥宰人以銮刀<lb/>
割牲取其毛血實之於豆遂烹牲焉又帥進饌者實簠簋<lb/>
設於饌幕之内<lb/>
漢書百官表曰少府屬官有士官令一人丞一人<lb/>
應劭漢官儀曰太官令兩梁官冠秩千石丞四人郡孝廉<lb/>
年五十清修聦明者光禄上名迺召拜皆秩四百石三歳<lb/>
爲令以供養勞苦迁左丞有湯官丞掌諸甘肥有菓丞掌<lb/>
菓瓜菜茹薪炭<lb/>
漢舊儀曰太宫<hi>主飯肉湯官酒</hi>皆令丞治太官湯官奴婢各三千大<lb/>
置酒皆緹構<hi>音溝</hi>蔽膝縁幘<lb/>
<pb n="KR3k0012_SBCK_229-9b"/>
又曰太官上食黄釦<hi>音口金飾器</hi>器中官私官上食用白銀釦<lb/>
器如祠廟器云<lb/>
謝承後漢書曰魯國陳政字叔方爲太官令黄門郎與政<lb/>
有隙因進御食以髪貫炙光武見髮勑斬政政曰臣有當死<lb/>
者三黒山出炭増治吐炎燋膚爛肉而髪不消臣罪一也<lb/>
陜出佩刀砥礪五石虧肌截骨曽不能断髪臣罪二也臣朗<lb/>
月書章奏側光讀經書旦臨食與丞及庖人六目齊視黄<lb/>
門一人臣罪三也詔赦之<lb/>
魏略曰時苗爲壽春令迁爲太官令<lb/>
後魏書曰毛循之能爲南人飲食手自煎調多所適意世<lb/>
祖親侍之進太官尚書賜爵南郡公加冠軍將軍常在太<lb/>
官主進御膳〇楊雄太官令箴曰時惟膳夫實司王饔祁祁<lb/>
庶羞口實是供群物百品八珍清觴以御賔客以膳于王<lb/>
<pb n="KR3k0012_SBCK_229-10a"/>
王朗集曰朗爲大理時上主簿趙郡張登昔爲本縣主簿<lb/>
值黒山賊圍郡登與縣長王携帥吏兵七十二人俱往赴<lb/>
救與賊交戰吏兵散走携殆見害登手格二賊以全携命<lb/>
又守長夏逸爲督郵所枉登身授拷掠理逸之罪義濟二<lb/>
君冝加顯異黄𥘉詔曰登忠義彰著在職功勤名位雖卑<lb/>
直亮冝顯饔膳近任當得此吏今以登爲太官令<lb/>
太平御覽卷第二百二十九<lb/>
<pb n="KR3k0012_SBCK_229-10b"/>
</p>
<p>
</p>
  </div>
</body>
</text>
</TEI>
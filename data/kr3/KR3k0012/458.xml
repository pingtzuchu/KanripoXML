<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_458-1a"/>
太平御覽卷第四百五十八<lb/>
　人事部九十九<lb/>
　　　　　鑒戒上<lb/>
易曰防患曰戒<lb/>
又曰君子終日乾乾夕惕若厲無咎<lb/>
又曰見羣龍無首吉<lb/>
又曰履霜堅冰至<lb/>
又曰積善之家必有餘慶積不善之家必有餘殃<lb/>
又曰其亡其亡繋于包桑<lb/>
又曰當其憂悔吝之時其介不可慢也<lb/>
又曰言行者君子之樞機樞機之發榮辱之主也可不愼<lb/>
乎<lb/>
尚書曰兢兢業業一日二日萬機<lb/>
<pb n="KR3k0012_SBCK_458-1b"/>
又曰無稽之言勿聽弗詢之謀勿庸<lb/>
又曰不矜細行終累大德<lb/>
又曰功崇惟志業廣惟勤位弗期驕禄弗期侈<lb/>
又曰先王克謹天戒<lb/>
又曰作德心逸日休作僞心勞日拙<lb/>
又曰戒愼無虞罔失法度<lb/>
又曰懔乎若朽索之馭六馬<lb/>
又曰德惟一動罔弗吉德二三動罔弗凶<lb/>
毛詩曰惴惴小心如臨于谷<lb/>
又曰戰戰兢兢如臨深淵如履薄冰<lb/>
又曰無念爾祖聿脩厥德<lb/>
又曰白圭之玷尚可磨斯言之玷不可爲<lb/>
左傳曰晉入楚軍三日穀范宣子立於戎馬之前曰君㓜<lb/>
<pb n="KR3k0012_SBCK_458-2a"/>
弱諸臣不佞何以及此天命不於常有德之謂也君其戒<lb/>
之<lb/>
又曰禍福無門唯人自召<lb/>
又曰臧孫云季孫之愛我疾疹也孟孫之惡我藥石也美<lb/>
疹不如惡石孟孫死吾亡無日矣<lb/>
又曰呉公子札來聘見叔孫穆子曰恱之謂穆子曰子其<lb/>
不得死乎好善不能擇人吾聞君子務在擇人吾子爲魯<lb/>
宗卿而任其大政不愼所舉何以堪之禍必及子聘於鄭<lb/>
見子産如舊相識與之縞帶子産獻紵衣焉謂子産曰鄭<lb/>
之執政者侈難將至矣政必及子子爲政愼以禮不然鄭<lb/>
國將敗適晉說叔向曰吾子免之君侈而多良大夫皆冨<lb/>
政將在家吾子直必思自免於難<lb/>
又曰正考父三命益㳟故鼎銘云一命而僂再命而傴三<lb/>
<pb n="KR3k0012_SBCK_458-2b"/>
命而俯循牆而走亦莫予敢侮<lb/>
禮曰母不敬儼若思安定辭<lb/>
又曰敖不可長欲不可縱志不可滿樂不可極<lb/>
又曰安安而能遷臨財無茍得臨難無苟免很母求勝分<lb/>
母求多<lb/>
又曰不登髙不臨深不茍訾不茍笑孝子不服闇不登危<lb/>
懼辱親也<lb/>
又曰管仲鏤簋朱紘山節藻梲君子以爲濫矣晏平仲祀<lb/>
其先人豚肩不揜豆澣衣濯冠以朝君子以爲隘矣是故<lb/>
君子之行禮也不可不愼也<lb/>
又曰莫見乎隱莫顯乎微故君子愼其獨也<lb/>
孝經曰在上不驕髙而不危制節謹度滿而不溢<lb/>
論語曰君子有三戒少之時戒之在色及其壯也戒之在<lb/>
<pb n="KR3k0012_SBCK_458-3a"/>
鬪及其老也戒之在得<lb/>
又曰如有周公之才之羙使驕且吝其餘不足觀也巳<lb/>
又曰三思而後行再思可矣<lb/>
家語曰孔子之周觀於太廟右階之前有金人焉三緘其<lb/>
口而銘其背曰古之愼言之人也戒之哉無多言多言多<lb/>
敗無多事多事多患安樂必戒無行所悔勿謂何傷其禍<lb/>
將長勿謂何害其禍將大勿謂莫聞神將伺人熒熒不滅<lb/>
炎炎奈何㳙㳙不壅終爲江河緜緜不絶將成網羅毫末<lb/>
不札將尋斧柯誠能愼之福之垠也口是何傷禍之門也<lb/>
彊梁者不得其死好勝者必遇其敵盗憎主人民怨其上<lb/>
君子知天下之不可上也故下之知衆之不可先也故後<lb/>
之温㳟愼德使人慕之執雌持下人莫踰之人皆趨彼我<lb/>
獨守此孔子顧謂弟子曰此言雖鄙而中事情又孔子觀<lb/>
<pb n="KR3k0012_SBCK_458-3b"/>
於周廟而有欹器焉孔子問守廟者曰此謂何器對曰蓋<lb/>
謂右生之器孔子曰吾聞右坐之器滿則覆虚則欹中則<lb/>
正有之乎對曰然孔子使子路取水而試之滿則覆中則<lb/>
正虚則欹孔子喟然而歎曰嗚呼惡有满而不覆者哉子<lb/>
路曰敢問持滿有道乎孔子曰持滿之道挹而損之子路<lb/>
曰損之有道乎孔子曰髙而能下滿而能虚冨而能儉貴<lb/>
而能卑智而能愚勇而能怯辯而能訥博而能淺明而能<lb/>
闇是謂損而不極能行此道唯至德者及之易曰不損而<lb/>
益之自損而終益故也<lb/>
家語曰孔子行遊中路聞哭者聲甚悲孔子驅之前有異<lb/>
人者少進見之吾丘子也擁鏁帶索而哭孔子辟車而下<lb/>
問曰夫子有喪也何哭之悲也吾丘子對曰吾有三失孔<lb/>
子曰願聞三失吾丘子曰吾少好學問周通天下還後吾<lb/>
<pb n="KR3k0012_SBCK_458-4a"/>
親亡一失也事君驕奢諫不遂是二失也厚交友而後絶三<lb/>
失也樹欲静而風不止子欲飬而親不待徃而不來者年<lb/>
也不可得再見者親也請從此辭則自刎而死孔子曰弟<lb/>
子記之此足以爲戒矣於是弟子歸養親者十三人<lb/>
又曰曾子曰狎甚則簡莊甚則不親是故君子之狎足以<lb/>
交情莊足以成禮而巳孔子聞斯言也曰二三子志之孰<lb/>
爲參也而不知禮者乎<lb/>
又曰衛孫文子得罪於獻公居戚公卒未葬文子擊鐘焉<lb/>
延陵季子適晉過聞之曰異哉夫子之在此也猶鷰之巢<lb/>
于幕懼猶未也又何樂焉君又在殯可乎文子於是終身<lb/>
不聽琴瑟孔子聞之曰季子能以義正人文子能克巳復<lb/>
義可謂善譏善改矣<lb/>
國語曰智襄子爲室羙士窋夕焉智伯曰室羙夫對曰羙<lb/>
<pb n="KR3k0012_SBCK_458-4b"/>
則美矣抑臣亦有懼也曰何懼對曰臣以秉筆事君記有<lb/>
之曰夫髙山峻原不生草木松栢之地其土不肥今土木<lb/>
勝臣懼其不安人也室成三年而智氏亡<lb/>
漢書張安丗曾孫勃嗣毎登閣殿常曰桑霍爲我誡豈不<lb/>
厚哉<lb/>
又曰雋不疑字曼倩渤海人也爲郡文學進退必以禮名<lb/>
聞州郡武帝末郡國盗賊羣起暴勝之爲直指使者繡衣<lb/>
持斧捕盗素聞不疑賢至渤海遣吏請與相見躧履迎之<lb/>
坐定不疑據地曰竊伏海　瀕聞暴公子舊矣迺今承<lb/>
顔接辭凢爲吏太剛則折太軟則廢威行施之以恩然後<lb/>
樹功揚名永終天禄勝之納其誡深接以禮<lb/>
又曰楊惲失爵位居處治産業起室宅其友人安定守孫<lb/>
會宗與書誡之曰大臣廢退當闔門惶恐爲可憐之意不<lb/>
<pb n="KR3k0012_SBCK_458-5a"/>
當通賔客有譽稱也惲内懷不服驕奢不悔坐腰斬<lb/>
望前列曰元帝時京房以言災異數召見又爲吏考課事<lb/>
奏之因問上曰幽厲之君何以危所任者何人也上曰主<lb/>
不明而任巧佞房曰知巧佞而任之邪將以爲賢而任之<lb/>
耶上曰賢之房曰然則何以知其不賢也曰以其時亂而<lb/>
君危知之房曰今治乎亂乎上曰亂房曰然則有所任乎<lb/>
上曰幸其未至於彼也房曰臣恐後丗之視今猶今之視<lb/>
古也元帝嘿然矣<lb/>
又曰韓延夀善爲政坐法弃市吏民數千人送至渭城老<lb/>
小扶持車轂爭奉酒炙延壽不忍拒逆爲飲酒石餘使掾<lb/>
吏分謝吏民百姓莫不流涕延壽三子皆爲郎吏臨死屬<lb/>
其子勿爲吏以巳爲戒子皆以父言去官<lb/>
東觀漢記曰馮勤遷司徒是時三公多見罪退上欲令以<lb/>
<pb n="KR3k0012_SBCK_458-5b"/>
善自終乃因讌見從容戒之曰朱浮上不忠於君下陵轢<lb/>
同列終以中傷放逐受誅雖復追加賞賜不足以償不訾<lb/>
之身忠臣孝子鑒照前丗以爲鑒戒能盡忠於國事君無<lb/>
二則爵賞先乎當丗名列於不朽可不勉哉<lb/>
又曰樊宏爲人謙慎常戒其子曰冨貴盈溢未有能終者<lb/>
天道惡滿而好謙前丗貴戚明戒也保身全已豈不樂哉<lb/>
後列曰班超爲都護以任尚代超尚謂超曰君在外國三<lb/>
十餘年而小人猥承君後冝以誨之超曰塞外吏士夲非<lb/>
孝子順孫皆以罪過徒補邊而蠻夷懷鳥獸之心難養易<lb/>
敗今君情嚴急水清無大魚察政不得下冝陽爲簡易寛<lb/>
小過繩大罪而巳<lb/>
又曰馬援岀屯襄國詔百官祖道援謂黃門侍郎梁松竇<lb/>
固曰凢人貴冨當使可賤如卿等欲不可復賤居高自持<lb/>
<pb n="KR3k0012_SBCK_458-6a"/>
勉思鄙言松後果貴滿致災固亦幾不免<lb/>
後列曰馬援兄子嚴敦並喜通輕俠援前在交趾遺書戒<lb/>
之曰吾欲汝曹聞人過失如聞父母之名耳可得聞而口<lb/>
不可得言也好論議人長短是非正法此吾所大惡也寜<lb/>
死不願聞子孫有此行<lb/>
又曰徐穉嘗爲太尉黄瓊所辟不就及瓊卒歸葬稺乃負<lb/>
糧徒歩到江夏赴之設鷄酒薄祭哭卒而不告姓名時㑹<lb/>
者四方名士郭林宗等數千人聞之疑其稺也乃選能言<lb/>
生茅容輕騎追之及於塗容爲設飯共言稼穡之事臨決<lb/>
去謂曰爲我謝郭林宗大厦將顚非一繩所維何爲栖栖不<lb/>
遑寕處也<lb/>
魏志曰傳嘏與鍾㑹從平母丘儉後㑹有自矜色嘏戒之<lb/>
曰子志大量小而勲業難爲也可不慎哉<lb/>
<pb n="KR3k0012_SBCK_458-6b"/>
又曰吏部尚書何晏詣管輅問曰連夢青繩數頭來在鼻<lb/>
上驅之不肯去有何意故輅曰今君侯位重山岳勢若雷<lb/>
霆而懷德者鮮畏威者衆殆非小心翼翼多福之人又鼻<lb/>
者艮此天中之山髙而不危所以長守冨也今有蠅而集<lb/>
焉位峻者顚輕豪者亡不可不愼<lb/>
又曰曹爽飲食衣服擬於乗輿擅取武庫禁兵曹羲深以<lb/>
爲憂數諫止之又著書三篇陳驕淫盈溢之致禍敗辭旨<lb/>
甚切不敢斥爽託戒諸子以示爽爽知其爲已發也甚不<lb/>
恱羲或時以諌喻不納涕泗而起<lb/>
吴志曰孫權每田獵常乗馬射虎虎甞突前攀持馬鞍張<lb/>
昭變色而前曰將軍何用不當尔夫爲人君謂能駕御英<lb/>
雄驅使羣賢豈謂馳逐於原野校勇於猛獸者乎<lb/>
江表傳曰孫權征合肥還爲張遼所襲幾至危殆賀齊時<lb/>
<pb n="KR3k0012_SBCK_458-7a"/>
率三千兵在南津迎權權旣就大船㑹諸將飲宴齊下席<lb/>
涕泣而言曰至尊人主當特重今日之事幾致禍敗羣下<lb/>
震悕若無天地願以此爲終身戒權自前拭其淚曰大慙<lb/>
謹以刻心非伹書紳也<lb/>
王隱晉書曰庾衮兄女芳將嫁羙服具矣衮刈荆苕爲箕<lb/>
箒焉召諸子集之于堂男女以班而命芳來汝少孤汝逸<lb/>
汝豫不汝疵瑕今汝將適人事舅姑灑掃庭内婦人道也<lb/>
故賜汝以匪器之羙欲汝之温㳟朝夕雖休勿休也<lb/>
晉書曰趙王倫篡位嵇紹爲侍中惠帝復祚紹居夲職上<lb/>
疏諌曰願陛下無志金傭大司馬無忘潁上大將無忘黃<lb/>
橋則禍亂之萌無由而兆<lb/>
隋書曰賀若弼及敦以武烈知名仕周爲金州揔管宇文<lb/>
護忌而害之臨刑呼弼謂之曰吾必欲平江南然此心不<lb/>
<pb n="KR3k0012_SBCK_458-7b"/>
果汝當成吾志且吾以舌死汝不可不思因引錐刺弼舌<lb/>
出血誡以愼口<lb/>
唐書曰太宗嘗謂長孫無忌等曰朕聞主賢則臣直人不<lb/>
自知公直面論攻朕得失無忌奏言陛下武功文德跨絶<lb/>
古今發號施令事皆利物孝經云將順其羙臣順之不暇<lb/>
實不見陛下有所愆失太宗曰朕兾聞巳過公乃妄相䛕<lb/>
恱朕今面談公等得失以爲鑒誡言之者無過聞之者可<lb/>
以自改因目無忌曰善避嫌疑應對敏速求之古人亦當<lb/>
無比而揔兵攻戰非所長也髙士廉渉獵古今心術聦悟<lb/>
臨難旣不改節爲官亦無朋黨所少者骨鯁規諌耳唐儉<lb/>
言辭俊利善和解人酒杯流行發言啓齒事朕三十載遂<lb/>
無一言論國家得失楊師道性行絶善自無愆過無情實<lb/>
怯懦未甚更事急緩不可得力岑文夲性過敦厚文章自<lb/>
<pb n="KR3k0012_SBCK_458-8a"/>
其所長而持論恒據經逺自當不負於物劉洎性最堅貞<lb/>
言多利益然其意尚然諾於朋友能自𥙷闕亦何以尚馬<lb/>
周見事敏速性甚貞正於論量人物直道而行朕比任使<lb/>
多所稱意禇遂良學問稍長性亦堅正旣冩忠誠甚親附<lb/>
於朕譬飛鳥依人自加憐愛<lb/>
又曰閻立本雖有應務之才而尢善圖畫工於冩眞秦府<lb/>
十八學士圖及貞觀中凌煙閣功臣圖並立夲之跡也時<lb/>
人咸稱其妙太宗嘗與侍臣學士泛舟於春苑池中有異<lb/>
鳥隨波容與太宗擊賞數賜詔座者爲詠召立本令冩焉<lb/>
時閣外傳呼云畫師閻立夲時以爲主爵郞中奔走流汗<lb/>
俛伏池側手揮丹粉瞻望座賔不勝媿𧹞退戒其子曰吾<lb/>
少好讀書幸免牆面縁情染翰頗及儕流唯以丹青見知<lb/>
躬厮役之務辱莫大焉汝宜深戒勿習此末伎立夲爲性<lb/>
<pb n="KR3k0012_SBCK_458-8b"/>
所好欲罷不能也及爲右相與左相姜恪對掌樞密恪旣<lb/>
歷任將軍立功塞外立夲唯善於圖畫非宰輔之器故時<lb/>
人以千字文爲語曰左相宣威沙漠右相馳譽丹青<lb/>
唐書曰房玄齡嘗誡諸子以驕奢沉溺必不可以地望陵<lb/>
人集古今聖賢家戒書於屏風令各取一具謂曰若能留<lb/>
意足以保身成名又云袁家累葉忠節是吾所向汝即冝<lb/>
師之<lb/>
太平御覽卷第四百五十八<lb/>
</p>
<p>
</p>
  </div>
</body>
</text>
</TEI>
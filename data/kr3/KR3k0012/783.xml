<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_783-1a"/>
太平御覽卷第七百八十三　四夷部四<lb/>
　　東夷四<lb/>
　　　　　髙句驪<lb/>
范曄後漢書曰髙句驪國節於飲食而好治宫室其俗淫<lb/>
皆㓗淨自喜夜輒男女群聚爲倡樂<lb/>
魏略曰髙句驪國在遼東之東千里其王都於九都之下<lb/>
<hi>地方</hi>二千里户三萬多山林無源澤其國貧儉土着爲宫室<lb/>
宗廟祠靈星社稷其俗吉凶喜㓂抄其國置官有相如軍<lb/>
盧沛者古鄒加尊卑各有等夲捐奴部爲王稍微弱今桂<lb/>
婁部代之大家不田作下户給賦稅如奴客好歌舞其人<lb/>
自喜跪拜申一脚與夫餘異行歩皆走<hi>又以十月</hi>㑹祭天名曰<lb/>
東盟有軍事亦祭天殺牛觀蹄以占吉凶加着幘如幘無<lb/>
後其小加着折風形如弁無牢獄有罪者即㑹加評議便<lb/>
<pb n="KR3k0012_SBCK_783-1b"/>
殺之沒入妻子為奴婢盗一責十二婚姻之法女家作小<lb/>
屋於大屋<hi>之後</hi>名爲壻屋壻暮至女家户外自名跪拜乞得就<lb/>
女宿女家聽之至生子乃將婦歸其俗淫多相奔誘其死<lb/>
葬有槨無棺停喪百日好厚葬積石爲封列種松栢兄死<lb/>
亦報㛐俗有氣力便弓矢刀矛有鎧習戰又有小水㹮俗<lb/>
出好弓其馬小便登山夫餘不能臣也沃沮東穢皆屬之<lb/>
其國都依大水而居王莽時發句驪以伐胡不欲行亡出<lb/>
塞爲㓂害奔更名爲下句驪<lb/>
後魏書曰髙句驪者出於夫餘自言光祖朱蒙母河伯母<lb/>
夫餘王閉於室中爲日所照引身避之日影又逐旣而有<lb/>
孕生一卵大如五升夫餘王弃之與豕豕不食弃之於路<lb/>
牛馬避之又弃之野衆鳥以毛茹之夫餘王剖之不能破<lb/>
遂還其母其母以物裏之置於暖處有一男破殻而出及<lb/>
<pb n="KR3k0012_SBCK_783-2a"/>
其長也字之曰朱蒙其俗言朱蒙者善射也夫餘國人以<lb/>
朱蒙非人所生將有異志請除之王不聽命之飬馬朱蒙<lb/>
每私試知其善惡駿者減食令瘦駑者善<hi>養令</hi>肥夫餘王以<lb/>
肥者自乗以痩者給朱蒙後狩于田以朱蒙善射射給以<lb/>
一矢朱蒙雖一矢殪獸甚多夫餘之臣又謀殺之朱蒙母<lb/>
隂知以告朱蒙朱蒙與烏餘二人弃夫餘東南走中道遇一<lb/>
大水欲濟無梁夫餘人追之甚急朱蒙告水曰我是日子<lb/>
河伯外孫今日逃走追兵垂及如何得濟於是魚鱉並浮<lb/>
爲之成橋朱蒙得度魚鱉乃解追騎不得度朱蒙至普𫐠<lb/>
水遇見三人其一人衣着麻一人着納衣一人着水藻衣<lb/>
與朱蒙至紇升骨城遂居焉號曰髙句驪因以髙爲氏焉<lb/>
北史曰朱蒙在夫餘時其妻懷孕朱蒙逃後生子<lb/>
及長知朱蒙爲國王即與母亡歸之名曰閭逹委之國事<lb/>
<pb n="KR3k0012_SBCK_783-2b"/>
朱蒙死至孫莫來立乃并夫餘漢武帝元封四年滅朝鮮<lb/>
置玄莵郡以高句驪爲孫以屬之漢時賜之衣幘朝服皷<lb/>
吹常從玄莵郡受之後稍驕不復詣郡但於東界築小城<lb/>
受之遂名此城爲憤溝婁者句麗城名也<lb/>
又曰公孫度之雄海東也高句麗伯固與之通好伯固死<lb/>
伊夷摸五伊夷摸數㓂遼東建安中公孫康出軍擊之大<lb/>
破其國焚燒邑落伊夷摸更作新國於九都山下<lb/>
又曰髙句麗伊夷摸死其子位宫立始位宫曽祖宫生而<lb/>
目開能視國人惡之及長凶虐國以破殘及位宫生亦能<lb/>
視人髙麗呼相似爲位以爲似其曽祖宫故名位宫亦有<lb/>
勇力便鞭馬善射獵魏正始中位宫㓂西安平五年幽州<lb/>
刺史母丘儉將萬人出玄莵討位宫大戰於沸流敗走儉<lb/>
追至頳峴懸車束馬登丸都山屠其所都位宫單將妻子<lb/>
<pb n="KR3k0012_SBCK_783-3a"/>
逺竄六年儉復討之位宫輕將諸加奔伏沷沮儉使將軍<lb/>
王頎追之絶沷沮千餘里到肅愼南界刻石紀功又刋丸<lb/>
都山銘不耐城而還<lb/>
又曰後魏太武帝時髙麗王釗曽孫璉始遣使者詣安東<lb/>
奉表貢方物并請國諱太武嘉其說𣢾詔下帝系名諱於<lb/>
其國使貟外散騎侍郎李敖拜璉爲都督遼海諸軍事髙<lb/>
句麗王敖至其所居平壤城訪其　事云去遼東一千餘<lb/>
里至柵城南至小海北至舊夫餘人户三倍於前魏時後<lb/>
貢使相尋歲致黃金二百斤白銀四百斤<lb/>
又曰後魏文明太后以獻文六宫未備勑璉令薦其女璉<lb/>
奉表云女己以岀求以弟女應旨朝廷許焉㑹獻文崩乃<lb/>
止<lb/>
又曰後魏太和十五年璉死其孫雲立復賜以衣冠服物<lb/>
<pb n="KR3k0012_SBCK_783-3b"/>
車旗之飾自比歲常貢獻至大統十年其王成遣使至西<lb/>
魏朝貢及齊受東魏之禪又朝于齊文宣加成使持節侍<lb/>
中驃騎大將軍髙麗王如故<lb/>
又曰北齊天保三年文宣至營州使博陵崔栁使于髙麗<lb/>
求魏末流人勑栁曰若不從者以便冝從事及至不見許<lb/>
栁張目叱之拳擊成墜於牀下成左右雀息不敢動乃謝<lb/>
服柳以五千户反命<lb/>
又曰髙句麗東至新羅西度遼二千里南接百濟北隣靺<lb/>
鞨一千餘里人皆土着隨山谷而居衣布帛及皮土田薄<lb/>
塉蠶農不足以自供故其人節飲食其王好脩宫室都平<lb/>
壤城亦曰長安城其城隨山屈曲南臨浿水城内唯積倉<lb/>
儲器備㓂至方入固守王別爲宅於其側不常居之其外<lb/>
復有國内城及漢城亦別都也其國中呼爲三京有遼東<lb/>
<pb n="KR3k0012_SBCK_783-4a"/>
玄莬等數十城皆置官司以相統攝焉其置官有大對盧<lb/>
已下凡十二等分掌内外事復有内評五部褥薩人皆頭着<lb/>
折風形如弁土人加挿二鳥羽貴者其冠曰蘇骨多用紫<lb/>
羅爲之飾以金銀服大䄂衫大口袴素皮帶黄革履婦人<lb/>
裙𥜗加<graphic n="KR1638" url="https://raw.githubusercontent.com/kanripo/KR-Gaiji/master/images/KR1638.png" mimeType="image/png"/>書有五經三史三國志晉陽秋兵器與中國略<lb/>
同及春秋校獵王親臨之稅布五疋榖五石遊人則三年<lb/>
一稅十人共細布一疋其刑法峻罕有犯者樂有五絃琴箏<lb/>
<hi>篳篥</hi>横吹蕭鼓之屬吹蘆以和曲每年𥘉聚戯浿水上王乗<lb/>
腰轝列羽儀觀之事畢王以衣入水分爲左右二部以水石<lb/>
相濺擲諠呼馳逐再三而止性多詭伏言辭鄙穢不簡親<lb/>
踈父子同川浴共室寢好歌舞常以十月祭天其公㑹衣<lb/>
服皆錦繡金銀以爲飾好蹲踞食用俎豆出三尺馬云本<lb/>
朱蒙所乗馬種即果下也風俗尚滛不以爲愧俗多遊女<lb/>
<pb n="KR3k0012_SBCK_783-4b"/>
夫無常人夜則男女群聚而戯無有貴賤之節有婚嫁取<lb/>
男女相恱即爲之男家送猪酒而已無財娉之禮或有受<lb/>
財者人共耻之以爲賣婢死者殯在屋内殯三年擇吉日<lb/>
而葬居父母及夫喪皆三年兄弟三月𥘉終哭泣葬則皷<lb/>
舞作樂以送之埋訖取死者生時翫好車馬置墓側㑹葬<lb/>
者爭取而去<lb/>
又曰隋開皇中髙麗王元率靺鞨萬餘騎㓂遼東西營州<lb/>
揔管韋丗冲擊走之帝大怒命漢王諒爲元帥揔水陸討<lb/>
之下詔黜其爵位元亦惶懼遣使謝罪上表稱遼東糞土<lb/>
臣元云云上於是罷兵待之如𥘉元亦歲遣朝貢煬帝嗣<lb/>
位天下全盛髙昌王突厥啓人可汗並親詣闕貢獻於是<lb/>
徴元入朝元懼蕃禮頗闕大業七年帝將討元罪車駕度<lb/>
遼水止營於遼東又勑諸將髙麗若降即冝撫納不得縱<lb/>
<pb n="KR3k0012_SBCK_783-5a"/>
兵入城䧟賊輒言降諸將奉旨不敢赴機毎先馳奏比報<lb/>
賊守禦亦備復出拒戰如此者三帝不悟由是食盡師老<lb/>
轉輸不繼諸軍多敗績於是班師<lb/>
又曰隋大業九年煬帝復親征髙麗勑諸軍以便冝從事<lb/>
諸將分道攻城賊勢日蹙㑹楊玄感作亂帝大懼即日六<lb/>
軍並還十年發天下兵㑹賊盗蜂起所在阻絶軍多失期<lb/>
至遼水髙麗亦困弊遣使乞降帝許之頓懷逺鎭受其降<lb/>
仍以俘囚軍實歸至京師<lb/>
南史曰髙麗本有五族有消奴部絶奴部慎奴部灌奴部<lb/>
桂婁部夲消奴部爲王微弱桂婁部代之其置官有對盧<lb/>
則不置沛者有沛者則不置對盧焉晉安帝義熈九年髙<lb/>
翼奉表獻赭白馬宋元嘉十五年馮弘爲魏所攻敗奔髙<lb/>
麗北豐城表求迎接文帝遣使王白駒趙次興迎之并令<lb/>
<pb n="KR3k0012_SBCK_783-5b"/>
髙麗資遣璉不欲弘南乃遣將孫漱髙仇等襲殺之白駒<lb/>
等率所領七千餘人生擒漱殺仇等二人十六年文帝欲<lb/>
侵魏詔璉獻馬八百疋大明二年又獻肅慎矢及楛矢石<lb/>
砮歷齊梁並授爵位遣使奉表獻方物不絶<lb/>
唐書曰髙麗者岀自扶餘之别種其國都於平壤城即漢<lb/>
樂浪郡之故地在京師東五千一百里其官大者號大對<lb/>
盧比一品揔知國事三年一代若稱職者不拘年限交替<lb/>
之日或不相祗服皆勒兵相攻勝者爲之其王但閉宫自<lb/>
守不能制禦次曰太大兄比正二品對盧以下官揔十二<lb/>
級外置州縣六十餘城大城置傉薩一人比都督諸城置<lb/>
道使比刺史其下各有僚佐分掌曹事衣裳服食唯王五<lb/>
綵以白羅爲冠白皮小帶其冠及帶咸以金飾官之貴者<lb/>
則青羅爲冠次以緋羅挣二鳥羽及金銀爲飾衫簡䄂袴<lb/>
<pb n="KR3k0012_SBCK_783-6a"/>
大口白韋帶黄革履國人衣褐戴弁婦人首加巾幗好圍<lb/>
碁投壺之戲人能蹵鞠食用籩豆簠簋罇爼罍洗頗有箕<lb/>
子之遺風其所居必依山谷皆以茅草葺舎唯佛寺神廟<lb/>
及王宫官府乃用瓦其俗貧窶者多冬月皆作長坑下燃<lb/>
火煴以取煖種田養蚕略同中國城東有大穴名隧神皆<lb/>
以十月王自祭之俗愛書籍至於衡門厮養之家各於街<lb/>
衢造大屋謂之局堂子弟未婚之前晝夜於此讀書習射<lb/>
又曰武德二年髙麗王建武遣使來朝四年又遣使朝貢<lb/>
髙祖感隋末戰士多䧟其地五年賜建書云在此所有髙<lb/>
麗人等己令追括尋即遣送彼處有此國人者立可放還<lb/>
務盡綏育之方共弘仁恕之道於是建武悉搜括華人以<lb/>
禮賔送前後至者萬數髙祖大喜七年遣使徃冊建武爲<lb/>
上柱國遼東郡王髙麗王仍將天尊像及道士彼爲之講<lb/>
<pb n="KR3k0012_SBCK_783-6b"/>
老子其王及道俗等觀聽者數千人貞觀二年破突厥頡<lb/>
利可汗建武遣使奉賀并上封域圗五年詔遣廣州都督<lb/>
府司馬長孫師往収瘞隋時戰亡骸骨毀髙麗所立京觀<lb/>
又曰貞觀十六年髙麗西部大人盖蘇文有罪其王建武<lb/>
議欲誅之蘇文乃召部兵於城南云將校閱諸大臣皆來<lb/>
臨視蘇文勒兵盡殺之因馳入王宫殺建武立其弟大陽<lb/>
子臧爲王自立爲莫離支猶中國兵部尚書兼中書令之<lb/>
職也自是專國政蘇文姓泉氏鬚靣甚偉形體魁傑身佩<lb/>
五刀左右莫敢仰視<hi>恒令</hi>其屬官俯伏於地踐之上馬下亦<lb/>
如之出必先布隊仗導者長呼以辟行人百姓畏避皆自<lb/>
投坈谷太宗聞之遂出師弔伐十九年命刑部尚書張亮<lb/>
為平壤道行軍大揔管領將常何等率江淮嶺硤勁卒四<lb/>
萬戰舩五百艘自菜州汎海趨平壤又以英國公李勣爲<lb/>
<pb n="KR3k0012_SBCK_783-7a"/>
遼東道行軍大揔管江夏王道宗爲副率歩騎六萬趨遼<lb/>
東兩軍合勢太宗親御六軍以㑹之夏四月李勣軍渡遼<lb/>
進攻盖牟城拔之以其城置盖州五月渡遼水詔徹橋梁<lb/>
以堅士卒志帝旣至遼東城下見七卒負檐以填壍者帝<lb/>
分其尤重者於馬上載之從官悚動爭賷以送城下髙麗<lb/>
聞我有抛車飛三百斤石於一里之外者甚懼之乃於城<lb/>
上積木爲戰樓以拒飛石勣列車發石以擊其城所遇盡<lb/>
潰又推撞車撞其樓閣無不傾倒抜其城爲遼州𥘉帝自<lb/>
定州命每　十里置一烽屬于遼城與太子約剋遼東當<lb/>
舉烽是日帝命舉烽師次白崖城右衛太將軍李思摩中<lb/>
弩矢帝親爲吮血將士聞之莫不感勵城主孫戊音遂乞<lb/>
降以其城置巖州授伐音爲刺史我軍之渡遼也莫離支<lb/>
遣加户城七百人戍盖牟城李勣盡虜之其人並請隨軍<lb/>
<pb n="KR3k0012_SBCK_783-7b"/>
自効太宗謂曰詎不欲爾之力爾家悉在加尸爾爲吾戰<lb/>
彼将爲戮矣破一家之妻子取一人之力用吾不忍也悉<lb/>
令放還車駕進次安市城髙麗北部耨薩髙延壽南部髙<lb/>
惠眞率髙麗靺鞨之衆十五萬來救引軍直進太宗夜召<lb/>
諸將躬自指麾因令所司張受降幕於朝堂之側曰明日<lb/>
午時納降虜於此矣遂率軍而進至時果敗二帥之衆太<lb/>
宗因按轡觀城營壘謂侍臣曰髙麗傾國而來存亡所繫<lb/>
一麾而敗天祐我也因下馬再拜以謝天名所幸山爲駐<lb/>
蹕山令中書侍郎許敬宗爲文勒石以紀其功八月移營<lb/>
安市城東李勣等攻之不拔乃詔班師𥘉攻䧟遼東城其<lb/>
中應沒爲奴婢者一萬四千人並遣集没爲將分賞將士<lb/>
太宗愍其父母妻子一朝分散令有司准其直以布帛贖<lb/>
之赦爲百姓其衆歡叫之聲三日不息<lb/>
<pb n="KR3k0012_SBCK_783-8a"/>
又曰貞觀二十年髙麗遣使來謝罪并獻二羙女太宗謂<lb/>
其使曰歸謂爾主羙色者人之所重爾之所獻信爲羙麗<lb/>
憫其離父母兄弟於夲國留其身而忘其親愛其色而傷<lb/>
其心我不取也並還之<lb/>
又曰乹封元年髙麗遣其子入朝陪位於太山之下其年<lb/>
蓋蘇文死其子男生代爲莫離支與弟　建　不睦爲<lb/>
其所逐走據國内城使其子獻城詣闕求哀十一月命英<lb/>
國公李勣率郭侍封等以征之二年二月勣至新城謂諸<lb/>
將曰新城是髙麗西境鎮城最爲要害若不先圗餘未易<lb/>
可下遂引兵於城西南據山築柵且攻且守城中窘急數<lb/>
有降者自此所向克捷髙藏及男建將首領九十八人持<lb/>
帛幡出降請使入朝勣以禮延接男建猶閉門固守十一<lb/>
月拔平壤城虜髙藏男建等至京師獻浮于含元宫乃分<lb/>
<pb n="KR3k0012_SBCK_783-8b"/>
其地置都督府九州四十二縣一百又置安東都護府以<lb/>
統之擢其酋渠有功者授都督刺史及縣令與華人叅理<lb/>
仍遣左武衛將軍薛仁貴揔兵鎮之自是髙氏君長遂絶<lb/>
太平御覽卷第七百八十三<lb/>
</p>
<p>
</p>
  </div>
</body>
</text>
</TEI>
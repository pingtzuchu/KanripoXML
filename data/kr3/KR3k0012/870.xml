<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_870-1a"/>
太平御覧卷第八百七十<lb/>
火部三<lb/>
　燈　燭　炬<lb/>
　　　　　燈<lb/>
漢書曰王莽好變改制度政令煩多莽常御燈火至明<lb/>
東觀漢記曰上從長安東歸過汧幸祭遵營士衆作黄門<lb/>
武樂至夜御燈火<lb/>
晉書曰温嶠往武昌至牛渚磯水深不可測世云其下多<lb/>
恠物嶠遂燬犀燈而照之湏臾見水中竒形異狀或乗車<lb/>
馬著赤衣者嶠其夜夢人謂曰與君幽明道隔何故相照<lb/>
意甚惡至鎮踰旬而卒<lb/>
唐書曰皇甫無逸爲益州長史嘗夜宿人家遇燈炷盡主<lb/>
人將續之無逸抽佩刀断衣帶以爲炷其廉分如此<lb/>
<pb n="KR3k0012_SBCK_870-1b"/>
又曰睿宗好樂聴之忘倦玄宗又善音律先天二年正月<lb/>
望日胡僧娑陁婆請夜開門燃百千燈睿宗御延喜門觀<lb/>
樂凢經四日從大酺睿宗御安福門樓觀百司酺宴以夜<lb/>
繼晝經月餘日<lb/>
河武内傳曰西王母遣使謂帝曰七月七日當暫來帝日<lb/>
掃除宫内然九光之燈<lb/>
荀采傳曰采荀爽女爲隂瑜妻而夫早亡爽逼嫁與太原<lb/>
郭弈采入郭氏室暮乃去帷帳建四燈歛祍正坐郭氏不<lb/>
敢逼<lb/>
三秦記曰始皇墓中燃鯨魚膏爲燈<lb/>
鄴中記曰石虎正<hi>平聲</hi>㑹於殿前設百二十枝燈以鐡爲之<lb/>
西京雜記曰長安巧人丁緩者爲帞滿燈七龍五鳯雜以<lb/>
芙蓉蓮藕之竒<lb/>
<pb n="KR3k0012_SBCK_870-2a"/>
又曰髙祖𥘉入咸陽宫周行府庫金王珍寳不可稱言其<lb/>
尤異者有青王枝燈髙七尺五寸下作蟠螭以口衘燈燈<lb/>
燃則鱗甲皆動炳爛若列星而盈室焉<lb/>
洞冥記曰漢武帝燃芳苡燈於閤上有白鳯黒龍　足來<lb/>
戲於閤上芳苡草出奔盧國<lb/>
又曰丹豹髓白鳯膏磨青錫爲屑以淳蘇油和之照於神<lb/>
壇夜暴雨燈光不滅<lb/>
羊頭山記曰漢有常滿燈不添常滿光明不絶也<lb/>
法顕山記曰舎衛國精舎道東有外道天寺名曰影覆與<lb/>
佛論議處精舎夾道相對亦髙六丈許所以名影覆者日<lb/>
在西時佛精舎影則照外道天寺日在東時外道天寺影<lb/>
比暎不得照佛精舎也外道常遣人守天寺洒掃燒香燃<lb/>
燈供飬至明且其燈輙移在佛精舎中娑羅門恚言諸沙<lb/>
<pb n="KR3k0012_SBCK_870-2b"/>
門取我燈自供飬佛婆羅門於夜自伺候見其所天神持<lb/>
燈繞佛精舎三匝供飬佛己忽然不見婆羅門乃知佛神即<lb/>
捨家入道<lb/>
王子年拾遺記曰董偃常卧於室中以晝石爲榻髙三尺<lb/>
廣六尺石體甚輕郅支國所獻也上設紫琉璃屏風列金<lb/>
麻油燭如屈龍形雜采爲之侍人唯見燈明以言無礙乃於<lb/>
屏風外扇之偃曰玉石豈扇而後消凉侍者乃以手摸之<lb/>
知有屏風之礙<lb/>
又曰穆王東至大<graphic n="KR2714" url="https://raw.githubusercontent.com/kanripo/KR-Gaiji/master/images/KR2714.png" mimeType="image/png"/>
                    <hi>晉竒</hi>之谷起春霄之宫集諸方士問佛<lb/>
道法時已將夜聞殷然雷聲伏蟄皆動俄而有流光照於<lb/>
宫内王更設常生之燈一名恒明亦有鳯腦之燈綴水蓮<lb/>
氷谷之花上去燈七八尺不欲使烟光逺照也西王母來<lb/>
乗翠鳯之輦共王飲㑹<lb/>
<pb n="KR3k0012_SBCK_870-3a"/>
又曰燕昭王時海人乗霞舟以雕壷盛升龍膏以獻昭王<lb/>
王坐通雲之堂亦曰通霞臺以龍膏爲燈燿百里烟色丹<lb/>
紫國人望之咸言瑞光遥加拜之以火浣布爲纒炷光蒲<lb/>
於宫内<lb/>
孫子曰火光明于天者燈燭何施焉<lb/>
符子曰不安其昧而樂其明也是猶夕蛾去暗赴燈而死<lb/>
秦子曰智惠多則引血氣如燈火消暗膏炷大而朗朗則<lb/>
膏消炷小而闇闇則息膏至乆也<lb/>
說苑曰楚莊王賜羣臣酒日暮燈燭旣滅乃有人引羙人<lb/>
者羙人挽絶其冠纓<lb/>
桓譚新論曰余與劉伯師夜坐燈中脂炷燋秃將滅余謂<lb/>
伯師曰人衰老亦如彼秃炷矣伯師曰人衰老應自續余<lb/>
曰益性可使白髮更生黒至壽極亦死耳<lb/>
<pb n="KR3k0012_SBCK_870-3b"/>
王朗秦故事曰五華燈樹正月朔朝賀設於下三階之前<lb/>
月照星明雖夜猶晝<lb/>
淮南萬畢術曰取蚢脂爲燈置火中即見諸物<lb/>
語林曰嵇中散燈下彈琴忽有一人靣甚小斯湏轉大遂<lb/>
長丈餘單衣革帶嵇視之旣熟吹其燈滅曰吾耻與鬼魅<lb/>
争光<lb/>
　　　　　燭<lb/>
記曰侍坐於所尊敬燭至起<hi>異晝夜</hi>
又曰燭不見跋<hi>跋夲燭盡則去之嫌若多有獻倦也</hi>
又曰曽子寢疾童子隅坐而執燭<hi>隅坐不與成人並也</hi>
又曰孔子曰嫁女之家三夜不息燭思相離也<hi>親骨肉也</hi>
又曰祭之曰汎掃反道郷爲田燭<hi>反道剗令新士在上田燭田首爲燭</hi>
又曰凢飲酒爲獻主者執燭抱燋<hi>主人親執燭敬賔示不倦也</hi>執燭不<lb/>
<pb n="KR3k0012_SBCK_870-4a"/>
讓不辭不歌<hi>以燭繼盡禮殺</hi>
又曰禮者何也即事之治也君子有其事必有其禮治國而<lb/>
無禮譬如終夜有求於幽室之中非燭何見<lb/>
又曰女子夜行以燭無燭則止<lb/>
周禮曰司几筵掌吉㐫之事祖廟之中沷與執燭<hi>吉事四時祭也</hi>
<hi>㐫事后王䘮朝于祖廟之奠</hi>
又曰凢邦之大事共墳燭庭燎<hi>故書墳爲蕡鄭司農云蕡燭麻燭也玄謂墳大也樹</hi>
<hi>於門外曰大燭於門内日庭燎皆所以照衆爲明也</hi>
儀禮曰主人爵弁纁裳從車二乗執燭前焉<hi>大夫巳上親迎</hi>
<hi>執燭前焉</hi>
又曰霄則庶子執燭於阼階上司宫執燭於西階上旬人<lb/>
執燭於庭中閽人執燭於門外<lb/>
尚書大傳曰后夫人將侍君前息燭後舉燭<lb/>
<pb n="KR3k0012_SBCK_870-4b"/>
戰國䇿曰甘茂去秦之齊出門遇蘇子曰君聞夫江上夜<lb/>
女乎夫江上夜女有家貧無燭者夜女相與欲去之無燭<lb/>
者曰女以無燭之故常先至掃室布席何愛東壁上餘光<lb/>
照西壁者幸以賜女何爲去我諸女以爲然而留之今臣<lb/>
弃逐於秦而出関爲足下掃室布席幸無我逐也蘇子曰<lb/>
善<lb/>
史記曰始皇塚中以人膏爲燭<lb/>
謝承後漢書曰巴秪爲楊州刺史與客坐闇瞑之中不燃<lb/>
官燭<lb/>
晉書曰周顗弟嵩嘗因酒瞑目謂顗日君才不及弟何乃<lb/>
横得重名以所執蠟燭投之覬神色無忤徐曰阿奴火攻<lb/>
固岀下䇿耳<lb/>
齊書曰竟陵王子良常集學士刻燭爲詩四韻者具刻一<lb/>
<pb n="KR3k0012_SBCK_870-5a"/>
寸以此爲竒蕭文琛曰燒一寸濁爲四韻詩何難之有乃<lb/>
與丘楷江洪共打銅鉢爲五韻詩響㓕皆可觀覧<lb/>
後魏書曰髙祖甞幸清徽堂命黄門郞崔光鄴郭雅邢巒<lb/>
崔休等賦詩言志燭至公卿辭退髙祖曰燭至辭退無<hi>同姓</hi>
之禮在夜載考宗族之義卿等且還朕與諸王宗室欲成<lb/>
此夜飲<lb/>
北齊書曰郎茂年十五師事國子博士河間權㑹受詩易<lb/>
三禮玄象刑名之學至忘寢食家人恐成病恒節其燭<lb/>
唐書曰劉沔爲忠武小校從李光顔討淮西爲捉生將前<lb/>
後與賊血戰鋒刃所傷幾死者數四嘗傷重卧草中月黒<lb/>
不知歸路昬然而睡夢人授之䨥燭曰子方大貴此行無<lb/>
患可持而還旣行然有雙光在前自後破虜危難毎行嘗<lb/>
有此光及罷鎮後雙光遂息<lb/>
<pb n="KR3k0012_SBCK_870-5b"/>
又曰栁公權充翰林侍書學土毎居堂召對繼之燭見跋<lb/>
語猶未盡不欲取外宫人以蠟淚揉𥿄繼之<lb/>
㑹稽典録曰盛吉拜廷尉吉性多仁恕務在寛矜毎至冬<lb/>
月罪囚當断其妻執燭吉手持丹筆夫妻相對垂泣<lb/>
又曰陳脩字奉遷烏傷人也爲豫章太守脩性清㓗履約<lb/>
恭儉十日一炊不然官燭<lb/>
神仙傳曰漢章帝問劉馮曰殿下有怪常著朱衣𬒳髮持<lb/>
燭相隨而走爲可劾否馮曰可帝因使人僞爲之馮以符<lb/>
擲之數人頓地帝驚曰以相試耳乃解之<lb/>
列女傳曰齊女徐吾者東海上貧婦人與其隣婦李吾之<lb/>
属合燭夜績徐吾最貧而無燭李吾曰徐吾燭數不属請無<lb/>
與夜作吾曰妾以貧故起常先洒掃陳席以待來者今一<lb/>
室之中益一人燭不爲益明去一人燭不爲益闇何愛餘<lb/>
<pb n="KR3k0012_SBCK_870-6a"/>
光莫之能應遂復與夜績<lb/>
西京雜記曰閩越王獻髙帝石密五斛密燭二百枝<lb/>
又曰匡衡勤而無燭隣舎有燭乃穿壁引其光以書映光<lb/>
而讀矣<lb/>
王子年拾遺記曰融臯西有銷明之草叢生千葉隂覆地<lb/>
夜視之如列燭晝則滅矣<lb/>
又曰崑崙者是西方日彌山對七星之下岀碧海之中夜<lb/>
望水上光熖如燭<lb/>
抱朴子曰慕惡者猶宵蟲之赴明燭焉<lb/>
又曰夫明燭宵舉則飛虫羣起<lb/>
又曰有自無而生焉形湏神而立焉有者無之宫形者神<lb/>
之宅故譬之於堤堤壊則水不留方之於燭燭盡則火不<lb/>
居住也<lb/>
<pb n="KR3k0012_SBCK_870-6b"/>
文子曰鳴鐸以聲自毀膏燭以明自銷<lb/>
韓子曰鄭人有遺燕相國書者夜書火不明因謂持燭者<lb/>
曰舉燭而設書舉燭非書意也燕相國受書而恱之曰舉<lb/>
燭者髙明髙明者舉賢而任之國以治也<lb/>
淮南子曰天下時有盲妄自失之患此髙燭之類也火愈<lb/>
燃而消愈亟<hi>愈益也亟疾也</hi>
說苑曰晉平公問於師曠曰吾年七十欲學恐己暮矣師<lb/>
曠曰臣聞少而學者如日岀之陽壯而學者如日中之光<lb/>
老而學者如秉燭之明老而不學昧昧如夜行焉秉燭之<lb/>
明孰與昧行公曰善<lb/>
丗說曰君夫　王愷字以粘糖澳釡石季倫以蠟燭灼<lb/>
炊<lb/>
玄晏春秋曰子讀漢書㓙奴傳不識撐黎孤塗之字有故<lb/>
<pb n="KR3k0012_SBCK_870-7a"/>
奴執燭顧之而問之奴曰撑黎天子也言匈奴之號單于<lb/>
猶漢人有天子也予於是乎曠然發悟<lb/>
潜夫論曰隅燭之施明於幽室也前燭則盡照之後燭而<lb/>
益明二者相因而成大火<lb/>
論衡曰太公隂謀書稱武王伐紂兵至牧野晨舉脂燭權<lb/>
掩不備<lb/>
地鏡圖曰相玉見羙女子載燭行壇隂從其所出入處尋<lb/>
之石中有玉矣<lb/>
蔡氏化清論曰伏龍非我馬白日非我燭藏之黙之保此<lb/>
小朴<lb/>
楚辭曰室中之觀多<graphic n="KR2123" url="https://raw.githubusercontent.com/kanripo/KR-Gaiji/master/images/KR2123.png" mimeType="image/png"/>怪蘭膏明燭華容備<lb/>
古詩曰人生不滿百常懷千載憂晝短苦夜長何不秉燭<lb/>
遊<lb/>
<pb n="KR3k0012_SBCK_870-7b"/>
魏明帝樂府詩曰晝作不輟手猛燭継望舒<lb/>
劉禎詩曰天地無期竟民生甚局促爲稱百年壽誰能應<lb/>
此録低昻倐忽去炯若風中燭<lb/>
傳玄燭銘曰煌煌丹燭熖熖飛光取則龍景擬象扶桑照<lb/>
彼玄夜炳若朝陽焚形監丗無隱不彰<lb/>
　　　　炬<lb/>
東觀漢記曰光武平河北任光伯卿暮入堂陽懸騎㫮炬<lb/>
火天地赫然盡赤堂陽驚怖即夜降<lb/>
魏志曰滿寵字伯寧以前將軍都督楊州諸軍事孫權自<lb/>
將號十萬至合淝新城寵馳徃赴募壯士十數人折松爲<lb/>
炬灌以麻油從上風放火燒賊攻具射殺權弟泰賊於是<lb/>
引退<lb/>
宋書曰王懿字仲德太原人也符氏之敗仲德年十七與<lb/>
<pb n="KR3k0012_SBCK_870-8a"/>
兄叡同起義兵與慕容垂戰敗仲徳𬒳瘡退走至滑臺復<lb/>
爲翟遼所留使爲將師仲徳志欲南歸乃弃遼奔太山遼<lb/>
追騎甚急夜行忽見前有猛炬導之乗火夜行百里許得<lb/>
以免難<lb/>
六韜曰三軍有行臨領士衆旦則有雲梯逺望夜則設雲<lb/>
火萬炬<lb/>
淮南子曰亡者不敢夜掲炬<hi>爲人見也</hi>
又曰<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>戚欲干齊桓公困窮無以自逹於是爲啇任車<lb/>
<hi>任載也</hi>啇於齊暮至於郭門外桓公郊迎客夜開門爝火<lb/>
甚盛<hi>爝火炬火</hi>戚飯牛車下望見桓公擊牛角而疾啇歌<lb/>
汝南先賢傳曰許嘉字德珎事郡功曹爲小吏常持劒侍<lb/>
功曹月日朝并持炬嘉於是忿然曰男兒爲吏不免賤役<lb/>
投火於池以劒帶槐樹趍詣府門主者問其故對曰夲去<lb/>
<pb n="KR3k0012_SBCK_870-8b"/>
蒭牧來入大朝觀庠序之化仐右手持劒左手把炬此等<lb/>
之事乞得受罰而歸<lb/>
神仙傳曰王遥字伯遼夜大雨晦冥遥岀行不霑雨有炬<lb/>
火常在於前<lb/>
英雄記曰公孫瓉與破虜校尉鄒靖俱追胡靖爲所圍瓉<lb/>
廻師奔救胡即破散解靖之圍乗勝窮追日入之後把炬<lb/>
逐北<lb/>
又曰周瑜敗曹操於赤壁宻使輕舡走舸百餘艘艘有五<lb/>
十人拖掉人持炬火<lb/>
太平御覽卷第八百七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_732-1a"/>
太平御覽卷第七百三十二<lb/>
　方術部十三<lb/>
　　　　　占候<lb/>
周禮春官宗伯下日眡祲掌十煇之法以觀妖祥辨吉凶<lb/>
<hi>妖祥善惡之徵鄭司農云煇謂日光氣也眡音視</hi>一日祲二日象三日䥴四日監<lb/>
五曰闇六曰瞢七曰彌八曰敘九日隮十日想<hi>故書弥作迷隮作資</hi>
<hi>鄭司農曰祲陰陽氣相侵也象者如赤鳥也鑴謂日旁氣四面反鄕如煇狀也監雲氣臨日也閽日月食也瞢日月</hi>
<hi>瞢瞢無光也彌者白虹彌天也敘者雲有次序如山在日上也隮者升氣也想者煇光也玄謂鐫讀如童子佩鑴之</hi>
<hi>鑴謂日旁氣刺日也監冠珥也彌氣冠日也隮虹也詩云朝隮于西想雜氣有似可形想</hi>掌安宅敘降<lb/>
<hi>宅居也降下也人見妖祥則不安主安其居處也次序其凶禍所下謂禳移之</hi>正歲則行事<hi>占夢以季</hi>
<hi>冬贈惡夢此正月而行安宅之事所以順民</hi>歲終則弊其事<hi>弊斷也謂計其吉凶然否多少</hi>
傳曰僖五年正月辛亥朔日南至公旣視朔遂登觀臺以<lb/>
望而書禮也<hi>視朔親告朔也觀臺臺上搆屋可以遠觀也朔旦冬至曆數之所始治曆者因此則可以</hi>
<pb n="KR3k0012_SBCK_732-1b"/>
<hi>明其術數審别隂陽敘事訓民魯君不能常脩此禮故善公之得禮也</hi>凡分至啓閉必書雲<lb/>
物<hi>分春秋分也至冬夏至也啓立春立夏閉立秋立冬雲物氣色災變也傳重申周典不言公者日官掌其職</hi>
爲備故也<hi>素察妖祥逆爲之備</hi>
叉襄二十八年日春無冰梓愼日今兹宋鄭其饑乎歲在<lb/>
星紀而淫於玄枵<hi>歲歲星也星紀在丑斗牛之次玄枵在子虛危之次十八年晉董叔日天道多</hi>
<hi>在西北是歲歲星在亥至此年十一歲故在星紀明年乃當在玄枵今巳在玄枵淫行失次</hi>以有時菑<lb/>
陰不堪陽<hi>時菑無冰也盛陰用事而温無冰是隂不勝陽地氣發洩</hi>蛇乘龍<hi>蛇玄武之宿虛危之</hi>
<hi>星龍歲星歲星木也木爲青龍失次出虚危下爲蛇所乘</hi>龍宋鄭之星也<hi>歲星本位任東方東方房</hi>
<hi>心爲朱角亢爲鄭故以龍爲宋鄭之星也</hi>宋鄭必饑玄枵虛中也<hi>玄枵三宿虛星在其中</hi>
枵耗名也土虛而民耗不饑何爲<hi>歳爲宋鄭之星今失常經入虚耗之次時復無</hi>
<hi>冰地氣發洩故日土虛民耗也</hi>禆竈曰今兹周王及楚子皆將死<hi>禍竈鄭大夫</hi>
歲弃其次而旅於明年之次以害鳥帑周楚惡之<hi>旅客處也歲星</hi>
<hi>弃星紀之次客在玄枵歲星所在其國有福失次於北禍衝在南南爲朱鳥鳥尾日帑鶉火鶉尾周楚之分故周王</hi>
<pb n="KR3k0012_SBCK_732-2a"/>
<hi>楚子受其咎俱論歲星過次梓慎則日宋鄭飢禆竈則日周楚王死傳故備舉以示卜占唯人所在也</hi>
又日子蟜之卒也將葬公孫揮與禆竈晨會事焉<hi>會葬事</hi>過<lb/>
伯有氏其門上生莠子羽日其莠猶在乎<hi>子羽公孫俾以莠喻伯有侈知</hi>
<hi>其不能乆存</hi>於是歲在降婁降婁中而旦裨竈指之日猶可以<lb/>
終歲<hi>指降婁也歲星十二年而一終</hi>歲不及此次也巳<hi>不及降婁</hi>及其亡也歲<lb/>
在娵訾之口<hi>娵訾營室東二十八年歲星淫在玄枵今三十年在娵訾是歳星停在玄枵二年</hi>其<lb/>
明年乃及降婁<lb/>
又曰昭七年夏四月甲辰朔日有食之晉侯問於士文伯<lb/>
日誰將當日食對日魯衛惡之衛大魯小公曰何故對曰<lb/>
去衛地如魯地<hi>衞地豕韋也魯地降婁也日食於豕韋之未及降婁之始乃息故在衛大在魯小</hi>
<hi>也周四月今二月故曰在降婁也</hi>於是有灾魯實受之其大咎其衛君乎<lb/>
魯將上卿<lb/>
又曰夏四月陳灾鄭禆竈日五年陳將復封五十二年而<lb/>
<pb n="KR3k0012_SBCK_732-2b"/>
遂亡子産問其故對曰陳水屬也<hi>陳顓頊之後故爲水屬</hi>火水妃也<lb/>
<hi>火畏水故爲之妃妃音配</hi>而楚所相也<hi>相治也楚之先祝融爲髙辛氏火正主治火事</hi>今火岀<lb/>
而火陳<hi>火心星也火出於周爲五月而以四月出者以長厯推前年誤置閏</hi>逐楚而建陳也<lb/>
<hi>水得妃而興陳興則楚衰故曰逐楚而建陳</hi>妃以五成故曰五年<hi>妃合也五行各相妃合得</hi>
<hi>五而成故五歲而陳復封爲十三年陳侯吴歸于陳傳</hi>歲五及鶉火而後陳卒亡楚<lb/>
克有之天之道也故曰五十二年<lb/>
又曰有星岀于婺女鄭裨竈言於子産曰七月戊子晉君<lb/>
將死今兹歲在顓頊之虛姜氏任實守其地居其維首而<lb/>
有妖星焉告邑姜也邑姜晉之妣也天以七紀戊子逢公<lb/>
以登星斯於是乎出吾是以譏之<lb/>
又日有星孛于大長西及漢申須日彗所以除舊布新也<lb/>
天事恒象今除於火火出必布焉諸侯以火灾乎梓愼曰<lb/>
往年吾見之是其徵也火出而見今兹火岀而章必火入<lb/>
<pb n="KR3k0012_SBCK_732-3a"/>
而伏其居火也乆矣其與不然乎火岀於夏爲三月於商<lb/>
爲四月於周爲五月夏數得天若火怍其四國當之六物<lb/>
之占在宋衛陳鄭乎宋大辰之虛也陳大皡之虛也鄭祝<lb/>
融之虚也皆火房也星孛及漢漢水祥也衛顓頊之虛也<lb/>
故爲帝丘其星爲大水水火之牡也其以丙子若壬午作<lb/>
乎水火所以合也若火入而伏必以壬午不過其見之月<lb/>
鄭禆竈言於子産日宋衛陳鄭將同日火若我用瓘斚玉<lb/>
瓚鄭必不火子産弗從十八年夏五月火始昏見丙子風<lb/>
梓愼曰是謂融風火之始也七日其火作乎戊寅風甚壬<lb/>
午大甚宋衛陳鄭皆火梓慎登大庭氏之庫以望之日宋<lb/>
衛陳鄭也數日皆來告火裨竈日不用吾言鄭又將火鄭<lb/>
人請用之子産不可子太叔曰寶以保民也若有火國幾<lb/>
亡可以救亡子何愛焉子産曰天道逺人道邇非所及也<lb/>
<pb n="KR3k0012_SBCK_732-3b"/>
何以知之竈焉知天道是亦多言矣豈不或信遂不與亦<lb/>
不復火<lb/>
又曰昭公二十年二月已丑日南至梓慎望氣日今兹宋<lb/>
有亂國幾亡三年而後弭蔡有大喪叔孫昭子日然則戴<lb/>
桓也汰侈無禮已甚亂所在也<lb/>
後漢書曰謝夷吾字堯卿㑹稽山陰人也少爲郡吏學風<lb/>
角占候太守第五倫擢爲督郵時烏程長有贓釁倫使收<lb/>
案其罪夷吾到縣無所驗但望閤伏哭而還一縣驚恠不<lb/>
知所爲及還白倫日竊以占候知長當死近三十日遠不<lb/>
過六十日遊魄假息非刑所加故不收之倫聽其言至月<lb/>
餘日果有驛馬齎長印綬上言暴卒倫以此益禮信之<lb/>
又曰楊由字辰侯蜀郡成都人少習易并七政元氣風雲<lb/>
占候為郡文學掾時有大雀夜集於庫樓太守廉范以問<lb/>
<pb n="KR3k0012_SBCK_732-4a"/>
由對曰此占郡内當有小兵然不爲害後二十餘日廉柔<lb/>
縣蠻夷反殺傷長吏郡發庫兵擊之由嘗從人飲勑御者<lb/>
曰酒若三行便冝嚴駕旣而趨去後主人舎有鬪相殺者<lb/>
人請問何以知之由曰向社中木上有鳩鬪此兵賊之象<lb/>
也<lb/>
又曰公沙穆遷弘農令永壽元年霖雨大水三輔以東莫<lb/>
不湮沒穆明曉占候乃豫告令百姓徙居髙地故弘農人<lb/>
獨得免害<lb/>
又曰叚翳字元章廣漢新都人習易經明風角時有就其<lb/>
學者雖未至必豫知姓名嘗告守津吏曰當有諸生二人<lb/>
荷檐問翳舎處者幸爲告之後如其言又有一生來學積<lb/>
年自謂略究要術辭歸鄕里翳爲合膏藥并以簡書封於<lb/>
筒中告生曰有急發視之生到葭萌與吏爭津吏撾破從<lb/>
<pb n="KR3k0012_SBCK_732-4b"/>
者頭生開筒得書言到葭萌與吏鬪頭破者以此膏裹之<lb/>
生用其言創者卽愈生歎服乃還卒業翳遂隱居竄跡終<lb/>
于家<lb/>
晉書曰戴洋善方術司馬颺爲烏程令將赴職洋曰君深<lb/>
愼下吏颺後果坐吏免官洋又謂曰卿免官十一月當作<lb/>
郡加將軍至期爲太守搌武將軍颺賣宅將行洋止之曰<lb/>
君不得至當還不可無宅颺果爲徐龕所逼不得之郡元<lb/>
帝增颺衆二于使助祖逖洋勸不行乃稱病收付廷尉俄<lb/>
而因赦得出康帝將登祚使洋擇日洋以爲冝用三月二<lb/>
十四日景午太史令陳卓奏用二十二日昔越王用三月<lb/>
甲辰反國范蠡稱在陽之前當生盡岀上下盡空德將出<lb/>
遊刑入中宫今與此同洋曰越王爲吳所囚雖當時遜媚<lb/>
實懷怨懟故用甲辰乘德而歸留刑吳宫今大王內無含<lb/>
<pb n="KR3k0012_SBCK_732-5a"/>
咎外無怨憤當承天洪命納祚無窮何爲追越王去國留<lb/>
殃故事耶乃從之咸和元年祖約南行路遇大雷雨西南<lb/>
來洋曰甲子西南天雷其下必失火將至夏汝南人反執<lb/>
約兄子濟迸于石勒約府内地忽赤如丹洋日按河圗徵<lb/>
云地赤如丹血丸當有下反上者恐十月二十七日胡馬<lb/>
當來飮淮水至時石勒騎大至攻城大戰其日西風兵火<lb/>
俱發約大懼㑹風廻賊退時傳言勒遣騎向壽陽約欲送<lb/>
其家還江東洋日必無此事尋而傳言果妄征西將軍庾<lb/>
亮鎭武昌咸康三年洋言於亮曰武昌土地有山無林正<lb/>
可圗始不可居終山作八字數不及九昔吳用壬寅來止<lb/>
創立宫城至巳酉還下沬陵陶公亦涉八年土地盛衰有<lb/>
數人心去就有期不可移也公冝更擇吉處武昌不可乆<lb/>
住<lb/>
<pb n="KR3k0012_SBCK_732-5b"/>
隋書日庾季才初仕梁元帝頗明星暦因共仰觀從容謂<lb/>
季才曰朕猶慮禍起蕭牆何方可息季才日頃天象吿變<lb/>
秦將入郢陛下冝留重臣作鎮荆峽整斾旋都以避其患<lb/>
帝初然之後與懍等議乃止俄而江陵陷滅髙祖爲丞相<lb/>
嘗夜召季才而問日吾以庸虚受兹顧命天時人事卿以<lb/>
爲何如季才日天道精微難可急察竊以人事卜之符兆<lb/>
已定季才縱言不可公豈復得爲箕頴之士乎高祖默然<lb/>
乆之因舉首曰吾今譬如騎獸誠不得下矣因賜雜綵五<lb/>
十疋絹二百叚日愧公此意冝善爲思之大定元年正月<lb/>
季才言日今月戊戌平旦靑氣如樓闕見於國城之上俄<lb/>
而變紫逆風西行氣經云天不能無雲而雨皇王不能無<lb/>
氣而立於今王氣已見須卽應之二月日岀卯入酉居天<lb/>
之正位謂之二八之門日者人君之象人君正位冝用二<lb/>
<pb n="KR3k0012_SBCK_732-6a"/>
月其月十三日甲子甲爲六甲之始子爲十二辰之初甲<lb/>
數九子數又九九爲天數其日卽是驚蟄陽氣壯發之時<lb/>
昔周武王以二月甲子日定天下享年八百漢高帝以二<lb/>
月甲午卽帝位享年四百故甲子甲午爲得天數今二月<lb/>
甲子冝應天受命上從之開皇初授通直散騎常侍高祖<lb/>
將遷都夜與高熲蘇威二人定議季才旦面奏曰臣仰觀<lb/>
玄象俯察圖記龜兆允襲必有遷都且堯都平陽舜都兾<lb/>
土是知帝王居止世代不同且漢營此城經今八百歲水<lb/>
皆鹹不甚冝人願陛下恊天之心爲遷徙之計髙祖愕然<lb/>
謂熲等曰是何神也遂發詔施行賜絹三百段馬兩疋進<lb/>
爵爲公謂季才曰朕自今已後信有天道矣<lb/>
又曰盧太翼善暦數其後目盲以手摸書而知其字仁壽<lb/>
末高祖將避暑仁壽宫大翼固諫不納至再三太翼曰臣<lb/>
<pb n="KR3k0012_SBCK_732-6b"/>
愚豈敢飾詞但恐是行鑾輿不及反髙祖大怒繫之長安<lb/>
獄期還而斬之高祖至宫寢疾臨崩謂皇太子日太翼非<lb/>
常人也前後言事未嘗不中吾來日道當不反今果至此<lb/>
爾冝釋之<lb/>
唐書曰桑道茂者大暦中遊京師善太一遁甲五行災異<lb/>
之說言事無不中代宗召之禁中待詔翰林建中初神筞<lb/>
軍脩奉天城道茂請高其垣閭大爲制度德宗不之省及<lb/>
朱泚之亂帝倉卒出幸至奉天方思道茂之言時道茂巳<lb/>
卒命祭之<lb/>
太平御覽卷第七百三十二<lb/>
</p>
<p>
</p>
  </div>
</body>
</text>
</TEI>
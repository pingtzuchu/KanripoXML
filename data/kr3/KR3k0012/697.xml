<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_697-1a"/>
太平御覽卷第六百九十七<lb/>
　服章部十四<lb/>
　　　履　舄　韈<lb/>
　　　　　　履<lb/>
釋名曰履禮也飾足所以爲禮亦曰抱也所以抱足也複<lb/>
其下曰舄舄腊也乆立地濕故複其下使乾腊也不借言<lb/>
賤易有冝各自畜不假借之也齊人曰搏借搏借猶把鮓<lb/>
麁之貌也曰麁絲麻韋草皆同名麁麄措也言所以安措<lb/>
足也<lb/>
說文曰履足所依也靸小兒履也鞮革履也<lb/>
廣雅曰履紟謂之碁<lb/>
丗夲曰於則作履扉<hi>於則黄帝臣草曰扉麻曰履也</hi>
方言曰絲作之麻作之不借組者謂之履屨朝鮮洌水之<lb/>
<pb n="KR3k0012_SBCK_697-1b"/>
上謂之卭角南方江沔之間惣謂之麄梁益謂之屣或謂<lb/>
之<hi>下几反一音盡</hi>履其通語也徐土邳沂之間<hi>今下邳沂音圻</hi>謂之叩<lb/>
角緉<graphic n="KR2413" url="https://raw.githubusercontent.com/kanripo/KR-Gaiji/master/images/KR2413.png" mimeType="image/png"/>
                    <hi>上兩下爽</hi>閞之東西或謂之緉或謂之<graphic n="KR2413" url="https://raw.githubusercontent.com/kanripo/KR-Gaiji/master/images/KR2413.png" mimeType="image/png"/>其通語也<lb/>
史記曰張良甞遊於下邳圯上有一老父至良所墮其履<lb/>
圯下頋謂良曰孺子下取之父曰履我良業爲取履因長<lb/>
跪進之<lb/>
又曰東郭先生待詔公車貧困飢寒衣幣不完行雪中履<lb/>
屨有上無下足盡踐地道中人笑之<lb/>
又曰趙平原君使人於春申君欲誇楚爲瑇瑁簮刀劒之<lb/>
室飾以珠玉而春申君客三千餘人其上客皆躡珠履趙<lb/>
使大慙<lb/>
又曰淳于髠曰杯盤狼籍履舄交錯<lb/>
漢書曰王莾好髙冠厚履<lb/>
<pb n="KR3k0012_SBCK_697-2a"/>
又曰鄭宗哀帝擢爲尚書僕射數諫爭毎見曳革履上笑<lb/>
曰我識鄭尚書履聲<lb/>
魏志曰曹公令曰議者以祠廟當解履吾受賜命帶劒不<lb/>
解履上殿今有事于廟而解履是尊先公而替王命敬父<lb/>
祖而簡君主也吾不敢脫履上殿<lb/>
蜀志曰先主少孤織履爲業曹公罵云賣履舎長<lb/>
又曰劉琰妻胡入賀太后后特留胡經月乃出胡有美色<lb/>
琰疑其與後主有私呼卒伍伯撾胡以履搏面胡具以言<lb/>
告琰坐下獄有司議曰卒非撾妻之人面非受履之地琰<lb/>
竟弃市<lb/>
晉書曰夜武庫火累代之寳皆焚焉孔子履漢祖斬蛇劒<lb/>
王莽頭並失<lb/>
又曰符健時霖雨河水溢浦津監冦登得一履於河長七<lb/>
<pb n="KR3k0012_SBCK_697-2b"/>
尺三寸内指跡長一尺深三寸<lb/>
續晉漢陽春秋曰江州刺史王弘造陶淵明無履弘從人<lb/>
脫履以給之語左右爲彭澤作履左右請履度淵明於衆<lb/>
坐伸脚令度及履至着而不疑<lb/>
晉惠帝起居注曰帝還洛陽至陵下謁無履取左右履着<lb/>
下拜<lb/>
趙録曰佛圖澄卒葬後郭門吏報石季龍云是師携一履<lb/>
西去季龍發其墓唯見一履與一石<lb/>
後魏書曰王遵業從容恬素若處丘園嘗着穿履好事者<lb/>
多毀新履以學之<lb/>
宋書曰益州道士邵碩元徽二年忽告人云吾命終因卧<lb/>
而死後人見碩在荆州上明以一隻故履縛左脚而行甚<lb/>
疾遂不知所之<lb/>
<pb n="KR3k0012_SBCK_697-3a"/>
齊書曰髙祖儉素宫人盡令着紫絲履太公金匱履之書<lb/>
曰行必慮正<lb/>
六韜崇侯虎曰今周伯昌懷仁而善謀冠雖弊禮加於首<lb/>
履雖新法以踐地可及其未成而圖之<lb/>
又曰昔帝堯王天下黼衣絓履不弊不更爲也<lb/>
晏子曰公問曰子近市識貴賤乎時公繁刑晏子曰踊貴<lb/>
履賤公愀然遂緩刑<lb/>
又曰景公爲履黄金之綦飾以銀連以珠良玉之約其長<lb/>
尺<lb/>
又曰景公爲履飾以金玉服以聽朝履重僕不能舉之問<lb/>
曰天寒乎晏子曰古之制衣服冬輕而煖夏重而清金玉<lb/>
之履是重而寒也公入徹履<lb/>
孫卿子曰大布之衣簏紃之履可以養體也<lb/>
<pb n="KR3k0012_SBCK_697-3b"/>
莊子曰儒者冠圓冠者知天時履方屨者知地形<lb/>
又曰曽子居衛捉衿而肘見納履而踵决<lb/>
韓子曰鄭人有欲買履者先自度足而置其坐徃市而忘<lb/>
操之見履乃曰吾忘度足乃歸取之市罷不得履人曰何<lb/>
不試以足曰寧信度數無自信也<lb/>
又曰文王履係解視左右盡賢無可使係者因俛而係之<lb/>
又曰魯人身善織履其妻善織縞而徙於越或謂之曰子<lb/>
必窮履飾足也而越人跣縞爲冠之也而越人𬒳髮欲不<lb/>
窮可得乎<lb/>
賈子曰天子黒方履諸侯素方履大夫素圓履<lb/>
賈誼書曰昔楚昭王與呉戰楚軍敗昭王走而履决失之<lb/>
行三十歩復旋取左右問曰何惜此一踦履乎王曰楚國<lb/>
雖貧豈愛一踦履哉惡與偕出弗與俱反也自是之後楚<lb/>
<pb n="KR3k0012_SBCK_697-4a"/>
國之俗無相弃者<lb/>
又曰履雖鮮弗加之於枕冠雖弊弗以苴履<lb/>
又曰二丗胡亥之爲公子曰詔置酒享羣臣召諸子賜食<lb/>
先罷胡亥下階羣臣陳履狀善者因行踐敗而去諸侯聞<lb/>
之者莫不太息及二丗即位皆知天下必弃之<lb/>
淮南子曰禹之趍時冠挂而弗頋履遺而不取<lb/>
塩鐵論曰古者庶人鹿菲草履今冨者韋沓絲履<lb/>
風俗通論數曰踦者竒也履舄之一也<lb/>
夢書曰履韈爲子属體末也若夢得履韈者必有子息也<lb/>
履者爲男韈者爲女也<lb/>
西京雜記曰趙飛鷰爲皇后其弟上遺同心七寳綦履<lb/>
又曰度安丗年十五爲成帝侍郎常着輕絲履<lb/>
又曰匡衡邑人有說詩者衡從與語質疑邑人推服到履<lb/>
<pb n="KR3k0012_SBCK_697-4b"/>
而去<lb/>
拾遺録曰穆王起春宵之宮西王母來焉納丹豹文履<lb/>
魏武帝遺令曰諸舎中可學作組履賣之<lb/>
又内式令曰吏民多製文繡之服履絲不得過絳紫金黄<lb/>
絲織履前於江陵得雜綵絲履以與家約當着盡此履不<lb/>
得效作也<lb/>
晉令曰土卒百工履色無過緑青白婢履色無過紅青古<lb/>
儈<hi>古㑹切</hi>賣者皆當着巾帖額題所儈賣者及姓名一足着<lb/>
黒履一足着白履<lb/>
東宫舊事曰太子妃有絳地絞履一緉<lb/>
漢舊儀曰乗輿帶七尺斬蛇劒履虎尾約履<lb/>
徐乹古履儀曰正㑹大司馬問劒履上殿義徐言所以遂<lb/>
見從着履上殿時人見咸譏云古無履伹有舄今當着舄上<lb/>
<pb n="KR3k0012_SBCK_697-5a"/>
殿不冝着履案周禮天王赤舄黒舄后素葛履鄭君注曰<lb/>
複下曰舄單下曰履是則古有履也蔡謨荅臺符分别履<lb/>
舄之名事曰𬒳符小㑹義注侍臣劒履升殿而摯虞決疑<lb/>
言劒舄履之名冝審謹案今時所謂履者自漢以前皆名<lb/>
屨屨左傳曰踊貴履賤禮曰户外有二屨不言二履賈誼<lb/>
曰冠雖弊不以苴屨亦不言苴履言履者猶足所履踐耳<lb/>
詩云糺糺葛屨可以履霜舄者一物之别名履者足踐之<lb/>
通稱稱先代以來優崇重臣言劒履則包舄也又大臣昇<lb/>
殿不唯朝㑹或私覿獨見臨時所着不必是舄故揔言履<lb/>
以明不跣而巳摯虞中朝宿臣多識徃行親覩其禮退而<lb/>
書之即是晉之故典令决疑言舄者書時事也儀注言履<lb/>
者舉揔名也㝷文揔意所稱雖異其制一也<lb/>
鄧德明南康記曰昔有盧躭仕州爲治中當元㑹至曉不<lb/>
<pb n="KR3k0012_SBCK_697-5b"/>
及朝化爲白鵠至閣前迴翔欲不威儀以帚擲之得一雙<lb/>
履躭驚還就列内外左右莫不駭異時歩騭爲廣州刺史<lb/>
意甚惡之便以狀聞遂至誅滅<lb/>
荆州記曰興安水邊平石上有石履<lb/>
搜神記曰宮亭湖孤石有一估客下都經其下見二女子<lb/>
云可爲妾買兩緉絲履自厚相報估客至都與置之並一<lb/>
箱置履在内留廟中去兼一書一刀忘而和留之及下去<lb/>
乗舟忽有鯉魚躍入剖之得刀與書<lb/>
幽明録曰晉太寧元年餘杭人姓王失其名徃上舎過廟<lb/>
乞福旣去亡履巳行五六里嬾復更反取一白衣人持履<lb/>
後至云宫使還君化爲鵠飛入田中<lb/>
列仙傳曰嘯父兾州人在曲周市𥙷履數十年不老人竒<lb/>
之<lb/>
<pb n="KR3k0012_SBCK_697-6a"/>
又曰昭帝旣葬鈎弋夫人空棺無屍但有絲履<lb/>
列異傳曰胡母班爲太山府君賷書詣河伯貽其青絲履<lb/>
甚精巧也<lb/>
漢武内傳曰七月七日西王母降履玄瓊鳯文之舄<lb/>
列女傳曰翟方進學於京師後母憐其㓜隨之長安織履<lb/>
以給之<lb/>
皇甫謚髙士傳曰陳仲字子終自齊適楚楚王欲以爲相<lb/>
其妻子曰家織履以食淡然而無爲樂在其中矣謝使者<lb/>
秦嘉與婦淑書曰今枉虎龍組緹履一緉<lb/>
髙文惠婦與文惠書曰今聊奉組生履一緉<lb/>
曹植賀冬表曰獻白文履七緉韈百副<lb/>
崔寔四民月令曰八月制韋履十月作白履<lb/>
劉楨魯都賦曰纎纎絲履粲爛鮮新表以文組綴以朱蠙<lb/>
<pb n="KR3k0012_SBCK_697-6b"/>
曹植洛神賦曰踐逺遊之人履曵霜綃之輕裙<lb/>
古樂府詩曰君子防未然不處嫌疑間瓜田不納履李下<lb/>
不正冠<lb/>
張華輕薄篇曰足下黄金履手中雙莫耶<lb/>
甄述女詩曰足躡承雲履豊趺暠春錦<lb/>
古詩曰頭上金釵十二行足下絲履五文章<lb/>
傅玄履銘曰戒之哉念履正無履邪正者吉之路邪者凶<lb/>
之徴<lb/>
賈誼弔屈原文曰章甫薦履漸不可乆嗟若先生獨離此<lb/>
咎<lb/>
　　　　　舄<lb/>
崔豹古今注曰舄以木置履下乾腊不畏泥溺也<lb/>
方言曰履中有木者謂之複舄自関而東謂之複履其上<lb/>
<pb n="KR3k0012_SBCK_697-7a"/>
單者謂之宛下單者謂之鞮<lb/>
詩曰公孫碩膚赤舄几几<lb/>
又南有嘉魚車攻曰赤芾金舄<hi>箋云金舄黄朱色也</hi>
周禮天官下曰屨人掌王及后之服屨爲赤舄黒舄赤繶<lb/>
黄繶青句素屨葛屨<hi>鄭玄曰王告服有九舄有三等赤舄爲上冕服之舄也王后亦服唯祭</hi>
<hi>服有舄鄭司農云赤繶黄繶黄繶以黄赤云絲爲下縁繶音憶</hi>
左傳曰楚子次于乾谿雨雪王皮冠秦復陶<hi>秦所遺羽衣也</hi>翠𬒳<lb/>
<hi>以翠羽飾𬒳</hi>豹舄<hi>以豹皮爲履</hi>執鞭以出<lb/>
三禮六服圖曰王后翬衣玄舄榆翟赤舄鞠衣着履<hi>鞠衣以下</hi>
<hi>皆履之</hi>
三禮圖曰複下曰舄單下曰履夏葛冬皮也<lb/>
說苑曰襄成君始封之時衣翠衣帶玉佩玉劒履縞舄<lb/>
典論曰中常侍張譲子奉爲太醫令與人飲酒輙掣引衣<lb/>
<pb n="KR3k0012_SBCK_697-7b"/>
掌發露形體以爲戲樂將罷又亂其舄履無不顛倒<lb/>
漢武内傳曰西王母履文鳯之舄<lb/>
列仙傳曰安期先生瑯瑘阜郷人秦始皇請見與語三日<lb/>
三夜賜金壁千萬出於阜郷皆置去留書以赤玉舄一枚<lb/>
以報<lb/>
拾遺録曰秦王子嬰寢於望夷宫夜夢有人長文鬚鬢絶<lb/>
青納王舄而乗丹車告云天下當亂王乃殺趙髙所夢則<lb/>
始皇之靈所着舄則安期所遺者<lb/>
列仙傳曰黄帝葬橋山山崩無尸唯劒舄存<lb/>
衝波傳曰足履萬錢之舄漂如日光宛如遊龍<lb/>
風俗通曰孝文身履革舄而衣弋綈<lb/>
又曰俗說明帝時尚書郎鄴令王喬毎月朔常詣臺朝帝<lb/>
恠其來數而無車馬密令太史候望言其臨至時常有雙<lb/>
<pb n="KR3k0012_SBCK_697-8a"/>
鳬從東南飛來因舉羅得一隻舄使上方識是四年中所<lb/>
賜尚書履也<lb/>
杜氏幽求曰褒衣博帶髙冠厚舄佩以珠璣結之纓蕤<lb/>
陳思王七啓曰金華之舄動趾遺光<lb/>
　　　　　韤<lb/>
說文曰韤足衣<lb/>
釋名曰韤末在脚也<lb/>
左傳曰衛侯與諸大夫飲酒禇聲子韈而登席公怒<lb/>
帝王丗紀曰武王伐紂行至啇山韈係解五人在前莫肯<lb/>
係皆曰臣所以事君非爲係韈<lb/>
漢書曰中山王來朝成帝賜食後飽起下韈係解成帝以<lb/>
爲不能而賢定陶王<lb/>
又曰景帝時王生者善爲黄老言甞召居廷中公卿盡㑹<lb/>
<pb n="KR3k0012_SBCK_697-8b"/>
張釋之爲廷尉王生頋曰吾韈解爲我結韈釋之跪而結之<lb/>
人或讓王生獨奈何辱張廷尉如此王生曰吾老且賤自<lb/>
度終亡益於張廷尉方今天下名臣吾故聊使廷尉跪結韤<lb/>
欲以重之諸公聞之賢王生而重釋之<lb/>
東觀漢記曰和帝召諸儒侍中賈逵黄香相難罷朝特頒<lb/>
賜履韈<lb/>
文子曰均爲縞也或爲冠或爲韈則履之<lb/>
又曰文王伐崇至鳯皇之墟而韈係解文王自結之太公<lb/>
問焉文王曰吾聞亡君所與處盡其役寡人雖不肖所與<lb/>
處皆先君之人也故無令結之<hi>漢舊儀曰凡齋玄豹韈耕用青韈</hi>
㑹稽典録曰賀劭爲人美容止與人交乆益敬之在官府<lb/>
常著韈希見其足<lb/>
崔浩女儀曰近古婦以冬至日進履韈於舅姑<lb/>
<pb n="KR3k0012_SBCK_697-9a"/>
張衡南都賦曰羅韈躡跡而容與<lb/>
曹植洛神賦曰凌波微歩羅韈生塵也<lb/>
皇甫規與馬融書曰謹上韈一量以通微薄<lb/>
秦嘉婦與嘉書曰今奉細布韈二量<lb/>
髙文惠婦與文惠書曰今奉織成韈一量<lb/>
曹植賀冬表曰獻韈七量并爲韈頌曰玉趾旣御履和蹈<lb/>
貞行與録邁動以福并<lb/>
後漢崔駰作韈銘<lb/>
太平御覽卷第六百九十七<lb/>
<pb n="KR3k0012_SBCK_697-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_502-1a"/>
太平御覽卷第五百二<lb/>
　　逸民部二<lb/>
　　　　　逸民二<lb/>
後漢書曰王符字節信安定臨涇人好學有志隱居著書<lb/>
度遼將軍皇甫規官歸安定郷人有貨買鴈門太守者還<lb/>
家謁規規卧不迎旣入而問卿在郡食鴈羙乎有頃王符<lb/>
在門規素聞符名乃驚遽而起衣不及帶屣履出迎援符<lb/>
手而還與同坐極歡時人爲之語曰徒見二千石不如一<lb/>
逄掖言書生道義之爲貴也<lb/>
又曰向栩字輔興河内朝歌人常讀老子狀如學道常坐<lb/>
竈北板床上積乆板乃有膝踝足指之處時賔客就之輙<lb/>
伏不起時人莫能測後徴拜侍中侃然正色百官憚之<lb/>
又曰梁鴻字伯鸞扶風平陵人同縣孟氏有女狀肥醜甚<lb/>
<pb n="KR3k0012_SBCK_502-1b"/>
黒力舉石臼擇對不嫁至年三十父母問其故女曰欲得<lb/>
賢如梁鴻者鴻聞娉之入門七日而鴻不荅妻乃跪床下<lb/>
請曰竊聞夫子髙義簡斥數婦妾偃蹇數夫今而見擇敢<lb/>
不請罪鴻曰吾欲裘褐之人可以俱隱今乃衣綺縞傅粉<lb/>
墨豈鴻所願哉妻曰以觀夫子之志耳妾自有隱居之服<lb/>
乃爲椎髻布衣操作具而前鴻大喜曰此眞梁鴻妻也字<lb/>
曰德曜孟光因共入霸陵山後至呉爲人賃舂毎歸妻爲<lb/>
具飡舉按齊眉<lb/>
又曰戴良字叔鸞汝南愼陽人母卒兄伯鸞居廬啜粥非<lb/>
禮不行良獨食肉飲酒哀至乃哭二人俱有毁容或問良<lb/>
曰子之居喪禮乎對曰然禮所以制情佚也情茍不佚何<lb/>
禮之所論哉豈若乎食旨不甘故毁容之實若味不存故<lb/>
口食之可也<lb/>
<pb n="KR3k0012_SBCK_502-2a"/>
又曰法眞字髙卿扶風郿人愽通内外圖典爲關西大儒<lb/>
弟子自逺方至者數百人性恬静寡欲不交人間事太守<lb/>
見之曰欲以功曹相屈光賛夲朝如何真曰以明府見待<lb/>
有禮故敢自同賔來若欲吏之真將在北山之北南山之<lb/>
南者矣太守玃然不敢復言<lb/>
又曰漢賔老父不知何許人也桓帝幸竟陵過雲夢臨沔<lb/>
水百姓莫不觀者老父獨耕不輟尚書郎張温異之使問<lb/>
曰人皆觀老父獨不觀何也父曰我野人耳不逹斯語請<lb/>
問天下亂而立天子耶治而立天子耶立天子以父天下<lb/>
耶役天下以奉天子耶昔聖王宰丗茅茨采掾而萬民以<lb/>
寧今子之君勞民自縱逸逰無忌吾爲子羞之又何忍與<lb/>
人觀之乎温大慙問其姓名不告而去<lb/>
謝沈後漢書曰龍丘萇呉郡人篤志好學王莽篡位隱居太<lb/>
<pb n="KR3k0012_SBCK_502-2b"/>
山以耕稼爲業公車徴不應更始時任延年十九爲郡東<lb/>
部尉折節下士鍾離意爲主簿自請萇爲門下祭酒延教<lb/>
曰龍丘先生淸過夷齊志慕原憲都尉洒掃其門猶懼辱<lb/>
之何召之有<lb/>
又曰鄭敬字次卿汝南人閑居不修人倫都尉逼爲功曹<lb/>
㕔事前樹時有清汁以爲甘露<hi>敬曰明府政未能致甘露此木汁耳辝病去隱處精</hi>
學同郡鄧敬公爲督郵過存敬敬方釣魚於大澤因折芰<lb/>
爲坐以荷薦肉瓠瓢盈酒言談彌日蓬廬蓽門琴書自娯<lb/>
丗祖公車徴不行<lb/>
又曰楊后字仲桓廣漢人潜身藪澤耦耕誦經司徒楊震<lb/>
表薦其髙操公車特徴不就益州刺史焦叅行部致謁后<lb/>
惡其苛暴時耕於大澤即委鉏疾逝叅志恚之収其妻子<lb/>
録繫欲以致后遂不知后所在乃出其妻子<lb/>
<pb n="KR3k0012_SBCK_502-3a"/>
又曰張奉字公先弟表字公儀河内人兄弟少有髙節立<lb/>
精舎教授惡衣麄食太傅袁隗以女妻奉送女奢麗奴婢<lb/>
百人皆𬒳羅縠輜軿光路婦入門數年奉住精舎有如路<lb/>
人其妻待奉入朝乃徑前跪曰家公年老不以妾頑陋使<lb/>
侍君巾櫛自知不副雅操君如欲執梁鴻之髙節妾欲懷<lb/>
孟光之徴志奉無以荅妻悉徹玩飾𬒳服奴婢着縵帛<lb/>
執紡績具奉然後納之諸公連徴不就謂之張氏兩<lb/>
賢<lb/>
又曰符融字偉明少爲都官郎耻之委去私事少府李膺<lb/>
膺常貴融融幅巾褐衣振䄂清談膺捧手髙聽歎息不暇<lb/>
郭林宗始入京師詣融融一見與定至交海内服融髙識<lb/>
公府連徴不就<lb/>
魏志曰張臶<hi>在甸切</hi>字子明少逰太學後遁常山并州牧髙<lb/>
<pb n="KR3k0012_SBCK_502-3b"/>
幹辟不至表安樂令不就後遷居任縣廣平太守盧毓到<lb/>
官二日綱紀曰承前致版謁臶毓教曰張先生所謂上不<lb/>
事天子下不友諸侯豈此版所可光飾哉但遣主簿奉書<lb/>
致羊酒之禮<lb/>
王隱晉書曰魏末有孫登字公和汲郡人無家属時人於<lb/>
汲郡北山上土窟中得之夏則編草爲裳冬則𬒳髪覆靣<lb/>
對人無言好讀易鼓琴𥘉冝陽山中作炭者忽見有人不語<lb/>
精神不似常人帝使阮籍徃視與語亦不應籍因大嘯野<lb/>
人乃笑曰爾復作向聲籍又爲嘯籍將求出野人不聽而<lb/>
去登　嘯如簫韶笙簧之音聲震山谷而還問炭人曰故<lb/>
是向人耳尋知求不知所止推問乆之乃知姓名<hi>孫登别傳</hi>
<hi>又載</hi>
又曰庾衮字叔褒頴川人與弟子治藩必跪而授條夌孰<lb/>
<pb n="KR3k0012_SBCK_502-4a"/>
穫者雖畢而多捃者衮退待間乃方自捃不曲行旁掇跪<lb/>
而把之每飢率其邑人入于山林拾橡爲郡功曹舉清白<lb/>
異行皆不就值亂携妻子入林慮民歸之葆於大頭山而<lb/>
田其下有終焉之心咳發柱杖將起杖跌墜岸而死<lb/>
又曰董京字威輦不知何許人太始𥘉值魏禪晉遂𬒳髪<lb/>
佯狂常宿白社中時乞於市得殘碎繒絮結以自覆全帛<lb/>
佳綿則不肯受著作孫楚就社中與語遂載與歸終不肯<lb/>
坐後數年去莫知其所其寢處得一石子及詩曰未丗流<lb/>
奔以文代質逝將抱此玄虚歸我寂寞之室<lb/>
又曰夏統字仲御㑹稽人常學戯舡其母疾市藥于洛陽<lb/>
賈充聞而訪之問曰卿居海濵作何戯習仲御曰能戯舡<lb/>
耳充因命焉仲御即登舟鼓枻爲鯆<hi>音甫</hi>䱐<hi>音浮</hi>之歌學鯆䱐<lb/>
之狀俄然雲霧杳冥白魚跳入其舡充甚異之因就與語<lb/>
<pb n="KR3k0012_SBCK_502-4b"/>
仲御不對充整服謝之仲御引掉而去弗之見也充乃歎<lb/>
曰可謂木人石心哉𥘉仲御在郷也人或說之使仕仲御<lb/>
㪍然作色謂之曰我安能隨俗低眉下意乎聞君之言不<lb/>
覺寒毛競竪白汗四匝顔如渥丹心如火炙舌不住齒口<lb/>
不能張兩耳閉塞雙眸俱瞑也遂竟不仕<lb/>
又曰董飬字仲道惠帝時遷楊后于金墉有侍婢十餘人<lb/>
賈后奪之然後絶膳八日而崩仲道喟然嘆曰天人旣滅<lb/>
大亂將至傾危宗廟在其日矣顧謂謝鯤阮千里等曰時<lb/>
旣如斯難可保也不如深居岩洞耳乃自荷檐妻子推鹿<lb/>
車入于蜀山莫知所止<lb/>
又曰郭文字文舉河内人隱居不仕常居臨安及呉興餘<lb/>
杭依山結廬臨清澗植榖種麻以供衣食常着葛巾披鹿<lb/>
皮其山多虎豹文獨無藩籬格障然虎豹並不至太興中<lb/>
<pb n="KR3k0012_SBCK_502-5a"/>
楊州刺史王導聞其名乃自迎與相見尋而逃去莫知所<lb/>
在<lb/>
又曰郭瑀字元瑜燉煌人也避丗不仕凉州牧張天錫遣<lb/>
使者孟公明備禮徴瑀乃指翔鴻以示之曰此鳥也飛青<lb/>
雲之外翔深谷之中自東自西安可籠也遂逃入山公明<lb/>
乃拘其門人瑀嘆曰吾入山逃禄避罪豈謂隱其行義翻<lb/>
乃害平人乎乃出就徴及至姑臧值天錫母卒括髪入弔<lb/>
三踊而出還入其山天錫弗能強之後莫知所在<lb/>
又曰霍原字休明燕國廣陽人也少有志力叔父坐法當<lb/>
死原入獄訟之楚毒備加終免叔父年十八觀太學行禮<lb/>
因留貴逰子弟聞而重之元康未原以賢良徴累下州郡<lb/>
以禮遣皆不到也<lb/>
又曰郭琦<hi>音竒</hi>字公偉太原晉陽人也少方直有雅重博學<lb/>
<pb n="KR3k0012_SBCK_502-5b"/>
武帝欲以琦爲著作郎問琦族人尚書郎郭彰彰素疾琦<lb/>
荅云不識帝曰若如卿言即堪郎矣遂決意用之及趙王<lb/>
倫簒位又欲用琦琦曰我巳爲武帝吏不容復爲今丗吏<lb/>
終身處於家<lb/>
又曰魯褒字元道南陽人也好學多聞以貧素自立元康<lb/>
之後綱紀大壞褒傷時之貪鄙乃隱姓名而著錢神論以<lb/>
刺之褒不仕莫知所終<lb/>
又曰任旭字次龍臨海章安人也㓜孤児童時勤於學及<lb/>
長立操清脩不染流俗郷曲推而愛之永康𥘉惠帝愽求<lb/>
清節俊異之士太守仇馥薦旭清貞㓗素學識通愽詔下<lb/>
以禮發遣旭以朝廷多故志尚隱遁辝疾不行元帝𥘉鎭<lb/>
江東聞其名辟爲祭酒並不就咸和二年卒<lb/>
魏氏春秋曰阮籍少時常逰蘇門山山有隱者莫知其姓<lb/>
<pb n="KR3k0012_SBCK_502-6a"/>
<pb n="KR3k0012_SBCK_502-7a"/>
</p>
<p>
</p>
  </div>
</body>
</text>
</TEI>
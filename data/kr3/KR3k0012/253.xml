<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_253-1a"/>
太平御覽卷第二百五十三<lb/>
　職官部五十一<lb/>
　　　内史　郡丞<lb/>
　　　郡叅軍　督郵<lb/>
　　　　内史<lb/>
史記曰汲黯字長孺公孫弘爲相乃上言曰右内史界部<lb/>
中多貴人宗室難治非素重臣不能任請徙黯爲内史數<lb/>
歳官事不廢<lb/>
漢書曰倪寛遷右内史寛旣治民勸農業表奏開六輔渠<lb/>
<hi>六輔謂京兆馮翊扶風河東河南河内也</hi>定水令以廣漑田收租稅時裁闊狹<lb/>
與民相假貸以故租多不入後有軍發右内史以負租課<lb/>
殿當免民聞皆恐失之大家牛車小家擔負輸租襁屬不<lb/>
絶課更最上由此愈竒寛<lb/>
<pb n="KR3k0012_SBCK_253-1b"/>
晉書曰孔季恭爲吴興内史吴興頻䘮太守言項羽神爲<lb/>
崇君居郡事竟無害也<lb/>
又曰王薈字敬文恬虚守靖不競榮利少歷清官除吏部<lb/>
郎侍中建威將軍呉國内史時年餞粟貴人多饑死薈以<lb/>
私米作饘粥以飴餓者所濟活甚衆<lb/>
梁書曰頋憲之爲衡陽内史先是郡境連歳疾疫者死者<lb/>
太半棺木尤貴悉裏以生席弃之路傍憲之下車分告屬<lb/>
縣求其親黨悉令殯葬其家人絶滅者憲之爲出公禄使<lb/>
綱紀營護之又土俗山民有病輙云先祖爲禍皆開冢剖棺<lb/>
水洗枯骨名爲除祟憲之曉諭爲陳生死之別事不相由<lb/>
風俗遂改時刺史王奐新至唯衡陽獨無訟者乃歎曰頋<lb/>
衡陽之化至矣<lb/>
又曰傅昭爲安成内史郡自宋巳來兵亂相接郡府舎稱<lb/>
<pb n="KR3k0012_SBCK_253-2a"/>
凶毎昬旦聞人鬼相觸在任者鮮以吉終及昭至有人夜<lb/>
見甲兵出曰傅公善人不可侵犯乃騰虚而去有頃風雨<lb/>
忽至飄郡㕔事入隍中自是郡遂無患咸以昭貞正所致<lb/>
又曰傅昭爲安成内史郡多猛獸爲害常乃命去檻穽猛<lb/>
獸竟不爲害<lb/>
又曰殷鈞字季和陳郡長平人也爲臨川内史鈞體多疾<lb/>
閉閤卧理而百姓化其德刼盗皆奔出境<lb/>
又曰伏暅爲永陽内史在郡清㓗政務安静郡人何貞秀<lb/>
等一百五十四人詣州言狀湘州刺史以聞詔勘有十五<lb/>
事爲吏人所懐帝善之<lb/>
隋書曰樊子蓋爲河南内史屢有治績文帝謂曰今爲公<lb/>
別造玉麟符以代銅獸也<lb/>
唐書曰王及善契丹作亂山東不安起授滑州刺史則天<lb/>
<pb n="KR3k0012_SBCK_253-2b"/>
謂曰邊賊反叛卿雖疾閤可將妻子曰行三十里緩歩至<lb/>
彼與朕卧理此州以斷河路也因問朝廷得失及善備陳<lb/>
理亂之冝十餘道則天曰彼末事也此爲夲也卿不可行<lb/>
乃留拜内史<lb/>
　　　　　郡丞<lb/>
漢書曰黄霸爲頴川郡守有郡丞老病聾督郵欲逐之覇<lb/>
曰許丞廉吏雖老尚能拜起送迎止頗重聽何傷其善助<lb/>
之無失賢者意<lb/>
又曰黄覇爲河南太守丞霸爲人明察内敏又習文法爲<lb/>
丞處職當於法令太守甚任之吏民愛敬焉<lb/>
東觀漢記曰光武議靈臺所處上謂桓譚曰吾欲䜟决之<lb/>
何如譚黙然曰臣不讀䜟上問其故譚復言䜟非經上大<lb/>
怒曰桓譚非聖無法將下斬之譚叩頭流血良乆乃得解<lb/>
<pb n="KR3k0012_SBCK_253-3a"/>
出爲六安郡丞意忽忽不樂病卒時年七十餘<lb/>
又曰趙典兄子温𥘉爲京兆郡丞歎曰大丈夫生當雄飛<lb/>
安能雌伏遂弃官而去後官至三公<lb/>
謝丞後漢書曰劉平爲濟陽郡丞太守劉育甚重之任以<lb/>
郡職<lb/>
漢名臣奏曰張禹奏曰案令丞相奏事司直持案長史將<lb/>
簿中二千石奏事皆與其丞合縁是以臣下各得盡心竭誠<lb/>
而事公明<lb/>
王隱晉書曰范晷字彦長南陽人僑居清河仕爲郡五官<lb/>
後爲河内郡丞時裴叔則爲河内郡知之爲裴所伏後爲<lb/>
侍御史<lb/>
隋書曰張湏陁爲齊郡丞屬歳饑糓米湧貴湏陁將開倉<lb/>
賑給官屬咸曰待詔勑不可擅與湏陁曰今帝在逺遣使<lb/>
<pb n="KR3k0012_SBCK_253-3b"/>
徃來必掩歳序百姓有倒懸之急如待報至當委溝壑矣<lb/>
吾若以此獲罪死無所恨先開倉而後上狀帝知之而不<lb/>
責也<lb/>
又曰王文同爲恒山郡丞有一人豪猾毎持長吏短前後<lb/>
守令咸憚之同下車聞其名召而數之因令左右剡木爲<lb/>
大撅埋於廷出尺餘四角各埋小撅令其露心於木撅上<lb/>
縛四支於小撅以捧毆其背應時潰爛郡中大駭吏人相<lb/>
視懾氣<lb/>
唐書官品志曰丹陽㑹稽吴郡吴興及萬户郡丞並六百<lb/>
石<lb/>
汝南先賢傳曰周防字偉公年十六任郡小吏丗祖廵狩<lb/>
汝南召椽史試經防尤能誦讀拜爲守丞防以未冠請去<lb/>
師事徐州刺史蓋豫明經舉孝廉拜郎中<lb/>
<pb n="KR3k0012_SBCK_253-4a"/>
陸機集上表曰伏見司徒下諌議大夫張暢除當爲豫章<lb/>
内史丞暢才思清敏志節貞厲秉心立操早有名譽其年<lb/>
時舊比多歷郡守唯暢陵遟自首未齒而佐下藩遂蹈碎<lb/>
濁於暢名實居之爲劇前後未始有此愚以爲冝解舉試<lb/>
以近縣詔暢旣爲是人所稱便差代<lb/>
　　　　　郡叅軍<lb/>
晉書曰阮子避亂渡江元帝以爲安東叅軍蓬髮飲酒不<lb/>
以王務縈心<lb/>
北史曰盧文偉少孤有志尚頗渉經史年三十八始舉秀<lb/>
才除夲州平北府流叅軍說刺史裴擕案舊迹脩督冗陂漑<lb/>
田萬頃人頼其利<lb/>
晉劉弘教曰太康以來天下無虞遂共尚無爲貴談莊老<lb/>
少有說事外託論公務内但共談笑今即同舟而載安可<lb/>
<pb n="KR3k0012_SBCK_253-4b"/>
不人人致力耶<lb/>
　　　　　督郵<lb/>
韋昭辯釋名曰釋云督郵主諸縣罰以負郵殷糺攝之也<lb/>
漢書曰田延年爲河東太守行縣在平陽召故吏五六十<lb/>
人延年皆臨見令有文者東有武者西閱數十人次到尹<lb/>
翁歸獨伏不肯起對曰翁歸文武兼備唯所施設延年召<lb/>
上辭問甚竒其對使歸府案事發姦窮竟事情延年大<lb/>
重之徙署督郵河東二十縣分爲兩部閱孺部汾北翁歸<lb/>
部汾南<lb/>
又曰孫寳爲京兆尹以立秋日署故吏侯文爲東部督郵<lb/>
入見勑曰鷹隼始擊常順天氣取姦惡以成嚴霜之誅椽<lb/>
部拒有人乎文曰無其人不敢空受職寳曰誰文曰霸陵<lb/>
杜穉秀寳曰更言其次文曰犲狼方横道不宜復問狐狸<lb/>
<pb n="KR3k0012_SBCK_253-5a"/>
穉秀聞之杜門不通水火穿後牆爲小戸不敢犯法<lb/>
東觀漢記曰趙勤字孟卿南陽棘人明逹好學介然特立<lb/>
太守駱珎召署曹吏至掾督郵太守桓虞下車葉令雍霸<lb/>
及新野令皆不遵法乃復勤督郵到葉見霸不問縣事但<lb/>
髙談清論以激厲之霸即陳責解印綬去勤還入新野界<lb/>
令聞霸巳去遣吏奏記陳罪復還印綬去虞乃歎曰善吏<lb/>
加良鷹矣下韝即中<lb/>
又曰虞延陳留人光武東廵過小黄髙帝母昭靈后園陵<lb/>
在焉延爲部督郵詔呼引見問園陵之事延占拜可觀其<lb/>
園陵樹蘖皆諳其數爼豆犧牲頗曉其禮帝善之勑延從<lb/>
駕到魯還經封丘城門下小不容羽盖上怒使撻侍御史<lb/>
延因陛見引咎以爲罪在督郵上詔曰以陳留督郵虞延<lb/>
故貸御史罪<lb/>
<pb n="KR3k0012_SBCK_253-5b"/>
後漢書曰馬援爲郡督郵送囚至司命府<hi>王莽置司命官上公巳下皆烈</hi>
<hi>糺察</hi>囚有重罪援哀而縱之遂亡命北地遇赦因留牧畜<lb/>
又曰陳球爲繁隂令時魏郡守諷縣求賄球不與太守怒<lb/>
撾督郵令逐球督郵不肯曰魏郡十五城獨繁陽有異政<lb/>
令逐之將致議於天下太守乃止<lb/>
司馬彪續漢書曰鐘離意仕郡爲督郵縣亭長受民雞酒<lb/>
府下記考之意封還記詣閤白見以春秋責重先内後外<lb/>
政化之夲由近及逺冝先請府内且闊細微太守賢之<lb/>
謝承後漢書曰㑹稽謝夷吾字堯卿爲西部督郵烏程長<lb/>
有罪太守第五倫使夷吾徃收之到縣入閤便大哭以三<lb/>
百錢爲禮便歸倫問其故對曰三十日中當死故不收之<lb/>
至時果如其言<lb/>
謝承後漢書曰許慶字子伯家貧爲郡督郵牛車郷里號<lb/>
<pb n="KR3k0012_SBCK_253-6a"/>
曰軺車郵慶甞與友人談論漢無統嗣幸臣專勢丗俗衰<lb/>
薄賢者放退慨然據地悲哭時人稱許子伯哭丗<lb/>
又曰聞人襲爲郡督郵行則負擔卧則無𬒳連<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>皮以自<lb/>
覆不受人食之費<lb/>
魏志曰蒲寵字伯寜山陽昌邑人年十八爲郡督郵時郡<lb/>
内李朔等擁部曲害于平民太守使寵糺焉朔等請罪不<lb/>
復侵掠<lb/>
又曰髙堂隆字叔平平陽人魯髙堂生後也少爲諸生太<lb/>
守薛悌命爲督郵督軍與悌争名悌而呵之隆案劒叱督<lb/>
軍曰昔魯定見侮仲尼歴階趙彈秦筝相如進缶臨臣名<lb/>
君義之所討也督軍失色悌起止之<lb/>
列異傳曰汝南北部督郵西平劉伯夷有大才略案行到<lb/>
懼武亭夜宿或曰此亭不可宿伯夷乃獨徃宿去火誦詩<lb/>
<pb n="KR3k0012_SBCK_253-6b"/>
書五經訖卧有頃轉東首以絮巾結兩足以幘冠之拔劒<lb/>
解帶夜時有異物稍稍轉近忽來覆伯夷伯夷屈起以𬒮<lb/>
掩之以帶繫魅呼火照之視得一老狸色赤無毛持火燒<lb/>
殺之明日發視樓屋間得魅所殺人髮結數百枚於是亭<lb/>
遂清静舊說狸髠千人得爲神也<lb/>
漢魏先賢行狀曰故宗正南陽劉伯字奉先少履清節忠<lb/>
亮正直研精文學無不綜覽甞爲督郵時豫章太守虞績<lb/>
以饕餮穢汙徴至郡界當就法車不肯就坐伯乃㧞刀敺<lb/>
績績恐就車乃徑上尚書以肅王道<lb/>
廣州先賢傳曰徐徴字君求蒼梧茘浦人少有方直之行<lb/>
不撓之節頗覽書傳尤明律令延憙五年徴爲中部督郵<lb/>
時唐帝恃豪貴京師號爲唐獨語遣賔客至蒼梧頗不拘<lb/>
法度徴便收客郡市髠笞乃白太守太守大怒收徴送獄<lb/>
<pb n="KR3k0012_SBCK_253-7a"/>
主簿守閤白此人無故賣買旣侵百姓汙辱婦女徐徴上<lb/>
念明政據刑申耻今便治郡無復爪牙之吏後督郵當徒<lb/>
跣行奉諸貴戚賔客耳太守荅知徴爲是迫不得巳<lb/>
㑹稽先賢傳曰茅開字季闔餘姚人爲督郵平决厭衆心<lb/>
甞之部歴其家不入門當路向堂朝拜府君益善之<lb/>
鐘離意別傳曰汝南黄讜拜㑹稽太守召意署北部督郵<lb/>
時郡中大疫黄君轉署意中部督郵意乃露車不冠身循<lb/>
行病者門入家賜與醫藥詣神廟爲民禱祭其所臨戸四<lb/>
千餘人後日府君出行灾眚百姓攀車言曰明府不湏出<lb/>
也但得鐘離督郵民皆活也<lb/>
馬融長笛賦序曰融旣博覽又好音樂能皷琴吹笛爲督<lb/>
郵獨卧平陽鄔中有洛客舎逆旅吹笛融聞甚悲遂作長<lb/>
笛賦云尓<lb/>
<pb n="KR3k0012_SBCK_253-7b"/>
</p>
<p>
太平御覽卷第二百五十三<lb/>
</p>
<p>
</p>
  </div>
</body>
</text>
</TEI>
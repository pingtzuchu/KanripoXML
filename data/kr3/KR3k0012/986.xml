<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_986-1a"/>
太平御覽卷第九百八十六<lb/>
藥部三<lb/>
　　　　　芝下<lb/>
抱朴子曰千歲之枯木其下根如坐人長七寸刻之有血<lb/>
以其血塗足下可以歩行水上不沒以塗人鼻入水水爲<lb/>
之開可以止住淵底也以塗身則隱形欲見則拭之又可以<lb/>
治病病在腹内則刮服一刀圭其腫痛在外者隨其所在刮<lb/>
一刀圭以摩之皆手下即愈假令左足有疾則刮塗人左<lb/>
足也<lb/>
又曰松樹枝三千歳者其皮中有聚脂狀如龍形名曰飛<lb/>
節芝大者十斤末服之盡一斤得五百歳<lb/>
又曰樊桃芝其木如昇龍其花葉如丹蘿其實如翠鳥髙<lb/>
不過五尺生於名山之隂東流泉水之上以夏至後伺之<lb/>
<pb n="KR3k0012_SBCK_986-1b"/>
得末服之一株得五千歳<lb/>
又曰叅成芝赤色有光扣之枝葉如金石之音折而續之<lb/>
即復如故<lb/>
又曰木渠芝寄生大木上如蓮花九莖一叢其味甘而辛<lb/>
建木芝實生於都廣其皮如纓蛇其實如鸞鳥此三芝得<lb/>
服之白日昇天也<lb/>
又曰黄蘆子尋木華玄液華此三芝生於㤗山要鄊及奉<lb/>
髙有得服之皆令人壽千歳也<lb/>
又曰千歳鷰其窠户北向其色多白而尾毛掘取隂乾末<lb/>
服得五百歳凡此百二十種皆肉芝也<lb/>
又曰<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>芝或生深山之中或生大木之下或生泉水之側<lb/>
其狀或如宫室或如車馬或如龍虎或如飛鳥五色無常<lb/>
亦百二十種自有圗也皆當禹歩徃採取之刻以骨刀隂<lb/>
<pb n="KR3k0012_SBCK_986-2a"/>
乾末服方寸匕令人昇仙中者數千歳下者千歳欲求芝<lb/>
草入名山必以三月九月此山開出神藥之月也勿以山<lb/>
浪日必以天輔時三竒㑹尤佳出三竒吉門到山湏六隂<lb/>
之日明堂之時帶靈寳符牽白犬抱白雞以白鹽一㪷及<lb/>
開山符檄着大石上執吴唐草一抱以入山山神喜必得<lb/>
芝也又<hi>採芝服芝</hi>欲得王相專和之日支干上下相生爲佳此<lb/>
諸芝名山多有之但凡庸道士心不精志行穢德薄又不暁<lb/>
入山之術雖得其圗不知其狀亦終不能得也山無大小<lb/>
皆有鬼神其鬼神不以芝與人人　雖踐之不可見也<lb/>
又曰草芝有獨揺芝無風自動其莖大如手指赤如丹素<lb/>
葉似莧其根有大魁如斗有細者如雞子十二枚周繞大根四<lb/>
方似倣俲十二辰也相去丈許皆有細根如白髮以相連<lb/>
生髙山深谷之上其所生左右無草得其大魁末服之盡<lb/>
<pb n="KR3k0012_SBCK_986-2b"/>
則千歳服其細者一枚百歳可以分他人也壊其大根即<lb/>
隱形欲見則左轉而出之<lb/>
又曰牛角芝生虎壽山及吴陵上狀似葱而特生如牛角<lb/>
長三四尺青色末服方<hi>寸匕日三</hi>服至百日則得千歳矣<lb/>
又曰龍仙芝狀似昇龍之相負也以葉爲鱗其根則如蟠<lb/>
龍服一株得千歳矣<lb/>
又曰紫珠芝其莖黄其葉赤其實如李而紫色二十四枚<lb/>
輙相連而垂如貫珠也<lb/>
又曰白符芝髙四五尺似梅常以大雪而花季冬而實<lb/>
又曰朱草芝九曲有三葉葉有實也<lb/>
又曰五德芝狀似樓殿莖方其葉五色各具而不雜狀如<lb/>
偃盖中甞有甘露紫光起數尺<lb/>
又曰龍衘芝常以仲春對生三節十二枚下根如坐人<lb/>
<pb n="KR3k0012_SBCK_986-3a"/>
凡此草芝又有百二十種隂乾服之則令人與<hi>天地</hi>相畢或<lb/>
得千歳二千歳<lb/>
又曰肉芝者謂萬歳蟾蜍頭上有角頷下有丹書八宇以<lb/>
五月五日日中時取之隂乾百日以其足畫地即爲流水<lb/>
千歳蝙蝠色如白雪集則倒懸腦重故也此二物得而隂<lb/>
乾末服之令人壽四萬歳千歳龜五色具額上兩骨起似<lb/>
角以羊血浴之乃剔取服之　壽千歳行山中見小人<lb/>
乗車馬長七八寸者肉芝也取服<hi>即成</hi>仙凡百二十種皆肉<lb/>
芝<lb/>
漢武内傳曰仙芝上蘂有大真虹芝<lb/>
論衡曰章帝時零陵生芝草五本<lb/>
又𥘉禀篇曰未草之莖如鍼紫芝之栽如豆如珠玉者禀<lb/>
氣而生亦猶此也<lb/>
<pb n="KR3k0012_SBCK_986-3b"/>
茅君内傳曰勾曲山上有神芝五種第一曰龍仙芝似交<lb/>
龍之相負服之爲太極仙卿第二曰名叅成芝赤色有<lb/>
光扣其枝葉如金石之音折而續之即如故服之爲<lb/>
太極大夫第三曰燕胎芝其色紫形如葵葉燕象如<lb/>
欲飛狀光明洞徹服一株拜爲太清龍虎仙君第四曰名<lb/>
夜光芝其色青實正白如李夜視其實如月光照洞一<lb/>
室服一株爲太清仙官第五曰玉芝色白如玉剖食<lb/>
拜三官正真御史也<lb/>
神仙傳曰漆飛黄子張虚字子黄遼人也行玄素之道年<lb/>
二百歳有少容服九英盖芝石象而得道也<lb/>
又曰刁子然服赤烏散及夜光芝仙人採芝圗曰芝生於<lb/>
名山食之令人乗雲能上天觀望八極通見神明鳯凰芝<lb/>
草生於名山之上金玉間文石上隂乾治食一年令人羽翼<lb/>
<pb n="KR3k0012_SBCK_986-4a"/>
皆生壽千歳能乗雲與鳯凰俱<lb/>
又曰水芝生於名山大谷之隂治食之能入水中乗雲行<lb/>
通神明能使百鬼甘露芝生於石山之隂有五彩覆之<lb/>
又曰車馬芝生於名山之中此尭時七車馬化爲之能得<lb/>
食之乗雲而行上有雲氣覆之萬年芝生於名山之中及<lb/>
蓬萊山<lb/>
又曰地芝生於名山得食之延年益壽一舉<hi>千里</hi>走越江海<lb/>
又曰月芝生於名山之隂金石珠玉之間隂乾治食令人<lb/>
有毛二尺延壽萬歳<lb/>
又曰土芝生於名山之隂黄雲覆之此戊巳中宫黄帝之<lb/>
精食之益壽八千<lb/>
又曰黒雲芝生於名山大谷涼泉之間黒盖赤裏莖黒味<lb/>
鹹苦食之一年能入火不燋入水不漬石芝生於名山之<lb/>
<pb n="KR3k0012_SBCK_986-4b"/>
隂色黄上有不死之藥如甘露味極美取而食之令人不<lb/>
死赤松子所服山芝之居東西行三南北行五此爲山芝<lb/>
其色皆白山芝者韓終所食也與天地相極延年益壽通<lb/>
神明矣<lb/>
又曰人芝生於名山之隂青盖白莖黄龍芝生於神仙之<lb/>
中狀如黄龍雲氣芝生於名山之中盖白莖白裏赤天芝<lb/>
生於名山之隂千秋芝生於大谷中四方異色南赤西白北<lb/>
黒東青食之不老老者不死雷芝生於名山之隂白石之<lb/>
上有白雲覆<hi>之黄</hi>雲芝生於名山之中金石間上有黄雲覆<lb/>
之食之壽千歳令人通見神明乗雲爲車風爲馬青雲<lb/>
芝生於名山之隂雲母芝生於<hi>名山</hi>澤泉之旁白虎芝生於<lb/>
名山之隂大木下狀如虎盖青味辛食之令人有力<lb/>
又曰東方芝生於山東之隂南方芝生於神山之陽北方<lb/>
<pb n="KR3k0012_SBCK_986-5a"/>
芝生於北海之山大谷水中狀異而澤西方芝生於崑崙<lb/>
之上金石間萬年<hi>芝牛</hi>於名山之隂<lb/>
又曰夜光芝生於名山之隂大谷凉泉中金石間有浮雲<lb/>
翔其上太一芝生於名山之陽盖黄莖赤得而食之令人<lb/>
不老與天地相保<lb/>
又曰虎芝生於名山之隂狀如虎食之身輕延壽八百年<lb/>
鳴鳥芝生於名山多林之陽狀如鳥五色隂乾治食令人<lb/>
身輕與風俱行<lb/>
又曰赤龍芝生於名山之隂源泉<hi>澤泉中状如龍其色赤白以秋採之便有白</hi>光<lb/>
食之壽與天地無極黒龍芝生於名山之中大木下黒色<lb/>
如龍食之便令人能入水中<lb/>
孫氏瑞應圖曰芝草常以六月生春青夏紫秋白冬黒<lb/>
十洲記曰祖州有飬神丹芝似菰苗長三四尺人死以草<lb/>
<pb n="KR3k0012_SBCK_986-5b"/>
覆之皆活服之長生秦始皇時大疫多有死者<hi>有鳥</hi>如烏衘<lb/>
此草以覆死人面燈時皆活始皇聞以問北郭鬼谷先生<lb/>
先生曰此不死草也生瓊田中又有鍾山仙家數十萬耕<lb/>
田種芝草<lb/>
嵩高山記曰嵩髙山上有神芝人芝者狀似小兒地芝者辟<lb/>
方一尺如黄金色覆以五色雲有神龍守之食者可以遐<lb/>
年<lb/>
崔豹古今注曰元和二年芝生沛如人冠狀又如章武如<lb/>
人抱三子狀成帝建初五年芝生頴川常以六月中生一<lb/>
葉春青夏紫秋白冬黒十月復黄氣岀上尺五寸<lb/>
愽物志曰名山生神芝不死之草上芝爲車馬形中芝爲<lb/>
人形下芝爲六畜形<lb/>
唐新語曰崔希嶠以孝友稱丁内憂哀毀過禮爲鄭縣丞<lb/>
<pb n="KR3k0012_SBCK_986-6a"/>
芝草生所居堂一宿而葩盖盈尺<lb/>
杜寳大業拾遺録曰七年六月東都永康門内㑹昌門東<lb/>
生芝草百二十莖散在地周十歩許紫莖白頭或白莖黑<lb/>
頭或有枝或無枝亦有三枝如古岀宇者地内根並如綿<lb/>
大相連着乾陽殿東東上閣前槐樹上生芝九莖共本相<lb/>
扶而生中莖最長兩邊八莖相次而短有如樓閣甚㓗白<lb/>
武賁郎将叚文操留守畫圖表奏<lb/>
本草經曰青芝一名龍芝食之身輕不老神仙生太山山<lb/>
谷亦生五岳地上<lb/>
又曰黄芝一名金芝食之神仙生嵩髙山山谷中<lb/>
又曰赤芝一名丹芝食之爲神仙生霍山山谷<lb/>
又曰黒芝一名玄芝生恒山山谷<lb/>
又曰紫芝一名木芝乆服延年作神仙生<hi>山岳</hi>地上色紫形<lb/>
<pb n="KR3k0012_SBCK_986-6b"/>
如桑〇吴氏本草經曰紫芝一名木芝<lb/>
九歌曰采三秀兮於山門<hi>三秀芝草</hi>石磊磊兮葛蔓蔓繆襲<lb/>
神芝賛曰青龍元年五月庚辰神芝生乎長平之習陽其色<lb/>
紫丹其質光曜髙尺八寸五分散爲三十有六莖枝幹連<lb/>
屬有似珊瑚之形詔御府匱而藏之具盡其形<lb/>
古瑞命記曰王者慈仁則<hi>生食芝則延年</hi>又神農氏之論芝也云<lb/>
山川與四時五行隂陽晝夜之精以生五色神芝皆爲聖<lb/>
王休祥焉自漢孝武顯宗世號隆盛而元封永平所紀神<lb/>
芝方斯蔑如也且其枝幹條莖本末相承乃恊于天官之<lb/>
數非神明其數孰能如此<lb/>
天台山賦曰五芝含秀而紛敷<lb/>
嵇康詩曰煌煌靈芝一年三秀<lb/>
太平御覽卷第九百八十六<lb/>
</p>
<p>
</p>
  </div>
</body>
</text>
</TEI>
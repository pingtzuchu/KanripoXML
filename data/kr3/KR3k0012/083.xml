<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_083-1a"/>
太平御覽卷第八十三<lb/>
　皇王部八<lb/>
　　　　殷帝成湯　帝外丙　帝仲壬<lb/>
　　　　帝太甲　帝沃丁　帝太庚<lb/>
　　　　帝小甲　帝雍巳　帝太戊<lb/>
　　　　帝仲丁　帝外壬　帝河亶甲<lb/>
　　　　帝祖乙　帝祖辛　帝沃甲<lb/>
　　　　帝祖丁　帝南庚<lb/>
　　　　帝陽甲　帝盤庚<lb/>
　　　　帝小辛　帝小乙<lb/>
　　　帝武丁　帝祖庚<lb/>
　　　　帝祖甲　帝廩辛<lb/>
　　　　帝庚丁　帝武乙<lb/>
<pb n="KR3k0012_SBCK_083-1b"/>
　　　帝太丁　帝乙<lb/>
　　帝紂<lb/>
　　　　　殷帝成湯<lb/>
史記曰殷之祖契<hi>音薛</hi>母曰簡狄有娀氏之女爲帝嚳次妃<lb/>
三人行浴見玄鳥墯其卵簡狄取吞之因孕生契契長佐<lb/>
禹治水有功舜乃命契曰百姓不親五品不遜汝爲司徒<lb/>
而敬敷五敎　在寛封於啇賜姓子氏契興於唐虞大<lb/>
禹之際功業著於百姓百姓以平契卒子昭明立昭明卒<lb/>
子相土立相土卒子昌若立昌若卒子曹圉立曹圉卒子<lb/>
冥立子冥卒子振立子振卒子微立微卒子報丁立報丁<lb/>
卒子報乙立報乙卒子報丙立報丙卒子主壬立主壬卒<lb/>
子主癸立主癸卒子天乙立是爲成湯<lb/>
帝王丗紀曰成湯一名帝乙豐下兊上指有胼倨身<lb/>
<pb n="KR3k0012_SBCK_083-2a"/>
楊聲長九尺臂四肘有聖德諸侯有不義者湯從而征之<lb/>
誅其君吊其民天下咸恱故東征則西夷怨南征則北狄<lb/>
怨曰奚爲而後我故仲虺誥曰徯我后后來其蘇者也凡<lb/>
二十七征而德施於諸侯焉及夏桀無道湯使人哭之桀<lb/>
囚湯於夏臺而後釋之諸侯由是咸叛桀附湯同日貢職<lb/>
者五百國三年而天下悉服湯自伐桀後大旱七年洛川<lb/>
竭使人持三足鼎祝於山川曰慾不節耶使民疾耶苞苴<lb/>
行耶䜛夫昌耶宫室營耶女謁行耶何不雨之極也殷史<lb/>
卜曰當以人禱湯曰吾所爲請雨者民也若必以人禱吾<lb/>
請自當遂齋戒剪髪斷爪以巳爲牲禱於桑林之社曰唯<lb/>
予小子履敢用玄牲告于上天后土曰萬方有罪罪在朕<lb/>
躬朕躬有罪無及萬方無以一人之不敏使上帝鬼神傷<lb/>
民之命言未巳而大雨至方數千里<lb/>
<pb n="KR3k0012_SBCK_083-2b"/>
河圗曰扶都見白氣貫月感生黒帝湯<hi>詩含神霧帝王丗紀並同</hi>
雒書靈准聽曰黒帝子湯長八尺一寸或曰七尺連珠庭<lb/>
臂二肘<lb/>
春秋元命包曰湯臂二肘是謂神剛<lb/>
又曰湯之時其民大樂其救之於患害故樂名大護護者<lb/>
救也<lb/>
尚書琁璣鈐曰湯受金符<hi>金符禹録</hi>白狼銜鈎入殷朝<hi>鈎縛束之要明</hi>
<hi>湯得天下之要也</hi>
尚書中候曰天乙在亳諸隣圖襁負歸德東觀乎洛降三<lb/>
分沉璧<hi>降下也以厚三分之璧玉沉雒水</hi>退立榮光不起<hi>沉畢退而立侯神榮光不起</hi>
黄魚雙躍出濟于壇<hi>魚者無足翼言桀孤時無黨可伐也黄者所以遏水今土歸湯則金助矣</hi>
<hi>濟上也雖祭猶爲位告神故有壇</hi>黒鳥以雄隨魚亦止<hi>黑鳥黒帝叶光紀之使以用也</hi>化<lb/>
爲黒玉赤勒曰玄精天乙受神福伐桀克<hi>化变也勒劾也玄水也</hi>三<lb/>
<pb n="KR3k0012_SBCK_083-3a"/>
年天下悉合<hi>諸侯悉合歸之</hi>
又曰玄鳥翔水遺卵于流娀簡拾吞生契封商<hi>玄鳥鷰也翔水徘徊</hi>
<hi>於水上娀娀氏也簡二狄也契母名商國名詩云天命玄鳥降而生商是也</hi>
書曰伊尹相湯伐桀升自陑遂與桀戰于鳴條之野<lb/>
又曰自契至于成湯八遷湯始居亳從先王居<lb/>
尚書大傳曰湯之君民聽寛而獄省<lb/>
又曰夏人飲醉者持不醉者不醉者相和而歌曰盍歸于<lb/>
亳盍歸于亳亳亦大矣故伊尹退而間居深聽樂聲<hi>思其故也</hi>
<hi>是時伊尹仕桀</hi>更曰覺兮較兮吾大命格兮<hi>覺兮爲先知者較兮謂直道者也格至也</hi>
去不善而就善何樂兮伊尹入告于桀曰大命之亡有日<lb/>
矣桀啞然笑曰天之有日猶吾之有民也日亡吾亦亡矣<lb/>
是以伊尹遂去夏適湯<lb/>
又曰湯放桀也居中野士民皆奔湯桀與其屬五百人南<lb/>
<pb n="KR3k0012_SBCK_083-3b"/>
徙千里止於不齊不齊民徃奔湯桀與其屬五百人徙於<lb/>
魯魯士民復奔湯桀曰國君之有也吾聞海外有人與五<lb/>
百人俱去<lb/>
又曰湯放桀而歸於亳三千諸侯大㑹湯取天子之璽置<lb/>
之於天子之坐左復而再拜從諸侯之位湯曰此天子之<lb/>
位有道者可以處之矣夫天下非一家之有也唯有道者<lb/>
之有也唯有道者冝處之湯以此三讓三千諸侯莫敢即<lb/>
位然後湯即天子之位<lb/>
韓詩内傳曰湯爲天子十三年年百歲而崩葬於徴今扶<lb/>
風徴陌是也<lb/>
春秋演孔圖曰夏民不康天果命湯白虎戯朝白雲入房<lb/>
<hi>白虎白雲皆金精也</hi>
逸書曰成湯自契至湯八遷湯始居亳<lb/>
<pb n="KR3k0012_SBCK_083-4a"/>
紀年曰湯有七名而九征<lb/>
說苑曰湯欲伐桀伊尹請且乏貢職以觀夏動桀怒起九<lb/>
夷之師伊尹曰未可彼尚能起九夷之師是罪在我也湯<lb/>
乃謝服入貢職明年又乏貢職桀起九夷之師九夷之師<lb/>
不起伊尹曰可矣湯乃興師<lb/>
越絶書曰湯行仁義敬鬼神天下皆一心歸之<lb/>
孟子曰湯居亳與葛伯爲隣葛伯不祀湯使人問曰何爲<lb/>
不祀曰無以供犠牲湯遺之牛羊葛伯得而食之又不祀<lb/>
湯又問之曰無以供粢盛湯使亳民爲之耕老弱饋食葛<lb/>
伯率衆要其酒肉黍稻者遮而奪之不授則殺之有童子<lb/>
以黍肉餉殺而奪之書曰葛伯仇餉此之謂也爲其殺是童<lb/>
子湯乃興師伐葛四海之内皆曰非冨天下也爲疋夫疋<lb/>
婦復讎<hi>言湯不今見天下冨爲一夫報仇也</hi>
<pb n="KR3k0012_SBCK_083-4b"/>
又曰湯始征自葛始十一征而無敵於天下東征而西夷<lb/>
怨南征而北夷怨曰奚爲後我民望之若大旱之望雨也<lb/>
歸市者不止耕者不變誅其君吊其民如時雨降民大恱<lb/>
書曰徯我后后來其無罰<lb/>
尸子曰湯之救旱素車白馬布衣身嬰白茅以身爲牲當<lb/>
此時也絃歌鼔舞者禁之<lb/>
吕氏春秋曰湯見祝網者置四面其祝曰從天墜者從地<lb/>
出者從四方來者皆羅吾網湯曰嘻盡之矣非桀其孰能<lb/>
爲此湯収其三面置其一面更教之祝曰昔蛛蝥作網罟<lb/>
今之人學紓欲左者左欲右者右欲髙者髙欲下者下吾<lb/>
取其犯命者漢南之國聞之曰湯之德及禽獸矣於是四<lb/>
十國同時歸之夫人置四面未必得鳥湯去三面以網四<lb/>
十國非徒網鳥也<lb/>
<pb n="KR3k0012_SBCK_083-5a"/>
又曰成湯之時有榖生於庭夜而生比旦而大拱史請卜<lb/>
其故湯曰吾聞祥者福之先也見祥而爲不善則福不至<lb/>
妖者禍之先也見妖而爲善則禍不至於是早朝晏退問<lb/>
疾吊䘮鎮撫百姓三日而榖亡<lb/>
又曰湯誅桀功名大成乃命伊尹作爲大護歌晨露脩九<lb/>
韶六列以見其善<lb/>
淮南子曰湯夙興夜寐以致聦明輕賦薄歛以寛民泯布<lb/>
德施惠以賑困窮吊死問疾以養孤霜百姓親附政令流<lb/>
行<lb/>
　　　　　帝外丙<lb/>
史記曰帝外丙即位三年崩立外丙之弟是爲帝仲壬<lb/>
紀年曰外丙勝居亳<lb/>
　　　　　帝仲壬<lb/>
<pb n="KR3k0012_SBCK_083-5b"/>
史記曰帝仲壬即位四年崩伊尹乃立太丁之子太甲成<lb/>
湯嫡長孫也<lb/>
璅語曰仲壬崩伊尹放太甲乃自立四年<lb/>
　　　　　帝太甲<lb/>
史記曰帝太甲立三年不明暴虐不遵湯法伊尹放之桐<lb/>
宫伊尹攝行政當國以朝諸侯太甲居桐宫三年悔過自<lb/>
責反善於是伊尹乃迎帝太甲而授之政帝太甲脩德諸<lb/>
侯咸歸殷百姓以寜伊尹嘉之乃作太甲三篇襃帝太甲<lb/>
稱太宗<lb/>
尚書曰太甲旣立不明伊尹放諸桐三年復歸于亳思庸<lb/>
<hi>念帝道也</hi>
帝王丗紀曰太甲反位又不怨故更尊伊尹曰保衡即春<lb/>
秋傳所謂伊尹放太甲卒爲明王是也太田脩政殷道中<lb/>
<pb n="KR3k0012_SBCK_083-6a"/>
興號曰太宗孔藂所謂憂思三年追悔前愆起而即政謂<lb/>
之明王者也一名祖甲享國三十三年<lb/>
帝王紀曰桐宫蓋殷之墓地有離宫可居在鄴西南杜預<lb/>
春秋後序曰紀年稱殷仲壬即位居亳其卿士伊尹仲壬<lb/>
崩伊尹放太甲于桐乃自立也伊尹即位於太甲十年太<lb/>
甲潜岀自桐殺伊尹<lb/>
　　　　　帝沃丁<lb/>
史記曰帝沃丁之時伊尹卒旣葬伊尹於亳咎單遂訓伊<lb/>
尹事作沃丁〇紀年曰沃丁絢即位居亳<lb/>
帝王世紀曰伊尹卒大霧三日沃丁塟以天子禮資之三<lb/>
年以報大德<lb/>
　　　　　帝太庚<lb/>
史記曰帝太庚在位二十五年崩子帝小甲立<lb/>
<pb n="KR3k0012_SBCK_083-6b"/>
紀年曰小庚辯即位居亳<hi>即大庚也</hi>
　　　　　帝小甲<lb/>
史記曰帝小甲在位十七年崩弟雍己立<lb/>
紀年曰小甲髙即位居亳<lb/>
　　　　　帝雍巳<lb/>
史記曰帝雍巳在位十二年崩弟太戊立<lb/>
紀年曰雍巳伷即位居亳<lb/>
　　　　　帝太戊<lb/>
書叙傳曰伊陟相太戊<hi>伊陟伊尹子也</hi>亳有祥桑榖共生于朝<hi>祥妖</hi>
<hi>恠也二木合生七曰供不恭之罰</hi>
詩序曰烈祖祀中宗也<hi>祀中宗殷王太戊湯之玄孫也</hi>嗟嗟烈祖有秩斯<lb/>
祜<hi>秩常也嗟嗟歎美之深也</hi>
史記曰帝太戊立亳有祥桑穀共生於朝一暮大拱帝太<lb/>
<pb n="KR3k0012_SBCK_083-7a"/>
戊懼問伊陟伊陟曰臣聞妖不勝德帝之政其有闕歟帝<lb/>
其脩德太戊從之而祥桑枯死殷復興諸侯歸之故稱中<lb/>
宗中宗在位七十五年<lb/>
　　　　帝仲丁<lb/>
史記曰帝仲丁遷于敖河亶甲居相值祖乙遷于刑帝仲<lb/>
丁在位十一年<lb/>
紀年曰仲丁即位元年自亳遷于嚚<lb/>
帝王丗紀曰仲丁徙嚚或曰敖今河南之敖倉是也<lb/>
　　　　帝外壬<lb/>
史記曰帝外壬在位五年崩弟河亶甲立<lb/>
紀年曰外壬居嚚<lb/>
　　　　　帝河亶甲<lb/>
書叙傳曰河亶甲居相<hi>孔安國曰相地在河北</hi>
<pb n="KR3k0012_SBCK_083-7b"/>
史記曰帝河亶甲時殷復衰河亶甲在位九年崩子帝乙<lb/>
立<lb/>
紀年曰河亶甲整即位自嚚遷于相征藍夷再征班方<lb/>
　　　　　帝祖乙<lb/>
書叙傳曰祖乙圯于耿<hi>曰圯於祖遷于耿也河水所毁曰圯也帝王丗紀曰今河東皮氏有</hi>
<hi>耿郷</hi>
史記曰帝祖乙立殷復興巫賢任職祖乙在位十九年<lb/>
紀年曰祖乙勝即位是爲中宗<lb/>
帝王丗紀曰帝祖乙以乙日生故謂之帝乙孔子所謂五<lb/>
丗之外天之錫命䟽可同名者也是以祖乙不爲諱蓋殷<lb/>
禮也<lb/>
　　　　　帝祖辛<lb/>
史記曰帝祖辛在位十六年崩弟沃甲立<lb/>
<pb n="KR3k0012_SBCK_083-8a"/>
　　　　帝沃甲<lb/>
史記曰帝沃甲在位二十五年崩立祖辛之子祖丁<lb/>
紀年曰帝開甲踰即位居庇<lb/>
　　　　　帝祖丁<lb/>
史記曰帝祖丁在位三十二年崩立沃甲之子是爲南庚<lb/>
紀年曰祖丁即位居庇<lb/>
　　　　　帝南庚<lb/>
史記曰帝南庚在位二十九年崩立祖丁之子陽甲<lb/>
紀年曰南庚更自庇遷于奄<lb/>
　　　　　帝陽甲<lb/>
史記曰帝陽甲之時殷衰自仲丁以來廢嫡而更立諸弟<lb/>
子弟子或爭相代立比九丗亂諸侯莫朝帝陽甲在位十<lb/>
七年<lb/>
<pb n="KR3k0012_SBCK_083-8b"/>
紀年曰陽甲即位居奄<lb/>
　　　　　帝盤庚<lb/>
書曰盤庚五遷將治亳殷<hi>自湯至盤庚凡五遷都治亳殷也</hi>民咨胥怨<hi>胥怨</hi>
<hi>也民不欲徙乃咨嗟憂愁相與怨其上也</hi>
史記曰帝盤庚之時殷巳都河北盤庚渡河南復居成湯<lb/>
之故國乃五遷無定處殷民咨胥眥怨不欲徙遂渉河南<lb/>
治亳行湯之政然後百姓由寜殷道復興諸侯來朝以其<lb/>
遵成湯之徳也在位十八年<lb/>
紀年曰盤庚旬自奄遷于北蒙曰殷<lb/>
帝王丗紀曰帝盤庚徙都殷始改商曰殷<lb/>
又曰亳殷今偃師是也然則殷有三亳二亳在梁國一亳<lb/>
在河南糓熟爲南亳即今都也蒙爲北亳即景亳湯所盟<lb/>
地偃師爲西亳即盤庚所徙者<lb/>
<pb n="KR3k0012_SBCK_083-9a"/>
　　　　　帝小辛<lb/>
史記曰帝小辛殷道復衰百姓思盤庚乃作盤庚三篇小<lb/>
辛在位二十一年<lb/>
紀年曰小辛頌位居殷<lb/>
　　　　　帝小乙<lb/>
史記曰帝小乙在位二十年崩子武丁立<lb/>
紀年曰小乙歛居殷<lb/>
　　　　　帝武丁<lb/>
書叙傳曰髙宗夢得說<hi>盤庚弟小乙子也名武丁夢得賢相其名說</hi>使百工營<lb/>
求諸野得諸傳巖<lb/>
書大傳曰桑糓俱生于朝一日而大拱<hi>兩手撿之曰拱</hi>武丁召其<lb/>
相而問焉其相曰吾雖知之吾不能言也問諸祖乙曰桑<lb/>
榖野草也<hi>此木也而云草未聞劉民以爲屬草妖</hi>野草生于朝亡乎武丁側<lb/>
<pb n="KR3k0012_SBCK_083-9b"/>
身修行思昔先王之政興滅國繼絶世舉逸民明養老之<lb/>
禮諸侯重譯來朝者六國<hi>九州之外國</hi>武丁祭成湯有飛雉升<lb/>
鼎耳而雊武丁問祖乙祖乙曰野鳥不當升鼎欲爲用也<lb/>
則逺方將有來朝者乎三年編髮重譯來朝者六國孔子<lb/>
曰吾於髙宗肜日見德有報之疾<hi>肜日尚書篇名</hi>
史記曰帝武丁即位思復興殷而未得其佐三年不言政<lb/>
事事决定於冡宰以觀國風武丁夜夢得聖人名曰說以<lb/>
夢所見視群臣百吏皆非也於是使百工營求之野得說<lb/>
於傅巖中是時說爲胥靡築於傅巖見於武丁武丁曰是<lb/>
也得而與之語果聖人舉以爲相殷國大治武丁祭成湯<lb/>
明日有飛雉登鼎耳而雊武丁懼祖巳曰王勿憂先修政<lb/>
事祖巳乃訓王武丁崩祖巳嘉其德立其廟爲髙宗<lb/>
帝王世紀曰武丁即位諒闇居凶廬百官揔巳聽於冡宰<lb/>
<pb n="KR3k0012_SBCK_083-10a"/>
三年不言旣免䘮猶不言群臣諌武丁於是思建良輔夢<lb/>
天賜賢人姓傅名說乃使百工冩其像求諸天下見築者<lb/>
胥靡衣褐帶索執役于虞<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>之間傅巖之野名說登以爲<lb/>
相享國五十有九年年百歳𥘉髙宗有賢子孝巳其母早<lb/>
死髙宗惑後妻之言放而死天下哀之<lb/>
　　　　　帝祖庚<lb/>
史記曰帝祖庚在位七年崩弟祖甲立<lb/>
紀年曰祖庚躍居殷<lb/>
　　　　　帝祖甲<lb/>
史記曰帝祖甲滛亂殷復衰在位十六年崩子廪辛<lb/>
紀年曰帝甲載居殷<lb/>
帝王世紀曰春秋外傳所謂玄王勤商十有四世帝甲亂<lb/>
之七世而隕是也<lb/>
<pb n="KR3k0012_SBCK_083-10b"/>
　　　　　帝廪辛<lb/>
史記曰帝廩辛在位六年崩弟庚丁立<lb/>
紀年曰馮辛先君殷<lb/>
　　　　　帝庚丁<lb/>
史記曰帝庚丁在位三十一年崩子武乙立殷復去亳徙<lb/>
河北<lb/>
紀年曰庚丁居殷<lb/>
　　　　　帝武乙<lb/>
史記曰帝武乙無道爲偶人謂之天神與之博令人爲行<lb/>
天神不勝乃戮辱之爲革囊盛血仰而射之命曰射天武<lb/>
乙獵於河渭之間暴雷震死子太丁立<lb/>
紀年曰武乙即位居殷三十四年周王季歴來朝武乙賜<lb/>
地三十里玉十㲄馬八疋<lb/>
<pb n="KR3k0012_SBCK_083-11a"/>
帝王丗紀曰帝武乙復濟河北徙朝歌<lb/>
　　　　　帝太丁<lb/>
史記曰帝太丁在位三年崩子帝乙立<lb/>
紀年曰太丁三年洹水一日三絶<lb/>
帝王丗紀曰帝文丁一日大丁<lb/>
　　　　帝乙<lb/>
史記曰帝乙立殷益衰帝乙長子曰微子啓母賤不得嗣<lb/>
少于辛辛母正后辛爲嗣帝乙崩子辛立天下謂之紂<lb/>
紀年曰帝乙處殷二年周人伐商<lb/>
帝王丗紀曰帝乙有二妃正妃生三子長曰微子啓中曰<lb/>
微仲行小曰受庶妃生箕子年次啓皆賢𥘉啓母之生啓<lb/>
及行也尚爲妾及立爲后乃生辛帝乙以啓賢且長欲以<lb/>
啓爲太子史據法爭之帝乙乃立辛爲太子帝乙即位三<lb/>
<pb n="KR3k0012_SBCK_083-11b"/>
十七年<lb/>
　　　　　帝紂<lb/>
書曰武王戎車三百兩虎賁三百人與受戰于牧野<lb/>
周書曰商王紂取天智王琰五班環身以自焚<hi>天智王之上羙者班</hi>
<hi>環身以自原之</hi>
春秋文耀鈎曰牧野之戰鬼哭<hi>牧地鬼先哭喻纣將死</hi>
語曰子貢曰紂之不善不如是之甚也是以君子惡居下<lb/>
流天下之惡皆歸焉<lb/>
史記曰紂資辯捷疾聞見甚敏材力過人手格猛獸智足<lb/>
以拒諌言足以飾非矜人臣以能髙天下以聲以爲人皆<lb/>
出巳之下好酒淫樂嬖於婦人愛妲巳使師㳙作淫聲北<lb/>
里之舞靡靡之樂厚賦稅以實鹿臺之錢而盈鉅橋之粟<lb/>
<hi>鹿臺臺名鉅橋倉名</hi>以西伯昌鬼侯邢侯爲三公鬼侯有女入之紂<lb/>
<pb n="KR3k0012_SBCK_083-12a"/>
鬼侯女不憘<hi>希記㤸</hi>淫紂殺之而醢鬼侯邢侯爭之并脯之<lb/>
西伯昌聞之竊歎崇侯虎知之以告紂紂囚西伯姜里及<lb/>
武王伐紂紂兵敗績入登鹿臺衣其寳玉衣赴火而死<lb/>
紀年曰帝辛受居殷<lb/>
帝王丗紀曰帝紂能倒曵九牛撫梁昜柱有蘇氏叛紂因<lb/>
伐蘇蘇人以羙女妲巳奉紂紂大恱赦蘇而納妲巳爲妃<lb/>
常與沉醉于酒所譽者貴所憎者誅淫縱愈甚始作象著<lb/>
箕子爲父師歎曰象著不必更於土匭必將犀玉之柸食<lb/>
能蹯豹胎必不衣短褐處茅屋之下必將衣文繡之衣遊<lb/>
於九層之臺居於廣室之中矣居五年紂果造傾宫作瓊<lb/>
室瑶臺飾以美玉七年乃成其大三里其髙千丈其大宫<lb/>
百其小宫七十三處宫中九市車行酒馬行炙以百二十<lb/>
日爲一夜六月發民獵於西山居朞年天下大風雨飄牛<lb/>
<pb n="KR3k0012_SBCK_083-12b"/>
馬壊屋樹天火燒其宫兩日並或鬼哭或山鳴紂不懼愈<lb/>
慢神誅諌士爲長夜之飲七日七夜失忘曆數不知甲乙<lb/>
問於左右莫知使問箕子謂其私人曰爲天下主而一國<lb/>
皆失日天下危矣一國不知而我其危矣亦亂以醉熊蹯<lb/>
不熟紂怒殺宰人斮朝渉之脛而視其髓刳孕婦之腹而<lb/>
觀其胎又殺人以食虎諸侯或叛妲己以罰輕紂欲重刑<lb/>
乃先爲大熨斗以火爇之使人舉輒爛手不能勝紂怒乃<lb/>
更爲銅柱以膏塗之加于爇炭之上使有罪者縁焉足滑<lb/>
跌墮火中紂與姐巳笑爲樂名曰炮烙之刑武王乃率諸<lb/>
侯來伐紂紂有億兆夷人起師自容閭至浦水與同惡諸<lb/>
侯五十國凡十七萬人距周于商郊之牧野紂師皆倒戈<lb/>
而戰紂即位三十三年正月甲子敗績赴宮登鹿臺蒙寳<lb/>
衣玉席自投于火而死周武王封其子武庚爲殷後<lb/>
<pb n="KR3k0012_SBCK_083-13a"/>
六韜曰武王伐殷得二大夫而問之曰殷國將亡亦有妖<lb/>
乎一人曰殷國常雨血雨灰雨石小者如雞子大者如箕<lb/>
嘗六月而雨雪深尺餘武王曰大哉妖也一人對曰非殷<lb/>
國之大妖也殷國大妖三十七章殷君喜射人喜以人食<lb/>
餒虎喜剖人心喜殺孕婦以信者爲不信以誣者爲眞以<lb/>
忠者爲不忠忠諌者死阿䛕者賞以君子爲下以小人爲<lb/>
上以佞辯爲相以女子爲政急令暴取萬民愁苦喜田弋<lb/>
走狗試馬出入不時不避大風甚雨不避寒暑喜修治池<lb/>
臺日夜無巳喜爲酒池糟丘　飲者三千飲人爲輩坐起<lb/>
之以金皷無長㓜之序貴賤之禮聽䜛用譽無功者賞無<lb/>
德者冨所愛專制擅令無禮義無聖人無賢士無衡槪無<lb/>
升斛無尺寸無錙銖有罪放無罪誅此殷國之大妖者其<lb/>
餘不可勝數臣言不能盡<lb/>
<pb n="KR3k0012_SBCK_083-13b"/>
墨子曰昔殷王紂貴爲天子冨有天下上訶天侮鬼神不<lb/>
殃傲天下萬民武王遂奔入王宫誓紂而岀擊之赤鐶載<lb/>
之白旗以爲天下諸侯僇<lb/>
又曰紂之時十日雨土干亳有鬼霄吟有男女爲<lb/>
孟子曰桀紂逆天暴萬物故天棄之故民去之湯武從天<lb/>
理萬物故天下欲之故民歸之紂昏昏以亡武王諤諤以<lb/>
昌<lb/>
淮南子曰紂之城左東海右流沙前交阯後幽都師起容<lb/>
閭至浦水億有餘萬武王左操黃鉞右執白旄而麾之則<lb/>
瓦解而走遂土崩而亡有南靣之名而無一人之譽此失<lb/>
天下也<lb/>
夏侯孝若新論曰紂亂大熟爛矣武王乃徃伐之<lb/>
太平御覽卷第八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_390-1a"/>
太平御覽卷第三百九十<lb/>
　　人事部三十一<lb/>
　　　　言語<lb/>
說文曰直言曰言語議曰語<lb/>
釋名曰言宣也宣彼此之意也語叙也叙巳所欲說述也<lb/>
易繫辭曰同心之言其臭如蘭<lb/>
又曰子曰書不盡言言不盡意<lb/>
又曰君子出其言善則千里之外應之况其迩者乎出其<lb/>
言不善則千里之外違之况其迩者乎言出乎身加乎民<lb/>
行發乎迩見乎逺言行君子之樞機樞機之發榮辱之主<lb/>
也<lb/>
又曰將叛者其辭慙中心疑者其辭枝吉人之辭寡躁人<lb/>
之辭多誣善之人其辭游失其守者其辭屈<lb/>
<pb n="KR3k0012_SBCK_390-1b"/>
<pb n="KR3k0012_SBCK_390-1b"/>
又少儀曰言語之羙穆穆皇皇<lb/>
又中庸曰故君子語大天下莫能載焉語小天下莫能破<lb/>
焉君子言頋行行頋言也<lb/>
又表記曰天下無道則言有枝葉<lb/>
又曰子曰事君大言入則望大利小言入則望小利<hi>大言可以</hi>
<hi>立大事小言可以立小事立謂君受</hi>故君子不以小言受大禄不以大言受<lb/>
小禄<lb/>
又緇衣曰子曰王言如絲其出如綸王言如綸其出如綍<lb/>
故大人不倡遊言<hi>逰浮也不可用之浮也</hi>可行也不可言也君子弗言<lb/>
也可言也不可行也君子弗行也則民言不危行而行不危<lb/>
言也<lb/>
左傳僖中曰介子推曰言身之文也身將隱矣焉用<lb/>
文之求顯也<lb/>
<pb n="KR3k0012_SBCK_390-2a"/>
又襄四年曰仲尼曰言以足志文以足言<hi>足猶成也</hi>不言誰知<lb/>
其志言之無文行而不逺<lb/>
左傳昭公曰晉叔向適鄭鬷薎惡欲觀叔向從収器者立<lb/>
於堂下一言而善叔向聞之曰必<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>明也<lb/>
又定上曰鄭子太叔卒晉趙簡子爲臨甚哀曰黄父之㑹<lb/>
<hi>賈逹解曰黄父㑹在昭五年</hi>夫子語我九言曰無始亂<hi>無爲乱始</hi>無怙冨無<lb/>
恃寵無違同無慠禮無驕能無復怒無謀非德無犯非義<lb/>
又哀上曰呉舎衛侯衛侯歸効夷言子之尚㓜曰君必不<lb/>
免其死於夷乎執焉而又說其言從之固矣<lb/>
論語曰詩三百一言以蔽之曰思無邪<lb/>
又曰君子欲訥於言而敏於行<lb/>
又曰定公問一言而可以興邦有諸孔子對曰言不可以<lb/>
若是其幾也人之言曰爲君難爲臣不易如知爲君之難<lb/>
<pb n="KR3k0012_SBCK_390-2b"/>
也不幾乎一言而興邦乎<lb/>
又曰言語宰我子貢<lb/>
又曰群居終日言不及義好行小恵難矣哉<lb/>
又曰君子不以言舉人不以人廢言<lb/>
又曰有德者必有言有言者不必有德<lb/>
又曰可與之言而不與言失人不可與言而與之言失言<lb/>
智者不失人亦不失言<lb/>
又曰侍於君子有三愆言未及之而言謂之躁言及之而<lb/>
不言謂之隱末見顔色而言謂之瞽<lb/>
又曰子曰予欲無言<hi>疾時利口多言無賢也</hi>子貢曰子如不言則小<lb/>
子何述焉子曰天何言哉四時行焉百物生焉天何言哉<lb/>
孝經曰口無擇言身無擇行言滿天下無口過<lb/>
家語曰仲孫何忌問於顔回曰仁者一言而必有益於仁<lb/>
<pb n="KR3k0012_SBCK_390-3a"/>
智可得聞乎顔回曰一言而有益於智莫若蒙一言而有<lb/>
益於仁莫如恕<lb/>
又曰顔回問孔子曰小人之言有同乎君子者不可不察<lb/>
也子曰君子以行言小人以舌言<lb/>
又曰孔子北遊登農山子路子貢顔回侍側孔子四望喟<lb/>
然歎曰二三子各言尓志子路進曰由願得白羽若月赤<lb/>
羽若日鍾鼓之音上振于天旌旗紛紛下蟠於地由當一<lb/>
隊而敵之必也攘地千里搴旗執馘使二子者從我焉夫<lb/>
子曰勇哉子貢復進曰賜願使齊楚合戰兩壘相當旗鼓<lb/>
相望埃塵連接挺刃交兵賜縞衣白冠陳說其間推論利<lb/>
害使二國釋患唯賜能之使夫二子者從我焉夫子曰辨<lb/>
哉回曰願得明王聖主而相之敷其五教導以禮樂使城<lb/>
郭不修溝池不越鑄劒㦸爲農器放牛馬於原藪室家無<lb/>
<pb n="KR3k0012_SBCK_390-3b"/>
離曠之思千載無闘戰之患使由無所施其勇賜無所用<lb/>
其辯孔子曰羙哉德之大也<lb/>
史記曰孔子適周問禮於老子老子曰子所言者其人與<lb/>
骨皆巳朽矣獨其言在耳辭去而老子送之曰吾聞富貴<lb/>
者送人以財仁人者送人以言吾不能富貴竊仁人之號<lb/>
送子以言曰聦明深察而近於死者好議人之非也博辨<lb/>
宏大而危其身者發人之惡者也爲人子者無以有巳也<lb/>
<hi>家語同</hi>
又曰沛公至灞上召秦父老曰秦苛法誹謗者族偶語弃<lb/>
市<lb/>
漢書曰漢王與項羽臨廣武間而語<lb/>
又曰太尉周勃迎代王請間宋昌曰所言公公言之所言<lb/>
私王者無私<lb/>
<pb n="KR3k0012_SBCK_390-4a"/>
又曰石建奏事於上前即有可言屏人乃極切至庭見如<lb/>
不能言上以是親而禮之<lb/>
又曰袁盎求見丞相申屠嘉良乆乃見因跪曰願請間丞<lb/>
相曰使君所言公事之曹與長史掾議之吾且奏之則私<lb/>
吾不受私語盎即起<lb/>
東觀漢記曰馬援謂官屬曰吾從弟少遊常哀吾慷慨大<lb/>
志曰士生一丗乗下澤車御欵叚馬爲郡掾史守墳墓郷<lb/>
曲稱善人斯可矣當吾在浪泊里間虜未㓕之時下潦上<lb/>
霧毒氣熏蒸仰視烏鳶跕<hi>丁愜切</hi>跕墮水中卧念少遊平生<lb/>
時語何可得也<lb/>
蜀志曰龐統字士元襄陽人少時朴鈍未有識者頴川司<lb/>
馬徽清雅有人倫鑒統弱冠往見徽徽採桑樹上統桑下<lb/>
共語自晝逹夜徽甚異之稱統當爲南州士之冠冕由是<lb/>
<pb n="KR3k0012_SBCK_390-4b"/>
顯名<lb/>
晉書曰武帝問孫皓曰聞南人好汝語頗爲不皓因舉觴<lb/>
奉帝而言曰昔爲汝國隣今爲汝國臣勸汝一杯酒願汝<lb/>
壽萬春帝悔之<lb/>
沈約宋書曰謝莊孝建元年迁左衛將軍𥘉丗祖嘗賜莊<lb/>
寳劒以與豫州刺史魯爽别後叛丗祖因宴集問劒所在<lb/>
荅曰昔與魯爽别竊爲陛下杜郵之賜上甚恱也當時以<lb/>
爲知言<lb/>
鄧析書曰一言而非駟馬不能追一言而急駟馬不能及<lb/>
晏子曰曽子將行晏子送之曰君子贈人以軒不若贈人<lb/>
以言<lb/>
老子曰多言數窮不如守中善言無瑕讁<lb/>
又曰信言不羙羙言不信<lb/>
<pb n="KR3k0012_SBCK_390-5a"/>
又曰天之道不言而善應<lb/>
墨子曰子禽問曰多言有益乎墨子曰蝦蟇蛙黽日夜而<lb/>
鳴舌乾擗然而不聽今鶴雞時夜而鳴天下振動多言何<lb/>
益唯其言之時也<lb/>
孫卿子曰贈人以言重於金石珠玉傷人以言重於刀㦸<lb/>
觀人以言羙於黼黻文章聽人以言樂於鍾鼓琴瑟<lb/>
又曰金人銘曰周大廟右階之前有金人焉三緘其口而<lb/>
銘其背曰我古之愼言人也戒之哉無多言無多事多言<lb/>
多敗多事多害<hi>皇覧云出太公金匱家語說苑又載</hi>
莊子曰言者所以在意也得意而忘言吾安得忘言之人<lb/>
與之言哉<lb/>
說苑曰梁君出獵見白鴈群梁君下車彀弓欲射之道有<lb/>
行者觀勸梁君止鴈群駭梁君怒欲殺行者其御公孫龍<lb/>
<pb n="KR3k0012_SBCK_390-5b"/>
下車對曰昔者齊景公之時天旱三年卜之曰必以人祠<lb/>
乃雨景公曰吾昔所以求雨者爲吾民也今以人祠乃雨<lb/>
寡人將自當之言未卒天大雨方千里今主君以白鴈故<lb/>
而欲殺之無異於狼虎梁君援其首與上車歸入郭門呼<lb/>
萬歳曰樂哉今日獵也獨得善言子思子曰同言而信信<lb/>
在言前<lb/>
申子曰明君治國三寸之機運而天下定方寸之謀正而<lb/>
天下治一言正而天下定一言倚而天下靡<lb/>
淮南子曰人有多言者百舌之聲也<lb/>
又曰得萬人之兵不若聞一言之當<lb/>
新序曰晉文逐麋而失迹問農夫老古曰麋何在老古以<lb/>
足指曰如是行往公曰寡人問子子以足指何也老古振<lb/>
衣而起曰虎豹之居也厭閑而之近故得魚鱉之居也厭<lb/>
<pb n="KR3k0012_SBCK_390-6a"/>
深而之淺故得諸侯之居也厭衆而逺遊故亡其國公恐<lb/>
歸曰寡人逐麋而失之得善言故有恱色欒武子曰其人<lb/>
安在公曰吾未與來也欒武子曰取人之言而弃其身盗<lb/>
也公曰善遂載老古與俱歸<lb/>
楊子曰大哉聖人言之至也開之廓然見四海之内閑之<lb/>
寂然不覩墻垣之裏良玉不彫至言不文<lb/>
賈誼新書曰言有四術言敬以禮朝廷之言也文言有序<lb/>
祭祀之言也并氣折聲軍旅之言也言若不足喪紀之言<lb/>
也<lb/>
郭子曰孫安國<hi>盛字安國</hi>徃殷中軍許共語<hi>殷名浩也</hi>徃返精苦客<lb/>
主無間左右進食冷而復煖者數四彼我奮擲塵尾毛悉<lb/>
隨落滿飡飰中賔主遂至暮忘飡殷方語孫卿曰公勿作<lb/>
強口馬我當併卿控孫亦曰卿勿作穴鼻牛我當穿卿頰<lb/>
<pb n="KR3k0012_SBCK_390-6b"/>
尸子曰言羙則響羙言惡則響惡<lb/>
五帝夲紀曰黄帝弱而能言<lb/>
神仙傳曰老子生而能語<lb/>
衛玠别傳曰太尉王君見阮千里而問曰老莊與聖教同<lb/>
異阮曰將無同太尉善其言辟之爲掾丗號曰三語掾王<lb/>
君嘲之曰一言可辟何假於三阮曰苟足天下民望亦可<lb/>
無言而辟復何假於一<lb/>
管輅别傳曰裴兾州何鄧二尚書及郷里劉太常潁川兄<lb/>
弟輅曰自與此五君共言論使人精神清發至昏不暇寐<lb/>
自此巳下殆白日欲寢<lb/>
陵零先賢傳曰張飛嘗就劉巴宿巴不與語遂忿恚諸葛<lb/>
亮謂巴曰張飛雖實武人敬慕足下足下雖天素髙亮冝<lb/>
少降意曰丈夫處丗當交四海英雄如何與兵子語備聞<lb/>
<pb n="KR3k0012_SBCK_390-7a"/>
之怒曰孤欲定天下而子𥘉專亂之<lb/>
括地圗曰太極山採華之草一日服之通萬里語<lb/>
丗說曰晉文王稱阮嗣宗天下之至愼每與之言言及玄<lb/>
逺未甞臧否人物<lb/>
又曰諸葛瑾爲豫州遣别駕到臺語云小児知談卿可與<lb/>
語於張輔呉座中相遇别駕呼恪咄咄郎君恪因嘲之曰<lb/>
豫州亂矣何咄咄有荅曰君明臣賢未聞有亂恪復云昔<lb/>
唐堯在上四凶在下荅曰非唯四凶亦有丹朱<lb/>
又曰或問王濟云昨遊有何語議濟曰張華善說史漢裴<lb/>
逸民叙前言徃行衮衮可聽王戎道子房季扎之間陶然<lb/>
玄著<lb/>
又曰郝隆爲桓公南蠻參軍三月三日作詩不能者罰酒<lb/>
隆攬筆作一句云娵隅躍清池桓曰娵隅是何物荅曰蠻<lb/>
<pb n="KR3k0012_SBCK_390-7b"/>
名魚爲娵隅桓曰作詩何以作蠻語隆曰千里投公始得<lb/>
蠻府叅軍那得不作蠻語<lb/>
又曰裴僕射時人謂言談之林藪<lb/>
又曰殷中軍<hi>浩</hi>嘗至劉尹所<hi>惔字真長</hi>殷理屈而遊詞不巳劉<lb/>
亦不復荅殷去乃言曰田舎児學人作爾馨語<lb/>
又曰陸士龍荀鳴鶴未相識俱㑹張茂先座張介令共語<lb/>
以其並有大才可勿作常談陸抗手曰雲間陸士龍荀曰<lb/>
日下荀鳴鶴陸曰旣開青雲覩白雉何不張尓弓挾尓矢<lb/>
荀曰夲謂雲龍騤騤乃是山鹿野麋獸微弩強是以發遲<lb/>
張乃拊手大笑<lb/>
又曰王武子孫子荆各言郷里土地人物之羙王云其地<lb/>
坦而平其水澹而清其人廉且貞孫云其山崔嵬以嵯峨<lb/>
其水㳌渫而揚波其人礧砢而英多<lb/>
<pb n="KR3k0012_SBCK_390-8a"/>
又曰宋處宗甚有思理才常買得一長鳴雞愛養之甚至<lb/>
恒籠盛着䆫間雞遂作人語與處宗談語極有言思終日<lb/>
不輟處宗因此言遂大進<lb/>
又曰謝太傅一生語未嘗誤每共說退後叙說向言皆得<lb/>
次第後忽一悞自知當必死其年而薨<lb/>
又曰桓南郡與殷荆州語次因作了語頋愷曰火焼平原<lb/>
無遺燎桓曰白布纒棺樹旒旐殷曰投魚深淵放飛鳥次<lb/>
復作危語桓曰矛頭浙米劒頭炊殷曰百歳老翁攀枯枝<lb/>
頋曰井上轆轤安嬰児殷有一參軍在㘴云盲人騎瞎馬<lb/>
臨深池殷曰咄咄逼人仲堪眇目故也<lb/>
蘇彦語箴曰利輕春露害重冬霜蘧蒢充室戚施滿堂<lb/>
孫楚反金人銘曰晉太廟左偕前有石人焉大張其口而<lb/>
書其匈曰我古之多言人也無少言少言少事則後生何述<lb/>
<pb n="KR3k0012_SBCK_390-8b"/>
焉夫唯立言名乃長乆胡爲塊然㘴緘其口<lb/>
太平御覽卷第三百九十<lb/>
<pb n="KR3k0012_SBCK_390-9a"/>
</p>
<p>
</p>
  </div>
</body>
</text>
</TEI>
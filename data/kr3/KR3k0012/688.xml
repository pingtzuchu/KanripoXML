<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_688-1a"/>
太平御覽卷第六百八十八<lb/>
服章部五<lb/>
　貂蟬　簮導　白筆　帢<lb/>
　　幍　幓頭<hi>纏鬢䋲附</hi>
　　　　　貂蟬<lb/>
徐廣車服雜注曰蟬取清髙飲露而不食貂取紫蔚温潤<lb/>
而光彩不彰灼<lb/>
又曰武官皆惠文冠夲趙服也一名武弁大冠凢侍臣加<lb/>
貂蟬愚謂北土寒凉本以貂皮煖附施於冠因遂變而成<lb/>
飾也<lb/>
應劭漢官儀曰侍中金蟬左貂金取堅剛不朽蟬居髙食<lb/>
潔貂内勁悍而外温潤貂蟬不見傳記者因物論義予<lb/>
覽戰國䇿乃知昔趙武靈王胡服也其後秦始皇破趙得<lb/>
<pb n="KR3k0012_SBCK_688-1b"/>
其冠以賜侍中髙祖滅秦亦復如之　末侍中皇權叅乗問<lb/>
貂璫何法不知其說復問地震云不爲災還宫左遷議郎<lb/>
又曰中常侍秦官也漢興或用士人銀璫左貂丗祖以來<lb/>
專用宦者石貂金璫<lb/>
漢書曰燕　王旦郎中侍從着貂羽黄金附蟬<lb/>
又曰劉向上封事曰今王氏一姓乗朱輪華轂者二十三<lb/>
人皆青紫貂蟬充盈幄内<lb/>
又曰王莽簒位更漢　黒貂爲黄貂又改漢正朔臘日太<lb/>
后命其官屬黒貂至漢家正臘日獨與其左右相對飲酒<lb/>
食肉<lb/>
晉書曰趙王倫簒位同謀者咸超階越次不可勝紀至於<lb/>
奴卒厮役亦加以爵位每朝㑹貂蟬盈坐故時喭曰貂不<lb/>
足狗尾續<lb/>
<pb n="KR3k0012_SBCK_688-2a"/>
又曰劉聦破洛城將壞帝還平陽作赦書以六月十一日<lb/>
破洛羣王十二束手軍門貂蟬羽葆以充王府<lb/>
又曰阮孚字遥集爲安東府叅軍蓬髮飲酒不以王務嬰<lb/>
心後拜散騎常侍性旣嗜酒常以金貂換酒爲所司所彈<lb/>
帝宥之<lb/>
蕭子顯齊書曰侍中丗爲親近職魏晉選用稍増華重宋<lb/>
文帝元嘉中王曇首殷景仁等並爲侍中情任親宻景仁<lb/>
與帝接膝共語貂拂帝帝手抜貂置案上語畢復手挿之<lb/>
又曰王儉以朝儀草創衣服制則未有定凖議曰漢<lb/>
景六年梁王入朝中郎謁者金貂出入殿門左思魏<lb/>
都賦云藹藹列侍金貂齊光此藩國侍臣有貂明<lb/>
文<lb/>
又曰張敬兒𬒳收敬兒脱冠貂投地曰用此物誤我<lb/>
<pb n="KR3k0012_SBCK_688-2b"/>
又曰武陵昭王曄武帝即位歷中書祠部尚書巫覡或言<lb/>
曄有非常之相以此自負武帝聞之故無寵未嘗處方岳<lb/>
於御座曲宴醉伏地貂抄肉柈帝笑曰汙貂對曰陛下愛<lb/>
其順毛而踈其骨肉帝不恱<lb/>
又曰何戢爲侍中上欲轉戢領選問尚書令禇彦回以戢<lb/>
資重欲加散騎常侍彦回曰宋時王球從侍中中書令單<lb/>
作吏部尚書資與戢相似領選職方昔小輕不容頓加常<lb/>
侍聖旨毎以蟬冕不冝過多臣與旣巳左珥若復加戢則<lb/>
八座便有三蟬若帖以驍游亦不爲少廼以戢爲吏部尚<lb/>
書加驍騎將軍<lb/>
又曰江淹累遷秘書監侍中衛尉卿𥘉淹年十三時孤貧<lb/>
嘗採薪以養母曽於樵所得貂蟬一具將鬻以供養其母<lb/>
曰此故汝之休徴也汝才行若此豈長賤耶可留待得侍中<lb/>
<pb n="KR3k0012_SBCK_688-3a"/>
著之至是果如母言<lb/>
又曰周盤龍爲東平太守求解職見許還爲散騎常侍武<lb/>
帝戯之卿著貂蟬何如兠鍪盤龍曰此貂蟬從兠鍪中生<lb/>
耳<lb/>
梁書朱异除中書郎時秋日始拜有飛蟬正集异武冠上<lb/>
時咸謂蟬珥之兆後果如其言<lb/>
又曰王䂓爲晉安王長史王立爲太子仍爲散騎常侍太<lb/>
子中庶子侍東宮太子賜以所服貂蟬并降令書恱是舉<lb/>
也<lb/>
又曰陸雲　善弈棊常夜侍坐武帝冠觸燭火帝笑謂曰<lb/>
燭燒卿貂帝將用爲侍中故以此戯之<lb/>
後魏書曰神龜元年詔加女侍中貂蟬同外侍中之飾任<lb/>
城王澄　上表諌曰髙祖世宗皆有女侍中官未見綴金<lb/>
<pb n="KR3k0012_SBCK_688-3b"/>
蟬於象珥極鼲貂於鬚髮江南僞晉穆何后有女尚書而<lb/>
加貂璫此乃衰亂之世妭妄之服請依常儀追還前詔帝<lb/>
從之<lb/>
鄴中記曰石虎征討所得婦女美色萬餘選爲女侍中着<lb/>
貂璫直皇后<lb/>
劉楨荅魏文帝牋曰貂鼲之尾挂侍臣之幘<lb/>
潘岳興賦曰登春臺之熈熈珥金貂之熲熲<lb/>
成公綏七唱曰金鐺煌煌貂珥峩峩也<lb/>
孫楚㑹王侍中座上詩曰顯允君子時惟英邵玄貂左移<lb/>
華蟬増曜<lb/>
　　　　　　簮導<lb/>
釋名曰簪連也所以簪冠於髮也導所以導掠鬢髮使入<lb/>
巾幘之裏也或曰掠鬢以事名之也<lb/>
<pb n="KR3k0012_SBCK_688-4a"/>
服䖍通俗文曰幘導曰簪<lb/>
史記曰趙平原君使人於春申君趙使欲夸楚爲玳瑁簪<lb/>
春申君客三千餘人上客皆玳簪躡珠履趙使大慙也<lb/>
又曰李斯上書曰宛珠之簪傳璣之珥<lb/>
漢書曰上從館陶公主飲上曰頋謁主人公主乃下殿去<lb/>
簪珥徒跣頓首謝自引董君董君隨主前伏殿下<lb/>
又劉向列女傳曰周宣姜后齊女也宣王常晏起姜后脫<lb/>
簪珥待罪於永巷也<lb/>
又佞幸傳曰景帝没入鄧通家財一簪不得著身<lb/>
燕書曰髙祖慕容廆晉安北將軍張華雅有人鑒鎮薊撫<lb/>
御諸部髙祖童兒徃見華甚異之謂髙祖曰君後爲命世<lb/>
之器匡難濟時者也脱所著幘簪以遺髙祖結慇懃而别<lb/>
梁書曰羊侃家妓孫荆玉能反腰帖地衘得席上玉簪<lb/>
<pb n="KR3k0012_SBCK_688-4b"/>
後魏書曰胡太后幸闕口温水登鷄頭山自射象牙簪一<lb/>
發中之<lb/>
董巴漢輿服志曰太皇太后入朝服紺上皂下簪以瑇瑁<lb/>
爲樀長一尺端爲華勝上爲鳯凰爵以翡翠爲毛羽下有<lb/>
白珠垂黄金鑷左右各一橫簪之以安幗結諸簪珥<lb/>
又曰公卿列侯中二千石夫人紺繒幗黄金龍首銜白珠<lb/>
魚湏長尺爲簪<lb/>
江表傳曰魏文帝遣使於呉求通犀簪群臣曰貢有常典<lb/>
魏所求非法冝勿與孫權曰彼在諒闇之中而所求若此<lb/>
寧可復與言禮皆備以付使<lb/>
韓詩外傳曰孔子遊少原之野有婦人央澤而哭夫子恠<lb/>
之使弟子問焉婦人對曰向看刈蓍薪而忘簪是以哀孔<lb/>
子曰刈蓍而忘簪有何悲焉婦人曰非傷忘簪吾所悲者<lb/>
<pb n="KR3k0012_SBCK_688-5a"/>
不忘故也<lb/>
淮南子曰楚將子發好伎道之士有善爲偷者徃見子發<lb/>
子發禮之無幾何齊伐楚子發將師當之兵三却齊師逾<lb/>
強於是善偷則夜出取幘明夕取枕明夕又取簪悉歸之<lb/>
齊師大駭謀曰今夕不去楚軍恐取吾首還師而去之故<lb/>
伎無細能無薄在人君用之也<lb/>
鹽鐵論曰禹理水過門不入當此之時墮簪不顧<lb/>
郭子横洞冥記曰帝好微行於長安城西夜見一玉螭遊<lb/>
於路董謁曰昔桀媚末嬉於膝上以金簪貫玉螭腹爲戯<lb/>
弄今螭腹有金穿痕安知非此耶<lb/>
神仙傳曰左慈能分盃飲酒曹公聞試之慈抜簪以畫盃<lb/>
即斷其間相去數寸<lb/>
幽明録曰孫權時南方遣吏獻簪吏過宮亭湖廬山君廟<lb/>
<pb n="KR3k0012_SBCK_688-5b"/>
請福下教求簮吏叩頭曰簪獻天子必乞哀念神云臨入<lb/>
石頭當相還吏遂去達石頭有三尺鯉魚跳入舡吏破腹<lb/>
得之<lb/>
呉均續齊諧記曰東海蔣潜嘗至不其縣於林野中見一死<lb/>
人烏來食之輙見一小兒長三尺許來駈烏乃起去潛乃<lb/>
徃看之見有犀導乃㧞取衆鳥争集無復駈者<lb/>
夢書曰簪者爲身簪者巳之尊也夢着好簪身歡喜<lb/>
班固與竇憲牋曰將軍哀憐賜以玉躬所喜駭玳瑁簪絳<lb/>
單衣以魯縞之質𬒳服鸞鳯之彩飾諸葛恢集詔荅恢曰<lb/>
今送一犀導小物耳然是情發於中而寄乎物<lb/>
班固與弟超書令遺仲叔瑇瑁黒犀簪<lb/>
西京雜記曰武帝過李夫人就取玉簪搔頭宫中爭効之<lb/>
玉價倍貴<lb/>
<pb n="KR3k0012_SBCK_688-6a"/>
漢鐃歌有所思曲曰有所思乃在大海南何以爲問遺雙<lb/>
珠玳瑁簪<lb/>
　　　　　白筆<lb/>
魏略曰明帝時嘗大㑹殿中御史簪白筆側階而坐上問<lb/>
左右此何官侍中辛毗對曰此謂御史舊簮筆以奏不法<lb/>
今但備官耳<lb/>
徐廣車服雜注曰古者貴賤皆執笏有事則書之常簪筆<lb/>
今之白筆是其遺象<lb/>
　　　　　帢<hi>苦洽切</hi>
服䖍通俗文曰帛幘曰帢<lb/>
王隱晉書曰陳舒議至尊臨温公夫人䘮議曰今白帢深<lb/>
衣當古弔服至尊臨弔謂深衣而已<lb/>
崔鴻十六國春秋西凉録曰燉煌父老令狐熾夢白頭公<lb/>
<pb n="KR3k0012_SBCK_688-6b"/>
衣帢謂熾曰南風動吹長木胡桐椎不中轂言訖忽然不<lb/>
見李歆小字桐椎至期而亡<lb/>
南史曰何胤夢見神女二十許人並衣帢行列在前俱拜<lb/>
牀下覺又見之便命營㐫具旣而疾困不復<graphic n="KR2716" url="https://raw.githubusercontent.com/kanripo/KR-Gaiji/master/images/KR2716.png" mimeType="image/png"/>
後魏書曰宋遊道與頓丘李㢡一面便善㢡曰我年位巳<lb/>
髙㑹用弟爲佐史令弟北靣於我足矣遊道曰不能旣而<lb/>
㢡爲河南尹辟遊道爲中正使者相屬以衣帢待之握手<lb/>
歡謔謔<lb/>
潘京别傳曰陳躭𥘉爲州主簿司空何次道帢偏岸謿躭<lb/>
頓帢有所蔽也應聲報曰躭頓以蔽有明府岸以示無<lb/>
冝都山川記曰塩水上有石室民駱都到室邊採蜜見一<lb/>
仙人裙衫白帢坐見都凝瞻不轉<lb/>
傅子曰漢末魏太祖以天下㐫荒資財乏匱擬古皮弁裁<lb/>
<pb n="KR3k0012_SBCK_688-7a"/>
縑帛以爲帢合乎簡昜隨時之義以色别貴賤于今施行<lb/>
可謂軍容非國容也<lb/>
世說曰陸雲好笑著帢暎水見影笑不能止<lb/>
髙惠文婦與惠文書曰今奉緫帢拾枚<lb/>
　　　　　幍<lb/>
傳子云幍先未有岐荀文若巾觸樹成𡵨時人慕之因而<lb/>
弗改今通爲慶弔之服白紗爲之或單或裌𥘉婚冠送餞<lb/>
亦服之<lb/>
後魏書曰太和中文明太后崩齊遣其散騎常侍裴昭明<lb/>
謝峻等弔欲以朝服行事主客不許昭明等執志不移孝<lb/>
文勑尚書李冲選一與識者更與論執冲奏遣成淹昭明<lb/>
言不聽朝服行禮議出何典淹言玄冠不弔童<g n="孑*_焉-正+?">]□</g>共聞昔<lb/>
季孫將行請遭䘮之禮千載之下猶共稱之卿方謂議出何<lb/>
<pb n="KR3k0012_SBCK_688-7b"/>
典何其異哉昭明言唯賫袴褶不可以弔幸借衣幍以申<lb/>
國命敕送衣幍給昭明等明旦引入皆令文武盡哀<lb/>
後魏書裴植傳曰植母夏侯道遷姉也性甚剛峻於諸子<lb/>
皆如嚴君長成後非衣幍不見小有罪過必束帶伏門經<lb/>
五三日乃引見之督以嚴訓唯少子衍得以常服見之<lb/>
　　　　　幓頭<hi>取遥反</hi>
釋名曰幓鈔也鈔髮使上或謂之陌頭言其從横陌而前<lb/>
也齊人謂之奄髮使上也<lb/>
禮記玉藻曰士練帶率下辟<hi>士以下皆禪不合而經積如今作澡頭爲之</hi>
東觀漢記曰建武中徴周黨黨著短布單衣榖皮幓頭待<lb/>
見尚書欲令更服黨曰朝廷夲以是故徴之安可復更遂<lb/>
以見自陳願守之所志上聽之<lb/>
後漢書曰向栩河内朝歌人少爲書生性卓詭不倫恒讀老<lb/>
<pb n="KR3k0012_SBCK_688-8a"/>
子狀如學道又似狂生好𬒳髮着絳幓頭<lb/>
呉越春秋曰勾踐與妻入臣呉王衣獨鼻幓頭夫人衣無<lb/>
縁衣裳左開之𥜗以養馬<lb/>
古詩曰羅敷好養蠶採桑城南隅少年見羅敷脫巾著綃<lb/>
頭<lb/>
繁欽定情詩曰何以結相於金薄畫幓頭<lb/>
太平御覽卷第六百八十八<lb/>
<pb n="KR3k0012_SBCK_688-8b"/>
<pb n="KR3k0012_SBCK_688-8b"/>
</p>
<p>
</p>
  </div>
</body>
</text>
</TEI>
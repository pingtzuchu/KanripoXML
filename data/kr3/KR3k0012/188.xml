<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_188-1a"/>
太平御覽卷第一百八十八<lb/>
　居處部十六<lb/>
　　　䆫　檻　椽　檐<lb/>
　　　梲　楶　枅　鋪首<lb/>
　　　藻井　鴟尾　質礎　奥<lb/>
　　　屋漏　宧　突　塼　瓦<lb/>
　　　　　　䆫<lb/>
說文曰䆫穿壁以木爲交䆫所以見日也向北出牖也在<lb/>
牆曰牖在屋曰䆫<lb/>
又曰櫺楯間子也櫳房室之䟽也<lb/>
釋名曰䆫聰也於内視外爲之聦明<lb/>
大戴禮曰隨武子牖之銘曰隨天之時以地則之敬祀皇<lb/>
天敬以先時<lb/>
<pb n="KR3k0012_SBCK_188-1b"/>
禮記郊特牲曰薄社北牖使隂明也<lb/>
又儒行曰蓽門閨竇蓬户瓮牖<lb/>
論語曰伯牛有疾子問之自牖執其手曰亡之命矣夫五<lb/>
經典義曰虞主埋之廟北牖下北方無事虞主亦無事也<lb/>
東觀漢記曰明徳馬后不喜出入游觀希甞臨御䆫牗<lb/>
老子曰鑿户牖以爲室<lb/>
又曰不窺牖見天道<lb/>
漢官封禪儀曰㤗山有天䆫<lb/>
三輔黄圖曰明堂有七十二牖<lb/>
孝經注曰明堂之制八䆫四闥<lb/>
東宫舊事曰閣内有曲鄣鄣上雀目䆫<lb/>
又曰宫有四面䆫八所綾綺連錢及青匡郭飛板<lb/>
郭子曰滿奮畏風在武帝坐北䆫作琉璃扉實宻似踈奮<lb/>
<pb n="KR3k0012_SBCK_188-2a"/>
有難色帝問之對曰臣若吴牛見月而喘<lb/>
西京雜記曰昭陽殿䆫户扉多是緑琉璃皆通照毛髪不<lb/>
得藏焉<lb/>
漢武故事曰西王母降東方朔於朱雀牖中窺母母謂帝<lb/>
曰此兒無頼乆𬒳斥逐原心無惡㝷當得還<lb/>
又曰帝起超神屋有雲母䆫珊瑚䆫<lb/>
賢聖冡墓記曰東平思王奢靡及死生葬所幸奴婢着銅<lb/>
䆫内令守冡<lb/>
五行數曰太公金匱牖之書曰闚望端審且念所得可思<lb/>
所忘<lb/>
李尤牖銘曰天設䆫牖開光照隂施于明堂以象八風<lb/>
陸機詩曰安寢北堂上明月入我牖照之有餘輝覽之不<lb/>
盈手<lb/>
<pb n="KR3k0012_SBCK_188-2b"/>
靈光殿賦曰玉女窺䆫而下視<lb/>
文選詩曰䆫中列逺岫<lb/>
蜀都賦曰列綺䆫以瞰江<lb/>
古詩曰盈盈樓上女皎皎當䆫牖<lb/>
又曰文踈結綺䆫何閣三重階<lb/>
　　　　　檻<lb/>
漢書曰朱雲忠諌攀檻檻折及治上曰勿易因而輯之以<lb/>
旌直臣<lb/>
文選曰伏櫺檻而俯聽聞雷霆之相激<lb/>
魯靈光殿賦曰軒檻蔓延〇楚詞曰坐堂伏檻臨曲池<lb/>
又曰照檻兮抶桑<lb/>
　　　　　椽<lb/>
說文曰椽榱也桷世橑榱也秦謂之榱周謂之椽魯謂之<lb/>
<pb n="KR3k0012_SBCK_188-3a"/>
桷<lb/>
通俗文曰屋加椽曰橑<hi>來早切</hi>
漢書解詁曰桷椽也諸侯丹桷以丹色也<lb/>
詩曰松桷有挻<lb/>
榖梁曰刻桓宫桷禮天子之桷斵之磨礱之加宻石焉諸<lb/>
侯之桷斵之礱之大夫斵之士斲夲刻桷非正也<lb/>
左傳曰宋人伐鄭以太宫之椽爲盧門之椽<lb/>
續漢書曰蔡邕避難在呉告人曰吾昔經會稽髙遷亭見<lb/>
屋掾竹從東間數第十六可以爲籥取用果有異聲<lb/>
張璿漢記曰梁兾起臺殿梁柱椽桷鏤爲青龍白虎畫以<lb/>
丹青雲氣<lb/>
戰國䇿曰或謂孟甞君曰廊廟之椽非一木之枝先王之<lb/>
法非一士之智<lb/>
<pb n="KR3k0012_SBCK_188-3b"/>
漢武故事曰上起神屋以金椽爲刻玳瑁爲龍虎禽獸以<lb/>
簿其上狀若隠起椽首皆作龍形龍首銜鈴流蘇懸之<lb/>
西京雜記曰照陽殿椽桷皆刻作蛇龍縈繞其間鱗甲分<lb/>
明見者莫不驚慄<lb/>
韓子曰堯舜采椽不刮茅茨不剪<lb/>
　　　　　檐<lb/>
說文曰檐㮰也<lb/>
又曰楣秦名屋聮櫋也齊謂之檐楚謂之梠<lb/>
釋名曰檐椄也椄屋前後也梠旅也連旅之或謂之櫋櫋<lb/>
緜也連緜榱頭使平也上入曰雀頭形似爵也<lb/>
禮記明堂位曰複廟重檐天子之廟飾也<lb/>
榖梁傳文公曰壞廟之道易檐可也<lb/>
爾雅曰檐謂之<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>
                    <hi>郭璞曰屋梠也</hi>
<pb n="KR3k0012_SBCK_188-4a"/>
　　　　　梲<lb/>
爾雅曰梁上楹謂之梲<lb/>
漢官解詰曰梲梁上柱也諸侯藻梲爲藻文也<lb/>
華延儁洛陽記曰堂皇宮殿皆石玉璫龍桷藻梲<lb/>
禮記禮器曰管仲鏤簋朱紘山節藻梲君子以爲濫矣<lb/>
　　　　　楶<lb/>
爾雅曰栭謂之楶<hi>郭璞曰注即櫨也</hi>
三輔故事曰王莽起九廟爲銅鑮櫨<lb/>
楊子法言曰吾未見斧藻其徳若斧藻其楶者也<lb/>
　　　　　枅<lb/>
爾雅曰笄謂之疾<hi>郭璞注曰柱上薄也亦名枅犍爲舎人曰朱儒下小方木</hi>
廣雅曰薄謂之枅曲枅肩謂之欒<lb/>
說文曰枅屋强也<lb/>
<pb n="KR3k0012_SBCK_188-4b"/>
王延壽靈光殿賦曰曲枅夭矯而環勾<lb/>
韋仲將景福殿賦曰於是周覽升降流目詳觀叢楹負極飛<lb/>
櫨承欒枅梧綺錯梲楶鮮攅<lb/>
　　　　　鋪首<lb/>
通俗文曰門扇飾謂之鋪首<lb/>
說文曰門扇環謂之鋪首<lb/>
風俗通曰門户鋪首百家書云輸般見水上蠡謂之曰開<lb/>
汝頭見汝形蠡適出頭般以足畫圖之蠡引閉其户終不<lb/>
可開設之門户欲使閇藏當如此固宻也<lb/>
楊雄甘泉賦曰排玉户而楊金鋪兮發蘭蕙與穹窮<lb/>
李尤平樂觀賦曰過洞房之輔闥歴金環之華鋪<lb/>
　　　　　藻井<lb/>
風俗通曰殿堂象東井形刻作荷蓤水物所以厭火也<lb/>
<pb n="KR3k0012_SBCK_188-5a"/>
西都賦曰蔕倒茄於藻井披紅葩之狎獵<lb/>
魏都賦曰綺井列䟽以懸蔕注䟽布也以板爲井形飾以<lb/>
丹青如綺也<lb/>
王延夀魯靈光殿賦曰圎折方井反植荷蕖縁房紫的咄<lb/>
咤垂珠<lb/>
左思魏都賦曰綺井列䟽以懸蔕華蓮重葩以到披<lb/>
曹植七啓曰綺井含葩金壁玉箱<lb/>
顔延之七繹曰木冩雲氣土祕椒芳旣挻天而到井又斵<lb/>
圎而鏤方<lb/>
　　　　　鴟尾<lb/>
晉中興書曰泰元十年鸛巢太極殿東鴟尾<lb/>
晉安帝紀曰義熈六月雷震太廟鴟尾徹壁柱若有文字<lb/>
宋武大明元年五月戊午嘉禾一株五莖生清暑殿鴟吻<lb/>
<pb n="KR3k0012_SBCK_188-5b"/>
中<lb/>
陳書曰髙祖二年戊辰重雲殿東鴟吻有紫煙出屬天唐<lb/>
㑹要曰漢栢梁殿災後越巫言海中有魚虬尾似鴟激浪<lb/>
即降雨遂作其象於屋以厭火祥時人或謂鴟吻非也<lb/>
　　　　　質礎<lb/>
尚書大傳曰大夫有石材庶人有石承<hi>注曰石材柱下質也石承當柱下而</hi>
<hi>已不外岀爲飾</hi>
說文曰礩柱下石也古以木今以石<lb/>
廣志曰舄石有五色者光澤以爲柱礩岀苑蓬山<lb/>
戰國䇿曰智伯攻趙襄子襄子之晉陽謂張孟談曰吾城郭完<lb/>
倉廪實銅少奈何孟談曰臣聞董安于之治晉陽公之堂<lb/>
皆以黄銅爲柱礩請發而用之則有餘銅矣<lb/>
古史考曰秦始皇使刑徒七萬人作驪山以北山石爲舄<lb/>
<pb n="KR3k0012_SBCK_188-6a"/>
　〇異物志曰大秦國以水精爲舄<lb/>
淮南子曰山雲蒸柱礎潤<lb/>
張衡西京賦曰彫楹玉舄<lb/>
阿平叔景福殿賦曰金楹齊列玉舄承跌<lb/>
　　　　　奥<lb/>
論語八佾曰與其媚於奥寜媚於竈<lb/>
爾雅曰西南隅謂之隩<hi>郭璞注曰室中隱隩處</hi>
通俗文曰奥内曰扆<lb/>
韓子曰衛將軍文子見曽子曽子不起而延之於坐席正<lb/>
身見於奥文子謂其御曰曽子愚人哉以我爲君子也君<lb/>
子安可不敬以我爲愚人愚人安可侮也<lb/>
吕氏春秋曰苑春諌衛公云君因隅隩有竈不知寒矣<lb/>
　　　　　屋漏<lb/>
<pb n="KR3k0012_SBCK_188-6b"/>
毛詩蕩抑曰相在爾室尚不愧于屋漏<lb/>
爾雅曰東北隅謂之屋漏<hi>郭璞注曰屋漏義未詳也犍爲舎人曰古者徹屋西北隈以炊</hi>
<hi>浴没者訖而復之古謂之屋漏也</hi>
　　　　　宧<lb/>
爾雅曰東北隅謂之宧<hi>郭璞注曰義未詳犍爲舎人曰東北陽氣始起萬物所養故謂之宧</hi>
說文曰宧養也室東北隅食所居也<lb/>
爾雅曰東南隅謂之<hi>郭璞注曰<折 t="33"/>闇也犍爲舎人日東北萬物生蟄虫必出無不由户</hi>
釋名曰　幽也亦取冝也<lb/>
　　　　　塼<lb/>
詩曰乃生女子載弄之瓦瓦紡塼也<lb/>
又曰中堂有甓注一名瓴甋<lb/>
晉書曰陶侃字士行在廣州無事輙朝運百甓於外暮運<lb/>
<pb n="KR3k0012_SBCK_188-7a"/>
於内人問其故荅曰吾方致力中原過爾優逸恐不堪事<lb/>
宋書范曄母如厠而産額爲塼所傷故以塼爲小字<lb/>
　　　　　瓦<lb/>
說文曰瓦土器巳燒之惣名也<lb/>
禮記曰有虞氏瓦棺<lb/>
又曰毁方而瓦合<lb/>
史記曰秦軍武安西鼔譟勒兵武安屋瓦盡震<lb/>
漢書曰霍光巷行人見有人在屋上撤瓦投地就視不見<lb/>
而霍氏誅<lb/>
又曰平帝元始四年東風吹長安城東門屋瓦盡落<lb/>
魏志曰魏文帝謂周宣曰朕夢殿上雙瓦落地化爲鴛鴦<lb/>
何也宣曰後宫當有暴死者須臾後宫相害死者<lb/>
呉録曰景帝時戎將於廣陵掘諸冢取版塼以城所壞甚<lb/>
<pb n="KR3k0012_SBCK_188-7b"/>
多<lb/>
晉書曰張孟陽皃醜甞從潘岳遊洛陽市岳羙皃羣女爭<lb/>
以果擲岳滿車廂孟陽𬒳投之瓦石<lb/>
愽物志曰桀作瓦　古史曰　昆吾氏作瓦<lb/>
老子曰挻埴以爲器　夢書云夢見瓦爲甲鎧禦禍患<lb/>
春秋潜巴潭曰宫瓦自墜至死不祥<lb/>
漢武故事云上起神屋以銅爲瓦<lb/>
莊子曰雖有忮心不怨飄瓦<lb/>
又曰以瓦注者巧注射賭物也所賭輕則意巧<lb/>
又曰陶者曰我善冶埴　大秦記曰大秦以水精爲瓦<lb/>
枹朴子曰班狄不能削瓦石爲芒鍼<lb/>
燕子丹曰荆軻之東宫臨池拾瓦投鼃太子進金瓦<lb/>
太平御覽卷第一百八十八<lb/>
<pb n="KR3k0012_SBCK_188-8a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_526-1a"/>
太平御覽卷第五百二十六<lb/>
　禮儀部五<lb/>
　　　　　祭禮下<lb/>
漢書郊祀志曰洪範八政三曰祀祀者所以昭孝事祖通<lb/>
神明也旁及四夷莫不脩之下至禽獸犲獺有祭<hi>應劭曰今孟春</hi>
<hi>獺祭魚季秋犲祭獸</hi>是以聖王爲之典禮焉秦襄公攻戎救周列爲<lb/>
諸侯而居西自以爲主少昊之神作西畤白帝其牲用<lb/>
駒黄牛羝羊各一云其後十四年秦文公東獵汧渭之間<lb/>
卜居之而吉文公夢黄蛇自天下屬地其口止於鄜衍<hi>李竒</hi>
<hi>曰鄜音孚</hi>文公問於史淳淳曰此上帝之徴君其祠之於是作<lb/>
鄜畤用三牲郊祭白帝焉自未作鄜畤而雍旁故有吴陽<lb/>
武畤<hi>李竒曰於旁有吴陽地</hi>雍東有好畤皆廢無祀或曰自古以雍<lb/>
州積髙神明之隩故立畤郊上帝諸神祠皆聚云蓋黄<lb/>
<pb n="KR3k0012_SBCK_526-1b"/>
帝時常用事雖殷周亦郊焉其語不經見搢紳者弗道<lb/>
又郊祀曰始皇東遊海上行禮祠名山大川及八神求仙<lb/>
人羡門之屬八神將自古而有之或曰太公以來作之齊<lb/>
所以爲齊以天齊也<hi>蘇林曰當天中央齊</hi>其祀絶莫知起時<lb/>
又郊祀志曰文帝始幸雍郊見五畤祠衣皆上赤趙人新<lb/>
垣平以望氣見上言長安東北有神氣神成五采若人冠<lb/>
冕焉或曰東北神明之舎西方神明之墓也<hi>張晏曰神明日也日出東</hi>
<hi>北舎謂陽谷日沒於西也故曰墓</hi>天瑞下冝立祠上帝以合符應於是作<lb/>
渭陽五帝廟同宇<hi>韋昭曰宇謂上同下異禮所謂複廟同屋也</hi>帝一殿面五門<lb/>
各如其帝色祠所用及儀亦如雍五畤明年夏四月文帝<lb/>
親拜霸渭之㑹以郊見渭陽五帝五帝廟臨渭其北穿蒲<lb/>
地溝水爟火舉而祠若光輝然屬天焉於是貴平至上大<lb/>
之賜累千金而使博士諸生刪六經中作王制謀議廵狩<lb/>
<pb n="KR3k0012_SBCK_526-2a"/>
封禪事文帝岀長門若見五人於道北遂因其直立五帝<lb/>
壇<hi>孟康曰直植也值其立処以位壇</hi>祠以五牢<lb/>
東觀漢記曰建武三年上幸春陵祠園廟大置酒與舂陵<lb/>
父老故人爲樂<lb/>
又曰桓譚字君山沛人章帝元和中行廵狩至沛令使者<lb/>
祠譚冡鄉里以爲榮<lb/>
又曰李通上大司空印綬以特進奉朝請及有司奏請封<lb/>
諸皇子帝感通首創大謀即日　封通少子雄爲邵陵侯<lb/>
毎幸南陽常遣使者以牢祀通父冡<lb/>
又曰顯宗拜馬嚴持兵長史將北軍五校士羽林兵三千<lb/>
人屯西河美稷衛護南單于聽置司馬從事牧守謁敬同<lb/>
之將軍勑嚴過武庫祭蚩尤帝親御阿閣觀其士衆時人<lb/>
榮之<lb/>
<pb n="KR3k0012_SBCK_526-2b"/>
又曰永平中詔京兆右扶風以中牢祠蕭何霍光出郡錢<lb/>
糓給蕭何子孫在三百里内悉令侍祠<lb/>
又曰桓帝𥘉立黄老祠北宫濯龍中以文罽爲壇飾淳金<lb/>
釦器采色眩曜祠用三牲太官設珍饌作倡樂以求福祥<lb/>
漢皇徳傳云章帝詔使者奉太牢致祠唐堯於成陽雲臺<lb/>
袁山松後漢書曰韓卓字子助陳留人臘日奴竊食祭其<lb/>
母卓義其心即日免之<lb/>
漢舊儀曰宗廟八月飲酎用九大牢元年祭天二年祭地<lb/>
三年祭五帝於五畤三歳一辯皇帝自行他祠不出祭天<lb/>
紫壇幄帷髙帝配天居室下西嚮紺幄席<lb/>
又曰宗廟三年一大祫祭之子孫諸帝以昭穆坐於髙廟<lb/>
神皆合食設左右坐髙祖南面繡幄帳堂上西北隅曲凡<lb/>
黄金釦器毎太牢中分之右辯上帝左辯上后爼餘委<lb/>
<pb n="KR3k0012_SBCK_526-3a"/>
積於前殿千斤名曰堆爼子爲昭孫爲穆昭西曲屏風穆<lb/>
東面皆曲凡如髙祖饌陳其后各配其左坐如祖妣之座<lb/>
法<lb/>
又曰原廟一歳十二祠有閏加皆用太牢<lb/>
又曰唯八月飲酎駕夕牲牛以繡衣之皇帝暮視牲以鑑<lb/>
燧取水於月以陽燧取火於日爲明水火左祖以水沷牛<lb/>
右肩手執鸞刀以切牛毛血薦之而即更衣<lb/>
又曰五儀元年儒術奏施行董仲舒請雨事始令丞相以<lb/>
下求雨雪曝城南舞童女禱天神五帝五年始令諸官止<lb/>
雨朱䋲縈社擊鼔攻之<lb/>
又曰祭五嶽祠用三正色牲十月涸凍二月解凍皆祭祝<lb/>
乗傳車稱使者祭四瀆用三正色牲况珪有馬祭人先於<lb/>
隴西西縣人先山皆有土人山下有畦埒如種菜畦畦中<lb/>
<pb n="KR3k0012_SBCK_526-3b"/>
各王封祭叅辰星辰於池陽谷曰夾道左右爲壇營覆地<lb/>
各周三十六里<lb/>
又曰祭西王母於石室皆在所二千石令長奉祠漢五年<lb/>
脩復周室舊祀祀后稷於東南常以八月祭一太牢舞者<lb/>
七十二人冠者五六三十人童于六七四十二人爲民祈<lb/>
農報功<lb/>
又曰凡聖王之法追祭天地日月星辰山川萬神皆古之<lb/>
人也能紀天地五行氣奉其功以成人者也故其祭祀皆<lb/>
以人事之禮食之所食也非祭食天與土地金木水火石也<lb/>
又祭三皇五帝九皇六十四民皆古帝王凡八十一姓<lb/>
漢末英雄記曰公孫瓉上計吏郡太守劉其以事犯法檻<lb/>
車徴伯珪褠衣平幘御車到洛陽其當徙日南伯珪具豚<lb/>
米於墓上祭先舉觴醊祝曰昔爲人子今爲人臣當詣日<lb/>
<pb n="KR3k0012_SBCK_526-4a"/>
南日南多瘴氣恐或不還與先人辭於此再拜慷慨而起<lb/>
其時州里人在京師者送行見之及觀者莫不歔欷<lb/>
魏志曰管寜恒着布𥜗袴布裙隨時單複岀入閨庭能自<lb/>
柱杖不湏扶侍四時祠祭輙自力強改加衣服着絮巾故<lb/>
在遼東所有白布單衣親薦饌跪拜成禮寕少喪母不識<lb/>
形像常特觸如法泫然流涕<lb/>
又曰穢南國常用十月祭氏晝夜飲酒歌儛名之爲舞天<lb/>
又祭虎以爲神<lb/>
吴志曰赤烏年有兩烏銜鵲墮東館丞相朱據燎鵲以祭<lb/>
干寳晉紀曰帝配饗魏太祖廟有奏諸功臣從饗者更以<lb/>
官爲次在荀郭之上<lb/>
後魏書曰胡處少孤言及父母則若孺子之號燉煌汜潜<lb/>
家善釀酒毎節常送一壷以給祭事也<lb/>
<pb n="KR3k0012_SBCK_526-4b"/>
沈約宋書曰羊玄保自少至老謹於祭奠四時珎新未得<lb/>
祠薦者口不妄甞<lb/>
齊書曰張冲永明八年爲假節監青兾二州行刺史事冲<lb/>
父𥘉卒遺命曰祭我必以郷土所産無用牲物冲在鎮西<lb/>
時還吴國取果菜毎至蒸甞輙流涕薦焉<lb/>
家語曰魯公索氏將祭而亡其下牲孔子聞之曰公索氏<lb/>
不及二年必亡矣後一年而亡<lb/>
孔叢于曰元和二年春帝東廵狩還過魯幸闕里以太牢<lb/>
祠孔子及七十二子作六代之樂大㑹孔氏男子二十巳<lb/>
上者六十三人命儒者講論<lb/>
尸子曰先王之祠禮也天子祭四極諸侯祭山川大夫祭<lb/>
五祀士祭其親也<lb/>
白虎通曰王者祭宗廟親自取禽者尊重先祖必欲自射<lb/>
<pb n="KR3k0012_SBCK_526-5a"/>
加功力<lb/>
又曰王制曰春薦韮夏薦麥秋薦黍冬薦稻韮以卵麥以<lb/>
魚黍以豚稻以鴈春曰祠者物微故祠名之夏曰礿者麥<lb/>
熟進之秋曰甞者新榖熟冬曰蒸蒸者爲衆冬之時物成<lb/>
者衆<lb/>
益都耆舊傳曰蜀郡張寛字叔文漢武帝時爲侍中從祀<lb/>
甘泉至渭橋有女子浴於渭水乳長七尺上怪其異遣問<lb/>
之女曰帝後第七車知我所來時寛在第七車對曰天星<lb/>
主祭祀者齋戒不嚴則女人星見<lb/>
汝南先賢傳曰薛苞歸先人冢側坊中種稻以祭祀芋以<lb/>
充飢躭詩恱禮玄虚無爲舉孝廉賢良方正皆不就<lb/>
王歆之神境記曰九疑山旣岀林過溪望見舜廟在郡山之<lb/>
下而挿搆水際杳若靈居矣余親負勁䇿致祠靈堂乃躬就<lb/>
<pb n="KR3k0012_SBCK_526-5b"/>
齋㓗奉奠其宵水月如鏡焉澗微響乃聞廟裏若有絃歌<lb/>
者聲調如近察復𬗟邈此其五絃之音南風之響乎<lb/>
解道虎齊記曰臨淄城南十五里天齊淵五泉並出有異<lb/>
於常故廟屋以同瓦有天齊字在齊八祠祠天於此故名<lb/>
云<lb/>
越絶書曰越王旣得平吴春祭三江秋祭五湖因以其時<lb/>
爲之立祠垂之來世傳之萬載鄰邦樂德皆來取之<lb/>
吴越春秋曰夫差帥諸羣臣出國東祠子胥江水濵諸臣<lb/>
並在夫差乃言曰寡人蒙先王之遺恩爲千乗之主昔不<lb/>
聽相國之言乃用䜛佞之辭至令相國逺没江海自亡巳<lb/>
來濛濛惑惑如霧蔽日莫誰與言泣下沾衿哀不自勝左右<lb/>
羣僚莫不悲傷<lb/>
十二州記曰昔禹治洪水旣畢乃乗橋車到鍾山祠上帝<lb/>
<pb n="KR3k0012_SBCK_526-6a"/>
於北河歸大功于九河也<lb/>
襄陽記曰諸葛亮𥘉亡所在各求爲立廟朝議以不合百<lb/>
姓遂因時節私祭之於道陌也<lb/>
摯虞雜祀議曰故事祀臯陶於廷尉寺祭先聖於大學也<lb/>
桓子新論曰昔楚靈王驕逸輕下簡賢務鬼信巫祝之道<lb/>
齋戒㓗鮮以祀上帝禮羣神躬執羽紱起舞壇前吴人來<lb/>
攻其國人告急而靈王鼔舞自若頋應之曰寡人方祭上<lb/>
帝樂明神當蒙福祐焉不敢赴救而吴兵遂至俘獲其太<lb/>
子及后姬以下甚可傷<lb/>
論衡曰魯文公逆祀去者三人定公順祀叛者五人貫於<lb/>
俗者謂則禮爲非曉禮者寡則知是者稀<lb/>
又曰凡祭祀之義有二一曰報功二曰循先報切以勉力<lb/>
循先以崇恩也<lb/>
<pb n="KR3k0012_SBCK_526-6b"/>
黄帝問玄女兵法曰六甲將及夫人姓名服色曰其將皆<lb/>
着赤幘小冠帶白綬絞夫人足皆各象其禽獸足凡欲治<lb/>
致神當於帛上書諸神名如法祭䕃齊事六曰見形六十<lb/>
日一祭合諸神祭之祭法脯長一九廣三寸白茅爲籍編<lb/>
以青絲籍長二尺四寸廣六寸餅棗栗并脯置藉上柸皆<lb/>
黒中以丹沙九兩盛米囊九枚置北斗座上中爲九星六<lb/>
甲坐外四面十二座座前一柸受道者壇東北祭南向再<lb/>
拜祝<lb/>
軍令曰金皷幢麾隆衡皆以立秋日祠先時一曰主者請<lb/>
祠其主者奉祠若出征有所剋獲還亦祠向敵祠血于鍾<lb/>
鼔秋祠及有所尅獲還但祠不血鍾皷祝文某官使主者某<lb/>
敢告隆衡金皷幢麾夫軍武之器者所以正不義爲民除<lb/>
害也謹以立秋之日㓗牲黍稷旨酒而敬薦之<lb/>
<pb n="KR3k0012_SBCK_526-7a"/>
又曰常以己丑日祠牛馬先祝文曰某月己丑某甲敢告<lb/>
馬牛先馬者兵之道牛者軍農之用謹㓗牲黍稷旨酒敬<lb/>
而薦之<lb/>
又曰軍行濟河主者常先白沉壁文曰某王使者某甲敢<lb/>
告于河賤臣某甲作亂天子使某帥衆濟河征討醜類故<lb/>
以壁沉唯爾有神裁之<lb/>
曹植求祭先王表臣雖比拜表自計違逺巳來以踰旬日<lb/>
垂竟夏節方到臣悲感有念先王公以夏至日終是以家<lb/>
俗不以夏日祭至於先王自可以令辰告祠臣雖卑鄙實<lb/>
禀體於先王自臣雖貧寠蒙陛下厚賜足供太牢之具臣<lb/>
欲祭先王於北河之上羊猪牛臣自能辦否者臣縣自有<lb/>
先王喜鰒臣前以表得徐州臧霸二鰒百枚足自供事請<lb/>
水瓜五枚計先王崩來未能半歳臣實欲告敬且欲復盡<lb/>
<pb n="KR3k0012_SBCK_526-7b"/>
哀博士鹿優韓蓋等以爲禮公子不得禰先君公子之子不<lb/>
得祖諸侯謂不得立其廟而祭之也禮又曰庶子不得祭<lb/>
宗詔曰得月二十八日表知侯推情欲祭先王於河上覽<lb/>
省上下悲傷感切將欲遣禮以紓侯敬恭之意㑹博士鹿<lb/>
優等奏禮如此故冩以下開國承家頋迫禮制惟侯存心<lb/>
與吾同之<lb/>
殷允祭徐孺子文曰惟太元六年龍集荒洛冬十月哉生<lb/>
魄試守豫章太守殷君謹遣左右某甲奉清酌薌合一簋<lb/>
單羞再拜奠故聘士豫章徐先生<lb/>
周祗祭梁鴻文曰晉隆和四年十一月陳郡周潁文以藴<lb/>
藻行潦祠梁先生<lb/>
殷闡祭王東亭文曰公以少牢之奠敬薦東亭王侯之靈<lb/>
蓋聞㓪鑒不塵精金能照<lb/>
<pb n="KR3k0012_SBCK_526-8a"/>
伯玊祭孫叔敖文曰謹以豊羞祭楚令尹孫君之靈眇眇<lb/>
千載悠悠舒荆理無不通事隔者形尚想清塵承風効誠<lb/>
謝惠連祭古冢文曰東府掘城北壍入一丈餘得古冢上<lb/>
無封域不用㙛瓦以木爲槨中有二棺正方兩頭無和明<lb/>
器之屬材瓦銅<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>有數十種刻木爲人長三尺可有二十<lb/>
餘載開見悉識是人形以物棖撥之應手灰㓕棺上有五<lb/>
銖錢百餘枚水中有甘蔗節及梅李核皆浮岀而不甚爛<lb/>
壞銘志不存世代不可得而知之公命城者改埋於東崗<lb/>
祭以豚酒旣不知其名字近逺故假爲之號曰冥寞君云<lb/>
爾<lb/>
揚泉請辭曰古不墓祭葬於中原而廟在大門裏不敢外<lb/>
其親平明出葬曰中反虞不敢一日使神無依也周衰禮<lb/>
廢立寢於廟墓漢因而不改以先帝衣冠四時上盥水進<lb/>
<pb n="KR3k0012_SBCK_526-8b"/>
菓實而禘祫祭祀皆於宗廟及其末因寢之在墓咸徃祭<lb/>
焉蓋由京師三輔酋豪大姓力強財冨婦女贍侈車兩相<lb/>
追宿止墓下連日厭飫遂以成俗迄乎今日夫死者骨肉<lb/>
歸乎土神而有靈豈其守夫敗壤而繫乎草莽哉<lb/>
唐書曰王義方𥘉爲太子校書魏徴張亮皆厚禮之亮誅<lb/>
坐與交逰貶授儋州吉安丞行至南海舟人將以酒脯致<lb/>
祭義方曰黍稷非馨義在明徳乃酌水而祭<lb/>
太平御覽卷第五百二十六<lb/>
</p>
<p>
</p>
  </div>
</body>
</text>
</TEI>
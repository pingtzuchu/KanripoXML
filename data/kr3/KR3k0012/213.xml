<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_213-1a"/>
太平御覽卷第二百一十三<lb/>
　職官部十一<lb/>
　　　左丞　右丞<lb/>
　　　左司郎中　左司貟外郎<lb/>
　　　右司郎中　右司貟外郎<lb/>
　　　令史<lb/>
　　　　　左丞<lb/>
六典曰左右丞掌管轄省事糾舉憲章以辨六官之儀制<lb/>
而正其文法分而視焉<lb/>
漢官典職曰尚書左右丞典臺事繩糾無所不揔<lb/>
續漢書百官志曰左丞掌録尚書吏人上章百官威儀<lb/>
漢官儀曰漢制八座丞郎𥘉拜並集都座交禮遷又解交<lb/>
晉書百官表志注曰左右丞俸月三十斛左丞主臺内禁<lb/>
<pb n="KR3k0012_SBCK_213-1b"/>
令宗廟祠祀朝儀射制彈案選用署吏稽近道文書給假<lb/>
晉書曰劉曒字長叔爲尚書左丞正色在朝三臺清肅<lb/>
又曰郄詵爲尚書左丞推奏吏部尚書崔洪洪曰舉詵丞<lb/>
而還奏我此謂挽弩自射詵曰趙宣子任韓厥爲司馬而<lb/>
厥以軍法戮宣子崔侯爲國舉才我以才見舉唯官是視<lb/>
各明至公何故其言乃至於此洪聞而恱服之<lb/>
又曰傳咸爲尚書左丞時尚書郭弈咸故將也累辭病疾<lb/>
不起復不上朝又自表妹葬乞出臨喪詔書聽許咸舉奏<lb/>
之<lb/>
又曰郄弘始爲尚書郎轉左右丞在朝爲百寮所憚後坐<lb/>
泄事免<lb/>
晉諸公讃曰許竒爲尚書左丞有准繩操<lb/>
又曰傅咸字長虞爲左丞臺閣小大望風自肅<lb/>
<pb n="KR3k0012_SBCK_213-2a"/>
晉中興書曰荀㽔字令逺遷左丞時桓温平蜀朝廷欲以<lb/>
豫章封温㽔謂太宗曰若温復假王威平定河洛修復山<lb/>
陵將復何以加之遂止<lb/>
沈約宋書曰何承天爲中丞與尚書左丞謝元素不相善<lb/>
二人競伺二臺之違累相糾奏<lb/>
宋書百官志曰晉宋之丗左丞主臺内禁令宗廟祠祀朝<lb/>
儀禮制選用署吏糺諸不法無所廻避<lb/>
三國典略曰北齊張耀甞爲尚書左丞文宣近出令耀居<lb/>
守文宣夜還耀不開門勒兵嚴備火至㸔面然後開迎文<lb/>
宣笑曰卿欲學郅君章也賜以錦𫀆以其忠勤深見親待<lb/>
梁書曰賀琛遷尚書左丞并叅禮儀事琛前後居職凡郊<lb/>
廟諸議多所創定每見髙祖與語常移晷刻故省中爲之<lb/>
語曰上殿不下有賀雅琛容止都雅故時人呼之<lb/>
<pb n="KR3k0012_SBCK_213-2b"/>
又曰劉孺弟覽除尚書左丞性聦敏尚書令史七百人一<lb/>
見並記姓名當官清正無所私姊夫御史中丞禇湮從兄<lb/>
吏部郎李綽在職頗通贓貨覽劾奏並免官李綽怨之常<lb/>
謂人曰犬嚙行路覽噬家人<lb/>
北史曰郎茂煬帝即位爲尚書左丞時工部尚書宇文愷<lb/>
右翊衛大將軍于仲文競河東銀窟茂奏劾愷位巳隆禄<lb/>
賜優厚抜葵去織寂尓無聞求利下交曾無愧色仲文大<lb/>
將宿衛近臣趨侍堦庭朝夕聞道虞芮之風抑而不慕分<lb/>
誅之利知而必爭何以貽範庶寮示人䡄物愷與仲文竟<lb/>
坐得罪<lb/>
隋書曰楊汪字元度髙祖嘗謂諌議大夫王逹曰卿爲我<lb/>
覔一好左丞逹遂私於汪曰我當薦君爲左丞若事果當<lb/>
以良田相報也汪以逹所言奏之逹竟以獲罪卒拜汪爲<lb/>
<pb n="KR3k0012_SBCK_213-3a"/>
尚書左丞汪明習法令果於剖斷當時號爲稱職<lb/>
唐書曰趙㳙永泰初爲監察御史時禁中失火焚室數十<lb/>
間火起處與東宮稍近代宗深疑之㳙爲廵使俾令即訊<lb/>
㳙周歷壖囿按據迹狀乃上直中官遺火所致也推鞫明<lb/>
審頗盡事情旣奏代宗稱賞焉德宗時在東宫常感㳙之<lb/>
究理詳細及刺衢州年考旣深又與觀察使韓滉不相得<lb/>
滉奏免㳙官德宗見其名謂宰相曰豈非永泰初御史趙<lb/>
㳙乎對曰然即日拜尚書左丞<lb/>
唐新語曰楊昉爲左丞時宇文化及子孫理資䕃朝廷以<lb/>
事隔兩朝且其家親族亦衆多爲言者所司理之至于左<lb/>
司昉未詳其案狀訴者以道理巳成無復凝滯勃然逼昉<lb/>
昉曰適朝退未食食畢當詳案訴者曰公云未食亦知天<lb/>
下有累年羇旅訴者乎昉遽命案立批之曰父殺隋主子<lb/>
<pb n="KR3k0012_SBCK_213-3b"/>
訴隋資生者猶配逺方死者無冝更叙時人深賞之<lb/>
傳咸表曰左丞職輕事重以賤制貴所以難居臣以闇劣<lb/>
猥忝斯任愧於不稱懼罪之及夙夜惶恐寢食無寕<lb/>
卞壼彈尚書丞郎事曰舊丞郎取急及屬出皆尚有對使<lb/>
職局不廢而昨左右二丞及諸郎皆出唯次直二郎在設<lb/>
使有兵火警急便爲無復行事者二丞頓行無印可以封<lb/>
符䟽此之逋慢莫斯之甚<lb/>
傳咸荅辛曠詩序曰尚書左丞彈八座以下居万機之會<lb/>
斯乃皇朝之司直天臺之管轄余前爲右丞具知此職之<lb/>
要後忝此任僶俛從事日愼一日<lb/>
　　　　　右丞<lb/>
續漢書百官志曰尚書右丞一人四百石掌録文書期會<lb/>
假署印綬及筆墨諸材用<lb/>
<pb n="KR3k0012_SBCK_213-4a"/>
漢官儀曰尚書左右丞秩各四百石遷刺史<lb/>
晉書百官表注曰右丞主臺内庫藏廨舎量物用多少及<lb/>
廪賜民户租布刑獄兵器稽逺道文書章表奏事<lb/>
晉中興書曰王國寳因酒坐怒右丞祖台之攘𬒮喚呼以<lb/>
盤盞樂器擲台之復爲有司所彈烈宗詔曰國寳縱肆情<lb/>
性其不可長台之懦弱非監司體其免官<lb/>
沈約宋書曰晉西朝八座丞郎朝晡詣都座朝江左唯旦<lb/>
朝而已八座丞郎初拜並集都座交禮遷又解交漢舊制<lb/>
也今唯八座解交丞郎不復解交<lb/>
宋書百官志曰右丞掌臺内庫藏凢諸器物廨舎刑獄兵<lb/>
器<lb/>
唐書曰宇文節爲尚書右丞明習法令以幹局見稱時江<lb/>
夏王道宗嘗以私事託於節遂奏之太宗大恱賜絹二百<lb/>
<pb n="KR3k0012_SBCK_213-4b"/>
疋仍勞之曰朕所以不置左右僕射者正以卿在省耳<lb/>
又曰韋温爲尚書右丞吏部貟外張文規父弘靖長慶初<lb/>
在幽州爲朱克融所囚文規不時省赴人士喧然罪之温<lb/>
居綱轄首糺其事出文規爲安州刺史<lb/>
五代史後唐書曰梁開平二年改左右丞爲左右司侍郎<lb/>
避廟諱也至同光年十月復舊爲左右丞長興元年九月<lb/>
詔曰臺轄之司官資並設左右貂素來相類左右揆不至<lb/>
相懸以此比方豈冝分別自此冝升尚書右丞官品與左<lb/>
丞並爲正四品<lb/>
　　　　　左司郎中　左司貟外郎<lb/>
六典曰左右司郎中貟外郎各掌付十有二司之事以舉<lb/>
正稽違者署符目焉凡都省掌舉諸司之綱紀與其百寮<lb/>
之程式以正邦理以宣邦敎<lb/>
<pb n="KR3k0012_SBCK_213-5a"/>
隋書曰煬帝三年尚書都司始置左右司郎各一人品同<lb/>
諸曹郎從五品掌都省之職<lb/>
唐職貟令曰左右司郎中掌副左右丞所管諸司事署抄<lb/>
目舉稽失知臺内宿直若夲司郎中不在併行之<lb/>
　　　　　右司郎中　右司貟外郎<lb/>
隋書曰骨儀遷尚書右司郎于時政漸亂濁貨賂公行凡<lb/>
當樞要之職無問貴賤並家累金寳天下士大夫莫不變<lb/>
節而儀勵志守常介然獨立<lb/>
　　　　　令史<lb/>
漢官儀曰能通蒼頡史篇𥙷蘭臺令史滿歳𥙷尚書令史<lb/>
滿歳爲尚書郎出亦與郎同宰百里郎與令史分職受書<lb/>
令史見僕射尚書執板拜見丞郎執扳揖<lb/>
續漢書百官志曰尚書令史十八人人二百石曹有三人<lb/>
<pb n="KR3k0012_SBCK_213-5b"/>
主書後増列曹三人合二十一人<lb/>
華嶠後漢書韋彪上䟽曰有楚獄事繁故置尚書令史以<lb/>
助郎<lb/>
晉書曰陳壽少仕蜀在觀閣爲令史又爲郎官人黃皓專<lb/>
弄朝政大將軍閻宇等皆曲躬事皓以營時務壽獨峻然<lb/>
皓乃自禪與杖<lb/>
又曰趙孟字長舒入𥙷尚書郎令史善於清談有國士之<lb/>
風其面有疵點諸事不决皆言當問疵靣<lb/>
齊職儀曰自魏晉宋齊正令史書令史皆有品秩朱衣執<lb/>
板進賢一梁冠<lb/>
楊楞伽北齊鄴都故事曰尚書郎判事正令史側坐書令<lb/>
史過事<lb/>
典略曰邊讓字文禮陳留人將軍何進聞其名欲以禮辟<lb/>
<pb n="KR3k0012_SBCK_213-6a"/>
恐不肯來乃託以軍事召之到署令史進以禮見之讓占<lb/>
對閑叙聲氣如流其時坐席賔客有百數皆髙慕之<lb/>
太平御覽卷第二百一十三<lb/>
<pb n="KR3k0012_SBCK_213-6b"/>
</p>
<p>
</p>
  </div>
</body>
</text>
</TEI>
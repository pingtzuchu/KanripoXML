<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_517-1a"/>
太平御覽卷第五百一十七<lb/>
　宗親部七<lb/>
　　　姊妺　舅姑　㛐叔<lb/>
　　　娣姒<lb/>
　　　　　姊妺<lb/>
爾雅曰女子先生爲姊後生爲妹<lb/>
毛詩曰泉水曰問我諸姑遂及伯姊<lb/>
禮記檀弓曰孔子與門人立栱而尚右二三子亦尚右孔<lb/>
子曰二三子之嗜學也我則有姊之䘮故也二三子皆尚左<lb/>
左傳成上曰潞子嬰兒之夫人晉景公之姊也鄷舒爲政<lb/>
而殺之又傷潞子之目晉侯欲伐之諸大夫皆曰不可鄷<lb/>
舒有三雋才不如待後之人伯宗曰必伐之狄有五罪雋<lb/>
才雖多其何𥙷焉遂㓕潞鄷舒奔衛衛人歸請晉晉人殺之<lb/>
<pb n="KR3k0012_SBCK_517-1b"/>
又昭元曰鄭徐吴犯之妹美公孫楚聘之矣公孫黒又使<lb/>
強委禽焉犯懼告子産子産曰是國無政非子之患也惟<lb/>
所欲與犯請于二子使女擇焉子晢盛飾而入布弊而出<lb/>
<hi>哲公孫黑</hi>子南戎服而入左右射超乗而出女自房觀之曰子<lb/>
晢信羙矣抑子南夫也<hi>子南公孫楚字</hi>夫夫婦婦所謂順也適子<lb/>
南氏焉<lb/>
又定上曰吴伐楚楚昭王取其妹以岀渉濉水鍾建負之<lb/>
以從復國王將嫁季芉季芉辭曰所以爲女子逺丈夫也<lb/>
鍾建負我矣王遂使妻鍾建以爲樂尹<lb/>
春秋感精符曰人主含天地據璣衡齊七政秉八極父天<lb/>
母地兄日姊月<lb/>
史記曰聶政爲嚴仲子殺韓相俠累因自披面披抉眼出<lb/>
膓以死韓取政屍暴於市購之曰有能言殺俠累者與千<lb/>
<pb n="KR3k0012_SBCK_517-2a"/>
金政姉嫈聞之乃伏屍哭曰是軹深井里聶政也妾奈何<lb/>
畏殁身之誅滅賢人之名乃大呼天者三遂死於政旁也<lb/>
又曰萬石君石奮髙祖問曰君有何人對曰有姊善鼔琴<lb/>
髙祖乃召爲美人<lb/>
又曰張敬叔姊善皷琴髙祖召爲宫人徙其家就戚里戚<lb/>
里在長安與親戚別居故曰戚里<lb/>
漢書曰李延年妹絶美延年侍上酒酣歌曰北方有佳人<lb/>
絶丗而獨立一顧傾人城再顧傾人國不惜傾城傾國佳<lb/>
人難再得武帝聞之乃召入宫<lb/>
又曰秦彭字伯平爲山陽太守民江伯欲嫁寡姊姊乃引<lb/>
鎌自割伯因前救姊觸鎌傷姊遂亡縣正論法彭曰救無<lb/>
惡志乃輕罪之<lb/>
謝承後漢書曰范冉姊病徃看之姊爲設飰冉留錢一百<lb/>
<pb n="KR3k0012_SBCK_517-2b"/>
文姊使人追還之冉竟不受<lb/>
又曰曹壽妻班超之妺也超字仲叔扶風人爲都護在絶<lb/>
域年老思入關妺乃上書曰妾兄超延命沙漠三十餘年<lb/>
骨肉生離不復相識書奏帝乃徴還<lb/>
又曰宋弘字仲子爲司空帝姉胡陽公主新寡帝與論朝<lb/>
臣羙惡以觀其意主曰宋弘容德莫及帝曰方圖之後引<lb/>
弘入令主坐屏風後因謂弘曰貴易交冨易妻人情乎弘<lb/>
曰貧賤之交不可忘糟糠之妻不下堂帝謂主曰事不諧<lb/>
矣<lb/>
又曰汝南袁隗妻馬融之女少有才辨融家丗豐豪裝遣<lb/>
甚盛及𥘉成禮隗謂之曰婦奉箕箒而巳何乃過珍麗對<lb/>
曰慈親垂愛不敢逆命君欲雹宣梁鴻之行者妾亦請從少<lb/>
紹孟光之事又問曰弟先兄舉丗以爲笑今處姊未適人<lb/>
<pb n="KR3k0012_SBCK_517-3a"/>
而君先行可乎對曰妾姉髙行殊邈未遇良匹不如鄙薄<lb/>
茍然而巳又問南郡學窮道奥文爲辭宗而所在之識輙<lb/>
以資財爲損何耶對曰孔子大聖不免武叔之毀子路至<lb/>
賢猶有伯寮之愬家君固其冝也<lb/>
蜀志曰𥘉孫權以妹妻蜀先主孫氏性才捷剛猛有諸兄<lb/>
之風侍婢百餘人皆執刀劒而侍立先主心常凛凛然也<lb/>
晉書曰郭奕字大業太原人遷雍州刺史有寡姉隨其之<lb/>
官姉下僮僕多有姧犯而爲人所糺弈按省畢曰丈夫豈<lb/>
當以老姉求名遣而不問<lb/>
又曰桑虞字子深衛人年十四䘮父哀毀過禮以米百粒<lb/>
糝藜藿其姉喻之曰滅性非孝子對曰藜藿雜米足以勝哀<lb/>
又曰凉州刺史羊欣姉䘮末經旬車騎長史韓預強聘其<lb/>
女其妻張酺爲御史中丞貶預以清風俗論者稱之<lb/>
<pb n="KR3k0012_SBCK_517-3b"/>
又曰陳統字元方弟絃字偉方俱清秀知名姉妹四人並<lb/>
有才美姉適東莞徐氏生邈及二姉適同郡劉氏文章最<lb/>
盛<lb/>
又曰慕容垂妻叚氏字元妃光禄大夫叚儀女婉惠有志<lb/>
操常謂妹季妃曰我終不作凡人妻季妃曰我亦不作庸<lb/>
夫婦隣人聞笑之後燕王納元妃爲室范陽王德娉季妃<lb/>
並如其言<lb/>
又曰王凝之妻謝氏名道韞安西將軍弈之女也聦明有<lb/>
才辯同郡張玄妹亦有才質滴顧氏謝玄每之以敵道韞<lb/>
有濟尼者遊於二家或問之荅曰謝夫人神情散㓪故有<lb/>
林下之風顧家婦清心玉映自是閨房之秀<lb/>
宋書新野庾彦逹爲益州刺史携姉之官資給中分禄秩<lb/>
西土稱之<lb/>
<pb n="KR3k0012_SBCK_517-4a"/>
齊書曰永興中有王氏女年五歲得毒病兩目皆盲性至<lb/>
孝年二十父亡盲女臨屍一呌眼皆血出小妺娥䑛之其<lb/>
左眼即開愈時人皆以爲孝感所致也<lb/>
梁典曰長廣橋者宋武帝姉昔賣紗籴米還橋小不敢過<lb/>
無舡得渡日晚宋武帝大飢乆方見姉負米還乃謂姉曰<lb/>
若異曰冨貴當長廣此橋遂爲名也<lb/>
新子曰梁車新爲鄴令其姉徃見之值暮郭門閉遂踰郭<lb/>
而入梁車新因刖其足趙成侯以爲不慈遂奪璽免官<lb/>
應劭風俗通曰郝廉太原人飢寒不受人衣食曽過姉家<lb/>
飰留五十文置席下而去<lb/>
丗說曰郗嘉賔死婦弟欲迎其姉還姉終不肯歸曰生縱<lb/>
不得與郗郎同室死寜不同穴也<lb/>
又曰袁彦道有二姉一適殷源一適謝祖甞語桓宣武切<lb/>
<pb n="KR3k0012_SBCK_517-4b"/>
恨不更有一人配卿也<lb/>
王子年拾遺曰賈逵年六歳其姉聞隣家讀書日日抱逵<lb/>
就籬聽之逵年十歲乃暗誦六經父曰吾未甞教尓安得<lb/>
三墳五典誦之乎對曰姉甞抱于籬邊聽隣家讀書因記<lb/>
得而誦之<lb/>
簫韶太清記曰劉孝儀諸妺文彩艶質甚於神人也<lb/>
荆州圖南北岸曰屈原之郷里原旣流放忽然歸郷人喜<lb/>
恱因名南岸曰歸郷岸原有姉聞原還亦來歸責其矯丗<lb/>
郷人又名其北岸曰姉歸岸<lb/>
　　　　　舅姑<lb/>
釋名曰夫之父曰舅舅言乆也父老之稱也夫之母曰姑<lb/>
姑言故也<lb/>
爾雅曰婦稱夫之父曰舅稱夫之母曰姑姑舅在則曰君舅<lb/>
<pb n="KR3k0012_SBCK_517-5a"/>
君姑殁則曰先舅先姑<lb/>
禮記檀弓曰婦人不飾不敢見舅姑<lb/>
又内則曰婦事舅姑如事父母雞𥘉鳴咸盥漱櫛蹝笄緫衣<lb/>
紳左佩紛恱刀礪小觽金燧右佩箴管線纊施縏袠大觽<lb/>
木燧衿䙬綦屨以適舅姑之所及所下氣怡聲問衣燠寒<lb/>
疾痛苛癢而敬抑搔之<lb/>
又曰婦將有事大小必請於舅姑<hi>不敢專行也</hi>
儀禮婚禮曰舅饗送者以一獻禮酬以束錦姑饗婦人送<lb/>
酬亦如之<lb/>
左傳襄元曰魯齊姜薨𥘉穆姜使擇美檟以自爲櫬與頌<lb/>
琴季文子取以葬君子曰非禮也禮無所逆婦飬姑者也<lb/>
虧姑以成婦逆莫大焉<hi>穆姜成公母禮姜成公婦也</hi>
列女傳曰鄒孟軻旣娶將入室其婦祖而内孟子不恱遂<lb/>
<pb n="KR3k0012_SBCK_517-5b"/>
去不入婦辭孟母求去曰妾聞夫婦之道私室不與焉今<lb/>
妾竊惰在室而夫子見妾悖然不恱是客妾也婦人之義<lb/>
盖不客宿請歸於父母姑召軻而謂之曰夫禮將上堂聲<lb/>
必揚所以戒人也將入户視必下恐見人過今子不察於禮<lb/>
而責於妻不亦逺乎孟子遂留其婦謝之君子謂孟母知<lb/>
禮而明姑婦之道<lb/>
　　　　㛐叔<lb/>
釋名曰㛐叟也老稱也叟縮也人及物老皆小縮於舊也<lb/>
叔少也㓜者稱也叔亦俶也見㛐俶然却退也<lb/>
爾雅曰女子謂兄之妻爲㛐弟之妻爲婦<lb/>
禮記曲禮曰㛐叔不通問<lb/>
又檀弓曰子思之哭㛐也爲位婦人倡踊<lb/>
又曰㛐叔之無服也盖推之逺之也<lb/>
<pb n="KR3k0012_SBCK_517-6a"/>
又雜記曰㛐不撫叔叔不撫㛐<lb/>
史記曰蘇秦洛陽人從鬼谷歸大困窮困兄㛐姉妹妻皆<lb/>
笑之不爲下機秦乃閉室不出讀周書隂符後合六國從<lb/>
約并力相六國北報趙過洛陽車騎輜重擬於王者乃歸<lb/>
昆弟㛐側目不敢仰視秦謂㛐曰何前踞而後恭㛐匍匐<lb/>
以靣伏地謝曰見季子位髙金多也<lb/>
漢書曰髙祖長兄伯妻髙祖微時甞避事時與賔友過其<lb/>
丘㛐<hi>丘空也無壻日丘乃寡㛐也</hi>㛐厭叔引客來食佯爲羮盡轑釡客<lb/>
去髙祖視釡尚有羮由是怨之後定天下而伯子獨不得<lb/>
封太上皇爲言之髙祖曰非敢忘也但其母不長者耳後<lb/>
七年封爲羮頡侯<lb/>
又曰陳平兄伯常耕田縱平遊學㛐疾之不親家事或問<lb/>
平食何物而肥對曰食糠籺耳㛐曰有叔如此不如無伯<lb/>
<pb n="KR3k0012_SBCK_517-6b"/>
聞而逐其妻<lb/>
晉書曰鄭休妻石氏爲九族所重休前妻女旣㓜又休父<lb/>
布臨終生庶子沈休命棄之石氏曰柰何使舅之㣧不存<lb/>
乎遂飬沈及前妻女力不兼舉九年之間三不舉子<lb/>
又曰王渾妻鍾氏字琰生子濟渾甞共琰坐濟趨庭而過<lb/>
渾欣然曰生子如此足慰人心琰曰若新婦得配叅軍<hi>爲渾</hi>
<hi>弟淪也</hi>生子固不啻如此耳<lb/>
又曰王澄字平子衍季弟也衍妻郭氏性貪鄙令婢於路<lb/>
檐糞澄年十四諌郭郭大怒謂澄曰昔先人臨終之日以<lb/>
小郎囑新婦不以新婦囑小郎因捉其衣𥚑欲杖之澄懼<lb/>
踰䆫而走得脫<lb/>
又曰王凝之妻謝氏字道韞弈之女也聦識有才辨凝之<lb/>
弟獻之嘗與賔客談議詞理將屈道韞使婢白獻之曰新<lb/>
<pb n="KR3k0012_SBCK_517-7a"/>
婦欲與小郎解圍乃以青綾歩障自蔽申獻酬之義客遂<lb/>
不能屈也<lb/>
又曰晋中書令王珉與㛐婢私通㛐撻甚苦婢素善歌而<lb/>
珉好執白團扇故製白團扇歌<lb/>
又曰顔含字弘都㛐老而失明含奉飬如親束帶躬侍㛐<lb/>
病困湏蚺蛇膽求之不獲憂歎盈懷方獨坐愁苦忽有一<lb/>
童子持一青囊授含含聞之乃蚺蛇膽也童子出户化爲<lb/>
青鳥飛去含得藥成㛐病遂愈<lb/>
齊書曰吴逹之義興人㛐亡無以具葬乃自賣爲十夫傭<lb/>
以營葬<lb/>
三十國春秋曰晉吏部郎魏衡謂姪舒曰汝後得爲小縣<lb/>
長舒曰堪八百戸長將老便入官舎即斯願畢矣<lb/>
孟子曰淳于髠曰男女授受不親禮與孟子曰禮也曰㛐<lb/>
<pb n="KR3k0012_SBCK_517-7b"/>
溺則援之以手乎曰㛐溺不援是犲狼也男女授受不親<lb/>
者禮也㛐溺援之以手者權也<lb/>
逸士傳曰髙鳯爲太守所召恐不得免自言不應爲吏乃<lb/>
與寡㛐僞争田遂免仕<lb/>
丗說曰阮籍㛐甞還家籍見㛐與之別或譏之籍曰禮豈<lb/>
爲我軰設也<lb/>
常璩華陽國志曰汝敦兄弟共居有父母時財物㛐心欲<lb/>
得之敦妻勸敦盡讓田宅奴婢與兄弟出別居敦後耕田<lb/>
得金器妻勸送與兄夫妻共徃㛐性嗇見金器踊躍欲留<lb/>
之兄因感悟即去妻悉讓財物還弟弟又不受相讓積年<lb/>
鄴洛鼎峙記曰盧道䖍後妻元氏升堂講老子道徳經䖍<lb/>
弟元明隔紗帷以聽之<lb/>
　　　　娣姒<lb/>
<pb n="KR3k0012_SBCK_517-8a"/>
爾雅曰女子同出謂先生爲似後生爲娣<hi>同出爲俱嫁事一夫</hi>長姉<lb/>
謂稚婦爲娣婦娣婦謂長姉爲姒婦也<lb/>
左傳成下曰魯聲伯之母不聘<hi>不聘無婦禮</hi>穆姜曰吾不以妾<lb/>
爲姒<hi>昆弟之妻相謂爲姒</hi>
又昭七曰晉叔向欲娶於申公巫臣氏其母不許平公強<lb/>
使取之生伯石伯石始生子容之母走謁諸姑<hi>子容母叔向㛐伯華</hi>
<hi>妻也</hi>姑視之及堂聞其聲而還曰是豺狼之聲也狼子野心<lb/>
非是莫䘮羊舌氏矣<lb/>
晉書曰王渾妻鍾氏名琰太尉之孫也渾弟湛妻郝氏有<lb/>
德行琰雖貴門不陵郝郝亦不下琰時稱鍾夫人之禮郝<lb/>
夫人之法<lb/>
<pb n="KR3k0012_SBCK_517-8b"/>
太平御覽卷第五百一十七<lb/>
</p>
<p>
</p>
  </div>
</body>
</text>
</TEI>
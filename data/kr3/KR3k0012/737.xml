<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_737-1a"/>
太平御覽卷第七百三十七<lb/>
　方術部十八<lb/>
　　禁　幻<lb/>
　　　　　禁<lb/>
後漢書曰章帝時有壽光侯者<hi>壽姓風俗通云壽於姚呉太夫</hi>能劾百鬼<lb/>
衆魅令自縛見形其鄉人有婦爲魅病侯爲劾之得大虵<lb/>
數丈死於門外又有神樹人止者輒死鳥過者必墜侯復<lb/>
劾之樹盛夏枯落見大虵長七八尺懸死其閒帝聞而徵<lb/>
之謂曰吾殿下夜半復常有數人絳衣被髮持杖相隨豈<lb/>
能劾之乎侯曰此小恠易消耳帝僞使三人爲之侯劾三<lb/>
人登時仆他無氣帝大驚曰非魅也朕相試耳解之而蘇<lb/>
又曰徐登萬者閩中人也本女子化爲丈夫善爲巫術<lb/>
又日趙炳字公阿東陽人能爲越方時遭兵亂疾疫大起<lb/>
<pb n="KR3k0012_SBCK_737-1b"/>
二人遇於烏溪水之上<hi>酈元長注水經曰吳寧溪岀吳寧縣烏傷之烏傷溪在今婺州義烏</hi>
<hi>縣東也</hi>遂結言約共以其術療病各相謂曰今旣同志旦可<lb/>
試各所能登乃禁溪水水爲不流炳復次禁枯樹樹卽生<lb/>
荑<hi>易曰枯楊生荑王弼注云荑者楊之秀也</hi>二人相視而笑共行其道焉登年<lb/>
長炳師事之貴尚清儉禮神唯以東流水爲酌削桑皮爲<lb/>
晡但行禁架所療皆除<hi>禁架卽禁術也</hi>後登物故炳東入章安百<lb/>
姓未之知也炳乃故升第屋捂鼎而爨主人見之驚懅<hi>捂支</hi>
<hi>也懅忙也</hi>炳笑不應旣而爨熟屋無損異又嘗臨水求渡船人<lb/>
不和之<hi>和猶許也俗本作者知誤也</hi>炳乃張蓋坐其中長笑呼風亂流<lb/>
而濟<lb/>
吳志曰賀齊討山賊中有善禁者每當交戰官軍刀劒皆<lb/>
不得拔弓弩射矢皆還自向輒致不利齊有長思乃曰吾<lb/>
聞金有刃者可禁蟲有毒者可禁其無刃毒則不可禁彼<lb/>
<pb n="KR3k0012_SBCK_737-2a"/>
必能禁吾兵也必不能禁無刃物矣乃多作勁木棓選勇<lb/>
力精卒五千人爲先登盡捉棓彼山賊恃其善禁不嚴備<lb/>
於是官軍以白棒擊之彼禁不復行打殺者萬計<lb/>
蕭子顯齊書曰陳顯達南彭城人顯達岀杜姥宅大戰被<lb/>
賊矢中左眼拔箭而鏃不岀地黃村潘嫗善禁先以釘釘<lb/>
柱中嫗禹步作氣釘卽時出乃禁顯達目中鏃出之<lb/>
又曰顧歡弟子鮑靈綬門前有一株樹本十餘圍上有精<lb/>
魅數見影動印樹即枯死山陰白石村多邪病村人吿訴<lb/>
求哀歡住村人爲講老子規地作獄有頃見狐狸黿鼉自<lb/>
入獄中者甚多卽命殺之病者皆愈又有病邪者問歡歡<lb/>
曰家有書否曰唯有孝經歡曰可取置病人枕邊恭敬之<lb/>
自差病者果愈人問其故荅曰善禳惡正勝邪此病者所<lb/>
以瘳<lb/>
<pb n="KR3k0012_SBCK_737-2b"/>
北齊書曰崔子武季舒之族孫也幼時宿於外祖揚州刺<lb/>
史趙郡李憲家一夜夢一女姿色甚麗自云封龍王女願<lb/>
與崔郞私通子武悅之牽其衣裙微有裂綻未曉告辭結<lb/>
帶而別至明訪問乃是山神遂往祠中觀之傍畫女容狀<lb/>
卽夢中見者裂裙尙存結帶猶在子武自是通夢忽恍成<lb/>
疾後逢醫禁之乃絕<lb/>
隋書曰張文詡常有腰疾㑹醫者自言善禁文詡令禁之<lb/>
遂爲刃所傷至於頓伏牀枕醫者叩頭請罪文詡遽遣之<lb/>
唐書曰葉法善嘗於東都凌空觀設壇醮祭城中士女競<lb/>
往觀之俄頃數十人自投於火中觀者大驚救之而免法<lb/>
善曰此皆魅病於吾法所攝耳問之果然法善悉爲禁劾<lb/>
其病遂愈<lb/>
六韜曰武王代殷丁侯不朝太公乃畫丁侯於筞三箭射<lb/>
<pb n="KR3k0012_SBCK_737-3a"/>
之丁侯病困卜者占云祟在周恐懼乃請舉國為臣太公<lb/>
使人甲乙日拔丁侯着頭箭丙丁日拔着口箭戊己日拔<lb/>
着腹箭丁侯病稍愈四夷聞各以來貢<lb/>
異苑曰永嘉陽童孫權時俗師也嘗獨乘船往建寧泊在<lb/>
渚次宵中忽有一鬼來欲擊童因起謂曰誰敢近楊童者<lb/>
鬼卽稽顙云實不知是楊使者童便勑使乘船飛迅駃有<lb/>
過猛帆至縣乃遣之<lb/>
又曰趙侯少好諸術姿形悴陋長不滿數尺以盆盛水閉<lb/>
目作禁魚龍立見侯有白米爲兒所盜乃把刀畫地作獄<lb/>
四面開門向東嘯羣鼠俱到呪曰凡非噉者過去有止者<lb/>
十餘剖腹看藏有米在焉曾徒跣須履因仰頭微吟雙屐<lb/>
自至有笑其形容者便佯説以酒杯向口中卽掩鼻不脫<lb/>
仍稽顙謝過著地不舉永康有騎石山山上有石人騎石<lb/>
<pb n="KR3k0012_SBCK_737-3b"/>
馬侯仰指之人馬一時落首今猶在山下<lb/>
神仙傳日嚴靑常從弟子家夜歸都督夜行逢靑呵問何<lb/>
人夜行靑亦厲聲問日汝是何人而夜行都督怒應對不<lb/>
知是青因叱從兵使録夜行人靑亦復叱其從神曰皆縛<lb/>
夜行人靑便去而都督及從者數十人人馬皆不復得去<lb/>
明旦行人見都督問何爲在此都督曰事狀如此行人曰<lb/>
必是嚴公也都督曰我不能得動可報余家家人知之往<lb/>
叩頭啓謝青自説昨宵不知是先生乞得放遣青乃大聲<lb/>
曰解遣昨宵所録夜行人還去都督乃得去其後夜行每<lb/>
見行人先逆問非嚴公乎<lb/>
又曰王方平降蔡經家北舎有姓陳者失其字嘗罷尉也<lb/>
聞經家有人乃詣門叩頭求乞拜見方平遣人引前與語<lb/>
此人便乞得隨從驅使比於蔡經方平日君旦起向日方<lb/>
<pb n="KR3k0012_SBCK_737-4a"/>
平從後視之言日噫君心敘不正終不可教以仙道也當<lb/>
授君以地上主者之職臨去以符併一傳着小箱中以與<lb/>
陳尉告言此不令君度世也能令君本壽自出百餘歲也<lb/>
可穰災治病者命未終及無罪過者君以符到其家便愈<lb/>
矣若有邪鬼血食作禍崇者君便以符帶此傳以勑社吏<lb/>
當收送其鬼心中亦當知其輕重臨時以意治之陳尉以<lb/>
此符治病有効事之者數百家壽一百一十歳而死後弟<lb/>
子行其符不効也<lb/>
抱朴子日治金創以氣吹之卽斷痛登山蛇虺毒蟲中人<lb/>
在近者就以氣禁之其相遠者或數十里便延治之呯其<lb/>
姓名而呪之男也吹我右手記識其時後校問之皆卽時<lb/>
愈也又有介象者能以氣禁一里中愈居人炊之不得蒸<lb/>
以氣禁樹上羣鳥卽墮地又於茅屋上爨火煑雞熟而茅<lb/>
<pb n="KR3k0012_SBCK_737-4b"/>
不燋又禁刀矛以刺人腹以椎打之刃曲而不復入又燒<lb/>
釡正赤而立下乆之不知熱以錢投於沸釡湯中亦探取<lb/>
錢而手不灼能令一市人皆坐不得起<lb/>
　　　　　幻<lb/>
説文曰幻相詐幻惑幻人從反子○周書云無或譸張爲<lb/>
幻<lb/>
後漢書曰永寧元年西南夷撣國王詣闕獻樂及幻人能<lb/>
變化吐火自支解易牛馬頭元㑹在庭作安帝與群臣共<lb/>
觀大奇之<lb/>
又日安帝時作九賔樂有含和賔利之獸從西方來戲于<lb/>
庭入前殿激水化成魚嗽木作霧化成黃龍長八丈岀水<lb/>
遨戲千庭炫熠日光<lb/>
又日解奴辜張貂者亦不知是何郡國人也皆能隱淪出<lb/>
<pb n="KR3k0012_SBCK_737-5a"/>
入不由門戸奴辜能變易物形以誑幻人<lb/>
晉書日郭璞將促裝去愛主人婢無由而得乃取小豆三<lb/>
斗繞主人宅散之主人晨起見赤衣人數千圍其家就視<lb/>
則滅甚惡之請郭璞曰君家不冝畜此婢可於東南二十<lb/>
里賣之愼勿爭價則此妖可除也主從之璞陰令人賤買<lb/>
此婢復爲符投井中數千赤衣人皆反縛一一自投于井<lb/>
主人大恱璞攜婢而去<lb/>
後魏書曰恱般國眞君九年遣使朝貢并送幻人稱能割<lb/>
人喉脉令斷擊人頭令碎陷皆血出淋落數升或盈斗以<lb/>
草藥令嚼咽之須臾血止世祖恐言是虛乃取死囚試之<lb/>
皆驗<lb/>
崔鴻北涼録曰玄始十四年七月西域貢吞刀吐火秘幻<lb/>
奇伎<lb/>
<pb n="KR3k0012_SBCK_737-5b"/>
北齊書曰由吾道榮琅琊人也初晉陽有人甚明法術爲<lb/>
人傭力無識知者道榮聞之訪得其人以道榮好尚將法<lb/>
授之謂道榮曰我本恒山仙人有罪爲天官所謫今限滿<lb/>
將歸鄉里卿且送吾至于汾水及至汾河值水暴至其人<lb/>
乃臨水禹歩以一符投水中流便絶徐自沙石上渡河而<lb/>
去道榮嘗至遼陽山中夜逢猛獸以杖畫地成大坑猛獸<lb/>
逐走<lb/>
唐書曰顯慶元年上御安福門樓觀大酺胡人欲持刀自<lb/>
刺以爲幻戲上不許之乃下詔曰如聞在外有婆羅門胡<lb/>
等每於戲處乃將劒刺肚以刀割舌幻惑百姓極非道理<lb/>
冝並遣發還蕃勿令乆住仍約束邊州若更有此色並不<lb/>
須遣入朝<lb/>
金樓子曰周穆王時西極有化人入水火貫石及山川移<lb/>
<pb n="KR3k0012_SBCK_737-6a"/>
城邑秉虛不墜觸實不礙千變萬化不可窮極穆王爲起<lb/>
中天之臺鄭衛奉承雲之樂日日獻玉衣月月薦玉食幻<lb/>
人猶不肯舎乃攜玉至幻人宫稱以金銀絡以珠玉鼻口<lb/>
所納皆非常人閒物也由是王心厭宫室幻人曰易之耳<lb/>
王恱遂肆志遠遊<lb/>
西京雜記曰余所知有鞠道龍善爲幻術向余說古事有<lb/>
東海人黃公少時爲幻能刺虵御虎佩赤金爲刀以絳繒<lb/>
束髪立興雲霧坐成山河及衰老氣力羸憊飲酒過度不<lb/>
能復行其術<lb/>
又日淮南王好方土皆以術見遂後畫地爲江河攝土爲<lb/>
山嶽<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>呼爲寒暑噴嗽爲雨露王亦卒與諸方士俱去<lb/>
異苑曰髙陽新城叟晉咸寧中爲淫祠妖幻署置百官又<lb/>
以木自鑒輒見所署置之人衣冠麗然百姓信惑京都翕<lb/>
<pb n="KR3k0012_SBCK_737-6b"/>
習收而斬之<lb/>
又日上虞孫湲奴多諸幻伎元嘉初叛建安中復岀民閒<lb/>
治人頭風流血滂沲嘘之便斷創又即歛虎傷虵噬煩毒<lb/>
乘死禁護皆差向空長嘯則群雀來萃夜呪蚊虻悉皆死<lb/>
於側至三十年於長山爲本主所得知有術慮必亡叛約<lb/>
縛枷鏁極爲重複明日已失所在<lb/>
搜神記日永嘉中有天竺胡人來渡江南其人有數術能<lb/>
斷舌復續之吐火所在人士聚觀試其斷時先以舌示賔<lb/>
客然後刀截血流覆地乃取置器中傳以示人視之舌頭<lb/>
半舌猶在旣而選取續之坐有頃坐人見舌則如故不知<lb/>
其實斷否其續斷取絹布與人各執一頭對剪一斷之已<lb/>
而兩叚合將視之則復還連絹無異故體時人多疑以爲<lb/>
幻隂乃試之眞斷絹也其吐火先有藥在器中取一片與<lb/>
<pb n="KR3k0012_SBCK_737-7a"/>
黍餹合之再三吹呼已而張口火滿口中因就爇取以爨<lb/>
則火也又取書𥿄及繩縷之屬投火中衆共視之見其燒<lb/>
燃消糜乃盡及舉而岀之故向物也<lb/>
靈鬼志曰太元十二年有道人外國來解吞刀吐火珠玉<lb/>
金銀說其所受術師曰衣非沙門也行見一人擔擔上有<lb/>
小籠子可受升餘語擔人云吾步行疲極欲寄君擔擔人<lb/>
甚恠之慮是狂人便語之云自可爾君欲何許自厝耶其<lb/>
人荅云若見許正欲入籠子中籠不便擔人逾恠之乃下<lb/>
擔入龍中籠更不大其人亦不更小擔之亦不覺重於先<lb/>
旣行數里樹下住食擔人呼共食云我自有食不肯岀止<lb/>
住籠中飲食器物羅列肴饍豐腆亦辨乃呼擔人來食未<lb/>
半語擔人我欲婦共食腹中吐出一女子年二十許衣裳<lb/>
容皃甚美二人共食食欲竟其夫便卧嬌語擔人云我有<lb/>
<pb n="KR3k0012_SBCK_737-7b"/>
外夫欲來共食夫覺君勿道之婦便口中出一年少丈夫<lb/>
食籠中便有三人寬急之事亦復不異有頃其夫動如欲<lb/>
覺婦便以外夫內口中夫起語擔人曰可去卽以婦內口<lb/>
中次及食器物此人旣至國中有一家大富資財巨萬而<lb/>
性慳悋語擔人云試爲君破慳卽至其家有好馬甚珍之<lb/>
繫在柱上忽失去尋索不得明日見馬在五升甖中終不<lb/>
可破便語君作百人㕑以周一窮乏馬得岀耳主人即作<lb/>
之畢馬還在柱下明早其父母在堂上忽然不見舉家惶<lb/>
怖不知所在開裝器忽然見父母在澤壺中不知何由復<lb/>
往請之其人云君當更作千人飲食以飴百姓窮者當時<lb/>
便作父母在床也<lb/>
幽明録曰安城人俗巫也善於幻術每至祠神時擊鼔宰<lb/>
三牲積薪燃火盛熾束帶入火中章𥿄燒盡而開形體衣<lb/>
<pb n="KR3k0012_SBCK_737-8a"/>
服猶如初時王凝之為江祠王當酒行爲王刷頭簪荷葉<lb/>
爲帽與王亦當不覺有異到坐之後荷葉乃見一坐篤駭<lb/>
桓譚新論曰方士董仲君犯事繫獄佯死目陷虫爛故知<lb/>
幻術靡所不有又能鼻吹口歌聳眉動目荆州有鼻飲之<lb/>
蠻南城有頭飛之夷非爲幻也<lb/>
孔偉七引曰弄幻之士因時而作殖苽種菜立起尋尺投<lb/>
芳送臭賣黃售白麾天興雲霧畫地成江海<lb/>
太平御覽卷第七百三十七<lb/>
<pb n="KR3k0012_SBCK_737-8b"/>
<pb n="KR3k0012_SBCK_737-8b"/>
</p>
<p>
</p>
  </div>
</body>
</text>
</TEI>
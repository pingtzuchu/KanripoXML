<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_285-1a"/>
太平御覽卷第二百八十五<lb/>
　兵部十六<lb/>
　　　　　機略四<lb/>
後漢書曰曹公西征馬超與超夾關爲軍公急持之而潜<lb/>
遣徐晃朱靈等夜度蒲坂津據河西爲營公自潼關北度<lb/>
未濟超赴舡急戰公放馬牛以餌賊賊亂取牛馬公得度<lb/>
循河爲甬道而南賊退距渭口公乃多設疑兵潜以舟載<lb/>
兵入渭爲浮橋夜分兵結營於渭南賊夜攻營伏兵擊破<lb/>
之<lb/>
又曰曹公與袁紹相持官渡曹公循河而西紹於是渡河<lb/>
追公軍至延津南公勒兵駐營南坂下使登壘視之曰可<lb/>
五六百騎有頃復白騎稍多歩兵不勝數公曰勿復白乃<lb/>
令騎放馬解鞅是時白馬輜重就道諸將以爲敵騎多不<lb/>
<pb n="KR3k0012_SBCK_285-1b"/>
如還保營荀攸曰此所以餌敵也如何去之紹騎將文醜<lb/>
與劉備將五六千騎前後至諸將復白可上馬公曰未也<lb/>
有頃騎至稍多或分輜重公曰可矣乃皆上馬時騎不滿<lb/>
六百遂縱兵擊之大破<lb/>
又曰曹公旣尅鄴袁尚熈遂奔遼東衆有數千𥘉遼東太<lb/>
守公孫康恃逺不服曹公破烏丸或說公遂征之尚熈可<lb/>
擒公曰吾方使康斬送其首不煩兵矣公引兵還康果斬<lb/>
送尚熈傳其首諸將或問曰公選而康斬尚熈何也公曰<lb/>
彼素畏尚熈其急之則并力緩之則相圖其勢然也<lb/>
又曰曹公討鮮卑出盧龍塞外道絶不通乃塹山堙谷五<lb/>
百餘里經白擅歴㓻平渉鮮卑庭東䧟柳城未至二百里<lb/>
虜乃知之將數萬騎逆軍登白狼山卒與虜遇衆甚盛公<lb/>
登髙觀虜陣不整縱兵擊之使張遼爲先鋒虜大敗<lb/>
<pb n="KR3k0012_SBCK_285-2a"/>
又曰黄巾賊起命將朱儁率兵討之賊帥韓忠據宛拒儁儁<lb/>
兵少不敵乃長圍結壘起土以臨城内因鳴鼓攻其西南<lb/>
賊悉衆赴之儁自將精卒五千掩其東北乗城而入忠乃<lb/>
退保小城惶懼乞降<lb/>
又曰曹公與袁紹相持官渡紹遣將郭圖淳于瓊顔良等<lb/>
攻東郡太守劉延於白馬紹引兵至黎陽將度河曹公北<lb/>
救延荀攸說曰今兵少不敵分其勢乃可公到延津若將<lb/>
度兵向其後紹必西應之然輕兵襲白馬掩其不備顔良<lb/>
可擒也公從之紹聞兵度即留分兵西應之乃引軍兼行<lb/>
趣白馬未至十餘里良大驚來逆戰使張遼關羽前登擊<lb/>
破斬良遂解白馬圍<lb/>
又曰曹公擊破馬超超走涼州關中平諸將或問曹公曰<lb/>
𥘉賊守潼關渭北道缺不從河東擊馮　而反守潼關引<lb/>
<pb n="KR3k0012_SBCK_285-2b"/>
曰而後北度何也公曰賊守潼關若吾入河東賊必引守<lb/>
諸津則西河未可度也吾欲盛兵向潼關賊悉衆南守西<lb/>
河之備虚故徐晃等得擅取西河然後引軍北度賊不能<lb/>
與吾爭西河者以有二將之軍也連車樹柵爲甬道而南<lb/>
旣爲不可勝且以示弱度渭爲堅壘虜至不出所以驕之<lb/>
也故賊不爲營壘而永割地吾順僞言許之所以縱逸其<lb/>
意使自安而不爲備因蓄士卒之力一朝擊之所謂疾雷<lb/>
不及掩耳兵之變化固非一道也<lb/>
又曰蜀將關羽圍曹公將曹仁於樊又圍將軍吕布於襄<lb/>
陽曹公遣將徐晃救仁以羽難與爭鋒遂前至偃城晃詭<lb/>
道作都壍示欲截其後賊燒屯走晃得偃城兩靣連營稍<lb/>
前去賊圍三丈所未攻賊圍頭有屯又別屯四冡晃揚聲<lb/>
當攻圍頭屯而密攻四冢羽見四冢欲壞自將歩兵五千<lb/>
<pb n="KR3k0012_SBCK_285-3a"/>
出戰晃擊之退走遂追蹈與俱入圍破之或自投沔水死<lb/>
曹公令曰賊圍塹鹿角十重將軍致戰勝今䧟賊圍多斬<lb/>
首虜吾用兵三十餘年及所聞古之善用兵未有長驅徑<lb/>
入敵圍者<lb/>
又曰曹公征關中進軍度渭馬超及韓遂數請戰不許因<lb/>
請割地公用賈詡計僞許之韓遂請與公相見公與遂交<lb/>
馬語移時不及軍事但說京都故舊拊手懽笑旣罷超等<lb/>
問遂公何言遂曰無所言也超等疑之他日公又與遂書<lb/>
多所點竄如遂改定者超等愈疑遂公乃與剋日㑹戰先<lb/>
以輕兵挑之戰良乆乃縱驍騎夾擊大破之遂超走涼州<lb/>
魏志曰司馬宣王征公孫文懿次于遼水文懿遣將軍畢<lb/>
衍楊祚等歩騎數萬阻遼隧以距之圍塹二十餘里宣王<lb/>
令其軍穿圍盛兵多張旗幟出其東南賊盡銳赴之乃沉<lb/>
<pb n="KR3k0012_SBCK_285-3b"/>
舟潜濟急於東北斜趣之襄平衍等恐襄平無守夜遁<lb/>
又曰郭淮討叛羗師其羗師屯河關白土故城據河拒官軍淮見形上<lb/>
流密於下度兵據白土故城擊大破之<lb/>
又曰李典與程昱等以舩運軍糧㑹袁尚遣將髙藩將兵<lb/>
屯河上絶水道典與諸將議曰藩軍少甲而恃水有懈怠<lb/>
之心擊之必尅冝亟擊之昱爲然遂北渡河攻藩破之水<lb/>
道得通<lb/>
又曰司馬宣王征公孫文懿沉舟潜濟遼水作長圍忽弃<lb/>
賊而向襄平諸將言曰不攻賊而作圍非所以示衆也宣<lb/>
王曰賊堅營髙壘欲以老吾兵也攻之正入其計此王邑<lb/>
所以恥過昆陽也古人云敵雖髙壘不得不與我戰者攻<lb/>
其所必救也賊大衆在此則賊窟虚矣我直指襄平必懷内<lb/>
懼懼而求戰破之必矣遂整陣而過賊見兵出其後果邀<lb/>
<pb n="KR3k0012_SBCK_285-4a"/>
之宣王謂諸將曰所以不攻其營正欲致此不可失也乃<lb/>
縱兵逆擊大破之三戰皆捷<lb/>
又曰田豫字國讓率擊鮮卑軻比能單將銳卒深入虜庭<lb/>
胡人衆多鈔軍前後斷截歸路國讓乃進軍去虜十餘里<lb/>
結屯營多聚牛馬糞燃之從他道引去胡見煙火不絶以<lb/>
爲尚在去行數十里乃知之<lb/>
又曰諸葛誕文欽反據壽春司馬景王揔兵討之謂諸將<lb/>
曰彼當突圍決一朝之命或謂大軍不能乆省食減口兾<lb/>
有他變料賊之情不出此二者今當多方以亂之備其越<lb/>
逸此勝計也因命合圍分遣羸疾就糓淮北廪軍士大豆<lb/>
人三勝欽聞之果喜景王愈羸形以示之多縱反間揚言<lb/>
呉救方至誕等益寛恣食俄而城中乏糧諸將並請攻之<lb/>
景王曰誕聚糧完守外結呉人自謂足據淮南必不便走<lb/>
<pb n="KR3k0012_SBCK_285-4b"/>
今若急之損逰軍之力外宼卒至表裏受敵此危道也且<lb/>
堅守三靣若賊陸道而來軍糧必少吾以逰兵輕騎絶其<lb/>
轉輸可不戰而破外賊欽等必爲擒矣誕欽等出攻長圍諸<lb/>
軍逆擊走之𥘉誕欽内不相恊乃至窮蹙轉相疑貳誕殺<lb/>
欽子鴦踰城以爲將軍封侯使廵城而呼景王見城上持<lb/>
弓者不發因令攻而抜之<lb/>
又曰諸葛誕據壽春反命將王基討之呉遣朱異來救誕<lb/>
於安城詔王基引諸軍轉據北山基謂諸將曰今圍壘轉<lb/>
固兵馬向集但當精脩守備以待越逸而更移兵守險使<lb/>
得放縱雖有智者不能善其後矣遂守便冝上䟽曰今與<lb/>
賊交利對敵當不動如山若遷移依險人心揺蕩於勢大<lb/>
損諸軍並據深溝髙壘衆心皆定不可傾動此御兵之要地<lb/>
也書奏報聽之壽春竟破司馬文王與基書曰𥘉議者云<lb/>
<pb n="KR3k0012_SBCK_285-5a"/>
云求移者甚衆時未臨履亦謂冝然將軍深笇利害獨秉<lb/>
固志上違詔命下距衆議終至制敵擒㓂雖古人所𫐠不<lb/>
足過也<lb/>
又曰郭淮在漢中蜀主劉備欲度漢水來攻諸將議衆寡<lb/>
不敵依水爲陳以距之淮曰此示弱而不足挫敵非筭也<lb/>
不如逺水爲陣引而致之半濟而後擊備可破也旣陣備<lb/>
疑不敢度<hi>通典曰蜀主悟之不敢</hi>
又曰文帝𥘉北狄強盛侵擾邊塞乃使田豫持節護烏丸<lb/>
校尉時鮮卑數十部比能弥如素利等割地統御各有分<lb/>
界乃共要盟不得以馬與中國市豫以戎狄爲一非中國<lb/>
之利乃先搆離之使自爲讎敵牙相攻伐素利違盟出馬<lb/>
千疋與官爲比能所擊求救於豫豫深入虜廷胡圍豫於<lb/>
馬邑城十重豫密使司馬建旌旗鳴鼓吹從南門岀胡人<lb/>
<pb n="KR3k0012_SBCK_285-5b"/>
皆往赴之豫將精銳自北門出鼓譟而赴兩頭俱發岀虜<lb/>
不意虜衆亂弃馬歩走追討二十餘里僵屍蔽地胡人破<lb/>
膽威振沙漠<lb/>
又曰諸葛亮岀斜谷司馬宣王屯北原亮盛兵西行諸將<lb/>
皆欲攻西圍郭淮獨以爲此見形於西欲使官兵重應之<lb/>
必攻陽遂耳其夜果攻陽遂有備不得上<lb/>
呉志曰曹公入荆州劉備爲曹公所破與魯肅遇於當陽<lb/>
遂共圖計遣諸葛亮詣孫權權遣周瑜程普與備并力逆<lb/>
曹公遇於赤壁瑜部將黄盖曰今㓂衆我寡難與持乆觀<lb/>
操舩艦相接可燒而走也乃取蒙衝數十實以薪草上建<lb/>
牙旗盖乃先報書欺以欲降曹公軍延頸指言盖降盖收<lb/>
諸舡同時發火時風盛猛悉延燒岸上營落頃之熛炎張<lb/>
天人馬燒溺死者甚衆軍遂敗退<lb/>
<pb n="KR3k0012_SBCK_285-6a"/>
又曰周瑜使甘寜據夷陵魏將曹仁圍寧吕蒙往救之仍<lb/>
分遣三百人柴斷嶮道賊走可得其馬軍到夷陵即日交<lb/>
戰所殺過半敵夜遁去行過此道騎皆捨馬歩走蒙兵追<lb/>
蹙獲馬三百疋方舡載還<lb/>
又曰賀齊討黟歙賊帥<hi>黟音伊切歙音攝</hi>陳㒒祖山等二萬户屯<lb/>
歴林山四靣壁立髙數十丈逕路危狹下容方楯賊臨髙<lb/>
下石不可得攻軍住經日將吏患之齊身出周行觀視形<lb/>
便隂募輕捷士爲作鐡戈密於隱嶮賊所不備處以戈柘<lb/>
山爲縁道道成夜令潜上乃多懸布以受不人得上百數<lb/>
十人四靣流布俱鳴鼓角齊勒兵待之賊夜聞鼔聲四合<lb/>
謂大軍悉巳得上驚懼惑亂不知所爲守路備險者皆走<lb/>
還依衆大軍因是得上其中有善禁術呉師刀劔不得拔<lb/>
弓弩射矢皆還自向輙致不利齊曰吾聞之雄黄勝五兵<lb/>
<pb n="KR3k0012_SBCK_285-6b"/>
還丹能威敵夫金有刃䖝有毒者皆可禁之以無刄之兵<lb/>
不毒之䖝彼必無能爲也遂伐木爲棓列陣四靣羅布俱<lb/>
鳴鼔角勒兵待曙賊惶遽無依禁術不效遂大破而降之<lb/>
蜀志曰諸葛孔明率衆定南夷擒夷師孟獲七縱七擒獲<lb/>
曰公天威也南人不復反矣<lb/>
揚雄蜀王記云秦王石牛置金於後蜀人以爲牛便金蜀<lb/>
王發卒開道令五丁拖牛置成都蜀道乃通<lb/>
太平御覽卷第二百八十五<lb/>
</p>
<p>
</p>
  </div>
</body>
</text>
</TEI>
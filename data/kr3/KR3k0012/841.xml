<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_841-1a"/>
太平御覽卷第八百四十一<lb/>
百榖部五<lb/>
　豆　麻<lb/>
　　　　　豆<lb/>
焦贑易林漸之乹曰旦種菽豆暮成藿葉心之所願志快<lb/>
意惬<lb/>
毛詩豳雅曰七月烹葵及菽<lb/>
又魚藻采菽曰采菽采菽筐之筥之<lb/>
又后稷曰蓺之荏菽荏菽斾斾<lb/>
左傳成公曰晉周子有兄而無惠不能辯菽麥<lb/>
春秋佐助期曰豆神名靈殖姓樂<lb/>
春秋說題辭曰菽者属也春生秋熟理通體屬也菽赤黒<lb/>
隂生陽大體應節小變赤象陽色也<hi>宋均注曰隂陽而春夏也大體謂多黒也</hi>
<pb n="KR3k0012_SBCK_841-1b"/>
<hi>小變謂時之然也</hi>
孝經援神契曰赤土冝菽<lb/>
爾雅曰戎菽謂之荏菽<hi>郭璞注曰孫叔然以為大豆按春秋齊侯獻戎捷榖傳曰戎菽也管</hi>
<hi>子亦云北戎山戎岀冬葱及戒菽布之天下今之胡豆是也</hi>
龍魚河圗曰歳暮夕四更取二十豆子二十七麻子家人<lb/>
頭髮少合麻豆著井中呪勑井吏其家竟年不遭傷寒辟<lb/>
五温鬼<lb/>
史記曰張儀說韓王曰韓地險悪山居五榖所生非菽而<lb/>
麥民之食大抵飯菽藿羹一歳不収民不饜糟糠<lb/>
又曰棄爲兒時好種樹麻菽麻菽美<lb/>
東觀漢記曰閔仲叔太原人也與周黨相友黨毎過仲叔<lb/>
共唅菽飲水無菜茹<lb/>
又曰赤眉平後百姓飢餓人相食黄金一斤易豆五升<lb/>
<pb n="KR3k0012_SBCK_841-2a"/>
又曰光武二年㓂恂爲潁川郡大生旅豆収得一萬餘斛<lb/>
以應給諸營<lb/>
又曰鄧禹攻赤眉陽敗弃輜重走車皆載土以豆覆其上<lb/>
兵士飢争取之<lb/>
又曰劉平甞爲餓賊所得平叩頭曰老母飢少氣待平爲<lb/>
命願得還飯母馳來就死賊即遣去母己食平曰向與賊<lb/>
期義不可欺乃復徃賊驚怪其信義曰不忍食汝平旣免<lb/>
脫乃摭莢得三升豆以謝賊恩<lb/>
又曰倪萌字子明齊國臨淄人兄爲赤眉賊所得賊欲殺<lb/>
啖之萌詣賊叩頭言兄年老羸瘠不肥徤願代兄賊義而<lb/>
不啖命歸求豆來贖兄萌歸不能得豆復自縛詣賊賊遂<lb/>
放之<lb/>
後漢書曰丗祖自薊東南至饒陽蕪蔞亭馮異獻豆粥一<lb/>
<pb n="KR3k0012_SBCK_841-2b"/>
又曰馮異破延岑時百姓飢餓人相食黄金一斤易豆五斗<lb/>
道路斷隔委輸不至軍士悉以果實爲粮<lb/>
又曰獻帝在長安榖貴豆一斛二十餘萬<lb/>
又曰汝南有舊鴻郄陂成帝時丞相翟方進毀之時人歌<lb/>
曰敗我陂者翟子威飴我大豆烹我芋魁<hi>方進宇子威芋魁芋根也</hi>
漢名臣奏曰丞相薛宣曰陛下八月酎祠嘉美上昇皇天<lb/>
報應茂陵寢廟上食日玄鳥來至集吐所含大豆紫黒色<lb/>
食物之象也<lb/>
蜀志曰彭羕與諸葛亮書先民有言左手據天下之圖右<lb/>
手刎咽喉愚夫不爲况僕頗別菽<lb/>
魏志曰華佗還家太祖累書呼佗佗恃能饜事猶不上道<lb/>
託妻疾太祖大怒使徃視若妻信疾賜小豆四十斛<lb/>
吴志曰孫權北征使陸遜與諸葛瑾攻襄陽陸遜遣親人<lb/>
<pb n="KR3k0012_SBCK_841-3a"/>
韓扁賫表報遇敵於江中羅得扁瑾聞之甚懼書與遜云<lb/>
大駕以旋賊得韓扁具知吾闊狹且當急去遜未荅方催<lb/>
人種豆與諸將弈棊射戲如常<lb/>
又曰趙逹善笇使人取小豆數升播之席上立處其數驗<lb/>
覆果信計飛蝗射隱伏無不中<lb/>
王隱晉書曰時王浚稱制邊陲潜使人問霍原原不荅浚<lb/>
旣衘之又有遼東内徒三百餘人依山爲賊意欲刼原爲<lb/>
主亦未能行時有謡曰天子在何許近在豆田中浚以爲<lb/>
豆者霍也浚遂害原懸其首諸生悲哭其中<lb/>
宋書曰廢帝子業景和𥘉人種紫花草及豆皆化爲白花<lb/>
俄而帝見廢之應<lb/>
南史曰傳琰爲山隂令有二野父争雞琰各問雞所食一<lb/>
人云粟一人云豆乃破得粟罪言豆者縣内稱神明<lb/>
<pb n="KR3k0012_SBCK_841-3b"/>
北齊書曰庫狄伏連之家口百數盛夏之日料以倉米二<lb/>
升不給塩菜常有飢色冬至之日親表稱賀其妻爲設豆<lb/>
餅伏連問此豆何因而得妻對向於食馬豆中分减充用<lb/>
伏連大怒典馬掌食之人並加杖罰<lb/>
唐書曰裴諝爲河東道租庸等使時大旱諝請入計代宗<lb/>
召見問搉酤之利一歳幾何諝乆之不對帝復問之對曰<lb/>
臣有所思帝曰何思對曰臣自河東來其間三百里見農<lb/>
夫愁歎榖菽未種誠爲陛下憂之而乃責臣以利故臣未<lb/>
敢即對<lb/>
又曰貞元中李元諒爲隴右節度使開部下荒田數十里<lb/>
勸軍士樹藝歳収菽粟數十萬斛<lb/>
山海經曰廣都之野爰有膏菽<hi>菽豆也</hi>
管子曰桓公伐山戎得戎菽以布天下<lb/>
<pb n="KR3k0012_SBCK_841-4a"/>
鶡冠子曰兩葉蔽目不見太山兩豆塞耳不聞雷霆<lb/>
孟子曰易其田疇薄其賦稅民可使冨也民非水火不生<lb/>
聖人治天下使菽粟如水火<lb/>
淮南子曰河水中調而冝菽<lb/>
又曰孟夏仲夏天子衣紫衣乗赤<hi>騮赤馬黒髦也</hi>食菽與雞<lb/>
說菀曰齊景公嘗賞賜及後宫文繡𬒳臺榭菽粟食鳬鴈<lb/>
出而見殣謂晏子曰此何爲死晏子曰此餒而死公曰嘻<lb/>
寡人之無德也何甚矣對曰君之德著而彰何爲無德也<lb/>
景公曰何爲也對曰君之德及後宫與臺榭君之玩物衣<lb/>
以文繡君之鳬鴈食以菽粟君之營内自樂延及後宫之<lb/>
族何謂其仁徳也頃臣願有請於君之意自樂之心推而<lb/>
與百姓同之則何殣之有君不推此而苟營内好私使財<lb/>
貨偏有所聚菽粟幣帛腐於囷府惠不遍加于百姓公心<lb/>
<pb n="KR3k0012_SBCK_841-4b"/>
不周乎萬國則桀紂之所以亡也夫士民之所以叛由偏<lb/>
之也君如察臣嬰之言推君之盛徳公布之於天下則湯<lb/>
武可爲也一殣何足恤哉<lb/>
吕氏春秋曰得時之菽長莖而短足其莢二七以爲族多<lb/>
枝數節競葉嗇實<hi>二七十四實也</hi>大菽則圎小菽則搏以芳稱之<lb/>
重食之息以香如此者不蟲先時者必長以蔓浮葉䟽節<lb/>
小美不實後時者短莖䟽節夲虚不實<lb/>
丗說曰魏文帝使東阿王七歩作詩不成當行大法王應<lb/>
聲曰箕在釡下燃豆在釡中泣夲自同根生相煎何乃急<lb/>
又曰石崇爲客作豆粥咄嗟便辦恒冬天得韮以萍菹<lb/>
汜勝之書曰大豆保歲易爲冝古所以備凶年也種大豆<lb/>
率人五畒大豆忌申夘三月榆莢時雨髙田可種大豆夏<lb/>
至後二十日尚可種小豆不保歳難得宜椹黒時種畒五<lb/>
<pb n="KR3k0012_SBCK_841-5a"/>
升豆生布葉鋤之生五六葉又鋤之治養美田畝可得十<lb/>
石一斗大豆有萬千粒<lb/>
又曰夏至二十日可種豆帶甲而生不用深耕豆花憎見<lb/>
曰則黄爛而根焦矣知歳所冝以囊盛種平量理隂地冬<lb/>
至後五十日以發取量之最多者種焉<lb/>
說文曰小豆菽也箕豆莖也藿菽之小也<lb/>
物理論曰菽者衆豆之揔名<lb/>
嵇康養生論曰豆令人重榆令人瞑<lb/>
雜五行書曰常以正月旦亦用月半以麻子七枚赤豆二<lb/>
七枚著井中辟温病甚神効<hi>與龍魚河圗語卜異故重出</hi>
又曰正月七日男吞赤豆七枚女吞十四枚竟年無病<lb/>
益部耆舊傳曰朱倉字卿雲之蜀從處士張寧受春秋糴<lb/>
小豆十斛屑之爲粮閉户精誦寧矜之歛得米二十石倉<lb/>
<pb n="KR3k0012_SBCK_841-5b"/>
不受一粒<lb/>
陳留耆舊傳曰小黄恒牧爲都尉功曹與郎君共歸郷里<lb/>
爲赤眉所得欲殺啖之牧求先死賊義釋之送營豆一斛<lb/>
又曰八月雨爲豆花雨<lb/>
廣雅曰大豆菽也小豆荅<hi>都合切</hi>也豍<hi>丘迷切</hi>豆豌豆留豆也<lb/>
胡豆䜶<hi>爻尨雙音切豆雙</hi>也豆角謂之莢其葉謂之藿也巴菽巴<lb/>
豆也<lb/>
廣雅曰重小豆一歳三熟味甘白豆麤大可食刺豆亦可<lb/>
食梪豆苗似小豆紫華可爲麵生朱提建寧胡豆有青有<lb/>
黄者<lb/>
鄴中記曰石虎諱胡胡物皆改名胡豆曰國豆<lb/>
古今注曰宣帝元康四年南陽雨豆光武建武三年春縑<lb/>
一疋易一斗豆夏野生旅豆民収取之明帝永平十八年<lb/>
<pb n="KR3k0012_SBCK_841-6a"/>
下邳雨大豆似槐實<lb/>
王子年拾遺記曰東極之東有湏離豆見日即傾葉食者<lb/>
歷歳不飢豆莖皆大若指而縁一莖爛澷數畒<lb/>
博物志曰左元放度荒年法擇大豆麤細調均種之必生<lb/>
者熟挼令有光使煖氣徹豆心先一日不食以冷水頓服<lb/>
三升服訖其魚肉菜果酒醬鹹酢甘苦之物一不得復經<lb/>
口渴則飲水愼不可煖飲𥘉小困極數十日後體力更壯<lb/>
徤不復思食大較法服三升爲劑亦當隨人先食多少増<lb/>
損之歳豊欲還食者煑葵子及脂蘇肥肉羮漸漸飲之湏<lb/>
豆下乃可食豆未下盡而食實物膓塞則殺人<hi>此未試於理或可尔</hi>
又曰人食豆三斗則身重行止動難恒食小豆令人肌燥<lb/>
麤理<lb/>
夲草經曰大豆黃卷味甘平生平澤治濕痺䈥挛膝痛生<lb/>
<pb n="KR3k0012_SBCK_841-6b"/>
大豆張騫使外國得胡麻　豆或曰戎菽塗癕腫煑汁飲<lb/>
之殺鬼毒止痛赤小豆下水排癕腫血生太山<lb/>
吴氏夲草曰大豆黃卷神農黄帝雷公無毒採無時去面<lb/>
䵟得前胡烏喙杏子牡厲天雄䑕屎共蜜和佳不欲海藻<lb/>
龍膽此法大豆𥘉岀土黄牙是也生大豆神農歧伯生熟<lb/>
寒九月採殺烏頭毒並不用玄參赤小豆神農黃帝醎雷<lb/>
公甘九月採小豆花一名應累一名付月神農甘無毒七月<lb/>
採隂乾四十日治頭痛止渴<lb/>
魏王花木志曰交州記木豆岀徐僮間子美似烏頭大葉<lb/>
似栁一年種數年采<lb/>
唐明皇雜録曰盧懷慎清身素不營産業常器重宋璟及<lb/>
盧從愿見之甚喜留連永日命設食有蒸豆兩甌菜數爼<lb/>
而已此外脩然無辨<lb/>
<pb n="KR3k0012_SBCK_841-7a"/>
孔融教髙宻令曰志士鄧子然告困焉得愛釡庾之間以<lb/>
傷烈士之心今與豆三斛後乏復言<lb/>
曺子建鷂雀賦曰言雀者但食牛矢中豆馬矢中粟<lb/>
葛龔薦戴昱曰兄弟同居二十餘年及爲宗老所分昱持<lb/>
妻子逃舊業入虞澤裙穫野豆以自賑給<lb/>
　　　　　麻<lb/>
毛詩黍離丘中有麻曰丘中有麻彼留子嗟<lb/>
禮記月令曰仲秋之月天子乃以犬甞麻先薦寢廟<hi>鄭玄注曰</hi>
<hi>麻新黂</hi>
爾雅曰黂枲實<hi>孫炎注曰黂麻子音汾</hi>
吕氏春秋曰得時之麻必　以長䟽節而危陽小本而莖<lb/>
堅厚枲以均後熟多榮日夜分復生如此者不蝗<hi>蝗虫不食麻節</hi>
<hi>也</hi>
<pb n="KR3k0012_SBCK_841-7b"/>
東觀漢記曰周黨遺閔仲叔生麻叔歎曰我欲省煩耳受<lb/>
而不食<lb/>
齊書曰宣帝陳皇后生髙帝髙帝年二歳乳人乏乳后夢<lb/>
人以兩甌麻粥與之覺而乳驚因此豊足<lb/>
淮南子曰三秋之月天子衣白衣乗白輅食麻與大<lb/>
又曰汾水濛濁而冝麻<lb/>
王子年拾遺記曰有飛明麻葉黒實如玉風吹之如塵亦<lb/>
名明塵麻<lb/>
又曰東極之東有紫麻粒如粟色紫迮爲油則汁如清水<lb/>
食之目視鬼魅又有倒葉麻葉如倒巨色紅紫亦名紅冰<lb/>
麻言水麻乃有實食之顔色白㓗<lb/>
塩鐡論曰大夫李斯與鮑丘子俱事孫卿鮑丘飯麻蓬藜<lb/>
脩道白屋之下李斯爲秦丞相終致五刑<lb/>
<pb n="KR3k0012_SBCK_841-8a"/>
本草經曰麻子味甘無毒主𥙷中益氣令人肥徤<lb/>
養生要集曰麻子味甘無毒主𥙷中益氣服之令人肥徤<lb/>
麻子一名蕡一名麻㪍<lb/>
太平御覽卷第八百四十一<lb/>
<pb n="KR3k0012_SBCK_841-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_509-1a"/>
太平御覽卷第五百九<lb/>
　　逸民部九<lb/>
　　　　　逸民九<lb/>
皇甫士安髙士傳曰嚴遵字君平蜀人常賣卜成都市日<lb/>
得百錢以自給卜訖則閉肆下簾以著書爲事楊雄少從<lb/>
之遊數稱其德李強爲益州牧喜曰吾得君平爲從事足<lb/>
矣雄曰君可備禮與相見其人不可屈也王鳯請交不許<lb/>
歎曰益我貨者損我神生我名者殺我身故不仕時人服<lb/>
之<lb/>
又曰鄭朴字子真修道静黙丗服其清髙大將軍王鳯以<lb/>
禮聘之遂不屈楊雄法言盛稱其德曰谷口鄭子真耕於<lb/>
嚴石之下名振京師馮翊人刋石祠之至今不絶<lb/>
又曰李弘字仲元蜀人居城都之圭里里中化之班白不<lb/>
<pb n="KR3k0012_SBCK_509-1b"/>
負擔男女不錯行弘嘗爲縣令郷人共送之元無心就行<lb/>
因共酣飲月餘不去刺史使人喻之仲元曰夲不之官惟<lb/>
楊雄重之曰不夷不惠居於可否之間<lb/>
又曰鄭玄字康成北海髙宻人也學孝經論語兼通京氏<lb/>
公羊春秋三正暦九章筭術周官禮記左氏春秋大將軍<lb/>
何進辟玄州郡迫脅不得巳而詣進設机杖之禮以待玄<lb/>
玄以幅巾見進一宿而逃去公府前後十餘辟並不就<lb/>
又曰任安字定祖少好學隱山不營名利時人號安曰任<lb/>
孔子連辟不就建安中讀史記魯連傳歎曰性以㓗白爲<lb/>
治情以得志爲樂性治情得體道而不憂彼棄我取與時<lb/>
而無爭遂終身不仕號曰任徴君<lb/>
又曰管寧字㓜安靈帝末以中國方亂乃舉其友邴原渉<lb/>
海依遼東太守公孫度度虚館禮之其後中國少安人多<lb/>
<pb n="KR3k0012_SBCK_509-2a"/>
南歸唯寜不還黄𥘉中華歆薦寧寧知公孫淵必亂乃因<lb/>
徴辭還以爲太中大夫固辭不就寧凢徴命十至輿服四<lb/>
賜常坐一木榻上積五十年未嘗箕琚榻上當膝皆穿常<lb/>
着布裙貉裘唯祠先人乃着舊布單衣加首絮巾遼東郡<lb/>
圖其形於府殿號爲賢者<lb/>
又曰胡昭字孔明棄妻子不應袁紹之命武帝亦辟昭昭<lb/>
自陳夲志帝曰人各有志出處不同勉卒髙尚義不相屈<lb/>
昭乃隱陸渾山中<lb/>
又曰焦先字孝然丗莫知其所出或言生漢末及魏受禪<lb/>
常結草爲廬於河之湄獨止其中冬夏袒不着衣卧不設<lb/>
席又無草蓐以身親土其體垢汙皆如泥滓不行人間或<lb/>
數日一食行不由邪徑目不與女子迕視口未甞言雖有<lb/>
驚急不與人語後野火燒其廬先因露寢遭冬雪大至先<lb/>
<pb n="KR3k0012_SBCK_509-2b"/>
袒卧不移人以爲死就視如故後百餘歲卒<lb/>
嵇康髙士傳曰子州友父者堯舜各以天下讓友父友父<lb/>
曰我適有勞憂之病方治之未暇在天下也<lb/>
又曰石户之農不知何許人與舜爲友舜以天下讓之石<lb/>
户夫負妻戴携子以入海終身不反<lb/>
又曰伯成子髙不知何許人也唐虞時爲諸侯至禹復去<lb/>
而耕禹徃趍而問曰昔堯治天下吾子立爲諸侯堯授舜<lb/>
舜授予吾子去而耕敢問其故何耶子髙曰昔尭治天下<lb/>
至公無私不賞而民勸不罰而民畏今子賞而不勸罰而<lb/>
不畏德自此衰刑自此作夫子盍行無留吾事偘偘然遂<lb/>
復耕而不顧<lb/>
又曰卞隨務光者不知何許人湯將伐桀因卞隨而謀曰<lb/>
非吾事也湯遂伐桀以天下讓隨隨曰后之伐桀謀於我<lb/>
<pb n="KR3k0012_SBCK_509-3a"/>
必以我爲賊也而又讓我必以我爲貪也吾不忍聞乃自<lb/>
投桐水又讓務光光曰廢上非義殺民非仁無道之丗不<lb/>
踐其土况於尊我哉乃抱石而沉廬水<lb/>
又曰小臣稷者齊人抗厲希古桓公三徃而不得見公曰<lb/>
吾聞士不輕爵禄無以易萬乗之主萬乗之主不好仁義<lb/>
無以下布衣之士於是五徃乃得見焉<lb/>
又曰亥唐晉人也髙恪寡素晉國憚之雖𬞞食菜羹平公<lb/>
毎爲之欣飽公與亥唐坐有間亥唐出叔向入平公伸一<lb/>
足曰吾向時與亥子坐腓痛足痺不敢伸叔向悖然作色<lb/>
不恱公曰子欲貴乎吾爵子子欲冨乎吾禄子夫亥先生乃<lb/>
無欲也吾非正坐無以飬之子何不恱哉<lb/>
又曰㳙子齊人餌术接食甚精至三百年後釣於河澤得<lb/>
鯉魚中符後隱於宕石山能致風雨告伯陽九仙法淮南<lb/>
<pb n="KR3k0012_SBCK_509-3b"/>
王少得其文不能解其旨<lb/>
又曰商容不知何許人也有疾老子曰先生無遺教以告<lb/>
弟子乎容曰將語子過故郷而下車知之乎老子曰非謂<lb/>
不忘故耶容曰過喬木而趍知之乎老子曰非謂其敬老<lb/>
耶容張口曰吾舌存乎曰存曰吾齒存乎曰亡知之乎老<lb/>
子曰非謂其剛亡而弱存乎容曰嘻天下事盡矣<lb/>
又曰關令尹喜周大夫也善内學星辰服食老子西遊喜<lb/>
先見氣物色遮之果得老子老子爲著書因與老子俱之<lb/>
流沙西服巨勝實莫知所終<lb/>
又曰康市子者聖人之無欲者也見人爭財而訟推千金<lb/>
之璧於其旁而訟者息<lb/>
又曰狂接輿楚人也耕而食楚王聞其賢使使者持金百<lb/>
鎰聘之曰願先生治江南接輿笑而不應使者去妻從市<lb/>
<pb n="KR3k0012_SBCK_509-4a"/>
來曰門外車馬迹何深也接輿具告之妻曰許之乎接輿<lb/>
曰冨貴人之所欲子何惡之妻曰吾聞至人樂道不以貧<lb/>
易操不爲冨改行受人爵禄何以待之接輿曰吾不許也<lb/>
妻曰誠然不如去之夫負釡甑妻戴絍器變姓名莫知所之<lb/>
嘗見仲尼歌而過之曰鳯兮鳯兮何德之衰徃者不可諫<lb/>
來者猶可追後更名陸通好飬性在蜀峨嵋山上丗丗見<lb/>
之<hi>皇甫士安髙士傳曰陸通字接輿楚昭王政亂乃陽狂不仕故曰接輿也</hi>
又曰榮啓期者不知何許人也披裘帶索鼓琴而歌孔子<lb/>
曰先生何樂也對曰天生萬物唯人爲貴吾得爲人是一<lb/>
樂也以男爲貴吾得爲男二樂也人生有不免於襁褓吾<lb/>
行年九十五矣是三樂也貧者士之常死者民之終居常<lb/>
以待終何不樂也<lb/>
又曰長沮桀溺者不知何許人也耦而耕孔子遇之使子路<lb/>
<pb n="KR3k0012_SBCK_509-4b"/>
問津焉長沮曰夫執輿者爲誰子路曰是孔子是魯孔丘<lb/>
歟曰是也曰是知津矣問於桀溺桀溺曰子爲誰曰仲由<lb/>
孔丘之徒歟對曰然曰與其從避人之士豈若從避丗之<lb/>
士哉耰而不輟子路以告孔子孔子憮然曰鳥獸不可與<lb/>
同群吾非斯人之徒歟<lb/>
又曰荷篠丈人不知何許人也子路從而後問曰子見夫<lb/>
子乎丈人曰四體不勤五榖不分孰爲夫子植其杖而耘<lb/>
子路行以告子曰隱者也使子路反見之至則行矣<lb/>
又曰顔闔者魯人也魯君聞其賢以幣聘焉闔方服布衣<lb/>
自飲牛使者問曰此顔闔家耶曰然使者致幣闔曰恐聽<lb/>
誤而遺使者羞使者至復來求之闔乃鑿坯而遁<lb/>
又曰市南冝僚楚人也姓熊白公爲亂使石乞告之不從<lb/>
承之以劒而遼弄丸不輟魯侯問曰吾學先王之道勤而<lb/>
<pb n="KR3k0012_SBCK_509-5a"/>
行之然不免於憂患何也僚曰君今能刳形洒心而遊無<lb/>
人之野則無憂矣<lb/>
又曰太公任者陳人孔子圍陳七日不火食太公徃吊之<lb/>
曰子幾死乎夫直木先伐甘井先竭子其飾智以警愚修<lb/>
身以明汙昭昭如掲日月而行故汝不免於患也孰能削<lb/>
迹捐勢不爲功名者哉無責於人人亦無責焉孔子曰善<lb/>
辭其交遊廵於大澤入獸不亂群而况人也<lb/>
又曰漢隂丈人者楚人也子貢適楚見丈人爲圃入井抱<lb/>
甕而灌用力甚多子貢曰有機於此後重前輕名曰拮槹<lb/>
用力寡而見功多丈人作色曰聞之吾師有機事者必有<lb/>
機心機心存於胸則純白不備子貢愕然慙不對有間丈<lb/>
人曰子奚爲曰孔丘之徒也丈人曰子非博學以疑聖智<lb/>
獨絃歌以買聲名於天下者乎方且亡汝神氣墮汝形體<lb/>
<pb n="KR3k0012_SBCK_509-5b"/>
何暇治天下乎子徃矣勿妨吾事<lb/>
又曰延陵季子名札呉王之子㝡少而賢使上國還㑹闔<lb/>
閭使專諸刺殺王僚致國於札札不受去之延陵終身不<lb/>
入呉國𥘉適魯聽樂論衆國之風及過徐徐君欲其劒札<lb/>
心許之及還徐君巳死即解劒帶樹而去<lb/>
又曰范蠡者徐人也相越滅呉去之齊號鴟夷子治産數<lb/>
千萬去止陶爲朱公復累巨萬一日蠡事周師太公服桂<lb/>
飲水去越入海百餘年乃見於陶一旦棄資財賣藥於<lb/>
蘭陵丗丗見之<lb/>
又曰屠羊說者楚人也隱於屠肆昭王失國說徃從王王<lb/>
反國欲將賞說說曰大王失國說失屠羊大王反國說亦<lb/>
屠羊臣之爵禄巳復矣又何賞之有王使司馬子綦延之<lb/>
以三珪之位說曰願長反屠羊之肆耳遂不受<lb/>
<pb n="KR3k0012_SBCK_509-6a"/>
又曰閭丘先生齊人也宣王獵於社山社山父老十三人<lb/>
相與勞王王賜父老不租父老皆謝先生獨不拜王曰少<lb/>
也復賜無徭役先生復獨不拜王曰父老幸勞之故荅以<lb/>
二賜先生獨不拜何也閭丘曰聞王之來望得壽得冨得<lb/>
貴於大王也王曰死生有命非寡人也倉廪備災無以冨<lb/>
先生大官無闕無以貴先生閭丘曰非所敢望願選良吏<lb/>
平法度臣得壽矣賑乏以時臣得冨矣令少敬長臣得貴<lb/>
矣<lb/>
太平御覽卷第五百九<lb/>
<pb n="KR3k0012_SBCK_509-6b"/>
</p>
<p>
</p>
  </div>
</body>
</text>
</TEI>
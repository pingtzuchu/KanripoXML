<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_572-1a"/>
太平御覽卷第五百七十二<lb/>
　樂部十<lb/>
　　　　　歌三<lb/>
山海經曰夏后開上三嬪于天得九辨與九歌以下焉開<lb/>
始歌九招招於大穆之野<hi>上美人於天帝得天樂下也</hi>帝俊八子是始<lb/>
爲歌<hi>帝俊即帝舜也</hi>
太元真經茅盈内紀曰秦始皇三十年九月庚子盈曽祖<lb/>
於華山之中乗雲駕龍白日升天是時其邑謡歌曰神仙<lb/>
得者茅𥘉成駕龍上昇入泰清時下亥洲戲赤城繼丗而<lb/>
徃在我盈帝若學之臘嘉平始皇聞謡歌乃有尋仙之志<lb/>
因改臘曰嘉平<lb/>
楚詞曰九歌者屈原之所作昔楚南郢之邑沅湘之澗其<lb/>
俗敬鬼神於夜必<hi>作樂鼓舞</hi>以樂諸神屈原放逐竄伏其域見俗<lb/>
<pb n="KR3k0012_SBCK_572-1b"/>
人祭祀之禮其辭鄙陋爲作九歌之曲<lb/>
風俗通曰張仲春武帝時人也善雅歌與李延年並侍毎<lb/>
奏新歌莫不稱善然不知休息終至於敗亡以論人之進<lb/>
退當有節奏<lb/>
又曰百里奚爲秦相堂上作樂所賃澣婦自言知音呼之<lb/>
援琴撫絃而歌曰百里奚𥘉娶我時五羊皮臨當別行烹<lb/>
乳雞今適冨貴忘我爲因尋問之乃其妻<lb/>
丗說曰王曇孫年十四五便歌諸妓向謝公稱數王郎能<lb/>
歌謝公甚欲聞之而王旣名家年少無由得聞諸妓又具<lb/>
向王說謝公意後出東府土山上作伎王時作兩丸髺著<lb/>
袴褶騎馬住土山下庾家墓林中作一曲歌于時秋月王<lb/>
因舉頭看北林卒曲便去土山上妓白謝公曰此是王郎<lb/>
歌也<lb/>
<pb n="KR3k0012_SBCK_572-2a"/>
說苑曰襄成君始封之日衣翠衣帶玉彘劒履矯舄立乎<lb/>
流水上楚大夫莊辛過而說之曰臣願把君之手其可乎<lb/>
襄成君忿然作色而不言莊辛遷延而稱曰君獨不聞夫<lb/>
鄂君方乗青翰之舟張翠盖㑹鍾鼓之音越人擁檝而歌<lb/>
曰今夕兮搴洲中流何日兮得與王子同舟山有樹木兮<lb/>
木有枝心說君兮君不知於是鄂君乃舉綉𬒳而覆之<lb/>
三輔决録曰梁鴻東出關過京師作五噫之歌曰陟彼北<lb/>
邙兮噫顧瞻帝京兮噫宫闕崔嵬兮噫民之劬勞兮噫遼<lb/>
遼未央兮噫肅宗聞而悲之求鴻不得<lb/>
劉向別録曰漢興己來善歌者魯人虞公發聲清哀盖動<lb/>
梁塵受學者莫能及也<lb/>
石崇楚妃歌辭序曰楚妃歎莫知所由楚之賢妃能立德<lb/>
著勲垂名於後者唯楚姬焉故爲歌辭<lb/>
<pb n="KR3k0012_SBCK_572-2b"/>
襄陽耆舊傳曰宋玉識音而善文襄王好樂而愛賦旣美<lb/>
其才而憎其似屈原也乃謂之曰子盍從楚之俗使楚人<lb/>
貴子之德乎對曰昔楚有善歌者王其聞歟始而曰下俚<lb/>
巴人國中唱而和之者數萬人中而曰陽阿採菱國中唱<lb/>
而和之者數百人旣而曰陽春白雪朝日魚離含啇吐角<lb/>
絶節赴曲國中唱而和之者不過數人盖其曲弥髙其和<lb/>
弥寡<lb/>
穆天子傳曰宴西王母于瑶池之上西王母爲天子歌日<lb/>
白雲在天山陵自出道里悠逺山川間之將子無死尚能<lb/>
復來天子荅曰予歸東土和治諸夏萬民平均吾顧見汝<lb/>
比及三年將復而野<lb/>
又曰天子東遊於黄澤宿于曲洛<hi>洛水之曲也</hi>使宫樂謡曰黄<lb/>
之池其馬歕沙<hi>音普悶反</hi>黄之澤其馬歕玉<lb/>
<pb n="KR3k0012_SBCK_572-3a"/>
漢武内傳曰西王母降命侍女安法嬰歌玄雲曲曰大象<lb/>
雖云寥我把天地户披雲汎靈輿鯈忽適下土泰真靈中<lb/>
唱始知風塵若頥神三田中約精六闕下上元夫人自彈<lb/>
雲林之璈鳴絃駭洞清音零㓪乃奏歩玄曲其辭曰黄陟<lb/>
眞道騰歩玄登天霞負笈造天關借問太上家忽遇紫微圃<lb/>
真人列如麻流景清颷起雲盖映朱葩蘭房闢林闕碧室<lb/>
啓瓊沙丹䑓結空構曄曄生露華誰言終有終扶桑不爲<lb/>
查王母命侍女田四非荅歌其辭曰晨登太霞宫挹此玉<lb/>
水蘭夕入玄圃闕採蘂掇琅玕濯足瓠瓜河織女立津盤<lb/>
吐納抱景雲味之當一飡朝發漫汗府暮宿鈎陳垣莫與<lb/>
丗人說行尸言此難<lb/>
列女傳曰趙簡子南擊楚津吏醉卧不能渡召欲殺之津<lb/>
吏女姢持檝而前曰昔父聞君東渡不測之水恐風波之<lb/>
<pb n="KR3k0012_SBCK_572-3b"/>
起故禱九江三淮之神不勝巫祝杯酒飲沉醉至於此矣<lb/>
妾願鄙<graphic n="KR2399" url="https://raw.githubusercontent.com/kanripo/KR-Gaiji/master/images/KR2399.png" mimeType="image/png"/>易父之死簡子將渡用檝少一人姢願備貟用<lb/>
檝遂與渡中流奏河激之歌歌曰昇彼河兮西觀清水揚<lb/>
波兮杳冥禱求福兮醉不醒誅將加兮妾心驚蛟龍助兮<lb/>
主將歸呼來掉兮行勿疑簡子大恱立爲夫人<lb/>
文士傳曰太祖雅聞阮瑀辟之不應連見逼乃逃入山中<lb/>
使人焚山得瑀送至召入太祖時征長安大延賔客怒瑀<lb/>
不與言使就伎入列瑀善解音能鼓琴撫絃而歌曰弈弈<lb/>
天門開大魏應期運青盖廵九州在東西人怨士爲知已<lb/>
死女爲恱者玩恩義苟潜暢他人焉能亂爲曲旣捷音声<lb/>
殊妙太祖大恱<lb/>
淮南子曰歌採菱發陽阿鄙人聽之不若延露陵陽非歌<lb/>
拙也聽各異也<lb/>
<pb n="KR3k0012_SBCK_572-4a"/>
又曰寗戚欲干齊桓公困窮無以自逹爲啇旅將任車<hi>任載</hi>
<hi>也毛詩日我任我輦也</hi>以啇於齊暮宿於郭門之外桓公郊迎客夜<lb/>
開門寗戚飯牛車下望見桓公而悲擊牛角而疾啇歌歌<lb/>
曰南山粲白石爛短褐單衣長止骭生不逢堯與舜禪終<lb/>
日飼牛至夜半長夜漫漫何時旦桓公聞之撫其僕之手<lb/>
曰異哉歌者非常人也命後車載之<lb/>
又曰易道良馬使人欲馳飲酒而樂使人欲歌<lb/>
燕丹子曰荆軻入秦不擇日而發太子與知謀者皆素衣<lb/>
冠送之於易水之上荆軻起爲壽歌曰風蕭蕭兮易水寒<lb/>
壯士一去兮不復還髙漸離擊筑宋意和之<lb/>
孟子曰有孺子歌曰滄浪之水清兮可以濯我纓滄浪之<lb/>
水濁兮可以濯我足孔子曰小子聽之哉<lb/>
韓子曰宋玉築武宮謳倡行者心歡築者不倦王召賜之<lb/>
<pb n="KR3k0012_SBCK_572-4b"/>
對曰臣師射暓之謳賢於臣召使之謳行者不止築者甚<lb/>
倦王恠問對曰王試度其功美四板射瞀八板甚堅美五<lb/>
寸射瞀二寸<lb/>
列子曰林類年且百歳拾遺穂於故畦並歌進孔子適衛<lb/>
望之於野頋謂弟子曰彼可與言者試徃評之子貢請行<lb/>
逆之壠端面而歌曰先生曽不悔乎行歌行歌拾穗林類<lb/>
行不留歌不輟<lb/>
逸士傳曰堯時有八九十老人擊壤而歌曰日出而作日<lb/>
入而息鑿井而飲耕田而食帝何力於我哉<lb/>
列女傳曰魯陶嬰妻者夫死守志不二作歌詩曰悲夫黄<lb/>
鵠之早寡七年不雙宛勁獨宿不與衆同夜半悲鳴想其<lb/>
故雄天命早寡獨宿何傷寡婦念此泣下數行鳴呼悲哉<lb/>
死者不可忘飛鳴尚然况於貞良雖有賢雄終不可重行<lb/>
<pb n="KR3k0012_SBCK_572-5a"/>
韋昭洞暦記日紂無道比干知極諌必死作秣馬金闕之<lb/>
歌<lb/>
西京雜記曰髙帝令戚夫人歌岀塞望歸之曲侍婢數百<lb/>
皆爲之後宮齊唱聲入雲霄<lb/>
又曰賈佩蘭說在宫中時常以絃管歌舞相娱竟爲妖服<lb/>
以趍良時十月十五共入靈女廟吹笛擊筑歌上雲之曲<lb/>
而相連臂踏地爲節歌赤鳯來也<lb/>
洞冥記曰漢武帝使董謁乗浪霞之輦以昇壇候王母王<lb/>
母至與宴歌奏春歸之樂謁乃聞王母歌聲而不見其形<lb/>
歌聲繞梁三匝乃上旁梁草樹枝葉皆動歌之感也<lb/>
張華愽物志曰薛談學謳於秦青未窮青之技而辭歸青<lb/>
餞於郊乃撫節悲歌聲振林木響遏行雲談乃謝求返歸<lb/>
辛氏三秦記曰隴右西開其阪九迴不知髙幾里欲上者<lb/>
<pb n="KR3k0012_SBCK_572-5b"/>
七日越髙處可容百餘家下處數十萬户上有清水四注<lb/>
流下俗歌曰隴頭流水鳴聲幽噎遥望秦川心肝斷絶<lb/>
黄閞武陵記曰有緑羅山側岩垂水懸蘿百里許得明月<lb/>
池碧潭鏡澈百尺見厎素岸若雪松如挿翠流風叩阿有<lb/>
絲桐之韻土人爲之歌曰仰兹山兮迢迢層石構兮峩峩<lb/>
朝日麗兮陽岩落景梁兮隂阿鄣壑兮生音吟籟兮相和<lb/>
敷芳兮縁林恬淡兮潤波樂兹潭兮安流緩爾櫂兮詠歌<lb/>
冝都山川記曰峽中猨鳴清山谷傳其響冷冷不絶行者<lb/>
歌之曰巴東三峽猨鳴悲猨鳴三聲淚沾衣<lb/>
鄭緝之東陽記曰歌山在吴寕縣故老相傳云昔有乗舡<lb/>
從下過見一女子汲乃登此山負水行歌甚妍而莫之所<lb/>
由故名歌山<lb/>
劉欣期交州記曰俗好鼓琴牧竪於野澤乗牛唱遼遼之<lb/>
<pb n="KR3k0012_SBCK_572-6a"/>
歌<hi>歌曲說牛力強弱耕具輕重也</hi>僮隷於月下撫掌發烈謡<hi>以令美歌</hi>
魏太山秦州記曰隴西郡隴山其上懸吐溜於中嶺泉亭<lb/>
因名萬石泉泉溢漫散而下㳙澮皆注有人昇此而歌<lb/>
紀義宣城記曰臨城縣南三十里有盖山登百許歩有舒<lb/>
姑泉俗傳去有舒氏女未適人與其父析薪於此女坐泉<lb/>
處牽挽不動遽告家比還唯見清泉湛然母云女好音樂<lb/>
乃作絃歌泉湧廻流雙鯉赴節<lb/>
盛弘之荆州記曰臨賀馮乗縣有歌父山傳云有老人不<lb/>
娶室而善歌聞者莫不灑泣年八十餘而聲逾妙及病將<lb/>
困命郷里六七人與上山穴中隣人辭歸老人歌而送之<lb/>
聲振林木響遏行雲餘音傳林數日不絶<lb/>
<pb n="KR3k0012_SBCK_572-6b"/>
</p>
<p>
太平御覽卷第五百七十二<lb/>
</p>
<p>
</p>
  </div>
</body>
</text>
</TEI>
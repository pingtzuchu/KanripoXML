<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_473-1a"/>
太平御覽卷第四百七十三<lb/>
　人事部一百七十三<lb/>
　　　　　遊俠<lb/>
漢書曰意氣髙作威於丗謂之遊俠<lb/>
又曰背公死黨之義成守節奉上之義廢<lb/>
又曰朱家魯人魯皆儒教而朱家用俠聞諸所嘗施唯恐<lb/>
見之賑人不贍先從貧賤專趍人之急自關而東莫不延<lb/>
頸願交焉<lb/>
又曰楚田仲以俠聞父事朱家田仲死而有雒陽劇孟以<lb/>
任俠顯呉楚反時條侯爲太尉乗傳東至河南得劇喜曰<lb/>
呉楚舉大事而不求孟吾知其無能爲也天下騷動宰相<lb/>
得之若一敵國而劇孟行大類朱家孟母死自逺方送䘮<lb/>
車盖千乗<lb/>
<pb n="KR3k0012_SBCK_473-1b"/>
又曰郭解河内軹人字伯翁善相者許負外孫也解父以<lb/>
任俠孝文時誅死解爲人短小精悍不飲酒少時隂賊感<lb/>
槩不快意身所役甚衆以軀借支報仇藏亡令作姦剽刼<lb/>
不休及鑄錢掘冡不可勝數年長更折節爲儉以德報怨<lb/>
厚施薄望然其自喜爲俠益甚解姉子負解之勢與人飲<lb/>
之嚼<hi>徐廣曰盡酒也音子妙反</hi>非其任強灌之人怒抜刀刺殺解使人<lb/>
徵之賊窘自歸且以實告解解曰公殺人當吾兒不直遂<lb/>
去諸公聞之皆多解之義益隱焉<lb/>
戰國策曰韓傫相韓嚴遂重於君二人相害也嚴遂正議<lb/>
直指舉韓傫之過韓叱之於朝嚴遂拔劒趍之於是懼亡<lb/>
去求人可以報韓傫者至齊人言聶政勇敢士也避仇隱<lb/>
於屠肆之間嚴遂隂交於政以意厚之政母死旣䘮除政<lb/>
曰嗟乎政乃市井之人鼓刀以屠而嚴仲子乃諸侯之卿<lb/>
<pb n="KR3k0012_SBCK_473-2a"/>
相也不逺千里枉車騎而交臣舉百金爲親壽我雖不受<lb/>
然是深知政也至濮陽見嚴仲子曰前日所以不許子曰<lb/>
徒以親也親今不幸死仲子所欲報者爲誰仲子具告之<lb/>
政獨行拔劒至韓韓適有東孟之㑹韓王及相皆在焉持<lb/>
兵㦸而衛者甚衆政直入上階刺韓傫傫走而抱哀侯聶<lb/>
政刺之兼中哀侯左右大亂<lb/>
又曰大史公曰吾嘗過薛其俗閭里多暴桀子弟與鄒魯<lb/>
殊問其政曰孟常君招致天下任俠姦人薛中盖六萬家<lb/>
矣<lb/>
又曰鄭衛俗與趙伯類濮上之邑徙衛野王縣也王好氣<lb/>
任俠衛之風也<lb/>
又曰寗成抵罪得脫乃詐刻傳岀關歸家稱曰仕不至二<lb/>
千后賈不至千萬安可比人乎乃貫貸買陂田千餘頃役<lb/>
<pb n="KR3k0012_SBCK_473-2b"/>
使數千家數年産至千金爲任俠其役民重於郡守<lb/>
又曰列國時魏有信陵趙有平原齊有孟嘗楚有春申皆<lb/>
藉王公之勢悉爲遊俠鷄鳴狗盗無不賔禮而趙相虞卿<lb/>
弃國捐君以周窮支魏齊之厄信陵無忌竊符矯命殺將<lb/>
專師以赴平原之急皆以取重諸侯顯名天下搤腕而遊<lb/>
談者以四豪爲稱首<lb/>
又曰季布爲人任俠有名項籍滅髙祖購求布千金敢舎<lb/>
匿罪三族布匿濮陽周氏周氏曰漢求將軍急且至能聽<lb/>
臣敢進計布許之迺髠鉗布衣褐置廣柳車中而共其家<lb/>
僮數十人之魯朱家所賣之朱家心知其季布也置田舎<lb/>
乃之雒陽見汝隂侯滕公說曰季布何罪臣各爲其主項<lb/>
氏臣豈可盡誅耶今上始得天下而以私怒求一人何示不<lb/>
廣且以季布之賢漢求之急如此不北走胡則南走越耳夫<lb/>
<pb n="KR3k0012_SBCK_473-3a"/>
忌壯士資敵國此伍子胥所以鞭平王之墓也君何不從<lb/>
容爲上言之滕公心知朱家大俠意布匿其所迺許諾侍<lb/>
間果言如朱家指上乃赦布<lb/>
又曰布弟季心氣盖關中遇人恭謹爲任俠方數千里士<lb/>
争爲死<lb/>
又曰孝文時鄭當時以任俠自喜孝景時爲太子舎人每<lb/>
五日洗沐常置驛馬長安郊請謝賔客夜以繼日常恐不<lb/>
遍當時好黄老其知友皆天下有名之士<lb/>
又曰袁盎爲楚相免家居與閭里闘雞走狗雒陽劇孟嘗<lb/>
過盎盎善待之安陵冨人有謂盎曰吾聞劇孟愽徒將軍<lb/>
何自通之盎曰孟雖愽徒然母死客送䘮車千餘乗此亦有<lb/>
過人者<lb/>
又曰灌夫爲人剛直使酒不好靣䛕貴戚權勢在巳之右<lb/>
<pb n="KR3k0012_SBCK_473-3b"/>
欲必凌之在巳之左尤益禮待稠人廣衆薦寵下士士亦以<lb/>
此多之不好文學喜任俠重然諾所與交通無非豪傑大<lb/>
猾也<lb/>
又曰公孫賀子聲以皇后姉子嬌奢不奉法征和中擅用<lb/>
北軍錢千九百萬發覺下獄是時捕陽陵朱安丗不能得<lb/>
求之賀請逐捕安丗以贖聲罪上許之安丗者京師大俠<lb/>
也聞賀欲以贖子笑曰丞相禍及宗矣從獄中上書告聲<lb/>
與陽石公主私通及使巫祭祠上幸甘泉當馳道埋偶人<lb/>
祝詛有惡言下有司案驗賀窮所犯遂父子死獄中<lb/>
又曰睦弘字孟嘗國畨人少時遊俠闘鷄走狗長乃變節<lb/>
從羸公受春秋<hi>羸公姓字</hi>以明經爲議郎至符節令<lb/>
又曰朱愽字子元杜陵人家貧少時給事縣爲亭長稍遷<lb/>
功曹任俠好交從士大夫不避風雨<lb/>
<pb n="KR3k0012_SBCK_473-4a"/>
又曰萬章字子夏長安熾盛街閭各有豪俠章在城西柳<lb/>
京號曰城西萬子夏爲京兆尹門下督從至殿中諸侯貴<lb/>
人争欲揖章莫與京兆言者<lb/>
又曰婁護字君卿是時王氏方盛賔客滿門兄弟争其客<lb/>
各有所厚唯誰盡入其門咸得其懽心結士大夫無不傾<lb/>
心交長者尤見親禮爲人短小精辯論議常依名節聽之<lb/>
者皆竦㑹母死送葬致車千兩<lb/>
又曰陳遵字孟公杜陵人身長八尺餘容皃甚偉性善書<lb/>
與人尺牘主皆藏去以爲榮時列侯有子與遵同姓字者<lb/>
每至人門曰陳孟公坐中莫不震動旣至而非因號曰陳<lb/>
驚坐<lb/>
又曰原渉爲谷口令時年二十餘谷口聞其名不言而治人<lb/>
甞置酒請渉入里門客有道渉所知母病避疾在里宅者<lb/>
<pb n="KR3k0012_SBCK_473-4b"/>
渉即往候叩門哭因問以䘮事家無所有渉乃削牘爲䟽<lb/>
具記衣𬒳飯含之物分付市買日跌皆㑹其周急待人如<lb/>
此後人有毁渉者乃姧人之雄䘮家子即時刺殺<lb/>
又曰卭成太后外家王氏貴而侍中王林卿通輕俠傾京<lb/>
師後坐法免賔客愈盛<lb/>
又曰漢興禁網踈闊外戚大臣魏其武安之屬競逐於京<lb/>
師遊俠劇孟郭解之徒馳騖於閭閻<lb/>
荀恱漢記曰立氣勢作威福結私交以力強於時者謂之<lb/>
遊俠<lb/>
又曰俗有三遊德之賊也一曰遊俠二曰遊說三曰遊行<lb/>
亂之所由生也傷道害德敗法惑時先王之所慎也<lb/>
東觀漢記曰郅惲之友董子張父及叔爲郷里盛氏一時<lb/>
所殘害子張病困將終惲往候張張視惲歔郗惲曰吾知<lb/>
<pb n="KR3k0012_SBCK_473-5a"/>
子不悲天命長短而痛二父讎不復也惲即將客遮仇人<lb/>
取其頭以示張張憙氣因絶惲見令以狀首令應之遟趍<lb/>
出詣獄令跣追之不及即自入獄謝惲抜刃自嚮以要惲<lb/>
曰子不從我岀敢不以死明心乎惲遂岀<lb/>
魏志曰典韋陳留人已皃魁梧　力過人好豪俠襄邑劉氏<lb/>
與睢陽李禮爲讎韋報之禮故冨春長備怨其謹韋乗車<lb/>
載鷄酒僞候者開懷匕首入殺禮并妻徐出取車上刀㦸<lb/>
歩去禮居近市一市盡追莫敢近者<lb/>
又曰楊阿若後名豊字伯陽少遊俠常以報仇解怨爲事<lb/>
故時人爲之號曰東市相斫楊阿若西市相斫楊阿若<lb/>
魚豢典略曰徐福字元直好任俠擊劒　未嘗爲人報<lb/>
讎爲吏所得問其姓字閉口不言<lb/>
呉志曰甘寕字興覇少有氣力好遊俠招合輕薄少年爲<lb/>
<pb n="KR3k0012_SBCK_473-5b"/>
之渠帥群聚相挾持弓弩負眊帶鈐聲即知是寕<lb/>
裴子野宋畧曰寕朔將軍何邁素豪俠好聚歛士出入遊<lb/>
從者塞路<lb/>
孫盛晉陽秋曰祖逖字士稚好俠毎之田舎輙稱兄命散<lb/>
榖帛以贈貧者<lb/>
唐書丘和河南洛陽人也父壽魏鎮東將軍和少便弓馬<lb/>
重氣任俠及長始折節與物無忤無貴賤皆愛之<lb/>
列子曰虞氏者梁之冨人也家旣充盛錢金無量財貨無<lb/>
訾登髙樓臨大路設樂陳酒擊愽樓上俠客相隨而行樓<lb/>
上慱者大笑鳶飛適墜其腐䑕而中之俠客曰虞氏冨樂<lb/>
之日乆矣常有輕易人之志乃辱我以腐䑕率徒屬而滅<lb/>
其家<lb/>
韓子曰儒以文亂法而俠以武犯禁<lb/>
<pb n="KR3k0012_SBCK_473-6a"/>
裴啓語林曰李陽大俠士庶無不傾心爲幽州刺史當之<lb/>
職盛暑一日詣數百家別賔客常填門<lb/>
張衡西京賦曰都邑游俠張趙之倫輕死重氣結黨連群<lb/>
寔蕃有徒其從如雲<lb/>
劉邵趙都賦曰遊俠之徒晞風擬類貴交尚信輕命重氣<lb/>
義激毫毛節成感槩<lb/>
張華慱陵王宫俠曲曰俠客樂幽險築室窮山隂轑獵野<lb/>
獸盡施網川無禽<lb/>
又曰雄兒任氣俠聲蓋少年塲借友行報怨殺人都市旁<lb/>
腰間义素戟手持白頭鑲<lb/>
古詩曰失意杯酒間白刃起相讎<lb/>
曹子建詩曰借問誰家子幽并遊俠兒<lb/>
<pb n="KR3k0012_SBCK_473-6b"/>
</p>
<p>
太平御覽卷第四百七十三<lb/>
</p>
<p>
</p>
  </div>
</body>
</text>
</TEI>
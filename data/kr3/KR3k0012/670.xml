<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_670-1a"/>
太平御覽卷第六百七十<lb/>
　道部十二<lb/>
　　　　　服餌中<lb/>
眞誥曰七月十五日夜清虚眞人與許玉斧言曰五公石<lb/>
腴彼體所便急冝服之可以少顔术散除疾是尓所冝次<lb/>
服䭀飰兼榖勿違<lb/>
又曰明大洞爲仙卿服金丹爲大夫服衆芝爲御史若得<lb/>
太極隱芝服之便爲左仙公<lb/>
又曰性幾乎道用之眞來紫陽眞人云可令許玉斧數沭<lb/>
浴濯其水疾之氣消其積考之瑕此致眞之階也學養生<lb/>
之道不可泣涙涕唾所損甚多是以眞人道士常吐納咽<lb/>
味以和六液<lb/>
又曰昔漢成帝獵於終南山中見一人無衣身生毛飛騰<lb/>
<pb n="KR3k0012_SBCK_670-1b"/>
不可及乃圍得之問之乃秦宫人說秦王子嬰軹道之事<lb/>
因宫室燒燔驚走入山飢無所食垂當餓死有一老人令<lb/>
食松葉松實其獵者將歸以榖食之歐吐累日乃安一年<lb/>
餘死向不爲人獲即仙矣<lb/>
又曰龍述字伯髙京兆人也後漢從仙人刀道林受胎氣<lb/>
之法又受䭀飰方託形醉亡隱處<lb/>
又曰武當山道士戴孟者夲姓燕名濟字仲微漢明帝時<lb/>
人也少修道德不仕入華山餌芝术黄精雲母丹砂受法<lb/>
於清靈眞人王君得長生之道又裴眞人授以玉佩金璫<lb/>
經并石精金光符<lb/>
又曰食草木之藥不知行氣導引服藥無益也終不得道<lb/>
若志之感靈所存必至者亦不湏草藥之益也若但知行<lb/>
氣不知神丹之法亦不仙也若得金液神丹不湏他術也<lb/>
<pb n="KR3k0012_SBCK_670-2a"/>
若大洞眞經不湏得金丹之道而仙也人生有骨籙必有<lb/>
篤志道使之然故不學而仙道自來也過此以下皆湏篤<lb/>
志<lb/>
又曰東海玉華妃青童君之妹降授張微子服霧之法<lb/>
又曰栢成納氣膓胃三腐<lb/>
三五順行經曰廣平眞人頂負圎光執華幡於上帝前問<lb/>
修錬之法<lb/>
又曰羅江大霍山洞臺中有五色隱芝華陽山亦有五種<lb/>
夜光芝良常山有螢火芝其實似草其在地如螢狀大如<lb/>
豆如紫華夜視有光得食之者心明可夜書計得食四十<lb/>
七枚者壽<lb/>
又曰包山中有白芝又有隱泉其色紫華陽雷平山有<lb/>
田公泉且玉沙之流津用以浣衣佳<lb/>
<pb n="KR3k0012_SBCK_670-2b"/>
又曰服九靈日月華者得降太極之家玄眞之法也<lb/>
又曰郎宗字仲綏北海安丘人少士宦後漢時人也爲呉<lb/>
令學精道術占候風氣後一旦有暴風庭起占知洛陽大<lb/>
火燒長夏門遣人徃叅問果尓朝廷聞之以博士徴宗宗<lb/>
耻以占術就徴夜解印綬負笈遁去居華山下服胡麻得<lb/>
道今在洞中<lb/>
又曰傳禮和漢桓帝外孫傳建安也常服五星氣得道爲<lb/>
含眞臺主<lb/>
抱朴子曰余祖鴻臚少時甞爲臨沆令云此縣有民家皆<lb/>
壽考後徙去子孫轉多夭折他人居其故宅又累世眉壽<lb/>
疑其井水殊赤乃試掘井左右得古人埋丹砂數十斛况<lb/>
餌丹砂者乎<lb/>
又曰上黨趙瞿者病癩歷年衆治之不愈垂死其家興載<lb/>
<pb n="KR3k0012_SBCK_670-3a"/>
弃之賫粮送置山谷中瞿自怨不幸晝夜悲歎涕泣弥月<lb/>
有仙人行過穴口見而哀之具問訊瞿知異人乃叩頭自<lb/>
陳乞哀於是仙人以囊藥賜之教其服法瞿服以病愈顔<lb/>
色豐恱肌膚玉澤仙人又過視之瞿謝之乞其方仙人告<lb/>
曰此松脂耳此山中多汝錬之可以長生瞿乃歸家家甚<lb/>
駭問得愈狀瞿年百七十歳齒髮豪徤在人間二百餘年<lb/>
入抱犢山去<lb/>
又曰要於長生去留各從所好耳服還丹金液之後若且<lb/>
欲世間者但服其半若求仙去當盡服之昔安期先生龍<lb/>
眉寗公修羊公隂長生皆服金丹半劑者也其止人間或<lb/>
近千年然後去耳<lb/>
又曰按玉鈐經中篇云立功爲上除過次之爲道者以救<lb/>
人危爲上功也欲求仙者要當以忠孝和順仁信爲本若<lb/>
<pb n="KR3k0012_SBCK_670-3b"/>
德行不修而但務方術終不得長生也行惡事大者奪紀<lb/>
小過奪等積善未滿雖服仙藥亦無益也余覽養生之書<lb/>
莫不以還丹金液爲大要蓋仙道之極也昔左慈字元放<lb/>
於天柱山中精思積乆乃神人授以金丹仙經㑹漢末大<lb/>
亂不遑修錬而避地來渡江東志欲投名山以修斯道從<lb/>
祖仙公又從元放受之凢授太清丹經三卷及九鼎丹經<lb/>
一卷金液經一卷予師鄭君者仙公之弟子也又於從祖<lb/>
受之而家貧無用買藥予親事之酒掃積乆乃於馬迹山<lb/>
中立壇盟受之并具諸口訣之不書者江東先無此書出<lb/>
於左慈慈授從祖仙公仙公授鄭君鄭君授予故它道士<lb/>
了無知者此益假求於外物以自堅固復有太清神丹其<lb/>
法出於元君元君者老子師也太清觀天經有十篇云其<lb/>
上七篇不可以教授其下三篇世無足傳當沉之三泉也<lb/>
<pb n="KR3k0012_SBCK_670-4a"/>
下三篇者正是丹經其經曰上士得道昇爲天官中士得<lb/>
道栖集崑崙下士得道長生世間近後漢末新野隂君合<lb/>
此太清丹其人有才氣著詩及丹經讃序言𥘉學道隨師<lb/>
本末列已所知識之得道者四十餘人甚分明也又有九<lb/>
光丹與九轉異法又有岷山丹法道士張盍蹹精思於岷<lb/>
山石室中得此方也至於諸丹法各別也金液者太一所<lb/>
服而仙者也<lb/>
又曰長生制在大藥非祠醮之所定也秦漢二代犬興祈<lb/>
禱所祭太一五帝陳寳八神之屬動費億萬絶無所益况<lb/>
疋夫無德欲以三牲妄祝以祈延年惑亦甚矣<lb/>
又曰合金丹之大藥錬八石之氣英者尤忌凢俗聞見則<lb/>
仙物不成或云上士得道於軍旅中士得道於都市下士<lb/>
得道於山林此謂仙藥已成未欲輕舉雖三軍兵刃不能<lb/>
<pb n="KR3k0012_SBCK_670-4b"/>
傷都市㓙禍不能加下士未及於此故上山林耳古之道<lb/>
士飛錬神藥必入名山又按入山經可以精思修餌其藥<lb/>
有太華恒霍嵩少太白終南女凢地肺王屋抱犢安丘衡<lb/>
灊青城峨嵋雲臺羅浮陽駕黄金大小天台盖竹括蒼四<lb/>
望山皆是正神在其中其上皆生芝草可以避大兵大水不<lb/>
但中以合藥也若有道者登之則此山之神必助之爲福<lb/>
其藥必<hi>成若不登</hi>此諸山者海中大島嶼亦可合藥<lb/>
又曰余師鄭君年出八十先鬢髮班白數年間復黒又顔<lb/>
色豊澤能引強弩日行數百里飲酒二斗不醉上山又體<lb/>
力輕便年少追之不及飲食與凢人無異又不見其絕糓<lb/>
余問先生隨之弟子黄章言鄭君常從豫章還於浦中連<lb/>
值大風遇盗君推粮以給諸人已不復食五十日亦不飢<lb/>
又不見其所施爲不知以何事也燈下細書過少年性解<lb/>
<pb n="KR3k0012_SBCK_670-5a"/>
音律閑夜鼓琴侍坐數人口荅咨聞其言不輟響而耳益<lb/>
料聽左右操弦者數譴長短無毫氂得逃余晚爲鄭君門<lb/>
人請見方書告余曰要道不過尺素上足以度世又曰君<lb/>
所知者雖多而未精又意存於外學不能專一未可以經<lb/>
深渉逺耳自當以佳書相示也乆許漸得見短書縑素所<lb/>
冩者積年之中合集所見當出二百許卷經不可頓得了<lb/>
也<lb/>
又曰語余曰新書卷卷有佳事但當校其精麄擇所施行<lb/>
若金丹一成此書等一切不用也亦或當有所教授冝得<lb/>
夲末先從淺始以勸進學者無所希准階由也鄭君亦不<lb/>
肯悉令人冩其書皆當訣其意雖乆借之然莫有敢盗冩<lb/>
一字者也鄭君夲大儒晚而好道由以禮記尚書教授不<lb/>
絶其體望髙亮風格方整接見者肅然毎咨問恒待其温<lb/>
<pb n="KR3k0012_SBCK_670-5b"/>
顔不敢輕脫也門人五十餘人惟余見受金丹之經及三<lb/>
皇内文枕中五行記其餘人不得一觀此書首題者<lb/>
集仙録曰夫茂實者翹春之明珠也巨勝者玄秋之沉靈<lb/>
也丹棗者盛陽之雲芝也伏苓者絳神之伏胎也五華含<lb/>
烟三氣陶精調安六氣養魄護神<lb/>
又曰太玄玉女者帝少昊時人也居蜀之長松山修長生<lb/>
之道遇山中人授以八天隱文使之修佩謂曰修道之要<lb/>
以無爲爲夲八天之書眞無爲也而道自成然而琅玕曲<lb/>
晨之液八瓊九華之丹使錬而餌之即太極所祕可以入<lb/>
侍帝宸下覽萬化授九華方於江上錬丹江畔有金砂泉<lb/>
是其遺迹<lb/>
又曰髙辛時有仙人展上公常說昔在華陽下食白李異<lb/>
美憶之未乆而忽已三千年矣<lb/>
<pb n="KR3k0012_SBCK_670-6a"/>
又曰李脫居蜀金堂山龍橋峯下修道蜀人歴代見之約<lb/>
其來徃八百餘年因號曰李八百𥘉以周穆王時來居廣<lb/>
漢栖玄山合九華丹成去遊五岳十二洞二百餘年於海<lb/>
上遇紫陽君授水玉之道又來龍橋峯作金鼎錬九丹丹<lb/>
成三於此山學道故世號此山爲三學山亦號爲栖賢山<lb/>
又曰南陽文氏說其先祖漢末大亂逃壼山中飢困殆絶<lb/>
有一人教食术遂不飢十年來歸郷里顔色更少身輕欲<lb/>
飛履險不倦行氷雪内了不知寒术一名山葪一名山精<lb/>
又曰薛女眞者不知何許人也晉室亂離人多栖寓林藪<lb/>
服餌避世因居衡山尋眞臺外出行常有黄鳥白猿曰豹<lb/>
隨之不知所修何道<lb/>
又曰玉姜者毛女也居華山自言秦人始學食松葉不飢<lb/>
寒止巗中其行如飛今號其處爲毛女峯<lb/>
<pb n="KR3k0012_SBCK_670-6b"/>
又曰㳙子齊人子餌术著三才經淮南王劉安得其文不<lb/>
解其旨又著琴書三篇甚有條理<lb/>
又曰張微子漢昭帝時將作大匠張慶女也微子好道常<lb/>
服霧氣自云霧是山澤水火之精金石之盈氣乆服之則<lb/>
能散形入空與雲氣合體微子自言受此法於東海東華玉<lb/>
妃淳文期青童君妹也微子亦以此霧法教諸學者<lb/>
九眞華妃曰日者霞之實霞者日之精人惟聞服日實之<lb/>
法未見其知霞之精也夫飡霞之經甚祕致霞之道甚易<lb/>
此謂體生玉光霞映上清之法也<lb/>
太平御覽卷第六百七十<lb/>
</p>
<p>
</p>
  </div>
</body>
</text>
</TEI>
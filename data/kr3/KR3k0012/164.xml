<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_164-1a"/>
太平御覽卷第一百六十四<lb/>
　州郡部卞<lb/>
　　關西道<lb/>
　　　雍　華　同　歧　耀　乾<lb/>
　　隴　邠　涇　寜　慶　原<lb/>
　　　靈　鹽　鄜　坊　延　丹<lb/>
　　　綏　銀　麟　夏　豐　勝<lb/>
　　　　　雍州<lb/>
尚書禹貢曰黒水西河惟雍州厥土惟黄壤厥田惟上上<lb/>
厥賦中下<hi>田苐一賦第六人功少</hi>厥貢惟球琳瑯玕<hi>球琳皆玉名瑯玕石而似珠</hi>
文耀鈎曰歧華巳北龍門積石南至三危雍州也<lb/>
春秋說題辭曰秦金精堅故秦俗亦堅<lb/>
春秋元命苞曰雍壅也東距坂西有漢中南含髙山阻居<lb/>
<pb n="KR3k0012_SBCK_164-1b"/>
庸是<lb/>
釋名曰雍州在西山之内壅翳也<lb/>
應劭注漢書曰四靣積髙曰壅<lb/>
李廵注爾雅曰河西其氣蔽壅也<lb/>
晉太康地志曰雍州西北之地陽所不及隂氣壅遏故以<lb/>
爲名<lb/>
呂氏春秋曰西方爲壅州<lb/>
三輔黄圖曰始皇表河以爲秦東門表汧以爲秦西門<lb/>
地理通說曰東自同華略河西北西自歧隴㑹原極于此<lb/>
盡其地挾灃灞據函崤方千里得百二之固<lb/>
史記蘇秦說蘇孝公曰秦四塞之國𬒳山帶河外有洪河<lb/>
之險西有漢中巴蜀北有代馬之利此天府也<lb/>
又曰獻公徙居櫟陽孝公用商鞅作咸陽築冀闕徙都之<lb/>
<pb n="KR3k0012_SBCK_164-2a"/>
貨殖傳曰關中由汧雍以東至河華膏壤沃野千里自虞<lb/>
夏之貢以爲上田<lb/>
漢書曰秦形勝之國也帶河阻山懸隔千里持㦸百万秦<lb/>
得百二焉<hi>言秦地險固二万人足敵諸侯百万人也</hi>地勢便利以其下兵於諸<lb/>
侯譬猶居髙屋之上建瓴水也<hi>瓴盛水瓶也居髙屋之上而播瓴水言其向下之勢</hi>
<hi>易也</hi>
又婁敬說髙祖曰陛下都洛陽豈欲與周室比隆哉周之<lb/>
都洛以爲天下之中四方納貢道里均有德則易以王無<lb/>
德則易以亡今陛下欲比隆成康之時爲不侔矣且秦地<lb/>
𬒳山帶河四塞以爲固卒然有變急百万之衆可具故秦<lb/>
膏膄之地以爲天府陛下入關而都之山東雖亂秦故地<lb/>
可全而有也夫與人闘不搤其吭而拊其背未能全勝今<lb/>
陛下入關而都之此亦搤天下之吭而拊其背也髙祖以<lb/>
<pb n="KR3k0012_SBCK_164-2b"/>
問群臣群臣皆山東人争言周王數百年秦二世而亡髙<lb/>
祖疑未能决及留侯明言入關便即日車駕西都關中<lb/>
又百官表曰内史周官秦因之掌治京師景帝二年分置<lb/>
左内史右内史太𥘉元年更爲京兆尹<lb/>
又東方朔曰三輔之地南有江淮北有河渭汧隴以東商<lb/>
雒以西厥壤肥饒此所謂天府陸海之地也<lb/>
後漢書曰董卓徙都長安謂陳紀曰三輔平敞四靣險固<lb/>
土地肥美號曰陸海<lb/>
三輔黄圖曰太𥘉元年以渭城以西屬右扶風長安以東<lb/>
屬京兆尹長陵以北屬左馮翊以輔京師謂之三輔<lb/>
關中記曰秦西以隴關爲限東以函谷爲界二關之間謂<lb/>
之中地地東西方千餘里<lb/>
十道志曰雍州京兆郡禹貢九州之一舜置十二牧雍亦<lb/>
<pb n="KR3k0012_SBCK_164-3a"/>
在焉周武王都酆鎬平王東遷以歧酆之地賜秦孝公始<lb/>
都咸陽秦兼天下置内史以領關中項籍滅秦分其地爲<lb/>
三以章邯爲雍王都廢丘司馬欣爲塞王都櫟陽董翳爲<lb/>
翟王都髙奴謂之三秦髙祖入關定三秦復爲内史武帝<lb/>
改爲京兆尹<lb/>
　　　　華州<lb/>
十道志曰華州華隂郡置在鄭縣禹貢雍州之域<lb/>
元和郡縣圖曰周爲畿内之國鄭桓公始封之邑其地一<lb/>
名咸林春秋時爲秦晉之地戰國爲秦魏二國之境西岳華<lb/>
山在焉秦爲内史地漢爲京兆尹<lb/>
國語曰鄭桓公爲周司徒食菜咸林也<lb/>
左傳曰晉侯許賂秦伯以河外列城五南及華山<lb/>
史記曰秦武公十一年𥘉縣北鄭<lb/>
<pb n="KR3k0012_SBCK_164-3b"/>
漢志曰鄭屬京兆尹周宣王弟鄭桓公邑師古曰幽王旣<lb/>
敗鄭桓公死之其子武公與平王東遷也爾雅曰河西曰華<lb/>
西南之美者有華山之金王焉<lb/>
魏志曰董卓遷都長安華歆求出爲下邽令<lb/>
史記曰秦始皇三十六年東遊海上遣使關中至平舒道<lb/>
有人持壁遮使者曰爲我遺鎬池君<hi>事具璧門</hi>
水經曰渭水東經平舒城即江神返壁於華隂平舒道遺<lb/>
鎬池君之處也<lb/>
尚書秦誓曰歸馬于華山之陽放牛于桃林之野<lb/>
左傳曰晉使詹嘉處瑕以守桃林之塞<hi>杜曰今華隂東潼關是也</hi>
　　　　同州<lb/>
元和郡縣志曰同州馮翊郡禹貢雍州之域春秋時屬秦<lb/>
夲大荔戎國秦獲之更名曰臨晉七國時屬魏秦併天下<lb/>
<pb n="KR3k0012_SBCK_164-4a"/>
京兆馮翊扶風並内史之地漢爲河上郡復爲内史武帝<lb/>
更名左馮　翊郡後改爲同州以其書云灃水攸<lb/>
同故名之也<lb/>
十道志曰漢王定三秦關中置三郡以塞國爲河上郡後<lb/>
罷三郡以爲内史武帝改爲左馮翊<lb/>
應劭漢官解詁曰馮輔翊蕃故以爲名<lb/>
水經曰洛水東南經沙阜北其阜東西八十里南北三十<lb/>
里俗名沙苑<lb/>
史記曰魏文侯十六年代秦築臨晉<lb/>
十六國春秋曰符健時河渭溢蒲津監冦登得一履於河<lb/>
中長七尺健歎曰覆載之内何所不有<lb/>
穆天子傳曰陽䊸之山何伯馮夷之所都<lb/>
漢志曰臨晉縣有河永祠又郊祀志祠河於臨晉<lb/>
<pb n="KR3k0012_SBCK_164-4b"/>
慱物志曰馮夷華隂人得道水仙爲河伯<lb/>
左傳曰秦晉戰于彭衙<hi>注曰馮翊郃陽縣西北有衙城</hi>
又曰秦伐晉晉使吕相絶秦曰俘我王官剪我羈馬<hi>羈馬今在</hi>
<hi>郃陽王官今在登城</hi>
漢書曰宣帝微時嘗困於蓮勺鹵中如淳曰爲人所辱也<lb/>
蓮勺有鹽池名曰鹵中又漢志曰屬馮翊<hi>蓮音輦勺音酌</hi>
漢志曰郃陽屬左馮翊在郃水之陽即大雅大明之詩曰<lb/>
在郃之陽<lb/>
　　　　歧州<lb/>
元和郡縣圖曰歧州扶風郡今爲鳯翔府禹貢雍州之域<lb/>
春秋戰國時爲秦都屬内史髙帝更名中地郡復屬内史<lb/>
景帝更名主爵都尉武帝改右扶風所以扶助京師行風<lb/>
化也<lb/>
<pb n="KR3k0012_SBCK_164-5a"/>
史記曰秦文公作鄜畤靈公作吴陽上畤又作下畤<hi>今郡内有</hi>
<hi>三畤原</hi>
又曰皇始二十九年廵隴西北地出笄頭山過回中<hi>回中在扶</hi>
<hi>風郡</hi>
漢書曰文帝十四年匈奴入蕭關殺北地都尉回中宮候<lb/>
騎至雍<lb/>
水經曰郿縣有積石原魏青龍二年諸葛亮出斜谷與司<lb/>
馬宣王屯渭南郭洎筭亮必爭比原遂先據之亮至果不<lb/>
得上又魏氏春秋曰亮據渭南宣王謂諸將曰亮若出武<lb/>
功依山東轉是其勇也若西上五丈原即諸君无事矣亮<lb/>
果屯此原<hi>五丈原亦在</hi>
國語曰周之興也鸑鷟鳴于歧山<hi>今歧山縣是</hi>
三秦記曰陳倉山上有石雞與山雞不别趙髙燒山山雞<lb/>
<pb n="KR3k0012_SBCK_164-5b"/>
飛去而石雞不去晨鳴山頭声聞三十里或云玉雞<lb/>
　　　　　耀州<lb/>
五代史曰耀州本京兆府華原縣唐末李茂貞據鳯翔僣<lb/>
行墨制建爲耀州以義勝爲軍額命温韜爲節度使<lb/>
　　　　乾州<lb/>
又曰本唐之奉天縣也唐末李茂貞建之爲州後因之不<lb/>
改<lb/>
　　　　隴州<lb/>
元和郡縣圖曰隴州汧陽郡禹貢雍州之域秦文公所都<lb/>
漢爲汧縣屬右扶風<lb/>
禹貢曰道汧及歧至于荆山<lb/>
說文曰隴天水大坂名也<lb/>
三秦記俗歌曰隴頭流水鳴声嗚咽遥望秦川肝膓断絶<lb/>
<pb n="KR3k0012_SBCK_164-6a"/>
又曰隴渭西關也其坂九廻不知髙幾許欲上者七日乃<lb/>
得越<lb/>
漢志曰隃麋屬右扶風即今之汧陽縣<lb/>
　　　　　邠州<lb/>
元和郡縣圖曰邠州新平郡禹貢雍州之域公劉所居之<lb/>
地秦爲内史地漢爲右扶風本作豳字開元中以豳與幽<lb/>
字相渉改爲邠<lb/>
漢<hi>志曰</hi>栒邑屬右扶風有豳郷詩豳國公劉所都也<lb/>
左傳曰畢原豐邭文之昭也<lb/>
十六國春秋曰符堅時新平人王雕陳圖䜟王猛以爲左<lb/>
道惑衆勸堅誅之雕臨刑上䟽曰臣師劉湛明於圖記謂<lb/>
臣曰新平應出帝王寳器願陛下志之後果獲玉器焉<lb/>
十道志曰冝禄縣本漢鶉觚縣後魏又分置東隂盤縣<lb/>
<pb n="KR3k0012_SBCK_164-6b"/>
周地圖記曰秦使蒙恬北築長城又於北原築城以觚奠<lb/>
酒而祭有鶉飛止觚上因以名縣今有鶉觚原<lb/>
元和郡縣圖曰新平本漢漆縣<lb/>
後漢書曰建武八年隗嚚攻略陽上至漆進止未定㑹馬<lb/>
援夜至上喜問之援聚米以爲山谷於上前指軍所從入<lb/>
上笑曰虜在吾目中矣<lb/>
　　　　涇州<lb/>
元和郡縣圖曰涇州安定郡禹貢雍州之域春秋時屬秦<lb/>
始皇時屬北地郡漢置安定郡<lb/>
宋永𥘉山川記曰安定處山谷之間昆戎舊壤迫近夷狄<lb/>
修習武備人皆以馳射爲事<lb/>
國語曰周恭王遊於涇上密康公從有三女奔之其母曰<lb/>
必致之於王夫獸三爲群人三爲粲美之物也衆以美物<lb/>
<pb n="KR3k0012_SBCK_164-7a"/>
歸汝而何德以堪王猶不堪况汝小醜備物終必亡康公<lb/>
不獻王王滅宻<hi>地有隂宻城</hi>
詩大雅曰宻人不㳟敢拒大邦<lb/>
　　　　　寜州<lb/>
元和郡縣圖曰寜州彭原郡禹貢雍州之域當夏之衰公<lb/>
劉邑焉周時爲義渠戎王國至秦昭王殺義渠戎王併其<lb/>
地始皇時爲北地郡漢因之<lb/>
漢志曰泥陽屬北平郡莽曰泥隂應劭曰泥水出郁郅北<lb/>
蠻中<hi>十道志後漢改泥陽爲冨平後魏文改定平</hi>
又曰義渠道屬北郡莽曰義溝<lb/>
史記曰夏道衰而公劉失其稷官變于西戎邑于邠至秦<lb/>
繆公得由余西戎八國服於秦梁山涇漆之北有義渠氏<lb/>
昫衍之戎築城郭以居秦稍蠶食至於惠王遂拔義渠二<lb/>
<pb n="KR3k0012_SBCK_164-7b"/>
十五城秦昭王殺義渠戎王於是秦有北地隴西上郡之<lb/>
地<lb/>
　　　　慶州<lb/>
元和郡縣圖曰慶州順化郡禹貢雍州之域古西戎地夏<lb/>
稷子不窋居之今有不窋故城在焉春秋時義渠戎王國<lb/>
始皇時爲北地郡<lb/>
漢志曰郁郅屬北地郡有牧師苑官莽曰功著<lb/>
周地圖記曰郁郅城今名尉季城在白馬嶺兩川交口水<lb/>
經曰尉季亦曰不窋疑郁郅之訛也<lb/>
十道志曰樂蟠縣本漢略畔道也<lb/>
漢志曰略畔道莽曰延年道有略畔山俗呼曰各盤音訛<lb/>
耳<lb/>
　　　　原州<lb/>
<pb n="KR3k0012_SBCK_164-8a"/>
元和郡縣圖曰原州平凉郡禹貢雍州之域春秋時地屬<lb/>
秦始皇時屬北地郡漢爲安定郡<lb/>
漢志曰髙平屬安定郡莽曰鋪陸<lb/>
班固安豐戴侯頌曰髙平第一帝臨我師<lb/>
漢書曰漢文十四年匈奴入蕭關殺北地都尉<lb/>
十道志曰蕭關在原州後漢曰隗嚚使牛邯守瓦亭關十<lb/>
道志曰瓦亭在平凉郡<lb/>
　　　　　靈州<lb/>
元和郡縣圖曰靈州靈武郡禹貢雍州之域春秋戰國屬<lb/>
秦秦併天下爲北地郡漢髙爲冨平縣地<lb/>
漢志曰靈武屬北地莽曰威武惠帝四年置靈州有河竒<lb/>
苑號非苑師古曰水中可居曰洲此地在河州隨水髙下<lb/>
未嘗淪没故號靈州河竒二苑皆在焉<lb/>
<pb n="KR3k0012_SBCK_164-8b"/>
十道志曰靈州有赫連勃勃所置果園水經云河水北有<lb/>
薄骨律鎮城在渚上舊赫連城也桑果榆林列植其上故<lb/>
謂之果州<lb/>
圖經曰周宣政和二年破陳將吴明徹遷其人於靈州江左<lb/>
之人崇禮好學習俗皆化因謂之塞北江南<lb/>
　　　　鹽州<lb/>
元和郡縣圖曰鹽州五原郡禹貢雍州之域春秋時戎狄<lb/>
地秦屬梁州漢置五原郡地有原五因而名之<lb/>
史記曰梁山<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮之北有義渠胊衍之戎即此地<lb/>
漢志曰馬嶺屬北地郡以川形似馬領故以爲名<lb/>
十道志曰馬嶺今鹽州地<lb/>
元和郡縣圖曰後魏爲西安州以其有鹽池又改爲鹽州<lb/>
　　　　　鄜州<hi>音夫</hi>
<pb n="KR3k0012_SBCK_164-9a"/>
十道志曰鄜州洛交郡禹貢雍州之域春秋時秦地始皇<lb/>
時爲上郡漢爲上郡雕隂縣地<lb/>
史記曰秦文公畋于汧渭之間夢黄蛇首上鄜以爲上帝<lb/>
之徴遂以鄜立鄜畤祠白帝也<lb/>
漢書云匈奴南侵至朝郍膚施即此地也<lb/>
漢志曰雕隂屬上郡有雕隂山<lb/>
　　　　　坊州<lb/>
元和郡縣圖曰坊州中部郡禹貢雍州之域春秋時翟國<lb/>
秦屬内史漢爲右馮翊翟道縣之地符姚時時置杏城周<lb/>
置馬坊唐髙祖因置坊州取馬坊爲名<lb/>
漢書曰朔方爲西部都尉休屠爲北部都尉捜渠爲中部<lb/>
都尉郡國志曰鄜城本三秦髙奴之地翟道故城即今郡城是<lb/>
也俗謂之髙樓城<lb/>
<pb n="KR3k0012_SBCK_164-9b"/>
穆天子傳曰癸酉天子命駕八駿之駟造父爲御翔行經<lb/>
翟道昇於太行<lb/>
元和郡縣圖曰冝君縣前秦符堅於祋祤縣故城置之<lb/>
　　　　　延州<lb/>
元和郡縣圖曰延州延安郡禹貢雍州之域春秋時白狄<lb/>
所居秦漢屬上郡髙奴之地項羽以董翳爲翟王居髙奴<lb/>
即其地也<lb/>
漢志曰膚施屬上郡有五龍山<lb/>
水經曰渭水東經髙奴水漢志髙奴水合豐林水謂之清<lb/>
水<lb/>
　　　　　丹州<lb/>
元和郡縣圖曰丹州咸寜郡禹貢雍州之域春秋時爲白<lb/>
翟所居秦漢爲上郡地<lb/>
<pb n="KR3k0012_SBCK_164-10a"/>
隋圖經集記曰義川蓋春秋時白翟也其俗語云丹州白<lb/>
窒即白翟語訛耳<lb/>
　　　　　綏州<lb/>
元和郡縣圖曰綏州上郡禹貢雍州之域春秋白翟所居<lb/>
七國時屬秦秦併天下爲上郡漢𥘉屬翟國復改爲上郡<lb/>
山海經曰上郡有䟽屬二負之臣曰危與二負殺窫寙帝<lb/>
梏之䟽屬之山即此也<lb/>
　　　　　銀州<lb/>
元和郡縣圖曰銀州銀川郡禹貢雍州之域春秋時白翟<lb/>
地秦爲上郡漢爲河西郡圁隂縣地<lb/>
前漢志曰圜隂屬西河郡莽曰方隂師古曰圜字本作圁<lb/>
縣在圁水之隂因以爲名也今有銀川銀水即是舊名猶<lb/>
存但字變耳<lb/>
<pb n="KR3k0012_SBCK_164-10b"/>
耆舊傳騘馬城即銀川城也符秦建元元年自騘馬城廵<lb/>
撫夷狄<lb/>
　　　　　麟州<lb/>
元和郡縣圖曰禹貢雍州之域秦漢爲雲中郡隋爲勝州<lb/>
天寳中分勝州地置麟州<lb/>
晉太康地志曰自北地郡北行九百里得五原塞即此地<lb/>
後漢光禄徐自爲出五原塞數百里築城鄣列亭至盧<hi>朐</hi>
山即今縣北光禄塞是也<lb/>
　　　　　夏州<lb/>
元和郡縣圖曰夏州朔方郡禹貢雍州之域春秋及戰國<lb/>
時屬魏秦併天下屬上郡漢武分置朔方郡<lb/>
詩曰王命南仲城彼朔方<lb/>
漢書曰武帝元朔二年遣將軍衛青將兵擊匈奴出雲中<lb/>
<pb n="KR3k0012_SBCK_164-11a"/>
至髙關遂至符離収河南地置朔方五原郡<hi>符離漢北塞名</hi>
十六國春秋曰赫連勃勃於朔方縣築大城旣成下書曰今<lb/>
都城巳建冝立美名朕方統一天下君臨萬國都城冝以<lb/>
統萬爲名<lb/>
酈元水經注統萬城勃勃蒸土所築<lb/>
又曰朔方縣有契吴山勃勃北遊登之歎曰美哉斯阜臨<lb/>
廣澤而帶清流吾行地多矣自馬嶺以北大河以南未有<lb/>
若此之善者也<lb/>
漢書曰武帝収河南置朔方五原郡公孫弘數諌以爲罷<lb/>
弊中國以奉無用之地上使朱買臣等難弘發十䇿弘不<lb/>
得一由是城之自此爲關中根抵<lb/>
漢志曰朔方治窳渾莽曰溝捜窳渾有道西北出雞鹿塞<lb/>
又曰三封屬朔方郡今長澤縣有三封故城<lb/>
<pb n="KR3k0012_SBCK_164-11b"/>
　　　　　豐州<lb/>
元和郡縣圖曰豐州九原郡禹貢雍州之域秦漢上郡地<lb/>
　　　　　勝州<lb/>
元和郡縣圖曰勝州榆林郡禹貢雍州之域春秋時戎狄<lb/>
地戰國時晉趙地秦漢爲雲中郡<lb/>
秦本紀曰始皇十三年伐趙取雲中因以爲郡<lb/>
續漢書郡國志曰雲中郡領雲中咸陽旗陵沙南北興武<lb/>
泉原陽定襄武進成樂十一縣<lb/>
太平御覽卷第一百六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_872-1a"/>
太平御覽卷第八百七十二　休徴部一<lb/>
　　叙休徴　日　月　星　風　雨<lb/>
　　雲　霧　露　雷　氣　光　人<lb/>
　　神<lb/>
　　　　　叙休徴<lb/>
書曰休徴<hi>叙美行之驗</hi>曰肅時雨若<hi>君行敬則/時雨順之</hi>曰乂時暘若<hi>君行</hi>
<hi>政治敗時暘順之</hi>曰哲時燠若<hi>君能照哲則/時煖順之</hi>曰謀時寒若<hi>君能謀則時寒</hi>
<hi>順之</hi>曰聖時風若<hi>君能通理則時風順之</hi>○禮曰國家將興必有禎祥<lb/>
又曰用民必順<hi>不奪農時</hi>故無水旱昆蟲之災民無凶飢妖孽<lb/>
之疾<hi>言大順之時隂陽和也</hi>〇又曰四靈以爲畜故飲食有由也何<lb/>
謂四靈麟鳯龜龍謂之四靈<lb/>
又曰天降膏露地岀醴泉山出器車河岀馬圖鳯凰麒麟<lb/>
皆在郊棷<hi>典藪同也</hi>龜龍在宫沼其餘鳥獸之卵胎<hi>皆可</hi>俯而闚<lb/>
<pb n="KR3k0012_SBCK_872-1b"/>
也則是無故<hi>非有他事使之言也</hi>先王能脩禮以逹順故此順之實<lb/>
也<lb/>
又曰升中于天而鳯皇降龜龍假<hi>功成而太平隂陽氣和而致象物假音格</hi>
又曰享帝於郊而風雨節寒暑時<hi>五行木爲雨金爲陽火爲燠水爲寒土爲風</hi>
黄帝太階六符經曰三階平則隂陽和風雨時社稷咸獲其<lb/>
冝天下大安是謂太平<lb/>
韓詩外傳曰成王之時有三苗貫桑而生爲一秀大幾滿<lb/>
車長幾充箱成王問周公曰此何物也周公曰三苗同爲<lb/>
一秀意者天下殆同一也此期三年果有越裳氏重九譯<lb/>
而至獻白雉於周公曰道路悠逺山川幽深恐使人之未<lb/>
逹也故重譯而來周公辭曰吾何以見賜也譯曰吾受命<lb/>
國之黄髮日乆矣天下之不迅風疾雨也海之不波溢也<lb/>
三年於兹矣意者中國殆聖人蓋徃朝之於是周公乃敬<lb/>
<pb n="KR3k0012_SBCK_872-2a"/>
其所來故小雅云有黭淒淒興雲祁祁以是知太平無飄<lb/>
風暴雨亦明矣<lb/>
又曰祥者福之先見者也<hi>風角占日福先見日祥</hi>
春秋繁露曰王者人之始也王正則元氣和順風雨時景<lb/>
星見黄龍下<lb/>
又曰五帝三王之理云天下不敢有君民之心什一而稅教<lb/>
以愛使以忠敬長老親親而尊尊不奪民時使民不過歳<lb/>
三日民家給人足無怨望忿怒之患故天爲下甘露朱草<lb/>
生醴泉出風雨時嘉禾興鳯凰騏驎遊于郊<lb/>
　　　　　日<lb/>
孫氏瑞應圖曰君賢得土地則日有黄抱<lb/>
又曰楊光者人君不假臣之權則日楊光<lb/>
又曰王者動不失日楊光也<lb/>
<pb n="KR3k0012_SBCK_872-2b"/>
符瑞圖曰日二黄人守者外國人方自來降也<lb/>
又曰少皥氏邑於窮桑日五色牙照窮桑<lb/>
易說曰日者至陽之精象君德玄黄照耀五色無主<lb/>
春秋潭潜巴曰君德應陽君臣得叶度則曰含王字含王<lb/>
字者曰中有王字也王者德象日光所照無不及也<lb/>
春秋考異郵曰黄帝將興有黄帝雀赤頭立於日傍黄帝<lb/>
曰黄者土精赤者火榮爵者賞也余當立大功乎黄雀者<lb/>
桑也<lb/>
禮斗威儀曰君承土而王其政太平則日五色無主宋均<lb/>
曰五行之色不王於一也<lb/>
又曰君乗木而王其政昇平則黄中而青暈乗火而王則<lb/>
黄中而赤暈乗金而王則黄中而白暈乗水而王則黄中<lb/>
而玄暈<lb/>
<pb n="KR3k0012_SBCK_872-3a"/>
孝經援神契曰黄氣抱日輔臣納忠徳至於天曰抱載<hi>在上</hi>
<hi>日載在旁日抱</hi>
　　　　　月<lb/>
漢書曰元后生成帝夢月入懷<hi>吴志云孫弟生</hi>
京房易飛候曰正月有偃月國必有喜<lb/>
禮斗威儀曰君乗上而王其政太平則月黃而多輝<lb/>
禮瑞應圖曰昔太清之治丗也昭明于日月<lb/>
禮含文嘉曰人君政尊則日月貞明<lb/>
春秋潜潭巴曰君臣和得道叶度則日月大光明天下和<lb/>
平上下俱昌延年益壽<lb/>
　　　　　星<lb/>
孫氏瑞應圖曰景星者大星也狀如半月生於晦朔助月<lb/>
爲明玉者不私於人則見<lb/>
<pb n="KR3k0012_SBCK_872-3b"/>
又曰王者徳至幽微則景星見<lb/>
又曰景星者星之精也先後月岀於西方王者不私人以<lb/>
官使賢者在位則見佐月爲明<lb/>
又曰王者孝行之溢則斗霣精<hi>北斗七星光明若將霣也</hi>
又曰王者承天得理則老人星臨國符瑞圖月鎮星合房<lb/>
者年榖豊熟<lb/>
易坤靈圖曰至徳之萌五星若連珠<lb/>
尚書中候曰帝尭即政七十載景星出翼<hi>景大也翼朱烏宿也</hi>
禮稽命徴曰出號施令叶民心制禮作樂得天意則景星<lb/>
見<lb/>
又曰外内之制各得其冝四方之事無有留滯則天苑有<lb/>
徳星見<lb/>
禮斗威儀曰君承土而王者其政太平則鎮星黄而多暈<lb/>
<pb n="KR3k0012_SBCK_872-4a"/>
又宫星黃大其餘六星耀光四起<hi>宫斗北斗魁星也</hi>
又曰君乗水而王其政太平則辰楊光乗金而王則太白<lb/>
楊光<lb/>
禮含文嘉曰天子崇有徳彰有道顯有功褒有行則太微<lb/>
七星明少微處士有徳星應宋均云太微正教之宫也七<lb/>
星衣裳正禮今施教布化儀服應禮故星明今少微處士<lb/>
有徳星應則星皆有威儀矣<lb/>
春秋合誠圖曰天子精耀心憤務徳則景星見<hi>宋均曰憤猶盛</hi>
<hi>也</hi>
春秋感精符曰王者上感皇天則景星見<lb/>
春秋佐助期曰虞舜之時景星出房<lb/>
春秋孔演圖曰天子舉賢則景星放於天<lb/>
又曰王者徳政海内冨昌則鎮星入闕<hi>闕華闕之門當帝坐</hi>
<pb n="KR3k0012_SBCK_872-4b"/>
春秋元命苞曰老人星者治平則見見則主壽帝以秋分<lb/>
候之南郊<lb/>
又曰帝位明即畢星光大也<lb/>
春秋文耀鈎曰老人星見則主安下不見則兵起<lb/>
又曰王者安静則老人星見<lb/>
春秋運斗樞曰王政和平則老人星臨國萬民以歌<lb/>
孝經援神契曰徳至天則斗極明<lb/>
又曰天子刑于四海徳洞淪冥八方神化則斗霣精<lb/>
又曰神靈滋液百<graphic n="KR2123" url="https://raw.githubusercontent.com/kanripo/KR-Gaiji/master/images/KR2123.png" mimeType="image/png"/>寳用有景星<lb/>
又曰鎮星舎房符明道興<hi>宋均曰符驗明而道興年豊也</hi>
又曰太白合表四夷從服之象<hi>宋均曰合表從中道也太白進退主侯兵合從中道</hi>
<hi>無進退</hi>
孝經内事曰天子行孝徳則景星見<lb/>
<pb n="KR3k0012_SBCK_872-5a"/>
又曰王者動得天度止得地意從容中道隂陽合度則太<lb/>
微五帝座星明以光也<lb/>
又曰王者得禮之制不傷財不害民君臣和草木昆蟲各<lb/>
象正性則三台爲齊明不闊不狹如其度宋均云君臣制<lb/>
度宫室車旗多少各有科品則應也<lb/>
又曰王者敬諸父有差則大角光明以揚宋均云諸父伯<lb/>
仲叔季也斗爲帝車帝所乗也角堅剛而居帝前帝敬諸<lb/>
父感天應之也<lb/>
又曰王者逺嫌別微殊貴賤抑驕臣息亂子則屏星爲之<lb/>
明以潤帝座章而光宋均云屏星五帝座爲之明以潤章<lb/>
大也<lb/>
又曰天子得雲臺之禮則五車均明河行不離其常宋均<lb/>
云天子考察天氣若梓愼見星之祲者也所以獲福禳災<lb/>
<pb n="KR3k0012_SBCK_872-5b"/>
五車主五榖民禳災得福民無飢寒之困五榖星之明以<lb/>
應之河若離常則有决溢之憂則九榖失所殖矣<lb/>
又曰昆弟有親親之思則鈎鈴不離房宋均云鈎鈴逺房<lb/>
則踈闊今昆弟相親故天相近明其友也<lb/>
又曰王者厚長㓜各得其正則房心有德星應之宋均云房<lb/>
心爲天子明堂布政之宫長㓜厚則政教著明房心應之<lb/>
而時也<lb/>
　　　　　風<lb/>
史記曰黃帝行德天爲之起風從西北東必以庚辛一秋<lb/>
中五至大赦三至小赦也<lb/>
唐書曰肅宗在平凉未知所適㑹朔方留後杜鴻漸奉牋<lb/>
迎上又河西行軍司馬裴冕勸上治兵於靈武以圗進取上<lb/>
發平凉至豊寜南見黄河天壍之固欲整軍北渡以保豊<lb/>
<pb n="KR3k0012_SBCK_872-6a"/>
寧忽大風飛沙跬歩之間不辨人物及回軍趍靈武風沙<lb/>
頓止天地廓清<lb/>
尚書大傳曰王者徳及皇天則祥風起<lb/>
又曰舜將禪禹于時八風脩通<lb/>
禮斗威儀曰王者乗火而王其政昇平則祥風至<hi>宋均云即景風</hi>
<hi>其來長養萬物</hi>
符瑞圖曰翔風者瑞風也一名景風春爲發生夏爲長盈<lb/>
秋爲収藏尽爲安寧<lb/>
春秋繁露曰王者思及金石則凉風出<lb/>
孝經援神契曰王者徳八方則祥風至<lb/>
王充論衡曰王者太平則五日一風風不嗚條<lb/>
風角曰風清明髙不及地二三尺此下有聖人或清明其<lb/>
來乆長而不動揺樹木枝葉此龍徳在其下<lb/>
<pb n="KR3k0012_SBCK_872-6b"/>
晉陽春秋曰劉𥙿平慕容超將鎭下邳聞盧循反何無忌<lb/>
敗乃還次山陽造楊子江問行人曰朝廷如何對曰則尚<lb/>
未至劉公若還無所憂也𥙿將濟而風急衆咸難之𥙿曰<lb/>
吾有天命風當自息如天不助覆溺何足可怯即命登舟<lb/>
舟移而風止<lb/>
　　　　　雨<lb/>
禮斗威儀曰君乗金而王其政平則嘉雨時至<lb/>
春秋說題辭曰大節二十四小節十二功徳分也故一歳<lb/>
三十六雨<lb/>
塩鐵論曰太平之丗則雨不破塊旬日一雨雨必以夜<lb/>
符瑞圖曰周公時天下太平當此之時旬而一雨雨必以<lb/>
夜<lb/>
又曰靈雨者遇歳亢旱責躬引咎理察冤枉退去貪殘側<lb/>
<pb n="KR3k0012_SBCK_872-7a"/>
身修政則降以靈雨非誠感瑞則非靈也<lb/>
又曰昔殷湯之丗天下大旱以六條自責於是大<lb/>
雨<lb/>
淮南子曰神農之丗甘雨以時五榖蕃殖<lb/>
尸子曰神農氏治天下欲雨則雨五日爲谷雨旬五日爲<lb/>
行雨萬物咸利故謂之神<lb/>
　　　　　雲<lb/>
史記曰若煙非煙若雲非雲郁郁紛紛蕭索輪囷是謂慶<lb/>
雲嘉氣也<lb/>
漢書曰武帝封禪夜有白雲封中出<lb/>
魏書曰文帝生時有雲氣青色而圎如車蓋當其上終日<lb/>
望者以爲至貴之證<lb/>
宋書曰丗祖在江州起義建牙軍門有紫雲二段落于牙<lb/>
<pb n="KR3k0012_SBCK_872-7b"/>
上<lb/>
唐書曰玄宗甞出畋有紫雲在其上從者望而得之<lb/>
又曰肅宗自奉天而北夕次永壽有白雲起西北長數丈<lb/>
如樓閣之狀識者以爲天子之氣<lb/>
尚書中候曰堯徳清平乃沉壁於河白雲起<lb/>
禮斗威儀曰景雲景明也言雲氣光明也<lb/>
又曰周成王治平觀於河青雲浮<lb/>
春秋孔演圖曰黄帝將興黄雲升於堂<lb/>
孝經援神契曰王者徳至山陵則景雲出<lb/>
又曰天子孝則景雲見<lb/>
孫氏瑞應圖曰景雲見者太平之應也<lb/>
符瑞圖曰矞慶雲也内赤外黄一曰矞雲<hi>矞音橘也</hi>
帝王丗紀曰黄帝有景雲之瑞以雲紀官<lb/>
<pb n="KR3k0012_SBCK_872-8a"/>
又曰堯母慶都生而神異有黄雲覆上<lb/>
漢武故事曰帝幸梁父祀地山上有白雲如蓋<lb/>
又曰宣帝祀甘泉有紫雲從西北來散於殿前歸藏曰大<lb/>
昊之盛有白雲出自蒼梧入于大梁<lb/>
徐爰宋書曰髙祖北征至洛陽常有紫雲見於軍上<lb/>
　　　　　霧<lb/>
史記曰髙祖至平城匈奴圍上七日大霧漢人徃來故不覺<lb/>
帝王丗紀曰黃帝五十年秋七月庚申天大霧三日<lb/>
帝之洛水上見大魚負圖書<lb/>
　　　　　露<lb/>
後漢書曰光武建武十二年甘露降南行唐<lb/>
又曰明帝永平十七年春正月甘露降於甘陵<lb/>
又曰明帝永平十七年甘露降泉陵洮陽二縣<hi>二縣属零陵泉陵城</hi>
<pb n="KR3k0012_SBCK_872-8b"/>
<hi>在今永州零陵縣北洗陽故城在湘原縣西北</hi>
東觀漢記曰光武時甘露降四十五日<lb/>
宋書曰文帝元嘉中甘露頻降狀如細雪<lb/>
唐書曰武徳九年四月二十三日甘露降于中華殿之桐<lb/>
樹泫氷雪以示群臣<lb/>
又曰貞元十年正月西川奏當管甘露降松栢竹藂等二<lb/>
千四百四十二處<lb/>
尚書中候曰堯時甘露降<lb/>
孝經援神契曰王者徳至天則降甘露<lb/>
禮斗威儀曰君治政則軒轅之精散爲甘露降<lb/>
又曰人君乗土王其政太平則甘露<lb/>
春秋運斗樞曰天樞得則甘露濁<lb/>
孫氏瑞應圖曰耆老得敬則松栢受甘露尊賢老不失細<lb/>
<pb n="KR3k0012_SBCK_872-9a"/>
微則竹葦受甘露<lb/>
又曰甘露者味清而甘降則草木暢茂食之令人壽<lb/>
又曰王者徳至於天和氣感則甘露降於松栢<lb/>
白虎通曰甘露者美露也降則物無不盛<lb/>
論衡曰甘露味如飴王者太平之應<lb/>
鶡冠子曰聖徳上及太清下及萬靈則膏露下<lb/>
晉中興徴祥記曰甘露仁澤也凝如脂甘如飴王者徳至<lb/>
於天則降<lb/>
吕氏春秋曰隂陽之和不長一類甘露時雨不私一物<lb/>
山海經曰軒丘鳯卵民食之甘露民食之所欲自從<lb/>
魏明帝與東河王詔曰昔先帝時甘露屢降仁壽殿前自<lb/>
吾建承露盤以來甘露復降芳林園<lb/>
　　　　　雷<lb/>
<pb n="KR3k0012_SBCK_872-9b"/>
史記曰髙祖母劉媪甞遊大澤之陂夢與神遇時雷電冥<lb/>
晦見蛟龍上巳而有姙遂産髙祖河圖曰黄帝以雷精起<lb/>
尚書中候曰秦穆公岀狩天震大雷下有火化爲白雀衘<lb/>
丹書集公車曰秦伯覇也<lb/>
　　　　　氣<lb/>
史記曰秦始皇曰<hi>東南</hi>有天子氣於是東遊以厭當之<lb/>
又曰髙祖隱於芒碭山澤間吕后與人俱求常得之髙祖<lb/>
恠問后后曰季所居上<hi>常有</hi>雲氣故從徃常得<lb/>
漢書曰宣帝繫獄望氣者言長安獄有天子氣詔繫者殺<lb/>
之内謁者令郭穰夜至郡獄邴吉拒使者不得入<lb/>
後漢書曰望氣者蘇伯河爲王莽使至南陽遥見望春亭<lb/>
郭唶曰<hi>唶音子夜切</hi>氣佳哉鬰鬱葱葱然<lb/>
東觀漢記曰和帝時十一月夜白氣長三丈起圖東北<lb/>
<pb n="KR3k0012_SBCK_872-10a"/>
軍市西域象竒踈勒二國歸義<lb/>
魏書曰武宣卞皇后琅邪開陽人文帝母也以漢延熹二<lb/>
年十二月乙己生齊郡白亭有黄氣滿室移日父敬侯恠<lb/>
之以問卜者王旦曰此吉祥也<lb/>
晉書曰天子氣森森然感華蓋或如龍如馬<lb/>
宋書曰明帝太始二年六月日入後有黄白氣東西竟天<lb/>
光明潤澤也<lb/>
楚漢春秋曰項王在鴻門亞父諌曰吾使人望沛公其氣<lb/>
衝天五彩相繆或似人此非人臣之氣不若殺之<lb/>
應劭漢官儀曰丗祖封禪乆有白氣一丈東南極望正直<lb/>
壇所有青氣上與天属遥望不見顛瑞命之符也<lb/>
　　　　　光<lb/>
漢書郊祀志曰武帝祀汾隂<hi>汾隂</hi>傍有光如降上遂立后土<lb/>
<pb n="KR3k0012_SBCK_872-10b"/>
祠於汾隂<lb/>
又曰郊太一祠上有光<lb/>
又曰宣帝祠丗宗神光興於殿旁神光又興於房中如燭<lb/>
狀<lb/>
東觀漢記曰李軼等䜟言劉氏當復起李氏爲輔遂市兵<lb/>
弩絳衣赤㥽歸舊廬望見廬南有若火光以爲人持火呼<lb/>
之光遂盛曈曈上属天有頃不見上異之<lb/>
後魏書曰太祖武皇帝母曰獻明賀皇后夢日岀室内寤<lb/>
而光明属天歆然有感乃生於叅合之北其夜復有光明<lb/>
又曰髙祖孝文皇帝母曰李夫人皇興元年八月生平城<lb/>
紫宫神光照室天地氤氲和氣充塞<lb/>
尚書中候曰堯沉壁於河榮光岀<lb/>
符瑞圖曰玉燭者瑞光也見則四時之色洞如燭也<lb/>
<pb n="KR3k0012_SBCK_872-11a"/>
又曰景者光也亦曰象也光而可象應行而臻故茂徳内<lb/>
彰則瑞光外燭<lb/>
又曰昌光者瑞光也見於天漢髙受命昌光出<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>
又曰榮光者瑞光也其光五彩焉出於水上<lb/>
又曰五光彩者天見五色三光重輝輝于地也<lb/>
春秋合誠圖曰五光垂彩天下大嘉<lb/>
　　　　　人<lb/>
尚書中候洛師謀曰吕尚岀遊于戊午有赤人雄出<hi>赤人水神</hi>
授吾簡丹書曰命遊吕<hi>吾我也由用也</hi>
禮含文嘉曰禹卑宫室盡力乎溝洫百馨用成神龍靈龜馴<lb/>
伏玉女降<lb/>
魏志曰咸熈二年晉太子襲位襄武縣言有大人見長丈<lb/>
餘跡長三尺一寸白髮著黄單衣黄巾柱杖呼民　語<lb/>
<pb n="KR3k0012_SBCK_872-11b"/>
云今當太平<lb/>
瑞應圖曰真人者黄帝時遊於池王者有茂徳不貪貨利<lb/>
則金人垂舡遊王後池<lb/>
　　　　　神<lb/>
龍魚河圖曰黄帝攝政蚩尤兄弟八十一人並獸身人語<lb/>
銅頭鐡額食沙石造兵杖威震天下誅殺無道不仁不慈<lb/>
黄帝行天下事仰天而歎天遣玄女下授黃帝兵信神符<lb/>
而令制伏蚩尤蚩尤歸臣因使鎮兵以制八方<lb/>
尚書中候曰堯使禹治水禹辭天地重功帝欽擇人帝曰<lb/>
出爾命圖爾乃天<hi>言天使汝治水非我</hi>禹臨河觀有白靣長人魚身<lb/>
岀曰吾河精也表曰文命治淫水<hi>表安也言曰文治治淫决之水</hi>臣河圖<lb/>
去入淵<hi>河圖謂括地象</hi>
漢書曰武帝太始四年三月幸不其<hi>如淳日其音基不其山名因以爲縣</hi>祠<lb/>
<pb n="KR3k0012_SBCK_872-12a"/>
神人于交門宫<hi>應劭曰神人蓬萊仙人之屬也晉灼曰琅邪縣有交門漢武帝所造</hi>若有嚮<lb/>
坐拜者作交門之歌<lb/>
山海經曰有人首蛇身長如轅左右有首衣紫衣冠名曰<lb/>
延維人主得而食之伯天下<hi>即于虵也</hi>
瑞應圖曰黄帝時西王母使乗白鹿來獻白環一本云帝<lb/>
舜時西王母遣使獻玉環<lb/>
又曰二羙母者蓋神女也周穆王時持酒來酌之<lb/>
管子曰桓公北征孤竹未至卑耳溪十里援弓將射未敢<lb/>
發見人物具焉右祛不走馬管仲曰臣聞登山之神有俞<lb/>
兒者長尺人物具焉覇王之君與走馬前道也祛衣其前<lb/>
水右祛示從右渉至溪如所言公拜焉曰仲父之聖若此<lb/>
莊子曰齊桓公遊於澤管仲御公見鬼仲曰澤有委虵其<lb/>
大如轂其長如轅紫衣朱冠見人則舉其首而立見之者<lb/>
<pb n="KR3k0012_SBCK_872-12b"/>
殆乎覇公曰此寡人之所見也<lb/>
墨子曰鄭繆公晝日處廟有神入門而左鳥身素服面狀<lb/>
正方繆公乃懼神曰無奔帝享汝明徳使錫汝壽十年使<lb/>
君國昌公問神神曰予爲勾芒<lb/>
太平御覽卷第八百七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_482-1a"/>
太平御覽卷第四百八十二<lb/>
　　人事部一百二十三<lb/>
　　　　　仇讎下<lb/>
太公六韜云武王伐殷乗舟濟河兵車出壞舡於河中太<lb/>
公曰太子爲父報仇令死無生所過津梁皆悉燒之<lb/>
列子曰魏黒夘以暱嫌殺丘邴章其子來丹謀復讎丹氣<lb/>
甚猛形甚露計粒而食之順風而趨雖怒不能稱兵耻假<lb/>
力於人誓手劒以屠黒夘黒夘悍志絶衆力抗百夫筋骨<lb/>
皮肉非人類也延頸承刃披匈受矢鋩鍔摧屈而體無㾗<lb/>
負材力視來丹猶鶵<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>也來丹之友申抱曰子怨黒夘至<lb/>
矣黒夘之易子過矣將奚謀焉丹垂涕曰願爲我謀申抱<lb/>
曰吾聞衛孔周其祖得殷帝之寳劒童子服之却三軍之<lb/>
衆奚不請焉<hi>巳下具劒部</hi>
<pb n="KR3k0012_SBCK_482-1b"/>
淮南子曰魯人有爲其父報讎於齊者刳其腹而見其心<lb/>
坐而拭冠起而更衣徐出門上車而歩顔色不變其御欲<lb/>
驅撫而止之曰爲父報讎以岀死非爲生也今事巳成矣<lb/>
有何去之追者曰此有節行之士不可殺也解圍而去之<lb/>
琴操曰樗里牧恭爲父報怨而亡林岳之下有馬夜降圍<lb/>
其室而鳴於是覺而聞走馬聲以爲吏追之乃奔而亡明<lb/>
視天馬迹也乃曰吾以義殺人而天馬來降以驚動吾處<lb/>
不安以告吾耶乃感懼入沂澤之中作走馬引後果讎家<lb/>
候之不得也<lb/>
又曰聶政父爲韓王治劒過期不成王殺之時政未生及<lb/>
壯問母知之乃入山遇仙人學鼔琴<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>身吞炭七年琴成<lb/>
入韓逢妻從買櫛對而笑妻泣曰君似政齒政曰天下人<lb/>
齒盡相似耳乃入山援石擊落其齒以刀内琴中刺韓王<lb/>
<pb n="KR3k0012_SBCK_482-2a"/>
國語曰呉敗越於㑹稽勾踐說國人曰寡人不知其力之<lb/>
不足也與大國報仇以暴露百姓之骨於中原此則寡人<lb/>
之罪也親爲夫差洗馬而歸乃致其衆而誓之寡人聞古<lb/>
之賢君不患其衆之不足也而患其志行不之少耻今夫<lb/>
差衣水犀之甲者億有三千人<hi>水犀如牛其甲有朱鑿以爲甲士</hi>不患其<lb/>
志行之少耻而患其衆之不足也<lb/>
韓詩外傳曰魏文侯問解狐曰寡人將定西河之守誰可<lb/>
用對曰荆伯柳賢人殆可文侯曰是非子之讎也對曰君<lb/>
問可非問讎也於是將以伯栁爲西河守伯栁見解狐而<lb/>
謝之解狐曰言子者公也怨子者私也<lb/>
虞溥江表傳曰孫䇿殺許貢貢客爲貢報讎射䇿中頰<lb/>
陸胤廣州先賢傳曰尹牙字猛德太守南陽寵下車牙以<lb/>
德進幹任喉舌寵雖當國厚禄而懷愧戚見於顔色牙常<lb/>
<pb n="KR3k0012_SBCK_482-2b"/>
用恠焉曰伏見明府四節悲歎有慘瘁之思何也寵謂牙<lb/>
曰父爲豪周張所害重仇未報並與戴天非孝子雖官尊<lb/>
禄重而塵耻未判是以長愧而無耻也聞好馬牙與校圉<lb/>
交通遂充騶馬之職乃先醉張近侍以夜解縱諸馬令之<lb/>
亂駭知張必將驚起伏側階下張果出問其故牙因手刃<lb/>
張首而還<lb/>
孝子傳曰魏湯少失其母獨與父居邑飬蒸蒸盡於孝道<lb/>
父有所服刀㦸市南少年欲得之湯曰此老父所愛不敢<lb/>
相許於是少年歐撾湯父湯叩頭拜謝之不止行路書生<lb/>
牽止之僅而得免後父壽終湯乃殺少年斷其頭以謝父<lb/>
墓焉<lb/>
師覺授孝子傳曰仲子崔者仲由之子也𥘉子路仕衛赴<lb/>
蒯聵之亂衛人狐黶時守門殺子路子崔旣長告孔子欲<lb/>
<pb n="KR3k0012_SBCK_482-3a"/>
報父讎夫子曰行矣子崔即行黶知之於城西決戰其日<lb/>
黶持蒲弓木㦸與子崔戰而死<lb/>
皇甫謐列女後傳曰衛義姬者其夫有先人之讎讎家來<lb/>
報壻避之仇家得義姬問壻所在乃積薪燎之遂不言而<lb/>
燒死<lb/>
又曰郃陽友娣者郃陽邑任延壽之妻也字季兒有三子<lb/>
季兒兄弟季宗與延壽争葬父之事延壽與其友隂殺季<lb/>
宗季兒曰殺夫不義事兄之讎亦不義何面目以生而戴<lb/>
天履地乎遂以繩自縊死馮翊王譲聞之大其義令縣復<lb/>
其三子而表其墓也<lb/>
又曰京師節女者長安大昌里人之妻也其夫有仇仇家<lb/>
欲報夫而無道聞其妻孝義乃刼其妻父使要其女爲中<lb/>
間父呼其女而告之計念不聽則殺父不孝聽之則殺夫<lb/>
<pb n="KR3k0012_SBCK_482-3b"/>
不義不孝不義雖生不可以行於代欲以身當之且曰諾<lb/>
夜在樓上新沐頭東首卧則是矣妾請開户而夜半仇家<lb/>
果至斷頭持去明視之乃其妻之頭也仇家痛以爲義遂<lb/>
釋不殺其父<lb/>
越統書曰伍子胥入呉居三年闔閭將爲之報讎子胥曰<lb/>
不可臣聞諸侯不爲匹夫興師於是止其後荆將伐蔡子<lb/>
胥言之闔閭即使子胥救蔡而伐荆十五戰十五勝荆平<lb/>
王巳死子胥捶笞平王之墓而數之曰昔者吾先人無罪<lb/>
而子殺之今以此報子也<lb/>
趙曄呉越春秋曰越王念呉欲復怨非一旦也冬寒則抱<lb/>
氷夏熱則握火愁心苦思懸膽於户出入甞之不絶於口<lb/>
乃中夜抱柱而哭哭訖復承之以嘯於是群臣聞之咸曰夫<lb/>
復讎謀敵非君王之憂自臣下之急務也二十一年興師<lb/>
<pb n="KR3k0012_SBCK_482-4a"/>
滅呉<lb/>
檀道鸞續晉陽春秋曰王談年十許歲父爲隣人竇度所<lb/>
殺談隂有復讎之志年十八宻買市利挿刃陽若以耕耘<lb/>
者度常乗舡出入經一橋下談伺度行還於橋上以挿斬<lb/>
之應手而死旣而歸罪有司太守孔巖義其孝勇列上宥<lb/>
之<lb/>
搜神記曰丁蘭河内野王人年十五喪母乃刻木作母事<lb/>
之供飬如生隣人有所借木母顔和則與不和不與後隣<lb/>
人忿蘭盗斫木母應刀血出蘭乃殯殮報讎漢宣帝嘉之<lb/>
拜中大夫<lb/>
幽明録曰項縣民姚牛年十餘父爲郷人所殺牛常賣衣<lb/>
物市刀㦸圖欲報讎後在縣署前手刃之於衆中吏捕得<lb/>
官長深矜孝節爲推遷其事㑹赦得免後令岀獵逐鹿入<lb/>
<pb n="KR3k0012_SBCK_482-4b"/>
草草有古深穽數處馬將趍之忽見一公舉杖擊馬馬驚<lb/>
僻不得及鹿令怒引弓將射之曰此中有穽恐君墯耳令<lb/>
曰汝爲何人公爲跪曰民姚牛父也感君活牛故來謝恩<lb/>
因滅不見令身感其事在官數年多惠於民<lb/>
㑹稽典録曰魏㓪字少英上虞人少爲縣吏兄爲郷人所<lb/>
殺㓪白日操刀報讎於縣中遂亡命到陳國從博士郄仲<lb/>
信學春秋圖緯又詣太學受五經京師長者李膺之徒争<lb/>
從之<lb/>
解系傳曰張華裴頠之𬒳誅也趙王倫孫秀以宿讎収系<lb/>
兄弟將殺之梁王彤救之倫等怒曰我見水中蟹尚欲殺<lb/>
之况此人兄弟輕我也遂并戮其妻子<lb/>
崔鴻前燕録曰吐谷渾子吐延年少有大志身長七尺八<lb/>
寸雄姿魁桀羗虜憚之號曰項羽性俶儻不群慷慨謂群<lb/>
<pb n="KR3k0012_SBCK_482-5a"/>
下曰大丈夫生不在中國當髙皇光武之代與韓彭呉鄧<lb/>
並驅中原定天下决雌雄使名垂竹帛而潜竄窮山隔閉<lb/>
殊俗不聞聖教於上宗不得䇿名於天府生與麋鹿同群<lb/>
死作氈裘之鬼雖偷觀日月獨不愧於心乎負其智勇猜<lb/>
忍不恤下爲帛城羌酋姜聦所刺殺長子業年十歳常縛<lb/>
草人號曰姜聦哭而射之大號而泣不中瞋目大呼要中<lb/>
乃止其母謂之曰姜聦諸將巳屠膾之矣汝何如此業泣<lb/>
曰誠知射草人無益於先公所以申罔極之心耳<lb/>
陳留志曰韓卓父甞爲吏所辱卓執兵伏道欲　候殺之<lb/>
而長子暴病將死卓乃歎曰道家有信報讎不欲過今長<lb/>
子病豈爲是乎於是乃投刃援杖復耻而止<lb/>
常璩華陽國志曰陳網字仲卿少與同郡張宗受學南陽<lb/>
以母䘮歸宗爲安衆至元所殺網終䘮徃復之自拘有司<lb/>
<pb n="KR3k0012_SBCK_482-5b"/>
㑹赦免<lb/>
應劭風俗通曰汝南陳公思爲五官掾王子祐爲兵曹行<lb/>
㑹食下亭子祐曽以縣官事考殺公思叔父斌斌無子父<lb/>
思欲爲報仇不能得卒見子祐不勝憤怒便格殺之還府<lb/>
歸死時大守太傳胡廣以爲公思追念叔父仁勇憤發手<lb/>
刃仇敵自歸司敗便原遣之<lb/>
梁祚魏國統曰崔周平者漢太尉烈之孫也兄曰元平爲<lb/>
議郎以忠直稱董卓之亂烈爲卓所害元平常思有報復<lb/>
之心㑹病卒<lb/>
魏文帝雜詔曰䘮亂以來兵革從横天下之人多相殺害<lb/>
昔賈復宼恂私相怨憾至懷手劒之忿光武召而和之卒<lb/>
共同輿而載<lb/>
崔鴻後燕録曰秦滅燕慕容桓阻兵遼東爲秦所殺子鳯<lb/>
<pb n="KR3k0012_SBCK_482-6a"/>
泣血不言年十一告其母曰昔張良養士以擊秦王復君<lb/>
之仇也先王之事豈可一日忘之<lb/>
虞預㑹稽典録曰朱㓪字恭明父爲道士淫祀不法遊在<lb/>
諸縣爲烏傷長陳頵所殺㓪隂圖報怨而未有便㑹頵以<lb/>
病亡㓪乃刺殺頵子事發亡命奔魏魏聞其孝勇擢以爲<lb/>
將<lb/>
又曰董黯字孝治家貧採薪供養母甚肥恱憐人家冨有<lb/>
子不孝母甚瘦不孝子疾黯母肥甞苦之黯不報及母終<lb/>
負土成墳竟殺不孝子置冡前以祭詣獄自繫㑹赦免<lb/>
廣德神異録曰賈氏女不知何許人年十五父爲宗人所<lb/>
害其弟強仁年㓜賈氏撫育之及強仁長乃共殺讎者自<lb/>
列其罪髙祖嘉之<lb/>
又曰王君操父大業中爲郷人李君則歐死貞觀𥘉君則<lb/>
<pb n="KR3k0012_SBCK_482-6b"/>
以運代遷革不懼憲網又以君操孤微謂無復讎之志遂<lb/>
仕州府操宻䄂白刃刺殺之刳其心肝咀食立盡詣州自<lb/>
陳刺史以其擅殺問之曰殺人當死律有明文何方自理<lb/>
以求生路君操對曰亡父𬒳殺二十餘載聞諸典禮父讎<lb/>
不可同天早願圖之乆而未遂常懼滅亡不展冤情今大<lb/>
耻旣雪甘從刑憲太宗特原之<lb/>
又曰張琇蒲州解縣人父審素爲嶲州都督在邊累載有<lb/>
糺其軍中贓罪勑監察御史楊汪馳傳就軍按之汪在路<lb/>
爲審素黨與所刧對汪殺告事者脅汪令審素無罪俄曰<lb/>
州人翻殺審素之黨汪始得還至益州奏稱審素謀反因<lb/>
深按審素構成其罪斬之籍没其家琇與兄瑝以年㓜坐<lb/>
徙嶺外㝷各逃歸累年隱匿汪後累遷殿中侍御史改名<lb/>
萬頃是年瑝琇候萬頃於東都城挺刀殺之瑝雖年長其<lb/>
<pb n="KR3k0012_SBCK_482-7a"/>
發意及手刃皆琇爲之旣殺萬頃繫表於斧刃自言報讎<lb/>
之狀便逃奔就江外殺萬頃同謀搆父罪者行至汜水爲<lb/>
捕者所獲時都城士女皆矜琇等㓜稚義烈能復父讎多<lb/>
言其合矜恕者中書令張九齡又欲活之裴耀卿李林甫<lb/>
固言國法不可縱讎上以爲然因謂九齡等曰復讎雖禮<lb/>
法所許殺人亦格律具存孝子之情義不顧命國家設法<lb/>
焉得容斯殺人成復讎之志赦之虧格律之條然道路諠<lb/>
議故湏告示乃下勑曰張琇等兄弟同殺推問疑承律有<lb/>
正條湏合至死近聞士庶頗有諠詞矜其爲父報讎或言<lb/>
本罪冤濫但國家設法事存經乆蓋以濟人期於止殺各<lb/>
申爲子之志誰非徇孝之夫展轉相讎殺傷何限咎陶作<lb/>
士法在必行曽參殺人亦不可恕不能加以刑戮肆諸市<lb/>
朝冝付河南府決殺瑝琇旣死士庶咸傷憫之爲作哀誅<lb/>
<pb n="KR3k0012_SBCK_482-7b"/>
牓於衢路中市人歛錢於死所造義井并葬瑝琇於北邙<lb/>
又恐萬頃家人發之并作疑冡數所其爲時人所傷如此<lb/>
唐新語曰杜并父審言善五言尤攻書翰恃才蹇傲深爲<lb/>
時輩所嫉自洛陽丞貶吉州司户又與群寮不叶司馬周<lb/>
季重與司户郭若訥共構之審言繋獄將因事殺之并年<lb/>
十三伺季重等酣醼宻刃刺季仲而死并亦見害季重臨<lb/>
死歎曰吾不料審言有此孝子邪若訥誤我至此審言由<lb/>
是免官歸東都自爲祭文以祭并士友咸哀并孝烈蘇頲<lb/>
爲墓誌劉充濟爲祭文則天召見審言甚嘉歎之<lb/>
又曰衢州人余長安父與叔共二人爲同郡衣金所殺長<lb/>
安八歳自誓十七乃復讎大理斷死刺史元錫奏言臣見<lb/>
余氏一家橫遭死者實二平人蒙顯戮者乃一孝子引公<lb/>
羊傳父不受誅子復讎之義請下百僚集議時裴垍當國<lb/>
<pb n="KR3k0012_SBCK_482-8a"/>
李鄘爲有司事竟不行老儒薛伯臯與錫書曰大司宼是俗<lb/>
吏執人柄老小生余氏子冝其死矣<lb/>
太平御覽卷第四百八十二<lb/>
<pb n="KR3k0012_SBCK_482-8b"/>
</p>
<p>
</p>
  </div>
</body>
</text>
</TEI>
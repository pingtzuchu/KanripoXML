<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_258-1a"/>
太平御覽卷第二百五十八<lb/>
　職官部五十六<lb/>
　　　良刺史下　酷刺史<lb/>
　　　　　良刺史下<lb/>
唐書曰姜謩拜秦州刺史髙祖謂曰衣錦還郷古人所尚<lb/>
今以夲州相授用荅元功涼州之路近爲荒梗冝弘方略<lb/>
有以靜之謩至州撫以恩信州人相謂曰吾軰復見太平<lb/>
官府矣盗賊悉來歸首士庶安之<lb/>
又曰顔遊秦遷廉州刺史封臨沂縣男時劉黒闥𥘉平人<lb/>
多以強暴寡禮風俗未安遊秦撫恤境内敬讓大行邑里<lb/>
歌之曰廉州顔有道性行同莊老愛人如赤子不殺非時<lb/>
草髙祖璽書勞勉之<lb/>
又曰太宗詔朝集使刺史以上升殿親問之曰卿等在州<lb/>
<pb n="KR3k0012_SBCK_258-1b"/>
何以撫教定州刺史薛獻對曰老者國家所養臣毎存恤<lb/>
之少者國家所使臣毎勸誡之田疇荒廢漸加墾闢禮義<lb/>
旣行産業咸振此皆禀之聖化非臣之力太宗曰如公之<lb/>
所奏足稱循良清浄爲政朕所望於公等也<lb/>
又曰賈敦頥曹州冤句人也貞觀中歷遷滄州刺史在職<lb/>
清潔毎入朝盡室而行唯弊車一乗羸馬數疋羈有闕以繩<lb/>
爲之見者不知其刺史也後轉瀛州刺史州界滹沲河及<lb/>
滱水毎歳泛溢漂流民人敦頥奏立堤堰自是無復水患<lb/>
又曰田仁㑹永徽𥘉累遷郢州刺史以善政聞時属亢旱<lb/>
仁㑹自曝祈禱竟獲甘澤其歲大熟百姓歌之曰父母育<lb/>
我田使君精誠爲人上天聞旱田致雨山出雲倉廪旣實<lb/>
禮義申但願常在不患貧<lb/>
又曰許景先傳開元十三年玄宗令宰臣擇刺史之任必<lb/>
<pb n="KR3k0012_SBCK_258-2a"/>
在得人景先首中其選自吏部侍郎出爲<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州刺史後轉<lb/>
歧州<lb/>
又曰薛大鼎爲滄州刺史州界有無棣河隋未填廢大鼎<lb/>
奏開之引魚鹽於海百姓歌之曰新河得通舟檝利直逹<lb/>
滄海魚塩至昔日徒行今騁駟美哉薛公德滂𬒳大鼎又<lb/>
以州界卑下遂决長蘆及漳衡等三河分洩夏潦境内無<lb/>
復水災時與瀛州刺史賈敦頥冀州刺史鄭德夲俱有美<lb/>
政河北號鐺脚刺史<lb/>
又曰敬暉除衛州刺史時河北新有突厥之冦方秋而修<lb/>
城不輟暉下車謂曰金湯非粟而不守豈有棄収穫而繕<lb/>
城郭哉悉令罷散由是人吏咸謌詠之<lb/>
又曰蕭定大曆中有司條天下牧守課績唯定與常州刺<lb/>
史蕭復濠州刺史張溢爲理行第一其勸農桑均賦稅逋<lb/>
<pb n="KR3k0012_SBCK_258-2b"/>
亡歸復户口増加定又冠焉<lb/>
又曰叚秀實爲涇州刺史兼御史大夫四鎮北庭行軍涇<lb/>
原鄭頴節度使三四年間吐蕃不敢犯塞清約率昜逺近<lb/>
稱之非公㑹不聽樂飲酒私室無妓媵無嬴財退公之後<lb/>
端居静慮而巳德宗嗣位就加檢校禮部尚書<lb/>
又曰劉賛子玄之孫爲淅西都團練判官建中𥘉楊炎作<lb/>
相擢爲歙州刺史以勤幹聞有老婦捃拾於叢林之間爲<lb/>
猛獸將噬㓜女號呼搏而救之母子俱免夲道觀察使韓<lb/>
滉奏爲異跡加金紫之服累歳遷常州刺史<lb/>
又曰李惠登李希烈反授惠登兵二千鎮隋州貞元𥘉舉<lb/>
州歸順授隋州刺史兼御史中丞州遭李忠臣希烈殱殘<lb/>
後野曠無人惠登朴質不知學居官無枝棄率心爲政皆<lb/>
與理順利人者因行之病人者因去之二十年間田疇闢<lb/>
<pb n="KR3k0012_SBCK_258-3a"/>
户口加諸州奏吏入其境無不謌謡其能<lb/>
又曰韓愈爲潮州刺史旣視事詢吏民疾苦皆曰郡西湫水<lb/>
有鱷魚夘而化其長數丈食民畜産將盡以是民貧居數<lb/>
日愈徃視之令判官秦濟炮一豚一羊投之湫水呪之曰<lb/>
前代德薄之君棄楚越之地則鱷魚涵泳於此可也今天<lb/>
子神聖四海之外撫而有之况楊州之境刺史縣令之所<lb/>
治出貢賦以供天地宗廟之祝鱷魚豈可與刺史雜處此<lb/>
土哉刺史受天子命令守此土而鱷魚晘然安谿潭食民<lb/>
畜熊鹿麞豕以肥其身以䌓其卵與刺史争爲長雄刺史<lb/>
雖駑弱安肯爲鱷魚低手而下哉今潮州大海在其南鯨<lb/>
鵬之大蝦蟹之細無不容鱷魚朝發而夕至今與鱷魚約<lb/>
三日乃至七日如頑而不徙湏爲物害則刺史選材伎壯<lb/>
夫操勁弓毒矢與鱷魚從事矣呪之夕有暴風雷起於湫<lb/>
<pb n="KR3k0012_SBCK_258-3b"/>
中數日湫水盡涸徙於舊湫西六十里自是潮人無鱷患<lb/>
又曰盧鈞開成元年爲廣州刺史御史大夫嶺南節度使<lb/>
南海有蠻舶之利珎貨輻湊舊帥作法興利以致冨凡爲<lb/>
南海者靡不稇載而還鈞性仁恕爲政廉㓗請監軍領市<lb/>
舶使巳一不干預自貞元巳來衣冠得罪流放嶺表者因<lb/>
而物故子孫貧悴雖遇赦不能自還凡在封境者鈞减俸<lb/>
錢爲營槥櫝其家疾病死䘮則爲醫藥殯歛孤兒稚女爲<lb/>
之㛰嫁凡數百家由是山越之俗服其德義不嚴而人化<lb/>
又曰朱敬則爲御史冉祖雍所誣貶授廬州刺史經數月<lb/>
代到還郷里無淮南一物唯有所乗馬一疋諸子姪徒歩<lb/>
而歸<lb/>
又曰許圉師轉相州刺史政寛存惠人吏刋石以頌之甞<lb/>
有官吏犯贓事露圉師不令推究但賜清白詩以激其犯<lb/>
<pb n="KR3k0012_SBCK_258-4a"/>
者愧懼遂改節爲廉士其寛如此<lb/>
又曰齊瀚定州義豊人爲汴州刺史河南爲雄郡自江淮<lb/>
逹于河洛舟車輻湊人庶浩䌓前後牧守多不稱職唯倪<lb/>
若水與瀚皆以清嚴爲治吏民歌之<lb/>
又曰李勉爲廣州刺史兼嶺南節度使觀察畨禺賊帥馮<lb/>
崇道桂州叛將朱濟時等阻洞爲亂前後累歳䧟没十餘<lb/>
州勉至遣將李觀與容州刺史王翃併力招討悉斬之五<lb/>
嶺平前後西域舶泛海者歳纔四五勉性廉㓗舶來都不<lb/>
撿閱故末年舶至者四十餘在官累年器用車服無増飾<lb/>
者耆老以爲可継前朝宋璟盧奐李朝隱之徒人吏詣闕<lb/>
請立碑代宗許之<lb/>
又曰楊城爲道州刺史在州以家人法待吏人冝罰者罰<lb/>
之冝賞者賞之一不以簿書介意道州土地産民多矮每<lb/>
<pb n="KR3k0012_SBCK_258-4b"/>
年常配郷户貢其男號爲矮奴城不平其以良爲賤又憫<lb/>
其編甿歲有離異之苦乃抗䟽論而免之自是乃停其貢<lb/>
民皆頼之無不泣荷<lb/>
又曰尹思貞爲青州刺史境内有𧖟一年四熟者黜陟使<lb/>
衛州司馬路敬潜八月至州見𧖟歎曰非善政孰能至於<lb/>
此乎特表薦之<lb/>
又曰馬璲改懷州刺史乗兵亂之後其夏大旱人吏失耕<lb/>
稼璲乃務修教化將吏有父母者璲輙造之施敬収瘞暴<lb/>
骨去其煩苛至秋界中生穭榖人頗頼之<lb/>
又曰牛心<g n="孑*_焉-正+?">]□</g>爲鄂州刺史武昌軍節度使江夏城容土散<lb/>
惡難立垣墉毎年加版築賦菁茅以覆之吏縁爲姧蠧弊<lb/>
綿歳僧孺至計茅莒板築之費歲十餘萬即賦之以塼以<lb/>
當苫築之價凡五年墉皆甃葺蠧弊永除<lb/>
<pb n="KR3k0012_SBCK_258-5a"/>
又曰皇甫無逸爲同州刺史閉門自守不通賔客左右不<lb/>
得岀門凡所貨昜皆徃他州毎桉部樵採不犯於人甞夜<lb/>
宿人家遇燈炷盡人主將續之無逸遽抽佩刀斷衣帶以<lb/>
爲其炷其廉介如此<lb/>
又曰吕元膺爲蘄州刺史頗著恩信甞歳終閱郡獄囚囚<lb/>
有自告者曰某有父母在明日元正不得相見因泣下元<lb/>
膺憫焉盡脫其械縱之以爲期守吏曰賊不可縱元膺曰<lb/>
吾以忠信待之及期無後到者由是羣盗感義相引而去<lb/>
又曰栁宗元爲栁州刺史土俗以男女質錢過期則没入<lb/>
宗元革其郷法其巳没者仍出私錢贖之歸其父母<lb/>
又曰王仲舒爲洪州刺史江南西道觀察使江西前例榷<lb/>
酒私釀法深仲舒主鎮奏罷之又出官錢二萬貫代貧户<lb/>
輸稅<lb/>
<pb n="KR3k0012_SBCK_258-5b"/>
又曰令孤楚子緒以䕃授官歴隋壽汝三郡刺史在汝州<lb/>
日有能政郡人請立碑頌緒以弟綯在輔弼上言曰臣先<lb/>
父元和中特承恩顧弟陶官不因人出自宸衷臣伏睹詔<lb/>
書以臣刺壽州日粗立政勞民民求立碑頌㝷乞追罷臣<lb/>
任隋州日郡人乞留得上下考此名以聞於日下不必更<lb/>
立碑頌乞賜寢停宣宗嘉其意從之<lb/>
五代史梁書曰韓建爲潼關防禦使兼華州刺史河潼經<lb/>
大冦之後户口流散建披荆棘闢汚萊勸課農事樹植𬞞<lb/>
果岀入閭里親問疾苦不數年流亡畢復軍民充實<lb/>
又曰王檀字衆美爲宻州刺史郡接淮戎舊無壁壘乃率<lb/>
丁夫修築羅城六旬而畢居民頼之<lb/>
又曰趙克𥙿河陽人也繼領毫鄭二州刺史時關東藩鎮<lb/>
方爲蔡冦所毒黎元流散不能相保克𥙿妙有農戰之備<lb/>
<pb n="KR3k0012_SBCK_258-6a"/>
復善於綏懷民頼而獲安<lb/>
五代史晉史曰相里今自羽林都虞候爲忻州刺史凡部<lb/>
曲私屬將吏不遣涖州邑之職皆優其給贍使分掌家事<lb/>
而巳其後累典大都皆有聲績<lb/>
又曰澤州奏前刺史史延韜離州爲軍民遮圍不放出城<lb/>
兼截下馬鐙其史延韜經三日後夜開城門赴闕<lb/>
又曰安元信歷數任皆名郡也親族謂曰公身俸二千石<lb/>
鬢有白髮家無肥美田園何以爲子孫計元信曰吾夲無<lb/>
文經武略遭遇先帝風雲之㑹繼提郡印位在親人平生<lb/>
之望過矣毎以衣食豊足爲愧安有積貨治産欲爲豚犬<lb/>
輩後圖不亦愚乎聞者美之<lb/>
英雄記曰幽州刺史劉虞食不重餚藍縷繩屨<lb/>
華陽國志曰趙琰爲青州刺史有貴要屬託琰於㕔事前<lb/>
<pb n="KR3k0012_SBCK_258-6b"/>
置大器水發書悉投置水中無有所報<lb/>
益部耆舊傳曰嚴遵字王思爲楊州刺史行部聞路旁女<lb/>
子哭聲不哀問所哭者誰對曰夫遭焼死遵勑吏輿尸到<lb/>
與語吏曰死人自道不焼死攝女令人守尸曰當有物徃<lb/>
吏曰有蠅聚頭所遵令披視得䥫錐貫頂栲問以淫殺夫<lb/>
㑹稽典録曰謝夷吾字尭卿山隂人爲荆州刺史遇孝章<lb/>
皇帝廵狩幸魯陽有詔勑夷吾入傳録見囚有亭長姧部<lb/>
民者縣言和姧上意以爲吏刼民何得言和湏臾夷吾呵<lb/>
之曰亭長朱幘之吏職在禁姧今爲惡之端何得言和切<lb/>
讓長吏治亭長罪其所決正一縣三百餘事與上合帝歎<lb/>
曰使諸州刺史悉如此者朕不憂天下矣遷鉅鹿太守臨<lb/>
發陛見賜車馬劒帶勑之曰鉅鹿劇郡舊爲難治以君有<lb/>
撥煩之才故特授任無毀前功<lb/>
<pb n="KR3k0012_SBCK_258-7a"/>
祖逖别傳曰逖爲豫州刺史克巳矜施不畜資産䘮亂之<lb/>
餘白骨未収者爲之殯葬其有骨肉恩薄不収歛者皆加<lb/>
貶責由是百姓感化復覩太平置酒大㑹坐中耆老相與<lb/>
流涕而歎曰吾等投老更得父母死將何恨又童謡曰幸<lb/>
哉遺民免豺虎三辰旣㓪遇慈父玄酒清醪甘瓠脯亦何<lb/>
報恩歌且舞<lb/>
陶氏家傳曰基<hi>字叔先</hi>爲交州刺史始夷人不識禮義男女<lb/>
牙相奔隨生子乃不知父君乃敦以㛰姻之道訓以父子<lb/>
之恩道之以禮齊之以刑設庠序立學校合境化之莫不<lb/>
恱之<lb/>
語林曰何公爲楊州有葬親者乞數萬錢而帳下無有楊<lb/>
州常有糲米以賑孤寡乃有萬餘斛虞存爲治中面見道<lb/>
帳下空素求粲此米付帳下何公曰何次道義不與孤寡<lb/>
<pb n="KR3k0012_SBCK_258-7b"/>
争粒<lb/>
　　　　　酷刺史<lb/>
續漢書曰侯覽爲益州刺史豊冨者輙誣以大罪皆誅㓕<lb/>
之没入財物<lb/>
謝承後漢書曰第五倫上䟽襃稱盛美曰前歲誅刺史二<lb/>
千石貪殘者皆明聖所察非臣下所及<lb/>
晉書曰郄隆爲楊州刺史僚屬有過輙依臺閣峻制繩之<lb/>
逺近咸怨<lb/>
于寳晉記曰茍晞爲兖州刺史姨母寡有一子坐小事姨<lb/>
母向晞叩頭及中外皆乞活不聽死後徃哭之甚悲曰殺<lb/>
弟者兖州刺史哭卿者茍道將也<lb/>
後魏書曰于洛侯代人也以勞舊爲秦州刺史而貪酷安<lb/>
忍民王冨熾奪民吕勝脛無有紀極夜常不卧執燭逹暁<lb/>
<pb n="KR3k0012_SBCK_258-8a"/>
呼召賔客說人間細事戲謔無不爲性不飲酒唯多置餚<lb/>
胾晝夜食噉而巳自旦至中方始寢寐<lb/>
又曰齊以斛律武都爲兖州刺史塗經衛地受絹千疋黎<lb/>
陽郡守石曜手持一縑而謂之曰此是老石機杼聊以奉<lb/>
贈自此巳外並湏出於吏人武都知曜清素純儒笑而<hi>不責</hi>
北史曰齊漁陽王紹信文襄第六子歷特進青州刺史行<lb/>
過漁陽與大冨人鍾長命同坐太守鄭道蓋來謁長命欲<lb/>
起紹信不聽曰此何物小人主人公爲𧺫乃與長命結爲<lb/>
義兄弟仍與長命妻爲姉妺責其闔家長㓜皆有贈賄鍾<lb/>
氏遂貧<lb/>
又曰齊安德王延宗爲定州刺史於樓上大便使人在下<lb/>
張口承以猪糝和人糞以飼左右有難色者鞭之<lb/>
隋書曰庫狄士文拜貝州刺史性清苦不受公料家無餘<lb/>
<pb n="KR3k0012_SBCK_258-8b"/>
財子甞噉官厨餅士文枷之於獄累日杖之一百歩送還<lb/>
京僮隷無敢出門所買塩菜必於外境凡有出入皆封署<lb/>
其門親舊絶跡慶吊不通法令嚴肅吏人股戰道不拾遺<lb/>
有細過必深文䧟害<lb/>
又曰庫狄士文爲貝州刺史發摘姧隱長吏尺布斗粟之<lb/>
贓無所寛貸得千餘人而奏之上悉配防嶺南親戚相送<lb/>
哭泣之聲遍於州境至嶺南遇瘴癘死者十八九於是父<lb/>
母妻子唯哭士文士文聞之令人捕捉撾捶盈前而哭者<lb/>
弥甚<lb/>
又曰趙仲卿拜石州刺史法令嚴猛纎微之失無所容捨<lb/>
鞭笞長吏輙至二百官人戰慄無敢違犯者賊屏息皆稱<lb/>
其能<lb/>
唐書曰楊德幹髙宗末歷澤齊汴相四州刺史治有威名<lb/>
<pb n="KR3k0012_SBCK_258-9a"/>
郡人爲之語曰寜食三斗䔉不逢楊德幹<lb/>
太平御覽卷第二百五十八<lb/>
<pb n="KR3k0012_SBCK_258-9b"/>
</p>
<p>
</p>
  </div>
</body>
</text>
</TEI>
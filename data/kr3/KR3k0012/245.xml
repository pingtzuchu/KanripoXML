<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_245-1a"/>
太平御覽卷第二百四十五<lb/>
　職官部四十三<lb/>
　　太子賔客　太子詹事　太子少詹事<lb/>
　　太子中庶子　太子左右庶子<lb/>
　　　　　太子賔客<lb/>
六典曰太子賔客掌侍從䂓諌賛相禮儀而先後焉凡皇<lb/>
太子有賔客宴㑹則爲之上齒<lb/>
漢書曰髙祖欲廢太子吕后用張良計致啇山四皓以爲<lb/>
賔客又孝武帝爲太子立博望苑以使通賔客則其義也<lb/>
　　　　　太子詹事<lb/>
六典曰太子詹事之職掌統東宫三寺十率府之政令辨<lb/>
其綱紀而修其職務少詹事爲之貳凡太子六官之典制<lb/>
皆視其事而承受焉<lb/>
<pb n="KR3k0012_SBCK_245-1b"/>
俗說曰江夷爲右僕射主上欲用其領詹事語王淮卿可<lb/>
覔比例淮對曰臣當出外㝷訪淮後見主上問近所道事<lb/>
卿巳得比例未淮曰唯謝琰右僕射領詹事琰即謝公之<lb/>
子恐夷非其例事遂不行<lb/>
應劭漢官儀曰詹事秦官詹省也給也秩比二千石<lb/>
漢書曰竇嬰字王孫孝景即位爲詹事帝弟梁孝王母竇<lb/>
太后愛之孝王朝酒酣上從容曰千秋萬歳後傳王太后<lb/>
歡嬰引巵酒進上曰天下者髙帝天下父子相傳漢之約<lb/>
也上何以得傳梁王太后由是憎嬰<lb/>
又曰孔光父覇字次孺宣帝時以授太子經爲詹事<lb/>
又曰詹事掌皇后太子家有丞屬諸官皆屬焉成帝鴻嘉<lb/>
三年帝省詹事属大長秋<lb/>
晉書曰卞壼爲詹事丗稱卞壼裁斷切直敦實忠於事上<lb/>
<pb n="KR3k0012_SBCK_245-2a"/>
也<lb/>
晉起居注曰武帝以王㳟丹陽尹領詹事㳟讓表曰今皇<lb/>
儲始建四方是式捴司之任崇替所由冝妙簡才賢盡一<lb/>
時之勝豈臣最庸所可叨忝<lb/>
晉公卿禮秩曰太始中立詹事掌宫事<lb/>
沈約宋書曰詹事一人𥘉領官属成帝時悉属少傅魏氏<lb/>
置詹事揔衆職晉𥘉又属二傳咸寕復置詹事<lb/>
齊職儀曰詹事品第三茂陵書秩二千石銀章青綬局擬<lb/>
尚書令位視領護將軍<lb/>
陳書曰後主欲以江揔爲太子詹事令管記陸瑜言之於<lb/>
孔奐奐謂瑜曰江有潘陸之華而無園綺之實輔弼儲宫<lb/>
竊有所難瑜具以白後主後深以爲恨乃自言於髙宗髙宗將<lb/>
許之奂乃奏曰江揔文華之人今皇太子文華不少無藉<lb/>
<pb n="KR3k0012_SBCK_245-2b"/>
於揔如臣愚見頋選敦重之才以居輔導帝曰即如卿言<lb/>
誰當居此奐曰都官尚書王廊丗有懿德識性敦敏可以<lb/>
居太子詹事奐又奏曰宋朝范瞱即范㤗之子亦爲太子<lb/>
詹事前代不疑後主固争之帝卒以揔爲詹事<lb/>
唐書曰蘇弁改太子詹事弁𥘉入朝班位失序殿中侍御<lb/>
史鄒儒立對仗彈之弁於金吾待罪數刻特釋放舊制太<lb/>
子詹事班次太常宗正卿之下貞元三年御史中丞竇叅<lb/>
叙定班位移詹事在河南太原尹之下弁乃引舊班制立<lb/>
臺官詰之仍紿云巳白宰相請依舊故爲儒立彈之<lb/>
又曰龍朔二年改詹事爲端尹詹事府爲端尹府<lb/>
王珉荅徐邈書曰詹事彈一官如尚書左丞矣<lb/>
　　　　　太子少詹事<lb/>
唐書曰張行成轉太子少詹事太宗東征皇太子於定州<lb/>
<pb n="KR3k0012_SBCK_245-3a"/>
監國即行成夲邑也太子謂行成曰今者送公衣錦還郷<lb/>
於是令有司祀其先人墓<lb/>
　　　　　太子中庶子<lb/>
漢書百官表曰太子中庶子職侍中<lb/>
漢書曰王啇字子威涿郡蠡吾人啇少爲太子中庶子以<lb/>
肅敬見稱<lb/>
又曰歐陽地餘字長賔爲中庶子授皇太子經<lb/>
又曰馮野王通詩以父任爲太子中庶子<lb/>
魏志曰鮑勛字叔業清白有髙節知名當丗爲中庶子在<lb/>
東宫正色不撓<lb/>
蜀志曰後主立太子璿以霍弋爲中庶子璿好馳射出入<lb/>
無度弋援引古事盡言䂓諌甚得切磋之體<lb/>
吴志曰孫登爲太子時太傳張温言於權曰夫中庶子官<lb/>
<pb n="KR3k0012_SBCK_245-3b"/>
㝡親密切問近對冝用俊彦於是乃用陳表等爲中庶子<lb/>
後又以庶子禮拘復令勑中侍坐<lb/>
又曰羊衜<hi>音道</hi>𥘉爲中庶子年二十時廷尉監隱蕃結交豪<lb/>
傑自衛將軍全琮等皆傾心敬待惟衜及宣詔郎楊迪拒<lb/>
絶不與通時人怪之而蕃後叛逆衆乃服之<lb/>
晉書曰安平王孚𥘉爲魏太子中庶子魏武帝崩太子號哭過<lb/>
甚孚諌曰大行晏駕天下恃殿下爲命當上爲宗廟下爲<lb/>
萬國奈何効疋夫之孝太子良乆乃止曰卿言是也時群<lb/>
臣𥘉聞帝崩相聚號哭無復行列孚厲聲於朝曰今大行<lb/>
晏駕天下震動當早拜嗣君以鎮海内而但哭耶孚與尚<lb/>
書和洽奉太子以即位是爲文帝<lb/>
又曰温嶠爲中庶子獻侍臣箴甚見𥙷益<lb/>
又曰王恂啓以桓謙爲中庶子曰東宫之選中庶子管揔<lb/>
<pb n="KR3k0012_SBCK_245-4a"/>
門下尤不可不得其才也<lb/>
晉起居注曰武帝咸寕元年詔曰男子皇甫謐沉静履素<lb/>
守學好古與流俗異趣其以謐爲太子中庶子<lb/>
晉中興書曰殷仲堪少好學能清言善属文人士咸欽愛<lb/>
之以孝行稱烈宗聞其名召爲太子中庶子甚相知恱<lb/>
又曰温嶠拜太子中庶子嶠在東宫特見嘉寵僚属莫與<lb/>
爲比嶠與阮放等共勸太子遊談老㽵不教以經史太子<lb/>
甚愛之數䂓諌諷議<lb/>
又曰肅宗之在東宫孔演領太子中庶子于時中興肇構<lb/>
庶事草創演經學淵博該識舊典朝儀軌制多取正焉由<lb/>
是元明二帝並親愛之<lb/>
沈約宋書曰中庶子漢置古者丗禄卿大夫之子即爲副<lb/>
倅謂之國子天子諸侯丗子必有庶子官以掌教之<lb/>
<pb n="KR3k0012_SBCK_245-4b"/>
齊書曰袁粲言於帝曰臣觀張緒有正始遺風冝爲宫職<lb/>
復轉中庶子<lb/>
陳書曰王瑒父冲甞爲瑒辭領中庶子丗祖顧謂冲曰所<lb/>
以乆留瑒於承華正欲使太子微有瑒風法耳<lb/>
唐書官品志曰中庶子四人功髙者一人爲祭酒行則負<lb/>
璽前後部護駕<lb/>
陶氏家傳曰侃遷太子中庶子君少而好學善談玄理尤<lb/>
明詩易以孝行聞于時儲選殊難其人特召君焉<lb/>
山公啓事曰中庶子鈌冝得俊茂者以濟隂太守留儼城<lb/>
陽太守石崇叅選<lb/>
晉齊王攸與山濤書曰太子中庶子東宫顯職加侍接左<lb/>
右誠冝得篤粹有行檢之人必允衆望<lb/>
　　　　　太子左右庶子<lb/>
<pb n="KR3k0012_SBCK_245-5a"/>
六典曰左庶子之職掌侍從賛相駮正啓奏中允爲之二<lb/>
凡皇太子從祀朝㑹則版奏外辦中嚴入則解嚴焉凡令<lb/>
書下左春坊則與中允司議郎等覆啓以畫諾右庶子之<lb/>
職掌侍從左右献納啓奏中舎人爲之二凡皇太子監國<lb/>
於宫内下令書太子親畫日至春坊則宣傳之<lb/>
禮記曰古者天子有庶子之官職諸侯卿大夫之庶子<lb/>
掌其戒令與其教理別其等正其位國有大事則帥國子<lb/>
而致於太子唯所用之若有甲兵事則授之車甲合其卒<lb/>
伍置于有司<lb/>
漢書曰成帝以傳喜有志行爲太子庶子<lb/>
魏志曰鮑勛字叔業爲庶子在東宫正色不撓<lb/>
魏氏春秋曰阮渾字長威籍之子也少知名爲太子庶子<lb/>
吴志曰華融字德<graphic n="KR3455" url="https://raw.githubusercontent.com/kanripo/KR-Gaiji/master/images/KR3455.png" mimeType="image/png"/>廣陵江都人祖父避亂居山隂時皇<lb/>
<pb n="KR3k0012_SBCK_245-5b"/>
象亦寓居山隂吴郡張温來就象學欲得所舎或告温曰<lb/>
有華徳蕤者雖年少美有令志可舎也温遂止融家朝夕<lb/>
談講俄而温爲選部尚書乃推擢融爲太子庶子遂知名<lb/>
顯逹<lb/>
晉書曰鄭黙武帝時太原郭弈俱爲庶子朝廷以太子官<lb/>
屬冝稱陪臣黙上言皇太子體皇極之尊無私於天下宫<lb/>
臣皆受命天朝不同藩國事遂不施行<lb/>
晉起居注曰太康十年詔尚書郎王琛每所陳論意在忠<lb/>
讜其以爲太子庶子<lb/>
隋書曰劉行夲爲太子左庶子時左衛率長史夏侯福爲<lb/>
太子所昵甞於閤内與太子戲福大笑声聞於外行夲時<lb/>
在閤下聞之待其出行夲數之曰殿下寛容賜汝顔色汝<lb/>
何物小人敢爲<hi>褻慢付執法者治之數日太子為福致請乃釋之</hi>
<pb n="KR3k0012_SBCK_245-6a"/>
隋書曰劉行夲爲左庶子太子甞得良馬令夏侯福乗而<lb/>
觀之太子甚恱因欲令行夲乗行夲不從正色而進曰至尊<lb/>
置臣於庶子之位者欲令輔導殿下以正道非爲殿下作<lb/>
弄臣也太子慙而止<lb/>
又曰劉行夲拜太子左庶子領治書如故皇太子虚襟敬<lb/>
憚時唐令則亦爲左庶子太子昵狎之每令以絃歌教内<lb/>
人行夲責之曰庶子當匡太子以正道何有嬖昵房帷之<lb/>
間哉令則甚慙而不能改<lb/>
又曰劉行夲爲左庶子卒後而太子勇廢文帝曰若使劉<lb/>
行夲在勇當不及於此<lb/>
唐書官品志曰庶子四人掌侍從左右献納得失髙功者<lb/>
一人與舎人共掌其坊之禁令<lb/>
又曰貞觀中詔曰皇太子與百官書䟽未有制式近代巳<lb/>
<pb n="KR3k0012_SBCK_245-6b"/>
來例皆名白無以別貴賤今凡處分論事之書皇太子並<lb/>
畫令右庶冝巳下署名宣奉行書案畫日其餘與諸子親及師<lb/>
傅等書不在此限<lb/>
又曰于志寧爲太子右庶子撰諌苑二十卷以進於太子<lb/>
承乹也<lb/>
又曰杜正倫爲太子左庶子太宗謂曰國之儲副自古所<lb/>
重必擇善人爲之輔佐今太子年在㓜冲志意未定朕若<lb/>
朝夕見之可得隨事誡約今旣委以監國不在目前知卿<lb/>
志懷貞慤能執直道故輟卿於朕以匡太子冝知委任輕<lb/>
重也<lb/>
又曰太宗謂太子左庶子于志寧曰古者太子旣生卜士<lb/>
負之即置輔弼昔成王㓜小周邵爲傳日聞正道習以成<lb/>
性今皇太子旣㓜卿當輔之正道無使邪僻開其心勉之<lb/>
<pb n="KR3k0012_SBCK_245-7a"/>
無怠當稱所委官賞可不次而得也<lb/>
又曰李百藥授太子右庶子時太子頗留意典墳然閑讌<lb/>
之後嬉戲過度百藥作賛道賦以諷焉詞多不載太宗見<lb/>
而遣使謂百藥曰朕於皇太子處見卿所献賦悉述古來<lb/>
儲二事以誡太子甚是典要朕選卿以輔弼太子正爲此<lb/>
事大稱所委但湏善始令終耳因賜綵物三百叚<lb/>
又曰李義琰爲太子右庶子同中書門下三品義琰博學<lb/>
多識典故上毎有顧問言多切直章懷太子之廢也上慰<lb/>
勉官寮盡捨罪令復其位薛元超等皆舞蹈謝恩義琰獨<lb/>
引罪涕泣時論美之<lb/>
山濤啓事曰東宫官属冝得髙茂者庶子賈模缺冝𥙷劉<lb/>
粹周蔚惟加所裁詔用粹<lb/>
環濟要略曰庶子主宫中并諸吏之適子及支庶在版籍<lb/>
<pb n="KR3k0012_SBCK_245-7b"/>
者也行其秩序作其徒役授八次八舎之職以徼候<lb/>
太平御覽卷第二百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_063-1a"/>
太平御覽卷第六十三<lb/>
　地部二十八<lb/>
　　河南諸水<lb/>
　　　孝水　槖水　涑水　菊花源<lb/>
　　　　滍水　澧水　汝水　潁水<lb/>
　　　　丹水　白水　灌水　潧水<lb/>
　　　　洧水　京水　索水　濮水<lb/>
　　　　隕石水　吕梁水　豪水　汳水<lb/>
　　　　雎水　泗水　洙水　沂水<lb/>
　　　　濰水　汶水　沐水　淄水<lb/>
　　　　澠水<lb/>
　　　　　　孝水<lb/>
山海經曰平逢山西十里廆山其陽多㻬琈之玉俞隨之<lb/>
<pb n="KR3k0012_SBCK_063-1b"/>
水出于其隂北流注于榖丗謂之孝水也<lb/>
潘岳西征賦曰澡孝水以濯纓嘉美名之在兹<lb/>
　　　　　槖水<lb/>
陜縣圖經曰槖水即魯水也西北入城百姓頼之呼爲利<lb/>
人渠是也又按唐史云武德元年陜東道行臺金部郎中<lb/>
長孫操自郡東又引水入城以代井汲百姓頼之與上渠<lb/>
俱利於民<lb/>
　　　　　涑水<lb/>
十道志曰涑水亦名襄水荆楚之地水駕山而上者皆呼<lb/>
爲襄上也今土人呼爲涑水上流亦呼爲襄名即無定故<lb/>
陸澄地理記曰襄陽無襄水也又按襄沔記云中廬有涑<lb/>
水注于沔此水中有物如三四歲小兒膝頭如虎掌瓜常<lb/>
没水中出膝頭示人小兒不知者欲弄之輙便啖人或人<lb/>
<pb n="KR3k0012_SBCK_063-2a"/>
有生得者摘其鼻可小小使之名曰水虎<lb/>
　　　　　菊花源<lb/>
荆州記曰菊花源傍悉生芳菊𬒳徑浸潭流其滋液水極<lb/>
芳馨谷中有三十餘家不穿井仰飲此水上壽二三百中<lb/>
壽百餘其七八十者猶不爲壽夫菊能輕身益氣令人乆<lb/>
壽於此有徴矣又後漢胡廣字伯始爲侍中乆患風羸南<lb/>
歸飲此水遂瘳焉<lb/>
　　　　　滍水<lb/>
傳曰晉陽處父侵蔡楚子上救之與晉夾滍而軍○水經<lb/>
曰滍水出南陽魯陽縣西之堯山〇張衡南都賦曰其川<lb/>
瀆則滍澧<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>濜發源巖穴布濩漫汗漭漾洋溢㹅激急趣<lb/>
箭馳風疾〇又曰滍水又東南逕昆陽縣故城昔漢光武<lb/>
與王㝷王邑戰于昆陽敗之走者相騰踐奔殪百餘里㑹<lb/>
<pb n="KR3k0012_SBCK_063-2b"/>
大雨如注滍川盛溢虎豹皆股戰士卒爭赴溺死者以萬<lb/>
數水爲不流王邑嚴尤陳茂輕騎皆乗尸而渡<lb/>
　　　　　澧水<lb/>
說文曰澧水南陽雉衡山東入汝<lb/>
山海經曰葛山澧水出焉<hi>音礼</hi>東流于余澤其中多六足魚<lb/>
漢書地理志曰充縣歷山澧水出焉又離騷云阮有芷兮<lb/>
澧有蘭也又有澹水<lb/>
王仲宣贈孫文始詩云悠悠澹澧是也<hi>澹水澧水</hi>
　　　　　汝水<lb/>
說文曰汝出弘農盧氏還歸山東入淮〇春秋說題辭曰<lb/>
汝出猛山汝之爲言女也〇宋均注曰女取其生孕也<lb/>
詩曰汝墳道化行也文王之化行乎汝墳之國<lb/>
水經曰汝出河南梁縣勉郷西天息山注曰地理志云出<lb/>
<pb n="KR3k0012_SBCK_063-3a"/>
髙陵山即猛山也亦言出魯陽縣之大孟山愽物志云出<lb/>
燕泉山並異名也<lb/>
東觀漢記曰傳俊從上迎擊王莽二公於陽關漢兵反走<lb/>
還到汝水上於水岸以手飲水澡頰塵垢謂俊等曰今日<lb/>
罷倦甚諸卿寧憊耶<lb/>
　　　　　潁水<lb/>
說文曰潁水出潁川陽城乹山東入淮豫州浸也<lb/>
水經注曰潁有三源右水出陽乹山之潁谷中水出導源少<lb/>
室左水岀少室南谿<lb/>
漢書曰灌夫潁川人宗族豪撗潁水謡曰潁川清灌氏寧<lb/>
潁水濁灌氏族<lb/>
韓子曰鄭人有卜子妻市買鼈歸過潁川以鼈當渴飲之<lb/>
遂失鼈<lb/>
<pb n="KR3k0012_SBCK_063-3b"/>
吕氏春秋曰湯讓天下於卞隨卞隨自投於潁水<lb/>
　　　　　丹水<lb/>
漢書曰髙祖入關王陵起兵丹水以歸漢<lb/>
水經曰丹水出京兆上洛縣冢嶺山至丹水縣入于汋<lb/>
吕氏春秋曰尭有丹水之戰以服南蠻注曰水出丹魚先<lb/>
夏至十日夜伺之魚浮水側赤光上照如火網而取之割<lb/>
其血以塗足可以歩行水上長居淵中<lb/>
尚書逸篇曰堯子不肖舜使居丹淵爲諸侯故號曰丹朱<lb/>
六韜曰尭伐有扈戰於丹水之浦<lb/>
　　　　　白水<lb/>
水經曰白水岀朝陽縣西東流過其縣南至新野縣東入<lb/>
于㳙<lb/>
東觀漢記曰光武皇考封南陽之白水郷<lb/>
<pb n="KR3k0012_SBCK_063-4a"/>
莊子曰兩神女於白水之上禹過之而趍曰治天下奈何<lb/>
女曰股無肢脛不生毛手足胼胝何足以至<hi>司馬彪注言憂天下太甚</hi>
　　　　　灌水<lb/>
水經注曰灌水經蓼縣禇先生所謂神龜出於江灌之間<lb/>
是也<lb/>
　　　　　潧水<lb/>
說文曰潧水出鄭國<lb/>
水經注曰潧水出鄶城西北雞絡塢下東南流入洧<hi>潧字今作</hi>
<hi>溱</hi>
詩曰子惠思我褰裳渉溱子不我思豈無他人<lb/>
又曰溱與洧方渙渙兮士與女方秉簡兮<hi>溱洧鄭兩水名蘭簡</hi>
孟子曰子産聽鄭國之政以其乗轝濟人於溱洧<lb/>
　　　　　洧水<lb/>
<pb n="KR3k0012_SBCK_063-4b"/>
說文曰洧出潁川陽城山東南入潁水經云出宻縣馬嶺<lb/>
山注云洧別源也<lb/>
詩曰子惠思我褰裳渉洧子不我思豈無他士<lb/>
傳曰鄭大水龍鬪于時門之外洧淵<hi>時門鄭城門也</hi>
　　　　　京水<lb/>
水經注曰京水發源京縣黄堆山東亦名祝東泉勢沸湧<lb/>
狀若鼎揚湯俗謂之京水也<lb/>
　　　　　索水<lb/>
水經注曰索水出京縣西南嵩渚山與關水同源分流即<lb/>
古旃然水也左傳謂楚伐鄭次旃然即此水名<lb/>
史記曰漢王敗於彭城韓信擊破楚兵於京索間以故項<lb/>
羽不能西<lb/>
　　　　　濮水<lb/>
<pb n="KR3k0012_SBCK_063-5a"/>
說文曰濮水出東郡濮陽南入鉅野<lb/>
水經曰瓠子河東北過禀丘縣爲濮水<lb/>
史記曰晉平公令師㳙皷琴未終師曠止之曰亡國之音<lb/>
也平公曰是何道出荅曰此師延所作也與紂爲靡靡之<lb/>
樂武王伐紂師延東走自投濮水之中故聞此聲必於濮<lb/>
水之上先聞此聲者國削問果於濮上得之<lb/>
莊子曰釣於濮水楚王使大夫二人先焉曰願以境内爲<lb/>
累莊子持竿不顧也<lb/>
　　　　　隕石水<lb/>
水經注曰睢陽有隕石水一名<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>溝左傳云隕石於宋五<lb/>
隕星也故老云此水有時竭涸五石存焉故名隕水石墜<lb/>
處爲澤<lb/>
　　　　　吕梁水<lb/>
<pb n="KR3k0012_SBCK_063-5b"/>
述征記曰彭城吕縣有吕梁水則莊子所稱文夫也<lb/>
列子曰孔子觀吕梁懸水三十仞流沫三十里黿鼉魚鼈<lb/>
不能游之數百歩而出𬒳髪行歌<hi>莊子亦載</hi>
　　　　　豪水<lb/>
水經注曰豪水出隂陵縣之陽亭北小屈石穴北注于淮<lb/>
莊子曰莊子與惠子遊於壕梁水上<lb/>
　　　　　汳水<hi>疋万切</hi>
水經曰汳水岀隂溝至浚儀縣北入睢水注云隂溝即浪<lb/>
蕩渠也亦言汳受旃然水<hi>字今作汴</hi>又云丹沁亂流於武德絶<lb/>
河南入陽合故汳兼丹水之稱河泲水斷汳承旃然而東<lb/>
目王賁灌大梁水出縣南而不逕其北夏水洪泛則是瀆<lb/>
津通故渠即隂溝也於大梁北又曰浚水矣故陳留風俗<lb/>
傳云浚水逕其北者也<lb/>
<pb n="KR3k0012_SBCK_063-6a"/>
　　　　　睢水<lb/>
漢書曰項羽與漢王戰于靈壁東漢軍大敗睢水爲之不<lb/>
流<lb/>
又地理志曰睢水首受陳留縣浪蕩渠<lb/>
水經曰睢水東逕睢陽縣又東過相縣南流當蕭縣南入<lb/>
淮<lb/>
又曰睢水又東經睢陽縣故城南積而爲蓬洪澤也<lb/>
又九州要記云睢陽水在宋城西<lb/>
又云渙水經新城南又東南合明溝水<lb/>
又曰傳云睢渙之間出文章天子郊廟御服岀焉尚書所<lb/>
謂厥篚織文者也<lb/>
　　　　　泗水<lb/>
說文曰泗受濟水東入淮<lb/>
<pb n="KR3k0012_SBCK_063-6b"/>
禮曰曽子謂子夏曰吾與尓事夫子於洙泗之間退而老<lb/>
於西河之上<lb/>
漢書地理志曰洙泗之水其民渉度㓜者扶老及魯道衰<lb/>
洙泗之間齗齗如也<lb/>
論衡曰儒書言孔子葬泗水泗水爲之却流此虚也泗水<lb/>
無知天神使之却流孔子生時何不使之尊敬乎<lb/>
水經注曰地理志曰泗岀濟隂乗氏縣又云出卞縣地經<lb/>
言北山皆爲非矣<lb/>
山海經泗水出魯東北余昔因公事㳂歷徐沇路經洙泗<lb/>
因令㝷其源流水出卞縣故城東南桃墟西北春秋昭公<lb/>
七年謝息納季孫之言以孟氏成邑與晉而遷于桃杜預<lb/>
曰魯國卞縣東南有桃墟丗謂之曰陶墟舜所處也井曰<lb/>
舜井皆爲非也墟有漏澤方一十五里澤西際阜俗謂之<lb/>
<pb n="KR3k0012_SBCK_063-7a"/>
嬀亭山蓋有陶墟舜井之言因復有嬀亭之名矣阜側有<lb/>
三石穴廣圎三四尺穴有通否水有盈漏漏則數夕之中<lb/>
傾陂竭澤矣左右居民識其將漏䂊以木彰穴口魚鼈暴<lb/>
鱗不可勝載矣自此連岡通阜西北四十許里岡之西際<lb/>
便得泗水之源也<lb/>
博物志曰泗水陪尾蓋斯阜矣石穴吐水五泉俱導泉穴<lb/>
各徑尺餘水源南側有一廟栝栢成林時人謂之原泉祠<lb/>
非所究也<lb/>
又曰漢景帝三年有白頸烏與黒烏群闘於吕縣白頸烏<lb/>
不勝墮泗水中死者數千<lb/>
　　　　　洙水<lb/>
水經曰洙水出泰山蓋縣臨樂山西南至卞縣入于泗注<lb/>
云洙水西南流盗泉水注云泉出卞城東北卞山之隂<lb/>
<pb n="KR3k0012_SBCK_063-7b"/>
論語考䜟曰水名盗泉仲尼不漱<lb/>
又注曰夫子教於洙泗之間今於城北二水之中即夫子<lb/>
領徒之所也<lb/>
從征記曰洙泗二水交於魯城東北十七里闕里有洙泗<lb/>
牆南北一百二十歩東西六十歩四門各有石閫北門去<lb/>
洙水百餘歩<lb/>
　　　　　沂水<lb/>
說文曰沂水出東海費東入泗一曰出㤗山蓋青州浸也<lb/>
水經曰沂水出㤗山蓋縣艾山注曰鄭玄云出沂山或云<lb/>
臨山水有二源南源所導丗謂之祚泉山北水所發俗謂<lb/>
之魚窮泉俱東南流合成一川<lb/>
論語曰暮春之月春服旣成冠者五六人童子六七人浴<lb/>
乎沂風乎舞雩詠而歸<lb/>
<pb n="KR3k0012_SBCK_063-8a"/>
西京雜記曰魯人秋胡娶妻三日而遊宦三年休還其婦<lb/>
採桑于郊胡至不識而恱之乃遺金一鎰妻曰妾夫遊官<lb/>
未返于兹三年未有衱辱如今日也不顧胡慙而退至家<lb/>
問妻何在母曰採桑于郊乃是向來挑者也夫妻俱慙遂<lb/>
赴沂水而死<lb/>
尸子曰韓雉見申羊於魯有龍飲於沂韓雉曰吾聞之岀<lb/>
見虎搏之見龍射之今弗射是不行吾聞也遂射之<lb/>
郡國志云小沂水今號爲長利圯上有橋即張良爲黄石<lb/>
公取履所<lb/>
　　　　　濰水<lb/>
水經注曰濰水導源濰山許愼吕忛云濰水出箕屋山<lb/>
淮南子曰濰出覆舟山盖廣異名也<lb/>
史記韓信與楚將龍且夾濰水而陳於此信夜令爲萬餘<lb/>
<pb n="KR3k0012_SBCK_063-8b"/>
囊盛沙以遏濰水引軍擊且僞退且追北信決水水大至<lb/>
且軍半不得渡遂斬龍且<lb/>
　　　　　汶水<lb/>
說文曰汶水出琅邪㤗山朱虚東入濰又云出㤗山菜蕪西<lb/>
南入濟<lb/>
從征記曰汶水岀萊蕪縣西南流又言自入萊蕪谷夾路<lb/>
連山數百里水黒多行石澗中出草藥饒松栢林灌綿濛<lb/>
崖壁相望或傾岑岨徑或廻巖絶谷清風鳴條山壑俱響<lb/>
陵髙谷深兼惴慄之懼危溪險徑有懸束之艱未岀谷十<lb/>
餘里有別谷在孤山下谷有清泉泉上數丈有石穴二口<lb/>
容人平行入穴丈餘髙九尺餘廣四五丈言是昔人居山<lb/>
之處薪㸑烟黔猶存谷中林木緻宻行人尠有能至矣又<lb/>
有　許山田引灌之蹤尚存出谷有平丘靣山傍水土人<lb/>
<pb n="KR3k0012_SBCK_063-9a"/>
悉以種麥云此丘不冝殖稷黍而冝麥齊人相承以殖之<lb/>
詩曰汶水湯湯行人彭彭<lb/>
周禮考工記曰狢踰汶則死地氣然也<lb/>
論語雍也曰季氏使閔子騫爲費宰子騫曰善爲我辭焉<lb/>
如有復我者則吾必在汶上矣<lb/>
傳曰齊人歸我汶陽之田<lb/>
　　　　　沐水<lb/>
水經云沐水出琅邪東莞縣西北山東南經東海厚丘縣<lb/>
梁天監二年三月土人張髙等五百餘人相率開鑿此溪<lb/>
引水漑田二百餘頃俗名爲紅花水東流入泗州漣水界<lb/>
　　　　　淄水<lb/>
水經曰淄水出㤗山萊蕪縣原山注云丗謂之原泉<lb/>
淮南子曰淄澠之水合易牙甞而知之<hi>淄澠齊二水也</hi>
<pb n="KR3k0012_SBCK_063-9b"/>
新序曰齊有田巴先生者行脩於内智明於外齊君聞其<lb/>
賢聘而問政焉田巴對曰政在正身正身之夲在於羣臣<lb/>
大王召臣臣改制前飾將造公門問於臣妾曰奚若妾愛<lb/>
臣將出門問從者從者畏臣據臨淄水而觀影然後自知<lb/>
醜惡也今齊之臣妾諌王者非特二人王如臨淄水見巳<lb/>
之惡過而能敃斯齊國治矣<lb/>
　　　　　澠水<lb/>
水經注曰澠水出營丘城東丗謂之漢湊水入于時水<lb/>
傳曰有酒如澠<lb/>
太平御覽卷第六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_055-1a"/>
太平御覽卷第五十五<lb/>
　地部二十<lb/>
　　窟　野　郊<lb/>
　　　　　窟<lb/>
禮記曰古未有宫室冬居營窟夏居橧巢也<lb/>
左傳曰鄭伯有嗜酒爲窟室而夜飲擊鍾焉朝至未巳朝<lb/>
者曰公焉在曰吾公在壑谷<hi>壑谷窟室也</hi>
史記曰呉公子光之謀王僚也專諸謂曰王僚可殺也公<lb/>
子光乃伏士於窟室中而具酒請王僚使專諸置匕首魚<lb/>
炙之中專諸擘魚因以刺王僚王僚立死<lb/>
戰國䇿曰馮煖謂孟嘗君曰兎有三窟僅得免死君始一<lb/>
窟未得髙枕而卧也請爲君復鑿二窟乃西遊於梁謂梁<lb/>
惠王曰齊於其臣孟嘗君諸侯先迎者國富兵強梁王乃<lb/>
<pb n="KR3k0012_SBCK_055-1b"/>
聘以爲相齊王聞之懼乃請反國馮煖使請先致祭器立<lb/>
宗廟於薛三窟巳就煖之力也<lb/>
晉書曰王衍用弟澄爲荆州從弟敦爲青州曰荆有漢江<lb/>
之固青有負海之險吾留於此足爲三窟<lb/>
王隱晉書曰魏末有孫登字公和汲郡共人也無家屬時<lb/>
人於汲縣北山土窟中得之<lb/>
崔鴻十六國春秋前秦録曰張忠字巨和中山人也永嘉之<lb/>
亂隱於秦山端拱若尸無琴書之適不脩經典勸教但以至<lb/>
道虚無爲宗其居也依崇巖幽谷鑿地爲窟室弟子亦窟<lb/>
居去忠六十餘歩五日一朝其教也以形不以言弟子受<lb/>
業觀形而退<lb/>
淮南子曰鳥飛反郷兎走歸窟<lb/>
典略曰蘇秦與張儀始俱東學於齊鬼谷先生皆通經藝<lb/>
<pb n="KR3k0012_SBCK_055-2a"/>
百家之言鬼谷弟子五百餘人爲作窟深二丈曰有能獨<lb/>
下在窟中說使泣者則能分人主之地矣秦下說之鬼谷<lb/>
泣下沾衿秦與儀記一體也<lb/>
又曰董卓雖親愛吕布然時醉則罵以刀劒擊之不中而<lb/>
後止布恐終𬒳害乃私與司徒王允及尚書令士孫端謀<lb/>
養死士於窟室三年四月天子疾瘳卓詣宫賀布先置死<lb/>
士以邀之卓嚴駕岀馬躓不肯行心恠之欲還布勸使行<lb/>
到宫門入掖門死士交㦸刺卓墮車頋布所在布下馬曰<lb/>
有詔遂殺之<lb/>
列仙傳曰歷陽有彭祖仙窟請雨輙得也<lb/>
神仙傳曰李意其蜀人於成都角作一圡窟居之冬夏單<lb/>
衣髪長剪去之皆使長五寸或百日二百日三百日不岀<lb/>
窟<lb/>
<pb n="KR3k0012_SBCK_055-2b"/>
郡國志曰相州隆慮山有一洞去地千仞俗謂聖人窟下<lb/>
有小山孤竦謂之玉女樓仙人臺亦曰香爐峯也<lb/>
又曰馬邑白道齊坂有土穴岀泉即琴操謂飲馬長城窟也<lb/>
秦州記曰河崖傍有二窟一曰唐術窟深四十餘丈髙四十<lb/>
餘丈中有三佛寺流泉浴池鑿石作丈六像三百餘區其<lb/>
西二里則曰時亮窟髙百丈廣二十丈深三十丈亦有泉<lb/>
水藏古書五卷<hi>唐術時亮皆古之孝行士也</hi>
又曰州圖經曰唐術窟在郡西龍支谷彼人亦罕有至者<lb/>
其窟内有物若似今書卷因謂之精巖巖内時見神人往<lb/>
還蓋古仙所居耳羗胡懼而莫敢近又謂鬼爲唐術故指<lb/>
此爲唐術窟<lb/>
豫章記曰豐城縣有雷孔章掘神劒窟方廣七八丈<lb/>
王韶之南康記曰神源下流百里有峽兩岸皆髙山峽下<lb/>
<pb n="KR3k0012_SBCK_055-3a"/>
數十里有蛟龍窟時時有霧氣耆宿云此通南康縣去此<lb/>
穴由百餘里甞有宿其口者夜遇暴雨水器物乃流出彼此<lb/>
如其然<lb/>
　　　　　野<lb/>
說文曰野郊外也<lb/>
周易曰龍戰于野其血玄黃<lb/>
又曰同人于野亨利渉大川乾行也<hi>王弼曰所以乃能同人于野亨利渉大川</hi>
<hi>非二之所能也是乾之所行也</hi>
又曰上古穴居而野處後世聖人易之以宫室<lb/>
書曰啓與有扈戰于甘之野作甘誓<lb/>
又曰大野旣瀦東原厎平<lb/>
又曰伊尹相湯伐桀升自陑遂與桀戰于鳴條之野<hi>孔安國曰</hi>
<hi>地在安邑之西</hi>
<pb n="KR3k0012_SBCK_055-3b"/>
又曰髙宗夢得說審厥象傍求于天下說築傳巖之野惟<lb/>
肖<lb/>
又曰王曰來說台小子舊學于甘盤旣乃遯于荒野入宅于<lb/>
河<hi>旣學而中廢業遯居田野河洲也</hi>
又曰歸馬于華山之陽放牛于桃林之野示天下弗復用<lb/>
又曰武王伐紂至于牧野乃誓<lb/>
毛詩曰野有死<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>惡無禮也林有撲樕野有死鹿白茅純<lb/>
束<lb/>
又曰燕燕于飛差池其羽之子于歸逺送于野<lb/>
又曰野有蔓草零露團兮<lb/>
又曰葛生蒙楚蘝蔓于野予美亡此誰與獨處<hi>毛萇曰喻婦人外成</hi>
<hi>扵它家謂其君子從軍未還未知死生</hi>
又曰蜎蜎者蜀烝在桑野敦彼獨宿亦在車下<hi>鄭玄曰蜀特行乆處</hi>
<pb n="KR3k0012_SBCK_055-4a"/>
<hi>桒野有似勞苦者</hi>
詩曰鴻鴈于飛肅肅其羽之子于征劬勞于野<lb/>
又曰鶴鳴于九臯聲聞于野<lb/>
又曰我行其野蔽芾其樗㛰姻之故言就爾居<lb/>
又曰我征徂西至于艽野<lb/>
又曰殷啇之旅其㑹如林矢于牧野維予侯興<lb/>
又曰京師之野于時處處于時廬旅于時言言于時語語<lb/>
<hi>鄭玄曰京地衆民所居之野舎其賔旅言其所當言語也</hi>
又曰駉駉牧馬在坰之野<lb/>
韓詩外傳曰孔子出遊少原之野有婦人哭甚哀問之婦<lb/>
人曰向刈薪亡吾蓍簮是以哀也非傷亡簮其不忘故也<lb/>
禮記曰季春之月命司空曰時雨將降下水上騰循行國<lb/>
邑周視原野脩利堤防<lb/>
<pb n="KR3k0012_SBCK_055-4b"/>
又曰舜勤衆事而野死鯀鄣洪水而殛死<lb/>
周禮曰大司徒之職掌建邦之土地之圖而辯其邦國都<lb/>
鄙之數制其畿疆而溝封之設其社稷之壝而樹之田主<lb/>
各以其野之所冝木遂以名其社與其野<hi>壝壇與堳埰也</hi>
又曰惟王建國辨方正位體國經野<lb/>
又曰以九伐之法正邦國野荒民散則削之<lb/>
又曰甸師掌共野果蓏之薦<lb/>
又曰遂人掌邦之野凢事致野役而師田作野民帥而至<lb/>
掌其政治禁令凢國祭祀共野牲野職凢賔客令脩野道<lb/>
而委積<hi>委積於廬宿市</hi>經田野造縣鄙形體之法皆有地域溝樹<lb/>
之入野職野賦于王府<lb/>
又曰野廬氏掌達國道路至于四畿比國郊野之道路宿<lb/>
息井樹<lb/>
<pb n="KR3k0012_SBCK_055-5a"/>
又曰大司寇之職以五刑糺萬民一曰野刑上功糺力<hi>刑亦</hi>
<hi>法也功農功力勤力</hi>
又曰縣士掌野合掌其縣之民數糺其戍令而聽其獄訟<lb/>
左傳曰辛有適伊川見𬒳髮祭於野者曰不及百年此其<lb/>
戎乎其禮先亡矣<lb/>
又曰鄭伯亨趙孟于垂隴伯有賦鶉之賁賁趙孟曰牀苐<lb/>
之言不踰閾況在野乎非使人之所得聞<lb/>
又曰崔氏之亂申鮮虞僕賃於野以䘮莊公楚人召之遂<lb/>
如楚爲右尹<lb/>
又曰子産之從政也擇能而使之禆諶能謀謀於野則獲<lb/>
謀於邑則否鄭國將有諸侯之事子産乃令禆諶乗以適<lb/>
野使謀可否而告馮簡子使断之<lb/>
又曰鸜鵒之羽公在外野往饋之焉<lb/>
<pb n="KR3k0012_SBCK_055-5b"/>
又曰齊悼公使朱毛遷安孺子於駘不至殺諸野幕之下<lb/>
爾雅曰邑外謂之牧牧外謂之野<lb/>
春秋合成圖曰堯母慶都蓋大帝之女生於斗維之野常<lb/>
三河東南天大雷電有血流潤大石之中生慶都<lb/>
管子曰萬乘之國兵不可以無主地博大野不可以無吏<lb/>
野無吏則無蓄積<hi>野無田夫則人墮本業故無蓄積</hi>
又曰行其田野視其耕耘計其農事而飢飽之國可知也<lb/>
其耕之不深耘之不謹地冝不任草田多穢耕者不必肥<lb/>
荒者不必墝其野草田多而闢田少者雖不水旱飢國之<lb/>
野<lb/>
淮南子曰孔子行於東野馬食農夫之稼野人怒取其馬<lb/>
而擊之使子貢往說之畢辭而弗能得乃使馬圉往說之<lb/>
野人大喜解馬而與之<lb/>
<pb n="KR3k0012_SBCK_055-6a"/>
又曰上遊乎霄雿之野下岀乎無垠鄂之門<hi>髙誘曰霄雿髙峻之貌也</hi>
<hi>垠鄂無形之貌也霄讀縓綃雿讀若翟氏之翟也</hi>
國語曰<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>季使舎於兾野<hi>賈逵曰<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>季晉臣兾野晉地</hi>兾缺耨其妻饁<lb/>
之敬相待如賔從而問之曰兾芮之子也與之歸<lb/>
家語曰叔孫氏之車士曰鉏啇<hi>車士將車者啇于姓也鉏啇名也</hi>採薪於<lb/>
大野獲麟焉折前左足載歸叔孫以爲不祥棄郭外告孔<lb/>
子曰　而角者何也孔子往觀曰麟也孰爲來哉孰爲來<lb/>
哉<lb/>
吕氏春秋曰禹東至搏木之地青差之野<hi>高誘曰青差東方之野也</hi>
帝王世紀曰黃帝與神農氏戰於阪泉之野<lb/>
又曰炎帝殺蚩尤於中兾名其地曰絶轡之野<lb/>
又曰湯時大旱殷吏卜曰當以人禱湯曰吾所爲謂自當<lb/>
遂齋戒剪髮断爪巳爲牲禱於桒林之野告於上天巳而<lb/>
<pb n="KR3k0012_SBCK_055-6b"/>
雨大至<lb/>
又曰棄恤民勤稼盖封地方百里廵教天下死於黒水之<lb/>
間潢渚之野<lb/>
又曰秦自非子受封至昭王滅周之歳在大梁前後七遷<lb/>
皆在禹貢雍州之域荆山終南敦物之野東井輿鬼之分<lb/>
鶉火之次也<lb/>
焦贑易林曰舜升大禹石夷之野徴詣王庭拜治水土<lb/>
又曰多載重負捐棄於野徒勞但苦頋無誰予<lb/>
水經注曰自朝歌以南墍清水圡地平衍據臯跨澤悉坶<lb/>
野矣<lb/>
　　　　　郊<lb/>
說文曰距國百里曰郊<lb/>
爾雅曰邑外曰郊<lb/>
<pb n="KR3k0012_SBCK_055-7a"/>
易曰宻雲不雨自我西郊<lb/>
又曰同人于郊無祗悔<lb/>
詩曰子子干旄在浚之郊<lb/>
又曰逝將去汝適彼樂郊<lb/>
禮記月令曰立春之日天子親率公卿諸侯大夫以迎春<lb/>
於東郊<lb/>
又曰天子親耕於南郊以共粢盛王后蠶於北郊以共純<lb/>
服諸侯耕於東郊亦以共粢盛夫人蠶於北郊以共冕服<lb/>
又曰因吉土以饗帝于郊<lb/>
周禮曰閭師掌國中及四郊之民六畜之數以任其力以<lb/>
待其政令以時徴其賦<lb/>
又曰正歳帥其属而慮禁令于國及郊野<hi>去國百里爲郊郊外曰野</hi>
又小宗伯之職掌建國之神位若大甸則帥有司而饁獸<lb/>
<pb n="KR3k0012_SBCK_055-7b"/>
于郊<hi>有司大司馬之属饁饋也以禽饋四方之神於郊</hi>
漢書曰王莽天鳯四年八月莽親之南郊鑄作威斗其日<lb/>
大寒百官人馬有凍死者<lb/>
老子曰天下無道戎馬生於郊<lb/>
太平御覽卷第五十五<lb/>
</p>
<p>
</p>
  </div>
</body>
</text>
</TEI>
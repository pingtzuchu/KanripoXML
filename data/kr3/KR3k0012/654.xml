<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_654-1a"/>
太平御覽卷第六百五十四<lb/>
　釋部二<lb/>
　　　　　奉佛<lb/>
袁宏後漢紀曰楚王英好遊俠交通賔客晚節喜黄老脩<lb/>
浮圖祠八年上臨辟雍禮畢詔天下死罪得以縑贖罪英<lb/>
遣郎中令詣彭城曰臣託在藩蔽無以率先天下過悪素<lb/>
積喜聞大恩謹奉黄縑二十五疋白紈五疋以贖其愆楚<lb/>
相以聞詔曰楚王誦黄老之微言尚浮圖之仁祠㓗齋三<lb/>
月與神爲誓有何嫌懼而贖其罪令還縑紈以供桑門之<lb/>
盛饌<lb/>
晉書曰何充性好釋典崇修佛寺供給涉門以數百縻費<lb/>
臣億而不恡也親友至貧乏無所施遺以此獲譏於丗阮<lb/>
𥙿常戯之曰卿志大宇宙勇邁終古充問其故𥙿曰我圖<lb/>
<pb n="KR3k0012_SBCK_654-1b"/>
數千户郡尚不能得卿圖作佛不亦大乎于時郗愔及弟<lb/>
曇奉天師道而充與弟准崇信釋氏謝萬譏之云一郗謟<lb/>
於道二何倿於佛<hi>丗說亦云</hi>
又曰王恭性雖抗直而闇於機㑹自矜貴不閑用兵尤信<lb/>
佛遒臨刑猶誦經神色無懼<lb/>
宋書謝靈運傳曰㑹稽太守孟顗事佛精懇而爲靈運所<lb/>
譏甞謂顗曰得道應湏惠業丈人生天當在靈運前成佛必<lb/>
在靈運後顗深恨此言<lb/>
又曰袁粲字景倩㓜孤祖哀之名曰愍孫孝武即位稍遷<lb/>
尚書吏部郎文帝諱日君臣並於中興寺八関齋中食竟<lb/>
愍孫别與黄門郎張淹更進魚肉食尚書令何尚之奉法<lb/>
素謹密以白孝武並免官<lb/>
又曰范泰暮年事佛甚精於宅西立祗洹精舎<lb/>
<pb n="KR3k0012_SBCK_654-2a"/>
又曰宋明帝頗好玄理以周顒有辭義引入殿内親近宿<lb/>
直帝所爲慘毒之事顒不敢顯誦經中因縁罪福事帝亦<lb/>
爲之止顒音辭辯麗長於佛理著三宗論言空假義西涼<lb/>
州智林道人遺顒書深相賛美言捉塵尾來四十餘載頗<lb/>
見宗録唯此途白黒無一又得者爲之發病非意此音猥<lb/>
來入耳其見重如此<lb/>
齊書曰竟陵王子良甞招致名僧講論佛法造經唄新聲<lb/>
又文惠太子同好釋氏甚相友悌子良敬信尤篤數於邸<lb/>
園營齋戒大集朝臣衆僧至賦食行水或躬親其事世頗<lb/>
以爲失宰相躰武帝不豫子良啓進沙門於殿户前誦經<lb/>
武帝爲感夢見優曇鉢花于經案宣旨使御府以銅爲華<lb/>
插御床四角<lb/>
又曰晉安王子懋字雲昌武帝第七子也廉譲好學年七<lb/>
<pb n="KR3k0012_SBCK_654-2b"/>
歳時母阮淑媛甞病危篤請僧行道有獻花供佛者衆僧<lb/>
以銅罌盛水漬其莖欲花不萎子懋流涕禮佛曰若使阿<lb/>
姨因此和勝願諸佛令花竟齋不萎七日齋畢花更鮮紅<lb/>
視<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>中稍有根鬚<lb/>
又曰吴興有項羽神護郡㕔事太守到郡必湏祀以軛下<lb/>
牛李安人奉佛法不與神牛着履上㕔事又於㕔上設入<lb/>
關齋俄而牛死<lb/>
又曰滕曇恭南昌人也年五歳母楊氏患熱思食寒瓜土<lb/>
俗所不産曇恭歷訪不能得衘悲哀切俄遇一桑門問其<lb/>
故曇恭具以告桑門曰我有兩瓜分一相遺還以與母舉<lb/>
室驚異尋訪枽門莫知所在及父母卒晝夜哀慟時忽有<lb/>
神光自門而起俄見佛像及夾侍之儀容光顯著自門而<lb/>
入曇恭家人大小咸共禮拜乆之乃㓕逺近道俗咸傳之<lb/>
<pb n="KR3k0012_SBCK_654-3a"/>
梁書曰廬江何伯璵<hi>與弟㓜璵俱厲</hi>節操伯璵卒㓜璵好佛法剪落<lb/>
長齋持行精苦兄弟年並八十餘<lb/>
又曰范雲從父母兄縝字子真時竟陵王子良盛招賔客<lb/>
縝亦預焉子良精信釋教而縝盛稱無佛子良曰君不信<lb/>
因果何得有冨貴貧賤縝荅曰人生如樹花同發隨風而<lb/>
墮自有拂簾幌墮於茵席之上有閡籬墻落於溷糞之中<lb/>
墮茵席者殿下是也落糞溷者下官是也貴賤雖復殊途<lb/>
因果竟在何處乎子良不能屈<lb/>
又曰武帝大弘佛敎而親自講說太子亦素信三寳徧覽<lb/>
衆經乃於宫内别立慧義殿專爲法集之所招引名僧自<lb/>
立三諦法義普通元年甘露降於慧義殿咸以爲至德所<lb/>
感<lb/>
又曰何㣧居虎丘西寺講經學僧徒隨之常禁殺有虞人<lb/>
<pb n="KR3k0012_SBCK_654-3b"/>
逐鹿徑來趍㣧伏不動又有異鳥如鶴紅色集講堂馴狎如<lb/>
家禽𥘉開善寺藏法師與㣧遇於秦望山後還都卒於鍾<lb/>
山死曰㣧在波若寺見一名僧授㣧香炉奩并凾書曰貧<lb/>
道發自楊都呈何居士言訖失所在開凾乃是大莊嚴論<lb/>
世中未有訪之香炉乃藏公所常用又於寺内立明珠柱<lb/>
柱乃七日夜放光昭明太子欽其徳遣舎人何思澄致手<lb/>
令以襃美之<lb/>
又曰建平王大球簡文第十七子也性明惠夙成𥘉侯景<lb/>
圍臺城武帝素歸心釋教毎發誓願恒云若有衆生應受<lb/>
諸苦諱身當代時大球年甫七歳聞而驚謂母曰官家尚<lb/>
爾兒安敢辭乃六時禮佛亦曰凢有衆生應獲苦報悉大<lb/>
球代受其早惠如此<lb/>
又曰大中元年都下疫甚帝於重雲殿爲萬姓設救苦齋<lb/>
<pb n="KR3k0012_SBCK_654-4a"/>
以身爲禱九日辛未幸同泰寺設四部無遮大㑹上釋服<lb/>
御法衣清浄大捨以便省爲房用素瓦器乗小車私人執<lb/>
役甲午昇法座爲大衆講涅槃經癸卯群臣以億萬奉贖<lb/>
衆僧黙然乙酉百辟詣寺東門奉表請還宫三請乃許帝<lb/>
三荅書前後並稱頓首中大同元年三月幸同泰寺講三<lb/>
惠經乃捨身爲奴皇太子巳下群臣出錢億萬奉贖是夜<lb/>
同泰寺爲天火所燒畧盡二年帝昇光嚴殿講三惠經又<lb/>
捨身群臣以億萬奉贖僧衆嘿然百辟詣鳯莊門上表請<lb/>
帝帝三荅皆稱頓首丁亥服衮冕還宫髙祖自𥘉捨身後<lb/>
或書經坐禪盡日不食又於元光殿坐師子座講金字經<lb/>
又曰貞陽侯明俘執至魏魏帝引見明及諸將送晉陽渤<lb/>
海王髙澄禮明甚重謂曰王與梁主和好十有餘年聞彼<lb/>
禮佛文常云爲魏主及先王此甚是梁主厚意不謂一朝<lb/>
<pb n="KR3k0012_SBCK_654-4b"/>
失信致使紛擾因欲與梁通和<lb/>
又曰𥘉武帝軍東下用不足建安王偉取襄陽寺銅佛以<lb/>
爲錢冨僧藏鏹多加毒害後遂悪疾性多恩惠尤愍窮之<lb/>
毎祁寒積雪則遣人載樵米隨乏絶者賦給之晚年崇信<lb/>
佛理尤精玄學著二暗義製性情幾神等論義僧寵及<lb/>
周捨殷鈞陸倕並名精解而不能屈<lb/>
又曰到漑少有美名家門雍睦兄弟特相友愛𥘉與弟洽<lb/>
洹同居一齋洽卒後便捨宅爲寺蔣山有延賢寺漑家世<lb/>
所立漑所得禄俸皆充二寺因断腥膻終身𬞞食别營小<lb/>
室朝夕僧徒禮誦武帝每月三致淨饌恩禮甚篤性不好<lb/>
交遊及卧疾門可羅雀太清二年卒臨終勒子孫薄葬之<lb/>
禮言訖便屏家人請僧讀經譛㖵及卒顔色如恒手屈二<lb/>
指即佛道所云得果也<lb/>
<pb n="KR3k0012_SBCK_654-5a"/>
又曰周弘正善玄理爲當丗所宗藏法師於開善寺講說<lb/>
門徒數百弘正年少未知名着紅禈錦絞髻踞門而聽衆<lb/>
人蔑之弗譴也旣而乗間進難舉座　傾聽法師疑非丗<lb/>
人覘知大相賞狎<lb/>
又曰劉慧斐字宣文彭城人也少博學能属文起家梁安<lb/>
成王法曹行叅軍常還都途經尋陽遊於匡山遇處士張<lb/>
孝秀相得甚懽遂有終焉之志因不仕居東林寺又於山<lb/>
北構園一所號曰離垢園時人仍謂爲離垢先生慧斐先<lb/>
明釋典攻篆隷在山手冩佛經二千餘卷常所續者百餘<lb/>
卷晝夜行道孜孜不怠逺近欽慕之簡文臨江州遺以几<lb/>
杖論者云自逺法師没後將二百年始有張劉之盛矣<lb/>
又曰庾詵普通中詔以爲黄門侍郎稱疾不起晚年尤遵<lb/>
釋教宅内立道塲環繞禮懴六時不輟誦法華經毎日一<lb/>
<pb n="KR3k0012_SBCK_654-5b"/>
徧後夜中忽見一道人自稱願公容止甚異呼詵爲上行<lb/>
先生授香而去中大通四年因寢忽驚覺曰願公復來不<lb/>
可乆駐顔色不變言終而亡舉室咸聞空中唱上行先生<lb/>
巳去彌㢮浄域矣武帝聞而下詔謚節處士以顯髙烈<lb/>
又曰張孝秀字文逸長六尺餘白晳羙鬚眉仕州中從事<lb/>
史後歸山居東林寺有田數十頃部曲數百人率以力田<lb/>
盡供山衆博渉群書專精釋典僧有虧戒律者集衆佛前<lb/>
作羯磨而笞之多能改過<lb/>
又曰馬樞字理要扶風郿人也博極經史尤善佛教邵陵<lb/>
王綸爲南徐州刺史素聞其名引爲學士綸時自講大品<lb/>
經令樞講維摩老子周易同日發題道俗聽者二千人王欲<lb/>
極觀優劣乃謂衆曰與馬學士論議必使屈服不得空立<lb/>
主客於是學者各起問端樞依次剖判開其宗㫖論者拱<lb/>
<pb n="KR3k0012_SBCK_654-6a"/>
黙聽授而巳綸甚佳之<lb/>
陳書曰後主沈皇后諱婺華身居儉約唯尋閱圖史及釋<lb/>
典爲事常遇歳旱自暴而誦佛經應時雨降陳亡入隋及<lb/>
煬帝崩自廣陵過江於毗陵天静寺爲尼名觀音<lb/>
又曰孫瑒常於山齋設講肆集玄儒之士冬夏資奉爲學<lb/>
者所稱而處巳率易不以名位驕物時皇興寺朗法師該<lb/>
通釋典瑒毎造講筵時有抗論法侣莫不傾心<lb/>
又曰徐陵少而崇信釋教經論多所解釋後主在東宫令<lb/>
陵講大品經義學名僧自逺雲集毎講筵啇較四座莫能<lb/>
與之抗<lb/>
又曰徐孝克後東遊居錢塘之仕義里與論釋典遂通三<lb/>
論每日二時旦講佛經晚講禮傳道俗受旨數百人天嘉<lb/>
中除剡令非其好也太建四年徴爲祕書丞不就乃𬞞食<lb/>
<pb n="KR3k0012_SBCK_654-6b"/>
長齋持菩薩戒晝夜講誦法華經陳亡入長安隋文帝聞<lb/>
名行召令於尚書都堂講金剛般若經尋授國子愽士<lb/>
以疾卒年七十三臨終正坐念佛室内有非常香氣隣里<lb/>
皆驚異之<lb/>
又曰傳縡㓜聦敏七歳誦古詩賦至十餘萬言長好學能<lb/>
属文陳文帝召爲撰史學士縡篤信佛教從與皇惠明法<lb/>
師三論盡通其學𥘉有大心寺曇法師著無諍論以詆之<lb/>
縡乃爲明道論用釋其難<lb/>
隋書曰姚察煬帝即位授太子内舎人大業二年終于東<lb/>
都遺命薄葬毎日設清水齋食菜果　菜𥘉察欲讀<lb/>
一藏經並巳究竟將終曽無痛惱但西向坐正念云一切<lb/>
空寂其後身躰柔軟顔色如恒<lb/>
唐書曰白居易㑹昌中罷太子少傅致仕與香山僧如滿<lb/>
<pb n="KR3k0012_SBCK_654-7a"/>
結香火社毎肩輿徃來自稱香山居士常冩其文集送江<lb/>
州東西二林寺洛城香山聖善寺如佛書雜傳例流行<lb/>
之遺命葬於香山如滿師塔之側<lb/>
又曰裴休家丗奉佛休尤深於釋典太原鳯翔近名山多<lb/>
僧寺視事之隙逰踐山林與義學僧講求佛理中年後不<lb/>
食葷血恒齋戒屏嗜欲香炉貝典不離齋中咏歌賛唄以<lb/>
爲法樂與尚書紇干泉皆以法號相字　時人重其髙<lb/>
㓗而鄙其太過<lb/>
又曰元和中憲宗迎鳯翔法門寺佛骨至京師留禁中三<lb/>
日乃送諸寺王公士庻奔走施捨如不及韓愈上䟽極陳<lb/>
其弊貶潮州刺史<lb/>
洛陽伽藍記曰奉朝請孟仲暉者武威人也父金城太守<lb/>
暉志性聦朗學兼釋氏四諦之義窮其指歸恒與沙門論<lb/>
<pb n="KR3k0012_SBCK_654-7b"/>
議時號爲玄宗先生<lb/>
談藪曰王玄謨爽邁不群北征失律法當死夢人謂之曰<lb/>
汝誦觀音經千遍可免禍謨曰命懸旦夕千遍何由可<lb/>
得乃口授云觀丗音南無佛與佛有因與佛有縁佛法相<lb/>
縁常樂我浄朝念觀丗音暮念觀丗音念念從心起念佛<lb/>
不離心而誦滿千遍將就戮將軍沈慶之諌遂免<lb/>
又曰梁髙祖崇信佛道於建業起同泰寺又於故宅立光<lb/>
宅寺皆窮極工巧殫竭財力百姓怨苦殆不聊生自以其<lb/>
身施同泰寺爲奴朝廷共斂珎寳贖之有事佛精苦者輙<lb/>
加以菩薩之號其下書皆云皇帝菩薩<lb/>
又曰崔光常晝坐讀佛經有鴿入懷縁臂上肩乆之道俗<lb/>
嗟異<lb/>
太平御覽卷第六百五十四<lb/>
</p>
<p>
</p>
  </div>
</body>
</text>
</TEI>
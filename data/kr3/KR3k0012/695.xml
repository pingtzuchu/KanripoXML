<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_695-1a"/>
太平御覽卷第六百九十五<lb/>
　服章部十二<lb/>
　　𥜗　袴　袴褶<lb/>
　　　　𥜗<lb/>
說文曰𥜗短衣也一日　衣<hi>温也奴案反</hi>
釋名曰𥜗煗也言温煗也單𥜗如𥜗而無絮也反閇𥜗<lb/>
之小者也却向着之領含於項反於背後開其衿<lb/>
漢書曰班伯爲侍中與王許子弟爲群在於綺𥜗紈袴之<lb/>
間非其好也<lb/>
又曰昌邑王𬒳廢太后𬒳珠𥜗<hi>如淳曰以珠飾𥜗晉書曰貫珠爲𥜗</hi>盛服坐<lb/>
武帳中王前聽詔<lb/>
又曰哀帝以東園祕器珠𥜗玉押皆䂊以賜董賢<lb/>
東觀漢記曰廉范字叔度爲蜀郡太守舊禁制民夜作范<lb/>
<pb n="KR3k0012_SBCK_695-1b"/>
毀削先令百姓爲便歌之曰廉叔度來何暮不禁火民安<lb/>
作平生無𥜗今有五袴<lb/>
又曰來歙詣雒見上上大喜解所𬒳䄡𥜗衣賜歙<lb/>
又曰第五倫性節儉爲二千石常衣布𥜗<lb/>
又曰梁鴻妻孟氏女布𥜗袴裙鴻曰此真梁鴻妻也<lb/>
魏志曰管寜常着皂帽布𥜗隨時單複<lb/>
晉令曰旄頭羽林着韋腰𥜗<lb/>
齊書曰武陵昭王曄過竟陵王子良宅冬月道逢乞人脫<lb/>
𥜗與之子良見曄衣單進𥜗於曄曄曰我與向人亦復何<lb/>
異<lb/>
梁書曰頋恊少清介有志操𥘉爲廷尉正冬服單薄寺卿<lb/>
蔡法度欲解𥜗與之憚其清嚴不敢發口謂人曰我願解<lb/>
身上𥜗與頋郎難衣食者竟不敢以遺之<lb/>
<pb n="KR3k0012_SBCK_695-2a"/>
又曰郭祖深清儉常服故布𥜗<lb/>
又曰索君正爲豫章内史性不信巫邪有師丗榮稱道術<lb/>
爲一郡巫長君正在郡小疾主簿熊丘問巫師云須疾者<lb/>
衣爲信命君正以所着𥜗與之事竟取𥜗云神將送與北<lb/>
斗君君正使檢諸身於衣裹獲之以爲亂政即刑於市而<lb/>
焚神一郡無敢行巫<lb/>
後魏書曰髙祖復至鄴見公卿曰朕昨日入城見車上婦<lb/>
人冠帽而着小𥜗襖者尚書何爲不察任城王澄曰着者<lb/>
猶少帝曰任城意欲全着乎一言可以喪邦其斯之謂可<lb/>
命史官書之<lb/>
東宫舊事曰太子納妃有紫縠𥜗綘紗繡縠𥜗<lb/>
呉越春秋曰勾踐與妻入臣呉夫人衣無縁之裳左開之<lb/>
𥜗　以飬馬<lb/>
<pb n="KR3k0012_SBCK_695-2b"/>
又曰呉王闔閭葬女以珠𥜗之寳<lb/>
鍾離意别傳曰意爲司徒侯覇府議曹掾詔送三百人到<lb/>
河北遇隆冬到弘農意輒使屬縣令出錢與徒作𥜗袴光<lb/>
武謂侯霸曰君所使吏仁恕用心乎<lb/>
列仙傳曰細伯子者冬着單衣盛暑𥜗袴<lb/>
列異傳曰東海君以織成青𥜗遺陳節方<lb/>
述異記曰乾羅者慕容廆之十一丗祖也着金銀𥜗鎧乗<lb/>
白馬金銀鞍勒自天而墜鮮卑神之推爲君長<lb/>
西京雜記曰趙飛鷰爲皇后其弟在昭陽殿上遺織成上<lb/>
𥜗<lb/>
吕氏春秋曰子産治鄭鄧析務難之約民大獄一衣小獄<lb/>
𥜗袴鄭國大亂子産殺鄧析而民服<lb/>
桓譚新論曰待詔景子春素善占坐事繫其婦朱君至獄<lb/>
<pb n="KR3k0012_SBCK_695-3a"/>
門通言遺𥜗袴子春驚曰朱君來言與朱爲珠袴而𥜗中<lb/>
絶者也我當誅斷也後遂腰斬<lb/>
丗說曰司馬宣王從遼東還有六十假士寒凍于車乞一<lb/>
𥜗公乞之酒左右曰官不少𥜗可賜之公乞之酒曰𥜗官<lb/>
中物臣無私施<lb/>
語林曰謝鎮西着紫羅𥜗據胡牀彈琵琶作大道曲<lb/>
夢書曰上𥜗爲大夫婦人夢之得賢夫也<lb/>
束晢近遊賦曰繫明𥜗以御冬<lb/>
古詩曰羅敷好蠶桑採桑城南隅紺綺爲下裳紫綺爲上<lb/>
𥜗<lb/>
又曰妾有繡腰𥜗葳㽔金縷光<lb/>
陸機與長沙夫人書曰士璜亡恨一𥜗少便以機新𥜗衣與之<lb/>
　　　　　袴<lb/>
<pb n="KR3k0012_SBCK_695-3b"/>
說文曰袴脛衣也<lb/>
釋名曰袴跨也兩股各跨別也留冀州所名大禢下至膝<lb/>
者也留牢也幕絡在衣表<lb/>
方言曰齊魯之間袴謂之褰或謂之襱<hi>音襱</hi>関西謂之袴大<lb/>
袴謂之倒頓小袴謂之芙蓉衫楚通語也<lb/>
史記曰屠岸賈攻趙務朔等妻晉成公姊有遺腹公宫匿<lb/>
之生男屠岸賈索於宫中夫人置兒袴中祝曰趙宗若滅<lb/>
即號若不滅即無聲乃索兒竟無聲<lb/>
又後魏書云平文皇后王氏年十三因事入宫得幸於平<lb/>
文生昭成平文崩昭成在襁褓時國有内難將害帝子后<lb/>
匿帝於袴中呪曰若天祚未終者汝無聲遂良乆不啼得<lb/>
免於難○又曰淮隂屠中少年有侮韓信者衆辱之曰信能<lb/>
死刺我不能出我袴<hi>徐廣曰袴服也袴亦作跨</hi>於是視之俛出袴下蒲伏<lb/>
<pb n="KR3k0012_SBCK_695-4a"/>
一市皆笑信以爲怯<lb/>
又曰周仁爲人隂重不泄甞衣弊𥙷衣溺袴<hi>張晏曰隂重不泄下不潔</hi>
<hi>故溺袴</hi>甚爲不㓗清以是得幸景帝<lb/>
漢書曰昌邑王賀衣短衣大袴<lb/>
又曰朱愽瑯瑘郡功曹官屬多褒衣大祒<hi>孟康曰祒音紹謂大袴也</hi>
又曰昭帝上官后霍光外孫光欲后擅寵有子帝體不安<lb/>
左右及醫皆阿意言冝内宫人使令皆爲窮袴多其帶後<lb/>
宫無進者<hi>張晏曰窮袴前後有襠使不得交通</hi>
東觀漢記曰更始所爵多群小𬒳服威儀不以衣冠或繡<lb/>
面衣錦袴<lb/>
後漢書曰馬援田牧至有牛馬羊數千頭盡散昆弟故舊<lb/>
身衣羊裘皮袴<lb/>
又曰祭遵賞賜與士共之家無私財身衣韋袴<lb/>
<pb n="KR3k0012_SBCK_695-4b"/>
又曰呉良字大儀齊國臨淄人以清白守正正稱爲郡議曹<lb/>
掾正旦掾吏入賀門下掾王望舉觴上壽曰齊郡遭離<lb/>
盗賊今明府視事五年家給人足良跪曰門下掾佞謟明<lb/>
府勿受其觴盗賊未盡人庶困乏今良曹掾尚無袴望曰<lb/>
議曹惰窳自無袴寧足爲不家給人足耶太守曰此生言<lb/>
是賜良鰒魚百枚<lb/>
謝承後漢書曰秦護清廉不受禮賂家貧衣服單露郷人<lb/>
歌之曰冬無袴有秦護<lb/>
魏略曰賈逵居貧無袴過其妻兄栁孚家宿其明無何着<lb/>
孚袴去時人謂爲通逹<lb/>
又曰許允聞李豐等𬒳収欲徃見大將軍巳出門迴遑不<lb/>
定中道還取袴豐等巳収訖大將軍聞允前遽怪之曰我<lb/>
自収豐等不知士大夫何爲怱怱乎<lb/>
<pb n="KR3k0012_SBCK_695-5a"/>
又曰趙跋避難至北海着布袴絮巾在市中賣餅<lb/>
宋書曰劉穆之壞布裳爲袴徃見武帝帝謂曰我始舉大<lb/>
義湏一軍中甚急誰堪其選穆之曰無見踰者帝笑曰卿<lb/>
能自屈吾事濟矣<lb/>
梁書曰周劉顯將之㝷陽朝賢畢祖道顯懸帛十疋約曰<lb/>
儉衣來者以賞之衆人競<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>常服不過短長之間顯曰將<lb/>
有甚於此矣旣而周弘正緑絲布袴軒昻而至折摽取帛<lb/>
又曰元帝愍懷太子眤狎群下好着微服常入朝公服中<lb/>
着碧絲布袴摳衣元帝見之帝大恠遣尚書周弘正責之<lb/>
又曰安成王秀爲郢州冬月常作𥜗以賜凍者<lb/>
又曰王𥙿之常使二老婦女戴五條辮着青絞羅袴飾以<lb/>
朱彩<lb/>
又曰何點永元中崔惠景圍城人間無薪點悉伐園樹以<lb/>
<pb n="KR3k0012_SBCK_695-5b"/>
贍親黨惠景性好俠義慕交點點不頋之至是乃逼召點<lb/>
點裂裙衣爲袴徃赴其軍終日談說不及軍事其語黙之<lb/>
迹如此<lb/>
北齊書曰承相司馬任胄主簿李丗林都督鄭仲禮房子<lb/>
逺等潜謀害神武自魏氏舊俗以正月十五日夜爲打蔟<lb/>
戲能中者即時賞帛胄令仲禮藏刀於袴中因神武臨觀<lb/>
謀竊發後敗<lb/>
韓子曰鄭人卜子使妻爲袴曰冩吾故袴妻因鑿新袴爲<lb/>
孔效之<lb/>
又曰韓昭侯使人藏弊袴侍者曰君上不以賜左右而藏之<lb/>
昭侯曰吾聞明主之愛一嚬一笑有爲嚬而嚬有爲笑而<lb/>
笑今袴豈特嚬笑哉<hi>嚬笑不妄爲袴豈可無㓜而與之</hi>吾必侍有功者故<lb/>
藏之<hi>事具賞賜門</hi>
<pb n="KR3k0012_SBCK_695-6a"/>
塩鐵論曰古者鹿裘皮帽及其後大夫士狐狢庶人則毛<lb/>
袴<lb/>
髙士論曰孫略冬日見貧士脱袴遺之<lb/>
列士傳曰孟嘗君食客三千人上客食肉中客食魚下客<lb/>
食菜馮援經冬無袴面有飢色<lb/>
郭子曰孫興公道曹輔佐才云白地明光錦裁爲負板袴<lb/>
非　文綵然酷無裁製<lb/>
俗說曰謝仁祖年少時喜着刺文袴出郊郭外其叔父誚<lb/>
責之仁祖於是自改遂爲名流<lb/>
董巴輿服志曰祀宗廟絳袴示赤心奉神也<lb/>
搜神記曰晉中興作袴者直幅爲口無殺不大夫裁也王<lb/>
敦之徴<lb/>
東宫舊事曰皇太子納妃有絳直文羅袴七綵杯文綺袴<lb/>
<pb n="KR3k0012_SBCK_695-6b"/>
鄴中記曰石虎獵着金縷合歡袴<lb/>
廣州先賢傳曰申朔字元遊蒼梧人爲九真都尉布襦布<lb/>
袴郷邑歎慕之<lb/>
蔡廓彈事曰兼司徒貟外散騎常侍謝粲應着絳袴而粲<lb/>
披袴不以貫足有虧常體<lb/>
應邵漢官儀曰司空騎吏以下皂袴因秦水行今漢家火<lb/>
行冝絳袴<lb/>
又曰虎賁中郎將衣紗縠單衣虎紋錦袴<lb/>
魏舊事曰楊平善裁袴以官絹百疋作小袴百枚<lb/>
丗說曰武帝嘗降玉武子婢子百餘人皆綾羅袴裙手擎<lb/>
飲食<lb/>
　　　　　袴褶<lb/>
釋名曰褶襲也覆上之言也<lb/>
<pb n="KR3k0012_SBCK_695-7a"/>
晉書曰楊濟字文通歷位鎮南征北將軍遷太子太傅濟<lb/>
有才蓺嘗從武帝校獵北邙下與侍中王濟俱著布袴褶<lb/>
騎馬執角弓在輦前<lb/>
晉中興書曰郭文舉上餘杭大辟山令頋颺以文山行與<lb/>
韋袴褶一具文不納使者置衣室中而去文亦無言袴褶<lb/>
爛于户内<lb/>
趙書曰中書令徐光奏耕服介幘青縑袴褶<lb/>
宋書曰元㐫邵弑逆袁淑止之劭因起賜淑等袴褶又就<lb/>
主衣取錦裁三尺爲一叚又中裂之與淑及左右使以縛<lb/>
袴褶<lb/>
又曰張暢爲南譙王義宣司空長史南郡太守元㐫弑逆<lb/>
義宣發哀之日即便兵暢爲元佐位居僚首哀容俯仰䕃<lb/>
映當時舉哀改服着黄韋袴褶出射堂簡人音姿容止莫<lb/>
<pb n="KR3k0012_SBCK_695-7b"/>
不曯目見者皆願爲盡命<lb/>
蕭子顯齊書曰東昏侯拜愛姬潘氏爲貴妃乗卧與侯騎<lb/>
馬爲從着織成袴褶<lb/>
後魏書曰傳靈根及弟靈越南走靈根叔乾愛先在南遣<lb/>
舡迎之得免靈根差期不得俱渡臨濟人知剉斬殺之乾<lb/>
愛出郡迎靈越問靈根愆期狀靈越殘不應荅乾愛不以<lb/>
爲惡勑左右取匣中烏皮袴褶令靈越代所常服虚越言<lb/>
不湏乾愛云汝可着體上衣服見桓公耶桓公護之爲刺<lb/>
史靈越竟不肯着<lb/>
唐書曰玄宗時御史大夫李適之秦毎大禮六品官並服<lb/>
朱衣自是以下許通着袴褶如有慘故不合着朱衣袴褶<lb/>
者聽不入自餘應着而不着者請奪俸以懲不恪<lb/>
西河記曰西河無蚕桑婦女以外國異色錦爲袴褶<lb/>
<pb n="KR3k0012_SBCK_695-8a"/>
魏百官名曰三公朔賜青杯文綺長䄂袴褶一方道盛此<lb/>
北疆記曰盧主南郊著皇班褶繡袴<lb/>
江表傳曰吕範願暫領督出釋褠著袴褶執鞭詣闕下啓<lb/>
事<lb/>
語林曰夏少明在東不知名聞裴逸民知人乃褁粮寄載<lb/>
入洛從之未至家少許見一人着黄皮袴褶乗馬將獵夏<lb/>
問曰裴逸民家近逺荅曰君何以問夏曰聞其名知人故<lb/>
從㑹稽來投之裴曰身是逸民君明可更來明徃逸民果<lb/>
知之乃用爲西門侯於此遂知名<lb/>
傅暢自序曰余年五歳散騎常侍魯叔虎與先公甚友善<lb/>
每來徃喜與余戯嘗解余衣褶披其背脫余金環與侍者<lb/>
謂余恡惜而余笑與之經數日不索<lb/>
<pb n="KR3k0012_SBCK_695-8b"/>
</p>
<p>
太平御覽卷第六百九十五<lb/>
</p>
<p>
</p>
  </div>
</body>
</text>
</TEI>
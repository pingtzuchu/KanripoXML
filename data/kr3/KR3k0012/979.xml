<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_979-1a"/>
太平御覽卷第九百七十九<lb/>
菜茹部四<lb/>
　　　瓠　壷盧　蓼<lb/>
　　　葵　蕪菁<lb/>
　　　　　瓠<lb/>
詩碩人曰齒如瓠犀<hi>犀瓠中辨也</hi>
又曰八月斷壷<hi>壷也</hi>瓠<lb/>
又曰匏有苦葉濟有深渉<hi>匏謂之瓠瓠葉苦不可食</hi>
陸機毛詩䟽義曰匏有苦葉匏瓠也葉小可爲羹楊州人<lb/>
恒食至八月葉即苦故云苦葉<lb/>
論語曰吾豈瓠瓜也哉焉能繫而不食<lb/>
爾雅曰瓠犀瓣<hi>瓠中辨也詩曰齒如瓠犀</hi>
魏略曰髙辛氏有老婦人居王宫得耳疾醫爲挑之得物<lb/>
<pb n="KR3k0012_SBCK_979-1b"/>
大如璽盛以瓠覆以盤化爲犬五色因名盤瓠<lb/>
晉書曰杜預病癭<hi>吴人憚其</hi>智計以瓠繫狗之頸毎大樹似癭<lb/>
斬使白乃　題曰杜預頸<hi>及城</hi>平盡捕殺之<lb/>
又曰祖逖在河南百姓感恱甞置酒大㑹耆老坐中流涕<lb/>
曰吾等老矣更得父母死將何恨乃歌曰幸哉遺黎免俘<lb/>
虜三辰旣朗遇慈父玄酒忘勞甘瓠脯何以詠思歌且舞<lb/>
其得人心如此<lb/>
宋書曰徐文伯曽祖熈好黄老隱於秦望山有過求飲留<lb/>
一瓠瓢與之曰君子孫冝以道術救丗當得二千石熈開<lb/>
之乃扁鵲醫經一卷<lb/>
齊書曰卞彬性好飲酒瓠臺瓢勺坑皮爲肴着帛冠十二<lb/>
年不改易以大瓠爲籠什物多諸詭異自号卞田居<lb/>
後周書曰強練師不知何許人所至之處人皆敬而信之<lb/>
<pb n="KR3k0012_SBCK_979-2a"/>
晉公護未誅之前曽手持一大瓠到護弟門外抵而破之<lb/>
乃大言曰瓠破子苦未幾而護誅諸子並伏法<lb/>
管子曰一年之計莫若樹榖十年之計莫若樹木終身之<lb/>
計莫若樹人瓜瓠葷菜不俻國之貧也<lb/>
莊子曰惠子曰魏王貽我大瓠之種我樹之而成實五石<lb/>
以盛水漿其堅不能自舉剖之以爲則廓落無所容非不<lb/>
大也吾爲其無用剖之莊子曰夫子固拙於用大也<lb/>
國語曰諸侯伐秦<hi>及涇</hi>莫濟叔向見叔孫穆子穆子曰豹之<lb/>
業業乃瓠有苦葉矣不知其他叔向退召舟虞與司馬曰<lb/>
夫苦瓠不材於人共濟而巳是行魯人與莒人先濟<lb/>
新序曰魏文侯見萁李墻壞不治問其故曰不時<hi>也又</hi>進瓠<lb/>
羮文侯曰墻壞不築教我無奪民農功飴我瓠羹教我無<lb/>
多歛百姓<lb/>
<pb n="KR3k0012_SBCK_979-2b"/>
王充論衡曰千將之刃未磨瓜瓠不能傷<lb/>
又曰婦人踈孕者子活乳數者子死譬若瓠華多實少也<lb/>
風俗通曰燒穰殺瓠俗說家人燒黍穰則使田中瓠枯死<lb/>
也<lb/>
水經曰今豫州汝南郡城西北汝水左出西北流又屈而<lb/>
東轉又西南㑹汝形若垂瓠耆老云城取名焉<lb/>
太康地記曰朱崖儋耳無水唯種大瓠藤斷其汁用之亦<lb/>
足<lb/>
嶺南異物志曰儋崖種瓠成實率皆石餘<lb/>
　　　　壷盧<lb/>
蜀志曰張裔字君嗣如瓠壷外澤而内麤<lb/>
三國典略曰齊武成帝皇后胡氏安定人魏宁書令兖州<lb/>
刺史延之女也母盧氏懷孕廷之𥘉有胡僧來詣門曰此<lb/>
<pb n="KR3k0012_SBCK_979-3a"/>
宅瓠盧中有月<lb/>
崔豹古今注曰匏壷盧也壷盧瓠之無柄者匏有柄者懸<lb/>
匏可作笙曲沃者尤善秋乃可用則<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>其裏<lb/>
又曰瓢瓠也其揔曰匏瓠其别名<lb/>
丗說曰陸士衡𥘉入洛諮張公所冝曰詣劉道眞是其一旣<lb/>
徃劉尚哀制中性嗜酒禮畢𥘉無他言唯問東吴有長柄<lb/>
壷盧卿得種來否陸兄弟殊失望乃云悔去<lb/>
廣五行記曰西域夷國有石駱駞腹下出水以金䥫器取<lb/>
便即漏下唯匏盧盛之則不漏飲之令人體滑香浄其國<lb/>
神秘不可數遇<lb/>
嶺表録異曰胡盧笙交趾人多取無柄之瓠割而爲笙上<lb/>
安十三簧吹之音韻清響雅合律吕<lb/>
　　　　蓼<lb/>
<pb n="KR3k0012_SBCK_979-3b"/>
爾雅曰薔虞蓼<hi>虞蓼澤蓼也薔音即力切</hi>
詩曰閔子小子未堪家多難子又集于蓼<hi>言辛苦也</hi>
禮曰膾秋用蓼鶉羮雞羮鴽釀之蓼<hi>醸謂切雜之也</hi>
吴越春秋曰越王欲復怨非一旦也苦思勤心夜以接日<lb/>
卧則以蓼<lb/>
劉向别傳曰尹都尉書有種蓼篇<lb/>
魏子曰君以臣爲夲以民爲根猶室與柱梁相持也梁不<lb/>
強則上下俱亡故蓼虫在蓼則生在芥則死非蓼仁而芥<lb/>
賊也夲不可失也<lb/>
<hi>任昉</hi>述異記曰長沙定王故宫有蓼園云定王故園也菜之<lb/>
辛者謂之蓼<lb/>
吴氏夲草曰蓼實一名野蓼一名澤蓼<lb/>
　　　　　葵<lb/>
<pb n="KR3k0012_SBCK_979-4a"/>
廣雅曰蘬<hi>丘軌切</hi>葵也<lb/>
詩曰七月烹葵及菽<lb/>
爾雅曰莃<hi>音希</hi>莬葵<hi>似葵而小葉狀如/藜有毛汋啖之滑</hi>菺<hi>音/肩</hi>戎葵<hi>今蜀葵也似葵華如</hi>
<hi>木槿華</hi>荍<hi>音/翹</hi>蚍<hi>音/毗</hi>阝<hi>房无切今荆葵也似葵紫色也</hi>
韓詩外傳曰魯監門女相從績中夜而泣其偶問其故曰<lb/>
宋司馬得罪於<hi>宋出於魯馬佚</hi>食吾園葵是歳吾園亡一半越攻<lb/>
吴諸侯畏其威魯徃獻女吾姉預焉兄徃視之道畏而死<lb/>
由此觀之禍福相及也<lb/>
陸機毛詩䟽義曰荍<hi>音翹</hi>一名比不一名楚葵似蕪菁英華<lb/>
紫緑色可食微苦也<lb/>
左傳曰齊慶克通于聲孟子鮑牽見之告國武子武子召<lb/>
慶克謂之夫人訴之乃刖鮑牽仲尼曰鮑莊子之智不如<lb/>
葵猶能衛其足<hi>葵葉葉向日以蔽其根也</hi>
<pb n="KR3k0012_SBCK_979-4b"/>
史記曰<hi>公儀</hi>休爲魯相食茹而美抜去園葵也<lb/>
晉書曰江統上太子書曰今西園賣葵菜藍子雞麫之属<lb/>
虧門敗國體貶損令<lb/>
北齊書曰王攸字子深少孤獨種葵三畝數𬒳人盗之王<lb/>
攸宻令人書葵葉下明旦市中看之遂得偷者<lb/>
管子曰桓公北伐山戎出冬葵布之天下桓公憂北郭民<lb/>
貧管子請禁去市三百歩者不得樹葵菜此則空有以相<lb/>
給<lb/>
淮南子曰聖人之於道猶葵之與日雖不能與終始其郷<lb/>
之誠也<hi>郷仰誠實也</hi>
繆襲祭儀曰夏祀和羹芼以葵<lb/>
列仙傳曰丁次都不知何許人也爲遼東丁氏作人丁氏<lb/>
甞使買葵冬得生葵問冬何得有葵云從日南買來<lb/>
<pb n="KR3k0012_SBCK_979-5a"/>
列女傳曰魯<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室有女過時未適人倚柱而嘆鄰婦謂曰<lb/>
何悲也欲嫁乎女曰吾憂魯君老而太子少也婦曰此魯<lb/>
大夫憂焉女曰昔有晉客舎吾家繫馬於園馬佚踐吾園<lb/>
葵使吾終歲不猒葵味鄰女奔亡借吾兄追霧出以求溺<lb/>
流而死使吾終身無兄吾聞河潤九里漸洳三百歩今魯<lb/>
國微弱亂將及人三年魯果亂<lb/>
師曠占曰黄帝問師曠曰欲知牛馬貴賤秋葵下小葵生<lb/>
牛馬貴大葵不虫牛馬賤<lb/>
博物志曰陳葵　子微火炒令爆咤散着熟地中遍踏朝<lb/>
種暮生逺不過宿陳葵子秋種覆盖令經冬不死至春有<lb/>
子是也<lb/>
潘岳閑居賦曰緑葵含露白薤負霜<lb/>
鮑明逺葵賦曰別有鴨脚肫耳<hi>言葵似之</hi>
<pb n="KR3k0012_SBCK_979-5b"/>
古歌辭曰採葵莫傷根傷根葵不生結交莫羞貧羞貧交<lb/>
不成<lb/>
　　　　蕪菁<lb/>
爾雅曰湏葑蓯<hi>音揔</hi>也<hi>湏未聞江東呼蕪菁爲<graphic n="KR3713" url="https://raw.githubusercontent.com/kanripo/KR-Gaiji/master/images/KR3713.png" mimeType="image/png"/>菘湏音相近故也湏即蕪菁也</hi>
尚書曰荆州厥貢苞匭菁茅<hi>菁似爲𦵔也</hi>
詩曰採葑採菲無以下體<hi>葑蕦也菲芴也下體根莖也箋云葑蔓菁與葍之類皆上下可</hi>
<hi>食然其根有羙時有惡時</hi>
又曰爰采葑矣沫之東矣<hi>箋云葑蔓菁也</hi>
又曰采苓好聽䜛也采葑采葑首陽之東人之爲言茍亦<lb/>
無從<hi>葑菜也</hi>
陸機毛詩䟽義曰菜葑蕪菁也郭玄今菘菜也可食少味<lb/>
東觀漢記曰桓帝永興二年詔司隷蝗水爲灾五榖不登<lb/>
令所傷郡國皆種蕪菁以助民食<lb/>
<pb n="KR3k0012_SBCK_979-6a"/>
吴暦曰劉備歸曹公曹公使親近覘視諸將有賔客酒食<lb/>
者輙因事害之俻時閉門將人種蕪菁公使人窺門即去<lb/>
俻謂張飛曰吾豈種菜者乎曹公必有疑意不可復留其<lb/>
夜輕馬而去<lb/>
吴録曰陸遜諸葛瑾攻襄陽遜遣親人韓扁抄掠<hi>瑾聞</hi>之欲<lb/>
急去遜方催人種豆菘與諸將圍碁以示閑暇<lb/>
齊書曰武陵王曄性清簡尚書令王儉詣曄留儉設食盤<lb/>
中菘菜鮑魚而巳儉重其眞率爲飽食盡歡而去<lb/>
又曰周顒清貧寡欲終日𬞞食雖有妻子獨處山舎甚機<lb/>
辨文惠太子問顒菜食何味㝡勝顒曰春𥘉早韭秋末晚<lb/>
菘<lb/>
梁書曰范元琰家貧唯以園𬞞爲業甞出行見人盗其菘<lb/>
元琰遽退走母問其故乃以實荅問盗者爲誰荅曰向所<lb/>
<pb n="KR3k0012_SBCK_979-6b"/>
以退畏其愧耻今啓其名願不泄也於是母子祕之或有<lb/>
渉溝盗其筍者元琰因伐木爲橋以渡之自是盗大慙一<lb/>
郷無復草竊<lb/>
北史曰孟信爲趙郡太守政尚寛和權豪無犯山中老人<lb/>
曽以㹠　酒饋之信和顔接引殷勤勞問乃自出酒以鐡<lb/>
鐺温之素木盤盛蕪菁𦵔而巳<lb/>
吕氏春秋曰菜之美者具區之菁浸淵之草名曰土英<lb/>
荆楚歳時記曰仲冬是月也菜結霜蕪菁葵等雜菜乾之<lb/>
並爲醎𦵔有得其和者並作金釵色今南人作醎𦵔以糯<lb/>
米熬搗爲末并研胡麻汁和釀之石笮<hi>音責</hi>令熟𦵔旣甛汁<lb/>
脆汁亦酸美呼其莖爲金釵股醒酒所冝也<lb/>
急就篇曰老菁蘘荷冬日藏<hi>並藏蓄之以禦冬也</hi>
太平御覽卷第九百七十九<lb/>
</p>
<p>
</p>
  </div>
</body>
</text>
</TEI>
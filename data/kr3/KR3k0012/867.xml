<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_867-1a"/>
太平御覽卷第八百六十七<lb/>
　飲食部二十五<lb/>
　　　　　茗<lb/>
爾雅曰檟苦茶<hi>樹小似梔子冬至生葉可煑作羮飯今早採者爲茶晚採者爲茗一名苑蜀人名爲</hi>
<hi>苦茶</hi>
吴志曰孫皓每宴席無不能酒率以七升爲限雖不悉入<lb/>
口澆灌取盡韋曜飲酒不過二升𥘉見禮異宻賜茶茗以<lb/>
當酒<lb/>
晉中興書曰陸納爲呉興太守時衛將軍謝安甞欲詣納<lb/>
納兄子俶恠納無所備不敢問之乃私蓄十數人饌安旣<lb/>
至納所設唯茶果而巳俶遂陳盛饌珎羞必具及安去納<lb/>
杖俶四十云汝旣不能光益叔父柰何穢吾素業<lb/>
晉書曰夏侯愷亡後形見就家人求茶<lb/>
<pb n="KR3k0012_SBCK_867-1b"/>
又曰桓温爲楊州牧性儉素毎讌唯下<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>萯扑茶果而巳<lb/>
宋録曰新安王子鸞豫章王子尚詣曇濟道人於八公山<lb/>
道人設茶茗尚味之曰此甘露也何言茶茗焉<lb/>
南齊書曰武帝遺詁靈坐勿以牲爲祭唯設餅果茶飯酒<lb/>
脯而巳<lb/>
唐史曰風俗貴茶之名品益衆劒南有蒙頂石花或散牙<lb/>
號爲第一湖州顧渚之紫笋東川有神泉昌明硤州有碧<lb/>
澗明月房茱茰寮福州有方山之生牙䕫州有香山江<hi>陵有</hi>
南木湖南有衡山岳州有㴩湖之舎膏常州有義興之紫笋<lb/>
婺州有東白睦州有鳩坈洪州有西山之白露壽州有霍<lb/>
山之黄芽蘄門　之啇貨不在焉<lb/>
又曰竟陵僧有於水濵得嬰兒者育爲弟子稍長自筮遇<lb/>
蹇之漸繇曰鴻漸于陸羽可用爲儀乃姓陸氏字鴻漸名<lb/>
<pb n="KR3k0012_SBCK_867-2a"/>
羽羽有文學多意思耻一物不盡其妙茶術最著鞏縣爲<lb/>
瓷偶人號陸鴻漸買十器得一鴻漸市人沽茗不利輙灌<lb/>
之羽於江湖稱竟陵人於南越稱桑苧翁貞元末卒<lb/>
又曰韓滉聞奉夭之難以采練囊緘茶末徤歩其以進也<lb/>
又曰貞元九年春𥘉稅茶先是諸道塩鐵使張滂奏曰伏<lb/>
以去秋水災詔令减稅今之國用湏有供備伏請出茶州<lb/>
縣及茶山外啇人要畧委所由定二等時估每十稅一價<lb/>
錢充所放兩稅其明年巳後所得稅外収貯若諸州遭水<lb/>
旱賦稅不辦以此代之詔曰可仍委張滂具處置條奏自<lb/>
是每歳得錢四十萬貫茶之有稅自此始也然稅茶無虚<lb/>
歳遭水旱處未甞以茶稅錢拯贍<lb/>
又曰大和七年正月呉蜀貢新茶皆於冬中作法爲之上<lb/>
務恭儉不欲逆其物性詔所貢新茶冝於立春後造<lb/>
<pb n="KR3k0012_SBCK_867-2b"/>
又曰大和九年十月王涯獻茶以涯爲搉茶使茶之有稅<lb/>
自涯始<lb/>
又曰大和九年十二月諸道塩鐵轉運搉茶使令狐楚奏<lb/>
搉茶不便於民請停從之<lb/>
又曰元和十四年歸光州茶園於百姓從刺史房克讓之<lb/>
請<lb/>
又曰𥘉常魯使西蕃烹茶帳中蕃人問曰何爲者魯曰滌<lb/>
煩療濁所謂茶也蕃人曰我此亦有命取以出指曰此壽<lb/>
州者此顧渚者此蘄門者<lb/>
晏子春秋曰嬰相齊景公時食脫粟之飯炙三弋五夘茗<lb/>
菜而巳<lb/>
廣雅曰荆巴間采茶作餅成以米膏出之若飲先炙令色<lb/>
赤擣末置瓷器中以湯澆覆之用葱薑芼之其飲醒酒令<lb/>
<pb n="KR3k0012_SBCK_867-3a"/>
人不眠<lb/>
博物志曰飲真茶令少眠睡<lb/>
神農食經曰茶茗冝乆服令人有力恱志<lb/>
又　曰茗苦茶味甘苦微寒無毒主瘻瘡利小便少睡去<lb/>
痰渇消宿食冬生益州川谷山陵道傍凌冬不死三月二<lb/>
月採乾○華佗食論曰苦茶乆食益意思<lb/>
壷居士食志曰苦茶乆食羽化與菲同食令人身重<lb/>
陶弘景新録曰茗茶輕身換骨　丹丘子黄山君服之<lb/>
王浮神異記曰餘姚人虞洪入山采茗遇一道士牽三青<lb/>
牛引洪至瀑布山曰吾丹丘子也聞子善具飯常思見惠<lb/>
山中有大茗可以相給祈子他日有甌蟻之餘不相遺也<lb/>
因立奠祀後令家人入山獲大茗焉<lb/>
廣陵耆老傳曰晉元帝時有老姥每旦擎一器茗徃市鬻<lb/>
<pb n="KR3k0012_SBCK_867-3b"/>
之市人競買自旦至暮其器不减茗所得錢散路傍孤貧<lb/>
乞人人或異之執而繫之於獄夜擎所賣茗器自牖飛去<lb/>
廣志曰茶叢生直煑飲爲茗茶茱茰檄子之属膏煎之或<lb/>
以茱茰煑脯冐汁爲之曰茶有赤色者亦米和膏煎曰無<lb/>
酒茶<lb/>
晉書蓺術傳曰燉煌人單道開不畏寒暑常服小石子所<lb/>
服者有心氣兼服茶酥而巳<lb/>
續捜神記曰晉孝武世宣城人秦精入武昌山中採茗忽<lb/>
見一人身長一丈通體毛精見之大怖自謂必死毛人牽<lb/>
其臂將至山中大叢茗處放之便去精因留採滇臾復來<lb/>
乃採懷中橘與精精甚怖負茗而歸<lb/>
又曰桓宣武有一督將因時行病後虚熱更能飲複茗必<lb/>
一斛二斗乃飽裁减升合便以爲大不足非復一日家貧<lb/>
<pb n="KR3k0012_SBCK_867-4a"/>
後有客造之正遇其飲複茗亦先聞世有此病仍令更進<lb/>
五升乃大吐有一物出如升大有口形質縮縐狀似牛肚<lb/>
客乃令置之於盆中以一斛二斗複茗澆之此物噏之都<lb/>
盡而止覺小腹又増五升便悉混然從口中涌出旣吐此<lb/>
物病遂差苦問之此何病荅云此病名斛茗瘕<lb/>
異苑曰剡縣陳矜妻少寡與二子同居奸飲茶家有古塚<lb/>
毎飲輙先祠之二子欲掘之母止之夜夢人云吾止此塚<lb/>
三百餘年今二子恒欲見毀頼相保護又享吾佳茗雖潜<lb/>
朽壤豈忘翳桑之報及曉於庭中獲錢十萬似乆埋者唯<lb/>
貫新母告二子禱祠愈切<lb/>
世說曰任瞻少時有令名自過江失志旣不飲茗問人云<lb/>
此爲茶爲茗覺人有怪色乃自申明之曰向問飲爲熱爲<lb/>
冷<lb/>
<pb n="KR3k0012_SBCK_867-4b"/>
又曰晉司徒長史王濛好飲茶人至輙命飲之士大夫皆<lb/>
患之毎欲徃候必云今日有水厄<lb/>
江氏傳曰統遷愍懷太子洗馬甞上䟽諌云今西園賣醯<lb/>
麺茶菜藍子之屬虧敗國體<lb/>
晉四王起事曰惠帝蒙塵洛陽黄門以瓦盂盛茶上至尊<lb/>
晉劉琨與兄子南兖州刺史演書曰前得安州乾茶二斤<lb/>
薑一斤桂一斤皆所湏也吾體中煩悶恒假負茶汝可信<lb/>
信致之<lb/>
傳咸司隷教曰聞南方有蜀嫗作茶粥賣廉事歐其器具<lb/>
無爲又賣餅於市而禁茶粥以囷蜀姥何哉<lb/>
坤元録曰辰州溆浦縣山上多茶樹<lb/>
括地圖曰臨城縣東北一百四十里有茶山茶溪<lb/>
天台記曰丹丘出大茗服之生羽翼<lb/>
<pb n="KR3k0012_SBCK_867-5a"/>
夷陵圖經曰黄木女觀望州等山茶茗出焉<lb/>
楊衒之洛陽伽籃記曰彭城王勰戲謂王肅曰卿不重齊<lb/>
魯大邦而愛邾莒小國肅對曰郷曲所羙不得不好勰復<lb/>
謂曰卿明日顧我爲卿設邾莒之飡亦有酪奴因此復號<lb/>
茗取飲爲酪奴時給事中劉縞慕肅之風専習茗飲彭城<lb/>
王謂縞曰卿不慕王侯八珎如好蒼頭水厄海上有逐臰<lb/>
之夫里内有學嚬之婦以卿言之是也其彭城王家有呉<lb/>
嫗以此言戲之自是朝貴讌㑹雖設茗飲皆耻不復食雖<lb/>
江表殘民逺來降者侍中元义欲爲之設茗先問卿於水<lb/>
厄多少蕭正德不暁人意荅下官雖生水郷立身巳來不<lb/>
遭陽侯之難舉坐笑焉<lb/>
桐君録曰西陽武昌晉陵皆出好茗巴東別有真香茗煎<lb/>
飲令人不眠<lb/>
<pb n="KR3k0012_SBCK_867-5b"/>
又曰茶花狀如梔子其色稍白<lb/>
永嘉圖經曰縣東有白茶山<lb/>
呉興記曰烏程縣西有温山出御苑<lb/>
淮隂圖經曰山陽縣南二十里有茶坡<lb/>
茶陵縣圖經曰茶陵者謂陵谷生茶茗<lb/>
本草拾遺曰皐盧茗作飲止渇除疫不睡利水道明目<lb/>
生南海諸山中南人極重之<lb/>
廣州記曰酉平縣出臯盧茗之利茗葉大而澁南人以爲<lb/>
飲<lb/>
南越志曰茗苦澁亦謂之過羅<lb/>
陸羽茶經曰茶者南方嘉木自尺二尺至數十尺其巴川<lb/>
峽山有兩合抱者伐而掇之其樹如瓜蘆葉如梔子花如<lb/>
白薔薇實如栟櫚蔕如丁香根如胡桃其名一曰茶二曰<lb/>
<pb n="KR3k0012_SBCK_867-6a"/>
檟三曰蔎四曰茗五曰荈<hi>周公云檟苦茶楊執戟云蜀西南人謂茶曰蔎郭弘農云早取</hi>
<hi>爲茶晚取爲茗一曰荈蔎音設荈音昌兖切</hi>其上者生爛石中者生櫟壤下者<lb/>
生黄土凢藝而不茂法如種苽三歳可採陽岸隂林紫者<lb/>
上緑者次笋者上牙者次葉卷者上葉舒者次凢採茶在<lb/>
二月三月四月之間茶之笋者生爛石沃土長四五寸若<lb/>
薇蕨始抽陵露采爲茶之牙發於藂薄之上有三枝四枝<lb/>
五枝者選中枝頴枝者采焉其日雨不採晴有雲不採蒸<lb/>
拍焙穿封乾矣有千類萬狀鹵莽而言之如胡人鞾者蹙<lb/>
縮然犎牛臆者廉憺然浮雲出山者輪囷然輕颷拂水者<lb/>
<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>澹然有如陶家之子羅膏土以水澄泚之又如新治田<lb/>
者過暴雨流潦之經此皆茶之精腴也有如竹籜者枝幹<lb/>
堅實難於蒸擣故其形籭篵<hi>上音離下音帥</hi>如霜荷者莖葉凋趄<lb/>
易其狀白故其萎萃然此皆茶之塉老也自采至于封曰<lb/>
<pb n="KR3k0012_SBCK_867-6b"/>
七經自胡人至于霜荷八等<lb/>
唐新語曰右𥙷闕母景博學有著述才性不飲茶著代茶<lb/>
飲序其畧曰釋滯消擁一日之利蹔佳瘠氣侵精終身之<lb/>
累斯大獲益則歸功茶力貽患則不謂茶災豈非福近易<lb/>
知福逺難見者乎<lb/>
雲南記曰名山縣出茶有山曰蒙山聮延數十里在縣西<lb/>
南按拾道志尚書所謂蔡蒙旅平者蒙山也在雅州凢蜀<lb/>
茶盡出此<lb/>
魏王花木志曰茶葉似梔子可煑爲飲其老葉謂之苑<hi>細葉</hi>
謂之茗<lb/>
杜育荈賦曰調神和内倦懈康除<lb/>
張孟陽登成都樓詩云芳茶冠六清溢味播九區人生苟<lb/>
安樂兹土聊可娛<lb/>
<pb n="KR3k0012_SBCK_867-7a"/>
左思嬌女詩曰吾家有好女皎皎常白晳小字爲紈素口<lb/>
齒自清歴其始字蕙芳眉目粲如畫馳鶩翔園林草木皆<lb/>
生摘貪走風雨中倐忽數百適心爲茶荈劇吹嘘對鼎䥶<lb/>
孫楚出歌曰茱茰出芳樹顚鯉魚出洛水泉白鹽出河東<lb/>
羙鼔出魯川薑桂茶荈出巴蜀椒橘木蘭出髙山蓼蘇出<lb/>
溝渠秕　出中田<lb/>
太平御覽卷第八百六十七<lb/>
<pb n="KR3k0012_SBCK_867-7b"/>
<pb n="KR3k0012_SBCK_867-7b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_401-1a"/>
太平御覧卷第四百一<lb/>
　人事部四十二<lb/>
　　　　　叙聖<lb/>
左傳成公上曰聖人與衆同欲是以濟事<lb/>
又成公下曰春秋之稱微而顯志面晦婉而成章盡而不<lb/>
汗懲惡勸善非聖人誰能修之<lb/>
又曰諸侯將見子臧於王而立之子臧辝曰聖逹節<hi>聖人應天</hi>
<hi>命不拘掌禮</hi>次守節爲君非吾節也雖不能聖敢失守乎<lb/>
又曰唯聖人能外内無患自非聖人外寜必有内憂<hi>驕亢則憂</hi>
<hi>患生也</hi>
又襄公三年曰臧武仲如晉雨過御叔在邑將飲酒<hi>御叔魯御邑大</hi>
<hi>夫</hi>曰焉用聖人<hi>武仲多智時人謂之聖</hi>我將飲酒而己雨行何以聖<lb/>
爲<lb/>
<pb n="KR3k0012_SBCK_401-1b"/>
又昭公二曰季武子問於申豊曰雹可禦乎對曰聖人在<lb/>
上無雹雖有不爲灾<lb/>
又曰書曰聖作則<hi>逸書則法也</hi>
又曰臧孫紇有言曰聖人有明徳者若不當世其後必有<lb/>
逹人今其將在孔丘乎<lb/>
又哀公下曰聖人不煩卜筮惠王其有焉<hi>不疑故不卜也</hi>
禮記曰樂記曰作者之謂聖𫐠者之謂明明聖者述作之<lb/>
謂也<lb/>
又坊記曰聖人之制冨貴也使民冨不足以驕貧不至於<lb/>
約貴不慊於上故亂益亡<lb/>
又中庸曰夫婦之愚可以與知焉及其至也雖聖人亦有<lb/>
所不知焉夫婦之不肖可以能行焉及其至也雖聖人亦<lb/>
有所不能焉<lb/>
<pb n="KR3k0012_SBCK_401-2a"/>
又曰舜其大孝也與徳爲聖人尊爲天子冨有四海之内<lb/>
宗廟饗之子孫保之<lb/>
又曰誠者天之道也誠之者人之道也誠者不勉而中不<lb/>
思而得從容中道聖人也<lb/>
又曰大哉聖人之道洋洋乎發育萬物峻極于天<lb/>
毛詩七月曰狼跋羙周公也周公攝政逺則四國流言近<lb/>
則王不知周大夫羙其不失其聖也<hi>不失其聖者聞流言不惑王不知不怨終</hi>
<hi>立其志成周之道致太平復成王之位</hi>
又節南山巧言曰秩秩大猷聖人莫之<lb/>
周易乹卦曰雲從龍風從虎聖人作而萬物覩<lb/>
又曰其惟聖人乎知進退存亡而不失其正者其唯聖人<lb/>
乎<lb/>
又蒙卦曰蒙以飬正聖功也<lb/>
<pb n="KR3k0012_SBCK_401-2b"/>
又豫卦曰聖人以順動則刑罰清而民服<lb/>
又觀卦曰聖人以神道設教而天下服矣<lb/>
又咸卦曰天地感而萬物化生聖人感人心而天下和平<lb/>
又恒卦曰聖人乆於其道而天下化成<lb/>
又鼎卦曰聖人亨以享上帝而大亨以養聖賢<lb/>
又繫辝曰易有聖人之道四焉以言者尚其辝以動者尚<lb/>
其變以制器者尚其象以卜筮者尚其占夫易聖人之所<lb/>
以極深而研幾也唯深也故能通天下之志唯幾也故能<lb/>
成天下之務唯神也故不疾而速不行而至子曰易有聖<lb/>
人之道四焉者此之謂也<lb/>
又曰備物致用立成器以爲天下利莫大乎聖人是故天<lb/>
生神物聖人則之天地變化聖人効之天垂象見吉凶聖<lb/>
人象之河出圖洛出書聖人則之易有四象所以示也<lb/>
<pb n="KR3k0012_SBCK_401-3a"/>
又曰天地之大徳曰生聖人之大寳曰位<lb/>
又曰上古穴居而野處後世聖人易之以宫室上棟下宇<lb/>
以待風雨蓋取諸大壯上古結繩而治後世聖人易之以<lb/>
書契百官以治萬民以察蓋取諸夬<lb/>
又曰昔者聖人之作易也將以順性命之理是以立天之<lb/>
道曰隂與陽立地之道曰柔與剛立人之道曰仁與義<lb/>
尚書伊訓曰敢有侮聖言逆忠直時謂亂風<hi>狎侮聖人之言而不行拒逆忠</hi>
<hi>直之規而不納</hi>
又說命曰股肱惟人良臣惟聖<hi>手足具乃成人有良臣乃成聖</hi>
又洪範曰叡作聖<hi>於事無不通謂之聖</hi>
又曰聖時風若<hi>君能通理則時風順之</hi>
又多方曰惟聖罔念作狂惟狂克念作聖<hi>惟聖人無念於善則爲狂人惟</hi>
<hi>狂人能念於善則爲聖人</hi>
<pb n="KR3k0012_SBCK_401-3b"/>
又君陳曰凡人未見聖若不克見旣見聖亦不克由聖<lb/>
論語雍也曰子貢曰如有博施於民而能濟衆何如可謂仁<lb/>
乎子曰何事於仁必也聖乎堯舜其猶病諸<lb/>
又述而曰子曰聖人吾不得而見之矣得見君子者斯可<lb/>
矣<lb/>
又曰子曰若聖與仁則吾豈敢<hi>孔子謙不敢自名仁聖</hi>
又子罕曰太宰問於子貢曰夫子聖者與何其多能也子<lb/>
貢曰固天縱之將聖又多能也<lb/>
又孔子曰君子有三畏畏天命畏大人畏聖人之言小人<lb/>
不知天命而不畏也狎大人侮聖人之言又子貢曰有始<lb/>
有卒者其唯聖人乎<lb/>
孝經曰非聖人者無法<lb/>
春秋潜潭巴曰里社鳴此里有聖人百姓歸之<hi>社里之居也鳴則教</hi>
<pb n="KR3k0012_SBCK_401-4a"/>
<hi>令<折 t="33"/>行行教令則唯聖人能行之也</hi>
大戴禮曰哀公問曰何謂聖人孔子對曰所謂聖人者智<lb/>
通于大道應變而不窮配于天地叅于日月<lb/>
又曰聖人有國則日月不食星辰不孛<lb/>
尚書考靈曜曰五百載聖紀符<hi>五百法天地之數也王命長故以爲五百載也符圖</hi>
<hi>書也</hi>
又曰四千五百六十歳精及天數握命人起河出圖聖受思<lb/>
鄭玄注曰聖謂堯也天握命人當起者河乃出圖堯受而<lb/>
思之以受暦數也<lb/>
尚書大傳曰聖人在位其君子不誦無用之言其工不作<lb/>
無用之器其啇不通無用之物<lb/>
又曰聖人者民之父母也母能生之能食之父能敎之能誨<lb/>
之聖王曲備之者也能生之能食之能教之能誨之也爲之<lb/>
<pb n="KR3k0012_SBCK_401-4b"/>
城郭以居之爲之宫室以處之爲庠序之學以教誨之爲<lb/>
之列地制畝以飲食之故書曰作民父母以爲天下王此<lb/>
之謂也<lb/>
韓詩外傳曰舜生于諸馮迁于負夏卒于鳴條東夷之人<lb/>
也文王生于歧周卒于畢郢西夷之人也地之相去千有<lb/>
餘里然得志而行乎中國如合符節孔子曰先聖後聖其<lb/>
揆一也<lb/>
又曰成王之時有三苗貫桑而生同爲一秀比三年果有<lb/>
越裳氏重九譯而至献白雉於周公曰道路悠逺山川幽<lb/>
深故重譯而來朝周公辭曰吾子何以見賜也譯曰吾受<lb/>
命國之黄髮曰乆矣天之不迅風疾雨也海之不波溢也<lb/>
三年於兹矣意者中國殆有聖人盍往朝之<lb/>
又曰辟土殖穀者后稷也决江䟽河者禹也聽獄執中者<lb/>
<pb n="KR3k0012_SBCK_401-5a"/>
臯陶也然而有聖名者堯也<lb/>
史記曰周西伯獵遇太公於渭之陽與語大說曰自吾先<lb/>
君太公曰當有聖人適周周以興子真是耶<lb/>
又曰王子比干直言諌紂紂怒曰吾聞聖人之心有竅信<lb/>
有諸乎<lb/>
又曰秦繆公謂内史廖曰吾聞鄰國有聖人敵國之憂也<lb/>
今由餘寡人之患將如奈何<lb/>
又曰唐舉相蔡澤曰吾聞聖人不相殆先生乎<lb/>
管子曰聖人若天然無私覆若地然無私載<lb/>
老子曰絶聖弃智民利百倍<lb/>
又曰聖人無常心以百姓心爲心<lb/>
莊子曰聖人之生也天行其死也物化靜而與隂同德動<lb/>
而與陽同波不爲福先不爲禍始<lb/>
<pb n="KR3k0012_SBCK_401-5b"/>
又曰以徳分人謂之聖<lb/>
又曰夫聖人鶉居而<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>
                    <hi>若候切</hi>食鳥行而無章天下有道<lb/>
則與物皆昌天下無道則修徳就閑<lb/>
又曰至人無己神人無功聖人無名<lb/>
又曰夫川竭而谷虚丘夷而淵實聖人己死則大盗不起<lb/>
文子曰聖人同死生愚人亦同死生聖人之同死生明於<lb/>
分理也愚人之同死生不知利害所在也<lb/>
又曰聖人隨時而舉事因資而立功守清道拘雌節因循<lb/>
而變應常後而不先<lb/>
又曰聖人以仁義爲繩中繩之謂君子不中繩之謂小人<lb/>
列子曰龍叔謂文摯曰吾有疾子能己乎文摯即命龍叔<lb/>
背明而立文摯向明而望之旣而曰嘻吾見子之心矣方<lb/>
寸之地虚矣幾聖人也子心六孔通流一孔不逹今聖智<lb/>
<pb n="KR3k0012_SBCK_401-6a"/>
爲病者或由此乎<lb/>
又曰啇太宰見孔子曰丘聖者歟荅曰丘非聖者三王聖<lb/>
者歟荅曰三王善任智勇者聖則丘弗知曰五帝聖者歟<lb/>
荅曰五帝善任仁者聖則丘弗知曰三皇聖者歟荅曰三<lb/>
皇善因時者聖則丘不知曰然則孰者爲聖孔子曰西方<lb/>
聖者不治而不亂不言而自信不化而自行蕩蕩乎民無能<lb/>
名焉<lb/>
又曰庖犧女媧神農夏后虵身人面牛首此非人之狀而<lb/>
有大聖之德<lb/>
尸子曰聖人之身猶日也夫日圜尺光盈天地聖人之身<lb/>
小其所燭逺矣聖人正巳而四方治故曰天地之大府<lb/>
慎子曰天有明而不憂人之闇地有財而不憂人之貧聖<lb/>
人有德而不憂人之危<lb/>
<pb n="KR3k0012_SBCK_401-6b"/>
范子曰聖人之變如水墮形形平則平形險則險○隨巢子<lb/>
曰大聖之行兼愛萬物踈而不絶賢則欣之不肖則矜之<lb/>
孫卿子曰神固之謂聖人聖人者道之管也天下之道管<lb/>
此矣<lb/>
又曰天下無二道聖人無二心神人無功聖人無名聖人<lb/>
者天下利器也<lb/>
啇子曰聖人之制民也如髙下制水如燥濕制火也<lb/>
申子曰百世有聖人猶隨踵而生<lb/>
韓子曰伊尹爲宰百里奚爲虜此二人者聖人也然猶不<lb/>
能無役身而進<lb/>
孟子曰子夏子張子游皆有聖人一體冉有伯牛閔子顔淵<lb/>
具體而微自生民以來未有盛於孔子者也<lb/>
又曰孔子曰登東山而小魯登太山而小天下故觀於海<lb/>
<pb n="KR3k0012_SBCK_401-7a"/>
者難爲水遊於聖人之門者難爲言<lb/>
鶡冠子曰聖人者後天地而生而知天地之始先天地而<lb/>
亡而知天地之終<lb/>
孔叢子曰懸子問子思曰吾聞同聲者相求同志者相好<lb/>
子之先君見子産則兄事而世謂子産仁愛稱夫子聖人<lb/>
是謂聖通事仁愛乎未喻其人之孰先也子思曰昔季孫<lb/>
問言游亦若子之言也子游荅曰以子産之仁愛譬夫子<lb/>
其猶浸水之與膏雨康子曰子産死鄭大夫捨玦珮婦女<lb/>
捨珠瑱巷哭三月琴瑟不作失子之死吾未之聞魯人之<lb/>
若是也子游曰夫浸水所及也則生所不及則死民皆知<lb/>
焉膏雨之所生也廣莫大焉民之受賜也普矣莫識其由<lb/>
來者也<lb/>
淮南子曰聖人不貴尺壁而重寸隂時難得而易失故聖<lb/>
<pb n="KR3k0012_SBCK_401-7b"/>
人守清道而抱雌節<hi>清和静也雌柔弱也</hi>
又曰聖人之道猶中衢樽耶過者斟酌多少各得所冝<lb/>
又曰唯聖人爲能知權言而必信期而必當天下之髙行<lb/>
也<lb/>
又曰聖人若鏡不將不迎<lb/>
又曰文王知而好問故聖<lb/>
又曰孔子無黔突墨子無暖席是故聖人蒙耻辱以干世<lb/>
主者非貪禄慕位欲事天下之利除萬民之害也神農憔<lb/>
悴堯痩臞<hi>其俱切</hi>舜微黑禹胼胝由此觀之憂勞百姓亦甚<lb/>
矣<lb/>
又曰古者聖人勞形盡慮爲民興利除害焦天下之憂而<lb/>
平海内之事聖人之憂民也如此其明矣<lb/>
河圖曰黃帝曰凡人生一日天帝賜筭三萬六千又賜紀<lb/>
<pb n="KR3k0012_SBCK_401-8a"/>
二千聖人得三萬六千十百二十凢人得三萬六千一紀<lb/>
主一歳聖人加七百二十<lb/>
吕氏春秋曰聖人之於事似緩而急<hi>緩謂無爲急謂成功</hi>似遟而速<lb/>
待時也<lb/>
又曰聖人南面而立以愛利民爲心號令未岀而天下皆<lb/>
延頸舉踵矣則精通乎民矣<lb/>
家語曰所謂聖者德合天地　覩者不識其鄰<lb/>
又曰　聖人能以天下爲一家以中國爲一人者非意之<lb/>
所爲也必知其利逹於其患然後乃爲之<lb/>
又曰孔子在衛冉求言於季孫曰國有聖人而不能用欲<lb/>
以求治是猶却歩而欲求及前人也<lb/>
神異經曰西南大荒中有人身長一丈腹九尺踐龜虵戴<lb/>
朱鳥左手馮青龍右手馮白虎知河海斗斛識山石多少<lb/>
<pb n="KR3k0012_SBCK_401-8b"/>
知天下鳥獸言語識士　人所道知百榖可食識草木鹽<lb/>
苦名曰聖<hi>俗曰聖人</hi>一名哲<hi>俗曰/睿哲</hi>一名先<hi>俗曰/知先</hi>一名通<hi>俗曰通逹</hi>一<lb/>
名無不逹凡人見拜令人神智<hi>此人天下神聖也</hi>
六韜曰太公曰聖人守無窮之府用無窮之財而天下治<lb/>
說苑曰聖人之於百姓也其猶赤子乎飢者食之寒者衣<lb/>
之育之長之唯恐其不至於大也<lb/>
楊方五經鈎沉曰聖人之生必資於隂陽隂陽之理即聖<lb/>
人所盡但盡隂陽之理則玄照之夲自見此謂不求自知<lb/>
而理盡自然者也<lb/>
楊子法言曰或問孔子之時諸侯有知孔子聖者歟曰知<lb/>
之若知之則曷爲不用曰不能曰知聖而不能用可得聞<lb/>
乎曰用之則弃其所習逆其所從強其所劣損其所能非<lb/>
天下之至聖孰能用之<lb/>
<pb n="KR3k0012_SBCK_401-9a"/>
又曰震風陵雨然後知厦屋之爲帡幪也虐政虐世然後<lb/>
知聖人之爲郛郭也<lb/>
又曰聖人之言似於水火測之而益深窮之而益逺火用<lb/>
之而弥明宿之而弥壯<lb/>
又曰聖人之言逺如天賢者之言近如地<lb/>
又曰或曰聖人之道若天天則常矣奚聖人之多變也曰<lb/>
聖人固多變子㳺子夏得其書矣未得所以書也宰我子<lb/>
貢得其言矣未得所以言也顔淵閔子得其行矣未得其<lb/>
所以行也聖人之書言行天也其少變乎<lb/>
又曰聖人虎別其文炳也<hi>如虎之別百獸炳然殊異</hi>君子豹别其文蔚<lb/>
也<hi>有蔚文章次虎</hi>辯人狸別其文萃也<lb/>
又曰或問聖人表裏曰威儀文辭表也德行忠信裏也<lb/>
論衛曰上天之心在聖人之胸其譴告在聖人之口世無<lb/>
<pb n="KR3k0012_SBCK_401-9b"/>
聖人安得知天變動<lb/>
風俗通曰聖者聲也通也言其聞聲知情通於天地調暢<lb/>
萬物<lb/>
荀恱申鑒曰聖不至聖何以盡性<lb/>
傳子曰聖人之道如天地諸子之異如四時四時相反天<lb/>
地合而通之<lb/>
袁准正書曰聖人之治也若平地焉聾盲跛蹇皆能履之<lb/>
法若丘陵也非有逸足不能超也<lb/>
又曰唯聖知聖唯賢知賢信乎<lb/>
蔣子萬機論曰聖不獨立智不獨治神武之主亦湏佐輔<lb/>
王衍論曰聖人盡衆妙體至當故不求有所示而物自親<lb/>
之<lb/>
姚信土緯曰聖人髙不可極深不可測窮神知化獨見先<lb/>
<pb n="KR3k0012_SBCK_401-10a"/>
識仁若春陽信若影響此所禀於天也<lb/>
又曰神州何以專生聖人聖人曽不産於絶域乎推此論<lb/>
之明神州者處乹坤之正鍾日月之精地形爽塏源流清暢<lb/>
其生民也長短應數儀狀端正音聲得節性理調良<lb/>
圖墓書曰青鳥乃黙皆聖人也記人生死所由<lb/>
琴操曰孔子使顔淵執轡到匡郭外顔淵舉策指匡穿<lb/>
垣曰往與陽虎正從此入匡人聞其言孔子旣似陽虎告匡<lb/>
君曰往者陽虎今復來矣乃令桓魋圍孔子數日下解弟<lb/>
子皆有飢色於是孔子仰天而歎曰君子固窮乎子路聞<lb/>
孔子之言悲感悖然大怒張目奮劒聲如鍾鼔孔子曰由<lb/>
來今汝欲闘名爲戮我於天下爲汝悲歌而感之汝皆和<lb/>
我由等唯唯孔子乃引琴而歌音曲甚哀有暴風擊拒軍<lb/>
士僵仆於是匡人乃知孔子聖人瓦解而去<lb/>
<pb n="KR3k0012_SBCK_401-10b"/>
</p>
<p>
太平御覽卷第四百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_824-1a"/>
太平御覽卷第八百二十四<lb/>
資産部四<lb/>
　　穫　穡　架　園　圃<lb/>
　　　　　穫<lb/>
說文曰穫刈禾也<lb/>
毛詩小雅曰歲聿云暮采蕭穫菽<lb/>
又周頌良耜曰穫之桎桎積之栗栗<hi>桎桎穫聲也栗栗衆多也</hi>
尚書金縢曰秋大熟禾未穫天大雷電以風禾盡偃大木<lb/>
斯拔邦人大恐<lb/>
又大誥曰厥父菑厥子乃弗肯播矧肯穫<hi>其父巳菑耕其田其子乃不肯</hi>
<hi>播種况肯収穫乎</hi>
爾雅曰桎桎穫也<hi>郭璞注曰穫刈禾也</hi>
南史曰齊文惠太子常幸東田觀穫稻范雲時從文惠顧<lb/>
<pb n="KR3k0012_SBCK_824-1b"/>
雲曰此刈甚快雲曰三時之務亦甚勤勞願殿下知稼穡<lb/>
之艱難無徇一朝之宴逸也文惠改容謝之<lb/>
虞喜志林說晏子曰景公爲長府有風猶作不巳晏子歌<lb/>
日禾有穗兮不得穫秋風至兮盡零落歌終而流涕公乃<lb/>
止之<lb/>
　　　　　穡<lb/>
說文曰穡榖可収嗇也愛澁也<lb/>
尚書大誥曰予永念曰天惟䘮殷若穡夫予曷敢不終朕<lb/>
畝<hi>稼穡之夫除草養苗我長念天亡殷惡亦主猶是矣我何敢不順天終竟我壟畝乎</hi>
又無逸周公曰嗚呼君子所其無逸先知稼穡之艱難乃<lb/>
逸則知小人之依<hi>稼穡農夫之艱難事先知之乃謀逸豫則知小人之所依怙</hi>相小人<lb/>
厥父母勤勞稼穡厥子乃不知稼穡之艱難乃逸乃諺旣<lb/>
誕否則侮厥父母曰昔之人無聞知<hi>小人之子旣不知父母之勞乃爲逸豫遊</hi>
<pb n="KR3k0012_SBCK_824-2a"/>
<hi>戯乃叛諺不恭巳欺誕父母不欺則輕侮其父母曰古老之人無所聞知</hi>
物理論曰穡猶収也古今之言云尔稼農之末農夲輕而<lb/>
末重前緩而後急稼欲少苦耨欲熟収欲速此良農之務<lb/>
　　　　　桾<lb/>
毛詩大田曰彼有不穫穉此有不歛穧彼有遺秉此有滯<lb/>
穗伊寡婦之利<hi>秉把也成王之時百榖旣多種同齊熟収刈促遽力皆不足而有不穫不歛遺秉滯</hi>
<hi>穗故聽矜寡取之以爲利</hi>
東觀漢記曰桓榮遭倉卒與族人元卿俱捃拾投閑輙講<lb/>
元卿謂曰卿但盡氣耳當復有施用時乎後榮爲太常諸<lb/>
子謂元卿曰平生笑吾盡氣今何如元卿曰我農家安能<lb/>
豫知此<lb/>
魏略曰焦先行不踐邪徑必循阡陌及其捃拾不失大穗<lb/>
飢不可食寒不可衣結草以爲蓑裳𬒳頭徒跣毎出見婦<lb/>
<pb n="KR3k0012_SBCK_824-2b"/>
人則隠翳須去乃出<lb/>
王隠晉書曰庾衮字叔褒年飢捃者猶殷衮乃引其羣子<lb/>
以退曰待其間旣捃焉從者以爲徒捃也捃無傍掇<lb/>
晉書曰夏統字仲御㓜孤貧養親以孝聞毎探捃求食星<lb/>
行夜歸或至海邊拘蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>以資養<lb/>
宋書曰沈道䖍居武康北石山下常以捃拾自資同捃者或<lb/>
爭穟道䖍諌之不止悉以其所得與之爭者愧惡後毎事<lb/>
輒云勿令居士知<lb/>
庾異行別傳曰君妻樂氏生子澤𥘉君與妻捃而産於澤<lb/>
遂以命之<lb/>
　　　　　架<lb/>
釋名曰架加也加杖於柄頭以撾穗而出榖也或曰羅架<lb/>
三文而用之或曰以杖轉於頭故名之也<lb/>
<pb n="KR3k0012_SBCK_824-3a"/>
廣雅曰拂謂之架<lb/>
說文曰拂架也拂擊禾連架也<lb/>
國語曰權節其用耒耜耞芟<hi>耞拂也所以撃草</hi>
方言曰僉宋魏之間謂攝殳或謂之度自關而西謂之拂<lb/>
<hi>僉連架也所以打穀</hi>
王褒僮約曰刻木爲架屈竹作把<hi>架擊禾也</hi>
　　　　　園<lb/>
說文曰園所樹菓也<lb/>
易賁卦曰賁于丘園束帛戔戔<lb/>
毛詩車隣駟驖曰駟驖美襄公也始命有田狩之事園囿<lb/>
之樂焉<hi>始命命爲諸侯也秦始附庸也</hi>遊于北園四馬旣閑<hi>閑習也</hi>
又國風將仲子兮曰將仲子兮無踰我園無折我樹檀<hi>園所</hi>
<hi>以樹木也檀強刄之木</hi>
<pb n="KR3k0012_SBCK_824-3b"/>
又小雅鶴鳴曰樂彼之園爰有樹檀其下維蘀<hi>何楽於彼園之觀乎</hi>
<hi>擇落也上其樹檀下其蘀</hi>
周禮天宫太宰九職二曰園囿毓草木<hi>鄭注云園蕃也</hi>
史記曰董仲舒廣川人以治春秋當孝景時爲愽士下帷<lb/>
講誦三年不觀於舎園<lb/>
漢書梁孝王傳曰王有罪入朝乗布車從兩騎入匿長公<lb/>
主園<hi>張晏日布車喪人乗之也</hi>
又曰田蚡召客飲坐其兄盖侯北向自坐東向以爲漢相<lb/>
尊不可以兄私撓由此滋驕治宅第田園極膏腴市買郡<lb/>
縣器物相屬於道<lb/>
後漢書曰竇<hi>憲恃</hi>宫掖聲勢遂以賤直請奪沁水公主園田<lb/>
<hi>沁水公主明帝女</hi>主逼畏不敢計後肅宗駕出過園指以問憲憲<lb/>
隂喝不得對<hi>隂喝猶壹塞也隂音於禁反喝音一介反或作鳴故反</hi>後發覺帝大恕召<lb/>
<pb n="KR3k0012_SBCK_824-4a"/>
憲切責曰深思前過主田園時何用愈趙髙指鹿爲馬<hi>愈猶</hi>
<hi>差也</hi>乆念使人驚怖昔永平中常令隂博鄧疊二人更相糾<lb/>
察<hi>以隂鄧皆外戚恐其踰多故使更相糾察也博隂興之子也</hi>故諸豪戚莫敢犯法者<lb/>
而詔書切切猶以舅氏田宅爲言<hi>切切猶勤勤</hi>今貴主尚見枉<lb/>
奪何况小人哉國家弃憲如孤雛腐䑕<hi>鳥子生而啄者日雛也</hi>憲大<lb/>
震懼皇后爲毀服深謝良乆乃得解使以田還主雖不繩<lb/>
其罪然亦不授以重任<lb/>
續漢書百官志曰濯龍園在洛陽西北角<lb/>
謝承後漢書曰呉祐遷膠東侯相時戴宏父爲縣丞宏年<lb/>
十六從在承舎祐毎行園常聞諷讀之音竒而候之亦與<lb/>
爲友宏卒成儒宗知名東夏爲河間相因自免歸家不復<lb/>
仕身灌園𬞞以經書教授年九十八卒<lb/>
又曰中平二年造萬金堂於西園<lb/>
<pb n="KR3k0012_SBCK_824-4b"/>
獻帝春秋曰吕布問太祖明公何痩太祖曰君何以識孤<lb/>
布曰昔在洛㑹浸氏園太祖曰然孤忘之矣所以瘦者不<lb/>
早相得故也<lb/>
魏略曰顔斐爲京兆太守起菜園使民投閑灌治之<lb/>
魏志曰明帝之幸郭元后也毛皇后愛寵日衰景𥘉元年<lb/>
帝遊後園召才人以上曲宴極樂元后曰宜延皇后帝弗<lb/>
許乃禁左右使不得宣后知之明日見帝后曰昨遊宴北<lb/>
園樂乎帝以左右泄之所殺十餘人<lb/>
魏略曰青龍十二年起土山於芳林園西北陬使公卿羣<lb/>
寮皆負土成山樹松竹雜木善草於其上捕山禽雜獸置<lb/>
其中<lb/>
又曰馬鈞居京都城内有地可爲園患無水以灌之乃作<lb/>
飜車令童兒轉之而灌水自覆更入更出其巧百倍於常<lb/>
<pb n="KR3k0012_SBCK_824-5a"/>
晉書曰華廙免官後栖遲家巷武帝登凌雲䑓望見廙<lb/>
苴蓿園阡陌甚整依然感舊太康𥘉大赦乃得襲封<lb/>
王隱晉書曰王衍字夷甫戎叔父也終於平北將軍送故<lb/>
甚豐親故借衍車馬帷帳器物者衍因與不復録資財盡<lb/>
出洛城西先人舊園田上<lb/>
又曰王戎爲荆州刺史坐遣吏修園宅應免官詔以贖論<lb/>
又曰孝宗欲於後園修立池苑江逌諌以強賊未滅宜旌<lb/>
軍備嘗存儉約以率羣下<lb/>
又曰汜騰字無忌應孝廉舉除郎中屬天下兵亂去官歎<lb/>
曰生於亂丗貴而能貧乃可以免散家財五十萬以施宗<lb/>
於柴門灌園琴書自適<lb/>
南史曰臧筞緒㓜孤躬自灌園以供祭祀<lb/>
宋書曰茹法亮於宅爲魚池釣䑓土山樓館長廊將一里<lb/>
<pb n="KR3k0012_SBCK_824-5b"/>
竹林花藥之美公家園竹不能及<lb/>
又曰沈道䖍居武康北石山下有人竊園中菜道䖍自外<lb/>
還見之即自逃隱待竊者去後乃出<lb/>
齊書曰㑹稽孔珪家起園列植桐栁多構山泉殆窮眞趣<lb/>
衡陽王鈞徃遊之珪曰殿下處朱門遊紫闥詎得與山人<lb/>
交耶荅曰身處朱門而情遊江海形入紫闥而意在青雲<lb/>
珪大美之<lb/>
又曰豫章王嶷薨後嘗見形於第後園乗腰輿指麾處分<lb/>
呼直兵直兵無手板左右授一玉手板與之謂曰橘樹一<lb/>
株死可覔𥙷之因出後園<lb/>
梁書曰徐勉爲書式其子崧曰中年聊於東田間營小園<lb/>
者非存播藝以要利正欲穿池種樹少寄情賞尓又以郊<lb/>
除閑曠終可爲宅儻獲懸車致事實欲歌哭於斯<lb/>
<pb n="KR3k0012_SBCK_824-6a"/>
又曰劉慧斐隱居東林寺又於山北構園一所號曰離垢<lb/>
園時人仍謂爲離垢先生<lb/>
燕書曰愍帝時有異爵素質緑首集于端門東園樹棲翔<lb/>
二旬而去夏以異爵故大赦名東園曰白爵園<lb/>
後魏書曰胡太后親覽萬機手筆斷決幸西林園法流堂<lb/>
命侍臣射不能者罰之<lb/>
又曰髙聦爲中尉所彈遂廢于家㫁絶人事唯修營園果<lb/>
丗稱髙聦棃以爲珎異<lb/>
又曰元欣好營産業多所樹藝京師名菓皆出其園<lb/>
又曰景穆季年頗親近左右營立田園以収其利<lb/>
北史曰齊盧景𥙿不營丗事居無二業唯在注解其叔父<lb/>
職居顯要而景俗止於園舎情均郊野謙㳟守道貞素自<lb/>
得由是丗號居士<lb/>
<pb n="KR3k0012_SBCK_824-6b"/>
北齊書曰河南獻王孝瑜文襄於鄴東起山池遊觀時俗<lb/>
眩之孝瑜遂於第作水堂龍舟植幡矟於舟上數集諸弟<lb/>
宴射爲樂武成幸其第見而恱之故盛興後園之翫於是<lb/>
貴賤慕斆處處營造<lb/>
後周書曰後周文帝在天遊園以金巵置侯上令公卿射<lb/>
中者即以賜之宇文貴一發而中帝笑曰由基之妙正當<lb/>
耳<lb/>
唐書曰何潘仁西域胡人也家富於財潘仁厚自奉養引<lb/>
致賔客煬帝時嘗犯法懼罪遂亡入司竹園鳩集亡命衆<lb/>
至數萬及義兵起永得平陽公主而奉之以應義師<lb/>
莊子曰漢隂丈人爲園畦鑿隧而入井抱甕而灌一日浸<lb/>
百畦子貢教以爲桔橰<lb/>
列子曰楊朱見梁王曰王者詔天下如運諸掌梁王曰先<lb/>
<pb n="KR3k0012_SBCK_824-7a"/>
生有一妻一妾不能治三畝之園不能耘言治天下何也<lb/>
韓子曰昔弥子瑕寵於衛君與遊於東園食桃而甘以其<lb/>
半啖君君曰愛我哉<lb/>
淮南子曰夫臨江之鄉其人汲水以漑其園江水弗減也<lb/>
又曰山有猛獸林木爲之不斬園有螫虫藜蓼爲之不採<lb/>
<hi>言人畏之</hi>
說苑曰呉王欲伐荆告左右曰敢諫者死舎人有少孺子<lb/>
者欲諫不敢懷丸操彈於後園露沾其衣如是三旦王曰<lb/>
子來何苦沾衣如此對曰園中有榆其上有蟬蟬高居悲<lb/>
鳴飲露不知螳蜋在其後螳蜋委身曲附欲取蟬而不知<lb/>
黄崔在其傍黄雀方延頸欲啄螳蜋而不知彈丸在其下<lb/>
也此三者皆務得其前利不顧其後之有患也呉王曰善<lb/>
哉乃罷兵<lb/>
<pb n="KR3k0012_SBCK_824-7b"/>
風俗通曰園援也從口袁聲四皓園公亦夲園者<lb/>
玄晏春秋曰又好桑農種藏之事且養雞鶩園圃之事懃<lb/>
不舎力焉<lb/>
王子年拾遺記曰漢明帝時常山獻巨桃核此桃霜下結<lb/>
花隆暑方熟亦云仙人所食常使植於霜園此園皆植寒<lb/>
果也<lb/>
又曰魏明帝起靈禽之園方國所獻異鳥獸皆畜此園也<lb/>
丗說曰王子敬入㑹稽經呉聞顧辟彊有名園先不識主<lb/>
人徑徃其家顧方集賔友酣宴園中而王遊歴旣畢指麾<lb/>
好惡傍若無人<lb/>
又曰簡文幸華林園顧謂左右曰㑹心處不必在逺醫然<lb/>
林水便自有濠梁間想覺鳥獸自來親人<lb/>
又曰管寜華歆共園中鋤菜見地片金管不釋鋤與瓦石<lb/>
<pb n="KR3k0012_SBCK_824-8a"/>
不異華投而擲之<lb/>
向秀別傳曰向秀常與嵇康偶鍜於洛邑與吕安灌園於<lb/>
山陽収其餘利以供酒食之費<lb/>
桂陽先賢賛曰蘇躭常聞夜有衆賔來躭告母曰人招躭<lb/>
去巳種藥着後園梅樹下治百病一葉愈一人賣此藥過<lb/>
足供養<lb/>
仇池記曰城東有首蓿園園中有三水碓<lb/>
三秦記曰漢武帝名園曰樊川一名御宿有大梨如五升<lb/>
名含消<lb/>
又曰漢武帝菓園有大栗十五枚一升<lb/>
華陽國志曰何隨家養竹園人盗其筍隨過行見恐盗者<lb/>
覺怖走竹傷其足挈履徐歩歸<lb/>
幽明録曰武宣程羈偏生未𬒳舉家常使種葱後連理<lb/>
<pb n="KR3k0012_SBCK_824-8b"/>
樹生於園圃<lb/>
殷仲堪遊園賦曰尔乃杖䇿晨遊以詠以吟落葉掩蹊菓<lb/>
下成林<lb/>
曹植詩曰公子敬愛客終宴不知疲清夜遊西園飛盖相<lb/>
追隨<lb/>
劉䛑之天公牋曰昔申酉之際遭湯旱流烟今子歲值尭水<lb/>
滔天火延燒其廬水突壞其園<lb/>
謝玄與姊書曰比二日東行遊歩園中巳極有任家湖形<lb/>
摸也姊想瞩此亦小有所散<lb/>
　　　　　圃<lb/>
說文曰種菜曰圃<lb/>
毛詩雞鳴曰東方未明折栁樊圃枉夫瞿瞿<lb/>
又七月曰九月築埸圃十月納禾稼<lb/>
<pb n="KR3k0012_SBCK_824-9a"/>
周禮地官下曰埸人掌國之場圃而樹之果蓏珍異之物<lb/>
以時斂而藏之<hi>果棗李之属蓏瓜瓠之属珍異蒲桃枇杷之属</hi>
禮記射義曰孔子射於矍相之圃觀者如堵牆<lb/>
左傳莊公曰子穨有寵蔿國爲之師及惠王即位取蔿國<lb/>
之圃以爲囿<hi>圃園也囿苑也</hi>遂奉子頽以代王<lb/>
又僖公下曰秦師襲鄭鄭使皇武子辭曰鄭之有原圃猶<lb/>
秦之有具圃也<lb/>
又哀公下曰衛侯爲虎幄於籍圃<hi>於籍田之圃新造幄幕皆以虎獸爲飾也</hi>
論語曰樊遲請學爲圃子曰吾不如老圃<lb/>
莊子曰古之人假道於仁託宿於義於遊逍遥之廬食於<lb/>
荀簡之田立於不貸之圃逍遥無爲也茍簡易養也不<lb/>
貸無出也古謂是采眞之遊<lb/>
韓子曰景公欲移晏子家於豫章之圃晏子辭<lb/>
<pb n="KR3k0012_SBCK_824-9b"/>
孟子曰今有場師舎其梧檟養其樲棘則爲賤埸師也<hi>場師</hi>
<hi>治圃者梧檟皆大名樲棘<折 t="33"/>棗言此以喻人捨大養小始賤場師也</hi>
淮南子曰崑崙山有䟽圃之地滿之潢水三周<lb/>
山海經曰淮江之山實惟帝之平圃<lb/>
風俗通曰圃𥙷也從口甫聲<lb/>
拾遺録曰崑崙山第二層下有芝田蕙圃皆數萬頃羣仙<lb/>
種耨焉<lb/>
曹植籍田賦曰夫凢人之爲圃各植其所好焉好甘者植<lb/>
乎薺好苦者食乎荼好香者植乎蘭好辛者植乎蓼至於<lb/>
寡人之圃無不植也<lb/>
太平御覽卷第八百二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_046-1a"/>
太平御覽卷第四十六<lb/>
　地部十一<lb/>
　　　　　　　　江東諸山<lb/>
　　敬亭山　蓋山　九華山　幘山<lb/>
　　　牛渚山　慈母山　蕪湖山　望夫山<lb/>
　　博望山　陵陽山　白紵山　中山<lb/>
　　　三鶴山　黟山　靈山　巖山<lb/>
　　　三山　橫山　鐡峴山　九井山<lb/>
　　　石城山　攝山　黃鶴山　覆舡山<lb/>
　　　北固山　虎丘山　女山　秦履山<lb/>
　　　馬鞍山　中州山　三白山　馬蹄山<lb/>
　　　祘山　㑹骸山　石姥山　大辟山<lb/>
　　　花山　虞山　陽城山　姑蘇山<lb/>
<pb n="KR3k0012_SBCK_046-1b"/>
　　硯石山　香山　華山<lb/>
　　包山　石鼓山　粟山<lb/>
　　定山　封山　岝㟧山<lb/>
　　孺子山　響山　晚山<lb/>
　　百丈流襄二山　印渚山<lb/>
　　天目山　卞山<lb/>
　　　　　敬亭山<lb/>
郡國志及宋永初山川記曰宛陵北有敬亭山山有神<lb/>
祠即謝朓賽雨賦詩之所其神云梓華府君頗有靈驗<lb/>
　　　　　蓋山<lb/>
紀義宣城記曰登蓋山一百許歩有泉俗傳云昔有舒氏<lb/>
女未適人其父析薪於此女忽坐泉處牽挽不動父遽告<lb/>
家比來唯見清泉湛然其女性好音樂乃作絃歌即泉涌<lb/>
<pb n="KR3k0012_SBCK_046-2a"/>
浪廻復有赤鯉一雙躍岀今作樂嬉遊泉猶故沸涌<lb/>
　　　　　九華山<lb/>
九華山録曰此山竒秀髙岀雲表峯巒異狀其數有九故<lb/>
號九子山焉李白因遊江漢覩其山秀異遂更號曰九華<lb/>
又曰山之上有池塘數畒水田千石其池有魚長者半㝷<lb/>
頒首頳尾朱鬐丹腹人欲觀之叩木魚即躍以可食之物<lb/>
散於池中食訖而藏焉其水流洩爲龍池溢爲瀑泉入龍<lb/>
潭溪有白墡窟其土如麵不墋歉歳人多食之<lb/>
顧野王輿地記曰九華山山髙一千丈<lb/>
劉禹錫序曰余嘗愛終南太華以爲此外無竒愛女几荆<lb/>
門以爲此外無秀及見九華始悼前言之容易也<lb/>
　　　　　幘山<lb/>
宣城圖經曰幘山北面迤邐連九華山其山層峯嵳峩遐<lb/>
<pb n="KR3k0012_SBCK_046-2b"/>
睇狀如冠幘因號爲幘山<lb/>
　　　　　牛渚山<lb/>
宣城圖經曰牛渚山突岀江中謂爲牛渚圻古津渡處也<lb/>
江表傳云司馬徽論運命暦數云黃旗紫蓋見於東南終<lb/>
有天下者荆楊君子<lb/>
又壽春童謡言天子當西上孫皓大喜即載妻子及後宫<lb/>
數千從牛渚陸道西上云青蓋入洛陽適還大雪寒凍殆<lb/>
死<lb/>
輿地志云牛渚山首有人潜行云此處連洞庭傍達無底<lb/>
見有金牛狀異乃驚怪而岀牛渚山北謂之採石按今對<lb/>
採石渡口上有謝將軍祠又按江源記云啇侶於此取石<lb/>
至都輸造石渚因名採石呉初以周瑜屯牛渚鎭西將軍<lb/>
謝尚亦鎭此城<lb/>
<pb n="KR3k0012_SBCK_046-3a"/>
　　　　　慈母山<lb/>
宣城圖經曰慈母山在當塗縣北臨江丹陽記云山生簫<lb/>
管竹王襃洞簫賦云原夫簫管之所生于江南之丘墟即<lb/>
此處也其竹圎緻異於衆處自伶倫採竹嶰谷巳後唯此<lb/>
簳見珎歴代常給樂府而俗呼爲鼔吹山山有慈母祠也<lb/>
　　　　　蕪湖山<lb/>
宣城圖經曰蕪湖山在縣西南山因湖以名之漢末於湖<lb/>
側置蕪湖縣以其地卑畜水非深而生蕪藻故因以名縣<lb/>
焉晉爲重鎭謝尚王敦皆鎭於此陳平縣廢以其地入當<lb/>
塗縣<lb/>
　　　　　望夫山<lb/>
宣城圖經曰望夫山昔人往楚累歳不還其妻登此山望<lb/>
夫乃化爲石其山臨江周廻五十里髙一百丈<lb/>
<pb n="KR3k0012_SBCK_046-3b"/>
　　　　　博望山<lb/>
宣城圖經曰博望山有二山夾大江東曰博望西曰天門<lb/>
按郡國志云天門山亦曰峨嵋山楚獲吴艅艎於此按其<lb/>
山相對時人呼爲東梁西梁山據縣圖爲天門山<lb/>
輿地志云博望梁山東西隔江相對如門相去數里謂之<lb/>
天門<lb/>
宋孝武詔曰梁山天表象魏以旌國形仍以二山爲立闕<lb/>
故曰天門<lb/>
　　　　　陵陽山<lb/>
宣城圖經曰陵陽山在涇縣西南一百三十里<lb/>
列仙傳云陵陽子明釣得白龍放之後五年龍來迎子明<lb/>
上丹陽陵陽山一百餘年乃得仙山髙一千餘丈又有子<lb/>
安仙人也來就子明二十年一旦忽死因葬山下常有黃<lb/>
<pb n="KR3k0012_SBCK_046-4a"/>
鵠栖其處樹上鳴云子安子安也<lb/>
　　　　　白紵山<lb/>
宣城圖經曰宣州白紵山在縣東五里本名楚山桓温領<lb/>
妓逰此山奏樂好爲白紵歌因改爲白紵山<lb/>
　　　　　中山<lb/>
宣城圖經曰宣州中山又名獨山有溧水縣東南一十里<lb/>
不與群山連接古老相傳云中山有白兎世稱爲筆最精<lb/>
山前有水源號爲獨水按輿地記云宣州溧水縣有獨山<lb/>
下有獨水流演不息即此山也<lb/>
　　　　　三鶴山<lb/>
宣城圖經曰三鶴山在溧水縣東南六十里昔有潘氏<lb/>
兄弟三人於此山求仙後道成化爲三白鶴於此冲<lb/>
天<lb/>
<pb n="KR3k0012_SBCK_046-4b"/>
　　　　　黟山<hi>黟音伊</hi>
歙縣圖經曰北黟山在縣西北一百六十八里髙一千一<lb/>
百七十丈豊樂水岀焉舊名黃山天寳六年勑改焉案江<lb/>
南諸山之大者有天台天目而天目近連浙江天台俯瞰<lb/>
滄海江海者實以地下爲百川所歸然歙州則江之上㳺<lb/>
而海上濫觴也今計歙川之平地巳合與二山齊矣况其<lb/>
山又有摩天戞日之髙此則浙江東西宣歙池饒江等州<lb/>
山並是此山之支脉明矣其諸峯悉是積石有如削成煙<lb/>
嵐無際雷雨在下其霞城洞室符竇瀑泉則無峯不有若<lb/>
林澗之下巖峦之上竒蹤異狀不可摸冩信霊仙之窟宅<lb/>
也山中峯有溪丘公仙壇彩霞霊禽捿止其上是浮丘公<lb/>
與容成子逰之處所昔有人到壇所忽見樓臺煥然樓前<lb/>
有蓮池左右有塩積米積遂歸引村人上取了不知其處<lb/>
<pb n="KR3k0012_SBCK_046-5a"/>
所山下人往往聞峯上有仙樂之声<lb/>
　　　　　霊山<lb/>
郡國志曰歙縣有霊山天欲雨先聞鼔角声此山上有圎<lb/>
石如車蓋縣以鼔鳴爲候一鳴令遷不鳴令不去山一名<lb/>
三姑山三年一野火燒數未滿人燒之即雨<lb/>
新安記曰霊村有山生香草名曰霊香又有黃精山上有<lb/>
霊壇道士祈請不燒香自然芳馥村人常射獵經踐此土<lb/>
犯山神終無所獲<lb/>
又輿地志云霊山髙峻有圎石髙數丈上有石蓋也<lb/>
　　　　　巖山<lb/>
山謙之丹陽記曰秣陵縣南三十里有巖山山西有石室<lb/>
山東大道左有方石長一丈刻勒銘題賛吴功德孫皓所<lb/>
建也<lb/>
<pb n="KR3k0012_SBCK_046-5b"/>
　　　　　三山<lb/>
山謙之丹陽記曰江寜縣北十二里濵江有三山相接即<lb/>
名三山舊時津濟道也<lb/>
　　　　　横山<lb/>
山謙之丹陽記曰丹陽縣東十八里有横山連亘數十里<lb/>
或云楚子重至于横山是也<lb/>
　　　　　鐵峴山<lb/>
山謙之丹陽記曰永世記云縣南百餘里鐵峴山廣輪二<lb/>
百許里山岀鐡楊州今鼓鑄之<lb/>
　　　　　九井山<lb/>
姑熟記曰縣南十里有九井山即殷仲文九日從桓公逰<lb/>
九井賦詩處也<lb/>
　　　　　石城山<lb/>
<pb n="KR3k0012_SBCK_046-6a"/>
江乗地記曰石城山嶺鄣千里相重似若一逰歷者以爲<lb/>
吴之石城猶楚之九疑也多生箭竹又有桑樹<hi>山上有城因以名焉</hi>
　　　　　攝山<lb/>
江乗地記曰扈村有攝山山多藥草可以攝生因名之方<lb/>
四靣各起重嶺逰者名繖山形似繖也山頂舊有周江乗<lb/>
廟<hi>傳云吴時人未詳名字</hi>
　　　　　黃鶴山<lb/>
京口記曰有黃鶴山在縣界晉王恭爲刺史改創西南樓<lb/>
名萬歳西北名芙蓉樓至今存焉<lb/>
又輿地志云俗傳此樓飛向江外以鐵鎻縻之方巳<lb/>
　　　　　覆舡山<lb/>
梁武輿駕東行記曰有覆舡山酒罌山南次髙<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>山<lb/>
傳云昔髙驪國女來東海神乗舡致酒礼娉之女不肯海<lb/>
<pb n="KR3k0012_SBCK_046-6b"/>
神撥舡覆酒流入曲阿故曲阿酒美也<lb/>
　　　　　北固山<lb/>
南徐州記曰城西北有别嶺入江三面臨水號云北固劉<lb/>
楨京口記云廻嶺入江懸水峻壁舊北固作固字梁髙祖<lb/>
云作鎭作固誠有其語然北望海口實爲壯觀以理而推<lb/>
冝改爲顧望之顧<lb/>
輿地志云天景清明登之望見廣陵城如在青霄中<lb/>
　　　　　虎丘山<lb/>
顧凱之虎丘山序曰吴城西北有虎丘山<lb/>
越絶書曰闔閭冢名虎丘銅槨三重<lb/>
　　　　　女山<lb/>
山謙之南徐州記曰丹徒縣西九里臨江有女山山東許<lb/>
貢客刺孫筞所也<lb/>
<pb n="KR3k0012_SBCK_046-7a"/>
　　　　　秦履山<lb/>
山謙之南徐州記曰曁陽縣西南可三十五里有秦履山<lb/>
傳云秦皇登之以望江海<lb/>
　　　　　馬鞍山<lb/>
山謙之南州記曰曁陽縣北九里馬鞍山東有黃山郭璞<lb/>
葬所<lb/>
　　　　　中州山<lb/>
山謙之南徐州記曰南沙縣北百里有中州山昔在海中<lb/>
去岸七十里義熈以來沙漲遂與岸連<lb/>
　　　　　三白山<lb/>
山謙之南徐州記曰剡縣有三白出鐵常供戎器山東頭<lb/>
南面有石穴髙丈餘容十數人恒津液流潤天將雨輙有<lb/>
雲群行從南來暎山山亦岀雲應之與同比就虞山即大<lb/>
<pb n="KR3k0012_SBCK_046-7b"/>
雨矣<lb/>
　　　　　馬蹄山<lb/>
劉損京口記曰石峴東連馬蹄山山上石有馬蹄跡因以<lb/>
爲名<lb/>
　　　　　祘山<lb/>
劉損京口記曰祘山無峯嶺臨江魏文帝南望致歎<lb/>
　　　　　㑹骸山<lb/>
吴郡縁海四縣記曰帶海有㑹骸山<lb/>
傳云山有金牛昔有兄弟三人共鑿求之坎崩同死因以<lb/>
爲名<lb/>
　　　　　石姥山<lb/>
劉道眞錢唐記曰石姥山有一石甑厥狀殊似居絶嶺之<lb/>
顚大數十圍下有三石足支之<lb/>
<pb n="KR3k0012_SBCK_046-8a"/>
　　　　　大辟山<lb/>
郡國志曰餘杭大辟山本名餘杭山一名由拳髙峻爲最<lb/>
旁有由拳村岀藤𥿄<lb/>
晉書曰郭文字文舉隱於餘杭大辟山山中曽有猛獸殺<lb/>
一麈於菴側文舉因以語人人取賣之分錢以奉文舉曰<lb/>
我若須此自當賣之所以相語不須故也<lb/>
　　　　　花山<lb/>
陸道瞻吴郡記曰吴縣有花山太康中生千葉蓮花於上<lb/>
故曰花山<lb/>
　　　　　虞山<lb/>
陸道瞻吴郡記曰海虞縣西六里有虞山上有仲雍冢<lb/>
　　　　　陽城山<lb/>
董監吴地記曰冨春有陽城山縣氏所葬漢末上有光雲<lb/>
<pb n="KR3k0012_SBCK_046-8b"/>
氣天屬<lb/>
　　　　　姑蘇山<lb/>
董監吴地記曰姑蘇山一名姑胥連撗山之北<lb/>
越絶書云吴地胥門外有九曲路闔閭造以逰姑胥之臺<lb/>
望湖中闚百姑淮南子亦謂之姑餘<lb/>
　　　　　硯石山<lb/>
董監吴地記曰硯石山在縣西門外亦名石鼔山又有琴<lb/>
臺在其上<lb/>
越絶書云呉人於硯石置館娃宫<lb/>
劉逵注吴都賦引楊雄方言云吴有館娃宫吴人呼美女<lb/>
爲娃故三都賦云幸乎館娃之宫張女樂而娱群臣今吴<lb/>
縣有館娃郷<lb/>
　　　　　香山<lb/>
<pb n="KR3k0012_SBCK_046-9a"/>
董監吴地記曰香山吴王遣美人採香於山因以爲名故<lb/>
有採香徑<lb/>
　　　　　華山<lb/>
華山精舎記曰老子枕中記云呉西界有華山可以度難<lb/>
父老云山頂北有池上生千葉蓮花服之羽化因曰華山<lb/>
長林森大荒楚蔽日<lb/>
輿地志云山上有石鼔晉隆安中鳴乃有孫恩之乱山在<lb/>
縣西六十三里<lb/>
　　　　　包山<lb/>
呉地記曰包山在縣西一百三十里中有洞庭深逺世莫<lb/>
能測呉王使霊威丈人入洞穴十七日不能尽因得玉葉<lb/>
上刻霊寳經二卷使示孔子云禹之書也<lb/>
又郡國志云洞庭山有宫五門東通林屋西達峩嵋南接<lb/>
<pb n="KR3k0012_SBCK_046-9b"/>
羅浮北達岱岳<lb/>
又按玄中記云呉國西有具區澤中包山有洞庭寳室入地<lb/>
下潜行通琅耶東武<lb/>
淮南子云斷脩虵於洞庭<lb/>
左傳云哀公元年夫差敗越於夫椒今太湖中别有夫椒<lb/>
山下有大洞天宫潜涌五岳包山上舊無三班謂虵虎雉<lb/>
侯景乱後乃有虎虵爲人之害<lb/>
　　　　　石鼔山<lb/>
郡國志曰吴王離宫在石鼔山越王獻西施於此山山有<lb/>
石馬望之如人騎南有石鼔鼔鳴即兵起<lb/>
　　　　　粟山<lb/>
吴地記曰粟山一名新石頭山上有城下有飛泉石杵有<lb/>
吴先王刻題處石杵西有舎古老言古於北採金<lb/>
<pb n="KR3k0012_SBCK_046-10a"/>
劉道眞記云縣西有姥山絶嶺之上有石甑一人摇輙動<lb/>
與千人不異<lb/>
　　　　　定山<lb/>
吴地志曰定山突岀浙江中波濤所衝行侣爲阻<lb/>
謝靈運詩曰朝發漁浦南暮宿富春郭定山杳雲霧赤亭<lb/>
無淹泊此山是也<lb/>
　　　　　封山<lb/>
呉興記曰風渚在武康縣東十八里古防風國有風公廟<lb/>
水曰風渚山即封山也<lb/>
　　　　　岝㠋山<lb/>
呉興記曰於潜縣西二里有岝㟧山有絶壁髙三十許丈<lb/>
謝安甞登之臨壁垂足曰伯昏無人何以過是當時稱以<lb/>
爲難一云本在太湖中禹治水移於此<lb/>
<pb n="KR3k0012_SBCK_046-10b"/>
　　　　　孺子山<lb/>
呉興記曰東遷縣有孺子山徐孺子入呉哭友人嘗登之<lb/>
因以爲名<lb/>
　　　　　響山<lb/>
呉興記曰晩山北十八里有響山人於山下語無大小響<lb/>
則隨聲曲折應之<lb/>
　　　　　晩山<lb/>
呉興記曰於潜縣西六十里有晩山悉是松木眞墨所出<lb/>
也<lb/>
　　　　　百丈流襄二山<lb/>
呉興記曰山墟村有山名曰百丈流襄二山堯遭洪水此<lb/>
山不沒但餘百丈因以名山水流襄山嶺因名流襄<lb/>
　　　　　印渚山<lb/>
<pb n="KR3k0012_SBCK_046-11a"/>
呉興記曰印渚山上承浮溪水從渚以上至縣悉石瀬惡<lb/>
道不可行舡以下水道無險故行旅集焉晉王胡之爲吴<lb/>
興太守至印中歎曰非唯使人心情開滌亦覺日月清朗<lb/>
傳云渚次石文似印因以爲名<lb/>
　　　　　天目山<lb/>
郡國志曰天目山上有數百年樹名曰翔鳯樹<lb/>
輿地志云上有兩湖謂左右目故名天目也山極髙峻上<lb/>
多美石泉木名茶<lb/>
雜道書曰天目山左髙於地七千五百丈右髙於地七千<lb/>
丈從廣三千里上有淵中有魚可食無毒虫<lb/>
水經注曰呉興郡於潜縣北有天目山山極髙峻崖嶺竦<lb/>
疊西臨後澗山上有霜木皆是數百年樹謂之翔鳯林東<lb/>
面有瀑布下注數畒深沼名曰蛟龍池水南流經縣西爲<lb/>
<pb n="KR3k0012_SBCK_046-11b"/>
縣之西溪<lb/>
　　　　　卞山<lb/>
郡國志曰卞山卞和採玉處山東足有一名簣髙數尺晉<lb/>
太康中人開之風雨晦冥遂止歷代莫知所封<lb/>
又宋書云蕭惠明爲吴興太守郡界有卞山山下有項羽<lb/>
神廟相承云羽多居郡㕔事前後七人太守不敢上㕔惠<lb/>
明謂綱紀曰孔季恭曽爲此郡未聞有災遂盛設筵榻接<lb/>
賔數日未幾惠明忽見一人長丈餘張弓挾矢向之旣而<lb/>
不見因發背旬日而殞<lb/>
太平御覽卷第四十六<lb/>
</p>
<p>
</p>
  </div>
</body>
</text>
</TEI>
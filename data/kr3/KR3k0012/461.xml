<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_461-1a"/>
太平御覽卷第四百六十一<lb/>
　人事部一百二<lb/>
　　　　　游說中<lb/>
史記曰蘇秦說趙王王乃飾車百乗黄金十鎰白壁百雙<lb/>
錦繡千純以游諸侯<lb/>
又曰蘇秦說齊王曰齊三軍之良五家之兵戰如雷霆解<lb/>
如風雨<lb/>
又曰蒯通對髙祖曰秦失其鹿天下共逐之<lb/>
又班彪王命論曰游說之士比天下於逐鹿也<lb/>
又曰漢王使隋何說淮王隋何曰臣請與大王持劒而歸<lb/>
漢王<lb/>
又曰蒯通爲竒䇿感通韓信佯以相人說信<lb/>
又曰子貢之晉謂晉君曰臣聞慮不先定不可以應卒兵<lb/>
<pb n="KR3k0012_SBCK_461-1b"/>
不先辨不可以勝敵今呉戰勝必以其兵臨晉晉君大怒<lb/>
也<lb/>
又曰田常欲爲亂於齊憚髙國鮑晏故移兵欲伐魯子貢<lb/>
說田常曰臣聞之憂在内者攻強憂在外者攻弱今君憂<lb/>
在内破魯以廣齊戰勝以驕主求以成大事難矣<lb/>
又曰范陽人蒯通說范陽令曰今諸侯叛秦矣武信君兵<lb/>
且至而君堅守范陽少年皆争殺君下武信君君急遣臣<lb/>
見武信君可轉禍爲福在今矣<lb/>
又曰田肯說髙祖曰秦形勝之國也得百二焉地勢便利<lb/>
其以下兵於諸侯譬猶居髙屋之上建瓴水也<lb/>
又曰漢王數困滎陽成臯計欲捐成臯以東屯鞏洛以距<lb/>
楚酈生曰臣聞知天之天者王事可成王者以人爲天而<lb/>
人以食爲天夫倉敖天下輸乆矣<lb/>
<pb n="KR3k0012_SBCK_461-2a"/>
又曰子貢一出說存魯亂齊破呉強晉而覇越也<lb/>
又曰漢王數困滎陽成臯計欲捐成臯以東屯鞏洛鉅楚<lb/>
酈生因曰臣願足下急復進収取滎陽據敖倉之粟塞成<lb/>
臯之險杜太行之道距飛狐之口守白馬之津則天下知<lb/>
所歸矣<lb/>
又曰韓非知說之難爲說難書曰凢說之難在知所說之<lb/>
心可以吾説當之<lb/>
又曰韓信旣殺龍且項恐使武渉說信曰足下右救則漢<lb/>
王勝左救則項王勝項王今日亡則次取足下也<lb/>
又曰蒯通說韓信曰酈生一士伏軾掉三寸之舌下齊七<lb/>
十餘城案漢書曰食其慿軾下齊<lb/>
又曰張儀聞蘇秦死乃說楚王曰今秦與楚接境壤大王<lb/>
誠能聽臣臣請使秦以秦女爲大王箕箒之妾長爲昆弟<lb/>
<pb n="KR3k0012_SBCK_461-2b"/>
之國臣以爲計無便於此者楚從其計<lb/>
又曰李斯說秦王曰自孝公以來周室卑微諸侯相兼關<lb/>
東爲六國秦之乗勝役諸侯盖六世矣今諸侯服秦譬若<lb/>
郡縣夫以秦之強大王之賢如老嫗竈上掃除足以滅諸<lb/>
侯成帝業今怠而弗急諸侯復強相聚約從雖有黄帝之<lb/>
資弗能并也秦王聽其計<lb/>
又曰李左車說成安君陳餘曰臣聞韓信渉西河虜魏王<lb/>
擒夏恱新喋血閼與今乃輔以張耳議欲以下趙此乗勝<lb/>
而逺闘其鋒不可當臣聞千里餽粮士有飢色今井陘之<lb/>
道車不得方軌騎不得成列其勢粮食必在其後願足下<lb/>
假臣竒兵三萬人從間道絶其輜重彼前不得闘退不得<lb/>
還吾竒兵絶其後野無所掠不至十日兩將之頭可致麾<lb/>
下<lb/>
<pb n="KR3k0012_SBCK_461-3a"/>
又曰酈食其說齊王曰知天下所歸乎齊王曰天下何歸<lb/>
曰歸漢何以言之日漢王與項王戮力西面擊秦約先入<lb/>
咸陽者王之項王負約不與而王之漢中又還殺義帝漢<lb/>
王聞之起蜀漢之兵責義帝之罪降城即以侯其將得財<lb/>
即以分其士蜀漢之粟方舡而下項羽有背約之名殺義<lb/>
帝之負於人之罪無所忘天下之士歸於漢王可坐而觀<lb/>
今以據敖倉之粟塞成臯之險守白馬之津杜太行之陵<lb/>
距飛狐之口天下後服者先亡王疾下漢王齊國社稷可<lb/>
得而保不下漢王危亡可立而待乃聽酈生<lb/>
又曰髙祖使陸生賜尉他印爲南越王陸生進說它曰足<lb/>
下中國人親戚昆弟墳墓在真定今反天姓棄冠帶欲以<lb/>
區區之越與天子抗衡禍且及身乃欲以新造未集之越<lb/>
屈強於此漢一偏將將十方衆臨越則殺王降漢如反覆<lb/>
<pb n="KR3k0012_SBCK_461-3b"/>
手耳<lb/>
漢書曰張耳陳餘北略地燕界趙王爲燕軍所獲燕因留<lb/>
之欲與分地趙有厮養卒乃走燕壁問曰知臣何欲燕将<lb/>
曰若欲得王耳曰君知張耳陳餘何人也燕將曰賢人也<lb/>
曰其志何欲燕將曰欲得其王耳趙卒嘆曰君未知兩人<lb/>
所欲也夫武臣張耳陳餘杖馬箠下趙數十城亦各欲南<lb/>
面王夫臣之與主豈可同日道哉兩人亦欲分趙而王時<lb/>
未可耳今兩人名爲求王實欲燕殺之此兩人分趙而王<lb/>
夫以一趙尚易燕况以兩王右提左挈而責義殺王㓕燕<lb/>
易矣燕以爲然迺歸趙王養卒爲御而歸<lb/>
又曰陸賈說尉他他賜賈橐中裝直千金張晏注曰珠玉<lb/>
之寳裝裏也<lb/>
又曰魏豹叛漢王漢王謂酈生曰緩頰往說之<lb/>
<pb n="KR3k0012_SBCK_461-4a"/>
又曰蒯通知天下權在於韓信欲說令背漢日臣願𬒳心<lb/>
腹隨介肝膽效愚忠恐足下不能用也曰夫功者難成而<lb/>
易敗時者難值而易失時不再來願足下無疑臣之計信<lb/>
猶豫不忍背漢遂謝通通乃陽狂爲巫<lb/>
又曰漢三年與項羽相距京索間上數使使勞苦丞相鮑<lb/>
生謂蕭何曰數勞苦君者有疑君今爲君計遣君于孫昆<lb/>
弟能勝兵者悉詣軍所上益信君於是何從其計漢王大<lb/>
恱<lb/>
又曰項羽擊陳留外黄不下數日降羽悉令男子年十五<lb/>
以上詣城東欲坑之外黄令舎人兒年十三往說羽曰彭<lb/>
越強刼外黄恐故降以待大王大王至又皆坑之百姓豈有所<lb/>
歸心哉從此以東梁地十餘城皆恐莫肯下矣羽然其言<lb/>
迺赦外黃當坑者而東至睢陽聞之皆争下<lb/>
<pb n="KR3k0012_SBCK_461-4b"/>
又曰漢王至雒陽新成三老董公遮說漢王曰臣聞順德<lb/>
者昌逆德者亡兵出無名事故不成故曰明其爲賊敵乃<lb/>
可服項王爲無道放殺其主天下之賊也夫仁不以勇義<lb/>
不以力三軍之衆爲之素服以告諸侯爲此東伐四海之<lb/>
内莫不仰德此三王之舉也漢王曰善非夫子無所聞於<lb/>
是漢王爲義帝發䘮哀臨三日發使告諸侯<lb/>
又曰婁敬齊人也漢五年戍隴西過雒陽帝在焉敬脫輓<lb/>
輅見齊人虞將軍曰臣願見上言便冝虞將軍入言上召<lb/>
見賜食敬說曰陛下都洛陽豈欲周室比隆哉上曰然敬<lb/>
曰陛下取天下<hi>與周異周之先</hi>積德累善十有餘丗武王伐紂成<lb/>
王即位周公之屬傳相焉乃營成周都雒陽以爲天下中諸<lb/>
侯四方納貢職道里均矣有德則易以王無德則易以亡<lb/>
今陛下與項籍戰滎陽大戰七十小戰四十使天下之民<lb/>
<pb n="KR3k0012_SBCK_461-5a"/>
肝䐉塗地哭泣之聲不絶傷疾者未起而欲比隆成康之<lb/>
時臣竊以爲不侔矣且夫秦地𬒳山帶河四塞以爲固卒<lb/>
然有急百萬之衆可具夫與人闘不搤其肮<hi>張晏曰亢喉嚨</hi>拊其<lb/>
背未能全勝今陛下入関而都按秦之故此亦搤天下之<lb/>
肮而拊其背也高帝即日西都關中<lb/>
又曰陳狶反上自將至邯鄲而韓信謀反關中吕后用蕭<lb/>
何計誅信上巳聞信誅便拜何相國益封五千户令卒五<lb/>
百人一都尉爲相國衛諸君皆賀邵平獨弔謂何曰禍自<lb/>
此始矣上暴露於外而君守内非𬒳矢石之難而益君封<lb/>
置衛者以今者淮隂新反於中有疑君心夫置衛君非以<lb/>
寵君也讓封勿受悉以家私財佐軍何從其計上喜恱<lb/>
又曰齊悼惠王時曹叅爲相禮下賢人請蒯通爲客𥘉齊<lb/>
王田榮怨項羽謀舉兵叛之齊處士東郭先生梁石君在<lb/>
<pb n="KR3k0012_SBCK_461-5b"/>
刼中強從及田榮敗二人醜之相與入山深隠居客謂通<lb/>
曰先生之於曹相國拾遺舉過顯賢進能齊國蔑若先生<lb/>
者先生知梁石君東郭先生士俗所不及何不進於相國<lb/>
乎通曰諾臣之里婦與里諸母相善也里婦夜亡肉姑以<lb/>
爲盗怒而逐之婦晨去過所善諸母語以事而謝之里母<lb/>
曰汝安行我今令而家追汝矣即束藴請火於亡肉家曰<lb/>
昨暮犬夜得肉争闘相殺請火治之亡肉家遽追呼其婦<lb/>
故里女非談說之士也束藴乞火非還婦之道也然物有<lb/>
相感事有適可臣請乞火於曹相國曰婦人有夫死三日<lb/>
而嫁者有幽居守寡不岀門者足下即求婦何取曰不取<lb/>
嫁者通曰然則求臣亦猶是也彼東郭先生梁石君齊之<lb/>
俊士隠居不嫁未甞卑節下意以求仕也願足下使人禮<lb/>
之曹相國曰敬受命皆以爲上賔<lb/>
<pb n="KR3k0012_SBCK_461-6a"/>
又曰袁盎逢丞相申屠嘉下車拜謁丞相從車上謝盎還<lb/>
媿其吏廼之丞相舎上謁求見丞相曰且陛下從代來毎<lb/>
朝郎官者上書䟽未甞不正輦受其言言不可用置之言可<lb/>
採未甞不稱善何也欲以致天下賢士日聞所不聞以益<lb/>
聖今君自閉鉗天下之口而日益愚夫以聖主責愚相君<lb/>
受禍不乆矣丞相乃再拜曰嘉鄙人迺不知將軍幸教引<lb/>
與之坐爲上客<lb/>
范曄後漢書曰更始尚書令謝躬留魏郡太守陳康守鄴<lb/>
自率諸將擊五萊賊丗祖因躬在外乃使呉漢襲其城漢先<lb/>
令辯士說陳康曰蓋聞之上智不處危以僥倖中智能因<lb/>
危以爲功下愚安於危以自亡之智在人所由不可不察<lb/>
今京師敗亂四方雲擾公所聞也蕭王兵強士附河北歸<lb/>
命公所見也謝躬内背蕭王外失衆心公所知也公今據<lb/>
<pb n="KR3k0012_SBCK_461-6b"/>
孤危之城待㓕亡之禍義無所立節無所成不若開門内<lb/>
軍轉禍爲福免下愚之敗収中智之功此計之至者也康<lb/>
然之於是開門内漢<lb/>
又曰袁紹奔兾州董卓購募求紹時侍中周秘城門校尉<lb/>
伍瓊等隂爲紹說卓曰夫廢立大事非常人所及袁紹不<lb/>
識大體恐懼岀奔非有它志今急購之勢必爲變袁氏樹<lb/>
恩四丗門生故吏遍於天下若収豪傑以聚徒衆英雄因<lb/>
之而起則山東非公之有也不如赦之拜一郡守紹喜於<lb/>
免罪必無患矣卓以爲然乃遣授紹渤海太守<lb/>
又曰袁紹以書要公孫瓉以襲兾州収韓馥紹乃使外甥<lb/>
陳留啇幹及頴川荀堪等說馥曰公孫瓉乗勝來南而諸<lb/>
郡應之袁車騎意未可量也竊爲將軍危之馥懼曰然則<lb/>
爲之柰何堪曰君自料寛仁容衆爲天下所附熟與袁氏<lb/>
<pb n="KR3k0012_SBCK_461-7a"/>
馥曰不如也臨危叱决智勇邁於人又孰與袁氏馥曰不<lb/>
如也世布恩徳天下之蒙其恵又孰與袁氏馥曰不如也<lb/>
諶曰今將軍資三不如之勢乆處其上袁氏一時之傑必<lb/>
不爲將軍下也且公孫提征伐之卒其鋒不可當夫兾州天<lb/>
下之重資若兩軍並力兵交城下危亡可立而待也夫袁<lb/>
氏將軍之舊且同盟當今之計莫若舉兾州以讓袁氏厚<lb/>
徳將軍公孫瓉不能復與之争矣是將軍有讓賢之名而<lb/>
身安於太山也願勿有疑馥性怯因然其計<lb/>
又曰沮授說袁紹曰將軍累葉台輔丗濟忠義今朝廷播<lb/>
越宗廟殘毀觀諸州郡雖外託義兵内實相圖未有匡正<lb/>
社稷䘏民之意且今州城粗定兵強士附西迎大駕即宫<lb/>
鄴都挾天子令諸侯畜士馬以討不庭誰能禦之<lb/>
又曰曹操與袁紹相持於官渡紹遣人求助劉表許之而<lb/>
<pb n="KR3k0012_SBCK_461-7b"/>
不至亦不助曹操且欲觀天下之變從事中郎南陽韓嵩<lb/>
別駕劉先說袁曰今豪桀並争兩雄相持天下之重在於<lb/>
將軍將軍若欲有起乗弊可也如其不然因將軍所冝從<lb/>
豈可擁甲十萬坐觀成敗求援如不能助見賢而不肯歸<lb/>
此兩怨必集於將軍恐不得復中立矣<lb/>
又曰曹操軍至新野蒯越韓嵩傳選等說劉琮曰逆順有<lb/>
大體強弱有大勢以人臣拒人主逆道也以新造之楚御<lb/>
中國必危以劉備敵曹公不當也三者皆短欲以抗王師<lb/>
之鋒必亡之道也將軍自料何與劉備琮曰不若也選曰<lb/>
誠以劉備不足禦曹公則雖保全楚不能以自存也誠以<lb/>
劉備足禦曹公則備不爲將軍下也願將軍勿疑琮乃請<lb/>
降<lb/>
又曰閻忠說皇甫嵩曰將軍指揮足以展風雲叱咤可以<lb/>
<pb n="KR3k0012_SBCK_461-8a"/>
興雷電<lb/>
東觀漢記曰隗囂將王元說囂曰昔更始四方響應天下<lb/>
喁喁謂之太平一旦壞敗今南有子陽北有文伯江湖海<lb/>
岱王公十數而欲牽儒生之說棄千乗之基計之不可者<lb/>
也今天水完冨士馬最強北取西河東收三輔案秦舊迹<lb/>
表裏山河元請以一丸泥爲大王東封函谷關此萬丗一<lb/>
時也若計不及此且畜養士馬據隘自守曠日持乆以待<lb/>
四方之變圖王不成其弊猶足以覇囂然其計<lb/>
又曰更始大司馬朱鮪守洛陽呉漢諸將圍守數月不下<lb/>
世祖以岑彭甞爲鮪校尉令彭說鮪曰赤眉巳得長安今<lb/>
公誰爲守乎蕭王受命平定燕趙百姓安土歸心賢俊四<lb/>
面雲集今北方清浄大兵來攻洛保一城欲何望乎不如<lb/>
亟降鮪曰大司徒公𬒳害時鮪與其謀又諌更始無遣上<lb/>
<pb n="KR3k0012_SBCK_461-8b"/>
北伐自知罪深故不敢降耳彭還詣河陽白上上謂彭復<lb/>
徃曉之夫建大事者不忌小怨今降官爵可保况誅罰乎<lb/>
上指水曰河水在此吾不食言彭奉上旨復至城下說鮪<lb/>
因曰彭徃者得執鞭待從蒙薦舉抜擢深受厚恩思以報<lb/>
義不敢負公鮪從城上下索曰當如此來彭趨索欲上鮪<lb/>
見其不疑即曰旦蚤與我㑹上東門外彭如期徃與鮪交<lb/>
馬語鮪輕騎詣彭降彭爲殺羊具食鮪身爲降虜未見呉<lb/>
公諸將不敢食彭即令鮪自縛與俱見呉公將詣行在所<lb/>
河津亭上即時解鮪縛復令彭夜送歸洛陽<lb/>
又曰更始使侍御史黄黨即封世祖爲蕭王罷兵耿弇<hi>音甘</hi>
曰今使者來欲罷兵不可聽也兵一罷不可復㑹也上曰<lb/>
國家巳都長安天下大定何用兵爲弇曰青徐之賊銅馬<lb/>
赤眉之屬數十軰軰數十萬衆皆東至海所嚮無前聖公<lb/>
<pb n="KR3k0012_SBCK_461-9a"/>
不能辯也敗必不乆帝起坐曰卿失言我擊卿弇曰大王<lb/>
哀厚弇如父子故披赤心爲大王陳事上曰我戲卿耳何<lb/>
以言之弇曰百姓患苦王莽苛刻日乆聞劉氏復興莫不<lb/>
欣喜望風從化而去虎口就慈母倒㦸横矢不足以喻明<lb/>
公首事南破昆陽敗百萬師今復定河北以義征伐表善<lb/>
懲惡躬自克薄以待士民發號嚮應望風而至天下至重<lb/>
公可自取無令他姓得之上曰卿若東得無爲人道之弇<lb/>
曰此重事不敢爲人道也<lb/>
又曰馮異因間進說曰天下同苦王氏思漢乆矣更始諸<lb/>
將縱横暴虐所至虜掠百姓失望今專命方面施行恩德<lb/>
夫有桀紂之亂乃見湯武之功民人飢渴易爲充飽冝急<lb/>
分遣官屬狥行郡縣理冤結布惠澤上納之<lb/>
又曰隗囂旣立便聘平陵方望爲軍帥望至說囂曰足下<lb/>
<pb n="KR3k0012_SBCK_461-9b"/>
欲丞天順民輔漢而今起立者乃在南陽王莽尚據長安<lb/>
雖欲以漢爲名其實無所受命將何以見信於衆冝急立<lb/>
髙廟稱臣奉祠所謂神道設教求助民神者也且禮有損<lb/>
益質文無常削地開兆茅茨土堦陛下以致其肅敬雖未<lb/>
備物神明其舎諸嚚從其言<lb/>
又曰蜀郡功曹李熊說公孫𫐠曰方今四海波蕩疋夫撗<lb/>
議將軍割據千里地方十城若奮發盛德以投天隙覇王<lb/>
之業成矣冝改名號以鎮百姓述曰吾亦慮之公言起我<lb/>
意於是自立爲蜀王熊復說述曰今山東飢饉人民相食<lb/>
兵所屬㓕城邑丘墟蜀地沃野千里土壤膏腴果實所生<lb/>
無榖而飽女工之業覆衣天下名材竹幹不可勝用又有<lb/>
魚塩銀銅之利浮水轉漕之便北據漢中杜褒斜之塗東<lb/>
守巴郡拒扞關之口地方數千里戰士不下百萬見利出<lb/>
<pb n="KR3k0012_SBCK_461-10a"/>
兵而略地無利則堅守而力農東下漢水以窺秦地南順<lb/>
江流以震荆楊所謂用天因地成功之資也君有爲之聲<lb/>
聞於天下而名號未定志士狐疑冝即大位使逺人有所<lb/>
依歸述遂自立爲天子<lb/>
又曰荆邯東方漸平兵且西向說公孫述日兵者帝王之<lb/>
大器古今所有不能廢也昔秦失其守豪桀並起漢祖無<lb/>
前人之迹立錐之地於戰陣之中躬自奮擊兵破身困數<lb/>
矣然軍敗復合創愈復戰何則死而功成踰於却就於㓕<lb/>
亡臣之愚計以爲冝及天下之望未絶豪傑尚可招誘急<lb/>
以此時發國内精兵令田戎據江南之㑹倚巫山之固築<lb/>
壘堅守傳檄呉楚長沙巳南必隨風而靡今延岑岀漢中<lb/>
定三輔天水隴西拱手自服如此海内震揺兾有大利<lb/>
又曰鄧禹聞上安集河北即杖䇿比渡追及於鄴上欣其<lb/>
<pb n="KR3k0012_SBCK_461-10b"/>
至禹進說曰更始雖都關西今山東未安赤眉青犢之屬<lb/>
動以萬數三輔假號徃徃群聚更始旣未有所挫而自聽<lb/>
斷諸將皆庸人屈起志在財弊争用威力朝夕自快非有<lb/>
忠良明智深慮逺圖欲尊主安民者明公雖蕃輔之功猶<lb/>
恐無所於今之計莫如覽延英雖務恱民心立髙祖之業<lb/>
救萬民之命以公而慮天下不足定也上大恱因令左右<lb/>
號禹曰鄧將軍常宿止於中與定計議<lb/>
又曰光武以冦恂爲河内太守行大將軍事恂同門生董<lb/>
崇說恂曰上新即位四方未定而君以此時據大郡此䜛人<lb/>
所側目怨禍之府也冝思功遂身退之計恂然其言因病<lb/>
不視事<lb/>
太平御覽卷第四百六十一<lb/>
</p>
<p>
</p>
  </div>
</body>
</text>
</TEI>
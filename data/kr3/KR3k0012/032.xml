<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_032-1a"/>
太平御覽卷第三十二<lb/>
　時序部十七<lb/>
　　七月十五日　九月九日<lb/>
　　　　　七月十五日<lb/>
荆楚歳時記曰七月十五日僧尼道俗悉營盆供諸寺按<lb/>
盂蘭盆經云有七葉功德並幡花歌鼓果食送之盖由此<lb/>
也<lb/>
又盂蘭盆經曰目連見其亡母生餓鬼中即鉢盛飯往餉<lb/>
其母食未入口化成火炭遂不得食目連大叫馳還白佛<lb/>
佛言汝母罪重非汝一人柰何當湏十方衆僧威神之力至<lb/>
七月十五日當爲七代父母危難中者具百味五果以著<lb/>
盆中供養十方大德佛勑衆僧皆爲施主呪願七代父母<lb/>
行禪定意然後受食是時目連白佛未來世佛弟子行孝<lb/>
<pb n="KR3k0012_SBCK_032-1b"/>
順者亦應奉盂蘭盆供養佛言大善故後代人因此廣爲<lb/>
華飾乃至刻木割竹飴蠟綵鏤繒摸花葉之形極工妙之<lb/>
巧<lb/>
道經七月十五日中元之節地官校閲捜選衆人分別善惡<lb/>
諸天聖衆普詣宫中簡定刼數人鬼簿錄餓鬼囚徒一時<lb/>
俱集以其日作玄都大齋獻於玉京及採諸花果世間所<lb/>
有竒異之物玩弄服飾幡幢寳盖莊嚴供養之具清膳飲<lb/>
食百味芬芳獻諸衆聖及與道士於其日夜講誦是經十<lb/>
方大聖髙詠靈篇囚徒餓鬼當時解脫一俱飽滿免於衆<lb/>
苦得還人中若非如斯難可拔贖<lb/>
唐書曰代序七月望日於内道埸造盂蘭盆飾以金翠所<lb/>
費百萬又設髙祖巳下七聖神座備幡節龍傘衣裳之制<lb/>
各書尊號于幡上以識之舁出内庭陳於寺觀是日排儀<lb/>
<pb n="KR3k0012_SBCK_032-2a"/>
仗百寮序立於光順門以俟之幡花鼓舞迎呼道路歳以<lb/>
爲常而識者嗤其不典<lb/>
唐楊盈川盂蘭盆賦曰渾元告秋羲和奏曉太隂望兮圎<lb/>
魄皎閶闔開兮凉風嫋四海澄兮百川皛隂陽肅兮天地<lb/>
窅掃離宫清重閣設一皇邸張翠幕鸞飛鳯翔睒䁑倐爍<lb/>
雲舒霞布翕赫䀜霍陳法供飾盂蘭壯神功之妙物何造<lb/>
化之多端青蓮吐而非夏頳果摇而不寒銅鐵鈆錫璆琳<lb/>
琅玕映以甘泉之玉樹冠以承露之金盤憲章三極儀形<lb/>
萬類上寥廓兮法天下安貞兮象地殫怪力窮神異少君<lb/>
王子掣曳兮若來玉女瑤姬翩僊兮不至鳴鷫鸘與鸑鷟<lb/>
舞鶤鷄與翡翠毒龍怒兮赫然狂象奔兮沉醉怖魍魎潜<lb/>
魑魅离婁明目不足見其精微匠石洗心不足微其奥祕<lb/>
<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>
                    <graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛紛　氲氲五色成文若榮光休氣發彩於重雲<lb/>
<pb n="KR3k0012_SBCK_032-2b"/>
蒨蒨粲粲煥煥爛爛三觀壯麗若合璧連珠耿矅於長漢夫<lb/>
其逺也天台嵥起繞之以赤霞夫其近也削城孤峙覆之<lb/>
以蓮晃兮瑶臺之帝室赩兮金闕之仙家其髙也上諸天<lb/>
於大𣑽其廣也遍法界於常沙上可以薦元符於七廟下<lb/>
可以納群動於三車<lb/>
　　　　　九月九日<lb/>
續齊諧記曰汝南桓景隨費長房遊學累年長房謂之曰<lb/>
九月九日汝家當有灾厄冝急去令家人各作綘囊盛茱<lb/>
茰以繫臂登髙飲菊花酒此禍消景如言舉家登山夕還<lb/>
見鷄牛羊一時暴死長房聞之曰此可以代矣今世人毎<lb/>
至九月九日登髙飲酒婦人帶茱茰囊因此也<lb/>
晉書曰孟嘉爲<hi>桓温參軍</hi>旣和而正温甚重之九月九日温遊<lb/>
龍山僚屬畢集風吹嘉帽落不覺如厠孫盛時在坐温授<lb/>
<pb n="KR3k0012_SBCK_032-3a"/>
紙筆命嘲之着嘉坐處嘉歸見之笑而請𥿄即荅了不容<lb/>
思<hi>言速成</hi>
續晉陽秋曰陶潜九月九日無酒宅邊東籬下菊叢中擿<lb/>
盈把坐其側未幾望見白衣人至乃王弘送酒也即便就<lb/>
醉而後歸<lb/>
又曰寧康三年九月九日上嘗講孝經謝安侍坐陸納并<lb/>
卞躭執讀謝石袁宏並執經車狷王温摘句<lb/>
南齊書曰髙祖以九月九日登髙飈舘在孫陵寺崗世呼<lb/>
爲九日臺<hi>在縣北三里一百歩當孫陵崗曲街也</hi>
又曰南齊以九月九日馬射或說秋金氣講習武事象漢<lb/>
立秋之禮<lb/>
又曰宋武帝爲宋公在彭城九月九日出項羽戯馬臺至<lb/>
今相承以爲故事<lb/>
<pb n="KR3k0012_SBCK_032-3b"/>
荆楚歳時記曰九月九日四民並籍野飲讌<hi>杜公瞻云九月九日宴㑹</hi>
<hi>未知起於何代然自漢世來未改今北人亦重呼節近代多宴設於臺榭</hi>
風土記曰九月九日律中無射而數九俗於此日以茱萸<lb/>
氣烈成熟尚此日折茱茰房以挿頭言辟惡氣而禦𥘉寒<lb/>
西京雜記曰漢武帝宫人賈佩蘭九月九日佩茱茰食餌<lb/>
飲菊花酒云令人長壽盖相一傳自古莫知其由<lb/>
豫章記曰龍沙在郡北帶江沙甚㓗白髙峻而陂有龍形<lb/>
俗爲九日登髙處<lb/>
又曰郡北龍沙九月九日所遊宴處其俗皆然也案南陽<lb/>
酈縣有菊水民居其側者壽並百二三十歳漢時劉寛袁<lb/>
隗甞臨此郡月致三十斛水以自供<lb/>
續搜神記曰有一書生居吴自稱胡博士以經傳教授假<lb/>
借諸書經傳年載忽不復見後九日人相與登山遊觀但聞<lb/>
<pb n="KR3k0012_SBCK_032-4a"/>
講誦聲㝷覔有一空塚入數歩群狸羅坐見人迸走唯有<lb/>
一狸獨不能去是常假書者<lb/>
集異記曰明皇天寳十三年重陽日獵於沙苑雲間有孤<lb/>
鶴佪翔焉上親御弧矢一發而中其鶴則帶箭徐墜將及<lb/>
地丈許歘然矯翰西南而遊萬衆極目良乆乃滅益州城<lb/>
距郭十五里有明月觀焉依山臨水松桂深寂道流非修<lb/>
習精慤者莫得而居觀之東廊第一院尤爲幽絶毎有自<lb/>
稱青城道士徐佐卿者風局清古一歳率三四而至觀之<lb/>
耆舊因虚其院之正堂以俟其來而佐卿至則栖焉或三<lb/>
五日或旬朔言歸青城甚爲道流之所傾仰一日忽自外<lb/>
至神爽不怡謂院中人曰吾行山中偶爲飛矢所加㝷巳<lb/>
無恙矣然此箭非人間所有吾留之於壁上後年箭主到<lb/>
此即冝付之愼無墜失仍援毫記壁云留箭之時則十三<lb/>
<pb n="KR3k0012_SBCK_032-4b"/>
載九月九日也玄宗避狄幸蜀暇日命駕行遊偶至斯觀<lb/>
樂其佳境因遍幸道室旣入此堂忽覩挂箭則命侍臣取<lb/>
而翫之盖御箭也上深異之因詢觀之道士皆以實對即<lb/>
是佐卿所題乃前歳沙苑縱畋之日也佐卿盖中箭孤鶴<lb/>
耳究其題處沙苑飜飛日集于斯歟上大竒之因收其箭<lb/>
而寳焉自後蜀人亦無有逢佐卿者<lb/>
襄陽記曰望楚山有三名一名馬鞍山一名災山宋元嘉<lb/>
中武陵王駿爲刺史屢登之鄙其舊名望郢山因改爲望<lb/>
楚山後遂龍飛是孝武所望之處時人號爲鳯嶺髙處有<lb/>
三登即劉弘山簡九日宴賞之所也<lb/>
姑熟記曰縣南十里有九井山即殷仲文九日從桓公九<lb/>
井賦詩即此山是也<lb/>
臨海記曰郡北四十里有湖山形平正可容數百人坐民<lb/>
<pb n="KR3k0012_SBCK_032-5a"/>
俗極重九日毎菊酒之辰讌㑹於此山者常至三四百人<lb/>
登之見邑屋悉委江海分明<lb/>
壽陽記曰州有義門社有數百人毎至九日於明義樓街<lb/>
作樂以受施以供冬<lb/>
齊人月令曰重陽之日必以餻酒登髙眺逈爲時讌之遊<lb/>
賞以暢秋志酒必采茱茰甘菊以泛之旣醉而還<lb/>
太清諸草木方曰九月九日採菊花與茯苓松栢脂丸服<lb/>
之令人不老<lb/>
盧公範曰凢重陽日上五色餻菊花枝茱茰樹飲菊花酒<lb/>
佩茱茰囊令人長壽也<lb/>
魏文帝九日與鍾繇書曰歳往月來忽復九月爲陽數而<lb/>
日月並應俗嘉其名以爲冝於長乆故以享宴髙㑹是月<lb/>
律中無射言群木庻草有射地而生於芳菊紛於獨秀非<lb/>
<pb n="KR3k0012_SBCK_032-5b"/>
夫含乾坤之純和體芬芳之淑氣孰能如此故屈平悲冉<lb/>
冉之將老思餐秋菊之落英輔體延年莫斯之貴謹奉一<lb/>
束以助彭祖之術<lb/>
宋謝瞻九月從宋公戯馬臺詩曰風至授寒服霜降休百<lb/>
工巢幕無留鷰遵渚有歸鴻輕霞冠秋日迅適薄清穹聖<lb/>
心眷嘉節鳴鑾戾行宮四延霑芳體中堂起絲桐扶光廹<lb/>
西汜餘歡宴有窮<lb/>
又謝靈運九日從宋公戯馬臺送孔令詩曰季秋邊朔苦<lb/>
旅鴈違霜雪淒淒陽卉腓皎皎寒潭㓗良辰惑聖心雲旗<lb/>
興暮節鳴笳戾朱宫蘭巵獻時哲歸客遂海隅脫冠謝朝<lb/>
列東流有急瀾浮驂無緩轍○梁庾肩吾九日侍宴詩曰<lb/>
轍跡光周頌廵遊盛夏功鈎陳萬騎轉閭闔九門通秋暉<lb/>
逐行漏朔氣遶相風獻壽重陽節廻鑾上苑中䟽山開輦<lb/>
<pb n="KR3k0012_SBCK_032-6a"/>
道間樹出離宫玉醴吹花菊銀牀落井桐飲羽山西射浮<lb/>
雲兾北聡塵非金垺滿葉破栁條空<lb/>
又劉苞九日侍宴樂遊苑詩曰上郡良家子幽并遊俠兒<lb/>
立乗争飲羽側騎競紛馳明珂飾華眊金𫀆映玉覊膳羞<lb/>
殫海陸和齊眡秋冝雲飛雅琴奏風起洞簫吹曲終髙宴<lb/>
罷景落樹隂移微薄承嘉惠飲德良不貲取効績無紀感<lb/>
恩心自知<lb/>
後周王褒九日從駕詩曰黄山獵地廣青門官路長律改<lb/>
三秋節氣應九鍾霜射馬垂雙帶豊貂佩兩璜苑寒梨樹<lb/>
紫山秋菊葉黄華露霏霏冷輕飈颯颯傷終慙屬車對空<lb/>
假侍中郎<lb/>
隋江揔衡州九日詩曰秋日正凄凄茅茨復蕭瑟姬人薦<lb/>
秋醖㓜子問殘疾園菊抱黄華庭榴剖珠實聊以著書情<lb/>
<pb n="KR3k0012_SBCK_032-6b"/>
暫遣他郷日<lb/>
又九日至微山亭詩曰心逐南雲逝形隨北鴈來故郷籬<lb/>
下菊今日幾花開<lb/>
太平御覽卷第三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_896-1a"/>
太平御覽卷第八百九十六<lb/>
　獸部八<lb/>
　　　　　馬四<lb/>
戰國䇿曰汙明見春申君曰夫驥之齒至矣服鹽車而上<lb/>
太行漉汁洒地白汗交流中坂遷延負轅不能上伯樂遭<lb/>
之下車攀而哭之解紵衣而幕之驥於是俯而噴仰而鳴<lb/>
聲造於天欣見伯樂之知已也<lb/>
漢書音義曰騕褭者神馬也赤喙黒身<lb/>
穆天子傳曰天子命駕八駿之乗右服華騮而左緑耳右<lb/>
驂赤驥而左白義天子主車造父爲御次車之乗右服渠<lb/>
黃而左踰輪右驂盗驪而左山子伯天子主車叅百爲御<lb/>
奔戎爲右天子乃遂東南翔行馳驅千里至于巨蒐巨蒐<lb/>
之人用其牛馬之湩以洗天子之足<hi>湩乳音東</hi>
<pb n="KR3k0012_SBCK_896-1b"/>
又曰祝沉牛馬豕羊河宗命乎皇天子<hi>加皇者尊之</hi>天子受命<lb/>
南面再拜柏友旣致河典乃乗黃之乗爲天子先<hi>所乗馬盡黄色</hi>
<hi>爲先驅也</hi>以極西土<lb/>
又曰天子北征舎于珠澤<hi>此澤出珠因名之也</hi>以釣于㳅水因獻食<lb/>
馬三百<hi>可以供厨膳者</hi>牛羊二千<lb/>
又曰辛丑天子渇于沙衍<hi>沙中無泉水</hi>求飲未至七萃之士曰<lb/>
髙奔戎刺其左驂之頸取其清血以飲天子<lb/>
又曰天子東遊于黃澤宿于曲洛<hi>洛水文廻曲</hi>曰黃之池其馬<lb/>
歕沙<hi>歕音普問切</hi>皇人威儀黃之澤其馬歕王皇人夀榖<lb/>
郭璞注穆天子傳曰竹書曰北唐之君來見以一驪馬是<lb/>
生緑耳魏時西卑獻千里馬白色而兩耳黄名之爲黃耳<lb/>
山海經曰滑水中多水馬如馬而文臂<hi>臂前脚</hi>牛尾其音如呼<lb/>
又曰天帝之山有草焉狀如菜臭如糜蕪名曰杜蘅可以<lb/>
<pb n="KR3k0012_SBCK_896-2a"/>
走馬<hi>帶香草令便馬或曰馬得之健走也</hi>
又曰犬戎之國有文馬縞身朱鬛<hi>縞猶素也犬傳云駮身朱鬛</hi>目若黃<lb/>
金名曰吉壃<hi>或作良</hi>乗之壽千歳<lb/>
又曰夸父山北有林名桃林廣圎三百里其中多馬<hi>桃林今弘</hi>
<hi>農湖縣南北名饒野馬</hi>
又曰大樂之野夏后啓於此舞九代馬<hi>九代馬名也</hi>
莊子曰馬蹄可以踐霜雪毛可以禦風寒齕草飲水翹足<lb/>
而陸此馬之眞性也雖有儀臺路寢無所用之及至伯樂<lb/>
曰我善治馬燒之剔之刻之駱之連之以羈絆編之以皂<lb/>
棧馬之死者十二三矣飢之渴之馳之驟之整之齊之前<lb/>
有橛飭之患後有鞭䇿之威而馬之死者巳過半矣<lb/>
又徐無鬼曰吾相馬直者中繩曲者中鈎方者中矩圎者<lb/>
中䂓是國馬也而未若天下馬也天下馬有成材若䘏若<lb/>
<pb n="KR3k0012_SBCK_896-2b"/>
泆若喪若一若是者超軼絶塵不知其所<lb/>
老子曰天下有道却走馬以糞天下無道戎馬生於郊<lb/>
列子曰秦穆公謂伯樂曰子之年長矣子姓有可使求馬<lb/>
乎伯樂對曰良馬可以形容䈥骨相也天下之馬者若滅<lb/>
若没若亡若失臣之子皆下才也臣有所與九方臯其於<lb/>
馬非臣之比也穆公之見使行求馬三月而反報曰巳得<lb/>
之在沙丘穆公曰何馬對曰馬牝而黃使人徃取之牡而<lb/>
驪公不恱召伯樂曰敗矣子之所使求馬者色物牝牡弗能<lb/>
知又何馬之能知也伯樂曰若臯之所觀天機也得其精<lb/>
忘其麤在其内而忘其外馬至果天下之馬也<hi>淮南子曰九方禋餘</hi>
<hi>同</hi>
晏子春秋曰景公遊於紀得金壷發而視之有丹書曰勿<lb/>
食反魚無乗駑馬晏子曰食魚無反無盡民力也不乗駑<lb/>
<pb n="KR3k0012_SBCK_896-3a"/>
馬無致不肖於側也公曰紀有此書何以亡晏子曰紀有<lb/>
此書藏之於壷不亡曷待<lb/>
又曰景公使人養所愛馬馬病死公怒令人殺養馬者晏<lb/>
子請數之曰尒有三罪使汝養馬殺之一當死也又殺公<lb/>
所㝡善馬二當死也使公以一馬之故而殺人百姓必怨<lb/>
叛諸侯輕伐吾國三當死也公喟然曰赦之<lb/>
家語曰孔子相魯齊人患其霸也欲敗其正名乃選女子<lb/>
八十人衣以文衣而舞容璣<hi>容璣舞曲</hi>及文馬四十駟以遺魯<lb/>
君陳女樂列文馬于魯城南髙門外季桓子微服徃觀之<lb/>
再三將受焉魯君爲周道遊觀觀之終日殆於政事子路<lb/>
言於孔子孔子遂行<lb/>
又曰魯定公問於顔回曰子亦聞東野畢之善御乎對曰<lb/>
善則善矣雖然其馬將必佚定公色不恱頋謂左右曰君<lb/>
<pb n="KR3k0012_SBCK_896-3b"/>
子故有誣人耶顔回退後三日校來報之曰東野畢之馬<lb/>
佚兩驂曳兩服入于厩公聞之越席而起促駕召<hi>顔回顔回</hi>至<lb/>
公曰前日寡人問吾子以東野畢之善御而子曰羙矣其<lb/>
馬將佚不識吾子奚以知之對曰以政知之昔者帝舜巧<lb/>
於使民而造父又巧於使馬舜不窮其民而造父不窮其<lb/>
馬故舜無佚民而造父無佚馬今東野畢之御也升馬執<lb/>
轡衘體正矣<hi>馬冝爲車</hi>歩驟馳騁朝禮畢矣<hi>馬歩驟馳騁盡朝礼之舞</hi>歷險<lb/>
致逺馬力盡矣然而其心猶乃求馬不巳臣以此知之也<lb/>
公曰善哉誠若子之言也<lb/>
春秋後語曰蘇代欲見齊王齊王怨蘇秦欲困蘇代不肯<lb/>
見代代乃說淳于髠曰人有賣駿馬欲賣之比三旦立於<lb/>
市人莫知之徃見伯樂曰臣有駿馬欲賣之比三旦立於<lb/>
市人莫與言願子還而視之如旋去而頋之臣請獻一朝<lb/>
<pb n="KR3k0012_SBCK_896-4a"/>
<pb n="KR3k0012_SBCK_896-5a"/>
韓子曰昔紂爲甲百萬左飲馬於湛右飲馬於洹洹水竭<lb/>
湛水不流武王甲卒三千破而王之<lb/>
又曰鈆陵卓子乗蒼龍排父之乗鈎飾在前錯綴在後馬<lb/>
欲進則鈎餝禁之退則錯綴貫之造父見而泣曰猶人處<lb/>
急丗而不知所由也或云乗瞿父之乗<lb/>
又曰桓公伐孤竹春徃冬還迷惑失道管仲曰老馬之智<lb/>
可用乃放老馬而隨之遂得道<lb/>
又曰如耳說衛嗣君嗣君恱之左右曰公何爲不相也公<lb/>
曰夫馬似鹿者而千金有千金之馬無一金之鹿者何也<lb/>
馬爲人用而鹿不爲人用今如子雖辯者亦不爲寡人用<lb/>
吾是以不相也<lb/>
又曰伯樂教其憎者相千里馬教其愛者相駑馬以千里<lb/>
馬丗一有其利少駑馬多其利多也<lb/>
<pb n="KR3k0012_SBCK_896-5b"/>
孫卿子曰伯樂不可欺以馬君子不可欺以人<lb/>
又曰驊騮騏驥纎離緑耳古之良馬也<lb/>
又曰君子善其言而類焉者應矣故馬鳴而馬應之非知<lb/>
也其勢然也<lb/>
又曰驥一日而千里駑馬十駕則亦及之矣<lb/>
伯樂相馬經曰馬生下墮地無毛行千里尿舉一脚行五<lb/>
百里䦨䈥竪者千里馬膝如團麴千里三軍莫逐但知所<lb/>
發不知所宿也<lb/>
又曰江淮津督徐成字子長兄弟蒙寵於府君治馬方以<lb/>
報千金不傳號淮津方尋陽丞陽朱君方最良豫州從事<lb/>
沛國蕭跣方最良也<lb/>
又曰馬相歲上下齒二十四歲齒黄三十三歲齒白口中<lb/>
欲紅色如日月光者行千里汗溝欲深脊欲如伏龜兩邊<lb/>
<pb n="KR3k0012_SBCK_896-6a"/>
有廻毛曰騰蛇殺主口邊有廻毛曰衘禍妨主口中有黑<lb/>
者烏銜馬短壽<lb/>
又曰素下去飛䖟四寸行千里驟而不起骨勞起而不振<lb/>
皮勞振而不噴氣勞耳欲小而促也食有三芻飲有三時<lb/>
也白額入口名曰榆冩一名的盧奴乗客死主乗弃市廻<lb/>
毛在目下名曰承涙不利人也<lb/>
又曰馬頭爲王欲得方目爲丞相欲得明脊爲將軍欲得<lb/>
強腹爲城郭欲得張<hi>一曰脅爲城郭</hi>四下爲令欲得長<hi>一曰膝下爲令一曰</hi>
<hi>四下</hi>眼欲得髙巨<hi>一曰欲其端正</hi>眼睛欲如懸鈴紫艶光明下卧蚕<lb/>
懸鑿欲得成鼻孔欲得大鼻頭有王火字<hi>一曰鼻欲得撗䈥鼻上文如王</hi>
<hi>火欲得明</hi>口中欲得赤膝骨圎而張耳欲相近而堅小而厚雍<lb/>
一寸三百里三寸千里伏龍骨欲得成頸欲得長雙扶欲<lb/>
得大而突蹄欲得厚腹下欲得平有八字馬頭欲得髙而<lb/>
<pb n="KR3k0012_SBCK_896-6b"/>
成尾骨髙而垂也凢相馬之法先觀三羸五駑乃相其餘<lb/>
大頭小頸一羸也弱脊大腹二羸也小脛大蹄三羸也謂<lb/>
五駑者大頭緩耳一駑也長頸不折二駑也短上長下三<lb/>
駑也大骼短脅四駑也淺寛薄脾五駑也<lb/>
馬援銅馬相法曰水火欲明<hi>水火在鼻兩孔間</hi>上唇欲急而方口<lb/>
中欲紅而有光此馬千里頷下欲深下唇欲緩牙欲去齒<lb/>
一寸則四百里牙劒鋒則千里目欲滿而澤膓欲充膁小<lb/>
肋欲長懸薄欲厚而緩<hi>懸薄服股也</hi>腹下欲平滿汗溝欲深長<lb/>
而膝本欲起肘腋欲開膝欲方蹄欲厚三寸堅如石鬃欲<lb/>
戴中骨髙三寸<hi>鬃中骨也</hi>頰欲開而膺下欲廣一尺以上能乆<lb/>
走鞅欲方<hi>頸前</hi>匈欲直而岀<hi>脾骨前向</hi>鳬間欲開望視之如雙鳬<lb/>
楚辭曰却騏驥而不乗兮䇿駑駘而取路當丗無騏驥兮<lb/>
誠莫之能善御見執轡者非其人兮故駒跳而逺去<lb/>
<pb n="KR3k0012_SBCK_896-7a"/>
符瑞圖曰王者貴人而賤馬則白馬朱鬛集又云車馬有<lb/>
節則見騰黃騰黃者神馬也其色黄一名乗黃亦曰飛黄<lb/>
或曰吉黃或曰翠黃一名紫黄其狀如狐背上有兩角出<lb/>
白氏之國乗之壽三千歳<hi>黃帝乗之</hi>
孫氏瑞應圗曰玉馬者王者清明尊賢則至<lb/>
又曰乗黄王者輿服有度則出騕褭者神馬也與飛兎同<lb/>
以明君有德也<lb/>
又曰飛兎者日行三萬里禹治水土勤勞歷年救民之害<lb/>
天應其德則至駃蹄者后土之獸也自能言語王者仁孝<lb/>
於民則出禹治水有功而來<lb/>
又曰龍馬者仁馬河水之精也髙八尺五寸長頸骼上有<lb/>
翼旁乗毛鳴聲九音有明王則見<lb/>
吕氏春秋曰秦繆公車敗失左驂自徃求焉見野人殺將<lb/>
<pb n="KR3k0012_SBCK_896-7b"/>
食之繆公笑曰食駿馬肉而不飲酒余恐其傷性也遍飲<lb/>
之而去<lb/>
又曰伯樂學相馬所見無非馬者<lb/>
又曰古相馬者有寒風能相口齒麻朝能相頰女厲能相<lb/>
口管青能相脣吻陳裴能相股脚秦牙能相前賁君能相<lb/>
後並知其一也<lb/>
又曰今有千里之馬於此非得良工猶若弗取<hi>良工相馬之工</hi>良<lb/>
工之與馬也相得然後成譬之若枹之與鼓夫士亦有千<lb/>
里髙節死義此士之千里也能使士行千里者其唯賢者<lb/>
乎<lb/>
又曰凢爲善難任善易奚以知之今與驥俱走則人不勝<lb/>
驥矣居於車上而任驥則驥不勝人矣<lb/>
又曰良劒期乎斷不期乎莫耶<hi>莫耶良劒也取其能断無取於名也故曰不期莫耶</hi>
<pb n="KR3k0012_SBCK_896-8a"/>
良馬期乎千里不期乎驥驁<hi>驥千里馬名也王有乗也遊驁因曰驥驁也</hi>
又曰宋人有取道者其馬不進剄而投之<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>水<hi>剄殺投弃</hi>又復<lb/>
取道其馬不進又剄而投之<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>水如此者三雖造父之所<lb/>
以威馬不過此矣不得造父之道而徒得其威無益於御<lb/>
人主之不肖有似於此不得其道而徒多其威威逾不用<lb/>
又曰飢馬盈厩嗼然未見芻也飢狗盈宫嗼然未見骨也<lb/>
見骨與芻動則不可禁<hi>動猶争也</hi>亂丗之民嗼然未見賢者也<lb/>
見賢人則徃不可止<lb/>
又曰得十良馬不若得一伯樂得地千里不若得一聖人<lb/>
又曰小方大方之類也小馬大馬之類也小知非大知之<lb/>
類也<lb/>
又曰青龍之疋遺風之乗也<hi>髙誘曰皆馬名疾若遺風也</hi>非先爲天子<lb/>
不可得而具<hi>具備具也</hi>
<pb n="KR3k0012_SBCK_896-8b"/>
燕丹子曰太子有千里馬荆軻謂太子曰千里馬肝羙太<lb/>
子即進肝<lb/>
又曰丹質於秦秦王遇之無禮欲求歸秦王曰烏頭白馬<lb/>
生角乃許尔歸丹仰天而歎烏即頭白馬即生角秦王乃<lb/>
放歸<lb/>
淮南子曰聖人之治猶造父之御也和輯乎銜轡之際而<lb/>
緩急於脣吻之和正度乎匈臆之中而執節於掌握之間<lb/>
内得於中心而外合於馬志故能取道致逺而氣力有餘<lb/>
誠得其術也是故執權者人主之車輿也大臣者人主之<lb/>
四馬也體離車輿之安而手失四馬之心而能無危者古<lb/>
今未之見也<lb/>
又曰天下有道飛黄服皁<hi>又曰黄帝時飛黄服皁也皁與皂同</hi>
又曰王良造父之御也上車攝轡投足調均勞佚若一丗<lb/>
<pb n="KR3k0012_SBCK_896-9a"/>
<pb n="KR3k0012_SBCK_896-10a"/>
之斷非而行之必謂之亂<hi>断猶治也</hi>
又曰夫馬之爲草駒之時跳躍揚蹄翹尾而走人不能制<lb/>
齕咋足以噆肌碎骨蹶蹄足以破盧䧟匈<hi>噆罕也</hi>及至圉人<lb/>
擾之良御敎之掩以衡扼連以轡銜則雖歷險超塹弗敢<lb/>
辭也故其馬之不可化其可駕御教之所爲也馬聾蟲<hi>聾蟲</hi>
<hi>無知也</hi>而可以通氣志猶待教而成又况人乎<lb/>
又曰夫待腰䮍飛莵而駕之則丗莫乗車矣<hi>腰䮍飛莵皆行萬里其行</hi>
<hi>若飛因曰飛莵也</hi>待西施落纂而爲妃則終身不蒙矣<lb/>
又曰日之行也不見其移也騏驥背日而馳草木爲靡懸<lb/>
峰未薄而日在其前矣<hi>懸峰馬蹄下雞舌也</hi>
又曰馬免人於難者其死也葬之以帷牛有德於人者其<lb/>
死也葬之以大車之鹿牛馬有功猶不可忘又况人乎<lb/>
淮南萬畢術曰馬毛犬尾親友自絶<hi>取馬毛犬尾置朋友若夫婦衣中自相憎也</hi>
<pb n="KR3k0012_SBCK_896-10b"/>
說苑曰晉平公出田見乳虎乳虎伏而不動平公還謂師<lb/>
曠曰聞之霸王之君<hi>岀獵</hi>猛獸伏而不敢起今者寡人出乳<lb/>
虎伏而不動此猛獸乎師曠對曰鵲食猬猬食鵕䴊鵕䴊<lb/>
食駮駮食虎夫駮之狀有似駮馬今者吾君必驂駮馬以<lb/>
岀乎平公曰然<lb/>
又曰北塞上之人其馬亡入胡中人皆吊之其父曰此何<lb/>
誰知不爲福居數月其馬將胡駿馬而歸人皆賀之其父<lb/>
曰此何誰知不爲禍家冨馬良其子好騎墮而折髀人皆<lb/>
吊之其父曰此何誰知不爲福居一年胡夷大出丁壯者<lb/>
皆控弦而戰　塞上之人死者十九<hi>十人戰九人死</hi>此子獨以跛<lb/>
故子父相保<lb/>
地鏡圖曰銅器之精見爲馬<lb/>
孔叢子曰衛公子友饋四乗馬於子思曰不以此求交於先<lb/>
<pb n="KR3k0012_SBCK_896-11a"/>
生乆降鄙土爲賔至之餼耳<lb/>
又曰公孫龍以白馬爲非馬或曰此辯而毀大道子髙適<lb/>
趙謂龍曰願受業乆不敢先者以白馬爲非馬耳誠能去<lb/>
之則爲弟子龍曰若使去之無以教矣<lb/>
涼州記曰吕光麟嘉五年踈勒王獻火浣布善舞馬<lb/>
太平御覽卷第八百九十六<lb/>
<pb n="KR3k0012_SBCK_896-11b"/>
<pb n="KR3k0012_SBCK_896-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_796-1a"/>
太平御覽卷第七百九十六<lb/>
　四夷部十七<lb/>
　　西戎五<lb/>
　　　莎車　波知　栗弋　悉居半<lb/>
　　　越底延　波路　三童　蒲山<lb/>
　　　刼國　獠　丁令　且弥<lb/>
　　　陁羅伊羅　賖弥　澤散　女國<lb/>
　　　呼得　曹國　漕國　何國<lb/>
　　　　短人　小人　軒渠　温宿<lb/>
　　　朱俱波　尉頭　滑國　姑黙<lb/>
　　　疊伏羅　阿鈎羗　葱茈羗<lb/>
　　　　　　莎車<lb/>
漢書曰莎車王治莎車城去長安九千九百五十里有鐵<lb/>
<pb n="KR3k0012_SBCK_796-1b"/>
山出青玉<lb/>
又曰宣帝時烏孫公主小子万年莎車王愛之莎車王無<lb/>
子死時万年在漢莎車國人計欲自託於漢又欲得公孫<lb/>
心即上書請万年爲莎車王漢許之遣使者奚充國送萬<lb/>
年万年𥘉立暴惡國人不說莎車王弟呼屠微殺万年并<lb/>
漢使者自立爲王約諸國背漢㑹衛侯馮奉丗使送大宛<lb/>
客即以便冝發諸國兵擊殺之更立他昆弟子爲莎車王<lb/>
又曰馮奉丗至宛宛聞其斬莎車王禮之異於他使得其<lb/>
名馬象龍而還<hi>焉形如龍</hi>帝甚恱下議封奉丗関内侯少府蕭<lb/>
望之以奉丗矯制發諸國兵雖有功効不可以爲後代法<lb/>
若即封奉丗則爲使者利以奉丗爲比爭逐發兵要功<lb/>
萬里之外爲國家生事於夷狄漸不可長不冝授封帝善<lb/>
其議以奉丗爲光禄大夫<lb/>
<pb n="KR3k0012_SBCK_796-2a"/>
　　　　　波知<lb/>
北史曰波知國在鉢和西南土狹人貧依託山谷其王不<lb/>
能揔攝有大池傳曰大池有龍王次者有龍婦小者有龍<lb/>
子行人經之設祭乃得過不祭多值風雪之困<lb/>
　　　　　栗弋<lb/>
通典曰栗弋後魏通焉在葱嶺西大國一名栗特一名拘<lb/>
夢出名馬牛羊珎菓蒲陶酒其土地水美故也有大禾髙<lb/>
丈餘子如胡豆在安息北五千里附庸小國四百餘城太<lb/>
武帝時遣使朝貢<lb/>
　　　　　悉居半<lb/>
北史曰悉居半國故西夜國也一名子合其王號子治呼<lb/>
揵在于闐西去代萬二千九百七十里後魏大延𥘉遣使<lb/>
來獻自後不絶<lb/>
<pb n="KR3k0012_SBCK_796-2b"/>
　　　　　越底延<lb/>
通典曰越氐延國隋時聞焉治辛頭河北西北去賖弥國<lb/>
千餘里東北至瓜州五千四百里其婆羅門種類户數萬<lb/>
餘有弓矢刀矟皮甲國法不殺人重罪流輕者杖國無課<lb/>
稅其俗事佛王及庻人剪髮衣錦𫀆不開縫貧者自疊婦<lb/>
人爲髻衣帬衫帔長巾俗清㓗氣候温多稻有羊馬牛鍮<lb/>
石訶梨勒<hi>石蜜<折 t="33"/>皮細疊等</hi>
　　　　　波路<lb/>
北史曰波路國在阿鈎羗西北去代一萬三千九百里其<lb/>
地濕熱有蜀馬土平物産國俗與阿鈎羗同<lb/>
　　　　　三童<lb/>
通典曰三童國在軒渠國西南千里人皆眼有三精珠或<lb/>
有四舌者能爲一種聲亦能俱語常貨多用犀象作金幣<lb/>
<pb n="KR3k0012_SBCK_796-3a"/>
率効國王之靣亦効王后之面若丈夫交易則用國王之<lb/>
靣者王死則更鑄<lb/>
　　　　　蒲山<lb/>
北史曰蒲山國故皮山國也居皮城在于闐南去代一萬<lb/>
二千里其國西南三里有凍凌山後役屬于闐<lb/>
　　　　　刼國<lb/>
通典曰刼國隋時聞焉在葱嶺中南西與俱賖弥國界接<lb/>
西北至悒怛國去長安萬二千里有户數萬氣候熱有稻<lb/>
麥粟豆羊馬出洛沙青黛婚姻同突厥死亡弃於山谷<lb/>
又曰大唐武德二年遣使貢寳帶金鏁頗梨水精盃各一<lb/>
頗梨四百九十枚大小有差<lb/>
　　　　　獠<lb/>
魏書曰獠之𥘉也出自梁益之間種類甚多散居山谷略<lb/>
<pb n="KR3k0012_SBCK_796-3b"/>
無氏族之別依樹積水以居其上名曰干蘭干蘭大小隨<lb/>
其家之口數往往推一長者爲王父死則子継若中國之<lb/>
黨族也僚王各有鼓角一雙使其子弟自吹擊之好相殺<lb/>
害多仇怨不敢逺行性同禽獸至於忿怒父子不相避唯<lb/>
手有兵刃者先殺之若殺其父走避於外求得一狗以謝<lb/>
其母然後敢歸母得狗謝不復嫌恨若報死心相攻擊必殺<lb/>
而食之平常刼掠責取猪狗而巳親戚比隣指授相賣土<lb/>
兒女哭止便不復追思唯執楯持矛不識弓矢用竹爲簧<lb/>
群聚鼓之以爲音節能爲細布色鮮浄大狗一頭買一生<lb/>
口其俗畏鬼神尤尚淫祀所殺之人美髯髯者剥其面皮<lb/>
籠之於竹及燥號曰鬼鼓舞祀之以求福也<lb/>
北史曰獠者蓋南蠻之別種自漢中逹于卭笮川洞之間<lb/>
所在皆有種類甚多所生男女無名字唯以長㓜次第呼<lb/>
<pb n="KR3k0012_SBCK_796-4a"/>
之其丈夫稱阿謩阿叚婦人阿夷阿等之類皆語之次第<lb/>
稱謂也鑄銅爲器大口寛腹名曰銅㸑旣薄且輕易於熟<lb/>
食建國中李勢在蜀諸獠始出巴西渠川廣漢陽安資中<lb/>
攻破郡縣爲益州大患自桓温破蜀之後蜀人東流山險之<lb/>
地多空獠遂挾山傍谷與夏人叅居者頗輸租賦在深山者<lb/>
不爲編户梁益二州歳伐獠以禆潤公私頗藉爲利正始<lb/>
中夏侯道遷舉漢中内附宣武遣尚書邢蠻爲梁益二州<lb/>
刺史以鎮之近夏人者安堵樂業在山谷者不敢爲㓂其<lb/>
後朝廷以梁益二州控攝嶮逺<hi>方乃</hi>立巴州以統諸獠後以<lb/>
巴酋嚴始欣爲刺史又立隆城鎮所綰獠二十萬户及周<lb/>
文平梁益令在所撫慰然天性暴亂旋致擾動毎歳命隨<lb/>
近州鎮出兵討之獲其生口以充賤隷謂之爲厭獠焉<lb/>
永昌郡傳曰獠民喜食人以爲至珎美不自食其種類也<lb/>
<pb n="KR3k0012_SBCK_796-4b"/>
怨仇乃相害食耳能水中潜行行數十里能水底持刀刺<lb/>
捕取魚其人以口嚼食並以鼻飲水死人有棺其葬竪棺<lb/>
埋之<lb/>
　　　　　丁令<hi>丁音㒹令音連</hi>
後魏書曰丁令在康居北勝兵六萬人隨畜牧依處土出<lb/>
貂䑕皮貚子皮西南去康居界二千里<lb/>
又曰丁令北有馬腦國其人音聲似鴈騖從膝以上至頭<lb/>
人也膝巳下生毛馬腦馬蹄走疾於馬勇徤敢戰<lb/>
　　　　　且弥<lb/>
北史曰且弥國都天山東臨於大谷在車師北去代一萬<lb/>
五百七十里本役屬車師<lb/>
　　　　　陁羅伊羅<lb/>
通典曰陁羅伊羅國隋時聞焉在烏蔡國北大雪山坡上<lb/>
<pb n="KR3k0012_SBCK_796-5a"/>
縁梯登山接七百梯方到其國<lb/>
　　　　　賖弥<lb/>
北史曰賖弥國在波知之南山居不信佛法專事諸神亦<lb/>
附嚈噠東有鉢盧勒國路嶮縁鐵鏁而度下不見底後魏<lb/>
熈平中宋雲等使終不能逹<lb/>
　　　　　澤散<lb/>
通典曰澤散國魏時聞焉屬大秦其治在海中央㝡與安<lb/>
息城谷相近西南詣大秦不知里數<lb/>
　　　　　女國<lb/>
北史曰女國在葱嶺南其國丗<hi>以女</hi>爲王姓蘇毗字末羯在<lb/>
位二十年女王夫号曰金聚不知政事國内丈夫唯以征<lb/>
伐爲務山上爲城方<hi>五六</hi>里人有萬家王居九層之樓侍女<lb/>
數百人五日　聽朝復有小女王共知國政其俗婦人輕<lb/>
<pb n="KR3k0012_SBCK_796-5b"/>
丈夫而性不妬忌男女皆以彩色塗面一日中或數度變<lb/>
改之皆披髮以皮爲鞋課稅無常氣候多寒以射獵爲業<lb/>
出鍮石朱砂麝香犛牛騘馬蜀馬猶多塩恒將塩向天笁<lb/>
興販其利數倍亦數與天笁党項戰争其女王死國中厚<lb/>
歛金錢求死者族之中賢女二人一爲女王次爲小王貴<lb/>
人死剥皮以金屑和骨内置瓶中埋之經一年又以其皮<lb/>
内䥫器埋之俗事阿修羅神<lb/>
又有樹神歳𥘉以人祭或用猕猴祭<lb/>
　　　　　呼得<lb/>
通典曰呼得魏時聞焉在葱嶺北烏孫西北康居東北勝<lb/>
兵萬餘人隨畜牧出名馬多貂䑕<lb/>
　　　　　曹國<lb/>
北史曰曹國都郍蜜水南數里舊是康居之地也國無主<lb/>
<pb n="KR3k0012_SBCK_796-6a"/>
康國王令子烏建領之都城方三里勝兵千餘人國中有<lb/>
得悉神自西海以東諸國並事之其神有金人馬金波羅<lb/>
闊丈有五尺髙下相稱毎月以駞五頭馬十疋羊一百口<lb/>
祭之南去康國百里大業中遣使貢方物<lb/>
　　　　　　漕國<lb/>
北史曰漕國在葱嶺之北漢時罽賔國也其王姓昭武字<lb/>
順逹康國王之宗族也都城方四里勝兵萬餘人國法嚴<lb/>
峻俗重淫祠葱嶺山順天神者儀制極華以金爲屋以銀<lb/>
爲地祠者曰有千餘人祠前有一魚骨其孔中通馬出入<lb/>
國王戴金牛頭冠坐金烏座土多稻粟豆麥饒象馬封牛<lb/>
金銀<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>鐵氍㲣朱砂青黛安息青木等香黒塩阿魏東去<lb/>
刼國七百里大業中遣使貢方物<lb/>
　　　　　　何國<lb/>
<pb n="KR3k0012_SBCK_796-6b"/>
隋書曰何國都郍宻水南數里舊是康居地也其王姓昭<lb/>
武亦康國王之族類都城方二里勝兵千人其王坐金羊<lb/>
床東去曹國百五十里西去安國三百里大業中遣使貢<lb/>
方物<lb/>
　　　　　　短人<lb/>
通典曰短人魏時聞焉在康居西北男女皆長三尺人衆<lb/>
甚多去奄蔡諸國甚逺康居長老傳聞嘗有啇旅行北方<lb/>
迷惑<hi>失道</hi>而到此國國中甚多真珠夜光明月珠其國去康<lb/>
居可萬餘里<lb/>
突厥本末記云自突厥北行一月有短人國長者不踰三<lb/>
尺亦有二尺者頭少毛髮若羊胞之狀突厥呼爲羊胞頭<lb/>
其傍無它種類相侵俗無㓂盗但有大鳥髙七八尺恒祠<lb/>
短人啄而食之短人皆持弓矢以爲之備按此亦在西北<lb/>
<pb n="KR3k0012_SBCK_796-7a"/>
即魏略之短人國也<lb/>
　　　　　小人<lb/>
通典曰小人在秦之南軀纔三尺其耕稼之時懼鵠所食<lb/>
<hi>大秦之南</hi>毎衛助之小人竭其珎貨以酬報<lb/>
　　　　　軒渠<lb/>
通典曰軒渠國多九色鳥青口緑頸紫翼紅膺紺頂丹足<lb/>
碧身緗背玄尾亦名九尾鳥亦名錦鳯其青多紅少謂之<lb/>
繡鸞恒從弱水西來或云是西王母之禽也其國幣貨同<lb/>
三童國<lb/>
　　　　　温宿<lb/>
北史曰温宿國居温宿城在姑黙西北去代一萬五百五<lb/>
十里<lb/>
　　　　　朱俱波<lb/>
<pb n="KR3k0012_SBCK_796-7b"/>
通典曰朱俱國後魏時通焉亦名朱居槃國漢子合國也<lb/>
今并有西夜蒲犁依耐德若四國之地在於闐國西千餘<lb/>
里其西至葱嶺二百里其王渇槃國南至女國三千里北<lb/>
至踈勒九百里南至葱嶺二百里其王本䟽勒國人後魏<lb/>
宣武永平中朱居槃國遣使朝貢其言音與于闐相似其<lb/>
間小異人貌多同華夏亦類踈勒大唐武德以後頻遣使<lb/>
朝貢<lb/>
　　　　　尉頭<lb/>
北史曰尉頭國居尉頭城在温宿北去代一萬六百五十<lb/>
里<lb/>
　　　　　　滑國<lb/>
通典曰滑國車師之別種後漢順帝永建𥘉八滑從班勇<lb/>
擊北虜有功漢以八滑爲後部親漢侯自魏晉以來不通<lb/>
<pb n="KR3k0012_SBCK_796-8a"/>
中國至梁武帝普通𥘉其王厭帶夷粟陁始遣使献黄師<lb/>
子白貂裘波斯錦物等後魏之居桑乾也滑猶小國屬蠕<lb/>
蠕後稍強大征其傍國波斯渇槃罽賔龜兹踈勒姑墨于闐<lb/>
等國焉其獸有師子兩脚駞人皆善騎射着小䄂長身𫀆<lb/>
用金王爲帶女人𬒳裘頭上刻木爲角長咫尺以金銀飾<lb/>
之兄弟共妻無城以氈屋爲居東向開户其王金床隨太<lb/>
歳轉無文字以木爲契與旁國通用胡書羊皮爲紙無職<lb/>
官事天神火神毎曰出祀神而後食其跪一拜而止死以<lb/>
木爲槨父母死其子截一耳葬訖即吉其言語待譯然後<lb/>
通至後魏時謂之嚈噠國或云髙車之别種或云大月氐<lb/>
之種其源出於塞北自金山至後魏文帝時巳八九十年<lb/>
矣在于闐之西東去長安萬一千里衣服類胡加以纓絡<lb/>
頭皆剪髮其語與蠕蠕髙車及諸諸胡不同部衆可十萬<lb/>
<pb n="KR3k0012_SBCK_796-8b"/>
依隨水草其國無車輿多駞馬用刑嚴急盗無多少皆腰<lb/>
斬盗一責十死者冨家累石爲藏貧事者掘地而埋隨身<lb/>
諸物皆置塚内又兄弟共聚一妻無兄弟者其妻戴一角<lb/>
帽若有兄弟者依其多少之數更加帽角焉西城康居于<lb/>
闐沙勒安息及諸小國三十許皆役屬之号爲大國毎遣<lb/>
使朝貢孝明帝熈明中遣使伏子統宋雲使西域所經諸<lb/>
國不能知其本末及山川里數今舉其略云至隋時又謂<lb/>
挹怛國都烏滸水南二百餘里大月氐之種類也勝兵五<lb/>
六萬人俗善戰先時國亂突厥遣通設字誥強領其國俗<lb/>
同吐火羅南去漕國千五百里東去瓜州六千五百里大<lb/>
業中遣使來貢按劉璠梁典滑國姓嚈逹後裔以姓爲國<lb/>
号轉訛又謂之悒怛焉<lb/>
　　　　　姑黙<lb/>
<pb n="KR3k0012_SBCK_796-9a"/>
北史曰姑黙國居南城在龜兹西去代一萬五百里<lb/>
　　　　　疊伏羅<lb/>
通典曰疊伏羅後魏時通焉去代三萬一千里國中有勿<lb/>
悉城城北有壃竒水西流有白象土冝五榖宣武時遣使<lb/>
獻方物<lb/>
　　　　　阿鈎羗<lb/>
通典曰阿鈎羗後魏時通焉在莎車西南國西有縣度山<lb/>
其間四百里中往往有棧道下臨不測之深人行以䋲索<lb/>
相持而度山有五糓諸菓市用錢爲貨居止立宫室有兵<lb/>
器<lb/>
　　　　　葱茈羗<hi>茈音紫</hi>
通典曰燉煌西西城之南山中從婼羗西至葱嶺數千里<lb/>
有月氐餘種日葱茈羗白馬羗黄牛羗各有酋豪北與<lb/>
<pb n="KR3k0012_SBCK_796-9b"/>
諸國接不知其道里廣狹傳聞黄牛羗種類孕身六月生<lb/>
南與白馬羗隣並魏時聞焉<lb/>
太平御覽卷第七百九十六<lb/>
</p>
<p>
</p>
  </div>
</body>
</text>
</TEI>
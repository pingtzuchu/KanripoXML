<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_007-1a"/>
大平御覽卷第七<lb/>
　天部七<lb/>
　　　星下　瑞星　祅星附<lb/>
　　　　　星下<lb/>
河圖曰以德布精上爲衆星<lb/>
龍魚河圖曰太白之精下爲風伯之神主司非星辰之氣<lb/>
下爲靈星之神主得土<lb/>
河圖帝祕微篇曰帝淫泆政不平則奎有角<lb/>
異苑曰陳仲弓從諸子姪造荀季和父家于時德星聚太<lb/>
史奏五百里内有賢人聚<lb/>
雜兵書曰春斗爲天關軫爲地梁夏角爲天關參爲地梁<lb/>
又曰四箒星四向守之君有德天下豐熟<lb/>
古辯異曰仰觀天形如車蓋衆星累累如連珠<lb/>
<pb n="KR3k0012_SBCK_007-1b"/>
張衡靈憲曰星者體生於地精成於天列居錯峙各有攸<lb/>
屬中外之官帶名者百有二十可名者三百二十爲星二<lb/>
千五百微星之數蓋一萬一千五百二十庶類蠢蠢咸得<lb/>
係命不然何以惣而理諸<lb/>
徐整長曆曰大星俓百里中星五十小星三十北斗七星<lb/>
間相去九千里皆在日月下<lb/>
天文要集曰七公天之相也三公廷尉之象也上星上公<lb/>
也次星中公也星明則七輔強<lb/>
天官星占曰歳星其國齊其位東方蒼帝之子人主之象<lb/>
也其色明而内實天下安寧夫歳星所居國人主有福不<lb/>
可加以兵歲星一曰攝提一曰重華一曰應星一曰經星<lb/>
一曰脩人歲星動人主怒無光仁道失歲星順行仁德加<lb/>
也歲星農官也主五榖春不勸農則歲星盈縮所在之國<lb/>
<pb n="KR3k0012_SBCK_007-2a"/>
不可以罰小則民多病大則喜<lb/>
又曰熒惑主夏位在南赤帝之子方伯之象也爲天候主<lb/>
歲成敗司察祅孽所徃有兵爲亂爲賊爲疾爲䘮爲飢爲<lb/>
兵蓋天下不理也東西南北無有常出則有兵入則散周<lb/>
旋止息乃爲死䘮<lb/>
又曰鎮星主德女主之象也所居國有德不可以軍加也<lb/>
又曰辰星北之位黒帝之子宰相之祥也一名安調一名<lb/>
態星一名釣星一名伺晨主德常行四仲當出不出天下<lb/>
旱色黃五榖熟色白中謀泄色靑大臣憂<lb/>
又曰太白位在西方白帝之子大將之象也一名天相一<lb/>
名大正一名大臣一名大皓一名明星<lb/>
又曰紫微者天之帝坐也一名天營一名長垣<lb/>
又曰北辰者一名天關一名北極極者紫宫太一坐也太<lb/>
<pb n="KR3k0012_SBCK_007-2b"/>
微者天闔也南端門間十星分爲左右掖太微之宫天子<lb/>
之庭五帝之坐也北斗爲帝車運於中央臨制四方北斗<lb/>
魁第一星少微一名處士星明大而黄澤即賢士舉忠臣<lb/>
用招揺者常陽也一名矛盾胡星也<lb/>
荆州星占曰五星天府一名天法主察姧謀<lb/>
又曰軒轅主雷雨之神旁側郎位主宿衛<lb/>
又曰河鼓一名三武一名天鼓<lb/>
又曰市天子旗幟也大明則糴賤<lb/>
又曰五車一名庫凡十四星五車中有三柱三星若不見<lb/>
兵盡起<lb/>
又曰心爲天王其宿三星一名天司空<lb/>
又曰箕舌一星動則大風至不出三日<lb/>
又曰箕宿四星第二星一名風后<lb/>
<pb n="KR3k0012_SBCK_007-3a"/>
又曰太白出東北爲觀星出東南爲明星岀西方爲太白<lb/>
楊泉物理論曰星者元氣之英水之精也<lb/>
又曰日月之精爲星辰星辰生於地<lb/>
又曰星元氣之英日精也二十八宿度數有常故謂恒星<lb/>
<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>䥫論曰常星猶公卿也衆星猶萬民也列星正則衆星<lb/>
齊常星亂則衆星墜矣<lb/>
崔豹古今注曰漢明帝爲太子時令樂人作歌詩曰星重<lb/>
輝言太子比德故云重也<lb/>
庾闡詩曰玄景如映壁繁星如散錦<lb/>
　　　　　瑞星<lb/>
易坤靈圖曰至德之萌五星若貫珠<lb/>
尚書中候曰帝堯即政景星出翼<lb/>
尚書考靈曜曰天地開闢元曆名月首甲子冬首日月五<lb/>
<pb n="KR3k0012_SBCK_007-3b"/>
星俱起牽牛𥘉日月若懸璧五星若編珠<lb/>
史記曰黃帝時景星見形如半月可以夜作<lb/>
又曰南極老人見則天下安<lb/>
漢書曰髙祖𥘉入關五星聚於東井秦分野<lb/>
司馬遷天官書曰景星其狀無常常出有道之國<lb/>
朱宣帝王丗紀曰神農氏之末少昊氏娶附寳見大電光<lb/>
繞北斗樞星照郊感附寳孕二十月生黄帝於壽丘<lb/>
魏志曰桓帝時有黄星見楚宋之分殷馗言後五十歲當<lb/>
有真人起梁沛間其鋒不可當其後五十年曹公破袁紹<lb/>
天下莫敵矣<lb/>
晉中興書曰元帝渡江歲鎭辰太白等四星聚於牛女間<lb/>
禹時鈎命决曰星累累若貫珠炳煥如連璧帝命驗曰有<lb/>
人雄起戴玉英履赤矛鄭玄注曰赤矛瑞星名<lb/>
<pb n="KR3k0012_SBCK_007-4a"/>
河圖曰大星如虹下流華渚女節意感生白帝也<lb/>
孫氏瑞應圖曰景星者大星也狀如半月生於晦助月爲<lb/>
明王者不私人則見<lb/>
又曰王者承天則老人星臨其國<lb/>
天文録星占甘氏曰五星同色天下偃兵百姓安寜歌舞<lb/>
以行不見疾疹五榖大昌<lb/>
文子曰精誠内形氣動於天則景星見<lb/>
列星圖曰流星貫昴脩紀感而生禹<lb/>
　　　　　祅星<lb/>
劉向洪範傳曰彗者去穢布新者也此天所以去無道而<lb/>
建有德也<lb/>
鄭玄曰彗星主掃除<lb/>
又曰彗星者君臣失政濁亂三光五星逆錯變氣之所生<lb/>
<pb n="KR3k0012_SBCK_007-4b"/>
也<lb/>
傳曰昭五年冬有星孛于大辰西及漢申湏曰彗所以除<lb/>
舊布新也<lb/>
又曰昭二十六年齊有彗星齊侯使禳之晏子曰無益也<lb/>
祗取誣焉天道不慆不貳其命若之何禳之且天有彗也<lb/>
以除穢也君無穢德又何禳焉詩曰唯此文王小心翼翼<lb/>
昭事上帝聿懐多福厥徳不回以受方國君無違德方國<lb/>
將至何患於彗<lb/>
爾雅曰彗星爲攙搶<lb/>
春秋考異郵曰鯨魚死而彗星出<hi>淮南子亦云</hi>
尚書帝命驗曰天鼔動玉弩發天下驚<lb/>
史記曰蚩尤旗類彗而後曲象旗見則王者征伐四方<lb/>
又曰齊景公三十二年彗出公坐柏寢歎曰堂乎堂乎誰<lb/>
<pb n="KR3k0012_SBCK_007-5a"/>
有此乎羣臣皆泣晏子笑公怒晏子曰臣笑羣臣䛕甚景<lb/>
公曰彗星出東北當齊野寡人以憂晏子曰君髙臺深池<lb/>
賦歛如弗得刑罰恐弗勝茀星將岀彗星何懼乎公曰可<lb/>
穰乎晏子曰使神可祝而來亦可禳而去也百姓若怨以萬<lb/>
數而君令一人禳之安能勝衆口乎<lb/>
又天官書曰天狗狀如奔星有聲其下止地類狗望之如<lb/>
火光炎炎衝天其下圎如數頃田處上兊則黄色千里破<lb/>
軍殺將<lb/>
又曰長庚如一疋布著天見則兵起<lb/>
漢書曰獻帝𥘉平四年有流星八九丈西北行有聲如雷<lb/>
望如火照地是曰天狗金門之山有赤犬其聲下者有兵<lb/>
也<lb/>
又曰哀帝建平二年彗出牽牛日月五星所從起曆數之<lb/>
<pb n="KR3k0012_SBCK_007-5b"/>
元三正之始彗而岀之改更之象也其後王莾篡國<lb/>
又曰枉矢類大流星虵行而蒼黒望如有毛<lb/>
又曰鄒陽上書曰衛先生爲秦畫長平之事太白食昴昭<lb/>
王疑之<lb/>
漢書天文志曰凡月蝕五星其國皆亡歲以飢熒惑以亂<lb/>
鎭以殺太白強國以戰辰以女亂<lb/>
又曰始皇之時十五年間彗星四見乆者八十日長或竟<lb/>
天後秦并六國外攘四夷死者如亂麻<lb/>
後漢書曰安帝永𥘉二年正月太白晝見占云爲強臣是<lb/>
時鄧氏方盛此其應也<lb/>
續漢書曰靈帝光和中國星見東南如炬十餘日其後黄<lb/>
巾張角起袁紹董卓亂<lb/>
西漢詞圃曰項籍之敗星孛大角<lb/>
<pb n="KR3k0012_SBCK_007-6a"/>
呉志曰孫權時有長星從東南出羣星從之<lb/>
又曰司馬宣王圍公孫淵夜有大流星長數十丈墜襄平<lb/>
東及淵起當流星處斬之<lb/>
晉書曰張華爲司空中台星拆少子韙勸華遜位華云天<lb/>
道玄逺湏修德以應之<lb/>
孫氏晉陽秋曰有星赤而芒角自東比徃西南没于諸葛<lb/>
亮營俄而亮卒<lb/>
又曰㑹稽謝敷字慶緒隱若耶山𥘉月犯少微星少微一<lb/>
名處士星時戴逵名著於敷時人憂之俄而敷死故㑹稽<lb/>
人士嘲曰呉中髙士求死不得死<lb/>
宋書曰吳孫休永安元年有諸子羣嬉中有異眼光芒爚<lb/>
爚外射諸兒問之曰我熒惑也將示爾三公歸于司馬言<lb/>
畢乃聳身而躍仰視之若曵一疋練有頃而没後四年蜀<lb/>
<pb n="KR3k0012_SBCK_007-6b"/>
亡六年魏廢二十一年呉平是歸司馬也<lb/>
又沈懷文傳曰時熒惑守南斗上乃廢西州舊館使西陽<lb/>
王子尚移居東城以厭之懷文曰天道示變冝應之以德<lb/>
今雖空西州恐無益也<lb/>
唐書曰有星孛于虚危歷于氐百餘日乃滅太宗謂羣臣<lb/>
曰天見彗星是何祅也虞丗南曰昔齊景公時有彗星見<lb/>
公問晏嬰對曰公穿池沼畏不深起臺榭畏不髙行刑罰<lb/>
畏不重是以天見彗星爲公誡耳景公懼而脩德後十六<lb/>
日而星没臣聞天時不如地利地利不如人和若德義不<lb/>
脩雖獲麟鳯終是無𥙷但政事無闕雖有災何損於時然<lb/>
願陛下勿以功髙古人而自矜伐勿以太平漸乆而自驕<lb/>
怠愼終如始彗星雖見末足爲憂<lb/>
又曰元和八年太白犯上相歷執法占者言今之三相皆<lb/>
<pb n="KR3k0012_SBCK_007-7a"/>
不利始輕末重月餘李絳以足疾免明年十月李吉甫以<lb/>
暴疾卒九年六月武元衡爲盗所害<lb/>
又曰李晟初屯渭橋時熒惑守歲乆之方退賔介或勸曰<lb/>
今熒惑已退皇家之利也可速用兵晟曰天子外次人臣<lb/>
但當死節垂象玄逺吾安知天道耶至是謂叅佐曰前者<lb/>
士大夫勸晟出兵非敢拒也且軍可用之不可使知之常<lb/>
聞五緯盈縮無准晟懼復來守歲則我軍不戰而自潰矣<lb/>
叅佐歎服皆曰非所及也<lb/>
又曰傳弈相州鄴人也尤暁天文曆數隋開皇中以儀曹<lb/>
事漢王諒舉兵謂奕曰今兹熒惑入井是何祥也弈對曰<lb/>
天上黃道經其中正是熒惑行路所渉不爲恠異若熒惑<lb/>
入地上井是爲灾也<lb/>
郭子撗洞冥記曰武帝甞見彗星東方朔折指星之木以授<lb/>
<pb n="KR3k0012_SBCK_007-7b"/>
帝帝以指彗彗遂没星出之夜野獸皆鳴或說爲獸鳴星<lb/>
吕氏春秋曰宋景公時熒惑在心公召子韋問焉子韋曰<lb/>
禍當君可移於相公曰相所與理國家也曰可移於百姓<lb/>
曰百姓死寡人將誰爲君曰可移於歲公曰歲飢人餓必<lb/>
死焉爲人君而殺其人誰以我爲君乎子韋曰君有至德<lb/>
之言三天必三賞君熒惑必徙三舎後果三徙<lb/>
晏子春秋曰景公時熒惑守虚朞年去晏子曰虚齊之分<lb/>
野當強爲善公乃去冤聚之獄振孤敬老行之三日而熒<lb/>
惑遷<lb/>
尉繚子曰昔楚將軍子正與齊戰未合初夜彗星出柄在<lb/>
齊所在勝不可擊子正曰彗何知明日與齊戰大破之<lb/>
天文録曰積尸大陵之尸也石氏曰積尸明有大䘮死人<lb/>
如立丘山也<lb/>
<pb n="KR3k0012_SBCK_007-8a"/>
又曰孛星者彗星之屬也偏指曰彗芒氣四出曰孛孛謂<lb/>
孛孛然也<lb/>
又曰五星反羽其下之國不可乆處反羽者光芒上大下<lb/>
小狀如反羽也<lb/>
又曰昴者天之耳也主西方故爾雅曰西陸昴也<lb/>
星讃曰昴主獄事典治囚也又胡星也一曰旄頭旄頭者<lb/>
天執罕畢前驅者之所罰也<lb/>
河圖稽耀鈎曰辰爲枉矢流射所誅<lb/>
又曰熒惑散爲蚩尤旗主惑亂<lb/>
又曰太白散爲天狗主兵<lb/>
又曰歲星流爲國皇主内難<lb/>
<pb n="KR3k0012_SBCK_007-8b"/>
</p>
<p>
太平御覽卷第七<lb/>
</p>
<p>
</p>
  </div>
</body>
</text>
</TEI>
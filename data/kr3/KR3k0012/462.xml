<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_462-1a"/>
太平御覽卷第四百六十二<lb/>
　人事部一百三<lb/>
　　　　　游說下<lb/>
魏志曰袁紹領兾州牧從事沮授說紹曰將軍屬廢立之<lb/>
際忠義奮發雖黄巾猾亂黒山跋扈舉軍東向則青州可<lb/>
定還討黒山則張燕可㓕迎大駕於西京復宗廟於洛邑<lb/>
號令天下以討未服以此争鋒誰敵之紹喜<lb/>
王沉魏書曰桓階字伯緒天下亂太祖興義兵袁紹強盛<lb/>
劉表舉州應之階說其守張羡曰夫舉事而不夲於義未<lb/>
有不敗者也曹公雖弱扶義而起奉王命以討有罪羡曰<lb/>
善矣<lb/>
魚豢魏典畧曰蘇秦四說秦惠王書十上而說不行<lb/>
蜀志曰曹公追先主與諸葛亮至于夏口亮曰事急矣請<lb/>
<pb n="KR3k0012_SBCK_462-1b"/>
求救於孫將軍亮說權曰曹操之衆逺來疲弊聞追豫州<lb/>
騎一日一夜行三百里此所謂強弩之末不能穿魯縞者<lb/>
今將軍誠與豫州恊規同力破操軍必矣權大恱即并力<lb/>
拒曹公敗于赤壁<lb/>
又曰曹公追先主至於夏口諸葛亮曰事急矣請奉命求<lb/>
救於孫將軍時權軍柴桑觀望成敗亮說權曰海内大亂<lb/>
將軍起兵江東劉表豫州牧衆漢南與曹操並争天下今<lb/>
操芟荑大難畧已平矣逺破荆州威震四海英雄無所用<lb/>
武故豫州牧遁逃至此將軍量力而處之若能以呉越之<lb/>
衆與中國抗衡不如與之絶若不能當何不按兵束甲北<lb/>
面而事之今將軍外託服從之名而内懷猶豫之計事急<lb/>
而不斷禍至無日矣<lb/>
晉中興書曰蘇峻反温嶠推陶侃爲盟主侃欲西歸嶠說侃<lb/>
<pb n="KR3k0012_SBCK_462-2a"/>
曰天子幽逼社稷危殆四海臣子肝腦塗地嶠等與公<lb/>
致命之秋事若尅濟則臣主同休如其不然身雖灰㓕足<lb/>
以謝責於先帝今之事勢義無旋踵騎虎之勢可得下平<lb/>
公若違衆獨反衆心必沮沮衆以敗事義旗將廻指於公<lb/>
矣侃無以對遂留不去<lb/>
又曰建興𥘉祖逖進說曰晉室之亂非上無道而逃民怨<lb/>
叛也由藩王争權自相誅滅遂使戎狄乗隙毒流中原今天<lb/>
下旣𬒳殘酷遺黎思夲人有奮擊之心但悉無所慿倚大<lb/>
王誠能命將帥使若逖等執殳前驅上爲國家雪耻下爲<lb/>
百姓請命則郡國豪傑必因風嚮起沉溺之民欣於來蘇<lb/>
也掃灑中原清復寰宇此千載之一時願大王圖之中宗<lb/>
於是始欲疆理神州<lb/>
又曰劉牢之屯洌州桓玄至于湖熟遣牢之族舅何睦說曰<lb/>
<pb n="KR3k0012_SBCK_462-2b"/>
今君戰敗則傾宗戰勝亦覆族欲以是安歸乎孰若翻然<lb/>
改圖唯理是宅則與金石等固名與天壤俱窮哉牢之得<lb/>
說詣玄請降也<lb/>
范亨燕書曰晉室大亂高祖方經略江東髙翔說髙祖曰<lb/>
自王公政錯士人失望繦負歸公者動有萬數今王氏敗<lb/>
没而福宿見尾箕其兆可見也今晉室雖衰人心未變冝<lb/>
遣貢使江東亦有所尊然後仗義聲以掃不庭可以有辭<lb/>
於天下髙祖深納焉<lb/>
宋書曰二㓙搆逆王憎逹廻感不知所從有客說之曰爲<lb/>
君計莫若承義師之撽移告傍郡使工言之士明示禍福<lb/>
也<lb/>
唐書曰李懷光屯軍咸陽反狀始萌李景略時說懷光請<lb/>
復宫闕迎大駕懷光不從景畧岀軍門慟哭曰誰知此軍<lb/>
<pb n="KR3k0012_SBCK_462-3a"/>
一日䧟於不義軍士相顧甚義之因退歸私家<lb/>
又曰柏耆者將軍良器之子素負志畧學縱横家流㑹王<lb/>
承宗以常山叛朝廷厭兵欲以恩澤撫之耆於蔡州行營<lb/>
以畫干裴度請以朝旨奉使鎮州乃自處士受左拾遺旣<lb/>
見承宗以大義陳說承宗泣下請質二男獻兩郡由是知<lb/>
名<lb/>
韋昭呉書曰將軍曹仁在公安拒守吕蒙令虞飜說之飜<lb/>
至城門仁不肯相見乃爲書曰將軍獨守縈帶之城而不<lb/>
降死戰則毀宗滅祀爲天下笑幸熟思焉仁得書流涕而<lb/>
降之<lb/>
太公六韜曰文王齋戒三日乗田車田馬田于渭之陽吕<lb/>
尚以竿以漁曰今臣言至情不諱君其惡之乎緡微餌明<lb/>
小魚食之緡調餌多大魚食之夫魚食於餌乃牽於緡人<lb/>
<pb n="KR3k0012_SBCK_462-3b"/>
食其禄而服於君故以餌取魚魚可殺以禄取人人可竭<lb/>
也<lb/>
春秋後傳曰梁以張儀爲齊相楚怒約而攻梁雍沮曰請<lb/>
令解攻雍沮謂齊楚之王曰王亦聞張儀之約秦王乎曰<lb/>
王若相儀於梁齊楚惡儀必攻魏魏戰而勝是齊楚之兵<lb/>
折而儀固得梁矣若不勝梁必事秦以持其國必割地以<lb/>
賂王若欲復攻其弊不足以應秦此儀之所以與秦王隂<lb/>
相約也齊楚王曰善乃遽解兵<lb/>
又曰魏加問春申君聞欲將臨武君有之乎曰有矣加曰<lb/>
臣少之時好射臣願以射譬可乎春申君曰可曰更嬴與<lb/>
魏王處廪下更嬴謂魏王曰臣能爲王虚發而下鳥有間<lb/>
鴈來更嬴虚發而烏下魏王曰然則射可至此乎更嬴曰<lb/>
此孽也王曰何以知之對曰其飛徐而嗚悲者故創痛也<lb/>
<pb n="KR3k0012_SBCK_462-4a"/>
嗚悲者乆失羣也今臨武君甞爲秦孽不可爲距秦之將<lb/>
也<lb/>
又曰皇甫嵩旣破黄巾威震天下故信都令漢陽閻忠說<lb/>
嵩曰難得易失者時也時至不旋踵者機也故聖人常順<lb/>
時而動智者必因機以發今將軍遭難得之時蹈機而不<lb/>
發將何以權大名乎<lb/>
又曰劉備救徐州刺史陶謙㑹謙病死伏波將軍陳登說<lb/>
備曰今欲爲使君合衆十萬上可以匡主濟人成五覇之<lb/>
業下可以割地守境書名竹帛若使君不聽登亦未聽使<lb/>
君得發備遂領徐州<lb/>
孔演漢魏春秋曰興平元年曹公復征陶謙陳宮說張邈<lb/>
曰雄傑並起君以千里之衆當四戰之地撫劒頋盻亦足<lb/>
以爲人豪而反制於人不以鄙乎<lb/>
<pb n="KR3k0012_SBCK_462-4b"/>
魏氏春秋曰鍾㑹隂懐異圖姜維見而知其心謂可構成<lb/>
擾亂以圖克復乃詭說之曰君自淮南巳來筭無遺䇿晉<lb/>
道克昌皆君爲之今復定蜀威德大震其民髙其功而主<lb/>
畏其謀欲以此安歸乎夫韓信不背漢於擾攘而見疑於旣<lb/>
平大夫種不從范蠡於五湖卒伏劒而亡彼豈闇主愚臣<lb/>
哉利害使之然也今君大功旣立大德巳著何不法陶朱<lb/>
公汎舟絶迹全功保身登娥媚之嶺而從赤松遊乎㑹曰<lb/>
君言逺我不能行且爲全身之道或未盡於此也維曰其<lb/>
他則君智力之所能無煩於老夫矣由是情好欣甚<lb/>
周載曰薄疑者衛之居士也疑進說衛嗣君以王道嗣君<lb/>
恱延之以相辭曰疑之母以疑爲賢然與疑議家事旣定<lb/>
則又决之所幸蔡嫗故事多不就母子之間猶不免乎蔡<lb/>
嫗之議今人主皆有蔡嫗而於臣非骨肉之親安得不敗<lb/>
<pb n="KR3k0012_SBCK_462-5a"/>
君曰寡人聞命遂相之委以從事<lb/>
江表傳曰曹公聞周瑜年少有俊才謂可遊說動也宻下<lb/>
楊州遣九江蔣幹有儀容以才辯見稱獨歩江淮之間莫<lb/>
與爲對乃布衣葛巾自託私行詣瑜瑜出迎之立謂幹曰<lb/>
子翼卿苦逺江湖爲曹氏作說客耶幹曰吾與足下州里<lb/>
中間别隔遥聞芳烈故來叙闊并觀雅頌而云說客無乃<lb/>
逆詐乎瑜曰吾雖不及夔曠聞弦賞音足知曲也因延幹<lb/>
入爲設酒食後三日瑜請幹與周觀營中行視倉庫軍資<lb/>
器仗言訖還飲宴示之侍者服飾珍玩之物因謂幹曰丈<lb/>
夫處世一遇知巳外守君臣之義内結骨肉之恩言行計<lb/>
從禍福共之假使蘇張更生酈叟復在吾猶拊其背而折<lb/>
其辭豈足下㓜生所能移乎幹但笑終無所言幹還稱瑜<lb/>
雅量非言辭所間中州之士亦此多之<lb/>
<pb n="KR3k0012_SBCK_462-5b"/>
王充論衡曰傳稱蘇秦張儀縱横之術於鬼谷先生掘地<lb/>
爲坎曰能下說令我泣岀則能分人主之地蘇秦說鬼谷<lb/>
先生泣沾衿張儀下說鬼谷先生泣亦沾衿<lb/>
劉向說苑曰孫卿曰夫談說之術端盛以處之堅強以持<lb/>
之<lb/>
莊子曰昔趙文王喜劒劒士日夜相擊於前太子悝患之<lb/>
乃使以千金奉莊子莊子不受請持劒服劒服成乃見王<lb/>
曰臣有三劒有天子劒有諸侯劒有庻人劒天子之劒包<lb/>
以四夷褁以四時一用天下服此天子之劒於是文王不<lb/>
出宫三月劒士皆伏弊之也<lb/>
列子曰鄧析操兩可之說設無窮之弊<lb/>
韓子說難篇曰不可不察愛増之主而後說焉<lb/>
又說難篇曰凢事以密成亦以洩禍未必其身洩也而語<lb/>
<pb n="KR3k0012_SBCK_462-6a"/>
及所匿之事如此者身危矣<lb/>
又說難篇曰龍喉下有逆鱗有嬰之則必煞人人主亦有<lb/>
逆鱗說者能無嬰人主之逆鱗則幾死矣<lb/>
又說難篇曰大意無所拂悟辭言無所擊排然後極聘智<lb/>
辯焉<lb/>
又說難篇曰略事陳意則曰怯懦而不盡慮事廣肆則曰<lb/>
草野而倨侮此說之難也<lb/>
又說難篇曰凢說得親近不疑而得盡其<hi>辭也</hi>
鬼谷子曰抵巇<hi>音熈</hi>篇云巇者始有朕可抵而塞可抵而却<lb/>
聖人知之獨保其用因作說事<lb/>
又曰量權篇云與智者言依於博與博者言依於辯與辯<lb/>
者言依於要此其說也<lb/>
又曰午合篇云伊尹五就桀五就湯然後合於湯吕尚三<lb/>
<pb n="KR3k0012_SBCK_462-6b"/>
入殷朝三就文王然後合於文王此天知之至歸之不疑<lb/>
注云伊尹吕尚各以至知說聖王因澤釣行其術䇿<lb/>
又曰摩意篇云摩者揣之也說莫難於悉行事莫難於必<lb/>
成注曰摩不失其情故能建功<lb/>
又曰量權篇云言有通者從其所長言有塞者避其所短<lb/>
注曰人辭說條通理逹即叙述從其長者以昭其德人言<lb/>
壅滯即避其短稱宣其善以顯其行言說之樞機事物之<lb/>
志務者也<lb/>
又曰反覆篇云其和也若比目魚其司言也若聲與響注<lb/>
曰和荅問也因問而言申叙其解如比目魚相須而行候<lb/>
察言辭徃來若影隨形響之應聲<lb/>
又曰量權篇云介虫之捍必以甲而後動螫虫之動必先<lb/>
螫毒故禽獸知其所長而談者不知用也注云虫以甲自<lb/>
<pb n="KR3k0012_SBCK_462-7a"/>
覆鄣而言說者不知其長<lb/>
又曰揣情篇云說王公君長則審情以說王公避所短從<lb/>
所長<lb/>
又曰謀慮篇云乃立三儀曰上中下曰叅以立焉變生事<lb/>
事生謀謀生計計生儀儀生說說生進注曰三儀有上有<lb/>
下有中㑹同異曰儀决是非曰說<lb/>
吕氏春秋曰伍子胥將見呉王而不得客有言之於王子<lb/>
光者王子光見之而惡其皃不聽其說而辭之客請之王<lb/>
子光曰其皃吾所甚惡也客以告子胥子胥曰此易改也<lb/>
願令王子光居於堂上重帷而見其衣子光許之胥說之<lb/>
半王子光舉帷搏其手而與之坐說畢王子光大恱子胥<lb/>
以爲有呉國者必王子光也退而耕于野十年子光爲王<lb/>
任子胥子胥爲法制下賢良選陣士習戰闘六年然後大<lb/>
<pb n="KR3k0012_SBCK_462-7b"/>
勝楚于栢舉九戰九勝逐北千里昭王出奔<lb/>
又曰韓氏城新城期十五日而成叚橋爲司空有一縣後<lb/>
二日叚橋執其吏而囚之囚者之子走告封人子髙曰唯<lb/>
先生能活臣父封人子髙曰諾乃見叚橋自扶而上城封<lb/>
人子髙左右望曰羙哉城壹大功矣子必有厚賞矣自古<lb/>
及今功若此其大也而能無有罪戮者未曽有也封人予<lb/>
髙出叚橋使人夜解其吏之束縳之者而出之說之行若<lb/>
此其精也封人子髙可謂善說矣<lb/>
又曰孟甞君爲從公孫弘謂孟甞曰不若西觀秦王之意<lb/>
弘見昭王曰薛之地小大弘曰百里昭王曰寡人之國地<lb/>
數千里猶未敢以有難也今薛百里之地而欲難寡人乎<lb/>
公孫弘曰孟甞君好士大王不好士昭王笑而謝之<lb/>
又曰善說者若巧士因人之力以自為力因其來而與來<lb/>
<pb n="KR3k0012_SBCK_462-8a"/>
因其徃而與徃所因便也<lb/>
尸子曰公輸般爲蒙天之階階成將以攻宋墨子聞之赴<lb/>
於楚行十曰十夜而至於郢見王曰今有人於此舎其文<lb/>
軒鄰有弊輿而欲竊之舎其錦繡鄰有短褐而欲竊之舎<lb/>
其梁肉鄰有糟糠而欲竊之此爲何若人王曰必竊疾矣<lb/>
墨子曰荆之地方五千里宋方五百里此猶文軒之與弊<lb/>
輿也荆有雲夢犀兒麋鹿盈溢江漢之魚鼈黿鼉爲天下<lb/>
饒宋所謂無雉兎鮒魚者也猶梁肉之與糠糟也荆有長<lb/>
松文栢梓柟豫章宋無長木猶錦繡之與短褐也臣以王<lb/>
之攻宋也爲與此同類王曰善哉請無攻宋<lb/>
孔藂曰齊攻趙國禀立趙使孔青擊之克齊軍尸三萬趙<lb/>
王詔勿歸其尸將以困之子愼聘齊曰以臣愚計貧齊之<lb/>
術乃冝歸尸使其家逺來迎尸不得事農一費歸而葬之<lb/>
<pb n="KR3k0012_SBCK_462-8b"/>
二費也一年之中䘮三萬費欲無困貧弗可得也王曰善<lb/>
又曰五國約而誅秦未入秦境而留兵於成臯子愼謂市<lb/>
丘君曰此師楚爲之主今兵不散殆有異意君其備之市<lb/>
丘君曰先生幸而教之子慎許諾遂見楚王曰王約五國<lb/>
而伐秦事旣不集王胡不卜交乎楚王曰柰何子慎曰王<lb/>
今出令使五國勿攻市丘五國重王則聽王之令矣不重<lb/>
王且反王令而攻市丘以此卜爲國交王之輕重必明矣<lb/>
楚王敬諾而五國散<lb/>
楊雄解嘲曰婁敬委輅脫輓棹三寸之舌案漢書曰婁敬<lb/>
說髙祖西都<lb/>
又曰上說人主下談公卿一從一横論者莫當<lb/>
班固荅賔戲曰遊說之徒風颺電激<lb/>
太平御覽卷第四百六十二<lb/>
</p>
<p>
</p>
  </div>
</body>
</text>
</TEI>
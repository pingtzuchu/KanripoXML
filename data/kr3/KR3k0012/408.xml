<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_408-1a"/>
太平御覽卷第四百八<lb/>
　人事部四十九<lb/>
　　　　　交友三<lb/>
宋書曰晉安帝義熈𥘉高祖命瑯瑘王弘爲徐州治中從<lb/>
事吏不就隱于㑹稽與魯國孔淳之爲莫逆交<lb/>
又曰何點字子晢盧江灊人也宋徴爲庶子不就與陳郡<lb/>
謝瀹吴國張融㑹稽孔稚珪爲莫逆之交<lb/>
王智深宋紀曰孔淳之隱居剡山甞遇桑門法崇於三山<lb/>
披衿領契自以爲得意之交<lb/>
齊春秋曰檀超字恱祖髙平金郷人也少而負氣始爲南<lb/>
徐州西曹書佐與別駕蕭惠開抗禮惠開自以地位居前<lb/>
稍相凌駕而嘯慠不以地勢推之謂惠開曰我與卿並有<lb/>
何等宫閥俱是國家徴時外戚耳何以一爵髙人惠開欣然<lb/>
<pb n="KR3k0012_SBCK_408-1b"/>
更爲刎剄之交<lb/>
齊書曰劉悛字士操彭城安上里人也從駕登蔣山上數<lb/>
歎曰貧賤之交不可忘頋悛曰此况卿也今日與卿盡布<lb/>
衣之交遊悛起拜謝<lb/>
又曰柳世隆字彦緒河東解縣人宋太尉元景弟也當時名<lb/>
士張緒王延之沈淡之徒雅相欽慕以爲君子之交<lb/>
又曰劉善明素與崔思祖友善聞死慟哭仍得病卒<lb/>
又曰孔稚珪字徳璋㑹稽人也早立名譽當時名士陸惠<lb/>
曉謝瀹張融何點沈淵相與爲君子之交<lb/>
梁書曰何遜字仲言東郡郯人也弱冠舉秀才南郷范雲<lb/>
見其荅策大相稱賞因結忘年交好自是一文一詠雲輙<lb/>
嗟賞<lb/>
又曰張緬弟纉遷尚書吏部河東裴子野曰張吏部有喉<lb/>
<pb n="KR3k0012_SBCK_408-2a"/>
舌之任子野性曠逺自云年出三十不復詣人𥘉未與纉遇<lb/>
便相推重因爲忘年交<lb/>
又曰蕭介性髙簡少交遊唯與族兄琛從兄<hi>音</hi>素子洽<lb/>
從弟俶等文酒賞㑹時人以比謝氏烏衣之遊<lb/>
又曰髙祖性不好聲色頗慕髙名與裴子野劉顯蕭子雲<lb/>
張纉及當時才秀爲布衣交<lb/>
何玄之梁典曰劉許字彦度與陳留阮藉李緒申金蘭之<lb/>
契築室鍾阜之傍共聽内義鑚尋奥典<lb/>
魏書曰夏侯尚字伯仁有籌畫智略文帝器之爲布衣之<lb/>
交<lb/>
後魏書曰眭夸一名昶趙郡髙邑人也少與崔浩爲莫逆<lb/>
之交<lb/>
北齊書曰崔瞻與趙郡李槩爲莫逆之交槩將東還瞻與<lb/>
<pb n="KR3k0012_SBCK_408-2b"/>
之書曰仗氣使酒我之恒弊詆訶指切在卿尤甚足下告<lb/>
歸吾於何聞過也<lb/>
又曰袁聿修歷任清華郎署之日值趙彦深爲水部郎中<lb/>
同在一院因成交友彦深後𬒳沙汰停私門生藜藋聿修<lb/>
猶以故情存問往來<lb/>
又曰裴讞<hi>魚列切</hi>之字士平不妄交遊唯與隴西辛術趙郡<lb/>
李繪頓丘李構淸河崔瞻爲忘年之友<lb/>
後周書曰柳弘字光道河東解縣人少聦潁工草隷博涉<lb/>
群書詞彩豐贍與弘農楊素爲莫逆之交<lb/>
又曰張軌濟隂臨邑人也少好學志識開㓪初在洛陽家<lb/>
貧與樂安孫仁爲莫逆之交毎易衣而出以此見稱<lb/>
又曰黎景希字季明河間鄚<hi>音莫</hi>人也好占玄象頗知術<lb/>
數而落魄<hi>音託</hi>不事生業與范陽盧道源爲莫逆之交<lb/>
<pb n="KR3k0012_SBCK_408-3a"/>
又曰韋夐<hi>休政切</hi>字弘逺志尚夷簡澹於榮利周弘正乃造<lb/>
夐談謔盡日恨相遇之晚也後請夐至賔館夐未赴弘正<lb/>
乃贈詩曰徳星猶未動真車詎肯來當時所欽如此<lb/>
南史曰謝弘微性寛博無喜愠末年甞與友人棊友人西<lb/>
南棊有死勢復一客曰西風急或有覆舟者友人悟乃救<lb/>
之弘微大怒投扃於地識者知其暮年之事果以此歳終<lb/>
北史曰盧懷仁有行撿善與人交與瑯瑯王衍隴西李壽<lb/>
之情好相得甞語衍云昔太丘道廣許劭知而不顧嵇生峭<lb/>
立鍾㑹遇而絶言語處季孟之間去其太甚衍曰然<lb/>
三十國春秋曰憞煌太守李暠<hi>古老切</hi>表於段業暠稱盡忠<lb/>
不貳横爲李嗣所䜛請業殺嗣暠自歸司敗業乃殺嗣遣<lb/>
使謝暠𥘉嗣與暠結刎頸之交嗣常以宗族託暠曰我身<lb/>
猶子身勿爲疑也及是暠反爲嗣所搆暠乃恨之<lb/>
<pb n="KR3k0012_SBCK_408-3b"/>
又曰姚萇單騎度淮見豫州刺史謝尚于壽陽幅巾以待<lb/>
之一面如舊相識<lb/>
又曰王鎭惡隨宋髙祖入關中𥘉鎭惡流寓崤澠崤澠人<lb/>
李方厚待之鎭惡曰待吾佇英雄王取萬户侯乃厚相報<lb/>
方笑曰本縣足矣鎭惡力不絶人不閑弓馬略通諸子兵<lb/>
書縱横有智計以此成名及是李方尚在鎭惡昇堂拜母<lb/>
衣方澠池令<lb/>
陳書曰江揔聡敏篤學有文范陽張纉瑯琊王筠南陽劉<lb/>
之遴並髙才碩學揔時少有名纉等雅相推重爲忘年友<lb/>
又曰陸景文字叔辯少有膽略武勇與陳武帝有布衣之<lb/>
舊<lb/>
隋書曰李宻與楊玄感爲刎頸之交尢好兵書常皆在口<lb/>
唐書曰武徳中元敬爲秘書郎太宗召爲天䇿府叅軍兼<lb/>
<pb n="KR3k0012_SBCK_408-4a"/>
直記室薛收與元敬俱爲文學館學士時房杜等處心腹<lb/>
之寄深相友託元敬畏於權勢竟不之狎如晦常去小記<lb/>
室不可得而親不可得而踈<lb/>
又曰于休烈河南人也貞觀中任左僕射爲十八學士心<lb/>
性貞慤機鑒敏悟自㓜好學善属文與㑹稽賀朝萬齊融<lb/>
延陵包融爲文詞之友齊名一時<lb/>
又曰王琚懷州河内人也少孤而聦敏有才略好玄象合<lb/>
錬之學神龍𥘉甞謁駙馬王同皎甚器之及謀刺武三思<lb/>
事琚義許之與周璟張仲之爲忘年之友<lb/>
又曰蕭昕河南人也開元中首舉博學宏詞授陽武簿後<lb/>
遷左拾遺昕甞與布衣張鎬友善表薦之曰如鎬者用之<lb/>
則爲王者師不用之則幽谷一叟爾玄宗擢鎬拾遺後爲<lb/>
將相<lb/>
<pb n="KR3k0012_SBCK_408-4b"/>
又曰權臯德輿之父大暦中卒于家元和中謚曰貞孝𥘉<lb/>
臯卒韓洄王定爲服朋友之喪李華爲其墓表以爲分天<lb/>
下善惡一人而已<lb/>
又曰杜伏威齊州章丘人也少爲盗與郷人輔公祏爲刎頸<lb/>
之交公祏姑家家以牧羊爲業公祏數欀羊以餵之<lb/>
又曰楊慿字虚受爲左散騎少負氣節與母弟凝凌相愛<lb/>
皆有名重交遊與穆質許孟容李鄘王仲舒爲友故時人<lb/>
稱穆許李之交<lb/>
又曰朱敬則亳州永城人也長壽中爲右𥙷闕家代孝義<lb/>
敬則倜儻早以詞學知名與左史江融尚書左僕射魏元<lb/>
忠相友善<lb/>
又曰劉黒闥貝州漳南人也與竇建徳少相友善家貧無<lb/>
以自給建德毎資之黒闥所費至盡而不以爲疑建徳亦弗<lb/>
<pb n="KR3k0012_SBCK_408-5a"/>
之間也<lb/>
又曰劉孝孫者荆州人也祖貞周石臺太守孝孫弱冠知<lb/>
名爲當時詞人虞丗南蔡君和孔德紹庾自直劉斌等登<lb/>
臨山水結爲交㑹<lb/>
又曰陸象先弟監察御史景倩吏部侍郎景融大理正景<lb/>
獻河南令景裔皆有羙譽僧一行少時與象先昆弟友善<lb/>
常謂人曰陸氏兄弟皆有才行古之荀陳無以加也<lb/>
又曰楊纂華州華隂縣人也父文偉隋温州刺吏纂略渉<lb/>
經史尤明時務以與瑯瑘顔師古燩煌令狐徳棻<hi>音芬</hi>友善<lb/>
大業中進士舉終爲考功郎中<lb/>
又曰張道源甞與友人客遊友人病中霄而卒道源恐驚<lb/>
擾主人遂共屍卧逹曙方哭親歩營送至其本郷後仕隋<lb/>
爲監察御史<lb/>
<pb n="KR3k0012_SBCK_408-5b"/>
又曰孔紹安越州山隂人也陳吏部尚書奐子也少以文<lb/>
詞知名年十三入隋徙居京兆鄠縣閉門讀誦集數十萬<lb/>
言時有詞人孫萬壽與紹安篤忘年之好紹安大業末爲<lb/>
監察御史<lb/>
又白李宻長安人也父寛隋上柱國蒲山公宻開皇中襲<lb/>
父爵年始弱冠尚書令楊素見而竒之謂其子玄感曰李<lb/>
宻智計不窮爾所不及可與爲友玄感遂傾心禮遇定爲<lb/>
刎頸之交<lb/>
又曰劉裔之徐州彭城人也少有學業與隋信都丞孫萬<lb/>
壽宗正卿李百藥爲忘年之交<lb/>
又曰柳宗元<hi>移栁州時劉禹錫得播州宗元謂所雜曰禹錫有母今爲郡蠻</hi>方絶域萬里<lb/>
如何與母偕行吾於禹錫爲執友胡忍見其若是即草奏<lb/>
請以柳州授禹錫自往播州禹錫易連山<lb/>
<pb n="KR3k0012_SBCK_408-6a"/>
又曰張九齡素與中書侍郎嚴挺之尚書左丞袁仁敬<lb/>
右庶子梁昇卿御史中丞盧怡結交友善挺之等皆有<lb/>
才幹而交道終始不渝甚爲當時之所稱也<lb/>
太平御覽卷第四百八<lb/>
<pb n="KR3k0012_SBCK_408-6b"/>
</p>
<p>
</p>
  </div>
</body>
</text>
</TEI>
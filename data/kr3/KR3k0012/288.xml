<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_288-1a"/>
太平御覽卷第二百八十八<lb/>
　兵部十九<lb/>
　　　　　機略七<lb/>
三國典略曰周賀若敦陳侯瑱相拒于湘州敦恐瑱知其<lb/>
粮少乃於營内聚土覆之以米召其側近村人揚有所訪<lb/>
令其遥見瑱聞以爲實乃據守要險以老敦師敦又増修<lb/>
壁壘示以持乆土人乗輕騎載米粟籠鷄鴨以向瑱軍敦<lb/>
患之乃僞爲土人裝舡内甲士其中瑱兵見舡至送米爭<lb/>
取敦甲士出而擒之<lb/>
後周書曰太祖以王羆爲大都督鎭華州魏孝武西遷拜<lb/>
驃騎大將軍加侍中開府嘗脩州城未畢梯在外齊神武<lb/>
遣韓軌司馬子如從河東宵濟襲羆羆不之覺比曉軌衆<lb/>
以乗梯入城羆尚卧未起聞閤外洶洶有聲便袒身露髻<lb/>
<pb n="KR3k0012_SBCK_288-1b"/>
徒跣持一白挺大呼而出敵見之驚逐至東門左右稍集<lb/>
合戰破之軌衆遂投城遁走<lb/>
又曰陸騰陵州木籠獠恃險麤獷毎行抄刼詔騰討之獠<lb/>
旣因山爲城攻之未可拔騰遂於城下多設聲樂及諸雜<lb/>
技示無戰心諸賊果弃其兵仗或携妻子臨城觀樂騰知<lb/>
其無備密令衆軍俱上諸賊惶懼不知所爲遂縱兵討擊<lb/>
盡破之<lb/>
又曰楊忠梁雍州刺史岳陽王蕭察雖稱藩附而尚有二<lb/>
忠自穰城觀兵於漢濵易旗逓進實騎二千察登樓望之<lb/>
以爲三萬懼而服焉<lb/>
又曰韓襃爲汾州刺史界北接大原當千里徑先是髙齊<lb/>
㓂數入人廢耕桑前後刺史莫能防扞襃至適㑹宼來襃<lb/>
乃不下屬縣人旣不及設備以故多𬒳抄掠齊人喜相謂<lb/>
<pb n="KR3k0012_SBCK_288-2a"/>
曰汾州不覺吾至先未集兵今者之還必莫能追躡我矣<lb/>
由是益懈不爲營壘襃已先勒精銳伏北山中分據險阻<lb/>
邀其歸路乗其衆怠縱伏擊之盡獲其衆<lb/>
又曰東魏宼龍門屯軍蒲坂造三道浮橋渡河又遣其將<lb/>
竇泰趣潼關髙敖曹圍洛州太祖出軍廣陽召諸將曰賊<lb/>
今椅吾三面又造橋於河示欲必渡是欲綴吾軍使竇泰<lb/>
得西入耳乆與相持其計得行非良䇿也且歡起兵以來<lb/>
泰每爲先驅其下多銳卒屢勝而驕今出其不意襲之必<lb/>
克克泰則歡不戰而自走矣諸將咸曰賊在近捨而逺襲<lb/>
事若差跌悔無及也太祖曰歡前襲關吾軍不過霸上今<lb/>
者大來兵未出郊賊顧謂吾但自守耳無逺鬪意又忸於<lb/>
得志有輕我之心乗此擊之何徃不克賊雖造橋未能徑<lb/>
度比五日中吾取竇泰必矣公等勿疑庚戍太祖率騎六<lb/>
<pb n="KR3k0012_SBCK_288-2b"/>
千還長安聲言欲保隴右辛亥謁帝而潛出軍癸丑旦至<lb/>
小關竇泰卒聞軍至惶懼依山爲陣未及成列太祖縱兵<lb/>
擊破之盡俘其衆萬餘人斬泰傳首長安髙敖曹適䧟洛<lb/>
州執刺史泉企聞泰之殁焚輜重弃城走齊神武亦撤橋<lb/>
而退<lb/>
通典曰後周末隋文帝爲丞相益州揔管王謙舉兵拒命<lb/>
隋文遣將梁睿討之進至龍門謙將趙儼秦㑹擁衆十萬<lb/>
據嶮爲營周亘三十里睿令將士銜枚出間道四靣奮擊<lb/>
破之王謙又令髙阿郍壞逹奚惎<hi>惎渠記切</hi>等以盛兵攻利州<lb/>
聞梁睿將至惎分兵據開逺睿顧謂將士曰此虜要欲遏<lb/>
吾兵勢吾當出其不意破之必矣遣一將趨劒閣一將指<lb/>
巴西一將水軍入嘉陵睿遣將分道攻惎自午及申破之<lb/>
惎奔歸于謙睿進逼成都謙令逹奚惎城守親率精兵五<lb/>
<pb n="KR3k0012_SBCK_288-3a"/>
萬背城結陣睿擊之謙不利將入城惎以城降謙將麾下<lb/>
三十騎遁走斬之<lb/>
又曰後周將法尚𥘉自陳來歸陳將樊猛濟江討之法尚<lb/>
遣部曲督韓朗詐爲背已奔于陳僞告猛曰法尚部兵不<lb/>
願降北人皆竊議盡欲叛還若得軍來必無鬪者自當於<lb/>
陣倒戈耳猛以爲然引師急進法尚乃佯爲畏懼自保於<lb/>
江曲猛陣兵挑戰法尚先伏輕舡於浦中又伏精銑於古<lb/>
村之北自張旗幟逆流拒之戰數合僞退登岸投古村猛<lb/>
捨舟逐之法尚又疾走行數里與村北軍合復前擊猛猛<lb/>
走退赴舡旣而浦中伏舡取其舟檝建周旗幟猛於是大<lb/>
敗僅以身免<lb/>
又曰後周末隋文帝輔政周大將尉遲逈在河北拒命河<lb/>
南州縣多從逈遣將檀讓屯成武别將髙士儒屯永昌隋<lb/>
<pb n="KR3k0012_SBCK_288-3b"/>
將于仲文詐移書州縣曰大軍將至可移積粟讓謂仲文<lb/>
未能卒至方搥牛享士仲文知其怠選精騎襲之一日便<lb/>
至遂拔成武逈將席毗羅衆十萬屯於沛縣將攻徐州其<lb/>
妻子住金郷仲文遣人詐爲毗羅使者謂金郷城主徐善<lb/>
淨曰檀讓明日午到金郷將宣蜀公令<hi>即尉遲逈</hi>賞賜將士金<lb/>
郷人謂爲信然皆喜仲文簡精兵僞建逈旗幟倍道而進<lb/>
善淨遥見仲文軍且至以爲檀讓乃出迎謁仲文執之遂<lb/>
取金郷諸將多勸屠之仲文曰此城是毗羅起兵之所當<lb/>
寛其妻子其兵可自歸如即屠之彼意絶矣衆皆稱善於<lb/>
是毗羅恃衆來薄官軍仲文背城結陣岀軍數里設伏於<lb/>
麻田中兩陣纔合伏兵發俱曳柴鼔噪塵埃蔽夭毗羅軍<lb/>
大潰仲文乗之賊皆投漆水而死水爲之不流獲檀檻送京<lb/>
師河南悉平<lb/>
<pb n="KR3k0012_SBCK_288-4a"/>
又曰後周末隋文作相遣將于仲文先以兵定關東破尉<lb/>
遲逈將檀讓𥘉仲文在蓼隄諸將皆曰軍自逺來士馬疲<lb/>
弊不可決勝仲文令三軍趣食列陣大戰旣而破賊諸將<lb/>
皆請曰前兵疲不可交戰竟而尅勝其計安在仲文笑曰<lb/>
吾所部皆山東人果於進不冝持乆乗勢擊之所以制勝<lb/>
諸將皆以爲非所及<lb/>
又曰後周將逹奚長儒圍陳將吴明徹於吕梁陳遣驍將<lb/>
劉景率勁勇七千來爲聲援長儒於是取車輪數百繫以<lb/>
大石沉之清水連轂相次以待景軍景至舡盤礙輪不得<lb/>
進長儒乃縱竒兵水陸俱發大破因檎明徹<lb/>
又曰後周遣將率突厥之衆逼齊晉陽齊將叚韶禦之時<lb/>
大雪之後周人以歩卒爲前鋒從西山而下去城二里諸<lb/>
將咸欲逆擊之韶曰歩人氣力勢自有限今積雪旣厚逆<lb/>
<pb n="KR3k0012_SBCK_288-4b"/>
戰非便不如陣以待之彼勞我逸破之必矣旣而交戰大<lb/>
破之敵前鋒盡殪無復孑遺自餘通霄奔遁<lb/>
又曰後周遣將計髙　圍洛齊將叚韶禦之韶登邙坂<lb/>
聊欲觀周軍形勢至太和谷便值周軍即遣馳告諸營與<lb/>
諸將結陣以待之周軍以歩人在前上逆戰韶以彼徒我<lb/>
騎且却且引待其力弊乃遣下馬擊之短兵始交周人大<lb/>
潰洛城之圍並即奔遁<lb/>
又曰西魏末岷州羗據州城反魏將獨孤信討之勒兵向<lb/>
萬年頓三交谷口賊併力拒守信因詭道趨綢松嶺<hi>綢直由切</hi>
賊不虞信兵之至觀風奔潰乗勝逐北徑至城下賊岀降<lb/>
又曰西魏末涼州刺史宇文仲和據州不受代魏將獨孤<lb/>
信率兵討之仲和嬰城固守信夜令諸將以衝梯攻其東<lb/>
北信親帥壯士襲其西南遲明克之<hi>遟直吏切未明也天未明之時湏已襲之</hi>
<pb n="KR3k0012_SBCK_288-5a"/>
<hi>事畢然後天明明遅於事耳</hi>
又曰西魏末蠕蠕侵魏魏大將元纂禦之蠕蠕遂逃岀塞<lb/>
纂令將于謹率二千騎追之至郁郅原前後十七戰盡降<lb/>
其衆率輕騎出塞覘賊屬鐡勒數千騎奄至謹以衆寡不<lb/>
敵退必不免乃散其衆騎使匿叢薄間又遣人升山指麾<lb/>
若分部軍衆者賊遥見雖疑有伏兵旣恃其衆不以爲慮<lb/>
乃進軍逼謹謹常乗駿馬一紫一騧賊先所識乃使二人<lb/>
各乗一馬突陣而出賊以爲謹也皆爭逐之謹乃率餘軍<lb/>
擊其追騎賊遂奔走因得入寨<lb/>
又曰西魏末遣將史寕與突厥木汗可汗同伐吐谷渾俱<lb/>
㑹於青海寜謂木汗曰樹敦賀眞二城是吐谷渾巢穴今<lb/>
若抜其夲根餘種自然離散此上䇿也木汗從之即分爲<lb/>
兩軍木汗從北道向賀眞寜趣樹敦吐谷渾婆周王率衆<lb/>
<pb n="KR3k0012_SBCK_288-5b"/>
逆寜寜擊斬之踰山履險遂至樹敦即吐谷渾之舊都多<lb/>
諸珎藏而其主先巳奔賀眞留其征南王及數千人固守<lb/>
寜進兵攻之僞退果開門逐之因廻兵奮擊門未及闔寜<lb/>
兵遂得入生獲其征南王俘虜男女財寳盡歸諸突厥<lb/>
又曰東魏西荆州爲梁將曹義宗所圍東魏召人赴救慕<lb/>
容儼應募赴之時東魏北淯太守宋帶劒謀叛<hi>淯音育</hi>儼乃<lb/>
輕騎出其不意直至城語云大軍巳到太守何不出迎帶<lb/>
劒造次惶恐不知所爲便岀迎儼即執之一郡遂定<lb/>
又曰東魏𥘉齊神武破尓朱兆兆奔保秀容分兵守險岀<lb/>
入鈔掠神武每揚聲云欲討之師岀復止如此者數四神<lb/>
武揣兆歳首必應㑹飲使將竇泰率精騎先一日一夜行<lb/>
三百里兆軍人因宴休墯忽見泰軍莫不奪氣因而尅之<lb/>
又曰東魏將齊神武率兵伐西魏大軍濟河集諸將議進<lb/>
<pb n="KR3k0012_SBCK_288-6a"/>
趣之計斛律羌舉曰宇文黒獺雖聚凶黨強弱可知若固<lb/>
守無粮援可恃今揣其情以同困獸若不然其戰而逕趣<lb/>
長安空虚可不戰而尅拔其根夲彼無所歸則黒獺之首<lb/>
懸於軍門矣諸將議有同遂戰於渭曲大敗而歸齊神武<lb/>
違之故敗也<lb/>
又曰東魏末齊神武薨子澄立侯景叛歸梁而圍彭城澄<lb/>
遣慕容紹宗討之將戰紹宗以梁人剽悍恐其衆之撓也<lb/>
一一引將卒而誑之曰我當佯退誘梁人使前汝可擊之<lb/>
皆申明誡之景又命梁人逐北勿過二里㑹戰紹宗實敗<lb/>
走梁人不用景言乗敗深入魏人以紹宗言爲信爭共掩<lb/>
擊遂大破之<lb/>
又曰東魏遣將斛律金㓂西魏洛陽師至于河北周文帝<lb/>
患其度河乃於上流縱火舩而下以燒河橋金先備小艇<lb/>
<pb n="KR3k0012_SBCK_288-6b"/>
半盛以水鐵鎻連之亘絶中流火舡至而不前湏臾火滅<lb/>
而橋獲存遂進軍洛陽<lb/>
又曰東魏將齊神武伐西魏軍至許原西周文帝至渭南<lb/>
徴諸州兵皆來㑹乃召諸將謂之曰髙歡越山度河逺來<lb/>
至此天亡之時也今及其新至便可擊之即造浮橋於渭<lb/>
令軍人齎三日粮輕騎度渭南夾渭而軍至沙苑距齊神<lb/>
武軍六十餘里齊神武聞周文至引軍來㑹覩周文軍少<lb/>
竟馳而進不行列揔萃於左軍兵將交周文鳴鼔士皆奮<lb/>
起其將于謹等六軍與之合戰李弼等率鐡騎横擊之絶<lb/>
其軍爲二遂大破之斬六千餘級臨陣降者二萬餘人齊<lb/>
神武夜遁追至河上復大尅獲前後虜其卒七萬留其甲<lb/>
士二萬餘悉縱歸<lb/>
又曰齊神武大舉伐西魏將渡蒲津其將薛琡曰<hi>琡吕六切</hi>西<lb/>
<pb n="KR3k0012_SBCK_288-7a"/>
賊連年飢饉但宜置兵諸道勿與野戰比及來年麥秋人<lb/>
衆盡應餓死西賊自然歸降願無渡河也侯景亦曰今者<lb/>
之舉兵衆極大萬一不捷卒難収歛不如分爲二軍相繼<lb/>
而進前軍若勝後軍全力前軍若敗後軍承之神武皆弗<lb/>
納遂有沙苑之敗<lb/>
又曰齊神武與魏孝武帝搆隙自太原舉兵逼洛陽帝遣<lb/>
將元斌之斛斯椿鎮武牢<hi>椿丑倫切</hi>遣使吿周文帝文帝謂左<lb/>
右曰髙歡數日行八九百里曉兵者所忌正須乗便擊之<lb/>
而主上以萬乗之重不能度河決戰方縁津據守且長河<lb/>
萬里扞禦爲難若一處得度大事去矣果知其言帝西奔<lb/>
長安<hi>孝武違而敗也</hi>
<pb n="KR3k0012_SBCK_288-7b"/>
太平御覽卷第二百八十八<lb/>
</p>
<p>
</p>
  </div>
</body>
</text>
</TEI>
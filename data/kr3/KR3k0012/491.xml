<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_491-1a"/>
太平御覧卷第四百九十一<lb/>
　人事部一百三十二<lb/>
　　　　　慙愧<lb/>
尚書仲虺之誥曰成湯放桀于南巢惟有慙德<lb/>
又曰五子之歌曰萬姓仇予予將疇依鬰陶乎予心顔厚<lb/>
有忸怩<hi>鬱陶言哀思也顔厚色愧忸怩心慙也慙愧於仁人賢士也</hi>
左傳曰呉公子扎請觀周樂見舞韶濩者<hi>殷湯樂也</hi>曰聖人之<lb/>
引也而猶有慙色聖人之難也<lb/>
家語曰孔子適衛顔刻衛靈公夫人南子同車出而令宦<lb/>
者雍渠驂乗使孔子次車游過市孔子耻之顔刻曰夫子<lb/>
何耻子曰詩云覯尓新婚以慰我心乃嘆曰吾未見好德<lb/>
如好色者也<lb/>
漢書曰項羽至烏江亭長艤舡待羽<hi>應劭曰艤止也孟康曰艤音蟻附舡着岸</hi>
<pb n="KR3k0012_SBCK_491-1b"/>
<hi>如淳曰南方謂整舡向岸曰艤</hi>謂羽曰江東雖小地方千里衆數十萬亦<lb/>
足王也願大王急渡今臣有舩漢軍至亡以渡羽歎曰廼<lb/>
天亡我何渡爲且籍與江東子弟八千人渡而西今亡一人<lb/>
還縱江東父兄憐而王我我何面目見之哉縱彼不言籍<lb/>
獨不愧於心乎<lb/>
又曰文帝甞病癰鄧通爲上嗽吮之上不樂從容問曰天<lb/>
下誰㝡愛我者乎通曰莫若太子太子入問疾上使太子<lb/>
齰癰而難之已而聞通甞爲上齰之太子慙由是心恨通<lb/>
又曰直不疑南陽人也爲郎事文帝其同舎有告歸誤持<lb/>
其同舎郎金去已而同舎郎覺亡金意不疑不疑曰有之<lb/>
買金償後告歸者至而歸金亡金郎大慙<lb/>
又曰朱買臣字翁子㑹稽人家貧好讀書不治産業常刈<lb/>
薪樵負戴相隨婦數止買臣無歌謳道中買臣逾益疾歌<lb/>
<pb n="KR3k0012_SBCK_491-2a"/>
妻羞之求去<lb/>
又曰建始三年秋京師民無故相驚言大水至百姓奔走<lb/>
相蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>
                    <hi>韋昭曰蹂踐<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>轢也</hi>老弱號呼長安中大亂天子親御前殿<lb/>
召公卿議大將軍鳯以爲太后與上及後宮可御舟船令<lb/>
吏民上長安城以避水群臣皆從鳯議左將軍王啇獨曰<lb/>
自古無道之國水猶不冒城郭今政治平丗無兵革上下<lb/>
相安何因當有大水一日暴至此必訛言也不冝令上城<lb/>
重驚百姓上乃止有頃長安中稍定問之果訛言上於是<lb/>
美壯啇之固守數稱其議而鳯大慙自恨失言<lb/>
東觀漢記曰王郎起上在薊郎移購上令王霸至市中募<lb/>
人將以擊郎市人皆大笑舉手耶榆之霸慙而去<lb/>
又曰汝南薛苞字孟甞喪母以至孝聞父娶後妻而憎苞<lb/>
分出日夜號泣不能去至𬒳歐杖不得巳廬於舎外旦入<lb/>
<pb n="KR3k0012_SBCK_491-2b"/>
而洒掃父怒又逐之乃廬於里門晨昏不廢積歲餘父母<lb/>
慙而還之<lb/>
又曰王丹字仲固京兆人也時河南太守同郡陳遵關西<lb/>
之大俠也其友人喪親遵爲護喪事<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>助甚厚丹乃懷縑<lb/>
一疋陳之於主人前曰如丹此縑岀自機杼遵聞而有慙<lb/>
色<lb/>
又曰樊重外孫何氏兄弟争財重耻之以田二頃解其忿<lb/>
訟縣中稱美推爲三老年八十餘臨終其素所假貸人間<lb/>
數百萬遺令焚削文契債家聞者皆慙争往償之諸子從<lb/>
勑竟不肯受<lb/>
又曰魏霸字延年仕爲光禄大夫霸妻死長兄伯爲霸取<lb/>
妻送至官舎霸笑曰年老兒子備具矣何空養他家老爲<lb/>
即自入辭其妻奉案前因跪曰夫人視老夫復何中而遂<lb/>
<pb n="KR3k0012_SBCK_491-3a"/>
失計義不敢屈即拜而出妻慙求去<lb/>
又曰卓茂爲丞相史甞出道中人有認茂馬者茂問亡馬<lb/>
幾時乎曰月餘矣茂自知畜馬數年解馬與之挽車而去<lb/>
後日馬主自得其馬慙愧詣府叩頭謝歸焉<lb/>
又曰淳于恭字孟孫北海人以謙儉雅讓爲節家有山田<lb/>
橡樹有盗取之恭助爲收拾載之歸乃知其所盗載橡還<lb/>
之恭不受人有盗刈恭禾者恭見之念其愧自伏草中至<lb/>
去乃起<lb/>
謝承後漢書曰梁兾奏誅李固固臨命與胡廣趙戒書<lb/>
曰梁氏迷謬公等曲從以吉爲凶成事爲敗漢家衰微<lb/>
從此始矣公等受主厚禄傾覆大事後之良史豈有所<lb/>
私固身巳矣於義得矣夫復何言廣戒得書悲慙皆長<lb/>
歎<lb/>
<pb n="KR3k0012_SBCK_491-3b"/>
袁山松後漢書曰皇甫嵩字義安定朝郍人善用兵飲食<lb/>
舎止必先將士然後乃安兵曹有受賂者嵩曰公素廉清<lb/>
必資用乏乃出錢賜之吏羞慙而自殺由是衆皆樂爲致<lb/>
死<lb/>
魏志曰曹仁討關羽於樊于禁助仁秋大霖雨漢水溢禁<lb/>
等七軍没禁遂降吴文帝踐祚權遣禁還引見禁髮皓白<lb/>
形容憔悴欲遣使吴先令謁髙陵帝豫於陵圖畫禁降服<lb/>
之狀禁見慙恚發病薨<lb/>
又曰陳矯爲尚書令明帝即位車駕常卒至尚書省門矯<lb/>
跪問曰陛下欲何之帝曰欲案行文書耳矯曰此自臣職<lb/>
分非陛下所冝臨也若臣不稱其職則請就黜退陛下冝<lb/>
還帝慙廻車而返<lb/>
晉書曰朱冲字巨容南安人也少有志行閑静寡欲好學<lb/>
<pb n="KR3k0012_SBCK_491-4a"/>
而貧常以耕蓻爲事隣人失犢乃認冲犢以歸後得犢於<lb/>
冰下大慙以犢還冲<lb/>
又曰王羲之傳時劉琰之爲丹陽尹許詢甞就琰之宿牀<lb/>
帷新麗飲食豐甘詢曰若此保全殊勝東山劉曰卿若知<lb/>
吉凶由人吾安得保此羲之在坐曰令巢許遇稷契當必<lb/>
無此言二人並有愧色<lb/>
又曰嵇紹甞詣齊王囧咨事遇囧燕㑹召董艾葛旟等共<lb/>
論時政艾言於囧曰嵇侍中善於絲竹公可令操之左右<lb/>
進琴紹推不受囧曰今日爲歡卿何希此耶紹對曰公匡<lb/>
復社稷當軌物作則垂之於後紹虚鄙黍備常伯腰紱冠<lb/>
冕鳴玉殿省豈有操執絲竹以爲伶人之事若釋公服從<lb/>
私宴所不敢辭也冏大慙<lb/>
又曰庾亮傳𥘉亮所乘馬有的顱殷浩以爲不利於主勸<lb/>
<pb n="KR3k0012_SBCK_491-4b"/>
亮賣之亮曰曷有己之不安而移之於人浩慙而退<lb/>
又曰王羲之傳素與王述不恊先是王羲之常謂賔友曰<lb/>
懷祖正當作尚書耳投老可得僕射更求㑹稽便自邈然<lb/>
及述蒙顯授羲之耻爲其下遣使詣朝廷求分㑹稽爲越<lb/>
州行人失辭大爲時賢所笑旣而内懷愧歎謂其諸子曰<lb/>
吾不减懷祖而位遇懸邈當由汝等不及坦之<lb/>
晉中興書曰王恭甞宴于司馬道子室尚書謝石爲吴歌<lb/>
恭曰居端右之重集宰相之座而放妖俗之音乎並有慙<lb/>
色<lb/>
又曰熒惑守南斗經旬王導謂陶囬曰南斗揚州分而熒<lb/>
惑守之吾當遜位以厭此謫回荅曰公以明徳作相輔弼<lb/>
聖主冝親忠貞逺邪佞而與桓景造膝熒惑何由退舎導<lb/>
深愧之<lb/>
<pb n="KR3k0012_SBCK_491-5a"/>
宋書曰王惠陳郡謝瞻才辯有風氣甞與兄弟群從造惠<lb/>
談論鋒起文史間發惠時相酬應言清理逺瞻等慙而退<lb/>
又曰謝誨爲荆州都督甚有自矜之色將之鎮詣從叔光<lb/>
禄大夫瞻別問晦年荅曰三十五瞻笑曰昔荀中郎年二<lb/>
十七爲北府都督卿比之巳爲老矣晦有慙色<lb/>
又曰何尚之在家常着鹿皮帽及拜開府天子臨軒百僚<lb/>
陪位沈慶之於殿廷戲之曰今何不着鹿皮冠慶之累辝<lb/>
爵命朝廷敦勸甚切尚之謂曰主上虚懷側席詎冝固辭<lb/>
慶之曰沈公不効何公去而復還也尚之有愧色<lb/>
又曰顧凱之爲尚書吏部郎甞於太祖坐論江左人言顧<lb/>
榮袁淑謂凱之曰卿南人性怯懦豈作賊凱之正色曰卿<lb/>
反以忠義笑人淑有慙色<lb/>
唐書婁師德𥘉狄仁傑未爲宰相時師德甞薦之及爲宰<lb/>
<pb n="KR3k0012_SBCK_491-5b"/>
相不知師徳薦巳數排師德令充外使則天甞出師德書<lb/>
表示之仁傑大慙謂人曰吾爲婁公所含如此方知不逮<lb/>
婁公逺矣<lb/>
晏子春秋曰景公置酒太山之陽酒酣公四靣望喟然嘆<lb/>
泣數行曰寡人將去此堂堂國死耶左右泣者三人曰吾<lb/>
細人也猶將難死而况公乎晏子搏髀仰天而大笑曰樂<lb/>
哉今曰之飲也公怒曰子何笑也對曰怯君一䛕臣三是<lb/>
以大笑公慙而更辭<lb/>
吴越春秋曰季扎去徐而歸行於道逢男子五月𬒳裘採<lb/>
薪於道傍有委金一器季扎見之忽不入意顧爲薪者曰<lb/>
來取此金薪者曰君舉止何髙視何下也五月𬒳裘採薪<lb/>
寧是拾金者乎扎慚於斯言下車禮之曰何子衣之鄙而<lb/>
言之雅也子姓爲何薪者曰君皮相之士何足以告姓字<lb/>
<pb n="KR3k0012_SBCK_491-6a"/>
乎季扎有慚色<lb/>
又曰吴師入郢闔閭旣妻昭王夫人又及於伯嬴伯嬴秦<lb/>
康公之女平王之夫人昭王之母也伯嬴操刃曰妾聞天<lb/>
子天下之表也公侯一國之儀也天子失制則天下亂諸<lb/>
侯失節則國危今夫婦之道固人倫之始王教之端也今<lb/>
吴去儀表之行從亂亡之欲犯誅絶之事何以行訓民乎<lb/>
妾聞生以辱者不如死以榮者使吴王弃儀表則無以生<lb/>
存一舉而兩儀辱妾以死守之不敢命也且凢欲近妾者<lb/>
爲樂也近妾而死何樂之有先殺妾又何益於君王於是<lb/>
吴王慙耻遂退還舎<lb/>
博物志曰宋國有田夫謂其妻曰負日之暄人莫知者以<lb/>
獻吾君將有重賞里之冨室告之曰昔人有美戎菽甘枲<lb/>
莖芹子者對郷豪稱之郷豪取而甞之哲於口懆於腹衆<lb/>
<pb n="KR3k0012_SBCK_491-6b"/>
哂而怨之其人大慙而止<lb/>
列女傳曰河南羊子妻不知何氏女羊子甞行路得遺金<lb/>
一餅還以與妻妻曰妾聞志士不飲盗泉之水廉者不受<lb/>
嗟來之食况拾遺求利以汙其行乎羊子大慙<lb/>
鄭玄傳曰玄在袁紹坐汝南應邵因自賛曰故太山太守<lb/>
應仲逺北靣稱弟子何如玄笑曰仲尼之門考以四科囬<lb/>
賜之徒不稱官閥邵有慙色<lb/>
江表傳曰孫權旣即尊位請㑹百官歸功周瑜張昭舉笏<lb/>
欲襃讃功德未及言權曰如公計今巳乞食矣昭大慙伏<lb/>
地流汗<lb/>
㑹稽典録曰邵貟字德方餘姚人與同縣虞俊鄰居貟先<lb/>
不知俊十餘年俊至吴與張温朱據等㑹清談干雲温等<lb/>
敬服於是呉中盛爲俊談貟聞而愧曰吾與仲明遊居此<lb/>
<pb n="KR3k0012_SBCK_491-7a"/>
屋曽不能甄其英秀播其風烈而令他邦稱我之傑<lb/>
又曰鄭弘守陽美郡郷民有弟用兄錢者爲嫂所責未還<lb/>
之㛐詣弘弘爲叔還錢兄聞之慙愧自繫於獄遂遣其婦<lb/>
賫錢還引弘不受也<lb/>
又曰沈勲身自耕耘以供衣食人有盗獲其禾勲見而避<lb/>
之明日更收拾送致其盗者愧懼賫還不受<lb/>
又曰陳囂與民紀伯爲鄰伯夜竊蕃囂地自益囂見之伺<lb/>
伯去後宻抜其蕃一丈以益伯伯覺之慙懼旣還所侵又<lb/>
却一丈<lb/>
桓子新論曰昔宣帝時公卿大夫朝㑹庭中丞相語次言<lb/>
聞梟生子子長食其母乃能飛寧然耶有德賢者應曰但<lb/>
聞烏子反哺耳丞相太尉自悔其言之非也群士皆少丞<lb/>
相而多彼賢人之言有益於德化是故君子掩惡揚善鳥<lb/>
<pb n="KR3k0012_SBCK_491-7b"/>
獸尚爲之諱而况於人乎<lb/>
風俗通曰陳國有張伯階弟仲婦炊於竈下至井上謂伯<lb/>
階我今日粧寧好不曰我伯階婦大慙愧其夕時伯階到<lb/>
更衣婦復逐牽其背曰今且大誤謂伯階爲卿荅曰故伯<lb/>
階<lb/>
語林曰明帝凾封與王公開詔未云勿使治城公知旣視<lb/>
表荅曰伏讀明詔似不在臣臣開臣閉無有見者明帝甚<lb/>
愧數月不欲見王公<lb/>
孔藂子曰陳勝旣立爲王其妻之父兄往焉勝以衆賔待<lb/>
之長揖不拜無加禮其妻之父怒曰怙亂僣號而慠長者<lb/>
不能乆矣不辭而去陳王跪送不顧王心慚焉<lb/>
吴王春秋曰管仲病桓公問惡乎属國管仲曰使隰朋可<lb/>
盡逐易牙竪刁等管仲死盡逐之而食不甘官不治朝不<lb/>
<pb n="KR3k0012_SBCK_491-8a"/>
肅三年公皆召而返之公病常之巫從中出曰公將以某<lb/>
日薨易牙竪刁相與作亂塞宫門築髙墻不通人有婦人<lb/>
踰垣入而至公所公曰我欲食婦人曰吾無所得曰何對<lb/>
曰帝之巫相與作亂塞宫門築髙墻不通人故無所得公<lb/>
慨然出涕曰嗟乎聖人所見豈不逺哉死者有知我將何<lb/>
靣目見仲父乎蒙衣𬒮而絶乎壽宫<lb/>
太平御覽卷第四百九十一<lb/>
<pb n="KR3k0012_SBCK_491-8b"/>
</p>
<p>
</p>
  </div>
</body>
</text>
</TEI>
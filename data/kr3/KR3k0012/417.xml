<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_417-1a"/>
太平御覽卷第四百一十七<lb/>
　人事部五十八<lb/>
　　　　忠勇<lb/>
左傳莊公曰齊侯田于貝丘墜于車傷足䘮屨反誅屨於<lb/>
徒人費<hi>誅責也</hi>弗得鞭之見血走岀遇賊于門刧而束之費<lb/>
曰我奚御哉袒而示之背信之費請先入<hi>昨欲助賊</hi>伏公而岀<lb/>
鬪死于門中<lb/>
又文公上曰戰於殽也晉梁弘御戎萊駒爲右戰之明日<lb/>
晉㐮公縳秦囚使萊駒以戈斬之囚呼萊駒失戈狼瞫取<lb/>
戈以斬囚禽之從公乗遂以爲右箕之役先軫黜之而立<lb/>
續簡伯狼瞫怒其友曰盍死之瞫曰吾未獲死所其友曰<lb/>
吾與汝爲難瞫曰周志有之勇則害上不登於明堂死而<lb/>
不義非勇也共用之謂勇吾以勇求右無勇而黜亦其所<lb/>
<pb n="KR3k0012_SBCK_417-1b"/>
也謂上不我知黜而冝乃知我矣子姑待之及彭衙旣陳<lb/>
以其屬馳秦師死焉晉師從之大敗秦師<lb/>
又宣公下曰楚圍宋宋人告急于晉使解楊如宋使無降<lb/>
楚曰晉師悉起將至矣鄭人囚而獻諸楚楚子厚賂之使反<lb/>
其言<hi>反言晉不救</hi>不許三而許之登諸樓車使呼宋人而告之<lb/>
遂致其君命楚子將殺之使與之言曰爾旣許不榖而反<lb/>
之何故非我無信女則棄之速即爾刑對曰臣聞之君能<lb/>
制命爲義臣能承命爲信信載義而行之爲利謀不失利<lb/>
以衛社稷民之主也義無二信信無二命君之賂臣不知<lb/>
命也受命以岀有死無霄又可賂乎臣之許君以成命也<lb/>
死而成命臣之禄也寡君有信臣下臣獲考<hi>考成也</hi>死又何<lb/>
求楚子舎人以歸<lb/>
又成公上曰鞍之戰齊逢丑父使公下如華泉取飲鄭周<lb/>
<pb n="KR3k0012_SBCK_417-2a"/>
父御佐車宛茷爲右載齊侯以免韓厥獻丑父郤獻子將<lb/>
戮之呼曰自今無有代其君任患者有一於此將爲戮乎<lb/>
郤子曰人不難以死免其君我戮之不祥赦之以勸事君<lb/>
者乃免之<lb/>
又昭公五年曰𥘉齊豹見宗魯於公孟爲驂乗焉將作乱<lb/>
而謂宗魯曰公孟子不善子所知也勿與乗吾將殺之對<lb/>
曰吾由子事公孟子假吾名焉故不吾逺也雖其不善吾<lb/>
亦知之抑以利故不能去是吾過也今聞難而逃是僭子<lb/>
也<hi>使子言不信也</hi>子行事吾將死之以周事子<hi>周終也</hi>齊氏周戈擊<lb/>
公孟宗魯以背蔽之斷肱以中宗魯之肩皆殺之<lb/>
國語曰晉文公誅觀<hi>駢脅之狀以伐</hi>鄭<hi>鄭復敕曹觀公駢脅之狀故見伐也</hi>鄭人以<lb/>
名寳行成公不許曰與我詹而師還<hi>詹鄭大夫叔詹伯也</hi>詹請徃鄭<lb/>
伯不許詹固請曰一臣可以赦百姓君何愛鄭人以詹與<lb/>
<pb n="KR3k0012_SBCK_417-2b"/>
晉人晉人將烹之詹曰臣欲盡辭而公聽其辭詹曰天降<lb/>
鄭禍使滛觀狀臣曰不可夫晉公子賢明若使復國而得<lb/>
志於諸侯禍不赦矣今禍及矣尊明勝患智也殺身贖國<lb/>
忠也乃就烹據鼎而疾號曰自今以徃忠以事君者與詹<lb/>
同乃不殺厚爲之禮而歸之<lb/>
史記曰漢之三年項王圍漢王於滎陽漢將紀信說漢王<lb/>
曰事巳急矣請爲王誑楚王可間出於是漢王夜岀女子<lb/>
滎陽東門𬒳甲二千人楚兵四面擊之紀信乗黄屋車傳<lb/>
左纛<hi>季裴曰纛毛羽幢在乗與車衡</hi>曰城中食盡漢王降楚軍皆呼萬歳<lb/>
漢王與數十騎從城西門岀走城臯項王燒殺紀信<lb/>
漢書曰莾何羅<hi>夲姓馬明帝馬后恐其先人有反者易曰莾也</hi>與江充相善及充<lb/>
敗衛太子後上知太子冤乃夷㓕充宗族黨與何羅懼及<lb/>
金日磾視其志意非常心疑之隂獨察其動静與俱上下<lb/>
<pb n="KR3k0012_SBCK_417-3a"/>
何羅亦覺日磾意以故乆不得發是時上行幸林光宫<hi>服虔</hi>
<hi>曰甘泉一名林光臣瓉案林光夲秦離宫在甘泉</hi>日磾小疾卧廬何羅矯制發兵<lb/>
明旦上卧未起何羅從外入日磾心動立入卧内户下湏<lb/>
臾何羅裒白刃從東廂上見日磾色變走趍卧内欲入行<lb/>
逆觸寳瑟僵日磾得抱何羅因傳曰莾何羅反上驚起左<lb/>
右拔刃欲格之上恐并中日磾止勿格日磾投何羅殿下<lb/>
得擒縛之窮治皆伏辜<lb/>
東觀漢記曰王郎遣將攻信都信都大姓馬寵等開城内<lb/>
之收太守宗廣及李忠母妻子皆繫獄而令親属招呼忠<lb/>
時寵弟從忠爲校尉忠即時召見責數以背恩反城因格<lb/>
殺之諸將皆驚曰家属在人手中殺其弟何猛也忠曰若<lb/>
縱賊不誅則二心也上聞而美之謂忠曰今吾兵巳成也<lb/>
將軍可歸救老母妻子忠曰䝉明公大恩思得効命誠不<lb/>
<pb n="KR3k0012_SBCK_417-3b"/>
敢内顧宗親<lb/>
又曰信都反爲王郎所置信都王捕繫邳彤父弟妻子使<lb/>
爲手書呼<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>曰降者封爵不降族滅彤涕泣報曰事君者<lb/>
不得顧家<lb/>
又曰張歩攻耿弇時上在魯聞弇爲歩所攻自徃救之未<lb/>
至陳俊謂弇曰虜兵盛可且閇營休士以湏上來弇曰乗<lb/>
輿且到臣子當擊牛釃酒以待百官反欲以賊虜遺君父<lb/>
耶乃出大戰自旦及昏復大破之後數日車駕至臨淄自<lb/>
勞軍也<lb/>
范曄後漢書曰温序字次房太原人爲護羗校尉行部至<lb/>
襄武爲隗囂別將苟宇等所刧宇謂序曰子若與我并威<lb/>
同力天下可圖也序曰受國重任分當效死義不貪生<lb/>
茍背恩德宇等復曉譬之序素有氣力大怒叱宇等曰虜<lb/>
<pb n="KR3k0012_SBCK_417-4a"/>
何敢迫脅漢將因以節撾殺數人賊衆争欲殺之宇止之<lb/>
曰此義士有死節可賜以釼序受釰衘鬢于口顧左右曰<lb/>
旣爲賊所殺無令鬢汙土遂伏釰而死<lb/>
英雄記曰王允誅董卓卓部曲將李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>郭氾不自安遂合<lb/>
謀攻圍長安城䧟吕布奔走布駐馬青璅門外招允曰公<lb/>
可以去乎允曰若國家社稷之靈上安國家吾之願也如<lb/>
其不獲則奉身以死之<lb/>
漢雜事曰景帝時吴楚七國反齊孝王狐疑膠西濟北二<lb/>
國圍齊齊使路中大夫於天下還報曰堅守比至二國圍<lb/>
齊數重無從入二國與路中大夫盟曰若反言漢巳破大<lb/>
夫許之至城下望見齊王曰漢巳發兵百萬使太尉周亞<lb/>
夫擊破吴楚方引兵救齊齊必堅守二國誅之<lb/>
魏志曰許渚從征袁紹於官渡徐他等謀爲逆以禇常侍<lb/>
<pb n="KR3k0012_SBCK_417-4b"/>
左右憚之不敢發伺禇休下日他等懷刀入禇至下舎心<lb/>
動即還侍他等不知入帳見禇大驚禇覺之即擊殺他等<lb/>
太祖益親信之<lb/>
又曰諸葛恪圍合肥新城城中遣士劉整岀圍傳消息爲<lb/>
賊所得栲問所傳語賊謂整曰諸葛公欲活汝汝可具服<lb/>
整罵曰我當必死爲魏國鬼不茍求活逐汝去也終無他<lb/>
辭又遣使鄭像岀城傳消息恪遣騎尋跡得像歸面縛<lb/>
繞城令整像大呼言大將軍巳還洛不如早降像更呼城中<lb/>
大軍近在圍外壯士努力賊以刀築口不使得語遂大呼<lb/>
令城中聞詔追賜整像爵關中侯<lb/>
又曰王修字叔治北海人魏國旣建爲大農郎中令徙爲<lb/>
奉常其後嚴才反與其徒属數十攻掖門修聞變召車馬<lb/>
未至便將官属歩至宫門太祖在銅爵臺望見之曰彼來<lb/>
<pb n="KR3k0012_SBCK_417-5a"/>
者必王叔治也相國鍾繇謂修曰舊京城有變九卿各居<lb/>
其府修曰食其禄焉避其難居府雖舊非赴難之義也<lb/>
又曰諸葛誕爲鎮東將軍殺楊州刺史樂綝據壽春反遣<lb/>
司馬昭征之斬誕誕麾下三百人不降昭令曰不降皆斬<lb/>
衆咸曰願從諸葛公死不恨矣每斬一人諸人顔色不變<lb/>
時人謂之後代田撗<lb/>
蜀志曰鄧艾伐蜀遣書誘諸葛曕若降者必表爲瑯瑘王<lb/>
瞻怒斬艾使遂戰大敗臨陣死時年三十七衆皆散瞻長<lb/>
子尚與瞻俱殁<lb/>
又曰先主奔荆州曹公追之先主棄妻子走使張飛將二<lb/>
十騎距後飛據水斷橋瞋目撗矛曰我張益得也可來共<lb/>
決無敢近者<lb/>
又曰嚴顔巴郡人益州牧劉璋使顔守巴郡劉備入蜀圍<lb/>
<pb n="KR3k0012_SBCK_417-5b"/>
成都璋岀降備諸郡皆伏唯顔守而不屈使將張飛攻巴<lb/>
郡生擒顔呵曰汝見將軍至何得不降今逆戰乎顔曰卿<lb/>
等無狀奪我州我但有斷頭將軍無降將軍飛怒令左右<lb/>
斬之顔曰斫頭便斫何怒耶飛壯其忠節釋之<lb/>
王隱晉書曰嵇紹以天子蒙塵奔詣行在所值王旅不振<lb/>
敗績於湯隂百官左右皆奔散唯紹儼然端冕以身扞衛<lb/>
兵交御輦飛箭雨集遂以見害<lb/>
晉中興書曰譙王承爲湘州刺史王敦遣叅軍桓羆說承<lb/>
以劉隗專寵令討之請承爲軍司馬承歎曰吾其死矣地荒<lb/>
民飢勢孤援絶赴君難忠也死王事義也得忠與義亦復<lb/>
何求便唱義衆府長史長沙人虞悝慷慨有志節共盟誓<lb/>
囚桓羆馳檄湘川於是一州之内並皆同赴<lb/>
又曰蘇峻反桓彛爲宣城内史徃赴朝廷長史禆惠等咸<lb/>
<pb n="KR3k0012_SBCK_417-6a"/>
以冝且桉甲以謀湏衆力齊集彛厲色曰夫見無禮於其<lb/>
君者誅之如鷹鸇之逐鳥雀今社稷之難而欲逡廵將何<lb/>
以云衆力雖寡義無寧處長驅徃進㝷王師敗績彛慷慨<lb/>
流涕皆勸僞同以紓交至之禍如其不然重兵必至彛曰<lb/>
吾受國厚恩不能死節焉能忍辱與之通問如其不濟此<lb/>
郎命也遣俞縱進軍左右以力不敵勸縱退軍縱曰吾承<lb/>
桓侯厚遇吾之不可負桓侯猶桓侯不可負國也遂力戰<lb/>
而死峻遣韓晃因進軍討彛力屈𬒳害<lb/>
又曰易雄長沙瀏陽人爲舂陵令聞王敦作逆譙王承檄<lb/>
至雄馳檄逺近列敦罪惡俄而王師敗績敦得肆暴收雄<lb/>
姑熟以檄示焉雄曰有之惜雄位微力弱不能救國難安<lb/>
以生爲今日即戮得爲忠鬼乃其願也○沈約宋書曰劉胡<lb/>
叛淮南定陵人賈襲宗夲縣巳爲胡所得率三十人救沈<lb/>
<pb n="KR3k0012_SBCK_417-6b"/>
攸之沈攸之言於建安王休仁休仁拔爲司徒叅軍督護<lb/>
使還郷里招集爲胡所擒以火炙之問臺軍消息一無所<lb/>
言瞋目謂胡曰君稱兵内侮窺覦神器未聞竒謨逺略而<lb/>
爲炮烙之刑僕夲以身奉義死亦何有胡乃斬之<lb/>
後魏書曰河間公元齊烈帝之玄孫也少雄傑魁岸丗祖<lb/>
愛其勇壯引侍左右從征赫連昌丗祖馬蹶賊衆逼帝齊<lb/>
以身蔽捍決死擊賊乃退丗祖得上馬示曰微齊以身蔽<lb/>
捍㡬至危殆乃賜爵浮陽侯<lb/>
又曰叔孫俊字醜肆少聦敏年十五内侍左右朱提王恱<lb/>
懷刃入禁欲爲大逆俊覺恱舉動有異便引掣之乃於恱<lb/>
懷中得兩匕首遂執恱殺之<lb/>
范亭燕書曰孟髙字弘義長壯有雄姿慕容暐即位左遷<lb/>
衛將軍出避難將向龍都禁衛四散唯髙及殿中將女㓪<lb/>
<pb n="KR3k0012_SBCK_417-7a"/>
等十餘騎從行逹福禄逢賊髙獨力戰賊射殺之<lb/>
唐書曰劉感歧州鳯泉人武德𥘉以驃騎將軍鎭涇州薛<lb/>
仁果率衆圍之感嬰城拒守城中糧盡遂殺所乗馬以分<lb/>
將士感一無所噉唯煑馬骨取汁和木屑食之城垂䧟者<lb/>
數矣長平王叔良援兵至仁果解圍而去感與叔良出戰<lb/>
爲賊所擒仁果復圍涇州令感語城中云援軍巳敗徒守<lb/>
孤城何益也冝早出降以全家室感許之反至城下大呼<lb/>
曰逆賊饑餓亡在朝夕秦王率數十萬衆四面俱集城中<lb/>
勿憂各冝自勉以全忠節仁果大怒執感於城邊埋脚至<lb/>
膝馳騎射殺之<lb/>
又曰張廵守雎陽在圍中每戰皆登城大呼以助軍勢皆<lb/>
血流面牙齒皆咬碎城將䧟廵西向拜曰臣不能全孤城<lb/>
今爲賊凌逼誓願爲鬼與賊爲厲以荅聖明及城䧟尹子<lb/>
<pb n="KR3k0012_SBCK_417-7b"/>
竒入城見廵問曰聞公毎督戰皆裂嚙碎牙齒因以大刀<lb/>
剔其口見其存者不過三數將存之廵大詈之賊黨皆曰<lb/>
此人必不爲我用又得衆死心不可留故害之<lb/>
五代史曰後唐應順末少帝失位自洛渉河與數百騎欲<lb/>
奔鄴時晉髙祖改鎭常山亦自郡詣闕夜與帝遇於獲嘉<lb/>
東遂俱入衛郡郵舎中是夜少帝伏甲欲與徒臣謀害晉<lb/>
髙祖詐屏人對語方坐於亭廡帝宻遣御士石敢䄂鎚立<lb/>
其後伏甲者俄起左右驚優敢素有勇力擁晉髙祖入一<lb/>
室以巨木墓門敢力當其鋒㝷死焉<lb/>
吕氏春秋曰荆莊襄王獵於雲夢射隨兕中之申公子培<lb/>
刼而奪之王曰何其暴而不敬也命吏誅之左右大夫皆<lb/>
進諌曰子培賢者也又爲王百倍之臣此必有故願王察<lb/>
之也不出三月子培疾而死荆興師戰於兩棠大勝晉歸<lb/>
<pb n="KR3k0012_SBCK_417-8a"/>
而賞有功者申公子培之弟進請賞於吏曰人之有功也<lb/>
於軍旅臣之兄有功也於車下王曰何謂也對曰臣之兄<lb/>
犯暴不敬之名觸死亡之罪於王之側愚以忠於君王之<lb/>
身而特千歳之壽也臣之兄甞讀故記曰殺隨兕者不出<lb/>
三月是以臣之兄驚懼而争之故伏其罪而死王令人發<lb/>
平府而視之於故記果有乃厚賞之申公子培其忠也可<lb/>
謂穆行矣<hi>穆美也</hi>穆行之意人知之不爲勸人不知之不爲<lb/>
沮行無髙乎此者<lb/>
又曰人殺衛懿公熒澤盡食其肉獨舎其肝弘演使還哭<lb/>
畢呼天而號盡哀而止曰臣請爲襮<hi>愽卜二音</hi>因自出其肝内<lb/>
懿公之肝<hi>襮表也</hi>
新序曰崔杼殺莊公申蒯漁於海將入死之其御止之曰<lb/>
君無道聞於天下不可死也申蒯曰安得食亂君之禄而<lb/>
<pb n="KR3k0012_SBCK_417-8b"/>
死治君之事乎申蒯至門曰請入吊門者以告崔杼杼令<lb/>
勿内申蒯曰汝疑我乎吾與汝臂乃斷左臂以與門者以<lb/>
示崔杼杼陳八列令其入申蒯拔劒呼天闘殺七列未及<lb/>
崔子一列而死<lb/>
又曰楚有士申鳴者在家而養其父孝聞於楚國王欲授<lb/>
之相申鳴辭不受其父曰王欲相汝汝何不受乎申鳴對<lb/>
曰捨父之孝子而爲王之忠臣何也其父曰使有禄於國<lb/>
立義於庭汝樂吾無憂矣吾欲汝之相也申鳴曰喏遂入<lb/>
朝楚王因授之相居三年白公爲亂殺司馬子期申鳴將<lb/>
徃死之父止之曰棄父而死其可乎申鳴曰聞夫仕者身<lb/>
歸於君而禄歸於親今去子事君得無死其難乎遂辭而<lb/>
徃因以兵圍之白公謂石乞曰申鳴者天下之孝子也徃<lb/>
刧其父以事兵申鳴聞之必來來與之語白公曰善則徃<lb/>
<pb n="KR3k0012_SBCK_417-9a"/>
取其父持之以兵告申鳴曰子與吾吾與子分楚國子不<lb/>
與吾子父則死矣申鳴流涕而應之曰始吾父之孝子也<lb/>
今吾君之忠臣也吾聞之也食其食者死其事受其禄者<lb/>
畢其能今吾已不得爲孝子矣乃君之忠臣也吾何得以<lb/>
全身援桴鼔之遂殺白公其父亦死王賞之百斤金申鳴曰<lb/>
食君之食避君之難非忠臣也定君之國殺臣之父非孝<lb/>
也名不可兩立行不可兩全也如是而生何面目立於天<lb/>
下遂自殺<lb/>
襄陽耆舊傳曰魏伐蜀羅獻爲巴東太守得劉禪委質定<lb/>
問乃帥所部臨于都亭三日吴聞蜀巳敗遂起兵西上外<lb/>
託援救内欲襲獻城以固其國遣盛㬅等水陸到說獻以<lb/>
合同之計獻乃㑹議曰今夲朝傾覆吴爲同盟不恤我難<lb/>
而邀其利可主降於北臣求福於東乎今守孤城百姓未<lb/>
<pb n="KR3k0012_SBCK_417-9b"/>
定冝一決戰以定衆心遂衘枚夜擊破㬅旋軍保城告誓<lb/>
將士厲以節義莫不用命<lb/>
襄陽記曰劉備以習珎爲零陵北部都尉孫權遣潘濬討<lb/>
珎珎帥數百人登山自將濬乃單將左右自到山下交語<lb/>
珎謂曰我必爲漢鬼不爲吴臣矣濬攻珎圍守月餘糧箭<lb/>
並竭珎謂群下曰珎受漢中王厚恩不得不報之以死諸<lb/>
君何爲者耶乃伏劒自裁<lb/>
又曰晉伐吴張悌渡江戰吴軍大敗諸葛靚過迎悌悌不<lb/>
肯去垂泣曰仲思今是我死日且我作兒童便爲卿家丞<lb/>
相所扶常恐不得其死負名賢知故今身殉社稷復何所<lb/>
遁<lb/>
華陽國志曰曹公察關羽不安使張遼以情問之曰極知<lb/>
曹公待我厚然吾受劉將軍恩不可背之要當立効報公<lb/>
<pb n="KR3k0012_SBCK_417-10a"/>
公聞而美之是歳袁紹遣顔良攻東郡太守劉延於白馬<lb/>
公使遼羽爲先鋒羽望見麾䇿馬刺良於萬衆之中斬其<lb/>
首還遂解延圍公即表封羽壽亭侯重加賞賜羽盡封其<lb/>
物拜書告辭而歸先主〇周處別傳曰玄賊齊萬年爲亂乃<lb/>
以處爲建威將軍進軍大戰奮劍慷旣仰天歎曰古者將<lb/>
受賑鑿凶門以出盖有進無退我爲大臣以身殉國不亦<lb/>
可乎遂戰死<lb/>
<pb n="KR3k0012_SBCK_417-10b"/>
</p>
<p>
太平御覽卷第四百一十七<lb/>
</p>
<p>
</p>
  </div>
</body>
</text>
</TEI>
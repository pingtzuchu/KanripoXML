<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_693-1a"/>
太平御覽卷第六百九十三<lb/>
　服章部十<lb/>
　　𫀆　褐　衫　䄡䄖<lb/>
　　　　　𫀆<lb/>
說文曰以絮曰繭繭以緼曰𫀆<lb/>
禮記玉藻曰纊爲繭緼爲𫀆<hi>緼舊絮纊綿也</hi>
釋名曰𫀆丈夫着下至跗者𫀆苞也内衣也<lb/>
論語曰衣弊緼𫀆與衣狐貉者立而不耻者其由也與<lb/>
詩曰豈曰無衣與子同𫀆<lb/>
史記曰秦相范雎與魏人湏賈有隙及賈使秦雎自稱張<lb/>
禄先生見賈寒取一綈𫀆以賜之及數其罪曰尓得無死<lb/>
者將以綈𫀆有戀戀故人之意<lb/>
漢書曰文帝使遺單于繡祫長襦錦祫𫀆各一<lb/>
<pb n="KR3k0012_SBCK_693-1b"/>
續漢書曰袁安爲光禄勲至清鹿𫀆糲食<lb/>
又曰三老五更皆服都禄大𫀆<lb/>
又曰輿服志曰公主貴人妃以上嫁娶得服錦繡羅縠十<lb/>
二色緑𫀆<lb/>
東觀漢記曰明德馬右𫀆極麄踈諸王朝望見反以爲綺<lb/>
華矯<lb/>
後漢書曰藥崧者家貧爲主無𬒳糟食自此詔給帷𬒳皂<lb/>
𫀆<lb/>
袁山松後漢書曰靈帝欲以羊續爲太尉時拜三公者皆<lb/>
輸東園禮錢千萬中使取之續乃舉緼𫀆以示之曰臣之<lb/>
所資惟斯而巳故不登公位<lb/>
古今善言曰續出黄𥿄𥙷𫀆以示使人時人謡曰天下清<lb/>
苦羊續祖<lb/>
<pb n="KR3k0012_SBCK_693-2a"/>
又曰桓鸞字始春焉弟也少立志行緼𫀆糟食不求盈餘<lb/>
以濁丗耻不肯仕<lb/>
魏略曰薛夏字宣聲黄𥘉中爲祕書丞帝與夏推論書傳<lb/>
未甞不終日也帝見其衣薄解所御𫀆賜之<lb/>
蜀志曰彭羡字永年姿性驕慠多所輕忽唯敬同郡秦安<lb/>
薦之於太守許靖曰竊見處士綿竹秦安應山甫之德履<lb/>
雋生之直枕石漱流吟詠緼𫀆也<lb/>
王隱晉書曰江東賜凉州刺史張駿真金印大𫀆<lb/>
又曰鄭冲以儒雅爲德莅職無幹局之譽簞食緼𫀆不營<lb/>
資産丗以此重之<lb/>
又曰惠帝自鄴還洛陽賜中書監盧士鸖綾𫀆一領<lb/>
又曰武帝賜桓伊錢百萬𫀆裹千端<lb/>
又曰慕容冲進逼符堅送一領錦𫀆遺冲詔曰古者交兵使<lb/>
<pb n="KR3k0012_SBCK_693-2b"/>
在其間今送一𫀆以明夲懷<lb/>
齊書曰卞彬蚤虱賦序曰余居貧布衣十年不製一𫀆之<lb/>
緼有生所託資其寒暑無與易之爲之多病起居甚踈縈<lb/>
寢敗絮不能自釋<lb/>
梁書曰侯景將爲亂時謡曰青𫀆白馬壽陽來後景軍中<lb/>
悉着青𫀆景長乗白馬<lb/>
又曰臨賀王正德侯景之亂正德爲平北將軍屯朱雀航<lb/>
景王正德乃北向望闕三拜歔欷流涕引賊入宣陽門與<lb/>
景交揖馬上退據左衛府先是其軍普着絳𫀆𫀆裏皆<lb/>
碧至是悉反之賊以正德爲天子<lb/>
唐書曰武后出緋紫單羅銘襟背𫀆以賜文武臣其𫀆文<lb/>
各有炯戒諸王則飾以盤石及鹿宰相飾以鳯池尚書飾<lb/>
以對鴈左右衛將軍飾以麒麟左右武衛飾以對虎左右<lb/>
<pb n="KR3k0012_SBCK_693-3a"/>
鷹對飾以鷹左右千牛餙以牛左右豹韜飾以師子左右<lb/>
金吾飾以象又銘其襟背作八字迴文焉<lb/>
又曰肅宗爲皇太子受冊當彼絳紗𫀆太子以爲與皇帝<lb/>
同稱辭不敢當下百官議帝手勑改爲米明服<lb/>
又曰薛平能守法度理身儉薄一緑𫀆十年不易恩加朱<lb/>
紱然始解去<lb/>
莊子曰曽子居衛緼𫀆無表十年不制衣<lb/>
墨子曰楚莊王鮮冠緼組纓絳衣博𫀆以理其國政也<lb/>
說苑曰子思居衞緼𫀆無裏田子方遺狐白之裘恐其不<lb/>
受謂之曰吾假人遂忘之子思竟不受<lb/>
鹽鐵論曰原憲之緼𫀆賢於季孫之狐狢<lb/>
又曰倪寛練袍衣若僕妾食若庸夫<lb/>
東宫舊事曰太子納妃有絳綾𫀆一領<lb/>
<pb n="KR3k0012_SBCK_693-3b"/>
漢武内傳曰上元夫人降武帝服赤霜之𫀆雲綵亂色非<lb/>
錦非繡不可得名<lb/>
神仙傳曰太傅楊駿使人迎孫登共語不荅以複布𫀆賜<lb/>
之受之出門從人借刀斷𫀆上下異處放駿門下又大讙<lb/>
斫刺當時人謂爲狂後乃知駿當誅斬其人<lb/>
王褒内傳曰真人將褒見太上文人着流霞羽𫀆芙蓉冠<lb/>
捜神記曰有談生者年四十無婦夜有女年十五六姿顔<lb/>
無雙來爲生妻經三年遂乃生一兒曰愼勿以火照我後三<lb/>
年可照耳生不能忍照之腰上肉如人腰以下但枯骨婦求<lb/>
去將生入華堂奥室以珠𫀆與之生至市賣𫀆睢陽王識<lb/>
是女𫀆収栲談生談生具對呼兒似玉女<lb/>
又曰郭璞每自爲卦知其㐫終嘗逢一趍走少年便脫青<lb/>
絲𫀆與之此人不解其意璞曰身命卒當在君手故逆相<lb/>
<pb n="KR3k0012_SBCK_693-4a"/>
屬耳及當死果此人行刑傍人皆爲屬求利璞曰我常託<lb/>
之乆矣此人爲之歔欷哽咽行刑旣畢乃說如此<lb/>
鄴中記曰石虎臨軒大㑹着丹紗𫀆<lb/>
鍾岏良吏傳曰袁彭字伯楚爲南陽太守政以清㓗糲食<lb/>
緼𫀆不改其操<lb/>
古樂府曰紵歌曰紵實如月輕如雲色似銀𫀆以光軀巾<lb/>
拂塵製以爲𫀆餘作巾<lb/>
古詩曰青𫀆似春草長條隨風舒<lb/>
魏武帝與楊彪書曰今遺足下貴室錯綵羅縠錦袍一領<lb/>
劉弘教曰將士寒窮者給一韋𫀆複帽<lb/>
劉義㳟啓事曰詔旨以赦日所制綾紋綿布𫀆放生古具<lb/>
𫀆垂重賜<lb/>
劉謐之與天公牋曰體戰身噤脫衣凍坐頼詹公借𫀆南<lb/>
<pb n="KR3k0012_SBCK_693-4b"/>
城送火<lb/>
　　　　　褐<lb/>
說文曰褐短衣也<lb/>
詩曰無衣無褐何以卒嵗<hi>褐毛布也</hi>
左傳曰呉申叔儀乞食於公孫有山氏曰佩玉蘂兮余無<lb/>
繫之旨酒一盞兮余與褐之父睨之對曰梁則無矣麄則有<lb/>
之若登首山以呼庚癸則乎諾<hi>軍中不得出粮牧爲私隠庚西方主殻癸北方主水</hi>
<hi>傳言呉子不與士共飢渴所以亡</hi>
韓詩外傳曰東郭書知宋之將亡故褰褐而過鬲其朝曰<lb/>
宋將有棘荆故褰褐而避之也居三年宋果亡<lb/>
史記曰五羖大夫鄙人也聞秦繆公之賢自粥秦客𬒳褐<lb/>
食牛朞年舉之牛口之下加之百姓之上<lb/>
又曰趙惠文王得楚和氏壁秦昭王遺趙王書願以十城易<lb/>
<pb n="KR3k0012_SBCK_693-5a"/>
壁趙遣藺相如奉璧秦王無償城色相如使從者衣褐懷<lb/>
壁便道亡歸<lb/>
又曰婁敬齊人戍隴西過洛陽衣羊裘因齊人虞將軍求<lb/>
見上虞將軍欲爲易其衣不肯曰臣衣帛衣帛見衣褐衣<lb/>
褐見遂見上說上西都長安<lb/>
漢書曰貢禹上書云年老貧窮家貲不滿萬錢妻子糠豆<lb/>
不贍短褐不完<lb/>
范曄後漢書曰張玄處徴有才畧以丗亂不仕司空張温<lb/>
數以禮辟不能致後温以車騎將軍出征凉州將行玄自<lb/>
廬𬒳褐帶索要說温不能用<lb/>
晉書曰皇甫謐字士安上䟽曰咎繇振褐不仁者逺矣<lb/>
陶潜五栁先生傳曰短褐穿結簞瓢屢空晏如也<lb/>
孝子曰聖人𬒳褐而懷玉<lb/>
<pb n="KR3k0012_SBCK_693-5b"/>
墨子曰人不可衣短褐衣服不美身體從容不足觀也<lb/>
新序曰齊有婦人極醜無雙號無塩女行年四十無所容<lb/>
入衒嫁不售乃拂短褐自詣宣王曰願當君王盛顔<lb/>
符子曰有澤父者冠葭蘆之笠納蔍之屨莎裳褐衣<lb/>
裴淵記曰蠻夷取糓樹皮熟搥之以爲褐<lb/>
趙壹疾邪賦曰勢家多所冝欬唾自成珠𬒳褐懷金玉<lb/>
蘭蕙化爲芻<lb/>
古詩曰短褐中無絮帶斷續以䋲<lb/>
　　　　　衫<lb/>
釋名曰衫芟也衫乗無䄂端也𥜗襠者當胷一當背也<lb/>
揚雄方言曰陳魏宋楚之間謂之䄡或謂之單𥜗<lb/>
沈約宋書曰徐湛之母㑹稽公主髙祖微時有納布衫襖<lb/>
等衣皆是武敬皇后手自作髙祖旣貴以此衣付公主曰<lb/>
<pb n="KR3k0012_SBCK_693-6a"/>
後代若驕奢不節者可以此示之<lb/>
又曰到漑爲建安太守任昉以詩贈之求二衫云䥫錢兩<lb/>
當一百代易名實爲惠當及時無待凉秋日漑荅云余衣<lb/>
本百結閩中徒八𧖟假令金如粟詎使廉夫貪<lb/>
宋書曰薛安都與魏戰魏多縱突騎衆軍患之安都怒甚<lb/>
乃脫兠鍪解所帶鎧唯着絳衲兩襠衫馬亦去具裝馳入<lb/>
賊陣猛氣咆勃所向無當其鋒者<lb/>
又曰渴盤陁國土人翦髮着氊帽小䄂衣爲衫則開頸縫<lb/>
前<lb/>
齊書曰陽休之除散騎常侍監修起居注頃之坐事左遷<lb/>
驍騎將軍衣兩襠文宣郊天百僚咸從休之爲驍騎將軍<lb/>
衣兩襠用手持白棓時魏収爲中書令嘲之曰義真服采<lb/>
休之曰我昔爲常伯首戴蟬冕今處驍游身𬒳衫甲允文<lb/>
<pb n="KR3k0012_SBCK_693-6b"/>
允武何必減卿談笑晏然議曰服其夷曠<lb/>
唐書曰德宗在梁州地熱未給將士春衣上亦御夾服以<lb/>
視朝左右請御衫上曰從我者冬服未易我豈可獨衣衫<lb/>
乎將士聞之莫不流涕<lb/>
魏文帝别傳曰呉選曹令史長沙劉卓字德然病荒夢<lb/>
見一人以白越單衫與之言曰汝着衫汗火燒便㓗也卓覺<lb/>
果有衫在側汗輙火浣之<lb/>
晉惠帝起居注曰愍懷以體上白絹單衣一領　寄與<lb/>
妃<lb/>
宋起居注曰太始二年御史丞羊希奏山隂令謝沉親憂<lb/>
未除常著青絳衲兩襠請免沈前所居官也<lb/>
晉東宫舊事曰太子納妃有白縠白紗白絹衫並紫玉緌<lb/>
祖台之志怪曰建康小吏曹著爲廬山使君所迎配以女<lb/>
<pb n="KR3k0012_SBCK_693-7a"/>
婉著形意不安屢求諌退婉澘然流涕賦詩序別并贈<lb/>
織禈衫也<lb/>
劉敬叔異苑曰母丘儉征浟　使王傾　其東界父老云<lb/>
曽有破舡從漢海流得布衫身如中國人但兩䄂俱長三<lb/>
丈<lb/>
　　　　　䄡䄖<lb/>
方言曰䄡䄖江淮之間謂之<graphic n="KR2391" url="https://raw.githubusercontent.com/kanripo/KR-Gaiji/master/images/KR2391.png" mimeType="image/png"/>容<hi>常容反</hi>自關而西謂之䄡<lb/>
䄖以布而無縁謂之藍縷<lb/>
漢書曰元始五年有一男子乗黄犢車建黄旐衣黄䄡䄖<lb/>
着黄慴詣北闕自謂衛太子<lb/>
又曰何並爲長陵令侍中王林卿通輕俠傾京師至寺拔<lb/>
刀刺其建鼓並追之卿迫窘乃令奴冠被其䄡䄖自代乗<lb/>
變服馳去<lb/>
<pb n="KR3k0012_SBCK_693-7b"/>
東觀漢記曰耿純率宗族賔客二千人皆縑䄡䄖絺巾迎<lb/>
上<lb/>
又曰更始在長安自恣三輔苦之又所官爵多羣小或繡<lb/>
靣衣錦袴䄡䄖罵詈道路<lb/>
又曰王阜爲益州太守大將軍竇憲貴盛以絳罽䄡䄖<lb/>
與阜阜不受<lb/>
又曰叚潁滅羗詔賜潁錢十萬絳䄡䄖一領<lb/>
又曰延岑上光武皮䄡䄖宿下邑亭亭長白言睢陽賊衣<lb/>
絳罽檐今宿客疑是乃發卒來岑卧不動吏謝去<lb/>
邊讓别傳曰讓字文禮孔融薦讓於武帝曰邊譲爲九<lb/>
州衣𬒳則不足爲單衣䄡䄖則有餘<lb/>
恒譚新論曰余自長安歸道病蒙絮𬒳罽䄡䄖宿下邑亭<lb/>
太平御覽卷第六百九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_397-1a"/>
太平御覽卷第三百九十七<lb/>
　　人事部三十八<lb/>
　　　叙夢　吉夢上<lb/>
　　　　叙夢<lb/>
毛詩雞鳴曰蟲飛薨薨甘與子同夢<hi>箋云蟲飛薨薨東方旦明之時我猶樂與</hi>
<hi>君子卧而同夢言親受之也</hi>
又節正月曰召彼故老訊之占夢<hi>笺云君臣在朝侮元老召之不問政事但問占</hi>
<hi>夢而已不尚道德而信徴祥也</hi>
尚書㤗誓曰朕夢叶朕卜襲于休祥戎啇必克<lb/>
周禮春官下曰太卜掌三夢之法一曰致夢二曰觭夢三<lb/>
曰咸陟<hi>夢者人之精神所窹可占者也致夢言夢之所至也夏后氏作焉咸皆也陟之言得也周人作焉觭</hi>
<hi>讀如諸戎掎之掎亦德也亦言夢所得殷人作焉</hi>
又春官占夢曰掌其歳時觀天地之㑹辯隂陽之氣以日<lb/>
<pb n="KR3k0012_SBCK_397-1b"/>
月星辰占六夢之吉凶一曰正夢<hi>無所感動平安自夢</hi>二曰噩夢<hi>謂驚</hi>
<hi>愕而夢也</hi>三曰思夢<hi>覺時所思/念之而夢</hi>四曰寤夢<hi>覺時道/之而夢</hi>五曰喜夢<hi>喜恱</hi>
<hi>而夢</hi>六曰懼夢<hi>恐懼/而夢</hi>季冬聘王夢獻吉夢于王王拜受之<hi>聘問</hi>
<hi>也夢者事之祥吉凶之占在日月星辰季冬日窮于次月窮于紀星迴于天數將幾終於是發弊而問焉若休慶之</hi>
<hi>云尔因獻羣臣之吉夢於王歸羙焉</hi>
左傳昭元曰鄭子産如晉晉侯有疾韓宣子曰寡君寢疾<lb/>
於今三月矣並走羣望<hi>晉望祀山川走徃祈禱</hi>有加而無瘳今夢黄<lb/>
熊入於寢門其何厲鬼也對曰以君之明子爲大政其何<lb/>
厲之有昔堯殛鯀于羽山其神化爲黄熊入于羽淵實爲<lb/>
夏郊三代祀之晉爲盟主其或者未之祀也韓子祀夏郊<lb/>
晉侯有間<hi>間差也</hi>
又昭二曰楚子成章華之䑓願與諸侯落之<hi>祭之爲落䑓今在華容城</hi>
<hi>内</hi>太宰薳啓疆來召公公將徃夢襄公祖<hi>祖祭道神</hi>梓慎曰君<lb/>
<pb n="KR3k0012_SBCK_397-2a"/>
不果行襄公之適楚也夢周公祖而行今襄公實祖君其<lb/>
不行子服惠伯曰行也先君未甞適楚故周公祖以道之<lb/>
襄公適楚矣而祖以道君不行何之三月公如楚<lb/>
論語曰孔子曰甚矣吾衰也乆矣吾不復夢見周公<lb/>
謝承後漢書曰范式字巨卿山陽金郷人仕郡爲功曹與<lb/>
汝南張邵字元伯爲友後元伯寢疾篤同郡郅君章殷子<lb/>
微省視之元伯臨終歎曰恨不見吾死友尋乃卒式忽夢<lb/>
見元伯玄冕垂纓屣履而呼曰吾以某日死某時葬永歸<lb/>
黃泉<hi>未有</hi>我忘豈能相及式覺而驚悲歎赴之<lb/>
魏志曰周宣字孔和爲太史甞有問宣者曰吾夜夢見芻<lb/>
狗其占何也宣荅曰君欲得羙食耳有頃出行果遇豐膳<lb/>
後又問昨夜復夢見芻狗何也宣曰欲墮車折脚冝戒慎<lb/>
之頃之果如宣言後又問曰昨夜夢見芻狗何也宣對曰<lb/>
<pb n="KR3k0012_SBCK_397-2b"/>
君家欲失火當護之俄遂火起巳而語宣曰前後三時皆<lb/>
不夢也聊試君耳何以皆驗耶宣對曰此神靈動君使言<lb/>
故與真夢無異也又問三夢芻狗而其占不同何也宣曰<lb/>
芻狗者祭神之物故君始夢當得飲食也祭祀訖則芻狗<lb/>
爲車所轢故中夢當墮車脚也芻狗旣車轢之後必載以<lb/>
爲樵故後夢憂失火也宣之叙夢凡此類也<lb/>
後魏書曰莊帝永安中北海王顥入洛莊帝北廵城陽王<lb/>
徽投前洛陽令宼祖仁祖仁聞尔朱兆捕徽乃斬首送之<lb/>
兆夢徽曰我有金二百斤馬一百疋在祖仁家卿可取之<lb/>
兆於是懸祖仁首於樹以石墜足鞭之求金馬祖仁死時<lb/>
人以爲立報<lb/>
崔鴻十六國春秋前凉録曰索紞字叔徹善數術占夢孝<lb/>
廉令狐䇿夢立氷上與氷下人語紞曰氷上爲陽氷下爲<lb/>
<pb n="KR3k0012_SBCK_397-3a"/>
隂隂陽事也士如歸妻迨氷未泮婚姻事也君在上與氷<lb/>
下人語爲隂陽介事君當爲人媒氷泮而婚成䇿曰老夫<lb/>
耄矣不爲媒也㑹太守田邈因䇿爲子求張公徴女仲春<lb/>
而婚郡主簿張宅夢走馬上山還舎三周但見松栢不知<lb/>
門處紞曰馬爲離離爲火禍也人上山爲凶字但見松栢<lb/>
墓門像也不知門處爲無門也三周三朞也後三年必有<lb/>
大禍宅果與賈摹等謀反伏誅馬興平問紞曰我昨夜夢<lb/>
舎馬舞數十人向馬拍手何也紞曰馬者火也舞爲火起<lb/>
向馬拍手救火人也平未歸而火起郡功曹張邈甞奉使<lb/>
詣州夜夢狼噉一脚紞曰脚肉𬒳噉爲却字㑹東虜反遂<lb/>
不行張斌當舉孝廉夢竪竿中天紞曰此未字也斌果停<lb/>
凡所占夢莫不中驗<lb/>
皇甫謐帝王丗紀曰黄帝夢大風吹天下之塵垢皆去又<lb/>
<pb n="KR3k0012_SBCK_397-3b"/>
夢人執千鈞之弩驅羊數萬羣帝寤而歎曰風爲號令執<lb/>
政者垢去土解清治者天下豈有姓風名后者也哉夫千<lb/>
鈞之弩異力能逺者也驅羊數萬羣是能善牧者也天下<lb/>
豈有姓力名牧者也於是依二夢之占而求之得風后于<lb/>
海隅登以爲相得力牧于大澤進以爲將<lb/>
又曰湯思賢夢見有人負鼎抗爼對已而笑寤而占曰鼎<lb/>
爲和味爼者割截天下豈有人爲吾宰者哉𥘉力牧之後<lb/>
曰伊摯耕於有莘之野湯聞以幣聘有莘之君留而不進<lb/>
湯乃求婚於有莘之君有莘之君遂嫁女於湯以摯爲媵<lb/>
臣至毫乃負鼎抱爼見湯也<lb/>
列子曰覺有八徴夢有六候奚謂六候一曰正夢二曰噩<lb/>
夢三曰思夢四曰寤夢五曰喜夢六曰懼夢此六者神所<lb/>
交也一體之盈虚消息皆通於天地應於物類故隂氣壯<lb/>
<pb n="KR3k0012_SBCK_397-4a"/>
則夢渉大水而恐懼陽氣壯則夢涉大火而燔<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>隂陽俱<lb/>
壯則夢生殺以浮虚爲疾者則夢揚以沉實爲疾者則夢<lb/>
溺藉帶而寢則夢蛇飛鳥衘髪則夢飛將隂夢火將疾夢<lb/>
食飲酒者憂歌舞者哭故神遇爲夢形接爲事古之眞人<lb/>
其覺自忘其寢不夢<lb/>
又曰西極之南隅有國名古莽隂陽之氣所不交寒暑亡<lb/>
辯日月之光所不照晝夜亡辯其民不食不衣而多眠五<lb/>
旬一覺以夢中所爲者實覺之所見者妄<lb/>
又曰周之尹氏大治産其下趣役者侵晨昏而弗息有老<lb/>
役夫筯力竭矣夜則昏憊而熟寐而昔昔夢爲國君遊醼<lb/>
宫觀恣意所欲其樂無比覺則復役人有慰喻其勤者役<lb/>
夫曰人生百年晝夜各分吾晝爲僕夫苦則苦矣夜爲人<lb/>
君其樂無比何所怨哉尹氏盧鍾家業心形俱疲昏憊而<lb/>
<pb n="KR3k0012_SBCK_397-4b"/>
寐昔昔夢爲人僕趨走作役無不爲也數罵杖撻無不至<lb/>
也尹氏病之以訪其友其友曰若夜夢爲僕夫苦逸之復<lb/>
數之常也若欲覺夢兼之豈可得耶<lb/>
又曰黄帝十有五年晝夢遊於華胥氏之國其國在弇州<lb/>
西台州北不知距齊國幾千萬里也非舟車足力之所及<lb/>
彼中無師長無嗜欲不知樂生不知惡死無夭殤不知親<lb/>
巳不知踈物帝寤怡然而召輔相而告之曰朕思有以養<lb/>
身治物之道弗獲疲而睡若此知至道不可以情求朕得<lb/>
之矣<lb/>
莊子曰夢者隂陽之精也心所喜怒則精氣從之<lb/>
又曰夢飲酒者旦而哭泣夢哭泣者旦而田獵<hi>此寤寐之事变也</hi>方<lb/>
其夢也不知其夢夢之中又占其夢焉覺而後知其夢<lb/>
又曰昔者莊周夢爲胡蝶栩栩然胡蝶也自喻適志與不<lb/>
<pb n="KR3k0012_SBCK_397-5a"/>
知周也俄然覺則蘧蘧然周也不知周之夢爲胡蝶與胡<lb/>
蝶之夢爲周與<lb/>
傳子曰夢攀日月覺而不上天庭夢入九泉寤而不及地<lb/>
下髙宗得說偶中耳<lb/>
淮南子曰若人萬化而末始有極也弊而復新其爲樂可<lb/>
勝計耶譬若夢夢爲鳥而飛於天夢爲魚而没於淵方其<lb/>
夢也不知其夢也覺而後知其夢也今將有所大覺乃後<lb/>
知今此之爲大夢也<lb/>
傳物志曰太公爲灌壇令於時文王夢見一婦人哭於道<lb/>
因問其故荅曰吾是太嶽之女嫁爲西海之婦吾行徃来<lb/>
必以暴風疾雨今灌壇令當吾道吾不敢以暴風疾雨過<lb/>
也夢覺遂召太公三日果有暴風疾雨過其灌壇也<lb/>
始興記曰林水源裏有石室室前盤石上行羅十瓮中悉<lb/>
<pb n="KR3k0012_SBCK_397-5b"/>
是鉼銀採伐過之不得取之取必迷悶晉孝武太元𥘉封<lb/>
驅之家奴竊三鉼歸發㸔有蛇螫之而死其夜驅之夢神<lb/>
語之曰君奴不謹盗銀三餅即日顯戮覺奴已死銀由在<lb/>
復還之矣<lb/>
論衡曰趙簡子夢見天帝也以夢占之知樓䑓山陵官位<lb/>
之象也人夢上樓升山陵輙得官位實樓䑓山陵非官位<lb/>
也則知簡子夢見帝非天帝也<lb/>
丗說曰衛玠惣角時甞問樂廣夢樂云是想衛曰神形所<lb/>
不接而夢豈是想樂曰因也衛思因不得遂成病樂聞故命<lb/>
駕爲剖折之衛病即小差樂歎曰此賢胸中當必無膏肓<lb/>
夢書曰夢者像也精氣動也䰟魄離身神來徃也隂陽感<lb/>
成吉凶驗也夢者語其人預見過失如其賢者知之自改<lb/>
革也夢者告也告其形也目無所見耳無所聞鼻不喘嗅<lb/>
<pb n="KR3k0012_SBCK_397-6a"/>
口不言也魂出遊身獨在心所思念忘身也受天神戒還<lb/>
告人也受戒不精忘神　言也名之爲寤告符臻也古有<lb/>
夢官丗相傳也<lb/>
又曰昔聖帝明王之時神氣炤然先見故尭夢乗龍上太<lb/>
山舜夢擊天鼓禹夢其手長湯夢布令天下後皆有天下<lb/>
桀夢疾風壤其宫紂夢大雷擊其手齊桓夢爲大禽所中<lb/>
秦二丗夢虎齧其馬王者夢之皆失天下<lb/>
黃帝鍼經曰歧伯曰正邪外襲内而未有定舎也反淫於<lb/>
藏榮衛俱行而與魂魄飛揚使人卧不得安而喜夢氣淫<lb/>
於府則有餘於外不足於内氣淫於藏則有餘於内不足<lb/>
於外隂氣盛則夢渉大水而恐懼陽氣盛則夢渉大火而<lb/>
燔灼隂陽俱盛則夢相殺毀傷上盛則夢飛下盛則夢堕<lb/>
甚飽則夢與甚飢則夢取肝氣盛則夢怒胏氣盛則夢恐<lb/>
<pb n="KR3k0012_SBCK_397-6b"/>
懼心氣盛則夢喜笑脾氣盛則夢歌樂體重身不舉腎氣<lb/>
盛則夢脊兩解不属其氣客於心則夢見丘山爝火客於<lb/>
肺則夢飛揚見金鐡之竒物客於肝則夢山林樹木客於<lb/>
脾則夢見丘陵大澤壞屋風雨客於腎則夢臨淵没居水<lb/>
中客於膀則夢遊行客於胃則夢飲食客於大腸則夢田<lb/>
野客於小腸則夢聚邑街衢客於膽則夢闘訟自刳客於<lb/>
隂則夢接内客於頂則夢斬首客於足則夢行走而不能<lb/>
及居深穽内客於股肱則夢禮節拜跪<lb/>
王子年拾遺録曰融髙西有夢草莖似蓍柯採之爲占則<lb/>
知吉凶懐之以占夢立知禍福<lb/>
　　　　吉夢上<lb/>
尚書說命曰髙宗夢得說<hi>盤庚弟小乙子名武丁德髙可尊故號高宗夢得賢相其名白</hi>
<hi>說</hi>使百工營求諸野得諸傳巖<hi>使百官以所夢之形像經營求之於外野德之於傳</hi>
<pb n="KR3k0012_SBCK_397-7a"/>
<hi>巖之谿</hi>
毛詩鴻鴈斯干曰吉夢維何維熊維羆維虺維虵大人占<lb/>
之維熊維羆男子之祥維虺維虵女子之祥<lb/>
又鴻鴈無羊曰牧人乃夢衆維魚矣旐維旟矣大人占之<lb/>
衆維魚矣實維豐年旐維旟矣室家溱溱<hi>溱溱衆也</hi>
左傳僖下曰晉侯夢與楚子摶<hi>搏手搏也</hi>楚子伏巳而盬其腦<lb/>
<hi>
                        <graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>啑也</hi>子犯曰我得天楚伏其罪吾且柔之矣<hi>晉侯上向故得天楚子下</hi>
<hi>向地故伏其罪也腦所以柔物</hi>
又宣上曰鄭文公有賤妾曰燕結夢天使與巳蘭曰余爲<lb/>
伯鯈余而祖也以是爲而子以蘭有國香人服媚之如是<lb/>
旣而文公見之與之蘭而御之生穆公名之曰蘭<lb/>
又昭元曰昔武王邑姜方震大叔<hi>邑姜武王后齊太公之女也懐胎爲震大叔成</hi>
<hi>王之弟虞</hi>夢帝爲巳曰餘命而子曰虞<hi>帝天也</hi>將與之唐属諸叅<lb/>
<pb n="KR3k0012_SBCK_397-7b"/>
而蕃育其子孫<lb/>
又哀下曰宋景公無子取公孫周之子得與啓畜諸公宮<lb/>
未有立焉公卒得夢啓北首而寢於盧門<hi>盧門宋東門也北首死處在門</hi>
<hi>外失國之象也</hi>巳爲烏而集於上咮加於南門尾加於桐門<hi>桐門北至</hi>
曰余夢羙必立乃立得<lb/>
春秋元命苞曰堯爲天子夢白帝遺吾馬喙子其母爲扶<lb/>
始升丘睹白帝上有雲虎感巳生臯陶<hi>此盡夢所見告之辭也雲虎有雲狀</hi>
<hi>如虎</hi>堯聘索狀如問之如尭言徴與語明於刑法<lb/>
周書曰文王去啇在程正月旣生魄大姒夢見啇之庭産<lb/>
棘小子發取周庭之梓樹乎闕間梓化爲松栢棫柞寤驚<lb/>
以告文王王及太子發並拜吉夢受啇之大命于皇天上<lb/>
帝<lb/>
史記曰秦文公夢黃虵自天下属地其口止於鄜衍<hi>李竒曰鄜</hi>
<pb n="KR3k0012_SBCK_397-8a"/>
<hi>昔乎山阪曰衍</hi>問史敦敦曰此上帝之徴君其祠之<lb/>
又曰王太后母曰臧兒嫁爲槐里王仲妻生兩女長女嫁<lb/>
爲金王孫婦臧兒卜女當貴乃奪金氏内之太子宫太子<lb/>
幸愛之生三女一男男方任身時王羙人夢日入懷太子<lb/>
曰此貴徴也孝景帝即位王夫人爲皇后其男爲太子景<lb/>
帝崩太子襲號爲武皇帝<lb/>
漢書曰髙祖薄姬内後宫歲餘不得幸始姬與管夫人趙<lb/>
子兒相愛約曰先貴無相忘巳而管夫人子兒先幸漢王<lb/>
漢王四年坐河南城四幸靈臺此兩羙人侍而薄姬不得<lb/>
見二人相與笑薄姬𥘉時約漢王問其故兩人俱以實告<lb/>
漢王心悽然憐薄姬是日召欲幸之對曰昨夢龍據胷㫖<lb/>
是貴徴也吾爲汝成之幸有身生文帝<lb/>
<pb n="KR3k0012_SBCK_397-8b"/>
</p>
<p>
太平御覽卷第三百九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_603-1a"/>
太平御覽卷第六百三<lb/>
　文部十九<lb/>
　　　　　史傳上<lb/>
文心雕龍曰史者使也執筆左右使之謂也古者左史記<lb/>
言右史書事言經尚書事經春秋也<lb/>
說文曰史記事者也<lb/>
釋名曰傳傳也以傳示後人也<lb/>
博物志曰賢者著述曰傳<lb/>
禮記曰五帝憲養氣體而不乞言有善則記之爲惇史<lb/>
詩序曰國史明乎得失之迹<lb/>
韓詩外傳曰周舎對趙簡子曰臣操牘秉筆從君之後司<lb/>
君過而書之<lb/>
周禮曰外史掌四方之志鄭玄注曰志記也謂若魯之春<lb/>
<pb n="KR3k0012_SBCK_603-1b"/>
秋晉之乗楚之檮杌<lb/>
左傳昭十五年曰荀躒如周籍談爲介王謂籍譚曰昔而<lb/>
髙祖孫自黶司晉之典籍以爲大政曰籍氏及辛有之二<lb/>
子董之晉於是乎有董史汝司典之後也何故忘之籍談<lb/>
不能對<lb/>
又宣二年傳曰晉趙穿弑靈公宣子未出境而復太史書<lb/>
曰趙盾弑其君以示於朝宣子曰不然對曰子爲正卿亡<lb/>
不越境反不討賊非子而誰宣子曰嗚呼我之懷矣自詒<lb/>
伊慼其我之謂矣孔子曰董狐古之良史也書法不隱趙<lb/>
宣子古之良大夫也爲法受屈惜也越境乃免<lb/>
又襄二十五年傳曰齊崔杼弑莊公太史書曰崔杼弑其<lb/>
君崔子殺之其弟嗣書而死者二人其弟又書乃舎之南<lb/>
史聞太史盡死執簡以往聞旣書矣乃還<lb/>
<pb n="KR3k0012_SBCK_603-2a"/>
又昭十二年傳曰楚王與右尹子革語左史倚相趍而過<lb/>
王曰此良史也能讀三墳五典八索九丘<lb/>
史記曰秦趙澠池之㑹其君相爲鼓瑟扣缶皆命御史書<lb/>
之<lb/>
漢書曰司馬喜生談爲太史公談生遷遷爲太史令掌紬<lb/>
史記<hi>紬綴集也</hi>
又曰武帝始置太史天下計書先上太史副上丞相故司<lb/>
馬談父子丗居此職得撰史記<lb/>
又曰劉向楊雄皆稱遷有良史之才服其善序事理辨而<lb/>
不華質而不俚其文直其事該不虚美不隱惡故謂之實<lb/>
録<lb/>
後漢書曰班彪續司馬遷後傳數十篇未成而卒明帝命<lb/>
其子固續之固以史遷所記乃以漢氏繼百王之末非其<lb/>
<pb n="KR3k0012_SBCK_603-2b"/>
義也大漢當可獨立一史故上自髙祖下終王莽爲紀表<lb/>
傳志九十九篇<lb/>
又曰明德馬后能誦易好讀春秋楚辭尤善周官董仲舒<lb/>
書<hi>周官周禮也仲舒有王柸繁露清明竹林之屬</hi>自撰顯宗起居注削去兄防叅<lb/>
醫藥事章帝請曰黄門舅且夕供養且一年旣無褒異又<lb/>
不録勤勞無乃過乎太后曰吾不欲後代聞先帝數親後<lb/>
宫之家故不録也<lb/>
東觀漢記曰時人有上言班固私改作史記詔下京兆収<lb/>
繫固弟超詣闕上書具陳固不敢妄作但續父所記述漢<lb/>
事<lb/>
晉書曰王沉仕魏正元中遷散騎常侍侍中與荀顗阮籍<lb/>
共撰魏書多爲時諱未若陳壽之實録也<lb/>
又曰華嶠常沉醉所撰書十典未成而終祕書監何劭奏<lb/>
<pb n="KR3k0012_SBCK_603-3a"/>
嶠中子徹爲佐著作郎使踵成之未竟而卒後監繆徽又<lb/>
奏嶠少子暢爲佐著作郎尅成十典并草魏晉紀傳與著<lb/>
作郎張載等俱在史官<lb/>
又曰陳壽撰魏呉蜀三國志凢六十五篇時人稱其善叙<lb/>
事有良史之才夏侯湛時著魏書見壽所作便壞巳書而<lb/>
罷張華善之謂壽曰當以晉書相付耳其爲時重如此<lb/>
宋書曰王韶之琅耶臨沂人也私撰晉陽秋成時人謂之<lb/>
冝居史職即除著作郎使續後事訖義熈九年善叙事辭<lb/>
論可觀爲後丗佳史<lb/>
又曰裴松之字丗期注陳壽三國志松之鳩集傳記廣増<lb/>
異聞旣成奏之上覽之曰裴丗期爲不朽矣<lb/>
又曰范曄獄中與諸生姪書曰旣造後漢轉得統緒詳觀<lb/>
古今著述及評論殆少可意者班氏最有髙名旣任情無<lb/>
<pb n="KR3k0012_SBCK_603-3b"/>
例唯志所推耳博贍不可及之整理未必媿也吾雖傳論<lb/>
皆有精意深旨至於循吏巳下及六夷諸序論筆勢縱放<lb/>
實天下之竒作中合者往往不减過秦篇當共比班氏所<lb/>
作俱不愧之而巳欲遍作諸志前漢所有者悉令備雖事<lb/>
不必多且使見文得盡此書行故應有嘗意者自古體大<lb/>
而思精未有此也<lb/>
梁書曰呉均欲撰齊書求借齊起居注及群臣行狀武帝<lb/>
不許遂私撰奏之稱帝爲齊明帝佐命帝惡其書不實録<lb/>
以其書不實使中書舎人劉之遴詰問數十條竟支離無<lb/>
對勑付省焚之坐免職<lb/>
又曰裴子野曽祖松之宋元嘉中受詔續脩何承天宋史<lb/>
末成而卒子野常欲繼成先業及齊永明末沈約所撰宋<lb/>
書稱松之巳後無聞焉子野更撰爲宋畧二十卷其叙事<lb/>
<pb n="KR3k0012_SBCK_603-4a"/>
評論多善而去戮淮南太守沈璞以其不從義師故也約<lb/>
懼徒跣謝之請兩釋焉歎其述作曰吾弗逮也蘭陵蕭琛<lb/>
言其評論可與過秦王命分路楊鑣<lb/>
後魏書曰毛循之位次崔浩之下浩以其中國舊門雖學<lb/>
不博洽而猶渉獵書傳每期重之與論說言次遂及陳夀<lb/>
三國志有古良史之風其所著述文義典正皆楊于王庭<lb/>
之言微而顯婉而成章班史以來無及壽者循之曰昔在<lb/>
蜀中聞長老言壽曽爲諸葛門下書佐得撻百下故其論<lb/>
武侯云應變將畧非其所長浩乃與論曰夫亮之相劉備<lb/>
當九州鼎沸之㑹英雄奮發之時君臣相得魚水爲喻而<lb/>
不能與曹氏争天下委弃荆州退入巴蜀誘奪劉璋僞連<lb/>
孫氏守窮﨑嶇之地僣號邊夷之間此䇿之下者可與趙<lb/>
它爲偶而以爲蕭曹亞匹不亦過乎謂壽貶亮非爲失實<lb/>
<pb n="KR3k0012_SBCK_603-4b"/>
三國典畧曰齊主以魏収之卒也命中書監陽休之裁正<lb/>
其所撰魏書休之以収叙其家事稍美且寡才學淹延歳<lb/>
時竟不措手唯削去嫡庻一百餘字<lb/>
又曰周蕭大圜爲滕王逌友逌問於大圜曰吾聞湘東王<lb/>
作梁史有之乎餘傳乃可抑揚帝紀奚若隱則非實記則<lb/>
攘羊對曰言之者妄也如使有亦不足怪昔漢明爲丗祖<lb/>
紀章帝爲顯宗紀殷鑒不逺足爲成例且君子之過如日<lb/>
月之蝕彰於四海安得隱之如有亦安得而不隱盖子爲<lb/>
父隱直在其中諱國之惡抑又禮也逌乃大笑<lb/>
又曰齊主命魏収撰魏史至是未成常令群臣各言其志<lb/>
収曰臣願得直筆東觀早出魏書齊主乃令収專在史閣<lb/>
不知郡事謂収曰當直筆我終不學魏太武誅史官於是<lb/>
廣徴百官傳惣斟酌之旣成上之凢十二<graphic n="KR3910" url="https://raw.githubusercontent.com/kanripo/KR-Gaiji/master/images/KR3910.png" mimeType="image/png"/>一百三十卷<lb/>
<pb n="KR3k0012_SBCK_603-5a"/>
尚書陸操謂楊愔曰魏収可謂博物宏才有大功於魏室<lb/>
愔曰此不刋之書傳之万古但恨論及諸家枝葉過爲繁<lb/>
碎時論収爲爾朱榮作傳以榮比韓彭伊霍者盖由得其<lb/>
子文賂黄金故也邢劭父兄書事皆優劭唯笑曰列女傳<lb/>
悉是史官祖母尚書左丞盧斐臨漳令李庶度支郎中王<lb/>
松年中書舎人盧潜等言曰魏収誣罔一代其罪合誅盧<lb/>
思道曰東觀筆殊不直斐庶等與収靣相毀辱無所不至<lb/>
齊主大怒乃親自詰問斐曰臣父位至儀同収附於族祖<lb/>
中書郎玄傳之下収之外親博陵崔綽位止功曹乃爲傳<lb/>
首齊主問収曰崔綽有何事迹卿爲之立傳収曰雖無爵<lb/>
位而道義可嘉魏司空髙允曽爲其賛稱有道德臣所以<lb/>
知之齊主曰司空才士爲人作賛理合稱楊亦如卿爲人<lb/>
作文章道其好者豈能皆實収不能對以其才名不欲加<lb/>
<pb n="KR3k0012_SBCK_603-5b"/>
罪髙德正其家傳甚羙乃言於齊主曰國史一定當流天<lb/>
下人情何由悉稱謗者當加重罪不然不止齊主於是禁<lb/>
止諸人各杖二百斐庶死於臨漳獄中又北史収所引史<lb/>
官恐其陵逼唯取髣髴學流先相依附者其房延祐辛元<lb/>
植睦仲讓雖夙渉朝伍並非史才刁柔裴昴之以儒業見<lb/>
知全不堪編緝髙孝幹以左道求進脩史諸人父祖姻戚<lb/>
多𬒳書録飾以羙言収性頗不甚能平夙有怨者多没其<lb/>
善每言何物小子敢共魏収作隙若舉之則使上天按之<lb/>
當使入地収在神武時爲太常少卿脩國史得陽休之助<lb/>
因謂休之曰無以謝德當爲卿作佳傳休之父固魏丗爲<lb/>
北平太守以貪虐爲中尉李平所彈獲罪収書云固爲北<lb/>
平甚有惠政坐公事免官又云李平深相敬重群口沸騰<lb/>
勑魏史且勿施行號爲穢史<lb/>
<pb n="KR3k0012_SBCK_603-6a"/>
唐書曰杜正倫知起居注太宗嘗謂侍臣曰朕毎日坐朝<lb/>
欲出一言即思此言於百姓有所益不所以不敢多言正<lb/>
倫進曰君舉必書言存在史臣職當脩起居注不敢不盡<lb/>
愚直陛下若一言乖於道理則千載累於聖德非直當今<lb/>
有損於百姓願陛下慎之太宗大恱<lb/>
又曰許敬宗𥘉虞丗基與敬宗父同爲宇文化及所害封<lb/>
德彞時爲内史舎人備見其事因謂人曰丗基𬒳戮丗南<lb/>
匍匐而請代善心之死敬宗舞蹈以求生敬宗聞而銜之<lb/>
及爲德彛立傳盛加其罪惡在監門大將軍錢九隴皇家<lb/>
之隷也敬宗與之結婚乃爲九隴曲叙門閥妄加功績又<lb/>
蠻首龐孝㤗率郷兵從征髙麗賊知其怯愞先擊破之敬<lb/>
宗納其家寳貨妄稱其頻破賊徒斬獲數萬漢將驍徤者<lb/>
唯蘇定方龐孝泰耳曹繼叔劉伯英皆出其下虚美如此<lb/>
<pb n="KR3k0012_SBCK_603-6b"/>
又曰太宗謂諌議大夫禇遂良曰卿猶知起居皆書何等<lb/>
事大底人君得見否遂良曰今之起居古之左右史書人<lb/>
君言事且記善惡以爲鑒誡庻幾人主不爲非法不聞帝<lb/>
王躬自觀史太宗曰朕有不善卿必記之耶遂良曰守道<lb/>
不如守官臣職當載筆君舉必記黄門侍郎劉洎曰設令<lb/>
遂良不記天下之人皆記之矣帝曰然<lb/>
又曰貞觀十年尚書左僕射房玄齡侍中魏徴散騎常侍<lb/>
姚思廉太子右庻子李百藥孔潁逹守禮部侍郎令狐德<lb/>
蔡守中書侍郎岑文本中書舎人許敬宗等撰成周隋梁<lb/>
陳齊等五代史詣闕上之太宗勞之曰朕覩前代史書彰<lb/>
善癉惡足爲將來之誡秦始皇奢淫無度焚書坑儒用緘<lb/>
談者之口隋煬帝雖好文儒尤疾學者前丗史籍竟無所<lb/>
成數代之事殆將泯絶朕意則不然將欲覽前王之得失<lb/>
<pb n="KR3k0012_SBCK_603-7a"/>
爲在身之龜鏡公軰以數年之間勒成五代之史副朕深<lb/>
懷極可嘉尚又詔司空房玄齡等脩晉書以臧榮緒書爲<lb/>
夲採摭諸家傳記而益附之爰及晉代文集罔不畢舉爲<lb/>
十夲紀二十志七十列傳三十載記其太宗所著宣武二<lb/>
帝及陸機王羲之四論皆稱制焉房玄齡以下爲論皆稱<lb/>
史臣後數載而書就藏之祕府頒賜加級各有差以其書<lb/>
賜皇太子及新羅使者各一部焉<lb/>
又曰顯慶中髙宗以許敬宗所撰太宗實録所紀多非實<lb/>
乃謂劉仁軌曰朕昨觀國史所書多不周悉卿等必湏窮<lb/>
微索隱原始要終盛業鴻勲咸使詳備至如先聖作威鳯<lb/>
賦意屬阿舅及士廉敬宗乃移向尉遟敬德傳内又嘗温<lb/>
湯教習長圍四合萬隊俱前忽然雲霧晝昏部伍亂錯先<lb/>
聖旣覩斯事恐其挂法者多遂潜隱不出待其整理然後<lb/>
<pb n="KR3k0012_SBCK_603-7b"/>
臨觀顧謂朕曰振旅訓兵國之大典此之錯失於法不輕<lb/>
我若見之必湏行法我今不出良爲於此今乃移向魏徴<lb/>
傳曰稱是徴之諌語此旣乖於實何以垂之後昆朕嘗從<lb/>
幸未央宮辟仗巳過忽於草中見一人身帶撗刀其人云<lb/>
聞辟伏至怕不敢出仗家捜索不覺遂伏不敢動先聖歛<lb/>
轡即還顧謂朕曰此事若發數人合死汝可後伺看早放<lb/>
出之史家唯此一事差似不失其真郝處俊曰先聖仁恩<lb/>
觸類皆是臣弟傑往年宿衛之日𬒳羌腰轝供奉見有三<lb/>
衛誤拂御衣此人怕懼五情無主先聖謂之曰此間無御<lb/>
史我不爲汝作罪過不湏怕懼上謂處俊曰此亦湏入史<lb/>
於是處俊等引左史李仁實專掌其事<lb/>
太平御覽卷第六百三<lb/>
</p>
<p>
</p>
  </div>
</body>
</text>
</TEI>
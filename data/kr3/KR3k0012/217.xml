<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_217-1a"/>
太平御覽卷第二百一十七<lb/>
　職官部十五<lb/>
　　　兵部尚書　兵部侍郎<lb/>
　　　　兵部四司郎中貟外<lb/>
　　　户部尚書　户部侍郎<lb/>
　　　　户部四司郎中貟外<lb/>
　　　　　兵部尚書<lb/>
六典曰兵部尚書侍郎之職掌天下武官選授及地圖輿<lb/>
馬甲仗之政令其屬有四一曰兵部二曰職方三曰駕部<lb/>
四曰庫部揔其職務而行其制命凡中外百司之事由於<lb/>
所屬咸質正焉<lb/>
五代史晉史曰王權轉兵部尚書髙祖德契丹屈節以事<lb/>
之馳馹乗軺道路交織一日勑權爲使權以前丗累爲將<lb/>
<pb n="KR3k0012_SBCK_217-1b"/>
相未嘗有稱臣於戎虜者謂人曰我雖不才年今耄矣豈<lb/>
能稽顙於穹廬之長乎違詔得罪亦所甘心由是停任<lb/>
　　　　　兵部侍郎<lb/>
唐書曰太宗以楊弘禮有文武材擢拜兵部侍郎專典兵<lb/>
機之務弘禮每入叅謀議出則統衆攻戰駐蹕之陣領馬<lb/>
歩二十四軍出其不意以擊之所向摧破太宗自山下見<lb/>
弘禮所統之衆人皆盡力殺獲居多甚壯之謂許敬宗等<lb/>
曰越公兒郎故有家風矣<lb/>
又曰崔湜遷兵部侍郎父挹爲禮部侍郎父子同爲南省<lb/>
副貳有唐已來未有其事<lb/>
　　　　　兵部郎中　兵部貟外郎<lb/>
六典曰兵部郎中二人一人掌判帳及天下武官之階品<lb/>
衛府之名數一人掌判簿以揔軍戎差遣之名數貟外郎<lb/>
<pb n="KR3k0012_SBCK_217-2a"/>
二人<lb/>
　　　　　職方郎中　職方貟外郎<lb/>
六典曰職方郎中貟外郎掌天下之地圖及城隍鎭戍烽<lb/>
候之數辨其邦國都鄙之逺近及四夷之歸化者<hi>外夷每有蕃客</hi>
<hi>至委鴻臚訊其人本國山川風土修圖以進</hi>
周禮曰夏官職方氏中大夫之職掌天下地圖主四方之<lb/>
職貢<lb/>
　　　　　駕部郎中　駕部貟外郎<lb/>
六典曰駕部郎中貟外郎掌邦國輿輦車乗傳驛厩牧官<lb/>
私馬牛雜畜簿籍辨其出入司其名數<lb/>
北史曰馮子琮爲尚書駕部郎中攝庫部孝昭曽閱簿領<lb/>
試令口陳子琮闇對無有遺失<lb/>
隋書曰辛公義爲駕部郎勾撿馬牧所獲十餘萬疋帝喜<lb/>
<pb n="KR3k0012_SBCK_217-2b"/>
曰唯我公義奉國竭心<lb/>
　　　　　庫部郎中　庫部貟外郎<lb/>
六典曰庫部郎中貟外郎掌邦國軍州戎器儀仗凡元正<lb/>
冬至陳設并祠祭喪葬所供之物皆辦其出入之數量其<lb/>
繕造之功以分給焉<lb/>
宋書曰文帝宴㑹有荒外歸化人帝問尚書庫部顧琮曰<lb/>
庫中仗有幾許琛跪對曰有十萬人仗舊武庫仗多祕不<lb/>
言帝旣問失言及琛跪對甚善之<lb/>
又曰江智泉除尚書庫部郎時髙流官序不爲臺郎智泉<lb/>
問孤援寡獨有此選意甚不恱固辭不拜<lb/>
唐書曰孔若思遷庫部郎中若思常謂人仕至郎中足矣<lb/>
至是持一石止水滿於座右以示有止足之意<lb/>
　　　　　戸部尚書<lb/>
<pb n="KR3k0012_SBCK_217-3a"/>
六典曰戸部尚書侍郎之職掌天下田戸均輸錢榖之政<lb/>
令其屬有四一曰户部二曰度支三曰金部四曰倉部揔<lb/>
其職務而行其制命凡中外百司之事由於所屬皆質正<lb/>
焉<lb/>
漢書曰成帝置尚書五人其三曰民曹主人吏上尚書事<lb/>
呉志曰孫休𥘉即位戸部尚書階下讀奏<lb/>
梁書曰到漑爲左民尚書漑身長八尺美風儀善容止所<lb/>
蒞以清白自脩性又率儉不好聲色虚室單牀傍無姬侍<lb/>
自外車服不事鮮華冠履十年一易朝服或至穿𥙷傳呼<lb/>
清露示有朝章而巳<lb/>
又曰何㣧字子季爲左人尚書後辭官隱於若邪山雲門<lb/>
寺勑給白衣尚書禄胤固辭<lb/>
又曰到洽爲御史中丞兄漑爲左人尚書舊中丞不得入<lb/>
<pb n="KR3k0012_SBCK_217-3b"/>
尚書下舎洽引服親不應有礙刺省詳決乃許入漑省亦<lb/>
以其兄弟素篤不能相別也<lb/>
又曰周弘正爲左民尚書夏月著犢鼻禈衣朱衣爲有司<lb/>
所彈其放逹如此<lb/>
　　　　　户部侍郎<lb/>
唐書曰李林甫引蕭炅爲戸部侍郎甞與何挺之同行慶<lb/>
弔客次有禮記一卷炅讀之曰蒸甞伏臘炅早從宦無學<lb/>
術不識伏臘之意誤讀之挺之戲問炅對如𥘉挺之白張<lb/>
九齡曰省中豈得有伏獵侍郎由是出爲歧州刺史<lb/>
又曰李絳爲戸部侍郎甞因次對憲宗曰戸部比有進獻<lb/>
至卿獨無何也絳曰將户部錢獻入内藏是用官物以結<lb/>
私恩上聳然益嘉其直<lb/>
又曰長慶中孟簡代崔羣爲戸部侍郎是官有二貟其判<lb/>
<pb n="KR3k0012_SBCK_217-4a"/>
使案者別居一署謂之左戸元和以還號爲清重之最宰<lb/>
輔登用多由此而去<lb/>
又曰張平叔長慶中爲户部侍郎平叔狡險大言囚王播<lb/>
以進旣掌財用常屈公利以便嬖倖多狎之旣有寵於上<lb/>
進退便僻雜以優諧或自稱老奴無復大臣之體甞奏事<lb/>
畢降階復昇又有論奏佻盪輕脫上每爲笑容之在班列<lb/>
間玩狎郎吏譁肆無忌請變榷鹽法請宰相爲之使因以<lb/>
自求樞機之任每有内制出輙疑授巳整衣冠以俟後人<lb/>
多笑之<lb/>
又曰庾敬休字順之爲戸部侍郎奏兩川米價騰踊百姓<lb/>
流亡請糶兩川闕官職田禄米以救貧人從之<lb/>
　　　　　户部郎中<lb/>
六典曰戸部郎中貟外郎掌分理戸口井田之事凡天下<lb/>
<pb n="KR3k0012_SBCK_217-4b"/>
十道任土所出而爲貢賦之差<lb/>
隋書曰髙構徴拜比部郎尋轉民部時内史侍郎晉平東<lb/>
與兄子長茂爭嫡尚書省不能断朝臣三議不決構斷而<lb/>
合理上以爲能召入内殿勞之曰我聞尚書郎上應列宿<lb/>
觀卿才識方知古人之言信矣嫡庶者禮敬之所重我讀<lb/>
卿判數過詞理愜當意所不能及也賜米百石由是知名<lb/>
唐書曰韋維少習儒業博渉文史舉進士自大理丞累至<lb/>
户部郎中善於剖判時貟外郎宋之問工於詩時人以爲<lb/>
户部有二妙<lb/>
　　　　　戸部貟外郎<lb/>
唐新語曰吕太一遷户部貟外戸部與吏部隣司吏部移<lb/>
牒戸部令牆宇悉竪棘以防令史交通太一報牒曰眷彼<lb/>
吏部銓綜之司當湏簡要清通何必竪籬挿棘省中賞其<lb/>
<pb n="KR3k0012_SBCK_217-5a"/>
俊抜<lb/>
　　　　　度支尚書<lb/>
晉書曰𥘉魏文帝置度支尚書專掌軍國支計朝議以征<lb/>
討未息動湏節量及明帝嗣位欲用安平王孚問左右曰<lb/>
有兄風不荅曰似兄帝曰吾得司馬懿二人復何憂哉轉<lb/>
爲度支尚書<lb/>
又曰當陽侯杜元凱爲度支尚書內以利人外以救邊備<lb/>
物致用以濟當時之益者五十餘條<lb/>
朱鳯晉書曰文帝立度支尚書軍糧計校一由之以司馬<lb/>
孚爲之<lb/>
晉起居注曰咸寧五年詔曰一年不收使公私俱匱不唯<lb/>
天時乃人事有不盡也故揔要者正在度支尚書也其以<lb/>
散騎常侍中書令張華爲度支尚書<lb/>
<pb n="KR3k0012_SBCK_217-5b"/>
後魏書曰陽平王子匡除度支尚書匡與尚書令髙肇不<lb/>
平常無降下之色時丗宗委政於肇朝廷傾憚惟匡與肇<lb/>
抗衡先自造棺置於㕔事意欲輿棺詣闕論肇罪惡<lb/>
隋書曰長孫平開皇三年徴拜度支尚書平見天下州縣<lb/>
多罹水旱百姓不給奏令民間每秋家出粟麥一石巳下<lb/>
貧富爲差等儲之閭里以備凶年名曰義倉<lb/>
　　　　　度支郎中<lb/>
唐書曰崔仁師爲度支郎中甞奏度支財物數千言手不<lb/>
執夲太宗怪之令黃門侍郎杜正倫齎夲仁師對唱一無<lb/>
差殊太宗大竒之<lb/>
六典曰度支郎中貟外掌判天下租賦少多之數物産豐<lb/>
約之冝水陸道路之利每歳計其所出而支其所用凡物<lb/>
之精與地之近者以供國物之固與地之逺者以供軍皆<lb/>
<pb n="KR3k0012_SBCK_217-6a"/>
料其逺近時月衆寡好惡而節制之<lb/>
　　　　　度支貟外郎<lb/>
唐書曰張濬爲度支貟外郎黃巢將逼關輔濬託疾請告<lb/>
侍其母挈族避亂啇州賊犯京師僖宗出幸途無供湏衛<lb/>
軍不得食漢隂令李康獻糗餌數百騾綱軍士始得食僖<lb/>
宗召康問之曰卿爲縣令安操心及此康對曰臣爲塵吏<lb/>
安敢有此進獻張濬貟外教臣也帝異之<lb/>
　　　　　金部郎中　金部貟外郎<lb/>
隋書曰盧昌衡字子均爲僕射祖孝徴所薦遷尚書金部<lb/>
郎孝徴每曰吾用盧子均爲尚書郎自謂無愧幽明矣<lb/>
六典曰金部郎中貟外郎掌判天下庫藏錢帛出納之事<lb/>
頒其節制而司其簿録<lb/>
　　　　　倉部郎中<lb/>
<pb n="KR3k0012_SBCK_217-6b"/>
六典曰倉部郎中貟外郎掌判天下倉儲受納租稅出給<lb/>
禄廪之事凢中外文武官品秩有差歳再給之<lb/>
唐書曰畢諴歷駕部貟外郎倉部郎中故事勢門子弟鄙<lb/>
倉駕二曹居之者不恱惟諴受命恬然㳟遜口無異言執<lb/>
政多之<lb/>
　　　　　倉部貟外郎<lb/>
唐書曰長慶中孟簡遷倉部貟外郎屬順宗登極王叔文<lb/>
竊政驟爲户部侍郎簡爲其屬中立正色挺然不附叔文<lb/>
心忌而不敢退黜言於宰相韋執誼換刑部貟外郎<lb/>
太平御覽卷第二百一十七<lb/>
</p>
<p>
</p>
  </div>
</body>
</text>
</TEI>
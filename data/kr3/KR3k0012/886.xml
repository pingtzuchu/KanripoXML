<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_886-1a"/>
太平御覽卷第八百八十六<lb/>
　　妖異部二<lb/>
　　　魂魄　精<lb/>
　　　　　魂魄<lb/>
易上繫曰精氣爲物遊魂爲變<lb/>
韓詩外傳曰溱與洧說人也鄭國之俗二月上巳之日於<lb/>
兩水上招魂續魄祓除不祥故詩人願與所說者俱徃觀<lb/>
也<lb/>
禮記檀弓下曰延陵季子適齊其反也其長子死葬於嬴<lb/>
博之間旣封左袒右還其封且號者三曰骨肉歸復于土<lb/>
命也若魂氣則無不之也無不之也而遂行<lb/>
又禮運曰體魄則降知氣在上死者北首生者南嚮<lb/>
又曰作其祝號玄酒以祭君與夫人交獻以嘉魂魄是謂<lb/>
<pb n="KR3k0012_SBCK_886-1b"/>
合莫<lb/>
又郊特牲曰几祭愼諸此魂氣歸于天形魄歸于地故祭<lb/>
求諸隂陽之義也<lb/>
又祭義曰氣也者神之盛也魄也者鬼之盛也<lb/>
左傳昭二曰子産適晉趙景子問焉曰伯有猶能爲鬼乎<lb/>
子産曰能人生始化曰魄旣能隂陽曰魂用物精多則魂<lb/>
魄彊是以有精爽至於神明匹夫<hi>匹婦強死</hi>其魂魄猶能慿依<lb/>
於人以爲淫厲况良宵乎<lb/>
又昭公曰宋公宴飲使昭子右坐語相泣也樂祁佐退而<lb/>
告人曰今兹君與叔孫其皆死乎吾聞之哀樂<hi>可樂而哀</hi>而樂<lb/>
哀皆喪心也心之精爽是謂魂魄<hi>魂魄去之</hi>何以能乆<lb/>
孝經援神契田情者魂之使性者魄之使情生於隂以計<lb/>
念性生於陽以理契<lb/>
<pb n="KR3k0012_SBCK_886-2a"/>
王肅喪服要記曰魯哀公葬其父孔子問曰寜設魂衣乎<lb/>
哀公曰魂衣起苑荆苑荆於山之下道逢寒死友人羊角<lb/>
哀徃迎其尸魂神之寒故作魂衣吾父生服錦繡死於衣<lb/>
𬒳何用魂衣爲<lb/>
史記曰髙祖謂沛父兄曰遊子悲故郷吾雖都關中万歳<lb/>
之後吾魂魄猶樂思沛也<lb/>
晉中興書曰東海王越妃裴痛越棺柩𬒳焚乃招魂葬越<lb/>
於丹徒中宗以爲非禮乃下詔曰夫冡以藏形廟以安神<lb/>
今丗招魂葬者是埋神也其禁之<lb/>
淮南子曰天氣爲魂地氣爲魄<lb/>
又曰魄問於魂曰道何以爲體曰以無有爲體魄曰無有<lb/>
無形也魄曰無有何得而問也魂曰吾直有所遇之耳視<lb/>
之無形聽之無聲謂之幽冥幽冥者所以喻道而非道也<lb/>
<pb n="KR3k0012_SBCK_886-2b"/>
白虎通曰魂魄者何謂也魂猶伝伝行不休也少陽之氣<lb/>
故動不息人爲外魄者猶迫然着人也此少隂之氣象金<lb/>
石着人不移也魂者芸也情以除穢魄者迫也性以治内<lb/>
精神者何謂也精者静也太隂施化之氣也象水之化湏<lb/>
待任坐也神者恍惚大隂之氣出入無間<lb/>
抱朴子曰師言欲求長生當勤服大藥欲得通神當金水<lb/>
分形形分則自見其身三魂七魄而天靈地祇皆下接山<lb/>
川之神皆可役也<lb/>
又曰太一召魂魄丹法取五石封之以太一泥卒死三日<lb/>
以還者折齒内一丸以水送之入喉活活者皆見使者持<lb/>
節召之<lb/>
又曰人無賢愚皆知巳身之魂魄魂魄分去則人病盡去<lb/>
則死　故分去術家有録之之法盡去則禮典有招魂之<lb/>
<pb n="KR3k0012_SBCK_886-3a"/>
義此之爲物至近者也然與人俱生至於終身莫或自聞<lb/>
見之者豈可不聞見復言無乎<lb/>
又曰軫星逐鬼張星拘魂東井還魄也<lb/>
異苑曰新野庾寔妻滎陽毛氏女義熈中五月曝曬席忽<lb/>
見女在席下薦上以驚怛便女真形在別牀如故不旬<lb/>
日而夭也仲夏忌舉牀第兹驗矣襄陽耆舊記曰羊公與<lb/>
鄒潤甫登峴山垂泣曰自有宇宙便有此山由來賢逹勝士<lb/>
登此逺望如我與卿者多矣皆湮滅無聞不可得知念此使<lb/>
人悲傷我百年後魂魄猶當登此山<lb/>
十洲記曰聚窟洲在西海中申未地洲上有大樹與楓木<lb/>
相似華葉香聞數百里名此爲反魂樹叩其樹樹亦能自<lb/>
聲聲如牛吼聞之者皆心震神駭伐其根心在玉釡中煑<lb/>
取汁更微火熟煎之如黒飴令可丸名驚精香或名之爲<lb/>
<pb n="KR3k0012_SBCK_886-3b"/>
震靈丸或名之爲反生香或名之爲鳥精香或名之爲却<lb/>
死香一種五名斯靈物也香氣聞數百里死尸在地聞仍<lb/>
活<lb/>
博物志曰援神契云五岳之神聖四瀆之精仁太山天帝<lb/>
孫也主召人魂東方萬物始故主人生命之長短<lb/>
王子年拾遺録曰融臯山上有飜魂稻言食者死更生<lb/>
楚辭曰招魂者宋王之所作也玉憐哀屈原忠而斥棄憂<lb/>
愁山澤魂魄放佚厥命將落故作招魂欲以復其精神延<lb/>
其年壽外陳四方之惡内崇楚國之羙以諷諌懷王兾其<lb/>
覺悟而還之也<lb/>
又招魂曰帝告巫陽曰有人在下我欲輔之魂魄離散汝<lb/>
筮與之<hi>使筮其所冝而與招其魂使復其精神</hi>
　　　　精<lb/>
<pb n="KR3k0012_SBCK_886-4a"/>
易上繫曰男女構精萬物化生<lb/>
禮記祭義曰衆生必死死必歸土此之謂鬼骨肉斃于下<lb/>
隂爲野土其氣發揚于上爲昭明焄蒿悽愴此百物之精<lb/>
也神之著也<lb/>
唐書曰睿宗子申王撝之𥘉生則天嘗以示僧萬廻曰此<lb/>
兒是西域大樹之精養之冝兄弟則天甚恱始令列於兄<lb/>
弟之次<lb/>
管子曰故涸澤數百歳谷之不徙水之不絶者生慶忌慶<lb/>
忌者其狀若人其長四寸衣黄衣冠黄冠戴黄盖乗小馬<lb/>
好疾馳以其名呼之可使千里外一日反報此涸澤之精<lb/>
也涸川水之精者生于蟡于蟡者一頭而兩身其狀如虵<lb/>
其長八尺以其名呼之可以取魚鼈此涸川水之精也<lb/>
列異傳曰桂陽太守張叔髙家居鄢陵里中有樹大十圍<lb/>
<pb n="KR3k0012_SBCK_886-4b"/>
遣客斫之樹大血出客驚怖叔髙曰樹老汁赤耳斫之血<lb/>
大流出空處有一白頭翁出走髙以刀斫殺之所謂木石<lb/>
恠夔蝄蜽乎<lb/>
搜神記曰孔子厄於陳絃歌於館中夜有一人長九尺餘<lb/>
皂衣髙冠大咤聲動左右子路引出與戰于庭仆於地乃<lb/>
是大鯷魚也長九尺餘孔子歎曰此物也何爲來哉吾聞<lb/>
物老則群精依之因衰而至此其來也豈以吾遇厄絶糧<lb/>
從者病乎夫六畜之物及龜蛇魚鼈草木乆者神皆能爲<lb/>
妖恠故謂之五酉五酉五行之方皆有其物酉者老也故<lb/>
物老皆爲恠矣殺之則巳夫何患焉<lb/>
又曰吴先主時陸敬叔爲建安郡使人伐大樟樹下數斧<lb/>
有血出樹斷有物人靣狗身從樹中出敬叔曰此名彭侯<lb/>
乃烹食之味如狗<lb/>
<pb n="KR3k0012_SBCK_886-5a"/>
又曰諸葛恪爲丹陽太守出獵兩山之間有物如小兒伸<lb/>
手引人恪令曳去故地死叅佐問之恪曰此事在白澤圖<lb/>
曰兩山之間有精如小兒名曰傒囊諸人未之見也<lb/>
異苑曰天門張某與村人共獵見大樹下有蓬菴似寢息<lb/>
處而無煙火湏臾一人形長七尺毛而不衣負數頭猿與<lb/>
語不酬將歸閉之十餘日後送着先處孫皓時臨海得七<lb/>
精如人而有毛此將山精<lb/>
幽明録曰漢武帝與群臣宴未央殿方噉黍臛忽聞語云<lb/>
老臣尋覔不見梁上有一公長八九寸柱杖僂歩帝問之<lb/>
公下稽首不言目仰視屋俯指帝脚忽然不見問東方朔<lb/>
朔對曰其名爲藻兼水木之精也夏巢林冬潜河陛下興<lb/>
造宫室斬伐其居故來訴耳仰視屋者殿名未央也俯視脚<lb/>
者脚足也願止足於此也帝爲此暫止少時幸河者聞水底<lb/>
<pb n="KR3k0012_SBCK_886-5b"/>
有絃歌之聲肴膳芬芳前梁上公及年少數人絳衣素帶<lb/>
皆長八九寸凌波而出或有挾樂噐者帝命坐於食案上<lb/>
老公曰老臣前昧死歸訴幸蒙陛下即息斧斤全其居宅<lb/>
不勝欣躍故私相賀耳便治絃而歌聲小大無異於人而<lb/>
清婉繞梁帝欣恱勸酒乃獻帝一紫螺殻中有物狀如牛<lb/>
脂帝又曰可思以珍異見貽老公顧命取洞穴之寳一人<lb/>
下波淵底倐忽還得一大珠數寸明燿絶丗俄而公等忽<lb/>
然而去東方朔曰螺殻中是蛟髓以傳靣令人好顔色又<lb/>
女子在草中用之産易<lb/>
雷次宗豫章記曰永嘉末有大蛇長十餘丈斷道經過者<lb/>
蛇輙吸取吞噬巳百數道士吴猛與弟子殺蛇蛇死而蜀<lb/>
賊杜㢭滅<lb/>
玄中記曰千歳樹精爲青羊萬歳樹精爲青牛多出遊<lb/>
<pb n="KR3k0012_SBCK_886-6a"/>
人間<hi>事具牛部</hi>
又曰山精如人一足長三四尺食山蟹夜出晝藏人晝日<lb/>
不見夜聞其聲千歳蟾蜍食之<lb/>
又曰玉精爲白虎金精爲車馬銅精爲僮奴鈆精爲老婦<lb/>
博物志曰山有夔其形如鼔一足澤有委虵狀如轂長轅<lb/>
見之者覇昔夏禹觀河見長人魚身出曰吾河精豈河<lb/>
伯也<lb/>
白澤圖曰厠之精名曰依倚青衣持白杖知其名呼之者<lb/>
除不知其名則死築室三年不居其中有小兒長三尺而<lb/>
無髪見人則掩鼻見之有福火之精名必方狀如鳥一足<lb/>
以其名呼之即去木之精名彭侯狀如黒狗無尾可烹之<lb/>
食之千載木其中有蟲名曰賈詘狀如豚食之如狗肉味<lb/>
又曰上有山林下有川泉地理之間生精名曰必方狀如<lb/>
<pb n="KR3k0012_SBCK_886-6b"/>
鳥長尾此隂陽變化所生玉之精名岱委其狀如羙女衣<lb/>
青衣見之以桃戈刺之而呼其名則得金之精名倉狀如<lb/>
豚居人家使人不冝妻以其名呼之即去水之精名罔象<lb/>
其狀如小兒赤色大耳長爪以索縛之則可得烹之吉<lb/>
又曰故門之精名野狀如朱儒見人則拜以名呼之冝飲<lb/>
食<lb/>
又曰故宅之精名曰揮文又曰山冕其狀如虵一身兩頭<lb/>
五采文以其名呼之可使取金銀<lb/>
又曰故廢丘墓之精名曰元狀如老役夫衣青衣而杵好<lb/>
春以其名呼之冝禾榖<lb/>
又曰故道徑之精名忌狀如野人以其名呼之使人不迷<lb/>
又曰道之精名作器狀如丈夫善眩人以其名呼之則去<lb/>
又曰故池之精名意狀如豚以其名呼之即去<lb/>
<pb n="KR3k0012_SBCK_886-7a"/>
又曰故井之精名觀狀如羙女好吹簫以其名呼之即去<lb/>
又曰絶水有金者精名曰侯伯狀如人長五尺綵衣以其<lb/>
名呼之即去<lb/>
又曰故臺屋之精名兩貴狀如赤狗以其名呼之使人目<lb/>
明<lb/>
又曰左右有石水生其間水出流千歳不絶其精名曰喜<lb/>
狀如小兒黒色以名呼之可使取飲食<lb/>
又曰三軍所載精名曰賔滿狀如人頭無身赤目見人則<lb/>
轉以其名呼之即去<lb/>
又曰故水石者精名慶忌狀如人乗車盖日馳千里以其<lb/>
名呼之可使入水取魚<lb/>
又曰丘墓之精名狼鬼善與人闘不休爲桃弓棘矢羽以<lb/>
鵄羽以射之狼鬼爲飄風脫履投之不能化<lb/>
<pb n="KR3k0012_SBCK_886-7b"/>
又曰故市精名曰毛門其狀如囷無手足以名呼之即去<lb/>
又曰室之精名徯龍如小兒長一尺四寸衣黒衣赤幘大<lb/>
冠帶劒持㦸以其名呼之即去<lb/>
又曰山之精名䕫狀如鼔一足而行以其名呼之可使取<lb/>
虎豹<lb/>
又曰故牧弊池之精名曰髠頓狀如牛無頭見人則逐人<lb/>
以其名呼之則去<lb/>
又曰夜見堂下有小兒𬒳髪走勿惡之名曰溝以其名呼<lb/>
之即無咎<lb/>
又曰百歳狼化爲女人名曰知女狀如羙女坐道旁告丈<lb/>
夫曰我無父母兄弟丈夫取爲妻三年而食人以其名呼<lb/>
之則逃去<lb/>
又曰故溷之精名曰卑狀如羙女而持鏡呼之使人知愧<lb/>
<pb n="KR3k0012_SBCK_886-8a"/>
王子年拾遺録曰劉向校書天禄專精不倦假寐彌時<lb/>
有人植青藜之杖時夜巳暗乃吹其杖端烱然火出因以照<lb/>
向則户内如燈燭也向與言三代巳前帝王興亡之事如<lb/>
目見焉及說隂陽運數起滅之兆向因受五行洪範之文<lb/>
向問其姓名對曰我太一之精主天地圖䜟聞子好學下<lb/>
而觀焉<lb/>
抱朴子曰萬物之老者其精悉能假託形以惑人唯不能<lb/>
於鏡中易形耳是以古人入山道士皆以明鏡懸於背後<lb/>
則老魅不敢近人<lb/>
又曰山之精形如小兒而獨足足向後喜來犯人人入山<lb/>
谷夜聞其音聲笑語其名曰蛟知而呼之即不敢犯人一<lb/>
名曰超空亦可兼呼之<lb/>
又曰有山精或如鼔色赤一足其名曰揮又或如人長九尺<lb/>
<pb n="KR3k0012_SBCK_886-8b"/>
衣裘帶笠名曰金累又或如龍而五色未有名曰飛龍見<lb/>
之皆以其名呼之不敢爲害<lb/>
又曰山中大樹能語者非樹語也其精名曰雲陽以其名<lb/>
呼之即吉<lb/>
又曰山中夜見胡人者銅䥫精也見秦人者百歳木精也<lb/>
山水之間見吏者曰四激以其名呼之則吉<lb/>
又曰山中寅日有稱虞吏者虎也稱當路君者狼也稱令<lb/>
長者老俚也夘日稱丈夫者兎也稱東王父者䴢也稱西王<lb/>
母者鹿也辰日稱雨師者龍也稱河伯者魚也稱無膓公<lb/>
子者蟹也巳日稱寡人者社中也稱時君者龜也午日稱<lb/>
三公者馬也稱人者老樹也未日稱主人者羊也稱吏者<lb/>
麞也申日稱人君者猴也稱九卿者猨也酉日稱將軍者<lb/>
老雞也稱賊捕者雉也戍日稱人姓字者犬也稱咸陽公<lb/>
<pb n="KR3k0012_SBCK_886-9a"/>
仲者狐也亥日稱臣君者猪也稱婦人者金玉也子日稱<lb/>
社者䑕也稱神人者㐲翼也丑日稱書生者牛也知其物<lb/>
則不能爲害<lb/>
又曰山川石木井竈洿池猶有精氣人身之中亦有魂魄<lb/>
况天地爲物物之至大者於理當有精神有精神則冝賞<lb/>
善罰惡但其體大綱䟽不必機發而應耳<lb/>
太平御覽卷第八百八十六<lb/>
<pb n="KR3k0012_SBCK_886-9b"/>
</p>
<p>
</p>
  </div>
</body>
</text>
</TEI>
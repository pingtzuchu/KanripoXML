<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_468-1a"/>
太平御覽卷第四百六十八<lb/>
　人事部一百九<lb/>
　　樂　憂上<lb/>
　　　　　樂<lb/>
說文曰樂極也歡也<lb/>
易曰樂天知命故不憂<lb/>
毛詩曰王在在鎬凱樂飲酒<lb/>
禮記曰傲不可長欲不可從志不可満樂不可極<lb/>
又曰樂者樂也君子樂得其道小人樂得其欲<lb/>
又曰子貢觀於蜡孔子曰賜也樂乎對曰一國之人皆若<lb/>
狂賜未知其樂也子曰百日之蜡一日之澤非尔所知也<lb/>
左傳曰公入而賦大隧之中其樂也融融姜氏出而賦大<lb/>
隧之外其樂也洩洩<lb/>
<pb n="KR3k0012_SBCK_468-1b"/>
論語曰有朋自逺方來不亦樂乎<lb/>
又曰飯𬞞食飲水曲肱而枕之樂亦在其中矣<lb/>
又曰樂然後笑人不厭其笑<lb/>
又曰在陋巷人不堪其憂回也不改其樂<lb/>
又曰不仁者不可以長處樂<lb/>
戰國策曰魏文侯與虞人期獵是日飲酒樂天雨文侯出<lb/>
左右曰飲酒樂天又雨君將焉之文侯曰吾與虞人期獵<lb/>
雖樂豈可不一㑹期哉乃徃身自罷之魏於是始強<lb/>
又曰梁王魏嬰㑹諸侯於蘭臺酒酣請魯君舉觴魯君避<lb/>
席曰昔楚王登疆臺而望崇山左江右湖以臨方皇其樂<lb/>
忘死曰後代必有以髙臺陂池亡國者今君前夾林後蘭<lb/>
臺疆臺之樂可無誡乎<lb/>
東觀漢記曰光武發薊還士衆喜樂師行鼔舞歌詠雷聲<lb/>
<pb n="KR3k0012_SBCK_468-2a"/>
又曰東平王張蒼曰爲善最樂<lb/>
袁宏後漢紀曰光武甞聽朝至于日側講經至於夜半皇<lb/>
太子從容曰陛下有禹湯之明而失黃老養性之道今天<lb/>
下又安願省思慮養精神優遊以自寛上荅曰吾以爲樂<lb/>
也<lb/>
王沈魏書曰太祖告歸郷里築室城外習讀書傳秋冬弋<lb/>
獵以自娯樂<lb/>
裴子野宋畧曰廢帝於華林園爲列肆親自酤賣又開瀆<lb/>
與左右引舡唱呼以爲歡樂<lb/>
管子曰桀放虎入市樂人之驚<lb/>
晏子春秋曰景公飲酒數日去冠破裳自鼓盆問左右曰<lb/>
仁人者亦樂此乎晏子曰人所以貴於禽獸者以有禮也<lb/>
君無禮何以臨下景公請易衣冠也<lb/>
<pb n="KR3k0012_SBCK_468-2b"/>
又曰景公飲酒移於晏子前駈欵門曰君至晏子立於門<lb/>
曰國家得微有故乎君何爲非時而夜辱公曰酒醲之味<lb/>
金石之聲願與夫子樂之晏子曰夫鋪薦席陳簠簋者有<lb/>
人臣不敢預焉又移司馬穰苴穰苴介胄操㦸立門曰鋪<lb/>
薦蓆陳簠簋者有人臣不敢預焉又移於梁丘據據左援<lb/>
琴右挈竽行歌而至公曰樂哉今夕吾飲微二子何以治<lb/>
吾國微此一臣何以樂吾身也<lb/>
文子曰秦楚燕魏之歌異傳而皆樂也<lb/>
列子曰仲尼間居子貢入侍而有憂色子貢不敢問岀告<lb/>
顔回回援琴而歌孔子問曰若奚敢獨樂回曰吾昔聞諸<lb/>
夫子樂天知命故不憂回所以樂也<lb/>
又曰孔子遊太山見榮啓期行乎郕之野鹿裘帶索鼔琴<lb/>
而歌孔子曰先生所爲樂何也對曰吾樂甚多天生萬物<lb/>
<pb n="KR3k0012_SBCK_468-3a"/>
人爲貴吾旣得爲人一樂也男女之別男尊女卑吾旣得<lb/>
爲男二樂也人生有不見日月不免襁褓吾行年九十是<lb/>
三樂也貧者人之常死者命之終處常待終當何憂哉孔<lb/>
子曰自寛者也<lb/>
又曰林類年且百歳晨㫪被裘拾遺穗於故畦並歌並進<lb/>
孔子適衛望之謂子貢曰彼叟可與言子貢逆之壠端面之<lb/>
歎曰先生曽不悔乎乃仰而應曰吾何悔邪吾所以爲樂<lb/>
人皆有之而反以爲憂少不勤行長不競時故能夀若此<lb/>
老無妻子死期將至故能樂若此<lb/>
莊子曰古之得道者窮亦樂通亦樂所樂非窮通也道德<lb/>
於此則窮通爲寒暑風雨之序矣<lb/>
又曰與人和者謂之人樂與天和者謂之天樂<lb/>
又曰莊子與惠子遊濠梁水上莊子曰鯈魚出遊從容是<lb/>
<pb n="KR3k0012_SBCK_468-3b"/>
魚樂也惠子曰子非魚安知魚之樂也莊子曰子非我安<lb/>
知我不知魚之樂<lb/>
又曰孔子謂顔回曰回來家貧居卑不仕乎對曰不願仕<lb/>
回有郭外之田五十畝足以給饘粥郭内之田十畝足以<lb/>
爲絲麻以道自樂回不願仕也<lb/>
孟子曰君子有三樂父母俱存兄弟無故一樂也仰不愧<lb/>
天俯不怍人二樂也得天下英才而教育之三樂也<lb/>
又曰樂人之樂人亦樂其樂憂人之憂人亦憂其憂從獸<lb/>
無厭謂之荒樂酒無厭謂之亡<lb/>
又曰梁惠王立沼上頋鴻鵠麋鹿曰賢者亦樂此乎孟子<lb/>
曰賢者而後樂此不賢者雖有此不樂<lb/>
荀子曰子路問於孔子曰君子亦有憂乎孔子曰君子其<lb/>
未得也則樂其意旣巳得之又樂其治是以有終身之樂<lb/>
<pb n="KR3k0012_SBCK_468-4a"/>
無一日之憂小人其未得則憂不得之旣得之又恐失之<lb/>
是以有終身之憂而無一日之樂<lb/>
又曰鳯烏啾啾其翼若竽其聲若簫有皇有鳯樂帝之心<lb/>
淮南子曰令尹子佩請飲莊王莊王許諾子佩之於京臺<lb/>
莊王不徃明日子佩跣揖北面立於殿下曰昔君王許之<lb/>
今不果徃意者臣有罪乎莊王曰吾聞子具於京臺京臺<lb/>
者南望獵山以臨方皇左江而右淮其樂忘歸若薄徳之<lb/>
人不可以當此樂也恐流不能反<lb/>
又曰吾所謂樂者人得其得者也夫得其得者不以奢爲<lb/>
樂不以慊爲悲與隂俱閉與陽俱開與子夏心戰而曜道<lb/>
勝而肥聖人不以身徇物不欲人爲之而以自樂也<lb/>
頋子曰遇其樂也則欲荒淫流湎逮其喜也則欲歡笑鼓<lb/>
舞荒流則傷義鼔舞則虧風<lb/>
<pb n="KR3k0012_SBCK_468-4b"/>
又曰子謂子華曰爾有四樂頗知之乎子華曰未之知也<lb/>
子曰二親具存是爾一樂兄弟無故是爾二樂夫和妻柔<lb/>
是爾三樂披褐懷玉是爾四樂子華曰華乃有五遇千載<lb/>
之㑹而登夫子之堂則華之五樂也<lb/>
又曰或曰夫人三墳五典八索九丘蓋聖人之陳迹耳子<lb/>
何好焉子曰上紀五帝之盛下述百王之義粲粲如列宿<lb/>
落落如連珠雖復退居窮處簞食瓢飲未始失其樂矣予<lb/>
可得無好乎<lb/>
賈誼書曰宓子治單父於是齊人攻魯道自單父始父老<lb/>
謂曰麥巳熟矣今迫齊冦民不及刈穫請令民人自刈刈<lb/>
傅郭者歸可以益食不資冦三請宓子不聽俄而麥畢資<lb/>
乎齊冦季孫聞之怒使人讓宓子宓子曰今年失麥明年<lb/>
可樹令不耕者得穫是樂有冦也且一歲之麥於魯不加<lb/>
<pb n="KR3k0012_SBCK_468-5a"/>
強䘮之不加弱令民有自取之心必數年不息季孫聞之<lb/>
慙曰使穴可入乎吾豈忍見宓子哉<lb/>
楊雄連珠曰臣聞天下三樂焉隂陽和調四時不忒年豊<lb/>
物遂無有夭折灾害不生兵戎不作天下之樂也聖明在<lb/>
上禄不遺賢罰不偏罪君子小人各處其位衆人之樂也<lb/>
吏不茍暴役賦不重財力不傷安土樂業民之樂也<lb/>
劉向說苑曰楚昭王欲之荆臺遊司馬子棊進諌曰荆臺<lb/>
之遊左洞庭之陂右彭蠡之水南望獵山下臨方淮其樂<lb/>
使人遺老而忘死人君遊者盡以亡其國願大王勿徃遊<lb/>
焉<lb/>
又曰齊景公遊海上樂之六月不歸令左右敢言歸者死<lb/>
顔蠋諌曰君樂治海不樂治國彼至有治國者且安得樂<lb/>
此海也<lb/>
<pb n="KR3k0012_SBCK_468-5b"/>
譙周法訓曰或曰君子處陋巷之中奚樂也曰樂得其親<lb/>
樂得其友樂聖人之道也<lb/>
劉向列女傳曰楚昭越姬者越王勾踐之女也昭王燕遊<lb/>
蔡姬在左越姬驂乗駟以馳逐登附莊之臺以望雲夢之<lb/>
囿乃頋謂二姬曰樂乎吾願與子生死若此蔡姬曰故願<lb/>
生俱樂死同時頋謂史書之<lb/>
楚辭曰樂莫樂於新相知<lb/>
劉伶酒德頌曰先生乃捧<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>承槽衘杯漱醪無思無慮其<lb/>
樂陶陶<lb/>
曹子建箜篌引曰樂飲過三爵緩带傾庶羞主稱千金壽<lb/>
賔奉萬年酬<lb/>
　　　　　憂上<lb/>
說文曰憂愁也<lb/>
<pb n="KR3k0012_SBCK_468-6a"/>
易曰作易者其有憂患乎<lb/>
又曰當其憂悔吝之時纎介不可慢也<lb/>
毛詩曰踧踧周道鞠爲茂草我心憂傷惄焉如檮假寐永<lb/>
歎惟憂用老<lb/>
又曰知我者謂我心憂不知我者謂我何求<lb/>
又曰未見君子我心則憂<lb/>
左傳曰有喜而憂如有憂而喜乎<lb/>
又曰呉公子札來聘請觀周樂爲之歌邶鄘衛曰美哉淵<lb/>
乎憂而不困<lb/>
史記曰秦昭王<hi>臨朝</hi>歎息應侯進曰臣聞主憂臣辱主辱臣<lb/>
死今大王中朝而憂臣敢請其罪昭王曰吾聞楚之䥫劒<lb/>
利則士勇倡優拙則思慮逺矣以逺思慮而御勇士恐楚<lb/>
之圖秦也今武安君死鄭安平叛内無良將外多敵國吾<lb/>
<pb n="KR3k0012_SBCK_468-6b"/>
是以憂<lb/>
又曰懷王使屈原造爲憲令草藁未定尚上官大夫見而<lb/>
欲奪之不與因䜛之曰王使平爲令衆莫不知每一令出<lb/>
平伐其功王怒而踈平平疾䜛謟蔽明也邪曲之害公也<lb/>
方正之不容也故憂愁幽思而作離騷<lb/>
蜀志曰曹公征孫權呼先主自救先主遣使告劉璋曰曹<lb/>
公征呉呉憂危急孫氏與孤夲爲脣齒<lb/>
又曰進在青泥與關羽相距今不徃救進必尅轉侵州界<lb/>
其憂有甚於魯魯自守之賊不足慮<lb/>
沈約宋書曰武帝起桓玄聞便憂懼無復計或曰劉𥙿等<lb/>
衆力甚弱豈能有成陛下何慮之玄曰劉𥙿自足爲一丗<lb/>
之雄劉毅家無檐石之儲樗蒲一擲百萬何無忌劉牢之<lb/>
之甥酷似其舅共舉大事何謂無成<lb/>
<pb n="KR3k0012_SBCK_468-7a"/>
吴越春秋曰越王欲復怨於呉冬寒則抱氷夏熱則握火<lb/>
憂苦其志懸膽於户岀入甞之不絶於口<lb/>
華陽國志曰蜀中傳相告曰井中有人學士靳普言客星<lb/>
入東井益州之分憂刺客入耳<lb/>
山海經曰牛首山有草名曰鬼目其葉如萊而莖赤其秀<lb/>
如禾服之不憂<lb/>
又曰霍山有獸如狸而白尾有鬛名曰朏朏可以亡憂<lb/>
又曰茈湖之水其中多儵<hi>音稠</hi>魚其狀如鷄而赤毛白尾六<lb/>
足四首其音如鵲食之亡憂<lb/>
又曰顔淵東之齊孔子有憂色子貢下席問曰小子回東<lb/>
之齊夫子憂色何耶孔子曰善哉汝問昔管子有言丘甚<lb/>
善之曰禇小者不可以懷大綆短者不可以汲深是爲命<lb/>
有所成而形有所適不可損益也吾恐回與齊侯言堯舜<lb/>
<pb n="KR3k0012_SBCK_468-7b"/>
黄帝之道而重以燧人神農之言彼將内求於巳而不得<lb/>
則惑也<lb/>
列子曰孔子謂顔回汝徒知樂天知命之無憂未知樂天<lb/>
知命之有憂之大也吾始知詩書禮樂無救於治亂而未<lb/>
知所以革之方此樂天知命者之所憂也<lb/>
孟子曰憂以天下<lb/>
太平御覽卷第四百六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_606-1a"/>
太平御覽卷第六百六<lb/>
　文部二十二<lb/>
　簡　䇿　牘　札　牒<lb/>
　板　刺　函　衮　槧<lb/>
　槴　封書泥　水滴器<lb/>
　　　　　簡<lb/>
說文曰簡牒也<lb/>
釋名曰簡書編也言間也<lb/>
爾雅曰簡謂之畢<hi>郭璞曰今簡札也</hi>
毛詩鹿鳴曰豈不懷歸畏此簡書<lb/>
張璠漢記曰呉祐父恢爲南海太守欲以殺青冩書祐年<lb/>
十二諌曰海濵多珎玩此書若成載必盈兩昔馬援以薏<lb/>
苡興謗王陽以書槖邀名疑惑之戒先賢所愼恢大喜<lb/>
<pb n="KR3k0012_SBCK_606-1b"/>
范曄後漢書曰大夫司徒鄧禹西征定河東張宗詣禹自<lb/>
歸禹聞宗多權謀乃表爲將軍禹軍到恂邑赤眉大衆且<lb/>
至禹以恂邑不足守欲引師進就堅城而衆人多畏賊追<lb/>
憚爲後拒禹乃書諸將名於竹簡署其前後亂著笥中令<lb/>
各探之宗獨不肯探曰死生有命宗肯辭難就逸乎禹歎<lb/>
息謂曰愚聞一卒畢力一百人不當万夫致死可以横行<lb/>
宗今擁兵數千以承天威何遽其必敗乎<lb/>
魏畧曰宣王討王陵陵靣縛迎遥謂太傳曰卿直以折簡<lb/>
召我我當不至耶而引軍來乎太傳曰以卿非肯逐折簡<lb/>
者也<lb/>
瀬郷記曰老子母碑曰老子把持仙録玉簡金字編以白<lb/>
銀紀善綴惡<lb/>
楚國先賢傳曰孫敬編楊栁簡以爲經本晨夜誦習<lb/>
<pb n="KR3k0012_SBCK_606-2a"/>
劉向別傳曰孫子書以殺青簡編以縹絲繩<lb/>
文士傳曰人有嵩山下得竹簡一版上有兩行科斗之書<lb/>
中外傳示莫能知張華以問束晢晢曰此明帝顯節陵中<lb/>
䇿文也驗校果然<lb/>
風俗通曰劉向別録殺青者直治竹作簡書之耳新竹有<lb/>
汁善折蠧凢作簡者皆於火上炙乾之陳楚間謂之汗汗<lb/>
者去其汁也<lb/>
呉越曰殺亦治也劉向爲孝成皇帝典校書籍二十餘年<lb/>
皆先書竹改易刋定可繕冩者以上素也由是言之殺青<lb/>
者竹斯爲明矣<lb/>
神仙傳曰隂長生裂黄表冩丹經一通封以文石之函著<lb/>
嵩髙山一通黄櫨簡染之書封以青玉之函著華山一通<lb/>
黄金之簡刻而書之封以白銀之函著蜀綏山<lb/>
<pb n="KR3k0012_SBCK_606-2b"/>
<pb n="KR3k0012_SBCK_606-2b"/>
自汝隂徙平陵代爲名族<lb/>
呉暦曰孫皓時呉郡民掘地得物似銀長一尺三寸刻畫<lb/>
有年月字因改年爲天䇿<lb/>
唐書曰貞觀中房玄齡議封禪儀玉䇿四枚各長一尺三<lb/>
寸廣一寸五分厚五分每䇿五簡俱以金編其一奠太祖<lb/>
一奠地祇一奠髙祖<lb/>
穆天子傳曰癸巳至於群玉之山阿平無險<hi>言邊無險阻也</hi>四徹<lb/>
中繩<hi>言皆平直</hi>先王之謂䇿府<hi>言往古帝王以爲藏書策之府</hi>
家語曰哀公問政於孔子孔子曰文武之政布於方䇿<lb/>
　　　　牘<lb/>
說文曰牘謂書板也<lb/>
釋名曰牘睦也身執之以進見所以爲恭睦也<lb/>
史記曰文帝遺單于尺一寸牘單于以尺二寸牘荅<lb/>
<pb n="KR3k0012_SBCK_606-3a"/>
又曰東方朔𥘉入長安至公車上書凡用三千奏牘公車<lb/>
令兩人共持舉其書僅　能勝之人主使從上方讀之止<lb/>
輙記其處讀之二月乃盡詔拜以爲郎<lb/>
東觀漢記曰時天下墾田多不實詔撿覆覈百姓嗟怨諸<lb/>
郡遣使帝見陳留吏牘上有書視之云潁川弘農可問河<lb/>
陽南陽不可問上得之怒時東海公年十二在幄後言曰<lb/>
吏受郡勑欲以懇田相方耳帝曰即如此何故言河<hi>陽南陽不</hi>
可問對曰河南帝城多近臣南陽帝郷多近親田宅踰制不<lb/>
可爲准帝令虎賁詰問吏吏首服遣謁者栲實具知姦狀<lb/>
夢書曰牘札爲薦舉夢得牘札欲薦舉也<lb/>
韓詩曰趙簡子太子名伯魯小子名無恤簡子自爲二牘<lb/>
親自表之書曰節用聽聦敬賢勿慢使能勿賤與二子使<lb/>
恒誦之居三年簡子坐青臺之上問二子書所在伯魯亡<lb/>
<pb n="KR3k0012_SBCK_606-3b"/>
其表令誦不能得無恤出其書於左𬒮令誦習焉乃黜伯<lb/>
魯而嘉無恤<lb/>
韓詩外傳曰趙簡子有臣周舎立於門下三日三夜簡子<lb/>
問其故對曰臣爲君諤諤之臣秉筆操牘從君之後伺君<lb/>
過而書之<lb/>
　　　　　札<lb/>
劉熈釋名曰札櫛也編之如櫛齒相比也<lb/>
晉令曰郡國諸户口黄籍籍皆用一尺二寸札巳在官役<lb/>
者載名<lb/>
漢書曰司馬長卿未死時爲一卷書曰有使來求奏之其<lb/>
遺札書言封禪事<lb/>
又曰谷永字子雲便於筆札故時人云子雲之筆札婁君<lb/>
卿之脣舌<lb/>
<pb n="KR3k0012_SBCK_606-4a"/>
後漢書曰樊崇等西攻更始百萬之衆而無稱號欲立帝<lb/>
求軍中景王後者得七十餘人唯盆子與茂及前西安侯爲<lb/>
最崇等議曰聞古天子將兵稱上將軍乃書札爲符曰上<lb/>
將軍又以兩空札置笥中<hi>札簡也笥篋也</hi>遂於鄭北設壇埸祠城<lb/>
陽景王諸三老從事皆大㑹陛下列盆子三人居中立以<lb/>
年次探札盆子最幼後探得符諸將乃皆稱臣<lb/>
續漢書曰賈逵字景伯時有神雀入宫章帝勑蘭臺給<lb/>
筆札使逵作神雀頌<lb/>
晉張華有文雅之才晉儀禮釐革制度勑有司給筆札多<lb/>
有損益<lb/>
晉陽秋曰梁國張惲字義元爲郡吏入值太守圍棊投札<lb/>
於地惲曰知府君患風取以支户太守輟棊令坐○漢武故<lb/>
事曰上崩後有一人騎馬馬異於常馬持一尺札賜將作<lb/>
<pb n="KR3k0012_SBCK_606-4b"/>
大匠丞文曰汝績克成賜汝金十斤因忽不見札變爲金<lb/>
稱之重十斤<lb/>
抱朴子曰魏武帝以左慈爲妖妄欲殺之使人収之慈故<lb/>
欲見而不去欲栲之而獄中有七慈形狀如一不知何者<lb/>
爲真以白武帝帝使人盡將殺之湏臾七慈盡化爲札而<lb/>
一慈徑出走赴群羊詩云有客從南來貽我一書札上叙<lb/>
長相思下言乆離別<lb/>
　　　　　牒<lb/>
說文曰牒札也<lb/>
文心雕龍曰牒者葉也如葉在枝也短簡爲牒議事未定<lb/>
故短牒諮謀牒之尤宻謂之籖<lb/>
左傳昭六年曰趙簡子令諸侯大夫輸王粟宋樂大心曰我<lb/>
不輸粟我於王爲客<hi>二王後爲賓客</hi>晉士伯曰自踐土以來宋何<lb/>
<pb n="KR3k0012_SBCK_606-5a"/>
役不㑹而何盟不同王室子焉避之右師不敢對受牒而<lb/>
退<hi>右師樂大心也</hi>
漢書曰路温舒字長君鉅鹿東野人父爲里監門使温舒<lb/>
牧羊取澤中蒲截爲牒編用冩書<lb/>
　　　　　板<lb/>
釋名曰板昄昄平廣也<hi>昄半旱切</hi>
春秋演孔圖曰孔子曰丘作春秋天授演孔圖中有大玉<lb/>
刻一版曰珽璣一低一昻是七期驗敗毀滅之徴也<lb/>
蜀志曰譙周勸劉禪降後元熈二年夏巴郡文立從洛還<lb/>
過見周周語次因書板示立曰典午忽兮月酉没兮典午<lb/>
者謂司馬也月酉八月也至八月而司馬昭果崩<lb/>
王隱晉書曰惠帝時謡曰二月盡三月𥘉桑生裴雷柳葉<lb/>
舒荆筆楊板行詔書宮中大司馬作幾驢而楊駿荆王反<lb/>
<pb n="KR3k0012_SBCK_606-5b"/>
幽明録曰王文度鎮廣陵忽見二騶持鵠頭板來召之王<lb/>
大驚問騶我作何官云尊作平北將軍徐兖二州刺史王<lb/>
曰吾巳作此官何故復召耶鬼云此人間耳且令所作是<lb/>
天上官也王大懼亦㝷見迎官玄衣人及鵲衣小吏甚多<lb/>
王㝷疾薨<lb/>
桂陽先賢畫讃曰胡滕部南陽從事遇大駕南廵求索揔<lb/>
猥滕表曰天子無外乗輿所幸便爲京師臣請荆州刺史<lb/>
比司隷臣比都官從事帝竒其才悉許大將軍西曹椽亡<lb/>
馬召滕因作都官鵠頭板召百官敬服<lb/>
相板經曰板有芒角形勢上狹下廣右薄左厚光采流澤<lb/>
文色調逹木理通直皆爲吉反是㓙板細理輕蹙其人性<lb/>
簡逹周正其人寛博板有横節爲病在靣内䘮在背外䘮<lb/>
板有蝎穿及節對過其人凶板中字皆令筆迹調利有形<lb/>
<pb n="KR3k0012_SBCK_606-6a"/>
勢字欲當右行空中不用對對則多牽制又上官多憎之<lb/>
官字欲令故官字小新官字大有波勢墨色分明板形平通<lb/>
無絶傷刀迹是元吉官字無形勢點染不分明皆免官或<lb/>
不到官官字小它字墨散入材理中必入獄死板色欲類<lb/>
其姓角家板色青爲吉亦不冝子白不利官屬墨不利父<lb/>
母黄不利妻財凢齎板來者其人姓名善爲喜祥不善則<lb/>
否也相板時要以手持板之若手近板後則板前低而落<lb/>
此則左遷板有病累皆可治改治之用庚申寅曰庚更也<lb/>
申伸也寅引也言更引吉祥也<lb/>
　　　　　刺<lb/>
釋名曰畫姓字於奏上曰畫刺作再拜起居字皆逹其體<lb/>
使書盡邊徐引筆書之如畫者也下官刺長書中央一行<lb/>
而下也又有爵里刺書其官爵及郡縣郷里也<lb/>
<pb n="KR3k0012_SBCK_606-6b"/>
典畧曰王符字節信安定人感激著書名曰潜夫論故渡<lb/>
遼將軍皇甫規去官歸安定或有人前以貨買鴈門太守<lb/>
者亦去官歸畫刺規規卧不迎使人呼入旣坐問啖鴈美<lb/>
乎又以其刺刮髀有湏聞王節信在外規乃驚起衣不及<lb/>
帶倒履而出援其手而還與同席坐大設賔日暮別去人<lb/>
或歎曰何有二千石之賤不如諸生之貴乃如此耶<lb/>
魏名臣奏曰黄門侍郎荀俁奏曰今吏𥘉除有二通爵里<lb/>
刺條䟽行狀<lb/>
夏侯榮傳曰榮字㓜權淵第五子㓜聦明經目輙識文帝<lb/>
聞而請焉賔客百餘人一奏刺悉書其郷邑姓名丗所謂<lb/>
爵里刺示之一過而使之遍談不謬一人帝竒之<lb/>
長沙耆舊傳曰夏侯叔仁氏族單微丁母憂居䘮過禮同<lb/>
郡徐元休弱冠知名聞而弔焉旬日之中積刺盈案<lb/>
<pb n="KR3k0012_SBCK_606-7a"/>
呉録曰孟宗爲豫章太守謂倉掾曰君昔負太守一刺寕<lb/>
識之否掾曰不識宗曰吾昔家貧親老爲官賃運以刺詣<lb/>
君感見發遣何乃乆屈耶<lb/>
雜事曰髙彪字義方呉郡人志尚甚髙遊太學博覽經史<lb/>
善屬文嘗詣大儒馬融辭不見彪覆刺其書曰伏聞髙問<lb/>
爲日乆矣兾一見龍光叙腹心之願以啓其蔽不圗辭之<lb/>
以疾昔周公父文王兄武王九命作相以尹華夏猶握沐<lb/>
吐食以接白屋之士天下歸德歷載邈矣今君不能相見<lb/>
冝哉融省大愧遣人辭謝追請徑去不肯還<lb/>
郭林宗別傳曰林宗名益顯士争歸之載刺常盈車<lb/>
祢衡別傳曰衡𥘉遊許下乃懷一刺旣到而無所之適至<lb/>
於刺字漫滅<lb/>
幽明録曰一士人姓王坐齋中有一人通刺詣之題刺云<lb/>
<pb n="KR3k0012_SBCK_606-7b"/>
舒甄仲旣去疑非人㝷刺曰是予舎西士瓦中人令掘果<lb/>
於瓦器中得一銅人長尺餘<lb/>
　　　　　函<lb/>
呉志曰張温字惠恕使蜀謂先主曰謹奉所賫函書封<lb/>
晉安帝紀曰朱齡石伐蜀太尉與齡石書署函曰至白帝<lb/>
乃發書曰衆悉從外水取成都臧燾於中水出廣漢使嬴<lb/>
弱乗髙艦十餘由内水向黄虎<lb/>
傳子曰太祖徴劉曄授以腹心之任毎有疑事輙以函令<lb/>
問曄乃一夜數十至<lb/>
　　　　　袠<lb/>
說文曰秩書衣也<lb/>
晉中經簿曰盛書有縑袠靑縑袠布袠絹袠<lb/>
後漢書曰楊春卿臨命戒子統曰吾綈袠中<hi>說文曰綈厚繒也綈音提</hi>
<pb n="KR3k0012_SBCK_606-8a"/>
有先祖所傳祕記爲漢家用尓其修之統感父遺言服闋<lb/>
辭家從捷爲周脩學習先法又就同郡鄭伯山受河洛書<lb/>
及天文推歩之術<lb/>
益部耆舊傳曰廣漢王棠妻文拯其前妻子博學好冩書<lb/>
拯嘗爲手自作袠常過其意<lb/>
宋謝靈運書祑銘曰懷幽卷頥戢妙抱宻用舎以道舒卷<lb/>
不失亮唯勤翫無或暇逸<lb/>
梁昭明太子詠書帙詩曰擢影免園池抽莖淇水側幸雜<lb/>
緗囊用聊因班女織<lb/>
　　　　槧<lb/>
說文曰槧牘牒也<lb/>
釋名曰槧板長三尺者也槧漸也言漸漸然長也<lb/>
論衡曰断木爲槧<lb/>
<pb n="KR3k0012_SBCK_606-8b"/>
楊雄荅劉歆書曰以鈆擿松槧二十七年矣<lb/>
西京雜記曰楊子雲好事嘗懷鈆提槧從諸計吏訪殊方<lb/>
絶俗四方之語<lb/>
　　　　㨭<lb/>
後漢杜篤書㨭賦曰惟書㨭之麗容象君子之淑德載方<lb/>
矩而履規加文藻之修飾能屈伸以和禮惟髙下而消息<lb/>
雖轉旋而屈橈時傾邪而返側抱六蓺而卷舒敷五經之<lb/>
典式<lb/>
　　　　封泥書<lb/>
春秋說曰龍圖赤玉匣封泥如黄珠<lb/>
又曰黄龍五采負圗黄玉匣黄金繩縷黄芝泥<lb/>
王子年拾遺曰元封元年浮折國貢蘭金之泥此金湯淵<lb/>
盛夏之時水常沸湧有若湯火飛鳥不能過國人行者見<lb/>
<pb n="KR3k0012_SBCK_606-9a"/>
水邊有人治此金爲器混混若泥如紫磨之色百錬其色<lb/>
變白如銀名曰銀燭嘗以此泥封諸函匣令諸宮門鬼魅<lb/>
不敢干當漢丗上將出征多以泥爲印封衛青張騫蘇武<lb/>
傳介子之使皆受金泥之壐封也<lb/>
續漢書曰光武封禪乃求元封封禪事奏用玉牒玉撿以<lb/>
水銀和金爲泥<lb/>
東觀漢記曰鄧訓嘗將黎陽營兵屯狐奴後迁護烏桓校<lb/>
尉黎陽故吏最貧羸者舉國志訓嘗所服藥北州少乏又<lb/>
知訓好青泥封書從黎陽歩推鹿車於洛陽市藥還趙國<lb/>
昜陽并載青泥一襆至上谷遺訓其得人心如是<lb/>
西京雜記曰漢以武都紫泥爲壐室加綈其上<lb/>
　　　　　水滴器<lb/>
西京雜記云晉靈公冡甚瑰壯器物皆杇不可別唯玉蟾<lb/>
<pb n="KR3k0012_SBCK_606-9b"/>
蜍一枚大如拳腹空容五合如新玉取以成水滴硯<lb/>
傳玄水龜銘曰鑄兹靈龜躰象自然含源未岀有似清泉<lb/>
潤彼玄墨染此弱翰申情冩意經緯群言<lb/>
太平御覽卷第六百六<lb/>
<pb n="KR3k0012_SBCK_606-10a"/>
<pb n="KR3k0012_SBCK_606-11a"/>
</p>
<p>
</p>
  </div>
</body>
</text>
</TEI>
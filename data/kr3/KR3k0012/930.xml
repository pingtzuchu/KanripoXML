<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_930-1a"/>
太平御覽卷第九百三十<lb/>
　鱗介部二<lb/>
　　龍下　蚊　螭<lb/>
　　　　龍下<lb/>
孫氏瑞應圖曰黃龍者神之精四龍之長也王者不漉池<lb/>
而漁德逹深淵則應氣而游池沼<lb/>
酈善長水經注曰浮圖澄別傳曰石虎時自正月不雨至<lb/>
六月澄詣滏口祠稽首曝露即日二白龍降於祠下於是<lb/>
雨遍千里〇又曰石勒時天旱沙門佛圖澄於石井崗掘<lb/>
得死龍長尺餘漬之以水良乆乃蘇呪而祭之龍騰空而<lb/>
上天即雨降因名龍崗<lb/>
又曰交州丹淵有神龍毎旱村人以<graphic n="KR1938" url="https://raw.githubusercontent.com/kanripo/KR-Gaiji/master/images/KR1938.png" mimeType="image/png"/>草置淵上流魚則<lb/>
多死龍怒當時大雨<lb/>
<pb n="KR3k0012_SBCK_930-1b"/>
豫章記曰呉猛坐郭璞事𬒳収寄載徃南令舩勾開戸船<lb/>
主聞船下有聲如在樹杪試窺之有二龍負舩一宿至宫<lb/>
亭湖還豫章〇三秦記曰河津一名龍門臣靈跡猶存去<lb/>
長安九百里水懸船而行旁有山水陸不通龜魚之屬莫<lb/>
能上江海大魚集門下數千不得上下即爲龍故云曝鰓<lb/>
龍門垂耳轅下<lb/>
又曰龍首山長六十里頭入於渭尾逹樊川頭髙二十丈<lb/>
尾漸下髙五六尺土赤不毛云昔有黒龍從山南出飲渭<lb/>
其行道因成土山故因名也<lb/>
西河記曰張駿立謙光殿成後池中水有五龍晝日見移<lb/>
時乃滅水通變緑色駿即爲銅龍以猒之駿卒不勝此殿<lb/>
廣雅曰有鱗曰蚊龍有翼曰應龍有角曰虬龍無角曰螭<lb/>
龍○方言曰龍未昇天曰蟠龍<lb/>
<pb n="KR3k0012_SBCK_930-2a"/>
齊諧記曰蛟龍畏練樹葉五色絲<lb/>
漢武帝内傳曰王母乗紫雲之輦又駕九色之班龍<lb/>
葛洪神仙傳曰費長房與壷公俱去後壷公謝而遣之長<lb/>
房憂不能到家公與所用竹杖騎之忽然如睡巳到家以<lb/>
所騎竹投葛陂中顧之乃青龍也<lb/>
管輅别傳曰龍者陽精以潜于隂幽靈上通和氣感神二<lb/>
物相扶故能興<lb/>
楚國先賢傳宋玉對楚王曰神龍朝發崑崙之墟暮宿於<lb/>
孟諸超騰雲漢之表婉轉四瀆之裏夫尺澤之鯢豈能料<lb/>
江海之大哉○王子年拾遺録曰方文山一名蠻雉山東<lb/>
有龍塲方千里有龍皮骨如山阜膚血如流水燕昭王時<lb/>
以龍膏爲燈光清澄若水光𦦨五色人以爲瑞<lb/>
沈懷逺南越志曰蟠龍身長四丈青黒色赤帶如錦文常<lb/>
<pb n="KR3k0012_SBCK_930-2b"/>
隨水而下入于海有毒傷人即死<lb/>
人物志曰龍神不處罔罟之水鳯凰不翔罻羅之郷<lb/>
博物志曰昔禹平天下㑹羣臣於㑹稽之野防風氏後至<lb/>
殺之夏德之盛二龍降之禹使范成光御之以行域外旣<lb/>
周而還至南海經防風防風之神見禹使怒而使射之有<lb/>
迅雷風雨二龍昇去二臣恐以刃自貫其心而死禹哀之<lb/>
乃拔其刃療以不死之草而皆活是爲穿匈民<lb/>
又曰龍肉以醢漬之則文章生<lb/>
異苑曰陶偘嘗捕魚得一織梭還挂於壁有頃雷雨梭變<lb/>
成赤龍從屋騰躍而去<lb/>
任昉述異記曰漢和帝元年大雨有一青龍墯於宫中帝<lb/>
命烹之賜羣臣龍羮各一柸故李尤七命曰味兼龍羮<lb/>
楊衒之洛陽伽藍記曰西方烏塲國西有池龍王居之池<lb/>
<pb n="KR3k0012_SBCK_930-3a"/>
邊有一寺五十餘僧龍王毎作神變國王祈請以金玉珎<lb/>
寳投之池中在後涌出令僧取之北寺衣食恃龍而濟丗<lb/>
人名曰龍王寺<lb/>
又曰西方不可依山甚寒冬夏積雪山中有池毒龍居之<lb/>
昔五百啇人止宿池側值龍忿怒汎殺啇人槃陁王聞之<lb/>
捨位與子向烏塲國學婆羅門呪四年之中善得其術還<lb/>
復王位就池呪龍龍變爲人悔過向王王乃捨之<lb/>
楚辭曰神龍失水而陸居爲螻蟻之所裁<lb/>
　　　　蛟<lb/>
禮記月令曰季秋伐蛟取鼉<lb/>
史記曰劉媪嘗息大澤之陂夢與神遇是時雷電冥晦太<lb/>
公徃視則見蛟龍於其上巳而有身遂産髙祖<lb/>
漢書曰武帝元封五年帝自潯陽浮江親射蛟江中獲之<lb/>
<pb n="KR3k0012_SBCK_930-3b"/>
晉書曰周處字子隱義興陽羡人也父魴呉鄱陽太守處<lb/>
少孤未弱冠膂力絶人好馳騁田獵不脩細行縱情肆慾<lb/>
州里患之處自知爲人所惡乃慨然有改勵之志謂父老<lb/>
曰今時和歳豐何苦而不樂耶父老歎曰三害未除何樂<lb/>
之有處曰何謂也荅曰南山白額猛獸長橋下蛟并子爲<lb/>
三矣處曰若此爲患吾能除之父老曰子若除之則一郡<lb/>
之大慶非徒去害而巳處乃入山射殺猛獸因投水搏蛟<lb/>
蚊或浮或沉行數十里而處與之俱經三日三夜人謂之<lb/>
死皆相慶賀處果殺蛟而反<lb/>
家語曰竭澤而漁則蛟不處其淵<lb/>
山海經曰蛟似虵而四脚小頭細頸有白嬰大者十數圍<lb/>
卵生子如一二斛甕能吞人〇又曰禱過山有虎蛟魚身<lb/>
蛟尾音如鴛鴦○淮南子曰蛟龍寢於泉而卵剖陵<lb/>
<pb n="KR3k0012_SBCK_930-4a"/>
又曰一淵不兩蛟<hi>蛟魚之長其皮有珠今丗以爲刀劒之口是也一說魚二千斤鮫也</hi>一捿<lb/>
不兩雄一則定兩則爭<hi>以喻日月不得並明一國不可兩君也</hi>
又曰流源千里深淵百仞非爲蛟龍也<lb/>
又曰山致其髙而雲雨起焉水致其深而蛟龍生焉君子<lb/>
致其道而福禄歸焉<lb/>
又曰君子之居民上若以腐索御奔馬<hi>雍容恐失民意</hi>若展足薄<lb/>
冰蛟在其下<hi>蛟龍屬皮有珠能害人故曰蛟在其下</hi>
孫卿子曰積水成川蛟龍生焉<lb/>
吕氏春秋曰前有佽飛者得寳劒於干將遂還及渉江至<lb/>
於中流有兩蛟夾繞其舩佽飛仗寳劒曰此中腐骨朽肉<lb/>
也赴江刺蛟殺之荆王聞之仕以執珪<lb/>
馬明生別傳曰明生捕賊爲賊所傷道間見神女以肘後<lb/>
管中一丸藥與服即愈隨女入岱宗山石室金床玉几安<lb/>
<pb n="KR3k0012_SBCK_930-4b"/>
期生從六七仙人見神女稱下官請陽九百六之數神女<lb/>
曰自頃四海水減溟湖成山連城之鯨萬丈之蛟不逹斯<lb/>
運之度唯叩天索水辭訟紛紜有於上府三反煩於省察<lb/>
司隂亦疲於謹案矣<lb/>
西京雜記曰瓠子河決有蛟龍從九子自決中逆上人河<lb/>
濆沬流波凢數十里<lb/>
又曰董仲舒夢蛟龍入懷乃作春秋繁露○裴淵廣州記<lb/>
曰新寧郡東溪甚饒蛟及時害人曽於魚梁上得之其長<lb/>
丈餘形廣如楯脩頸小頭匈前赭背上青班脇邊若錦<lb/>
㝷陽記曰城東門通大橋常有蛟爲百姓害董奉䟽一符<lb/>
與水中少時見一蛟死浮出〇博物志曰澹臺子羽賫千金<lb/>
之璧渡河河伯欲之陽候波起兩蛟夾舩子羽左操璧右<lb/>
操劒擊蛟皆死旣濟三投璧於河河伯三躍而歸之子羽<lb/>
<pb n="KR3k0012_SBCK_930-5a"/>
毀璧而去<lb/>
又曰荆佽飛渡江兩蛟夾其舩佽飛下劒盡斷其頭而風<lb/>
波静<lb/>
又曰東海上有勇士菑丘訢者過神淵強使飲馬馬沉訢<lb/>
朝服拔劒入水三日三夜殺二蛟一龍而出雷電隨而擊<lb/>
之七日七夜眇其左目<hi>韓詩外傳同</hi>
又曰燕太子丹質於秦見遣而爲機橋於渭將殺之蛟龍<lb/>
夾舉機不得發<lb/>
又曰人食鷰肉者不可入水爲蛟龍所吞<lb/>
王子年拾遺録曰漢昭帝常遊渭水使羣臣漁釣爲樂時<lb/>
有大夫任緒釣得白蛟長三丈若大虵無鱗甲頭有一角<lb/>
長二尺軟如肉焉牙如脣外帝曰此魚䱉之類非珎祥也<lb/>
乃命太官爲鮓骨青肉紫味甚美帝後思之使<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>者復覔<lb/>
<pb n="KR3k0012_SBCK_930-5b"/>
終不得也<lb/>
郭子横洞冥記曰文犀國去長安萬里在日南之南人長<lb/>
七尺𬒳髮至踵乗犀象以爲車舩乗象入海底取寳宿蛟<lb/>
人之舎夕得淚珠則蛟人所泣淚而成珠也亦曰泣珠<lb/>
續齊諧記曰屈原五月五日投汨羅而死楚人哀之毎至<lb/>
此日以竹筒貯粉米祭之漢武建中長沙區回白日怱見<lb/>
一士人自稱三閭大夫謂曰聞君常見祭甚善但常年所<lb/>
遺爲蛟龍所竊若今有惠可以練葉塞其上五色絲縛之<lb/>
此二物是蛟龍所憚<lb/>
說文曰蛟龍屬也魚滿三千六百歳蛟爲之長率魚而<hi>飛去</hi>
㓜童傳曰魏太祖年十歳浴於譙水蛟來逼自奮水擊蛟<lb/>
乃退畢浴而還<lb/>
王韶之始興記曰雲水源有湯泉下流多蛟害厲濟者遇<lb/>
<pb n="KR3k0012_SBCK_930-6a"/>
之必笑而没<lb/>
盛弘之荆州記曰襄城北汚水極深有蛟爲害太守鄧遐<lb/>
勇果時人方樊噲抜劒入水蛟遶其足遐自揮劒截蛟數<lb/>
叚流血丹水自此無害<lb/>
劉敬叔異苑曰承陽人李増行經大溪見兩蛟在川引弓<lb/>
射之中一即死増歸因復出市有一女子素服衘涕捉所<lb/>
射箭増怪之問焉荅曰何用問爲若是君箭便以相還授<lb/>
矢而滅増惡而驟返未逹家暴死於路<lb/>
劉義慶幽明録曰晉安帝隆安𥘉曲阿民謝盛乗舩入湖<lb/>
採菱見一蛟來向舩舩廻避蛟又從其後盛便以义殺之<lb/>
懼而還家經年無患至元興中普天亢旱盛與同旅數人<lb/>
歩至湖中見先义在地拾取之云是我义人問其故具以<lb/>
實對行數歩乃得心痛還家一宿便死<lb/>
<pb n="KR3k0012_SBCK_930-6b"/>
續捜神記曰長沙有人忘其姓名家住邊江有女子渚次<lb/>
澣紗覺身中有異復不以爲患遂妊身生三物皆如鮧<hi>夷提</hi>
<hi>二音</hi>魚甚憐異之乃着藻槃水中養之經三月此物遂大乃<lb/>
是蛟子字大者爲當洪次者名破祖小者名揉岸天暴雨<lb/>
水三蛟一時俱出遂失所在後天欲雨此物輙來女亦知<lb/>
當來便岀望之蛟子亦出頭望母良乆方復去經年後女<lb/>
亡三蛟子至其墓所哭之經日乃去聞其哭聲狀如狗號<lb/>
又曰安城平都縣尹氏居在郡東十里日黄屯尹佃舎在<lb/>
焉元嘉二十三年六月中尹兒年十三守舎見一人可年<lb/>
二十許騎白馬張繖及從者四人衣並黄色從東方而來<lb/>
於門呼尹兒來暫寄息因入舎中庭下坐牀一人捉繖覆<lb/>
之尹兒看其衣悉無縫馬五色班似鱗甲而毛有頃雨氣<lb/>
至此人上馬去顧遇尹兒曰明日當更來尹兒觀其去西<lb/>
<pb n="KR3k0012_SBCK_930-7a"/>
行躡虚而漸升湏臾雲四合白晝爲之晦暝明日大水暴<lb/>
岀山谷沸涌丘壑淼漫將掩尹舎怱見大蛟長三丈餘盤<lb/>
屈庇其舎頭焉<lb/>
任昉述異記曰夏桀之末宮中有女子化爲龍不可近俄<lb/>
而復爲婦人甚麗而食人桀命爲蛟妾吿桀吉凶之事<lb/>
唐明皇雜録曰開元中有黃門奉使自交廣而至方拜舞<lb/>
於殿下時國毉紀周顧之謂上曰此人腹中有蛟龍明日<lb/>
當産一子則不可活也上驚問黃門曰有疾否曰臣馳馬<lb/>
大庾嶺時當大熱旣困且渴因於路傍飲野水遂腹中堅<lb/>
痞如石周即以消石雄黃煑而飲之立吐一物不數寸其<lb/>
大如指細視之鱗甲具備<lb/>
楚辭曰麋何食兮庭中蛟何爲兮木上<lb/>
　　　　螭<lb/>
<pb n="KR3k0012_SBCK_930-7b"/>
淮南子曰乗雲車<hi>雲雷之車</hi>服應龍<hi>服轅中也應/龍有翼之龍</hi>叅青蟉<hi>青虬青龍</hi>
屬絶瑞蓆蘿圖<hi>蘿圖車上蓆也</hi>雲黃路<hi>雲黃所/乗路車</hi>前白螭<hi>白螭先導</hi>後賁虵<lb/>
吕氏春秋曰季孫氏刦公家<hi>奪公家政事而自專</hi>孔子欲論術則見<lb/>
外<hi>孔子欲以進而見逺外</hi>於是受飬而便說<hi>孔子欲受其飬而季子便說</hi>魯國以<lb/>
訾孔子<hi>訾毀</hi>孔子曰龍食乎清而游乎清螭食乎濁而游乎<lb/>
濁魚食乎濁而游乎濁今丘上不及龍下不若魚丘螭耶<lb/>
夫欲立功者豈得中繩哉救溺者濡追逃者趨<lb/>
王子年拾遺録曰崑崙山第三層有螭潭百里多龍螭皆<lb/>
白色千歳一蛻其五藏此潭左側有五色后石云是白螭<lb/>
之膓化爲石<lb/>
楚辭曰乗水車兮荷蓋駕兩龍兮驂螭又曰駕青虬兮驂<lb/>
白螭吾與重華遊兮瑶之圎<lb/>
宋玉髙堂賦曰乗玉于兮駟蒼螭　︻九百三十卷<lb/>
</p>
<p>
</p>
  </div>
</body>
</text>
</TEI>
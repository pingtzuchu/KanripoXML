<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_044-1a"/>
太平御覽卷第四十四<lb/>
　地部九<lb/>
　　　　　　　　關中蜀漢諸山<lb/>
　　　呉山　驪山　龍首山　九嵕山<lb/>
　　嶻嶭山　鷄頭山　牛首山　藍田山<lb/>
　　笄頭山　賀蘭山　太白山　五將山<lb/>
　　　仇池山　青城山　卭崍山　岷山<lb/>
　　　石鏡山　綏山　覆舡山　牛頭山<lb/>
　　董政山　彭亡山　鼎鼻山　靈臺山<lb/>
　　黃厥山　靈山　猿門山　金山<lb/>
　　　五婦山　玉女山　祁山　閬山<lb/>
　　　盤龍山　銅梁山　髙梁山　青石山<lb/>
　　　雲南山　禺同山　弔鳥山<lb/>
<pb n="KR3k0012_SBCK_044-1b"/>
　　　　　呉山<lb/>
周禮雍州其山鎭曰呉嶽孫炎曰雍州鎭有呉嶽山也郭<lb/>
璞曰呉嶽别名開山<lb/>
漢書地理志云呉山在汧縣西國語謂之西呉秦都咸陽<lb/>
以爲西岳〇酈元水經注云流水水發南山西側俗以此山<lb/>
爲吴山其山三峯望之恒有落勢山下有石穴廣四尺髙<lb/>
七赤水溢石穴懸波傾注涌瀾奔盪發源成川北流注于<lb/>
汧是也<lb/>
　　　　　驪山<lb/>
三輔故事曰始皇葬驪山起陵髙五十丈下錮三泉周廻<lb/>
七百歩以明珠爲日月魚膏爲脂燭金銀爲鳬鴈金蠶三<lb/>
十箱四門施徼奢侈太過六年之間爲項籍所發放羊兒<lb/>
墮羊塚中燃火求羊燒其槨藏<lb/>
<pb n="KR3k0012_SBCK_044-2a"/>
述征記曰長安東則驪山西則白鹿原北望雲陽悉見山阜<lb/>
之形而恒若在雲霧之中孟康曰昔周幽王恱褒姒姒不<lb/>
笑王乃擊鼔舉烽以徴諸侯至而無冦褒姒乃笑王甚恱<lb/>
之及犬戎至王舉烽以徴諸侯不至王遂敗身死于驪山<lb/>
之北<lb/>
　　　　　龍首山<lb/>
辛氏三秦記云龍首山長六十里頭入渭水尾連樊川頭<lb/>
髙二十丈尾漸下髙五六丈土赤不毛昔有黒龍從山出<lb/>
飲水其行道成土山今長安城即䟽山爲臺殿基址不假<lb/>
築其含元殿即龍首山之東麓髙敞爲京城之最階髙於<lb/>
平地三十餘尺南去丹鳯門四百餘歩中無間隔左右寛<lb/>
平東西廣百歩兩都賦云漢之西都寔曰長安左據凾谷<lb/>
二崤之岨右界褒斜龍首之險表以太華終南之山帶以<lb/>
<pb n="KR3k0012_SBCK_044-2b"/>
洪河涇渭之川即此山之形勢也<lb/>
　　　　　九嵕山<lb/>
四夷郡國縣道記曰九嵕山東連仲山西當涇水出焉九<lb/>
嵕髙六百五十丈周十五里在咸陽<lb/>
　　　　　嶻嶭山<lb/>
四夷郡國縣道記曰嶻嶭山在雲陽縣東北十里一名慈峨<lb/>
山俗嵯峨山頂有雲起即雨里人以爲候昔黃帝鑄鼎於<lb/>
此山<lb/>
　　　　　鷄頭山<lb/>
崔鴻十六國春秋云石生不能守長安欲西上隴士卒散<lb/>
盡遂入鷄頭山爲追兵所害山在鄠縣東<lb/>
　　　　　牛首山<lb/>
山海經曰牛首山澇水出焉而注于潏水是多飛魚狀似<lb/>
<pb n="KR3k0012_SBCK_044-3a"/>
魽可療痔疾<lb/>
又云牛首山有鬼草赤莖葉如葵莠如禾服之使人不憂<lb/>
　　　　　藍田山<lb/>
後魏風土記云藍田山巓方二里仙聖遊集之所劉雄鳴<lb/>
學道於山下有祠甚嚴亦灞水之源此西又有尊盧氏陵<lb/>
次北又有媧氏谷則知此地是三皇舊居於是<lb/>
　　　　　笄頭山<lb/>
史記云黃帝西至于崆峒笄頭山<lb/>
圖經云笄頭山在涇陽西禹貢涇水所岀<lb/>
淮南子云薄落山一名笄頭山<lb/>
注水經云大隴之山異名耳莊子謂廣成子學道於崆峒<lb/>
之山亦黃帝問道於廣成子盖在此山按今肅州又有崆<lb/>
峒山未詳孰是今此見有栢堂在山頂上不知何代所置<lb/>
<pb n="KR3k0012_SBCK_044-3b"/>
也後漢隗囂使王孟塞雞頭道謂此山也<lb/>
　　　　　賀蘭山<lb/>
涇陽圖經曰賀蘭山在縣西九十三里山上多有白草遥<lb/>
望青白如駮比人呼駮馬爲賀蘭鮮卑等類多依山谷爲<lb/>
氏族今賀蘭姓者皆因此山名<lb/>
　　　　　太白山<lb/>
辛氏三秦記曰太白山南有陳倉山山有石與山雞不别<lb/>
趙髙燒山雞飛去晨鳴山頭聲聞三十里或謂是玉雞<lb/>
録異傳云秦文公時雍南山有大梓樹文公伐之輙有大<lb/>
風雨樹生合不斷有一人病夜往山中聞有鬼語樹神秦<lb/>
若使人𬒳髪以朱絲繞伐樹汝得不憂否文公如其言伐<lb/>
樹樹斷中有一青牛岀走入澧水中復岀使騎擊之不勝<lb/>
騎墮地復上髪解牛乃畏之入水不出故置髦頭騎也<lb/>
<pb n="KR3k0012_SBCK_044-4a"/>
　　　　　五將山<lb/>
崔鴻十六國春秋云符堅爲慕容冲所逼長安城中有書曰<lb/>
帝出五將乆長得免是又謠曰堅入五將長得堅大信之率<lb/>
騎數百出五將宣告州郡期以孟冬救長安堅至五將山<lb/>
姚萇遣將軍呉忠圍堅衆奔散忠執堅以歸新平即此山<lb/>
也<lb/>
　　　　　仇池山<lb/>
辛氏三秦記云仇池山上有百頃地平如砥其南北有山<lb/>
路東西絶壁百仞上有數萬家一人守道萬夫莫向山勢<lb/>
自然有樓櫓却敵之狀東西二門盤道可七里上有岡阜<lb/>
泉源史記謂秦得百二之固也西晉末爲氐陽茂捜所據<lb/>
於山上立宫室囷倉皆爲板屋乃氐之所理於此今謂之<lb/>
洛谷道是也<lb/>
<pb n="KR3k0012_SBCK_044-4b"/>
秦州記曰仇池山本名仇維山形似覆壷上廣百頃下周<lb/>
數十里髙二十餘里壁立千仞自然樓櫓却敵分置均調<lb/>
竦起數丈有如人力也<lb/>
　　　　　青城山<lb/>
福地記曰青城山髙三千六百丈周匝五千里有甘露芝<lb/>
草天池醴泉<lb/>
玉匱經云黃帝封爲五岳丈人乃岳瀆之上司眞仙之崇<lb/>
秩一月之内群岳再朝六時灑泉以代晷漏一名赤城一<lb/>
名青城都一名天谷山亦爲第五大洞寳仙九室之天對<lb/>
郡之西北在岷山之南群峯掩映㸦相連接靈仙所宅祥<lb/>
異則多〇益州記云崗蠻㠋連嶺千里上有仙都<lb/>
地理志云西徹之外江水所出天彭青城連峯不絶〇李膺<lb/>
記云入山七里至赤石城有羊馬臺三師壇上五里至瀑<lb/>
<pb n="KR3k0012_SBCK_044-5a"/>
布水澗二百歩有二石梯有一石笋髙三丈過二石門絶<lb/>
崖數百丈下起常道觀髙峯下有氷六時灑落東北有二<lb/>
石室名龍宫可容百餘人從龍宫過石室至石梯名龍橋<lb/>
又有一石梯洞穴深淺莫知所極西北有石室宛然見存又<lb/>
有黃帝壇石法天地上圎下方闊一丈二尺有十二角觀<lb/>
東有石日月各闊五尺厚一尺二寸相對柱上烏兎煇鑠<lb/>
方圎磅礴可觀<lb/>
五岳真形圗云洞天所在之處其下别有日月分精以照<lb/>
其中龍橋處二山相去百餘歩其峯危竦相對橋在峯首<lb/>
其橋中半漸漸促小可六七寸長一丈五尺兩邊懸崖俯<lb/>
臨不測山傍有誓石天師張道陵與鬼兵爲誓朱筆畫山<lb/>
青崖中絶今驗斷處石並丹色闊二十丈深六七丈望之<lb/>
赩然<lb/>
<pb n="KR3k0012_SBCK_044-5b"/>
　　　　　卭崍山<lb/>
山海經曰崍山江水岀焉<hi>今在漢嚴道縣南中江所岀有九折坂出貘似熊</hi>其陽<lb/>
多黃金其隂多麋其木多檀柘也<lb/>
華陽國志曰嚴道縣縣有卭崍山山上凝氷夏結廻曲九<lb/>
折王陽去官之所<lb/>
　　　　　岷山<lb/>
山海經曰岷山江水岀焉而東海注于大江其中多恠蛇<lb/>
有鳥焉其狀如鴞而赤身白首其名曰竊脂可以禦火<lb/>
　　　　　石鏡山<lb/>
華陽國志曰疊州合川縣石鏡山在縣西北四十五里其<lb/>
山有石瑩皎絜照之莫不備見形體故謂之石鏡山山下<lb/>
又有銅窟隋𥘉於此置監鼔鑄錢刀焉<lb/>
　　　　　綏山<lb/>
<pb n="KR3k0012_SBCK_044-6a"/>
列仙傳曰葛由者蜀之羗人周成王時刻木爲羊賣之一<lb/>
旦乗木羊入蜀蜀中王侯賔之上綏山山在安固縣東三十<lb/>
里隨之人皆得仙術<lb/>
　　　　　覆舡山<lb/>
十道録曰覆舡山堯遭洪水維舟樹下舡因覆焉<lb/>
又益州記云覆舡山中十五里有七里坂一名羊腹坂屈<lb/>
曲有壁立難昇之路<lb/>
　　　　　牛頭山<lb/>
九州記云牛頭山首日葛仙翁多遊於此今立爲寺與白<lb/>
獸山相連昔秦時有白獸爲害夷人射因刻白石於此山<lb/>
今遺像尚存<lb/>
　　　　　董政山<lb/>
十道記曰董政山隋開皇中縣令董叔封髙雅之士去官<lb/>
<pb n="KR3k0012_SBCK_044-6b"/>
之後民咸思其德因指此山爲董政山<lb/>
　　　　　彭亡山<lb/>
十道記曰彭亡山後漢將軍岑彭征公孫述於此山戰死<lb/>
故號曰彭亡山<lb/>
　　　　　鼎鼻山<lb/>
十道記曰鼎鼻山周道衰微九鼎淪一於此山之下其水<lb/>
清澄今民猶或見其鼎耳<lb/>
　　　　　靈臺山<lb/>
十道記曰靈臺山在縣北一名天柱山髙四百丈即漢張<lb/>
道陵昇眞之所<lb/>
郡國志曰靈臺山天柱崖下有一桃樹髙五尺皮是桃心<lb/>
肉似栢張道陵與王良趙昇試法於此四百餘年桃迄今<lb/>
不朽小碑記之<lb/>
<pb n="KR3k0012_SBCK_044-7a"/>
　　　　　黃厥山<lb/>
郡國志曰黃厥山有鍾乳穴十九又西岸有自然石塞其<lb/>
下流水上有一懸石似罄驚之有聲可聽<lb/>
　　　　　靈山<lb/>
郡國志曰靈山昔有神女於此擣衣因號擣衣山山南絶<lb/>
巖有方石明瑩謂之玉女擣練砧又有盤龍山以山形如<lb/>
盤龍也<lb/>
　　　　　猿門山<lb/>
益州記云猿門山在涪縣之北二十五里上多猿其山二<lb/>
峯磔堅如門故曰猿門<lb/>
　　　　　金山<lb/>
益州記曰金山在涪縣東五十歩東臨澗水光照映川<lb/>
又李膺記云金山長七八里每夏潦雨有崩處即金粟散<lb/>
<pb n="KR3k0012_SBCK_044-7b"/>
出是也<lb/>
　　　　　五婦山<lb/>
蜀記云梓橦縣有五婦山一名五婦臺秦王遺蜀王美女<lb/>
五人蜀王遣五丁迎女至梓橦五丁蹋地大呼驚五女並<lb/>
化爲石蜀王築臺登而望之因名爲五婦候臺焉<lb/>
　　　　　玉女山<lb/>
梁州記云肥城東南有玉女山山有一石穴中若房宇有<lb/>
玉女入穴不出穴前有脩竹下有石壇風微動竹拂壇如<lb/>
箒<lb/>
　　　　　祁山<lb/>
關山圖曰漢陽西南有祁山九州之名阻天下之竒峻<lb/>
蜀志云建興六年諸葛亮率師攻祁山不扳即謂此也<lb/>
又按九州志云祁山上有髙樓武陟二神祠每歳郡邑祀<lb/>
<pb n="KR3k0012_SBCK_044-8a"/>
之<lb/>
又周地圖地記云其城即漢時守將所築<lb/>
　　　　　閬山<lb/>
閬山圖經曰閬山四合於郡故曰閬中按名山志云閬山<lb/>
多仙聖遊集焉<lb/>
　　　　　盤龍山<lb/>
李膺益州記云閬中盤龍山南有一石長四十丈髙五尺<lb/>
當中有户及扇若人之掩閉古老以爲玉女房<lb/>
　　　　　銅梁山<lb/>
左太冲蜀都賦云外貟銅梁宕渠張孟注云銅梁山名也<lb/>
按其山有桃枝竹西連亘二十餘里山嶺之上平整逺望<lb/>
諸山而此獨秀也<hi>山在州南九里</hi>
　　　　　髙梁山<lb/>
<pb n="KR3k0012_SBCK_044-8b"/>
江源記云南浦郡髙梁山尾東跨江西首劒閣東西數千<lb/>
里山嶺長峻其峯崔嵬於蜀市望之若長雲垂天一日行之<lb/>
乃極其頂俯視衆山泯若平原劒閣銘可謂岩梁山積石<lb/>
峨峨即述此也<lb/>
　　　　　青石山<lb/>
益州記云昔巴蜀爭界乆而不決漢髙帝八年一朝宻霧<lb/>
石爲之裂今猶如之自上及下破處直若引繩焉於是州<lb/>
界始判山上有古神祠甚靈今名青石山<lb/>
　　　　　雲南山<lb/>
九州要記云雲南郡山山有祠處石室稱黃石公祀之必<lb/>
用𥿄一百張筆一雙墨一丸室内有啓必知吉㓙但不見<lb/>
其形<lb/>
　　　　　禺同山<lb/>
<pb n="KR3k0012_SBCK_044-9a"/>
九州要記曰禺同山有金馬碧雞之祠<lb/>
　　　　　弔鳥山<lb/>
九州要記曰弔鳥山在葉檢縣葉檢則雲南郡廢邑也山<lb/>
上有鳥千百群飛啁啾一歳必一度大集即鳯皇死也<lb/>
太平御覽卷第四十四<lb/>
<pb n="KR3k0012_SBCK_044-9b"/>
</p>
<p>
</p>
  </div>
</body>
</text>
</TEI>
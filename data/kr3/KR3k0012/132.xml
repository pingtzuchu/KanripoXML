<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_132-1a"/>
太平御覽卷第一百三十二<lb/>
　偏霸部十六<lb/>
　　梁蕭衍　蕭網<lb/>
　　　蕭繹<hi>侯景附</hi>
　　　　　蕭衍<lb/>
梁書曰髙祖武皇帝諱衍字叔逹小字練兒蘭陵中都里<lb/>
人漢相國何之後也皇考諱順之齊髙帝族弟也參預佐<lb/>
命封臨湘縣侯髙祖以宋大明八年生于秣陵同夏里三<lb/>
橋宅生而有竒異兩骻駢骨頂上隆起有文在右手曰武<lb/>
帝及長博學多誦好籌略有文武才幹時流名輩咸推許<lb/>
焉所居室常若雲氣人或遇者體輙肅然起家巴陵王南<lb/>
中郎法曹遷衛將軍王儉東閤祭酒儉一見深相器異謂<lb/>
廬江何憲曰此蕭郎三十内當作侍中出此則貴不可言竟<lb/>
<pb n="KR3k0012_SBCK_132-1b"/>
陵王子良開西邸招文學髙祖與沈約謝眺王融等並遊<lb/>
焉隆昌𥘉明帝輔政起髙祖爲寧朔將軍鎮壽春除太子<lb/>
庶子給事黄門侍郎入直殿省預蕭諶<hi>氏任切</hi>等定䇿勲封<lb/>
建陽縣男邑三百户建武二年魏遣將劉昶王肅帥衆冦<lb/>
司州髙祖爲冠軍將軍帥所領自外進戰魏軍表裏受敵<lb/>
乃弃圍退走軍罷以髙祖爲右軍晉安王司馬淮陵太守<lb/>
還爲太子中庶子領軍羽林監頃之出鎮石頭四年魏帝<lb/>
自率大衆冦雍州明帝令髙祖赴援又遣崔惠景督諸軍<lb/>
髙祖等並受節度明年三月惠景與髙祖進行鄧城魏主<lb/>
率十萬餘騎奄至惠景軍死傷略盡唯髙祖全師而歸俄<lb/>
以髙祖行雍州府事明帝崩東昏即位始安王遥光徐孝<lb/>
嗣江𣏌更直内省分日帖勑髙祖聞之謂從舅張弘䇿曰<lb/>
政出多門亂其階矣時髙祖長兄懿罷益州還仍行郢州<lb/>
<pb n="KR3k0012_SBCK_132-2a"/>
事乃使弘䇿詣郢陳計於懿曰若隙開釁起必中外土崩<lb/>
今得守外藩幸圗身計郢州控帶荆湘西注漢沔雍州士<lb/>
馬呼吸數萬虎視其間以觀天下此蓋萬全之䇿如不早<lb/>
圖之悔無及也懿聞之色變心不之許弘䇿還是歲至襄<lb/>
陽於是潜造器械多伐竹木沉於檀溪宻爲舟裝之備二<lb/>
年冬懿𬒳害信至髙祖宻召長史王茂中兵吕僧珍等謀<lb/>
之以十一月召僚佐集於㕔事謂之曰昔武王㑹盟津皆<lb/>
曰紂可伐今昬主惡稔窮虐極暴誅戮朝賢罕有遺育<lb/>
生人塗炭天命殛之卿等同心疾惡共興義舉公侯將<lb/>
相良在兹日各盡勲效我不食言是日建牙於是収集得<lb/>
甲士萬餘人馬千餘匹船三百艘<hi>音騷</hi>岀檀溪竹木裝艦東<lb/>
昏以劉山陽爲巴西太守配精兵三千使過荆州就行事蕭<lb/>
頴胄以襲襄陽頴胄伏甲斬之送首於髙祖仍以南康王尊<lb/>
<pb n="KR3k0012_SBCK_132-2b"/>
號之議來告且曰時月未到當須來年二月遽便進兵恐<lb/>
非廟筭髙祖荅曰所藉義心一時驍銳事事相接猶恐疑<lb/>
怠天時人謀有何不利處分巳定安可中息三年二月南<lb/>
康王爲相國以髙祖爲征東將軍髙祖發襄陽移檄京邑<lb/>
髙祖至竟陵命長史王茂與太守曹景宗爲前軍輕兵濟<lb/>
江逼郢城張冲出軍迎戰茂等邀擊大破之三月南康王<lb/>
即帝位於江陵改永元三年爲中興元年遥廢東昏爲涪<lb/>
陵王以髙祖爲尚書左僕射加征東將軍都督征討諸軍事<lb/>
假黄鉞五月東昏遣寧朔將軍呉子陽等救郢州六月子<lb/>
陽進據加湖去郢三十里傍山帶水築壘以自固七月髙<lb/>
祖命王茂潜師襲加湖俄而大潰子陽竄走衆盡溺于江<lb/>
王茂虜其餘而旋郢城主程茂以城降髙祖又遣軍主唐<lb/>
脩期攻隋郡並尅之司州刺史王僧景遣子入質司部悉<lb/>
<pb n="KR3k0012_SBCK_132-3a"/>
平八月天子遣黄門勞軍九月詔髙祖平定東夏並以便<lb/>
宜從事是月豫州刺史申胄弃姑熟走大軍進據之遣曹<lb/>
景宗蕭頴逹領馬歩進頓江寜東昏遣李居士率歩軍<lb/>
迎戰景宗擊走之大軍次新林命王茂進據越城曹景宗<lb/>
據皂莢橋十月東昏又遣征虜將軍王珍國等列陣於航<lb/>
南大路精手利器尚萬人閹人王倀<hi>楮羊切</hi>子持白虎幡督<lb/>
率諸軍王茂曹景宗等掎<hi>居綺切</hi>角奔之鼓噪震天地珍國<lb/>
之衆一時土崩諸軍望之皆潰茂軍追至宣陽門李居士<lb/>
以新亭壘徐元瑜以東府城降石頭白下諸軍並霄潰髙<lb/>
祖鎮石頭命衆軍圍六門東昏悉焚燒門内驅逼營府署官<lb/>
並入城有衆二十萬青州刺史桓和紿<hi>徒亥切</hi>東昏出戰因以衆<lb/>
來降髙祖令諸軍築長圍十二月衛尉張稷北徐州刺史<lb/>
王珍國斬東昏送首茂師髙祖命吕僧珍勒兵封府庫及<lb/>
<pb n="KR3k0012_SBCK_132-3b"/>
圖籍収嬖妾潘淑妃及凶黨王咺<hi>况晚切</hi>之以下四十八人屬<lb/>
吏宣德皇后令追廢涪陵王爲東昏侯依漢海昏侯故事授<lb/>
髙祖中書監都督楊徐二州諸軍事大司録尚書驃騎大<lb/>
將軍揚州刺史封建安郡公食邑萬戸給班劒四十人黄<lb/>
鉞侍中征討諸軍事並如故髙祖入屯閱武堂下令大赦<lb/>
二年天子遣慰勞京邑贈髙祖散騎常侍左光禄大夫考<lb/>
侍中丞相宣德皇后臨朝入居内殿詔進髙祖都督中外<lb/>
諸軍事劒履上殿入朝不趨讃拜不名加前後部羽葆鼔<lb/>
吹置左右長史司馬從事中郎掾屬各四人又詔進位相<lb/>
國揔百揆揚州刺史封十郡爲梁公備九錫之禮髙祖固<lb/>
辭二月進梁公爵爲王以豫州之南譙廬江永嘉等十郡<lb/>
益梁國并前爲二十郡三月命王冕十有二旒建天子旍<lb/>
旗出警入蹕景辰齊帝禪位于梁髙祖謙讓不受大史令<lb/>
<pb n="KR3k0012_SBCK_132-4a"/>
蔣道秀陳天文符䜟六十四條並明著群臣固請乃從之<lb/>
夏四月景寅髙祖即皇帝位于南郊設壇柴燎告類于天<lb/>
大赦改齊中興二年爲天監元年封齊帝爲巴陵王八月<lb/>
詔中書監王瑩等八人參定律令十一月立皇子統爲皇<lb/>
太子四年正月詔九流常選年未三十不通一經不得解<lb/>
褐若有才同甘顔勿限年次是歲大穰米斛三十五年三<lb/>
月魏宣武帝從弟翼率其諸弟來降陳伯之自壽陽率衆<lb/>
歸降八年正月輿駕親祠南郊赦天下九年三月幸國子<lb/>
學親臨講肆詔皇太子及王侯之子年在從師者可令入<lb/>
學十年親祠南郊大赦三月鄧䏳<hi>旨熱切</hi>以昫山引魏軍遣<lb/>
振逺將軍馬仙琕<hi>按梁書㓜名仙婢及長以婢名不興遂去女從琕𥙷鼎切字書又音駢</hi>討<lb/>
之十月馬仙琕大破魏軍斬馘<hi>古獲切</hi>十餘萬復尅昫山城<lb/>
十八年親祠南郊普通元年正月改元大赦五年六月龍<lb/>
<pb n="KR3k0012_SBCK_132-4b"/>
闘于曲阿王陂因西行至建陵城所經處樹木倒折七年<lb/>
赦死罪已下太通元年三月幸同泰寺捨身甲戌還宫赦<lb/>
天下改元二年十月以魏北海王元顥爲魏主遣東宫直<lb/>
閤將軍陳慶之衛送還北魏䂊州刺史鄧獻以地内屬中<lb/>
大通元年九月幸同泰寺捨身公卿巳下以錢一億萬奉贖<lb/>
十月輿駕還宫大赦改元三年十月幸同泰寺昇法座爲<lb/>
四部衆說大般若涅槃經義六年春親耕籍田四月熒惑<lb/>
在南斗大同元年正月改元大赦二年三月詔文武在位舉尓<lb/>
所知公侯將相隨才擢用十年三月幸蘭陵謁建寧陵十<lb/>
一年四月魏遣使來聘中大同元年四月於同泰寺講說<lb/>
法㑹大赦改元十月以前東楊州刺史岳陽王察<hi>音察</hi>爲雍<lb/>
州刺史太清元年二月魏司徒侯景以豫章廣頴洛陽等<lb/>
十三州内屬以景爲大將軍封河南大行臺承詔如鄧<lb/>
<pb n="KR3k0012_SBCK_132-5a"/>
禹故事四月大赦改元八月以大將軍侯景録行臺尚書<lb/>
事二年八月侯景舉兵反十月景自撗江濟于採石景至<lb/>
京師臨賀王正德率衆附賊十月攻䧟東府城三年三月<lb/>
前司州刺史羊鴉仁等進軍東府北與賊戰大敗賊攻䧟<lb/>
宫城縱兵大掠侯景自爲都督中外諸軍事大丞相録尚<lb/>
書四月髙祖以所求不供憂憤寢疾五月景辰崩于淨居<lb/>
殿時年八十六十一月進尊爲武皇帝廟號髙祖葬于脩<lb/>
陵<lb/>
梁書曰髙祖生知淳孝少而篤學洞逹儒玄雖萬機多務<lb/>
猶卷不輟手後宫職司貴妃巳下皆衣不曵地傍無錦綺<lb/>
不飲酒不聽音樂歴觀古昔帝主人君恭儉莊敬藝能博<lb/>
學罕或有焉<lb/>
　　　　　蕭網<lb/>
<pb n="KR3k0012_SBCK_132-5b"/>
梁書曰太宗簡文皇帝諱網字丗讃小字六通髙祖第三<lb/>
子天監五年封晉安王中大通三年四月昭明太子薨五<lb/>
月立爲皇太子太清三年五月髙祖崩即皇帝位大寳元<lb/>
年正月太赦改元西魏冦安陸執同州刺史柳仲禮盡没漢<lb/>
東之地二月邵陵王綸自尋陽至于夏口郢州刺史南平<lb/>
王恪以州讓綸侯景逼帝幸西州夏大飢人相食京師尤<lb/>
甚前司州刺史羊鴉仁自尚書省出奔西州八月湘東王<lb/>
繹遣領軍將軍王僧辨率衆逼郢州侯景自進位相國封<lb/>
二十郡爲漢王邵陵王綸弃郢州走十月侯景自加宇宙<lb/>
大將軍都督六合諸軍事二年三月侯景自率衆西冦自<lb/>
石頭至新林舳艫相接四月西陽景分遣魏將宋子仙任約<lb/>
襲郢州閏月景進冦巴陵王僧辨連戰不能尅五月湘東王<lb/>
遣遊擊將軍胡僧祐信州刺史陸法和援巴陵景遣任約<lb/>
<pb n="KR3k0012_SBCK_132-6a"/>
帥衆拒援軍六月僧祐等擊破任約擒之景解圍霄遁王僧辯<lb/>
督衆軍追景攻魯山城尅之七月景還至京師王僧辯軍次湓<lb/>
城八月侯景遣衛尉卿彭雋率兵入殿廢帝爲晉安王幽<lb/>
于永福省害皇太子大器潯陽王大心及潯陽王諸子二十人<lb/>
矯詔禪于豫章嗣王棟大赦改元十月帝崩于永福省時年四<lb/>
十九賊僞謚曰明皇帝廟稱髙宗明年三月王僧辯率百官<lb/>
奉梓宫昇朝堂丗祖追崇爲簡文皇帝廟曰太宗葬莊陵<lb/>
梁書曰太宗見幽縶題自序云有梁正士蘭陵蕭丗讃立身<lb/>
行道終始如一風雨如晦鷄鳴不巳弗欺暗室豈况三光<lb/>
數至於此命也如何又爲連珠二首文甚悽愴<lb/>
　　　　　蕭繹<lb/>
梁書曰丗祖孝元皇帝諱繹字丗誠小字七符髙祖第七<lb/>
子也天監十三年封湘東郡王大同六年出爲都督江州<lb/>
<pb n="KR3k0012_SBCK_132-6b"/>
諸軍事江州刺史太清元年徙爲都督荆雍湘司郢等九<lb/>
州諸軍事鎮西將軍荆州刺史三年三月侯景宼没京師太子<lb/>
舎人蕭歆至江陵宣密詔以丗祖爲侍中假黄鉞大都督中外<lb/>
諸軍事司徒承制餘如故是月丗祖徴兵於湘州湘州刺史<lb/>
河東王譽拒而不遣七月遣丗子方等帥衆討譽戰敗又<lb/>
遣將軍鮑泉伐討譽九月雍州刺史岳陽王察舉兵反來<lb/>
㓂江陵丗祖嬰城拒守察將杜崱<hi>七力切</hi>及楊混各率其衆<lb/>
來降察遁走鮑泉攻湘州不尅又遣左衛將軍王僧辯代<lb/>
將大寳元年五月王僧辯尅湘州斬河東王譽湘州平二<lb/>
年二月魏遣使來聘三月侯景悉兵西上㑹任約軍王僧<lb/>
辯帥衆屯巴陵景進㓂巴陵丗祖遣將軍胡僧祐陸法和<lb/>
帥衆下據任約敗景遂遁走僧辯帥軍追景所至皆捷八<lb/>
月僧辯下次湓城十月王僧辯等表稱侯景拭逆皇帝賊<lb/>
<pb n="KR3k0012_SBCK_132-7a"/>
害太子宗室在㓂庭者竝罹禍酷丗祖奉諱大臨三月百<lb/>
官縞素司空南平王恪率宗室將軍胡僧祐率群寮並奉<lb/>
牋勸進丗祖固讓三年二月王僧辯衆軍發自潯陽丗祖<lb/>
馳檄告四方有能縛侯景及送首者封萬户開國公三月<lb/>
王僧辯等平侯景傳其首於江陵告明堂太社四月益州<lb/>
刺史新除假黄鉞太尉武陵王紀竊位於蜀改號天正元<lb/>
年丗祖遣司空蕭太拜謁塋陵修復社廟五月以尚書令<lb/>
征東將軍江州刺史王僧辯爲司徒斬賊左僕射王偉尚<lb/>
書吕季略於江陵市是月魏遣太師潘洛辛等㓂秦郡王<lb/>
僧辯遣杜崱帥衆拒之以陳霸先爲征北大將軍南徐州<lb/>
刺史是月魏遣使賀平侯景八月蕭紀率巴蜀大衆東下<lb/>
遣護軍陸法和屯巴峽以拒之是月四方征鎮王公卿士<lb/>
復勸丗祖即尊號表三上乃從之承聖元年十一月景子<lb/>
<pb n="KR3k0012_SBCK_132-7b"/>
即皇帝位於江陵立太子方拒爲皇太子追尊所生妣阮<lb/>
脩容爲文宣太后二年西魏遣大將尉遲逈襲蹈益州三<lb/>
月以郢州刺史陸法和爲司徒四月以征北大將軍陳霸<lb/>
先爲司空九月魏遣其柱國萬紐于謹率大衆來㓂冬十<lb/>
月魏軍至于襄陽蕭察率衆㑹之内外戒嚴輿駕出行<lb/>
柵徴王僧辯等軍十一月魏軍至柵下徴廣州刺史王琳<lb/>
入援辛卯魏軍大攻丗祖出枇杷門親臨陣督戰六軍敗績<lb/>
反者斬西門以納魏師城䧟于西魏丗祖見執十二月西<lb/>
魏害丗祖遂崩焉時年四十七太子皆見害明年四月追<lb/>
尊元皇帝廟曰丗祖<lb/>
梁書曰丗祖聦悟俊㓪天才英發年五六歲髙祖問汝讀<lb/>
何書對曰能誦曲禮髙祖曰汝試言之即誦上篇左右莫不<lb/>
驚歎旣長好學博揔群書下筆成章出言爲論才辯敏速<lb/>
<pb n="KR3k0012_SBCK_132-8a"/>
冠絶一時也<lb/>
　　　　　侯景附<lb/>
侯景河朔人也少不羈髙歡以爲將軍雄勇冠時征伐數<lb/>
有大功嘗謂歡曰若假景三萬人當横行天下要須縛取<lb/>
蕭衍老翁遣作太平寺主後髙歡死景乃以河南降于梁<lb/>
髙澄使慕容紹宗圍於長社景謂紹宗曰欲送客耶將定<lb/>
雄雌耶紹宗曰吾將決戰景乃令戰士皆𬒳甲持短刀但<lb/>
低視斫人脛足遂敗紹宗軍禆將斛律光尤之紹宗曰吾<lb/>
戰多矣未見此賊之難相持連月景食盡其將暴顯等降<lb/>
紹宗景衆乃潰景與腹心數騎濟淮稍収散卒得馬歩八<lb/>
百人晝夜兼行追軍不敢逼使謂紹宗曰景若就擒公復<lb/>
何用紹宗乃縱之遂攻壽陽下之而據其城梁武以爲河<lb/>
南王招集戰士乃請錦萬匹爲軍人作𫀆帝不與以青布<lb/>
<pb n="KR3k0012_SBCK_132-8b"/>
給之又請娶於王謝武帝曰王謝門高非其偶可朱張巳<lb/>
下訪之景恚曰㑹將呉兒女以配奴景旣爲朝廷所疑武<lb/>
帝使謂景曰譬如貧家畜十客尚能得志朕惟有一客致<lb/>
有忿言是朕之失也明日遂將兵於瀝陽濟江聞邵陵王<lb/>
綸督衆軍景乃謀於王偉偉曰莫若直掩京都臨賀反於<lb/>
内大王攻於外天下不足定也兵法曰遲巧不如拙速今<lb/>
便須進路不然邵陵及人景遂晨夜兼行至都百道攻城<lb/>
縱火焚諸城門城中倉卒未有備乃鑿門樓下水沃火乆<lb/>
之方滅景又於城南城西各起土山以臨城内内亦作兩<lb/>
山以應之簡文以下皆親執畚<hi>音本</hi>鍤<hi>楚洽切</hi>景又募人先爲奴<lb/>
者賞以不次朱异家黥奴踰城投賊景以爲儀同使至闕<lb/>
下以誘城内乗馬披錦𫀆詬曰朱异五十年仕宦方得中<lb/>
領軍我始事侯王巳爲儀同使於是奴僮競出盡皆得<lb/>
<pb n="KR3k0012_SBCK_132-9a"/>
志景決石闕前水百道攻城晝夜不息城䧟景自爲丞相<lb/>
以甲士五百人自衛帶劒昇殿帝謂景曰卿乆在戎得無<lb/>
勞乎景不對帝曰卿是何州人而至此又黙然左右任約<lb/>
代對及出景謂約曰吾嘗據鞍對敵矢刃交下而意無怖<lb/>
今見蕭公使人自慴豈非天威難犯吾不可以再見之矣<lb/>
先是城中積屍不暇理瘞又有巳死未斂或將死未絶景<lb/>
悉命聚而焚之尚書郎鮑正疾篤賊曵出而焚之宛轉火<lb/>
中乆而方絶武帝崩立簡文又立豫章王景皆殺之遂簒<lb/>
位國號漢年稱太始王偉請立七廟景問何謂七廟偉曰<lb/>
古者天子祭七代祖考故致七廟并請七代諱勑太常具<lb/>
祭祀之禮景曰前代吾不復憶唯記得阿爺名大褾且在<lb/>
朔州伊郍得來噉衆聞咸笑景頻爲王僧辯所破將走王<lb/>
偉按劒諫曰自古豈有走天子今宫中衛士尚可一戰寧<lb/>
<pb n="KR3k0012_SBCK_132-9b"/>
可便走景曰我在此時打賀拔勝破葛榮揚名河朔與髙<lb/>
王一種人今來直渡大江取臺城如反掌打邵陵王於北<lb/>
山摧柳仲禮於南岸皆尓所親見也今日之事恐是天士<lb/>
尓好守城吾當一决乃與百騎東走至松江乃與腹心數<lb/>
十人乗舸入海至湖豆州舎人羊鯤殺景景左足上有肉<lb/>
瘤狀似龜戰勝應尅捷則隱起分明如不勝則低是日瘤<lb/>
䧟肉中遂傳首於江陵<lb/>
太平御覽卷第一百三十二<lb/>
</p>
<p>
</p>
  </div>
</body>
</text>
</TEI>
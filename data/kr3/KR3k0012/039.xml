<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_039-1a"/>
太平御覽卷第三十九<lb/>
　地部四<lb/>
　　嵩山　華山　㤗山<lb/>
　　恒山　衡山　霍山<lb/>
　　　　　嵩山<lb/>
釋名曰嵩字或爲崧山大而髙曰嵩<lb/>
詩曰嵩髙維嶽峻極于天維嶽降神生甫及申<lb/>
國語曰夏之興也祝融降于崇山<lb/>
韋昭注曰崇嵩字古通用夏都陽城嵩山在焉<lb/>
白虎通曰中央之嶽獨加嵩髙字者何中央居四方之中<lb/>
髙故曰嵩髙山<lb/>
續漢書曰武帝禮祭中嶽聞有呼萬歲聲三於是以三百<lb/>
户封奉祠命曰崇髙爲嵩髙也<lb/>
<pb n="KR3k0012_SBCK_039-1b"/>
孫嚴宋書曰髙祖表曰沙門釋法義於嵩髙廟所石壇下<lb/>
得玉壁三十二枚黄金一缾符彩潤㓗河南太守毛脩之<lb/>
以靈岳降瑞送諸神府<lb/>
列仙傳曰王喬周靈王太子晉也好吹笙作鳯鳴遊伊洛<lb/>
之間浮丘公接以上嵩髙山三十餘年後於山上見桓良<lb/>
曰告我家七月七日待我緱氏山頭果乗白鶴駐山巓望<lb/>
之不得到舉手謝時人數日而去<lb/>
漢武内傳曰漢武帝夜夢與少君俱上嵩髙山半道有繡<lb/>
衣使者乗龍持節從雲中下言太一請少君覺告近臣曰<lb/>
如朕夢少君將捨朕去矣<lb/>
劉義慶丗說曰嵩髙山北有大穴晉時有人誤墮穴中見<lb/>
二人圍碁下有一杯白飲與墮者飲氣力十倍碁者曰汝<lb/>
欲停此否墮者曰不願停碁者曰從此西行有大井其中<lb/>
<pb n="KR3k0012_SBCK_039-2a"/>
蛟龍伹投身入井自當出若餓取井中物食之墮者如言<lb/>
可半年乃出蜀中因入洛問張華華曰此仙館也所飲者<lb/>
玉漿耳所食者龍肉石髓<lb/>
崔鴻十六國春秋前秦録曰王猛至深山見一老父據胡<lb/>
牀鬚鬢皓然猛進拜老父曰王公何因拜也遣人送猛出<lb/>
山顧視乃嵩髙山也<lb/>
山海經曰太室之山<hi>即中岳嵩山今在陽城縣西也</hi>其上有木焉葉狀如<lb/>
梨赤理服者不垢有草焉其狀如禾服者不昧上多美石<lb/>
<hi>次玉者也</hi>
嵩髙山記曰漢有道士從外國將貝多子來於嵩岳西脚<lb/>
下種之并立浮圗今有四樹與衆木有異一年三花花白<lb/>
色其香甚佳嵩山最是栖神靈藪也東出一里有自然五<lb/>
糓神芝仙藥東脚下有衆果樹云是漢果園後有小山名<lb/>
<pb n="KR3k0012_SBCK_039-2b"/>
牛山多香樹昔有婦女姙身三十月生子五歲便入嵩髙<lb/>
學道通神明爲母立祠號開母祠又有三臺山漢武東廵<lb/>
過此山見三學仙女遂以爲名又一石室有自然經書飲<lb/>
食室前石柱似承露盤有石暗滴下食之一合與天地相<lb/>
畢中頂南下二百歩亦有岳廟畫爲神像有玉人髙五寸<lb/>
玉色光潤相傳曰明公山人或失之經旬乃見<lb/>
山海經曰少室之山有木焉名曰帝休葉狀如楊枝五衢<lb/>
黄華黒實服者不怒其上多玉其下多鐡其中多䱱魚得<lb/>
其食者無蟲疾可以禦惡服之不怒郭氏注云陽城西谷<lb/>
名季室亦曰少室山顚有白玉膏服之仙山有周昭王陵<lb/>
又戴延之西征記曰少室山中多神藥漢武帝築登仙臺<lb/>
在其峯<lb/>
郡國志云少室山一名黍室山負黍城在南故因山以名<lb/>
<pb n="KR3k0012_SBCK_039-3a"/>
城也<lb/>
又云少室有金像人徃視則有白露起迷人<lb/>
雜道書曰少室之陽髙于平地八百六十丈方十里可避<lb/>
兵水之災<lb/>
　　　　　華山<lb/>
禮記曰地之廣厚戴華岳而不重<lb/>
范曄後漢書曰張揩字公超隱居弘農山學者隨之所居<lb/>
成市能爲五里霧後華山南遂有公超霧市<lb/>
唐書曰李適之代牛仙客爲右相累封清和縣公與李林<lb/>
甫争權不叶適之性踈爲其隂中林甫常謂適之曰華山<lb/>
有金鑛採之可以富國上未知適之心善其言他日從容<lb/>
奏之玄宗大恱顧問林甫對曰臣知之乆矣然華山陛下<lb/>
夲命王氣所在不可穿鑿臣不敢上言帝以爲愛巳薄適<lb/>
<pb n="KR3k0012_SBCK_039-3b"/>
之言踈之<lb/>
白虎通曰西方爲華山者何少隂用事萬物生華故曰華<lb/>
山<lb/>
武帝傳曰魯女長樂人𥘉餌麻及水絶糓八十餘年日更<lb/>
少壯色如桃花一旦與故人别云入華山去後五十年先相<lb/>
識者逢女華山廟前乗白鹿從玉女三十人并謝其郷里<lb/>
親戚故人<lb/>
崔鴻十六國春秋前燕録曰石虎使人探䇿于華山得玉<lb/>
板<lb/>
山海經曰華山塚也<hi>塚者神鬼之所舎也</hi>其祀之以太華<lb/>
又曰泰華之山削成而四方其髙千仞其廣千里<hi>郭璞注曰山上</hi>
<hi>明星玉女主持玉漿得服之即神仙之道嶮無不通也</hi>有虵曰肥遺六足四翼見則<lb/>
天下旱<lb/>
<pb n="KR3k0012_SBCK_039-4a"/>
列仙傳曰馬明生從安期先生受金液神丹方乃入華隂<lb/>
山中合金神丹昇天也<lb/>
又曰脩羊公者蜀人也止華隂山石室中中有懸石榻卧<lb/>
其上石盡穿䧟<lb/>
又曰毛女者在華隂山中獦師丗丗見之體生毛自言秦<lb/>
始皇宫人也<lb/>
又曰呼子先者漢中闕下卜師也壽百餘歲臨去呼酒家<lb/>
嫗曰急裝當與嫗共應中陵王今夜有仙人持二茅狗來<lb/>
先持一與酒家嫗得俱騎乃龍上華隂山也<lb/>
周禮曰豫州其鎭山曰華山<lb/>
華山記云山頂有池生千葉蓮花服之羽化因曰華山<lb/>
又曰山有三峯<hi>謂蓮花毛女松檜也</hi>
辛氏三秦記曰華山在長安東三百里不知幾千仞如半<lb/>
<pb n="KR3k0012_SBCK_039-4b"/>
天之雲<lb/>
晏子春秋曰君子若華山松栢旣多望之自不知厭<lb/>
薛綜注西京賦曰華山對河東首陽山黃河流於二山之<lb/>
間古語云夲一山當河河水過之而曲行河神巨靈以手<lb/>
擘開其上以足蹈離其下中分爲兩以通河流今覩手跡<lb/>
於華嶽上足迹在首陽山下俱存焉<lb/>
韓子曰秦昭王使工人施鈎梯上華山以松栢之心爲博<lb/>
箭長八尺棊長八寸勒之曰昭王甞與天神博於此<lb/>
周易是謀類曰西岳亡玉羊鄭玄注云玉羊華山之精<lb/>
山海經曰小華山<hi>即少華也</hi>其木多荆𣏌鳥多赤鷩可以禦火<lb/>
　　　　　泰山<lb/>
詩曰泰山巖巖魯邦是瞻<lb/>
傳曰鄭伯請釋泰山之祀而祀周公以泰山之祊易許田<lb/>
<pb n="KR3k0012_SBCK_039-5a"/>
公羊傳曰山川有能潤于百里者天子秩而祭之觸石而<lb/>
出膚寸而合不崇朝而遍雨天下者唯泰山乎<lb/>
語曰季氏旅於泰山子謂冉有曰汝不能救歟<hi>旅祭名也禮諸侯祭</hi>
<hi>山川在其封内者今陪臣祭泰山非禮也冉有孔子時仕季氏救猶止也</hi>對曰不能子曰嗚呼<lb/>
曽謂泰山不如林放乎<hi>孔子意云泰山之神知禮過於林放之賢逺也</hi>
白虎通曰王者功成封禪必於泰山者何萬物之始交代<lb/>
之處也<lb/>
史記曰漢武帝封泰山白雲起封中<lb/>
漢書曰武帝封泰山禪石閭應劭注曰石閭在泰山下南<lb/>
方土人言仙人閭<lb/>
應劭漢官儀曰泰山東南名日觀者鷄一鳴時見日始欲<lb/>
岀長三丈所觀者望見長安其髙如視浮雲其峻如無道<lb/>
徑望人如盂升或以爲小白石或以爲氷雪視巖石松樹<lb/>
<pb n="KR3k0012_SBCK_039-5b"/>
欝欝蒼蒼如雲中<lb/>
晉書曰張忠隱于泰山教授弟子教以形不以言符堅徴<lb/>
之及至堅賜以衣冠辭曰年杇髮落不堪衣冠請以野服<lb/>
入覲從之後乞還堅以安車送之行逹華山歎曰我東岳<lb/>
道士殁于西岳命也及關而死<lb/>
道書福地記曰泰山多芝草五石下有洞天周廽三千里<lb/>
鬼神之府<lb/>
袁山松後漢書曰光武封泰山雲氣成宫闕<lb/>
風俗通曰古封泰山禪梁甫舊說岱宗上有金篋王䇿能<lb/>
知人年壽脩短漢武帝探䇿得十八因倒讀曰八十其後<lb/>
果壽長八十<lb/>
博物志曰泰山一曰天孫言爲天帝孫也主召人魂東方<lb/>
萬物始成故知人生命之長短<lb/>
<pb n="KR3k0012_SBCK_039-6a"/>
五經通義云一曰岱宗言王者受命易姓報功告成必於<lb/>
岱宗也東方萬物始交代之處宗長也言於群嶽之長<lb/>
白虎通曰王者受命必封禪封者廣厚也<hi>禪除也爲壇字夲爲單以其祭</hi>
<hi>神故從示</hi>皆刻石紀號著巳之功績以自効也天以髙爲尊地<lb/>
以厚爲德故増泰山之髙以報天禪梁甫之阯以報地也<lb/>
<hi>史記曰無懷氏封泰山禪云云伏犧封泰山禪云云神農封泰山禪云云炎帝封泰山禪云云黄帝封泰山禪云云</hi>
<hi>顓頊封泰山禪云云帝嚳封泰山禪云云堯封泰山禪云云禹封泰山禪㑹稽周成王禪梁甫肅然及蒿里石閭後</hi>
<hi>又凡五脩封泰山</hi>
後漢書曰光武封泰山禪梁甫凢云云亭亭肅然蒿里社<lb/>
首梁甫皆泰山下小山也石閭在西巖下<lb/>
漢官儀及泰山記曰泰山盤道屈曲而上凢五十餘盤經<lb/>
小天門大天門仰視天門如從穴中視天䆫矣自下至古<lb/>
封禪處凢四十里山頂西巖爲仙人石閭東巖爲介丘東<lb/>
<pb n="KR3k0012_SBCK_039-6b"/>
南巖名日觀日觀者鷄一鳴時見日始欲出長三丈許又<lb/>
東南名秦觀秦觀者望見長安吴觀者望見㑹稽周觀者<lb/>
望見齊黄河去泰山二百餘里於祠所瞻黄河如帶若在<lb/>
山阯山南有廟悉種栢千株大者十五六圍相傳云漢武<lb/>
所種小天門有秦時五大夫松見在<hi>茅君内傳云仙家凢有三十六洞天岱宗</hi>
<hi>之洞周廽三千里名曰三宫空洞之天</hi>
列仙傳曰稷丘君者泰山道士也武帝時以道術受賜後<lb/>
上東巡泰山稷丘君乃冠章甫衣黄衣擁琴來拜武帝曰<lb/>
陛下勿上也必傷足上必欲上及上數里左右足指果折<lb/>
乃止<lb/>
列仙眞人傳曰馬明靈者齊國臨淄人也夲姓和字君賢<lb/>
爲縣吏捕賊爲所傷當時殆死良乆忽於道間見一女以<lb/>
时後管中一丸藥大如小豆與明服之於是即愈血絶瘡<lb/>
<pb n="KR3k0012_SBCK_039-7a"/>
合隨神女還岱宗石室中上下懸絶重巖深隱去地千餘<lb/>
丈其中金牀玉机乃人跡所不能至<lb/>
神仙傳曰劉馮者沛人學道於穆王子服石桂英及中岳<lb/>
石流黄年三百餘歲而有少容後入泰山中<lb/>
又曰秦山下老父者失其姓名漢孝武皇帝廵狩見老父<lb/>
鋤於道間頭上白光髙數丈將問之父對曰臣年八十五<lb/>
時衰老垂死頭白齒落有道者教臣絶榖但服飲水并作<lb/>
神枕枕中有三十二物其二十四物以當二十四氣其八<lb/>
物當八風臣行之轉少日行三百里今年九十矣帝受其<lb/>
方賜縑帛去父入岱宗山十年五年時還郷里三百餘年<lb/>
乃不復還也<lb/>
上黨記曰太行坂東頭即泰山也避丗者區種而食或射<lb/>
熊於巖間<lb/>
<pb n="KR3k0012_SBCK_039-7b"/>
泰山記曰泰山廟在山南悉種栢樹千株大者十五十六<lb/>
圍長老傳云漢武所種廟及東西房三十餘間并髙樓三<lb/>
處春秋饗祀泰山君常在此壇<lb/>
周易是謀類曰泰山失金鷄鄭玄注曰金鷄泰山之精<lb/>
丘淵之齊記曰泰山東岳也瀛博二縣共界漢武封禪割<lb/>
此縣以供祀泰山故曰奉髙三十里有延陵兒塚<lb/>
伍輯之從征記曰泰山於所經諸山非最髙而岑崿軒舉<lb/>
凌跨衆阜雲霞草木藹然靈異苑囿神竒故無螫虫猛獸<lb/>
孟子曰孔子登東山而小魯登泰山而小天下<lb/>
尸子曰泰山之中有神房阿閣帝王録<lb/>
淮南子曰清之爲明杯水而見眸子濁之爲闇河水不見<lb/>
泰山<lb/>
新序曰挾泰山以超北海<lb/>
<pb n="KR3k0012_SBCK_039-8a"/>
　　　　　恒山<hi>亦名常山</hi>
史記曰趙簡子謂諸子曰吾藏寳符於常山往得者立焉<lb/>
諸子竟往無所得無恤曰常山臨岱可取也簡子曰是知<lb/>
符矣遂立之<lb/>
白虎通曰北方爲常山者何隂終陽始其道常乆故曰常<lb/>
後魏書曰道武立廟於上置侍祀九十九人歲時禱水旱<lb/>
至文成帝東廵親禮其神焉<lb/>
春秋元命苞曰昂畢散爲兾州分爲趙國立爲常山<lb/>
崔鴻前燕録曰慕容儁壽光三年常山寺大樹根下得壁<lb/>
七十二圭七十光色精竒有異常玉<lb/>
孫子兵法曰常山之虵名曰率然一身而兩頭擊其一頭<lb/>
則一頭至擊其中則兩頭俱至<lb/>
神農本草曰常山有草名神農置之門上每夜叱人<lb/>
<pb n="KR3k0012_SBCK_039-8b"/>
常山圖經曰北嶽恒山在縣西北一百四十里<lb/>
尚書禹貢太行恒山至于碣石有恒水出焉其下有祠<lb/>
晏天王按山記曰髙三千九百丈上方三十里周廽三千<lb/>
里上有泰玄之泉神草十九種道者服之成仙<lb/>
又太史公云北岳者有五名一名蘭臺府二名列女宫三<lb/>
名華陽臺四名紫微宫五名太一宫或云太茂山山北四<lb/>
百餘里號飛狐之口有率然虵孫吴諭兵勢<lb/>
管子曰其山北臨代南俯趙東接河海之間早生而晩殺<lb/>
五糓之所蕃熟四種五穫焉<lb/>
陽固北都賦曰茂丘茂山也盖恒岳之別名沠水從西來<lb/>
甚大至茂山之西沉伏于地過山而復出其大如𥘉世言<lb/>
避恒岳之靈<lb/>
　　　　　衡山<lb/>
<pb n="KR3k0012_SBCK_039-9a"/>
周官曰荆州其山鎭曰衡山<lb/>
徐靈期南岳記曰衡山者五嶽之南嶽也其來尚矣至于<lb/>
軒轅乃以灊<hi>音潜</hi>霍之山爲副焉故爾雅云霍山爲南嶽盖<lb/>
因其副焉<hi>或云衡山一名霍山</hi>至漢武南廵又以衡山遼逺道隔江<lb/>
漢於是乃徙南嶽之祭于廬江灊山亦承軒轅副義也<hi>于寳</hi>
<hi>搜神記曰漢武徙南嶽之祭著廬江潜縣之霍山郭璞爾雅注云霍山在廬江郡潜縣別名天柱山漢武以衡山遼</hi>
<hi>逺讖緯以霍山為岳故祭之也</hi>
晉書曰劉驎之嘗採藥至衡山深入忘返見有一澗水南<lb/>
有二石囷一開一閉水深廣不得過欲還失道遇伐弓人<lb/>
問遥僅得還家或說囷中皆仙靈方藥驎之欲更㝷終不<lb/>
復知處<lb/>
羅含湘中記曰衡山九疑皆有舜廟太守至常遣户曹致<lb/>
祀則如絃歌之聲也<lb/>
<pb n="KR3k0012_SBCK_039-9b"/>
吴越春秋曰禹傷父功不成登衡山血白馬以祭之忽然<lb/>
而卧夢赤繡文衣男子稱玄夷蒼水使者謂禹曰欲得我<lb/>
山書者齋於黄帝之嶽禹乃退齋三日登宛委發石得金<lb/>
簡玉字之書得治水之要也<lb/>
盛弘之荆州記曰衡山有三峯其一名紫盖毎見有雙白<lb/>
鶴徊翔其上一峯名石囷下有石室㝷山徑聞室中有諷<lb/>
誦聲一曰芙蓉上有泉水飛流如舒一幅白練<lb/>
山海經曰衡山一名岣嶁山其上多青艧鳥多鸜鵒<hi>岣音矩嶁</hi>
<hi>音縷</hi>
湘中記曰衡山九疑皆有舜廟遥望衡山如陣雲㳂湘千<lb/>
里九向九背乃不復見有玉牒焉<hi>禹按其文以治水也</hi>
劉敬叔異宛曰湘東姚祖太元中爲郡吏經衡山望巖下<lb/>
數少年並執筆作書祖行旅休息乃過之未至百歩少年<lb/>
<pb n="KR3k0012_SBCK_039-10a"/>
相與飛颺遺一紙書其字皆鳥跡郡國志衡山南嶽也南<lb/>
嶽記云當翼<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>度機衡謂之衡山山有錦石斐然成文<lb/>
　　　　　霍山<lb/>
白虎通曰南方爲霍山者何太陽用事護養萬物故爲霍<lb/>
山<lb/>
爾雅曰大山宫小山霍<hi>郭璞注曰宫謂圍繞也禮記曰君爲廬宫是也</hi>
漢書武帝以衡山夐逺䜟記皆以霍山爲南嶽故祭其神<lb/>
於此<lb/>
宋書曰霍山數年來常有鍾聲潜發重壤山崩間六鍾自<lb/>
出制度合古式聲中律吕<lb/>
山海經白霍山有獸焉其狀如狸白尾有鬛名曰朏朏可<lb/>
以忘憂<hi>音沛謂畜之也</hi>
黄庭内景經曰霍山下有洞臺方二百里司命君之府也<lb/>
<pb n="KR3k0012_SBCK_039-10b"/>
白虎通曰小山繞大山爲霍<lb/>
太平御覽卷第三十九<lb/>
</p>
<p>
</p>
  </div>
</body>
</text>
</TEI>
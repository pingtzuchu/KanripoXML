<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_374-1a"/>
太平御覽卷第三百七十四<lb/>
　人事部十五<lb/>
　　　髭　鬚髯　睫　觸髏<lb/>
　　　　　髭<lb/>
釋名曰口上曰髭髭姿也爲姿容之羙色<lb/>
說文曰髭口上鬚也<lb/>
左傳昭六年曰王子朝使告諸侯曰在定王六年秦人降<lb/>
妖曰周其有髭王亦克能脩其職至于靈王生而有髭王<lb/>
甚神聖無惡於諸侯<lb/>
班固幽通賦注曰衛蒯聵亂子羔滅髭鬢衣婦人衣逃得<lb/>
出曰父子争國吾何爲其間乎<lb/>
　　　　　鬚髯<lb/>
釋名曰頥下曰鬚鬚秀也物成乃秀人成而鬚生也亦取<lb/>
<pb n="KR3k0012_SBCK_374-1b"/>
須體長而後生也在頰耳旁曰髯隨口動揺髯髯然也<lb/>
說文曰鬚面上毛也<lb/>
春秋元命苞曰髮精散爲鬚髯<lb/>
左傳宣二年傳曰宋城華元爲植廵功<hi>植將主也</hi>城者謳曰于<lb/>
思<hi>音顋</hi>于思棄甲復來<hi>于思多髯之貌</hi>
左傳昭二年曰楚子享公于新臺使長鬛者相<hi>鬛鬚也欲光夸魯侯</hi>
左傳昭四年曰呉伐楚戰于長岸大敗呉師獲其乗舟餘<lb/>
皇<hi>餘皇舟名</hi>呉公子光請於衆曰喪先王之乗舟豈唯光之罪<lb/>
衆亦有焉請藉取之以救死<hi>藉衆之力以取舟也</hi>使長鬛者三人<hi>長鬛</hi>
<hi>者多髯與吴異形狀詐爲楚人也</hi>濳伏於舟側曰我呼餘皇則對師夜從<lb/>
之三呼皆迭對楚人從而殺之楚師亂呉人大敗之取餘<lb/>
皇以歸<hi>言光有謀也</hi>
史記曰秦太后抜嫪毒鬚眉爲宦者<lb/>
<pb n="KR3k0012_SBCK_374-2a"/>
又曰漢髙祖爲人隆凖而龍顔羙鬚髯<lb/>
漢書曰霍光長七尺三寸白晢䟽眉目羙鬚<lb/>
又曰朱博爲琅邪太守曹掾吏皆移病卧博問其故對曰<lb/>
故事二千石新到遣致意乃敢就職博奮髯抵几曰觀齊<lb/>
兒欲以此爲俗耶乃行罷諸病吏白巾走出府門郡中大<lb/>
驚<lb/>
又王莽傳曰莽聞漢兵起愈恐欲外示自安染其鬚髮進<lb/>
天下所徴淑女備嬪御<lb/>
東觀漢記曰呉良爲東平王所薦詔曰前見良頭鬚皎然<lb/>
衣冠甚偉求賢助國宰相之職今以良爲義郎<lb/>
後漢書曰岑彭呉漢圍隗囂於西城公孫述將李育守上<lb/>
邽帝留盖延耿弇圍之車駕東歸勑彭書曰兩城若下便<lb/>
可將兵南擊蜀虜人苦不知足即平隴復望蜀毎一發兵<lb/>
<pb n="KR3k0012_SBCK_374-2b"/>
頭鬚爲白<lb/>
又曰温序拜謁者遷護羌校尉序行郡至襄武爲隗囂將<lb/>
苟宇所拘劫宇謂序曰子若與我并慮同力天下可圖也<lb/>
序大怒叱宇因以節撾殺人宇曰此義士死節可賜以劒<lb/>
序受劒銜鬚於口顧左右曰旣爲賊所逼殺無令鬚汚土<lb/>
遂伏劒死<lb/>
續漢書曰司馬直字叔異㓗白羙鬚髯容貌儼然郷閭奉<lb/>
之如神<lb/>
魏志曰𥘉蘇則及臨淄侯植聞魏氏代漢皆發服悲哭文<lb/>
帝聞植如此常從容曰吾應天受禪而聞有哭者何也則<lb/>
謂爲見問髯悉張欲正論以對侍中傅選搯則曰不謂卿<lb/>
也乃止<lb/>
又曰崔琰聲姿髙暢眉目踈㓪鬚長四尺甚有威重朝士<lb/>
<pb n="KR3k0012_SBCK_374-3a"/>
瞻望而太祖亦嚴憚焉後有曰琰怨謗者罰爲徒隷使視<lb/>
之辝色無撓太祖令曰琰雖見刑而通賔客虬鬚直視若<lb/>
有所忽遂賜死<lb/>
又曰任城王章爲北中郎將討烏桓有功歸太祖喜捋章<lb/>
鬚曰黄鬚兒定大竒<lb/>
魏略曰劉雄鳴詣太祖太祖執其手謂曰孤方入關夢得<lb/>
一神人即汝耶乃厚賜之後亡太祖平漢中來降太祖捉<lb/>
其鬚曰老賊眞得汝矣<lb/>
又曰任城王性剛勇而黄鬚北伐烏丸王聞之曰我黄鬚<lb/>
定可使劉備使劉封挑戰王罵曰賣履舎長而使假子<lb/>
拒汝公乎我黄鬚來擊之<lb/>
呉録曰朱桓還屯濡須權祖之桓奉觴曰臣當逺去願一<lb/>
捋陛下鬚無復恨權慿几前席桓進捋鬚曰臣今日眞謂<lb/>
<pb n="KR3k0012_SBCK_374-3b"/>
捋虎鬚也<lb/>
獻帝春秋曰張遼問呉降人曰向有紫髯將軍長上短下<lb/>
大便馬善射是誰降人荅曰是孫㑹稽也<lb/>
蜀志曰張𥙿爲劉璋從事侍坐其人饒鬚先主嘲之曰昔<lb/>
吾爲涿縣特多毛姓東西南北皆諸毛也涿令稱曰諸毛<lb/>
繞涿居乎𥙿荅曰昔有作上黨潞長遷爲涿令者去官還<lb/>
家時人與書欲署潞則失<hi>涿署涿則失潞乃署曰</hi>涿君先主無湏故<lb/>
𥙿以此及之也先主常銜其不遜後誅之<lb/>
又曰馬超來降關羽護前書問諸葛亮亮荅書曰孟超當<lb/>
與益德争先未若髯羽之絶倫羽多鬚故亮謂之髯<lb/>
晉書曰羊祜旣卒武帝素服哭之甚哀是日大寒帝涕淚<lb/>
霑鬚皆爲冰焉<lb/>
鄧粲晉紀曰湞陽令羊嗣貪而不治縣功曹吏共逐嗣嗣<lb/>
<pb n="KR3k0012_SBCK_374-4a"/>
饒鬚乃以嗣内羊䦨中始興太守尹虞聞大怒手劒功曹<lb/>
<hi>虞字王卿長沙人也</hi>
又曰王彪之字叔武年二十鬚鬢皓白時人謂之王白鬚<lb/>
又曰張華多鬚常以帛纏之陸雲見之笑不能止<lb/>
又曰桓温少與沛國劉惔善惔常稱之曰温眼如紫石稜<lb/>
鬚似蝟毛磔孫仲謀晉宣王之流<lb/>
晉中興書曰冉閔殺石鑒及羯胡數萬人于時人有髙鼻<lb/>
多鬚者無不濫死<lb/>
崔鴻前趙録曰劉聦以讒慝故誅詹事曹光光臨刑舉止<lb/>
自若謂刑者曰取席敷之無令土汚吾鬚<lb/>
又曰劉元海姿儀魁偉身長八尺四寸鬚長三尺餘當心<lb/>
有赤毫三根長三尺六寸<lb/>
又前秦録曰符堅每日自王丞相薨後鬚髮中白<hi>王丞相猛也</hi>
<pb n="KR3k0012_SBCK_374-4b"/>
宋書曰山隂公主淫恣見禇彦回恱之以白帝帝令就之<lb/>
彦回不從主曰君髭鬚如㦸何無丈夫意<lb/>
南史曰宋武帝狎侮群臣各有稱目多鬚者謂之羊<lb/>
三國典略曰齊許惇長鬚垂至帶省中號爲長鬛公文宣<lb/>
甞因酒酣握惇湏稱羙遂以刀截之唯留一握惇不敢復<lb/>
長人號爲齊髯公<lb/>
又曰侯景使宋子仙等執梁湘東王丗子方諸及中撫軍<lb/>
長史鮑泉司馬虞預于郢州是日子仙等至百姓奔告方<lb/>
諸以五色雜綵編鮑泉白鬚對之雙六弗之信也告者旣<lb/>
衆方命闔門縣門未下子仙巳入方諸等膜拜而鮑泉遁<lb/>
于牀下子仙窺見泉素髯間綵疑愕憚之及其𬒳執莫不<lb/>
驚笑<lb/>
又曰李庶黎陽人魏大司農諧之子也以清卞毎接梁客<lb/>
<pb n="KR3k0012_SBCK_374-5a"/>
徐陵謂其徒曰江北唯有李庶可語耳庶無鬚髯人謂天<lb/>
閹崔諶甞翫庶曰教弟種鬚取錐刺而爲竅以馬尾揷之<lb/>
丗傳諸崔多惡疾以呼沲爲墓田故庶荅之曰先以方廻<lb/>
施貴族藝眉有效然後樹鬚邢邵笑謂諶曰卿不諳李庶<lb/>
何故犯之<lb/>
又曰周太子贇有失徳柱國王軌因内宴上壽捋武帝鬚<lb/>
曰可愛好老公恨後嗣弱耳<lb/>
唐書曰太宗幸翠微宫授司農卿李緯爲民部尚書房玄<lb/>
齡時在京城留守㑹有自京師來者太宗問曰玄齡聞李<lb/>
緯拜尚書如何對曰玄齡但云李緯大好髭鬚更無他語<lb/>
太宗遽改授緯洛州刺史<lb/>
又曰李勣病驗方鬚灰可以療之太宗乃自剪鬚爲其和<lb/>
藥勣頓首見血泣以陳謝帝曰吾爲社稷計耳不煩深謝<lb/>
<pb n="KR3k0012_SBCK_374-5b"/>
又曰李光弼母有鬚數十莖長五六寸<lb/>
晏子曰湯長頭而髯伊尹蓬頭而髯<lb/>
孫卿子曰傅說之狀秃無鬚眉<lb/>
莊子曰孔子徃見盗跖歸到東門外適遇柳下季曰不見<lb/>
車馬有行色得微徃見跖耶孔子曰然吾所謂無病而自<lb/>
炙疾走料虎頭編虎鬚幾不免虎口哉<lb/>
孔叢曰子髙曰臣見臨屠啇焉身脩八尺鬚髯如㦸面正<lb/>
紅白㓜女不敬之無徳故也<lb/>
又曰子思如齊齊之嬖臣羙鬚眉立乎側君指而言曰貌<lb/>
可相易寡人不惜此鬚眉於先生也子思荅曰非所願也<lb/>
但欲君修禮義冨百姓使伋得寄孥於君之境内則其庸<lb/>
多矣<lb/>
吕氏春秋曰豫讓欲報趙襄子滅鬚去眉自刑以變容<lb/>
<pb n="KR3k0012_SBCK_374-6a"/>
抱朴子曰有古疆者自言四千歳敢爲虛言云見堯爲人<lb/>
長大羙鬚髮<lb/>
風俗通曰不舉生鬢鬚子俗說人十四五乃當生鬢鬚今<lb/>
生而有　妨害父母也謹按周書靈王生而有髭王甚神<lb/>
聖亦克脩其職諸侯服享二丗休和安在其有害乎<lb/>
丗說曰鍾毓兄弟警悟過人毎有嘲語未甞屈躓毓語㑹<lb/>
聞安陵能作調試共視之於是與弟盛飾共載從東門至<lb/>
西門一女子笑曰車中央殊髙二鍾都不覺車後一門生<lb/>
云向已𬒳嘲鍾愕然門生曰中央髙者兩頭羝毓兄弟多<lb/>
鬚故以此調之<lb/>
又曰郄超爲桓温記室叅軍有竒才多髭髯荆州爲之稱<lb/>
髯叅軍<lb/>
語林曰庾公道王尼子非唯事事勝人布置鬚眉亦勝人<lb/>
<pb n="KR3k0012_SBCK_374-6b"/>
我軰皆出其轅下<lb/>
俗說曰有人詣謝益夀云向在劉丹陽坐見一客殊毛謝<lb/>
曰正是我家阿曕瞻多鬚故云尓<lb/>
廣陵列士傳曰劉瑜字季節舉方正對䇿髙第人呼爲<lb/>
長鬚方正<lb/>
列仙傳曰丁次卿漢順帝時人至娶婦家未見禮異婦出<lb/>
謁客鬚髯欝然其家謝之次卿舉手向婦鬚髯即去<lb/>
郭璞洞林曰東中郎叅軍周稚琰封𧖟蛾蛓蟲使璞射之<lb/>
璞曰射覆得此大落度必是𧖟蛾及毛蠹稚琰饒鬚故因<lb/>
以調之也<lb/>
　　　　　睫<lb/>
說文曰睫映目旁毛也<lb/>
釋名曰睫接也捶於匡而相接也<lb/>
<pb n="KR3k0012_SBCK_374-7a"/>
漢書曰袁盎曰陛下居代時太后甞病二年陛下不交睫<lb/>
解衣<lb/>
謝承後漢書曰趙昱字元逹年十三母病二月昱慘慼消<lb/>
瘦眼不交睫<lb/>
列子曰晉國苦盗有郄雍者能察盗於眉睫之間而得其<lb/>
情晉使視盗千百無遺趙文子曰周諺有言見淵中魚不<lb/>
祥郄雍必死俄而羣盗殺之<lb/>
裴玄新語曰尹氏之鏡數睫照形蒸食曽不如三錢竹箄<lb/>
　　　　　髑髏<lb/>
說文曰髑髏頭也<lb/>
廣雅曰髑髏謂之顙顱也<lb/>
魏略曰王忠先因飢噉人五官將戲因從駕出行過冢間<lb/>
無何令俳取道邊死人髑髏繫着忠馬戯笑<lb/>
<pb n="KR3k0012_SBCK_374-7b"/>
莊子曰列子行食於道見百歳髑髏搴蓬而指之曰唯予<lb/>
與汝未甞死未甞生也<lb/>
又曰莊子之于楚見空髑髏髐然有形擊之以馬捶因而<lb/>
問之曰夫子貪生理而爲此乎將子有亡國之事斧鉞之<lb/>
誅而爲此乎將子有不善之行愧遺父母妻子之醜而爲<lb/>
此乎將子凍餒之患而爲此乎於是語卒援髑髏枕而卧<lb/>
夜半髑髏見夢曰子之談者似辯人也諸子所言皆生之<lb/>
累也死則無此矣子欲聞死之說乎莊子曰然髑髏曰死<lb/>
無君於上無臣於下亦無四時之事泛然以天地爲春秋<lb/>
雖南面王樂不能過也莊子不信曰吾使司命復生子形<lb/>
爲子骨肉肌膚反子父母妻子閭里知識子欲之乎髑髏<lb/>
深矉蹙頞曰吾安能弃南面王樂而復爲人之勞乎<lb/>
南州異物志曰烏滸人得髑髏破之以飲酒<lb/>
<pb n="KR3k0012_SBCK_374-8a"/>
盛弘之荆州記曰長沙浦坼縣有吕蒙冡中有髑髏極大<lb/>
蒙形旣長偉疑即蒙髑髏也<lb/>
裴淵之廣州記曰盧循襲廣州風火夜發奔逸者數千而<lb/>
巳循除燒骨數得髑髏三萬餘於江南洲上作大坈葬之<lb/>
今名爲共冡<lb/>
續搜神記曰永嘉五年髙榮爲髙平戍邏王時曹嶷賊冦<lb/>
離乱人民皆塢壘自固見山中火起飛埃絶爓十餘丈樹<lb/>
巔火焱響動山谷又聞人馬鎧甲聲謂嶷賊上人皆怕懼<lb/>
並嚴出欲擊之引騎到山下無有人但見碎火來灑人𫀆<lb/>
鎧馬毛鬛皆燒於是軍人走還明徃視山中無燃火處唯<lb/>
有髑髏百頭布散山中<lb/>
張衡髑髏賦曰張平子將逰目於九野觀化乎八方顧見<lb/>
髑髏委於路旁下據朽壤上負玄霜平子悵然而問之子<lb/>
<pb n="KR3k0012_SBCK_374-8b"/>
將并粮推命以夭逝乎奔喪此土流迁來乎爲是上智爲<lb/>
是下愚荅曰吾宋人也姓莊名周逰心方外不能自修公<lb/>
子何以問之對曰我欲告之於五嶽禱之於神祇起子素<lb/>
骨反子四支髑髏曰死爲休息生爲役勞冬冰之疑何如<lb/>
春水之消況我巳化與道逍遥與隂陽同其流元氣全其<lb/>
朴雲漢爲川池星宿爲珠玉雷電爲鼔扇日月爲燈燭合<lb/>
躰自然無情無欲不行而至不疾而速<lb/>
太平御覽卷第三百七十四<lb/>
</p>
<p>
</p>
  </div>
</body>
</text>
</TEI>
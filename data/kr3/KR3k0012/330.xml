<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_330-1a"/>
太平御覽卷第三百三十<lb/>
　兵部六十一<lb/>
　　　　　警備<lb/>
孫子曰用兵之法無恃其不來也恃吾有能以待之也無<lb/>
恃其不攻吾也恃吾不可攻也<hi>安則思危存則思亡常有備也</hi>
左傳曰不備不虞不可以師<lb/>
又曰諸侯相見軍衛不徹警也<lb/>
又曰晉欒書伐楚將戰楚晨壓晉軍而陣<hi>壓窄其未備也</hi>軍吏<lb/>
患之晉將范丐趨進曰塞井夷竈陳於軍中而踈行首<hi>踈行有當</hi>
<hi>陣前戸决開壘戰道行部切</hi>晉楚唯天所受何患焉楚師輕窕固壘而<lb/>
待之三日必退退而擊之必獲勝焉終敗楚師<lb/>
戰國䇿曰蘇秦將從說燕文侯曰燕地方二千里帶甲十<lb/>
万車七百騎六千粟支十年南有碣石門鴈之饒北有棗<lb/>
<pb n="KR3k0012_SBCK_330-1b"/>
粟之利<lb/>
又曰張儀爲秦連撗說韓王曰秦帶甲百餘万虎賁之士<lb/>
不勝計秦卒猶孟賁之與怯夫<lb/>
又曰江乙對江宣王曰今王之地方五千里帶甲百万而<lb/>
專屬之於昭奚恤故北方之畏昭奚恤也<lb/>
春秋後語曰蘇秦南說楚威王曰楚天下之強國也王天<lb/>
地之賢主也西有黔中巫郡東有夏周海陽南有洞庭蒼<lb/>
梧北有汾隂地方五千里帶甲百万車千乗騎万疋粟支<lb/>
十年此覇王之質也<lb/>
史記曰周末荆人伐陳呉救之軍行三千里雨十日夜見<lb/>
星左史倚相謂荆大將子期曰雨十日甲輯兵聚呉人必<lb/>
至不如備之乃爲陣而呉人至見荆有備而反史曰其反<lb/>
覆六十里其君子休小人爲食我行三十里擊之必克從<lb/>
<pb n="KR3k0012_SBCK_330-2a"/>
之遂破呉軍<lb/>
又曰秦將王翦率兵六十萬伐楚楚王悉國中兵以拒之<lb/>
王翦至堅壁而守之不肯戰楚兵數挑戰終不出王翦日<lb/>
休士洗沐而善飲食拊循之親與士卒同食乆之王翦使<lb/>
人問軍中戯乎對曰方投石超距於是王翦曰士卒可用<lb/>
矣楚又數挑戰而秦不出乃引而東翦因舉兵追之大破<lb/>
楚軍蘄南因滅其國<lb/>
又曰漢景帝𥘉呉王濞反惣兵度淮與楚王戰遂敗棘壁<lb/>
乗勝前銳甚梁孝王恐六將軍擊呉又敗梁將士卒皆還<lb/>
走梁數使使報漢大將周亞夫求救亞夫不許又使使惡<lb/>
亞夫於上上使人告之救梁<hi>悪烏路切</hi>亞夫復守便冝不行梁<lb/>
使韓安國及楚死事相弟張羽爲將軍<hi>楚相張尚諌呉王而死</hi>乃得<lb/>
頗敗呉兵西梁城守堅不敢西即走亞夫軍㑹下邑矣師<lb/>
<pb n="KR3k0012_SBCK_330-2b"/>
欲戰亞夫壁不肯戰呉粮絶卒飢數挑遂死奔亞夫壁亞<lb/>
夫終不出中夜驚内相擾乱至帳下亞夫卧不起頃之復<lb/>
定呉士卒多飢死遂以叛散<lb/>
漢書曰傳喜以光禄大夫養病大司空何武尚書唐林皆<lb/>
上書言喜行義曰忠臣社稷之衛魯以季友治亂<hi>師古曰謂季氏</hi>
<hi>亡則魯不昌</hi>楚以子玉輕重<hi>師古曰謂楚殺子玉而晉侯喜可知也</hi>魏以無知折<lb/>
衡<hi>師古曰信陵君也</hi>項以范増存亡故楚跨有南土帶甲百万隣<lb/>
國不以爲難子玉爲將則文公側席而坐及其老也君臣<lb/>
相慶百萬之衆不如一賢也<lb/>
後漢書曰更始𥘉光武在河北擊銅馬賊於鄔呉漢將突<lb/>
騎來㑹清陽城賊挑戰鹵武堅營自守有出<graphic n="KR3323" url="https://raw.githubusercontent.com/kanripo/KR-Gaiji/master/images/KR3323.png" mimeType="image/png"/>掠者輙擊<lb/>
取之<hi>鹵與虜同掠奪取之也</hi>絶其粮道積月餘日賊食盡夜遁去<lb/>
追至館陶大破之受降未盡而髙湖重連賊從東南來與<lb/>
<pb n="KR3k0012_SBCK_330-3a"/>
銅馬餘衆合光武復與大戰於滿陽悉破降也<lb/>
又曰王覇馬武旣破周建蘇茂營賊復聚挑戰覇堅卧不<lb/>
出軍吏皆曰茂前日已破今易擊也覇曰不然蘇茂客兵<lb/>
逺來粮食不足故數挑戰以徼一切之勝<hi>徼要也一切猶權時也徼古蕘</hi>
<hi>切</hi>今閇營休士所謂不戰而屈人之兵善之善者也茂建<lb/>
旣不得戰乃引還營其夜建兄子誦反閇城拒之茂建遁<lb/>
去誦以城降<lb/>
又曰公孫瓉旣爲鮮于輔所敗慮有非常乃告於髙京以<lb/>
䥫爲門斥去左右男人七歳以上不得入門專侍姬妾其<lb/>
文簿書皆及而上之令婦人習爲大言聲使聞數百歩以<lb/>
傳宣教令踈逺賔客無所親信故謀臣猛將稍有乖散自<lb/>
此之後希復攻戰<lb/>
九州春秋曰公孫瓉曰始天下兵起我謂唾掌而决至於<lb/>
<pb n="KR3k0012_SBCK_330-3b"/>
今日兵革方始觀此非我所决不如休兵力耕以救㐫年<lb/>
兵法百樓不攻今吾諸營樓樐千里<hi>樐即魯字見說文釋名曰擼露也上元覆</hi>
<hi>屋也</hi>積榖三百萬斛食此足以待天下慶也<lb/>
魏志曰兾州牧韓馥長史耿武別駕閔純治中李歴諌馥<lb/>
曰兾州雖鄙帶甲百萬糓支十年<lb/>
又曰大軍南征呉到積湖大將滿寵帥諸軍在前與賊隔<lb/>
水相對令諸將曰今夕風甚猛賊必來燒營冝爲之備諸<lb/>
軍皆驚夜半賊果遣十部來燒營寵掩擊破之<lb/>
又曰呉將諸葛恪圍新城司馬景王使鎮東將軍母丘儉<lb/>
陽州刺史文欽等距之儉欽請戰景王曰恪卷甲深入投<lb/>
兵死地其鋒未易當且新城小而固攻之未可拔遂命諸<lb/>
將髙壘以弊之相持數月恪攻城力屈死傷太半景王乃<lb/>
令欽督銳卒趣合榆断要其歸路儉帥諸軍以爲後継恪<lb/>
<pb n="KR3k0012_SBCK_330-4a"/>
懼而遁欽逆擊大破之斬首萬餘級<lb/>
吴書曰趙咨字德度南陽人博學多智應對辯捷孫權爲<lb/>
吴王擢至太中大夫使魏文帝嘲咨曰吴王頗知學乎咨<lb/>
曰浮江萬艘帶甲百萬任賢使能志在經略雖有餘閑博<lb/>
覽書傳歴史籍採竒異不效書生㝷章<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>句而已又曰吴<lb/>
難魏不咨曰帶甲百萬江漢爲池何難之有<lb/>
蜀志曰先主率大衆東伐呉呉將陸遜拒之蜀主從建平<lb/>
連圍至夷陵界立數十屯以金帛爵賞誘動諸夷先遣將<lb/>
呉班以數千人於平地立營欲以挑戰諸將皆欲擊之遜<lb/>
曰備舉軍東下銳氣始盛且乗髙阻險難可卒攻攻之<lb/>
縱下猶難盡尅若有不利損我大勢非小故也今但奬厲<lb/>
將士廣施方略以觀其變若此間是平原廣野當恐有焱<lb/>
沛交馳之憂<hi>焱音標</hi>今縁山行軍勢不得展自當疲於木石<lb/>
<pb n="KR3k0012_SBCK_330-4b"/>
之間徐制其弊耳備知其計不行乃引伏兵八千人從谷<lb/>
中出遜曰所以不聽諸君擊班者揣之必有巧故也諸將<lb/>
並曰攻備當在𥘉今乃令入五六百里相銜持經七八月<lb/>
其諸要害皆巳固守擊之必無利矣遜曰備是猾虜更嘗<lb/>
事多其軍始集思慮精專未可干也今住巳乆不得我便<lb/>
兵疲意沮計不復生掎角此㓂正在今日乃先攻一營不<lb/>
利遜曰巳曉破之術乃令各持一把茅以火攻抜之俄爾<lb/>
成勢遂率諸軍同時俱攻破四十餘營備升馬鞍山陳兵<lb/>
自繞遜督促諸軍四靣蹙之土崩瓦解死者萬數備因夜<lb/>
遁<lb/>
晉書曰王戎謂齊王囧曰公首舉衆匡定大業開闢巳來<lb/>
未始有也然論功報賞不及有勞朝野失望人懷二志今<lb/>
二王帶甲百萬其鋒不可當若以王就弟不失故委此求<lb/>
<pb n="KR3k0012_SBCK_330-5a"/>
安之計也<lb/>
又曰大將羅尚遣廣漢都尉曽元牙門張顯等潜率歩騎<lb/>
三萬襲蜀賊李特營特素知之乃繕甲厲兵戒嚴以待之<lb/>
元等至特安卧不起待其衆半入發伏擊之殺傷者甚衆<lb/>
遂害曽元張顯等<lb/>
又曰安平王孚𥘉爲魏度支尚書以爲禽敵制勝冝有備<lb/>
預每諸葛亮入㓂關中邊兵不能制敵中軍奔赴輙不及<lb/>
事機冝預選歩騎二萬以爲二部爲賊之備又以關中連<lb/>
賊㓂榖帛不足遣兾州農丁五千屯於上邽秋冬習戰春<lb/>
夏脩田桑由是關中軍國有備矣<lb/>
崔鴻十六國春秋曰前趙劉曜遣將討氐羌大酋權渠率<lb/>
衆保險阻曜將游子逺頻敗之權渠欲降其子伊餘大言於<lb/>
衆中徃日劉曜自來猶無若我何况此偏師自欲降乎遂率<lb/>
<pb n="KR3k0012_SBCK_330-5b"/>
勁卒五萬人晨壓子逺壘門左右勸出戰子逺曰吾聞伊餘<lb/>
有專諸之勇慶忌之捷士馬之強人百匪敵其父新敗怒<lb/>
氣甚盛且西戎勁捍其鋒不可擬也不如緩之使氣竭而<lb/>
擊之此曹劌之勝也乃堅壁不戰伊餘有彊驕色子逺候<lb/>
其無備夜分誓衆秣馬蓐食先晨具甲掃壘而出遲明設<lb/>
覆而戰<hi>遲直吏切</hi>生擒餘伊于陣盡俘其衆<lb/>
又曰北燕馮跋據遼東其弟万泥阻兵以叛跋遣將馮弘<lb/>
與將軍張興討之弘遣使諭之曰昔者兄弟乗風雲之運<lb/>
撫翼而起群公天意所鍾逼奉主上先踐寳位裂土䟽爵<lb/>
當與兄弟共之奈何欲㝷干戈於蕭墻棄友于而爲閼伯<lb/>
過貴能改善莫大焉冝舎兹嫌同獎王室万泥不從尅期<lb/>
出戰興謂弘曰賊明曰出戰今夜必來驚營冝備不虞弘<lb/>
乃各嚴備仍人課草十束束火伏兵以待之是夜万泥果<lb/>
<pb n="KR3k0012_SBCK_330-6a"/>
遣壯士十餘人斫營衆火俱起伏兵邀擊俘斬無遺遂平<lb/>
万泥等<lb/>
宋書曰桂楊王休範舉兵於㝷陽巳發東下朝廷惶駭宋<lb/>
相齊髙祖議曰昔上流謀逆皆因淹緩至於覆敗休範必<lb/>
逺懲前失輕兵急下乗我無備今應變之術不冝在逺若<lb/>
偏師失律則大沮衆心請頓新亭堅守宫掖東府石頭以待<lb/>
賊至千里孤軍後無委積求戰不得自然瓦解請頓新亭<lb/>
以當其鋒休範果敗<lb/>
又髙祖紀曰時議者欲分兵屯守諸津帝曰賊衆我寡分<lb/>
兵測人虚實一處失利則沮三軍之心若聚衆石頭則力<lb/>
不分也<lb/>
三國典略曰梁武陸王蕭紀在蜀一十七年開拓土宇器<lb/>
甲殷積有馬八千疋旣便騎射尤工舞矟<lb/>
<pb n="KR3k0012_SBCK_330-6b"/>
後魏書曰任城王澄時四中郎將兵數寡弱不足以襟帶<lb/>
京師澄奏冝以東中帶滎陽郡南中帶魯陽郡西中帶恒<lb/>
農郡比中帶河内郡選二品三品親賢兼稱者居之省非<lb/>
急之作配以強兵如此則深根固夲強幹弱枝之義也靈<lb/>
太后𥘉將從之後議者不得乃止<lb/>
唐書曰武徳中太宗領兵征薛仁果於析摭城<hi>析音思歴切摭竟之</hi>
<hi>石切</hi>賊有十餘萬兵鋒甚銳數來挑戰諸將咸請戰太宗曰<lb/>
我士卒新經挫衂銳氣猶少賊驟勝必輕進好闘我且閇<lb/>
壁以待其氣衰而後擊可一戰而破此万全計也因令軍<lb/>
中曰敢言戰者斬相持者乆之賊粮盡軍中頗擕其將翟<lb/>
長孫梁胡郎率所部相繼來降太宗知仁果心腸内離謂<lb/>
諸將曰可以戰矣因令行軍㹅管梁實營於淺水原以誘之<lb/>
賊大將宗羅侯曰恃驍悍求戰不得氣憤者乆之及是盡銳<lb/>
<pb n="KR3k0012_SBCK_330-7a"/>
攻梁實兾逞其志梁實固險下以挫其鋒羅緱攻之愈急<lb/>
太宗度賊已疲復謂諸將曰彼氣將衰吾當取之必矣申<lb/>
令諸軍遟明合戰復令將軍龐玉陣於淺水原南出賊之<lb/>
右以先拒之羅侯併軍共戰玉軍幾敗太宗親御大軍奄<lb/>
自原北出其不意羅侯迴師相拒我師表裏齊奮呼聲動<lb/>
天羅侯氣奪於是大潰<lb/>
又曰武德中太宗率師往河東討劉武周江夏王道宗時<lb/>
年十七從軍太宗登玉壁城覩賊頋謂道宗曰賊恃其衆<lb/>
來邀我戰汝謂何如對曰群賊鋒不可當易以計屈難與<lb/>
力竟令深壁髙壘以挫其鋒烏合之徒莫能持乆粮運致<lb/>
竭自當離散可不戰而擒太宗曰汝意暗與我合賊果食<lb/>
盡夜遁追及介州一戰破之<lb/>
又曰薛萬均從李靖等擊吐谷渾軍次青海與弟万徹率<lb/>
<pb n="KR3k0012_SBCK_330-7b"/>
軍先路道遇虜於赤海万均將十數騎擊走之追奔至積<lb/>
石山南道大風折旗拔木万均謂左右曰虜將至矣冝各<lb/>
設備俄而虜至万均直前斬一賊將於是大潰殺傷略盡<lb/>
又曰廣德中安史故將分據河北吐蕃數犯京畿故郭子<lb/>
儀魚朝恩常統重兵守河中以備倉卒欲兵權在京師乃<lb/>
以魚朝恩元載王縉建議請於河中府置中都創置積<lb/>
兵五萬以爲禁旅取關輔河東等十州稅物以奉京師車<lb/>
駕常以秋抄行幸春首還京即河北西蕃無憂越軼代宗<lb/>
以爲然載巳潜遣人於河中料度創造宮殿及營私第旣<lb/>
而言事者以爲無故示賊以怯國計非便事竟不行<lb/>
又曰李晟討朱泚德宗幸奉天日詔以晟爲左僕射平章<lb/>
事晟拜哭受命且曰長安宗廟所在爲天下夲若皆扈蹕<lb/>
誰復京師乃浚隍壁繕兵粟馬以誅泚興復爲巳任𥘉軍<lb/>
<pb n="KR3k0012_SBCK_330-8a"/>
無蒭蒿乃令檢校户部郎中張彧假京兆少尹擇官吏以<lb/>
賦渭北畿縣不數日蒭粮皆足乃陳說三軍曰今國歩多<lb/>
艱亂逆継興屬車西幸関中無主吾等皆受圍恩見危死<lb/>
節臣子之分况當此時不能清㓂以取富貴非士也渭橋<lb/>
跨大川吾與公等戮力一心擇利而進復大業建不丗之<lb/>
功能從我乎軍士皆泣下曰唯公所命晟亦歔欷流涕是<lb/>
時朱泚盗天邑懷光反咸陽河北僞稱國者三希烈李納<lb/>
交逼陳宋晟内無貨財外無疆士以孤軍守危城爲秉節<lb/>
嚮義者所歸於是戴休顔舉奉天之兵韓遜瓌悉邠寕之<lb/>
師尚可孤守藍田駱元光固華州皆歸欵於晟軍大振<lb/>
又曰李元諒貞元𥘉將夲軍與侍中渾瑊㑹吐蕃盟於平<lb/>
源元諒謂瑊曰戎狄多詐不可無備公奉國命輕重冝有<lb/>
以防之瑊不從且不設備及㑹元諒令軍中皆衣甲持兵<lb/>
<pb n="KR3k0012_SBCK_330-8b"/>
整部隊以俟變去壇十里虜果衷甲乗瑊無備伏精騎以<lb/>
圍瑊士大夫皆衣朝服就執及軍士死者不可勝數所脫<lb/>
者百無一二瑊挺身走虜騎逐瑊至元諒軍士皆堅陣持<lb/>
滿虜騎望見之乃引去是日無元諒軍瑊幾不免元諒乃<lb/>
徐引軍而歸<lb/>
太平御覽卷第三百三十<lb/>
</p>
<p>
</p>
  </div>
</body>
</text>
</TEI>
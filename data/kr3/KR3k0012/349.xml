<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_349-1a"/>
太平御覽卷第三百四十九<lb/>
　兵部八十<lb/>
　　　　　箭上<lb/>
字林曰箭矢竹也<lb/>
字統曰箭者竹之別形大身小葉曰竹小身大葉曰箭箭<lb/>
竹主爲矢因謂矢爲箭<lb/>
開元文字曰東南之美者有會稽之竹箭焉箭篠也自關<lb/>
而東謂之矢自關而西謂之箭箭者竹名因以爲號也三<lb/>
鐮謂今䇶<hi>音同</hi>射箭也平題今戲射箭也鐮稜也題頭也<lb/>
說文曰箭矢也從竹前聲<lb/>
釋名曰矢指也言其所指向迅疾也又謂之箭箭進也其<lb/>
夲曰足矢形似木木以下爲夲以根爲足又謂之鏑鏑敵<lb/>
也可以禦敵也齊人謂之鏃言其所中皆族滅也關西曰<lb/>
<pb n="KR3k0012_SBCK_349-1b"/>
釭釭鉸<hi>音校也</hi>言有鉸刃也其體曰簳言挺簳也其旁曰羽<lb/>
如鳥羽也鳥湏羽而飛矢湏羽而前也齊人曰衛所以導<lb/>
衛矢也其末曰括括㑹也與弦㑹也括旁曰义形如义也<lb/>
方言曰箭自關而東謂之矢江淮之間謂之鍭<hi>音侯</hi>關西曰<lb/>
箭<hi>郭璞注云箭者竹名因以爲號也</hi>
楊雄方言曰凡箭鏃三者謂之羊頭其廣薄而長薄謂之<lb/>
錍<hi>音卑</hi>
爾雅曰東南之美者會稽竹箭焉<hi>注云會稽山名今在山隂縣南竹箭條也</hi>
又曰金鏃剪羽謂之鏃骨鏃不剪羽謂之志<hi>郭璞注曰金鏃今錍箭也</hi>
<hi>骨鏃金骨骲不剪謂以鳥羽自然淺狹不復剪也骲音雹</hi>
孫卿子曰浮游作矢<lb/>
丗夲曰夷牟作矢<hi>黄帝二臣</hi>
太公兵法曰箭之神名續長<lb/>
<pb n="KR3k0012_SBCK_349-2a"/>
趙氏兵書曰矢一名信徃<lb/>
易曰得金矢利艱貞吉<lb/>
又曰射雉一矢亡終以譽命<lb/>
書曰周成王崩垂之竹矢在東房<hi>垂舜共工所爲也</hi>
詩曰周道如砥其直如矢<lb/>
又曰弓矢旣同<lb/>
又曰舎矢如破<lb/>
又曰旣張我弓旣挾我矢發彼小豝殪此大兕<lb/>
又曰束矢其㥰<hi>㥰衆意勁急也五十矢爲束</hi>
禮記曰故男子生桑弧蓬矢六以射天地四方天地四方<lb/>
者男子之所有事也故必先有志於其所有事<lb/>
又曰月令仲冬云是月也伐木取竹箭<hi>注云此時堅成可伐取也</hi>
又曰后妃執弓挾矢于髙禖之前<lb/>
<pb n="KR3k0012_SBCK_349-2b"/>
又曰乗丘之役圉人浴馬有流矢在白肉公曰非其罪也<lb/>
遂誄之<lb/>
周禮曰東南曰揚州其山鎮曰㑹稽其澤藪曰具區其川<lb/>
三江其浸五湖其利金錫竹箭<lb/>
又曰司弓矢掌八矢之法八矢一曰枉二曰絜<hi>音結</hi>三曰殺<lb/>
四曰鏃五曰矰六曰茀七曰恒八曰陣<hi>音痺</hi>凡枉矢絜矢利<lb/>
火射用諸守城車戰殺矢鏃矢用諸近射田獵矰矢茀矢<lb/>
用諸弋射恒矢痺矢用諸散射此八矢者弓弩各有四焉<lb/>
盖柱殺矰恒弓所用也絜鏃茀痺弩所用也<lb/>
左傳曰魯莊公以金㒒姑射南宫長万<hi>杜預曰矢名也</hi>
又曰狄人伐衛公與石祁子玦與寗莊子矢使守曰以此<lb/>
賛國擇利而爲之<lb/>
又曰祝𣆀射王中肩王亦能軍<lb/>
<pb n="KR3k0012_SBCK_349-3a"/>
又曰楚子與莫敖氏戰于睪滸<hi>睪滸楚也</hi>伯棼射王汰輈及皷<lb/>
跗着於丁寕<hi>伯棼越椒也輈車轅汰過也箭過車轅上也丁寧鉦也</hi>又射汰　以貫<lb/>
笠轂師懼退王使廵師曰吾先君文王克息獲三矢焉伯<lb/>
棼竊其二盡於是矣皷而進之遂滅若敖氏<lb/>
又曰吕錡射恭王中目王召飬由基與之兩矢使射吕錡<lb/>
中項伏弢而死以一矢復命<hi>弢音韜</hi>
又曰郄克傷流血及屨未絶皷音曰余病矣張侯曰自始<lb/>
合而矢貫予手及肘余折以御左輪朱殷豈敢言病吾子<lb/>
忍之<lb/>
又曰齊師遁晉州綽及之射殖綽中肩兩矢夾脰<hi>脛頸</hi>
又曰楚君以鄭故親集矢於目<hi>鄢陵戰晉射中楚王目也</hi>
又曰齊子淵捷從泄聲子射之中楯凡繇朐<hi>音劬</hi>汰輈匕入<lb/>
者三寸<lb/>
<pb n="KR3k0012_SBCK_349-3b"/>
又曰孟之側後入以爲殿抽矢䇿馬曰馬不進也<hi>不欲伐善</hi>
榖梁曰偏弓鏃矢不出境<hi>偏當爲敦鏃矢矢名皆天子之噐也</hi>
論語曰子曰直哉史魚邦有道如矢邦無道如矢<lb/>
家語曰子路見孔子孔子曰何好對曰好長劒孔子曰以<lb/>
子所能加之以學豈可及乎子路曰南山有竹不扶自直<lb/>
斬而用射逹於犀革以此言之何學爲孔子曰括而羽之<lb/>
鏃而礪之其入不益深乎子路再拜<lb/>
國語曰吴晉㑹于黄池吴王擐甲陳卒赤旗赤羽之矰望<lb/>
之如火<hi>賈逵注曰矢羽爲矰</hi>
又曰仲尼在陳有隼于陳侯之庭而死楛矢貫之石砮矢<lb/>
長尺有咫陳惠公使人以隼如仲尼之館問之仲尼曰隼<lb/>
之來也逺矣此肅愼氏之矢也昔武王尅商通道于九夷<lb/>
八蠻<hi>注說苑云百蛮</hi>使各以其方賂來貢使無忘職業於是肅愼<lb/>
<pb n="KR3k0012_SBCK_349-4a"/>
氏貢楛矢石砮其長尺有咫先王欲其令德之致逺以示<lb/>
後人使永鑑焉故銘其括<hi>鐫書功名也括箭羽之間</hi>曰肅愼氏之貢矢<lb/>
以分大姬配虞胡公而封諸陳古者分同姓以珎玉展親<lb/>
也分異姓以逺方之職貢使無忘服也故分陳以肅愼之<lb/>
矢君若使有司求諸故府其可得也使求得之金櫝如言<lb/>
<hi>櫝櫃也惠公使有司求之故府得肅愼氏矢於金櫃之中如仲尼之所言也</hi>
史記曰魏公子無忌進兵擊秦秦軍解去遂救邯鄲趙王<lb/>
及平原君自迎公子平原君負䪍<hi>音蘭</hi>矢爲公子先引<hi>注吕忱字</hi>
<hi>林曰䪍盛弩矢</hi>
漢書曰李陵擊匈奴一日五十萬矢皆盡虜攻急陵歎曰<lb/>
復　得數十矢足以脫矣<lb/>
又曰匈奴右賢王圍李廣廣爲圎陣外向矢下如雨漢兵<lb/>
死者過半<lb/>
<pb n="KR3k0012_SBCK_349-4b"/>
又曰婁煩射項羽弓發矢欲到羽怒目叱矢乃墜地煩亦<lb/>
恐死<lb/>
又曰李廣夜行見石如虎乃射之其矢没羽<lb/>
續漢書曰來歙擊隗囂守略陽城大戰登城相射乃發屋<lb/>
斷木爲箭<lb/>
東觀漢記曰耿弇與張歩戰矢中弇股以佩刀截之左右<lb/>
無知者<lb/>
又曰上拜冦恂河内太守恂移書屬縣講兵肄射伐淇園<lb/>
之竹治矢百餘萬<lb/>
又曰匈奴破離後王安得攻金滿城耿恭以毒藥傳矢傳<lb/>
語匈奴漢家箭神中其瘡者必有異因發強弩射之虜中<lb/>
矢者視瘡皆沸並大驚相謂曰漢兵神真可畏也遂解去<lb/>
魏志曰挹婁在失館東北千餘里弓長四尺如弩楛長八<lb/>
<pb n="KR3k0012_SBCK_349-5a"/>
寸青石爲鏃<lb/>
又曰陳琳曰矢在弦上不可不發<lb/>
魏略曰孫權乗大船出濡湏口來觀魏軍曹公使弓弩亂<lb/>
發射之矢着其船船乃偏重箭墜將傾權因廻船復以一<lb/>
靣受矢矢均船平乃放船而走<lb/>
蜀志曰關羽爲流矢所中貫其左臂醫者曰矢鏃有毒當<lb/>
湏破臂刮骨也<lb/>
晉書石季龍載記曰石韜起堂于太尉府號曰宣光殿梁<lb/>
長九丈石宣視而大怒斬匠載梁而去韜怒增之十丈宣<lb/>
聞之恚甚使楊杯牟皮牟成趙生等縁猕猴梯而入殺韜<lb/>
置其刀箭而去<lb/>
又毛寳傳曰寳軍縣兵少噐仗濫惡大爲祖煥桓撫所破<lb/>
寳中箭貫髀徹鞍使人蹋鞍抜箭血流滿鞾<lb/>
<pb n="KR3k0012_SBCK_349-5b"/>
又桓玄傳曰逹枚回恬興祐之迎擊玄矢下如雨玄嬖人<lb/>
丁仙期萬盖等以身蔽玄並中數十箭而死<lb/>
崔鴻三十國春秋西秦録曰白蘭王吐谷渾阿柴臨卒呼<lb/>
子弟謂曰汝等各奉吾一隻箭將玩之地下俄而命母弟<lb/>
慕延曰取汝一隻箭折之延折之又曰汝取十九隻箭折<lb/>
之延不能折柴曰汝曹知單者易折衆則難摧勠力一心<lb/>
然後社稷可固言終而卒<lb/>
又後燕録曰慕容盛行至西樂遇盗陜中盛曰我六尺之<lb/>
軀入水不溺在火不焦汝欲當鋒乎試竪尓手中箭百歩<lb/>
我若中之冝愼尓命如其不中當束身相授盗行竪箭盛<lb/>
一發中之盗曰相試耳資而遣之<lb/>
宋書朱齡石弟超石傳曰阿簿千歩騎十萬屯河北岸超<lb/>
石以軟弓小箭射虜<lb/>
<pb n="KR3k0012_SBCK_349-6a"/>
又曰謝靈運山居賦云其竹則二箭殊葉四苦齊味<hi>注云三箭</hi>
<hi>一者苦箭大葉一者竿箭細葉</hi>
又曰朱修之傳曰魯秀擊襄陽修之發連弩射秀秀亦發<lb/>
連弩應之修之使軍人縁水拾箭<lb/>
又曰謝莊傳云時河南獻舞馬詔羣臣爲賦莊所上其辭<lb/>
曰迎調露於飛鍾赴承雲於驚箭<lb/>
齊書曰陳顯逹傳云顯逹杜姥<hi>莫𥙷切</hi>宅大戰破賊矢中左<lb/>
眼抜箭而鏃不出地黃村潘嫗善禁先以釘釘柱嫗禹歩<lb/>
作氣釘即時出乃禁顯逹目中鏃出之<lb/>
三國典略曰梁以護軍將軍陸法和爲郢州刺史封江乗<lb/>
縣公法和甞軍次白帝謂人曰諸葛孔明可謂名將吾目<lb/>
見之此城旁有埋弩箭鏃一斛許因令掘之果如其言<lb/>
北齊書曰郎基字丗業迁海西鎮將梁吴明徹攻海西基<lb/>
<pb n="KR3k0012_SBCK_349-6b"/>
糧仗皆盡乃削木爲箭𥿄爲羽得圍解還朝㒒射楊暗勞之<lb/>
曰卿夲文吏遂有武略削木箭𥿄羽皆無故事　班墨之<lb/>
思何以過之<lb/>
後魏書曰丗宗幸鄴還於河內懷界帝親射矢一里五十<lb/>
餘歩侍中髙顯等奏伏見御弧矢臨原弋逺弦動羽馳鏃<lb/>
所逮三百五十餘歩臣等伏惟陛下聖武自天神藝夙荗<lb/>
巧會騶虞之節妙盡矍<hi>居約切</hi>圃之儀威稜攸疊甝<hi>胡甘切</hi>兕<lb/>
懾氣才猛所振勍憝弭心足以肅截九區赫服八宇矣盛<lb/>
事竒迹必冝表述勒銘射宫永彰聖藝<lb/>
後周書曰王傑魏恭帝元年從于謹圍江陵時柵內有人<lb/>
善用長矟戰士將登者多爲所斃謹令傑射之應弦而倒<lb/>
登者乃得入餘衆繼進遂拔之謹喜曰濟我大事者在此<lb/>
箭也<lb/>
<pb n="KR3k0012_SBCK_349-7a"/>
又曰賀拔嶽旣遇害于河曲太祖乃率輕騎馳赴平凉時<lb/>
齊神武遣長史侯景招引嶽衆太祖至安定遇之謂景曰<lb/>
賀拔公雖死宇文泰尚存卿何爲也景失色對曰我猶箭<lb/>
耳隨人所射安能自裁景於此即還<lb/>
又曰庾信傳云信常有郷關之思作哀江南賦以致其意<lb/>
云兩觀當㦸千門受箭白虹賁日蒼鷹擊殿<lb/>
又曰長孫晟傳云晟與汝南公獵見二鵰飛而爭肉因以<lb/>
兩箭與晟曰射取之晟彎弓馳徃遇雕相躍一發雙貫焉<lb/>
唐書曰太宗討劉黒闥闥常於肥郷列陣太宗親率左右<lb/>
擊之有一突將勇壯絶人直衝太宗刃將接太宗以天䇿<lb/>
上將大箭射之中心洞背應弦而斃遂傳此箭於北蕃突<lb/>
厥見而驚歎又常輕騎近出遇三騎皆賊中驍勇有名者<lb/>
舉槍而進左右請避之太宗不從待其將至連發三矢相<lb/>
<pb n="KR3k0012_SBCK_349-7b"/>
次皆斃敵人懾氣焉<lb/>
又曰貞元十四年貢武舉并應百隻箭及三十隻箭等今<lb/>
年權停時諫議大夫田敦因蒙召對奏言兵部武舉等毎<lb/>
年常數百千人持挾弓矢出入皇城間恐非所冝上聞而<lb/>
瞿然故命停之其實武舉者每歲不過十數人時議惡敦<lb/>
貴欲非短舊事奏議不實自是訖于貞元更不復置<lb/>
太公六韜曰䧟堅陣強敵大黃參連弩飛鳬電景矢自副<lb/>
<hi>注云飛鳬電景矢名飛鳬尺莖白羽以爲首電景青莖尺羽以鋼爲首鋼一作鐵</hi>○太公金匱曰<lb/>
武王伐殷丁侯不朝尚父乃畫丁侯三旬射之丁侯病遣<lb/>
使請臣尚父乃以甲乙日抜其頭箭丙丁曰拔其目箭戊<lb/>
己日拔其腹箭庚辛曰拔其股箭癸亥日抜其足箭丁侯<lb/>
病乃愈四夷聞皆懼越常氏獻白雉<lb/>
太平御覽卷第三百四十九<lb/>
</p>
<p>
</p>
  </div>
</body>
</text>
</TEI>
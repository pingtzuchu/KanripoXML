<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_588-1a"/>
風雅之意若馬融廣成上林之屬純爲今賦之體而謂之<lb/>
頌失之逺矣<lb/>
文心雕龍曰四始之至頌居其極頌者容也所以羙盛德<lb/>
而𫐠形容也昔帝嚳之丗咸累爲頌以歌九招自啇頌巳<lb/>
下文理允備夫化偃一國謂之風風正四方謂之雅雅容<lb/>
告神謂之頌風雅序人故事資變正頌主告神故義必純<lb/>
羙魯以旦次編啇以前王追録斯乃宗廟之正歌非饗燕<lb/>
之恒詠也時邁一篇周公所製哲人之頌規式存焉夫三<lb/>
閭橘頌情采芬芳比類屬興又覃及細矣至於秦政刻文<lb/>
爰頌其德漢之惠景亦有𫐠容㳂丗並作相繼於時矣若<lb/>
夫子雲之表充國孟堅之序戴侯武仲之羙顯宗史岑之<lb/>
述僖后或擬清廟或範䮐那雖深淺不同詳略有異其褒<lb/>
德顯容典章一也原夫頌惟典懿詞必清鑠敷冩似賦而<lb/>
<pb n="KR3k0012_SBCK_588-1b"/>
不入華侈之區敬慎如銘而異於規式之域榆楊以發藻<lb/>
汪洋以樹儀雖纎巧曲致與情而變其大體所弘如斯而<lb/>
巳<lb/>
漢書曰宣帝徴王褒爲聖主得賢臣頌褒對曰夫荷旃𬒳<lb/>
毳者難與道純綿之麗宻羮藜唅糗者不足與論大牢之<lb/>
滋味今臣僻在西蜀生於窮巷之中長於蓬茨之下無有<lb/>
遊觀廣覽之知不足以塞厚望應明旨雖然敢不略陳愚<lb/>
而杼情素<lb/>
又曰成帝時西羗嘗有警上思將帥之臣追羙充國乃召<lb/>
黃門郎楊雄即充國圖畫而頌之<lb/>
後漢書曰帝召賈逵因勑蘭臺給筆札使作神雀頌<lb/>
范曄後漢書曰肅宗治脩古禮廵狩方嶽崔駰上西廵頌<lb/>
稱漢德帝雅好文章自見駰頌後常嗟歎之問侍中竇憲<lb/>
<pb n="KR3k0012_SBCK_588-2a"/>
曰寧知崔駰乎對曰班固數爲臣說之然未見帝曰公愛<lb/>
班固而忽崔駰此葉公之好龍也可試見之駰由此候憲憲<lb/>
屣履迎門笑謂駰曰亭伯吾受詔交公何得薄我哉遂揖入<lb/>
以爲上客<lb/>
又曰傳毅與班固賈逵共典校書毅追羙孝明帝功德最<lb/>
盛而廟頌未立乃依清廟作顯宗頌十篇奏之<lb/>
又曰平望侯劉毅以和熹鄧太后有德教請令史官著長<lb/>
樂宫聖德頌以敷宣景耀勒勲金石縣之日月攄之罔極<lb/>
以崇陛下蒸蒸之孝帝從之<lb/>
魏志曰黃𥘉三年黃龍見鄴西漳水中山王褒上頌賜黃<lb/>
金十斤<lb/>
晉春秋曰懷帝䧟於平陽劉聦加帝開府儀同三司㑹稽<lb/>
郡公引帝入醼謂帝曰卿爲豫章王時朕與王武子俱造<lb/>
<pb n="KR3k0012_SBCK_588-2b"/>
卿武子稱朕於卿卿言聞名乆矣卿以所作樂府文示朕<lb/>
曰劉君聞君善詞賦試爲㸔也朕與武子俱爲盛德頌卿<lb/>
稱善者乆之又引朕射于皇堂朕得十二籌卿與武子俱<lb/>
得九籌卿又贈朕柘弓銀硯卿頗憶否帝曰安敢忘之恨<lb/>
尔日不得早識龍顔聦曰卿家骨肉何相殘之甚邪帝曰<lb/>
此殆非人事皇天意也大漢將興應乾受暦故爲陛下自<lb/>
相驅耳且臣家若能奉武皇帝之業九族敦睦陛下何由<lb/>
得之聦甚有喜色<lb/>
晉書曰劉臻妻陳氏聦敏能屬文嘗正旦獻椒花頌其詞<lb/>
曰旋穹周廻正朝肇建青陽散暉澄景載煥<lb/>
臧榮緒晉書曰劉伶字伯倫沛國人也志氣曠放以宇宙<lb/>
爲狹著酒德頌爲建威叅軍以壽終<lb/>
崔鴻春秋前燕録曰慕容雋觀兵近郊見甘棠于道周從<lb/>
<pb n="KR3k0012_SBCK_588-3a"/>
者不識雋曰唏此詩所謂甘棠于道甘者味之主也木者<lb/>
春之行也五德屬仁五行主土春以施生味以養物色又<lb/>
赤者言將有赫赫之慶于中土吾謂國家之盛此其徵也<lb/>
傳曰升髙能賦可以爲大夫羣司亦各書其志吾將覽焉<lb/>
於是内外臣竂並上甘棠頌<lb/>
南史曰梁大同中嘗驟雨殿前徃徃有雜色寳珠梁武觀<lb/>
之甚有喜色虞寄因上瑞雨頌帝謂寄兄荔曰此頌典裁<lb/>
清拔卿之士龍也將加擢用寄聞之歎曰羙盛德之形容<lb/>
以申擊壤之情耳吾豈買名求仕者乎<lb/>
後周書曰顔之儀㓜潁悟三歳能讀孝經及長博渉羣書<lb/>
好爲詞賦嘗獻神州頌辭以雅贍梁元帝手勑報曰枚乗<lb/>
二葉俱得遊梁應貞兩丗並稱文學我求才子鯁慰良深<lb/>
江陵平之儀隨例遷長安丗宗以爲麟趾學士<lb/>
<pb n="KR3k0012_SBCK_588-3b"/>
隋書志曰比齊中書侍郎杜臺卿上丗祖武成皇帝頌齊<lb/>
主以爲未能盡善令和士開以頌示卒德林宣旨云臺卿<lb/>
此文未當朕意以卿有大才湏叙盛德即冝速作急進本<lb/>
也德林乃上頌十六章并序武成覽頌善之賜名焉一疋<lb/>
鄭玄别傳曰民有嘉瓜者異本同實縣欲表附文辭鄙略<lb/>
君爲改作又著頌二篇侯相髙其才<lb/>
王充論衡曰古之帝王建鴻德者湏鴻筆之臣褒頌紀德<lb/>
也<lb/>
又曰永平中神雀羣集孝明詔上神雀頌百官上頌文比<lb/>
瓦石唯班固賈逵傅毅楊終侯諷五頌文比金玉<lb/>
崔駰西廵頌表曰臣聞陽氣發而鶬庚鳴秋風厲而蟋蟀<lb/>
吟氣之動也唐虞之丗樵夫牧監擊轅中韶感於和也臣<lb/>
不知手足之動音聲敢獻頌云<lb/>
<pb n="KR3k0012_SBCK_588-4a"/>
零陵先賢傳曰周不疑字文直曹公時有白雀瑞儒林並<lb/>
已作頌不疑見操授𥿄筆立令復作操竒之<lb/>
　　　　　讃<lb/>
釋名曰稱人之羙曰讃讃纂也纂集其羙而叙之也<lb/>
文心雕龍曰讃者明也助也昔虞舜之祀樂正重賛盖唱<lb/>
發之詞也及益賛于禹伊陟賛于巫咸並颺言以明事嗟<lb/>
嘆以助詞者也故漢置鴻臚以唱拜爲讃即古之遺語也<lb/>
至如相如屬詞如賛荆軻及史班書記以讃褒貶約文以<lb/>
惣録頌體而論詞又紀傳後評亦同其名而仲治流別謬<lb/>
稱爲述失之逺矣及景純任雅動植必讃讃兼羙惡亦猶<lb/>
頌之有變耳然本其爲義事生奬歎所以古來篇體促而<lb/>
不廣必結言於四字之句槃桓于數韻之詞約舉以盡情<lb/>
照灼以送文比其體也發言雖逺而致用盖寡大抵所歸<lb/>
<pb n="KR3k0012_SBCK_588-4b"/>
其頌家之細條也<lb/>
李充翰林論曰容象圖而讃立冝使辭簡而義正孔融之<lb/>
讃楊公亦其羙也<lb/>
晉書曰嵇含紹之孫也弘農王粹以貴公子尚主館字甚<lb/>
盛圖莊周於室廣集朝士使含爲子讃含援筆爲之文不<lb/>
加點其略曰嗟乎先生髙迹何局生處巖岫之居死寄雕<lb/>
楹之屋旣非其所没有餘辱粹有愧色<lb/>
又曰衛恒字巨山爲黄門郎善草隷太康元年汲縣人盗<lb/>
發魏襄王冡得䇿書十餘萬言其一卷論楚者最爲工妙<lb/>
恒恱之故竭思以賛其羙<lb/>
丗說曰羊孚作雪讃曰資清以化乗氣以霏遇象能鮮即<lb/>
潔成輝桓伊遂以書扇<lb/>
　　　　　箴<lb/>
<pb n="KR3k0012_SBCK_588-5a"/>
文心雕龍曰箴所以攻疾除患喻針石垣<lb/>
又曰斯文之興盛於三代夏啇二箴餘句頗存及周之辛<lb/>
甲百官箴闕唯虞箴一篇體義備焉迄至春秋微而未絶<lb/>
故魏絳諷君於后羿楚子訓人於在勤戰伐巳來棄德務<lb/>
功銘辭代興箴文萎絶至楊雄稽古始範虞箴卿尹州牧<lb/>
二十篇及崔胡𥙷綴揔稱百官指事配位　鑒有徴可謂<lb/>
追清風於前古攀辛甲於後代者也至於潘朂符節要而<lb/>
失淺温嶠侍臣愽而患繁王濟國子引多事寡潘君乗輿<lb/>
義正體蕪凢斯繼作鮮有克衷至於王㓪雜箴乃寘巾履<lb/>
得其戒愼而失其所施觀其約文舉要憲章武銘而水火<lb/>
井竈繁辭不巳志有偏也夫箴誦於經銘題於器名用雖<lb/>
異而警戒實同箴全禦過故文資确切銘兼褒讃故理貴<lb/>
弘潤取其要也然天言之道盖闕庸器之制乆淪所以箴<lb/>
<pb n="KR3k0012_SBCK_588-5b"/>
銘實用罕施後代惟秉文君子冝酌其逺大矣<lb/>
陸士衡文賦曰箴頓挫而清壯<lb/>
周書曰夏箴曰小人無兼年之食遇天饑妻子非其妻子<lb/>
也大夫無兼年之食遇天饑臣妾非其臣妾也卿大夫無<lb/>
兼年之食遇天饑臣妾<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>馬非其有也國無兼年之食遇<lb/>
天饑百姓非其有也<lb/>
左傳襄元曰昔周辛甲之爲太史命百官官箴王闕<hi>辛甲周武</hi>
<hi>王太史也闕過也百官各以箴以誡王過也</hi>於虞人之箴曰<hi>虞人掌田獵者</hi>芒芒禹跡<lb/>
畫爲九州<hi>芒芒逺貌也畫分也</hi>經啓九道<hi>九道九州之道也啓開也</hi>民有寢廟獸<lb/>
有茂草各有攸處德用不擾<hi>人神各有歸故德不亂也</hi>在帝夷羿冐于<lb/>
原獸<hi>冐貪</hi>忘其國恤而思其麀牡<hi>言但/念獵</hi>武不可重<hi>重猶數也</hi>用不<lb/>
恢于夏家<hi>羿以好武雖有夏家而不能恢大也</hi>獸臣司原敢告僕夫<hi>獸臣虞人也告</hi>
<hi>僕夫不敢斥尊也</hi>
<pb n="KR3k0012_SBCK_588-6a"/>
范曄後漢書曰崔琦字子瑋梁兾聞其才請與交兾行多<lb/>
不䡄琦數引古今成敗以誡之兾不能受作外戚箴<lb/>
晉書曰張華懼后族之盛作女史箴以爲諷賈后雖凶妬<lb/>
而知敬重華<lb/>
又曰文帝子齊王攸武帝時爲太子太傅獻箴於太子其<lb/>
略曰無曰父子之間昔有江充無曰至親靡二或容潘崇<lb/>
䛕言亂眞譛潤離親驪姬之䜛晉侯疑申固親以道勿固<lb/>
以恩修身以敬勿託以尊丗以爲工<lb/>
後周書曰齊王憲友劉休徴獻王箴一首憲羙之休徴後<lb/>
又以此箴上髙祖髙祖方剪削諸弟甚恱其文<lb/>
唐書曰元和中吏部郎中栁公綽獻太毉箴曰寒暑滿天<lb/>
地之間浹肌膚於外好愛溢耳目之前誘心知於内端㓗<lb/>
爲隄奔射猶敗氣行無間隙不在大睿聖之姿清明絶俗<lb/>
<pb n="KR3k0012_SBCK_588-6b"/>
心正無斜志髙寡欲謂天髙矣氣蒙晦之謂地厚矣撗流<lb/>
漬之聖情超遥萬方頼之飲食所以資身也過則生患衣<lb/>
服所以稱德也侈則生慢惟過與侈心必隨之氣與心流<lb/>
疾亦伺之上深嘉歎降中使勞問<lb/>
又曰敬宗遊幸無度李德𥙿獻丹扆箴六首霄衣箴曰先<lb/>
王聽政昧爽以俟鷄鳴旣盈日岀而視伯禹大聖寸隂爲<lb/>
貴光武至仁反支不忌無俾姜后獨去簪珥彤管記言克<lb/>
念前志又有正服罷獻納誨辨邪防微等箴文多不載帝<lb/>
甚嘉之<lb/>
胡廣百官箴叙曰箴諫之興所由尚矣聖君求之於下忠<lb/>
臣納之於上故虞書曰予違汝弼汝無面從退有後言墨<lb/>
子著書稱夏箴之辭<lb/>
崔瑗叙箴曰昔楊子雲讀春秋傳虞人箴而善之於是作<lb/>
<pb n="KR3k0012_SBCK_588-7a"/>
爲九州及二十五管箴規匡救言君德之所冝斯乃體國<lb/>
之宗也<lb/>
太平御覽卷第五百八十八<lb/>
</p>
<p>
</p>
  </div>
</body>
</text>
</TEI>
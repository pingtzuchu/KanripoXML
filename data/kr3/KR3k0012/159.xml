<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_159-1a"/>
太平御覽卷第一百五十九<lb/>
　州郡部五<lb/>
　　河南道中<lb/>
　　　虢　汝<lb/>
　　　鄭　宋<lb/>
　　　曹　亳<lb/>
　　　單　許<lb/>
　　　陳　頴<lb/>
　　　蔡<lb/>
　　　　虢州<lb/>
十道志曰虢州弘農郡禹貢䂊州之域春秋爲虢地七國<lb/>
時秦韓之境秦併天下爲三川郡漢元鼎中置弘農郡<lb/>
左傳僖二年曰晉荀息以屈産之乗垂棘之璧以假道於虞<lb/>
<pb n="KR3k0012_SBCK_159-1b"/>
以伐虢<lb/>
應劭漢官儀云弘大也所以廣大農業也<lb/>
漢志曰武帝置弘農縣於秦故函谷關山嶺下<lb/>
戴延之西征記曰函者道形如函也孫卿子曰秦有松柏<lb/>
之塞是也<lb/>
帝王丗紀曰虢有三焉周興封虢仲於西虢此其地也封<lb/>
虢叔於東虢即成臯是也今陜郡平陸縣是北虢<lb/>
漢書曰楊僕爲樓舩將軍恥爲關外人於是徙關新安割<lb/>
秦河南南陽二郡之西境於故函谷置弘農郡<lb/>
漢書郊祀志曰黄帝以首山之銅鑄鼎於荆山之下後名<lb/>
其地爲鼎湖<hi>今胡城縣也</hi>
郡國縣道記曰盧氏西虢之別也<lb/>
遁甲開山圗曰盧氏山冝五榖可以避水災因山以名縣<lb/>
<pb n="KR3k0012_SBCK_159-2a"/>
　　　　　汝州<lb/>
十道志曰汝州臨汝郡禹貢豫州之域春秋時爲周王畿<lb/>
及鄭楚之地<lb/>
十三州志曰戰國時梁屬魏秦置三十六郡屬三川郡漢<lb/>
爲河南郡之梁縣也<lb/>
左傳昭二十九年傳曰陶唐氏旣衰其後有劉累學擾龍<lb/>
于豢龍氏以事孔甲能飲食之夏后嘉之賜氏曰御龍一<lb/>
雌死濳醢以食夏后夏后饗之而使求之懼而遷于魯縣<lb/>
<hi>即魯山縣也</hi>
又曰楚白公之亂葉公率國人攻白公白公奔山縊死葉<lb/>
公遂邑焉<hi>即今葉縣也</hi>
家語曰葉公好龍䆫壁皆畫龍形眞龍爲降葉公見而喪<lb/>
魄<lb/>
<pb n="KR3k0012_SBCK_159-2b"/>
漢書曰漢王至成臯轅生說漢王曰漢楚相拒滎陽數歳<lb/>
漢常困願君王岀武關項王必引南走王深壁令滎陽成<lb/>
臯且休息使韓信等輯河北地連燕齊君王乃復走滎陽<lb/>
如此則楚所備者多漢得休息王從其計出兵宛葉間<lb/>
左傳曰邘晉應韓武之穆也注曰應城在襄城城父縣西<lb/>
南<lb/>
韓詩外傳曰周成王與弟戯以桐葉爲珪以封汝周公曰<lb/>
天子無戲言王應時而封曰應侯今應城是也<lb/>
　　　　　鄭州<lb/>
十道志曰鄭州滎陽郡禹貢豫州之境秦兼天下爲三川<lb/>
郡<lb/>
帝王丗紀曰黄帝都於有熊今新鄭是也<lb/>
漢志曰新鄭夲髙辛氏火正祝融之墟<lb/>
<pb n="KR3k0012_SBCK_159-3a"/>
國語曰鄭桓公爲司徒問於史伯曰王室多故余懼及焉<lb/>
何以逃死史伯對曰王室將卑戎翟必昌不可偪也當成<lb/>
周者南有荆蠻申呂應鄧陳蔡隋唐北有衛燕翟鮮虞路<lb/>
泉徐蒲<hi>鮮虞姬姓路泉徐蒲皆赤翟隗姓也</hi>西有虞虢晉隗霍楊魏芮<hi>八國姬姓</hi>
<hi>也</hi>東有齊魯曹宋滕鄒莒是非王之友子母弟甥舅也皆<lb/>
則蠻夷戎狄之人也非親作頑不可入也其濟洛河頴之<lb/>
間乎<hi>言此四水之間可逃</hi>是其子男之國虢鄶爲大<hi>虢東虢仲之後鄶姬姓</hi>虢<lb/>
叔恃勢鄶仲恃險皆有淫侈怠慢之心加之以貪冒君若<lb/>
以周難之故寄孥與賄焉不敢不許<hi>學妻子賄財也</hi>周亂而是驕<lb/>
而貪必將背君君若以成周之衆奉辭伐罪無不克矣克<lb/>
二邑鄢弊𥙷舟依柔歷華君之土也<hi>言克虢鄶此八邑可得</hi>若前華<lb/>
後河右洛左濟主芣騩而食溱洧<hi>芣醜山名主為神主也</hi>修典刑以<lb/>
守之可以少固公說乃東孥與賄虢鄶受之十邑皆有寄<lb/>
<pb n="KR3k0012_SBCK_159-3b"/>
也<hi>後桓公之子武公竟取十邑之地而居之今河南新鄭是十邑謂前八邑及虢鄶</hi>
韓詩外傳曰鄭國俗以二月桃花水下時㑹于溱洧之上<lb/>
以自祓除也故詩曰溱與洧方渙渙兮<lb/>
漢書曰漢王數困滎陽成臯間計欲捐成臯以東屯鞏雒<lb/>
以距楚酈食其曰夫敖倉天下轉輸乆矣臣聞其下藏粟<lb/>
甚多楚人抜滎陽不能堅守敖倉此天所以資漢願足下<lb/>
急進兵攻滎陽據敖倉之粟即天下知所歸矣<lb/>
晉書曰阮籍甞登廣武見劉項戰處歎曰時無英主使竪<lb/>
子成名<hi>其地在滎陽</hi>
地道記曰陽武滎陽有博浪沙張良爲韓擊秦始皇處<lb/>
　　　　　宋州<lb/>
十道記曰宋州睢陽郡理宋城縣虞舜十二州爲豫州之<lb/>
境周爲青州之域武王封微子之邑後爲齊楚魏所滅三<lb/>
<pb n="KR3k0012_SBCK_159-4a"/>
分其地魏得其梁陳留齊得濟隂東平楚得沛梁即今州<lb/>
地<lb/>
禮記曰武王克殷下車而封殷之後於宋禹貢曰導荷澤<lb/>
𬒳孟豬<hi>孟豬澤在今虞城縣明都澤是</hi>
博物志曰宋北至泗水南迄睢渦有孟豬之澤碭山之基<lb/>
元和郡國志曰秦併天下改爲碭郡後改爲梁國漢文帝<lb/>
封子武爲梁王自漢至晉爲梁國屬豫州宋改爲梁郡隋<lb/>
於睢陽置宋州<lb/>
唐書曰天寳末禄山亂兩河郡縣多所䧟没張巡許逺守<lb/>
睢陽賊將尹子竒併力攻圍踰年不下城中食盡竟爲賊<lb/>
所䧟巡等抗詞不撓遂𬒳害<lb/>
陳留風俗傳曰宋之地猶有先王遺風重厚多仁好稼穡<lb/>
惡衣食以致畜藏<lb/>
<pb n="KR3k0012_SBCK_159-4b"/>
史記曰梁孝王築東苑三百里是曰兎園又爲複道自宫<lb/>
屬諸平臺三十餘里<lb/>
圗經曰梁王有脩竹園園中竹木天下之選集諸方遊士<lb/>
各爲賦故館有鄒枚之號又有鴈鶩池周廻四里亦梁王<lb/>
所鑿又有淸冷池有釣臺謂之淸冷臺<lb/>
漢志曰寧陵屬陳留莽曰康善孟康曰故葛伯國今葛郷<lb/>
是也<lb/>
漢書曰梁孝王武以孝文十二年徙梁梁爲大國居天下<lb/>
膏腴地北界㤗山西至髙陽四十餘城多大縣於是孝王<lb/>
築東苑方三百餘里廣睢陽城七十里大治宮室爲複道<lb/>
自宫連居於平臺四十餘里<lb/>
　　　　　曹州<lb/>
十道志曰曹州濟隂郡置在濟隂縣禹貢豫州之域周爲<lb/>
<pb n="KR3k0012_SBCK_159-5a"/>
曹國地後屬宋七國時屬齊漢爲濟隂郡地在濟水之南<lb/>
故以爲名曹詩曰薈兮蔚兮南山朝躋<hi>曹南山也</hi>
左傳僖二十八年曰晉侯圍曹門焉多死曹人尸諸城上<lb/>
<hi>磔晉死人於城上人</hi>晉侯患之聽輿人之誦曰移舎於墓<hi>言將發冡</hi>曹人<lb/>
兇懼因其兇也而攻之入曹而分曹衛之田以賜宋人晉<lb/>
侯有疾曹伯之竪侯獳貨筮史使曰以曹爲解齊桓公爲<lb/>
㑹而封異姓今君爲㑹而滅同姓曹叔振鐸文之昭也先<lb/>
君唐叔武之穆也且合諸侯而滅兄弟非禮也公說復曹<lb/>
伯<lb/>
尚書曰夏師敗績遂伐三鬷俘厥寳玉<hi>孔曰三鬷國名今定陶也</hi>
水經曰荷水俗謂之五丈溝東經定陶<lb/>
漢書曰髙祖五年春二月甲午即皇帝位於定陶汜水之<lb/>
陽<lb/>
<pb n="KR3k0012_SBCK_159-5b"/>
左傳曰衛孫蒯田于隧飲馬于重丘重丘人毀瓶因詬之<lb/>
<hi>重丘今乗氏縣</hi>
　　　　　亳州<lb/>
十道志曰亳州譙郡置在譙縣禹貢豫州之域春秋時陳<lb/>
國之譙邑六國時屬楚秦爲碭郡地漢爲譙縣屬沛郡<lb/>
左傳曰楚成得臣帥師伐陳遂取焦夷<hi>杜注焦今譙國</hi>
史記曰周武王封神農之後於譙國<lb/>
漢書地理志曰王莽以譙爲延成亭<lb/>
魏志曰後漢熹平五年黄龍見譙太史令單颺以爲其國<lb/>
當有王者興不及五十年亦當復見及文帝即位果如其<lb/>
言以先人舊都立爲譙國與長安許昌鄴洛陽號爲五都<lb/>
元和郡縣志曰後魏立南兖州周武改爲亳州<lb/>
魏略曰太祖於譙東五十里澤中築起精舎讀書射獵<lb/>
<pb n="KR3k0012_SBCK_159-6a"/>
閉絶賔客即謂之譙東<lb/>
史記曰老子苦縣人也<hi>告縣即今眞源縣</hi>
　　　　　單州<lb/>
五代史曰單州本單父縣梁爲輝州後唐同光二年復舊<lb/>
隷宋州周廣順中割隷曹州<lb/>
史記曰虙不齊字子賤爲單父宰反命於孔子曰國有賢<lb/>
者賢不齊者五人敎不齊所以治者孔子曰惜哉不齊所<lb/>
治者小所治者大則庶幾矣<lb/>
吕氏春秋曰宓子賤治單父彈鳴琴身不下堂而單父治<lb/>
　　　　　許州<lb/>
十道志曰許州許昌郡禹貢豫州之域周爲許國<lb/>
左傳曰許太岳之㣧也<lb/>
說文曰許炎帝之後也武王伐紂時封之<lb/>
<pb n="KR3k0012_SBCK_159-6b"/>
漢志曰潁川許縣舊許國也<lb/>
魏略曰後漢建安元年太祖迎獻帝都於許即此邑也魏<lb/>
文帝即位改許昌縣焉<lb/>
左傳曰鄭伯請釋泰山之祀而祀周公以㤗山之祊易許<lb/>
田<hi>仐有魯故城在長社縣</hi>
後漢書曰宋寵爲潁川太守問功曹鄭凱曰聞貴郡山川<lb/>
多産竒秀前賢往哲可得聞乎凱對曰鄙郡禀嵩髙之靈<lb/>
中岳之精是以聖賢龍蟠俊乂鳯集昔許由巢父恥受堯<lb/>
禪洗耳河濵重道輕帝邈丗髙蹈樊仲父者志㓗心遐恥<lb/>
山河之功賤天下之重抗節叅雲公儀許由俱出陽城留<lb/>
侯張良竒謀輔丗玄笇入微濟生民之命恢帝王之略功<lb/>
成而不居爵厚而不受岀于父城胡元安體曽參之至行<lb/>
履樂正之純業喪親泣血骨立形存精神通於神明雉兎<lb/>
<pb n="KR3k0012_SBCK_159-7a"/>
集於左右出潁陽彪義山英姿秀偉逸才挺出究孔子之<lb/>
房隩存文武於將墜出於昆陽杜伯夷經學著於師門政<lb/>
事熈於國朝清身不茍有於陵之操損巳存公有公儀之<lb/>
節岀定陵<lb/>
又曰獻帝建安元年遷都許<lb/>
魏略曰黄𥘉五年文帝東征留郭后於永始臺霖雨百餘<lb/>
日城樓多壞有司請移后曰昔楚昭王出遊貞姜留漸臺<lb/>
江水至使者迎而無符不出卒没今帝在逺未有急奈何<lb/>
移也又景福殿賦曰鎭以崇臺寔曰永始<hi>臺在許昌縣</hi>
魏志曰荀彧字文若潁川潁隂人也董卓之亂彧謂父老<lb/>
曰潁川四戰之地天下有變當爲兵衝冝亟去無乆留郷<lb/>
人多懷土猶豫㑹兾州牧韓馥迎彧獨將宗族至兾州後<lb/>
董卓遣李催等岀關東所過虜掠至潁川郷人留者多見<lb/>
<pb n="KR3k0012_SBCK_159-7b"/>
殺略<lb/>
　　　　　陳州<lb/>
十道志曰陳州淮陽郡置在菀丘縣<lb/>
元和郡國圖曰禹貢豫州之域夲太昊之墟周武王封嬀<lb/>
滿於陳春秋時楚滅之秦滅楚屬潁川郡漢髙分置淮陽<lb/>
國後漢改爲陳國<lb/>
毛詩陳風曰坎其擊鼓宛丘之下<lb/>
又曰東門之池可以漚麻注水經曰東門池水至清而不<lb/>
耗不生諸草<lb/>
爾雅曰陳有宛丘又曰丘上有丘爲宛丘<lb/>
漢書曰髙帝十一年立子友爲淮陽王罷潁川郡以益之<lb/>
七賢傳曰漢武出淮陽到監郷帝問陳翼曰此名爲何翼<lb/>
曰監郷上曰何欺乎翼曰臣言不欺若不欺佩刀當生白<lb/>
<pb n="KR3k0012_SBCK_159-8a"/>
毛若欺則無毛視之刃果有毛<hi>監郷在盧江縣</hi>
　　　　　潁州<lb/>
十道志曰潁州汝隂郡置在汝隂縣<lb/>
元和郡縣圖曰禹貢豫州之域春秋胡子國楚滅之秦併<lb/>
天下爲潁川郡在漢州則汝南郡之汝隂縣也魏晉於此<lb/>
置汝隂郡後魏改置潁州<lb/>
毛詩曰遵彼汝墳伐其條枚<lb/>
史記曰蒙恬伐楚寢丘今汝隂縣有寢丘故城在焉<lb/>
吕氏春秋曰楚孫叔敖戒其子曰我死王必封汝無受利<lb/>
地荆楚之間有寢丘其地爲不利可長有也其子從之楚<lb/>
封功臣二葉而滅唯寢丘不奪一名沈丘<lb/>
　　　　　蔡州<lb/>
十道志曰蔡州汝陽郡禹貢豫州也<lb/>
<pb n="KR3k0012_SBCK_159-8b"/>
圖經曰春秋時爲沈蔡二國之地後爲楚魏二國之境秦<lb/>
兼天下以其地爲三川漢爲汝南郡地形志曰謂之懸瓠<lb/>
城亦名懸壷城又水經曰汝水周城形如懸瓠故取名焉<lb/>
史記曰周武王克殷封叔度於蔡挾武庚作亂周公殺管<lb/>
叔而放蔡叔與車七乗子改行率德周公聞之舉胡以爲<lb/>
魯卿士故魯國治復封胡于蔡是爲蔡仲輿地志曰新蔡<lb/>
縣蔡平侯自上蔡徙都之故曰新蔡<lb/>
漢志曰汝南郡髙帝置王莽曰汝汾<lb/>
又曰鮦陽屬汝南郡在銅水之陽也鮦音紂<lb/>
又曰呉房夲房子國也楚靈王遷房于楚呉王闔閭弟夫<lb/>
槩王犇楚楚封於此爲堂谿氏以封呉故曰呉房<lb/>
史記蘇秦說韓王曰韓之劒㦸出堂谿<lb/>
又曰李斯上蔡人也二丗二年七月具斯五刑論要斬咸<lb/>
<pb n="KR3k0012_SBCK_159-9a"/>
陽市斯出獄與其中子俱執頋謂子曰吾欲與客復牽黄<lb/>
犬出上蔡東門逐校兎可得乎<lb/>
後漢書曰許劭字子將汝南平輿人也兄䖍亦知名汝南<lb/>
人稱平輿淵有二龍焉<hi>平輿故城今蔡州汝陽縣東北有二龍郷月且里</hi>
太平御覽卷第一百五十九<lb/>
<pb n="KR3k0012_SBCK_159-9b"/>
</p>
<p>
</p>
  </div>
</body>
</text>
</TEI>
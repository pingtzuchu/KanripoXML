<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_981-1a"/>
太平御覽卷第九百八十一<lb/>
香部一<lb/>
　　　香　麝　葳香　欝金<lb/>
　　　鷄舌　龍腦　雀頭<lb/>
　　　　　香<lb/>
書曰至治馨香感于神明<lb/>
左傳曰黍稷非馨<hi>馨者香之逺聞</hi>明德惟馨<lb/>
說文曰香芳也<lb/>
吴志曰士爕兄弟並爲列郡雄長一州車騎滿道胡人夾<lb/>
轂焚香者常有數千<lb/>
丗說曰桓車騎時有陳莊者入武當山學道所居恒有白<lb/>
烟香氣聞徹○續晉安帝紀曰王鎮惡亡經曰魏興太守郭<lb/>
宣之晝坐忽見<hi>陳莊來因</hi>叙舊事相對悲泣勸營功德去後郡<lb/>
<pb n="KR3k0012_SBCK_981-1b"/>
内悉聞香狀如芳烟流散<lb/>
晉書曰杜太后傳曰海西公之丗太后復臨朝稱制桓温<lb/>
之廢海西公也太后方在佛屋燒香内侍啓云外有急奏太<lb/>
后乃出尚倚户前視奏<lb/>
宋書曰范曄撰和香方其序之曰麝夲多忌過分必害沉<lb/>
實易和盈斤無傷零藿虚慘詹唐黏濕甘松蘇合安息欝<lb/>
金奈多和羅之属並𬒳珎於外國無取於中道又棗膏昏<lb/>
鈍甲煎淺俗非唯無助於馨烈乃當弥増於尢疾也所言<lb/>
悉以比類朝士麝夲多忌比庾仲丈零藿虚慘比何尚之<lb/>
詹唐黏濕比沈演之棗膏昏鈍比羊玄保甲煎淺俗比徐<lb/>
湛之甘松蘇合比慧琳道人沉實易和以自比也<lb/>
齊書曰韓懷明上黨人也客居荆州十歳母患尸疰毎發<lb/>
輙危殆懷明夜於星下稽顙祈禱時寒甚切忽聞香氣空<lb/>
<pb n="KR3k0012_SBCK_981-2a"/>
中有人曰童子母須臾永差無勞自苦未曉而母平復<lb/>
梁書曰庾詵尢遵釋教宅内立道埸環繞禮懴六時不息<lb/>
誦法華經毎日一遍後夜中忽有一道人自稱願公容止<lb/>
甚異呼詵爲上行先生授香而去<lb/>
又曰梁武帝祀南郊先是一日景夜南郊令解除之等到郊<lb/>
所履行忽聞異香<hi>隨風而至</hi>及將行事奏樂迎神有異光圎<lb/>
滿壇上朱紫黄白雜食頃乃滅<lb/>
又曰王琛夲無令問爲太子中舎人謟事何敬容爲其階<lb/>
前種植香草脫履躡其草根敬容意以爲善<lb/>
郭子曰陳騫以韓壽爲椽毎㑹聞壽有異香氣是外國所<lb/>
貢一着衣歷日不歇騫計武帝唯賜巳及賈充他家理無<lb/>
此香嫌壽與巳女通考問左右婢具以實對騫以女妻壽<lb/>
壽時未婚<hi>晉書云賈充女切香與韓壽</hi>
<pb n="KR3k0012_SBCK_981-2b"/>
金樓子曰齊東婚以錦石爲殿内開千門万户又有和香<lb/>
香氣紛馥聞之使人歡恱生諸雅態兼令睡眠<lb/>
又曰昔玉池國有民軰面十二醜婦國色鼻齆壻乃求媚<lb/>
此婦終不肯廻頋遂徃西市無價名香而燻之還入其室<lb/>
婦旣齆矣豈分香臭哉<lb/>
吕氏春秋曰懷腐而欲香入水而惡濡<lb/>
漢武故事曰上作栢梁䑓悉以香栢香聞數十里也<lb/>
漢官典職曰尚書郎懷香握蘭<lb/>
神仙傳曰淮南王爲八公張錦綺之帳燔百和之香<lb/>
佛圗澄傳曰澄以鉢盛水燒香呪之須臾生青蓮花<lb/>
林邑記曰朱吾以南有文狼野人居無室宅依樹止宿<lb/>
食生肉採香爲業與人交市若上皇之民矣<lb/>
鄴中記曰石虎作流蘇帳頂安金蓮花花中懸金簿織成<lb/>
<pb n="KR3k0012_SBCK_981-3a"/>
綩<hi>音苑</hi>囊囊受三升以盛香注帳之四面上十二香囊采色<lb/>
亦同<lb/>
竺法登真羅山䟽曰越王擣薫陸香○扶南傳曰頓遜國人<lb/>
恒以香花事天神香有多種區撥葉逆花途致各遂花摩<lb/>
夷花冬夏不衰日載數十車於市賣之燥乃益香亦可爲<lb/>
粉以傳身體○𫐠征記曰北芒有張母墓舊說是王氏妻<lb/>
塟有年載後開墓而香火猶<lb/>
十洲記曰漢武時長安大疫人死日以百數帝乃試取月<lb/>
氏國神香燒之於城内死未滿三日者活芳氣經三月不<lb/>
歇帝始信神物也乃祕録餘香○郭子横洞冥記曰漢武<lb/>
帝於招仙閣燒靡離之香屑如粟一粒香氣三月不歇<lb/>
又曰跋塗闍者胡人也剪髮祼形不食糓唯飲清水食都<lb/>
夷香如棗核食一斤則歴月不飢以一粒如粟大投清水<lb/>
<pb n="KR3k0012_SBCK_981-3b"/>
中俄而滿大孟也<lb/>
博物志曰西域使獻香<hi>漢制献香不蒲</hi>斤不得受西使臨去又發香<lb/>
器如大豆者試着宫門香氣聞長安四面數十里中經月<lb/>
乃歇<lb/>
捜神記曰渤海史良好一女子許嫁而未果良怒殺之後夣<lb/>
見曰還君物覺而得昔所與香纓金釵之属<lb/>
又曰𥘉鈎弋夫人有罪以譴死殯尸不臰而香<lb/>
又曰合淝有一大白舡覆在水中漁人夜宿其傍聞箏笛<lb/>
之音又香氣非常相傳云曹公載妓舡覆於此<lb/>
任昉𫐠異記曰魏武帝陵中有泉謂之香水<hi>古詩云安得香水泉</hi>
<hi>濯郎衣上泉塵</hi>一說香水在并州香山其氷㓗香浴之去病吴故<lb/>
宫有香水溪俗云西施浴處又呼爲脂粉塘吴王宫人濯<lb/>
莊於此溪上源至今馨香<lb/>
<pb n="KR3k0012_SBCK_981-4a"/>
又曰南海出百歩香佩之聞於千歩也今海隅有千歩香<lb/>
是其種也葉似杜若而紅碧間雜貢藉云日南郡貢千歩香<lb/>
漢雍仲子進南海香物拜爲涪陽尉時人謂之香尉日南<lb/>
郡有香市啇人交易諸香處南海郡有香户日南郡有千<lb/>
畝香林名香出其中香洲在朱崖郡洲中出諸異香徃徃<lb/>
不知其名千年松香聞十里亦謂之十里香也<lb/>
夣書曰夣得香物婦女歸也<lb/>
曹植洛神賦曰踐椒塗之郁烈歩蘅<hi>音衡</hi>薄而流芳<lb/>
魏武令曰昔天下𥘉定吾便禁家内不得香薫後諸女配<lb/>
國家爲其香因此得燒香吾不好燒香恨不遂所禁今復<lb/>
禁不得燒香其以香藏衣着身亦不得<lb/>
秦嘉荅婦徐淑書曰令種好香四種各一斤可以去穢淑<lb/>
荅書曰未得侍帷帳則芬芬不設<lb/>
<pb n="KR3k0012_SBCK_981-4b"/>
陸機吊魏武文曰余爲著作郎遊祕閣見魏武令曰餘香<lb/>
可分與諸夫人諸舎中無所爲學作履組賣也吊曰紆家<lb/>
人於履組塵清慮於餘香<lb/>
　　　　　麝<lb/>
尓雅曰麝父麋足<hi>郭璞注日脚似<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>臍有香</hi>
許慎說文曰麝如小麋臍有香從鹿射聲黒色　也<lb/>
義熈起居注曰倭國獻貂皮人參等詔賜細笙麝香<lb/>
齊書曰東昏侯鑿金蓮花帖地令潘妃行其上曰此歩歩<lb/>
蓮花也塗地皆以麝香<lb/>
唐書曰波斯國人皆以麝香如蘇塗鬚點額及於耳鼻用<lb/>
以爲敬<lb/>
抱朴子曰辟虵法入山以麝香丸著足爪中皆有効又麝<lb/>
香及野猪皆啖蛇故以壓之也又作筆墨法曰作墨用雞<lb/>
<pb n="KR3k0012_SBCK_981-5a"/>
子白真珠麝香合以和墨冝用九月二日<lb/>
南夷志曰南詔有婆羅門波斯闍婆渤泥崑崙數種外道<lb/>
交易之處多珠珍寳以黄金麝香爲貴貨<lb/>
嵩髙山記曰有人在嶺上聞異聲清和雅妙尋不復聞唯見<lb/>
一麝香在嶺上側足䨥跳忽失所在<lb/>
荆州圗記曰臨澧縣南有龍寄山有獸多麝<lb/>
西京雜記曰趙飛鷰爲皇后女弟在昭陽殿遺飛鷰書曰<lb/>
今日嘉辰貴姉懋膺洪冊上　三十五條以陳暐曜之志<lb/>
焉榔葉扇同心梅合枝李青木香香螺<hi>出南海一曰丹螺申</hi>九真<lb/>
雄黄麝香沉水香<lb/>
續搜神記曰桓哲字明期居豫章時梅玄龍爲太守巳病<lb/>
哲徃省之語梅曰吾昨夜忽夢作卒迎卿來作太山府君<lb/>
梅聞之愕然曰吾亦夢見卿爲卒着衣來迎我數日復同<lb/>
<pb n="KR3k0012_SBCK_981-5b"/>
夢如先云二十八日當拜至二十七日晡後桓忽中惡<lb/>
腹脹滿遣人就梅索麝香丸梅聞便令作凶具桓便亡八<lb/>
日而梅卒<lb/>
夲草經曰麝香味辛辟惡殺鬼精生中䑓山也<lb/>
秦嘉與婦書曰今奉麝香一斤可以辟惡氣<lb/>
嵇康養生論曰麝食柏而香<lb/>
　　　　　葳香<lb/>
孫氏瑞應圗曰葳　者禮備至則生一曰王者愛人命則<lb/>
生一名葳香也<lb/>
　　　　　欝香<lb/>
說文曰欝芳草也十葉爲貫築以煑之爲鬯一合而釀之<lb/>
以降神也<lb/>
周禮春官上曰鬱人掌祼器<hi>祼噐謂彛及舟與瓉</hi>凡祭祀賔客之祼<lb/>
<pb n="KR3k0012_SBCK_981-6a"/>
事和鬱鬯以實彛而陳之<hi>築鬱金煑之以和鬯酒鄭司農云鬱金草名七葉爲貫百二十</hi>
<hi>賈爲築以煑之鑊中停於祭前鬱爲草若蘭</hi>
後周書曰秦國出鬱金<lb/>
後周書曰波斯國大月氏之別種也地出　毹<hi>翟俞二音</hi>玄麞<lb/>
皮及薫陸欝金蘇合青木香等胡椒畢撥石蜜千年棗香<lb/>
附于訶黎勒無食子塩緑雌黄等物<lb/>
唐書曰天竺國卑濕暑熱稻歳四熟有金剛似紫石英百<lb/>
錬不銷可以切玉又有旃檀欝金諸香通於大秦<lb/>
又曰太宗時伽毗國獻欝金香似麦門冬九月花開狀似<lb/>
芙蓉其色紫碧香聞數十歩花而不實欲種者取根<lb/>
文士傳曰朱穆字公叔作欝金賦曰英熠爍以焜煌似九<lb/>
日之普照逺而望之粲若星羅出雲嶠近而觀之曄若丹<lb/>
桂耀湘涯<lb/>
<pb n="KR3k0012_SBCK_981-6b"/>
應劭地理風俗記曰周禮欝人掌祼器凡祭醊賔客之祼<lb/>
事和欝鬯以實樽彛欝芳草也謂用百草之華煑以合釀<lb/>
黒黍以降神香也或說今欝金香是也<lb/>
南州異物志曰欝金者出罽賔國國人種之先取上佛積<lb/>
曰萎熇乃載去之然後取欝金色正黄細與芙蓉華裏披<lb/>
蓮者相似可以香酒<lb/>
　　　　　鷄舌<lb/>
應劭漢官儀曰桓帝侍中廼存年老口臰上岀鷄舌香與<lb/>
含之鷄舌頗小辛螫不敢咀咽嫌有過賜毒藥歸舎辭决<lb/>
就便冝家人哀泣不知其故僚友求眡其藥出在口香咸<lb/>
嗤笑之<lb/>
吴時外國傳曰五馬洲出鷄舌香<lb/>
抱朴子曰或以鷄舌黄連乳汁煎之注之諸有百疹之在<lb/>
<pb n="KR3k0012_SBCK_981-7a"/>
目愈而更加精明倍常○俞益期牋曰外國老胡說衆香<lb/>
共是一木木花爲鷄舌香<lb/>
南洲異物志曰鷄舌出在蘇州云是草花可含香口<lb/>
廣志曰雞舌出南海中及剽國蔓生實熟貫之<lb/>
續捜神記曰王廣豫章人年少未昏至田舎見一女云我<lb/>
是何叅軍女年十四而夭爲西王母飬使與下土人交廣<lb/>
與之纏綿其日於席上得手巾褁鷄舌香其母取巾燒之<lb/>
乃是火浣布<lb/>
　　　　龍腦<lb/>
唐書曰正觀中烏萇國遣使獻龍臘香<lb/>
夲草曰龍腦香味苦微寒主心腹邪氣風濕積聚出婆律<lb/>
國形似白松脂作杉木氣明浄者善云合粳米灰相思子<lb/>
貯之則不耗<hi>樹似杉言婆律膏是樹根下清脂龍腦是樹中乹脂子似豆冦</hi>
<pb n="KR3k0012_SBCK_981-7b"/>
　　　　　雀頭<lb/>
江表傳曰魏文帝遣使於吴求雀頭香<lb/>
太平御覽卷第九百八十一<lb/>
</p>
<p>
</p>
  </div>
</body>
</text>
</TEI>
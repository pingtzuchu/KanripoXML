<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0012_SBCK_620-1a"/>
太平御覽卷第六百二十<lb/>
　治道部一<lb/>
　　　　　君<lb/>
爾雅曰林烝天帝皇王后辟公侯君也<lb/>
易師卦曰大君有命開國承家<lb/>
尚書泰誓曰嗟我友邦冢君越我御事庶士明聽誓惟天<lb/>
地萬物父母惟人萬物之靈亶聦明作元后元后作民父<lb/>
母<lb/>
又曰洪範曰惟辟作福惟辟作威惟辟玉食<lb/>
毛詩曰　天保下報上也君能下下以成其政臣能歸<lb/>
美以報其上焉<lb/>
禮記禮運曰禮者君之大柄也政者君之所以藏身<lb/>
　　　子思曰人主自臧則衆謀不進事是而臧之猶却<lb/>
<pb n="KR3k0012_SBCK_620-1b"/>
衆謀况知非以長乎夫不察事之是非而恱人之讃巳闇<lb/>
莫甚焉不度理之所在而阿䛕求容謟莫甚焉君闇臣謟<lb/>
以居百姓之上民弗與也若此不巳國無類矣<lb/>
荀恱漢紀論曰有王主有治主有存主有衰主有危主有<lb/>
亡主體正性仁心明志固動以爲人不以爲巳是謂王主<lb/>
克巳恕躬好問力行動以從義不以從情是謂治主勤居<lb/>
守業不敢荒怠動以先公不以先私是謂存主情義交争<lb/>
公私並行一得一失不純道度是謂衰主情過其義私多<lb/>
於公制度踰限政令失常是謂危主親用邪䜛放逐忠賢<lb/>
縱情追欲不顧禮度岀入游放不拘儀禁賞賜行禮以越<lb/>
公用忿怒施罰以踰治理遂非文過知而不改忠言壅塞<lb/>
直諌誅戮是謂亡主故王主能致興平治主能脩其政存<lb/>
主能保其國衰主遭無難則庶幾得全茍有難則殆矣危<lb/>
<pb n="KR3k0012_SBCK_620-2a"/>
主遭無難則幸而免有難則亡亡主者必亡而巳矣<lb/>
白虎通曰君者群也群下之所歸心<lb/>
管仲　曰地之生財有時民之用力有倦而人君之欲無<lb/>
窮以有時與有倦養無窮之君而度量不生於其間則上<lb/>
下相疾也<lb/>
鄧析書曰君有三累臣有四責何謂三累親所信一累也<lb/>
以名取士二累也近故䟽親三累也何謂四責受重賞而<lb/>
無功一責也居大位而不治二責也爲理而不平三責也<lb/>
御軍陳而奔背四責也君無三累臣無四責可謂安國家<lb/>
也<lb/>
又曰爲君者當若冬日之陽夏至之隂萬物歸之莫之使<lb/>
也偃卧而功自成優㳺而政自治<lb/>
又曰爲君者滅形匿影群下無私掩目塞耳萬民恐震循<lb/>
<pb n="KR3k0012_SBCK_620-2b"/>
名責實案法立成是謂明主<lb/>
孟子曰君視臣如手足臣視君如腹心君視臣如犬馬臣<lb/>
視君如國人君視臣如土芥臣視君如㓂讎<lb/>
孫卿子曰君舟也庻人水也水能行舟亦能覆舟<lb/>
又曰君者義也義正則君正君者盤也水者民也盤方則<lb/>
水方盤貟則水貟君者源也水者流也源清則流清源濁<lb/>
則流濁〇鬼谷子曰事聖君有聽從無諌争事中君有諌諍<lb/>
無謟䛕事暴君有𥙷削無矯拂<lb/>
又曰君得名則群臣恃之君失名則群臣欺之<lb/>
尸子曰孔子謂子夏曰汝知君子乎子夏曰魚失水則死<lb/>
水失魚猶爲水也孔子曰商汝知之<lb/>
又曰日在井中不能燭逺日在足下不可以視君之有國<lb/>
猶天之有日居不髙則不明視不尊則不逺<lb/>
<pb n="KR3k0012_SBCK_620-3a"/>
韓子曰晉平公問叔向齊桓公九合一匡君之力臣之力<lb/>
叔向稱管仲隰明之力師曠曰君壤地也臣草木也壤地<lb/>
美然後草木碩亦君之力臣何力之有焉<lb/>
又曰勢者君之輿也威者君之䇿也臣者君之馬也民者<lb/>
君之輪也勢固則輿安威定則䇿勁臣順則馬良人和則<lb/>
輪利而爲國皆失此有覆輿走馬折䇿敗輪矣<lb/>
又曰爲人君者猶壷也民亦水也壷方水方壷圎水圎<lb/>
吕氏春秋曰魏文侯燕飲皆令諸大夫論巳或言君仁或<lb/>
言君義或言君智至任座曰君不肖君也得中山不封君<lb/>
弟而封君之子是以知君不肖文侯不恱座趍而起次及<lb/>
翟璜曰君賢君也其主賢者其臣之言直今座之言直是<lb/>
以知君賢也<lb/>
又曰善爲君者蠻夷反舌皆服俗淳也水泉深則魚鼈歸<lb/>
<pb n="KR3k0012_SBCK_620-3b"/>
之人君賢則豪傑赴之<lb/>
又曰君者仁義以治之愛利以安之忠信以道之務除其<lb/>
災致其福故人之於上也若璽之於塗也抑之以方則方<lb/>
以圎則圎若五種之地必應其類而蕃息百倍此五帝三<lb/>
王之所以無敵也<lb/>
又曰古之王者其所爲少其所爲少因者君術也爲者臣<lb/>
道也爲則擾矣因則静矣因冬爲寒因夏爲暑君奚事焉<lb/>
故曰君道無爲<lb/>
又曰昔太古甞無君其民聚生群處知母不知父無親戚<lb/>
兄弟夫妻男女之別無上下長㓜之道無進退揖讓之禮<lb/>
無衣服履帶宫室畜積之便無器械舟車城郭險阻之備<lb/>
此無君之患故臣之義不可不明也自上丗以來天下亡<lb/>
國多矣而君道不廢者天下利之也<lb/>
<pb n="KR3k0012_SBCK_620-4a"/>
又曰齊桓公染於管仲鮑叔晉文染於舅犯郭偃荆莊王<lb/>
染於孫叔敖沈尹承呉闔閭染於伍貟文之義越句踐染<lb/>
於范蠡大夫種此五君者所染當故覇諸侯范吉射染於<lb/>
張栁朔王生中行寅染於籍秦髙強呉夫差染於王孫雄<lb/>
太宰嚭智伯瑶染於智國張武申尚染於魏義偃長宋康<lb/>
王染於唐鞅田不禮此六君者所染不當故國皆殘亡身或<lb/>
死辱爲君非爲君而因榮也非爲君而安也以爲行理也<lb/>
又曰先王用非其有如已之有通乎君道者也君者處虚<lb/>
素服而無智故能使衆智也無能故能使衆能也能執無<lb/>
爲故能使衆爲　也無智無能無爲此君之所執<lb/>
又曰鄭君問於𬒳瞻曰聞先生之義不死君信有之乎𬒳<lb/>
瞻對曰有之夫言不能聽道不能行則固不事君也若言<lb/>
聽道行又何死亡故𬒳瞻之不死亡賢於死亡也<lb/>
<pb n="KR3k0012_SBCK_620-4b"/>
又曰豫讓欲報襄子其友謂之曰子之所道甚難而無功<lb/>
謂子有志則然矣謂子智則不然以子之材而索事襄子<lb/>
<hi>索求</hi>襄子必近子子得近之而行所欲此甚易而功必成豫<lb/>
讓笑而應之曰是爲先知報後知也爲故君賊新君矣大<lb/>
亂君臣之義也子無失吾所爲矣凢吾所爲此者所以明<lb/>
君臣之義也非從易也<lb/>
淮南子曰君根夲也臣枝葉也根夲不善枝葉茂者未聞<lb/>
也有道之丗以人與國無道之丗以國與人<hi>以賢人而與之國堯舜是</hi>
<hi>也以國與人桀紂與湯武是也</hi>
說苑曰晉平公問於師曠曰人君之道奈何師曠曰人君<lb/>
清静無爲務在於博愛趣在任賢開耳目以察萬方不溷<lb/>
溺於俗不拘繫於左右廓然逺見倬然獨立屢省考績以<lb/>
臨臣下此人君之操也平公曰善<lb/>
<pb n="KR3k0012_SBCK_620-5a"/>
新序曰趙襄子問於王子維曰呉之所以亡者何也對曰<lb/>
呉君恡而不忍襄子曰冝哉呉之亡也恡則不能賞賢不<lb/>
忍則不能罰姦賢者不賞有罪不罰不亡何待<lb/>
潜夫論曰凢人君之治莫大於和隂陽夫隂陽者以天爲<lb/>
夲天心順則隂陽和天心逆則隂陽乖天以民爲心民安<lb/>
樂則天心順民愁苦則天心逆<lb/>
抱朴子曰清玄剖而上浮濁黄判而下流尊卑等威於是<lb/>
乎著曩聖取諸兩儀而君臣之道立設官分職而雍熈之<lb/>
化隆君人者必脩諸已以先四海去偏黨以平王道遣私<lb/>
情以樹至公昭德塞違庸親昵賢使規盡其圎矩盡其方<lb/>
矣<lb/>
太平御覽卷第六百二十<lb/>
<pb n="KR3k0012_SBCK_620-5b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹嶼山房雜部卷二十二</head>
    <p>
<pb n="KR3j0171_WYG_022-1a"/>
欽定四庫全書<lb/>
　竹嶼山房雜部卷二十二　　明　宋詡　撰<lb/>
　　尊生部十<lb/>
　果部<lb/>
　　收乾荔枝<lb/>
以新瓷甕盛每鋪一層用鹽白梅二三箇以箬葉包如<lb/>
棕子狀置内宻封甕口則不蛀壊<lb/>
　　收藏核桃<lb/>
<pb n="KR3j0171_WYG_022-1b"/>
以麤布袋盛挂當風處則不膩收松子法同<lb/>
　　雷栗<lb/>
以兩栗蘸油兩栗蘸水置鍋中圓轉更排四十七箇濕<lb/>
紙搭<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>蓋之慢火燒候有雷聲為度<lb/>
　　風栗<lb/>
冬至前大栗以官斗為率用鹽一斤調水浸栗令没經<lb/>
宿漉起㫰乾用籃懸挂於背日少見風處不蛀不損不<lb/>
萌<hi>或用麻布袋盛挂每日揺動一二次</hi>
<pb n="KR3j0171_WYG_022-2a"/>
　　熟栗<lb/>
大栗每箇殻底以刀十字劃開底向下逐一排在鍋内<lb/>
以鹽一撮遶鍋縁<hi>去聲</hi>撒下<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>蓋定發火候熟供<lb/>
　　炒栗<lb/>
先以衆栗中選擇二栗底面方可作合者却以一枚用<lb/>
香油塗濕一枚用白水塗濕仍以作合置鍋底然後取<lb/>
衆栗逐旋蓋覆二栗之上雖多亦不妨却蓋鍋口合縫<lb/>
火燒一飯頃取出其栗顆顆有油且不粘殻尤甚酥爛<lb/>
<pb n="KR3j0171_WYG_022-2b"/>
　　收藏栗子<lb/>
霜後初生栗投水盆中去浮者餘漉出布拭乾曬少時<lb/>
令無水脉為度用新小瓶先將沙炒乾放冷以栗装入<lb/>
一層栗一層沙約八九分滿每瓶盛二三百箇用箬一<lb/>
重蓋覆以竹簽按定掃一浄地將瓶倒覆其上畧以黄<lb/>
土封之不宜近酒氣可至來春不壊<lb/>
　　又法<lb/>
用栗子一石鹽二斤水泡開浸栗一二宿漉出曬乾同<lb/>
<pb n="KR3j0171_WYG_022-3a"/>
芝蔴二石拌勻荆囤内盛永逺不壊食之軟美<lb/>
　　收藏榧子<lb/>
以舊盛茶瓷甕收之經久不壊<lb/>
　　蒸蓮實<lb/>
石蓮肉先泡去澁水洗浄蒸熟供<lb/>
　　又法<lb/>
以沸湯泡蓮肉拌飯頓置桶中一宿傾出成一塊不散<lb/>
酒家每為之<lb/>
<pb n="KR3j0171_WYG_022-3b"/>
　　藏青梅法<lb/>
青梅杏子林檎細看無損者便帶露連枝採下不要犯<lb/>
手解著每果子一斤用白礬半兩泡湯停冷去脚調炒<lb/>
鹽半兩以皂角洗浄手鋪青古文錢三四箇在甕底入<lb/>
一層果子又鋪銅錢數文如此相間入了以礬鹽水浸<lb/>
過上一寸細絹帛并好紙宻封更以油紙封之牢縛住<lb/>
切忌入水以小篾籃挂在井底不得打破十月之後取<lb/>
出不損每果百枚只可用銅錢五十多則銅氣<lb/>
<pb n="KR3j0171_WYG_022-4a"/>
　　收藏諸青果<lb/>
十二月間盪洗潔浄瓶或小缸盛臘水遇時果出用銅<lb/>
青末與青果同入臘水收貯顔色不變如鮮凡青梅枇<lb/>
杷林檎小棗蒲萄蓮蓬菱角甜𤓰梨子柑橘香橙橄㰖<lb/>
荸薺等果皆可收藏<lb/>
　　收藏諸乾果<lb/>
以乾沙相和入新甕内收之宻封其口或用芝蔴拌和<lb/>
亦可<lb/>
<pb n="KR3j0171_WYG_022-4b"/>
　　蒜梅<lb/>
青硬梅子二斤大蒜一斤成囊剝浄以炒鹽三兩酌量<lb/>
用水煎湯停冷浸之候五七日後有滷水將欲變色即<lb/>
傾出再煎停冷浸之入瓶收之候七月間取食梅味不<lb/>
酸蒜味不臭<lb/>
　　集香梅<lb/>
大青梅一斤每箇切作四界去仁用鹽一兩半生薑絲<lb/>
一兩半新青椒八錢餹四兩半拌勻煎盆内曬之時復<lb/>
<pb n="KR3j0171_WYG_022-5a"/>
攪拌候汁盡八九分乾後入砂仁桂皮甘草檀香細末<lb/>
各一錢拌勻收之<lb/>
　　又方<lb/>
青梅十斤核未甚硬者十字劈作四界入鹽一斤餹三<lb/>
斤薑絲一斤新椒二兩一處淹拌勻日曬頻攪拌但到<lb/>
汁盡不要極乾再用<graphic n="KR1190" url="https://raw.githubusercontent.com/kanripo/KR-Gaiji/master/images/KR1190.png" mimeType="image/png"/>砂官桂各一兩甘草二兩為細<lb/>
末入淹梅一處攪勻入瓶收之<lb/>
　　又法<lb/>
<pb n="KR3j0171_WYG_022-5b"/>
只收曬乾餹梅坯臨用旋入後項香末免得藏久要蛀<lb/>
又帶藥氣<lb/>
　　造化梅<lb/>
大青時梅一斤好鬆餹一斤煎浄瓶内先以餹一層次<lb/>
以梅鋪一層如此層層相間藏盡為度用油紙笋箬宻<lb/>
封瓶口頓放屋上向陽處曬一月熟瓶上以瓦片遮口<lb/>
以防雨水<lb/>
　　對金梅<lb/>
<pb n="KR3j0171_WYG_022-6a"/>
黄梅一百箇鹽淹透取出曬一日用沙餹一斤蜜半斤<lb/>
鋪薑絲一層梅一層餹一層勻鋪了煎醋一大盞入瓶<lb/>
内用綿䝉口曬半月熟薑絲酌量用<lb/>
　　韻梅<lb/>
梅子一百箇要黄嫩者沸湯焯過鹽一兩薑一斤細研<lb/>
新椒四兩去核甘草四兩剉碎一處拌勻曬乾臨乾時<lb/>
捻破梅子團諸料物上别用薑絲四兩勻糁入瓶曬乾<lb/>
為度<lb/>
<pb n="KR3j0171_WYG_022-6b"/>
　　餹脆梅<lb/>
小滿前三五日青梅一斤用鹽一兩二錢白礬二錢或<lb/>
三錢浸去酸味乃去核用尖口罐盛貯倘面壊則取壊<lb/>
亦不多也<lb/>
　　藏青梅法<lb/>
青梅時梅一百箇用白礬半兩泡湯停冷去脚調炒鹽<lb/>
半兩每瓶底用當十大銅錢五六枚入梅八分却入礬<lb/>
鹽湯浸過半寸以上再掺銅青末少許在面上以篾籃<lb/>
<pb n="KR3j0171_WYG_022-7a"/>
盛瓶放在井底<lb/>
　　蜜煎青杏法<lb/>
不拘多少刮去皮用銅青極細末銅器内匀滚令綠色<lb/>
然後用生蜜浸但覺有酸氣便換蜜至五遍自然不復<lb/>
酸可以久留銅青無多少之限但滚的勻便可也青梅<lb/>
亦可依此法造<lb/>
　　巴思把餅兒<lb/>
揀擇花紅周正而生硬者批去皮周遭切縫如橘囊状<lb/>
<pb n="KR3j0171_WYG_022-7b"/>
連曬二日用手逐箇輕輕按匾再曬半日蒸熟曬乾收<lb/>
藏其形製氣味與本土出産者無異<lb/>
　　燒藕<lb/>
以老藕切作兩叚豎在鍋中傾下水一盞鹽少許<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>蓋<lb/>
燒之酥熟為度<lb/>
　　又法<lb/>
嫩藕擣碎薑醋拌勻供可以醒酒<lb/>
　　灌生藕<lb/>
<pb n="KR3j0171_WYG_022-8a"/>
用瓊芝煎湯調沙餹灌藕孔中留空頂上半寸油紙紥<lb/>
定放水缸中或用猪皮煎湯調灌之或煎魚鱗湯<lb/>
　　灌熟藕<lb/>
用菉豆粉濃調沙餹灌藕孔中細紙紥定以物夾住鍋<lb/>
中煑熟為度凡切藕須斜片則不脱<lb/>
　　收藏藕<lb/>
好肥白嫩者向隂濕地下埋之可經久如新若將逺以<lb/>
泥裹之不壊<lb/>
<pb n="KR3j0171_WYG_022-8b"/>
　　蜜煎藕法<lb/>
初秋藕新嫩者沸湯焯過五分熟去皮切作條子或片<lb/>
子每一斤用白梅四兩湯浸汁一大碗候冷浸一時許<lb/>
漉出控乾用蜜六兩去滷水别蜜十兩慢火煎令琥珀<lb/>
色放冷入罐貯之<lb/>
　　收藏桃子<lb/>
以麥麫煑粥入鹽少許候冷傾入新甕取桃納粥内宻<lb/>
封甕口冬月如新桃不可熟但擇其色紅者佳<lb/>
<pb n="KR3j0171_WYG_022-9a"/>
　　收藏石榴<lb/>
選大者連枝摘下用新瓦缸安排在内以紙十餘重宻<lb/>
封蓋<lb/>
　　又法<lb/>
選揀大石榴連枝摘下用新瓦罐一枚安排在内使紙<lb/>
十餘重宻封可留多日不壊<lb/>
　　收藏紅棗<lb/>
將大磁缸一隻刷洗浄拭乾燒熱米醋澆缸内蕩令勻<lb/>
<pb n="KR3j0171_WYG_022-9b"/>
控乾又以熟香油勻擦缸口於缸底鋪粟稈草一重棗<lb/>
一重中心四圍亦令草間蓋不可重壓亦不生蛀蟲<lb/>
　　收藏梨子<lb/>
揀不損大梨有枝柯者插不空心大蘿蔔内紙裹煖處<lb/>
至春深不壊帶梗柑橘亦可依此法<lb/>
　　橙玉生<lb/>
雪梨大者碎切以橙絲好醋入鹽少許醬拌供可以佐<lb/>
酒<lb/>
<pb n="KR3j0171_WYG_022-10a"/>
　　藥橘<lb/>
小青橘一斗爛煑訖以冷水浸一宿再以水淘三兩度<lb/>
去盡苦汁漉出控乾以好醋二碗鹽半斤拌勻淹一宿<lb/>
曬乾用甘草丁香茴香縮砂官桂各半兩為細末醋一<lb/>
碗鹽二兩用藥末青橘拌勻瓷器盛日曬收之<lb/>
　　餹橘<lb/>
塘南橘百枚先用石灰湯焯過漉起用刀於橘囊中劃<lb/>
破去核留橘將沙餹二斤半入鹽少許煑五沸出鍋捺<lb/>
<pb n="KR3j0171_WYG_022-10b"/>
匾曬至晩歸滷中直待滷盡橘乾為度蒸過㫰乾冷瓶<lb/>
收之法不用餹純用鹽謂之鹽橘亦頗消食下氣<lb/>
　　燒橘<lb/>
大橘一枚草紙裹之水中蘸濕灰火煨熟供<lb/>
　　煎金橘<lb/>
金橘揀大者鏤開以酒煑透候冷用針挑去核捺匾瀝<lb/>
乾每一斤用蜜半斤煎去酸水苦汁控出再用蜜半斤<lb/>
煎入甕收之煎橙橘一依此法凡用蜜惟夏蜜最佳春<lb/>
<pb n="KR3j0171_WYG_022-11a"/>
蜜滋酸又作腥氣冬蜜亦酸皆不堪用凡煎果子硬酸<lb/>
者用湯化朴硝停冷浸去酸汁煎時須砂石銚為佳人<lb/>
缶後更須時復看化纔覺酸急以新蜜煉熟換之<lb/>
　　一法<lb/>
以金柑畧切開十字沸湯撈過待冷捻去核入浄蜜中<lb/>
慢火煎熬蜜透映熟為度乆藏則别換熟蜜留之金柑<lb/>
以小者為佳<lb/>
　　藏橘法<lb/>
<pb n="KR3j0171_WYG_022-11b"/>
浄室掘一窖或稻草或松毛鋪厚寸許剪刀就樹剪下<lb/>
橘子不可傷其皮却一箇箇排窖内安二三層别用竹<lb/>
作樑架定又竹籃閣上再安一二層却以缸合定或烏<lb/>
盆亦可四面濕泥封口至明年四五月不壊<lb/>
　　收藏柑橘<lb/>
揀光鮮不損者將有眼竹籠先鋪草襯底及䕶四圍勿<lb/>
令露出重疊装滿安於人不到處勿近酒氣可至四五<lb/>
月若乾了用時於柑橘頂上用竹針針十數孔以温蜜<lb/>
<pb n="KR3j0171_WYG_022-12a"/>
湯浸半日其漿自充滿如新<lb/>
　　收藏金橘<lb/>
安錫器内或芝蔴雜之經久不壊若橙橘之屬藏菉豆<lb/>
中極妙勿近米邊見米即爛<lb/>
　　法製橘皮<hi>消痰止嗽破癜瘕痃癖</hi>
橘皮<hi>半斤</hi>白檀<hi>一/兩</hi>青鹽<hi>一/兩</hi>茴香<hi>一兩</hi>　右件四味用長流水<lb/>
二大碗同煎水乾為度揀出橘皮放於磁器内勿令透<lb/>
氣每日空心取三五斤細嚼白湯下外三味曬乾為末<lb/>
<pb n="KR3j0171_WYG_022-12b"/>
沸湯㸃服<lb/>
　　趲熟綠柿<lb/>
生柿置盒中每一百枚用肥皂二枚同安不一二宿即<lb/>
熟<lb/>
　　趲熟方柿<lb/>
每方柿一百枚用礦灰一升湯調浸一宿即不澀若要<lb/>
稍遲即停冷湯浸之<lb/>
　　收藏柿子<lb/>
<pb n="KR3j0171_WYG_022-13a"/>
柿未熟者以冷鹽湯浸之可令周嵗顔色不動<lb/>
　　熟生柿法<lb/>
取麻骨插生柿中一夜可熟<lb/>
　　梅花脯<lb/>
以栗子橄㰖薄薄切之同食與梅花韻相似可以醒酒<lb/>
　　餹脆梅法<lb/>
青梅一百箇劃成路路兒將熟冷醋浸没一宿取去控<lb/>
乾别用熟醋調沙餹一斤半浸没入新瓶内以箬葉紥<lb/>
<pb n="KR3j0171_WYG_022-13b"/>
口仍用碗覆藏在地中深一二尺用泥土蓋過白露節<lb/>
取出換餹浸<lb/>
　　餹取梅法<lb/>
黄梅大者不拘多少搥破核未搥以前先以鹽淹一日<lb/>
鋪梅一層入沙餹川椒生薑絲一層重重鋪罐内八分<lb/>
滿以物蓋覆蒸一遍再用生絹覆罐口曬十日可供曬<lb/>
時先用些椒葉在梅肉上<lb/>
　茶部<lb/>
<pb n="KR3j0171_WYG_022-14a"/>
　　合足味茶法<lb/>
甘三苦四妙通神<hi>甘草三兩苦参四兩</hi>五斤乾茶五斤蒸<hi>乾茶葉五斤蒸</hi>
<hi>過茶五斤</hi>菉豆四升同擣合<hi>豆炒過</hi>此方宜利勝燒銀<lb/>
　　製孩兒香茶法<lb/>
孩兒茶一斤研極細羅過用白荳䓻仁四錢研為細末<lb/>
粉草炙一二錢碾為細末蓽澄茄一二錢研細末川百<lb/>
藥煎半兩為末将已上四件和勻磁器收貯勿沾味沈<lb/>
香半兩劈成一二定子插入鵞梨内用紙裹了水濕過<lb/>
<pb n="KR3j0171_WYG_022-14b"/>
灰火内煨梨熟為度取出沈香曬乾為細末同一二錢<lb/>
和之前劑將梨汁製麝香用梅花片腦一二錢米腦亦<lb/>
可用製過寒水石同研和拌入料寒水石半斤於炭火<lb/>
内煆紅先將薄荷葉四兩水浸得透鋪在紙上將煆過<lb/>
寒水石放在葉上裹了放冷取出秤五錢與腦子同研<lb/>
餘者待後次用之葉棄去不用死腦子法也不死則腦<lb/>
子氣味去矣麝香二錢揀去毛令浄研開用元製沈香<lb/>
梨汁和為泥泥在磁盞内或銀器内上用紙糊口用針<lb/>
<pb n="KR3j0171_WYG_022-15a"/>
透十數孔慢火焙乾研為末再施盞内焙熱合和前藥<lb/>
其香滿室此其法也　右將潔浄糯米一升煑極爛稠<lb/>
粥擂細冷定用絹絞取濃汁和劑須要硬於浄搥帛石<lb/>
上搥三五千下愈多愈好故名千搥膏却用白檀煎油<lb/>
抹印印成小餅於透風處懸弔一二日刷光磁器内收<lb/>
　　酥合茶<lb/>
將好酥於銀石器内鎔化傾入江茶末攪勻旋旋添湯<lb/>
攪成稀膏子散在盞内却著湯浸供之茶與酥看客多<lb/>
<pb n="KR3j0171_WYG_022-15b"/>
少用但酥多於茶此為佳此法至簡且易尤珍美四季<lb/>
皆用湯造冬間造在風爐子上<lb/>
　　腦子茶<lb/>
先將好茶研細薄紙包梅花片腦一錢許於茶末内埋<lb/>
之經宿湯㸃則有腦子氣味極妙<lb/>
　　薰花茶<lb/>
用好浄錫打連蓋四層盒子一箇下一層装上號髙茶<lb/>
末一半中一層底透作數十箇筯頭大竅薄紙襯鬆装<lb/>
<pb n="KR3j0171_WYG_022-16a"/>
花至一半盒蓋定紙封縫宻經宿開盒去舊花換新花<lb/>
如此一二次湯㸃其香拂鼻可愛四時中但有香頭皆<lb/>
可為之只要㫰乾不可帶潤若紙㣲潤非徒無益而又<lb/>
害之也　又法用浄磁器將茶末捺實用筯頭簽十數<lb/>
竅毎竅安花頭一箇如此安滿却以茶末蓋之紙糊封<lb/>
口待經宿用此法惟造些少暫時則可若多造被濕氣<lb/>
反害茶香味也<lb/>
　<lb/>
<pb n="KR3j0171_WYG_022-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹嶼山房雜部卷二十二<lb/>
</p>
<p>
</p>
  </div>
</body>
</text>
</TEI>
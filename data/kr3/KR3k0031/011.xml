<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今源流至論後集卷一</head>
    <p>
<pb n="KR3k0031_WYG_011-1a"/>
欽定四庫全書<lb/>
　古今源流至論後集卷一　　宋　林駉　撰<lb/>
　　　道學<lb/>
道學之説帝王以前無有也立我烝民莫匪爾極不識<lb/>
不知順帝之則斯時也吾道隱然於危㣲授受之間而<lb/>
道學之説不立遵王之義無偏無陂遵王之路無反無<lb/>
側斯時也吾道渾然於彛倫攸叙之際而道學之說不<lb/>
聞故在上者惟知有道統之傳在下者惟知有道化之<lb/>
<pb n="KR3k0031_WYG_011-1b"/>
盛人極以之立元化以之運世道以之清殆猶元氣淪<lb/>
渾未散初莫知吾道為何物也自周轍不西皇極之主<lb/>
弗作而吾道之脉已㣲天生素王出力興起繼以亞聖<lb/>
相為扶持懼賊亂以簡嚴一字之春秋塞楊墨以明白<lb/>
七篇之仁義君臣父子之道復立禮義忠信之教復興<lb/>
天地之運已息而復繼人物之倫㡬亂而復叙此孔孟<lb/>
有皇極之徳無皇極之位所以有道學之名也嗚呼天<lb/>
日常明宇宙常清天下而常有帝王正學而常有孔孟<lb/>
<pb n="KR3k0031_WYG_011-2a"/>
則符契若合閱百聖而如一人統緒相承歴萬世而如<lb/>
一日奈一壊於秦人之刑名而道之正學湮㣲再壞於<lb/>
漢人之黄老而道之正學分裂大壊於梁陳隋唐寂滅<lb/>
之教而道之正學㡬無餘澤噫可歎也嘗謂天下不可<lb/>
一日無儒學之功也故其逹於朝廷之上施諸典章措<lb/>
諸政化則天下顯然享斯道之福及其隱於師友之間<lb/>
形諸問荅見諸著述則天下猶隂被斯道之澤至上無<lb/>
宗主下無扶持而波蕩於異端之流則生民之禍始興<lb/>
<pb n="KR3k0031_WYG_011-2b"/>
矣韓昌黎謂軻之後不得其傳信夫此伊川先生亦以<lb/>
為至論也歟<hi>韓文原道篇云道之大原出乎天堯以是傳之舜云云軻之後不得其傳焉又伊川</hi>
<hi>云退之晩年為文所得甚多如軻之後不得其傳之語非蹈襲空虗而得之</hi>雖然文不䘮天<lb/>
道未墜地百世而下必有我師至於本朝濂溪浚其源<lb/>
伊洛導其流横渠助其瀾揖堯舜於夢寐之間授孔孟<lb/>
於講論之頃景星鳯凰天下快覩太山北斗學者依歸<lb/>
故性理言其二氣五行動静言其四時萬物誠論其元<lb/>
亨利貞道論其中正仁義則發於通書之數篇<hi>通書性理命篇</hi>
<pb n="KR3k0031_WYG_011-3a"/>
<hi>曰二氣五行化生萬物五殊二實二本則一是萬為一一實萬分萬一各正小大有定  又動静篇水隂根陽</hi>
<hi>火陽根隂五行隂陽隂陽太極四時運行萬物終始混兮闢兮其無窮兮  又誠篇曰誠者聖人之本大哉</hi>
<hi>乾元萬物資始誠之源也乾道變化各正性命誠斯立焉純粹至善者也元亨誠之通利貞誠之復大哉易也</hi>
<hi>性命之源乎利又道篇曰聖人之道仁義中正而已矣守之貴行之  廓之配天地豈不易簡豈為難知不守</hi>
<hi>不行不廓耳</hi>無極而太極太極而兩儀兩儀而五氣五氣而<lb/>
四時則見於太極之一圖<hi>太極圗曰無極而太極太極動而生陽動極而静静而生</hi>
<hi>隂静極復動一動一静互為其根分隂分陽兩儀立焉陽變隂合而生水火木金土五氣順布四時行焉</hi>玉<lb/>
淵金井志慮髙潔<hi>趙閱道贈周茂叔詩心似氷輪浸玉淵節如金井冽寒泉</hi>光風霽<lb/>
<pb n="KR3k0031_WYG_011-3b"/>
月胷次灑落<hi>黄庭堅濂溪傳序周茂叔人品甚髙胷中灑落如光風霽月好讀書䊒意林壑初不</hi>
<hi>為人窘束</hi>此濂溪之學本乎易之太極然也<hi>張敬夫作周濂溪祠堂記本乎</hi>
<hi>易之太極中庸之誠</hi>論性别其所禀本然之殊<hi>伊川曰性相近此言所禀之性非言</hi>
<hi>性之本若言其本豈可言相近孟子言性善性之本也性之本則無不善所禀之性有善有不善</hi>論心<lb/>
辨其曰虚曰實之異<hi>伊川訓門人謂心有所主則虚明道告與叔謂心有所主則實</hi>排<lb/>
異端必正其枯槁恣肆之弊<hi>明道謂異端之教滯固者入於枯槁䟽通者歸於恣</hi>
<hi>肆</hi>自致知至於知止誠意至於平天下洒掃應對至於<lb/>
窮理盡性<hi>伊川撰明道行状先生之言平易易知賢愚皆獲其益如羣飲於河各充其量先生教人</hi>
<pb n="KR3k0031_WYG_011-4a"/>
<hi>自致知至於知止誠意至於平天下洒掃應對至於窮理盡性循循有序</hi>以誠敬為入門踐<lb/>
履為實地暗室屋漏為謹獨之所<hi>河南語錄</hi>托興吟風充然<lb/>
有得<hi>明道語錄詩可以興某自再見周茂叔後吟風弄月以歸有吾與㸃也之意</hi>瞑目立雪<lb/>
望之凜然<hi>㳺定夫楊中立見伊川坐而瞑目二子立不敢去退則門外雪深尺餘矣其嚴厲也如此</hi>
此伊洛之學本乎中庸之誠然也<hi>伊川行狀</hi>訂頑砭愚有亞<lb/>
聖性善養氣之論<hi>横渠學堂右書訂頑左書砭愚伊川曰是起争端改訂頑曰西銘砭愚曰</hi>
<hi>東銘明道曰訂頑之言極淳正無雜楊中立曰西銘言體不及用恐流於兼愛伊川曰横渠立言誠有過處乃</hi>
<hi>在正蒙西銘推理存義擴前聖所未發與孟子性善養氣說同</hi>正蒙理窟發前聖所未<lb/>
<pb n="KR3k0031_WYG_011-4b"/>
言之藴<hi>横渠有理窟一集論經又正蒙一書</hi>正容謹節凜若神明窮理盡<lb/>
性瑩如氷雪此横渠之學又自禮法而入也<hi>横渠語錄</hi>然嘗<lb/>
觀劉立之之言曰程氏從汝南周茂叔問學窮性命之<lb/>
理則知程氏之學出於濂溪也信矣<hi>河間劉立之曰明道從汝南周茂叔</hi>
<hi>問學窮性命之理率性㑹道體道成徳出處孔孟從容不勉又哲宗㣲宗實錄伊川年十四五與明道同受業</hi>
<hi>於㫪陵周茂叔先生</hi>又觀游定夫之言曰張子厚少好言邉旣而<lb/>
得聞程氏論議乃盡棄所學從事於道虚心求益懇懇<lb/>
不及則知張氏之學得於伊洛也信矣<hi>建安游酢曰明道先生生而有</hi>
<pb n="KR3k0031_WYG_011-5a"/>
<hi>妙質聞道甚早年逾冠明誠交資張子厚友而師之子厚少時自居其才謂提騎卒數萬可横行匃奴視叛羗</hi>
<hi>為易與耳故從之游者各能道邊事旣而得聞明道先生論議乃謝其徒盡弃其舊學以從事於道其視先生</hi>
<hi>雖外兄弟之子而虚心求益懇懇如不及後子厚學成徳尊識者謂與孟子比  龜山䟦横渠與伊川簡横渠</hi>
<hi>之學出於程氏而闗中諸生尊其師欲自為一家故予錄此簡以示學者</hi>愚竊論之道學猶<lb/>
元氣也周流今古罔有間斷風雨有晦冥日月有薄蝕<lb/>
而此道不泯也世變有汙隆治道有興衰而此道終存<lb/>
也且涪陵之謫學禁甚嚴黨人至有五鬼之號吾道嘗<lb/>
一蝕矣<hi>紹聖間以黨論放歸田里四年十一月送涪州編管  又崇寜初元祐學有禁孔文仲奏伊川</hi>
<pb n="KR3k0031_WYG_011-5b"/>
<hi>歴致議諫騰口間亂以償恩讎故市井目為五鬼之魁</hi>而至髙宗中興召用門弟<lb/>
巋然如靈光之獨立士夫不能無歆羡之嘆而正學㡬<lb/>
晦而復彰夫奚害<hi>胡安國墓誌及中興本末云建炎初故崇政殿說書河南程頥以道學為</hi>
<hi>天下倡其門人髙弟有故監察御史建陽游酢與今㣲猷閣待制將樂揚時是也以時為工部侍郎年七十九</hi>
<hi>矣及入對有言聖賢之君未有不以典學為務者以君徳在是故也尋詔時兼侍講是時如右丞許景衡右文</hi>
<hi>殿修撰胡安國左司郎中呉給殿中左侍御史馬伸皆號得頥之學安國崇安人給項城人也</hi>濠梁之<lb/>
役趙公求去或者有髙視闊歩之譏吾道嘗再蝕矣<hi>紹興</hi>
<hi>張魏公敗劉猊於濠州上曰却賊之功盡出右相之力於是趙鼎惶懼乞去時鼎旣出補外董朱繼出時譏其</hi>
<pb n="KR3k0031_WYG_011-6a"/>
<hi>髙視闊歩以為行</hi>而趙公再相汲引善類藹然於縉紳之間而<lb/>
正學㡬㣲而復盛夫奚病<hi>趙鼎後再相復汲引胡董劉朱諸賢當時其黨復盛</hi>秦<lb/>
黨不便於趙而劉大中之徒復相繼而去吾道又嘗再<lb/>
蝕矣<hi>秦檜主和議不便趙鼎之黨劉大中之徒於是求出</hi>而慶元初年大儒設教<lb/>
摳衣雲集屈致講帷吾教有光焉而正學㡬墜而復振<lb/>
夫奚損<hi>慶元初召用朱文公為侍講文公祖伊洛之學故也</hi>自是而後或廢或興<lb/>
不知㡬變未易盡言而伊洛源流至今流衍益盛也噫<lb/>
以道傳學在士大夫固為有功而以道名學在士大夫<lb/>
<pb n="KR3k0031_WYG_011-6b"/>
不能無過節義盛於漢而衰於漢清流盛於唐而衰於<lb/>
唐道學之實隱然於冥冥之中是乃吾道之幸而道學<lb/>
之名矯矯然表暴於世者非士君子之福何者正學與<lb/>
邪學不兩立正人與邪人不兩用一消一長之間道學<lb/>
所由顯晦之機也前日偽學之事可鍳矣吁可畏㢤元<lb/>
城了翁曰願士大夫立此名節不願士大夫立此門户<lb/>
愚亦曰願士大夫傳道學之實不願士大夫唱道學之<lb/>
名<lb/>
<pb n="KR3k0031_WYG_011-7a"/>
　　　格物之學<lb/>
人皆學解牛吾獨得養生<hi>莊子</hi>人皆學舞劒吾獨得草<lb/>
書<hi>張旭</hi>此格物之功用也至誠之未盡則鳶魚之不察<lb/>
機心之一露則鷗鳥之不下此格物之本原也夫天地<lb/>
之間皆物也至粗者物之迹至精者物之理角者吾知<lb/>
其為牛鬛者吾知其為馬非迹乎橋梓之父子鴻鴈之<lb/>
兄弟非理乎當因其迹而求其理不當忘其理而泥其<lb/>
迹也是學也必意誠心正而後可以明是理而私偽梏<lb/>
<pb n="KR3k0031_WYG_011-7b"/>
亡者不可以明是理必知周見徹而後可以明是理而<lb/>
人慾蔽塞者不可以明是理中庸言格物之妙本於誠<lb/>
意七篇所論備物者亦以反身而誠者先之獨不觀聖<lb/>
門之學乎顔子感常山之鳥知東野之馬悟也<hi>家語</hi>而不<lb/>
知是理得於心齋坐忘之頃曾子造舍瑟之趣托浴<lb/>
沂之樂妙也<hi>論語</hi>盖詠歌而歸天真黙悟非可以迹求<lb/>
之粤自杏壇迹熄槐市響絶後之所謂格者不累於物<lb/>
則離於物寥寥千載能續曾顔之學者惟我朝闗洛諸<lb/>
<pb n="KR3k0031_WYG_011-8a"/>
公有得焉嘗攷諸君子之學有知者固格之而無知者<lb/>
亦格也有形者固造之而無形者亦造也探其原遡其<lb/>
藴盖自誠敬得之伊洛之學尸居而龍見淵黙而雷聲<lb/>
以誠敬為入門以踐履為實地關中之學下學而上逹<lb/>
文章而天性以正容謹節為本以窮理盡性為用之君<lb/>
子者燭理旣融見理已到一性澄徹萬善昭融以之格<lb/>
物何物非我以之明理何理非天蠢而鳥獸塊而金石<lb/>
幽而造化悉歸吾性分之中自今觀之見鳥集而知機<lb/>
<pb n="KR3k0031_WYG_011-8b"/>
心之不生非妄也即傷弓飛鳥見曲髙舉之意也<hi>伊川指庭</hi>
<hi>下羣雀曰地上之有物則羣雀集而食之故與之則不即來食須乆乃集盖人有意在爾若負粟者過適遺下</hi>
<hi>則便集而食矣云云</hi>聞驢鳴而知己意之自若非誕也即鼓琴得<lb/>
趣六馬仰秣之㫖耳<hi>周茂叔窻前草不除問之云與自家意思一般子厚聞驢鳴亦謂如</hi>
<hi>此</hi>中孚一感可及豚魚信乎狗有吠屠之靈<hi>伊川曰犬吠屠人世</hi>
<hi>𫝊有物隨之非也此正如海鷗爾又易中孚卦</hi>春燕秋鴻各隨寒暑信乎雉為<lb/>
盛陽之物<hi>伊川曰雉尾長故極陽兔尾短故極隂</hi>此有知之物固易知也<lb/>
若夫有生而無知有形而不動者亦明之呉江楓葉秋<lb/>
<pb n="KR3k0031_WYG_011-9a"/>
古人固以物而知時而今觀梅枝而知乾坤者信矣<hi>早梅</hi>
<hi>冬至以前發方一陽未生然則發生何也其榮其枯此萬物一箇隂陽升降之節也然逐枝自有榮枯分限不</hi>
<hi>齊各有一乾坤也伊川語錄</hi>寒城菊自花前賢詠其物之有操而今<lb/>
謂草木之有恕心者信矣<hi>有問明道曰如何謂之恕心曰充廣得去為恕心如何是</hi>
<hi>充廣得去曰天地變化草木繁充廣不去如何曰天地閉賢人隱  又杜詩</hi>此有形之物亦<lb/>
易知也至於無形之可觀無迹之可騐運於茫昧者亦<lb/>
知之一氣升降未易管蠡今觀石壇之潤而探天地升<lb/>
降之妙若迂矣然礎石之迹一潤而在天之雨必至非<lb/>
<pb n="KR3k0031_WYG_011-9b"/>
為迂也<hi>程先生遊西湖在石壇上坐少頃脚踏處濕舉起曰便見天地升降道理</hi>慘舒迭運<lb/>
周流穹壤今以一瓶之粗而指隂陽消長之義若怪矣<lb/>
然豐山之鍾方鳴而霜降之候已應非為怪也<hi>程先生見火邊</hi>
<hi>湯瓶指之曰此便見隂陽消長之義</hi>格物至是信無一物之不格也噫論<lb/>
關洛格物之學不先求其正心誠意窮理盡性之妙而<lb/>
謂今日格一物明日格一物以為所格在是亦不足語<lb/>
大學之道<hi>或問伊川格物須是物物格之還只格一物而萬理皆知曰今日格一物明日格一物積</hi>
<hi>習旣久然後曉然自有貫通處</hi>
<pb n="KR3k0031_WYG_011-10a"/>
　　　師道<lb/>
愚嘗退而靜思士君子以身立天地間其不可負不可<lb/>
慢者三曰君曰父而師與焉夫生而為人業而為士戴<lb/>
天履地而靈於萬物不至於斵䘮磨滅擯棄彫落是誰<lb/>
之力歟富貴安佚我者君也鞠育覆護我者父也而誘<lb/>
掖訓導啓廸成就我者師也人能忠而君孝而父此固<lb/>
職分之常茍棄所學倍其師將何自立於俯仰間乎昔<lb/>
者孔子以布衣匹夫而衣冠禮樂足以師表一世其門<lb/>
<pb n="KR3k0031_WYG_011-10b"/>
人弟子不逺數千里而從之雖飢寒流落擯於死而不<lb/>
去寧從陳蔡之厄而不忍棄絃歌之誨寧處匡人之圍<lb/>
而不敢叛聖門之教<hi>論語</hi>寧有漢兵之圍魯共王之難而<lb/>
詩書金石之聲不敢忘也<hi>漢兵項羽傳及魯共王序</hi>噫此其有補於<lb/>
世教豈淺淺哉木鐸響絶杏壇迹蕪師道之不絶也如<lb/>
綫授子夏之學者虚無其説<hi>田子方</hi>傳荀卿之業者刑名<lb/>
其家<hi>李斯</hi>操戈入室㡬百年于兹矣盖可嘆也漢之諸儒<lb/>
爭開户牖徃徃有自棄之心唐之諸儒吠噬狂走亦<lb/>
<pb n="KR3k0031_WYG_011-11a"/>
有厭薄之見方漢家蠧簡有所師承守榖梁者不敢<lb/>
從左氏<hi>劉歆諸人習左氏不從公榖</hi>習韓詩者不敢尚齊魯<hi>儒林傳</hi>非<lb/>
不守師教也然劉歆受學方進矛盾户庭其視左氏春<lb/>
秋之學謂何<hi>本傳</hi>林吉從師周堪失身匪人其視夏侯尚<lb/>
書之學安在<hi>儒林傳</hi>嗚呼習羿之藝彎弓反射漢儒何<lb/>
忍哉方唐家崇尚儒術願承模楷從武公之教者升<lb/>
堂而游抱琴而歌<hi>韓文上巳日燕太學聼彈琴詩序</hi>薫陽城之徳者<lb/>
詣闕而留抗䟽而請<hi>唐書陽城傳</hi>非不尊師道也然昌黎一<lb/>
<pb n="KR3k0031_WYG_011-11b"/>
代山斗百川東之且不能保籍湜之不叛<hi>韓文與孟簡書</hi>子厚<lb/>
衡湘以南皆師之至答韋中立一書恐恐然群怪聚罵<lb/>
之譏<hi>栁文答韋中立論師道書今之世不聞有師有輒譁笑之以為狂人獨韓愈奮不顧流俗犯笑侮収</hi>
<hi>召後學作師說因抗顔為師世果羣怪聚罵指伺牽引而操與為言詞愈以是得狂名居長安炊不暇熟又挈</hi>
<hi>之而東如是者數矣黨性聞庸蜀之南常雨少日日出則犬吠云云</hi>嗚呼見雪而走望日<lb/>
而吠唐儒何怪哉<hi>見上</hi>甚矣師道不可一日不存也為天<lb/>
地立心為生民立極者師也為前聖繼絶學為天下<lb/>
開太平者師也不然河汾王氏師友講習而能開三百<lb/>
<pb n="KR3k0031_WYG_011-12a"/>
載之唐者師亦何負於人耶一時從遊謀如房斷如杜<lb/>
直如魏智如李方布衣窮悴之時直期以公輔之器異<lb/>
時以論諫稱以征伐顯以輔賛彌縫著稽其夙志無不<lb/>
酬然<hi>文中子</hi>孔孟而下而能得師友淵源者河汾一人而<lb/>
已此師道不可一日不存也得洙泗之源流接河汾之<lb/>
支𣲖吾於先正諸公有望焉安定之在湖以體用學也<lb/>
<hi>家塾記安定先生胡瑗慶歴中教學蘇湖間束脩弟子以數千計時方尚詞賦獨湖學以經義及時務學中故</hi>
<hi>有經義齋治事齋</hi>康節之在洛以象數學也<hi>康節傳李挺之象數之學</hi>明復<lb/>
<pb n="KR3k0031_WYG_011-12b"/>
之在泰山以經學也<hi>墓誌孫復字明復後居太山學春秋著尊王發㣲十二篇</hi>自周<lb/>
而程自程而張又以性理之學也<hi>張敬夫祠堂記周敦頥字茂叔起於逺方</hi>
<hi>超然自得本乎易之太極中庸之誠以極天地萬物之變化其教人使之志伊尹之志學顔子之學推之於治</hi>
<hi>禮樂刑政可舉而行於是二程兄弟推明皇極之學楊龜山䟦横渠與伊川簡横渠之學出於程氏而闗中諸</hi>
<hi>生尊其師欲自為一家故予錄此簡以示學者</hi>安定先生其體仁義禮樂其文<lb/>
詩書史傳其用則潤澤生民歸於皇極凡從而學者其<lb/>
醇厚和易之氣望之可知<hi>熈寧十年劉彛召對上問從學何人曰少從安定臣聞聖</hi>
<hi>人之道有體有用有文君臣父子仁義禮樂體也詩書史傳子集文也舉而措之天下用也累朝取士不以體</hi>
<pb n="KR3k0031_WYG_011-13a"/>
<hi>用為本而尚浮華之詞是以風俗偷薄瑗當寳元明道間明體用之學授諸生始自蘇湖終於太學出其門者</hi>
<hi>無慮二千餘人學者明體用以為政教之本臣師之力也上曰門人在朝為誰曰錢藻之淵篤孫覺之純明范</hi>
<hi>純仁之直温錢公輔之簡諒其在外明體適用數十軰其餘政事文學不可勝數  又聞見錄安定教人有法</hi>
<hi>伊川曰凡從安定先生學者其醇厚和易之氣望之可知也</hi>道徳賢材侈為歌詠<hi>歐陽</hi>
<hi>脩詩曰呉興先生富道徳詵詵弟子皆賢材</hi>棟梁桷榱極口稱羙<hi>王荆公詩曰先取先</hi>
<hi>生作棟梁以次収拾桷與榱</hi>錢藻之淵篤孫覺之純明純仁之直温<lb/>
<hi>見上</hi>藹然為一代之盛此東南諸生皆能明體適用無愧<lb/>
於安定之門也康節先生先天易數以發乾坤之藴<hi>康節</hi>
<pb n="KR3k0031_WYG_011-13b"/>
<hi>傳李挺之先天易</hi>皇極經世以續彛倫之傳<hi>陳瓘曰先天之學心法也其學</hi>
<hi>在心或於心外欲觀休咎故以皇極為名數之書</hi>其得之李挺之穆伯長之源<lb/>
流盖非一日<hi>陳摶學易以數學授穆脩伯長脩授李之才挺之才授康節先生</hi>衛之學<lb/>
者捨學而學<hi>門人張㟭撰行狀大名王豫天性瑰瑋博逹之士也精於易聞先生之篤志愛而欲</hi>
<hi>授之旣與之語三日得所未聞始大驚服卒捨其學而學焉衛人乃知先生之為有道也</hi>洛之士夫<lb/>
薰徳而化<hi>明道先生撰墓誌在洛㡬三十年講學於家未嘗强以語人而就問者日衆鄉里化之逺</hi>
<hi>近尊之云云其與人言必依於忠信仁義樂道人之善而未嘗攻其惡故賢者恱其徳不賢者服其化</hi>章<lb/>
子厚欲傳其學而不之許<hi>章子厚從先生遊欲傳數學先生曰湏十年不仕乃可盖</hi>
<pb n="KR3k0031_WYG_011-14a"/>
<hi>不之許也</hi>邢和叔欲傳其學而亦不之許<hi>邢和叔從康節學援引古今康節曰</hi>
<hi>先天學未有許多言語且當虚心潜慮上蔡語錄邢恕要學堯夫不肯曰徒長奸雄</hi>此先生不輕<lb/>
於授人而人亦不忍負於先生也太山先生不惑傳注<lb/>
不為曲說自著尊王發㣲之書道徳髙邁而李丞相孔<lb/>
給事皆尊事之<hi>歐公撰墓誌先生少舉進士不中退居太山之陽著春秋注尊王發㣲魯之學</hi>
<hi>者其尤賢而有道者石介自介而下皆以弟子事之李丞相廸以其弟之女妻之孔給事道輔為人剛直嚴重</hi>
<hi>不妄與人聞先生之風就見之介執杖屨侍左右先生坐則立升降拜起則扶之及其徃謝也亦然</hi>一時<lb/>
學者如石守道張洞盖魯人之所尚北面授經講問不<lb/>
<pb n="KR3k0031_WYG_011-14b"/>
怠親執杖屨從容左右於是學者知有師弟子之禮<hi>澠水</hi>
<hi>燕談孫明復先生居太山之陽道純徳備深於春秋守道率張洞北面而師之訪問講觧日夕不怠明復行則</hi>
<hi>從升降拜起則執杖屨以從於是學者始知師弟之禮</hi>此太山之道愈尊而師友<lb/>
之分愈嚴也至若濂溪太極一圗洞窺秘奥通書數篇<lb/>
萬世所宗志伊尹之志學顔子之學超然自得本乎易<lb/>
之道中庸之誠而遊濂溪之門者則有二程諸君子焉<lb/>
<hi>見上</hi>程氏春風和氣使人愛慕門外立雪氣象森嚴<hi>侯仲良云</hi>
<hi>朱公掞見明道歸語人曰光庭在春風中坐了一月游定夫楊中立見伊川坐而瞑目二子不敢去退則門外</hi>
<pb n="KR3k0031_WYG_011-15a"/>
<hi>雪深尺餘矣其嚴厲如此</hi>使天下知有師道之可慕可敬而逰程氏<lb/>
之門者則有如游如楊如張如馬焉<hi>游定夫楊中立張思叔馬時中皆出</hi>
<hi>程氏之門</hi>横渠訂頑砭愚其言醇正正䝉一書學者指南<hi>横渠</hi>
<hi>學堂雙牖右書訂頑左書砭愚伊川曰是起爭端改訂頑曰西銘砭愚曰東銘明道曰訂頑之言醇正無雜楊</hi>
<hi>中立曰西銘言體不及用恐流於兼愛</hi>闗中學者躬行之多至與洛並而<lb/>
遊横渠之門者則有吕與叔蘇季明焉<hi>張子厚學成徳尊與孟子比然</hi>
<hi>猶秘其學明道曰今之時當隨其資教之雖識有明暗亦各有得焉子厚用其言故闗中學者躬行之多與洛</hi>
<hi>人並吕與叔作横渠行狀蘇季明胡氏云季明從横渠甚多</hi>嗚呼此未足見師教淑<lb/>
<pb n="KR3k0031_WYG_011-15b"/>
人之深也不觀宋衛之辱無以知孔門從道之堅不觀<lb/>
齊梁之沮無以知孟氏諸弟尊師之篤不觀黨禍之慘<lb/>
無以知伊川門人薰徳之久方黨事之起也根連株繫<lb/>
禍發如矢而張繹屹然砥柱甘心溝壑而不變<hi>張繹字思叔伊</hi>
<hi>川歸自涪陵思叔始見先生因讀孟子志士不忘在溝壑勇士不忘䘮其元始有自得處後更窮理造㣲</hi>方<lb/>
學禁之嚴也逺遯深逝不敢親承而馬時中嵗寒不改<lb/>
至執贄十反而不已<hi>馬伸字時中崇寧初元祐學有禁伸銳然為親依之計先生以非其</hi>
<hi>時恐貽公累公執贄凡十反且曰使伸得聞道雖死何憾况不至死乎</hi>吾道可守而夷狄<lb/>
<pb n="KR3k0031_WYG_011-16a"/>
之法不可徇<hi>伊川自涪歸學者彫落多從佛教獨龜山與謝顯道不變因言學者皆荒於夷狄矣</hi>
<hi>時吕原明游定夫皆重佛教</hi>則謝顯道其人也<hi>見上</hi>進士可棄而元祐<lb/>
之學不可議則尹焞其人也<hi>尹焞師事伊川應進士舉䇿問議誅元祐黨人</hi>
<hi>焞曰尚可以干祿乎哉不對而出告於程夫子曰吾不復應進士舉矣</hi>嗚呼風雨如晦雞<lb/>
鳴不已諸君子有焉吾道㡬墜而復續性學已晦而復<lb/>
明至今談伊川之學者歛袵起敬誦伊川之誨者書紳<lb/>
自守是雖先生善淑之教亦諸君子固守之誠也若夫<lb/>
王安石從師濂溪而新經等作與向時所學大戾<hi>王荆公從</hi>
<pb n="KR3k0031_WYG_011-16b"/>
<hi>學濂溪後行新法大戾濂溪之教</hi>郭忠孝授經伊川黨事叛去至死不<lb/>
相徃來<hi>崇寧初元祐學有禁奸人用事出其黨為諸路學使專紏其事程先生之門雖素從游者以趍</hi>
<hi>利叛去郭忠孝自黨事起不與先生相徃來及卒亦不致奠</hi>噫長者絶子乎子絶長<lb/>
者也此在聖門鳴鼓而攻之不暇尚足與語此哉<lb/>
　　　友義<lb/>
觀昌黎誌子厚之碑則知朋友相處之義不容變<hi>韓文桞子</hi>
<hi>厚墓誌銘云云中山劉夢得禹錫亦在遣中當詣播州子厚泣曰播州非人所居而夢得親在堂吾不忍夢得</hi>
<hi>之窮無辭以白其大人且萬無母子俱徃理請於朝將具䟽願以桞易播雖重得罪死不悔遇有以夢得事白</hi>
<pb n="KR3k0031_WYG_011-17a"/>
<hi>上者夢得於是改刺連州嗚呼士窮乃見節義今夫平居里巷相慕恱酒食遊戯相徴逐云一旦臨小利害僅</hi>
<hi>如毛髮反眼若不相識</hi>觀丙吉貽弱翁之書又知朋友相規之義<lb/>
不茍同<hi>漢史本傳</hi>噫伐木須友以成民徳至於歸厚谷風朋<lb/>
友之道絶天下至於俗薄以世道升降觀之則朋友之<lb/>
義亦大矣夫所謂相處之義非結綬彈冠相慶也非平<lb/>
居笑語詡詡也利害不移貧富不變生死禍福不敢易<lb/>
其志程嬰杵臼全趙孤於辛苦之中<hi>左傳</hi>張儉李篤脫黨<lb/>
禍於危疑之頃者是矣<hi>東漢黨錮傳張儉傳</hi>不然杯酒論交傾倒<lb/>
<pb n="KR3k0031_WYG_011-17b"/>
肺腑少臨利害若不相識屨滿於炙手可熱之時羅<lb/>
設於一貧一賤之日酈生賣友耳餘交兵<hi>本傳</hi>此市井賤<lb/>
丈夫之所為其視朋友相處之義果謂何耶夫所謂<lb/>
相規之義非恕已而攻人也非植黨而激變也學雖同<lb/>
而不可不切磋情雖孚而不容不各盡所見勃朴平智<lb/>
不害為交歡之約<hi>漢周勃傳</hi>廵戰逺守不失為相戮力之親<lb/>
者是矣<hi>唐書本傳</hi>不然舉坐稱善徒示貌親同聲賛美惟恐<lb/>
拂情有擠井相害之私無推車協濟之意東都黨錮<hi>東漢</hi>
<pb n="KR3k0031_WYG_011-18a"/>
<hi>黨錮𫝊</hi>唐人分朋<hi>唐牛僧孺等傳</hi>秪為昵昵相狎之情其視朋友<lb/>
相規之義果謂何耶大抵握手論心道義相許不盡其<lb/>
所以共患難同甘苦之變此固不足為先施之信茍為<lb/>
國辦事捨公從私以附麗雷同者相勉豈情之真愛之<lb/>
篤哉亦嘗觀先正數君子矣張㓂布衣交也冦公雖貴<lb/>
而忠定面折畧不少恕此不以富貴易其心<hi>談藪張冦布衣交也</hi>
<hi>萊公兄事之忠定常面折不少恕雖貴不改也萊公在岐忠定在蜀還不留旣别顧萊公曰曽讀霍光傳否曰</hi>
<hi>未也萊公歸讀其傳至不學無術笑曰張公謂我矣</hi>韓李莫逆交也韓公旣仕而<lb/>
<pb n="KR3k0031_WYG_011-18b"/>
李公相從不忍少離此不以窮達變其節<hi>韓億李若谷少嘗同途赴</hi>
<hi>試共有一被一氊每出入則互為僕從後韓先登第李嘗從之其後並為參政</hi>仲淹去國正黨<lb/>
論方熾之秋士夫畏禍少有送者而王質載酒祖餞留<lb/>
語數夕禍福果足動乎<hi>仲淹貶士夫畏夷簡少肯送者李紘王質皆載酒徃餞質又留</hi>
<hi>語數夕或誚質質曰希文賢者得為朋黨幸矣</hi>大年補外正人言下石之隙士<lb/>
夫首竄無有辨者而王曽面排謗議賡詠詩什危疑果<lb/>
足累乎<hi>楊文公因母病有陽翟之行王文正公恐人害之白上遣使䁑醫院而言事者彈劾不已卒以</hi>
<hi>亞卿分司上嘗語輔臣曰楊億好謗時政王公曰楊億文人叨荷國恩若諧謔過當則恐有之至於謗訕臣保</hi>
<pb n="KR3k0031_WYG_011-19a"/>
<hi>其不為也王公器重文公至深頗思其歸乃因中書齋宿覧文公近詩而與趙文定諸時賢繼和上知之乃諭</hi>
<hi>公召文公為秘書監</hi>鄒浩言事而去也田畫毅然切責願無以此<lb/>
舉自滿其贈之厚矣<hi>言行錄鄒浩傳</hi>梅聖俞旣歿而貧也劉敞<lb/>
未嘗為人書銘特書碑以助其乏其愛之至矣<hi>言行錄劉敞傳</hi>
雖然此未足為待之之深也平居相處則稱美之不暇<lb/>
為國論事則廷爭而無私<hi>長編慶厯五年歐陽脩言杜衍為人清審而謹守規矩仲</hi>
<hi>淹則恢宏自信而不疑韓琦則純正而質直富弼則明敏而果鋭四人為性各不同雖皆歸於盡忠而所見各</hi>
<hi>異故杜衍欲深罪滕宗諒仲淹力爭而寛之仲淹謂契丹必攻河東請急脩邊備富弼言契丹必不來至於尹</hi>
<pb n="KR3k0031_WYG_011-19b"/>
<hi>洙亦號仲淹之黨及爭水洛城事韓琦則是尹洙而非劉滬仲淹則是劉滬而非尹洙四人者可謂公正之賢</hi>
<hi>也平日閒居則相稱美之不暇為國論事則公言廷爭而無私杜衍真得忠臣有不和之節而讒為朋黨誣矣</hi>
上前爭事各持異議以自騁下殿相善不失和氣而如<lb/>
故此則可重也<hi>魏泰别錄韓忠獻公言慶厯中與希文彦國同在西府上前爭事議論各别下</hi>
<hi>殿各不失和氣如未嘗爭也當時相善三人正如推車子盖其心主於車可行而已不為已也</hi>是故君<lb/>
實景仁異姓兄弟耳鍾律一事終身相非<hi>范景仁墓誌君實嘗語人</hi>
<hi>曰吾與景仁兄弟也但姓不同耳至於鍾律則反復相非終身不能相一君子是以知二公非茍同者</hi>韓<lb/>
公杜公世指為朋黨耳舉兵一事彼此異見<hi>杜衍墓誌邊將欲大</hi>
<pb n="KR3k0031_WYG_011-20a"/>
<hi>舉擊夏人韓公以為可舉杜公以為不可然兵後果不得出契丹與夏人大戰河外范文正安撫河東欲以兵</hi>
<hi>從公以為契丹必不來兵不可妄也後契丹卒不來二人皆世俗指以為朋黨者其議論之異盖如此</hi>水<lb/>
洛之城議及尹洙洙孫甫所善也甫非咈洙正愛洙也<lb/>
<hi>孫甫墓誌邊將劉滬城水洛于渭州部署尹洙以滬違節度將誅之大臣稍主洙議公以城水洛通秦渭於國</hi>
<hi>家利滬不可罪由是罷洙洙公平生所善也</hi>差役之害言咈温公東坡温公<lb/>
所契也東坡非戾温公正厚温公也<hi>蘇軾謂司馬公曰差役免役各有利</hi>
<hi>害免役之害頋掊民財十室九空差役之害民常在官不得專力於農而貪吏猾胥得縁為奸又曰今欲驟罷</hi>
<hi>免役而行差役盖未易也光不然之</hi>欲宥宗諒仲淹曰可杜公曰不可不<lb/>
<pb n="KR3k0031_WYG_011-20b"/>
曰杜公仲淹之所愛<hi>南豐雜識孫甫嘗家居石介過之曰富公言滕宗諒守慶州用公使</hi>
<hi>錢坐罪杜公則欲致宗諒重法不然則衍不能在此范公則欲薄其罪曰不然則仲淹請去此二人世指為朋</hi>
<hi>黨也</hi>欲宥仲約仲淹曰可富公曰不可不曰仲淹富公之<lb/>
所黨<hi>龍川志髙郵知軍晁仲約迎勞劫盗張海富弼在樞府欲誅仲約以正法范公在政府欲宥之云云</hi>
<hi>餘見上</hi>其相處也如昵其論事也如爭諸公豈為面朋哉<lb/>
夫何荆公處友不端也陳升之荆公推轂矣旣登揆席<lb/>
忍為操戈之計<hi>長編陳升之善傅㑹以取富貴安石用事務變更設制置條例司引升之共事</hi>
<hi>凡所欲為自條例司直奏行安石深徳之故推升之先使為相旣登相後於條例司遂不復闗預安石大怒於</hi>
<pb n="KR3k0031_WYG_011-21a"/>
<hi>是二人始判</hi>吕惠卿荆公愛友矣旣入參職遂肆彎弓之巧<lb/>
<hi>長編始安石薦惠卿代已惠卿旣得勢恐安石復入凡可以害安石者無不用其智</hi>此小人之棄<lb/>
節背義得罪於荆公固多矣然荆公所以失相處之義<lb/>
以其無相規之理故也何者人莫患乎好人同己也同<lb/>
己之心一勝則勢利之友日親而禮義之交日踈規正<lb/>
之論不聞而䛕侫之言愈宻反覆之禍諸賢已先知之<lb/>
<hi>司馬光對賔客輒指言之曰覆王氏者必惠卿也後六年惠卿叛安石茍可以覆王氏者靡所不為</hi>程明<lb/>
道與荆公同學於濂溪也以不樂新法而絶<hi>程明道與王介甫同</hi>
<pb n="KR3k0031_WYG_011-21b"/>
<hi>學於濂溪周茂叔後介甫用事明道力攻新法之害不聼乞補外</hi>韓維與荆公同受薦<lb/>
於文潞公也以不合新法而踈<hi>温公瑣語皇祐中文潞公為宰相薦安石及張</hi>
<hi>瓌曽公亮韓維四人恬退乞不次進用又韓維行狀安石用事維極論新法不便不報乞補外</hi>鄭俠師<lb/>
事於荆公<hi>鄭俠從荆公學極論新法神宗為罷青苗免役</hi>錢景諶素交與荆公<lb/>
<hi>聞見錄錢景諶與王荆公善後荆公用事論新法不合遂相絶終身為外官</hi>一論新法終身<lb/>
相棄司馬君實素厚於荆公<hi>司馬君實與荆公素厚及荆公用事行新法君實與</hi>
<hi>荆公書介甫從政期年天下惡介甫者詆毁無所不至某獨知其不然云云</hi>劉道原雅善於<lb/>
荆公<hi>十國紀年序王介甫與道原有舊深愛其才熈寧中介甫參大政欲引道原脩三司條例道原固辭</hi>
<pb n="KR3k0031_WYG_011-22a"/>
<hi>以不習金榖之事及吕獻可得罪知鄧州道原徃見介甫曰公所以致人言盖亦有所未思因為條陳所更法</hi>
<hi>令介甫大怒遂與之絶</hi>一議新法屏迹不容荆公之茍同如此安<lb/>
得不蹈小人之計耶晩年謂其姪防曰吾昔好交游甚<lb/>
多皆以國事相絶欲下筆作書相問長嘆而止意若有<lb/>
所愧噫荆公之悔亦晩矣<hi>聞見錄田畫承君云荆公嘗謂其姪防曰吾昔好交游甚多皆</hi>
<hi>以公事相絶公居閑復欲作書相問防忻然為設紙筆案上公屢欲下筆作書輒長歎而止意若有所愧也</hi>
尚論處友之道知相處不容變之心又知相規不茍同<lb/>
之理庶無愧於前脩云<lb/>
<pb n="KR3k0031_WYG_011-22b"/>
　　　評文<lb/>
屈原之離騷有長鯨蒼虬不得伸之態讀之令人激切<lb/>
生忠憤心竒體也或者至有露才揚已之譏<hi>蔣之翰稱騷經若驚</hi>
<hi>瀾奔湍欎閉而不流若長鯨蒼虬偃滯而不得伸若温金璞玉泥沙掩匿而不得用若明星皎月雲霧蔽䝉而</hi>
<hi>不得出又班固謂屈原作騷露才揚已</hi>靖節之歸去來有閑鷗立海之狀<lb/>
讀之令人清灑忘名利心佳製也或者有以賦為辭之<lb/>
議<hi>前軰謂陶淵明如野鶴任風閑鷗立海又曰歸去來以賦為辭</hi>嗚呼為文之難如此<lb/>
而况於論文者乎夫自六經不作之後騷人墨客雄才<lb/>
<pb n="KR3k0031_WYG_011-23a"/>
徤筆馳價於翰墨之塲者不知其㡬固難以一二數姑<lb/>
即文選文粹之所去取者而評議之信矣夫論文之難<lb/>
也且擷華掇菁而為選蕭統之用工多矣然西漢之文<lb/>
不取仲舒之三䇿而取揚雄之美新何見也<hi>見漢史董仲舒傳又</hi>
<hi>文選</hi>去疵取醇而為粹姚鉉之着意勞矣然李唐之文不<lb/>
取昌黎之碑而取叚文昌之碑何識也<hi>唐舊史云韓昌黎淮西碑多載</hi>
<hi>裴度事時先入蔡李愬功第一愬不平之詔令磨愈文命翰林學士叚文昌撰故李義山詩曰帝曰汝度功第</hi>
<hi>一汝從事愈宜為辭意竒語重喻者少讒之天子言其私  又東坡嘗於邸壁間見一詩云淮西功徳冠皇唐</hi>
<pb n="KR3k0031_WYG_011-23b"/>
<hi>吏部文章日月光干載斷碑人膾炙不知世有叚文昌  又姚鉉文粹只載叚文昌淮西碑</hi>噫選粹<lb/>
之失豈止於此耶編司馬長卿賦上林而不知謬言盧<lb/>
橘夏熟編揚子雲賦甘泉而不知妄用玉樹青葱羽獵<lb/>
托諷之詞子虚奏雅之篇而反雜於長門䙝慢之語選<lb/>
果足信乎<hi>左太冲三都賦序云相如賦上林而稱盧橘夏熟揚雄賦甘泉而陳玉植青葱班固賦西</hi>
<hi>都而嘆出比目魚張衡賦西京而述遊海若其言無證又見司馬相如揚雄賦</hi>述王摩詰老將<lb/>
行而不辨指天幸不敗為衛青之誤述李長吉鴈門行<lb/>
而不指黑雲壓城續以甲光向日之失道士呉筠之著<lb/>
<pb n="KR3k0031_WYG_011-24a"/>
游仙釋子蘭之作長城窟而亦溷李杜元白之集粹果<lb/>
可取乎<hi>並文粹</hi>噫三代之文至漢復起西漢之文至唐復<lb/>
振一去一取且無定見况江左諸子紛紛之筆歟嗚<lb/>
呼有頴士之髙識庶能知李華吊古戰場文<hi>唐李華傳</hi>無歐<lb/>
陽公之巨眼而昌黎文集終為頽壁敝篋之物<hi>歐陽公韓文後</hi>
<hi>州南有大姓李氏者其子堯輔頗好學余為兒童時多遊其家見有弊篋貯故書在壁間發而視之得唐昌黎</hi>
<hi>先生文集六卷因乞以歸之見其文深厚而雄博</hi>信矣夫論文之難也天開我<lb/>
宋鉅工彬彬一洗萬古日月爭光故有為三百年來文<lb/>
<pb n="KR3k0031_WYG_011-24b"/>
不振直從韓桞到孫丁之詩者<hi>孫何與丁謂齊名王禹偁有詩曰三百年來文</hi>
<hi>不振直從韓桞到孫丁于今便合教修史二子文章似六經</hi>有為曽子文章衆無有<lb/>
水之江漢星之斗之詠者<hi>王荆公贈曽子固之詩云</hi>山川旺氣化入<lb/>
文章噫盛哉有如王黄州之恪孫㤗山之義石徂徠之<lb/>
厲尹河南之簡歐廬陵之醇蘇文安之逺李旴江之銳<lb/>
宋常山之峻司馬涑水之端曽南豐之毅王臨川之整<lb/>
蘇東坡之浩蘇潁濵之通李淇水之宏陳後山之濬黄<lb/>
豫章之理秦淮海之煥晁濟北之舒張譙國之婉張石<lb/>
<pb n="KR3k0031_WYG_011-25a"/>
室之俊筆勢駸駸與周漢軋是豈區區模倣者之所能<lb/>
及哉然考其評議觀其取予徃徃有佩劔相笑之見夫<lb/>
歐陽永叔醉翁亭記平生最得意者而秦少游以為用<lb/>
賦體<hi>東坡云永叔作醉翁亭記其辭玩易盖戯云爾又不自以為竒特也而妄庸者亦作永叔語曰平生</hi>
<hi>為此文最得意又云吾不能為退之書記退之又不能為吾醉翁亭記此又大妄也陳後山云退之作記記其</hi>
<hi>事爾今之記乃論也秦少游謂醉翁亭記亦用賦體</hi>范文正岳陽樓記世稱曰佳<lb/>
作者而尹師魯以為傳竒體<hi>後山詩話云范文正為岳陽樓記用對語說時累世</hi>
<hi>以為竒尹師魯讀之曰傳竒體耳傳竒唐制硎所著小說也</hi>曽子固之記六經閣張<lb/>
<pb n="KR3k0031_WYG_011-25b"/>
伯玉終不愜意<hi>曽子固初為太平州司户參軍張伯玉前軰人也歐陽公王荆公諸名士共稱</hi>
<hi>子固文章伯玉殊不顧間語子固吾方作六經閣其為之記子固凡謄槀六七終不愜伯玉之意則謂子固曰</hi>
<hi>吾自為之其書於紙曰六經閣者諸子百家皆在焉不書尊經也云云子固大畏服聞見後錄</hi>陳鐸之<lb/>
批答魯仲明謂非詔語<hi>魯仲明論陳鐸批答乃表語非詔語</hi>王荆公以東<lb/>
坡醉白堂記為韓白優劣論蘇公以王金陵處州學記<lb/>
為學校䇿<hi>並文集注</hi>噫稱賛之意不足而正救之辭有餘諸<lb/>
公非相短也正所以相切磋也不然桞子厚素稱韓之<lb/>
文若捕龍蛇摶虎豹急與之角而不暇至論韓碑議其<lb/>
<pb n="KR3k0031_WYG_011-26a"/>
有㡌子之習諸公之見非韓桞之見歟<hi>桞文集讀韓愈所著毛穎傳後</hi>
<hi>題云有來南者言韓愈為毛穎傳云云索而讀之若捕龍蛇摶虎豹急與之角而力不敢暇指韓子之怪於文</hi>
<hi>也何又劉夢得曰桞八駮韓十八平淮西碑云左饘右粥  如我平淮西碑云仰父俯子桞云韓碑議有㡌子</hi>
<hi>使我為之便說用兵伐叛</hi>樂天之詩沈存中喜其識趣可尚章子厚<lb/>
譏其識趣最淺<hi>詩史云沈存中謂樂天詩不必皆好然識趣可尚章子厚謂不然樂天識趣最</hi>
<hi>淺陋謂詩中言甘露事處㡬如幸災雖私讐可快然朝廷當此不幸臣子不當形歌詠也如當公白首同歸日</hi>
<hi>是我青山獨徃時之類之又百斛明珠云樂天為王涯所誣謫江州司馬甘露  禍樂天在洛適遊香山寺有</hi>
<hi>詩曰當君白首同歸日是我青山獨徃時不知者以樂天為幸之樂天豈幸人之過者盖悲之也</hi>杜陵<lb/>
<pb n="KR3k0031_WYG_011-26b"/>
之詩黄魯直稱其靈丹一粒楊大年薄其為村夫子<hi>黄魯</hi>
<hi>直稱杜子美詩如靈丹一粒㸃鐵成金以又詩史楊大年不喜杜子美詩謂之村夫子有鄉人  子美詩强大</hi>
<hi>年不服因曰公試為我續江漢思歸客一句大年以為屬對鄉人曰乾坤一腐儒大年似少屈</hi>昌黎之<lb/>
文歐公平日推重以家藏萬卷惟韓文為舊物萬世所<lb/>
尊而蘇潁濵乃譏之<hi>歐公書韓文後云云余家蔵書萬卷獨昌黎先生集為舊物也嗚呼</hi>
<hi>韓氏之文之道萬世所共尊天下所共傳而有也又蘇子由謂元和聖徳詩李斯頌秦所不肯言</hi>愚溪<lb/>
之文蘇東坡晚年最愛以碑文妙絶今古而歐公乃薄<lb/>
之<hi>蘇東坡晩年最喜桞子厚稱其詩在淵明下韋蘇州上至讀曹溪南嶽諸碑妙絶今古  歐公謂子厚叔</hi>
<pb n="KR3k0031_WYG_011-27a"/>
<hi>文之事韓門罪人</hi>噫去取之見不同而優劣之論亦異諸公非<lb/>
相反也正所以相詰難也不然老泉嘗稱遷之史其與<lb/>
善隱而彰其懲惡直而寛至其子頴濵作古史以紏其<lb/>
失諸公之見非蘇氏父子之見歟<hi>老泉文遷史其與善也隱而彰其懲惡也</hi>
<hi>直而寛其賤夷狄也簡而明○又子由作古史論史遷之失</hi>雖然文人相輕從古固<lb/>
然然學不逮先軰文不逮先軰亦效先軰雌黄之口皆<lb/>
其氣習不渾厚而輕躁者之為乎讀詩未有劉長卿一<lb/>
句己呼阮籍為老兵筆語未有駱賔王一字己罵宋玉<lb/>
<pb n="KR3k0031_WYG_011-27b"/>
為罪人則吾豈敢<lb/>
　　　韓文<lb/>
昔歐公之䟦昌黎文集也曰予少得韓文於頽壁敝篋<lb/>
間閱之可愛方舉進士未暇進力後官洛陽與尹師魯<lb/>
出所蔵而補綴之而韓文遂行於世噫歐公用力也久<lb/>
矣<hi>歐公書韓文後曰余少家漢東州南有李輔兒頗好學余為兒時多遊其家見有敝篋貯故書在壁間發</hi>
<hi>而視之得昌黎先生文集六卷脫落顛倒無次序因乞李氏歸讀之見其言深厚而雄博然余猶少未能悉究</hi>
<hi>其義徒見其浩然無涯若可愛余方舉進士以禮部詩賦為事年十有七試於州為有司所黜因取所蔵韓氏</hi>
<pb n="KR3k0031_WYG_011-28a"/>
<hi>之文復閱之則喟然嘆曰學者當至於是而止耳後七年舉進士及第官於洛陽而尹師魯之徒皆在遂相與</hi>
<hi>作為古文因出所蔵昌黎集而補綴之求人家所有舊本而校之其後天下學者亦漸趍於古而韓文遂行於</hi>
<hi>世</hi>故革華傳舊所不傳而歐公錄之<hi>洪興祖注曰下邳革華傳舊來無此</hi>
<hi>傳歐公始錄之</hi>召大顛書舊所不載而歐公辨之<hi>慶厯丁亥江西袁渉世弼</hi>
<hi>得此書疑因之滁州謁歐陽永叔質之曰實退之語它意不及也此書唐元和十四年刻在朝陽靈山寺東坡</hi>
<hi>又云世妄撰之</hi>作詩得寛韻則波瀾横溢泛入傍韻得窄韻則<lb/>
不復旁出因難見巧舊所未論而歐公始評之<hi>歐公云退之工</hi>
<hi>於用韻得寛韻則波瀾横溢泛入旁韻如此日足可惜之類是也得窄韻則不復旁出因難見巧如病中贈張</hi>
<pb n="KR3k0031_WYG_011-28b"/>
<hi>十八之類是也</hi>故作文者非韓不學學韓者非歐不師蘇公謂<lb/>
歐陽今之韓愈信夫<hi>蘇軾序歐陽之文曰韓文之後三百餘年而得歐陽子天下尊之曰</hi>
<hi>歐陽子今之韓愈也</hi>嗚呼昌黎之文龍翔鳯躍日光玉㓗出入周<lb/>
孔凌駕卿雲千態萬狀道徳仁義之言炳如也然毛頴<lb/>
一傳舊史譏之則公之文在唐而未著<hi>漢唐書云愈作毛頴傳譏其不</hi>
<hi>近人情此文章之甚謬者矣洪興祖曰舊史所見如此罕有識者</hi>伯長所鬻經年不售<lb/>
則公之文在國初而未顯<hi>穆伯長有韓桞集鏤板鬻於京師經年無售者</hi>不有<lb/>
歐陽氏其孰為古文之倡歟其孰繼昌黎之躅歟自是<lb/>
<pb n="KR3k0031_WYG_011-29a"/>
而後如蘇如曽如王如宋諸君子繼唱迭和追逐前脩<lb/>
盛矣哉愚嘗觀公之文矣讀聖徳詩而知其文辭雅正<lb/>
與周雅爭光讀城南聨句而知其辭氣豪放雖累十百<lb/>
千而不困故東坡謂寄盤谷子二章不减杜子美<hi>東坡曰退</hi>
<hi>之尋常詩自謂不及李杜若盧郎中雲夫寄示送盤谷子詩二章獨不减杜子美</hi>魯直謂南溪<lb/>
始泛三首有詩人句律之深意<hi>魯直於退之最愛南溪始泛三首以為有詩人</hi>
<hi>句律之深意盖退之絶筆於此</hi>則公之詩可知也讀平淮西碑氣象宏<lb/>
富得相如體讀曹成王碑語句簡古得子雲體<hi>洪興祖曰嘗見</hi>
<pb n="KR3k0031_WYG_011-29b"/>
<hi>一士人云曹成王碑造語法子雲也南山詩平淮西碑氣象宏富法相如也進學觧師說之類精純入道理法</hi>
<hi>劉向也凡為文字字有法法左氏司馬遷也</hi>故孫覺謂淮西碑其叙如書銘<lb/>
如詩<hi>後山詩話云龍圗孫學士覺喜論文謂退之淮西碑叙如書銘如詩</hi>臨川謂退之善<lb/>
為銘如王適張徹二銘尤竒<hi>王荆公云退之善為銘如王適張徹尤竒也</hi>則<lb/>
公之碑若銘可見也原道一篇扶持名教與軻書相表<lb/>
裏進學觧師說等作精粹入道理不下劉向及質之前<lb/>
軰伊川謂如軻之後不得其傳之語非蹈襲空虚而得<lb/>
之<hi>伊川云退之晩年為文所得甚多如軻之後不得其傳之語非蹈襲空虚而得之</hi>小宋謂送<lb/>
<pb n="KR3k0031_WYG_011-30a"/>
窮文進學觧皆古人意思未到則公之雜文皆周情孔<lb/>
思也<hi>小宋云退之送窮文進學觧毛頴等傳皆古人意思未到可以名家矣然送窮與楊子雲逐貧賦大</hi>
<hi>意相類盖古人作文皆有所祖述如司馬相如大人賦全用屈原逺逰中語老杜云逓相祖述復先誰長卿子</hi>
<hi>長皆剽竊前人意耶</hi>至若序若傳愈出愈竒送李愿歸盤谷序東<lb/>
坡以唐無文章惟此一篇而已<hi>東坡云歐陽公言晉無文章惟陶淵明歸去來</hi>
<hi>一篇而已余亦謂唐無文章惟送李愿歸盤谷序一篇而已</hi>毛頴等傳前軰以其說<lb/>
出於莊周寓言<hi>荆林東齋洪興祖宣和間人嘗謂毛頴傳桞子厚以為怪予以為子虚烏有之</hi>
<hi>比其說出於莊周寓言</hi>嗚呼斯文也振八代之衰濟天下之溺回<lb/>
<pb n="KR3k0031_WYG_011-30b"/>
狂瀾以挽異端之趍吹死灰以彰六經之學盖名教中<lb/>
一砥柱固非後學測其涯矣姑即先正之所評論之所<lb/>
嘉嘆以叙其一二焉耳然孔孟經學不行於春秋戰國<lb/>
而行於後世昌黎文集不顯於李唐而顯於我朝噫有<lb/>
以夫然嘗論之韓公得歐公而唱得諸公而和固為斯<lb/>
文之幸然淺學者見卑識陋輕議妄改好事者託名亂<lb/>
真求售其文斯文又何不幸耶聴頴師彈琴一詩盖竒<lb/>
作也或者妄託文忠公以此為聽琵琶之詩旣議韓公<lb/>
<pb n="KR3k0031_WYG_011-31a"/>
又誣歐公<hi>洪興祖曰歐公以聽頴師彈琴詩為聽琵琶詩東坡嘗作聽琴詩恨文忠公不及見二公</hi>
<hi>之論似未必然</hi>祭桞子厚文盖精語也或者妄以表表愈偉之<lb/>
句改為表奏<hi>洪興祖曰退之文章多為流俗庸人妄改如祭桞子厚文云表表愈偉嘗見一本改</hi>
<hi>作表奏</hi>嗟夫胷中無國子監不可讀杜甫詩况公之文淺<lb/>
學者豈可輕議乎<hi>前軰論云</hi>直諫表論顧威狀言不成文事<lb/>
非指實已不免前軰之論<hi>荆林東齋曰直諫表論顧威狀舊本無之好事者編入别</hi>
<hi>集觀其文法非退之作公在穆宗朝不聞有直諫事設或有之史官豈得不傳盖後人妄託公名以售其文才</hi>
<hi>識庸淺尚不堪為退之作故也直諫表云忝位聖唐見賢如齊賢逹之士所痛心怪駭而已枵然無圗等語皆</hi>
<pb n="KR3k0031_WYG_011-31b"/>
<hi>不成文理又論顧威狀云今臣獨陳一力胡能止百官之䛕說煩救顧威此一詩季同不可謂百官之䛕又云</hi>
<hi>臣當寸草之命骨肉謝於陛下矣議刑常事安用此等語</hi>詩之序議三器論命意措<lb/>
辭絶無長處又别出一人之手凡此數篇皆編外集<hi>或論</hi>
<hi>韓文直諫表顧威狀正出一手詩之序議三器論又出一人之手論意措辭絶無長處徒務怪句云云</hi>嗟<lb/>
夫李華弔古戰場文且不逃頴士之所識况公之文好<lb/>
事者其可託名乎<hi>唐書李華傳</hi>雖然外集所錄固雜矣至明<lb/>
水賦送俱文珍僧令縱答劉秀才論史與夫上賈滑州<lb/>
書薦薛公達書通觧擇言鄠人對等篇深粹典麗非他<lb/>
<pb n="KR3k0031_WYG_011-32a"/>
人所能及而李漢公之門人最厚者収拾遺文無所失<lb/>
墜而此作反不在四十卷之列何耶我知之矣盖論史<lb/>
之作人禍天刑數語特出於有激而云<hi>答劉秀才論史書云夫為史者</hi>
<hi>不有人禍必有天刑豈可不畏懼而輕為之哉唐有天下二百年矣聖君賢相相踵其餘文武之士不可勝數</hi>
<hi>豈一人卒能紀而傳之耶</hi>明水賦雖工乃舉子聲律之語<hi>外集省試明水賦</hi>
文珍閹寺識者羞稱<hi>外集送汴州監軍俱文珍序并傳</hi>令縱浮屠名教<lb/>
所斥<hi>又送浮屠令縱西遊序</hi>乃公意自不欲存於世者故漢集中<lb/>
不収之<hi>李漢文集序門人李漢辱知最厚且親遂収拾遺文無所失墜捴七百二十六合為四十一卷</hi>
<pb n="KR3k0031_WYG_011-32b"/>
<hi>又有注論語十卷順宗實錄五卷不在集中</hi>至其他所作又有可言者盖少<lb/>
年識見一昌黎也潮州貶還又一昌黎也黄山谷嘗曰<lb/>
公之文自潮州還有不待繩削而自合者則公之老作<lb/>
為自然也<hi>韓公年譜云魯直云退之自潮州還朝後文不煩繩削而自合</hi>伊川亦曰退<lb/>
之晩年為文所得甚多則以公之晚作為有所見也<hi>見上</hi>
彼上賈滑州書方年二十二<hi>韓公年譜上賈滑州耽書云愈年二十二讀書學文</hi>
<hi>十五年自七嵗讀書至此首尾十六年一本作二十三誤矣</hi>而薦薛公達書殆又始<lb/>
冠之嵗<hi>年譜正元四年戊辰張建封為滁泗濠節度公薦薛公逹於建封云河東薛公達年二十有六</hi>
<pb n="KR3k0031_WYG_011-33a"/>
<hi>按公達墓誌云元和四年年四十七卒自元和己丑逆數之至今二十六嵗公時年二十二始有文章見集中</hi>
通觧擇言觧鄠人對三篇亦皆少時所作<hi>洪興祖云通觧擇言觧鄠</hi>
<hi>人對或云皆少時所作</hi>齒少氣弱誠非足以垂永乆者也噫張燕<lb/>
公謪岳州而詩益悽惋人以為江山之助<hi>張說傳說為文屬思精壯</hi>
<hi>長於碑誌世所不逮旣謫岳州而詩益悽惋人謂得江山助云</hi>杜工部自䕫州後所著<lb/>
篇什皆不待斧斤而自合<hi>杜甫詩後因闗輔飢輒弃官去客秦州流落劔南夔峽間</hi>
<hi>酒酣慷慨懷古餘見杜詩集</hi>桞子厚南遷後作曹溪南嶽諸碑妙絶<lb/>
古今東坡稱嘆不能自已者<hi>栁宗元年譜東坡居士云桞子厚南遷作曹溪南嶽</hi>
<pb n="KR3k0031_WYG_011-33b"/>
<hi>諸碑妙絶古今</hi>然則論韓公之文安敢以少年所作為公之累<lb/>
耶<lb/>
　<lb/>
　<lb/>
　<lb/>
　<lb/>
　<lb/>
　古今源流至論後集卷一<lb/>
</p>
<p>
</p>
  </div>
</body>
</text>
</TEI>
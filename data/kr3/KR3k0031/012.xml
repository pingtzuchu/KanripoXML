<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今源流至論後集卷二</head>
    <p>
<pb n="KR3k0031_WYG_012-1a"/>
欽定四庫全書<lb/>
　古今源流至論後集卷二　　宋　林駉　撰<lb/>
　　　三省<lb/>
　　　　侍中　　　中書令　　　尚書令<lb/>
　　　　左右僕射<hi>唐亦除尚書令以僕射為尚書省長</hi>
三省之職起於秦漢三省之任重於東都魏晉以尚書<lb/>
省統天下之務中書省總機要之司門下省掌出納之<lb/>
命則唐與本朝也且侍中秦官特丞相史之任漢選貴<lb/>
<pb n="KR3k0031_WYG_012-1b"/>
游充為加官掌侍左右分典服物<hi>宋百官志曰侍中本秦丞相史也使五人</hi>
<hi>往來殿内東廂奏事故謂之侍中又按通典漢侍中為加官得入禁中分掌乗輿服物云云貴子弟至襁褓受</hi>
<hi>寵</hi>嚴助詞臣得備顧問<hi>本/傳</hi>安國名儒特掌唾盂<hi>宋百官志</hi>
<hi>武帝世孔安國為侍中以其儒者特聽掌唾盂朝廷榮之</hi>其微可知也中書令漢官<lb/>
特少府屬之職晚年倦政游宴後庭遂置中書俾領章<lb/>
奏武帝初用宦者成帝懲用士人甚欲輕其權也<hi>通典其所</hi>
<hi>置中書之名因武帝遊宴後庭始用宦者典事尚書謂之中書謁者置令僕射元帝時𢎞恭為令石顯為僕射</hi>
<hi>秉權用事成帝改中書謁者令日中謁者令更以士人為之</hi>秦時少府主發書殿中<lb/>
<pb n="KR3k0031_WYG_012-2a"/>
者謂之尚書令不過任蠶室至賤之人通掌圖書宣達<lb/>
封奏而政不與焉<hi>六典云初秦變周法天下之事皆決丞相府置尚書於禁中有令丞掌通</hi>
<hi>章奏而已之又通典云秦時少府遣吏四人在殿中主發書故謂  尚書尚者主也又云武帝始用宦者主中</hi>
<hi>書以司馬遷中間遂罷其官以為中書之職至武帝罷中書宦者又置尚書五人一人為僕射</hi>秦時以<lb/>
善射者掌事謂之僕射乃謁者冗從之徒後置尚書雖<lb/>
優此官而任猶輕焉此三省之職起於秦漢然也<hi>通典秦官</hi>
<hi>漢因之自侍中尚書博士初皆有之古者重武官有主射以督課故曰僕射又云成帝尚書五人一人為僕射</hi>
<hi>四人分曹通掌尚書秘記章奏之事其任猶輕</hi>西漢丞相總百官而九卿分事<lb/>
<pb n="KR3k0031_WYG_012-2b"/>
東都事權歸臺閣而尚書分曹出納王言敷奏萬機令<lb/>
則總領紀綱僕射則分掌錢穀而尚書之權始重<hi>司馬温公</hi>
<hi>文按西漢以丞相總百官而九卿分天下之事光武中興自親庶務事歸䑓閣尚書始重而西漢公卿稍已失</hi>
<hi>職矣及通典尚書至後漢則為優重出納王言敷奏萬機令  右丞摠領紀綱無所不統僕射及左丞分掌廪</hi>
<hi>餼錢穀靈帝以侍中梁鵠為選部尚書總謂之尚書臺亦謂之中臺</hi>魏武置秘書令典尚<lb/>
書之奏事文帝置中書令罷秘書之官屬遂以秘書左<lb/>
丞劉放為中書監以秘書右丞為中書令職重情親專<lb/>
掌機要而中書之任始重<hi>魏武帝為魏王置秘書令典尚書奏事又其任也文帝黃</hi>
<pb n="KR3k0031_WYG_012-3a"/>
<hi>初初改為中書令又置監以秘書左丞劉放為中書監右丞孫資為中書令並掌機要中書令監始於此也</hi>
<hi>又司馬温公文及魏佐漢初建魏國置秘書令典尚書奏事文帝受禪改秘書為中書有令有監亦不廢尚書</hi>
<hi>然中書親近而尚書疎外矣</hi>東晉以後天子以侍中常在左右與議<lb/>
政事始不專用中書入侍帷幄出擁華盖嵇紹為侍中<lb/>
身捍乗輿禇翼為侍中面叱峻兵於是中書之權分而<lb/>
門下之權重矣<hi>司馬温公文東晉以後天子以侍中常在左右多與之議政事於是又有門下</hi>
<hi>而中書之權始分矣侍王粲為侍中曹植贈粲詩曰戴蟬珥貂朱衣皓帶入  帷幄出擁華盖  又通典注曰</hi>
<hi>彭權於晉武帝為侍中能答旄頭之義嵇紹於晉惠帝為侍中以身捍衞帝側禇翼為侍中抱天子以叱蘇峻</hi>
<pb n="KR3k0031_WYG_012-3b"/>
<hi>兵鍾雅為侍中出招義兵事覺為峻所害</hi>此三省之任重於東都魏晉然也<lb/>
降及南北大抵循襲唐因隋制以三省長官為宰相命<lb/>
太宗為尚書令封德彛為中書令髙士㢘為侍中後以<lb/>
太宗嘗為尚書令故以僕射為侍中中書令為宰相如<lb/>
武德間以裴寂德彛為左右僕射正觀初以蕭瑀無忌<lb/>
為左右僕射皆為宰相之職其制可見也<hi>唐宰相表武德元年六月</hi>
<hi>甲戌趙國公世民為尚書令三年三月甲戍中書侍郎封德彛兼中書令九年七月辛卯髙士㢘為侍中又表</hi>
<hi>四年四月寂為左僕射九年德彛為右僕射右又正觀元年蕭瑀為尚書左僕射長孫無忌為尚書  僕射</hi>
<pb n="KR3k0031_WYG_012-4a"/>
其後以品髙不除他官叅預故有叅議朝政叅知政事<lb/>
之名<hi>唐百官志太宗時以杜預吏部尚書叅議朝政魏徴以秘書監叅預朝政或曰叅議得失叅知政事</hi>
<hi>之類其名非一皆宰相之職也</hi>又其後或加平章或加同品至拜僕射<lb/>
亦必帶之惟侍中中書令則否故有平章同品之名<hi>同上</hi>
<hi>貞觀八年僕射李靖以疾辭位詔疾少瘳三兩日一至中書門下平章事而平章事之名盖起於此其後李勣</hi>
<hi>以太子詹事同中書門下三品書同侍中中書令也而同三品之名盖起於此職源自尚書令闕二僕射為宰</hi>
<hi>相及正觀未除拜僕射必加同中書門下平章事及叅知等名</hi>然唐為此號者盖欲合<lb/>
中書令之權耳自是相承至于國朝莫之能改非不分<lb/>
<pb n="KR3k0031_WYG_012-4b"/>
也理勢不可復分也國初三省長官第為空名惟侍中<lb/>
有真拜者在國初則范質趙普繼此則丁謂馮拯韓琦<lb/>
而已是雖以門下省長官而總百揆然三省之職實合<lb/>
為一故未改官制之前凡命相者必曰同中書門下平<lb/>
章事盖國朝之制名曰沿唐而實異於唐歟<hi>職源國朝沿唐制凡</hi>
<hi>命相必曰同中書門下平章事即真拜侍中者不復言平章事累朝因仍三省長官尚書令中書令侍中僕射</hi>
<hi>不與政皆為空官特以寓祿秩序位品而已趙又皇朝元輔表建隆元年范質侍中興國六年九月  普司徒</hi>
<hi>兼侍中乾興元年丁謂馮拯並侍中治平四年神宗即位正月韓琦司徒侍中昭文館大學士監脩國史</hi>元<lb/>
<pb n="KR3k0031_WYG_012-5a"/>
豐正名三省並建分職設局如貫繩然然愚所深惜者<lb/>
小人用事託公濟私其弊有三盖不可不論且王珪以<lb/>
左僕射兼門下侍郎蔡確以右僕射兼中書侍郎二省<lb/>
宜相兼矣夫何確專政柄惟重中書凡有除吏珪不與<lb/>
聞盖僕射為相命令進擬皆所由出安有省覆之舉二<lb/>
省進對同得預聞旣已奉行又復有審駁之理此事權<lb/>
所以盡歸於右僕射之手蔡確偏重右相之弊一也<hi>元豐</hi>
<hi>五年詔自今事並中書取㫖門下覆奏尚書施行輔臣有言中書獨取㫖事權太重上曰三省體均中書議之</hi>
<pb n="KR3k0031_WYG_012-5b"/>
<hi>尚書行之苟有不當自可論奏不當於此亂體統也初王珪蔡確力賛改官制確先說珪曰公久居相位必拜</hi>
<hi>中書令故珪不疑一日確宻言三省長官位髙不須設只以左僕射兼門下侍郎右僕射兼中書侍郎各主兩</hi>
<hi>省事上以為然確獨專政柄凡除吏珪不與聞乃言臣備位宰相不與進退百官請同議上許之三省並建政</hi>
<hi>事者大事出門下其次出中書又其次出尚書王安禮不預官制乃曰政畏多門要當歸一臣謂事無巨細宣</hi>
<hi>於中書本於門下尚書行之則善矣從之僕又筆談官制行左僕射兼門下侍郎行侍郎之職右  射兼中書</hi>
<hi>侍郎行中書之職别置侍郎以貳之二省宜相兼矣然僕射旣為宰相則凡命令進擬末有不由之出者出令</hi>
<hi>之職旣身行尚又省而復之乎方其進對門下侍郎亦預聞矣既已奉行之而又審之亦無是理門下惟有給</hi>
<hi>事封駁未有侍郎自駁已奉之命者則侍中侍郎所謂省審殆幾虚文也元祐間議者以詔令稽留吏員冗多</hi>
<pb n="KR3k0031_WYG_012-6a"/>
<hi>因有并門下省之意故雖不行然而有當禀左相必送中書右相或持不主左相無如之何中書侍郎進門下</hi>
<hi>侍郎雖名為進其實不樂也</hi>自呂公著有同舟共濟之說而執政皆<lb/>
協力<hi>呂公著神道碑官制三省並建而中書獨為取㫖之地門下尚書奉行而已公著曰三省均輔臣也</hi>
<hi>正如同舟共濟當一心共力以脩政事乞事于三省者自今執政同進呈取㫖而各行之遂定為令</hi>又韓<lb/>
縝以猶子避親改授之命而三省同取㫖三省宜同心<lb/>
矣<hi>韓縝為右僕射其猶子以避親改授超升本班時黄履言之始命三省合取㫖事及䑓諫章疏同進擬不</hi>
<hi>專屬中書</hi>夫何子厚任左僕射有欲更分班奏事之制者子<lb/>
厚懼權之去已乃曰此先帝之志不可易故終哲宗之<lb/>
<pb n="KR3k0031_WYG_012-6b"/>
世不置右僕射而文書有合送中書取㫖者則以為無<lb/>
條有例由尚書省徑上但過門下而已蔡京姦臣尤而<lb/>
效之子厚偏重左相之弊二也<hi>紹聖元年章焞左僕射當時有言元祐擅更三</hi>
<hi>省分班奏事之制者焞曰此先帝之志不可易故文書有合送中書取㫖者則以為無條有例由尚書省徑上</hi>
<hi>但過門下而已三年李清臣為中書侍郎言官制中書取㫖門下審覆尚書施行近日尚書侵紊職事而合送</hi>
<hi>中書者更不送中書便將上取㫖伏望變正相又紹聖元年至元符二年凡六年惟焞為左</hi>又有甚<lb/>
者京相既久姦謀日長請改左僕射為太宰右僕射為<lb/>
少宰自以太師兼總三省號為公相宰執大臣皆居其<lb/>
<pb n="KR3k0031_WYG_012-7a"/>
下益肆其無忌憚之心噫可嘆也是則蔡京偏重公相<lb/>
之弊其變已三流害尤甚歟<hi>大觀二年京為左僕射獨相政和六年改左右僕射</hi>
<hi>為太宰少宰五月京以太師楚國公領三省事三日一至都堂元輔表  又蔡絛國史補政和廢尚書令侍中</hi>
<hi>中書令改為左輔右弼未始除授左右僕射為太宰少宰京為太師兼領三省號公相云</hi>嗟夫右相<lb/>
偏重之弊王珪非不言之言之卒不勝<hi>見上</hi>左相偏重之<lb/>
弊李清臣非不辨之辨之卒不能至公相專恣之弊宣<lb/>
和詔令非不言罷而或以為噬臍之悔<hi>宣和七年詔令居三公論道之</hi>
<hi>位而摠理三省衆務使宰相備員殊失紹述憲章之意可於尚書復置令虚而不除三公止係階官更不摠領</hi>
<pb n="KR3k0031_WYG_012-7b"/>
<hi>三省餘見上</hi>甚至紹興權臣竊之<hi>秦檜紹興十三年除太師</hi>開禧權臣又<lb/>
竊之識者盖為浩歎罷平章之名定丞相之稱此乾道<lb/>
之令典也<hi>乾道八年改左右丞相罷左右僕射平章事</hi>今日宜率由之以為<lb/>
萬世家法云<lb/>
　　　宰相兼樞<lb/>
周公冡宰出征東山<hi>詩</hi>畢公為公兼任司馬<hi>書</hi>嗟夫軍<lb/>
旅之事非縉紳之所當預將帥之權非廟堂之所可侵<lb/>
而周公必使兼統不曰侵官何耶盖出征重寄也握兵<lb/>
<pb n="KR3k0031_WYG_012-8a"/>
大權也身為大臣不得與知則渙散不相通彼此不相<lb/>
濟其弊豈勝言哉嘗以周之六官攷之冡宰所以掌邦<lb/>
治統百官也司馬所以統六卿平邦國也二卿適相等<lb/>
耳至調發之權不歸之司馬而歸之天官噫先王之為<lb/>
慮也逺矣故呂伋掌兵若無闗於太保而太保實俾之<lb/>
<hi>書顧命</hi>程伯出師若無與於尹氏而尹氏實命之<hi>詩</hi>於分<lb/>
之中而有合之理存於判然不相屬之際而有貫通之<lb/>
意寓此周人所以為良法歟自㢘藺立敵而將相之職<lb/>
<pb n="KR3k0031_WYG_012-8b"/>
分田吳爭功而軍國之權偏<hi>通鑑魏置相田文吳起不恱謂田文曰請與子論功</hi>
<hi>可乎田文曰可起曰將三軍敵國不敢謀子孰與起文曰不如子起曰治百官親萬民實府庫子孰與起文曰</hi>
<hi>不如子起曰守西河而秦兵不敢東鄉韓魏賔從子孰與起文曰不如子起曰三者子皆出吾下而位加吾上</hi>
<hi>何也文曰主少國疑大臣未附百姓不信方是之時屬之子乎屬之我乎起黙然曰屬之子矣  又藺相如輔</hi>
<hi>趙王歸國以相如為上卿位在㢘頗之右亷頗曰我為趙將有攻城野戰之功藺相如素賤人吾羞不忍為之</hi>
<hi>下宣言曰我見相如必辱之相如聞之每朝常稱疾不欲爭列出而望見輙引車避匿其舎人皆以為恥相如</hi>
<hi>曰子視㢘將軍孰與秦王曰不若相如曰夫以秦王之威而相如廷叱之辱其羣臣相如雖駑獨畏㢘將軍哉</hi>
<hi>顧吾念之强秦所以不敢加兵於趙者徒以吾兩人在也今兩虎共鬪勢不俱生㢘頗聞之至門謝罪</hi>更<lb/>
<pb n="KR3k0031_WYG_012-9a"/>
秦歴漢官制益紊諸呂兆釁勢亦亟矣丞相平至以五<lb/>
百金交驩太尉而左袒之功僅濟<hi>漢書周勃傳</hi>擁昭立宣事<lb/>
亦重矣丞相敞至不敢言而大將軍光以廢立之權自<lb/>
任<hi>本傳</hi>夫以丞相之重而下聽命於掌兵之將况望其<lb/>
無所不統如周人之制哉厥後以北衙抗南衙之權以<lb/>
西府敵東府之勢自朝廷而言則曰軍國而軍先於國<lb/>
自大夫而言則曰將相而將先於相古人事權一切倒<lb/>
置中書主民樞宻主兵兩不相通而天下之事紊矣我<lb/>
<pb n="KR3k0031_WYG_012-9b"/>
太祖肇造區夏削平僭偽范質趙普皆以宰相兼樞宻<lb/>
之柄<hi>皇朝元輔表建隆元年二月王溥范質大學士樞宻使同中書門下平章事又乾德二年正月樞宻</hi>
<hi>使趙普門下侍郎同中書門下平章事</hi>家法相傳至今不易故時方有事<lb/>
則叅議機謀之秘時方無事則各任兵民之寄太宗朝<lb/>
獲繼遷母之議非細事也而宰相呂端告樞使冦公曰<lb/>
邊鄙常事端不敢與軍國大計不可不知於是覆奏養<lb/>
視招徠繼遷果動九重撫髀之嘆<hi>保安軍獲李繼遷母是時冦凖為樞使呂</hi>
<hi>端為宰相上召凖與之謀端邀凖曰邊鄙常事樞宻院之職端不敢與知若軍國大計端備位宰相不可以莫</hi>
<pb n="KR3k0031_WYG_012-10a"/>
<hi>之知也凖以獲繼遷母告端曰君何以處之凖曰凖欲斬以戒㓙逆端曰此非計之得也端將覆奏之即具奏</hi>
<hi>曰陛下今日殺繼遷之母繼遷可擒乎若不然徒植怨讎益堅其叛心耳以臣之愚謂宜置於延州使善養視</hi>
<hi>之以招徠繼遷上撫髀稱善曰微卿幾誤朕事</hi>真宗朝契丹冦邊之舉非細故<lb/>
也而真宗謂宰相冦凖曰中書總文武大政宻院雖專<lb/>
兵須本中書於是建議親征尺箠笞之果三十餘年無<lb/>
北顧之憂<hi>景德元年上每得邊奏必先送中書謂畢士安冦凖曰軍旅之事雖屬樞宻院然中書摠</hi>
<hi>文武大政號令所從出向者李沆或有所見往往别其機宜卿等當詳閱邊奏共參利害勿以事干樞宻院而</hi>
<hi>有所隱也未㡬契丹犯澶淵宰相㓂準力主親征之役果契丹請和</hi>當是時也二府雖有<lb/>
<pb n="KR3k0031_WYG_012-10b"/>
同議之公未有兼任之職迨慶厯間西事方興因富弼<lb/>
之言而以張士遜同議宻院事<hi>康定元年詔樞宻院自今邊事並與宰相張士</hi>
<hi>遜章得象參議之即不須簽樞國朝舊例以中書主民樞宻主兵故元昊反邊奏皆不關中書知諫院富弼言</hi>
<hi>邊事係國安危不當專委樞宻院而宰相不與乞如國初令宰相兼樞宻使翰林學士丁度言今之六府分兵</hi>
<hi>民之政若措置乖異則天下無適從非國體也請軍旅重務二府得通議之上參取其言而降是詔士遜等以</hi>
<hi>詔納上前曰恐樞宻院謂臣等奪權弼曰此宰相避事耳非畏奪權也</hi>因張方平之言而<lb/>
以呂夷簡章得象皆兼樞宻使<hi>慶厯二年七月右僕射兼門下侍郎平章事呂</hi>
<hi>夷簡判樞宻院戸部侍郎平章事章得象兼樞宻使晏殊同平章事初富弼建議宰相兼樞宻使上曰軍國之</hi>
<pb n="KR3k0031_WYG_012-11a"/>
<hi>務當悉歸中書樞宻非自官然未欲遽廢故止令中書同議樞宻院事及張方平請廢樞宻院上乃追命富弼</hi>
<hi>議特降制命夷簡判院事而得象兼使殊加平章事為使如故</hi>未㡬邊事旣寧而兼職<lb/>
遂罷於慶厯之五年<hi>慶厯五年從賈昌朝陳執中之言罷兼樞宻以邊事寧故也</hi>建<lb/>
紹間國歩多艱乃以宰相范宗尹兼樞宻於建炎之時<lb/>
<hi>建炎四年六月以宰相范宗尹兼樞宻院事罷御營使議者以為宰相之職無所不統本朝沿五代分為兩府</hi>
<hi>兵道付於樞宻比年又置御營使是政出於三也於是以其事歸樞宻院為機務房焉  自慶厯後宰相不兼</hi>
<hi>樞宻者八十餘年而後兼盖自此始</hi>復以張浚趙鼎兼樞使於紹興之日<lb/>
<hi>紹興七年宰臣張浚兼樞宻使趙鼎秦檜亦以左僕射兼</hi>未㡬和議既成而兼職復<lb/>
<pb n="KR3k0031_WYG_012-11b"/>
罷於紹興之二十六年<hi>紹興二十六年詔曰比緣軍興令宰相兼樞宻使今邊事已定</hi>
<hi>可依祖宗故事更不兼領</hi>然亦觀慶厯紹興兼樞之效乎方夷簡判<lb/>
樞院之職命范公仲淹出撫陜西相約平賊而趙元昊<lb/>
送欵哀鳴終身膽破而西邊晏然矣<hi>吕夷簡自許州召還除平章門下事</hi>
<hi>兼判樞宻院時范仲淹亦召還二人歡然相約戮力平賊范公出陜西未幾元昊請和復還</hi>張魏公<lb/>
都督兵馬之事命張韓劉岳分屯江淮大敗劉猊僅以<lb/>
身免而敵人始懼矣<hi>名臣事實本傳</hi>此見兵民相通之驗歟不<lb/>
然雍熈議征幽州獨與宻院詳議中書不得預聞卒不<lb/>
<pb n="KR3k0031_WYG_012-12a"/>
能成幽薊之功<hi>雍熈三年正月先是賀令圖等相繼上言取幽薊上始有意北伐曹彬等為虜</hi>
<hi>所躡我師大敗趙普手䟽諫曰蠢兹獯鬻誠非我敵自古帝王置之度外云云願頒明詔速議抽軍初議興兵</hi>
<hi>上獨與樞密計中書不預聞</hi>康定戎人歸附諫官方爾論列而中書<lb/>
初不預知不免有區處之失<hi>康定初時吹同乞沙自唃厮羅界來降詔補之班奏</hi>
<hi>職覊置湖南富弼言當厚賞以勸來者上命以所言送中書而宰相初不知</hi>其弊亦可見矣<lb/>
甚至熈寧初趙明與西人戰中書賞功而樞宻約束郭<lb/>
逵脩堡柵宻院詰之而中書褒詔滕達道之言其深知<lb/>
事情歟其有感祖宗舊制歟<hi>熈寧初滕達道言中書宻院議邊事多不合趙明與</hi>
<pb n="KR3k0031_WYG_012-12b"/>
<hi>西人戰中書賞功而宻院降約束郭逵脩堡柵宻院方詰之而中書已下褒詔夫中書欲戰而宻院欲守何以</hi>
<hi>令天下願敕大臣凡戰守議同而後下神宗善之</hi>
　　　宰相臺諫<lb/>
秉鈞當軸宅揆代工坐廟堂而進退百官此宰相之職<lb/>
烏府深嚴豸冠威肅振紀綱而警風采此臺諫之職噫<lb/>
孰謂天子耳目之官尤重於股肱之任歟何者廊廟之<lb/>
謀謨未必盡合於事情賢否之升黙未必盡愜於公論<lb/>
况權門一登炙手可熱相府潭潭趍者如市使非白簡<lb/>
<pb n="KR3k0031_WYG_012-13a"/>
霜飛之嚴何以動其警畏之心哉然敢於論人主之過<lb/>
而不敢於忤權臣之意敢於陳宫闈之非而不敢於指<lb/>
廟堂之失茍不奬其勁直之節借其容納之意則孰肯<lb/>
盡言耶且霍光廢立權在掌握雖宣帝亦憚之嚴延年<lb/>
以侍御史之微劾奏其罪而朝廷肅然起敬<hi>嚴延年傳宣帝時為</hi>
<hi>侍御史帝初即位劾奏霍光擅廢立無人臣禮不道奏雖寢朝廷肅然敬憚餘見霍光傳</hi>王鳳竊柄<lb/>
根據中外雖成帝亦憚之劉向以大夫之卑公陳其咎<lb/>
而權貴為之縮頸<hi>劉向陳延光祿大夫是時帝元舅陽平侯王鳳為大將軍乗政以太后專</hi>
<pb n="KR3k0031_WYG_012-13b"/>
<hi>國權兄弟七人皆封為列侯時數有大異向以為外戚貴盛兄弟用事之故</hi>震霆一驚聽者<lb/>
掩耳威望若此廟堂其不警乎李義府取媚昭儀擅殺<lb/>
六品髙宗且不問其枉法之罪王義方一為侍御對仗<lb/>
呵叱昌誦彈文之過<hi>通鑑髙宗記李義府恃寵用事洛陽婦人淳于氏美色係大理獄義</hi>
<hi>府囑寺丞畢正義枉法出之將納為妾大理卿叚寳𤣥疑而奏之上命給事中劉仁執等鞠之義府恐事洩逼</hi>
<hi>正義自縊於獄中上知之原義府罪不問侍御史王義方欲奏彈之先白其母曰義方為御史視奸臣不紏則</hi>
<hi>不忠紏之則身危而憂及於親為不孝二者不能自決母曰若王陵之母殺身以成子之名汝能盡忠以事君</hi>
<hi>吾死不恨義方乃奏義府於輦轂之下擅殺六品寺丞如此則生殺之威不由上出於是對仗叱義府令下三</hi>
<pb n="KR3k0031_WYG_012-14a"/>
<hi>叱義府始出乃讀彈文</hi>裴延齡怙恩老姦舉朝側目德宗方有白<lb/>
麻之拜陽城身為諫官守閣慷慨卒沮其右相之命<hi>裴延</hi>
<hi>齡譛陸䞇與李充張滂等失勢怨望四月貶贄為忠州别駕初陽城自處士為諫議大夫人皆想望風采及至</hi>
<hi>日夜痛飲韓愈作爭臣論以議之城亦不以屬意及贄等貶上怒未解中外惴恐無敢救者城聞而起曰不可</hi>
<hi>令天子信用奸臣殺無罪人即帥拾遺王仲舒歸登右補闕熊執易崔邠等守延英門上䟽論延齡奸邪贄等</hi>
<hi>無罪上大怒欲加城等罪太子為之營救上意乃解張萬福聞諫官伏閣往至延英門大言賀曰朝廷有直臣</hi>
<hi>天下必太平遂遍拜城與仲舒等已而連呼太平萬歲太平萬歲萬福武人自此名重天下時朝夕相延齡陽</hi>
<hi>城曰脫以延齡為相城當取白麻壞之慟哭於廷</hi>嚴霜在望睹者毛寒言論若<lb/>
<pb n="KR3k0031_WYG_012-14b"/>
此權要其不懼乎不然黃閣森嚴紫府榮耀喬岳峻天<lb/>
魁斗橫漢縉紳不敢言給舍不敢論而任風憲者若猶<lb/>
首䑕自黙仗馬不鳴則事權不振國勢不立亦豈廟堂<lb/>
之福哉嘗觀國朝宰相臺諫輕重之由矣自御史劾趙<lb/>
中令反以見斥而臺諫之言輕<hi>太祖寵待趙韓王如左右侍御史雷德驤劾奏</hi>
<hi>普强市人第宅上怒叱之後其子有鄰復訟其庇吏受賄上怒按問罷相</hi>自諫官論丁謂卒<lb/>
不見聽而臺諫之言沮<hi>蘇子由云使丁晉公之時臺諫言事必聽其敗已久矣至於申</hi>
<hi>公非諸公並攻其短其害必有甚也</hi>卒之中令其子不能逃庇吏受賕之<lb/>
<pb n="KR3k0031_WYG_012-15a"/>
失而謂之姦邪他日自敗則知人言有益於國家也多<lb/>
矣<hi>並見上</hi>至于仁祖以政事付宰相以公議委臺諫政事<lb/>
之出少有愆失而公議之誅略不少貸是故晏殊為政<lb/>
傾身諫官張方平盖指仁宗時言也<hi>子由龍川志云張安道為予言國朝</hi>
<hi>自真宗以前朝廷尊嚴私說不行好竒喜事之人不敢以事揺惑朝廷故士知為詩賦取科第而不知其他自</hi>
<hi>設六科以來士之翹翹者爭論國政長短其始也范諷孔道輔范仲淹以才能為稱首其後晏元獻為政富鄭</hi>
<hi>公參政事多置諫官乃用歐陽脩余靖蔡襄孫沔為諫官諫官日橫鄭公尤傾身下士上以謙虚為賢下以傲</hi>
<hi>誕為髙於是私說遂勝而朝廷輕矣予以為張公之論得其一不得其二徒見今世朝廷輕思曩日之重不知</hi>
<pb n="KR3k0031_WYG_012-15b"/>
<hi>大臣恣為非横其害亦不細也盖朝廷重輕則不在此誠使正人在上舉動皆當下無以議而朝廷重矣</hi>富<lb/>
弼為相奉㫖臺諫汪輔之亦指仁宗時言也<hi>嘉祐四年汪輔之以</hi>
<hi>書誚責富弼曰公為宰相但奉臺諫風㫖而已</hi>是雖朝廷之勢若輕而議論之<lb/>
權若橫然失在廟堂救在臺諫亦不過維持公議而已<lb/>
自今觀之景祐之際丞相呂夷簡也納賂市恩抗疏力<lb/>
爭夷簡之勑雖峻而仲淹之氣愈厲<hi>國朝元輔表天聖七年夷簡同中書</hi>
<hi>門下平章事至明道二年二月免三年再相景祐四年免仁宗廢郭后夷簡以前罷相怨后范諷言后無子當</hi>
<hi>廢夷簡直其言先勅有司無得受䑓諫章䟽仲淹孔道輔孫祖德蔣堂郭勸馬絳叚少連宋郊劉渙詣垂拱殿</hi>
<pb n="KR3k0031_WYG_012-16a"/>
<hi>門伏奏斥夷簡納賂市恩罷相判許州</hi>寳元之際執政王隨陳堯佐也不<lb/>
才多私極口深詆韓琦之章屢上而王隨之黨隨罷<hi>寳元</hi>
<hi>元年三月平章王隨陳堯佐參政韓億石中立皆罷初呂夷簡宻薦隨與堯佐二人為相其意引援非才居已</hi>
<hi>下者用之覬他日上意見思而復相已及四人議政數僨事於中書隨復屬疾堯佐復年髙多不舉事災異仍</hi>
<hi>見右司諫韓琦論隨等不才多私凡䟽十上於是四人俱罷</hi>文彦博取媚宫闈唐介<lb/>
劾之雖介有别駕之除而彦博亦有罷免之命况猶遣<lb/>
使護介乎此見於皇祐之時也<hi>皇祐三年唐介劾文彦博知益州日作間金燈</hi>
<hi>籠錦因中人入獻宫掖縁此為執政及恩州賊平幸㑹明鎬成功遂叨宰相昨除張堯佐宣徽節度使盖彦博</hi>
<pb n="KR3k0031_WYG_012-16b"/>
<hi>奸謀迎合乞斥罷彦博以富弼代之上怒甚召二府示曰介言他事乃可至謂彦博因貴妃得執政此何言也</hi>
<hi>介面質曰彦博宜自省即有不可隱於上前彦博拜謝不已梁適斥介下殿介辭益堅上令送䑓劾介彦博言</hi>
<hi>臺官言事職也愿不加罪不許上怒不可測羣臣莫敢諫右正言蔡襄獨進言介誠狂直然容受直言帝王盛</hi>
<hi>德也必望矜貸之王舉正復言介責太重改英州别駕復取其奏以入遣中使護送介至英州且戒必全之無</hi>
<hi>令道死彦博罷為吏部尚書觀文殿大學士知許州</hi>梁適求援閹寺馬遵彈之雖<lb/>
遵有補外之行而適終負去位之愆况上久知清議弗<lb/>
平乎<hi>至和元年五月平章梁適罷先是殿中侍御史馬遵等彈適奸邪貪黷任情狥私上知清議弗平乃</hi>
<hi>罷之馬遵等皆出補守倅適之得政中官有力焉及遵等極言其過左右或言御史捃拾宰相自今誰敢當其</hi>
<pb n="KR3k0031_WYG_012-17a"/>
<hi>任者</hi>此見於至和之時也劉沆挾私趙抃力沮<hi>劉沆在相疾言官屢</hi>
<hi>加裁抑出范師道其趙抃張鼎言沆挾私出御史罷相知應天府</hi>執中剛愎蔡襄面斥<lb/>
<hi>蔡襄言執中剛愎不才不可任以政</hi>甚者富鄭公一代名臣初年拜麻士<lb/>
夫相賀且不免韓絳之議則清議凛凛於朝廷之上誠<lb/>
可畏也<hi>嘉祐六年歐陽脩言景祐中范仲淹言宰相呂夷簡貶知饒州皇祐中唐介言宰相文彦博貶</hi>
<hi>英州别駕至和初呂中復呂景初馬遵言宰相梁適並罷職出外其後趙抃范師道言宰相劉沆亦罷職出外</hi>
<hi>前年韓絳言富弼罷知蔡州今又唐介五人言陳升之得罪自范仲淹貶饒州後至今二十年臺諫未聞有規</hi>
<hi>諫人主而得罪者臣盖謂方今諫人主則易言大臣則難</hi>蘇子由嘗曰申公非諸賢<lb/>
<pb n="KR3k0031_WYG_012-17b"/>
並攻其短其害必有甚則臺諫不惟有益於人國其於<lb/>
相業亦不為無助<hi>見上</hi>自議者以私說日勝輕議臺諫而<lb/>
風采言論非復前日之舊<hi>見上子由龍川志云云</hi>妄行新法此宰<lb/>
相之過也臺諫爭之宜矣而反補外焉<hi>熈寧間王安石為相行新法臺</hi>
<hi>諫相繼論列盡出補外臺中為之一空</hi>邊事失實此宰相之尤也御史論<lb/>
之當矣而反左遷焉<hi>見下</hi>鳴呼諫官御史敢攻人主不忤<lb/>
權臣傅公此言誠有激而云也<hi>元祐二年御史張舜民因論邊事言文彦博照</hi>
<hi>營劉奉世失實罷判登聞鼓院自古諫官御史之患在敢攻人主之短不敢忤權臣之意如舜民者宜被擢賞</hi>
<pb n="KR3k0031_WYG_012-18a"/>
<hi>而反蒙廢黜豈所以勸忠義之節哉傅堯俞傳</hi>吾觀後來之事則知仁祖之為<lb/>
國慮豈不逺哉雖然仁宗盛時臺諫所以敢言者雖曰<lb/>
人主崇奬之誠亦大臣優容之公夷簡非仲淹所斥乎<lb/>
夷簡復相且曰仲淹賢者朝廷將用之此言豈易發耶<lb/>
<hi>康定元年范仲淹復舊職㑹夷簡復入朝言於仁宗曰仲淹賢者朝廷將用之豈可但除舊職耶即除龍圖閣</hi>
<hi>學士陜西安撫使仲淹謝曰向以公事忤相公不意相公乃爾奬㧞夷簡曰夷簡敢以舊事為念</hi>彦博<lb/>
非唐介所攻乎彦博復相乃曰召臣未召唐介臣不敢<lb/>
行此言豈易得耶<hi>元豐中潞公留守西京唐介之子義問元運判潞公謂義問曰仁宗時先</hi>
<pb n="KR3k0031_WYG_012-18b"/>
<hi>參政為臺諫以言某謫官某亦罷相未㡬復召還相位某上言唐某所言正中臣罪召臣未召唐介臣不敢行</hi>
<hi>仁宗以某言起參政通判潭州尋至大用</hi>之二君子者其真古大臣用心歟<lb/>
愚觀徂徠之頌蔡襄之詩因三詠三嘆於慶厯宰相臺<lb/>
諫云<hi>石介作聖德詩誦慶厯諸賢如衍殊昌朝仲淹脩靖得象襄弼王素蔡襄作諫官詩云御筆新除三</hi>
<hi>諫官紛然朝野盡相歡素脩靖三諫官也</hi>
　　　叅政<lb/>
黃樞貳職侍講金華紫府宏深參謀玉鉉<hi>陳希烈制詞云</hi>是職<lb/>
也豈非師尹之副歟按漢表御史大夫掌副丞相則今<lb/>
<pb n="KR3k0031_WYG_012-19a"/>
參貳之意也<hi>漢百官表上御史大夫秦官位上卿銀印青綬掌副丞相</hi>按唐表叅預<lb/>
叅議得管朝政則今叅貳之名也<hi>唐宰相表魏徴以秘書監叅預朝政褚遂</hi>
<hi>良以黃門侍郎叅預朝政</hi>夫惟貳於相職則小大相通長貳合議盡<lb/>
推車協力之忠効同舟共濟之義相曰可叅曰不可叅<lb/>
曰然相曰不然則天下無不舉之事矣嘗觀宣帝之任<lb/>
御史大夫也本始地節四五年間丞相韋賢御史大夫<lb/>
魏相也是為長寛而貳嚴地節神爵八九年間丞相魏<lb/>
相御史大夫丙吉也是為長嚴而貳寛神爵五鳳三四<lb/>
<pb n="KR3k0031_WYG_012-19b"/>
年間丞相丙吉御史大夫蕭望之也是為長寛而貳嚴<lb/>
<hi>並漢百官表上</hi>同異相濟寛嚴相用不過適中而已此所以成<lb/>
中興之績又嘗觀太宗之任叅預等官也正觀三年房<lb/>
元齡為尚書左僕射魏徴以秘書監叅預朝政元齡謂<lb/>
創業為難徴謂守成為難故彼此異議而不嫌<hi>房元齡傳帝問</hi>
<hi>創業守成孰難元齡曰創業則難魏徵曰守成為難帝曰元齡從我定天下見創業則難徴與我安天下見守</hi>
<hi>成為不易</hi>正觀四年元齡尚為僕射蕭瑀以御史大夫參議<lb/>
朝政蕭瑀偏駁則元齡裁正元齡過失則蕭瑀痛劾故<lb/>
<pb n="KR3k0031_WYG_012-20a"/>
議論相規而不恕此所以成造業之功<hi>蕭瑀傳正觀四年瑀為晉州都</hi>
<hi>督遷御史大夫參預朝政瑀意或偏駁不通用法深房元齡魏徴温彦博頗裁正之㑹元齡等小過失瑀即痛</hi>
<hi>劾</hi>然漢之御史大夫不副丞相皆有覬覦謀䧟之心<hi>杜佑</hi>
<hi>通典漢御史大夫不求副丞相多隂毁丞相欲代之</hi>唐之參議參預名曰副貳實<lb/>
無異宰相之任<hi>錢若水曰按唐故事裴寂參知政事杜淹參議朝政魏徴蕭瑀參議政事劉洎</hi>
<hi>叅知政事劉幽求參知機務並宰相之任今陶穀不能逺引乃以參政下丞相一等失之</hi>然則名實<lb/>
相副長貳協濟者其惟國朝乎國初相權太重擇官為<lb/>
副倣唐參知參議之名而立參知政事之官遂命薛居<lb/>
<pb n="KR3k0031_WYG_012-20b"/>
正呂餘慶為之時乾德二年因陶穀之言也<hi>職畧國朝乾德二年</hi>
<hi>太祖已相趙普畏其專將擇官以為副而難其名稱召陶穀問曰下丞相一等有何官對曰唐有參知機務參</hi>
<hi>知政事今可用之遂命薛居正呂餘慶為參知政事</hi>舊制不押班知印自開寳中<lb/>
宰相趙普與薛居正輪知於是有押班知印之命<hi>初不宣制</hi>
<hi>不押班不知印不升政事堂上令就宣徽院使㕔上事殿庭别設磚位於宰相後勑尾書銜降宰相數字月俸</hi>
<hi>雜給皆半之此乾德之制也至開寳六年詔押班知印及祠祭行香令宰相趙普與薛居正輪知</hi>舊制<lb/>
不升政事堂自咸平中宰相呂端與寇凖同事於是有<lb/>
得升都堂之例<hi>至道元年詔宰相使相視事及商議軍國政事並得升都堂先是呂端寇凖並</hi>
<pb n="KR3k0031_WYG_012-21a"/>
<hi>為諫議大夫參知政事至是端相而凖尚參政端慮凖不平且言兄餘慶任參政曰悉與宰相同願舉行之從</hi>
<hi>其請</hi>至元豐以門下中書侍郎尚書左右丞為參知政事<lb/>
之職至建炎罷左右丞而門下中書侍郎即為參知政<lb/>
事之名此事權輕重制度沿革之由也<hi>元豐官制罷參知政事以門下</hi>
<hi>中書侍郎尚書左右丞為執政建炎三年呂頥浩請將元祐司馬光併省奏召侍從參議孫覿等請以門下中</hi>
<hi>書侍郎並參知政事而咸罷尚書左右丞焉職畧及中興㑹要</hi>愚之所以深喜者有協<lb/>
同而無扞格有相維而無相激相有舉事之非則為參<lb/>
者抗議正救不曰越職參有建議之失則為相者廷爭<lb/>
<pb n="KR3k0031_WYG_012-21b"/>
力辨不曰侵官此非古者相規之意歟故景德魏州之<lb/>
守此時盖無方略可展中書萊公以一言勉參政欽若<lb/>
則即日就道不敢辭難<hi>東軒筆錄真宗之次澶淵也語萊公曰敵騎未退何人可為朕</hi>
<hi>守魏萊公曰當此之際無方畧可展古人有言智將不如福將臣視參政王欽若福祿未艾宜可為守於是即</hi>
<hi>時進語出勑遂召欽若諭以上意欽若茫然自失未及有言公遽曰主上親征非臣子辭難之日參政為國柄</hi>
<hi>臣當體此意遂酌大白飲之命曰上馬盃欽若不敢辭飲訖拜别</hi>卒能成勝敵之功者<lb/>
伊誰之力<hi>同上或云王公數進疑辭於上前故萊公出之以成勝敵之績耳</hi>慶厯西事<lb/>
之興此時諸臣皆有退避呂夷簡復相范仲淹除參政<lb/>
<pb n="KR3k0031_WYG_012-22a"/>
行邊二公相歡戮力平賊卒能受元昊之欵者伊誰之<lb/>
功<hi>范仲淹神道碑呂公復相公亦再起被用於是二公歡然相約戮力平賊又公安撫陜西欲為取雲夏之</hi>
<hi>謀夏人已請臣公以疾請鄧州</hi>元祐初年司馬拜僕射公著除左丞熈<lb/>
寧弊法同心力革而不恤朋黨之禍<hi>言行錄</hi>元祐四年純<lb/>
仁為僕射王存除左丞竄逐蔡確合力固爭而不顧罷<lb/>
黜之命<hi>名臣事實王公存傳云云</hi>此數公相恊之效然也至所見或<lb/>
異所議不同則互相正救不敢為茍同之習是故范公<lb/>
焚書之事參政宋庠謂可深罪而呂文靖曰止薄責之<lb/>
<pb n="KR3k0031_WYG_012-22b"/>
是相得詰其參之非也<hi>記聞范文正知延州移書諭元昊以利害元昊復書語極悖慢</hi>
<hi>文公具奏其狀焚其書不以聞時宋庠為參知政事一日許公從容言曰希文大臣擅與元昊書得其書又焚</hi>
<hi>去不奏它人敢爾邪宋公以為許公深罪范也時朝廷命文正分析文正奏臣聞敵有悔過意以書誘諭之㑹</hi>
<hi>任福敗敵勢益振故復書悖慢臣以為使朝廷見之而不能討則辱在朝廷乃對官屬焚之奏上兩府共進呈</hi>
<hi>宋公遽曰范仲淹可斬杜祁公為樞副曰仲淹之志出於忠果欲為朝廷相勑厲爾何可深罪上問許公何如</hi>
<hi>許公曰杜衍之言是也止可薄責而已</hi>王守忠空頭之簽韓公出勑只令<lb/>
參書參政趙公槩難之是參得難其相之行也<hi>聞見錄有入内</hi>
<hi>都知王守忠者姦邪反覆間諜兩宫司馬温公等請誅之韓魏公一日出空頭勑一道參政歐陽脩已簽書矣</hi>
<pb n="KR3k0031_WYG_012-23a"/>
<hi>參政趙公槩難之問歐公曰何如歐公曰第書之韓公必自有說魏公坐政事堂以頭子勾守忠立庭下數之</hi>
<hi>曰汝罪當死責蘄州團練副使安置取空頭勅填之差使臣即日押行其意以謂少緩則中變矣</hi>六曹<lb/>
吏額之議呂丞相則置房都省劉門下則錄黃過門能<lb/>
使上意曉然者劉之力也<hi>名臣事實劉摯傳</hi>蒲宗孟尚書之命<lb/>
三省則奏除蘇執政則力爭不可能使朝廷稍安者蘇<lb/>
之言也<hi>名臣事實蘇轍傳</hi>嗚呼一謀議之當則恊力胥濟不為<lb/>
築室之疑一舉動之失則相規無私不為濟水之同賢<lb/>
矣哉先正用心也若夫丁謂除參萊公推轂也親拂相<lb/>
<pb n="KR3k0031_WYG_012-23b"/>
鬚狗茍取媚萊公所宜面責未㡬<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>怨忍為下石之謀<lb/>
<hi>遺事萊公嘗語所親曰丁生誠竒材惟不堪重任公為丞相謂參知政事嘗㑹食都堂羮染公鬚謂起拂之公</hi>
<hi>正色曰身為執政而親為宰相拂鬚耶謂慙不勝公性正直不恱巧佞故卒為所䧟</hi>惠卿除參荆<lb/>
公力薦也稍至得意反覆䧟穽荆公再相於是詔獄忍<lb/>
為彎弓之計何慘耶<hi>初呂惠卿為荆公所知驟引至執政荆公去惠卿遂背之洎荆公再</hi>
<hi>相於是起華亭詔獄而使徐禧王古蹇周輔三輩按之惠卿情不得練亨甫呂嘉問以鄧綰所脩惠卿事交聞</hi>
<hi>其間復為惠卿取中語連荆公子雱雱時已病坐此憂憤而卒荆公再求罷去</hi>噫丁呂小人也<lb/>
始之比周以勢利而附後之立異以勢利而叛其視諸<lb/>
<pb n="KR3k0031_WYG_012-24a"/>
賢相恊相正之風亦少愧哉<lb/>
　　　三司<lb/>
嘗觀三司沿革之由矣度支本唐户部之郎耳自宰相<lb/>
兼判係以使名而度支之權始重此其一變也<hi>百官志度支郎</hi>
<hi>中員外郎各一人掌天下租賦物産豐財之宜知又呂諲傳乾元二年擢諲同中書門下平章事三月  門下</hi>
<hi>省兼判度支唐宰相兼度支自諲始</hi>鹽鐵亦唐户部之郎耳自御史分務<lb/>
吏至萬員而鹽鐵之權愈重<hi>吳武陵傳諫曰云云鹽鐵度支亦戸部郎爾今三分</hi>
<hi>其務吏萬員皆御史員外郎為之今又加使權其務是御史員外郎久於事反不可信</hi>此其再變<lb/>
<pb n="KR3k0031_WYG_012-24b"/>
也接于五代鹽鐵度支户部皆專使總領曰三司而鹽<lb/>
鐵又升户部度支之上此其三變也<hi>鹽鐵戸部度支在唐五代皆專使領</hi>
<hi>皇朝方設副使以三司使總之故號三司鹽鐵副使其度支戸部亦如之</hi>然則戸部之職一<lb/>
變而判以宰相再變而主以他官三變而為三司而所<lb/>
謂三司使者乃其三變之餘爾國朝立極五季弊政掃<lb/>
除殆盡而獨一二僅存殆有深意焉盖我朝以宰相主<lb/>
民樞府主兵三司主財國家大務莫重三者故不得不<lb/>
專其職也有正使位亞執政官稱省主有副使位亞待<lb/>
<pb n="KR3k0031_WYG_012-25a"/>
制者稱省副外此有判官其員有二資序視轉運有子<lb/>
司其員有六資序視提刑通稱曰省判吏員之多寡然<lb/>
也<hi>國朝沿五代後唐之制置三司使以總國計應四方貢賦之入朝廷未嘗預焉一歸三司總鹽鐵度支戸</hi>
<hi>部號計省使位亞執政目為計相官稱省主其恩數廪祿與參樞並鹽鐵度支戸部本唐五代皆專使領皇朝</hi>
<hi>方分設副使以三司使總之位亞待制及稱省副恩數同夫卿監逐司各置判官二員號三司鹽鐵判官三司</hi>
<hi>度支戸部判官以佐副使視轉運使資序又有三司判官六員謂之子司視提刑資序各主一司謂開折司勾</hi>
<hi>覆磨勘司兼憑由胄案兼刑案修造案河渠案各號三司判官管勾開折司或衙司公事之類以專職也乃通</hi>
<hi>判省判</hi>在太平興國則分而為三<hi>太平興國八年始分三司為三部各置使王明</hi>
<pb n="KR3k0031_WYG_012-25b"/>
<hi>為鹽鐵使陳從信為度支使郝正為户部使雍熈三年詔三司錢榖公事自今並預計定合行與否具狀聞奏</hi>
<hi>不得復持兩端</hi>在淳化則合而為一<hi>淳化三年五月詔罷鹽鐵度支户部等使三司但置</hi>
<hi>使一員</hi>至至道因陳恕之奏復有三部之分<hi>至道二年陳恕奏分為三</hi>
<hi>部各設主司從之</hi>又咸平命冦凖之充復有一使之置<hi>咸平六年先是</hi>
<hi>三司各置使局不相總統彼此自求充濟至於出納移用則專名指執動相違戾六月始併鹽鐵度支戸部為</hi>
<hi>一使命寇凖充</hi>官職之分合然也曰長若屬皆不輕授蔡文忠<lb/>
之在仁廟進士第一欲擢政府先除正使呂申公之在<lb/>
英廟館閣有聲欲寘禁從先除判官長貳之選用然也<lb/>
<pb n="KR3k0031_WYG_012-26a"/>
<hi>蔡龍圗官制祖宗舊制選除執政侍從必先選歴錢榖蔡文忠公由進士第一亦嘗自三司度支副使權拜起</hi>
<hi>居舎人知制誥乃至翰林學士權御史中丞章獻明肅皇后遺詔令楊太后繼垂簾同聽是時仁宗年二十四</hi>
<hi>文忠公力諍之方親決萬機即欲權參大政尚書除權三司使數月乃拜樞宻副使元祐宰相呂申公在至和</hi>
<hi>間任館閣禮官已有賢名嘉祐中朝廷欲寘之禁從按其歴任未嘗經錢榖乃先除戸部判官居數月進脩起</hi>
<hi>居注旋召試知制誥可見待三司使暨僚屬之意</hi>至事權之不分利源之歸一<lb/>
隱然有周官理財之意又豈唐與五代所能髣髴萬一<lb/>
哉夫夏官之胄案秋官之磨勘衙司冬官之脩造河渠<lb/>
自唐五代以來而地官之所不與我朝悉屬三司故造<lb/>
<pb n="KR3k0031_WYG_012-26b"/>
作軍器屬之胄案土木之役屬之脩造河防之役屬之<lb/>
河渠國家財用之出無大於三者而今皆得總焉均節<lb/>
制度檢柅耗蠧而不為他司之所用此財之所出者三<lb/>
司得統之矣<hi>蔡官制唐地官設度支金部倉部戸部唐末省官分置使五代專以鹽鐵為理財之</hi>
<hi>要分在二省之屬今之金部也度支主用度戸部主版籍故次之其子司磨勘在比部衙司乃今都官皆𨽻秋</hi>
<hi>官胄案乃今庫部屬夏官修造乃今工部河渠乃今水部𨽻之冬官地官不得統焉皇朝盡付三司者可見立</hi>
<hi>功以實不以文也開拆司兼管綱運衙司考所掌之財勾磨財計檢察憑由悉歸磨勘造作軍器則胄案主行</hi>
<hi>土木之工𨽻修造河防之役則河渠行之國家之費無大三事為蠧矣必三司按之</hi>外之諸路轉<lb/>
<pb n="KR3k0031_WYG_012-27a"/>
運内之私帑儲蓄自唐五代以來而地官未必盡與我<lb/>
朝盡歸三司故漕運督集財賦之權三司制之内庭分<lb/>
貯羨餘之財三司亦領之國家財用之入無大於二者<lb/>
而今皆得總焉公私通融内外統一而不為他司之所<lb/>
分此財之所入者三司得統之矣<hi>蔡官制本朝分路設漕運使副判官付以</hi>
<hi>按劾之權皆督集財賦悉𨽻三司凡經費羨餘轉運官獻之三司盡輸都城積于左藏庫别有科名決分貯内</hi>
<hi>庫者皆三司使總之</hi>自熈寧變新法而三司之職已壞自元豐改<lb/>
官制而三司之權盡失噫惜哉<hi>同上以此論之三司使之職不待改官制而失</hi>
<pb n="KR3k0031_WYG_012-27b"/>
<hi>其權自熈寧更變新法之時已壞矣况政和之後以勾當為承受實領邦計以便宣取而戸部尤難守其職掌</hi>
<hi>焉</hi>是故方雍熈之變法也所遣使者盡出相門皆務聚<lb/>
歛取恱廟堂而三司不得制御前置簿盡籍總數帑藏<lb/>
盈溢侈心易生而三司不得防外則常平免役坊塲河<lb/>
渡之資皆號朝廷封樁内則嵗課上供之數皆别創庫<lb/>
藏貯而三司並不相關故漕司之趣辦而不𨽻三司之<lb/>
勸沮内庭之積貯而不關三司之參攷向之三司皆總<lb/>
財之所入者安在哉此在龍圗嘆其熈寧變法三司無<lb/>
<pb n="KR3k0031_WYG_012-28a"/>
權勸沮漕司無案關防用度者此也<hi>蔡官制曰熈寧遣使盡出於宰相之</hi>
<hi>門皆務聚歛以恱廟堂要重賞而取美官非若三司撫此權以動人則漕臣亦不敢横歛也邦計所入有常可</hi>
<hi>絶人主之奢費安石乃置房通籍於御前盡籍國帑之數在神宗恭儉郡國帑藏率皆盈富至崇寜後蔡京自</hi>
<hi>號制禮作樂往往蠧國勸以奢廣而又宦者各專局應奉及滛巧繕修與夫除戎器脩河渠凡此之類皆不先</hi>
<hi>關戸部非若三司有專案以關防也同上又安石為相與三司分權凡賦稅常貢征𣙜之利方歸三司摘山煮</hi>
<hi>海坑冶𣙜貨户部沒納之財悉歸朝廷其立法與常平免役坊塲河渡禁軍關額地利之資皆號朝廷封樁又</hi>
<hi>有嵗科上供之數盡運入京師别創庫以貯之三司不預焉</hi>方元豐之改制也三司<lb/>
之胄案為軍器監而繕治械仗之費戸部不得聞三司<lb/>
<pb n="KR3k0031_WYG_012-28b"/>
之脩造案為將作監而百工興作之用户部不得攷三<lb/>
司之磨勘歸於比部並𨽻刑曹鉤考户部皆不得知故<lb/>
他司辦事為效而不恤財之有無戸部以給財為功而<lb/>
不論事之當否向之三司得攷財之所出者安在哉此<lb/>
司馬公言其改官制以來五曹得以自專而户部不能<lb/>
制者此也<hi>南窓記談嘉祐中大水取三司河渠案置都水監元豐官制以三司胄案之事歸之軍器</hi>
<hi>脩造案之事歸之將作三監皆𨽻工部於是戸部所掌版籍財用三事而已元祐中蘇子由為户部侍郎請都</hi>
<hi>水將作軍器三監皆𨽻戸部凡三監有所為户部定其事之當否裁其費之多寡而工部監其工之良楛程其</hi>
<pb n="KR3k0031_WYG_012-29a"/>
<hi>作之遲速朝廷從之按唐度支使杜佑奏營繕歸之將作木炭歸之司農染練歸之少府計司兼領他職自唐</hi>
<hi>已然不得云出於祖宗之意凡子由所諫者皆佑之釐正也豈時移事異固不聞耶又温公言戸部尚書三司</hi>
<hi>使也而左曹𨽻尚書右曹不𨽻尚書矣天下之財分而為二無專主之者誰為國家愛惜乎又云自改官制以</hi>
<hi>來置尚書六曹二十四司及九寺三監將舊三司所掌散在六曹及諸寺監應支用錢物五曹得以自專百司</hi>
<hi>得符即時應副而戸部不能制</hi>雖然今之户部尚書即昔之三司使也<lb/>
左右曹之侍郎即昔之副使也郎中貟外即昔之判官<lb/>
子司也國初因仍五代第為權宜之舉今之復唐舊制<lb/>
正為經久之謀豈得以罷三司歸户部為非古哉第事<lb/>
<pb n="KR3k0031_WYG_012-29b"/>
權之分合利源之通塞如何耳使其能久其任有如陳<lb/>
晉公之為三司十有八年號真鹽鐵萊公之在三司前<lb/>
後事件類為方冊何患事之不舉<hi>陳晉公為三司使十八年精於吏事晚年</hi>
<hi>薦寇萊公自代真宗用萊公為三司使以晉公為集賢學士萊公檢尋晉公前後事件類為方冊及所至榜示</hi>
<hi>躬至其第請晉公判押自是計相無不循其舊貫至李<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>為三司使始改茶法而晉公規模漸革向之榜示亦</hi>
<hi>除削矣</hi>能重其職有如程琳為使禁中有取覆奏罷之<hi>景祐</hi>
<hi>元年程琳為三司使禁中有所取琳覆奏罷之内侍言琳專琳曰三司財用皆朝廷有也臣為陛下惜爾</hi>王<lb/>
堯臣之為使閹寺橫歛輙奏止之何患其弊之不革<hi>慶厯</hi>
<pb n="KR3k0031_WYG_012-30a"/>
<hi>三年四月王堯臣為户部郎中權三司使事堯臣始受命言於上曰今國與民皆困矣在陛下任臣者如何因</hi>
<hi>請自擇僚屬上納其言堯臣果以治上聞五月入内都知張永和建議請収民房錢七之三以給軍費事下有</hi>
<hi>司堯臣持不可因上言曰此衰世事唐德宗所以致朱泚之亂者鹽鐵副使林維張永和勢助之甚力堯臣奏</hi>
<hi>鐵維議乃定</hi>能專其事有如鄭戩居省半載而得羡餘四百<lb/>
萬緡<hi>康定元年鄭戩在三司未半嵗復漕運考課格分别殿最又勾校三司出入得羡錢四百萬緡</hi>張<lb/>
方平主計未朞而京師有五年之蓄何患其用之不豐<lb/>
<hi>嘉祐九年八月張方平為三司使遂畫漕運十四策宰相富弼讀方平奏上前晝漏盡十刻侍衞皆跛倚上太</hi>
<hi>息稱善弼曰此國用大本非常奏也悉如所啓施行退謂方平曰自慶厯以來公論食貨詳矣朝廷損益必以</hi>
<pb n="KR3k0031_WYG_012-30b"/>
<hi>公奏為本其後未朞年京師有五年之蓄</hi>不然亦徒動元祐諸賢拳拳之請<lb/>
也<hi>司馬温公蘇子由奏見上</hi>
　　　侍從<lb/>
昔歐陽脩進言曰侍從之臣論思為職<hi>嘉祐三年三月歐陽脩言學士</hi>
<hi>待制號為侍從之臣所以奉閒宴備顧問以論思獻納為職自祖宗以來尤所精擇苟非清德美行藹然衆譽</hi>
<hi>髙文博學獨出一時則不得與其選是以選用至難員數至少官以難得為貴人以得職為榮縉紳人望既隆</hi>
<hi>則朝廷之體増重而後用人亦易員數不少今自觀文殿大學士至待制並立定員</hi>范純仁抗䟽<lb/>
曰侍從之官是亦論思<hi>熈寧二年四月同知誎院范純仁言今兩府之下則有侍從官</hi>
<pb n="KR3k0031_WYG_012-31a"/>
<hi>實古九卿之職是亦朝夕論思同國休戚今朝臣將主判司存使為己之職事寵亞四輔報同庶僚人情既習</hi>
<hi>因循朝廷不加考校或有時政得失惟能退有後言處之不疑自同胡越乞降詔督責凡朝廷闕失並須論列</hi>
<hi>有所上章疏付政府銓定量加賞罰上與安石為然</hi>嗟夫佩持荷槖對立松堦承<lb/>
清燕之雍容親龍光之宻勿莫親於侍臣之職固也然<lb/>
潤色典誥主判司存謀議政事參決疑難孰非侍臣責<lb/>
也二公者置而不言一則曰論思二則曰論思何耶我<lb/>
知之矣夫人主深宫退處之時侍左右者雜薫腐便嬖<lb/>
之習恱耳目者多綺羅妖冶之色使王所皆居州而誰<lb/>
<pb n="KR3k0031_WYG_012-31b"/>
與為不善無人於穆公之側則退而寒之者至膺是選<lb/>
者其可不以正捄君心切劘聖德為己任哉昔漢之侍<lb/>
中大夫非侍從之選乎出入禁闥掌直承明謀議辨論<lb/>
中外相應似也夫何俳優不根之論莫能勝義理之文<lb/>
詞賦虛誕之作不過狀陸離之景卒使神仙之心方啓<lb/>
而征伐之志益銳者司馬相如嚴助東方朔之流不能<lb/>
論思之失也<hi>嚴助傳後得朱買臣吾丘壽王司馬相如主父偃徐樂嚴安東方朔枚臯膠蒼終軍</hi>
<hi>蔥竒等並在左右是時征伐四夷朝廷多事上令助等與大臣辨論中外相應以義理之文大臣數詘其尤親</hi>
<pb n="KR3k0031_WYG_012-32a"/>
<hi>幸者東方朔嚴助枚臯吾邱壽王司馬相如朔臯持論不根上頗俳優畜之</hi>唐之學士待制<lb/>
非侍從之職乎晨趍青瑣夕宿嚴衞上備顧問次典議<lb/>
論似也夫何應制摛辭者<hi>李白</hi>第以靡麗之文賦詩估酒<lb/>
者<hi>張洎</hi>殊失操脩之行卒使梨園之樂汨亂聰明沉香之<lb/>
章轉移心術者李白張洎之流不能論思之過也<hi>並本傳</hi>
國朝責任之意盖與漢唐異矣王鬷之為待制忤意季<lb/>
良杜衍之為待制不誌薛顔可以言侍臣之任乎曰未<lb/>
也<hi>天聖九年閏十月王[唆-口+鬲]杜衍並為天章閣待制初馬季良建言京師賈人常以賤價居茶鹽引請官置務</hi>
<pb n="KR3k0031_WYG_012-32b"/>
<hi>取市之季良方用事有司莫敢忤其意鬷獨不可曰與民競利豈國體耶他日上見鬷勞之曰官市交引賴卿</hi>
<hi>力言罷之甚善有司臨事當如此薛顔死其家屬衍為墓誌衍卻之及在三司因奏事上謂衍曰薛顏有愧行</hi>
<hi>卿不與誌墓誠清職也</hi>楊億之為翰林揮翰如飛陳彭年之為翰<lb/>
林詞筆優長可以言侍臣之任乎曰未也<hi>楊億真宗朝為翰林學士</hi>
<hi>揮翰如飛文不加㸃年又祥符六年陳彭年為翰林學士上曰彭  詞華優長人鮮及者</hi>蔡齊之為<lb/>
學士不媚近習劉筠之為學士不奉權貴可以言侍臣<lb/>
之任乎曰未也<hi>天聖六年以學士蔡齊知河南府羅崇勲趣上脩景德寺記曰參政可得也齊</hi>
<hi>不上崇勲讒於太后命齊出又天禧二年丁謂復相召學士劉筠草復相制筠不奉詔乃更召晏殊殊遇筠側</hi>
<pb n="KR3k0031_WYG_012-33a"/>
<hi>面而過盖有愧也</hi>吾觀熈寧之詔曰侍從自今視朕過失極言<lb/>
無隱<hi>熈寜因范純仁之請乃詔侍從官自今視朕過失與朝廷事之闕畧具章極言無隱噫言善而不用</hi>
<hi>朕有闕咎道久而弗言爾為不恭將用此考察在位所以事君之實而為黜陟焉</hi>又觀淳熈之<lb/>
詔曰侍從自後事有過舉盡忠極言<hi>淳熈八年八月壬子召侍從官王希</hi>
<hi>以下頒示御札曰朕謂侍從之臣當以論思獻納為任自後事有過舉政有缺失卿等即宜盡忠極言或求對</hi>
<hi>或入奏務在當理而後已</hi>嗚呼聖朝責望之意盖如此縉紳其可不<lb/>
以是自勉歟是故司馬温公之除翰林也脩心之諫首<lb/>
論仁勇治國之諫歴陳賞罰温公獻納之意切矣觀其<lb/>
<pb n="KR3k0031_WYG_012-33b"/>
不拜樞宻之言曰臣為侍從於天下事無不言者可見<lb/>
也<hi>温公行狀神宗即位除公為翰林學士公上䟽論脩心之要三曰仁曰明曰勇治國之要三曰官人曰信</hi>
<hi>賞曰必罰其說甚備且曰臣昔為諫官即以此六言獻仁宗其後以獻英宗今以獻陛下餘見言行錄公拜樞</hi>
<hi>宻副使上章力辭至六七曰誠能罷置條例司雖不用臣臣受賜多矣上遣人謂樞宻兵事也公言臣未受命</hi>
<hi>則猶侍從也於事無不可言者</hi>范文正公之除待制也百官之圗不忌<lb/>
時宰四論之獻極指弊政范公論諫之意厚矣觀其諷<lb/>
丞相之言曰論思侍臣之職予敢不勉可知也<hi>景祐元年徙蘇</hi>
<hi>州為天章閣待制仲淹自還朝言事愈亟宰相使人謂之曰待制侍臣非口舌任也仲淹曰論思侍臣職也余</hi>
<pb n="KR3k0031_WYG_012-34a"/>
<hi>敢不勉景祐六年時呂夷簡執政進者徃其門仲淹上百官圗夷簡不恱又為四論以獻一曰帝王好尚二曰</hi>
<hi>選賢任能三曰斥名四曰推委大抵譏指時政夷簡大怒以仲淹語上於帝前訴仲淹越職言事</hi>怨女<lb/>
三千放出宮死囚四百來歸獄李昉之為侍臣誦此以<lb/>
規其君何忠也<hi>太宗語侍臣曰朕何如唐太宗李昉誦白居易七德舞詞怨女三千放出宫死</hi>
<hi>囚四百來歸獄上聞之曰朕不及朕不及卿言警朕矣</hi>玉輦經年不遊幸上林花<lb/>
好莫爭開歐公之居從臣詠此以諷其君何直也<hi>髙宗時綦</hi>
<hi>崇言歐陽脩立朝以諫諍為心若春日帖子盖臨禁門戸祓除祈祝之辭異時作者不過頌德歌福而已至脩</hi>
<hi>乃中含規諷嘗讀脩之詞有曰陽進升君子隂消退小人勸上以用威斷也有曰玉輦經年不遊幸上林花好</hi>
<pb n="KR3k0031_WYG_012-34b"/>
<hi>莫爭開戒上以節盤游也</hi>不然寵亞四輔報同庶僚寧不愧熈寧諫<lb/>
官之言乎<hi>見上</hi>抑又論之箴規闕失縉紳責也奬借風采<lb/>
廟堂責也蔡襄直言有補時政多矣一為至和權臣中<lb/>
傷甘心請外以求避<hi>至和二年六月趙抃言天子南面之尊左右前後須得正人賢士為</hi>
<hi>之羽翼朝廷有大賞罰可以<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>訪有大闕失可以禆益有大急難可以謀議有大禮法可以質正抃盖論蔡襄</hi>
<hi>吳奎等請外以避權要中傷不當聽其去</hi>范希文賢者有禆君德多矣景祐<lb/>
大臣且戒其侍臣非口舌之任<hi>見上</hi>殆何啻欲書掣肘乎<lb/>
此愚又拳拳於廟堂之責<lb/>
<pb n="KR3k0031_WYG_012-35a"/>
　　　兩制<lb/>
天子私人世以為貴榮矣哉鑾坡之選也<hi>五代職官志選用益重號</hi>
<hi>為内相又以為天子私人入院一嵗遂知制誥</hi>宰相判官世所推重榮矣哉鳳<lb/>
閣之選也<hi>呂陶言中書舎人前世推重謂之宰相判官豈曰序遷</hi>然嘗究設官之<lb/>
源流矣承明直廬侍中為文是西都制誥第以侍中掌<lb/>
之<hi>漢嚴助厭承明之黨補外郡召歸侍中復使為文本傳</hi>明光奏事尚書為誥是<lb/>
東都誥令但以尚書郎職之<hi>通典注漢尚書郎直宿建禮門奏事明光殿下筆為</hi>
<hi>詔誥出語為誥令</hi>是時翰學中舎尚未置員至魏設中書之官<lb/>
<pb n="KR3k0031_WYG_012-35b"/>
南朝以來相仍不改出則宣命入則參決於是有中書<lb/>
舍人之職<hi>通典魏置中書通事舎人東晉省宋初復置通事舎人四員入直閣内出宣詔命凡有陳</hi>
<hi>奏則舎人持入參決於中梁用人殊簡以才能不限資地多以他官兼領後除通事字直曰通事舎人自是詔</hi>
<hi>誥之任舎人專之唐武德改中書舎人置六員</hi>至唐立學士之官開元以來改<lb/>
稱翰學備待顧問發演絲綸於是有翰林學士之職<hi>通典</hi>
<hi>自太宗時召名儒學士草制然猶未有名號乾封以後始號北門學士元宗初置翰林待詔掌四方表疏執答</hi>
<hi>應和文章繼以詔勑文誥悉由中書多壅滯始還朝官有詞藝學識者入居翰林供奉别㫖然亦未定名制勑</hi>
<hi>書詔猶分在集賢開元二十六年始以翰林供奉改稱學士則建學士院於翰林院之南俾掌内命其後又置</hi>
<pb n="KR3k0031_WYG_012-36a"/>
<hi>東翰林院於金鸞殿之西隨上所在選用益重職林</hi>此制度沿革之由也嗟夫發<lb/>
揮白麻稱曰内相<hi>見上</hi>典掌紫泥號為一佛<hi>神宗重内外制之任嘗謂</hi>
<hi>左右曰詞臣之選古今所重朕早聞人言朝廷命一知制誥六姻相賀以謂一佛出世</hi>誠古今清<lb/>
華之選若非德望隆重才猷頴㧞其何以稱是職哉正<lb/>
諫自任閹宦知懼<hi>李絳為翰林學士孜孜以正諫為己任中官縱肆皆憚之</hi>草詔一<lb/>
下士卒感泣<hi>陸贄為學士從幸奉天下詔山東士卒感泣</hi>固無愧於翰學之<lb/>
任然騎鯨之怪孟浪之檢豈不為謫仙之累<hi>唐李白傳白為翰林</hi>
<hi>學士帝愛其才後浮游四方於采石騎鯨捉月而死</hi>解事舍人明練事機<hi>齊澣援凖古誼</hi>
<pb n="KR3k0031_WYG_012-36b"/>
<hi>時號解事舎人</hi>文場元帥獨擅聲價<hi>張九齡</hi>固無歉於中書之除<lb/>
然集蠅之揮輕鄙見斥豈不為元稹之辱若人也其有<lb/>
負寵任之意多矣<hi>憲宗用元稹知制誥朝論鄙之會同僚食𤓰於閣下有青蠅集其上中書</hi>
<hi>舎人武元衡以扇揮之曰適從何來遽集於此</hi>國朝未改官制之前翰林學士<lb/>
帶知制誥者乃其為内制之職而他官帶知制誥者為<lb/>
外制之職若不帶知制誥而但為翰林中書者是特寄<lb/>
祿官之稱官制旣行則翰學中書自為職官不復帶知<lb/>
制誥之銜然國朝所選兩制名儒彬彬實異於唐且畢<lb/>
<pb n="KR3k0031_WYG_012-37a"/>
士安之與張洎均之為才士也我太宗之選翰林用士<lb/>
安而不用洎以士安有德行而洎特有文之士爾<hi>太宗以畢</hi>
<hi>士安為翰林學士初執政欲用張洎上曰極知張洎文學不下士安第德行不及爾</hi>楊億之與梅<lb/>
詢均之為文人也我真宗之選知制誥用億而不用詢<lb/>
以億望實素著而詢特險薄之人爾<hi>咸平四年三月禮部郎中薛映兵部</hi>
<hi>員外梁鼎左司諫楊億並知制誥初上欲用梅詢宰相李沆言詢險薄億實望素著遂與薛映梁鼎並命云云</hi>
北門深嚴非可輕任寧用竇儀而不用杜韡盖酣酒無<lb/>
取也<hi>乾道二年上謂宰相曰北門深嚴當擇審重士處之范質曰竇儀清介謹重上曰禁中非此人不可</hi>
<pb n="KR3k0031_WYG_012-37b"/>
<hi>時宰相欲用杜韡質曰近王著以酒失罷去韡之嗜酒尤甚豈當用邪</hi>西掖典司非可序<lb/>
遷寧用劉攽而不用曽肇肇盖操履偏詖也<hi>元祐元年十一月曽</hi>
<hi>肇為中書舎人王巖叟言未行官制以來謂之知制誥專行誥詞不預政事自改官制遂為中書屬官肇之凡</hi>
<hi>材何以稱職及劉攽除中書舎人巖叟又言近劉攽命下之日無賢不肖莫不稱為得人今既有中書舎人兩</hi>
<hi>員肇可汰去呂陶又言肇操履偏詖藝文浮淺今乃擇居西掖外則典司誥命内則分押諸房前世推重豈可</hi>
<hi>序遷輙以虚授</hi>范杲獻記擢以翰學可矣然躁競求進則拒之<lb/>
而不入<hi>知制誥范杲數致書宰相求入翰林嘗出一篇示李昉曰先公謂杲才任學士故付杲於是獻</hi>
<hi>玉堂記請備其職上惡其浮躁不使居内</hi>林希有文處以中書可矣然謟附<lb/>
<pb n="KR3k0031_WYG_012-38a"/>
無恥則斥之而不容<hi>元祐元年九月林希為中書舎人王覿言希雖博有文藝素號險巧</hi>
<hi>當王珪用事希意謟附無所不至復為韓縝鷹犬與張璪交結何可代言禁掖詔中書時暫闕官</hi>噫祖宗<lb/>
之選用固嚴矣而兩制之所自處者將以文學為貴耶<lb/>
抑亦職位為榮耶否則以踐履操守為重也且文章典<lb/>
雅有三代風<hi>張方平在翰林上手札羡之曰卿文章典雅煥然有三代之風</hi>文詞醇深<lb/>
有西漢風<hi>温公年譜云無所不通文詞醇深有西漢風神宗初擢為翰林學士</hi>何粹也史<lb/>
館進碑驚為神速<hi>國初王祐拜中舎受史館詔普照王碑經宿上進中外驚其神速</hi>西<lb/>
垣視草嘆曰竒材<hi>蘇軾</hi>何竒也然文藻之粹詞翰之竒未<lb/>
<pb n="KR3k0031_WYG_012-38b"/>
可為兩制之盛四字寵名御筆親書<hi>淳化二年蘇易簡續翰林志二卷以</hi>
<hi>獻上嘉之飛白玉堂之署四字付易簡榜之㕔額永為翰林美事</hi>七言賦詩御筆親製<lb/>
<hi>學士楊億疾在假御筆七言詩有副予側席待名賢之句</hi>何寵也王吕父子俱掌紫<lb/>
誥<hi>春明退朝錄父子掌誥國初至熈寧元年凡九家李文正昌武王兵部文正王思讞安簡鼎文元文莊錢</hi>
<hi>希白修懿梁翰林莊肅吕文靖公夷簡宋宣獻公敏求蘇儀甫子容此九家也</hi>韓曽兄弟親草<lb/>
黃麻<hi>本朝弟草兄制惟韓氏與曽子固無他比也公論榮之</hi>何貴也然恩禮之寵<lb/>
家世之貴未可為兩制之重切嘗求翰學之榮矣冊妃<lb/>
之命所當從也而宋祁不肯草<hi>宋景文初入翰林當張貴妃制初行冊禮而祁</hi>
<pb n="KR3k0031_WYG_012-39a"/>
<hi>以誥進妃怒抵于地曰何學士敢輕人落職知許州</hi>冊后之命所當奉也而楊億<lb/>
不肯草<hi>真宗議冊皇后上欲得楊億草制使丁謂諭㫖曰大年勉為此不憂不富貴億曰如此富貴非</hi>
<hi>所願也乃命他學士草制之</hi>丁謂再相之麻筠不奉詔<hi>丁謂復相詔學士劉筠草</hi>
<hi>復相制筠不奉詔乃更召晏殊殊遇筠側面而過盖有所愧</hi>崇勲招提之記齊不進<lb/>
藁<hi>天聖六年以翰林學士蔡齊知河南府羅崇勲趣上脩景徳寺記曰參政可得也齊隱其記不進崇勲怒</hi>
<hi>讒於太后命齊出守</hi>夫内制翰學之責也今㗖以利祿而不從迫<lb/>
於權貴而不徇其操守何如哉非榮乎又嘗求中舍之<lb/>
榮矣丁謂除參中書告以降麻舍人反以草制雖拂權<lb/>
<pb n="KR3k0031_WYG_012-39b"/>
勢不恤也<hi>丁謂自保寧軍節度使知江寧召為參政中書以為當降麻盛文肅為學士以為當草制</hi>
<hi>竟以制除丁衘之</hi>吕弼罷樞丞相力請命詞舍人力請用麻雖<lb/>
拂廟堂不顧也<hi>舊制執政罷政樞宻使除宣徽使轉一兩官除藩府其次除觀文殿學士皆宣</hi>
<hi>麻熈寧間吕惠公弼因爭新法求去王安石隂沮之乃選舍人院命詞蔡齊掌外制繳詞頭舉典故論之安石</hi>
<hi>勸上内批今後樞宻罷更不宣麻元豐中馮京以樞宻使改除節度使乃宣麻蔡龍圗官制</hi>遂國之<lb/>
命創例封還<hi>國初舍人主行文書封還詞頭者盖鮮康定間劉從德遂國夫人初以后族出入禁</hi>
<hi>中一日削其國封久之中㫖還封富弼當制封還詞頭朝論謂無近比然多是弼者後歐陽脩援例封還張可</hi>
<hi>乆詞頭</hi>李定之詞相繼繳駁<hi>四朝國史李定以資淺入臺宋敏求蘇頌相繼封還詞命</hi>
<pb n="KR3k0031_WYG_012-40a"/>
<hi>次呂大臨亦還之世稱為熈寧三舎人</hi>夫外制中舎之任也今抗大臣而<lb/>
不奉任衆怨而不從其節槩何如哉非榮乎故曰錫宴<lb/>
賡詠不足為蘇翰林賀而忠孝一生心之詠君子以為<lb/>
賀也<hi>太宗蘇易簡為翰林錫宴賦詩太宗詩曰君臣千載遇易簡賡云忠孝一生心太宗喜之</hi>揮翰<lb/>
如飛不足為楊制誥喜而願秉忠清節之詩君子以為<lb/>
喜也<hi>真宗朝知陳州召還知制誥又歸田録大年揮翰如飛文不加㸃又嘗試中書詩云願秉忠清節終</hi>
<hi>身立聖朝宰相表賀云云</hi>
　<lb/>
<pb n="KR3k0031_WYG_012-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今源流至論後集卷二<lb/>
</p>
<p>
</p>
  </div>
</body>
</text>
</TEI>
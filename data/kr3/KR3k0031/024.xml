<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今源流至論續集卷四</head>
    <p>
<pb n="KR3k0031_WYG_024-1a"/>
欽定四庫全書<lb/>
　古今源流至論續集卷四　　宋　林駉　撰<lb/>
　　　㩁酤<lb/>
酒之有禁尚矣自古至今大畧有三以民之傷徳敗性<lb/>
而禁者一也以民之糜榖耗粟而禁者二也借古人酒<lb/>
禁之名而為規利之術者三也予嘗究其始末而論之<lb/>
未嘗不嘆後世風俗之不古也夫酒之為物古人惟以<lb/>
供祭祀而君臣之間以彛酒相戒凡羣飲者執拘以歸<lb/>
<pb n="KR3k0031_WYG_024-1b"/>
于周予其殺<hi>酒誥周王誥羣臣曰矧汝剛制于酒厥或告曰羣飲汝勿佚盡執拘以歸于周予其</hi>
<hi>殺又惟殷之廸諸臣惟工乃湎于酒勿庸殺之姑惟教之</hi>刑之至重莫此為甚然聖<lb/>
人豈有他意哉惟懼其沉湎浸漬黷亂風俗不過導廸<lb/>
民彛防閉私慾而已至於地官有司虣以掌市飲之禁<lb/>
秋官有萍氏以掌幾酒謹酒之禁皆是意也是禁也豈<lb/>
非為傷徳敗性之故歟漢初酤酒有禁而時有酺賜盖<lb/>
因秦法之舊蕭相國作為律令羣飲者罰金四兩著之<lb/>
法令亦頗有古意<hi>文紀注漢有酒酟酤有禁三人以上無故羣飲酒罰金四兩</hi>至漢<lb/>
<pb n="KR3k0031_WYG_024-2a"/>
文以即位而賜民酺<hi>文紀帝即位賜民酺五日元年詔云為酒醪以糜榖者多十六年九</hi>
<hi>月令天下大酺</hi>景帝以嵗旱而禁民酤<hi>景紀中元五年夏旱禁民酤</hi>懼以有<lb/>
用為無用之舉糜耗米榖民食不足爾後元酒醪糜榖<lb/>
之戒可見也是禁也豈非為害榖耗粟之故歟吁古之<lb/>
酒禁為亂徳也漢之酒禁為糜榖也糜榖而禁似若非<lb/>
古然猶有崇本抑末之意至其後也三變而為争利之<lb/>
術宜乎國政之日蕃而風俗之不古也自其未㩁之初<lb/>
猶有吏舍歌呼之習<hi>曹參𫝊</hi>其既㩁之後光禄之郎醉<lb/>
<pb n="KR3k0031_WYG_024-2b"/>
汚殿陛九卿諸吏仰天嗚嗚<hi>楊惲</hi>朝廷之間且有此則<lb/>
鄉黨小民何所不至耶甚矣宏羊之作俑也方武帝多<lb/>
事用度不足宏羊以商賈之習不恤民計置官㩁酒考<lb/>
其嵗月至天漢之三載而初㩁盖春秋暮年利源益浚<lb/>
自是以後惟恐民之不彛酒也<hi>武紀天漢三年春二月初㩁酒酤</hi>始元<lb/>
賢良文學之徒願罷鹽鐵㩁酤方發議之初以鹽鐵均<lb/>
輸與酒㩁並議而桑大夫答之尚猶以皆便為辭及再<lb/>
詰之後姑専以均輸鹽鐵為請而酒㩁之法已置而不<lb/>
<pb n="KR3k0031_WYG_024-3a"/>
敢䕶則酒㩁之設其義盖悖歟賢良既議之後鹽鐵均<lb/>
輸尚無恙而㩁酤一法首從剗去亦幾乎古矣<hi>昭紀始元六年</hi>
<hi>召郡國文學賢良問民所疾苦皆對願罷酒㩁均輸等官無與民争利宏羊難之於是丞相田千秋奏宜罷郡</hi>
<hi>國㩁酟令民得破律酤租賣酒升四錢</hi>霍光大臣不學亡術未能取康誥<lb/>
之書以嚴羣飲之禁乃且令民得自酤酒而官稅升四<lb/>
錢其月攘一雞者乎其後長安三輔每有私酤之弊<hi>趙廣</hi>
<hi>漢宣帝時廣漢長安吏自将與俱至光子愽陸侯禹第直突入其家捜索私酤  初廣漢客私沽長安而丞相</hi>
<hi>史逐去客</hi>而他日百寮用度不給大臣又有賣醪之請<hi>翟方進傳</hi>
<pb n="KR3k0031_WYG_024-3b"/>
<hi>制誥下云乞賣酒醪後請止</hi>雖未竟行而言利之徒因取為六筦之<lb/>
令民始病於此矣<hi>王莽𫝊初魯康言鹽鐵錢布皆斡惟酒酤獨未斡復設六筦之令命縣官</hi>
<hi>酟酒義和置酒郡一人乗𫝊督酒利云</hi>厥後相仍指為常制陳文帝以國<lb/>
用不足而行㩁酤<hi>南史陳文帝天嘉中虞荔等以國用不足奏請㩁酤從之</hi>唐肅宗<lb/>
以廪食方屈而禁酒酤<hi>唐初無酒禁肅宗乾元二年京師酒貴帝以廪食方屈乃禁京</hi>
<hi>城酟酒</hi>代宗令酤戸而納月租<hi>唐代宗廣徳二年定天下酟戸以月收稅大厯中兼</hi>
<hi>定三等逐月稅錢</hi>徳宗以㩁錢而隨兩稅<hi>憲宗元和六年罷京師酤肆以㩁酒錢隨</hi>
<hi>兩稅青苗歛之</hi>皆指此為規利之媒也五代以來其法愈酷私<lb/>
<pb n="KR3k0031_WYG_024-4a"/>
酒㳙滴犯者至死况不止於㳙滴乎<hi>東萊文五代之時如王章之徒提酒</hi>
<hi>㳙滴處死太祖自㳙滴至一石其法甚寛</hi>私麴勺合論者棄市况不止於勺<lb/>
合乎<hi>漢初犯私麴者棄市周祖令至五斤死上以法禁宻詔民犯私麴至十五斤者始處極典</hi>藝祖<lb/>
立極痛懲前弊雖未能盡弛一時之利然易嚴而寛其<lb/>
革有漸爾向以㳙滴而至死今而寛至於一石<hi>見上注</hi>
向以勺合而棄市今而寛至於十五斤<hi>見上注</hi>或者茍<lb/>
不觀前代行刑之慘而妄議祖宗立法之意是不知本<lb/>
之論自後列聖相承日減月尅而酒禁並無死刑皆太<lb/>
<pb n="KR3k0031_WYG_024-4b"/>
祖貽謀之善<hi>東萊文自後列聖相承漸漸蠲減所以後來酒禁都無死刑正如孔子所謂為之兆</hi>
<hi>也</hi>是故益州麴錢寧除而不課<hi>太宗太平興國二年詔除諸州官措置㩁酤舊</hi>
<hi>造曲鬻仍除益州嵗增麴錢六萬貫寳訓</hi>江南酒課寜罷而不取<hi>寳訓真宗咸平六年</hi>
<hi>秦義畫䇿增㩁酟課以助軍旅之費遣朝臣乗傳諸州初增㩁酤之課景徳元年江南諸州頗為煩擾属嵗歉</hi>
<hi>罷之二年李昉言江淮兩浙荆湖亦望停寝俟嵗稔如故上見奏亟罷仍詔義等自今㩁酤課勿復増益</hi>江<lb/>
淮㩁酤第從中制恐下無遺利也<hi>寶訓時江淮制置秦義上言㩁酤遺利望</hi>
<hi>增課上曰㩁酤之設本以經費之廣故助國用若使下無遺利非常久之道第詔酌中而務於通濟</hi>諸路<lb/>
㩁酤立為定規恐言者增課也<hi>長編景徳四年因宰相王旦言淮南諸路㩁酟</hi>
<pb n="KR3k0031_WYG_024-5a"/>
<hi>增益課利煩擾特甚乃詔三司取一年中數立為定額自今中外勿得言增課以圗恩奨</hi>然則酒之<lb/>
有㩁豈祖宗之得已哉特以國用寖廣未能遽弛仁心<lb/>
不獲寓於仁政爾噫此猶未足以見聖人之用心也學<lb/>
士酒失斥而不用近臣酣飲去之不容<hi>乾徳二年令竇儀為翰林學士</hi>
<hi>時宰相有欲復用韋曄者質曰近王著以酒失罷去曄之酣飲尤甚於著豈當復用耶乃止</hi>有周人<lb/>
正徳之意乾徳之詔糜榖有戒<hi>乾徳四年詔古者倉廪實禮節興所宜禁民飲</hi>
<hi>愽勿致遊惰戒其崇儉免於糜榖</hi>慶厯之令羣飲有禁<hi>仁宗初詔鄉村不得增置酒塲</hi>
<hi>初上封者言天下酒課月比嵗増無有底極非古者禁羣飲欲節用之意故條約之</hi>即漢初重本<lb/>
<pb n="KR3k0031_WYG_024-5b"/>
之意此祖宗之酒禁又不専在於區區之利盖以正徳<lb/>
重本之美意並行其間矣自王安石開利門増酒課於<lb/>
青苗方散之時而為㒺民之舉張肆設樂惑亂民心果<lb/>
何俗也設法命名籠取市利果何義也<hi>東萊文自王荆公置歛散青苗</hi>
<hi>法一時新進苛刻之徒布在州縣青苗因收利息於散青苗之時官司又多張酒肆廣為聲樂耀人之耳目今</hi>
<hi>俗謂之設法盖自此始</hi>嗚呼古者懼民之為過自設法之後反納<lb/>
於有過古者恐民之羣飲自設法之後惟慮其不飲桑<lb/>
宏羊㩁酒之法<hi>見前注</hi>至是又變矣向非中興以來深<lb/>
<pb n="KR3k0031_WYG_024-6a"/>
鑒其失罷蜀中隔槽之㩁<hi>建炎二年張浚趙鼎大變酒法自成都始先罷公帑罷酒</hi>
<hi>即舊坊場所置隔槽設官主之聽釀戸以米赴官司自釀凡米一石輸錢三千紹興二十六年費庭論隔槽酒</hi>
<hi>䑓之事上曰此張浚趙鼎濟一時之急耳今休兵既乆自合更也</hi>弛七閩萬戸之禁<hi>紹興</hi>
<hi>二十七年上曰中間福建用鈔鹽未幾復罷若可行祖宗已行之正如萬戸酒前後欲㩁者甚多然竟不可行</hi>
<hi>大扺法貴從容不然不可經久</hi>於國用不得已之中弛利寛法明示此<lb/>
意於天下愚恐末流之弊又不止於設法矣噫始作俑<lb/>
者其無後乎宏羊小人安得不執其咎昔先正翰林蘇<lb/>
公論酒誥一書以為漢武帝以來至于今皆有酒禁刑<lb/>
<pb n="KR3k0031_WYG_024-6b"/>
者或至流賞者或不貲未嘗少縱至於私釀終不能絶<lb/>
周王獨何以禁之曰周王無所利於酒也以正民徳而<lb/>
已<hi>東坡書觧</hi>然則欲明酒禁之法當以祖宗正徳重本<lb/>
之美意毋但為取利設可也<lb/>
　　　㩁茶<lb/>
嘗觀禹貢任九州土地所宜而無茶一字周禮列祭祀<lb/>
賔客之名物亦無茶一字以至漢唐以來史𫝊所載皆<lb/>
不言之夫茶充於味而饒於利何盛於今而不用於古<lb/>
<pb n="KR3k0031_WYG_024-7a"/>
乎抑有說焉按本草茶本名茗一名<graphic n="KR1431" url="https://raw.githubusercontent.com/kanripo/KR-Gaiji/master/images/KR1431.png" mimeType="image/png"/>一名菽今通謂<lb/>
之茶盖茶近故呼之末之乃可飲與古所食殊不同<hi>本</hi>
<hi>草</hi>而茶譜云雅州蒙山中頂之茶獲一両即能袪疾<lb/>
二兩無疾三兩固以换骨四兩即為仙矣其他頂茶園<lb/>
採摘不廢惟中峯雲霧蒙散鷙獸時出故人迹之所不<lb/>
到是茶也本藥品之至良也<hi>茶譜雅州蒙山中有五頂頂有茶園其中頂曰上清</hi>
<hi>峯昔人有遇老父謂曰蒙之中頂茶獲一兩即能袪疾二兩無疾三兩固以换骨四兩即為仙矣其四頂茶園</hi>
<hi>採摘不廢惟中頂草木繁宻雲霧所蔽鷙獸時出人迹不至</hi>至唐人茶飲序云釋滯<lb/>
<pb n="KR3k0031_WYG_024-7b"/>
消壅一日之利暫佳瘏氣侵精終身之累斯大則知自<lb/>
蒙山之外他土所産其性極冷故多雜以草木食之是<lb/>
茶也本草食之相混也<hi>唐毋榮茶飲序云</hi>及其後也智者創物<lb/>
製作愈精亦可以少易其性譬如易牙先得口之於味<lb/>
而俾天下之人皆知所嗜而有國家者因以為財賦之<lb/>
原焉究其所由來貴於唐而盛於我朝也亦猶含桃薦<lb/>
廟而盛於漢<hi>漢以含桃薦寝廟</hi>荔子萬錢而重於唐<hi>唐貴妃嗜荔子時至</hi>
<hi>萬錢</hi>盖物之所尚各有其時爾自唐陸羽隠於茗溪性酷<lb/>
<pb n="KR3k0031_WYG_024-8a"/>
嗜茶乃著茶經三篇言茶之原之法之具尤備<hi>陸羽上元初更</hi>
<hi>隠茗溪自稱桑苧翁性嗜茶著經三篇言茶之原之法之具尤備天下益知飲茶矣時鬻茶者至陶羽形置煬</hi>
<hi>突間祖為茶神有常伯熊者因陸羽論復廣煮茶之功李卿知伯熊善煮茶召之</hi>如常伯熊嗜<lb/>
之<hi>見上</hi>玉川子嗜之<hi>盧仝性嗜茶至飲七椀曰覺兩腋生清風</hi>江湖散人嗜<lb/>
之<hi>陸龜䝉號江湖散人嗜茶置園顧渚山下嵗取租茶自判品第</hi>故天下益知飲茶回<lb/>
紇入朝亦驅馬市之矣<hi>回紇𫝊入朝驅馬市茶</hi>習之既久民之不<lb/>
可一日無茶猶一日而無食故茶之有稅始於趙賛<hi>唐志</hi>
<hi>徳宗時趙賛議稅天下茶漆竹木十取一以為常平本錢</hi>行於張滂<hi>通典上元九年初稅茶凡州縣</hi>
<pb n="KR3k0031_WYG_024-8b"/>
<hi>産茶山外要路皆估其直什稅一從張滂之請也</hi>至王播則有増稅<hi>唐志穆宗時王播増</hi>
<hi>天下茶稅率百錢増五十</hi>至王涯則有㩁法<hi>同上王涯置㩁茶使使徙民植茶於官場</hi>迨<lb/>
至我朝往往與鹽利相等賔主設禮非茶不交而私家<lb/>
之用皆仰於此㩁商市馬入銜置使而公家之利全辦<lb/>
於此茶至是而始重矣然嘗以國朝㩁茶之法而觀之<lb/>
曰㩁務曰貼射曰交引曰三分曰三說曰茶賦紛紛不<lb/>
一然論其大要不過有三鬻之在官一也通之商賈二<lb/>
也賦之茶戸三也乾徳之㩁務<hi>筆談太祖乾徳二年詔在京建州漢蘄口各置</hi>
<pb n="KR3k0031_WYG_024-9a"/>
<hi>㩁貨務五年始禁私賣</hi>淳化之交引<hi>太宗淳化四年行交引法置㩁務</hi>咸平之三<lb/>
分<hi>咸平五年王嗣宗始立三分法以十分茶價四分給香藥三分犀象三分茶引六年又改支六分犀象四</hi>
<hi>分茶引</hi>景徳之三說<hi>景徳二年許入中錢帛金銀謂之三說並筆談</hi>此鬻之在官<lb/>
者淳化二年貼射置法<hi>淳化二年令商賈就園戸置茶於官場貼射始行貼射法至四</hi>
<hi>年行交引罷貼射同上</hi>此通之商賈者嘉祐三年均賦於民<hi>嘉祐四年</hi>
<hi>韓絳及三司言茶課嵗二百四十四萬八千嘉祐三年才及一百二十八萬又募人入錢皆有虛數實八十六</hi>
<hi>萬而三十九萬有竒是為本錢才得子錢四十六萬九千而已其賛運給費不與焉宜納至和之後一嵗之數</hi>
<hi>以所得息錢均賦茶戸恣其買賣詔弛茶禁以三司嵗課均賦茶戸嵗輸三十三萬八千有竒謂之租錢唯臘</hi>
<pb n="KR3k0031_WYG_024-9b"/>
<hi>茶禁如舊餘茶肆行天下矣</hi>此賦之茶户者然㩁茶之法官病則求<lb/>
之商商病則求之官二法之立雖曰不能無弊然彼此<lb/>
相權公私相補則亦無害也惟夫均之於民則民病始<lb/>
極噫豈惟民病哉雖在官在商亦因是而有弊爾愚嘗<lb/>
推原其法自乾徳置㩁茶之務定私買之禁然利額未<lb/>
甚多場務未甚衆而民之有茶猶得以自折其稅是官<lb/>
鬻猶有遺利也<hi>太祖乾徳二年諸州民有茶附折稅外官悉市之許民於京師輸金銀錢帛官</hi>
<hi>約劵就㩁務以茶償之時在京建州漢蘄口置務他處皆未置自後有十三場六㩁務之立</hi>至淳化<lb/>
<pb n="KR3k0031_WYG_024-10a"/>
許商賈置鬻茶之場而行貼射之法然大商之利多而<lb/>
國家之課減未幾復罷其制是通商猶有遺法也<hi>國初許商</hi>
<hi>賈就園戸置茶於官場貼射謂之貼射法太宗淳化三年始行之四年罷仁宗天聖元年復行之行之三年利</hi>
<hi>歸大商又曰邉糴償以見錢京師府藏不足以繼争言不便孫奭言商人貼射則善茶入商人入官者皆粗惡</hi>
<hi>詔罷行三稅法</hi>商納芻粟於邉郡官給文劵於茶務此交引之<lb/>
法爾然鬻引之具一興而所給之茶不充此利復在商<lb/>
而不在官也<hi>西北用兵又募商人入中粟麥材木於邉郡給文劵謂之交引許就沿江㩁務自請</hi>
<hi>射茶郡所入直千五六千至三十千而給券百千謂之加檯然商人入中者不知茶利至京皆以茶引鬻於茶</hi>
<pb n="KR3k0031_WYG_024-10b"/>
<hi>商百千纔得二十餘緡謂之實錢輦下坐賈遂専交引以射利謂之引鋪嵗月滋深沿江茶務交引紛至茶不</hi>
<hi>充給計嵗入雜茶三年不能償其弊如此</hi>始以茶錢與香藥犀象為三分之<lb/>
法邉糴未充而商人為便後以轉糴便糴直便為三說<lb/>
之法邉粟雖足而商人折閱此利徒在官而不在商也<lb/>
<hi>熈寧四年吴充曰茶法初立許商人入芻粟之郡入交錢至京師或使銀金紬絹或香藥犀象唯所欲商人便</hi>
<hi>之後以邉糴未定遂以三分之法定立分數不許從便又茶官多置茶之下者茍足課額商人得之往往折閱</hi>
<hi>所以大壊又筆談舊傳茶有三說見錢為一說犀牙香藥為一說茶為一說此乃三分法謂縁邉入納糧草價</hi>
<hi>折為三分一分折見錢一分折犀象雜貨一分折茶爾後又併折塩為四分法予在三司求得三說乃是轉糴</hi>
<pb n="KR3k0031_WYG_024-11a"/>
<hi>為一說便糴為一說直便為一說轉糴者極邉糧草嵗入必欲足常額三司先封樁見錢𦂳便錢𦂳茶錢然後</hi>
<hi>召人入中便糴者沿邉糧草商人先入之詣京師請慢便錢慢茶鈔及雜貨直便者商人取便於沿邉入納見</hi>
<hi>錢於京師請領轉糴數足然後聽便糴直便以此商人就趍極邉轉糴</hi>之二法者官無全<lb/>
利亦無全害商無全得亦無全失盖彼此迭相救矣夫<lb/>
何韓絳以三司所得之息而均於茶戸之民舊納茶稅<lb/>
今變租錢民甚困之<hi>見上</hi>甚者稅不多登而官有浸虧<lb/>
之課販者日寡而商有不通之患此官之與商商之與<lb/>
民交受其弊<hi>歐陽言民舊納茶稅今變租錢一害也小商所販至少大商絶不通行二害也茶租</hi>
<pb n="KR3k0031_WYG_024-11b"/>
<hi>不登浸虧國用三害也徃時官茶容民入雜故茶多而賤今民自賣湏要真茶真茶不多其價遂貴四害也河</hi>
<hi>北和糴實要見錢京師嵗輦於河北五害也</hi>歐陽五害之說豈欺我哉<hi>見上</hi>
噫此猶未至極病者茶戸均賦固也異日均賦之外復<lb/>
有㩁之之法民堪之乎<hi>靖康元年楊時言陛下復祖宗之舊崇寧紛更惟茶塩二法最</hi>
<hi>為民害仁宗㑹㩁茶争利均為茶租户輸之弛其禁令茶租錢輸如故而㩁户愈宻是㩁之又㩁也</hi>茶地<lb/>
出租可也異日無茶之所亦例有租錢之輸民堪之乎<lb/>
<hi>王徳用塵史嘗試攷之其茶凡三名一名供軍稅茶盖江南李氏所取以助軍也二曰酒茶乃景徳之前因撲</hi>
<hi>賣縣酒課其利計茶以納後因敗欠遂以數敷出於民三曰市茶景徳三年嵗荒官許額外課茶以濟艱食後</hi>
<pb n="KR3k0031_WYG_024-12a"/>
<hi>不復減湖北二路淮安復漢陽三州軍無茶租盖民不種以資利耳嘗按茶之起謂之根租以茶株均敷其多</hi>
<hi>寡而已今水湖田宅之地無茶株而有茶稅</hi>噫民病矣其可不為之慮耶昔<lb/>
開寳中有司請高茶價我太祖曰茶則善矣無乃困吾<lb/>
民乎詔勿増價噫是言也将天地鬼神實聞矣豈惟斯<lb/>
民感之哉愚願今之聖天子法之<hi>太祖開寳七年有司以湖南新茶異於常</hi>
<hi>嵗請高其價以鬻之上曰茶則善矣無乃重困吾民乎即詔第復舊制勿増價直寳訓</hi>景徳中茶<lb/>
商俱條三等利害宋太初曰上等利取太深惟從中等<lb/>
公私皆濟噫是言也将民生日用實頼之豈惟國用利<lb/>
<pb n="KR3k0031_WYG_024-12b"/>
之哉<hi>陳恕為三司使将立茶法召茶商數十人俾條利害第為三等副使宋太初曰吾觀上等之說利取</hi>
<hi>太深此可行於商賈不可行於朝廷下等固滅裂無取惟中等之說公私皆濟吾裁損之可以經乆行之數年</hi>
<hi>公用足而民富實世言三司使惟陳恕為稱首</hi>愚願今之賢大夫法之<lb/>
　　　㩁鹽<hi>古今鹽法之沿革</hi>
昔禹貢以青州貢鹽而鹽用始興當時鹽雖入貢而與<lb/>
民通用也<hi>禹貢青州厥貢塩絺</hi>周官以鹽人掌鹽而鹽用始重當<lb/>
時鹽雖有官而未始不在民也<hi>鹽人掌鹽之政令以共百事之鹽</hi>盖古<lb/>
者名山大澤不以封天子使吏治之而入其貢賦或稅<lb/>
<pb n="KR3k0031_WYG_024-13a"/>
取焉以待時發夫其不封也非徒利之九兩藪以富得<lb/>
民而繫之于太宰将與百姓共矣<hi>太宰</hi>至管仲以魚塩<lb/>
富國以功利相君著海王之篇興塩筴之利<hi>通典齊桓公問管仲</hi>
<hi>何以為國對曰惟筴山海為可耳桓公曰何謂山海曰海王之國謹正塩筴</hi>舉三代聖人正<lb/>
大之用而為後世自私之謀至使禁㩁之法與古人相<lb/>
為終始仲其作俑之尤也仲何人哉秦之塩利至二十<lb/>
倍於古<hi>漢食貨志秦改帝王之制塩利二十倍於古</hi>漢之山澤以為私奉養<lb/>
<hi>漢表少府掌山澤之租以共奉養</hi>則塩之不在民可知矣然漢初隄防<lb/>
<pb n="KR3k0031_WYG_024-13b"/>
未宻搜取未悉吴王煮海雄視一方<hi>吴王濞東煮海水以為塩以故無賦</hi>
<hi>國用饒足</hi>猗頓之富與天子埒<hi>前猗頓𫝊用塩起富與王者埒</hi>漢初猶有遺<lb/>
利在民也自鄭當時一旦薦齊之大鬻塩者而塩之在<lb/>
官始悉<hi>前食貨志咸陽齊之大鬻塩承僅南陽大治故鄭當時進言云云大農上塩鐵丞孔僅咸陽言</hi>
<hi>頼募民自給費因官器作王塩官與牢盆</hi>於是懼其無所職掌也郡國置官<lb/>
三十有九而鴈門沃陽有長丞焉<hi>同上元封五年宏羊為大農丞幹天下塩</hi>
<hi>鐵請置大農部及數十人分部王郡國各在往置塩鐵官又地理志郡國塩官有三十九鴈門沃陽有長丞</hi>
又懼其無所監臨也塩官之上又有塩長官焉<hi>表司農属官幹</hi>
<pb n="KR3k0031_WYG_024-14a"/>
<hi>官有兩長丞斡官郡斡塩鐵者注云</hi>又懼其無所稽考也則又舉而一之<lb/>
於司農水衡之職焉<hi>表大司農属官有斡官又後漢志郡國塩官本属大司農又水衡都</hi>
<hi>尉有均輸官主塩鐵事</hi>上下相統一孔不遺宏羊孔僅之徒鞭筭<lb/>
殆盡而民始病苦矣雖然剥利固切而猶未竭澤也以<lb/>
史攷之塩官之置多見於西北而東南之郡特少如㑹<lb/>
稽一郡則今之兩浙路也而獨海塩有塩官廬江九江<lb/>
二郡乃今淮甸間也獨睆城有鐵官而無塩官<hi>地里志</hi>
又觀終軍詰徐偃以為膠東南近琅邪北接北海魯國<lb/>
<pb n="KR3k0031_WYG_024-14b"/>
西枕泰山東有東海二國食塩悉取於鄰郡塩鐵郡有<lb/>
餘藏<hi>終軍𫝊軍詰徐偃矯制曰膠東南近琅邪北接北海魯國西枕泰山東有東海二國食塩悉取於鄰</hi>
<hi>郡塩鐵郡有餘藏正一國廢國家不足以為利害而以安社稷為辭何也</hi>縱膠東魯國廢不<lb/>
取當時諸郡相通彼此相補雖以東南財賦之淵以武<lb/>
帝之多慾行之且猶有不盡取者其後昭帝議弛禁而<lb/>
不果<hi>昭帝時舉天下賢良文學之士願罷塩鐵㩁酤於是丞相奏賢良文學不明縣官猥以塩鐵為不便</hi>
<hi>宜罷郡國㩁酟酒闗内鐵奏可時塩㩁不罷</hi>至元帝雖嘗罷之未幾復置<hi>食貨</hi>
<hi>志元帝時罷塩鐵官三年而復之</hi>是以終漢世而不變此君子重始立<lb/>
<pb n="KR3k0031_WYG_024-15a"/>
法也自是而後魏因衛現之言而置塩官<hi>三國時衛現議曰塩者國</hi>
<hi>之大寳宜依舊制使者監塩賣魏武帝於是遣謁者僕射監塩官</hi>陳因虞荔之言而立<lb/>
塩稅<hi>陳文帝天嘉元年虞荔孔奂以國用不足奏立煮海塩稅從之</hi>沿歴至唐始為軍<lb/>
國大計焉塩之池十有八塩之井六百四十皆𨽻度支<lb/>
<hi>見食貨志</hi>第五琦劉晏講明備盡<hi>乾元初第五琦初變塩法就海井竈之池置塩院後</hi>
<hi>劉晏以為因民所急而稅之則國用足於是上塩法輕重之宜</hi>天下財計塩利居半官<lb/>
兵諸費皆仰給之其後軍費日滋塩價日踴有以數斗<lb/>
之粟而易一升之塩民有不勝之病<hi>大厯末六百餘萬緡天下之賦塩利</hi>
<pb n="KR3k0031_WYG_024-15b"/>
<hi>居半宮闈服御軍鎮百官皆仰給焉其後軍費日增塩價浸貴有以榖數斗易塩一升私糶犯法未嘗少息唐</hi>
<hi>志</hi>以此知天下利源不可開一開而不可復塞推原其<lb/>
故管氏子不能逃其咎也捨是而以我朝塩法論之塩<lb/>
之種類盖不一品有出於池出於海出於井者有出於<lb/>
地出於山出於木石者北方之塩盡出觧池䟽為畦隴<lb/>
决水以灌南風以播塩始成熟此池之顆塩也南方之<lb/>
塩産於海西蜀之塩産於井煎熬出素烹煉成鹹此海<lb/>
井之末塩也河北所産成於鹵地永康所産出於山崖<lb/>
<pb n="KR3k0031_WYG_024-16a"/>
此出於地出於山之塩也胡中之塩或生於木或生於<lb/>
石此出於木出於石之塩也<hi>東萊文世所共知者有三如出於海出於井出於池</hi>
<hi>三者塩之尤多世共知之如青州出於井幽薊北海嶺南南海皆出於海劒南西川出於井如河東塩出於池</hi>
<hi>如觧池塩之尤著者大畧三種三種之外所出亦多如河北有鹵地此出於地者如永康軍塩出於崖此出於</hi>
<hi>山者又有出於石出於木品類不一大抵南方所出是海塩自漢以來海塩井塩同煎熬之制皆烹煉然後成</hi>
<hi>兩處之塩必資人力如觧州之塩大抵如耕種䟽為畦隴决水灌其間必候南風起此塩遂熟風一夜起水一</hi>
<hi>夜結成塩所以北方皆坐食塩如南風不起則課利遂失大海塩井塩全資於人觧池之塩全資於天而人不</hi>
<hi>與</hi>大抵塩者吾民之日用不可一日闕所以天地間無<lb/>
<pb n="KR3k0031_WYG_024-16b"/>
地無之然論大農國計之所仰惟淮之海觧之池最資<lb/>
國用至蜀之井自贍一方河北之鹵素無禁㩁其餘山<lb/>
崖所生木石所出亦不多爾國朝淮鈔未行置倉建安<lb/>
江浙湖廣以船運米而入真州真州因船回塩而散江<lb/>
浙湖廣以之發塩得船為便彼之回船得塩為利國不<lb/>
匱而民亦足費益省而利益饒此李沆之良法也<hi>東萊文方</hi>
<hi>其國初鈔塩未行是時建安運置塩倉乃令真州發運在真州是時李沆為運使運米轉入其倉空船回皆載</hi>
<hi>塩散於江浙湖廣諸路各得塩資船運而民力寛此南方之塩其利廣而塩㩁最資國用</hi>自蔡京秉<lb/>
<pb n="KR3k0031_WYG_024-17a"/>
政轉般法壊始則俾商賈入納於官而為鈔法以逺近<lb/>
為差終則俾商賈已納其錢而鈔復不用而折閲益甚<lb/>
此海塩之法壊於蔡京之手<hi>蔡京秉政廢轉般倉立直達之法使商賈入納於官</hi>
<hi>為鈔塩法請鈔於京師商賈運於四方有長引短引限以時日蔡京専行㒺民塩法數十日一變塩法既變則</hi>
<hi>鈔塩亦不可以用商賈既納錢之後鈔皆不用所以折閱甚多</hi>國初觧塩通商陜京為<lb/>
便商以納錢之鈔輸貨務官以給塩之鈔在觧池公家<lb/>
無輦運之勞民用無泥沙之雜契丹以塩奪課則防之<lb/>
西夏以塩入界則禁之公私通融君臣便利此盛度之<lb/>
<pb n="KR3k0031_WYG_024-17b"/>
良謀也<hi>舊制陜西三十五州軍京西十州軍許民買觧塩餘皆㩁之慶厯元年議者以輦運之役困於</hi>
<hi>軍民不若商旅入錢散塩上命盛度與三司議之度請以見錢輸在京㩁貨務就地給塩其利有五方禁商時</hi>
<hi>官自輦運兵兼疫勞今無此弊一利也始以陸運既差貼頭又役軍戸今悉罷之二利也舟運有沉溺之患兼</hi>
<hi>又侵盗雜以沙泥今得真塩三利也錢為富家多藏公商嵗出緡錢五千餘萬頗助經費四利也嵗減監軍人</hi>
<hi>畦夫役作之給五利也上從之遂詔弛三十一州軍㩁推而行之又呂文觧池有契丹西夏之塩相雜觧池塩</hi>
<hi>味不及西夏價直而西北又賤所以沿邉多盗販二國塩以奪觧池國家當措置闗防徽廟初雨水不常圍塹</hi>
<hi>不宻守者䕶視不固為外水叅雜不復成塩所以大失課利</hi>自蔡京觧之塩法盡廢<lb/>
而滄之塩價復踴西北之塩鈔多剰而㩁務之錢鈔復<lb/>
<pb n="KR3k0031_WYG_024-18a"/>
阻况以雨水不常地力消耗此觧塩之法復廢於蔡京<lb/>
之手<hi>大觀四年初舊法以六路軍湏給鈔於邉募商入中其塩即赴觧池錢即赴㩁貨務支復以都茶場</hi>
<hi>引錢課利輸㩁貨務軍民便之至蔡京聚錢中都進羡要寵及先變塩鈔錢鈔為二改塩法廢觧池行滄塩於</hi>
<hi>西北塩翔貴又地界逺故西北塩鈔多剰至錢鈔則㩁貨務艱澁百端商旅不行始以軍糧湏費科之於民及</hi>
<hi>弓箭手至是張商英以為言詔復舊法餘見上</hi>祖宗以庸蜀僻逺恩澤鮮及貢<lb/>
入常多故不忍以塩謀利而重困之卭州一旦減塩井<lb/>
之課至一百萬此王堯臣力言蜀井之不可㩁也<hi>慶厯六年</hi>
<hi>益梓䕫三路轉運使皆乞增塩元課王堯臣不從上問其說對曰庸蜀僻逺恩澤鮮及而貢入常多民力由此</hi>
<pb n="KR3k0031_WYG_024-18b"/>
<hi>困朝廷既未有以恤之而又牟利焉是重困也上善其對五月減卭州塩井課嵗額緡錢一百萬長編</hi>夫<lb/>
何王宗望小人以商賈之利而損國家之體庸蜀之塩<lb/>
始㩁矣<hi>元豐四年䕫州路轉運使王宗望乞就成都置塩㩁司而兩蜀産塩之地置場其井塩盡㩁之</hi>
<hi>官然後售之於民</hi>祖宗以河北自安史之亂藩臣竊有其利因<lb/>
而以塩定稅固無再㩁加以河北鹵地彌望非如蜀井<lb/>
觧池立墻塹以封守熬波即成非如南方瀕海待煎烹<lb/>
而易察此張方平痛論河北不可㩁也<hi>慶厯六年三司使王拱宸言請</hi>
<hi>㩁河北塩三司更立㩁法未下張方平見上曰河北再㩁塩何也上曰始立㩁法非再也方平曰周世宗以河</hi>
<pb n="KR3k0031_WYG_024-19a"/>
<hi>北塩課均之兩稅今兩稅塩鐵是也豈非再㩁乎上大悟立罷之又呂文惟是河北之塩自安史亂河北一路</hi>
<hi>縁藩鎮據有河北塩後因而以塩定稅所以河北一路無㩁塩仁宗時議者要禁㩁仁宗不肯神宗時荆公章</hi>
<hi>子厚亦欲禁㩁神宗亦不許自後章子厚為相方始行禁㩁犯者甚多盗賊甚起河北所以不可禁兼河北之</hi>
<hi>塩又與其他不同如井塩官可知一井故井塩可㩁如觧池之塩毫釐封守亦可禁㩁海塩亦待煎起爐閉爐</hi>
<hi>非一旦所成官司又勤禁察亦可禁㩁淮河北塩是鹵地其地甚廣非如井池可以為篱塹封守又却纔煎便</hi>
<hi>成非如海塩必待煎煮可以禁察所以最易得犯禁自章子厚禁㩁河北一行靖康之末盗賊滋多矣</hi>夫<lb/>
何子厚奸臣以箕歛之法而為固寵之計河北之塩始<lb/>
再㩁矣<hi>見上</hi>此國朝塩法沿革之大畧也愚嘗因是而<lb/>
<pb n="KR3k0031_WYG_024-19b"/>
思之天下不可一日無儒者之論也何者君子之為國<lb/>
計為公而不為私小人之為國計言利而不顧義自公<lb/>
私不兩立義利不相合而天下之正論廢矣齊之塩筴<lb/>
不行於太公之時而行於管仲圗伯之日漢之塩㩁願<lb/>
罷於賢良文學之口而力行於桑孔小人之說此猶可<lb/>
也國朝淮塩之法李沆以公行之而便蔡京以私行之<lb/>
而病觧塩之法盛度以義行之而利蔡京以利行之而<lb/>
弊庸蜀之塩王堯臣不之㩁而王宗望㩁之河北之塩<lb/>
<pb n="KR3k0031_WYG_024-20a"/>
張方平不之㩁而章子厚㩁之君子小人其枘鑿也如<lb/>
此彼小人者不過以規利為逺謀以富國為大功而國<lb/>
家之重計生民之大業彼何知焉古今之所以為民禍<lb/>
者未有不由小人之誤國信矣夫天下不可一日無儒<lb/>
者之論也<lb/>
　　　錢幣<lb/>
堯鑄錢於歴山以遭洪水而鑄也湯鑄錢於荘山以遭<lb/>
大旱而鑄也<hi>堯遭洪水以歴山之金鑄錢救人湯遭大旱以荘山之金鑄錢出後魏高謙之表</hi>
<pb n="KR3k0031_WYG_024-20b"/>
嗚呼錢幣之來久矣聖人特為水旱權宜之設未嘗倚<lb/>
之以為經常之用也至周太公立九府圜法而國家之<lb/>
經用始資焉錢圜函方輕重以銖而錢之制以定利於<lb/>
刀流於泉而錢之用以通錢之為用昉乎此歟<hi>太公為周立九</hi>
<hi>府圜法黄金方寸而重一斤錢圜函方輕重以銖布帛廣二尺二寸為幅長四丈為疋故貨寳於金利於刀流</hi>
<hi>於泉布於布束於帛出漢志</hi>嗟夫六府養民金居其一利用厚生日<lb/>
用資焉<hi>書</hi>此天地自然之利何假夫鑄金為錢而後為<lb/>
利哉聖人裁成輔相懋遷化居鑄金以救民於水旱之<lb/>
<pb n="KR3k0031_WYG_024-21a"/>
餘是亦因所利而利之即斵木為耒以濟天下之義也<lb/>
<hi>易</hi>然輕重相權之法猶未若是之紛紛也景王當周之季<lb/>
欲更鑄大錢而單繆公始有子母之說雖繆公之言弗<lb/>
聽太公之制遽更而勸農振乏百姓利焉<hi>周景王二十一年将更鑄</hi>
<hi>大錢單繆公曰不可古者天降災戾於是乎量資幣權輕重以救民民患輕則為之作重幣以行之於是乎有</hi>
<hi>母權子而行民皆得焉若不堪重則作多輕而行之亦不廢重於是乎有子權母而行小大利之今王費輕作</hi>
<hi>重民為其資能無匱乎弗聽卒鑄大錢文曰寳貨肉好者有周郭以勸農贍不足百姓蒙利焉出國語漢志</hi>
自子母之說肇於繆公後世於是有輕重之制有直當<lb/>
<pb n="KR3k0031_WYG_024-21b"/>
之法由周而唐迭更迭變而民病之君子攷論之故作<lb/>
俑之由舎周景之君臣其奚歸雖然亦嘗攷論夫輕重<lb/>
直當之始末矣秦之錢質如周秦之不周君子知其故<lb/>
也<hi>秦兼天下幣為三等黄金以鎰名為上幣錢銅質如周同上</hi>漢興何為是紛紛者<lb/>
高帝懲秦重幣之餘而鑄筴錢已不免有輕重之意未<lb/>
幾高后以其太輕而重之於是有八銖之行<hi>高后二年行八銖錢</hi>
<hi>應曰本秦錢漢以其太重更鑄筴錢民患其太輕故行之出本紀</hi>文帝以其太重而輕<lb/>
之於是有四銖之改<hi>本紀五年</hi>自時厥後或輕而三銖<hi>建元以來</hi>
<pb n="KR3k0031_WYG_024-22a"/>
<hi>用少更鑄三銖錢重如其文出食貨志</hi>或重而半兩<hi>文帝時鑄四銖錢其文為半兩食貨志</hi>
八九十年之間錢幣屢更而農商俱病以聖人救民之<lb/>
具而卒為病民之端抑何不思之甚耶盖至於武帝元<lb/>
狩五年罷半兩而鑄五銖<hi>元狩五年詔罷半兩錢而行五銖錢本紀</hi>雖變於<lb/>
新室而光武中興復還武帝之舊<hi>建武十六年始行五銖錢</hi>以其輕<lb/>
重適中故也自五銖之行多之不加輕少之不加重則<lb/>
三官之鑄至元始中積至二百八十億萬<hi>武帝元鼎二年初置水衡</hi>
<hi>都尉掌上林其属有上林均輸鑄官辦銅令三官自元狩五年三官初鑄五銖至平帝元始中成錢二百八十</hi>
<pb n="KR3k0031_WYG_024-22b"/>
<hi>億萬餘漢志</hi>豈非五銖之制乆而無弊歟魏人或罷或立然<lb/>
亦不能變五銖也<hi>魏文帝罷五銖錢以榖帛為市買至明帝太和間復立五銖</hi>他如<lb/>
蜀之直百<hi>蜀先主㧞成都軍用不足劉巴曰此易耳但當鑄直百錢帝從之晉志</hi>吴之當<lb/>
千<hi>吴孫權赤烏元年鑄當千錢徑一寸四分重十六銖晉志</hi>愈變而愈重晉之四分<lb/>
沈郎<hi>晉元帝過江輕重雜行大者謂之比輪中者謂之四分吴興沈充又鑄小錢謂之沈郎魏志</hi>宋之<lb/>
來子荇葉<hi>宋廢帝時有來子荇葉之名</hi>愈變而愈輕甚而曰鵝眼曰<lb/>
綖環入水不沉十萬不盈一掬<hi>宋廢帝時錢一千長不盈三寸謂之鵝眼劣於</hi>
<hi>此者謂之綖環入水不沉十萬不盈一掬斗米一萬商賈不敢行</hi>由三國歴南北以至<lb/>
<pb n="KR3k0031_WYG_024-23a"/>
於隋錢之名制不一而足至有秤錢之令<hi>北齊天下之市各置秤於</hi>
<hi>市門私鑄不禁但重五銖然後聽用之</hi>有置用之法<hi>隋京師及諸州邸肆皆令立榜置様為准</hi>
<hi>不中様者不入於市</hi>此輕重迭更之弊也唐興亦可以監矣何當<lb/>
直之法猶沿前代而未能一洗其輕重迭勝之弊哉夫<lb/>
當直之法始於漢武京師赤仄之制<hi>漢武帝時郡國鑄錢民多奸鑄公卿</hi>
<hi>請令京師百官鑄赤仄一當五通典</hi>自漢以後以一當兩<hi>宋元嘉二十四年江夏王義㳟</hi>
<hi>建議請以大錢一當兩出南史</hi>或以一當十<hi>梁敬帝太平二年改四銖錢一當十同上</hi>甚至<lb/>
以一當千<hi>周宣帝大象元年鑄永通方國錢以一當千出隋志</hi>夫物之不齊物之<lb/>
<pb n="KR3k0031_WYG_024-23b"/>
情也自天一地十生成之數既定累一至十累百至千<lb/>
秩然之數不可躐取如舉一可以當十則天地生成之<lb/>
道息矣夫何唐人不明此理猶踵其弊而不之改耶武<lb/>
徳八分之行是也<hi>唐高祖武徳四年初行開元通寳錢徑八分重四銖三絫輕重小大最為</hi>
<hi>折𠂻逺近便之通鑑</hi>未幾乾封之鑄以一當十<hi>高宗乾封元年鑄乾封泉寳徑寸重</hi>
<hi>五銖六分一當十通鑑唐書</hi>自高宗貽謀之不善先後嗣子孫法愈<lb/>
出而愈弊試以肅宗之時觀之乾元之錢一也徑寸者<lb/>
當十而寸二分者當五十一寸之徑與寸二分之徑均<lb/>
<pb n="KR3k0031_WYG_024-24a"/>
之為錢何為是之差别耶問之則曰重稜之不同自重<lb/>
稜之法既出於是民間之錢大而重稜者亦號重稜法<lb/>
既多端物價翔踴不得已而定減其直上無定制下無<lb/>
定從於是民間交易錢有虛實之名矣<hi>肅宗乾元元年經費不給鑄錢</hi>
<hi>使第五琦鑄乾元重寳錢徑一寸每緡重十斤與開元通寳參用以一當十亦號乾元十當錢第五琦為相復</hi>
<hi>命絳州諸爐鑄重輪乾元錢徑二寸二分其文亦曰乾元重寳皆有外郭為重輪每緡重二十斤與開元通寳</hi>
<hi>並行以一當五十是時民間行之錢大而重稜者亦號重稜錢法既屢更物價騰踴上元元年減重稜錢以一</hi>
<hi>當二十開元舊錢與乾元十當錢皆以一當十典荘展碓等交易當用當十錢由是錢有虛實之名唐志㑹要</hi>
<pb n="KR3k0031_WYG_024-24b"/>
終唐之世經費不給則議鑄<hi>見上注</hi>兵役不支則請鑄<lb/>
<hi>唐自淮上用兵役錢益少鍾模請鑄大錢一當五十通鑑</hi>或以一當二或以一當三<lb/>
<hi>代宗即位乾元重寳錢以一當二重輪錢以一當三唐志</hi>當五十者有之<hi>見上注</hi>當<lb/>
十大錢者有之<hi>同上</hi>此直當迭更之弊也嗚呼攷論歴<lb/>
代之變更推究錢幣之始末堯不可及也湯不可及也<lb/>
由周而來僅有漢唐而輕重之迭勝當直之屢更其弊<lb/>
若此曷不廣鑄以濟其乏歟漢初猶有盗鑄之令至文<lb/>
帝弛禁放鑄雖以賈誼七福之說不能回帝之聽故吴<lb/>
<pb n="KR3k0031_WYG_024-25a"/>
鄧之錢布於天下富埒天子財過王者利權弛而不收<lb/>
<hi>孝文五年更鑄四銖錢除盗鑄錢令使民放鑄賈誼諌因陳七福之說上不聽是時吴以諸侯即山鑄銅富埒</hi>
<hi>天子鄧通以鑄錢財過天子故吴鄧之錢布天下</hi>武帝禁郡國無専鑄禁之誠<lb/>
是也<hi>武帝禁郡國無鑄専令上林三官鑄錢令天下非三官錢不得行</hi>章帝罷之縱民<lb/>
自鑄利權收而復弛<hi>後章帝章和二年遺詔罷郡國塩鐵之禁縱民煮鑄通鑑</hi>勢利<lb/>
人主之大柄其可弛之於下哉唐至元宗錢禁未弛也<lb/>
夫何放鑄之議雜起於張九齡之徒九齡曰放鑄是劉<lb/>
秩則曰放鑄非一是一非卒無定論止詔禁惡錢而已<lb/>
<pb n="KR3k0031_WYG_024-25b"/>
九齡固賢臣也五不可之說劉秩非不善謀惜九齡不<lb/>
之悟而元宗不之聽也<hi>唐元宗開元二十二年宰相張九齡建議宜縱民鑄錢叅軍劉</hi>
<hi>秩言五不可於是下詔禁惡錢而已唐志</hi>惟我國家監前代已往之弊故鼓<lb/>
鑄之權操之於上而不縱之於下饒之永平仍於唐池<lb/>
之永豐置於至道江之廣寧置於咸平韶之永通置於<lb/>
景徳而䖍之鑄錢院又置於大觀<hi>並中興小厯</hi>此鼓鑄之地<lb/>
也國初平江南嵗鑄七萬緡天聖中嵗鑄百餘萬緡慶<lb/>
厯中至二百萬緡熈寧中多至六百萬緡此鼔鑄之數<lb/>
<pb n="KR3k0031_WYG_024-26a"/>
然也<hi>國初平江南嵗鑄七萬貫自後稍增廣至仁宗天聖十嵗鑄一百餘萬貫慶厯間至二百餘萬貫神</hi>
<hi>宗熈寧已後六百餘萬貫</hi>國初錢文曰宋元通寳自淳化改元御書<lb/>
淳化為文是後每改元必為之更鑄<hi>通畧太宗淳化元年國初錢文曰宋</hi>
<hi>元通寳太平興國後又鑄太平通寳是嵗上親書淳化通寳自後每改元必以為文</hi>仁宗嘉祐有<lb/>
折二之令<hi>嘉祐四年以陜西民間多盗鑄大錢於是以見行當三大錢折小銅錢二謂之折二錢</hi>
慶厯有當三之請<hi>慶厯二年鄭戬請廢當十錢以一當三至今頼之</hi>當三雖請<lb/>
於鄭戬而未鑄也至崇寧而始鑄焉<hi>徽宗崇寜二年鑄大銅夾錫錢以一</hi>
<hi>當三餘見上注</hi>折二雖鑄於陜廣而未行也至熈寜而始行焉<lb/>
<pb n="KR3k0031_WYG_024-26b"/>
<hi>熈寜五年三司言奉詔折二錢可且未得支用别聽指揮先是薛向鑄折二錢於陜西其後許彦又鑄於廣南</hi>
<hi>以償銅價既而有言折二錢民不肯折用上批欲罷之中書言無是律上曰恐四夷聞中國行兩等錢以為貧</hi>
<hi>窘乃傷國體何如安石曰錢有二品自周已然何係貧富上乃復行之</hi>此折當之始末也<lb/>
雖當時行之傷及國體<hi>見上注</hi>然三品之錢至今便之<lb/>
豈非我朝之良法歟夫我朝鼓鑄之地如此其廣鼓鑄<lb/>
之數如此其多錢之流衍又如此其盛而錢幣日削可<lb/>
不推原其故歟盖有利之源有利之權利源之消長在<lb/>
天地利權之操縱在人主自熈寧間一罷銅禁奸民日<lb/>
<pb n="KR3k0031_WYG_024-27a"/>
消錢為器而邉防海舶不復譏錢之出<hi>張文定公墓誌公在熈寧間論</hi>
<hi>錢禁自王安石為政始罷銅禁奸民日消錢為器邉防海舶不復譏錢之出故中國日耗</hi>以畎澮之<lb/>
益而供尾閭之泄張公方平雖力言之無益也<hi>張方平䟽云</hi>
今日之法将操其權於上乎抑縱其權於下乎側聞中<lb/>
興以來嵗鑄以五十萬為額而虧額猶多止及十萬比<lb/>
之祖宗所入至少也<hi>紹興二十二年初諸路嵗鑄銅錢一百六十萬自紹興以來權以五</hi>
<hi>十萬為額而虧額甚多止及十萬一千貫</hi>而當時歛散闔闢不聞乏用究其<lb/>
所以則滲漏之法罪及主吏<hi>紹興中宣諭官言二廣邉郡透漏銅錢應帥臣監司</hi>
<pb n="KR3k0031_WYG_024-27b"/>
<hi>守卒廵捕當職官失察者乞比犯人減等坐罪</hi>鉟銷之禁責及士大夫<hi>紹興中臣寮言</hi>
<hi>民以錢十文得銅一兩鑄為器皿可得五十文士大夫之爱竒者百計以蓄以為玩好乞嚴鉟銷之禁</hi>紹<lb/>
興之制可覆也錢寳之泄以軍法論<hi>乾道六年詔淮南運司如般載錢寳</hi>
<hi>一貫以上依軍法施行</hi>銅器之禁刻之事板<hi>淳熈八年上曰朕以宰牛禁銅器及金翠</hi>
<hi>等事刻之記事板每京尹初上輙示之</hi>乾道淳熈之制可覆也今日惟申<lb/>
嚴紹興乾道淳熈之禁足矣詩云不愆不忘率由舊章<lb/>
上之人盍致思焉<lb/>
　　　楮幣<lb/>
<pb n="KR3k0031_WYG_024-28a"/>
古者劵幣造於下而行於下故聽於民之自便後世劵<lb/>
幣造於上而行於下故貴於君民之俱便夫法無精粗<lb/>
便民者良論無當否便民者至君上之立法臣下之議<lb/>
法求便於民可也果何計於君哉盖自後世以劵幣而<lb/>
權錢錢之與楮相為消長此劵幣之通塞國計命脉之<lb/>
所繋民生利疚之所闗焉故必貴於君民之俱便也愚<lb/>
嘗攷論其始末而後知劵幣造於下而民自便者周也<lb/>
劵幣造於上而君民之俱便者漢與唐也雖其名號之<lb/>
<pb n="KR3k0031_WYG_024-28b"/>
不同其實則一而已周官小宰以官府之八成經邦治<lb/>
四曰聽稱責以𫝊别識者謂𫝊别劵書也盖民間私相<lb/>
稱貸以為符驗而小宰特聽之而已<hi>禮小宰以官府之八成經邦治四曰</hi>
<hi>聽稱責以𫝊别鄭司農云𫝊别謂劵書也聽訟者以劵書决之𫝊𫝊著約束於文書别别為兩兩家各得一也</hi>
<hi>正曰今之劵書也</hi>故曰古者劵幣造於下而行於下故其用聽<lb/>
於民之自便者此也由周而漢自漢而唐有所謂皮幣<lb/>
<hi>漢志武帝以公上之用不給於是造白鹿以為皮幣</hi>有所謂飛錢<hi>唐志憲宗令商賈至京師委錢</hi>
<hi>諸道進奏院使富家以輕業趍四方合劵乃取之號飛錢</hi>皮幣造於武帝<hi>事見上</hi>飛錢<lb/>
<pb n="KR3k0031_WYG_024-29a"/>
造於憲宗<hi>事見上</hi>一以濟公上之不給一以便商賈之懋<lb/>
遷而公私兼濟焉故曰後世劵幣造於上而行於下故<lb/>
其用貴於君民之俱便者此也夫曰𫝊别曰皮幣曰飛<lb/>
錢皆所以權錢之輕重然則楮幣之端緒豈非始於此<lb/>
歟國家開寳中在京有便錢務<hi>開寳太祖年號</hi>天禧中建州有<lb/>
便錢務<hi>天禧真宗年號</hi>而乾徳中又有交引之制<hi>太祖乾徳二年募商人入</hi>
<hi>粟麥材木於邉郡給文劵謂之交引</hi>然楮幣則始於蜀也真宗祥符中張<lb/>
忠定公鎮蜀患鐵錢之重不可貿易於是設質劑之法<lb/>
<pb n="KR3k0031_WYG_024-29b"/>
一交一緡以三年為一界而换之<hi>寳訓</hi>至仁宗天聖初<lb/>
薛田請置交子務以權出入於是始置益州交子務<hi>長編</hi>
<hi>仁宗天聖元年寇瑊守蜀乞廢交子不復用㑹瑊去而薛田代之田請官為置務詔從其請始置益州交子務</hi>
然行於蜀而未行於外也熈寧中欲行於河東以莫若<lb/>
之言而罷<hi>寳訓神宗熈寜中因高遵裕等言欲行於河東轉運使莫若言今交子法行商販必不肯</hi>
<hi>中納糧草不然有害邉計亦恐塩礬不售遂廢之</hi>欲行於陜西以張景寜之言<lb/>
而罷<hi>同上上因沈起言欲行交子於陜西而張景寜謂交子可行於蜀不可行於陜西将必民失業無以</hi>
<hi>為生遂罷</hi>其後以條例司之議而各置務則散於外焉初張<lb/>
<pb n="KR3k0031_WYG_024-30a"/>
忠定公之始行於蜀也主以富民而官不與<hi>長編仁宗天聖元年</hi>
<hi>初蜀民以鐵錢重私為劵謂之交子以便買易富民上大户主之</hi>其後以薛田張若谷<lb/>
之議而置務則始歛之於官<hi>事見上</hi>夫主以富民則聽<lb/>
民之自便是亦周人之意至於歛之於官則非周矣嗚<lb/>
呼古者劵幣以便民良法也後世因之而為國家之利<lb/>
亦未失也至於今也稱提無術劵幣不行非惟民病之<lb/>
國亦病之沿流遡源豈非錢重而楮輕乎天下之理多<lb/>
則輕少則重天聖創置之初一界一百二十五萬<hi>仁宗</hi>
<pb n="KR3k0031_WYG_024-30b"/>
<hi>朝</hi>至紹聖則增為一百四十萬<hi>哲宗朝</hi>至元符則增為<lb/>
一百八十萬<hi>哲宗朝</hi>至建炎則增為三百七十萬<hi>高宗</hi>
<hi>朝</hi>雖以辛巳用兵而中外之數僅餘百萬而上<hi>高宗朝</hi>
盖至淳熈間兩界共四千五百餘萬<hi>孝宗朝</hi>較之天聖<lb/>
則數十倍矣紹熈<hi>光宗朝</hi>慶元以後又溢至十萬之數<lb/>
向者止行兩界每界所印三千六百萬為率今増至三<lb/>
界則共有二億四千萬<hi>開禧臣寮奏劄</hi>其多若此幾何而不輕<lb/>
乎以方寸之楮飛錢致逺不積錢以為本不能以空文<lb/>
<pb n="KR3k0031_WYG_024-31a"/>
行此富公弼所以為神宗言也<hi>經濟富公弼上神宗言以方寸之紙飛錢致逺</hi>
<hi>欲不積錢為本亦不能以空文行今商號鄜耀洮崖清逺鐵冶所收極廣茍即以更鑄折二錢嵗除吏費外可</hi>
<hi>得百萬緍為交子本并上可行十二亊</hi>故紹興間陳季若請行交子於諸<lb/>
路我高宗詔於都茶場置㑹子務撥左藏錢一十二萬<lb/>
貫為本<hi>㑹要紹興末陳季若請行交子法於諸路其後上用錢端禮言行於東南三十一年設於都茶</hi>
<hi>場置㑹子務撥左藏錢一十八萬貫為本</hi>有本如是楮其不重乎今交子之<lb/>
行通於江淮福浙一夫可以賫千萬緡而無闗津譏征<lb/>
之患無變易輕貨之勞其於民亦可謂便矣然今之民<lb/>
<pb n="KR3k0031_WYG_024-31b"/>
往往重錢而輕楮者何哉曰歛散之無術也今日講求<lb/>
其歛散之術将求諸錢乎抑求諸楮乎抑亦錢楮之相<lb/>
權乎在昔楮劵之行於蜀賤則官出錢以歛之貴則官<lb/>
出楮以散之使居者以藏鏹為得行者以挾劵為便是<lb/>
故州縣之折納四方之征商坊場河務之課息不責其<lb/>
錢不拘其楮是錢重而楮亦重今則不然中半之法行<lb/>
於出而不行於入元陌之令行於近而不行於逺朝廷<lb/>
未嘗不嚴出納之禁矣而巧為名色邀阻者自若也未<lb/>
<pb n="KR3k0031_WYG_024-32a"/>
嘗不嚴殿最之課矣而虛數偽冐㒺上者亦自若也門<lb/>
闗之外便同隔江上下皆知置而不問輦轂之下尚乃<lb/>
如此何責於外郡乎若是則今日歛散之䇿當如何必<lb/>
如孝宗之出内帑金帛以收换則可重必如孝宗綱運<lb/>
許中半入納則可重<hi>孝宗聖政發内帑金帛换㑹子藏於内庫者四百萬行於民間者二</hi>
<hi>百萬進呈淮東西兩總領各乞以金銀兌换㑹子支遣上曰綱運既以㑹子中半入納何故缺少</hi>不然<lb/>
則得守臣如趙開者用公錢以收之則可重茍舎是而<lb/>
他求焉殆非敢知也<lb/>
<pb n="KR3k0031_WYG_024-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今源流至論續集卷四<lb/>
</p>
<p>
</p>
  </div>
</body>
</text>
</TEI>
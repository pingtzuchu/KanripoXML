<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今源流至論前集卷七</head>
    <p>
<pb n="KR3k0031_WYG_007-1a"/>
欽定四庫全書<lb/>
　古今源流至論前集卷七　　宋　林駉　撰<lb/>
　　　提刑<lb/>
緋紫爭榮秩同漕運此國朝崇重之意也印紙書績籍<lb/>
名中書此國朝激勸之權也<hi>景徳四年真宗謂王旦曰先帝常選朝官諸路提㸃</hi>
<hi>刑獄今可復置旦曰河北陜西地控邊要尤須得人取性度和中有執守者親遣太常博士陳綸李及咸引對</hi>
<hi>於長春殿所至專察視囚禁詳視軍牘州郡不得迎送聚㑹所部每旬具囚繫犯由訊鞫次第申報常檢舉催</hi>
<hi>督任繫久者即馳往按問出入人罪者移牒覆勘劾官吏以聞敢有庇匿並當加罪仍借緋紫以三年為任増</hi>
<pb n="KR3k0031_WYG_007-1b"/>
<hi>給緡錢如漕運使之數内出御前印書為厯書其勞績中書密院籍其姓名代還奏課議行功賞如刑獄枉濫</hi>
<hi>不能適舉官吏曠弛不能彈劾務從畏避者寘以深典</hi>夫天下分而為幾縣縣總<lb/>
而為幾州州合而為幾道獄讞之繁耶簡耶民情之伸<lb/>
耶否耶其權皆出於憲司之職使得元結數十輩錯布<lb/>
州郡則萬物吐氣安有不平之訟是以我朝重之重之<lb/>
者所以重其民也此其哀矜一念隱然於設官分職之<lb/>
際故其擇吏也取其愷悌之賢而不取其刻深之習取<lb/>
其均平之政而不取其髙下之手死罪之覆遷為貟郎<lb/>
<pb n="KR3k0031_WYG_007-2a"/>
<hi>杜衍為提㸃刑獄覆死罪遷為刑部貟外郎官</hi>寃獄之活課居上等<hi>祥符四年以主客郎</hi>
<hi>中李㢲為度支郎中兩浙運使司勲郎中王矩為工部郎中京西運副初遣官提㸃刑獄至是代還命白敏中</hi>
<hi>等較其殿最以嘗活寃獄者為第二等餘為第三等㢲矩皆為第二故遷秩為轉運副使</hi>夫以謹刑<lb/>
之吏優以祿秩則苛虐者知所懲矣清謹著聲擢之提<lb/>
按<hi>天聖二年監察御史張逸為益州路提㸃刑獄上謂輔臣曰益州民物繁富提按之任尤須得人王欽若</hi>
<hi>曰逸為御史以清謹著今必稱職</hi>賢明廉幹委之讞問<hi>明道二年上謂輔臣曰諸路刑</hi>
<hi>獄既罷提㸃官轉運司不能一一躬親讞問恐致寃濫宜選賢明㢘幹不生事者委任之乃復諸路提㸃刑獄</hi>
<hi>司</hi>夫以清明之吏得以居官則貪愚者知所憚矣或者<lb/>
<pb n="KR3k0031_WYG_007-2b"/>
乃曰申命使臣秪為勞擾尚見於淳化之詔<hi>淳化四年十月降詔</hi>
<hi>曰比者申命使臣分聽獄訟徒經嵗序蔑有平反既莫副於哀矜徒肆為於勞擾其諸使遣刑獄司宜從省罷</hi>
<hi>委轉運司提舉</hi>提刑無益過為煩擾又見於天聖之令<hi>天聖四年詔諸</hi>
<hi>路提㸃刑獄朝臣使臣交割本職公事與轉運使副或言提㸃刑獄官過為煩擾無益於事故也</hi>則是<lb/>
司之設徒為州縣之擾其說果信乎然天下幾州不能<lb/>
皆龔黄一州幾縣不能皆卓魯豈無未清之訟乎使任<lb/>
按察之職者剪一身之棘蓁植子孫之桃李私家無怨<lb/>
矣如公家何求鸞鳳之美名改鷹鸇之清操守令無擾<lb/>
<pb n="KR3k0031_WYG_007-3a"/>
矣如吾民何盖斂勞擾之怨者正以伸寃抑之刑而假<lb/>
安靜之名者適以滋姦貪之地此歐陽公所謂朝廷未<lb/>
知官吏為州縣大患而按察可以利民委任之意不堅<lb/>
毁謗之言易入正有激而云也<hi>河北按察使歐陽修言今按察者所奏未能與</hi>
<hi>行沮毁者一言便加轉信皆由朝廷未知官吏為州縣大患而按察司以利民委任之意不堅故毁謗之言易</hi>
<hi>入</hi>不然淳化嘗委刑獄於漕司矣<hi>見上</hi>未幾景徳親選其<lb/>
人專察囚禁而憲司復置也<hi>見上</hi>天聖又嘗併提按於漕<lb/>
司矣<hi>見上</hi>未幾明道以漕運不能躬親讞問恐致寃濫而<lb/>
<pb n="KR3k0031_WYG_007-3b"/>
憲司復置也<hi>見上</hi>然則淳化天聖之詔以為煩擾者豈非<lb/>
懲羮之太過歟故嘗曰目為三虎者不當責<hi>慶厯中漕司楊紘提</hi>
<hi>刑王鼎頗務深刻官司憚之號江東三虎</hi>而不按贓吏者大可責也<hi>淳熙十三年知</hi>
<hi>平江府常熟縣曽鞏將版帳贓賞錢支用及達法科取物事發除名勒停上曰監司以按察為職置司所在不</hi>
<hi>能無失察之罪御批傅琪劉潁各降一官</hi>號為四瞪者不可議<hi>京東監司孔宗旦李遵徐</hi>
<hi>尚周等四人人多惡之號為四瞪仁宗時也</hi>而不擿枉濫者深足議也<hi>見上</hi>
　　　守令<lb/>
嘗觀班孟堅之傳循吏而有疑焉夫親民者莫如守而<lb/>
<pb n="KR3k0031_WYG_007-4a"/>
於民最親者莫如令今漢傳所紀守相甚悉凡令若長<lb/>
沒而不書豈為邑者績用之不逮於郡耶否則瑣瑣為<lb/>
不足紀也噫此正孟堅史筆之微㫖歟且天下至廣也<lb/>
郡邑至衆也以郡而言之守長之賢否且不能人人而<lb/>
察而縣幾倍於郡令幾倍於守其㢘其貪其材其庸況<lb/>
得枚舉而縷計哉故漢人之察吏深得上下相維之意<lb/>
詔㫖叮嚀璽書勉勵惟及守相而部刺史以六條問事<lb/>
獨察二千石而已<hi>元豐五年初置刺史每以秋分法行部以詔書六條察郡國舉不</hi>以此<lb/>
<pb n="KR3k0031_WYG_007-4b"/>
見命守察令之意是時也有聲中興者茂陵之績著<hi>魏相</hi>
治行尤異者陽翟之治彰<hi>趙廣漢</hi>道不拾遺何愧於潁川<lb/>
之遜畔三老願留何慊於膠東之勞來<hi>焦延壽</hi>播之謡詠<lb/>
著之史冊昭昭可見班史豈故遺於此哉忠義不傳而<lb/>
紀信之實未嘗没湯周不列酷吏豈能逃深刻之失葢<lb/>
漢之察吏者既惟切切於守相而固之傳循吏不屑及<lb/>
於令宰也宜矣至膺百里而綰銅章者皆委其責於守<lb/>
若相也王尊之守安定則出教告属縣以明謹所職而<lb/>
<pb n="KR3k0031_WYG_007-5a"/>
毋以身試法朱博之為兾州而以兩令換縣因其有材<lb/>
不職而改任之薛宣亦以刺史當察墨綬之長吏此漢<lb/>
制所以近古也漢制逺矣五季令長率皆庸謬無能之<lb/>
流國家以民為本其於親民之官深切留意是故損鎮<lb/>
將之權而邑之事始舉<hi>今朝事實五代任官凡齷齪無能昏老不任驅策者始注縣令</hi>
<hi>故天下之邑率皆不治誅求刻剥猥迹萬狀故優諢之言多以長官為笑建隆初始以朝官為知縣其後多用</hi>
<hi>京官為之五代藩將補親隨為諸縣鎮將掌縣盜初與縣令抗禮凡公事即專達於州建隆三年置尉簿掌鄉</hi>
<hi>村盜賊鎮將所主郭内而已始統於縣</hi>選京朝之官而邑之任始重<hi>見上</hi>其<lb/>
<pb n="KR3k0031_WYG_007-5b"/>
事舉則得行所欲為之志其任重則不敢有輕授之心<lb/>
然祖宗之意猶未也盖民不能徧愛得賢令足矣令不<lb/>
能盡知得賢守足矣守臣嵗舉縣令一人則天聖之詔<lb/>
也<hi>天聖七年詔知州軍文武升朝官嵗舉見任判官主簿尉有罪非干私有出身三考無出身四考堪縣令</hi>
<hi>者各一人轉運運使副不限以數舉</hi>知州課縣令三條則熈寧之法也<hi>熙寧</hi>
<hi>二年考課院準詔定考較知縣縣令課法在任斷獄平允民無寃濫賦稅及時出辦不煩追擾及差役均平並</hi>
<hi>無論訴之人及雖論訴而無不當之理在任能屏除盜賊里民安居對課力田使野無曠土又能賑恤窮困不</hi>
<hi>致流移雖有流移之人多方招誘却令復業一任之中主客户比舊籍稍有増衍在任架閣簿書務令整齊經</hi>
<pb n="KR3k0031_WYG_007-6a"/>
<hi>提轉㸃檢别無散失及興復功利疏導積水以利民田能勸誘人戸種植桑麻天下州軍委知州通州每嵗取</hi>
<hi>索轄下得替知縣縣令前項三條課績兼依唐四善德義清謹公平恪勤按逐人有上項事實即叅詳為上中</hi>
<hi>下三等申本路提轉再行審定上中下三等内有績行尤異出於上等之外即定為優等若政事昏繆出於三</hi>
<hi>等之下等即定為劣等</hi>守倅察縣令四善則元祐之令也<hi>元祐四年吏部</hi>
<hi>言縣令委任守倅考察課績以德義有聞清謹明著公平可稱恪勤匪懈為四善案張薄書齊整差役均平為</hi>
<hi>治事之最農桑墾植田野無曠土為勸課之最屏除盜賊賑䘏窮困為撫養之最仍通取善最分三等及七事</hi>
<hi>以為上五事為中餘為下</hi>夫舉之者守課之者守察之者又守也則<lb/>
領挈裘順綱舉目張又何患有不稱之職哉今守相任<lb/>
<pb n="KR3k0031_WYG_007-6b"/>
考察之責者吾惑焉其所剡薦者以財賦充益為先而<lb/>
留意教化者未必不遭斥逐其所稱賞者以催科先辦<lb/>
為最而勞心撫字者未必不考下下逢迎主將則可以<lb/>
取悅而進身稽違星限則立致譴呵而罷黜否則曰某<lb/>
邑某宰非某人之葭莩則某人之推轂也非某人之膠<lb/>
漆則某人之請託也又否則曰某縣某屬非苞苴之往<lb/>
來則書問之殷懃也非介紹之相通則左右之先容也<lb/>
培恩桃李而不為荆棘之地沽名鸞鳳而不立鷹鸇之<lb/>
<pb n="KR3k0031_WYG_007-7a"/>
操則何以警貪墨之風而養循良之治哉昔髙宗聖訓<lb/>
曰縣令末也郡守本也若郡守得人則縣令何患不得<lb/>
人此今日家法也<hi>紹興二十八年何傳請擇大縣令為堂除上謂宰執云云</hi>雖然令<lb/>
長得人責之守牧守牧得人責之部使此又澄源正本<lb/>
之論故併及之<lb/>
　　　漢爵二十級<hi>表爵皆秦制以賞功勞</hi>
公士<hi>漢儀曰公士為國君列士顔注曰言有爵命異於士卒</hi>
上造<hi>顔曰言有成命於上也</hi>
<pb n="KR3k0031_WYG_007-7b"/>
簮褭<hi>顔曰以組帶馬曰簮褭者言飾此於馬也</hi>
不更<hi>顔曰言不與更卒之事也</hi>
大夫<hi>顔曰列位從大夫</hi>
官大夫<hi>顔曰加官公者示官大夫樊噲傳曰國大夫</hi>
公大夫<hi>秦制公大夫以上令丞與抗禮髙紀曰七大夫以上皆高爵也顔曰七大夫公大夫也</hi>
公乗<hi>一曰上聞公乗顔曰言其得乗公家之車也</hi>
五大夫<hi>食貨志曰民多買復及五大夫徴發之士益鮮顔曰五大夫第九級至此始免徭役</hi>
左庶長<hi>顏曰言其為衆列之長</hi>
<pb n="KR3k0031_WYG_007-8a"/>
右庶長<lb/>
左更<hi>顔曰更言主領更卒部其役也</hi>
中更<lb/>
右更<lb/>
少上造<hi>顔曰言其主上造之事</hi>
大上造<lb/>
駟車庻長<hi>顔曰言乗駟馬之車而為衆長也</hi>
大庶長<lb/>
<pb n="KR3k0031_WYG_007-8b"/>
闗内侯<hi>劉昭曰秦都山西以闗内為王畿故曰闗内侯又風俗通曰秦時六國未平將相家皆闗中故</hi>
　<hi>曰闗内侯</hi>
徹侯<hi>應劭曰舊曰徹侯避武帝諱曰通侯通亦徹也張晏曰後改為列侯列者序列也</hi>
　　　爵邑<lb/>
漢以爵邑為實惠唐以爵邑為虛名愚嘗推其本末矣<lb/>
漢封爵之等有二十曰徹侯者乃得食縣曰闗内侯者<lb/>
即無受邑曰大庶長至公士者如吏職耳<hi>漢百官表上二十徹侯秦</hi>
<hi>制以賞功勞後志本注曰承秦爵二十等為徹侯金印紫綬以賞有功大者食縣小者食鄉亭得臣其所食吏</hi>
<pb n="KR3k0031_WYG_007-9a"/>
<hi>民至武帝元朔二年令諸王得推恩分衆子土地國家為封亦為列侯  又後漢志云秦賜爵十九等為闗内</hi>
<hi>侯亡土寄食在所縣民租多少各有戸數為限劉昭曰秦都山西以闗内為王畿故曰闗内侯</hi>若宣帝<lb/>
本始間以劉徳蘇武爵皆闗内而得食邑者葢當時嘉<lb/>
異定策之功<hi>宣帝本始元年論定䇿功蘇武等八人爵皆闗内侯徳武食邑特寵劉徳蘇武也</hi>
髙帝即位初年七大夫以上皆令食邑又所以特寵一<lb/>
時軍士之勞葢非常制也<hi>前髙祖紀帝初即位令軍士七大夫以上皆得食邑</hi>食<lb/>
邑之例有二有封為某侯言食邑數者有封為某侯不<lb/>
言食邑者<hi>漢功臣侯表如平陽侯萬六百戸留侯萬户鄼侯八千户之類餘並見表</hi>彼不言<lb/>
<pb n="KR3k0031_WYG_007-9b"/>
食邑葢以一縣一鄉之租稅俱予之言邑數則特據邑<lb/>
數而予之耳周官所謂以其室數制之者是已若戸之<lb/>
數邑所封不足以充之則或取之其隣張延壽嗣富平<lb/>
侯國在陳留别邑在魏其云别邑者取之隣近之租稅<lb/>
以給之葢無定制也<hi>漢外戚恩澤侯表張延壽嗣富平侯國在陳留别邑在魏郡又如夏</hi>
<hi>侯之食邑沂陽益食兹氏漢王即位更食汝隂益食細陽千戸之類</hi>要之漢人制爵自侯<lb/>
以上則食租自大庶長以下亦得贖罪<hi>食貨志</hi>故公大夫<lb/>
以上者得與令丞抗禮<hi>髙紀</hi>爵五大夫者有罪不入狴犴<lb/>
<pb n="KR3k0031_WYG_007-10a"/>
<hi>惠紀爵五大夫吏六百石以上有罪當盜械者皆頌繫</hi>爵上造以上者當刑減一<lb/>
等<hi>同上上造以上有罪當刑及當為城旦舂者皆耐為鬼薪白粲</hi>爵至五大夫以上者<lb/>
乃得復一人<hi>食貨志</hi>無非示其實惠者若唐則不然曰王<lb/>
至男者其爵等有九曰萬户至三百者其邑數亦有九<lb/>
<hi>唐百官志司封郎中一人從五品上貟外郎一人從六品上掌封命朝㑹賜予之級凡爵九等一曰王食邑萬</hi>
<hi>戸正一品二曰嗣王郡王食邑五千户從一品三曰國公食邑三千户從一品四曰開國郡公食邑二千户正</hi>
<hi>二品五曰開國縣公食邑千五百戸從二品六曰開國縣侯食邑千戸從三品七曰開國縣伯食邑七百戸正</hi>
<hi>四品八曰開國縣子食邑五百户正五品九曰開國縣男食邑三百戸從五品</hi>夫封爵猶漢也<lb/>
<pb n="KR3k0031_WYG_007-10b"/>
食邑猶漢也然唐之爵號但止於服色而已陸贄所謂<lb/>
無俸禄之資無管攝之柄無免役之優者是也<hi>本傳</hi>是其<lb/>
所以為美稱者又所以為虛假歟安有如漢人之實哉<lb/>
噫以漢而論唐則唐無足取以我朝而論漢則漢亦不<lb/>
能無議者且國朝爵有五等公侯伯子男是也且官之<lb/>
至少卿監遥郡勲之至上柱國也始封男爵其食邑三<lb/>
百焉已而二百封子已而二百封伯已而二百封侯至<lb/>
二千之數於是有公爵之封<hi>蔡龍圗官制凡官初轉少府監諸司使帶遥郡即封</hi>
<pb n="KR3k0031_WYG_007-11a"/>
<hi>某縣開國男食邑三百戸故事加勲有至此法專加封爵自元豐改官制及除宰臣以下至待制觀察使加三</hi>
<hi>四種外餘但加一種耳若加恩理勲至上柱國方封男食邑三百户再該加恩遂封子増三百户次加封某郡</hi>
<hi>開國伯又増二百戸次加恩又増食邑二百户及次加恩方封候亦増食邑二百户其後凡遇加恩即増二百</hi>
<hi>戸至二千戸方封公</hi>官之轉觀察待制以上使也始封子爵其食<lb/>
邑五百焉已而八百封伯已而一千封侯亦至二千之<lb/>
數於是有公爵之封此侍臣以下所封之例也<hi>同上若觀察待</hi>
<hi>制以上使初封開國子食邑五百户次封開國伯食邑八百户又次封侯食邑一千戸食實封二百户其後再</hi>
<hi>遇加恩増食邑三百户食實封一百戸増至二千戸封某郡開國公</hi>其初除執政也則不<lb/>
<pb n="KR3k0031_WYG_007-11b"/>
問封爵之有無即與伯封一轉而侯再轉而公矣<hi>同上若初</hi>
<hi>除執政不問有無封爵即帶封伯食邑五百戸食實封二百戸次遇遷轉加邑即封侯食邑實封户數亦如之</hi>
<hi>又兩經恩遂封公侯</hi>其初拜丞相也則不問封爵之髙下即與侯<lb/>
封食邑至二千戸則封公實封至萬戸則封小國次中<lb/>
國次大國此宰執所封之例也<hi>同上初丞相直封侯食邑一千户食實封四百</hi>
<hi>户每經恩遷轉官或美罷相皆加食邑實封户邑亦如之及二千石封公若累加食邑通食邑封及萬户侯封</hi>
<hi>小國公次封中國公次封大國公若因小國中國及大邦不願封大國者聽如文潞公是也</hi>國朝所<lb/>
以逺過於漢者葢漢之爵封有以宦官而封如張釋卿<lb/>
<pb n="KR3k0031_WYG_007-12a"/>
者<hi>髙后紀八年封中謁者張釋卿為列侯諸中官宦者令丞一皆賜爵闗内侯食邑注釋卿宦者</hi>有以<lb/>
方士而封如欒大者<hi>武帝欒大以方士封為樂道侯</hi>而我朝爵與徳稱<lb/>
未嘗濫受也漢有累爵至列侯而未有食邑如樊噲者<lb/>
有累賜食邑而後封侯如王商者<hi>本傳</hi>而我朝爵與邑等<lb/>
未嘗虛假也此唐之不如漢而漢之不如國朝歟<lb/>
　　　資格<lb/>
以法徇朝廷則待朝廷之意固厚而待士夫之意亦厚<lb/>
也以法徇士夫則待士夫之意固薄而待朝廷之意亦<lb/>
<pb n="KR3k0031_WYG_007-12b"/>
薄也何者法所以奔走天下士夫也上下取必於例而<lb/>
不權乎理之可否大小相沿於情而不核乎事之名實<lb/>
前者勉强以相從後者展轉而循習譬如金石珠璣茍<lb/>
道路階庭處處有之則與瓦礫無異若爵禄一一如意<lb/>
則何以奔走天下之士不惟朝廷之法輕而士夫之自<lb/>
待者亦薄矣嘗觀漢之資格莫善於漢初莫不弊於武<lb/>
帝漢初之除相也灌嬰薨而除御史大夫蒼蒼免而相<lb/>
御史大夫嘉嘉薨而相御史大夫青是相之除拜皆以<lb/>
<pb n="KR3k0031_WYG_007-13a"/>
序遷矣<hi>百官表</hi>方漢初之拜爵也樊噲以舍人而賜大夫<lb/>
已而加列大夫已而賜上聞已而賜五大夫<hi>本傳</hi>夏侯嬰<lb/>
以太僕而賜爵五大夫已而賜執帛已而賜執珪已而<lb/>
得印匱是爵之遷轉亦皆以階進矣間有超越遷轉出<lb/>
於上之特恩而未聞指是以為例也夫何武帝之不念<lb/>
及此哉公孫𢎞徒歩數年至宰相封侯<hi>本傳</hi>田千秋亦以<lb/>
一言悟意旬月取宰相<hi>本傳</hi>嗚呼相者百官之本也超資<lb/>
越次略無等級况其餘乎葢法之所在天地鬼神不能<lb/>
<pb n="KR3k0031_WYG_007-13b"/>
易而易之者人也然則果法耶人耶愚嘗切論我朝之<lb/>
政逺過於前代者以寛恩待士夫之厚也我朝之政時<lb/>
有不及於前代者以法例徇人情之過也盖嘗推其由<lb/>
矣方太祖即位之初也朝廷未有事例之行士夫未有<lb/>
稽習之病是時也川班比例妄訴威㫁赫然謂朕之所<lb/>
與即為恩澤豈有例耶若是則泛例無有也<hi>上收蜀得將士之精</hi>
<hi>者置川班殿直廪賜所給與御馬直等開寳四年南郊禮畢行賞以扈御馬直從特命増給錢人五十至川班</hi>
<hi>爭訟不得如例擊登聞鼔陳乞上怒遣中使謂之曰朕之所與即為恩澤又焉有例哉命斬妄訴者四十人餘</hi>
<pb n="KR3k0031_WYG_007-14a"/>
<hi>悉配𨽻諸州</hi>元臣宿將以平蜀大勲雖已許之爵未嘗輕授<lb/>
若是則濫恩無有也<hi>曹彬平蜀上始許以使相及還上曰今方隅尚有未服者汝為使相</hi>
<hi>品位至矣肯復力戰耶更候我取太原因賜錢五十萬</hi>張齊賢以布衣上書其言<lb/>
雖可取而亦未授以官若是則冗爵無有也<hi>東軒筆録太祖謂太</hi>
<hi>宗曰我幸西都惟得張齊賢耳不欲官之異時使輔汝為相</hi>列聖以來資格甚嚴其<lb/>
用某人也必曰嘗歴某資也由守而憲由憲而漕由漕<lb/>
而三路使由三路使而三司副使至是方除待制焉由<lb/>
正將邊守州鈐由邊守州鈐而邊帥路鈐由邊帥路鈐<lb/>
<pb n="KR3k0031_WYG_007-14b"/>
而都鈐總管至是方選管軍馬其遷轉不輕也如此<hi>官制</hi>
<hi>舊典祖宗用人必嚴資格三人賜第制科入等自不待次而舉猶試以民事故三人皆擢通判制科除簽判一</hi>
<hi>任還試館職或擢言路因其帖職遂除省府擢判官循至三司副使言官歴䑓諫循至侍御史知雜事乃不次</hi>
<hi>任用所致自餘各論資序一兩任升通判歴兩任升初任知州資序可為正運判若除提刑知節鎮帶權字第</hi>
<hi>二任可正知節鎮而權知大藩次升初任提刑資序可正知大藩而權轉運副使第一任正除運判轉升運使</hi>
<hi>几三路使各髙一等兩任提刑外轉運使資序若除三路及發運副使帶權字方領帥兩任升三路使資序若</hi>
<hi>除發運使帶權字一任升三司副使資序正此方平除待制及三路帥也朝廷每除藩府監司必有理某資序</hi>
<hi>指揮至王安石喜引新進號能集事遂權知縣資序人為監司郡守至有初改官選人亦預峻㧞者又奏議政</hi>
<pb n="KR3k0031_WYG_007-15a"/>
<hi>和三年吕頤浩奏祖宗時將臣資深者除正將其次除副將自正將分以路升都監不可任民事者除㳂邊知</hi>
<hi>州無才者除州鈐轄三者一等資格若功顯者升路鈐及㳂邊安撫知州有勞績方除提刑邊功多而資未深</hi>
<hi>者除都鈐轄資深者除路總管遷副總管至是方除遣管軍四廂</hi>自循習既久不便從<lb/>
狹舊比新例日衍一日前倣後承事増一事其來非朝<lb/>
夕耳故有司守法不思國體但徇人情歐陽公修己言<lb/>
於慶歴之始<hi>言行録</hi>爵位品秩若一稱滿其意將無以役<lb/>
使羣臣司馬光復極論於治平之初<hi>治平初司馬光上䟽今爵位品秩譬</hi>
<hi>如金玉珠璣茍道路階庭處處有之則與瓦礫無異若一稱滿其意將無以役使羣臣</hi>名器禄爵<lb/>
<pb n="KR3k0031_WYG_007-15b"/>
人所奔趍必積勞而後遷則不敢躁求茍開驟進之門<lb/>
使有意外之得則何所不至蘇公軾又嘗力陳於熙寧<lb/>
之初<hi>奏議</hi>然横恩四出援例日至猶未至後來之極也迨<lb/>
夫安石用事喜引新進有知縣資序而為監司郡守者<lb/>
有初改官而亦預峻㧞者<hi>同上</hi>有為判官而遽除臺職者<lb/>
<hi>長編前秀州判官李定改太子中允除監察御史裏行宋敏求封還詞頭復下蘇頌次至吕大臨皆封還並補</hi>
<hi>外天下謂之三舍人</hi>嗟夫示天下以寛大之意納士大夫於寛裕<lb/>
之途兹豈不美然屈吾國之紀綱而便人情之所願欲<lb/>
<pb n="KR3k0031_WYG_007-16a"/>
沿人之情至於無已則法制舒肆而難收其末流之弊<lb/>
有不勝言者然祖宗以全盛之天下當久安長治之餘<lb/>
用四方事力之廣則涵容衆弊無傷大體今以東南一<lb/>
隅之力收勞筋苦骨之賦未有舒伸轉移之術上方慮<lb/>
其事力之易窮下猶謂其志願之未滿豈可曲循姑息<lb/>
不求總核之時乎且隨事設官一官所以治一事也今<lb/>
添差益貟至於無節一壺而百挈十羊而九牧慮其害<lb/>
政而病民也於是有不釐務之法謂寧給以優閑之廩<lb/>
<pb n="KR3k0031_WYG_007-16b"/>
而不假以州縣之權今也釐務十五六矣政安在乎薦舉<lb/>
用人保之以親民之名而必責之以親民之實今多端<lb/>
經營求於倖免指州縣為徒勞之官視繁劇為煎熬之<lb/>
地慮其民事之不歴也於是有必試邑之法謂不限以<lb/>
治民考績之途則勞逸有不均之嘆今也舉貟具而不<lb/>
試邑者其端復開矣法安在乎若此等弊未昜縷數朝<lb/>
廷之爵禄既輕士夫之自待亦薄平居無事用此規模<lb/>
猶不可以立規况庶政方新圗事揆策之時乎然又論<lb/>
<pb n="KR3k0031_WYG_007-17a"/>
之待常材以資待非常之材以望捨資而用望則狂謬<lb/>
之流矯抗之士或以虛名而濫進然徒以資而待士則<lb/>
盛徳尊行瓌竒俊偉之賢或拘格遲回有沉陸下僚之<lb/>
嘆是故畢士安以侍讀學士兩遷而正端揆<hi>増釋景徳元年宰相</hi>
<hi>李沆薨時王旦王欽若參政四年矣馮拯陳堯叟在樞密不於見任參知樞密中求相而畢士安時為侍讀學</hi>
<hi>士冦準以故輔為三司使乃先以士安參知政事準由計司階士安同平章事</hi>宋琪以兵部貟<lb/>
外三遷而居端揆<hi>同上興國八年正月以兵部貟外郎宋琪為右諫議大夫同判三司以琪</hi>
<hi>參知政事十一月拜同平章事</hi>近例左右史次補知制誥而陳襄以右<lb/>
<pb n="KR3k0031_WYG_007-17b"/>
史遷臺諫<hi>言行録</hi>舊制中書舍人止遷後行而王祐以舍<lb/>
人而遷兵部<hi>事畧</hi>王化基以大言自薦而擢知制誥王顯<lb/>
以閣使兩遷而至兩府<hi>増釋興國八年正月以東上閤門使王顯為宣徽南院使兼樞</hi>
<hi>密副使六月拜樞密使  餘見事畧</hi>初未始以常法拘也嗚呼韓忠獻力<lb/>
言蘇東坡未可遽入翰林且請培養使天下之士畏慕<lb/>
降服然後用<hi>蘇文忠以賢良致身英宗久聞其名以唐故事召入翰林韓公琦力請朝廷培養之</hi>
<hi>使天下之士畏慕降服然後取而用之</hi>夫如是而後可用資司馬温公舉<lb/>
李擇為户部議者雖以為駭而温公不謂之躐等夫如<lb/>
<pb n="KR3k0031_WYG_007-18a"/>
是而後可用望<hi>事畧</hi>今之二三大臣儻以韓忠獻司馬公之<lb/>
所以待士者待士尚何資望之可疑哉<lb/>
　　　職田<lb/>
職田之制尚矣王制之論圭田釋者謂其厚賢孟子之<lb/>
言圭田釋者謂其供祭祀嗚呼古者待士夫之意厚矣盖<lb/>
衣食既足而後養廉潔之行廪餼或闕將不能安職守之<lb/>
常此培養氣節封植人材所以特拳拳於圭田之制歟井<lb/>
田既壞美意間斷秦漢而後寡廉鮮恥沿厯至唐内外庶<lb/>
<pb n="KR3k0031_WYG_007-18b"/>
官始有職分之田<hi>唐凡京諸司各有公廨田内而自司農寺二十六頃至率更府各二頃所給有</hi>
<hi>差外而自大都督府四十頃至中戍下戍各一頃亦各有差諸京官文武職事各有職分田一品十二頃二品十頃</hi>
<hi>三品九頃四品七頃五品六頃六品四頃七品三頃五十畝八品二頃五十畝九品二頃並去京城百里内給百里</hi>
<hi>内地少欲外給者亦聴之諸州及都䕶府親王府宗人職分之田亦各有品二品十二頃三品十頃四品八頃五品</hi>
<hi>七頃六品五頃七品四頃八品三頃九品二頃五十畝諸職分田田限三月三十日稍田限四月十三日以前上者</hi>
<hi>並入後人以後上者入前人其賫用田以九月三十日為限各前人月耕未種後人馴其功直自種若准租分法</hi>
然貞觀方給未幾以侵漁而罷<hi>太宗貞觀十一年以職田侵漁百姓詔給逃還</hi>
<hi>貧户視職田多少每歳給粟二十謂之地是歳以水旱復罷之</hi>開元再復未幾以匱乏<lb/>
<pb n="KR3k0031_WYG_007-19a"/>
而寢<hi>自代宗以來闗中匱竭時物價騰貴内官不給乃裁外田及田二分之一以給京官俸如前肅宗上</hi>
<hi>元十一年令官給職田其後藉為兵糧矣至是復行</hi>嗟夫同此制也亦同此意也<lb/>
周人行之為良法唐人行之多弊政此其故何哉葢古<lb/>
者授田於民葢藉民以給禄也故愛護其民常如一日<lb/>
唐以此田為自耕之地則勢家巨室百計豪取於是有<lb/>
侵漁之弊古者公卿大夫食其賦以為禄初不以田為<lb/>
私屬也故圭田之制可行終世唐則以此田為私屬之<lb/>
物則官日益繁地有常限於是有匱乏之弊周唐之制<lb/>
<pb n="KR3k0031_WYG_007-19b"/>
所以若同而實異也吾觀國朝職田之制葢始於真宗<lb/>
之時方國初承五季凋瘵之後土曠人稀人不樂仕禄<lb/>
猶可以自給也承平日久官繁物踊蒞官之日淺閑居<lb/>
之日長而往往有温飽不給之憂祖宗憫其然也咸平<lb/>
之際遂給職田<hi>二年給内外京職官田</hi>天聖之際隨罷隨復<hi>天聖七年</hi>
<hi>上封者言職田不均又貪吏多取嵗租以害細民請廢之命晏殊與三司使議皆以為然詔天下職官悉以嵗</hi>
<hi>租送官具數上三司以時估價與給之九年詔職田所以養㢘也貪汙之人侵於細民比詔停罷命三司裒公</hi>
<hi>田嵗入之數計直而均給之未能即行如聞勤事之吏禄薄不足自養其復即多占佃户及無田令出租者以</hi>
<pb n="KR3k0031_WYG_007-20a"/>
<hi>枉法論</hi>熙寧之制均及四川元豐之制均及熙河元祐中<lb/>
變限嵗之法而以月元符中變限月之法而以日此其<lb/>
沿革大畧然耳<hi>熙寧中以四川職田嵗收子利稻梁桑麻等納隨處皆同遂召吕晦劉述均定</hi>
<hi>計實榖穡一色每計中價百有二十而梓夔利三路數少均分不足已定到成都一路以髙下均給之元豐以</hi>
<hi>後復熙河等路以其地給弓箭手而郡縣官職田每頃嵗給錢鈔十千元祐中復推廣神宗均定四川遺意以</hi>
<hi>限月之法變而均給焉元符新敕一人變限月而貪冐者或窮一日以赴限期</hi>然既有俸禄又<lb/>
有職田俸禄則隨其官之髙下職田則隨其地之有無<lb/>
此不均之患喋喋於諸臣之論也<hi>慶厯二年范仲淹疏近日臣僚乞罷職田</hi>
<pb n="KR3k0031_WYG_007-20b"/>
<hi>以其有不均之謗有侵民之害臣謂職田本欲養賢縁而侵民者實比之衣食不足壊其名節豈止職田之害</hi>
<hi>耶自古常患重内而輕外唐外官月俸尤豐請兩制同議外官職田有不均者均之有不給者給之然後可以</hi>
<hi>責其㢘節</hi>是故當其有之之地雖一邑之微毋慮千頃當其<lb/>
無之之所雖大藩之雄不及一邑或櫛風沐雨而愁困<lb/>
之不給或玩嵗愒日而鮮醲之過奉其不均何如哉<hi>古文</hi>
<hi>方職田不均當其有之之地藩鎮大者至四千頃下及一縣亦無慮十頃及其無之之所雖大藩求有縣百分</hi>
<hi>之一亦不可得或又州自守貳以下嵗動數百縣自令佐以下亦不下數十于其間又有在令佐之職而反過</hi>
<hi>於守貳者亦有居簿尉之官而反過於令佐者又有一命之吏獨無職田之入者冐風沭雨負星戴月一月所</hi>
<pb n="KR3k0031_WYG_007-21a"/>
<hi>得不過數十少者不過十餘千</hi>階州之髙苑凡九百斛常州之江隂凡<lb/>
八百斛下而或四五百或二三百至於閩廣咸無焉或<lb/>
處優逸而所得丘山或任繁劇而不得圭撮其不均又<lb/>
何如哉<hi>政和末言者謂天下圭租多寡不均縣令所得多至九百斛如階州之高苑八百斛如常州之</hi>
<hi>江隂至是而降或四五百或二三百而閩廣有自來無圭撮處遂詔縣令職田有未及格者促令標撥</hi>然<lb/>
既言之遂罷之既罷之又復之豈故循習其弊耶大抵<lb/>
事育之不及甚於多寡不均之患名節之自壊又不止<lb/>
於頃畝不平之憂然則如之何而可曰天下公田在在<lb/>
<pb n="KR3k0031_WYG_007-21b"/>
而有地之多者斂之以入官地之無者出之以供官此<lb/>
慶厯廷臣之議也今獨不可行乎<hi>見上</hi>今天下職田皆有<lb/>
定數斂其租之直於上均其租之直於下此天聖詔㫖<lb/>
之諭也今獨不可行乎<hi>見上</hi>此法既行無尊卑不倫之弊<lb/>
無豐嗇不平之患其周人圭田之遺意歟噫孰知侵漁<lb/>
之酷尤甚於不均之苦乎夫田以圭名為其潔也授之<lb/>
以田而名之以圭者古人之意欲使夫仕享是禄而思<lb/>
潔其行也今以養廉之具而為濟貧之媒守晉州者私<lb/>
<pb n="KR3k0031_WYG_007-22a"/>
増租入守絳陜者遣私斂穫<hi>杜子充請復元祐均給之法從之初晋州守臣李君</hi>
<hi>卿以所得職田諭意屬邑令増租入比舊數倍後㐮陵縣令周政力陳其弊郡守符彦嵗减十七八佃户始脫</hi>
<hi>苛斂之苦而晉韓絳三州圭腴素多守臣多苛法昜其種子或遣子弟監穫貪汙猥賤無所不有建中靖國初</hi>
<hi>知延安范純粹乞令監司究情治之</hi>寧不負上人責望之意哉故曰不均<lb/>
之患其責在朝廷侵民之患其責在士夫<lb/>
　　　閩中人材<lb/>
自常衮興學校而閩人始知文章之重<hi>唐常衮為閩觀察使時閩人未</hi>
<hi>知學衮至為建學校訓教諸生而人遂知學</hi>自歐陽詹登進士而閩人始知<lb/>
<pb n="KR3k0031_WYG_007-22b"/>
科第之榮<hi>韓退之文集送歐陽詹序時詹與退之等同登進士第時人謂之龍虎榜云閩人知學自</hi>
<hi>詹始</hi>愚嘗徧閱圖志熟究史牒葢騶駱為姓閩中是居遂<lb/>
為無諸國時漢初五年也<hi>史記閩越王無諸姓騶氏從諸侯滅秦漢五年立無諸為</hi>
<hi>閩越王又索隱賛曰句踐之裔是曰無諸既席漢寵寔因秦餘騶駱為姓閩中是居</hi>其地僻陋其<lb/>
俗鄙朴其人物希踈寂寥自唐以來駸駸與上國齒曼<lb/>
胡之纓化為青衿<hi>閩中記林藻泉山銘云曼胡之纓化為青衿</hi>有闕下髙風<lb/>
鄉人敬慕者<hi>林藴</hi>有龍虎同榜天下稱重者<hi>歐陽詹</hi>有苜蓿<lb/>
賦詩後世仰慕者<hi>薛全之為補闕賦詩曰曉日上團團照見先生盤盤中無一物苜蓿長欄</hi>
<pb n="KR3k0031_WYG_007-23a"/>
<hi>杆遂去本福州長溪縣人也</hi>天運既回地靈毓秀前躅髙古後代景<lb/>
仰嗚呼美哉然唐之風土未盡變至我朝而始大榮盛<lb/>
唐之人材未盡出至我朝而始大繁衍此雖風俗轉移<lb/>
之效抑亦人文成化之朝黙有以薫陶涵毓也然嘗論<lb/>
之夫靈而為人業而為士非特區區功名利禄之計其<lb/>
為文也必欲潤色皇猷不循時好其為學也必欲窺造<lb/>
道閫有補治道其操履則以端方直亮為尚其言論則<lb/>
以鯁介慷慨為髙立人之朝則處事不撓其氣槩可慕<lb/>
<pb n="KR3k0031_WYG_007-23b"/>
也任君之責則竭忠自效其忠藎可敬也處國之難則<lb/>
視死如歸其忠義可服也否則鳴珂名里衣錦榮鄉科<lb/>
第相望衣冠雜遝亦何足為榮且盛哉此君子攷論人<lb/>
物盖取其數大節耳是故名重禁林詞學無比時與楊<lb/>
劉同譽者<hi>隆平集楊億建州浦城人真宗謂億詞學無比多所法時與劉筠同聲譽有正元元和風</hi>
<hi>自億始</hi>職居西掖文學知名時與楊陳並稱者是其為文<lb/>
不徇時好也<hi>隆平集陳從昜泉州人與楊大雅同在西掖文學知名時謂之楊陳</hi>得體用<lb/>
之學者精及道徳粗及水利<hi>劉彞福唐人從胡安定學熙寧二年召對上問從學</hi>
<pb n="KR3k0031_WYG_007-24a"/>
<hi>何人對曰臣少從胡瑗以道徳仁義教東南諸生今學者明體用之學以為政教之本皆師之功彞又長水利</hi>
著尊堯之集者學問淵源議論謹嚴是其為學有補治<lb/>
道<hi>聞見録陳瑩中南劒人著尊堯集辨誣後得瑩中尊堯集遂改神宗實録盖蔡卞據王安石日録妄修神</hi>
<hi>宗實録也</hi>氣髙行古人皆化之不曰迂闊而自變<hi>陳㐮與鄉士陳烈周</hi>
<hi>希孟鄭穆四人者氣髙行古以天下之重為己任時學者溺於篆籕之文所謂知天盡性之學指為迂闊四人</hi>
<hi>卒不變人卒信而化之時人謂之四先生</hi>孝友質直必稽孔孟不為曲謹以<lb/>
求名其操履正矣<hi>隆平集王回字深甫福建侯官人孝友質直博學知要王安石謂回造次</hi>
<hi>必考孔孟不為小㢘曲謹以求名於世其學問自漢儒林者罕及也</hi>諫垣論事權倖退斂<lb/>
<pb n="KR3k0031_WYG_007-24b"/>
而新除三諫之詩至今膾炙人口<hi>墓志仁宗任蔡㐮為諫官遇事感激無所</hi>
<hi>回撓權倖畏斂不敢干撓時有詩曰御筆新除三諫官欣然朝野盡相歡襄乃興化仙逰人也</hi>檢院抗<lb/>
章不懼勢要而直論新法之疏聞者為之縮頸<hi>王安石行新法</hi>
<hi>時鄭俠者詣檢鼓院上章力攻其弊遂繪圗上神宗嘆息翌日詔罷青苗免役俠乃福州福清人也</hi>其言<lb/>
論直矣力沮濫賞不避外怨非褊心也<hi>隆平集吴育字春甫建州人章</hi>
<hi>憲太后升祔真宗廟言者謂覃恩給賞力諫既而上語輔臣曰外甚怨執政宜謹之育曰臣既以身許國何避</hi>
<hi>耶</hi>不由銓考封還詞頭非沽名也此其氣槩何如哉<hi>事畧</hi>
<hi>蘓頌字子容泉州人秀州判官李定改太子中允除監察御史宋敏求封還詞頭敏求罷蘇頌當制奏定不由</hi>
<pb n="KR3k0031_WYG_007-25a"/>
<hi>銓考擢授朝列不縁御史㑹至憲䑓未敢具草次至大臨大臨亦封還並左遷知制誥天下謂之三舍人</hi>君<lb/>
相予久予嘉君伐則見於聖徳之詩<hi>石介聖徳頌汝得象殊重謹微密君</hi>
<hi>相予久予嘉君伐得象乃建州人也</hi>薦賢報國莫非名士則見於古靈之藁<lb/>
<hi>陳㐮福州侯官人號古靈先生哲宗元祐初薦司馬温公而下凡三十三人皆節義忠正之士謂之古靈藁</hi>
受遺詔於治平之初<hi>曽公亮泉州人治平初與韓琦同輔英宗時謂可比張安世</hi>陳<lb/>
規模於中興之日此其忠藎何如哉<hi>繫年録李丞相綱字伯紀邵武軍人</hi>
<hi>相髙宗言中興規模當有先後之序</hi>儂智之變事勢亟矣寧死其身而不<lb/>
忍辱其國<hi>事畧曹覲建州人知封州儂智高反隣或勸使之去覲叱之曰吾家以忠義自將豈茍生</hi>
<pb n="KR3k0031_WYG_007-25b"/>
<hi>耶率州兵禦賊力不勝遂為所執賊諭欲用之曰犬彘敢爾耶遂殺之</hi>渡江之際國步艱<lb/>
矣寧死其節而不忍偷其生此其節義又何如哉<hi>係年録劉</hi>
<hi>珙建安人以忠顯公死節補承務郎葢忠顯公劉韐者靖康中守真定有功京城失守敵人得之欲為將忠義</hi>
<hi>不辱而死</hi>酌幽馨而起敬想遺迹而興嗟凜然起髙山仰止<lb/>
之想如其舍是不論而縷縷功名富貴之徒特遼東之<lb/>
豕耳嗚呼孰知有大於此者乎葢顯名於一時者不若<lb/>
傳道於異日有功於耳目者不若淑教於人心彼伊洛<lb/>
正學為天地立心為生民立極為前聖繼絶學為天下<lb/>
<pb n="KR3k0031_WYG_007-26a"/>
開太平葢有與風雨晦㝠流行於天地間而不可磨滅<lb/>
者自黨籍一嚴禁錮日久中更變故道脉如綫一傳而<lb/>
得游定夫胡文定楊龜山之流靈光屹立疏瀹源派碩<lb/>
果不食元氣復春講明經學於建炎之初培植人材於<lb/>
熙寧之後此三君子之功大矣<hi>游酢字定夫建安人胡安國建州崇安人楊時</hi>
<hi>字中立南劒人從學伊川之門後黨禁嚴諸弟四散至髙宗建炎初召楊龜山胡安國在經筵後浙閩學者皆</hi>
<hi>出其門盡知性命之學</hi>再傳而得仲素五峰致堂延平晦翁之流<lb/>
故老道徳賴此典刑晚輩學問視此模楷責權臣以尊<lb/>
<pb n="KR3k0031_WYG_007-26b"/>
主攘狄之義示後人以中庸大學之教此數君子之功<lb/>
大矣<hi>羅仲素南劒人清介絶俗從學於楊龜山後劒浦人李延平先生諱侗者又從仲素學受春秋中庸</hi>
<hi>語孟之說晦庵朱先生從學延平先生盡得其學皆伊洛性命之學也又胡五峰胡致堂皆胡安國文定先生</hi>
<hi>之子秦檜以金助胡寅省親寅謝曰願公修政任賢尊主攘狄以開後功檜以其諷已始大惡之</hi>此又<lb/>
閩中之山斗照映古今後學敢不欽於景仰哉噫雖百<lb/>
昌黎作歐陽序林藻作泉山銘何足形容其萬一歟<hi>見上</hi>
　　　蜀中人材<lb/>
昔我髙宗之論蜀士也曰當以德行為先文章乃其餘<lb/>
<pb n="KR3k0031_WYG_007-27a"/>
事大哉王言其品藻人物之龜鑑歟<hi>係年録紹興二十六年沈該進呈蜀</hi>
<hi>中人材上曰蜀人多能文然士人當以徳行為先文章乃其餘事</hi>愚嘗登岷峨之山望<lb/>
巴江之水捫參歴井縱觀四望山川葱鬱氣象宏富其<lb/>
為物也有青金丹砂之良其為人也皆光明俊傑之習<lb/>
然世之論者曰模寫風物有聲詞壇是蜀士之長也馳<lb/>
騁古今持論文苑是蜀士之盛也噫德行首科文章末<lb/>
枝由漢至唐光映史牒能文之士固不少而碩徳重望<lb/>
者抑何寥寥間見耶黄門奏賦飄飄凌雲似也然失節<lb/>
<pb n="KR3k0031_WYG_007-27b"/>
臨卭至虧終身之大節<hi>西漢司馬長卿奏賦黄門武帝嘆曰飄飄有凌雲之氣又與卓</hi>
<hi>氏因撫琴有滛奔之聲</hi>白首草元甘心寂寞固也然劇秦美新為<lb/>
名教之罪人<hi>楊子雲草太元又作劇秦文以諷莽</hi>作頌漢庭誇詡君臣善<lb/>
文辭也而彭祖喬松之語識者陋之<hi>王褒</hi>賦詩沉香笑謔<lb/>
風月善詩章也而騎鯨捉月之踈君子惜焉<hi>李白作沉香亭數章</hi>
<hi>又後游江騎鯨捉月而死</hi>故漢之所可取者惟嚴君平唐之所可稱<lb/>
者惟陳子昂甘心肥遯不事王侯忠孝一言有禆風教<lb/>
<hi>嚴君平居蜀肆以賣卜為業為臣者教以忠為子者教以孝</hi>秉心立朝有意規諫奏<lb/>
<pb n="KR3k0031_WYG_007-28a"/>
論數章皆切大體<hi>陳子昂</hi>此又表表於漢唐數君子之上<lb/>
尚論蜀之人材果在此而不在彼也自五季根據人物<lb/>
彫陋我宋混一日薰月染偉人碩徳相望先後不特區<lb/>
區於翰墨蹊徑之末自今觀之詞賦有聲人曰范景仁<lb/>
之能君子曰首决大議其勇决不可及也<hi>范景仁成都人為舉子塲</hi>
<hi>屋有聲賦作彩霓理識勤翻來如云云注又隱作平音去之景仁不之辨後仕仁宗時仁宗三十五年在位未</hi>
<hi>有繼嗣景仁上疏曰太祖舍其子而立太宗天下之大公也某王既薨真宗取宗室子養之天下之大慮也願</hi>
<hi>陛下以太祖心行真宗故事章十九上待罪不肯去鬚髪為白其後仁宗感悟遂立英宗君實作傳曰景仁之</hi>
<pb n="KR3k0031_WYG_007-28b"/>
<hi>勇决予所不及也</hi>著論權衡人曰蘇老泉之能君子曰辨姦未<lb/>
形其先見不可及也<hi>鑿表蘇洵字明允眉州人歐陽永叔一見權書衡書嗟嘆目為荀卿</hi>
<hi>子又聞見録王安石名始盛歐陽修勸老泉與之遊先生曰吾鄙其人作辨奸一篇以譏之</hi>稱坡公<lb/>
者皆曰天下竒材不知儋耳之遊其氣可以沮金石而<lb/>
凌雪霜<hi>事畧王偁曰東坡斥之嶺海之外而不為之愠也</hi>稱潁濵者皆曰制策<lb/>
翩翩不知新法之疏其言可以質天地而感鬼神<hi>遺老傳轍</hi>
<hi>舉直言極諫得失司馬公第以三等范景仁難之蔡君謨曰吾三司使也司會之言吾愧之而不敢怨胡武平</hi>
<hi>請去之上曰以直言召人而以直棄之天下謂我何卒兩寘之下第王介甫意其右宰相韓公曰此人策語謂</hi>
<pb n="KR3k0031_WYG_007-29a"/>
<hi>宰相不足用欲得婁師徳郝處俊用之尚以谷永疑之乎後神宗嗣立介甫得幸急求財利轍議事而多詆介</hi>
<hi>甫及青苗法行極論之</hi>范淳夫之經學非學也色和氣柔開悟上<lb/>
意此其學粹矣<hi>家傳范祖禹字淳夫成都華陽人弱不好弄博學强記范忠文每器之曰天下</hi>
<hi>士也元祐初伊川謂温公曰經筵若得范淳夫尤好頤自度乏温潤之氣淳夫色温而氣柔可以開陳是非導</hi>
<hi>人主之意其後除侍中</hi>田公錫之奏議非文也憂治世而危明主<lb/>
此其文雅矣<hi>隆平集田公錫本京兆人唐末徙蜀因居嘉州蘇越序公奏議曰自太平興國至于</hi>
<hi>咸平可謂大治而田公之言常若有不測之憂近在朝夕何哉古之君子必憂治世而危明主明主有絶人之</hi>
<hi>資治世無可畏之防此君子所深懼也</hi>以孝事親甘露降祥彭公乗之孝<lb/>
<pb n="KR3k0031_WYG_007-29b"/>
人曰今之曽子也<hi>隆平集彭乗益州人天禧初遷集賢校理懇求便親得知普州父卒既葬</hi>
<hi>甘露降墓栢上人以為孝感</hi>以廉律己上悟帝意孫公抃之㢘人曰<lb/>
今之伯夷也<hi>孫抃眉州人皇祐中權御史中丞諫官奏抃非糾繆才抃言今士趨進者多謙退者</hi>
<hi>少以善求上為精神以能訐入為風采若然臣誠不能也仁宗察其言趣視事抃居侍從屈久而短於進取人</hi>
<hi>以為長者</hi>苗劉之變事勢倉卒張公忠獻親扶日轂洗日虞<lb/>
淵其功何如哉<hi>張忠獻公浚成都人髙宗即位星夜馳赴劉正彦作亂公唱義師平之</hi>河<lb/>
南之擾人心危懼孫公昭逺忠氣激烈聞者生氣其節<lb/>
何如哉<hi>建炎二年金兵攻河南府留守孫昭逺戰不利其下擁昭逺南去避兵昭逺罵之曰若等衣食</hi>
<pb n="KR3k0031_WYG_007-30a"/>
<hi>縣官不以此時報國南去何為昭逺抃孫也</hi>之數君子者上則信於其君次<lb/>
則信於其友下則信於其人葢一世所共知者至若山<lb/>
顛水涯頽墻敗壁之下不逐時好不徇世禄不求人知<lb/>
此其清操髙節照映流俗君子尤當表而出之不阿匪<lb/>
人終身退藏王子思之逸節也<hi>事畧王子思眉州人廷對不避權貴蔡京知成</hi>
<hi>都府舉為學官不聽後京為相遂不復仕</hi>不從偽命守節肥遯尹和靖之髙<lb/>
義也<hi>建炎初劉豫偽命召尹焞焞不肯因居蜀後髙宗因召居經筵</hi>張俞一布衣也力<lb/>
舉祖訓勸勉大臣<hi>康定中益州隱士張俞上宰相吕夷簡書閣下且舉太祖太宗之故事開</hi>
<pb n="KR3k0031_WYG_007-30b"/>
<hi>導天子之聰明云云呂夷簡謂俞所言郭元振不及</hi>何群果州一草澤也後學起<lb/>
敬目曰御史<hi>長編至和三年賜果州草澤何群安逸處士慶厯中石介在學諸生來者數千人群</hi>
<hi>自蜀至介以為學長群與人言未嘗下意曲從同舍目曰布衣御史</hi>嗚呼蜀士有聲於上<lb/>
國也久矣然在漢唐則先文學在國朝則先德行此又<lb/>
天涵地育之教歟不然由漢以來踵秦陋習文翁修起<lb/>
學宫人始知學又不專於岷峨巴江之精氣也今塲屋<lb/>
之下嵗貢傑出泉石之間芝詔屢聘則孰不為明時用<lb/>
哉嚴王陳李司馬揚一翁二季對相望必有續後山之<lb/>
<pb n="KR3k0031_WYG_007-31a"/>
詩<hi>陳后山見二蘇詩曰岷峨之山中巴江異人間出駭四方嚴王陳李司馬楊一翁二季對相望</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0031_WYG_007-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今源流至論前集卷七<lb/>
</p>
<p>
</p>
  </div>
</body>
</text>
</TEI>
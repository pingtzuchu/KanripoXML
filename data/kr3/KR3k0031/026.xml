<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今源流至論續集卷六</head>
    <p>
<pb n="KR3k0031_WYG_026-1a"/>
欽定四庫全書<lb/>
　古今源流至論續集卷六　　宋　林駉　撰<lb/>
　　　臺官<lb/>
御史古官也自周迄今無代無之然名雖相沿意實相<lb/>
逺蓋以御史為𫝊命記事之官者周與戰國也以御史<lb/>
平章報奏而兼察劾之任者秦漢也以御史分為四司<lb/>
專劾百官之過者東都魏晉以來也唐則任彈劾之外<lb/>
而復兼訴訟之事國朝則任彈劾之外而復兼言事之<lb/>
<pb n="KR3k0031_WYG_026-1b"/>
責此歴代委任之大者也按周官御史五史之至微者<lb/>
以中士下士為之特小臣之𫝊命令者耳<hi>周官御史</hi>迨至戰<lb/>
國獻書多云獻書大王御史<hi>史記</hi>澠池之㑹秦趙各命御<lb/>
史書事<hi>史記藺相如傳</hi>而淳于髠謂齊王曰御史在前凡此皆<lb/>
記事之任而糾察之責未聞焉此蓋周與戰國制也<hi>通典</hi>
<hi>曰御史之官周官有之盖掌賛書而授法令非今任也戰國時亦有御史秦趙沔池之㑹各命書其事又淳于</hi>
<hi>髠謂齊王曰御史在前則皆記事之任也</hi>至秦人主日親政事以操其下侍<lb/>
御僕從其勢益親或在中以受文書或在外以主彈擊<lb/>
<pb n="KR3k0031_WYG_026-2a"/>
<hi>通典至秦漢為糾察之任本注曰秦以御史監郡漢初叔孫通新制禮儀以御史執法舉不如儀者是也</hi>漢<lb/>
因舊制御史大夫佐丞相兼統萬幾中丞在殿中掌圗<lb/>
籍秘書侍御史受公卿奏事舉劾按章<hi>漢表御史大夫秦官位上卿掌</hi>
<hi>副丞相有両丞一曰中丞在殿中蘭䑓掌圗籍秘書外督部刺史内領侍御史十五人受公卿奏事舉劾案章</hi>
故張蒼為柱下御史明習天下圗書<hi>張蒼傳蒼為御史主柱下方書明習</hi>
<hi>天下圗書計籍又善算律厯</hi>李文為御史中丞數從中主文書事<hi>張湯</hi>
<hi>傳湯為御史大夫李文為御史中丞數從中主文書事</hi>陳咸為中丞總領諸郡奏<lb/>
事<hi>本𫝊元帝擢咸為御史中丞總領諸郡奏事課第州刺史内執法殿中公卿以下憚之</hi>此居中<lb/>
<pb n="KR3k0031_WYG_026-2b"/>
受文書也叔孫通令中執法舉朝㑹不如儀<hi>見上</hi>蕭望之<lb/>
為大夫部按延夀之驕恣<hi>韓延夀𫝊延夀代望之為左馮翊而延夀遷御史大夫望</hi>
<hi>之劾奏延夀僭上不道延夀竟坐棄市</hi>嚴延年為侍御史劾奏霍光之廢<lb/>
立<hi>本傳延年舉侍御史宣帝初即位劾奏霍光擅廢立無人臣禮不道奏雖寝朝廷肅然敬憚</hi>此在<lb/>
外主彈擊也兹盖秦漢制也至成帝以御史大夫為大司<lb/>
空置長史而中丞官職如故至哀帝再更大司空之後<lb/>
迄于東都而中丞出外為䑓率専任彈劾始不居中主<lb/>
章奏之事<hi>前表成帝綏和元年御史大夫更名大司空置長史如中丞官職如故哀帝建平二年復</hi>
<pb n="KR3k0031_WYG_026-3a"/>
<hi>為御史大夫元夀二年復為大司空御史中丞更名御史長史又後百官志御史大夫轉為司空因别留中為</hi>
<hi>御史䑓率</hi>専席而坐其職重也<hi>後漢光武改為中丞與尚書令司𨽻校尉朝㑹皆専席而</hi>
<hi>坐京師號三獨坐通典</hi>驄馬見避其望隆也<hi>後漢桓典為侍御史執法無所避常乗驄</hi>
<hi>馬京都畏之為之語曰行行且止避驄馬御史</hi>埋輪都亭豺狼屏迹<hi>張綱為侍御史安帝</hi>
<hi>時遣八使案行風俗惟綱最官卑年少同日受命各之部獨埋其車輪於洛陽都亭曰豺狼當道安問狐狸遂</hi>
<hi>奏大将軍梁冀罪惡云云</hi>執法殿陛權倖知畏<hi>陳翔字子鱗拜侍御史正旦朝賀大将軍</hi>
<hi>梁冀威儀不整翔奏請以冀理罪時權倖知畏並通典及本𫝊</hi>自是以來權専任重魏<lb/>
則簪白筆以奏不法<hi>魏置御史八人當大㑹殿中御史簪白筆側陛而座帝問左右此何</hi>
<pb n="KR3k0031_WYG_026-3b"/>
<hi>官何立筆對曰此謂御史舊時簪筆以奏不法</hi>晉則糾行馬以督百僚<hi>通典晉中丞専</hi>
<hi>糾行馬内司𨽻専糾行馬外雖制如是然亦更奏衆官實無其限</hi>宋則命中外停駐以<lb/>
尊之<hi>同上孝武帝孝建二年制中丞與尚書令分道雖丞郎下朝相值亦得赴之餘内外衆官皆受停駐</hi>
齊梁以來常命十人居曹以察之<hi>齊有十人梁陳皆九人居曹糾察不法</hi>
兹盖東都魏晉以後制也唐制有大夫有中丞有侍御<lb/>
史有殿中侍御史有監察御史復有主簿内供奉裏行<lb/>
之員<hi>通典大夫一人中丞二人侍御史四人殿中侍御史六人監察御史十人主簿一人内供奉裏行各</hi>
<hi>如正貟之半</hi>大抵䑓事大夫總判之中丞通判之侍御史分<lb/>
<pb n="KR3k0031_WYG_026-4a"/>
判之至殿中則糾班序之不整者監察則掌監祭祀諸<lb/>
軍出使者其餘職事與正同爾<hi>通典御史大夫掌肅清風俗彈劾内外總判䑓</hi>
<hi>事中丞職副大夫通判䑓事侍御史掌糾察内外受制出使分判䑓事殿中侍御史號為副端閣門之外百僚</hi>
<hi>不序有離立失列言囂而不肅者則糾罰之其正冬大㑹則戴元豸乘馬加飾監察御史掌内外糾察并監祭</hi>
<hi>祀及監諸軍出使等凡諸供奉及裏行雖俸禄有差職事與正同</hi>貞元以來曰御史䑓<lb/>
則天以後曰肅政䑓左䑓以察朝廷右䑓以察郡縣龍<lb/>
朔改肅政為御史睿宗復詔二䑓以察京師太極復廢<lb/>
右䑓而左䑓専𨽻尚書省此特沿革之制爾然以職任<lb/>
<pb n="KR3k0031_WYG_026-4b"/>
論之<hi>武太后時改御史䑓為肅政䑓凡置左右肅政二䑓則置大夫中丞各一人侍御史殿中監察各二</hi>
<hi>十人左以察朝廷右以懲郡縣二䑓迭相糾正而左加敬憚龍朔以後去肅政之名但為左右御史䑓睿宗即</hi>
<hi>位詔二䑓並察京師資位既等競為彈劾百僚被察殆不堪命太極元年以尚書省悉𨽻左䑓月餘右䑓復請</hi>
<hi>分給尚書西行事左䑓大夫乃表請依貞觀故事遂廢後䑓而本御史䑓官復舊廢䑓之官並𨽻焉</hi>戴豸<lb/>
糾儀縉紳皆整肅也<hi>見下</hi>
                    <graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>命出使山岳可動搖也<hi>乾封二年</hi>
<hi>韋仁約曰御史<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>命出使不能動搖山岳震懾州縣誠曠職矣</hi>桞範之規拂蕭復之剛<lb/>
介王義方之抗奏姦人<hi>王義方擊李義府</hi>溫造之望威稱職<hi>並本</hi>
<hi>𫝊</hi>中書令抑置田宅監察得劾之<hi>韋仁約奏褚遂良</hi>御史中丞<lb/>
<pb n="KR3k0031_WYG_026-5a"/>
犯状有五監察亦得擊之<hi>紀履忠劾來俊臣</hi>此不過糾督之任<lb/>
然舊制御史不受訴訟有通辭状者立於䑓門候御史<lb/>
出收取採如可糾則糾之略其姓名皆云風彈自永徽<lb/>
中崔茂元為大夫始任受事得任訴訟矣<hi>通典舊例御史䑓不受訴</hi>
<hi>訟有通詞状者立於䑓門候御史出門外收採如可彈者畧其姓名皆云風聞訪知永徽中崔義立為大夫始</hi>
<hi>定受事御史人知一日劾状題告人姓名或訴訟之事</hi>舊制不主刑獄惟主案効<lb/>
提綱而已自貞觀末年中丞李乾祐以囚自大理滋姦<lb/>
又按事多為棘寺所反乃奏䑓中置獄復得主刑獄矣<lb/>
<pb n="KR3k0031_WYG_026-5b"/>
此唐自彈劾之外而得兼獄訟也<hi>通典舊御史但聞風彈事提綱而已其鞠</hi>
<hi>案禁繫則委之大理貞觀末御史中丞李乾祐以囚自大理來往往多奸弊又按事入法多為大理所反乃奏</hi>
<hi>於䑓中置東西二獄以自繫劾</hi>國朝初無正貟止為兼官中丞除正貟<lb/>
外或帶它官者尚書則曰某官兼御史中丞郎則曰御<lb/>
史中丞兼某官給諫則曰某官權御史中丞事次則知<lb/>
雜御史副中丞判䑓事其属有三院一曰䑓院侍御史<lb/>
𨽻焉二曰殿院殿中侍御史𨽻焉三曰察院監察御史<lb/>
𨽻焉三院多在外任風憲之職它官領之<hi>職源聖朝㳂唐之制設御</hi>
<pb n="KR3k0031_WYG_026-6a"/>
<hi>史䑓大夫無正貟止為兼官中丞除正貟外或帶他官者尚書則曰某官兼御史中丞丞郎則曰御史中丞兼</hi>
<hi>某官給事中諫議大夫則曰某官權御史中丞事次有知雜御史二貟副中丞判䑓事其属有三院一曰䑓院</hi>
<hi>侍御史𨽻焉二曰殿院殿中侍御史𨽻焉三曰察院監察御史𨽻焉舊制三院多出外任風憲之職用它官領</hi>
<hi>之</hi>自太平興國以張巽為監察御史正官舉職自此始<lb/>
也天禧始置言事御史景祐始置御史裏行元豐復置<lb/>
六察其後大正官名不除大夫以中丞為長知雜御史<lb/>
為侍御史言事官為殿中侍御史六察官為監察御史<lb/>
其使名皆除之此特沿革之制爾然以職任論之<hi>太平興國</hi>
<pb n="KR3k0031_WYG_026-6b"/>
<hi>三年以張巽為監察御史正名舉職自此始也唐制御史不専言職至天禧中始置言事御史其後乆不除至</hi>
<hi>慶厯五年殿中侍御史梅摯監察御史李京並為言事御史唐太宗時置御史裏行至景祐中始置以處御史</hi>
<hi>之官卑者唐議䑓案有六監司元豐三年李定請復六察於是以御史専領六察察在京官司又詔御史六貟</hi>
<hi>以三貟分領察案三貟専言事其後大正官名不除大夫檢校官𢃄憲銜者亦除去以中丞為長知雜御史為</hi>
<hi>侍御史言事官為殿中侍御史六察官為監察御史舊以中丞兼檢理使殿中侍御史兼左丞右廵使監察御</hi>
<hi>史兼監察使至是使名悉罷㑹要四朝志</hi>國朝之任御史者亦如唐人按劾<lb/>
之任其清勁忠烈尤過之韓琦一代宗臣不押班細故<lb/>
也而王陶極口詆之<hi>韓琦不押班王陶論琦有䟦扈之罪</hi>文彦愽三朝元<lb/>
<pb n="KR3k0031_WYG_026-7a"/>
老燈籠錦微失也而唐介抗䟽論之<hi>唐介論文彦愽以燈籠錦媚後宮求</hi>
<hi>遷介遂貶春州别駕彦愽亦出</hi>呂誨之先見<hi>呂誨為中丞時王安石除叅政呂誨首力彈之時溫</hi>
<hi>公皆以為過後安石行新法溫公始服先見</hi>王素之勁力<hi>王素在䑓諌風力愈勁帝曰真御史</hi>
<hi>也議者目為獨擊鶻</hi>鐡面御史<hi>趙抃為御史彈劾不/避權倖號鐡面御史</hi>鐡肝御史<hi>四朝</hi>
<hi>國史劉顗為御史言事貶蘇軾以詩送有烏府先生鐵作肝之句世號為鐵肝御史</hi>風采凛凛令<lb/>
人膽落此亦不過糾督之任然唐制御史以局専糾百<lb/>
官陸長源云諫官湏蹇蹇匪躬之士憲官湏孜孜嫉惡<lb/>
之人李華序崔孝公集亦曰直躬正詞擢左補闕嫉邪<lb/>
<pb n="KR3k0031_WYG_026-7b"/>
忿佞除侍御史直躬故能諫君嫉邪故能察吏是䑓憲<lb/>
無預君徳之正否也<hi>長源上宰相書曰諌臣湏蹇蹇匪躬之士憲臣湏孜孜嫉惡之人李</hi>
<hi>華序崔汚文曰朝廷以公直躬正詞擢左補闕嫉邪忿佞除侍御史</hi>至我朝太宗置言事<lb/>
御史而朝廷闕失御史得言之<hi>見上</hi>呂公著諸賢復言六<lb/>
察不與於言専察官司復許得言而國家大計六察得<lb/>
發之又不止區區於指摘群臣細故而已<hi>元豐八年呂公著言御史</hi>
<hi>大夫比年以來専舉六察故事廢國家利害之大計察官司簿領之細故乞罷案察只置言事御史劉摯又言</hi>
<hi>中丞而下十貟然止於中丞侍御史得言事外監察御史六貟専察治官司公事文書不與於言請許六察並</hi>
<pb n="KR3k0031_WYG_026-8a"/>
<hi>許言事</hi>此國朝自彈劾之外而復兼諫諍也愚以古今御<lb/>
史之職而歴攷之未嘗不嘆國朝之美意盖糾群臣之<lb/>
慝易劾大臣之失為難劾大臣之失固難言人主之闕<lb/>
尤為不易我國家涵養士氣崇奨直言趙中令開國元<lb/>
勲固對越神明而䟦扈之態未必不自雷徳驤一言折<lb/>
之<hi>太祖寵待趙韓王如左右手御史雷徳驤劾奏普強市人第宅上怒叱之後其弟有隣復訟其庇吏受賕</hi>
<hi>上怒按問罷相</hi>丁謂當軸用事使非䑓諌有言則其禍天下非<lb/>
止如今日所觀者<hi>蘇子由云使丁晉公之時䑓諫言事必聽其敗已乆矣至如申公非諸公</hi>
<pb n="KR3k0031_WYG_026-8b"/>
<hi>共攻其短其害必有甚也</hi>惟演之麻鞫詠毁之<hi>錢惟演圗相監察御史語右正言劉隨曰</hi>
<hi>若相惟演當取白麻毁之</hi>堯佐之使御史奪之<hi>張堯佐以女有寵於仁宗一日除四使唐</hi>
<hi>介論列卒奪兩使</hi>曾不以卑抗尊而為嫌也噫孰知犯人主之<lb/>
威而尤為難乎雷霆之威犯者必折堂陛之嚴目不敢<lb/>
瞬人非䘮心誰敢冐身於斧鉞之下今先正諸賢感慨<lb/>
奮發不為之折雖斥之貶之相率以為慶也叩鐶大呼<lb/>
不曰沽名<hi>明道二年郭皇后見踈仲奄孔道輔孫祖徳蒋堂郭勸馬絳叚少連宋祁劉涣詣垂拱殿</hi>
<hi>門伏奏門者闔扉道輔叩銅鐶大呼夷簡以䑓諫伏閣非美事乃逐之</hi>叩榻論諌不曰忤<lb/>
<pb n="KR3k0031_WYG_026-9a"/>
㫖<hi>石介慶歴聖徳詩惟脩惟靖立朝讞讞言論醜酠忠誠特逹素相之後含忠履潔昔為御史今叩予榻</hi>
濮園之議全䑓論列<hi>侍御史知雜事呂誨前後十一䟽丐休王珪等議侍御史呂純仁監</hi>
<hi>察御史裏行呂大防皆論稱親之非</hi>新法之論䑓府一空<hi>蒲宗孟范百祿蘇公范公呂公</hi>
<hi>皆争新法去</hi>於是始足見國朝䑓論之公耳雖然有由也欲<lb/>
除御史先擇舉主<hi>元祐五年劉安世朱光庭伏覩祖宗故事天禧三年詔諫議大夫賈黄中</hi>
<hi>知制誥陳知微於常叅官舉公清強敏材堪御史者一人臣等切惟聖訓皆有微㫖何者御史之任使以糾察</hi>
<hi>百僚故湏先擇舉主使之引類然亦未嘗専出於執政也</hi>選人入䑓皆不奉詔<hi>熈寧中李</hi>
<hi>定以資淺入䑓三舎人皆不奉詔</hi>其居之以人者審也諫官御史不兼<lb/>
<pb n="KR3k0031_WYG_026-9b"/>
職務<hi>天禧中詔諫官御史不得兼職務</hi>入䑓十旬無䟽者罰<hi>舊制御史入䑓滿十</hi>
<hi>旬無章䟽者有䑓辱之罰</hi>其責之以言者専也言及乘輿天子改容<lb/>
語闗廊廟宰相待罪<hi>蘇東坡論</hi>其假之以權者重也鳯凰鳴<lb/>
矣于彼高岡梧桐生矣于彼朝陽君子推原其故三咏<lb/>
三歎祖宗待之之厚矣<lb/>
　　　諫垣<lb/>
官以諫名非古也自漢武置諌大夫専掌議論於是有<lb/>
言事之官<hi>漢官表上大夫掌議論有諌大夫皆無貟多至數十人武帝置</hi>盖自周季監<lb/>
<pb n="KR3k0031_WYG_026-10a"/>
謗秦氏禁言腹誹心謗莫不有罪况敢昌言其事乎西<lb/>
漢以來始懲壅蔽之患特立論諌之貟以作天下慷慨<lb/>
敢言之氣豈非夫人之所願然言路之通固自此始而<lb/>
言路之狹亦自此始也觀鄭昌訟盖寛饒之書曰臣官<lb/>
以諫為名不敢不言<hi>盖寛饒傳昌上書訟寛饒曰臣得從大夫之後官以諌為名不敢不</hi>
<hi>言</hi>而鮑宣上書論何武亦曰官以諌諍為職不敢不竭<lb/>
愚<hi>鮑宣傳召為諫大夫是時帝祖母傅太后欲與成帝母俱稱尊號宣為諫大夫上書云官以諫諍為職不</hi>
<hi>敢不竭愚上以宣名儒優容之</hi>夫職任諌諍然後得論天下之事而職<lb/>
<pb n="KR3k0031_WYG_026-10b"/>
非當諌者謂其為越職可乎君子惜其職之有所拘也<lb/>
盖自唐虞二代盛時不以諌名官而天下皆可言之人<lb/>
漢唐之世特以諌名官而天下無敢言之人我朝雖仍<lb/>
諌諍之貟而不拘諌諍之職公卿可諌也布衣可諌也<lb/>
閭巷小民亦可諌也官共漢唐而意實虞周爾試以古<lb/>
今評之群后四朝敷奏以言諸侯朝宗陳謨謀事則外<lb/>
之侯伯牧守皆得言矣臯陶作士稽首颺言伯益朕虞<lb/>
吁咈作戒則内之公卿師長皆得言矣鄭人鄉校得議<lb/>
<pb n="KR3k0031_WYG_026-11a"/>
執政則草茅賤士皆得言矣瞽誦工諌市議道謗則農<lb/>
商工賈又皆得言矣是意也行於總章衢室之間寓於<lb/>
謗木善旌之際見於發言盈庭之時拳拳於都俞規戒<lb/>
之頃當時諌官之名隠然於其間故曰唐虞三代盛時<lb/>
不以諌名官而天下皆可言之人是也自諌議大夫之<lb/>
官置於漢<hi>武帝置諫大夫至光武改為諫議大夫</hi>補闕拾遺之貟增於唐<lb/>
<hi>唐武后垂拱中置左右補闕左右拾遺二官以掌供奉諷諫開元以來左属門下右属中書</hi>以如是<lb/>
之名求如是之實霜飛白簡露奏皂囊以輔天子耳目<lb/>
<pb n="KR3k0031_WYG_026-11b"/>
之任亦美矣然中郎補闕者出綰淮南之綬<hi>汲黯𫝊臣願為中郎</hi>
<hi>出入禁闥補過拾遺臣之願也上曰君薄淮南邪出為淮南太守</hi>愽士對䇿者往持江<lb/>
都之麾<hi>董仲舒對䇿第一拜為愽士出為江都相</hi>是猶可諉者曰非諫貟也<lb/>
非言責也有如劉向戒外戚之専孫寳奏馮后之事皆<lb/>
以大夫也<hi>劉向𫝊遷光禄大夫時王鳯秉政倚太后専權向以為外戚貴盛兄弟用事之故不聽孫</hi>
<hi>寳𫝊哀帝即位召寳為諌大夫初傅太后與中山孝王母馮太后俱事元帝有隙傅太后使有司考馮太后令</hi>
<hi>自殺衆庶寃之寳奏請覆治傅太后怒上乃順㫖下寳獄</hi>蕭望之以諌官而出補郡<lb/>
吏王吉以諌大夫而上䟽見踈皆以諌官也<hi>蕭望之𫝊是時選愽</hi>
<pb n="KR3k0031_WYG_026-12a"/>
<hi>士諫大夫通政事者補郡國守相以望之為平原太守望之上䟽曰悉出諫官以補郡吏所謂憂其末而忘其</hi>
<hi>本者也朝無爭臣則不知過國無達士則不聞善王吉𫝊吉宣帝時為諫大夫論除任子之令上以其言迂濶</hi>
<hi>不甚寵異也吉遂謝病歸琅琊</hi>然亦視如土梗屏棄不用夫職在諌諍<lb/>
猶不得伸其喙尚奚望於百<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>哉唐因漢制復增遺闕<lb/>
愚意有導人使諌之意然貞元以來蒋又以右拾遺為<lb/>
史館修撰<hi>蒋又貞元九年以右拾遺權史館修撰</hi>穆宗之世李紳以左拾<lb/>
遺為翰林學士<hi>本𫝊元和擢進士第穆宗召為右拾遺翰林學士與李徳裕元楨同時號三俊</hi>
夫拾遺一職也史館又一職也翰林學士又一職也則<lb/>
<pb n="KR3k0031_WYG_026-12b"/>
唐之所以任是官者亦幾於不専矣任之而不専其職<lb/>
固未為唐害任之而不用其言唐之害為不小爾觀李<lb/>
渤之初以拾遺召也未幾遷為補闕一諫忤㫖下遷叅<lb/>
軍<hi>李渤𫝊渤始以拾遺召嵗餘遷右補闕以直忤㫖下遷諮議叅軍</hi>裴潾之初以補闕<lb/>
諫也一徙舎人未幾再䟽身亦再貶<hi>裴潾𫝊潾屢遷左補闕諫憲宗以中</hi>
<hi>人領使帝不用後擢為起居舎人又諫憲宗從桞泌治丹劑帝怒貶江陵令</hi>則唐之所以望<lb/>
補闕而拾遺者亦文具矣嗟夫古者上自公卿下至工<lb/>
瞽皆諌君之人也至後世結舌不鳴僅有諌垣之立耳<lb/>
<pb n="KR3k0031_WYG_026-13a"/>
古者若箴若頌若議若謗皆諌君之言也至後世掃地<lb/>
不存僅有諌囊之規耳今也任諌垣者未必言進諌囊<lb/>
者未必信此君子深為之浩歎故曰漢唐之世特以諫<lb/>
名而天下無敢言之人是也我國初官以定俸實不親<lb/>
職故赴諫院者方得諫官端拱初以補闕為司諫以拾<lb/>
遺為正言所以舉其職也<hi>國初承五代之弊官失其守者裁以定俸入而不親職兼</hi>
<hi>議大夫司諫正言湏降敕赴諫院供職者方為諫官端拱三年以左右補闕為左右司諫以左右拾遺為左右</hi>
<hi>正言時太宗欲諫官脩職故詔改其官</hi>天禧之廣諫貟<hi>天禧初詔兩省置諫官一貟再兼職</hi>
<pb n="KR3k0031_WYG_026-13b"/>
<hi>務</hi>明道之置諫院<hi>明道元年陳執中為諫官屢請置諌官六是以門下為諌院</hi>所以<lb/>
重其職也元豐正名散騎常侍不除而諫議大夫遂為<lb/>
諫垣之長其属有司諫焉有正言焉而三者各分左右<lb/>
焉此諫官沿革之制也<hi>元豐正名左右散騎常侍各一人既闕不殊而左右司諫大夫</hi>
<hi>遂為諫垣之長専言責焉左𨽻門下省右𨽻中書省掌規諌諷論</hi>然國朝雖仍漢唐之<lb/>
官而實得虞周之意三百餘卷上裨君徳<hi>田錫遷諫議大夫凡進三</hi>
<hi>百餘卷真宗見之必荘嘗比之曰朕之汲黯也</hi>一十九章極詆時弊<hi>劉安世十九章論蔡</hi>
<hi>京時為諫議大夫</hi>諫議大夫之有人也御筆新除歡動朝野<hi>慶厯</hi>
<pb n="KR3k0031_WYG_026-14a"/>
<hi>歐陽永叔張安道王素俱除諫官蔡君謨以詩賀曰御筆新除三諫官喧然朝野兢相歡當年流落丹心在自</hi>
<hi>古忠良得路難必有謀猷禆帝治直湏風采動朝端世間萬事俱塵土留取功名乆逺看三人以其詩薦之於</hi>
<hi>上尋亦除諫官涑水記</hi>御筆親題名留殿壁<hi>魯宗道為正言事有遺誤風聞彈䟽御筆</hi>
<hi>題殿壁曰魯直</hi>司諫正言之有人也不特此爾四諫之稱侈為<lb/>
美談<hi>歐陽脩余靖蔡襄王素為諫官時謂之四諌</hi>四賢之名播在流詠<hi>范文正公</hi>
<hi>言事忤大臣貶余靖上䟽論救落職尹洙歐陽相繼抗䟽亦得罪蔡襄作四賢一不肖之詩</hi>若此者<lb/>
又班班可紀也兹任言責者知無不言言無不盡爾至<lb/>
若鄒浩之為正言也不陳孟后之事而曾誕玉山客問<lb/>
<pb n="KR3k0031_WYG_026-14b"/>
之篇隂諷潛刺聞者若愧<hi>四朝國史曾誕與右正言鄒浩友善孟后之廢誕三與浩</hi>
<hi>書勸使力請后浩不報及浩以諫立劉后南遷誕著玉山主人對客問一篇以譏之識者或以比韓愈諍臣論</hi>
高若訥之為司諌也不言仲淹之去而蔡襄不肖之詩<lb/>
極口深詆略不少貸<hi>見上</hi>故雖庸庸𤨏𤨏之流亦為挺<lb/>
挺敢言之氣失在諌垣救在縉紳以此觀之我朝之諌<lb/>
諍者何特諌垣一二貟哉又嘗舎是而觀之百執草茅<lb/>
田野之公論矣外任漕䑓亦許奏事<hi>歐陽脩</hi>出為郡倅<lb/>
得議建儲<hi>司馬公</hi>是在外群臣得以奏封不曰越職以<lb/>
<pb n="KR3k0031_WYG_026-15a"/>
希恩也身居貟外挽衣論列<hi>㓂萊公</hi>職為監門上書言<lb/>
事<hi>鄭俠為監門上書言新法</hi>是在内微職得以抗議不曰出位而賈<lb/>
名也山林布衣抗論行都<hi>張齊賢</hi>上庠諸生䟽陳中道<lb/>
<hi>太學生江煒時為靖國中陳大中至正之道</hi>草澤之士敢議國政不曰猖狂<lb/>
而加罪錦工獄吏引對殿陛<hi>王賛</hi>大名細民伐鼓論事<lb/>
<hi>大中祥符九年大名府民伐登聞鼔訴秋旱詔遣官披視蠲其賦</hi>閭閻之夫敢言朝政<lb/>
不曰誹謗以速刑自上而下由貴而賤皆為論列之人<lb/>
爾故曰我朝雖仍諌諍之官而不拘諌諍之責者此也<lb/>
<pb n="KR3k0031_WYG_026-15b"/>
　　　翰苑<lb/>
玉堂賜篆景仰彌文寳𢃄横金敬佩新渥榮矣哉翰苑<lb/>
之選也<hi>東坡謝翰林表云</hi>然嘗攷建置之由矣西漢以來代言<lb/>
委諸尚書未有是官爾<hi>通典漢尚書郎直宿建禮門奏事明光殿下筆為詔誥出語為</hi>
<hi>誥令</hi>魏晉以後代言委諸中書亦未有是官爾<hi>通典梁用中書舎人</hi>
<hi>居詔誥之任注魏晉以來詔誥皆中書令及侍郎掌之</hi>而翰林建職其自唐始歟<lb/>
夫翰林院者藝能伎術召見之所處也<hi>韋執誼翰林政事翰林院者在</hi>
<hi>銀䑓門内以藝能伎術召見之所處也</hi>貞觀間時召學士草制而名號則<lb/>
<pb n="KR3k0031_WYG_026-16a"/>
未聞焉乾封間始號北門學士而他號則亦未聞焉開<lb/>
元初始選朝官入居翰林供奉别㫖而定名則亦皆未<lb/>
聞焉迨至二十六年而翰林學士之名定矣<hi>自太宗時召名儒學</hi>
<hi>士草制然猶未有名號乾封以後始號北門學士元宗初制翰林待詔掌四方表䟽執答應和文章繼以詔勅</hi>
<hi>文誥悉由中書多壅滯始選朝官有詞藝學識者入居翰林供奉别㫖然亦未定名制敕書詔猶分任集賢開</hi>
<hi>元二十六年始以翰林供奉改稱學士别建學士院於翰林院之南俾専内命其後又置東翰林院於金鑾殿</hi>
<hi>之西隨上所在選用益重職林及翰林故事</hi>國朝翰林雖掌内制而學士或<lb/>
領外制其文書皆知制誥主之<hi>國朝翰林學士掌内制淳化二年以翰林學士</hi>
<pb n="KR3k0031_WYG_026-16b"/>
<hi>賈黄巾蘇易簡司管勾差遣院而學士領外司自此始自學士兼領他司止與職名同元豐官制行始専内制</hi>
<hi>故必𢃄知制誥</hi>有承㫖有學士有直院有權直院承㫖以久次<lb/>
居之<hi>唐始以鄭絪為承㫖國朝承㫖不常置以院中久次者一人充續㑹要</hi>學士多以外<lb/>
制除之直院以資淺者充之<hi>國朝開寳二年以中書舎人李方知制誥盧多遜並</hi>
<hi>直學士院而直院之名始此㑹要塵史云但以資淺者為之其實正官也</hi>權直以他官暫行<lb/>
之<hi>開寳六年以知制誥張詹權直翰林院而權直之名始此凡他官入院未至學士謂之直院學士俱闗他</hi>
<hi>官暫行文書謂之權直㑹要</hi>元豐正名而後翰林之職定矣嗟夫水<lb/>
遶瀛洲花圜周廡外喧既寂内務靡華清之極也西聮<lb/>
<pb n="KR3k0031_WYG_026-17a"/>
金鑾北瞻銅樓晨趍𤨏闥夕宿嚴衛宻之至也備待顧<lb/>
問辨疑釋非發演絲綸據古援今任之重也自非天才<lb/>
㧞萃已徳邁倫未有不沗厥職爾李白嘗為翰林供奉<lb/>
矣雖一時應制摛辭奴僕力士然未幾神遊八極不可<lb/>
覊絆者才為之累也<hi>唐李白𫝊白為樂章帝爱其才嘗侍帝醉使高力士脱靴後白浮游</hi>
<hi>四方於采石騎鯨捉月而死</hi>張洎亦嘗為翰林學士矣雖一時侍詩<lb/>
侑酒勢有華盖之逼然未幾而儀同之詔不下卒受楊<lb/>
國忠之謗者徳未足於此也<hi>本𫝊</hi>自開元至咸通翰苑<lb/>
<pb n="KR3k0031_WYG_026-17b"/>
顯名者一百八十九人為相者五十有三<hi>元宗八人肅宗四人一相</hi>
<hi>代宗六人一相徳宗二十二人七相順宗二人一相憲宗二十四人十相穆宗七人一相敬宗三人一相文宗</hi>
<hi>三十四人十相武宗八人三相宣宗三十九人十一相懿宗以後三十六人七相</hi>非不侈為美<lb/>
談然求如正諌自任閹宦知懼<hi>李絳為翰林學士孜孜以正諌為己任嘗極論</hi>
<hi>中官縱恣人皆憚之</hi>草詔一下士卒感泣者能有幾人哉<hi>陸贄為學士從</hi>
<hi>幸奉天下詔山東士卒感泣</hi>至于國朝與唐異矣紫詔白麻流布中<lb/>
外金坡玉堂選遴才徳且以尚書而為翰林下遷也而<lb/>
太祖乃曰深嚴之地當以宿儒處之<hi>長編乾徳元年上謂宰相曰北門深</hi>
<pb n="KR3k0031_WYG_026-18a"/>
<hi>嚴當擇審重士處之范質曰竇儀清介謹重然在前朝已自翰林遷端明今又遷兵部尚書難於復召上曰禁</hi>
<hi>中非此人不可卿當諭朕意勉再赴職</hi>據平資而除翰林非超遷也而太<lb/>
宗乃曰學士之職清貴非可以他官比之<hi>張洎欲遷翰林太宗曰學</hi>
<hi>士之職清切貴重非他官可比金坡遺事</hi>是用人不以資而以望矣和㠓以<lb/>
文得寵可用也而眸子不正竟不居以近侍<hi>太祖以和㠓善文寵</hi>
<hi>待之欲召入翰林謂近臣曰㠓眸子眊然胸中必不正不可以居近侍</hi>范杲獻記求進亦<lb/>
可用也而躁競可厭終不除以内制<hi>知制誥范杲數致書宰相求入翰林</hi>
<hi>嘗出一篇示李昉曰先公謂杲才任學士故以付杲於是獻玉堂記請備其職上惡其躁競不使居内</hi>是<lb/>
<pb n="KR3k0031_WYG_026-18b"/>
用人不以文而以行矣此選用之意然也蘇易簡張洎<lb/>
皆興國之翰林矣清浄玉堂中之詩而太宗特示易簡<lb/>
焉<hi>蘇易簡時為承㫖張洎為學士上䟽數千言太宗賜蘇易簡詩云翰林承㫖貴清浄玉堂中</hi>豈非<lb/>
洎之徳行不及文學<hi>執政欲用張洎上曰極知洎文學不下士安苐徳行不及爾</hi>蘇<lb/>
之忠孝形諸歌詠歟<hi>太宗賜易簡言曰君臣千載㑹易簡曰忠孝一生心</hi>楊億晏<lb/>
殊皆景徳之翰林矣前席待名賢之詩而真宗特賜楊<lb/>
億焉<hi>真宗御筆七言詩賜楊億曰承明近侍究儒𤣥苦學勞心疾已痊善保興居調飲食副予前席待名</hi>
<hi>賢</hi>豈非億能不草冊后之制<hi>真宗欲册皇后上欲得楊億草制使丁謂諭㫖曰大</hi>
<pb n="KR3k0031_WYG_026-19a"/>
<hi>年勉此不憂不富貴億曰此富貴非所願也乃命他學士草制</hi>而殊丼奉相謂之詔歟<lb/>
<hi>天禧三年丁謂復相召學士劉筠草復相制筠不奉詔乃更詔晏殊殊遇筠側面而過盖有所愧也</hi>此勸<lb/>
勉之情然也賜以錦袍<hi>十月朔舊賜紅錦袍淳化三年代以細花盤鵰錦賜丁丞相一</hi>
<hi>等</hi>錫以金盞<hi>神宗賜王珪/以盤龍金盞</hi>設以紫花之座<hi>神宗設紫花座賜王珪坐</hi>
榮以金蓮之燭<hi>哲宗時蘇軾為翰林學士入對命坐賜茶曰中翰須盡心事官家報先帝知遇</hi>
<hi>出撤金蓮燭歸院</hi>或不覺前席<hi>英宗朝/張方中</hi>或命坐賜茶<hi>見上</hi>或待<lb/>
舊臣以賔友<hi>太宗以賔友待蘇易簡</hi>或見宰相以客禮<hi>孫抃</hi>此待<lb/>
遇之禮然也噫選用謹矣勸勉至矣待遇之恩復厚矣<lb/>
<pb n="KR3k0031_WYG_026-19b"/>
則雍容禁坡回翔仙境參決國論發揮天語其忍負之<lb/>
哉是故條畫兵數稱為頗牧有李文定焉<hi>李文定公廸在真宗時為</hi>
<hi>學士上問陜西兵幾何對曰臣向在本道以冊書兵馬糧草之數以備調發今猶佩置囊中帝令探取之目黄</hi>
<hi>門取紙筆令具䟽帝曰不意頗牧復在吾禁中矣</hi>兼有文學可比董楊有司馬<lb/>
公焉<hi>神宗擢司馬光為學士自謂知制誥不敢濫居况堪為學士乎又三䟽力辭上從容問光曰古之君</hi>
<hi>子或學而不文或文而不學惟董仲舒楊雄兼之卿有文學何辭為光曰臣不能四六上曰卿既舉進士取高</hi>
<hi>第賦亦四六也以告勑授光光不得己受之</hi>有文章典雅者<hi>張方平在翰林上手札褒之曰</hi>
<hi>卿文章典雅有三代風</hi>有文行兼著者<hi>真宗朝召學士梁顥夜對論及人物上曰文行兼著</hi>
<pb n="KR3k0031_WYG_026-20a"/>
<hi>如趙安仁者有幾遂為學士</hi>噫盛哉不特此爾唐之翰林妄為弄辭<lb/>
艶曲無所規正<hi>如沈佺期為學士為弄辭李白為翰林作樂章之類</hi>陋也而我朝<lb/>
歐陽公宮帖亦不忘規諫之意<hi>歐陽脩宮中之帖亦不忘規諫</hi>唐之内<lb/>
制不聞封還間以給事郎為之<hi>袁高為給事封還盧相刺史詞頭</hi>拘也<lb/>
而我朝劉筠亦不草丁謂之制<hi>見上注</hi>此尤翰苑之盛<lb/>
也子瞻堂堂如山如河此魯直賛誦東坡也愚以先正<lb/>
諸公亦何歉於斯云<lb/>
　<lb/>
<pb n="KR3k0031_WYG_026-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今源流至論續集卷六<lb/>
</p>
<p>
</p>
  </div>
</body>
</text>
</TEI>
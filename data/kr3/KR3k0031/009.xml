<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今源流至論前集卷九</head>
    <p>
<pb n="KR3k0031_WYG_009-1a"/>
欽定四庫全書<lb/>
　古今源流至論前集卷九　　宋　林駉　撰<lb/>
　　　録賢裔<lb/>
嘗觀漢人之表列侯也先叙爵邑後叙子孫則知漢人<lb/>
象賢之意<hi>漢列侯功臣表先姓名次諡號次爵邑又次子孫</hi>又觀唐人之表宰<lb/>
相也先列職名後列譜系則知唐人世禄之典<hi>唐宰相表上列</hi>
<hi>職名次書譜系</hi>嗟夫喬木舊望見者興念甘棠遺愛去之見思<lb/>
則席勲業之舊著閥閱之英者可無悠長之念哉然嘗<lb/>
<pb n="KR3k0031_WYG_009-1b"/>
論之為國家宣力者固可重為生民立極者尤可敬為<lb/>
當時立勲者固可嘉為後世開太平者尤可尚此有國<lb/>
家者不可一日不續吾道之脉也何者以誠敬為入門<lb/>
以踐履為實地者此道也以正心格物為本原以治國<lb/>
平天下為功用者此道也風雨有晦㝠而此道無變遷<lb/>
世變有汙隆而此道無轉移周公之迹陳矣魯之子孫<lb/>
崇尚文學雖列國紛紜而不變孔子之筆絶矣後世見<lb/>
禮不觀諸他而觀之子思然則續其統振其緒上之人<lb/>
<pb n="KR3k0031_WYG_009-2a"/>
安得不任其責哉故周公之後與姬室相為無窮而夫<lb/>
子之裔歴漢唐猶一日信矣夫不可一日不續吾道之<lb/>
脉也我國家崇尚文治維持道統念故家之餘澤起遺<lb/>
笏之舊愛上以接先賢之正傳下以發潛徳之幽光故<lb/>
劉温叟以清節著名太宗特録其子所以示天下之名<lb/>
節<hi>劉温叟以清節自守温叟没太宗特録其子曰所以表其清節</hi>司馬公以誠實立身<lb/>
哲宗特召子康所以表名臣之行業<hi>司馬公元祐二年殁哲宗召其子康</hi>
<hi>為崇政說書</hi>此象賢之意固隆矣至若道學宗𣲖後代山斗<lb/>
<pb n="KR3k0031_WYG_009-2b"/>
濂溪先生導其源伊洛横渠浚其流楊游胡馬諸君子<lb/>
助其瀾自元祐至今日其間或興或廢不知其幾而人<lb/>
心天理不泯於頽靡之中國脉元氣終有賴於維持之<lb/>
力道學固無負於國家而國家亦無負於道學也自今<lb/>
觀之紹聖末年唱為黨禍名儒故老海隅嶺表而吾道<lb/>
之𣲖絶矣我髙宗雨露洗濯善類萌蘖龜山大儒靈光<lb/>
獨立胡氏父子相繼擢用而伊洛之傳始振此髙宗録<lb/>
賢之功也<hi>紹聖間以程伊川洛黨放歸田至四年十一月送涪州編管又崇寧初元祐學有禁  又</hi>
<pb n="KR3k0031_WYG_009-3a"/>
<hi>中興本末建炎初崇政殿說書程頤以道學為天下倡其門人高第有故監察御史游酢與今徽猷閣待制楊</hi>
<hi>時是時以時為工部侍郎年七十九矣及入對有言聖賢之君未有不以講學為務者尋詔時兼侍講是時如</hi>
<hi>右丞許景衡右文殿修撰胡安國左司郎中吴給殿中侍御史馬伸皆各得時之學又未幾召胡安國及其子</hi>
<hi>寅俱在位</hi>秦氏當國忘讎忍恥高視闊步訕笑大儒而吾道<lb/>
之脉微矣我孝宗天涵地育諸儒生氣屈致文公講道<lb/>
翠幄其他苗裔收拾殆盡而伊洛之傳復振此孝宗録<lb/>
賢之功也<hi>秦檜主和趙鼎之黨劉大中之徒相繼求去○又慶元初孝宗以朱熹安貧樂道召為侍</hi>
<hi>講</hi>權臣用事倡為偽學排逐正人響息影滅而吾道之<lb/>
<pb n="KR3k0031_WYG_009-3b"/>
灰冷矣我寧宗改絃昜轍推明理學節惠有諡讀書有<lb/>
人閩中江右家傳人誦而伊洛之傳至今源源光盛此<lb/>
寧宗録賢之功也<hi>嘉定間諡横渠節惠閣又詔陸氏子孫讀書秘</hi>嗚呼雖無<lb/>
老成人尚有典刑在祖宗固已尊顯矣豐水有芑武王<lb/>
豈不仕今日能無加培植歟主上初政未遑他務伊川<lb/>
道學之宗既錄其後朱張道學之𣲖復顯其裔即此一<lb/>
意人心興起使天下知格物致知之學非迂闊道德性<lb/>
命之書非髙逺其所以立天地心繼前聖學也不淺又<lb/>
<pb n="KR3k0031_WYG_009-4a"/>
不但為泉壌之輝也雖然司馬公一相主盟吾道而伊<lb/>
洛之正學始明<hi>元祐初司馬公為相召河南布衣程伊川為說書一時門人朱光庭諸君子皆</hi>
<hi>擢用</hi>趙忠簡求去正人勢孤而伊洛之門人復散<hi>紹興張魏公敗</hi>
<hi>劉猊於濠州上曰却賊之功盡出右相之力於是趙鼎皇懼求去時鼎既去補外董朱繼去</hi>此愚又<lb/>
不能不拳拳於君相相與扶持之功云<lb/>
　　　定策大臣<lb/>
召公之託聞顧命漢相之謀應大横此非韓魏公之制<lb/>
乎<hi>華陽授韓魏公門下侍郎制曰惟召公之託嘗聞顧命之言惟漢相之謀終應大横之兆葢懐先見者識</hi>
<pb n="KR3k0031_WYG_009-4b"/>
<hi>之邃決至慮者材之英天相不㧞之基神贊非常之輔</hi>子孟之承先帝召公之保<lb/>
三朝此非曽魯公之制乎<hi>華陽授曽魯公授門下侍郎制曰大火基宋實開五聖之</hi>
<hi>符六龍乗乾遂致中天之運又授君僕射制曰子孟之承先帝預定大謀召公之保三朝率躬一德</hi>甚矣<lb/>
大臣勲業莫重於定策也夫外懾強敵内伸國威獻凱<lb/>
奏勲以紓神人之共憤者勇略之臣也出入禁闥陪奉<lb/>
丹陛朝夕雍容格君心於無過之地者侍從之臣也正<lb/>
色立朝奮身抗議凜凜風采以破奸雄之膽者諫諍之<lb/>
臣也然乗鴈雙鳬無闗多寡毛髪絲粟僅效㣲勞其於<lb/>
<pb n="KR3k0031_WYG_009-5a"/>
天下之大計社稷之重寄彼葢未之知也方國論洶洶<lb/>
之秋人心危疑事勢倉卒呼吸之間有雷有風進退之<lb/>
間有存有亡斯時也曰勇略曰侍從曰諫諍舉不能以<lb/>
容其力此非大臣之責而誰責陳祖宗之訓於新嗣之<lb/>
初啓金縢之書於流言之日不動聲色措國泰山天地<lb/>
鑒其誠宗廟諒其心天下蒙其福此伊周事業鏗鏘於<lb/>
千百載之下者其惟定策之功歟不然吴起齊之名將<lb/>
也東征西討勲塞一時盛矣然當國疑主少之初扶持<lb/>
<pb n="KR3k0031_WYG_009-5b"/>
社稷遂不若田文之功<hi>通鑑魏置相田文吴起不悅謂田文曰請與子論功可乎田文</hi>
<hi>曰可起曰將三軍敵國不敢謀子孰與起文曰不如子起曰治百官親萬民實府庫子孰與起文曰不如子起</hi>
<hi>曰子皆出吾下而位居吾上何也文曰主少國疑大臣未附百姓未信方是之時屬之子乎屬之我乎起黙然</hi>
<hi>曰屬之子矣</hi>陳平漢之謀臣也誅秦慼項葢出漢庭之右盛<lb/>
矣然當代邸奉立之時親握天子璽又不及周絳侯之<lb/>
勲<hi>周勃傳</hi>嗚呼尚論大臣之大節不觀諸國勢危貳之秋<lb/>
則伊周之事業泯矣天開有宋偉人間生社稷元勲鼎<lb/>
彞弗泯是故開國勲舊宏濟艱難葢以天下為己任金<lb/>
<pb n="KR3k0031_WYG_009-6a"/>
匱之藏首禆國論慈闈之訓仰決聖謨其弼亮之美可<lb/>
以對越乎穹壌<hi>記聞昭憲太后敕太祖曰若萬嵗後以次傳之二弟則并汝之子亦獲安矣太</hi>
<hi>祖曰敢不如母教太后因召趙普於榻前為約誓書普書紙尾藏之金匱</hi>三朝元老乃心王<lb/>
室躬蹈不測之深淵伏奏懇切首唱大義扶翊日月使<lb/>
中外之人餔啜嬉遊而無驚視竊語之警<hi>韓琦</hi>定策亞傅<lb/>
責重節堅可以託六尺之孤謹畏周密内外無間言有<lb/>
始有卒可方安世其感動人主者實先孚於衆論<hi>長編曽公</hi>
<hi>亮謹畏周密内外無間言受遺輔政有始有卒可方張安世</hi>此二三君子身佩安危<lb/>
<pb n="KR3k0031_WYG_009-6b"/>
忠扶宗社神閑氣定垂紳搢笏而定國祚於泰山四維<lb/>
之地豐功茂績載在盟府嗚呼盛矣哉然又論之定一<lb/>
時之大策固難正異日之君心尤難方國本未定事勢<lb/>
殆矣而能談笑廟堂親決大議此固有賴弼亮之休至<lb/>
國本已定事勢安矣而君心方善而未固君徳方進而<lb/>
未純其可無輔贊彌綸之力歟是周召訪洛之時作書<lb/>
誦詩警戒日聞而成王終為令主平勃於錢榖之間浹<lb/>
背莫對文帝之治幾疵焉<hi>前陳平傳</hi>此大臣拳拳不能自已<lb/>
<pb n="KR3k0031_WYG_009-7a"/>
之忠尤當見於異日也噫呂端本真宗之顧命大臣奏<lb/>
事雍容未嘗喜懼以輔咸平之治者端之力居多<hi>真宗初即</hi>
<hi>位毎見呂端必肅然拱揖不以名呼端再拜以請上曰公等顧命元老朕安敢上比先帝又趙普嘗曰吕公奏</hi>
<hi>事毎得嘉賞未嘗喜遇挫未嘗懼真台輔之器也</hi>韓公乃神宗之定策元老新<lb/>
法之疏懇切再三猶能寛一分之賜者韓公之功歟<hi>神宗</hi>
<hi>初韓公奉英宗之遺命以立之至行新法韓公再三力疏後乞補外特授守司徒兼侍中鎮安武勝節度使判</hi>
<hi>相州</hi>書曰罔俾阿衡專美有商愚深望於今之大臣<lb/>
　　　功臣配享<lb/>
<pb n="KR3k0031_WYG_009-7b"/>
予享先王爾祖與之此侑食之始制也<hi>書盤庚兹予大享于先王爾祖</hi>
<hi>其從與享之</hi>有功太常祭於大烝此侑食之定制也<hi>周禮夏官司勲</hi>
<hi>凡有功者銘書於王之太常祭於大烝司勲詔之</hi>嗟夫甘棠微木見者興詠故<lb/>
笏細物中心惻然况覽竹帛之舊蹟觀鼎彞之遺銘其<lb/>
可無慨慕逺想之典歟此商周所以拳拳於清廟之享<lb/>
者見仁之至義之盡也商周逺矣其待臣之禮吾憾焉<lb/>
晉文公間闗在外十有九年之推從亡日久葢同甘苦<lb/>
共患難者比其反國乃不及禄<hi>左傳</hi>韓淮隂誅秦蹙項葢<lb/>
<pb n="KR3k0031_WYG_009-8a"/>
漢庭之第一功盟血未乾狗烹弓藏終不能老死牖下<lb/>
<hi>韓信傳</hi>此固鍥薄少恩之人固不足與語君臣始終之義<lb/>
若夫漢之霍子孟唐之魏鄭公此千載魚水之㑹然能<lb/>
榮其身於前而不能全其名於後能俾厚秩於一時而<lb/>
不能播幽馨於異日此君子深為之浩歎方子孟未央<lb/>
之奏親握天子璽以授宣帝受遺託孤無負先朝葢三<lb/>
代而下所未有麟閣崢嶸遺像凜然位次第一氏而不<lb/>
名若無負於子孟矣然霍氏之肉未寒而赤族之誅己<lb/>
<pb n="KR3k0031_WYG_009-8b"/>
及使光之元勲茂績不再傳而盡泯何刻哉<hi>本傳霍光與諸臣議</hi>
<hi>立孝武曽孫未央列奏遂即帝位至甘露元年遂建麒麟閣光居其一特曰霍氏不書其名後光薨人告顯禹</hi>
<hi>有變遂赤其族</hi>觀此則漢人祭功臣於庭之制特具文耳<hi>通典漢制</hi>
<hi>祭功臣於庭生特燕於堂死則降於庭與士庶為列</hi>方魏公立朝之日引入臥内<lb/>
好同心腹諫行言聽措世太平亦三代而下所未有豐<lb/>
碑嵯峨大書深刻鋪陳功蹟若有光焉亦無負於鄭公<lb/>
矣然萋斐之言一入而仆碑之悔遽形使鑑逝之後反<lb/>
於墟墓有譴焉何薄哉<hi>魏徴傳太宗拜諫議大夫或引至臥内訪天下事徴亦以不世</hi>
<pb n="KR3k0031_WYG_009-9a"/>
<hi>遇乃展盡底藴後薨帝嘆曰今魏徴卒一鑑亡矣後帝登凌煙閣觀畫像賦詩悼痛聞者媢之毁短百為帝不</hi>
<hi>悅乃停叔玉昏仆所為碑顧其家衰矣</hi>觀此則唐人享功臣於禘祫之日<lb/>
特虛設耳<hi>通典唐貞觀十六年有司言禮祫享功臣配享於廟庭禘享則不配後令禘祫之日功臣並配</hi>
<hi>享請集禮官學士等議</hi>噫論漢之君臣不若宣帝子孟之相得論<lb/>
唐之君臣不若太宗魏公之始終不替猶不能得事死<lb/>
如事生之禮况其餘乎我國朝以忠孝為家法以禮義<lb/>
為國維元勲碩徳既保全於土龍既禱之餘縟儀盛典<lb/>
復追報於喬木見思之日然侑食之典庸可輕乎哉議<lb/>
<pb n="KR3k0031_WYG_009-9b"/>
集縉紳愜公論也册告宗廟無愧辭也<hi>蘇東坡劄子自祖宗以來釋擇</hi>
<hi>元勲重望始終全徳之臣以配食列聖葢自天子所不敢專必命都省集議其人非天下之公議所屬不預此</hi>
<hi>選奏議既上詔㫖恭依册告宗廟然後敢行</hi>愚嘗拜觀盛朝歴數舊勲凡侑<lb/>
於清廟祭於大烝當時無異論後世無私說至今言之<lb/>
猶使人有起敬起愛之意我藝祖之開國也中令元勲<lb/>
宏濟艱難<hi>記聞太祖叱雷徳驤曰鼎鐺尚有耳汝不聞趙普吾之社稷臣乎</hi>侍中重望<lb/>
削平僣偽是用侑享于藝祖<hi>澠水燕談曹彬征伐前後凡降四國王江南四川廣</hi>
<hi>南湖南也</hi>我太宗之繼統也輔新政於太平之初則有居正<lb/>
<pb n="KR3k0031_WYG_009-10a"/>
<hi>薛居正太平興國初入相後配享太宗廟</hi>揚天靈於混一之日則有潘石<hi>潘美</hi>
<hi>石熙載輔太祖太宗平定天下二人後並配享太宗廟庭</hi>是用侑享於太宗其在真<lb/>
宗時也文靖文正凝逺深沉<hi>李文靖沆風範凝逺又王文正旦張詠曰深沉有德</hi>
<hi>鎮服天下無如王公</hi>李公威名天下知之<hi>李繼隆</hi>其在仁宗時也沂<lb/>
公大節險夷一致<hi>王曽有天下之大節</hi>申公持權見逺謀偉<hi>事畧夷簡</hi>
<hi>相仁宗美功立名主治䘮之禮其見逺矣消監兵之策其意深矣請建都之議其謀偉矣斯善持宰相之權者</hi>
<hi>歟</hi>在英廟則琦有竒骨重厚如勃<hi>徂徠慶厯聖徳詩予早識琦而有竒骨可</hi>
<hi>屬大事重厚如勃</hi>曽公輔政可方安世<hi>長編曽公亮謹畏周密内外無間言受遺輔政</hi>
<pb n="KR3k0031_WYG_009-10b"/>
<hi>有始有卒可方張安世</hi>在神廟則鄭公秉心端方直亮歴事四世<lb/>
計安宗社<hi>長編元祐三年禮部言神宗配享功臣合命尚書以下議孫永等議富弼秉心直亮歴事</hi>
<hi>三世計安宗社以配享神廟廟庭實為宜稱</hi>葢不特國初以來之禮也高宗<lb/>
中興是時也吕趙韓張俱有名績淳熙廷議侑食宜稱<lb/>
<hi>要括淳熙十六年宇文价議仰惟髙宗天錫勇智紹開中興一時將相名臣宜列侍太室序於大烝伏見吕頤</hi>
<hi>浩再登鼎司能斷大事主盟大舉取日虞淵厥功茂焉趙鼎智慮湛明學識純固北邉受警力贊親征國本未</hi>
<hi>正建萬世之長策韓世忠身歴百戰義勇横秋建炎勤王投袂奮發連營淮楚直視無前名聞羗夷至今膽落</hi>
<hi>張俊贊翊霸府披棘以立朝廷禦侮蘄川靖寇江左而秉心忠勤終始一節四人皆有名績見稱於世俱宜配</hi>
<pb n="KR3k0031_WYG_009-11a"/>
<hi>享聖㫖依</hi>孝光授受是時也文惠忠亮培養聖徳葛公為揆<lb/>
效忠訪洛<hi>史文惠公輔孝宗潛邸后即位再入相遂配享廟庭又葛卿輔光宗初年亦配享</hi>其<lb/>
報稱之公取予之當葢質諸鬼神而無疑闗諸百世而<lb/>
無憾者<hi>類苑趙普曹彬配享太祖薛居正潘美石熙載配享太宗李沆王旦李繼隆配享於真宗王曽</hi>
<hi>吕夷簡配享仁宗韓琦配享英宗王安石富弼配享神宗蔡確配享哲宗韓忠彦配享徽宗又長編元豐元年</hi>
<hi>曽公亮卒贈太師中書令配享英宗廟庭又淳熙十六年議吕頤浩趙鼎韓世忠張俊配享髙宗廟庭</hi>若<lb/>
神宗侍侑之人或行或罷紛紛不一君子不能無議也<lb/>
鮮于侁曰宜以富鄭公也<hi>鮮于侁曰勲徳第一惟富弼耳本朝舊制雖有二人且如</hi>
<pb n="KR3k0031_WYG_009-11b"/>
<hi>唐朝止用郭子儀故事只以弼一人配享議遂定</hi>曽布曰宜以王安石也<hi>長編紹聖</hi>
<hi>元年詔王安石配享神宗三年詔罷富弼配享神宗初元祐富弼配食天下以為宜至是謂弼得罪先帝罷之</hi>
<hi>翌日布對上問罷富弼配享如何布曰臣自元祐中聞之故已訝其不當先帝以王安石為相君臣相得近世</hi>
<hi>所未有舍安石而用弼豈先帝之心哉但元祐中人持偏見不恤義理所安耳</hi>然王安石之變<lb/>
更家法終不若富弼之計安宗社<hi>見上</hi>曽布之曲持私說<lb/>
終不若鮮于侁之允愜衆論人心之公議千載終不泯<lb/>
也是故安石之享能倡於曽布而不能不罷於趙鼎<hi>言行</hi>
<hi>録王安石𫝊紹聖初配享神宗崇寧三年詔配祀文宣王廟靖康初用楊時言停文宣王廟配享列于從祀建</hi>
<pb n="KR3k0031_WYG_009-12a"/>
<hi>炎中用趙鼎言罷配享神宗</hi>曽布之議能行於紹聖而不能不沮於<lb/>
建炎君子幸其宗主公議有人矣雖然太室之禮腆矣<lb/>
侑食之人常矣然追崇一意而有出於大烝之外傑閣<lb/>
像形頌䑓鐫碑遺風舊蹟凛乎如存豐功茂績昭然不<lb/>
磨此愚三詠三嘆於今日<hi>見繪功臣條</hi>
　　　薦賢<lb/>
乾興初年仁宗即位之始也而王曽首薦吕夷簡之相<lb/>
<hi>長編仁宗謀相王曽薦吕夷簡</hi>熙寧九年哲宗即位之元也而陳㐮首<lb/>
<pb n="KR3k0031_WYG_009-12b"/>
薦司馬光之用<hi>長編熙寧九年陳㐮薦司馬温公而下三十三人</hi>夫人主臨御<lb/>
之初興起事功寤寐人材毛髮絲粟寸能不遺為人臣<lb/>
者不念公家榱桷之用徒為私門桃李之計寧不負初<lb/>
政側席之意哉然嘗論之人臣以報國為念則所薦無<lb/>
非公人臣以植恩為念則所薦無非私夫親固可疑也<lb/>
茍有材之可舉則不以親而疑讎可嫌也茍有徳之可<lb/>
擢則不以讎而嫌吾以公而薦賢而謝恩私門則無也<lb/>
吾以賢而後薦而以求後舉則無也此無他人臣以報<lb/>
<pb n="KR3k0031_WYG_009-13a"/>
國為念而他不暇顧矣夫茍公道不行於上而公論不<lb/>
明於下則短牘朝馳長牋暮進其舉曰覔親故交求彼<lb/>
此相薦其舉曰互綢繆託契夙有恩惠其舉曰私白晝<lb/>
大都與奸為市其舉曰鬻此無他人臣以植恩為念而<lb/>
國不暇恤矣吾觀國朝知人之明薦人之公為大臣者<lb/>
惟知薦賢報國為事為士夫者惟知行已律身為常上<lb/>
以公取下以公進葢不特如王曽陳㐮所薦也噫盛矣<lb/>
曹彬一代名將也教子登壇韜略世授卒以二子薦之<lb/>
<pb n="KR3k0031_WYG_009-13b"/>
<hi>記聞曹彬將薨太宗親問以後事對曰臣二子璨與瑋材器皆堪為將又問其優劣曰璨不如瑋</hi>吕蒙<lb/>
正一代賢相也衣鉢相傳勲業無愧卒以猶子夷簡薦<lb/>
之<hi>聞見録吕䝉正為相致仕真宗問諸子孰可用公曰臣子不足用有姪夷簡宰相材也</hi>是不以<lb/>
親為疑也廢后之事范仲淹嘗攻吕夷簡而夷簡復薦<lb/>
仲淹<hi>長編吕夷簡景祐執政因仁宗廢郭后事仲淹同孔道輔諸人扣門大呼攻夷簡落職知饒州夷簡</hi>
<hi>入相言於仁宗曰仲淹賢者豈可但除舊職仲淹謝曰向以公事忤相公不意相公乃爾夷簡曰夷簡豈復以</hi>
<hi>舊事為念哉</hi>燈籠錦之事唐介嘗劾文彦愽而彦愽復薦唐<lb/>
介是不以讎為疑也<hi>言行録文彦愽為唐介燈籠錦所劾介出知潭州彦愽亦罷相後彦</hi>
<pb n="KR3k0031_WYG_009-14a"/>
<hi>博再入相首薦唐介復召用焉</hi>李文正之用賢以為大臣之職業而不<lb/>
市私恩<hi>言行録本傳</hi>王文正之㧞賢未嘗顯㧞一人而恐恩<lb/>
自已出<hi>魏公别録韓琦言王公曽當國未嘗顯㧞一人曰范仲淹諷之曽曰恩自己出怨將誰歸仲淹嘆</hi>
<hi>真宰相也</hi>葢不敢樹恩私門也吕文靖之薦包孝肅以其同<lb/>
巷而不求見<hi>吕文靖與包拯同巷拯未嘗一見文靖以此薦之</hi>司馬公之薦劉<lb/>
元城取其無書抵政府葢不待有求後舉也<hi>語録温公薦劉安世</hi>
<hi>充舘職因謂白知所以相薦乎安世曰獲從公逰舊矣曰非也光居閒足下時節問訊不絶位政府足下獨無</hi>
<hi>書此所以薦也</hi>論薦若此其視祁奚之於午<hi>祁奚請老晉侯問嗣焉曰午也可君</hi>
<pb n="KR3k0031_WYG_009-14b"/>
<hi>子曰舉其子不為比</hi>解狐之於荆伯抑<hi>趙簡子問解狐孰可為上黨守曰荆伯抑王曰非子</hi>
<hi>之讎乎曰舉賢不避仇讎</hi>婁師徳之於狄仁傑<hi>狄仁傑為相婁師徳實薦之仁傑不知數</hi>
<hi>擠師德武后以告仁傑嘆曰婁公盛徳我為所容</hi>亦何愧哉不然李師錫乃王<lb/>
德用之甥而薦者凡三十餘人<hi>政要増釋慶厯中流内銓引還人李師錫改京</hi>
<hi>官其歴任薦者三十餘人上曰此誰之子弟左右對曰王徳用外甥上曰薦之者多葢以德用之故且與循資</hi>
陳琪乃龎籍之壻而薦者至二十四人徒以權貴之故<lb/>
而薦也夫何取<hi>至和二年流内銓引對雍丘縣陳琪改京官上謂判銓賈黯曰琪雖無他過而</hi>
<hi>歴三任皆因縁陳乞不由有司奏擬琪乃龎籍女壻今保薦者多至二十四人得非專欲諂附大臣故爾邪且</hi>
<pb n="KR3k0031_WYG_009-15a"/>
<hi>與恭城縣知縣</hi>王安國本荆公之親弟也至託公以力薦之<hi>王安</hi>
<hi>國荆公之弟荆公薦之於上</hi>吕惠卿本荆公之同已也至犯衆怒以<lb/>
力薦之<hi>吕惠卿巧憸附安石極論新法之便荆公薦之自代司馬公極口排之以為江充李訓之徒</hi>
徒以親故之私而薦也夫何取嗟夫吕文穆謂我為相<lb/>
無能但有一能善用人<hi>吕文穆䝉正曰我為相無能但有一能善用人耳</hi>唐質<lb/>
肅言吾輔政何功惟薦二臺官無愧耳<hi>言行録</hi>前輩之薦<lb/>
賢報國以此為稱職之賢彼循權貴私親故者不亦恧<lb/>
乎雖然薦賢者固無負國家而被薦者亦不曽負舉主<lb/>
<pb n="KR3k0031_WYG_009-15b"/>
范仲淹之於晏殊葢有知己之恩也稱壽一疏聞者縮<lb/>
頸而毎以不稱為羞若此者可以受所薦<hi>長編天聖七年上率百官</hi>
<hi>上皇太后壽乃受朝仲淹奏虧君體損國威初晏殊薦仲淹為館職聞之遂詰仲淹曰仲淹繆辱公舉毎懼不</hi>
<hi>稱為知己羞不意反以忠直獲罪殊愧謝</hi>荆公之於文潞公亦有知己之恩<lb/>
也新法一奏識者稱快而反以異已為嫌若此者適以<lb/>
負所薦<hi>仁宗朝文彦愽薦韓維王安石張瓌䓁恬退後安石用事行新法文彦愽極諫其非王安石不</hi>
<hi>聽反斥彦愽補外</hi>不然繆舉同坐之令不愧國家寧不愧所知<lb/>
乎昔前輩有詩曰先收先生作棟梁其次收拾桷與榱<lb/>
<pb n="KR3k0031_WYG_009-16a"/>
愚敢誦此於初政急賢之世以為二三大臣勉<hi>歐公贈胡安定</hi>
<hi>詩</hi>
　　　舉廉<lb/>
虞朝設教曰簡而廉周典計吏曰弊以廉夫廉者百行<lb/>
之本也以此律身以此正家以此化風俗此士夫職分<lb/>
之常而非卓絶之行尚何待教之弊之而後為哉大抵<lb/>
回天下之勢者在機而不在力淑天下之心者在上而<lb/>
不在下葢千駟弗視萬鍾何加足以厲天下之風俗者<lb/>
<pb n="KR3k0031_WYG_009-16b"/>
固有之矣醉醲飽鮮傾囷倒廪者豈盡無也四知自懼<lb/>
一物不載足以激天下之節義者固有之矣乞墦取媚<lb/>
登壟罔利者豈盡無也是必新采芑之田興孤竹之節<lb/>
者而後可以美士心嚴媢賄之誅儆殉貨之刑而後可<lb/>
以回士心却羨餘之貢推金錢之賜而後可以服士心<lb/>
不然則士心轉移不以宫室之美妻妾之奉而為之則<lb/>
以人生之萍梗世運之汙隆而為之可不畏哉嘗怪文<lb/>
帝之舉㢘而萬家之縣無有應令<hi>本紀</hi>武帝之舉㢘而闔<lb/>
<pb n="KR3k0031_WYG_009-17a"/>
郡之廣不薦一人<hi>本紀</hi>是何㢘吏之艱耶葢簠簋不飭既<lb/>
不如賈誼廉恥四維之勸<hi>賈誼策</hi>而犬馬嬉遊至使魏其<lb/>
武安窮力而肆為之<hi>本傳</hi>則縣不應而郡不薦也亦宜矣<lb/>
國家以節儉化天下以廉恥勸風俗即此一意已見於<lb/>
藝祖立國之初則人人稷契家家夷齊有不煩人言者<lb/>
且平蜀東歸惟有圖書沈倫之清節可貴也於是有樞<lb/>
宻之命<hi>太祖初立命王全斌等伐蜀沈倫為水陸轉運使諸將爭取金帛子女倫清潔一無所取東歸</hi>
<hi>之日惟圖書數卷太祖知之擢為户部侍郎兼樞密使</hi>身平江南惟載圖籍曹彬<lb/>
<pb n="KR3k0031_WYG_009-17b"/>
之廉潔可尚也於是有玉音之嘆<hi>曹彬平江南倉廪府庫悉委轉運司收籍</hi>
<hi>檢視彬一不問及歸舟中無他物惟圖籍衣被而已上嘆賞之</hi>惟其得勸廉之道則廉<lb/>
吏其不勉乎符彦卿之羨餘未昜革也而必出粟以愧<lb/>
其心<hi>太祖聞大名部民輸租節度使符彦卿加量收其羨餘詔命朝臣掌庾反出公粟賜彦卿以愧其心</hi>
王晉卿之貪黷未昜化也而必還錦以愧其心<hi>乾徳四年前陜</hi>
<hi>州刺史王晉卿獻重錦十匹白金十兩上曰晉卿貪黷無厭此獻不可納亟還賜以愧之</hi>惟其得律<lb/>
貪之道則貪吏其不愧乎是故有官鼎鼐無地樓臺<hi>聞見</hi>
<hi>録萊公居家儉素所臥青帷二十年不易或以公孫𢎞刺之公笑曰彼詐我誠尚何愧魏野贈公詩曰有官居</hi>
<pb n="KR3k0031_WYG_009-18a"/>
<hi>鼎鼐無地起樓臺後遼使目公曰此無地相公耶或曰公頗奢縱非也葢公多典藩於公㑹宴設則甚盛亦退</hi>
<hi>之所謂甔石之儲常空於私室方丈之食毎盛於賔筵</hi>何簡薄也田園貧相惟富<lb/>
詩書何冲淡也<hi>人有贈富鄭公詩曰田園貧宰相圖籍富詩書</hi>身為中丞不受<lb/>
遺錢無貪心也<hi>太宗在晉邸嘗以五百千錢遺中丞劉温叟不敢辭貯於别室明年重午復以</hi>
<hi>角黍遺之使人至見前所送錢扃鎖如故還白其事上曰我錢尚不受况他人乎</hi>身判棘寺不<lb/>
受賜錢無利心也<hi>向敏中判大理寺時没入祖宗弼錢分賜法吏公引鍾離意委珠事獨不</hi>
<hi>受云云</hi>嗟夫食前方丈侍妾數百為卿相者誰獨無是心<lb/>
哉而今也不貪不黷無愧於心其表厲之功多矣守杭<lb/>
<pb n="KR3k0031_WYG_009-18b"/>
之日愧市白集非矯俗也<hi>乾興九年三月以李及知杭州及性清介所治簡嚴惡錢</hi>
<hi>塘風俗輕靡不事宴逰一日冐雪出郊衆謂當置酒召客乃獨造林逋清談至暮而歸居官數年未嘗市吴物</hi>
<hi>比去惟市白樂天集至後深以為悔</hi>入蜀之時龜鶴自隨非强清也<hi>趙抃初在</hi>
<hi>成都擕一龜一鶴以行其再任也屏去龜鶴止一蒼頭執事張公裕學士贈以詩云馬諳舊路行來滑龜放長</hi>
<hi>江不再回</hi>出判端城不持一硯有善政也<hi>包拯知端州嵗貢硯前守縁貢數十</hi>
<hi>倍以遺權貴拯命製者僅足貢數嵗滿不持一硯</hi>出帥南海不載一物有清節<lb/>
也<hi>余靖為廣西安撫戒當任官吏不得市南藥及公北歸不載南海一物</hi>嗟夫囊錦櫃金<lb/>
笑與秩終為守令者誰獨無是心哉而今也以昜虐難<lb/>
<pb n="KR3k0031_WYG_009-19a"/>
欺而自畏其勸勉之道至矣嘗謂天下之廉吏有三曰<lb/>
自然之廉曰矯激之廉曰勉强之廉胡質之清惟恐人<lb/>
知自然之廉也時苗為令去官留犢矯激之廉也楊湛<lb/>
貪鄙聞薛宣之名而改節勉强之廉也噫矯激之廉君<lb/>
子不取自然之廉不可多得欲使天下之吏皆自勉於<lb/>
廉節葢必有虞之九徳周之六計以起其愧恥之心庶<lb/>
無歉於先正之髙風昔者隆興初年玉音有曰收召賢<lb/>
士可擢廉潔以律貪鄙夫以我朝嗣服之初必拳拳於<lb/>
<pb n="KR3k0031_WYG_009-19b"/>
舉廉之令者葢新天下之習俗一乗其機則有頑廉懦<lb/>
立之風一失其機則有噬臍不及事之悔今日新政首<lb/>
舉廉吏其感動人心多矣細書一頒聞者興起精白一<lb/>
意以承休德詠布衾之銘<hi>司馬公</hi>歌無宅之詩<hi>冦萊公</hi>愚何<lb/>
幸親見之<lb/>
　　　財計<lb/>
利權宜合不宜分利源宜公不宜私此國朝建置三司<lb/>
之美意也夫斂散及時出納由已此利權也若十羊九<lb/>
<pb n="KR3k0031_WYG_009-20a"/>
牧徒費事功則彼此不通矣視人猶已損上益下此利<lb/>
源也若丘夷淵實不知本末則上下俱困矣之二事者<lb/>
國朝講之也審矣夫夏官之胄案秋官之磨勘衙司冬<lb/>
官之修造河渠自唐五代以來而他官皆所不與我國<lb/>
朝悉屬三司故造作軍器屬之胄案土木之工屬之修<lb/>
造河防之設屬之河渠國家財用之出莫大於三者而<lb/>
三司皆得總焉<hi>蔡官制唐地官設度支金部倉部户部唐末省官分置使五代專以鹽鉄為理</hi>
<hi>財之要分在三省之屬今之金部也度支主用度户部主版籍故次之其子司磨勘在比部衙司乃今部官皆</hi>
<pb n="KR3k0031_WYG_009-20b"/>
<hi>𨽻秋官胄案乃今庫部屬夏官修造乃今工部河渠乃今水部歸正冬官地官不得統焉皇朝盡付三司者可</hi>
<hi>見立功以實不以文也開折司兼管綱運衙司考所掌之財勘磨財用檢察憑由悉歸磨勘造作軍器則胄案</hi>
<hi>主行土木之功則修造河渠之役則河渠行之國家之費無大於三事而諸員必三司案之</hi>外之諸<lb/>
道轉運内之私帑儲蓄自唐五代以來而地官未必盡<lb/>
焉我國朝悉歸三司故漕臣督集財賦必由三司勸沮<lb/>
内庫取索金帛必經三司出納國家財用之入無要於<lb/>
此三者三司皆得統焉故曰利權宜合不宜分者此也<lb/>
<hi>蔡官制本朝分路設漕運使副判官付以按核之權皆督集財賦集肄三司凡經費羨餘轉運官獻之三司盡</hi>
<pb n="KR3k0031_WYG_009-21a"/>
<hi>輸都城積于左藏庫别有科名次貯内庫者皆三司所統之也</hi>自昔計臣未有不興利<lb/>
而富國者斂民房錢閹宦曰可而三司堯臣曰不可夫<lb/>
不以困民為念則國用宜乏今主計三年而償前後所<lb/>
貸内庫錢至數百萬而財用沛然有餘也<hi>慶厯三年四月王堯臣為</hi>
<hi>户部郎中權三司使事堯臣始受命言於上曰今國與民皆弊矣在陛下任臣者如何因請自擇僚屬上納其</hi>
<hi>言堯臣果以治辦聞五月入内都知張永和建議請收民房錢十之三以給軍費事下有司堯臣持不可因上</hi>
<hi>言曰此衰世事唐徳宗所以致朱泚之亂者鹽鉄副使林維畏永和勢助之甚力堯臣奏維維議乃定堯臣主</hi>
<hi>計凡三年前後姚仲孫借内藏錢數百萬久不能償堯臣悉按籍償之而軍國之用猶沛然有餘葢未嘗加賦</hi>
<pb n="KR3k0031_WYG_009-21b"/>
<hi>於民也益梓夔三路轉運皆乞増鹽井課嵗可得錢十餘萬堯臣固不從上問其說曰西蜀僻逺恩澤鮮及而</hi>
<hi>貢入常倍民力由此困朝廷既未有以恤之而又求益焉是重困也上善其說</hi>河北榷鹽廷臣<lb/>
曰可而三司張方平曰不可夫不以規利為重則國計<lb/>
難辦今再任未朞而京師有五年之蓄而公帑愈厚也<lb/>
<hi>慶厯六年十二月議榷河北鹽張方平見上問曰河北再榷鹽何也上曰始議立法非再也方平曰周世宗榷</hi>
<hi>河北鹽犯輙處死世宗北伐父老遮道泣訴願以鹽課均之兩稅而弛其禁世宗許之今兩稅鹽錢是也豈非</hi>
<hi>再榷乎上大悟曰卿語宰相罷之方平曰法雖未下民已知之當直以手詔罷之不可自有司也下詔河北父</hi>
<hi>老相率拜迎于路及為佛老㑹七日以報上恩且刻詔書北京其後父老過其下必稽首流涕  又嘉祐元年</hi>
<pb n="KR3k0031_WYG_009-22a"/>
<hi>八月張方平為三司使始方平主計京師有三年粮而馬粟倍之至是馬粟僅足一嵗而粮亦減半其財用大</hi>
<hi>不及舊方平遂畫漕運十四策宰相富弼讀方平奏上前上太息稱善弼曰此國計大本非常奏也悉如所啓</hi>
<hi>施行其後未及朞年而京師有五年之蓄</hi>自昔計臣未有不重租而榷民者<lb/>
景徳茶商所條三等使王涯處此未必不喜上等也三<lb/>
司宋太初取其公私之俱便而不取其榷利之太深異<lb/>
時公用足而民富者非公其誰與之<hi>長編景徳二年茶商條三等茶租三</hi>
<hi>司使宋太初不敢深取於民只從中等之說</hi>慶厯議臣欲合稅名為一使楊<lb/>
炎處此未必不厭其多名也三司程琳寕取其名件之<lb/>
<pb n="KR3k0031_WYG_009-22b"/>
繁碎而不肯鹽麯之併合異時不至没舊名而増新額<lb/>
者非公其誰賴之故曰利源宜公不宜私者此也<hi>景祐元年</hi>
<hi>程琳為三司使先是三司併合田賦公納諸名品為一物程琳謂借使牛皮倉鹽地錢合為一榖麥豆合為一</hi>
<hi>昜於勾校可也然後世有興利之臣復有舊名増之是重困民無已時也</hi>噫利權合矣利源<lb/>
通矣然不重其職而口談元理者以財榖為迂手校鈆<lb/>
黄者以籌算為浼其肯盡職耶是以國朝吕申公之在<lb/>
禁掖必先除户部蔡文忠之叅大政必先除三司使此<lb/>
古者冡宰理財之意也<hi>蔡官制祖宗舊制選除執政侍從必先歴錢榖蔡文忠公由進</hi>
<pb n="KR3k0031_WYG_009-23a"/>
<hi>士第一亦嘗自三司度支副使權拜起居舍人知制誥乃至翰林學士仁宗方親決萬機即欲權參大政尚書</hi>
<hi>除權三司使數月乃拜樞密副使元祐宰相吕申公在政和間任館閣禮官已有賢名嘉祐中朝廷欲寘中禁</hi>
<hi>從按其歴任未嘗經錢榖乃先除戸部判官居數月進修起居注</hi>不久其任則求遷仕<lb/>
途者以公宇為傳舍速化職任者以簿書為假途其肯<lb/>
究心耶是以國朝陳晉公之為三司使十有八年號真<lb/>
鹽鐡李士衡之任筦計至二十年才智過人此古者倉<lb/>
庫為民之意也<hi>陳晉公恕為三司使十八年精於吏事晚年薦寇萊公自代真宗用萊公為三</hi>
<hi>司使檢尋晉公前後事件類為方冊及所至榜示躬至其第請晉公判押自是計相無不循其舊貫  長編李</hi>
<pb n="KR3k0031_WYG_009-23b"/>
<hi>士衡前後筦計之任至二十年才智過人</hi>夫如是國用安得不裕民力安得<lb/>
不豐哉今之任財計者有祖宗家法在<lb/>
　　　荒政<lb/>
救荒之政尚矣言者腐聽者厭然君子審先後緩急之<lb/>
宜則以察時變為先以保民命為急以簿書期㑹之間<lb/>
為寛緩不急之故權度三者則荒政之論得矣夫隂陽<lb/>
之在天地間騰降而相推不能無所愆伏如人之一身<lb/>
有血氣不能無所凝滯水旱流行勢必代有故古者於<lb/>
<pb n="KR3k0031_WYG_009-24a"/>
三年之耕則餘一年之食是於三年之間慮一年之必<lb/>
歉也其斯謂之察時變以三十年之通而凶荒水旱民<lb/>
無菜色甚者不舉膳不祭肺馬不食粟馳道不除上下<lb/>
皇皇相與併力以救之惟恐一民之不有其生也其斯<lb/>
之謂保民命至於文務調度之日上下文具之觀則皆<lb/>
姑置之以俟時平無事然後可議其斯之謂知所緩急<lb/>
先後故天下之政非一而荒政獨以救言夫謂之救則<lb/>
其勢奚以異於焚溺之類也揖遜救焚無益於焚念慮<lb/>
<pb n="KR3k0031_WYG_009-24b"/>
不可緩也徐行救溺無補於溺講畫不可後也昔者嘗<lb/>
讀雲漢之詩葢深悲宣王之遭時適變而亦深嘆宣王<lb/>
之能捍災禦患也切想其於兢兢業業如雷如霆之時<lb/>
此心隱然於流離轉徙之民不啻若已推之若夫朝廷<lb/>
上下盡瘁戮力曽不敢須㬰寧也其曰鞠哉庶士則庶<lb/>
官之長勤於事也其曰疚哉冡宰則大臣之尊勞於職<lb/>
也其曰趣馬師氏則趣馬不秣而師氏弛其兵也其曰<lb/>
膳夫左右則膳夫徹膳而左右置而不問也而又繼之<lb/>
<pb n="KR3k0031_WYG_009-25a"/>
曰靡人不周無不能止嗚呼盡之矣是無一人不周急<lb/>
於民也是無一不急之物不之去也夫如是上足以銷<lb/>
天變下足以保民生王化復行非偶然之故也若酒榷<lb/>
鹽鐵可罷於民所疾苦之時而兩府之士不以告至貽<lb/>
汝南次公之譏<hi>前霍光傳</hi>稅錢草粟可寛於闗中飢旱之時<lb/>
而羣臣之間未嘗言至煩昌黎御史之奏<hi>韓文集</hi>嗚呼陋<lb/>
矣漢唐君臣也其視周人之政逺矣祖宗勤恤民隱周<lb/>
行於平時無事之暇而捄災美意不能自己於天變上<lb/>
<pb n="KR3k0031_WYG_009-25b"/>
聞之日且常平之法行於淳化之二年<hi>淳化二年京師大穰分遣使臣</hi>
<hi>於四門置塲増價以糴名曰常平以常叅官領之嵗飢即減價糶與貧民</hi>義倉之法行於乾<lb/>
德之元年<hi>乾德元年令州縣置義倉所收稅一石毎輸一斗以備凶荒</hi>救荒之策似<lb/>
矣而祖宗猶未也上供者國用所自出也吾寧恤於江<lb/>
淮而無恤於國用<hi>祥符九年詔江淮運司留上供米五十萬而備飢年賑濟</hi>軍儲者<lb/>
邊備所需也吾寧恤於揚泗而無恤於邊儲<hi>沈倫使吴越奏揚泗</hi>
<hi>飢饉中軍儲尚有百萬斛可貸於民即命發廪糶</hi>救荒之策至矣而祖宗猶未<lb/>
也諸道租稅悉從蠲免恐其有以困吾民<hi>乾徳元年詔水旱作沴民</hi>
<pb n="KR3k0031_WYG_009-26a"/>
<hi>俗流離委諸道長吏預告有災傷處並放今年租稅</hi>劒州群盜捕逐不置慮其有<lb/>
以擾吾民<hi>雍熙二年西劒州榖貴詔以官粟賑民仍命使捕賊上曰盗賊之起皆由飢饉可預為防</hi>
<hi>備</hi>嗚呼此其仁之至義之盡歟此特上人之責耳而群<lb/>
公百辟其能無上體愛民之意乎其任運使也漕兩浙<lb/>
者則發廪減直以濟貧民<hi>祥符六年兩浙運使陳堯佐言杭閏等州米斗錢六十葢</hi>
<hi>江隂不稔行於販鬻致有増價宜勿禁以濟小民仍令發廪減其價糶之</hi>漕梓州者則出禄<lb/>
米以賑飢民<hi>扈稱為梓州路運使嵗飢出禄米以賑民貧富家大族皆以米輸官全活者數千人</hi>
其秉州麾也活青州四十萬人則毎自喜言之<hi>邵伯温言富鄭</hi>
<pb n="KR3k0031_WYG_009-26b"/>
<hi>公使遼功甚偉毎不自以為功至知青州活飢民四十餘萬毎自言之曰過於中書令二十四考矣</hi>活京<lb/>
東百萬口而人至今賴之<hi>蔡齊治京東租弛其鹽禁民得以賈昜人至今賴之皆曰</hi>
<hi>使吾人百萬之口活而不飢者蔡公也</hi>詩曰靡人不周無不能止亦何慊<lb/>
於雲漢之章雖然觀祖宗之心於天變上聞之時不若<lb/>
觀祖宗之心於平時無事之日賜貧婦以茶綵賜耕者<lb/>
以茶綵是無念而不在民也<hi>政要仁宗駐駕觀道左耕者賜以茶綵天聖三年觀</hi>
<hi>刈麥聞民舍有機杼聲召問之乃一貧婦因曰其勤如此賜以茶綵</hi>既觀農刈麥又觀農<lb/>
刈禾是無念而不在農也<hi>政要増釋開寳六年駕出觀民刈麥刈禾八年又觀種稻</hi>
<pb n="KR3k0031_WYG_009-27a"/>
<hi>興國二年幸景風門外觀刈麥九月又出南薫門觀稼</hi>夫惟存於平居見於荒政<lb/>
閭閻疾苦上徹旒冕户庭洞達無間鰥寡此祖宗之心<lb/>
其堯湯之用心乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0031_WYG_009-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今源流至論前集卷九<lb/>
</p>
<p>
</p>
  </div>
</body>
</text>
</TEI>
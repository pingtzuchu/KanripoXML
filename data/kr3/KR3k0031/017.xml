<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今源流至論後集卷七</head>
    <p>
<pb n="KR3k0031_WYG_017-1a"/>
欽定四庫全書<lb/>
　古今源流至論後集卷七　　宋　林駉　撰<lb/>
　　　歷代徳運<lb/>
五行相勝鄒衍說也五行相生劉向說也夫執相勝之<lb/>
說曰夏得木徳商得金徳周得火徳是也立相生之說<lb/>
曰帝出乎震故伏羲氏始受木徳其後以母傳子是也<lb/>
嗟夫五行固有相勝相生之義矣然帝王授受天命人<lb/>
心未嘗相勝愚不敢信衍之說五徳之運其說雖不見<lb/>
<pb n="KR3k0031_WYG_017-1b"/>
於六經以古帝王建號推之則其說驗矣<hi>漢律厯志三代既没五伯</hi>
<hi>之末史官䘮紀秦兼天下未遑暇及亦頗推五勝而自以為獲水徳以周為火用水勝之謂有黒龍之瑞以十</hi>
<hi>月為正色尚黒盖從鄒衍所勝為行說也餘見下</hi>自今觀之神農氏之時以為<lb/>
炎帝者為其尚火也黄帝氏以為黄帝者為其尚土也<lb/>
少昊氏以為金天者為其尚金也非其所尚之徳則其<lb/>
號特為虚設五行用事始本於東方萬物之所自起焉<lb/>
王者則而象之首以木徳王天下其次一以所生之行<lb/>
而轉相承也以建號而推自神農而上為伏羲則知其<lb/>
<pb n="KR3k0031_WYG_017-2a"/>
為木徳也自少昊而下為髙辛則知其為水徳也自伏<lb/>
羲以至髙辛則五行之運一周矣又自尭以至于商則<lb/>
五行之運再周矣皆繼繼承承取其相生之義則劉向<lb/>
父子之說為足信矣<hi>漢律厯志孝成世劉向總六厯列是非作五紀論向子歆究其微眇</hi>
<hi>作三統厯及譜以説春秋推法密要故述焉云云炮犧繼天而王為百王先首徳始於木故為帝太昊取犧牲</hi>
<hi>故號曰炮犧氏共工氏伯九域言雖有水徳在火木之間非其序也炎帝以火承木故為炎帝號曰神農氏黄</hi>
<hi>帝火生土故為土徳與炎帝之後戰于阪泉號曰軒轅氏少昊帝考徳曰少昊曰清清者黄帝之子清陽也是</hi>
<hi>其子孫名摯立土生金故為金徳號曰金天氏顓頊帝金生水故為水徳號曰髙陽氏帝嚳水生木故為木徳</hi>
<pb n="KR3k0031_WYG_017-2b"/>
<hi>號曰髙辛氏唐帝帝系曰帝嚳四妃陳豐生帝尭封於唐盖髙辛氏衰天下歸之木生火故為火徳號曰陶唐</hi>
<hi>氏虞帝帝系曰顓帝生窮蟬五世而生瞽叟叟生舜尭嬗以天下火生土故為土徳號曰有虞氏伯禹舜嬗以</hi>
<hi>天下土生金故為金徳號曰夏后氏湯伐桀金生水故為水徳號曰商後曰殷武王伐紂水生木故為木徳號</hi>
<hi>曰周室</hi>若以相勝而言則舜受尭之天下是有勝尭之心<lb/>
禹受舜之天下是有勝舜之心非獨舜禹不然雖三代<lb/>
而下亦不然也湯之纉夏出於不得已如其以商之金<lb/>
而克夏之木則是彰湯之得天下出於本心矣武王伐<lb/>
商亦出於不得已如其以周之火而克商之金則是彰<lb/>
<pb n="KR3k0031_WYG_017-3a"/>
武王之得天下亦出於本心矣謂相勝之說出於秦之<lb/>
意則可出於帝王之意則未可也徒見夫商尚白故以<lb/>
為尚金周尚赤故以為尚火欲以附㑹相勝之說嗚呼<lb/>
若從其相勝之說則夏之木徳胡從而尚黒<hi>記檀弓有虞氏之瓦</hi>
<hi>棺云云夏后氏尚黒商人尚白周人尚赤</hi>徒見夫夏有青龍之瑞遂以為尚<lb/>
木商有銀山之祥遂以為尚金欲以附㑹相勝之説嗚<lb/>
呼若從其相勝之說則周之火徳胡為有白魚之瑞耶<lb/>
則鄒衍之説不足信矣<hi>前董仲舒策武王白魚入于王舟</hi>由周而降相<lb/>
<pb n="KR3k0031_WYG_017-3b"/>
生之義千載未嘗不符契也且秦本西戎餘分閏位不<lb/>
足繼周班固削而不取焉夫秦不足繼周則繼周者漢<lb/>
也周以木而漢以火宜矣不然彊華奉赤符亦謂以火<lb/>
為主何耶<hi>漢律厯志秦以水徳在周漢木火之間周人畧其行序故易不載  又王莽傳賛莽非命</hi>
<hi>之運紫色䵷聲餘分閏位際又光紀彊華奉赤伏符曰劉秀發兵捕不道四七之  火為主  䵷莽傳注雖無</hi>
<hi>明音但顔注云紫間色䵷邪音又云樂之淫聲則䵷字與蛙字同義  哇音蛙淫鄭之音</hi>自魏至隋<lb/>
皆非正統不足繼漢崔昌議去而不用焉夫自魏而隋<lb/>
皆不足繼漢則繼漢者唐也漢以火而唐以土宜矣不<lb/>
<pb n="KR3k0031_WYG_017-4a"/>
然伊川謂唐土徳而少河患何耶<hi>唐天寳九載崔昌議自魏晉至周隋皆不</hi>
<hi>得為正統欲唐逺繼漢統衞包扶李林甫行之災又伊川語録唐土徳偏少河患本朝火徳多水</hi>君子<lb/>
觀漢之承周唐之承漢相生正理異世一揆則知秦用<lb/>
水徳之治而行刻深之法其相勝之說背戾於聖人也<lb/>
多矣自是而後莊宗中興唐祚同為一代則土運未絶<lb/>
也一傳而晉以金再傳而漢以水又再傳而周以木天<lb/>
開我宋運膺火徳徐鉉之言信矣<hi>長編徐鉉曰荘宗中興唐祚重新土運自</hi>
<hi>後相傳晉以金漢以水周以木皇宋運膺火徳國初便祀火帝</hi>且我宋以火王天下也<lb/>
<pb n="KR3k0031_WYG_017-4b"/>
豈非上天所眷命乎受命宋分星應大辰火之祥也<hi>通略</hi>
<hi>嘉祐元年知并州韓琦乞復本州為節鎮胡公宿以為尭遷閼伯於商丘王以火徳又京師為宋之分野而并</hi>
<hi>為晉地參商相讎之星宋興平僣偽并最後服太宗削之不使列於方鎮宜如舊制不從乃復并州為太原府</hi>
收復河東日在重午火所旺也<hi>元城語録温公曰太祖初為歸徳軍節度使實</hi>
<hi>在宋國故號宋且河東晉地也昔髙辛遷閼伯於商邱主辰今應天府是也遷實沈於大夏主參今太原府是</hi>
<hi>也參商不相能乆矣國初但曰并州不加以府號盖有深意也又本朝収河東在戊寅年重午日乃火土旺日</hi>
<hi>此參水所忌故克之宋受命已十九年而晉始服是以本朝盛則後服衰則先陷後靖康元年丙午重九日太</hi>
<hi>原陷噫先生可謂先知矣僕妄意測之曰丙午為天水火最大忌九為陽數之極故太原以重九日陷</hi>赤<lb/>
<pb n="KR3k0031_WYG_017-5a"/>
烏報蕃昌之兆<hi>長編至道九年知通利軍錢昭獻赤烏白兎各一云烏禀陽精兎昭隂瑞報火</hi>
<hi>徳蕃昌之兆示金方馴服之證上謂侍臣曰烏色如渥丹信火徳之符也</hi>紅光彰誕育之祥<lb/>
<hi>繫年録大觀元年髙宗生于東京大内之宫中紅光照室</hi>噫盛哉是故赤帝有祭也<lb/>
<hi>長編乾徳元年聶崇義言皇家以火徳承正統請奉赤帝為感生帝毎别尊而祭之尚書省集議遂如崇義奏</hi>
<hi>辛為壇於南郊奉宣祖升配當以正月上  奉祀感生帝者即五方上帝之一也</hi>歳正月商丘<lb/>
有祠也<hi>胡宿墓誌南京鴻慶宫災胡宿言南京聖宋所以受命建號太火主於商丘國家乗徳而王者</hi>
<hi>也比年數災宜脩火祀事下大常歳以長史奉祀商邱自公始</hi>色尚赤也臘用戌也<hi>長編</hi>
<hi>建隆元年國家受周木徳以火徳王色尚赤臘用戌</hi>火徳彰彰其與尭比隆歟彼<lb/>
<pb n="KR3k0031_WYG_017-5b"/>
趙垂慶因羽毛之白而欲用金徳矣然越數代而紹唐<lb/>
此不可也<hi>長編雍熈元年布衣趙垂慶言皇家當越五代而上承唐統為金徳自禪代以來羽毛之</hi>
<hi>白者不可勝紀皆金徳之應也集百官議徐鉉曰五運相承間不容髪豈可越數姓之上繼百年之運此不可</hi>
<hi>之甚也乞聖徳承木為火徳從之</hi>噫太原後服胡公言之并不加號温<lb/>
公言之彼曷不知乎<hi>並見上注</hi>謝絳因日抱黄珥而又欲用<lb/>
土徳矣然越唐而承於隋此又不可也<hi>長編天禧四年謝絳言神農以</hi>
<hi>火徳聖祖以土徳國家以黜五代紹唐土徳以繼聖祖臣聞太祖生而包洛黄及受命五緯聚奎而鎮星是主</hi>
<hi>陛下升太山日抱黄珥朝祀太清有星曰含譽色黄而澤非土徳之瑞乎惟勿以變古為疑時董行父請用天</hi>
<pb n="KR3k0031_WYG_017-6a"/>
<hi>為統以金為徳詔兩制議皆言用土徳則當越唐上承於隋用金徳則當越五代紹唐而太祖實受終於周室</hi>
<hi>豈可弗遵傳繼之序絳行父議皆不用</hi>噫水患多應伊川言之火祀宜修<lb/>
胡宿言之彼曷不審乎<hi>並見上注</hi>不然南京即政建炎紀元<lb/>
何天意猶眷眷於中興之後耶<hi>中興本末宗澤請開封府南京曹隕進道君御</hi>
<hi>札曰便可即真來救父母上由是趍應天府耿南仲議改元宜倣藝祖建隆之號且本朝以火徳王請曰建炎</hi>
<hi>上初即位用漢光武故事為壇於宋之陽名曰中興受命之壇</hi>嗚呼宋徳當天歴年萬<lb/>
億赫然炎精奕葉有光愚尤有望於今日也<lb/>
　　　歷代世譜<lb/>
<pb n="KR3k0031_WYG_017-6b"/>
能言其祖郯子見稱<hi>左昭公十七年郯子來朝昭子問曰少昊氏鳥名官何也郯子曰吾</hi>
<hi>祖也我其知之矣</hi>不識其先籍談貽笑<hi>左昭十五年晉荀躒如周籍談為介王曰諸侯</hi>
<hi>皆有鎮撫王室晉獨無有何也談曰諸侯之封皆受名器於王故薦彛器晉居深山王靈不及其何以獻王曰</hi>
<hi>叔氏其忘諸乎密須之鼔闕鞏之甲唐叔受之女司典之後何故忘之籍談不能對</hi>甚矣世系不<lb/>
可不明也夫世系明逆順之理别親踈之分封侯之所<lb/>
以乆長統緒之所以繼述其有關於世教也至矣古者<lb/>
别生分類而作汨作時則有著姓氏之書奠世系叙昭<lb/>
穆而命小史時則有姓氏之官璇源仙派繩繩有序金<lb/>
<pb n="KR3k0031_WYG_017-7a"/>
枝玉葉秩秩可考故訂正甚易也自諜譜乆廢源流無<lb/>
據掘起草野之夫而求附聖明之後生長夷狄之部而<lb/>
僭紊帝王之裔噫可嘆矣竊嘗論之且五帝之相承三<lb/>
王之繼禪無非出於黄帝之後攷之史遷世表黄帝二<lb/>
世而顓帝三世而髙辛四世而唐尭至舜則八世焉此<lb/>
帝之世系出於黄帝明矣<hi>史記世表黄帝生昌意昌意生顓頊顓頊生窮蟬窮蟬生</hi>
<hi>敬康敬康生句望句望生蟜牛蟜牛生瞽瞍瞽瞍生舜</hi>四世而禹二十世而湯至<lb/>
武王則二十一世焉此王之世系出於黄帝又明矣<hi>同上</hi>
<pb n="KR3k0031_WYG_017-7b"/>
<hi>黄帝生昌意昌意生顓頊顓頊生鯀鯀生禹又世表從黄帝至湯二十世從湯至紂三十世從黄帝至紂四十</hi>
<hi>九世武又世表從黄帝至  王二十一世</hi>是雖史遷世掌天官能知諜譜之<lb/>
詳而亦帝王盛世歷歴有書若官也世之執茫昧之說<lb/>
者曰契生於卵后稷人迹世系無可考也<hi>史記契因元鳥卵而生稷</hi>
<hi>因履巨人迹而生</hi>泥五徳之說者曰髙辛以水生木夏禹以土<lb/>
生金世系又不必信也<hi>漢劉向及子歆論帝王相授以五行相生</hi>噫稷契之<lb/>
事特經傳欲以見天命精微之意<hi>史記禇先生云</hi>五徳之說又<lb/>
特起於漢儒附㑹之私皆不可以實論也<hi>見上</hi>吾惟觀史<lb/>
<pb n="KR3k0031_WYG_017-8a"/>
遷世表一書而知帝王源流之傳耳彼秦起西戎特一<lb/>
醜類托於栢翳之所出若難信也况吕政受命寄身不<lb/>
韋而亦玷栢翳之後可乎<hi>史記大費生大㢘大㢘元孫曰中衍中衍元孫曰中潏生</hi>
<hi>蜚㢘蜚㢘生惡來李勝惡來之後為秦又秦本西戎之裔  又史記秦記始皇荘㐮王子也名子楚為質於趙</hi>
<hi>見吕不韋姬悦之不韋陽翟大賈也其姬有娠而獻於子楚生始皇</hi>漢起沛中特一亭長<lb/>
本於唐尭之所出似無疑也况鄙哉劉裕亦冐元王而<lb/>
亦玷唐堯之後可乎<hi>漢髙祖賛漢承唐運又髙祖紀髙祖少為亭長又宋紀劉裕稱漢楚</hi>
<hi>元王之後</hi>曹魏之興肇於宦者曹騰而以為曹叔振鐸之裔<lb/>
<pb n="KR3k0031_WYG_017-8b"/>
夫何僭矧嵩本養息姓氏無考耶<hi>曹操本嵩子嵩本曹騰養子盖騰後漢時</hi>
<hi>宦官之又魏武作家傳自云曹叔振鐸  後周武封母弟振鐸於曹</hi>唐祖之始肇於隴西<lb/>
北道而以為出於臯陶夫何偽矧以理為李尤為不經<lb/>
耶<hi>唐紀髙祖諱淵隴西人也又唐宗室世系李氏出自嬴姓帝顓頊髙陽氏生大業大業生女華女華生臯</hi>
<hi>陶字庭堅為堯大理歴虞夏商世為大理以官命族為理氏至後利正逃難於伊侯之地食木子得全改理為</hi>
<hi>李氏唐盖其後也</hi>甚者晉之敬塘西夷裔也而改姓石氏可乎<lb/>
<hi>五代史晉紀石敬塘其父臬棙雞本出於西夷其姓石氏不知其得姓之始也</hi>唐之克用朱邪<lb/>
族也而冐姓李氏可乎<hi>五代史唐紀李克用其先盖出於西突厥本號朱邪後伐黄巢</hi>
<pb n="KR3k0031_WYG_017-9a"/>
<hi>賜姓為李氏</hi>嗚呼杜正倫求齒於城南諸杜君子所鄙<hi>唐杜正倫</hi>
<hi>與城南諸杜昭穆素逺求同譜不許銜之諸杜所居號杜固世傳其地有壮氣故世衣冠世倫既執政建言鑿</hi>
<hi>杜固川流如血自是南杜稍不振</hi>郭崇韜哭子儀之墓識者羞之<hi>五代史郭</hi>
<hi>崇韜傳崇韜以其姓郭因以為子儀之後崇韜伐蜀過子儀墓下馬號慟而去聞者頗以為笑</hi>况帝王<lb/>
正統使醜類卑族混而無别君子安得不辨之哉此無<lb/>
他自秦以後姓氏無書毋怪乎夷夏貴賤之混噫掃歷<lb/>
代附㑹之說接上世統傳之正吾於我朝見之昔太祖<lb/>
之肇開區夏應明宗天生聖人之禱<hi>五代史明宗焚香禱於宫中朕本夷</hi>
<pb n="KR3k0031_WYG_017-9b"/>
<hi>人愿天早生聖人為天下主或以太祖應之</hi>太宗之克紹先烈驗玊帝薦祉<lb/>
之祥<hi>開寳九年上曰晉王必為太平天子十月有神降于盩厔縣自言黒煞将軍玉帝之輔也云太上宫</hi>
<hi>闕已成晉王有仁心上崩太宗即位</hi>誠天命之所眷然仙源積慶天派分<lb/>
潤君子不可不求源流之出愚嘗觀李攸景命萬年之<lb/>
録也謂始基之祖曰平水有勞皁游銘功則知出於伯<lb/>
益也尚矣<hi>紹興中李攸作景命萬年録趙氏之先於秦共祖大費與禹平水土舜曰咨爾費賛禹功</hi>
<hi>其錫皁游爾後嗣将大費佐禹調駒鳥獸是為栢翳栢翳生大亷大亷元孫曰仲衍其後季勝季勝三世造父</hi>
<hi>以功封趙城子孫因氏焉</hi>又觀蘇轍聖祖之記也謂始基之祖曰惟<lb/>
<pb n="KR3k0031_WYG_017-10a"/>
我聖祖肇自皇世則知本於栢翳也又明矣<hi>蘇轍筠州聖祖殿記</hi>
<hi>周制天下都邑立后稷祠而唐澧州祀老子盖二祖之徳光配天地凡有社有民不可以弗享維我聖祖肇自</hi>
<hi>皇世知越周唐威神在天靈徳下降禪符癸丑始詔四方萬國咸建祠宫</hi>嗟夫舜以孝而育<lb/>
虞禹以功而孕夏契之後為商稷之後為周獨益未也<lb/>
天之報益其在我朝乎或者且曰邵愽言今之章奏不<lb/>
當名廣漢則本朝廣漢之後也君子曰是益之後在漢<lb/>
為京兆也<hi>聞見録今章奏不當名廣漢按國史㑹要本朝廣漢之後也</hi>或者又曰吳<lb/>
處厚言廟食宜及程嬰杵臼有功社稷則本朝趙武之<lb/>
<pb n="KR3k0031_WYG_017-10b"/>
後也君子曰是益之後在春秋為趙氏也<hi>魏泰東軒筆録元豐中吴</hi>
<hi>處厚上書云昔程嬰公孫杵臼全趙氏之孤最有功於社稷而皆死忠義廟食弗顯宜有崇厲愿訪塜墓飾詞</hi>
<hi>加封詔封嬰為誠信侯杵臼為忠智侯</hi>然泝其流測其源其在奏鮮粒民<lb/>
之始歟昔益始封之日帝舜曰爾後嗣將大信矣夫噫<lb/>
帝王世系皆出於黄帝吾得之遷史世表國朝世系實<lb/>
出於伯益吾得之李攸蘇轍夫何疑哉<lb/>
　　　世胄<lb/>
世胄之說尚矣傳曰八元八凱世濟其美此虞制也<hi>左傳</hi>
<pb n="KR3k0031_WYG_017-11a"/>
詩曰王命山甫纉戎祖考此周制也<hi>毛詩</hi>嗟夫故國喬木<lb/>
見者興思甘棠遺澤愛之勿敗况所謂世臣者箕裘之<lb/>
業不墜詩書之澤猶存民望之所歸屬國勢之所倚重<lb/>
聖人其可不加任用之誠乎然富貴者侈之階逸樂者<lb/>
驕之府蒞而不學動成過咎持禄自滿鮮克由禮虞周<lb/>
聖人之所慮也是故后夔教胄子必示以直温剛簡之<lb/>
徳師氏教國子特拳拳於三徳六行之訓夫惟教於未<lb/>
用之初用於既教之後此徳業有肖於前人也歟噫世<lb/>
<pb n="KR3k0031_WYG_017-11b"/>
臣之親軻書所重仕不世禄詩人刺之成周以後未嘗<lb/>
不重世胄之選華元子罕宋公族也史魚甯武衞卿族<lb/>
也子良子皮子産太叔鄭公族也鬬辛鬬禦疆薳賈<lb/>
楚卿族也晉之范欒郤趙魯之季孟叔孫齊之晏嬰吳<lb/>
之季札分布列國相輝麟筆無非用人以世者愚獨惜<lb/>
夫作成善教浸不如古尹氏立王子朝而階亂<hi>公羊昭公二十</hi>
<hi>三年</hi>崔氏出奔衞而怙權<hi>宣公/十年</hi>故公羊有世卿之譏<hi>見上</hi>吁<lb/>
非譏其以世也盖譏不以賢也然則王教不如古而人<lb/>
<pb n="KR3k0031_WYG_017-12a"/>
才亦不如古宜矣是教也一變於春秋再變於漢三變<lb/>
於唐教愈壞而愈失材愈趍而愈下可歎也漢自任子<lb/>
之令既除而世胄之無聞<hi>王吉上言曰今使俗吏任子弟率皆驕驁不通今古此伐</hi>
<hi>檀所為作也宜明選求賢除任子之令</hi>唐自刺史世襲之議不行而世臣<lb/>
之不用<hi>唐史戴胄傳</hi>况無教養之道乎陵之敗義有沗於李<lb/>
将軍之威望<hi>李陵傳</hi>禹之驕縱卒壞霍愽陸之勲伐<hi>霍光霍禹</hi>
<hi>傳</hi>漢之世胄安在哉虞世南之後而至於為匠<hi>本傳</hi>房杜<lb/>
之後而敗於子之不肖<hi>本傳</hi>唐之世胄安在哉攷論漢唐<lb/>
<pb n="KR3k0031_WYG_017-12b"/>
之事君子深為之於邑噫人材非有古今之異也特後<lb/>
世之教有靦於帝王者多矣春秋之教雖不古猶幸其<lb/>
有風聲氣習之遺漢唐以來往往捨法而無教則人材<lb/>
消蝕又何尤焉國朝重象賢之禮嚴世禄之制衣冠陸<lb/>
續相望後先勲業赫奕不替雲仍噫有由也既嚴以監<lb/>
胄之教又嚴以較試之法既重以覆試之實又重以引<lb/>
對之命<hi>國初建國子監教養公卿大夫子弟又建隆之制所補齋郎進監以三事覆試之曰身曰年曰</hi>
<hi>誦書覆而不實主者坐之故稀與王貽孫坐補齋郎失實貶官趙元拱髙元緒坐補齋郎貶官  又祥符三年</hi>
<pb n="KR3k0031_WYG_017-13a"/>
<hi>詔門資二十五以上求差使者令於國學所習以二年為限令審官院與判監考試既而引對錢象中陳宗紀</hi>
<hi>並以學業未精且令習讀候次年引對</hi>此慶厯之詔所謂周大司樂掌學<lb/>
政以六藝教國子則官材盖本於世胄者其有意於作<lb/>
成胄子也至矣<hi>慶厯三年十一月詔曰周大司樂掌學政以六藝教國子則官材盖本於世胄</hi>
<hi>而今之䕃法受㤙太廣以致踈宗䝉恩拜焉未知率身之道從政之方今設考課之格立保任之條云云</hi>宜<lb/>
乎世有賢臣者文靖相慶厯之治<hi>吕夷簡仁宗即位拜參知政事知戸部侍</hi>
<hi>郎同平章事出判陳州歳中復相封申國公出判許州未幾復入相徙封許國公拜司空平章事明道二年章</hi>
<hi>獻崩上始親政事公手䟽為治之本以諷于上後吕公與范公俱出又再入相二公相歡約討西賊至元昊納</hi>
<pb n="KR3k0031_WYG_017-13b"/>
<hi>欵遂與和焉</hi>申公新元祐之風吕氏之家聲不替也<hi>元豐五年出知</hi>
<hi>定州徙揚州哲宗即位召兼侍講拜尚書左丞遷門下侍郎拜尚書右僕射元祐三年拜司空兼平章事力除</hi>
<hi>新法之害與詰青苗之害責興利之弊戒用兵之失救官制之滯  司馬光輔政於是民歡呼鼓舞  又公在</hi>
<hi>潁歐公為守以公為相家令子弟待公厚及與劉敞學始愛公學識</hi>忠獻輔景祐之政<hi>仁宗</hi>
<hi>初韓忠憲公億為御史知雜事景祐三年除工部侍郎同知樞宻院事拜參知政事范文正公知開封府獻百</hi>
<hi>官圖隂薦公可用文正既貶仁宗以諭公遂除參知政事  又蘇氏談訓云教子嚴肅不可犯第二子舍人持</hi>
<hi>國有過必欲撻之家法之嚴如此</hi>持國正熈寜之法韓氏之世業不墜<lb/>
也<hi>神宗朝維除翰學承㫖時京師旱上䟽曰近日畿内縣督索青苗錢甚急往徃鞭撻取足至伐桑為薪以</hi>
<pb n="KR3k0031_WYG_017-14a"/>
<hi>易錢貨旱災之餘重罹此苦望陛下自奮英斷行之因奏對面論神宗感悟有㫖根究圖易免行利害權住方</hi>
<hi>田編排保甲罷議東西門市易命公草制求直言其畧曰朕之聴納有不得於理歟獄訟非其情歟賦歛失其</hi>
<hi>節歟詔出人情大悦是日大雨</hi>一范之謡聞者破膽而純仁之事業益<lb/>
盛焉<hi>范文正公仲淹知陜西邉人謡曰軍中有一韓西賊聞之心膽寒軍中有一范西賊聞之驚破膽</hi>
<hi>又范純仁文正公之次子以恩補太常寺太祝中皇祐元年進士第後元祐初拜尚書右僕射宣仁曰卿父仲</hi>
<hi>淹可謂忠臣卿當似之</hi>一韓之謡聞者骨寒而忠彦之忠望尤著<lb/>
焉<hi>言行録本傳</hi>此相業之彰即商之伊陟也三覆以待北戎<lb/>
授首楊延昭之為有功而其父業前朝之名将也<hi>政要咸平</hi>
<pb n="KR3k0031_WYG_017-14b"/>
<hi>中敵寇代州莫州刺史楊延昭伏鋭兵於羊山西自此掩擊且戰且退及西山伏發敵大敗獲敵将凾首以獻</hi>
<hi>又長編咸平二年真宗駐蹕大名莫州刺史楊延昭入奏邉事上指示諸王曰延昭父業為前朝名将延昭兵</hi>
<hi>䕶塞復有父風可嘉也</hi>一矢加遺西蕃驚遁曹寳臣之為有功而<lb/>
其父彬開國之勲舊也<hi>記曰曹彬将薨太宗親臨其第問以後事對曰臣二子璨與瑋</hi>
<hi>皆将材上問其優劣對曰璨不如瑋已而果然西蕃犯塞瑋望敵陣前有僧往來問左右曰敵貴人也遣李迢</hi>
<hi>射之一發而斃於是敵遁以大軍乗之敵大敗西蕃慴服毎言及瑋則加手於頂呼之為父</hi>馬全義<lb/>
之力戰已有勞於太祖者也其子知節嚴飭見憚焉<hi>言行</hi>
<hi>録馬知節父全義從太祖定天下力戰有功公年十八監彭州兵馬以嚴飭見憚如老将</hi>王超之禦<lb/>
<pb n="KR3k0031_WYG_017-15a"/>
敵已有勲於太宗者也其子徳用夷狄知名焉<hi>同上王徳用父</hi>
<hi>武康公超事太宗真宗有勞公以父任為官至道二年討繼遷公從武康公出鉄門為先鋒軍至烏白池公告</hi>
<hi>其父曰歸師過險必亂乃令曰亂行者斬士卒無敢先後武康嘆曰王氏有子矣  又王徳用神道碑公善撫</hi>
<hi>士雄偉動人雖里婦夷狄皆知者</hi>此将材之良即周之召虎也噫遺風<lb/>
餘澤目擩耳染豈一朝一夕之積哉詩曰凡周之士不<lb/>
顯亦世國朝有焉又曰無忝爾祖聿脩厥徳先正有焉<lb/>
　　　氏姓<lb/>
子長之序司馬氏所出也其先司馬適晉後復奔魏<hi>司馬</hi>
<pb n="KR3k0031_WYG_017-15b"/>
<hi>遷傳遷論司馬氏之所自出於顓帝時則為重黎在宣王時則為程伯休父其後官失其守為司馬氏惠㐮之</hi>
<hi>間司馬氏適晉晉中軍隋㑹奔魏而司馬又入梁</hi>子雲之序楊氏所出也其祖<lb/>
食采晉陽後為陽侯二公之序詳矣<hi>揚雄自序楊氏所自出其先出自於</hi>
<hi>周伯僑食采於晉之楊因以為氏周末時而楊氏或稱侯㑹六卿争權韓魏趙興而范中行智伯斃當是時為</hi>
<hi>偪楊侯者</hi>然按之春秋隋㑹奔秦後自秦入魏入魏而還晉<lb/>
豈有自晉而奔魏之理則知子長之說也妄<hi>按春秋左氏傳隋㑹</hi>
<hi>奔秦復自秦入魏而還晉未嘗自晉奔魏</hi>考之張衡言晉士大夫食采於楊<lb/>
為楊氏食我有罪而楊氏滅無有所謂楊侯者則知子<lb/>
<pb n="KR3k0031_WYG_017-16a"/>
雲之說也踈<hi>張衡言晉之士大夫食采於楊為楊氏食我有罪而楊氏滅無有所謂楊侯</hi>嗚<lb/>
呼子長子雲漢大儒也所序又復自姓也本末源流錯<lb/>
繆無據愚欲以一已之見而論他人之譜諜噫難矣哉<lb/>
雖然亦不可不論也古者姓氏之權出於上故姓氏易<lb/>
明後世姓氏之權出於下故姓氏難考夫為齊為魯為<lb/>
宋為衞賜氏以國也為戴為武為宣為穆賜氏以謚也<lb/>
賜氏以官則若司寇司馬賜氏以爵則若王孫公孫賜<lb/>
氏以字則若孟孫叔孫賜氏以居則若東門西門三烏<lb/>
<pb n="KR3k0031_WYG_017-16b"/>
五鹿以志賜也巫氏匠陶以事賜也籍談之籍以其司<lb/>
晉之典董狐之董以董晉之史凡此皆上所命也<hi>風俗通氏</hi>
<hi>姓篇序曰凡民之興也事賜氏於國齊魯宋衞也賜氏於謚戴武宣穆也賜氏於號唐虞夏商也云云</hi>自<lb/>
夫王制不明私意妄改往徃有紛錯變亂之失嗟夫表<lb/>
功徳厚親族者姓也制婚姻明人倫者姓也其可輕乎<lb/>
哉邾子之後去邑而為朱氏<hi>本自髙陽後周封于邾後為楚所滅子孫乃去邑氏</hi>
<hi>朱焉</hi>邢叔之後去邑而為于氏<hi>本周武王子邢叔子孫以國為氏其後去邑單于氏</hi>
踈氏至束晳去足以為束<hi>束晳字廣微踈廣之後曽祖避難去足為束</hi>橋氏<lb/>
<pb n="KR3k0031_WYG_017-17a"/>
至周文帝去木而為喬<hi>周紀文帝本橋氏後去木姓喬</hi>此以字而訛其<lb/>
姓也夏啓封支子于莘而其後為辛氏<hi>唐書辛替否傳注辛姓夏啓封</hi>
<hi>支子于莘莘辛聲相近遂為辛氏漢初辛滿為趙魏名将徙家隴西便為隴西人</hi>周武王封虢<lb/>
叔於西虢而其後為郭氏<hi>蔡伯喈作郭林宗碑曰郭林宗其先出自周王季之穆有</hi>
<hi>虢叔者實有懿徳文王咨焉建國命氏或謂之郭即其後也</hi>歩揺氏訛為慕容<hi>前燕録云</hi>
<hi>魏初莫䕶䟦率部落入居遼西時燕代多冠歩揺冠䟦好之乃斂髪襲冠諸部因謂之歩揺後音訛為慕容焉</hi>
<hi>䟦孫陟歸進拜單于遵循華俗自云慕二儀之徳繼三光之容以為氏</hi>奚氏訛而為嵇<hi>嵇康</hi>
<hi>本奚氏後康易而為嵇</hi>此以聲相近而訛其姓也趙奢因封馬服<lb/>
<pb n="KR3k0031_WYG_017-17b"/>
君其後轉為馬氏<hi>趙奢本自伯益之後奢封馬服君後遂氏焉秦滅趙徙奢孫興於咸陽為</hi>
<hi>右内史遂為扶風人望</hi>田千秋因乗小車其後轉為車氏<hi>車千秋本齊田</hi>
<hi>氏後至千秋以年老得乗小車出入省中時人謂之車丞相子孫因以為氏焉</hi>京房本李姓也<lb/>
推律而姓京<hi>京房本姓李後因進律改姓為京</hi>陸羽不知所出也筮易<lb/>
而姓陸<hi>陸羽復州人不知所生或曰有僧得之水濵蓄之既長以易自筮得蹇之漸曰鴻漸于陸其羽</hi>
<hi>可用為儀吉因以陸為氏名而字之</hi>慶純因避安帝諱轉為賀氏<hi>賀氏本齊之公</hi>
<hi>族慶封之後漢侍中慶純避安帝諱改為賀氏出㑹稽河南二望</hi>秃髪賀以魏太武謂<lb/>
與同源轉為源氏<hi>唐源乾曜傳注源姓秃髪傉檀之子賀入後魏魏太武謂之曰與卿同源</hi>
<pb n="KR3k0031_WYG_017-18a"/>
<hi>可為源氏源乾曜盖其後也</hi>楚人以項籍之故而易籍為席<hi>唐席豫傳席姓</hi>
<hi>出安定其先姓籍避項羽名改姓席氏</hi>閩人以王審知之故而易沈為尤<lb/>
<hi>尤本沈姓以沈與審同音後易尤姓</hi>是數者非更姓之私乎灌孟本張姓<lb/>
也為灌嬰舍人而冐為灌氏<hi>漢灌孟本張氏後為灌嬰舍人冐為灌姓</hi>貟凝<lb/>
之本劉姓也慕伍貟忠烈而冐為貟氏<hi>貟半千傳其先本彭城劉氏十</hi>
<hi>世祖凝之事宋及齊受禪奔元魏以忠烈自比伍貟因自姓貟</hi>李元諒本安姓也養於<lb/>
閹尹而冐為駱氏<hi>唐李元諒安息人本安氏少為宦官駱奉先養息冐姓駱名元光</hi>衞<lb/>
青本鄭姓而冐姓衞<hi>前漢衞青本鄭姓後為衞家奴僕因冐姓衞</hi>鄭注本魚<lb/>
<pb n="KR3k0031_WYG_017-18b"/>
氏而冐姓鄭<hi>唐鄭注本姓魚冐為鄭故當時號魚鄭及用事人瘦謂白水族</hi>是數者非<lb/>
冐姓之偽乎切嘗深究其弊自族别而為姓姓别而為<lb/>
望望别而為房故姓多則訛其族望多則訛其姓房多<lb/>
則訛其望必然之理也今夫劉氏一族自堯陶唐氏至<lb/>
秦為劉氏而其姓有六<hi>自陶唐氏既衰至夏别為御龍氏至商别為豕韋氏至周别為</hi>
<hi>唐杜氏至晉别為范氏至秦别為劉氏凡六姓</hi>三子别媯氏一族自舜别為姚<lb/>
氏至齊王建為王氏而其姓有四若是則姓多而訛其<lb/>
族<hi>媯氏舜為姚氏至胡公别為陳氏至敬仲奔齊别為田氏至齊王建之子别為王氏凡四姓</hi>杜氏<lb/>
<pb n="KR3k0031_WYG_017-19a"/>
一姓自枝伯之後為杜城杜氏王赫子威之後為濮陽<lb/>
杜氏一姓而五望<hi>枝伯之後不近者則為杜誠杜氏至漢建平侯延平之後則為京兆杜氏</hi>
<hi>晉當陽侯預之後則為㐮陽杜氏恕子寛之後則為旦水杜氏赫子威之後則為濮陽杜氏是杜氏一姓五望</hi>
張氏一族自常山王耳之後為河間張氏至唐相亮為<lb/>
鄭州張氏一姓而十望若是則望多而訛其姓<hi>張氏自常山王</hi>
<hi>耳之後則為河間張氏留侯良之後則為東武城張氏北平侯蒼之後則為中山張氏後漢太守綱之後則為</hi>
<hi>馮翼張氏後漢蜀郡太守睦之後則為吴郡張氏晉司空華之後其一徙居河東則為河東張氏其一徙居河</hi>
<hi>南則為始興張氏漢相安世居繄水則為魏郡張氏唐祖鎬世居平原則為汲郡張氏唐相亮又為鄭州張氏</hi>
<pb n="KR3k0031_WYG_017-19b"/>
<hi>凡有十望</hi>清河崔氏一望而三房愽陸崔氏一望而四房趙<lb/>
郡李氏一望而六房隴氐李氏一望而四房若是則房<lb/>
多而訛其望<hi>並唐宰相世系</hi>王制不明私意妄改其弊一至於<lb/>
此歟惜哉噫孰知我朝先正嚴於氏姓之别乎希文少<lb/>
依母氏冐朱姓已稱朱學究也既長知其世家泣從范<lb/>
氏嗚呼其視滕公隨外家而姓孫所見逺矣<hi>范仲淹字希文生二</hi>
<hi>歳而孤母夫人貧無依再適長山朱氏既長知其世家感泣去之始范公少冐朱姓舉學究姜遵引入中堂謂</hi>
<hi>其夫人曰朱學究年雖少竒士也年二十餘始改科舉進士  又漢滕公隨母外家因姓孫</hi>武襄逺<lb/>
<pb n="KR3k0031_WYG_017-20a"/>
祖狄梁公已有誥身可騐也公以一時遭際不敢凂梁<lb/>
公之後嗚呼其視郭崇韜哭子儀之墓所得多矣<hi>筆談云狄</hi>
<hi>青為樞宻使有狄梁公之後持梁公畫像及誥身十餘通詣青獻之以謂青之逺祖青謝曰一時遭際安敢自</hi>
<hi>附梁公厚贈而還之比之郭崇韜哭子儀之墓青所得多矣</hi>若夫司馬之呼聳聞大<lb/>
遼<hi>狄遼敇邉吏曰中國相司馬矣謹毌生事開邉隙</hi>小范之稱驚動西夏<hi>名臣傳仲</hi>
<hi>淹領延安夏人聞之戒曰今小范老子腹中自有數萬甲兵</hi>則知姓氏以人物而榮<lb/>
子厚無行有玷郇公<hi>聞見録章惇者郇公之踈族介甫用事李承之薦惇介甫曰聞惇大</hi>
<hi>無行</hi>京卞憸人借名端明<hi>蔡端明名襄蔡京蔡卞皆傚其名</hi>則知姓氏以<lb/>
<pb n="KR3k0031_WYG_017-20b"/>
人物而辱或榮或辱皆由人物彼區區改姓冐姓何益<lb/>
哉<lb/>
　　　名諱<lb/>
楚臣名籍義士所鄙<hi>鄭當時傳髙祖既滅項籍令楚舊臣皆名籍</hi>霍氏不名<lb/>
後世榮之<hi>宣帝圖麟閣十二人惟霍光不名</hi>甚矣哉名諱之重也何者<lb/>
以諱事神古人以為正禮聞人之過如聞父母之名盖<lb/>
以明尊尊親親之義正三綱五常之理誠扶世之要道<lb/>
歟昔孔子作春秋也内而君臣之朝聘外而兵師之征<lb/>
<pb n="KR3k0031_WYG_017-21a"/>
伐公侯之盟好與國之㛰姻榮増華衮辱過斧鉞特寓<lb/>
於名字之間且齊曰齊侯宋曰宋公列國之君書爵宜<lb/>
也而衞滅同姓之國則特書名以譏之小國之君未拜<lb/>
王命而不書爵則書名可也而邾婁之君與公同盟則<lb/>
特書字以褒之聖人立天地之常經人道之大倫皆於<lb/>
是乎頼後世豈可輕乎哉然嘗論之古人之以諱也狥<lb/>
公而合乎禮後世之以諱也狥私而背乎禮且古之臣<lb/>
為君諱子為親諱此當然之理然詩書不諱也臨文不<lb/>
<pb n="KR3k0031_WYG_017-21b"/>
諱也廟中亦不諱也若文王諱昌而箕子為武王陳洪<lb/>
範曰使羞其行而邦其昌厲公諱胡而其子宣王時詩<lb/>
曰胡不相畏者詩書不諱也春秋僖公名申而書戊申<lb/>
定公名宋而書宋仲幾莊公名同而書同盟者臨文不<lb/>
諱也周公成王詩曰克昌厥后又曰駿發爾私者廟中<lb/>
不諱也此非徇公而合禮乎後之為漢帝諱者徹侯改<lb/>
為通侯<hi>武帝諱徹諸将徹侯皆改為通侯</hi>秀才改為茂材<hi>光武諱秀班固作史如武</hi>
<hi>約詔令州郡察吏民有茂材者盖秀改為茂也</hi>荘助改為嚴助<hi>嚴助本姓荘班固避明帝諱易</hi>
<pb n="KR3k0031_WYG_017-22a"/>
<hi>為嚴</hi>此固尊其所當尊彼吕后名雉以雉字易為野雞豈<lb/>
非尊耶<hi>吕后紀諱雉令臣下呼雉為野雞</hi>為唐帝諱者劉淵易為劉元<lb/>
海戴淵易為戴若思<hi>唐髙祖之祖諱虎李延夀唐人作南北史故名季龍易為石虎韓擒</hi>
<hi>虎者只稱韓擒戴又髙祖諱淵亦以劉淵為元海  淵為戴若思</hi>名季龍者石虎名韓<lb/>
擒者擒虎此避其所當避彼漢元后之父名禁改禁中<lb/>
曰省中豈宜避耶<hi>漢元后之父王禁貴顯時避其諱呼禁中曰省中</hi>董仲舒受<lb/>
業之徒名曰歩舒<hi>臣歩舒受業於仲舒亦因名舒</hi>司馬長卿以慕藺而<lb/>
名曰相如豈有尊之而復名之乎<hi>前漢司馬相如字長卿少名犬子既學慕</hi>
<pb n="KR3k0031_WYG_017-22b"/>
<hi>藺相如為人也更名相如</hi>衞侯諱惡而衞有石惡<hi>左傳衞侯諱惡其臣亦有石惡者</hi>
父稱羲之而子名獻之豈有君父可同諱乎<hi>晉王羲之子名獻之</hi>
甚者劉歆當世儒宗竊䜟自欺易歆為秀<hi>漢䜟曰劉秀發兵捕不道</hi>
<hi>故劉歆欲合䜟改名為秀</hi>唐世名臣其名隱而字顯者乃以字行又<lb/>
何取於父母之名其子乎此皆徇私背禮之失也<hi>唐史論唐</hi>
<hi>臣徳彛元齡士亷師古皆以字行其名曰倫曰喬曰籀曰儉餘見歐陽集古䟦</hi>若夫國朝先正<lb/>
一姓字之稱一名諱之論何其不輕耶識與不識皆稱<lb/>
師魯兒童走卒皆誦君實是以字稱之也<hi>尹洙字師魯天下之士識</hi>
<pb n="KR3k0031_WYG_017-23a"/>
<hi>與不識皆稱曰師魯又東坡詩云兒童誦君實走卒識司馬</hi>豈非春秋書字之褒乎<lb/>
市井相語指元城曰劉待制閨婦相呼指魏公曰張都<lb/>
督是以官稱之也豈非春秋書爵之褒乎<hi>劉安世在宋市井細民以</hi>
<hi>謂若過南京不見劉待制如過泗州不見大聖  又張浚凡閨婦細民皆呼曰張都督</hi>稱寇萊曰<lb/>
冦老稱包拯曰包老示其尊敬之義也豈非春秋書郭<lb/>
公之褒乎<hi>冦萊公貶外故天下謡曰欲得天下好莫如召寇老又包拯知開封府語曰關節不到有</hi>
<hi>閻羅包老</hi>噫是特下之相敬不敢以諱也有如以君名臣亦<lb/>
何不可呼學士而不呼丁度<hi>丁度在經筵仁宗毎呼學士而不名</hi>呼侍中<lb/>
<pb n="KR3k0031_WYG_017-23b"/>
而不呼韓琦此尤敬之至愛之篤矣<hi>英宗呼韓侍中不以名</hi>至姓<lb/>
宋而不名郊為時諱也此如姚元崇以開元尊號之故<lb/>
而獨名崇之意<hi>宋祁公初名郊字伯庠有忌其先達者譛之謂其姓符國號名應郊天又曰郊</hi>
<hi>者交也交者替代之名也宋郊其言不祥仁宗遽命改之公乃改名庠字公序又姚崇字元之初名姚元崇後</hi>
<hi>元宗改為開元恐犯開元尊號獨名崇</hi>父諱林而不除翰林為親避也此<lb/>
如李賀以父名晉而不應進士之義<hi>唐李賀父名晉肅賀不應進士以父</hi>
<hi>名晉與進同音後韓退之作諱辨觧之又名臣傳有以父諱林除翰林不受詔</hi>先正所稱皆有<lb/>
古誼豈若後人紛紛徇私之失歟愚詳論之以俟君子<lb/>
<pb n="KR3k0031_WYG_017-24a"/>
續歐陽公集古録之跋<lb/>
　　　聞望<lb/>
周人用賢之法因民之所自擇而遂使之入長出治孟<lb/>
子用賢之術必徇國人之所共賢而徐加採擇盖衆望<lb/>
所向不可不順也夫世所謂人望者固有父天下而號<lb/>
天下之大父者有能子一邑而得冠天下之名者景星<lb/>
鳳凰覩者為快太山北斗望之悚然坐於廟堂則姦雄<lb/>
縮頸處於方面則夷狄望風故一鄉一國之望一鄉一<lb/>
<pb n="KR3k0031_WYG_017-24b"/>
國向之矣天下之望天下向之矣彼其向是人也以謂<lb/>
是惟無用用之決能表治而福民吾其咈之彼謂我遏<lb/>
膏澤使不流也雲行于天雷震于地雖未遽雨而槁苗<lb/>
已有生意意期之故心向之也是以君子乗此機而用<lb/>
此人則功雖未效而形已著於事先矣舜之用賢也元<lb/>
凱先焉元凱非能不施功而水土自平也不用力而五<lb/>
教自行也選用之初天下固已為有功何也是十六族<lb/>
者世濟其美斯民注其耳目乆矣是所謂以民治民以<lb/>
<pb n="KR3k0031_WYG_017-25a"/>
天下治天下因其向而答之之謂也<hi>左傳昔髙陽氏有才子八人蒼舒隤</hi>
<hi>敳檮演大臨龎降庭堅仲容叔逹齊聖廣淵明允篤誠天下之民謂之八凱髙辛氏有才子八人伯奮仲堪叔</hi>
<hi>獻季仲伯虎仲熊叔豹李貍忠肅恭懿宣慈惠和天下之民謂之八元此十六族也世濟其美不隕其名以至</hi>
<hi>于尭堯不能舉舜臣尭舉八凱使主后土以揆百事莫不時序地平天成舉八元使布五教于四方内平外成</hi>
是故以已用人庸或不宜因衆用望無往不濟衆望在<lb/>
循吏則用召父杜母吏民稱誦郡國向治焉<hi>前召信臣為南陽太</hi>
<hi>守吏民親愛信臣號曰召父後杜詩傳為南陽太守號為杜母</hi>衆望在舊士則用顧榮<lb/>
賀循以結人心而江東皆歸焉<hi>晉王導說瑯琊王睿曰顧榮賀循此士之望宜</hi>
<pb n="KR3k0031_WYG_017-25b"/>
<hi>引之以結人心二子既至則無不來矣睿乃使導躬造循榮以循為吴國内史榮為軍司加散騎常侍故江東</hi>
<hi>歸心焉</hi>衆望以節義為重李固風裁士夫多慕用之而盜<lb/>
賊請降<hi>李固結父英賢四方有志之士多慕其風而來學京師咸嘆曰是為李公矣永和固為荆州刺</hi>
<hi>史賊自縛歸首</hi>李膺龍門登者為榮用之而閹宦屏息<hi>李膺士夫慕之</hi>
<hi>被其容接號曰登龍門為司𨽻校尉諸黄門常侍皆鞠躬屏氣休沐不敢出宫省</hi>衆望以徳勲<lb/>
為重裴度碩徳若位巖廊而幽鎮自臣<hi>唐本傳長慶四年王庭湊屠元</hi>
<hi>翼之家敬宗羞惋嗟宰相非其人使兇賊熾肆學士韋處厚上䟽曰臣聞汲黯在朝淮南寝謀干木處魏諸侯</hi>
<hi>息兵裴度元勲巨徳若位岩廊委決必使戎敵畏威幽鎮自臣</hi>子儀元勲一見回紇而<lb/>
<pb n="KR3k0031_WYG_017-26a"/>
下馬列拜<hi>郭子儀永泰中懐㤙盡說吐蕃等掠涇邠京師大震子儀以數十騎見回紇大酋曰何忘</hi>
<hi>㤙誼而至是耶回紇捨馬下拜曰果吾父也子儀即召與飲結歡好如初</hi>舉逸民則天下歸<lb/>
心是重望在逸民也故諸葛起草廬謝安起東山卒成<lb/>
伯蜀興晉之功<hi>諸葛亮臥南陽草廬先主枉駕起之遂伯蜀地以抗吴魏謝安髙臥東山後起</hi>
<hi>為宰相舉謝𤣥破符堅之師</hi>用世臣則天下所慕是重望在世臣也<lb/>
故山甫纉戎召虎出師卒成中興之勲<hi>詩</hi>彼以所欲向<lb/>
之我以其所向用之天下欣欣如有獲焉寜不慰蒼生<lb/>
而寜吾國哉嗚呼汲黯在朝淮南寢謀干木處魏諸侯<lb/>
<pb n="KR3k0031_WYG_017-26b"/>
息兵<hi>見上注</hi>士君子以一身係天下觀望也大矣嘗以國<lb/>
朝觀之文富天下聞名乆矣一旦並拜相麻而縉紳之<lb/>
流至相慶賀徂徠之詩膾炙人口宜乎天下向治也<hi>至和</hi>
<hi>初並用文富二公宣麻之際上遣小黄門密聴論議二公乆有人望一旦復用朝士往往相賀黄門具奏上大</hi>
<hi>恱仲又石介作聖徳詩維  淹弼一夔一契</hi>韓范天下知名乆矣一旦出鎮<lb/>
陜府而骨寒之謡傳播軍中小范之名聞者起敬宜乎<lb/>
人樂為用也<hi>韓公與范公在兵間最乆二公名重當時人心歸之樂為之用天下稱曰韓范軍中</hi>
<hi>謡曰軍中有一韓西賊聞之心膽寒軍中有一范西賊聞之驚破膽  又西夏相語曰小范胷中數萬甲兵</hi>
<pb n="KR3k0031_WYG_017-27a"/>
元祐之初國事改絃之日也温公入朝人皆望治何者<lb/>
兒童走卒皆識司馬乆矣<hi>東坡作温公獨樂園詩兒童誦君實走卒識司馬</hi>渡<lb/>
江之際國勢綴旒之秋也張公登揆再植中天何者小<lb/>
兒婦女皆知都督素矣<hi>張浚為相與趙鼎共起事功時天下小兒婦女皆稱曰張都督</hi>
噫國吾國也民吾民也而敬之亦宜也若夫蠻夷狄𨽻<lb/>
不知禮義一聞盛名斂袵起畏此尤可嘉也無地起樓<lb/>
臺之詩流布北敵至勤諮問<hi>魏野贈寇公詩曰有官居鼎鼐無地起樓臺北使至</hi>
<hi>賜宴兩府預坐北使歴視坐中問曰誰是無地起楼䑓相公丁謂曰寇公暫撫南邦</hi>長嘯却胡騎<lb/>
<pb n="KR3k0031_WYG_017-27b"/>
之賦傳誦髙麗至問安否嗚呼若人而在朝廷朝廷其<lb/>
不尊乎<hi>范鎮少賦長嘯却胡騎賦及奉使髙麗敵相目曰此長嘯公也其後兄子百禄使敵敵亦問鎮</hi>
<hi>安否</hi>曹公在天雄敵使一過不敢疾驅<hi>曹公威震西鄙及鎮天雄契丹使過</hi>
<hi>必戒其下無敢疾驅</hi>王公蒞大名敵使入境沐浴潔服嗚呼若人<lb/>
而在藩閫藩閫其不壮乎詩曰如珪如璋令聞令望吾<lb/>
於諸君子見之今日欲寛天下之憂而起中外之治惟<lb/>
在急收人望耳豪傑歸附正覘吾所以駕馭之術必得<lb/>
人如裴度而後可以用蔡人<hi>裴度平吴元濟用蔡人</hi>遺黎南來正<lb/>
<pb n="KR3k0031_WYG_017-28a"/>
望吾所以鎮撫之策必得人如馮異而後可以慰關輔<lb/>
<hi>光武徇河北遣異乗傳循撫屬縣録囚徒存鰥寡</hi>新敵慕義正觀吾所以區處<lb/>
之方必得人如祖逖而後可以制石勒<hi>祖逖鎮兵黄河以南皆為晉土</hi>
<hi>石勒遣使奉幣請和於逖</hi>朝無重臣天下何賴昔宣和末向子諲謂<lb/>
惟起劉安世陳瓘則尚可支持使朝廷得聞其語及二<lb/>
臣之尚在起而用之則立國豈但江左而已何者劉安<lb/>
世在宋市井細民皆知有劉待制陳瓘過越田夫野老<lb/>
皆知有陳瑩中二公人望所向如此豈難扶宣和之治<lb/>
<pb n="KR3k0031_WYG_017-28b"/>
耶<hi>劉安世在宋杜門屏迹然田夫野老市井細民以謂若過南京不見劉待制如過泗州不見大聖又陳瓘</hi>
<hi>遷謫以來杜門三十年所至人情向慕雖田夫野老咸知名自天台道由㑹稽知越州王豐甫具舟候於郊越</hi>
<hi>人聞公赴府争競觀瞻比肩輿歸道路遮擁幾不可行</hi>不然眼釘之謡天下所惡<lb/>
<hi>天下謡曰欲得天下平須㧞眼中釘欲得天下好莫如召寇老時丁謂譛貶寇公也</hi>距脱之詩士<lb/>
夫鄙之<hi>石介聖徳詩曰如茅斯㧞如距斯脱距盖指夏竦也</hi>知衆之所惡者如此<lb/>
又知所好者如彼今日其可不謹哉<lb/>
　<lb/>
　古今源流至論後集卷七<lb/>
</p>
<p>
</p>
  </div>
</body>
</text>
</TEI>
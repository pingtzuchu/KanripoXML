<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>花木鳥獸集𩔖卷上</head> <lb/>
    <p>
<pb n="KR3k0063_WYG_001-1a"/>
欽定四庫全書<lb/>
　花木鳥獸集𩔖卷上<lb/>
　　　　　　　　　　　石門貢生吳寳芝撰<lb/>
　　花<lb/>
松忩夜話花隨土宜五色隨五氣黃者得中和有深黃<lb/>
淺黄之異亦隨土地間氣而變也然獨盛於南方故海<lb/>
舶所擕種甚夥又有一花而數色一瓣而二三色相間<lb/>
者交趾使人嘗言其國有珍珠粟花光瑩如水晶結實<lb/>
<pb n="KR3k0063_WYG_001-1b"/>
如珍珠<lb/>
仇池筆記徐州通判李珣有子七嵗素不善詩忽詠落<lb/>
花云流水難窮目斜陽易斷腸誰同砑光帽一曲舞山<lb/>
香父驚問之荅曰西王母宴羣仙有舞者戴砑光帽帽<lb/>
上簪花舞山香一曲未終花皆落去<lb/>
錢俶以弟信鎮湖州後圃芙蓉枝上穿一黃玉玦枝梢<lb/>
交雜不知何從而穿也信截幹取玦以獻人謂真仙來<lb/>
逰留此以驚世耳<lb/>
<pb n="KR3k0063_WYG_001-2a"/>
漢張騫使外國十八年得塗林安石榴唐元稹詩何年<lb/>
安石國萬里貢榴花迢遞河源道因依漢使槎<lb/>
李白詩注漢道士自外國將貝多子於嵩山下種之一<lb/>
年三花白色香美<lb/>
蜀主臘日内官各獻花梁守珍獨獻忘憂縷金字獨立<lb/>
仙<lb/>
晉潘安仁為河陽令命居民盛栽桃李民歌之曰潘侯<lb/>
政可誇河陽滿縣花<lb/>
<pb n="KR3k0063_WYG_001-2b"/>
朱弁詩種柳五年髙出屋攀條坐愛春隂緑環池又栽<lb/>
數品花蜀葵玫瑰與石竹<lb/>
杜詩一片花飛減却春風飄萬㸃正愁人且看欲盡花<lb/>
經眼莫厭傷多酒入唇<lb/>
杜甫春望詩感時花濺淚恨别鳥驚心<lb/>
唐詩山花如繡頰<lb/>
杜詩黃四娘家花滿蹊千朶萬朶壓枝低又上巳日徐<lb/>
司録園林宴集詩鬢毛垂領白花蕋亞枝紅又幽花欹<lb/>
<pb n="KR3k0063_WYG_001-3a"/>
滿樹曲水細通池<lb/>
陶秀實曰警忘録載羅虬撰花九錫然亦須蘭蕙梅蓮<lb/>
輩乃可披襟若夫容躑躅望仙山木野草直阿耳尚錫<lb/>
之云乎按九錫一重頂帷障風二金錯刀剪折三甘泉<lb/>
浸四玉缸貯五雕文臺座安置六畫圖七翻曲八美醑<lb/>
賞九新詩詠也<lb/>
清異録張翊者世本長安因亂南來先主擢置上列翊<lb/>
好學多思致嘗戲造花經以九品九命升降次第之一<lb/>
<pb n="KR3k0063_WYG_001-3b"/>
品九命蘭牡丹蠟梅酴醿紫風流也二品八命瓊花蕙<lb/>
巖桂茉莉含笑也三品七命芍藥蓮薝蔔丁香碧桃垂<lb/>
絲海棠千葉海棠也四品六命菊杏辛夷荳䓻後庭忘<lb/>
憂櫻桃林禽梅也五品五命楊花月紅梨花千葉李桃<lb/>
花石榴也六品四命聚八仙金沙寳相紫薇凌霄海棠<lb/>
也七品三命散水真珠粉團郁李薔薇米囊木𤓰山茶<lb/>
迎春玫瑰金燈木筆金鳳夜合躑躅金錢錦帶石蟬也<lb/>
八品二命杜鵑大清滴露刺桐木蘭雞冠錦被堆也九<lb/>
<pb n="KR3k0063_WYG_001-4a"/>
品一命芙蓉牽牛木槿葵胡葵鼓子石竹金蓮也<lb/>
清異録南漢地狹力貧不自揣度有欺四方傲中國之<lb/>
志毎見北人盛誇嶺海之強世宗遣使入嶺館接者遺<lb/>
以茉莉其名曰小南強及本朝鋹主面縳偽臣到闕見<lb/>
洛陽牡丹大駭有縉紳謂之曰此名大北勝<lb/>
清異録懿宗賞花短歌云長生白乆視黃共拜金剛不<lb/>
壊王謂菊花也<lb/>
清異録孟昶春餘宴後苑飛紅滿空昶曰彌陀經云雨<lb/>
<pb n="KR3k0063_WYG_001-4b"/>
天曼陀羅華此景近似今日觀化工之雨天三昧宜召<lb/>
六宫設三昧讌<lb/>
清異録對花焚香有風味相和妙不可言者木犀宜龍<lb/>
腦酴醿宜沈水蘭宜四絶含笑宜麝薝蔔宜檀韓熈載<lb/>
有五宜說<lb/>
山海經招遥之山有木焉其狀如榖而黒理其花四照<lb/>
其名曰迷榖佩之不迷<lb/>
江南人謂丁香為百結花<lb/>
<pb n="KR3k0063_WYG_001-5a"/>
文選春花笑不言<lb/>
杜詩荷花嬌欲語<lb/>
玉堂别集劉公幹居鄴下一日桃李爛漫值諸公子延<lb/>
訪久之方去公幹問僕曰損花乎僕曰無但愛賞而已<lb/>
公幹曰珍重輕薄子不損折使老夫酒興不空也遂飲<lb/>
花下作放歌行<lb/>
宋文與可詩可笑陵陽太守家閒無一事只栽花已開<lb/>
漸落并纔𤼵長作庭中五色霞<lb/>
<pb n="KR3k0063_WYG_001-5b"/>
宋曽端伯取友於十花芳友者蘭也清友者梅也竒友<lb/>
者臘梅也殊友者瑞香也浄友者蓮也禪友者薝蔔也<lb/>
佳友者菊也仙友者巖桂也名友者海棠也韻友者酴<lb/>
醿也仍有玉友來奉佳賔謂酒也<lb/>
　　瓊花<lb/>
宋鄭恵肅公興裔瓊花辯曰瓊花天下無雙兵燹之餘<lb/>
所存非舊疑黃冠輩以聚八仙花種其處及覩郡圃中<lb/>
聚八仙與瓊花不同者有三瓊花大而瓣厚其色淡黃<lb/>
<pb n="KR3k0063_WYG_001-6a"/>
聚八仙花小而瓣薄其色微青不同者一也瓊花葉柔<lb/>
平瑩澤聚八仙葉粗而有芒不同者二也瓊花蕊與花<lb/>
平不結子而香聚八仙蕊低於花結子而不香不同者<lb/>
三也余尚未敢自信嘗取二花雜示兒輩皆能識而别<lb/>
之乃始無疑又紹興中金華杜斿記余自京口過揚州<lb/>
尋訪舊事亟往謁蕃禧觀故瓊花猶在然余聞紹興辛<lb/>
巳之變北騎入揚州已掲其本而去何從復得此種也<lb/>
有老道士自言生於崇寧間今八十有六載矣能叙今<lb/>
<pb n="KR3k0063_WYG_001-6b"/>
花本末道士姓唐名大寧<lb/>
韓稚圭詩酴醿不見香芍藥慙多媚扶疎翠蓋圓散亂<lb/>
真珠碎<lb/>
徐孝節詩此花愛圓不愛缺一枝花開似明月襄王夜<lb/>
半指為雲謝女黃昏吟作雪杏花俗艶梨花粗柳花瑣<lb/>
碎梅花疎桃花不正其容冶牡丹不謹其體舒<lb/>
王元之詩誰移琪樹下仙鄉二月輕氷八月霜若使夀<lb/>
陽公主在自當羞見落梅粧<lb/>
<pb n="KR3k0063_WYG_001-7a"/>
馬古洲賀新郎詞古來好物難為伴只瓊花一種𫝊來<lb/>
仙苑獨許揚州作珍産便勝了千千萬萬　自昔聞名<lb/>
今見面數歸期屈指家山逺歸去說也希罕<lb/>
向子諲詞無雙亭下瓊花樹玉骨雲腴傾國稱姝除却<lb/>
揚州是處無　天教紅藥來驂乗桃李先驅總作花奴<lb/>
翠擁紅遮到五都<lb/>
韓稚圭詩千㸃真珠擎素蕊一環明玉破香葩<lb/>
　　玉蕊花<lb/>
<pb n="KR3k0063_WYG_001-7b"/>
長安安業坊唐昌觀舊有此花乃唐昌公主所植者公<lb/>
主明皇女也<lb/>
康駢劇談唐昌觀玉蕊花毎𤼵若瓊林瑶樹元和中春<lb/>
物方妍車馬尋玩者相繼忽一日有女子年可十七八<lb/>
衣繡緑衣乗馬峩髻雙環無簪珥之飾容貌婉娩逈出<lb/>
於衆從以二女冠三小僕既下馬以白角扇障面直造<lb/>
花所異香芬馥聞於數十步之外觀者以為出於宫掖<lb/>
莫敢逼視竚立良久令小僕取花數枝而出將乗馬回<lb/>
<pb n="KR3k0063_WYG_001-8a"/>
謂黃冠者曰曩有玉峰之約自此可以行矣時觀者如<lb/>
堵咸覺烟霏鶴唳景物輝煥舉轡百餘步有輕風擁塵<lb/>
隨之而去望之已在半天矣方悟神仙之逰餘香不散<lb/>
者經月時嚴給事休復相國劉賔客白醉吟俱有聞玉<lb/>
蕊院真人降詩云<lb/>
漁𨼆叢話招𨼆寺玉蕊先累經兵燬自普覺師來主法<lb/>
席頓還三百年舊觀晉宋以來招𨼆名甲京口古松修<lb/>
竹清泉幽洞播在談詠誇詡勝絶邇者採伐童赭實不<lb/>
<pb n="KR3k0063_WYG_001-8b"/>
副名覺師培植掃剔之志弗倦加以年序蒼翠環合景<lb/>
物増遂師與此寺此詞同永其𫝊<lb/>
蔡寛夫詩話禁林有此花吳人不識自文饒題品始得<lb/>
名焉文饒李德裕字也<lb/>
唐武元衡詩琪樹年年玉蕊新洞宫長閉綵霞春日暮<lb/>
落英鋪地雪獻花無復九天人<lb/>
白居易詩嬴女偷乗鳳下遲洞中潜歇弄瓊枝不縁啼<lb/>
鳥春饒舌青瑣仙郎可得知又宋劉潜夫克莊昭君怨<lb/>
<pb n="KR3k0063_WYG_001-9a"/>
詞后土祠中標韻天上人間一本道號玉真妃字瓊姬<lb/>
我與花曽半面流落天涯相見莫把玉簫吹怕驚飛<lb/>
鄭松牕詩維揚后土廟瓊花安業長昌宫玉蕊判然二<lb/>
物本不同喚作一般良未是瓊花雪白輕壓枝大率形<lb/>
模八仙爾比之玉蕊似實非金粟氷絲那有此花鬚中<lb/>
有碧膽瓶别出瓏璁髙半指清馨静夜衝九天招引瑶<lb/>
臺玉仙子乘風躍馬汗漫逰偷折繁香分月姊紫莖柘<lb/>
葉酴醿條少到尋常人眼底翰林内院集賢閣雨露承<lb/>
<pb n="KR3k0063_WYG_001-9b"/>
天近尺咫後人不識天上花又把山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>輕比擬<lb/>
楊東山詩纔入平園便有聲唐昌觀裏久知名已堆玉<lb/>
琖分金粟更挿銀花入翠罌蘿蔓春風滕薛長山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>香<lb/>
氣晉齊并世間百卉應無限不遇王公枉一生<lb/>
　　牡丹花<lb/>
西京雜記花之竒者有姚黃魏紫乃姚家黃牡丹魏家<lb/>
紫牡丹也又青瑣髙議明皇時有獻牡丹者謂之楊家<lb/>
紅乃楊勉家花也蓋貴妃勻面口脂在手印於花上詔<lb/>
<pb n="KR3k0063_WYG_001-10a"/>
於仙春館栽之來嵗花開上有指印紅迹帝名為一捻<lb/>
紅<lb/>
李白詩牡丹芳牡丹芳黃金蕊紅玉房千片赤英霞爛<lb/>
爛百枝綘艶燈煌煌照地初開錦繡叚當風不結蘭麝<lb/>
囊仙人琪樹白無色王母桃花紅不香<lb/>
開元遺事明皇時沈香亭前木芍藥一枝兩頭朝則深<lb/>
碧暮則深黃夜則粉白晝夜之内香艷各異帝曰此花<lb/>
木之妖不足訝也以賜楊國忠國忠以百寳粧飾欄楯<lb/>
<pb n="KR3k0063_WYG_001-10b"/>
雖帝宫之内亦不及也<lb/>
開元遺事楊國忠為四香閣毎於春時木芍藥盛開之<lb/>
際聚賔於此閣賞花<lb/>
天寳遺事明皇與妃子幸華清宫因宿酒初醒凭妃子<lb/>
肩同看木芍藥帝親折一枝與妃子遞嗅其艷帝曰不<lb/>
惟萱草忘憂此花香艷亦能醒酒<lb/>
南部新書長安三月五日看牡丹奔走車馬慈恩寺元<lb/>
果院白牡丹遲半月開故裴兵部璘題詩於佛殿頭虚<lb/>
<pb n="KR3k0063_WYG_001-11a"/>
壁之上曰長安豪貴惜春殘爭賞先開紫牡丹别有玉<lb/>
杯承露冷無人肯向月中看太和中敬宗自夾城出芙<lb/>
蓉園因幸此寺見所題詩吟玩久之因令宫嬪諷念及<lb/>
暮此詩滿六宫矣<lb/>
青瑣髙議明皇時民間貢牡丹花面一尺髙數寸帝未<lb/>
及賞為野鹿含去有佞人奏云釋氏有鹿含花以獻金<lb/>
仙帝私曰野鹿逰宫中非佳兆也殊不知應禄山之亂<lb/>
聞見録富鄭公留守西京因府園牡丹盛開召文潞公<lb/>
<pb n="KR3k0063_WYG_001-11b"/>
司馬端明楚建中劉几邵先生同㑹是時牡丹一欄凡<lb/>
數百本坐客曰此花有數乎且請先生筮之既畢曰凡<lb/>
若干朶使人數之如先生言又問曰此花幾時開盡請<lb/>
再筮之先生再揲其蓍良久曰此花盡來日午時坐客<lb/>
皆不答鄭公因曰來日食後可㑹於此以驗先生之言<lb/>
坐客曰諾次日食畢花尚無恙洎烹茶之際忽羣馬廐<lb/>
中逸出與坐客馬相踶嚙奔入花叢中既定花盡毁折<lb/>
矣於是洛中愈服先生之言<lb/>
<pb n="KR3k0063_WYG_001-12a"/>
唐張籍和令狐相公别牡丹詩平章宅裏一欄花臨到<lb/>
開時不在家莫道兩京非逺别春明門外即天涯<lb/>
宋歐陽公牡丹釋名大抵延州已西及褒斜道中尤多<lb/>
與荆棘無異土人皆取以為薪自唐則天以後洛陽牡<lb/>
丹始盛<lb/>
異人録宋單父有種藝術牡丹變易千種上皇召至驪<lb/>
山種花萬本色樣不同内人呼為花神又曰花師<lb/>
東坡詩吉祥寺中錦千堆前年看花真盛哉沙河塘上<lb/>
<pb n="KR3k0063_WYG_001-12b"/>
戴花回醉倒不覺吳兒咍豈知如今雙鬢摧城西古寺<lb/>
沒蒿萊有僧閉門手自栽千枝萬葉巧剪裁就中一叢<lb/>
何所似瑪瑙盤承金縷盃<lb/>
唐𤣥宗内殿賞牡丹問程修己曰京中有𫝊唱牡丹詩<lb/>
者誰稱首對曰李正封詩云國色朝酣酒天香夜染衣<lb/>
時貴妃方寵上因謂妃曰籹鏡臺前飲一紫金盞酒則<lb/>
正封之詩可見矣<lb/>
歐陽公白牡丹詩蟾精雪魄孕雲荄春日香腴一夜開<lb/>
<pb n="KR3k0063_WYG_001-13a"/>
宿露枝頭藏玉瑰煖風庭面倒銀盃<lb/>
藝苑雌黃唐元和中韓𢎞罷宣武節制始至長安私第<lb/>
有牡丹雜花命斸去之曰吾豈效兒女輩耶當時為牡<lb/>
丹包羞之不暇<lb/>
童蒙訓邵康節訪商守趙即中與章子厚同㑹子厚議<lb/>
論縱橫不知敬康節語次中因及洛中牡丹之盛趙謂<lb/>
章曰邵先生洛人也知花為甚詳康節因言洛人以見<lb/>
根撥而知花之髙下者上也見枝葉而知花之髙下者<lb/>
<pb n="KR3k0063_WYG_001-13b"/>
次也見蓓蕾而知髙下者下也如公所說乃知花之下<lb/>
也章黙然<lb/>
元微之詩花向琉璃地上生風光婉轉紫雲霙自從天<lb/>
女盤中見直至今朝更眼明<lb/>
古詩傾國姿容别多開富貴家臨軒一賞後輕薄萬千<lb/>
花<lb/>
復齋謾録孟蜀時禮部尚書李昊毎將牡丹花數枝分<lb/>
遺朋友以興平酥同贈且曰俟花凋謝即以酥煎食之<lb/>
<pb n="KR3k0063_WYG_001-14a"/>
無棄穠艷其風流貴重如此<lb/>
蜀志宋景文公帥蜀彭州守朱君綽始取楊氏園花十<lb/>
品以獻公公在蜀四年毎花時按其名徃取彭州送花<lb/>
遂為故事此十品花先愛重錦被堆嘗以之為賦<lb/>
歐陽公洛陽風土記洛陽之俗花開時士庶競為遨逰<lb/>
往往於古寺廢宅有池臺處為市井張幕帟笙歌之聲<lb/>
相聞最盛於月陂堤張家園棠棣坊長夀東街與郭令<lb/>
宅至花落乃罷<lb/>
<pb n="KR3k0063_WYG_001-14b"/>
宋楊廷秀賦周益公平園白花青縁牡丹詩東皇封作<lb/>
萬花王更賜珍華出上方白玉杯將青緑縁碧羅領襯<lb/>
翠紅裳古來洛口元無種今去天心别作香塗改歐家<lb/>
記文看此花未出說姚黃<lb/>
洛陽風土記洛陽至東京六驛舊不進花自今徐州李<lb/>
相迪留守時始進御嵗差衙校一員乘驛馬一日一夕<lb/>
至京所進不過姚黃魏紫三數朶用菜葉實籠子籍覆<lb/>
之使馬上不動揺以蠟封蒂乃數日不落又漁𨼆叢話<lb/>
<pb n="KR3k0063_WYG_001-15a"/>
錢惟演為留守始置驛貢洛花識者鄙之曰此宫妾愛<lb/>
君之意也故東坡詩洛陽相公忠孝家可憐亦進姚黃<lb/>
花<lb/>
歐陽公牡丹譜余居府中時嘗謁錢思公於雙桂樓下<lb/>
見一小屏立坐後細書字滿其上思公指之曰欲作花<lb/>
品此是牡丹名凡九十餘種按錢惟演字師聖諡思公<lb/>
乂改諡文僖<lb/>
李商𨼆牡丹詩錦幃初卷衛夫人繡被猶堆越鄂君垂<lb/>
<pb n="KR3k0063_WYG_001-15b"/>
手亂飜雕玉佩細腰争舞鬱金裙石家蠟燭何曽剪荀<lb/>
令香爐可待薰我是夢中𫝊彩筆欲書花葉寄朝雲<lb/>
細腰或作招腰<lb/>
辛稼軒鷓鴣天詞翠蓋牙籖幾百株楊家姊妹夜逰初<lb/>
五花結隊香如霧一朶傾城醉未蘇　閒小立困相扶<lb/>
夜來風雨有情無愁紅慘緑今宵看却似吳宫教陣圖<lb/>
唐舒元輿牡丹賦淑色披開照耀酷烈美膚膩體萬狀<lb/>
皆絶赤者如日白者如月淡者如赭殷者如血向者如<lb/>
<pb n="KR3k0063_WYG_001-16a"/>
迎背者如訣折者如語含者如咽俯者如愁仰者如恱<lb/>
褭者如舞側者如跌亞者如醉曲者如折宻者如織疎<lb/>
者如缺鮮者如濯慘者如别初朧朧而下上次鱗鱗而<lb/>
重疊錦衾相覆繡帳連接或灼灼騰秀或亭亭露竒或<lb/>
颭然如招或儼然如思或帶風如吟或泣露如悲或迎<lb/>
日擁砌或照水臨池或山雞已馴或威鳯將飛我按花<lb/>
品此華第一脫落羣𩔖獨占春日其大盈尺其香滿室<lb/>
葉如翠羽蕊如金屑玫瑰羞死芍藥自失躑躅宵潰木<lb/>
<pb n="KR3k0063_WYG_001-16b"/>
蘭潜逸朱槿灰心紫薇屈膝皆讓其先孰敢憤嫉<lb/>
唐皮日休詩落盡殘紅始吐芳佳名號作百花王競誇<lb/>
天下無雙艷獨占人間第一香按牡丹一名花后<lb/>
羅𨼆牡丹詩似共東風别有因綘羅髙捲不勝春若教<lb/>
解語應傾國任是無情也動人芍藥與君為近侍芙蓉<lb/>
何處避芳塵可憐韓令功成後辜負穠華過此身<lb/>
劉禹錫牡丹詩庭前芍藥妖無格地上芙蓉争少情惟<lb/>
有牡丹真國色花開時節動京城<lb/>
<pb n="KR3k0063_WYG_001-17a"/>
徐凝之詩何人不愛牡丹花占斷城中好物華<lb/>
徐仲雅雙頭牡丹詩平分造化雙包出折破春風兩面<lb/>
開<lb/>
白居易買花詩帝城春欲暮喧喧車馬度共道牡丹時<lb/>
相隨買花去貴賤無常價酬直看花數灼灼千朶紅戔<lb/>
戔五采素上張幕屋芘旁織笆籬䕶水灑復泥封移來<lb/>
色如故家家習為俗人人迷不悟有一田舍翁偶來買<lb/>
花處低頭獨長嘆此嘆無人喻一叢深色花十户中人<lb/>
<pb n="KR3k0063_WYG_001-17b"/>
賦<lb/>
羅鄴牡丹詩落盡春紅始見花花時比屋事豪奢買栽<lb/>
池館恐無地看到兒孫能幾家門倚長衢攢繡軛幄籠<lb/>
輕日䕶香車歌鐘只解貪歡賞肯信流年鬢有華<lb/>
雜俎開元末裴士淹為郎官奉使幽冀過汾州衆香寺<lb/>
得一株白牡丹移置長安私第天寳中為都城竒賞又<lb/>
興唐寺昔有一株開花一千朶有正暈側暈紅紫黃白<lb/>
不同<lb/>
<pb n="KR3k0063_WYG_001-18a"/>
清異録洛陽大内臨芳殿乃莊宗所建殿前有牡丹千<lb/>
餘本如百藥仙人月宫花小黃嬌雪夫人粉奴香蓬萊<lb/>
相公卵心黃御衣紅紫龍盃三雲紫等名是也<lb/>
歐陽牡丹譜後序曰自唐則天以後洛陽牡丹始盛然<lb/>
未有以名著者唯劉夢得有咏魚朝恩宅牡丹詩但云<lb/>
一藂千萬朶而已亦不云其美且麗也<lb/>
山谷詩大梁城裏雖罕見心知不是牛家花注云大梁<lb/>
即汴京歐公牡丹釋名牛黃千葉出民間牛氏家比姚<lb/>
<pb n="KR3k0063_WYG_001-18b"/>
黃差小<lb/>
洛陽風土記洛陽家家有花而無大樹者蓋花不接則<lb/>
不佳而接花尤工者謂之門園子豪家無不邀之姚黃<lb/>
一接頭值五千洛人甚惜此花不欲𫝊有權貴求其接<lb/>
頭者或於湯中醮殺與之接時須用社後重陽前過此<lb/>
不佳也花之本去地五七寸許截之乃接以泥封褁用<lb/>
軟土擁之以蒻葉作菴子罩之不令見風日惟南向留<lb/>
一小户以達氣至春乃去其覆此接花之法也種花必<lb/>
<pb n="KR3k0063_WYG_001-19a"/>
擇善地去舊土以細土用白歛末一片和之蓋牡丹根<lb/>
甜多蟲食白歛能殺蟲此種花之法也澆花或用日西<lb/>
或未日出秋時旬日乃澆十月十一月三二日一澆此<lb/>
澆花之法也一本𤼵數朶擇其小者去之止留一二朶<lb/>
謂之打剥懼分其脈也花纔落便剪其枝勿令結子懼<lb/>
其易老也春初去其蒻菴便以棘數枝置花叢上棘氣<lb/>
煖可以避霜不損花芽此養花之法也開漸小於舊者<lb/>
蓋蠧蟲損之必尋其穴以硫黃簪之其旁又有小穴如<lb/>
<pb n="KR3k0063_WYG_001-19b"/>
針孔乃蟲所藏處花工謂之氣忩以大針㸃硫黃末針<lb/>
之蟲乃死花復盛此醫花之法也<lb/>
宋范景仁曰去年入洛有獻黃花乞名者潞公名之曰<lb/>
女真黄又有獻淺紅乞名者鎮名之曰洗粧紅二花者<lb/>
洛人盛𫝊<lb/>
　　芍藥花<lb/>
后山叢話花之名天下者洛陽牡丹廣陵芍藥爾紅瓣<lb/>
而黃腰號金帶圍而無種有時而出則城中當有宰相<lb/>
<pb n="KR3k0063_WYG_001-20a"/>
韓魏公守廣陵日一出四枝公嘗選客具樂以賞之是<lb/>
時王岐公以髙科為倅王荆公以名士為屬皆在選尚<lb/>
闕其一而罕有當者數日不决而花已盛公命戒客而<lb/>
私自念曰今日有過客不問何人召使當之及暮南水<lb/>
門報陳太傅來亟使召之乃秀才也明日酒半折花挿<lb/>
之其後四公皆為相東軒筆録四枝正紫重跗累萼中<lb/>
有金葉繞之號腰金紫<lb/>
東坡詩序東武舊俗毎嵗四月大會於南禪資福兩寺<lb/>
<pb n="KR3k0063_WYG_001-20b"/>
以芍藥供佛而今嵗最盛凡七千餘朶皆重跗累萼繁<lb/>
麗豐碩中有白花正圓如覆盂其下十餘葉承之如盤<lb/>
姿格獨出於七千朶之上因易名曰玉盤盂其詩曰雜<lb/>
花狼籍占春餘芍藥開時掃地無兩寺粧成寳瓔珞一<lb/>
枝争看玉盤盂佳名會作新翻曲絶品難尋舊畫圖從<lb/>
此定知年榖熟姑仙親見雪肌膚<lb/>
漁𨼆叢話東坡云揚州芍藥為天下冠蔡繁卿為守始<lb/>
作萬花㑹用花十萬餘枝既殘諸園又吏因縁為奸民<lb/>
<pb n="KR3k0063_WYG_001-21a"/>
大病之余始至問民疾苦以此為首遂罷之<lb/>
孔常甫芍藥序唐之詩人最以摸冩風物自喜如盧仝<lb/>
杜牧張祜之徒皆居揚之日久亦未有一語及芍藥者<lb/>
是知花品未有今日之盛也余官於揚學講習之暇嘗<lb/>
裁而定之蓋可紀者三十有三種乃具列其名從而釋<lb/>
之<lb/>
謝𤣥暉直中書省詩風動萬年枝日華承露掌紅藥當<lb/>
階翻青苔依砌上<lb/>
<pb n="KR3k0063_WYG_001-21b"/>
杜詩傍砌看紅藥<lb/>
白樂天草詞畢遇芍藥初開因詠小謝紅藥當階翻詩<lb/>
以為一句未盡其狀偶成十六韻罷草紫泥詔起吟紅<lb/>
藥詩詞頭封送後花口拆開時坐對鈎簾久行觀步履<lb/>
遲兩三叢爛漫十二葉參差背日房微歛當階朶旋欹<lb/>
釵莖抽碧股粉蕊撲黃絲動盪情無限低斜力不支周<lb/>
圍看未足比喻語難為勾漏丹砂裹僬僥火熖旗彤雲<lb/>
賸根蔕綘幘欠纓緌况有晴風動仍兼宿露垂疑香熏<lb/>
<pb n="KR3k0063_WYG_001-22a"/>
罨畫似淚着胭脂<lb/>
宋洪駒父芍藥詩蠶老桑柔戴勝鳴翻階紅藥占春榮<lb/>
牽風孫夀愁眉破帶雨驪姬淚眼橫<lb/>
劉行簡詩姚黃花中王芍藥為近侍我嘗品江梅真是<lb/>
花御史邵康節白牡丹詩阿姨天上舞霓裳姊妹庭前<lb/>
剪雪霜要與牡丹為近侍鉛華不御學梅粧又楊誠齋<lb/>
詩好為花王作花相不應只遣侍甘泉<lb/>
白樂天詩今日階前紅芍藥幾花欲老幾花新開時不<lb/>
<pb n="KR3k0063_WYG_001-22b"/>
欲比色相落後始知如幻身<lb/>
韓昌黎芍藥詩浩態狂香昔未逢紅燈爍爍緑盤龍覺<lb/>
來獨坐忽驚恐身在仙宫第幾重<lb/>
韓忠獻公詩廣陵之花品絶髙得地不移歸造化旋心<lb/>
弱體不勝枝寳髻欹斜猶墜馬<lb/>
邵康節紅芍藥詩含露仙姿近玉堂翻階美態醉紅粧<lb/>
對花未免須酣舞到底昌黎是楚狂<lb/>
宋晁無咎望海潮詞曰人間花老天涯春去揚州别是<lb/>
<pb n="KR3k0063_WYG_001-23a"/>
風光紅藥五株佳名千種天然浩態狂香尊貴御衣黃<lb/>
未便教西洛獨占花王困倚東風漢宫誰敢鬭新粧<lb/>
年年髙㑹維揚看家誇絶艷人詫竒芳結蕊當屏聨葩<lb/>
就幄紅遮緑遶華堂花面映交相更秉蕳觀洧幽意難<lb/>
忘罷酒風亭夢魂驚恐在仙鄉按毛詩鄭風溱洧注云<lb/>
蕳蘭也<lb/>
宋劉貢父芍藥譜序天下名花洛陽牡丹廣陵芍藥為<lb/>
相侔埒然洛陽牡丹由人力接種故嵗嵗變更日新而<lb/>
<pb n="KR3k0063_WYG_001-23b"/>
芍藥自以種𫝊獨得于天然非剪剔培壅灌溉以時亦<lb/>
不能全盛其間亦有開不能成或變為他品者此天地<lb/>
尤物不與凡品同必待地利人力天時參并其美然後<lb/>
一出意其造物亦自珍惜之耳因次序為譜凡三十一<lb/>
種使畫工圖寫之以示未嘗見者<lb/>
宋王觀芍藥譜序維揚土壤肥膩於草木為宜禹貢厥<lb/>
草惟天是也居人以治花相尚九月十月悉出其根滌<lb/>
以甘泉然後剥削老硬病腐之處揉調沙糞以培之易<lb/>
<pb n="KR3k0063_WYG_001-24a"/>
其故土凡花大約三年或三年一分不分則舊根老硬<lb/>
而侵蝕新芽故花不成就分之數則小而不舒不分與<lb/>
分之太數皆花之病也花既萎落亟剪去其子并屈盤<lb/>
枝條使不離散脈理而皆歸於根明年新花繁而色潤<lb/>
亦有踰年即變而不成者此亦係土地之宜而人力之<lb/>
有至不至也<lb/>
清異録胡嵩詩瓶裏數枝婪尾春時人莫喻其意桑維<lb/>
翰曰唐末文人有謂芍藥為婪尾春者婪尾酒乃最後<lb/>
<pb n="KR3k0063_WYG_001-24b"/>
之杯芍藥殿春亦得是名<lb/>
劉貢父芍藥譜中有名疊香英一名紫樓子<lb/>
　　桂花<lb/>
山海經髙塗山有桂木八樹在賁禺東八樹成林言其<lb/>
大也<lb/>
桂陽郡有桂嶺放花徧樹林嶺盡香<lb/>
劉安招𨼆士賦序招𨼆士者淮南王小山之所作也小<lb/>
山之徒閔傷屈原身雖沈沒名德顯聞與𨼆處山澤無<lb/>
<pb n="KR3k0063_WYG_001-25a"/>
異故作招𨼆士之賦以彰其志桂樹叢生兮山之幽偃<lb/>
蹇連蜷兮枝相繚山氣巃嵸兮石嵯峩谿谷嶄巖兮水<lb/>
層波蝯狖羣嘯兮虎豹嗥攀援桂枝兮聊淹留按漢淮<lb/>
南王安好道八公感慕其德各竭其智共著篇章共登<lb/>
山攀桂而賦或為大山或為小山猶詩有大雅小雅之<lb/>
義又因以大山小山自號<lb/>
唐王績問春桂桃李正芳華年光隨處滿何事獨無花<lb/>
春桂答云春華詎能久風霜揺落時獨秀君知否<lb/>
<pb n="KR3k0063_WYG_001-25b"/>
唐李嶠桂詩根生無限月香滿自然秋俠客條為馬仙<lb/>
人葉作舟<lb/>
唐于武陵山中桂詩日煖上山路鳥啼知己春忽逢幽<lb/>
𨼆樹如見獨醒人石冷開常晚風當落更頻樵夫應不<lb/>
識嵗久伐為薪<lb/>
柳子厚移桂詩芳意不可𫝊丹心徒自渥<lb/>
李白詩世人種桃李多在金張門攀折争捷徑及此春<lb/>
風喧一朝天霜下榮耀難久存安知南山桂緑葉垂芳<lb/>
<pb n="KR3k0063_WYG_001-26a"/>
根清隂亦可托何惜值君園<lb/>
李德裕詩瓊葉潤不凋珠英粲如綺<lb/>
劉屏山詩氤氲寒巖桂髙韻蓋羣馥無人盡日芳守志<lb/>
何幽獨士介恥求知女貞慚自鬻凄凉楚山秋樛枝吐<lb/>
金粟長吟小山詞古意恐難復又楊誠齋詩憶曽風露<lb/>
飄寒粟自領兒童拾薄金<lb/>
宋王梅溪詩丹霄休嘆路難通學取燕山種桂叢異日<lb/>
天香滿庭院吾廬當似廣寒宫又曰學仙深愧似吳郎<lb/>
<pb n="KR3k0063_WYG_001-26b"/>
賴有吾廬兩子蒼疑是廣寒宫裏種一秋三度送天香<lb/>
僧仲殊金菊對芙蓉詞花則一名種分三色嫩紅妖白<lb/>
嬌黃映清秋佳景雨霽風凉郊墟十里飄蘭麝瀟灑處<lb/>
旖旎非常自然風韻開時不惹蝶亂蜂忙　携酒獨浥<lb/>
蟾光問花神何屬離兊中央引騷人乗興廣賦詩章幾<lb/>
多才子争攀折嫦娥道三種清香状元紅是黃為榜眼<lb/>
白探花郎<lb/>
宋張于湖詩英英園中葵一心傾太陽采采籬下菊令<lb/>
<pb n="KR3k0063_WYG_001-27a"/>
汝夀而康惟此木之犀更貯萬斛香雄姿傲霜雪鱗甲<lb/>
森青蒼三賢鼎足立正色凛相望豈比桃李徒紅紫紛<lb/>
披昌聊息貪者心來上君子堂嵗晚從我逰寘汝兄弟<lb/>
行<lb/>
歐陽永叔謝人寄雙桂詩有客賞芳叢移根自幽谷為<lb/>
懐山中趣愛此巖下緑曉露秋暉浮清隂藥欄曲更待<lb/>
繁花白<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>君弄芳馥<lb/>
蘇子瞻八月十七日天竺送桂花分贈元素詩月缺霜<lb/>
<pb n="KR3k0063_WYG_001-27b"/>
濃細蕊乾此花元屬桂堂仙鷲峰子落驚前夜蟾窟枝<lb/>
空記昔年破祴山僧憐耿介練裙溪女鬭清妍願公採<lb/>
掇紉幽佩莫遣孤芳老澗邊白氏集蟾宫分異種人世<lb/>
散清香宋之問詩桂子月中落天香雲外飄韓子蒼詩<lb/>
月中有女曽分種世上無花敢鬭香<lb/>
　　蘭花<lb/>
琴操猗蘭操者孔子所作也孔子聘諸侯莫能任自衛<lb/>
反魯𨼆谷之中見香蘭獨茂喟然嘆曰夫蘭當為王者<lb/>
<pb n="KR3k0063_WYG_001-28a"/>
香今乃獨茂與衆草為伍乃止車援琴鼓之自傷不逢<lb/>
時託詞於蘭其操云蘭之猗猗揚揚其香不採而佩於<lb/>
蘭何傷今天之旋其曷為然我行四方以日以年雪霜<lb/>
貿貿薺麥之茂子如不傷我不爾覯薺麥之茂薺麥之<lb/>
有君子之傷君子之守<lb/>
唐孫逖為集賢院修撰宰相蕭嵩㑹百官賦蘭詩繼雅<lb/>
頌體使逖為序<lb/>
止齋盜蘭說漢官舍汝何以對乃辟楚人舍汝何以祛<lb/>
<pb n="KR3k0063_WYG_001-28b"/>
不祥鄭君失汝何取乎七穆之瑞屈原去汝何誇乎九<lb/>
畹之芳<lb/>
禮内則婦人或賜之茝則受而獻諸舅姑<lb/>
曲江春宴録霍定與友生逰曲江以千金求人竊貴侯<lb/>
亭榭中蘭花挿帽兼自持往羅綺叢中賣之士女争買<lb/>
抛擲金錢<lb/>
屈原離騷予既滋蘭之九畹又樹蕙之百𤱔<lb/>
家語與善人居如入芝蘭之室久而不知其芳<lb/>
<pb n="KR3k0063_WYG_001-29a"/>
蜀志先主殺張裕諸葛亮救之帝曰芳蘭當門不得不<lb/>
除故𡊮淑詩種蘭忌當門<lb/>
家語芝蘭生於幽林不以無人而不芳君子修道立德<lb/>
不以困窮而改節<lb/>
曹子建詩秋蘭被長坂<lb/>
晉傅𤣥秋蘭詩秋蘭䕃玉池池水清且芳雙魚自踴躍<lb/>
兩鳥時回翔<lb/>
汗漫録王維貯蕙蘭必黃磁斗養以綺石累年彌盛<lb/>
<pb n="KR3k0063_WYG_001-29b"/>
顔師古幽蘭賦怪竒卉之靈德禀國香於自然灑嘉言<lb/>
而擅美擬貞操以稱賢詠秀質於楚賦騰芳聲於漢篇<lb/>
向子諲浣溪沙詞緑玉叢中紫玉條幽花疎淡更香饒<lb/>
不將紅粉汚髙標　空谷佳人宜作伴貴逰公子不能<lb/>
招小忩相對誦離騷<lb/>
宋羅畸元祐四年為滁州刺史明年治廨宇於堂前植<lb/>
蘭數十本為之記曰予之於蘭猶賢朋友朝襲其馨暮<lb/>
擷其英擕書就觀引酒對酌<lb/>
<pb n="KR3k0063_WYG_001-30a"/>
李白詩楚客重蘭蓀遺芳今未歇葉抽清淺水花㸃暄<lb/>
妍節紫艶映渠鮮輕香含露潔離居若有贈暫與幽人<lb/>
折<lb/>
楊誠齋詩雪徑偷開淺碧花氷根亂吐小紅芽生無桃<lb/>
李春風面名在山林處士家正坐國香到朝市不容霜<lb/>
節老雲霞江籬蕙圃非吾耦付與騷人定等差<lb/>
東坡題楊次公春蘭詩春蘭如美人不採羞自獻時聞<lb/>
風露香蓬艾深不見丹青寫真色欲補離騷𫝊對之如<lb/>
<pb n="KR3k0063_WYG_001-30b"/>
靈均冠佩不敢燕<lb/>
黃山谷修水記蘭似君子蕙似士大夫蘭蕙叢生蒔以<lb/>
沙石則茂沃之以湯茗則芳是所同也至其一幹一花<lb/>
而香有餘者蘭也一幹五七花而香不足者蕙也余居<lb/>
保安僧舍開牖於東西西養蕙而東養蘭觀者必問其<lb/>
故故著其說焉<lb/>
　　梅花<lb/>
梁何遜為揚州法曹廨舍有梅花一株遜吟咏其下後<lb/>
<pb n="KR3k0063_WYG_001-31a"/>
居洛思梅花請再任從之抵揚州花方盛對花徬徨終<lb/>
日<lb/>
柳子厚龍城録隋開皇中趙師雄遷羅浮一日天寒日<lb/>
暮於松林間酒肆傍舍見美人淡粧素服出迎時已暮<lb/>
黒殘雪未消月色微明師雄與語言極清麗芳香襲人<lb/>
因與扣酒家門共飲少頃一緑衣童子笑歌戲舞師雄<lb/>
醉寐但覺寒風相襲久之東方已白起視大梅花樹上<lb/>
有翠羽刺嘈相顧月落參横惆悵而已<lb/>
<pb n="KR3k0063_WYG_001-31b"/>
雜志南唐苑中有紅梅亭四面専植紅梅<lb/>
東坡詩注大庾嶺上梅花南枝已落北枝方開寒煖之候<lb/>
異也<lb/>
陸凱與范曄相善自江南寄梅花一枝詣長安與曄因<lb/>
贈以詩折梅逢驛使寄與隴頭人江南無所有聊贈一<lb/>
枝春<lb/>
王菉猗詩不受塵埃半㸃侵竹籬茅舍自甘心只因誤<lb/>
識林和靖惹得詩人說到今<lb/>
<pb n="KR3k0063_WYG_001-32a"/>
楊誠齋和梅詩序吾友洮湖陳晞顔蓋造次必于梅顛<lb/>
沛必于梅者也嘉愛之不足而咏吟之咏吟之不足則<lb/>
盡取古人賦梅之詩而賡和之寄一編以遺予予讀之<lb/>
而驚曰一何豐耶豐而不竒則亦長耳一何竒耶予嘗<lb/>
愛隂鏗詩花舒雪尚飄照日不俱消蘇子卿詩秖言花<lb/>
是雪不悟有香來唐人崔道融詩香中别有韻清極不<lb/>
知寒是三家者豈畏疎影橫斜之句哉今晞顔之詩同<lb/>
梅而清清在梅前同梅而馨馨在梅外其于三家所謂<lb/>
<pb n="KR3k0063_WYG_001-32b"/>
未聞以千里畏人者也<lb/>
宋林君復山園小梅詩衆芳揺落獨暄妍占盡風情向<lb/>
小園疎影橫斜水清淺暗香浮動月黃昏霜禽欲下先<lb/>
偷眼粉蝶如知合斷魂幸有微吟可相狎不須檀板共<lb/>
金樽又云雪後園林唯半樹水邊籬落忽橫枝人言紅<lb/>
艷多應俗天與清香似有私王晉卿云和靖疎影暗香<lb/>
之句杏與桃李皆可用也子瞻云可則可但恐桃李不<lb/>
能承當耳<lb/>
<pb n="KR3k0063_WYG_001-33a"/>
東坡詩豈惟幽光留夜色直恐冷艷排冬温<lb/>
東坡次韻王公濟梅花詩洗盡鉛華見雪肌要將真色<lb/>
鬭生枝檀心已作龍涎吐玉頰何勞獺髓醫<lb/>
東坡松風亭下梅花盛開詩羅浮山下梅花村玉雪為<lb/>
骨氷為魂紛紛初疑月挂樹耿耿獨與參横昏<lb/>
東坡詩月地雲堦謾一尊玉奴終不負東昏臨春結綺<lb/>
荒荆棘誰信幽香是返魂<lb/>
宋王介甫詩結子非貪鼎鼐嘗偶先紅杏占年芳從教<lb/>
<pb n="KR3k0063_WYG_001-33b"/>
臘雪埋藏骨却恐春風漏泄香不御鉛華知國色秖裁<lb/>
雲縷想仙粧少陵為爾牽詩興可是無心賦海棠又詩<lb/>
額黃映日明飛燕肌粉寒風冷太真<lb/>
石湖梅譜後序梅以韻勝以格髙故以橫斜疎痩與老<lb/>
枝竒怪者為貴其新接穉木一嵗抽嫩枝直上或三四<lb/>
尺如酴醿薔薇之𩔖者吳下謂之氣條此直宜取實規<lb/>
利無所謂韻與格矣<lb/>
楊東山梅花說易曰乾為天前輩論乾與天異謂天者<lb/>
<pb n="KR3k0063_WYG_001-34a"/>
乾之形體乾者天之性情某因觸𩔖而思之不但乾與<lb/>
天異而已事事物物莫不皆有形體性情林和靖咏梅<lb/>
疎影橫斜水清淺二句此為梅寫真之句也梅之形體<lb/>
也雪後園林纔半樹二句此為梅𫝊神之句也梅之性<lb/>
情也寫梅形體是謂寫真𫝊梅性情是謂𫝊神<lb/>
朱文公詩幽香淡淡影疎疎雪虐風威只自知正是花<lb/>
中巢許輩人間富貴不闗渠<lb/>
朱文公滿江紅詞臨風一笑問羣芳誰是真香純白獨<lb/>
<pb n="KR3k0063_WYG_001-34b"/>
立無朋筭來有姑射山頭仙客絶艷誰憐貞心自保邈<lb/>
與塵縁隔天然殊勝不闗風露氷雪　應笑俗桃粗李<lb/>
無言翻引狂蜂亂蝶争似黃昏閑弄影清淺一溪霜月<lb/>
畫角初殘瑶臺夢斷直下成休歇緑隂青子莫教容易<lb/>
摧折<lb/>
東坡詩西湖處士骨應槁只有此詩君壓倒東坡先生<lb/>
心已灰為愛君詩被花惱多情立馬待黃昏殘雪消遲<lb/>
月出早江頭千樹春欲暗竹外一枝斜更好孤山山下<lb/>
<pb n="KR3k0063_WYG_001-35a"/>
醉眠處㸃綴裙腰紛不掃萬里春隨逺客來十年花送<lb/>
佳人老不知風雨捲春歸收拾餘香還畀昊<lb/>
王荆公詩牆角數枝梅凌寒獨自開遥知不是雪唯有<lb/>
暗香來<lb/>
桂林記𡊮豐之宅後有梅六株開時曽為隣屋烟所爍<lb/>
乃團泥塞竈張幕蔽風久而又拆其屋曰氷姿玉骨世<lb/>
外佳人但恨無傾城之笑耳<lb/>
石湖梅花譜梅天下尤物無問智愚賢不肖莫敢有異<lb/>
<pb n="KR3k0063_WYG_001-35b"/>
議學圃之士必先種梅且不厭多<lb/>
王梅溪蠟梅詞蠟換梅姿天然香韻初非俗蝶馳蜂逐<lb/>
蜜在花梢熟　巖壑深藏幾載甘幽獨因坡谷一標題<lb/>
目髙價掀蘭菊又石湖梅譜蠟梅本非梅𩔖以其與梅<lb/>
同時香又相近色酷似蜜脾故名蠟梅凡三種以子種<lb/>
出不經接花小香淡其品最下俗謂之狗蠅梅經接花<lb/>
疎雖盛開花常半含名磬口梅言似僧磬之口也又有<lb/>
最先開色深黃如紫檀花宻香穠名檀香黃此品最佳<lb/>
<pb n="KR3k0063_WYG_001-36a"/>
楊誠齋詩梅仙曉沐銀浦水氷膚别放瑶林春詩人莫<lb/>
作雪前看雪後精神添一半又朱希真渡江雲詞瓊枝<lb/>
小雪天分外精神好<lb/>
朱希真孤鸞詞詠早梅天然標格小萼堆紅芳姿凝白<lb/>
淡竚新粧淺㸃夀陽宫額<lb/>
朱希真念奴嬌詞詠梅花見梅驚笑問經年何處收香<lb/>
藏白似語如愁却問我何若紅塵久客觀裏栽桃壇頭<lb/>
種杏到處成疎隔　且管領春回孤標争肯接雄蜂雌<lb/>
<pb n="KR3k0063_WYG_001-36b"/>
蝶豈是無情知受了多少凄凉風月寄驛人遥和羮心<lb/>
在謾使芳塵歇東風寂寞可人為誰攀折<lb/>
唐王昌齡字少伯有梅花詩落落寞寞路不分夢中喚<lb/>
作梨花雲蘇東坡詠梅西江月詞玉骨那愁瘴霧氷肌<lb/>
自有仙風海仙時遣探芳叢倒挂緑毛么鳳　素面翻<lb/>
嫌粉涴洗籹不褪唇紅髙情已逐曉雲空不與梨花同<lb/>
夢東坡詩乃用昌齡語<lb/>
宋范石湖梅花譜紅梅粉紅色標格猶是梅而繁宻則<lb/>
<pb n="KR3k0063_WYG_001-37a"/>
如杏香亦𩔖杏故王荆公有北人初不識渾作杏花看<lb/>
之句<lb/>
石曼卿紅梅詩認桃無緑葉辯杏有青枝當時以為着<lb/>
題東坡云曼卿此詩至陋淺村學堂中語也一說作梅<lb/>
聖俞詩又東坡紅梅詩怕愁貪睡獨開遲自恐氷容不<lb/>
入時故作小紅桃杏色尚餘孤痩雪霜姿寒心未肯隨<lb/>
春態酒暈無端上玉肌詩老不知梅格在更看緑葉與<lb/>
青枝說者謂東坡此詩為紅梅解嘲云<lb/>
<pb n="KR3k0063_WYG_001-37b"/>
宋梅聖俞紅梅詩笑杏少清香比桃多俗趣<lb/>
當朝録唐元稹為翰林承㫖退朝行至廊下初日映九<lb/>
英梅隙光射稹有氣勃勃然百僚望之曰豈腸胃文章<lb/>
映日可見乎<lb/>
石湖譜承平時紅梅獨盛于姑蘇晏元獻公始移植西<lb/>
岡圃中一日貴逰賂園吏得一枝分接由是都下有二<lb/>
本公嘗與客飲花下賦詩若更開遲二三月北人應作<lb/>
杏花看客曰公詩固佳待北俗何淺耶晏笑曰傖父安<lb/>
<pb n="KR3k0063_WYG_001-38a"/>
得不然王琪君玉時守吳郡聞盜花種事以詩遺元獻<lb/>
公曰館娃宫北𤼵精神粉痩瓊寒露葉新園吏無端偷<lb/>
折去鳳城從此有雙身<lb/>
何遜詩兔園標物序驚時最是梅銜霜當路𤼵映雪擬<lb/>
寒開枝横却月觀花繞凌風臺朝灑長門泣夕驅臨卭<lb/>
盃應知早飄落故逐上春來<lb/>
譜云世𫝊紅梅詩甚多惟方子適一篇為絶唱有紫府<lb/>
與丹來換骨春風吹酒上凝脂之句又摭遺蜀州有紅<lb/>
<pb n="KR3k0063_WYG_001-38b"/>
梅數本郡侯建閣扄鑰逰人莫得而見一日有兩婦人<lb/>
髙髻大袖凭欄笑語郡侯啟鑰閣不見人惟東壁有詩<lb/>
南枝向暖北枝寒一種春風有兩般憑仗髙樓莫吹笛<lb/>
大家留取倚欄干<lb/>
海墨徽言李白逰慈思寺僧獻緑英梅又石湖譜有緑<lb/>
蕚梅凡梅花跗蒂皆綘紫色惟此梅純緑枝梗亦青好<lb/>
事者比之仙人萼緑華京師艮嶽有緑萼華堂其下専<lb/>
植此本西京雜記上林苑有朱梅同心梅紫蔕梅臙脂<lb/>
<pb n="KR3k0063_WYG_001-39a"/>
梅<lb/>
　　桃花<lb/>
史記李將軍廣恂恂如鄙人不能出口死之日知與不<lb/>
知皆為流涕其忠誠信于士大夫也諺曰桃李不言下<lb/>
自成蹊此言雖小可以喻大<lb/>
江總詩桃花曛醉眼杜甫詩桃花氣暖眼似醉<lb/>
江淹山桃頌惟園有桃惟山有叢丹葩擎露紫葉繞風<lb/>
引霧如電映烟成虹伊春之秀乃華之宗<lb/>
<pb n="KR3k0063_WYG_001-39b"/>
白樂天千葉桃詩剪綃裁錦一重重<lb/>
羅𨼆詩暖觸衣襟漠漠香間梅遮柳不勝芳數枝艷拂<lb/>
文君酒半里紅欹宋玉牆<lb/>
韓昌黎詩百葉雙桃晚更紅臨忩映竹見玲瓏應知侍<lb/>
史歸天上故伴仙郎宿禁中<lb/>
志勤禪師在溈山因桃花悟道偈曰自從一見桃花後<lb/>
三十年來更不疑<lb/>
杜甫詩輕薄桃花逐水流<lb/>
<pb n="KR3k0063_WYG_001-40a"/>
李白詩偶䝉春風榮生此艷陽質<lb/>
開元遺事明皇時禁苑中有千葉桃盛開帝與妃日夕<lb/>
宴花下帝曰不獨萱草忘憂此花亦能銷恨<lb/>
天寳遺事明皇御苑有千葉桃帝折一枝挿于妃子寳<lb/>
冠曰此花亦能助嬌態<lb/>
韓文公桃源圖行種桃處處惟開花川源逺近蒸紅霞<lb/>
晁次膺水龍吟詞嶺梅香雪飄零盡繁杏枝頭猶未小<lb/>
桃一種妖嬈偏占春工用意微噴丹砂半含朝露粉牆<lb/>
<pb n="KR3k0063_WYG_001-40b"/>
低倚是誰家丫女嬌癡怨别空凝睇東風裏　好是佳<lb/>
人半醉近橫波一枝争媚𤣥都觀裏武陵溪上空隨流<lb/>
水惆悵如紅雨風不定五更天氣念當年門裏如今陌<lb/>
上灑離人淚<lb/>
梁簡文帝詩枝間留紫艷葉底𤼵輕香<lb/>
韓子蒼詩桃花如昭君服御靚以豐徘徊顧幽影似為<lb/>
恱已容<lb/>
拾遺記磅磄山去扶桑五萬里其地寒有桃樹千圍萬<lb/>
<pb n="KR3k0063_WYG_001-41a"/>
年一實<lb/>
宋子侯贈董妖嬈詩洛陽城東路桃李生路傍花花自<lb/>
相對葉葉自相當春風南北起花葉自低昻<lb/>
杜詩短短桃花臨水岸髙適詩桃花㸃地紅斑斑<lb/>
王禹偁詩兩株桃李映籬斜粧㸃商州副使家何事春<lb/>
風容不得和鶯吹折數枝花按禹偁以救徐鉉貶商州<lb/>
宋謝枋得慶全庵桃花詩尋得桃源好避秦桃紅又見<lb/>
一年春花飛不遣隨流水怕有漁郎來問津<lb/>
<pb n="KR3k0063_WYG_001-41b"/>
王元之詩野桃無主滿山隈遷客携樽獨自來盡日馨<lb/>
香留我醉每春顔色為誰開<lb/>
种明逸詩習習香薫薄薄烟杏遲梅早不同妍山齋盡<lb/>
日無鶯蝶只與幽人伴醉眠<lb/>
种明逸詩緑萼紅葩曉態新風流如陣戰愁人<lb/>
宋陶弼詩三月宫桃滿上林一花千萼費春心<lb/>
東坡詩上苑夭桃自作行劉即去後幾回芳厭從年少<lb/>
追新賞閒對宫花識舊香欲贈佳人非泛洧好紉幽佩<lb/>
<pb n="KR3k0063_WYG_001-42a"/>
與沈湘鶴林神女無消息為問何由返帝鄉<lb/>
邵康節詩施朱施粉色俱好傾國傾城艷不同疑是蕋<lb/>
宫雙姊妹一時俱肯嫁東風<lb/>
　　李花<hi>附來禽</hi>
承平舊纂蕭瑀陳士達于龍昌寺看李花相與論李有<lb/>
九標謂香雅細淡潔宻宜月夜宜緑鬢宜泛酒無異色<lb/>
皆實事也<lb/>
髙𨼆外書元微之白樂天兩不相下一日同詠李花微<lb/>
<pb n="KR3k0063_WYG_001-42b"/>
之先成曰葦綃開萬朶樂天乃服蓋葦綃白而輕一時<lb/>
所尚<lb/>
叙聞録唐憲宗以李花釀換骨醪賜裴度<lb/>
梁王筠答元金紫餉朱李詩李花春𤼵彩結實不成蹊<lb/>
樞要録沅陵伍貫卿家李花開一夜奴婢遥見花作數<lb/>
團如飛仙狀上天去花上露倐作雨數千㸃花則亡矣<lb/>
李商𨼆詩李徑獨來數愁情相與憐自明無月夜強笑<lb/>
欲風天減粉與園籜分香沾渚蓮徐妃乆已嫁猶自玉<lb/>
<pb n="KR3k0063_WYG_001-43a"/>
為鈿<lb/>
楊誠齋詩序桃李嵗嵗同時並開而韓退之詩有花不<lb/>
見桃惟見李之句殊不可解因晚登碧落堂望隔江桃<lb/>
李桃皆暗而李獨明乃悟其妙蓋李花炫晝縞夜云<lb/>
韓昌黎詩當春天地争奢華洛陽園苑尤紛拏誰將平<lb/>
地萬堆雪頃刻作此連天花又司馬温公詩嘉李繁相<lb/>
倚園林淡泊春齊紈剪衣薄吳紵下機新色與晴光亂<lb/>
香和露氣匀望中皆玉樹環堵不為貧<lb/>
<pb n="KR3k0063_WYG_001-43b"/>
古詩潤沾曉露瓊花潔困倚東風白雪香<lb/>
唐太宗賦李詩玉衡流桂圃成蹊正可尋鶯啼宻葉外<lb/>
蝶戲脆花心<lb/>
昌黎詩江陵城西二月尾花不見桃惟見李風揉雨練<lb/>
雪羞比波濤翻空香無涘金烏海底初飛來朱輝散射<lb/>
青霞開迷亂入眼看不得照耀萬樹繁如堆<lb/>
元稹詩鏡調嬌面粉燈泛髙籠纈<lb/>
鄭谷詩直疑起風舞飛去替雲行<lb/>
<pb n="KR3k0063_WYG_001-44a"/>
梅聖俞詩積蠧全無葉疎叢有悴莖偶來庭樹下重看<lb/>
露葩榮<lb/>
前人秋花冬更開夏實冬還結物理信難常人意自為<lb/>
孽<lb/>
東坡詩東坡先生未歸時自種來禽與青李五年不踏<lb/>
江頭路夢逐東風泛蘋芷<lb/>
陳簡齋詩粲粲來禽已着花芳根誰徙向天涯好尋青<lb/>
李相遮映風味應同逸少家<lb/>
<pb n="KR3k0063_WYG_001-44b"/>
　　杏花<lb/>
莊子曰孔子逰緇帷之林休坐乎杏壇之上弟子讀書<lb/>
孔子絃歌鼓琴<lb/>
唐裴晉公午橋莊有文杏百株因名其處曰碎錦坊<lb/>
唐明皇遇春雨初晴見殿前百花未吐命髙力士取羯<lb/>
鼓臨軒縱擊回視栁杏花皆𤼵上笑曰此不喚我作天<lb/>
公可乎<lb/>
河東備録阮文姬挿鬢用杏花陶溥呼為二花<lb/>
<pb n="KR3k0063_WYG_001-45a"/>
唐宴進士于杏園謂之探花宴<lb/>
東坡詩我是朱陳舊使君勸農曽入杏花村如今風物<lb/>
那堪話縣吏催租夜打門按詩話徐州古豐縣朱陳村<lb/>
有杏花一百二十里<lb/>
李賀詩烟濕杏花鬢<lb/>
唐彦謙詩古艷桃花奪晚霞<lb/>
唐薛能詩活色生香第一流手中移得舊青樓誰知艷<lb/>
性終相負亂向春風笑不休又韋莊詩大道青樓御苑<lb/>
<pb n="KR3k0063_WYG_001-45b"/>
東玉欄仙杏壓枝紅<lb/>
文與可詩月淡斜分影池清倒寫真<lb/>
揚州事跡太平園中有杏花數枝毎至爛開太守張宴每<lb/>
一株則令一娼倚其傍立其館曰争春開元中宴罷夜<lb/>
䦨或聞花有嘆息之聲<lb/>
王介甫詩垂楊一徑紫苔封人語瀟瀟院落中獨有杏<lb/>
花如喚客倚牆斜日數枝紅<lb/>
吳融詩春意竟相妬杏花應最嬌紅輕欲愁殺粉薄似<lb/>
<pb n="KR3k0063_WYG_001-46a"/>
啼消願作南華夢翩翩繞此條<lb/>
薛能詩暖律潜催次第春梅花已謝杏花新半開半落<lb/>
閑園裏何異榮枯世上人<lb/>
唐髙蟾詩天上碧桃和露種日邊紅杏倚雲栽<lb/>
宋楊誠齋詩曽見輕條撼雪飛一暄曝出萬餘枝從今<lb/>
日日須來看看到紅紅白白時又云不信東皇也有私<lb/>
如何専寵杏花枝于中更出紅千葉且道化工竒不竒<lb/>
宋王元之詩桃紅李白莫争春素態妖姿兩未匀日暮<lb/>
<pb n="KR3k0063_WYG_001-46b"/>
牆頭試回首不施朱粉是東隣<lb/>
朱淑真詩淺注臙脂剪綘綃獨將妖艷冠花曹春心自<lb/>
得東皇意逺勝𤣥都觀裏桃<lb/>
宋孫何詩殷紅鄙桃艷淡白笑梨花落處飄微霰繁時<lb/>
叠碎霞苑宜開帝里壇稱在儒家麗色明珠箔清香襲<lb/>
綘紗孫何字漢公蔡州汝陽人<lb/>
林和靖詩蓓蕾枝梢血㸃乾粉紅腮頰露春寒不禁烟<lb/>
雨輕欺着只好亭臺愛惜看偎柳傍桃斜欲墮等鶯期<lb/>
<pb n="KR3k0063_WYG_001-47a"/>
蝶猛成團京城巷陌新晴後買得風流更一般<lb/>
梅聖俞詩艷蕋粘紅蠟仙葩總薄羅<lb/>
文與可詩北園山杏有髙枝新枝放花如㸃酥<lb/>
古詩燒林凝艷火過雨濕香鬚<lb/>
葉靖逸詩春色滿園闗不住一枝紅杏出牆來<lb/>
　　棗子<lb/>
孟子曰曽晢嗜羊棗曽子不忍食羊棗棗𩔖甚夥獨新<lb/>
圃閒評載安南金絲棗最竒相𫝊樹垂黃金色絲懸棗<lb/>
<pb n="KR3k0063_WYG_001-47b"/>
千餘殷紅揺曵緑葉紛披狀如葡萄亦有好鳥如么鳳<lb/>
大如鵲飛鳴其上果熟則啣去土人不能嘗也因名此<lb/>
鳥為王母使者<lb/>
風俗通鮑焦耕田而食鑿井而飲在山中唯食棗或曰<lb/>
子所植耶遂強吐之棗遂枯死<lb/>
伽藍記景陽山有百果園果有仙人棗長五寸核細如<lb/>
針霜降乃熟<lb/>
洞㝠記房嵣細棗出房嵣山山臨碧海北棗萬年一實<lb/>
<pb n="KR3k0063_WYG_001-48a"/>
笮之有膏可用燃燈漢武帝元鼎元年起招仙閣進房<lb/>
嵣棗<lb/>
漢武帝時上林獻棗上以所持杖擊未央殿前檻呼東<lb/>
方朔曰叱叱先生束束先生知此篋中何物朔曰上林<lb/>
苑獻棗四十九枚上曰何以知之朔曰以呼朔者上也<lb/>
以杖擊檻者兩木也兩木林也束束者棗也叱叱者四<lb/>
十九也上大笑<lb/>
東陽記信安縣有懸室坂晉時有民王質伐木至石室<lb/>
<pb n="KR3k0063_WYG_001-48b"/>
中見童子四人彈瑟而歌質倚柯聼之童子以一物如<lb/>
棗與質質含之便不饑<lb/>
杜氏新書杜畿為河東太守平虎將軍劉勲為太祖所<lb/>
親貴震朝廷常從畿求大棗畿拒以他故後勲伏法太<lb/>
祖得其書嘆曰杜畿可謂不媚竈也<lb/>
鄴中記石虎園有西王母棗味絶美枝葉葱茂四時不<lb/>
凋九月生花十二月熟<lb/>
史記李少君以卻老方見上曰臣曽逰海上見安期生<lb/>
<pb n="KR3k0063_WYG_001-49a"/>
食臣棗棗大如𤓰<lb/>
　　橘子<hi>附金橘</hi>
晏子春秋晏子使楚楚王進橘置削晏子併食不剖王<lb/>
曰橘當剖對曰臣聞賜人主前者𤓰桃不削橘柚不剖<lb/>
今者萬乗無教故不敢剖臣非不知也<lb/>
南史虞愿始數嵗家中橘樹冬熟諸兒競取之愿獨不<lb/>
取家人異之<lb/>
張衡南都賦逰女弄珠于漢皐之曲注云逰女漢女也<lb/>
<pb n="KR3k0063_WYG_001-49b"/>
鄭大夫交甫于漢皐見之而贈以橘柚<lb/>
蔣山神𫝊女子吳望子於蔣侯廟中觀社見一貴人儼<lb/>
然端坐擲兩橘與之遂數數形見即與情好<lb/>
山海經洞庭之山其木多橘又廣州記羅浮山橘夏熟<lb/>
實大如梨又東方外裔有建春山上多橘柚<lb/>
吳志陸績字公紀年六嵗于九江見𡊮術術出橘續懐<lb/>
三枚去拜而墮地術謂曰陸郎作賔客而懐橘乎跪對<lb/>
曰欲歸遺母術大竒之<lb/>
<pb n="KR3k0063_WYG_001-50a"/>
謝承後漢書沛國桓儼字文林罷縣居揚州從事屈豫<lb/>
室中庭有橘樹一株遇其實熟乃以竹籓樹四面風吹<lb/>
兩實墮地即以繩縳繫于樹<lb/>
益部耆舊𫝊楊由為成都文學少治易曉占候忽有風<lb/>
起太守亷范問之由曰南方有薦木實者色黃赤頃之<lb/>
五官掾獻橘數包<lb/>
續世說晉咸和六年平西將軍庾亮貢橘十二實共一<lb/>
蒂以為瑞羣臣畢賀<lb/>
<pb n="KR3k0063_WYG_001-50b"/>
李德裕橘賦美南州之嘉樹受烈氣于炎德固一志于<lb/>
殊方遂不遷于上國貞枝凝碧蔚湘岸之夕隂華實變<lb/>
黃動江潭之秋色<lb/>
歸田録金橘産于江西香清味美置之樽俎光彩的皪<lb/>
如金彈珍果也都人初不貴後温成皇后尤好食之由<lb/>
是價重京師余家世江西吉州人甚惜此果若欲乆留<lb/>
着于菉豆中藏之可經時不變蓋橘性熱而豆性凉故<lb/>
能久也<lb/>
<pb n="KR3k0063_WYG_001-51a"/>
李清臣和賜後苑金橘詩苑臣初摘置琱盤口勅宣恩<lb/>
賜近官氣味豈同淮枳變皮膚不作楚梅酸參差翠葉<lb/>
藏珠琲錯落黃金鑄彈丸安得一株擎雨露畫圖𫝊與<lb/>
世人㸔<lb/>
　　柑子<lb/>
異聞録漢武帝時董元素自江南來上召見留宿翰林<lb/>
夜召與語曰聞公有神術今江南柑橘正熟卿能致之<lb/>
否對曰請安一合于御榻前數刻忽有微風入簾元素<lb/>
<pb n="KR3k0063_WYG_001-51b"/>
乃啟合柑子滿其中奏曰此江陵支縣柑也逺處恐來<lb/>
遲上嘗之驚嘆<lb/>
太真外𫝊開元末江陵進乳柑橘上以十枚種蓬萊宫<lb/>
至天寳十載九月結實宣示宰臣曰朕於宫内種柑子<lb/>
數枝今秋已結實一百五十顆乃與江南及蜀道所進<lb/>
不異宰臣賀曰雨露所均混天區而齊被草木有性憑<lb/>
地氣以潛通<lb/>
後漢書張磐字子石為廬江太守潯陽令嘗餉一奩柑<lb/>
<pb n="KR3k0063_WYG_001-52a"/>
其子年七嵗就取一枚磐奪付外卒因私以兩枚與兒<lb/>
磐鞭卒曰何故行賄于吾子<lb/>
唐明皇食柑千餘枚皆缺一瓣問進柑使者云中途有<lb/>
道士嗅之蓋羅公逺也<lb/>
宋書時四方獻饋皆以上品獻彭城王義康而以次者<lb/>
供御上嘗啖柑嘆其味劣義康在坐曰今年柑殊有佳<lb/>
者遣人還東府取柑至大三寸<lb/>
唐史開元中有神仙持羅浮柑子種於南樓寺其後常<lb/>
<pb n="KR3k0063_WYG_001-52b"/>
資進獻幸蜀之嵗則不結實<lb/>
述異記南陽郡東望山有柑正熟嘗有三人造之共食<lb/>
致飽訖懐二枚去欲以示外人迴旋半日迷不得歸聞<lb/>
空中語云放雙柑乃放汝去懐柑者恐怖放柑於地轉<lb/>
盼即見歸徑<lb/>
唐新語益州進柑皆以紙裹之他時長吏嫌紙不敬代<lb/>
以細布既而恐柑子為布所損毎懐憂懼俄有御史甘<lb/>
子布至長吏以為推布裹柑子事懼曰果為所推及子<lb/>
<pb n="KR3k0063_WYG_001-53a"/>
布到驛長吏叙以布裹為敬子布初不知之久而方悟<lb/>
聞者莫不笑<lb/>
蘇子瞻黃甘陸吉𫝊曰黃甘陸吉楚之二髙士也吉與<lb/>
甘齊名一旦甘位居上吉心啣之吉咈然謂曰請與子<lb/>
論事吉論二事甘皆曰不如也吉曰二者皆出吾下而<lb/>
位吾上何也甘徐應之曰毎嵗太守勸駕乗𫝊入金門<lb/>
上玉堂與虞茘申棖梅福棗嵩之徒列侍上前使數子<lb/>
者口呿舌縮不復上齒牙間當此之時屬之于子乎屬<lb/>
<pb n="KR3k0063_WYG_001-53b"/>
之于我乎吉黙然良久曰屬之于子矣甘曰此吾所以<lb/>
居子之上也於是羣臣皆伏<lb/>
黃山谷詠橙麴詩天將金闕真黃色借與洞庭霜後橙<lb/>
松滋解作逡巡麴壓倒江南好事僧<lb/>
歐陽永叔詩嘉樹團團俯可攀壓枝秋實漸斕斑朱欄<lb/>
碧瓦清霜曉粲粲繁星緑葉間<lb/>
屏山詩常懐細雨初移日着子已見清霜潸絶憐面有<lb/>
貴人色偶致吾儕樽俎間<lb/>
<pb n="KR3k0063_WYG_001-54a"/>
　　柿子<lb/>
韓退之詩友生招我佛寺行正值萬枝紅葉滿光華閃<lb/>
壁見神鬼赫赫炎官張火<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>燃雲燒樹火實駢金烏下<lb/>
啄頳虬卵魂翻眼暈忘處所赤氣冲融無間斷有如流<lb/>
𫝊上古時九龍照耀乾坤旱二三道士席其間靈液屢<lb/>
進玻璃盌<lb/>
劉屏山詩秋林黃葉晚霜嚴熟蔕甘香味得兼火傘虬<lb/>
珠浪褒拂風標郤似邑中黔<lb/>
<pb n="KR3k0063_WYG_001-54b"/>
溈山禪師與仲山逰行鳥啣一紅柿墜前仲山以水洗<lb/>
浄與溈山分半<lb/>
楊誠齋詩紅葉曽題字烏椑昔擅場凍乾千顆蜜尚𢃄<lb/>
一林霜核有都無底吾衰喜細嘗慙無瓊玖句報恵不<lb/>
相當<lb/>
　　石榴<lb/>
北齊安德王延宗納趙郡李祖收女為妃母宋氏薦二石<lb/>
榴於帝前莫知其意帝問魏收答曰石榴房多子王新<lb/>
<pb n="KR3k0063_WYG_001-55a"/>
婚妃母欲王子孫衆多也帝大喜<lb/>
皮日休石榴歌蟬噪秋枝槐葉黃石榴香老愁寒霜流<lb/>
霞色染紫鶯粟黃蠟紙褁紅瓠房玉刻氷壺含露濕斕<lb/>
斑似𢃄湘娥泣蕭娘初嫁嗜甘酸嚼破水晶千萬粒<lb/>
梅聖俞詩安榴若拳石中藴丹砂粒剖之珠滿盤不待<lb/>
鮫人泣<lb/>
潘岳河陽庭前安石榴賦丹暉綴於朱房緗菂㸃乎紅<lb/>
鬚若琉璃之棲鄧林若珊瑚之映渌水<lb/>
<pb n="KR3k0063_WYG_001-55b"/>
楊廷秀石榴詩霧殻作房珠作骨水精為醴玉為漿又<lb/>
張載賦剖之則珠散含之則氷釋<lb/>
　　櫻桃<lb/>
東漢明帝於月夜宴羣臣於御苑大官進櫻桃以赤瑛<lb/>
盤盛賜羣臣月下視之盤與櫻桃一色<lb/>
唐景龍文館記帝命侍臣升殿食櫻桃並盛於琉璃和<lb/>
以杏酪飲酴醿酒又上與侍臣於樹下摘櫻桃恣食末<lb/>
後大陳宴席奏宫樂至暝各賜朱櫻兩籠<lb/>
<pb n="KR3k0063_WYG_001-56a"/>
李商𨼆詩惜堪充鳳食痛已被鶯含<lb/>
王維詩纔是寢園春薦後非闗御苑鳥啣殘<lb/>
白樂天詩清曉趨丹禁紅櫻降紫宸驅禽養得熟和葉<lb/>
摘來新圓轉盤傾玉鮮明籠透銀内園題兩字西掖賜<lb/>
三臣熒惑精華赤醍醐氣味真如珠未穿孔似火不燒<lb/>
人瓊液酸甘足金丸大小勻偷須防曼倩惜莫擲安仁<lb/>
　　葡萄<lb/>
魏文帝示羣臣葡萄掩露而食甘而不飴脆而不酸冷<lb/>
<pb n="KR3k0063_WYG_001-56b"/>
而不寒又釀以為酒甘於麯蘖善醉而易醒<lb/>
南部新書太宗收馬乳葡萄種於苑中併得酒法仍自<lb/>
損益造酒成緑色芳香酷烈味兼醍醐韓愈詩稱滿盤<lb/>
堆馬乳也<lb/>
雜俎貝丘之南有葡萄谷天寳中沙門曇雲因逰諸岳<lb/>
至此谷見枯蔓堪為杖持還本寺植之遂活長髙數仞<lb/>
䕃地幅貟十丈仰觀若帷蓋其房實磊落珠瑩如墜時<lb/>
人號為草龍珠帳<lb/>
<pb n="KR3k0063_WYG_001-57a"/>
唐髙祖賜羣臣會食於御前有葡萄侍中陳叔達執而<lb/>
不食上問其故對曰臣母病渇求不能致願歸奉之<lb/>
劉禹錫葡萄歌分岐浩繁縟修蔓盤結曲揚翹向庭桐<lb/>
意思如有屬為之立長架布濩當軒緑米液溉其根理<lb/>
疎着滲漉馬乳帶輕霜龍鱗耀初旭有客汾隂子臨堂<lb/>
瞪雙目自言我晉人種此如種玉釀之成美酒令人飲<lb/>
不足為君持一斗往取凉州牧<lb/>
古詩萬里西風過雁時緑雲𤣥玉影參差酒酣試取氷<lb/>
<pb n="KR3k0063_WYG_001-57b"/>
丸嚼不說天南有茘枝<lb/>
　　楊梅<lb/>
齊孝子王虚之庭中楊梅樹隆冬三實人都稱其孝感<lb/>
楊廷秀楊梅詩梅出稽山世少雙情知風味勝他楊玉<lb/>
肌半醉生紅粟墨暈微深染紫囊火齊堆盤朱徑寸醴<lb/>
泉繞齒柘為漿故人解語吾家果未變蓬萊閣下香越<lb/>
絶諸楊盛一時與儂𤓰葛不曽知一夫自嘆吾衰矣此<lb/>
客何從夢見之也解過江尋德祖正縁作尹是丘遲渠<lb/>
<pb n="KR3k0063_WYG_001-58a"/>
伊不是南村𣲖未免來驅事茘枝<lb/>
張野人詩話楊梅有赤白雙花者食之神仙又言食楊<lb/>
梅畢嚥一核則不憂内熱<lb/>
　　枇杷<lb/>
宋景文詩有果産西蜀作花凌早寒樹繁碧玉葉柯疊<lb/>
黃金丸<lb/>
梅聖俞詩五月枇杷黃似橘誰思茘枝同此時嘉名已<lb/>
著上林賦郤恨紅梅未有詩<lb/>
<pb n="KR3k0063_WYG_001-58b"/>
沈石田題畫枇杷詩人喜瓊漿多採摘雀疑金彈少經<lb/>
過<lb/>
　　銀杏<lb/>
梅聖俞贈歐陽文忠遺李太傅家新生鴨脚詩鴨脚𩔖<lb/>
緑李其名因葉髙吾鄉宣城郡多以此為豪鴨脚即銀<lb/>
杏也<lb/>
楊廷秀詩深灰殘火略相遭小苦微甘韻最髙未必雞<lb/>
頭如鴨脚不妨銀杏伴金桃<lb/>
<pb n="KR3k0063_WYG_001-59a"/>
嘉樹譜銀杏和百花露塗面可當面脂南唐宫人用之<lb/>
後主常以賜近臣百花露即春後釀蜜也<lb/>
　　蓮蓬<lb/>
東坡詩緑玉蜂房白玉蟬折來帶露復含烟玻瓈盆面<lb/>
氷漿底醉嚼新蓮一百圓<lb/>
東坡詩新收千百秋蓮菂剥盡紅衣搗玉霜不假參同<lb/>
成氣味跳珠椀裏緑荷香<lb/>
東坡詩蜂不禁人採蜜忙荷花蕋裏作蜂房不知玉蛹<lb/>
<pb n="KR3k0063_WYG_001-59b"/>
甜於蜜又被詩人嚼作霜注𧖟化為蛹蛹化為蛾又蜂<lb/>
兒來自宛溪中两翅雖無已是蟲不似荷花窠裏蜜方<lb/>
成玉蛹未成蜂<lb/>
　　藕<lb/>
拾遺記周穆王集方士於春宵宫西王母來進萬嵗氷<lb/>
桃千年碧藕<lb/>
晉羊敦為廣平太守嵗饑家餽不至採藕而食<lb/>
韓退之詩太華峯頭玉井蓮花開十丈藕如船冷比雪<lb/>
<pb n="KR3k0063_WYG_001-60a"/>
霜甘比蜜一片入口沈疴痊我欲求之不憚逺青壁無<lb/>
路難夤縁安得長梯上摘實下種七澤根株蓮<lb/>
宋陶弼詩萬頃金沙裏誰將玉節栽絲應鮫乞與津是<lb/>
蚌分來盤貯氷猶結刀侵雪易摧防風骨外折混沌竅<lb/>
中開月寺僧家鉢風亭酒客杯胸中秋氣入牙角雨聲<lb/>
回自愧塵泥賤得蒙樽俎陪與君消酷暑𤓰李莫相猜<lb/>
　　菱<lb/>
吕氏春秋杜厲叔事莒公自以為不見知居海夏食菱<lb/>
<pb n="KR3k0063_WYG_001-60b"/>
冬食橡栗<lb/>
梁書魚𢎞為湘東王鎮西司馬述職西上道中乏食縁<lb/>
路採菱作飯給所部<lb/>
楊誠齋食老菱有感幸自江湖可避人懐珠韞玉冷無<lb/>
塵何須抵死争頭角荇葉荷花老此身<lb/>
　　芡實<lb/>
楊廷秀食雞頭詩龍宫失曉惱江妃也養鳴雞報曉輝<lb/>
要啄稻粱無半粒只教滿頷飽珠璣江妃有訣煮真珠<lb/>
<pb n="KR3k0063_WYG_001-61a"/>
菰飯牛酥軟不如手擘雞頭金五色盤傾驪頷琲千餘<lb/>
夜光明月供朝嚼水府靈宫恐夕虛好與藍田飡玉法<lb/>
編歸辟榖赤松書<lb/>
　　橄欖<lb/>
王元之詩江南多果實橄欖最珍竒北人將就酒食之<lb/>
先顰眉皮肉苦且澀瀝口復棄遺良久有回味始覺甘<lb/>
如飴我食何所喻喻比忠臣辭直道逆君耳斥逐投天<lb/>
涯世亂思其言噬臍焉能追寄語採詩官毋輕橄欖詩<lb/>
<pb n="KR3k0063_WYG_001-61b"/>
嶺表異録橄欖樹身聳枝髙數丈閩中尤重其味咀之<lb/>
香口勝含雞舌核有稜内三竅有仁生啖及煮熟食之<lb/>
能解酒毒置茶中尤佳有野生者子繁樹峻不可梯縁<lb/>
但刻其根下方寸納鹽於其中一夕子皆落<lb/>
歐陽永叔詩炎焦凌木氣橄欖得之多酸苦不相入初<lb/>
争久方和<lb/>
東坡詩待得餘甘回齒頰已輸崖蜜十分甜北人噉橄<lb/>
欖云得他回味我棗兒已甜過半日子瞻用之遂成雋句<lb/>
<pb n="KR3k0063_WYG_001-62a"/>
　　甘蔗<lb/>
格物論蔗叢生畦而種之身似竹而實初出地節頗宻<lb/>
自後一節疎一節<lb/>
清異録湖南馬氏有雞狗坊長能種子母蔗<lb/>
野史盧綘中痁疾夢白衣婦人謂之曰子之疾食蔗即<lb/>
愈既詰朝見鬻蔗者綘揣囊中且乏一鏹唯有唐山一<lb/>
冊遂請易之其人曰吾乃負販者將此安用哀君欲之<lb/>
遂貽數挺綘喜而食之至旦即愈<lb/>
<pb n="KR3k0063_WYG_001-62b"/>
海外志交趾所生甘蔗圍數寸長丈餘取其汁曝之數<lb/>
日可成餳入口即消彼人謂之石蜜<lb/>
王維詩飽食不須愁内熱大官還有蔗漿寒<lb/>
　　𤓰<lb/>
孝子𫝊焦華西秦時人父病仲冬思𤓰求之不得忽夢<lb/>
一人黃冠謂曰聞子父病思𤓰故送𤓰以助子華拜受<lb/>
之及寤𤓰在手馨香非常父食而愈<lb/>
幽𡨕録富春孫鍾奉母至孝常業種𤓰忽有三少年來<lb/>
<pb n="KR3k0063_WYG_001-63a"/>
乞𤓰鍾設食出𤓰禮甚敬三人臨去曰我等司命感君<lb/>
厚意示君葬地使連世封侯數世天子出門化成白鶴<lb/>
而去後鍾生權權生亮亮生休<lb/>
白帖漢哀帝二年𤓰異本同蔕共生一實時以為佳𤓰<lb/>
唐書貞元四年夏右神䇿軍獻瑞𤓰三蔓合為一蔕而<lb/>
生三𤓰<lb/>
唐史明崇儼有道術四月間帝憶𤓰賜崇儼百錢須臾<lb/>
以𤓰進曰得之緱氏老人圃中帝召老人問故對曰嘗<lb/>
<pb n="KR3k0063_WYG_001-63b"/>
埋一𤓰失之土中得百錢云<lb/>
後魏郭祚領太子少保從世宗幸東宫肅宗方幼弱祚<lb/>
懐一黃㼐奉焉時人號為黃㼐少保<lb/>
齊書武帝未即位時與到撝同從宋明帝射雉郊野渇<lb/>
倦撝得青𤓰與上對剖食之及帝即位三遷司徒左長<lb/>
史憶舊也<lb/>
清異録吳越稱霅上𤓰錢氏子弟避暑取一𤓰各言𤓰<lb/>
子的數言定剖觀負者張宴謂之𤓰戰<lb/>
<pb n="KR3k0063_WYG_001-64a"/>
　　松<lb/>
華陽洞𤣥言松脂淪入地中千嵗為茯苓<lb/>
淮南子曰千嵗之松下有茯苓上有兎絲又抱樸子曰<lb/>
松三千嵗者皮中有聚芝如龍形名曰飛節芝<lb/>
廬山記石門澗有松林仰視之離離如駢麈尾<lb/>
陳書張譏字直言後主幸鍾山開善寺召從臣坐於松<lb/>
下敕譏譚議時索麈尾未至後主令取松枝屬譏曰可<lb/>
代麈尾<lb/>
<pb n="KR3k0063_WYG_001-64b"/>
漢書方儲字聖明丹陽人除郎中有孝行負土成墳種<lb/>
松栢竒樹數十枝鸞鳥棲其上白兔逰其下<lb/>
世說孫興公齋前種松一株恒自手擁治之時髙世逺<lb/>
與之隣居語孫曰松樹子非不楚楚可憐但永無棟梁<lb/>
之用耳孫曰楓柳雖合抱亦何所施<lb/>
清異録張薦明隱山林有古松十餘株謂人曰予人<lb/>
中之仙此松木中之仙也<lb/>
東坡種松詩孤根裂山石直幹排風雷我今百日客養<lb/>
<pb n="KR3k0063_WYG_001-65a"/>
此千嵗材<lb/>
金陵記芳山有野人見一使者異服牽一白犬野人問<lb/>
居何地答曰居偃蓋山隨至古松下而沒松形果如蓋<lb/>
使者乃松精犬乃茯苓也<lb/>
唐書僕骨東境其地東北一千里有康干河投松木入<lb/>
水一二年乃化為石其色青謂之康干石有松文又名<lb/>
松化石即此<lb/>
郡志蔡君謨為閩部使者夾道種松以蔽歊毒人至今<lb/>
<pb n="KR3k0063_WYG_001-65b"/>
賴之名蔡侯松<lb/>
石曼卿詩直氣森森恥屈盤鐵衣生澁紫鱗乾影揺千<lb/>
尺龍蛇動聲撼半天風雨寒<lb/>
陸龜蒙贊松生險隘巖獄穴械病乎不快卒以為怪擁<lb/>
腫支離神羞鬼疑道人咨嗟筆𫝊其竒或怪于形或竒<lb/>
于辭吾為怪魁是以贊之<lb/>
孟東野詩近世交道喪青松落顔色人心忘孤直木性<lb/>
隨改易既摧棲日幹未展擎天力終是君子林還思君<lb/>
<pb n="KR3k0063_WYG_001-66a"/>
子識<lb/>
松忩夜話後魏彭城王勰從幸代都次于上黨之銅鞮<lb/>
山路東有大松十餘株帝行而賦詩令人示勰且令和<lb/>
之曰比來吾所即當就時勰去帝十餘步未至帝所即<lb/>
就<lb/>
吾友齊引庭前樹小松黃山種也幹長尺餘諸態畢備<lb/>
夜深風雨過即聞蛟龍騰吼推枕披衣猶令人生懼<lb/>
　　栢<lb/>
<pb n="KR3k0063_WYG_001-66b"/>
草木真詮栢為不凋之木性芬能辟邪魔理燥易折以<lb/>
為棟梁則經乆不朽是以有君子之撡<lb/>
孔子廟有栢二十四株歴漢晉間其大連抱土人崇敬<lb/>
之莫敢犯也<lb/>
𫝊異録桑道茂居有二栢甚茂曰人居而木蕃者土必<lb/>
瘠去之木盛則土衰土衰則人病乃以鐵數十斤埋之<lb/>
蓋取金克木之象也又曰有𤼵其地而死者太和中<lb/>
温造居之𤼵藏鐵而造死<lb/>
<pb n="KR3k0063_WYG_001-67a"/>
穆天子𫝊甲申天子升于大北之隥而降休于兩栢之<lb/>
下按大北太行山也<lb/>
後漢書陳留虞延為郡督郵光武巡狩至外黃問延園<lb/>
陵栢樹株數延悉曉之由是見知<lb/>
東方朔𫝊漢武帝宴未央殿前雨新止東方朔執㦸立<lb/>
殿階獨語上呼問之答曰殿後栢樹有鵲立枯枝上向<lb/>
東鳴上遣視如朔言上問何以知之朔曰以人事言之<lb/>
風從東方來鵲尾長背風則蹶必當向風而立是以知<lb/>
<pb n="KR3k0063_WYG_001-67b"/>
東向鳴新雨生枝滑枯枝澁是以知立枯枝上大笑<lb/>
襍說田鸞入華山見黃冠師師語曰栢葉長生藥也因<lb/>
教以服食之後得道朝上真<lb/>
齊書王儉字仲寳司徒𡊮粲見之曰宰相之材也栝栢<lb/>
豫章雖小已有棟梁之器又王宴為員外即父晉曜齋<lb/>
前栢樹忽變成梧桐論者以為梧桐雖有棲鳳之美而<lb/>
失後凋之節<lb/>
冦萊公知巴東縣嘗手植雙栢于縣庭至今民比之甘<lb/>
<pb n="KR3k0063_WYG_001-68a"/>
棠謂之萊公栢後巴東大火栢與公祠俱焚明年蒲陽<lb/>
鄭贑來巴東為令悼栢之焚惜公手植不忍剪伐種凌<lb/>
霄花于下使附幹而上以惜公之遺德且慰邦人之去<lb/>
思云<lb/>
　　檜<lb/>
太清宫記有八檜老子手植根株枝幹皆左紐石曼卿<lb/>
集此檜不知年代李唐之盛一枝再生至聖朝復有此<lb/>
異<lb/>
<pb n="KR3k0063_WYG_001-68b"/>
郭文公詩淮南庭中有蒼檜仰視團團翠為蓋直幹毎<lb/>
容鸞鳳棲盤根深壓鯨鼇背<lb/>
子由詩君家大檜長百尺根如車輪身絃直壯夫連臂<lb/>
不肯抱孤鶴髙飛直下立<lb/>
子瞻題亳州太清宫老君觀左紐檜詩汝隂多老檜處<lb/>
處屯蒼雲地連丹砂井物化青牛君時有再生枝還作<lb/>
左紐文王孫有古意書室延青芬應憐四孺子不墮凡<lb/>
木羣體備松栢姿氣含芝术薫初扶鶴立骨未出龍纒<lb/>
<pb n="KR3k0063_WYG_001-69a"/>
筋巢根白蟻亂網葉青蟲紛乃知蔽芾初甚要封植勤<lb/>
他年皮三寸狐䑕子不聞<lb/>
草木真詮檜刺栢也葉乾而不華禦冬而滋翠木中之<lb/>
仙品人中之英傑也<lb/>
　　槐<lb/>
草木真詮槐理直而性剛有士大夫之德不受物汚有<lb/>
氷雪之姿故宫門樹之以彰臣節<lb/>
晏子春秋齊景公愛槐令人守之曰犯槐者刑傷槐者<lb/>
<pb n="KR3k0063_WYG_001-69b"/>
死有醉而傷者且加刑焉犯者之女說晏子曰妾聞明<lb/>
君不以禽獸殺人今君以樹木之故殺妾父妾恐害明<lb/>
君之政損明君之義晏子早朝而復其言于公公乃令<lb/>
吏罷守槐之役出犯槐之囚<lb/>
爾雅守宫槐葉晝聶宵炕注云晝聶宵炕言晝日聶合<lb/>
而夜舒布也<lb/>
清異録崔鳳蹉跎失志洛陽天親觀地幽雅常陪友生<lb/>
於古槐之下戲曰予不登九品此槐不得為手版想亦<lb/>
<pb n="KR3k0063_WYG_001-70a"/>
為吾助不平也是後朋徒呼槐不平生<lb/>
北史紐士雄有孝行廬側有槐先自榮茂及士雄居喪<lb/>
槐忽枯死服闋還茂髙祖嘉之名其里為累德里<lb/>
梅聖俞詩漢家宫殿䕃長槐嫩色葱葱不染埃天仗龍<lb/>
旗穿影去鈎陳豹尾拂枝來青蟲挂後蜂啣子素月生<lb/>
時桂並栽我意方同杜工部冷淘惟喜葉新開注杜以<lb/>
槐葉作冷淘<lb/>
大蘇學士御史臺槐詩憶我初來時草木向衰歇髙槐<lb/>
<pb n="KR3k0063_WYG_001-70b"/>
雖驚秋晚蟬猶抱葉淹留未云幾離離見疎莢棲鴉寒<lb/>
不去哀呌饑啄雪破巢帶空枝疎影挂殘月豈無兩翅<lb/>
羽伴我此愁絶<lb/>
　　杉<lb/>
格物論杉樹大者數圍髙十餘丈紋里條直皮粗厚葉<lb/>
尖附枝生若針刺然青青不彫種蒔宜在山窠深處南<lb/>
方人造屋為船多用之出於東海中倭國者尤佳名曰<lb/>
倭木<lb/>
<pb n="KR3k0063_WYG_001-71a"/>
白樂天詩勁葉森利劍孤根挺瑞標纔髙四五尺勢若<lb/>
干雲霄<lb/>
潘紫巖詩何代移來得許長想渠歴晉復經唐慣于巖<lb/>
畔諳風雪不與人間作棟梁二室三仙同守䕶千松萬<lb/>
檜自低昻向來諸葛祠前栢此物當為伯仲行<lb/>
　　椿<lb/>
晏元獻詩莪莪楚南樹杳杳含風韻何用八千秋騰凌<lb/>
詫朝菌<lb/>
<pb n="KR3k0063_WYG_001-71b"/>
劉原父詩野人獨愛靈椿館館西靈椿聳危幹風揉雨<lb/>
煉三月餘奕奕中庭䕃蕐<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>
　　楠<lb/>
孟郊石楠詩籠籠抱靈秀簇簇抽芳膚寒月吐再艷頳<lb/>
子流細珠鴛鴦花數重翡翠葉四鋪雨洗新籹色一枝<lb/>
如一株聳異敷庭院傾妍來座隅散彩飾几案餘輝盈<lb/>
盤盂<lb/>
杜子美枯楠詩上枝摩蒼天下根盤厚地巨圍雷霆拆<lb/>
<pb n="KR3k0063_WYG_001-72a"/>
萬孔蟲蟻萃凍雨落流膠衝風奪佳氣白鶴遂不來天<lb/>
雞為愁思猶含棟梁具無復霄漢意<lb/>
白樂天詩傘蓋低垂金翡翠薫籠亂搭繡衣裳春芽細<lb/>
炷千燈熖夏蕋濃薫百和香<lb/>
杜子美詩柟樹色㝠𡨕江邊一蓋青近根開藥圃接葉<lb/>
製茅亭落景隂猶合微風韻可聽尋常纔醉困卧此片<lb/>
時醒<lb/>
　　楓<lb/>
<pb n="KR3k0063_WYG_001-72b"/>
山海經黃帝殺蚩尤棄桎梏化為楓又軒轅本紀黃帝<lb/>
殺蚩尤于涿鹿之野擲其器械於東山之上一夕風雨<lb/>
大作器械盡化楓樹滿山<lb/>
元次山詩千里楓林烟樹深無朝無暮有猿吟又杜詩<lb/>
赤葉楓林百舌呼<lb/>
杜牧之詩逺上寒山石徑斜白雲深處有人家停車坐<lb/>
愛楓林晚霜葉紅于二月花<lb/>
蘇彦頌序負霜葱翠振柯凌風故清士欽其質貞女慕<lb/>
<pb n="KR3k0063_WYG_001-73a"/>
其名多植之于階庭云<lb/>
名賢集一夕起霜風千林墜曉紅無端逐流水流向武<lb/>
陵東<lb/>
　　榆<lb/>
東坡御史臺榆詩我行汴堤上厭見榆隂緑千株不盈<lb/>
畝斬伐同一束及居幽囚中亦復見此木蠧皮溜秋雨<lb/>
病葉埋牆曲誰言霜雪苦生意殊未足坐待秋風至飛<lb/>
英覆空屋<lb/>
<pb n="KR3k0063_WYG_001-73b"/>
莊子鵲上髙城之危而巢于髙榆之巔城壊巢坼凌風<lb/>
而起故君子之居世也得時則蟻行失時則鵲起<lb/>
韓詩外傳楚莊王將伐晉令曰敢諫者死孫叔敖諫曰<lb/>
臣園中有榆柳上有蟬方奮翼悲鳴飲清露不知螳蜋<lb/>
之在其後也<lb/>
清異録金鄉路上一老榆往來者就樹下易草屨例以<lb/>
其舊屨縣而去行人指為鞾鞵樹<lb/>
　　㯃<lb/>
<pb n="KR3k0063_WYG_001-74a"/>
格物論㯃樹身如柿葉亦近似其汁可以髹物以竹筒<lb/>
釘入木中取之人多種於山谷間<lb/>
朱子漆園詩舊聞南華仙作吏漆園裏應悟見割憂嗒<lb/>
然空𨼆几<lb/>
　　桐<lb/>
南華經空門來風桐乳致巢注門户空風喜投之桐子<lb/>
似乳着葉而生鳥喜巢之<lb/>
劉安曰桐木成雲注取十石甕滿以水置桐其中蓋之<lb/>
<pb n="KR3k0063_WYG_001-74b"/>
三四日氣如雲作<lb/>
秦記長安謡曰鳳皇鳳皇止阿房苻堅遂於阿房植桐<lb/>
數萬株以待之其後慕容冲入阿房城而止焉冲小字<lb/>
鳳<lb/>
清異録同州郃陽縣劉靖家兄弟同居宅邊榆樹上生<lb/>
桑西廊梧桐生榖枝明年墳中白楊生檜並鬱茂相若<lb/>
鄉人號榆為義祖桐為小義白楊為義孫分先後也縣<lb/>
令出官錢為修三義亭<lb/>
<pb n="KR3k0063_WYG_001-75a"/>
雜記歴城房家園乃齊博陵君豹之山也其園雜樹森<lb/>
列或有人折其桐樹者君輙曰何為傷吾鳳條<lb/>
唐德宗在奉天召李泌赴行在時李懐光叛嵗又旱蝗<lb/>
議者欲赦懐光帝博問羣臣泌破一桐葉附使以進曰<lb/>
陛下與懐光君臣之分不可復合如此葉由是不赦<lb/>
國風樹之榛栗椅桐梓漆爰伐琴瑟注榛栗二木皆可<lb/>
供籩實椅桐梓漆四木皆琴瑟之材也<lb/>
　　荆<lb/>
<pb n="KR3k0063_WYG_001-75b"/>
東觀漢記尹勤治韓詩師事薛漢身牧豕事親至孝並<lb/>
無交逰門中生荆棘<lb/>
郡志寧浦有荆三種金荆可以作枕紫荆可以作床白<lb/>
荆可以作履又有牡荆指病自愈取節不相當者月暈<lb/>
時刻之與身相等置床下雖危困亦愈也<lb/>
　　㯶櫚<lb/>
梅聖俞詩青青㯶櫚樹散葉如車輪<lb/>
杜詩注杜甫常作㯶櫚拂詩以刺時相<lb/>
<pb n="KR3k0063_WYG_001-76a"/>
大蘇學士詩注㯶笋狀若魚子而加甘芳蜀人以饌佛<lb/>
僧甚貴之笋生膚毳中蓋花之方孕者正二月間可剥<lb/>
而取之過此則苦澁不可食矣取之無害於木而宜於<lb/>
飲食法當蒸熟以竹笋同蜜煮醋浸可致千里外<lb/>
劉貢父詩砍破夜叉頭取出仙人掌鮫人滿腹珠鮰魚<lb/>
新出網<lb/>
梁江淹頌異木之生疑竹疑草攢叢石徑森蓰山道烟<lb/>
岫相珍雲壑共寳不錦不縟何遜工巧<lb/>
<pb n="KR3k0063_WYG_001-76b"/>
李羣玉詩㯶櫚葉散夜叉頭<lb/>
杜子美詩蜀門多椶櫚髙者十八九其皮割剥甚雖衆<lb/>
亦易朽徒布如雲葉青青嵗寒後交橫集斧斤凋落先<lb/>
蒲柳<lb/>
東坡送㯶笋與殊長老詩夜叉剖癭欲分甘籜龍藏頭<lb/>
敢言美願隨蔬果得自用勿使山林空老死問君何事<lb/>
食木魚烹不能鳴固其理注木魚㯶笋也<lb/>
洪舜俞詩黃孕子魚腹青披孔雀尻<lb/>
<pb n="KR3k0063_WYG_001-77a"/>
　　柳<lb/>
李義山詩柳映江潭底有情望中頻遣客心驚巴雷𨼆<lb/>
𨼆千山外更作章臺走馬聲<lb/>
雜俎乾元中虢州刺史王竒光奏閿鄉縣女媧墳天寳<lb/>
十三載大雨晦㝠忽失所在至今河側夜聞風雷聲曉<lb/>
見其墳湧出上生雙柳樹髙丈餘下有巨石兼畫圖以<lb/>
進<lb/>
漢張敞為京兆尹走馬章臺街街有柳終唐世曰章臺<lb/>
<pb n="KR3k0063_WYG_001-77b"/>
柳故杜詩京兆空市柳<lb/>
白樂天詩葉寒濃露如啼眼枝嫋輕風似舞腰<lb/>
齊劉悛之為益州刺史獻蜀柳𢾗株枝條甚長狀如絲<lb/>
縷武帝植之於太昌靈和殿前嘗喜翫之曰此楊柳風<lb/>
流可愛好似張緒當年<lb/>
樂府駕出東郭門仰折楊柳枝<lb/>
麗情集柳枝乃洛中里娘也因誦李義山燕臺詩乃折<lb/>
柳結帶贈義山以乞詩<lb/>
<pb n="KR3k0063_WYG_001-78a"/>
南齊書王敬則嘗使魏於北館種楊柳後員外郎虞長<lb/>
曜北使還敬則問我昔種楊柳今各大小長曜曰彼國<lb/>
以為甘棠<lb/>
吕居仁詩含烟帶雨過平橋嫋嫋千絲復萬條張令當<lb/>
年成底事風流纔似女兒腰<lb/>
唐宣宗聞樂府唱白居易楊柳詞有永豐南角荒園裏<lb/>
盡日無人屬阿誰之句乃下勅移植於坊中<lb/>
宋張文潜詩永豐坊裏舊腰肢曽見青青初種時盡道<lb/>
<pb n="KR3k0063_WYG_001-78b"/>
路傍離别恨争教風絮不狂飛<lb/>
劉禹錫楊柳枝詞城外春風吹酒旗行人揮袂日西時<lb/>
長安陌上無窮樹惟有垂楊管别離<lb/>
李商𨼆詩已帶黃金縷仍開白玉花長時須拂馬宻處<lb/>
可藏鴉<lb/>
張于湖詩隄邊楊柳宻藏鴉隄上逰人兩髻丫<lb/>
賀内監楊柳詞碧玉籹成一樹髙萬條垂下緑絲縧不<lb/>
知細葉誰裁出二月春風似剪刀<lb/>
<pb n="KR3k0063_WYG_001-79a"/>
清異録新栽柳樹必用泥封其頭頗𩔖比丘頂元伯玉<lb/>
宅前挿柳初春吐芽伯玉曰喜得漏春和尚一一無恙<lb/>
蓋取杜子美漏泄春光有柳條之句<lb/>
宋周美成蝶戀花詞愛日輕明新雪後媚眼星星漸欲<lb/>
穿忩牖不待長條傾别酒一枝已入離人手　淺淺柔<lb/>
黃輕臘透過盡氷霜便與春争秀強對青銅簪白首老<lb/>
來風味難依舊<lb/>
杜甫詩隔溪楊柳弱嫋嫋恰似十五女兒腰誰謂朝來<lb/>
<pb n="KR3k0063_WYG_001-79b"/>
不作意狂風挽斷最長條<lb/>
　　桑<lb/>
古詩枯桑知天風海水知天寒<lb/>
演孔圖孔子母徵在㳺於大塜之陂睡夢黒帝使請已<lb/>
往交語曰汝乳必於空桑覺則若有所感後生丘於空<lb/>
桑之中乳産也<lb/>
草木真詮桑木乃箕星之精<lb/>
晉愍懐太子時有桑生於西廂數日而枯十二月后生<lb/>
<pb n="KR3k0063_WYG_001-80a"/>
太子<lb/>
漢書陳留申屠蟠閉門養志為蓬室依大桑以為棟梁<lb/>
寰中記扶桑上通於天下通三泉<lb/>
魏略楊沛為新鄭長課民畜桑椹䝁豆種得千餘斛後<lb/>
太祖軍無糧沛進之<lb/>
齊書沈瑀為建德令教民一丁種桑十五株柿果亦同<lb/>
女丁半之頃之成林人皆歡恱<lb/>
曹植詩枝枝自相值葉葉自相當<lb/>
<pb n="KR3k0063_WYG_001-80b"/>
蜀志先主舍東南角籬下有桑樹髙丈餘遥望童童若<lb/>
羽葆車蓋往來者皆怪此樹非凡謂當出貴人先主少<lb/>
時與宗中諸兒戲於樹下則曰吾必當乗此羽葆車蓋<lb/>
齊書太祖宅在武進宅南有桑樹髙三丈橫出四枝如<lb/>
車蓋太祖方數嵗逰其下<lb/>
山海經東北海外有三桑木長百仞無枝<lb/>
十洲記扶桑在碧海中上有天帝宫東王所治樹長數<lb/>
千丈兩兩同根更相依倚仙人食其椹體作金色<lb/>
<pb n="KR3k0063_WYG_001-81a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0063_WYG_001-81b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花木鳥獸集𩔖卷上<lb/>
</p>
<p>
</p>
  </div>
<div>
<head>花木鳥獸集𩔖卷中</head> <lb/>
    <p>
<pb n="KR3k0063_WYG_002-1a"/>
欽定四庫全書<lb/>
　花木鳥獸集𩔖卷中<lb/>
　　　　　　　　　　　石門貢生吳寳芝撰<lb/>
　　鳳<hi>附鸞</hi>
韓詩外𫝊黃帝即位宇内和平未見鳯皇乃問天老曰<lb/>
鳯之象何如對曰鳯之象鴻前而麟後蛇頭而魚尾龍<lb/>
紋而龜背燕頷而雞啄首戴德頸掲義背負仁心入信<lb/>
翼挾禮足履文尾繋武小音金大音鼓延頸奮翼五色<lb/>
<pb n="KR3k0063_WYG_002-1b"/>
備舉帝齋於中宫鳳乃集東園棲梧桐食竹實<lb/>
易林鳳生九雛長於南郭君子康寧身榮恱樂<lb/>
抱樸子帝軒轅候鳳鳴以調律<lb/>
帝王世紀黃帝齋於中宫大鳥體備五色巢於阿閣<lb/>
蔡邕琴撡周成王時天下大治鳳皇來儀於庭成王乃<lb/>
援琴而歌曰鳳皇翔兮紫庭予何德兮感靈<lb/>
尚書大𫝊舜好生惡殺鳳巢其樹<lb/>
吕氏春秋帝嚳有聖德作樂六英鳯皇鼓翼而舞<lb/>
<pb n="KR3k0063_WYG_002-2a"/>
師曠禽經鸞入夜而歌鳯入朝而歌<lb/>
宋玉曰鳯凰上擊九千仞絶雲霓負蒼天<lb/>
漢書宣帝時鳳集上林乃作鳯皇殿以答嘉瑞<lb/>
淮南子南方有鳥名為鳯天為生食其樹名瓊枝以璆<lb/>
琳琅玕為實天又生離珠一人三頭遞卧遞起以飼琅<lb/>
玕也<lb/>
拾遺記周昭王以青鳯之毛為二裘一曰燠質一曰暄肌<lb/>
六帖鳳有九苞七德五文六象<lb/>
<pb n="KR3k0063_WYG_002-2b"/>
詩大雅鳳皇于飛<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>
                    <graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>其羽<lb/>
拾遺記蓬萊浮木有青鸞集其上<lb/>
埤雅鸞輿動此鳥集其上因謂之鸞仗禮和鸞之聲蓋<lb/>
取諸此也<lb/>
說文鸞神靈之精也赤色五彩鳴中五音頌聲作則至<lb/>
　　鶴<lb/>
相鶴經鶴陽鳥也而逰於隂因金氣乗火精以自養金<lb/>
數九火數七故七年小變十六年大變百六十年變止<lb/>
<pb n="KR3k0063_WYG_002-3a"/>
千六百年形定體尚潔故其色白聲聞天故頭赤食於<lb/>
水故其喙長軒于前故後趾短棲于陸故足髙而尾凋<lb/>
翔於雲故毛豐而肉疎大喉以吐故脩頸以納新故夀<lb/>
不可量行必依洲渚止必集林木羽族之宗長仙人之<lb/>
騏驥也<lb/>
鮑昭舞鶴賦散幽經以驗物偉胎化之仙禽<lb/>
清異録唐韋嗣立宅後林麓邃宻有黃鶴一雙潛於宅<lb/>
之左有喜慶必先期盤翔<lb/>
<pb n="KR3k0063_WYG_002-3b"/>
李白畫鶴贊紫頂烟赩丹眸星皎<lb/>
鮑昭賦朝戲乎芝田夕飲乎瑶池<lb/>
離騷經黃鶴之一舉兮知山川之紆曲再舉兮知天地<lb/>
之圜方<lb/>
抱樸子千嵗之鶴能登木其未千嵗者終不集樹<lb/>
白樂天詩饑不啄腐䑕渇不飲盜泉<lb/>
茅君𫝊有好道者入廟見一鶴入帳中言九還丹之使<lb/>
會稽記射的山有白鶴為仙人取箭<lb/>
<pb n="KR3k0063_WYG_002-4a"/>
述異𫝊荀瓌字叔瑋事母孝好道術潛棲却粒嘗東逰<lb/>
憩江夏黃鶴樓上望西南有物飄然降自霄漢乃駕鶴<lb/>
之賔也羽衣紅裳相與欵對己乃辭去跨鶴騰空𣺌然<lb/>
烟没<lb/>
河東記太和中長安城南韋曲慈恩寺塔月夜有美人<lb/>
從三四青衣遶塔言笑忽顧侍婢借寺僧筆硯於梁上<lb/>
題詩黃子陂前好月明忘却華亭遶塔行烟收山净翠<lb/>
黛橫折得荷花逺恨生僧將燭之化為白鶴飛去<lb/>
<pb n="KR3k0063_WYG_002-4b"/>
東觀漢記章帝至岱宗柴望畢白鶴三十從西南來<lb/>
晉書羊叔子有鶴能舞稱羊公鶴<lb/>
墨客揮犀劉淵材迂濶好怪嘗畜兩鶴客至誇曰此仙<lb/>
禽也凡禽都卵生此禽胎生語未卒園丁報曰鶴生一<lb/>
卵材呵曰敢謗鶴耶未幾鶴伏地復生一卵劉嘆曰吾<lb/>
乃為劉平錫所誤蓋其所撰嘉話如是今後除孔子佛<lb/>
老語餘皆不足信也<lb/>
史記師曠援琴而鼓𤣥鶴集於郭門再奏延頸而鳴舒<lb/>
<pb n="KR3k0063_WYG_002-5a"/>
翼而舞<lb/>
拾遺記周穆王時塗脩國獻青鸞丹鶴飼以潭皐之粟<lb/>
飲以溶溪之水唼以太湖之萍<lb/>
史記齊王使淳于髠獻鶴於楚出邑門道飛其鶴徒掲<lb/>
空籠以見楚王曰齊王使臣獻鶴過於水上不忍鶴渇出<lb/>
而飲之飛去吾欲絞頸而絶恐人議吾君以鳥故令士<lb/>
自殺吾欲買而代之是不信而欺吾王欲赴他國痛吾<lb/>
兩主使不通故來受罪楚王曰善<lb/>
<pb n="KR3k0063_WYG_002-5b"/>
綱目隋煬帝時烏程縣有樹髙踰百尺上有鶴巢民欲<lb/>
取之不可乃伐其根鶴恐傷子自拔氅毛投於地<lb/>
梁書庾域母好鶴唳域到處營求孜孜不倦忽一日雙<lb/>
鶴下於庭<lb/>
蘇子後赤壁賦時夜將半四顧寂寥適有孤鶴横江東<lb/>
來翅如車輪𤣥裳縞衣戞然長鳴掠予舟而西也<lb/>
杜詩老鶴萬里心<lb/>
李逺失鶴詩秋風吹却九皐禽一片閒雲千里心碧落<lb/>
<pb n="KR3k0063_WYG_002-6a"/>
有情空悵望青天無路可追尋來時白雪翎猶短去日<lb/>
丹砂頂漸深華表柱頭留語後不知消息到於今<lb/>
新說有客相從各言所志有云願為揚州刺史或云願<lb/>
多貲財或願騎鶴上昇其一人曰腰纒十萬貫騎鶴上<lb/>
揚州欲兼三者盡得之聞者以為看馬李僕射當梢郭<lb/>
使君皆以此二語移贈惜少結果耳<lb/>
　　孔雀<lb/>
齊書恵文太子織孔雀毛為裘<lb/>
<pb n="KR3k0063_WYG_002-6b"/>
嶺表異録交趾國多養孔雀採金翠毛羽為扇<lb/>
孔帖西舍利樂鉦棲孔雀<lb/>
雜俎孔雀聞雷聲而孕卵<lb/>
南越志孔雀以音影相接即孕<lb/>
王介甫詩我聞大梵王擒跨雞孔雀<lb/>
紀聞羅州山中多孔雀羣飛數十為偶雌者尾短雄者<lb/>
尾長三年成小尾五年成大尾與華萼相榮衰然自喜<lb/>
其尾而性極妬山棲必擇有置尾處而後止焉聞管絃<lb/>
<pb n="KR3k0063_WYG_002-7a"/>
笙歌則尾開光耀四座金彩奪目<lb/>
　　鵬<hi>附鵠</hi>
莊子北溟有魚化而為鳥其名為鵬鵬之大不知其幾<lb/>
千里也其翼若垂天之雲摶扶揺而上者九萬里又曰<lb/>
風之積也不厚則其負大翼也無力故九萬里則風斯<lb/>
在下矣<lb/>
孔帖大鵬雛之始飛則為鷹之所制<lb/>
李白大鵬賦巨鼇冠山而却走長鯨騰海而下馳<lb/>
<pb n="KR3k0063_WYG_002-7b"/>
漢武帝黃鵠歌黃鵠飛兮下建章羽肅肅兮行蹌蹌金<lb/>
為衣兮菊為裳自顧德薄兮愧爾嘉祥<lb/>
白帖孝章帝元和二年巡狩岱宗柴望畢有黃鵠從南<lb/>
來經祠壇上<lb/>
杜詩黃鵠摩蒼天<lb/>
李華賦鴻鵠遡清風<lb/>
莊宗紀李克用能仰中雙鵠<lb/>
　　雁<lb/>
<pb n="KR3k0063_WYG_002-8a"/>
格物總論雁陽鳥状如鵞而小江淮洲渚之間動計千<lb/>
百大者居中令雁圍而警察飛有前後行列秋南而春<lb/>
北<lb/>
夏書注陽鳥隨陽之鳥也<lb/>
淮南子雁從風而飛以愛氣力啣蘆而飛以避繒繳<lb/>
續墨客揮犀北方有白雁似雁而小秋深則來河北人<lb/>
謂之霜信<lb/>
埤雅雁行斜歩側身<lb/>
<pb n="KR3k0063_WYG_002-8b"/>
詩豳風鴻飛遵渚<lb/>
梁州記雁塞山有大池雁棲集此池故名雁塞<lb/>
漢書宣帝時有五色雁集於殿前<lb/>
㑹稽典録日南太守虞固有孝行常有雁止宿㕔事<lb/>
白帖上虞縣雁為人治田春啣拔草根秋啄除其穢官<lb/>
禁不得害之<lb/>
五代朱漢賔少時善射中雁臆臆上一金錢篆文人皆<lb/>
不識於是異之名朱落雁<lb/>
<pb n="KR3k0063_WYG_002-9a"/>
說苑秦穆公得百里奚公孫枝以白雁為賀曰公得社<lb/>
稷之臣實社稷之福<lb/>
張華博物志雁食粟則翼重不能飛<lb/>
　　鷹<lb/>
幽明録楚文王好畋獵天下快狗名鷹畢集焉有人獻<lb/>
一鷹獵於雲夢烟熖障天毛羣羽族争噬競搏而此鷹<lb/>
瞪目雲際無搏噬之志王謂獻者曰毋將欺余耶荅曰<lb/>
若止效於雉兔臣豈敢獻俄而雲際有一飛翔飄颻鮮<lb/>
<pb n="KR3k0063_WYG_002-9b"/>
白而不辯其形鷹見之便聳翮而升矗若飛霓須臾羽<lb/>
墮如雪血灑如雨良久有一大鳥墮地而死兩翅廣數十<lb/>
里博物者曰此大鵬雛也<lb/>
載記饑則附人飽則髙飛風雲之㑹便可凌霄蓋以鷹<lb/>
比人傑也<lb/>
西京雜記李亭好馳騁鷹鷂皆錫以佳名<lb/>
晉傅𤣥鷹賦嘴利吳㦸目𩔖明星雄姿橫𤼵逸氣挺生<lb/>
隋魏彦深賦資金方之猛氣擅火德之炎精<lb/>
<pb n="KR3k0063_WYG_002-10a"/>
唐申王有髙麗赤獵鷹稱决雲兒<lb/>
野客新譚鷹一名凌霄君<lb/>
杜少陵詩金眸玉爪不凡材<lb/>
魏彦深賦白如散花赤如㸃血大文若錦細斑如纈眼<lb/>
𩔖明珠毛若霜雪身重若金爪剛若鐵<lb/>
　　隼<lb/>
易公用射隼於髙墉之上<lb/>
詩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>彼飛隼率彼中陵<lb/>
<pb n="KR3k0063_WYG_002-10b"/>
埤雅隼好翔<lb/>
化書隼憫懐胎之鳥不擊義也<lb/>
　　鶚<hi>附鸇</hi>
陸佃曰鶚鷙鳥雕𩔖也一名雎鳩<lb/>
俗諺曰鶚交則雙翔立則異處<lb/>
隂陽自然變化論雎不再匹<lb/>
孔融薦禰正平鷙鳥累百不如一鶚<lb/>
名談西王母夢翠雞五色化為一鶚後生西子<lb/>
<pb n="KR3k0063_WYG_002-11a"/>
陸機曰桃蟲鷦鷯是也<lb/>
說苑俗呼為巧婦又名工雀又名女匠又名韈雀化而<lb/>
為雕鶚<lb/>
劉原父鸇詩上天賦爾才若不受羈紲失身偶見𫉬羞<lb/>
與家禽列秋風半夜起鴻鵠兩飄瞥物生各自適聽爾<lb/>
歸寥泬白雲入雙眸尺地肯自屈慎弗逐鸇雀鸇雀不<lb/>
足絶又曰勉力霜霰期方為鳥中傑<lb/>
　　鷂<lb/>
<pb n="KR3k0063_WYG_002-11b"/>
唐太宗嘗得佳鷂自臂之望見魏徵輙匿懐中<lb/>
　　雕<lb/>
石曼卿詩騰凌千里見纎毫勁翮梢梢渡海濤霜草獸<lb/>
驚斜電落水天雁盡片雲髙<lb/>
埤雅雕能食草黒色似鷹而大俗呼皂雕<lb/>
武事録雕為箭翎逆風愈力<lb/>
　　鶻<lb/>
張九齡鶻序羽族之中絶其豪傑之表氣感剛悍體侔<lb/>
<pb n="KR3k0063_WYG_002-12a"/>
銛鋒顧視之間偉如也<lb/>
　　鶯<lb/>
詩伐木丁丁鳥鳴嚶嚶綿蠻黃鳥止于丘隅<lb/>
鄭谷詩春雲薄薄日暉暉宫樹烟生隔水飛應為能歌<lb/>
繫仙籍麻姑乞與女真衣<lb/>
韋蘇州詩東方欲曙花𡨕𡨕啼鶯相喚亦可聽乍去乍<lb/>
來時逺近纔聞南陌又東城忽似上林翻下苑綿綿蠻<lb/>
蠻如有情欲囀不囀意自嬌羌兒弄笛曲未調前聲後<lb/>
<pb n="KR3k0063_WYG_002-12b"/>
聲不相及秦女學筝柱猶澁須臾風暖朝日暾流音變<lb/>
作百鳥喧誰家嬾婦驚殘夢何處愁人憶故園伯勞飛<lb/>
過聲跼促戴勝下時桑田緑不及流鶯日日鳴花間能<lb/>
使萬家春意閒有時斷續聴不了飛去花枝猶裊裊還<lb/>
棲碧樹鎖千門春漏方殘一聲曉<lb/>
唐詩鶯擲金梭織柳絲<lb/>
黃魯直詩黃鳥在幽谷韜光養羽儀<lb/>
楊誠齋詩何時雛脫<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>新弄響交交<lb/>
<pb n="KR3k0063_WYG_002-13a"/>
石舍人詩何處轉新哢間闗出建章<lb/>
琵琶行間闗鶯語花底滑<lb/>
張文潛詩好音終在恥争先谷外寒多故後遷已過花<lb/>
時亦何恨不妨夏木緑參天<lb/>
　　白鷴<lb/>
異物志鷴𩔖雉黒章白質嘴爪純丹然有青者黃黒色<lb/>
者取其馴熟舒閑故名<lb/>
李青蓮詩請以雙白璧致君雙白鷴白鷴如白錦白雪<lb/>
<pb n="KR3k0063_WYG_002-13b"/>
恥容顔照影玉潭裏刷毛琪樹間夜棲寒月净朝步落<lb/>
花閑<lb/>
梅聖俞詩玉兔精神憐已久金鑾人物世無雙<lb/>
唐蕭穎士白鷴賦序白鷴羽族之幽竒也神觀清閑不<lb/>
雜於衆禽棲止深遐與人境罕接固莫得而馴狎也上<lb/>
聞而徵馬處以琱籠致以驛騎將集長楊逰太液行有<lb/>
日矣天寳丁卯秋予旅東陽適與兹鳥偕至於㑹稽之<lb/>
𫝊舍因感而賦之<lb/>
<pb n="KR3k0063_WYG_002-14a"/>
　　雉<lb/>
食物譜雉有文章性稟離火食之益人心巧聰明耳目<lb/>
尚書大𫝊髙宗祭成湯有飛雉升鼎耳而雊祖己曰逺<lb/>
方將有來朝者乎<lb/>
漢蕭望之為郎有雉數十常隨車翔集<lb/>
詩小雅雉之朝雊尚求其雌<lb/>
儀禮士相見禮各執雉<lb/>
漢桓帝永康七年白雉見於西河<lb/>
<pb n="KR3k0063_WYG_002-14b"/>
　　鷓鴣<lb/>
白居易詩朝朝暮暮啼復啼啼時白露風凄凄黃茅岡<lb/>
頭秋日晚苦竹嶺下寒月低<lb/>
柳柳州詩齊王不忍觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>牛簡子亦放邯鄲鳩二子得<lb/>
意猶念此况我萬里為孤囚破籠展翅當逺去同𩔖相<lb/>
呼莫相顧<lb/>
古詩坐中亦有江南客莫向春風唱鷓鴣<lb/>
張復之詩書中曽見曲中聞不是傷情即斷魂北客南<lb/>
<pb n="KR3k0063_WYG_002-15a"/>
來心未穏數聲相應過前邨<lb/>
　　鸚鵡<lb/>
小說唐韋皐鎮西蜀常教鸚鵡念佛鸚鵡死燒得舍利<lb/>
因造塔瘞之又為之記<lb/>
劉禹錫詩頻學喚人縁性慧偏能識主為情通<lb/>
白香山詩應似朱門歌舞妓深藏牢閉後房中<lb/>
梅聖俞詩玉鏁閑拘束金籠不自由<lb/>
　　鸜鵒<lb/>
<pb n="KR3k0063_WYG_002-15b"/>
野史宋元祐間長沙人養一鸜鵒俗呼八八兒偶見念<lb/>
阿彌陀佛即隨口稱念不絶僧與之俱去後鳥亡僧具<lb/>
葬之鳥口生蓮花人頌之曰有一靈禽八八兒解隨僧<lb/>
口念阿彌死埋平地蓮花𤼵我輩為人豈不知<lb/>
大智禪師贊曰立亡籠裏渾閒事化紫蓮花也大竒<lb/>
史𫝊五代乾祐鸜鵒食蝗詔使禁捕<lb/>
　　吐綬鳥<lb/>
異物志吐綬非珍禽處處有之交趾常貢二頭身被五<lb/>
<pb n="KR3k0063_WYG_002-16a"/>
彩口吐錦囊十二節隨十二時辰異光照室晝夜能鳴<lb/>
聲如黃鸝内庭馴養數日使者之國鳥亦斃未嘗見其<lb/>
飲啄也<lb/>
　　翡翠<lb/>
少陵詩江上小堂巢翡翠<lb/>
陳子昻詠翡翠詩有時死結鴛鴦伴同卧春衾繡帳中<lb/>
又旖旎光首飾葳蕤爛錦衾<lb/>
　　鴛鴦<lb/>
<pb n="KR3k0063_WYG_002-16b"/>
徐陵鴛鴦詩山雞暎水却相得孤鸞照影不成雙天下<lb/>
真成長㑹合無勝比翼兩鴛鴦<lb/>
梁元帝賦勝林鳥之同心邁池魚之比目魂上相思之<lb/>
樹文連新錦之機<lb/>
李德裕鴛鴦篇和鳴一夕不暫離交頸千年尚為少<lb/>
陳子昻詩文章負竒色和鳴多好音<lb/>
吳融詩翠翹紅頸覆金衣灘上雙雙去又歸長短死生<lb/>
無兩處可憐黃鵠愛分飛<lb/>
<pb n="KR3k0063_WYG_002-17a"/>
皮日休詩烟濃共拂芭蕉雨浪細雙逰<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞風又若非<lb/>
足恨佳人魄即是多情年少魂<lb/>
　　鷺鷥<lb/>
影燈記開元天寳間御常春殿燃白鷺轉花燈<lb/>
雍陶詩立當青草人先見行傍白蓮魚未知<lb/>
梅聖俞題畫詩白鷺畫雙素粉毫幽趣多翹沙依折葦<lb/>
刷羽對衰荷<lb/>
　　鷗<lb/>
<pb n="KR3k0063_WYG_002-17b"/>
禽魚録鷗水鳥善泛不善飛羣居沙渚性潔而馴江南<lb/>
水村蔀屋逺山淺瀨間得此最引人清致<lb/>
少陵詩春鷗嬾避船<lb/>
青蓮居士詩白鷗閒不去常拂酒筵飛<lb/>
荆公王安石詩飄然紛華地此物乖隔乆白髮望江南<lb/>
春江緑如酒<lb/>
列子海上之人好鷗者毎旦從鷗鳥逰鷗鳥之至者百<lb/>
數不止其父曰吾聞鷗鳥皆從汝逰取來吾玩之明日<lb/>
<pb n="KR3k0063_WYG_002-18a"/>
之海上鷗鳥舞而不下<lb/>
李商𨼆詩海翁忘機鷗故不飛海翁易慮鷗故飛去<lb/>
杜少陵詩舍南舍北皆春水唯見羣鷗日日來<lb/>
海鏡鷗知風羣飛至岸日必大風<lb/>
　　鳬<lb/>
急就章曰鳬水鳥翁也<lb/>
張籍寒塘曲寒塘沈沈柳蕭疎水暗人語驚棲鳬<lb/>
杜詩沙上鳬雛傍母眠又相趁鳬鷗入槳牙<lb/>
<pb n="KR3k0063_WYG_002-18b"/>
　　鸛<lb/>
拾遺記鸛能蓄水於巢故人多聚鸛以禳火<lb/>
𫝊曰短脚者多伏長脚者多立脚近尾者好步脚近臆<lb/>
者好躑多伏鴚䳘之𩔖是也多立鸛鶴之𩔖是也<lb/>
　　百舌<lb/>
文與可詩就中百舌最無謂滿口學盡羣鳥聲自無一<lb/>
語出於已徒爾嘲哳誇縱橫朝朝泊我髙柳上呌破一<lb/>
忩殘月明幽人穏睡正甜美無計可奈遭爾驚少年挾<lb/>
<pb n="KR3k0063_WYG_002-19a"/>
彈彼誰者安得為我來五更<lb/>
　　杜鵑<lb/>
異物志杜鵑聲似不如歸去一名杜宇一名望帝一名<lb/>
子規<lb/>
禽經注杜宇啼苦則自懸於樹自呼曰謝豹<lb/>
博物志杜鵑生子寄之他巢百鳥為飼之<lb/>
華陽風俗録杜鵑大如鵲而羽烏其聲哀而吻有血土<lb/>
人云春至則鳴聞其初聲則主離别人惡聞之惟田家<lb/>
<pb n="KR3k0063_WYG_002-19b"/>
候其鳴則興農事<lb/>
杜子美詩我昔逰錦城結廬錦水邊有竹一頃餘喬木<lb/>
上叅天杜鵑暮春至哀哀呌其間<lb/>
司空曙杜鵑行聲音咽噦若有謂啼號略與嬰兒同口<lb/>
乾垂血轉迫切似欲上訴于蒼穹蜀人聞之皆起立至<lb/>
今相效𫝊微風<lb/>
顧况詩棲霞寺裏子規鳥口中血出啼不了山僧後夜<lb/>
初入定聞似不聞山月曉<lb/>
<pb n="KR3k0063_WYG_002-20a"/>
羅鄴詩蜀魄千年尚怨誰聲聲啼血向花枝滿山明月<lb/>
東風夜正是愁人不寐時<lb/>
　　鳩<lb/>
周官羅氏仲春獻鳩以養國老鳩性不噎食之且復助<lb/>
氣<lb/>
埤雅鷽鳩似山鵲而小短尾青黒色多聲故名鳴鳩<lb/>
埤雅鶻鳩性喜食桑椹然過則醉而傷其性故詩云于<lb/>
嗟鳩兮無食桑椹<lb/>
<pb n="KR3k0063_WYG_002-20b"/>
俗說斑鳩似鵓鳩而大鵓鳩灰色無繡項隂則屏逐其<lb/>
匹晴則呼之語曰天將雨鳩逐婦是也斑鳩項有繡文<lb/>
斑然故曰斑鳩本草斑鳩春分則化為黃褐候秋分則<lb/>
化為斑鵻劉原父詩晴鳩讙求雌雨鳩閙逐婦<lb/>
史說少皞氏以鳥名官雎鳩摯而有别故為司馬主法<lb/>
制鳲鳩平均故為司空平水土鵻鳩孝故為司徒主教<lb/>
民籍<lb/>
虞槐賦曰春棲教農之鳥即鵻是也又曰鵻今鳻鳩也<lb/>
<pb n="KR3k0063_WYG_002-21a"/>
壹宿之鳥壹宿壹于所宿之木一名荆鳩一名楚鳩一<lb/>
名䳕鳩一名乳鳩一名鵴鳩一名<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩一名䳫鳩梁宋<lb/>
之間謂之鵻又曰鵻與鳲鳩皆壹鳥也故有尸祝之號<lb/>
松忩夜話鳲鳩不自為巢居鵲之成巢有均一之德蓋<lb/>
其哺子朝自上而下暮自下而上者均也其子在梅在<lb/>
棘在榛而已則常在乎桑者一也<lb/>
清異録章貢小蒙川蘇氏山林多鳩賔客滿座可悉饜<lb/>
飫一網數十百咄嗟可辦其黨戲之曰此君家寄生肉<lb/>
<pb n="KR3k0063_WYG_002-21b"/>
也<lb/>
子瞻戲王介甫字說曰詩云鳲鳩在桑其子七連爺和<lb/>
孃共成九故鳩從九鳥也耶<lb/>
會稽典録鄭𢎞遷臨淮太守郡民徐憲在喪致哀有白<lb/>
鳩巢户側𢎞舉孝亷朝廷稱為白鳩郎張九齡居母喪有<lb/>
白鳩巢塜樹<lb/>
唐語鎮州王廷凑始生嘗有鳩十數隻朝集庭樹暮集<lb/>
簷下<lb/>
<pb n="KR3k0063_WYG_002-22a"/>
禽經拙者莫如鳩巧者莫如鶻鳩累巢止於數枝纔能<lb/>
載身而已<lb/>
許慎云鳲鳩奮迅其羽直刺上飛數十丈入雲中<lb/>
晉永康元年大㑹有鳩入御座武帳中拂司空張華之<lb/>
冠<lb/>
傅咸鳩賦序余舍傍種楸成林閒居聽斑鳩聲音可恱<lb/>
於是捕而畜之既而馴擾偶出之籠無何失之其後時<lb/>
時一來飛翔聊為之賦<lb/>
<pb n="KR3k0063_WYG_002-22b"/>
韋應物鳴鳩詩吾老病骨知隂晴毎愁天隂聞此聲日<lb/>
長思睡不可得遭爾聒聒何時停一作歐陽永叔詩<lb/>
好事集毛𫝊好食鳩人與已相得必以鳩贈之一日李<lb/>
翱送十二籃<lb/>
雲溪友議鄧州有老僧日食二鳲鳩俗共非之老僧終<lb/>
不避當饌之際貧士求食分與二足食訖僧盥潄雙鳩<lb/>
從口中出一則能行一則匍匐在地貧士驚愕亦吐其<lb/>
飯其二脚亦出號曰南陽鳲鳩和尚<lb/>
<pb n="KR3k0063_WYG_002-23a"/>
梅聖俞詩鳴鳩識隂晦聒聒雌逐雄鵲巢汝得共可蔽<lb/>
雨與風<lb/>
　　鴿<lb/>
宋梅聖俞詩孤來有野鴿觜眼肖春鳩饑腸欲得食立<lb/>
我南屋頭我見如不見夜去向何求一日偶出郡盤空<lb/>
恣嬉逰誰借風鈴響朝朝聲不休饑色猶未改翻翅如<lb/>
我仇炳哉有靈鳳夭折為爾儔翕翼處其間顧我獨遲<lb/>
留鳳至吾道行鳳去吾道休鴿乎何所為勿汚吾鐺甌<lb/>
<pb n="KR3k0063_WYG_002-23b"/>
後魏崔光位為司徒晝坐讀經鴿飛集膝前入懐中縁<lb/>
臂上久之乃去<lb/>
李白逰悟真寺詩往有寫經僧身静心精専感彼雲外<lb/>
鴿羣飛何翩翩來添硯中水去吸巖底泉<lb/>
曲阜人顔清甫顔子四十八代孫嘗卧病其幼子偶彈<lb/>
一鴿歸以供膳於哨翎間得書一緘題云家書付男郭<lb/>
禹禹乃曲阜縣尹郭仲賢也其父自真定寄至者時仲<lb/>
賢改授逺平縣尹去鴿未及知盤桓尋覔蓋被彈之清<lb/>
<pb n="KR3k0063_WYG_002-24a"/>
甫見之責其子更取木匣圅死鴿候病少愈直底仲賢<lb/>
官所獻書與鴿且語其故仲賢慼然曰畜此鴿己十七<lb/>
年矣凡有家書雖隔數千里亦能傳致真異禽也命左<lb/>
右瘞之以清甫長厚君子留之累日及仲賢知霍州召<lb/>
清甫長子國補州吏<lb/>
隋時宴可汗使者有鴿鳴於梁上帝命崔彭武射之即<lb/>
中上大恱由是彭武善射聞朝庭<lb/>
國史補舶船𤼵海必養鴿如舶沒雖數千里亦能歸其<lb/>
<pb n="KR3k0063_WYG_002-24b"/>
家<lb/>
酉陽雜俎大理丞鄭復禮言波斯舶上多養鴿行數千<lb/>
里輙放一隻至家以為平安信<lb/>
倦逰録記得金籠放雪衣注雪衣白鴿也<lb/>
　　鵲<lb/>
埤雅鵲巢居而知風蟻穴居而知雨鵲嵗多風則去喬<lb/>
木巢旁枝故能髙而不危也<lb/>
淮南子鵲知來而不知往知來嵗多風則巢於下枝而<lb/>
<pb n="KR3k0063_WYG_002-25a"/>
不知童子探其卵此修短之分也<lb/>
物𩔖相感録鵲能制蝟鵲在木上鳴則蝟伏不能行必<lb/>
反腹而受啄<lb/>
雜俎貞元三年中書省梧桐樹上有鵲以泥為巢焚其<lb/>
巢可禳狐魅<lb/>
莊子曰鵲上髙城之危而巢於髙樹之巔城壊巢折凌<lb/>
風而起故君子之居世也得時則蟻行失時則鵲起<lb/>
莊周逰雕陵之樊見異鵲自東方來者翼廣七尺目大<lb/>
<pb n="KR3k0063_WYG_002-25b"/>
運寸感周之顙而集於栗林周曰此何鳥哉翼殷不逰<lb/>
目大不覩褰裳躩步執彈而留之注云殷大也運寸可<lb/>
曲一寸也感觸也謂飛從額前過也留之將以取之也<lb/>
埤雅鵲知人喜作巢取木杪枝不取墮地者皆𫝊枝受<lb/>
卵故曰乾鵲而莊子云鳥鵲孺魚𫝊沬鵲以𫝊枝少欲<lb/>
故曰孺<lb/>
拾遺記員嶠之山名環丘上有湖方千里多大鵲髙一<lb/>
丈羣飛於湖際採不周之粟於環丘之上<lb/>
<pb n="KR3k0063_WYG_002-26a"/>
埤雅古之人居欲如燕行不欲如鵲相法有之鵲有蹌<lb/>
蹌性行不良<lb/>
淮南子曰烏之啞啞鵲之唶唶豈為寒暑燥濕變其聲<lb/>
哉<lb/>
埤雅鵲巢中必有梁見鵲上梁者必貴蓋二鵲共啣一<lb/>
木置巢中謂之上梁雜俎崔員相公妻在家時與姊妹<lb/>
戲於後園見二鵲營巢共安一梁如筆管長尺餘啣置<lb/>
巢中衆皆不見<lb/>
<pb n="KR3k0063_WYG_002-26b"/>
唐書大厯八年乾陵山仙觀天尊殿有雙鵲啣柴及泥<lb/>
補葺隙壊凡一十五處宰臣上表賀<lb/>
天𤣥主物簿鵲啄槐實結玉於腦謂之鵲玉此鵲終嵗<lb/>
不復鳴噪雖巢無胎卵<lb/>
魏志管輅至安德令劉長仁許有鳴鵲飛來閣上其聲<lb/>
甚急輅曰鵲言東北一婦昨殺其夫牽引西家候不過日<lb/>
在虞淵之際有人來告到時果有東北同伍民來告隣<lb/>
婦手殺其夫詐言西家人與夫有嫌殺我壻也又北齊<lb/>
<pb n="KR3k0063_WYG_002-27a"/>
書奚永洛與河内人張子信對坐有鵲正鳴於庭樹間<lb/>
鬭而墮焉子信曰鵲言不善當有口舌事今夜有喚必不<lb/>
可往子信去後瑯琊王使召永洛且云勅喚永洛欲赴<lb/>
其妻苦留詐稱墮馬腰折遂免於難<lb/>
唐貞觀中有白鵲營巢於寢殿前槐樹上合歡如腰鼓<lb/>
左右拜舞稱賀乃命毁巢縱鵲於野<lb/>
埤雅鵲疆而不淫所以成德成德故有行知風之自而<lb/>
作其巢知嵗之所在而開其户所以趨時趨時故有功<lb/>
<pb n="KR3k0063_WYG_002-27b"/>
韓溉鵲詩人間樹好紛紛占天上橋成草草回幾度送<lb/>
悲臨玉户一時𫝊喜到籹臺按天寳遺事時人之家聞<lb/>
鵲聲皆為喜兆曰靈鵲報喜<lb/>
吳孫和為南陽王之長沙過蕪湖有鵲巢於帆檣官僚<lb/>
皆憂慘以為傾危之象後和果敗<lb/>
宋熈寧中柯侯仲常通守漳州以救饑得民心有二鵲<lb/>
棲其㕔事及侯去鵲亦送之漳人異焉東坡為賦詩柯<lb/>
侯古循吏悃愊真無革臨漳所全活數等江干沙仁心<lb/>
<pb n="KR3k0063_WYG_002-28a"/>
格異族兩鵲巢其衙但恨不能言相對空楂楂善惡以<lb/>
𩔖應古語良非誇君看彼酷吏所至如鬼車<lb/>
淮南子曰赤肉懸則烏鵲集鷹隼至則衆鳥散物之聚<lb/>
散交感如此<lb/>
陳無已鷙鵲詩并序辛巳夏四月庚戌日將晏與客追<lb/>
凉露坐有雀引雛二三集垣下行且哺俄有鵲至自北<lb/>
俛啄雀間初若循循少焉得雀間遽攫一雛而升於垣<lb/>
雀出不意悲鳴啾啾奮身抵鵲再三欲奪鵲竟磔雛以<lb/>
<pb n="KR3k0063_WYG_002-28b"/>
食不顧如得計然坐客嘆息余感之賦詩曰若奚不鸇<lb/>
吾知避而遷汝胡不貍吾知逺而馳宵通吾巢晨並吾<lb/>
枝懐毒妊凶初不汝期莽恭拳拳甫笑嬉嬉情貌深厚<lb/>
孰從而追<lb/>
唐天寳十三載葉縣有鵲巢於車轍中不巢木而巢地<lb/>
失其性矣<lb/>
　　烏<lb/>
抱朴子曰夫日中有烏何以三足陽數竒也是以有虞<lb/>
<pb n="KR3k0063_WYG_002-29a"/>
至孝三足烏集其庭曽子芸𤓰三足烏萃其冠瑞應圖<lb/>
文王時蒼烏見王者孝悌則至<lb/>
左莊二十八年楚子元伐鄭諸侯救之楚師夜遁鄭人<lb/>
將奔桐丘諜曰楚幕有烏乃止<lb/>
左襄十八年晉伐齊齊師夜遁師曠告晉侯曰鳥烏之<lb/>
聲樂齊師其遁叔向告曰城上有烏齊師其遁<lb/>
異苑東漢陽顔純孝後有羣烏衘鼓集顔所居之村烏<lb/>
口皆傷一境皆以顔孝感所致即於鼓處立縣名為烏<lb/>
<pb n="KR3k0063_WYG_002-29b"/>
傷王莽改為烏孝以彰其行蘇東坡詩記取慈烏巷有<lb/>
顔<lb/>
詩小雅瞻烏爰止于誰之屋六韜武王登夏臺以臨殷<lb/>
民周公旦曰臣聞之愛其人者及其屋上烏憎其人者<lb/>
憎其除胥杜詩丈人屋上烏烏好人亦好<lb/>
東方朔著雅經先𢾗其聲第一聲即是甲以十千數之<lb/>
辨其緩急以定吉㓙<lb/>
埤雅烏性極夀三鹿死後能倒一松二松死後能倒一<lb/>
<pb n="KR3k0063_WYG_002-30a"/>
烏<lb/>
埤雅雀見虎則鳴烏見異則噪今人聞鵲噪則喜聞烏<lb/>
噪則唾以烏見異則噪故唾其㓙也<lb/>
孫武子曰烏起者伏也烏集者虚也𫝊曰烏樂空曠鵲<lb/>
喜稠閑<lb/>
拾遺記晉文公燒山求介子推子推抱樹有一白烏從<lb/>
烟蔽之<lb/>
雜俎候烏飛翅重知天將雨烏陽物也感隂氣而翅重<lb/>
<pb n="KR3k0063_WYG_002-30b"/>
故俗以此占其雨否淮南子曰螣蛇㳺霧而殆於蝍蛆<lb/>
烏力勝日而服於騅禮<lb/>
括地圖崑崙山在弱水中非乘龍不得至有三足神烏<lb/>
為西王母取食白帖西王母以三足烏為使<lb/>
左哀二十六年宋景公無子取公孫周之子得與啟畜<lb/>
諸公宫冬十月公逰於空澤辛巳卒於連中大尹立啟<lb/>
得夢啟北首而寢于盧門之外已為烏而立於其上咮<lb/>
加於南門尾加於桐門曰余夢美必立後得使國人施<lb/>
<pb n="KR3k0063_WYG_002-31a"/>
於大尹大尹奉啟奔楚乃立得是為宋昭公<lb/>
帝王世紀沛公祖父豐公家於豐其妻嘗夢赤烏若龍<lb/>
戲已而生執嘉即太上皇也太上皇之妃曰媪是為昭<lb/>
靈后生子邦是為漢髙祖故宋吳淑烏賦夢豐邑而肇<lb/>
漢入武昌而瑞吳按吳志武昌赤烏見因改元為赤烏<lb/>
齊書髙帝時有獻白烏者帝問曰此何瑞也范雲位卑<lb/>
遂前答曰臣聞王者敬宗廟則白烏至<lb/>
漢武帝時御幕上有烏命虎賁中郎將王吉射之吉祝<lb/>
<pb n="KR3k0063_WYG_002-31b"/>
曰𤼵一矢洞烏腋至尊夀萬年臣為二千石遂中之賜<lb/>
錢二百萬<lb/>
西魏裴俠年七嵗不能言後於洛城西見羣烏蔽天舉手<lb/>
指之而言從此聰慧異於常童<lb/>
張勃吳録彭澤有烏能接丸行者丸飯投之髙下無失<lb/>
抱樸子曰取烏之未生毛者以丹和牛肉使吞之至長<lb/>
毛羽皆赤殺烏隂乾擣服可以延夀<lb/>
北史齊髙世辯性怯懦周師入鄴辯以千餘騎覘後登髙<lb/>
<pb n="KR3k0063_WYG_002-32a"/>
西望遥見羣烏飛起以為旌旗即馳還不敢反顧<lb/>
余安道詩昔年曽泛馬當灣團飯喚雅篙楫間今日江<lb/>
邊飛不下應知人世作機闗<lb/>
續漢書桓帝時童謡城上烏尾畢逋一年生九雛公為<lb/>
吏子為徒一徒死百乗車梁劉孝威烏生八九子詞城<lb/>
上烏一年生九雛氄毛不自煖張翼強自呼羽成翮備<lb/>
各西東十年賦命有窮通不見髙飛帝輦側逺託日輪<lb/>
中尚逢王吉箭猶嬰后羿弓豈如變白救燕質入夢祚<lb/>
<pb n="KR3k0063_WYG_002-32b"/>
昭公流聲表師遁集幕示營空靈臺已鑄象流蘇時候<lb/>
風<lb/>
唐書天授元年有進三足烏者天后以為周室嘉瑞時<lb/>
中宗為皇嗣言前一足為偽天后不恱須臾此烏一足<lb/>
墮地<lb/>
三國典略侯景簒位令飾朱雀門其日有白頭烏萬計<lb/>
集於門樓<lb/>
隋書煬帝起宫丹陽將逰江左有烏巢於帷幄驅不能<lb/>
<pb n="KR3k0063_WYG_002-33a"/>
去<lb/>
東觀漢記章帝元和三年代郡髙柳烏生子三足大如<lb/>
雞赤色頭有角又獻帝延康元年三足烏見<lb/>
北夢瑣言崔希喬以仁孝稱其在并州㕔前叢葦上有<lb/>
小烏如鷦鷯來巢孕卵五色如雞子雛生月餘五色成<lb/>
文大如鵞馴擾閒暇頃之飛翔時歸舊所號知巢烏<lb/>
北齊蕭倣字希然居喪廬前有二慈烏各集一樹自午<lb/>
以前循庭飲啄自午以後不下樹毎到倣臨哭時舒翼<lb/>
<pb n="KR3k0063_WYG_002-33b"/>
悲鳴有似助哀後周書宗懔遭母憂痛哭嘔血毎有羣<lb/>
烏數千集於舍候哭而來哭止乃去<lb/>
陳書司馬申短毛喜於後主使其廢錮申嘗晝寢於尚<lb/>
書省下有烏啄其口流血論者謂譖賢所致<lb/>
唐蘇孝祥率騎兵五千夜度擊李敬業孝祥死有羣烏<lb/>
噪敬業營上<lb/>
唐德宗時鄭汴二州羣烏皆入田緒李納境衘木為城<lb/>
緒納命焚之信宿如故烏口皆流血<lb/>
<pb n="KR3k0063_WYG_002-34a"/>
　　燕<lb/>
吕氏春秋有娀氏有二佚女為九成之臺飲食必鼓帝<lb/>
令燕往視之鳴若宫商二女愛而争搏之覆以玉筐少<lb/>
選𤼵而視之燕遺二卵北飛遂不反二女作歌曰燕往<lb/>
北注云帝天也故詩曰天命𤣥鳥降而生商<lb/>
說文燕作巢避戊己博物志燕戊己日不啣泥塗巢<lb/>
譚藪宋宣王景素鎮朱方嘗與劉璡同在小齋有燕集<lb/>
承塵飛鳴相追景素曰萬物有靈性而獨付於鱗羽若<lb/>
<pb n="KR3k0063_WYG_002-34b"/>
斯鳥也逰則叅於烟雲之上止則𨼆於林木之下饑則<lb/>
啄渇則飲形體無累於物得失不闗於心一何樂哉<lb/>
陶𨼆居曰越燕多在堂室中梁上作巢胡燕多在簷下<lb/>
作巢<lb/>
埤雅戊己其日皆土故燕之往來避社而嗛土不以戊<lb/>
己<lb/>
續異記孫氏妻黃見一童子當前以釵擲之躍入雲去夜<lb/>
聞户外歌曰昔填夏家塜輦泥頭欲秃今寄黃氏居非<lb/>
<pb n="KR3k0063_WYG_002-35a"/>
意傷我目及尋覔巢中得一白燕左目果傷<lb/>
雜俎或言燕蟄井底舊說燕不入室是井虚也取桐木<lb/>
為男子各一投井中燕必來文昌雜録世言燕子至秋<lb/>
社乃去仲春復來昔年因京東開河㟁崩見蟄燕無數<lb/>
晉郄鑒為荆州刺史鎮鄒山百姓饑餓或掘野䑕蟄燕<lb/>
食之乃知燕子亦蟄爾至驚蟄乃出非渡海而來也<lb/>
北凉録昔魯人有浮海而失津者至於亶州見孔子及<lb/>
七十子逰於海中與魯人一木杖令閉目乗之使歸告<lb/>
<pb n="KR3k0063_WYG_002-35b"/>
魯侯以備冦魯人出海投杖水中乃龍也具以狀告魯<lb/>
侯魯侯不信俄而羣燕數萬啣土培城魯民信之大城<lb/>
曲阜訖而齊冦至攻魯不克而還<lb/>
禽經烏向啼背棲燕背飛向宿背飛頡頏是也<lb/>
汲冡周書時訓解春分之日𤣥鳥至不至婦人不勤白<lb/>
露𤣥鳥歸不歸室家離散<lb/>
天寳遺事長安富商任宗為賈湘中數年不歸其妻紹<lb/>
蘭覩堂燕長吁語燕曰我聞爾從海東來往復必經湘<lb/>
<pb n="KR3k0063_WYG_002-36a"/>
中我夫壻離家數年蔑有音耗欲憑爾附詩任郎可乎<lb/>
燕即飛下止紹蘭膝紹蘭作詩一絶我壻去重湖臨忩<lb/>
泣血書慇懃憑燕翼寄與薄情夫將詩繫燕足燕遂飛<lb/>
鳴而去時宗在荆州忽有燕繞身而飛止於肩足有小<lb/>
封乃妻所書也宗感而泣下次年歸<lb/>
摭遺唐王榭居金陵以航海為業遇風舟破附板抵一<lb/>
洲名烏衣國國王以女妻之後召宴於寳墨殿命作詩<lb/>
榭因思歸卒章有恨不此身生羽翼之句女曰君詩尾<lb/>
<pb n="KR3k0063_WYG_002-36b"/>
句何相棄也王不恱遣人取飛雲軒既至令榭入其中<lb/>
閉目少息即至其家見梁上雙燕呢喃下樹榭乃悟所<lb/>
至燕子國也至秋二燕將去悲鳴庭户榭書一絶繫燕<lb/>
尾曰誤到華胥夢裏來玉人終日苦憐才雲軒飄去無<lb/>
消息淚灑春風幾百回燕寄詩去來春復至尾有小柬<lb/>
乃女所寄詩曰昔日相逢㝠數合如今暌逺是生違來<lb/>
春縱有相思字三月天南雁不飛<lb/>
陳書髙士馬樞目常黃能視暗中物有白燕一雙巢其<lb/>
<pb n="KR3k0063_WYG_002-37a"/>
庭樹馴狎欄廡時上几案春來秋去幾三十年<lb/>
㝠驗記沛國周氏有三子瘖瘂不能言有一人就門乞<lb/>
飲聞其兒聲問之具以實對其人曰君有罪可還内思<lb/>
之出曰記為小兒時當忩有燕巢中有三子母出取食<lb/>
因取三蒺藜各與之吞即死母還不見子悲鳴而去常<lb/>
自悔責其人曰此即是也君既自知悔罪今除矣兒即<lb/>
皆能言<lb/>
詩邶風燕燕于飛差池其羽燕燕于飛頡之頏之燕燕<lb/>
<pb n="KR3k0063_WYG_002-37b"/>
于飛下上其音注云差池不齊之貌飛而上曰頡飛而<lb/>
下曰頏鳴而上曰上音鳴而下曰下音<lb/>
禮三年問凡生天地之間有血氣之屬必有知有知之<lb/>
屬莫不知愛其𩔖今是大鳥獸則失喪其羣匹越月踰<lb/>
時焉則必反巡過其故鄉翔回焉鳴號焉蹢躅焉踟蹰<lb/>
焉然後乃能去之小者至於燕雀猶有啁噍之頃焉然後<lb/>
乃能去之<lb/>
韋應物詩啣泥燕聲窶窶尾涎涎秋去何所歸春還復<lb/>
<pb n="KR3k0063_WYG_002-38a"/>
相見<lb/>
杜牧村燕詩漢宫一百四十五多下珠簾閉瑣忩何處<lb/>
營巢夏將半茅簷烟裏語雙雙<lb/>
李商𨼆越燕詩上國社方見此鄉秋不歸為矜皇后舞<lb/>
猶着羽人衣拂水斜文亂啣花片影微盧家文杏好試<lb/>
近莫愁飛<lb/>
杜子美歸燕詩不獨避霜雪其如儔侣稀四時無失序<lb/>
八月自知歸春色豈相訪衆雛還識機故巢儻未毁㑹<lb/>
<pb n="KR3k0063_WYG_002-38b"/>
傍主人飛<lb/>
梅聖俞詩前村春社畢今日燕飛來將補舊巢闕不嫌<lb/>
貧屋歸啣泥和草根側翅過柴扉豈比驚丸鳥迎人欲<lb/>
拂衣<lb/>
唐武瓘感事詩花開蝶滿枝花謝蝶還稀惟有舊巢燕<lb/>
主人貧亦歸瓘初投卷知舉蕭倣見瓘詩賞其有感故<lb/>
之意遂及第<lb/>
王荆公詩馬上逢歸燕知從何處來貪尋舊巢去不帶<lb/>
<pb n="KR3k0063_WYG_002-39a"/>
錦書囘<lb/>
鄭谷詩年去年來來去忙春寒烟暝渡瀟湘低飛緑㟁<lb/>
和梅雨亂入紅樓揀杏梁閒几硯中窺水淺落花徑裏<lb/>
得泥香千言萬語無人㑹乂逐流鶯過短牆<lb/>
古詩何許乘春燕多知辯夏臺三時欲併盡雙影未嘗<lb/>
來食蕊嫌叢棘啣泥怯死灰不知黃雀語能雪冶長猜<lb/>
按白帖公冶長解雀語得免罪<lb/>
　　雀<lb/>
<pb n="KR3k0063_WYG_002-39b"/>
尚書中候維天降紀大伯出狩至於咸陽天震大雷有<lb/>
火下化為白雀衘籙集于公車<lb/>
家語孔子曰昔者殷王帝辛之世有雀生大鳥於城隅<lb/>
占之曰以小生大則國家必王而名必昌於是帝辛介<lb/>
雀之德不修國政殷國以亡注云介助也以雀之德為<lb/>
助也<lb/>
郭璞洞林丞相府有將雛雞一雀飛集其背上驅之復<lb/>
來如此再三令璞卜之曰此晉王即祚之漸也<lb/>
<pb n="KR3k0063_WYG_002-40a"/>
晏子春秋齊景公探雀鷇鷇弱反之晏子再拜曰吾君<lb/>
有聖人之道矣君探鷇鷇弱反之是長幼也於禽獸若<lb/>
此而况人乎<lb/>
史記趙武靈王自號主父廢長子章而𫝊國於吳娃所<lb/>
生子何主父逰沙丘公子章作亂與何戰敗章走主父<lb/>
主父開之何遂圍主父宫公子章死公子成李兊謀曰<lb/>
以章故圍主父即解兵吾屬夷矣乃遂圍主父令宫中<lb/>
人悉出主父欲出不得又不得食探雀鷇而食之三月<lb/>
<pb n="KR3k0063_WYG_002-40b"/>
餘而餓死沙丘宫注云開謂開門而納之一作閉之謂<lb/>
閉藏也<lb/>
陳留耆舊𫝊圉人魏尚髙帝時為太史有罪繫獄奪爵<lb/>
有萬雀集棘樹交鳴尚曰雀爵命之祥我其復故官乎<lb/>
有頃詔復故官<lb/>
益部耆舊𫝊楊宣為河内太守行縣有羣雀鳴桑樹上<lb/>
宣謂吏曰必前有覆車粟此雀相隨欲往食之行數里<lb/>
果有覆車粟<lb/>
<pb n="KR3k0063_WYG_002-41a"/>
戰國䇿莊辛謂楚王曰夫雀俯啄白粒仰棲茂樹鼓翅<lb/>
奮翼自以為無患不知公子王孫左挾彈右攝丸以加<lb/>
其頸也<lb/>
述異記周成王元年貝多國人獻舞雀周公命反之<lb/>
東觀漢記永元中安息王獻條枝國大雀此雀卵大如<lb/>
甕<lb/>
隋書開皇中有神雀降含章門髙祖召百官賜宴許善<lb/>
心於坐請紙筆製頌奏之上賜帛二百叚<lb/>
<pb n="KR3k0063_WYG_002-41b"/>
漢書楊由蜀郡人為文學掾有大雀夜集庫樓上太守<lb/>
亷范問由由對曰此占郡内當有兵後二十餘日廣柔<lb/>
縣蠻夷反殺傷長吏<lb/>
後漢書瑯琊董仲為不其令有赤雀乳㕔事前桑上民<lb/>
為作歌頌<lb/>
埤雅雀頭如顆蒜目如擘椒雀物之淫者䑕物之貪者<lb/>
故詩言雀角䑕牙以譬彊暴<lb/>
家語孔子見羅雀者所得皆黄口小雀問曰大雀獨不<lb/>
<pb n="KR3k0063_WYG_002-42a"/>
得何也羅者曰大雀善驚而難得黃口貪食而易得黃<lb/>
口從大雀則不得大雀從黃口亦不得孔子顧謂弟子<lb/>
曰善驚以逺害利食而忘患自其心矣而以所從為禍<lb/>
福故君子慎其所從<lb/>
晉灼曰神雀大如鷃黃喉白頭黒背腹有斑文或五彩<lb/>
者有之東坡序海南有五色雀常以兩綘者為長進退<lb/>
必隨焉俗謂之鳳凰云乆旱則見雨潦則反吾居儋耳<lb/>
見之<lb/>
<pb n="KR3k0063_WYG_002-42b"/>
埤雅西方之書雀浴沙受卵師曠禽經雀交不一雉交<lb/>
不再又曰雀以猜瞿今雀俛而啄仰而四顧所謂瞿也<lb/>
埤雅鳥雀尾翠上有肉髙有穴者名脂缾鳥雀毎引觜<lb/>
取脂以塗翅毛衣則恱澤雨露不能濡<lb/>
異苑上虞人家奚奴多方術向空長嘯則羣雀來萃<lb/>
夜哭蚊䖟悉死於側<lb/>
北史潘樂字相貴初生有一雀止其母左肩占者言富<lb/>
貴之徵<lb/>
<pb n="KR3k0063_WYG_002-43a"/>
開元遺事裴耀卿勤於政事常養一雀毎夕至更初有<lb/>
聲至漏盡則急鳴裴呼為知更雀<lb/>
杜陽雜編唐順宗即位拘弭國貢郤火雀色純黒大似<lb/>
燕其聲清置火中火自散去遂盛以水精籠懸於寢殿<lb/>
夜則宫人持蠟炬燒之終不能損其羽毛又釋氏書言<lb/>
雀郤火災<lb/>
漢武帝拜公孫卿為郎持節候神自大室至東萊見一<lb/>
人長五丈自稱巨公牽黃犬持黃雀云欲謁天子因忽<lb/>
<pb n="KR3k0063_WYG_002-43b"/>
不見<lb/>
唐開元中幽州長史張守珪界内虸蚄蟲食田稼蔓延<lb/>
入平州俄頃有羣雀來食此蟲一日殆盡<lb/>
沙州記寒嶺去太陽州三十里有雀與鼠同穴雀亦如家<lb/>
雀色小白䑕亦如家䑕色黄而無尾<lb/>
埤雅雀争燕巢啣泥至巢中燕不復顧也又白居易詩<lb/>
注燕惡艾雀欲奪其巢先啣一艾置其巢燕輙避去因<lb/>
而奪之<lb/>
<pb n="KR3k0063_WYG_002-44a"/>
　　啄木<lb/>
異物志鴷鳥舌長五寸有大有小有褐有斑褐者是雌<lb/>
斑者是雄又有青黒者頭有紅毛生山中土人呼為山<lb/>
啄木大如鵲<lb/>
五姓秘要相山之法欲如生蛇之渡水又欲如啄木之<lb/>
飛翔生蛇渡水取其詰屈啄木飛翔取其一髙一下<lb/>
聞見後録啄木巢樹穴中人或塞之能以嘴書符其塞<lb/>
自出<lb/>
<pb n="KR3k0063_WYG_002-44b"/>
陸佃曰鴷鳥善為禁法能曲爪畫地為印則穴之塞自開<lb/>
飛則以翼墁之今䑕竊用其印以𤼵扄鑰<lb/>
淮南子曰貍頭愈䑕鷄頭已瘻䖟散積血啄木愈齲此<lb/>
𩔖之推者也膏之殺鼈鵲矢中蝟爛灰生蠅漆見蠏而<lb/>
不乾此𩔖之不推者也說文齲齒蠧也以𩔖相攝故啄<lb/>
木愈之<lb/>
舊說啄木鳥取木蠧於深處以舌餂之舌長於咮杪有<lb/>
針刺<lb/>
<pb n="KR3k0063_WYG_002-45a"/>
宋王元之詩淮南啄木大如鴉頂似仙鶴堆丹砂嘴長<lb/>
數寸勁如鐵丁丁亂鑿乾枯楂黃柑紅桃多有蠧受命<lb/>
鳳皇須破柱何當更與繡衣裳羽族橫飛作持斧<lb/>
宋魏野詩爪利嘴還剛殘陽啄更忙千林蠧如盡一腹<lb/>
餧何妨形小過槐陌聲髙近草堂豈能同燕雀惟解占<lb/>
髙梁<lb/>
　　伯勞<lb/>
東方朔與弟子偕行渇令弟子即道邊家取飲不知姓<lb/>
<pb n="KR3k0063_WYG_002-45b"/>
名主人開門不與須臾見伯勞飛集主人門中李樹上<lb/>
朔謂弟子曰此主人姓李爾但呼李伯勞果有李伯勞<lb/>
應即開門因入取飲<lb/>
陳思王惡鳥論國人有以伯勞生獻者王召見之侍臣<lb/>
問世間惡聞伯勞之聲敢問何也王曰昔尹吉甫用後<lb/>
妻之讒殺孝子伯竒吉甫後悟追傷伯竒出逰於田見<lb/>
鳥鳴於桑其聲嗷然吉甫動心曰伯竒乎鳥乃撫翼其<lb/>
聲悲切吉甫乃顧曰是吾子棲吾輿非吾子飛勿居鳥<lb/>
<pb n="KR3k0063_WYG_002-46a"/>
因而棲其蓋歸入門集於井幹之上向室而號吉甫命<lb/>
後妻載弩射之遂射殺後妻以謝之故俗惡伯勞言所<lb/>
鳴之家必有凶也<lb/>
爾雅釋鳥鵲鵙醜其飛也翪言其飛不能翺翔竦翅上<lb/>
下而已許慎說文以為翪歛足也今鵲鵙醜飛亦皆歛<lb/>
足腹下毛詩七月鳴鵙八月載績蓋倉庚知分鳴鵙知<lb/>
至故陽氣分而倉庚鳴可蠶之候也隂氣至而鵙鳴可<lb/>
績之候也或云金得伯勞之血則昏鐵得鸊鵜之膏則<lb/>
<pb n="KR3k0063_WYG_002-46b"/>
瑩石得鵲髓則化銀得雉糞則枯<lb/>
按伯勞夏至來冬至去與燕之春來秋去者相反伯勞<lb/>
聲惡燕語善伯勞單飛獨棲與燕之匹棲雙飛者又相<lb/>
反<lb/>
　　梟<lb/>
說苑齊景公為露寢之臺成有梟鳴甚惡之桓常謇曰<lb/>
請為禳之明日問曰今旦聞梟鳴乎公曰一鳴而不復<lb/>
聞使人往視之梟當陛布翅伏地而死<lb/>
<pb n="KR3k0063_WYG_002-47a"/>
桓譚新論男子畢康殺其母詔焚其屍暴其罪於天下<lb/>
余上章言宣帝時公卿朝㑹丞相語次曰聞梟生子長<lb/>
且食其母寧然有賢者應云但聞烏子反哺耳丞相大<lb/>
慚君子於禽獸尚為之諱况於人乎<lb/>
埤雅古者天子以春觧祠黄帝用一梟一破獍說者以<lb/>
為梟食母破獍食父黄帝欲絶其𩔖使百司用之故後<lb/>
世說始祓除凶災取以解祠黄帝<lb/>
聽聲考祥篇鶴聲宜學仙雉聲宜習武烏聲宜習醫雁<lb/>
<pb n="KR3k0063_WYG_002-47b"/>
聲宜習卜筮鵲聲宜習工巧梟聲宜習符呪<lb/>
晉張重華為石季龍所攻重華使謝艾為中堅將軍引<lb/>
師出振武夜有二梟鳴牙中克敵之兆也於是進戰大<lb/>
破之<lb/>
唐書有梟鳴於張率更庭樹其妻以為不祥連唾之張<lb/>
聞之曰急灑掃吾當改官言未畢賀者已在門<lb/>
　　鴞<lb/>
詩魯頌翩彼飛鴞集于泮林食我桑黮懐我好音<lb/>
<pb n="KR3k0063_WYG_002-48a"/>
詩陳風墓門有梅有鴞萃止<lb/>
詩豳風鴟鴞鴟鴞既取我子無毁我室恩斯勤斯鬻子<lb/>
之閔斯蓋成王未知周公之意公乃作此以貽王託為<lb/>
鳥之愛巢者呼鴟鴞而謂之云<lb/>
列女𫝊陳辨女者陳國採桑之女也晉大夫解居甫使<lb/>
於宋道遇採桑女而戲之曰女為我歌吾將舍汝女乃<lb/>
歌曰墓門有棘斧以斯之夫也不良國人知之知而不<lb/>
已誰昔然矣又曰為我歌其二女曰墓門有梅有鴞萃<lb/>
<pb n="KR3k0063_WYG_002-48b"/>
止夫也不良歌以訊之訊予不顧顛倒思予大夫曰其<lb/>
梅則存其鴞安在女曰陳小國也攝乎大國之間因之<lb/>
以饑饉加之以師旅其人且亡而况鴞乎大夫乃服而<lb/>
釋之<lb/>
唐贊皇公李德裕貶𡊮州作懐鴞賦<lb/>
宋王元之集滁楚地也郡城之上鴟鴞巢焉秋冬永夕<lb/>
鳴嘯不已妻子驚咤終夜不寐因作詩以喻之且徵前<lb/>
賢放逐而聞是鳥者總而述之以見吾志<lb/>
<pb n="KR3k0063_WYG_002-49a"/>
松忩夜話鴞鳴清越最宜於静夜凉秋書聲甫斷月白<lb/>
霜寒人以為不祥亦已鄙矣<lb/>
小說野人得雛將歸家塗中聞母鴞聲甚哀遽放之<lb/>
唐天寳中韋郇公謫守蘄時李鄴侯亦以處士放逐因<lb/>
夜飲聞鴞鳴韋公泣下鄴侯曰此鳥人以為惡而其聲<lb/>
可聽乃令坐客有不聞此聲者罰以大白由是聼之不厭<lb/>
　　鬼車<lb/>
宋梅堯臣古風昔時周公居東周厭聞此鳥憎若仇夜<lb/>
<pb n="KR3k0063_WYG_002-49b"/>
呼庭氏率其屬彎弧俾逐出九州射之三𤼵不能中天<lb/>
遣天狗從空投自從狗嚙一齒落斷頭至今清血流邇<lb/>
來相距三千秋晝藏夜出如鵂鶹毎逢隂黒天外過乍<lb/>
見火光驚輙墮有時餘血下㸃汚所遭之家家必破<lb/>
白澤圖昔孔子渡江嘗見一鳥子夏問之孔子曰嘗聞<lb/>
河上人歌云鴰兮鶬兮逆毛簔衣一身九頭兮乃鶬鴰<lb/>
也<lb/>
夷堅志李夀翁守長沙募人捕得鶬鴰身圓如箕十脰<lb/>
<pb n="KR3k0063_WYG_002-50a"/>
環簇其九有頭其一獨缺血滴如世所傳一脰各生兩<lb/>
翅當飛時十八翼霍霍而動倘所向不同更相爭抝用<lb/>
力競進而翅翮有傷折者<lb/>
　　鵂鶹<lb/>
雜志鵂鶹一名忌斯白日不見人夜能拾蚤蝨<lb/>
廣記鵂鶹晝日目無所見夜則能飛撮蚊䖟又鵂鶹夜<lb/>
飛晝藏好拾人爪甲知其吉凶凶者輙鳴於屋上故人<lb/>
除指甲埋之户内蓋恐此鳥得之也又春夏之交稍遇<lb/>
<pb n="KR3k0063_WYG_002-50b"/>
隂晦則此鳥飛鳴而過嶺外尤多又愛入人家鑠人魂<lb/>
氣又鵂鶹亦名夜逰女好與嬰兒作祟故嬰兒之衣不<lb/>
可置星露下畏其祟耳<lb/>
神仙𫝊尹軌字公度人有鵂鶹怪鳥鳴其屋上者以語<lb/>
公度公度為一符著鳥鳴處其夕鳥休符下<lb/>
南史侯景入臺城在昭陽殿廊下居處常有鵂鶹呼鳴<lb/>
廊下景惡之使人窮山野捕焉<lb/>
　　鵩<lb/>
<pb n="KR3k0063_WYG_002-51a"/>
松忩夜話鵩鳥小如雉體有文彩行不出域若有疆服<lb/>
故名鵩<lb/>
　　鵞<lb/>
卞子曰羊性淫而狠猪性卑而率鵞性頑而傲狗性儉<lb/>
而屈蓋鵞峩首似傲<lb/>
松忩夜話鵞伏隨日鴉伏隨月說者以為乳鵞伏卵隨<lb/>
日光所轉<lb/>
駱賔王詩鵞鵞鵞曲項向天歌白毛浮緑水紅掌撥清<lb/>
<pb n="KR3k0063_WYG_002-51b"/>
波<lb/>
埤雅鵞之行也自然而有行列故聘禮云出如舒雁<lb/>
禽經陸生之鳥咮多鋭而善啄水生之鳥咮多匾而善<lb/>
唼善唼鴚䳘之𩔖也善啄鸛鶴之𩔖也<lb/>
書雅鵞善旋轉其項古之學書者法以動腕羲之好鵞<lb/>
以此<lb/>
晉王羲之性愛鵞㑹稽有姥養一鵞善鳴求市未能得<lb/>
羲之遂携親友往觀姥聞羲之將至烹鵞以侍之羲之<lb/>
<pb n="KR3k0063_WYG_002-52a"/>
嘆息彌日<lb/>
齊髙帝引江淹入中書省草文詔先賜酒食淹素善飲<lb/>
啖食鵞炙垂盡飲酒數升文詔亦辦<lb/>
三國典略庾信自建康遁歸江陵湘東王因以妾徐氏<lb/>
賜之後妾與任掞私通掞欲求之無敢言者信庭前一<lb/>
蒼鵞乃繫書於鵞頸信視之乃掞啟遂題紙尾曰畜生<lb/>
乞汝<lb/>
兵談古者兵有鵞鸛之陣蓋鸛善旋飛盤薄雲漢與鵝<lb/>
<pb n="KR3k0063_WYG_002-52b"/>
之成行無異故古之陣法或願為鵞或願為鸛也<lb/>
仇池筆記杭人喜食鵞日屠百鵞予自湖上夜歸屠者<lb/>
之門百鵞皆號若有所訴鵞能警盜亦能却蛇有二能<lb/>
而不能免死悲夫<lb/>
黃山谷曰吳執中有二鵞為余烹之戲贈以詩學書池<lb/>
上一雙鵞宛脛相連筆意多皆為涪翁赴湯鼎主人言<lb/>
汝不能歌<lb/>
孔帖中和四年臨淮漣水民家鷹化為鵞而弗能逰夫<lb/>
<pb n="KR3k0063_WYG_002-53a"/>
鷹以鷙擊武臣象也鵞雖毛羽清潔而飛不能逺無摶<lb/>
擊之用充庖厨而已<lb/>
蘇公詩注趙宋祈雨雪之法擇靈祠為壇取白鵞割項<lb/>
盛血并鵞致奠次日於壇前瘞之<lb/>
南史庾恱𫝊劉毅家在京口酷貧嘗與鄉曲士大夫往<lb/>
東堂共射是時庾恱為司徒長史要府僚出東堂毅已<lb/>
先至遣人與恱相聞曰身病貧躓營一逰甚難君如意<lb/>
人無處不可為適豈能以此堂見讓恱不答衆人並避<lb/>
<pb n="KR3k0063_WYG_002-53b"/>
之毅獨留射如故恱厨饌甚盛不以及毅毅又遣人相<lb/>
聞曰身今未得子鵞豈能以殘炙見恵恱又不答及毅<lb/>
貴奏解恱都督將軍官恱被挫辱疽𤼵背卒<lb/>
唐僖宗好鬭鵞數幸六王宅興慶池與諸王鬭鵞一鵞<lb/>
價至十萬錢<lb/>
杜子美得房公池鵞詩房相西亭鵞一羣眠沙泛浦白<lb/>
於雲鳯凰池上應回首為報籠隨王右軍<lb/>
唐李郢詩何時散亂隨青草永日淹留在野田無事羣<lb/>
<pb n="KR3k0063_WYG_002-54a"/>
逰遮水際争來引頸逼人前<lb/>
　　雞<lb/>
韓詩外𫝊田饒事魯哀公而不見察告哀公曰臣將去<lb/>
君黃鵠舉矣哀公曰何謂也饒曰君不見夫雞乎夫雞<lb/>
頭戴冠文也足搏距武也敵在前敢鬭勇也見食相呼<lb/>
仁也守夜不失時信也雞雖有五德君猶為瀹而食之<lb/>
何也以其所從來近也夫鵠一舉千里止君園池食君<lb/>
魚鼈啄君黍粱無此五德而君猶貴之以其所從來逺<lb/>
<pb n="KR3k0063_WYG_002-54b"/>
也<lb/>
雞有金鉸反翹之種又范尋以鐵為雞假距與諸將博<lb/>
錢<lb/>
列仙𫝊祝雞翁雒陽人居尸鄉北山下養雞百餘牢皆<lb/>
有名字暮棲於樹晝放食呼名即别種而至博物志祝<lb/>
雞翁善養雞今世人呼雞云祝祝起於此又風俗通俗<lb/>
𫝊雞本朱氏翁所化故呼雞曰朱朱<lb/>
列子曰紀渻子為周宣王養鬭雞十日而問之雞可鬭<lb/>
<pb n="KR3k0063_WYG_002-55a"/>
乎曰未也方虚憍而恃氣十日又問之曰未也猶疾視<lb/>
而盛氣十日又問之曰幾矣雞雖有鳴者已無變矣望<lb/>
之似木雞矣其德全矣異雞無敢應者皆反走矣<lb/>
埤雅風雨之詩風雨凄凄雞鳴喈喈風雨蕭蕭雞鳴膠<lb/>
膠風雨如晦雞鳴不已言雞之信度如此則亂世君子<lb/>
不改其度之譬也<lb/>
莊子謂恵子曰羊溝之雞三嵗為株相者視之則非良<lb/>
雞也然數以勝人者以貍膏塗其頭也按羊溝鬭雞之<lb/>
<pb n="KR3k0063_WYG_002-55b"/>
處株魁帥也數勝人者以貍膏塗頭雞畏貍故也<lb/>
爾雅雞大者蜀蜀子雓未成雞僆絶有力奮又曰雞三<lb/>
尺為鶤注云今江東呼雞少者曰僆<lb/>
左傳襄二十八年齊公膳日雙雞饔人竊更之以鶩御者<lb/>
知之則去其肉而以洎饋子雅子尾怒按齊故例公家<lb/>
供卿大夫毎日膳食用雙雞厨者以鴨更其雞御者去<lb/>
肉潰洎皆盧蒲癸王何二人之謀欲使諸大夫怨慶氏<lb/>
减膳共攻慶氏以報莊公之讐也後殺慶舍慶封出奔<lb/>
<pb n="KR3k0063_WYG_002-56a"/>
洎肉汁也雅尾二子恵公之孫以减膳故怒崔杼弑莊<lb/>
公事在襄二十五年慶氏杼之黨也<lb/>
孟子曰今有人日攘其隣之雞者或告之曰是非君子<lb/>
之道曰請損之月攘一雞<lb/>
鹽鐵論雞亷狠吞雞跑而食之毎有所擇故曰小亷如<lb/>
雞<lb/>
西京雜記漢武帝時交趾越嶲獻長鳴雞司晨雞其司<lb/>
晨即下漏驗之晷刻無差長鳴即一食時不絶聲<lb/>
<pb n="KR3k0063_WYG_002-56b"/>
王褒曰魚瞰雞睨李善以為魚目不瞑雞好邪視<lb/>
物𩔖相感志野雞屬隂先鳴而後鼓翼家雞屬陽先鼓<lb/>
翼而後鳴<lb/>
幽𡨕録晉兖州刺史宋處宗嘗買一長鳴雞愛養甚至<lb/>
籠置牕前遂作人語與處宗談論極有𤣥致終日不<lb/>
輟處宗因此𤣥功大進又舍塗國人善馴服鳥獸使雞<lb/>
犬皆能言<lb/>
拾遺記大初二年月氏國貢雙頭雞四足一展鳴則俱鳴<lb/>
<pb n="KR3k0063_WYG_002-57a"/>
後魏書崔光字長仁正始中夏有典事史顯獻四足四<lb/>
翼雞詔以問光曰翅足衆多羣下相煽動之象脚差小<lb/>
其勢尚微易制御也後數日茹皓等並以罪伏法於是<lb/>
禮光逾重<lb/>
晉元興中衡陽有雌雞化為雄八十日而萎及桓𤣥建<lb/>
國於楚衡陽屬焉自𤣥簒位至敗日凡八旬<lb/>
雞鵞以先生毛而後出殻其毛羽弱不能因風而起百<lb/>
鳥先出殻而後生毛毛羽勁故能飛<lb/>
<pb n="KR3k0063_WYG_002-57b"/>
晉書苻朗善知味㑹稽王道子殺雞以食之既進朗曰<lb/>
此雞棲常半露問之果然<lb/>
冦宗奭曰巽為雞為風雞鳴於五更者時將至巽位感<lb/>
動其氣而鳴也<lb/>
徑山法師養一雞常隨法位後師之長安雞長鳴三日<lb/>
不食而死<lb/>
杜詩注梁繪見羣雞曰爾軰堪充吾席之上庖<lb/>
漢宣帝微時數與許奉先鬭雞後即位封為侯以其女<lb/>
<pb n="KR3k0063_WYG_002-58a"/>
為婕妤立為皇后<lb/>
唐元和間賈昌年已九十餘人問開元之治昌曰年少<lb/>
時以鬭雞求媚於上安知朝廷之事也<lb/>
太史丞鄧平言臘者所以迎刑送德也大寒至常恐隂<lb/>
勝故以戌日臘戌者温氣也用其氣日殺雞以謝刑德<lb/>
雄着門雌着户以和隂陽調寒配水節風雨也<lb/>
山海經祠鬼神皆以雄雞魯郊祠常以丹雞<lb/>
晉傅𤣥賦前看如倒傍視如傾頭象規作觜似削成髙<lb/>
<pb n="KR3k0063_WYG_002-58b"/>
膺峭峙雙翅齊平躍身竦體怒勢橫生爪似煉銅目如<lb/>
奔星<lb/>
杜子美有縳雞行<lb/>
宋張文潛賦意氣武毅被服鮮明峩峩朱冠丹頸𤣥膺<lb/>
蒼距矯攖秀尾翹騰奉職有恪徐步我庭啄粟飲水孔<lb/>
肅靡争山川蒼蒼風霰宵凝黙幽忩之紞紞恍予夢之<lb/>
初驚聞振衣之腷膊忽孤奏之泠泠委更籌之雜亂和<lb/>
城角之凄清應雲外之鳴鴻弔山巔之落星歌三終而<lb/>
<pb n="KR3k0063_WYG_002-59a"/>
復寂夜五分而既更<lb/>
　　鴨<lb/>
風俗通雞伏鴨卵雛成入水而不隨母者異𩔖故也<lb/>
孔帖宗室庶人祐養鬭鴨未幾有貍齚鴨四十餘絶其<lb/>
頭去及祐敗牽連誅死者四十餘人<lb/>
徐鍇曰鳥之孚卵皆如期不失信也今雞鶩孚卵雞二<lb/>
十日而化鶩三十日而化皆如其期也<lb/>
禮曲禮庶人之贄匹埤雅匹鶩也鶩不散遷而又乗匹<lb/>
<pb n="KR3k0063_WYG_002-59b"/>
不妬故或謂之匹也<lb/>
尸子曰家鴨不能飛翔如庶人守耕稼而已故周官庶<lb/>
人執鶩說苑鶩無他心故庶人為贄<lb/>
唐陸龜蒙居震澤南巨積莊有鬭鴨一欄忽遇驛使過<lb/>
挾彈斃其尤者龜蒙手執一表本云此鴨能作人語待<lb/>
附蘇州上進使者斃之奈何使者恐酬囊中金俟其稍<lb/>
恱徐問曰鴨何言答曰能自呼其名使者憤且笑拂袖<lb/>
上馬龜蒙復召之還其金曰吾戲耳龜蒙有詩千首文<lb/>
<pb n="KR3k0063_WYG_002-60a"/>
章二頃田囊中未有一錢看却因養得緑頭鴨驚破王<lb/>
孫金彈丸<lb/>
吳志建昌侯孫慮於堂前作鬭鴨欄頗施小巧陸遜正<lb/>
色曰君侯宜勤覽經典用此何為慮即毁之<lb/>
物𩔖相感志雞鶩伏卵忌磨若聞礱磨之聲則不生矣<lb/>
杜詩不教鵞鴨惱比隣又詩花鴨無泥滓階前毎緩行<lb/>
羽毛知獨立黒白太分明不覺羣心妬休牽衆眼驚稻<lb/>
粱沾汝在作意莫先鳴<lb/>
<pb n="KR3k0063_WYG_002-60b"/>
司馬温公水鴨詩䙰褷出短蒲毰毸浴清水物忌太鮮<lb/>
明何妨染泥滓<lb/>
　<lb/>
　<lb/>
　<lb/>
　<lb/>
　<lb/>
　花木鳥獸集𩔖卷中<lb/>
</p>
<p>
</p>
  </div>
<div>
<head>花木鳥獸集𩔖卷下</head> <lb/>
    <p>
<pb n="KR3k0063_WYG_003-1a"/>
欽定四庫全書<lb/>
　花木鳥獸集𩔖卷下<lb/>
　　　　　　　　　　　石門貢生吳寳芝撰<lb/>
　　麒麟<lb/>
異物志麟魚身而龍頷聖人生而瑞現焉天子有道麟<lb/>
至於郊<lb/>
吳薛琮麒麟頌懿哉麒麟唯獸之伯又曰徳以衞身不<lb/>
布牙角屏營唐日帝堯保祿<lb/>
<pb n="KR3k0063_WYG_003-1b"/>
晉郭璞頌曰智在𨼆蹤仁表不牴<lb/>
唐李嶠咏麟詩漢祀應祥開魯郊西狩逥竒音中鍾吕<lb/>
成角喻英才畵像臨仙閣蔵書入帝臺若驚能吐哺為<lb/>
覩鳯皇來<lb/>
搜神記孔子發薪下麟視之麟向孔子䝉其耳吐書三<lb/>
卷孔子受而讀之<lb/>
蔡邕月令章句麟生于火游于土故修其母而致其子<lb/>
五行之粹精也春秋保乾圗嵗星散為麟鶡冠子曰麟<lb/>
<pb n="KR3k0063_WYG_003-2a"/>
者𤣥枵之精春秋孔演圖木精也闘則日無光<lb/>
白帖麒麟四靈之首百獸之先<lb/>
爾雅麐麕身牛尾一角盖麟似麕圓頂一角<lb/>
晉中興徴祥記麟麕身牛尾狼頭馬足<lb/>
左哀十四年西狩于大野叔孫氏之車子鉏商𫉬麟以<lb/>
為不祥賜虞人仲尼觀之曰麟也然後取之<lb/>
漢宣帝時九真貢麟<lb/>
漢武帝元朔九年幸雍祠五畤𫉬白麟一角五蹄又得<lb/>
<pb n="KR3k0063_WYG_003-2b"/>
木枝旁出輙復合上異之終軍對曰野獸并角明同根<lb/>
也衆枝内附示無外也殆將有解編髪削左袵襲冠帶<lb/>
要衣裳而蒙化者由是改元元狩後趙佗及匃奴王率<lb/>
衆來降<lb/>
春秋感精符麟一角明海内共一主也<lb/>
廣雅麟者含仁懐義行歩中規折旋中矩游必擇土審<lb/>
而後處不履生蟲不折生草不羣居不旅行不犯䧟阱<lb/>
不罹網羅<lb/>
<pb n="KR3k0063_WYG_003-3a"/>
埤雅角端有肉示有武而不用也<lb/>
韓文公𫉬麟解麟之為靈昭昭也詠于詩書于春秋雜<lb/>
出于記𫝊百家之書雖婦人女子皆知其為祥也<lb/>
黄山谷麟趾賛麟有趾而不踶仁哉麟哉有四足而不<lb/>
抵仁哉麟哉今之人一朝之忿以觸人㓕身辱親嗚呼<lb/>
人中有獸獸中有人<lb/>
　　騶虞<lb/>
埤雅騶虞白虎黒文西方之獸也王者有至信之徳則<lb/>
<pb n="KR3k0063_WYG_003-3b"/>
應不踐生草食自死之肉傳謂白虎仁即此是也<lb/>
郁離子曰西方有獸斑文而象虎名曰騶虞其性好仁<lb/>
故出則天下偃武<lb/>
埤雅騶虞其色見于白其文見于黒又義獸也而名之<lb/>
曰虎則正宜以殺為事今反不履生草食自死之肉盖<lb/>
仁之至也<lb/>
尚書大𫝊文王囚羑里散宜生取<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>獸獻紂以贖其身<lb/>
名曰騶虞又司馬相如封禅書般般之獸樂君之囿<lb/>
<pb n="KR3k0063_WYG_003-4a"/>
白帖前蜀永平三年騶虞見璧山有一鹿隨之<lb/>
白帖宋元嘉二十六年琅琊有虎從騶虞<lb/>
　　虎<lb/>
淮南子曰虎嘯而谷風生本草衍義風之從虎者葢風<lb/>
木也虎金也木受金制安得不從故嘯則風生自然之<lb/>
理也襍俎虎交而月暈<lb/>
說文虎山獸之君風俗通虎者陽物百獸之長<lb/>
金樓子曰寅日山中稱虞吏者虎也<lb/>
<pb n="KR3k0063_WYG_003-4b"/>
尸子曰虎豹之駒雖未成文已有食牛之氣<lb/>
韓子曰虎之所以能伏狗者爪牙也使虎釋其爪牙而<lb/>
使狗用之則虎反伏于狗矣<lb/>
虎説真虎不噬物王者不事兵噬物者凡虎也<lb/>
烈士𫝊秦召魏公子無忌不行使朱亥奉璧一雙秦王<lb/>
大怒將亥着虎圈中亥瞋目視虎眥裂血出濺虎虎終<lb/>
不敢動<lb/>
列子曰周宣王之牧正有梁鴦者能飬野禽獸令毛邱<lb/>
<pb n="KR3k0063_WYG_003-5a"/>
園𫝊之鴦曰且一言我養虎之法順之則喜逆之則怒<lb/>
此有血氣者之性也然喜怒豈妄發哉皆逆之所犯也<lb/>
夫食虎者不敢以生物與之為其殺之之怒也不敢以<lb/>
全物與之為其碎之之怒也<lb/>
春秋後語秦惠王謂陳軫曰韓魏相攻期年不解或謂<lb/>
寡人救之便或謂勿救便子為寡人計之軫曰昔卞莊<lb/>
子刺虎管𥪡子止之曰两虎方食牛牛甘必争爭必鬬<lb/>
鬬則大者傷小者死從傷而刺之一舉必有雙虎之功<lb/>
<pb n="KR3k0063_WYG_003-5b"/>
莊子從之果𫉬两虎<lb/>
拾遺記始皇三年畫工名列裔刻两白玉虎其毛如生<lb/>
不㸃睛始皇使餘工夜㸃之化成虎去明年南郡獻白<lb/>
虎二視之乃玉虎也<lb/>
野史有射虎者遇老人説與虎有真虎遇之不可近近<lb/>
之必傷老人去果有真虎來逼之㡬困乃絶不敢言射<lb/>
虎<lb/>
周書心之憂危若蹈虎尾<lb/>
<pb n="KR3k0063_WYG_003-6a"/>
莊子盗跖篇孔子遇栁下季季曰今者闕然數日不見<lb/>
車馬有行色得微往見跖耶孔子仰天而嘆曰然栁下<lb/>
季曰得無逆汝意若前乎孔子曰然丘所謂無病而自<lb/>
灸也疾走料虎頭編虎鬚幾不脫虎口哉<lb/>
埤雅虎奮衝破又能畫地卜食葢蛇盤向壬鵲巢背嵗<lb/>
燕伏戊己虎奮衝破此鳥獸之所以靈也<lb/>
𩔖從虎行以爪坼地觀竒偶而行今人畫地觀竒偶者<lb/>
曰虎卜<lb/>
<pb n="KR3k0063_WYG_003-6b"/>
風俗通俗𫝊虎本南郡李氏翁所化人呼為李耳則喜<lb/>
呼斑即怒又方言陳魏宋楚之間謂之李父江淮南楚<lb/>
之間謂之李耳注云虎食物值耳即止以觸其諱故也<lb/>
東吳都卬曰宋鄉先生范文穆公愛談虎事嘗搆一軒<lb/>
榜曰説虎軒予齋居無事客有談及此者因舉舊聞一<lb/>
二以資博識虎𩔖能識人氣未至百步輙伏而嘷聲震<lb/>
山谷須臾奮躍摶人人有勇者不為之動虎止而坐逡<lb/>
巡弭耳而去又虎骨甚異雖咫尺淺草能伏身不露及<lb/>
<pb n="KR3k0063_WYG_003-7a"/>
其虓然作聲則嵬然大矣又虎不食小兒兒癡不知虎<lb/>
之可懼故不得而食兼不食醉人必坐守以俟其醒非<lb/>
俟其醒俟其懼也又人或罹虎口其神魂被虎所役往<lb/>
往為之前導凢今人死于虎者衣服巾履皆别置于地<lb/>
非虎之威能使自觧是鬼之為也俗謂之倀鬼又虎飢<lb/>
則果實兼啖不特獸也凢食男子必自勢起婦人必自<lb/>
乳起惟不食婦人之隂或遇之者當作勢與敵而屢退<lb/>
引至曲路即可避去葢虎不行曲路故也又虎食犬則<lb/>
<pb n="KR3k0063_WYG_003-7b"/>
醉犬虎之酒也<lb/>
春秋後語楚王問羣臣曰北方之民畏奚昭恤何如江<lb/>
乙對曰虎求百獸食之得狐狐曰子無噉我天帝命我<lb/>
長百獸子以我不信我為子先子隨我後觀百獸見我<lb/>
能無走乎虎隨狐而行百獸見皆走虎不知獸之畏已<lb/>
反以為畏狐也今王地方五千里帶甲百萬而任之于<lb/>
昭恤然北方非畏昭恤實畏王之甲兵<lb/>
埤雅鳩食桑椹則醉貓食薄荷則醉虎食狗則醉今虎<lb/>
<pb n="KR3k0063_WYG_003-8a"/>
所在麂必鳴以告又淮南子曰蝟使虎申蛇令豹止各<lb/>
有所制也<lb/>
王孚安成記後漢人都區寳者居父喪隣人格虎走趨<lb/>
其廬中即以蓑衣覆藏之鄰人尋跡問寳曰虎豈有可<lb/>
念而藏之乎後此虎送禽獸至若助祭然寳由是知名<lb/>
陳留耆舊傳王業字子香為荆州刺史有徳政卒於枝江<lb/>
有三白虎低頭曳尾宿衛其喪及喪去踰州境忽然不見<lb/>
世説桓石䖍為兒時從父征西獵有虎被數箭伏<lb/>
<pb n="KR3k0063_WYG_003-8b"/>
在地諸將請䖍曰惡即能㧞虎箭否石䖍至虎邊㧞一<lb/>
箭虎跳䖍亦跳高于虎虎還伏䖍復㧞一箭<lb/>
唐裴旻守北平善射一日得虎三十一父老曰此彪也<lb/>
稍北有真虎遇之必敗旻怒躍馬趨之有虎小而猛據<lb/>
地大吼旻馬辟易弓矢墮落自是不復射虎李翺有裴<lb/>
將射虎圖讃<lb/>
孝子𫝊楊香父為虎所噬香忿搏之父得免又楊豊為<lb/>
虎所噬有女年十四手無刀刄直搤虎頭以免父難<lb/>
<pb n="KR3k0063_WYG_003-9a"/>
唐鍾𫝊少時醉遇虎與闘虎摶其肩傅亦持虎不置會<lb/>
人斬虎得免既貴悔之戒諸子曰士尚智與謀勿効吾<lb/>
暴虎也<lb/>
魏略文帝將受禅郡國奏白虎二十七見<lb/>
異苑扶南王苑尋常畜生虎及鱷魚若有訟未知曲直<lb/>
便投于魚虎魚虎不噬則有理穢貊之人祭虎為神良<lb/>
有以也<lb/>
白帖晉郭文至孝嘗有虎張口向文文視其口有横骨<lb/>
<pb n="KR3k0063_WYG_003-9b"/>
乃以手探去之至明日乃啣一鹿獻于堂前<lb/>
商氏世說商亮字子華少學公羊年十四舉孝㢘到陽城<lb/>
遇兩虎爭一羊亮乃按劒瞑目斬斷羊腹虎各以其半去<lb/>
博異志天寳中河南緱氏縣仙鶴觀每年九月二<lb/>
日夜有一道士得仙其夜皆不為扃户以求上昇之應<lb/>
後張竭忠攝令疑之至時乃令二勇者持兵器潜覘之<lb/>
至三更後見一黒虎入仙鶴觀<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>一道士出二人射之<lb/>
不中棄而去竭忠申府請弓矢大獵于太子陵東石穴<lb/>
<pb n="KR3k0063_WYG_003-10a"/>
中格殺數虎其間金籙玉簡及冠帔人髮甚多<lb/>
吳越備史錢王鏐以錦城有兵冦命閭丘方建下元金<lb/>
籙齋于東府龍瑞宫有黒虎一蹲宫前醮罷遂不見<lb/>
管子曰桀之時女樂三萬人放虎於市觀其驚駭以為戲<lb/>
孟子曰虎負嵎莫之敢攖<lb/>
左傳莊公十年齊宋師次于郎公子偃自雩門竊出䝉臯比<lb/>
而先犯之大敗宋師按臯比即虎皮也<lb/>
風俗通人卒得病燒虎皮飲之即愈或以皮繫之衣服<lb/>
<pb n="KR3k0063_WYG_003-10b"/>
亦可避惡<lb/>
西京襍記李廣獵㝠山之北見卧虎一矢斃之以頭為<lb/>
枕示服猛也又鑄銅象其形為溲器示厭辱之意<lb/>
河圖懸虎鼻于門上周一年取燒作屑與婦人飲之二<lb/>
月中便有孕生䝿子勿令人知亦勿令婦見之<lb/>
禮檀弓孔子過泰山側有婦人哭于墓者而哀夫子感<lb/>
而聼之使子貢問之曰子之哭也一似重有憂者對曰<lb/>
然昔吾舅死于虎吾夫又死于虎今吾子又死焉夫子<lb/>
<pb n="KR3k0063_WYG_003-11a"/>
曰何為不去曰無苛政子曰小子識之苛政甚于猛虎<lb/>
也<lb/>
西京襍記東海人黄公少善為幻秦末有白虎見東海<lb/>
詔遣黄公以赤刀往厭之及衰老飲酒過度術既不行<lb/>
遂為虎所食<lb/>
漢書李禹有勇氣上召使刺虎懸纍下圈中未至地有<lb/>
詔引出之禹以劒斫絶纍欲以刺虎上壯之<lb/>
易頥卦虎視眈耽其欲逐逐<lb/>
<pb n="KR3k0063_WYG_003-11b"/>
考異郵三九二十七日陽氣成故虎七月而生陽立于<lb/>
七故虎首尾長七尺般文者隂陽雜也<lb/>
𩔖從虎一千年角生<lb/>
抱朴子曰虎夀千嵗五百嵗毛色變白<lb/>
淮南子曰牛哀病七日化為虎其兄啓户而入虎摶而<lb/>
殺之方其為虎不知其嘗為人也方其為人不知其且<lb/>
為虎也<lb/>
述異記漢宣城太守封邵一日忽化為虎食郡民諺云<lb/>
<pb n="KR3k0063_WYG_003-12a"/>
無作封使君生不能治民反食民又虎化為人好着紫<lb/>
葛衣足無踵侯鯖録虎化人惟尾不化湏焚去之乃成<lb/>
人<lb/>
唐五行志大厯四年虎入京師長夀坊宰臣元載家廟<lb/>
射殺之<lb/>
雜俎尋陽山上有石人高丈餘虎至此輙到石人前<lb/>
唐李賀韓愈張籍俱有猛虎行<lb/>
符載有畋𫉬虎頌<lb/>
<pb n="KR3k0063_WYG_003-12b"/>
　　豹<hi>附獬豸</hi>
易革卦君子豹變其文蔚也爾雅西方之羙有文蔚之<lb/>
皮焉<lb/>
管子曰上大夫豹飾列大夫豹䄡此齊一時之數非古也<lb/>
周禮春官以禽作六贄以等諸臣孤執皮幣注云天<lb/>
子之孤以虎皮取其文炳也公之孤以豹皮取其文蔚<lb/>
也皮帛者謂束帛而加以皮云<lb/>
五行志韋后妹嘗為豹枕以辟邪<lb/>
<pb n="KR3k0063_WYG_003-13a"/>
博物志豹死守窟<lb/>
廣志狐死首丘豹死首山言不㤀本也<lb/>
韓子曰狄人獻𤣥豹于秦文公文公受皮而嘆曰此以<lb/>
皮之美自以為罪者也<lb/>
漢書虎豹在山百獸震恐及在檻穽之中揺尾而求食<lb/>
積威約之漸也<lb/>
埤雅豹一名程列子曰程生馬古詩謂餓狼食不足饑<lb/>
豹食有餘言狼貪豹亷有所程度而食故名程<lb/>
<pb n="KR3k0063_WYG_003-13b"/>
五代王彦章謂人曰豹死留皮人死留名<lb/>
杜牧詩歸來煮豹胎按胎味極美葢猩唇豹胎天下之<lb/>
至味也<lb/>
孫氏瑞應圗幽州即谷山多𤣥豹<lb/>
汲冢周書屠州有黒豹<lb/>
格物論獬豸神竒之獸状如羊而一角青色四足性忠<lb/>
直一名任法獸<lb/>
雜俎唐𤣥宗時冨平縣奏産一神羊肉角當頂有白毛<lb/>
<pb n="KR3k0063_WYG_003-14a"/>
議者以為獬豸<lb/>
田求子曰堯時有遣豸緝其毛為帝帳<lb/>
説文黄帝時有遺以獬豸者帝問何食何處曰豸夏處<lb/>
山澤冬食松柏<lb/>
論衡獬豸一角羊也知曲直識邪佞神異經性忠而觸<lb/>
邪東北方之獸也故今立獄皆東北向依所在也又云<lb/>
見人鬭觸不直者聞人争咋不正者<lb/>
　　獅<hi>附貘</hi>
<pb n="KR3k0063_WYG_003-14b"/>
孫氏瑞應圗黄帝巡于東海白澤出能言語<lb/>
穆天子巡行天下乗狻猊日走五百里<lb/>
波斯國出獅子犀牛<lb/>
條支國出獅子犀牛<lb/>
東漢章帝章和中月氏國獻獅子形似麟無角<lb/>
章帝時安息國獻獅子其形似虎正黄色有髯耏尾<lb/>
端有茸毛大如斗順帝陽和中䟽勒國獻氂牛獅子<lb/>
齊書王敬則夢騎五色獅子位至太尉<lb/>
<pb n="KR3k0063_WYG_003-15a"/>
唐中宗時大食國獻獅子璹諫曰是獸非肉不食自碎<lb/>
葉至都所費甚廣陛下鷹犬且不畜而厚資飬猛獸哉<lb/>
有詔停獻<lb/>
太乙真人受玉清勅命乗青獅徃獄中渡齊人罪稱曰<lb/>
救苦天尊今道家有其像<lb/>
沈約宋書宗慤討林邑入象浦林邑王范陽邁傾國來<lb/>
逆以具裝被象前後無際慤以為外國有獅子能伏百獸<lb/>
乃令製其形與象相禦象果驚奔敵因潰亂遂克林邑<lb/>
<pb n="KR3k0063_WYG_003-15b"/>
鷄跖集唐開元末西域獻獅子至安西道中繋于驛樹<lb/>
近井哮吼若不自安俄頃風雨大至有龍自井中出飛<lb/>
去<lb/>
唐王仁皎忿韋后與武三思亂國與二三所親者論之<lb/>
每至切齒宋之問弟之愻竊聽之遣姪曇上書告之以<lb/>
希韋旨三思大怒奏誅同皎及其黨兄弟竝受五品官<lb/>
之愻為光祿丞之問為鴻臚丞曇為尚乗奉御天下怨<lb/>
之皆相謂曰之問等緋衣王仁皎血染也及誅逆韋之<lb/>
<pb n="KR3k0063_WYG_003-16a"/>
後遂流愻于嶺南一日之愻白晝見同皎同皎撃之七<lb/>
孔皆流血遂死時客有問于浮休子曰來俊臣之徒何<lb/>
如對曰昔有獅子王于深山𫉬一豺將食之豺曰請為<lb/>
王送二鹿以自贖獅子王喜周年之後無可送王曰汝<lb/>
殺衆生亦已多今次到汝汝其圖之豺黙無以對遂齚殺<lb/>
之俊臣之軰何異豺也未幾亦遇<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>浮休子張鷟號也<lb/>
博物志魏武帝伐冒頓經白狼山逢獅子使人格之畏<lb/>
勢不敢近忽有一獸從林中出状如狸跳上帝車軛獅<lb/>
<pb n="KR3k0063_WYG_003-16b"/>
子至即跳上獅子頭獅子伏不敢起遂殺之得獅子還<lb/>
自此四十里外雞犬皆無鳴吠者<lb/>
宋炳撃象圗序梁伯玉説沙門釋僧吉云嘗從天竺欲<lb/>
向大秦忽聞數十里外哮吼之聲驚天怖地頃之見百<lb/>
獸率走蹌地至絶既而四巨象鳩焉而至以鼻卷泥數<lb/>
噴鼻偶立俄有獅子三頭崩石折木直摶四象以殪血<lb/>
若溢泉巨樹草偃<lb/>
趙宗儒官太常卿太常有五坊獅子樂非大朝會不作<lb/>
<pb n="KR3k0063_WYG_003-17a"/>
南部新書西明慈恩寺多名畫其塔前壁上濕耳獅子<lb/>
時所重也<lb/>
唐康居國獻獅子帝命虞世南作賦濶臆修尾勁毫柔<lb/>
毳鈎爪鋸牙藏鋒畜鋭弭耳宛足伺間借勢暨乎奮鬛<lb/>
䑛唇倐來忽往瞋目電矅發聲雷響拉虎吞貔裂犀分<lb/>
象碎隨兕于齦齶屈巴蛇于指掌踐藉則林麓摧殘哮呼<lb/>
則江河震蕩<lb/>
九齡獅子贊序頃有至自南海厥繇西極獻其方物而<lb/>
<pb n="KR3k0063_WYG_003-17b"/>
獅子在焉爾雅所謂狻猊如虥貓食虎豹今之所見信<lb/>
然絶猛者也其天骨雄詭材力傑異得金精之剛為毛<lb/>
羣之特屹立不動而九牛相失眈視且瞋而百獸皆伏所<lb/>
所以肉視犀象孩撫熊羆其餘𤨏細不置牙齒<lb/>
雜俎集賢校理張希復言舊有獅子尾拂夏月蝇蚋不<lb/>
敢集其上<lb/>
釋氏書言以獅子筋為琴絃鼓之衆絃皆絶<lb/>
唐高適樊少府㕔獅子圗賛紺眼星懸赤毛熖起顧犀<lb/>
<pb n="KR3k0063_WYG_003-18a"/>
象則百隊山跧㸔熊羆則千羣野死以此言威威可知<lb/>
矣仙尉樊公冩象圖中崑崙卻捽而屋壁欲動虎豹膽<lb/>
懾而訟庭已空稜稜兮隔簾飛霜颯颯兮滿院生風于<lb/>
是乎獅子為百獸之長遂識樊公為百夫之雄<lb/>
蘇子瞻獅子屏風賛并序潤州甘露寺有唐李衛公所留<lb/>
陸探微畫獅子板余自錢塘守膠西過而觀焉使工人<lb/>
摹之為一屏置公堂中且賛之曰圓其目仰其鼻奮髯<lb/>
吐舌威見齒舞其足前其耳左顧右盻喜見尾雖猛而<lb/>
<pb n="KR3k0063_WYG_003-18b"/>
和葢其戲嵓嵓高堂䕶燕几啼呼顛沛走百鬼嗚呼妙<lb/>
哉古陸子<lb/>
孔帖唐薛萬均已卒後上以貘皮賜羣臣及薛萬徹而<lb/>
誤呼萬均愴然曰萬均朕勲舊忽口其名豈死者有知<lb/>
冀此賜乎因命焚與之<lb/>
唐世多畫貘作屏<lb/>
埤雅貘獸似熊象鼻犀目獅首豺髪小頭庳腳黒白駁<lb/>
能䑛食銅鐡及竹鋭鬐骨實無髓皮辟溫濕以為坐毯<lb/>
<pb n="KR3k0063_WYG_003-19a"/>
則消膜外之氣劉子曰飛鼯甘煙走貘美鐵貘一作貊<lb/>
又八郡志貊大如驢多力所觸無不拉<lb/>
本草貘齒骨極堅以刀斧槌鍛鐵皆碎落火亦不能燒<lb/>
人得之詐為佛牙佛骨以誑俚俗<lb/>
埤雅貘糞為兵可以切玉其溺又能消鐵為水<lb/>
白居易貘屏贊并序貘者生南方山谷中寢其皮辟瘟<lb/>
圖其形辟邪予舊病頭風每寢食常以小屏衛其首適遇<lb/>
畫工合寫之按山海經此獸食鐵與銅不食他物因有所<lb/>
<pb n="KR3k0063_WYG_003-19b"/>
感遂為贊云邈哉竒獸生于南國其名曰貘非鐵不食昔<lb/>
在上古人心忠質征伐教令自天子出劔㦸省用銅鐵羡<lb/>
溢貘當是時飽食終日三代以降王法不一鑠鐵為兵範銅<lb/>
為佛佛像日益兵刄日滋何山不剗何谷不墮銖銅寸鐵<lb/>
㒺有孑遺悲哉彼貘無乃餒而嗚呼匪貘之悲惟時之悲<lb/>
　　象<lb/>
埤雅象性乆識能浮水出没體具十二肖肉唯鼻是其本<lb/>
肉膽不附肝隨月轉在諸肉假令正月建寅則膽在虎肉<lb/>
<pb n="KR3k0063_WYG_003-20a"/>
建夘則膽在兔肉雜爼象生五嵗始生膽随四時在四足<lb/>
春前左夏前右秋後左冬後右如龜無定體也<lb/>
字說象齒感雷莫之為而文生埤雅象牙生花必因雷聲<lb/>
故古者以為器飾今人欲馴象以小斧刄斵之其金瘡見<lb/>
星月即合<lb/>
莊子曰象見子皮無逺近而泣<lb/>
博物志南方有象各有雌雄其一雌死百有餘日其雄泥<lb/>
土著身獨不飲食人問其所以輙流涕若有哀状<lb/>
<pb n="KR3k0063_WYG_003-20b"/>
左襄二十四年子産寓書于子西以告宣子曰象有齒以<lb/>
焚其身<lb/>
左定四年呉伐楚鍼尹固與王同舟王使執燧象以奔呉<lb/>
師注云燒燧火以繫象尾使驚奔呉師<lb/>
萬震南州異物志俗𫝊象牙嵗脫猶自愛惜掘地深藏之<lb/>
人欲取必作假牙潜往代之不令其見也見則不藏故處<lb/>
郭璞象贊象之為獸形骸特詭身倍數牛目不踰貉鼻為<lb/>
口役望頭若尾馴良承教聽言則跪素牙玉潔載籍所美<lb/>
<pb n="KR3k0063_WYG_003-21a"/>
服重致逺行如丘徙<lb/>
帝王世紀舜𦵏蒼梧下有羣象常為之耕<lb/>
漢書大宛身毒國其人乘象以戰又王莽與世祖戰昆陽<lb/>
驅虎豹犀象以助威武<lb/>
漢武時南海獻馴象注云象能拜随人意成帝時林邑獻<lb/>
一象能拜跪<lb/>
呉賀齊為新都太守孫權出祖道作樂舞象權謂齊曰今<lb/>
定天下都中國使殊俗貢琛百獸率舞非君其誰<lb/>
<pb n="KR3k0063_WYG_003-21b"/>
東漢張茂夢大象問萬推推曰象者獸也獸者守也君當<lb/>
為郡然不能令終象有齒以焚其身也果如其言<lb/>
晉時南越獻馴象養于臯澤中每正朝大㑹皆入充庭帝<lb/>
行則以象車引導以試橋梁後象以鼻擊害人有司啟之<lb/>
欲殺象象垂鼻而泣血流地不敢動自是朝議以象無益<lb/>
于事悉送還越<lb/>
唐永徽以来文單國屢獻馴象凡三十二皆畜苑中頗有<lb/>
善舞者徳宗即位以為物性不遂悉放於荆山之陽<lb/>
<pb n="KR3k0063_WYG_003-22a"/>
嶺表録異蠻王迎漢使于百花樓前設舞象奏音樂引入<lb/>
一象以金羇絡首錦䄡垂身掉頭搖尾皆合節奏<lb/>
明皇雜錄上毎賜酺御樓引大象犀牛或拜或舞動合音律<lb/>
南楚新聞唐明皇常教象拜舞天寳之亂祿山大宴衆酋<lb/>
出象紿之曰此象自南海奔来知吾有天命雖異𩔖必拜<lb/>
舞左右命之拜象皆怒目卬首不肯拜命之舞怒目歛足<lb/>
不肯舞禄山怒盡殺之<lb/>
范至能虞衡志象形雖大而不勝痛故人得以數寸之鈎<lb/>
<pb n="KR3k0063_WYG_003-22b"/>
馴焉馴之乆者見象奴来則低首跪前膝人踏之以登<lb/>
則奮而起行<lb/>
格物論象雖魁梧而蚺蛇能吞之三嵗而出其骨<lb/>
埤雅象南越大獸長鼻牙望前如後三年一乳行孕肉<lb/>
倍十牛命在其鼻其所食物皆以鼻取之<lb/>
虞衡志象出交趾山谷惟雄者有兩長牙象頭不能俯<lb/>
頸不可囘口隱於頤去地尚逺運動以鼻為用一軀之<lb/>
力皆在鼻将行先以鼻拄地乃移足知其足力劣于鼻<lb/>
<pb n="KR3k0063_WYG_003-23a"/>
也鼻端甚深可以開闔取物中有小肉夾雖芥子亦可<lb/>
拾每以鼻取食即就爪甲撃去泥垢而後捲以入口飲<lb/>
水亦以鼻反而捲之足如柱無指而有爪甲五枚形如<lb/>
大栗登高山下峻坂渉深水形臃腫而甚㨗交趾出象<lb/>
處曰象山山有石室惟通一路週圍皆石壁先置芻豆<lb/>
于中驅一馴雌入焉布甘蔗于道以誘野象象來食蔗<lb/>
則縱馴雌入野象羣誘以歸石室隨以巨石窒門象饑<lb/>
人縁石室飼馴雌野象見雌得食亦狎而來求飼益狎<lb/>
<pb n="KR3k0063_WYG_003-23b"/>
則鞭之少馴則騎而制之久則漸解人意又為立名字<lb/>
呼之則應牧者謂之象奴又曰象公<lb/>
　　犀<lb/>
韓詩外𫝊太公使南宫适至義渠得駭雞犀以獻于紂<lb/>
舊説犀之通天者可以破水駭雞葢犀之羙者有光故<lb/>
雞見影而驚其次角理復有正挿倒挿腰鼓挿者抱朴<lb/>
子曰通天犀角有白縷如絲直至角端直屋中則烏鳥<lb/>
不敢集屋上置米中雞輙駭呼不敢食刻為魚衘入水<lb/>
<pb n="KR3k0063_WYG_003-24a"/>
則水開三尺<lb/>
北夢𤨏言楊収女適裴坦長子嫁資豐厚坦尚儉聞之<lb/>
不樂一日與夫人至新婦院見䑓上果楪乃卧魚犀遽<lb/>
拂䄂出<lb/>
本草通天犀胎時見天上物過並形于角故曰通天抱<lb/>
朴子曰赤理如綖自本徹末故曰通天<lb/>
世言犀望星而星入角續夷堅志凡犀角遇山川日月<lb/>
草木鳥獸隨寓成形唯宋韓魏公犀帶中央一片乃鹿<lb/>
<pb n="KR3k0063_WYG_003-24b"/>
<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>花孝宗犀帶一片乃是南極老人星像<lb/>
異物志犀舌有棘常食草木棘刺不啖莖葉也<lb/>
格物論海人取犀之法先于山路多植木如猪羊棧其<lb/>
犀以前腳直常倚木而息年久木爛犀或倚之木折犀<lb/>
倒久不能起人因格殺之而取其角<lb/>
埤雅犀亦絶愛其角墮角即自理之王粲游海賦云羣<lb/>
犀代角巨象觧齒是也<lb/>
格物論犀之最貴者有通天花文犀有此文必自惡其<lb/>
<pb n="KR3k0063_WYG_003-25a"/>
影常飲濁水不欲照見也<lb/>
異物志海中水犀樂聞絲竹彼人動樂則出常為人所<lb/>
𫉬<lb/>
本草李司封宗易嘗言石駙馬保吉知陳州其州廨一<lb/>
皆新之每毁舊屋則坐于下風塵自分去人皆驚怪葢<lb/>
其所帶乃辟塵犀也<lb/>
唐太宗初女蠻貢雙龍犀鱗鬛爪甲悉備<lb/>
爾雅南方有梁山犀象出焉<lb/>
<pb n="KR3k0063_WYG_003-25b"/>
孔帖巴浦之犀其可遇乎又云馳烏弋之名揉黄支之<lb/>
羙烏弋黄支皆犀所出之國也<lb/>
嶺表録異以辟塵犀為婦人簮梳塵不着髪<lb/>
唐張易之為母作犀簟<lb/>
　　熊<hi>附羆</hi>
埤雅熊當心有白脂如玉味甚羙俗呼為熊白<lb/>
熊好舉目而引氣謂之熊經<lb/>
酉陽雜俎熊膽春在首夏在腹秋在左足冬在右足<lb/>
<pb n="KR3k0063_WYG_003-26a"/>
雜俎唐髙宗時伽毗葉國獻天鐵熊大如狗蒼色作聲<lb/>
諸竅皆沸能擒獅象虎狼䏶中有筋大如鴨邜<lb/>
周官司表王大射則共虎侯熊侯豹侯設其鵠諸侯則<lb/>
共熊侯豹侯卿大夫則共麋侯皆設其鵠<lb/>
墨客揮犀熊在山中行數千里皆有跧伏之所必在巖<lb/>
谷林木中山民謂之熊館唯虎出百里外則迷失道路<lb/>
矣<lb/>
異説熊多力而性悍故與猛虎同居不相噬又有人熊<lb/>
<pb n="KR3k0063_WYG_003-26b"/>
状如人立而走攀援如猿猴取其膽可醫疾好事者用<lb/>
以淬筆端則不蛀愈于黄連及椒湯也又善辟塵置膽<lb/>
濁水則立澄故醫者用以却痰穢殊効熊必羣居而步<lb/>
伍不失長㓜獸熊状如羊狗熊似狗嶺表有黒熊祠祝<lb/>
融之御古稱能火即此意<lb/>
孟子魚我所欲也熊掌亦我所欲也二者不可得兼舍<lb/>
魚而取熊掌也按熊冬蟄不食饑則自䑛其掌故羙在<lb/>
其掌吳元夫鄂州人宋寳慶乙酉四年渡海覆舟漂至<lb/>
<pb n="KR3k0063_WYG_003-27a"/>
一島見雌熊引至穴中聚毛為巢與棃棗獸肉飼之其<lb/>
人因與之交生一子皆人像也但畧垂耳後遇舟得歸<lb/>
續捜神記晉昇平中有人入山射鹿忽墮一坎内見熊<lb/>
子數頭須臾有大熊入瞪視此人人謂必害己良久大<lb/>
熊出果分與諸子末後作一分着此人此人饑久冐死<lb/>
取噉之既而轉狎習每旦熊母覔食還輙分果此人頼<lb/>
以支命後熊子大其母一一負將出子既出盡此人自<lb/>
分死坎中乃熊母復還入坐人邉人解其意便抱熊足<lb/>
<pb n="KR3k0063_WYG_003-27b"/>
熊即跳出遂得無死<lb/>
孔帖南蠻東有謝蠻貞觀三年其酋元深入朝戴烏熊<lb/>
皮冠<lb/>
張續宣室志張鋋歸蜀夜次巴西有人拜曰巴西侯奉<lb/>
請既見置酒邀六雄將軍至皆黒衣其状贔然天將曉<lb/>
鋋悸窹見巨熊卧于前者所謂六雄將軍也<lb/>
埤雅釋獸羆似熊而大黄白文長首高腳聳目能縁能<lb/>
立遇人則擘而攫之俗云熊羆眼直惡人横目其白生<lb/>
<pb n="KR3k0063_WYG_003-28a"/>
于心之下肓之上亦如熊白而麤秋冬則有春夏則亡<lb/>
猛憨多力能㧞大木一説羆有黄赤二種披髪人立絶<lb/>
有力者<lb/>
俗云熊羆冨脂至春膔瘠即登高木自墜謂之撲膔今<lb/>
人畜熊以梃撻之更致壮長葢倣于此<lb/>
舊説獅子虎見之而伏豹見之而瞑羆見之而躍葢獅<lb/>
子又畏羆故也<lb/>
陳師道羆説晉人以五犬逐一羆羆鷙而力強于用大<lb/>
<pb n="KR3k0063_WYG_003-28b"/>
所與敵者皆天下强有力也犬弱而徤巧于用小顧左<lb/>
而右逐前而後羆不能搏也行不數十里羆敗而伏犬<lb/>
更前而殺之獸之鷙者爪莫如虎齒莫如豹而羆食之<lb/>
故稱勇力莫如熊羆而受制于犬者遇非其敵困于羣<lb/>
犬耳詩云憂心悄悄慍于羣小羆之謂矣<lb/>
　　槖駞<lb/>
漢書大月氏國出一封槖駞注云脊上有一封封高也<lb/>
若封土然<lb/>
<pb n="KR3k0063_WYG_003-29a"/>
駞背有两峯如馬鞍名曰駞峰駞足三節長頸色蒼褐<lb/>
凡負物屈足受之載未盡量終不起<lb/>
東觀漢紀單于於龍祠闘槖駞以為樂<lb/>
孔帖南蠻寳利佛逝有槖駞豹文而犀角且耕且耒名<lb/>
曰牛駞豹<lb/>
白帖槖駞本出泉渠<lb/>
白帖漢鄯善多槖駞<lb/>
史記蘇秦説楚威王曰王誠能用臣之愚計則韓齊燕<lb/>
<pb n="KR3k0063_WYG_003-29b"/>
趙鄭衞之妙音美人必充後宫燕代槖駞良馬必實内廐<lb/>
三水小牘劉東仁為江州刺史自京將槖駞至郡放<lb/>
之山下野人見而大驚共射之乃以状白州曰𫉬廬山<lb/>
精于其處劉命致之乃所放駞耳<lb/>
博物志燉煌西渡流沙往外國千餘里中無水時有伏<lb/>
流處人不能知槖駞知水脉過其處輒停不行以足踏<lb/>
地人掘即得水<lb/>
後周四夷𫝊流沙數百里夏日多熱風為行旅之患其<lb/>
<pb n="KR3k0063_WYG_003-30a"/>
風欲至唯老駞知之即引項而鳴埋其鼻口于沙中人<lb/>
以為候即以氊擁其鼻口其風迅速須臾即過不爾則<lb/>
至危斃郁離子曰知風莫過于老駞識路莫逾于老馬<lb/>
唐楊國忠欲厚結哥舒翰共排安禄山奏以翰兼河西<lb/>
節度使賜爵西平郡王是時中國盛强自安逺門西盡<lb/>
唐境凡一萬一千里閭閻相望桑麻翳野天下稱庶冨<lb/>
者無如隴右翰每遣使入奏嘗乗白槖駞日馳五百里<lb/>
田縉拜綏夏銀節度使王師伐蔡縉上槖駞牛馬助軍<lb/>
<pb n="KR3k0063_WYG_003-30b"/>
酉陽雜俎明駞千里腳駞卧腹不帖地屈足漏明則行<lb/>
千里明字多誤作鳴非也<lb/>
異域志西南夷國山上有石駱駞腹下出水飲之令人<lb/>
身白净<lb/>
史思明陥兩京嘗以槖駞載禁府珍寳貯范陽若邱阜<lb/>
然王荆公詩槖垂鈴棧駞名<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>按義訓牛之聲曰牟駝<lb/>
之聲曰<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>
梅聖俞詩鳴駞出西域衘尾自連連漢驛凌雲去胡人<lb/>
<pb n="KR3k0063_WYG_003-31a"/>
踏雪牽當時識風候遇磧辨沙泉老覺肉封側猶䝉錦<lb/>
帕鮮<lb/>
　　鹿<lb/>
詩大雅王在靈囿麀鹿攸伏麀鹿濯濯<lb/>
大雅瞻彼中林甡甡其鹿注甡甡衆多並行之貌又小<lb/>
雅麀鹿麌麌<lb/>
小雅<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿鳴食野之苹毛詩草蟲經鹿得苹<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>然<lb/>
鳴而相呼<lb/>
<pb n="KR3k0063_WYG_003-31b"/>
詩召南林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>野有死鹿白茅純束有女如玉注云<lb/>
言美士以樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>藉死鹿束以白茅而誘此如玉之女也<lb/>
埤雅犬性獨狐性孤羊性羣鹿性䴡説文曰鹿之性見<lb/>
食急必旅行麗旅行也詩小雅儦儦俟俟或羣或友則<lb/>
以鹿性旅行故趨則儦儦行則俟俟也<lb/>
楚詞青莎雜𣗳蘋草靃霏白鹿麕麚或騰或倚虞世南<lb/>
白鹿賦有金方之瑞獸乃矅質于名都既馴狎于郊甸<lb/>
亦騰倚于山隅素毳呈彩霜毛應圖宴嘉賔于雅什偶<lb/>
<pb n="KR3k0063_WYG_003-32a"/>
僊客于天衢<lb/>
穆天子𫝊天子征于菹臺獵菹之獸有白鹿一迕乗而<lb/>
逸天子乗蕖黄之乗馳焉<lb/>
後周書文帝獵于印山圍不齊獸多越逸帝怒俄有一<lb/>
鹿突圍而走賀若敦躍馬逐鹿上東原棄馬步逐至山<lb/>
半乃掣之而下帝大悅諸將皆免罪<lb/>
齊桓問于管仲曰楚强國吾欲伐之力不能勝柰何對<lb/>
曰公䝿買其鹿公即使人載錢二千萬求生鹿于楚人<lb/>
<pb n="KR3k0063_WYG_003-32b"/>
楚人遂釋耕農而田鹿<lb/>
晉書石勒微時嘗傭于臨水為逰軍所囚會有羣鹿從<lb/>
傍而過軍人競逐之勒乃𫉬免俄見一老父謂勒曰向<lb/>
羣鹿者我也君應為中州主故相救耳<lb/>
左文十七年晉侯蒐于黄父遂復合諸侯不見鄭伯以<lb/>
為貳于楚也鄭子家使執訊而與之書以告趙宣子曰<lb/>
古人有言畏首畏尾身其餘幾又曰鹿死不擇音小國<lb/>
之事大國也徳則其人也不徳則其鹿也鋌而走險急<lb/>
<pb n="KR3k0063_WYG_003-33a"/>
何能擇注云音當作䕃言鹿死不擇休䕃之所以喻鄭<lb/>
既㓕亡當不擇所從之國也<lb/>
字説鹿性警防分背而食以備人之害葢鹿萃善走者<lb/>
分背而食食則相呼群居則還其角外向以防物之害<lb/>
己故詩况君臣之義而毛詩草蟲經曰鹿欲食皆鳴相<lb/>
召志不忌也<lb/>
埤雅鹿者僊獸常自能樂性從其雲泉至六十年必懐<lb/>
瓊于角下角有斑痕色如㸃行或有涎出于口不復能<lb/>
<pb n="KR3k0063_WYG_003-33b"/>
急走也葢鹿戴玉而角斑魚懐珠而鱗紫<lb/>
楚祠飛鳥號其羣兮鹿鳴求其友<lb/>
爾雅鳥之所乳謂之巢雞雉所乳謂之窠兔之所息謂<lb/>
之窟鹿之所息謂之場詩豳風町疃鹿場言町畦村疃<lb/>
之中無人焉故鹿以為塲也<lb/>
孝子𫝊伍襲字世公丁父憂廬墓側有一鹿凡每遇襲<lb/>
哭踞墓悲鳴<lb/>
周官視朝則皮弁服皮弁正以鹿皮為之<lb/>
<pb n="KR3k0063_WYG_003-34a"/>
史記古有皮幣諸侯用以聘享漢武帝乃以白鹿皮方<lb/>
寸縁以藻繢為幣直四十萬王侯朝覲聘享必以為薦<lb/>
抱朴子曰南中多鹿每一遊牝多至數百至春羸痩葢<lb/>
因逰牝多也及夏唯食菖蒲一味即肥或云鹿能别良<lb/>
草恒食九物餘多不食<lb/>
列子曰鄭人有薪于野者遇駭鹿而斃之恐人見之也<lb/>
遽而藏諸隍中覆之以蕉不勝其喜俄而遺其所藏之<lb/>
處遂以為夢焉順途而詠其事傍人有聞者用其言而<lb/>
<pb n="KR3k0063_WYG_003-34b"/>
取之既歸告其室人曰向薪者夢得鹿而不知其處吾<lb/>
今得之彼直真夢者矣<lb/>
晉許孜親没負土成墳植松栢五六里時有鹿觸其松<lb/>
栽孜悲嘆曰鹿不念我乎明日忽見鹿為猛獸所殺置<lb/>
所栽松下<lb/>
南史扶南國以鹿駕車其國人養鹿如中國畜牛以乳<lb/>
為酪又囘鶻豢鹿若牛馬惟食苔俗以駕車<lb/>
辛孟年七十與麋鹿同羣人稱鹿僊<lb/>
<pb n="KR3k0063_WYG_003-35a"/>
晉書陶淡侃之孫雅好導養年十五六便服食絶榖得<lb/>
白鹿子馴飬之常與俱往還後遂不復還家<lb/>
捜神記淮南朱氏田間種豆忽見二女姿容甚美着紫<lb/>
襭天雨而衣不濡朱氏壁上見挂一銅鏡鏡中見二鹿<lb/>
以刅斫𫉬之以為脯<lb/>
幽明録陳郡謝鯤嘗在一亭中宿此亭從來殺人四更<lb/>
時有一人黄衣呼于門外鯤因令伸臂于忩中鯤即極<lb/>
力掣之臂脫而去明日看乃鹿膊也尋血得鹿焉<lb/>
<pb n="KR3k0063_WYG_003-35b"/>
𡊮崧白鹿山詩序荆門山臨江皆絶壁峭峙五百餘丈<lb/>
亘帶激流禽獸所不能至此岸有一白鹿浮過江行人<lb/>
競逐之謂至山下必可得也鹿忽飛超踰岡而去故名<lb/>
此壁曰白鹿山<lb/>
雜俎虞部郎中陸紹第為盧氏縣尉常觀獵人獵忽遇<lb/>
鹿五六頭臨澗見人不驚毛斑如畫陸怪獵人不射問<lb/>
之獵者言此僊鹿也射之不能傷且復不利陸不信强<lb/>
之獵者不得已一發矢鹿帶矢而去及返射者墜崖折<lb/>
<pb n="KR3k0063_WYG_003-36a"/>
左足<lb/>
齊書始興盧度𨼆居西昌三顧山鳥獸隨之夜有鹿觸<lb/>
其壁度曰汝勿壊我壁鹿應聲而去<lb/>
唐書褚無量丁母憂廬于墓有手植松柏鹿常犯之無<lb/>
量泣曰山中草木不少何忍犯吾先塋𣗳栽因通夕守<lb/>
䕶俄有羣鹿近廬悉馴狎不復侵害又羅威字徳仁母<lb/>
没盡哀廬于墓白鹿乃馴擾于墓側也<lb/>
白氏帖蘇耽與衆兒獵常騎鹿遇險絶之處皆能超越<lb/>
<pb n="KR3k0063_WYG_003-36b"/>
衆兒問曰何得此異常鹿也答曰乃龍也<lb/>
唐李渤與兄渉俱𨼆廬山嘗養一白鹿因名其山曰白<lb/>
鹿洞<lb/>
杜詩號山無定鹿<lb/>
歐詩朝渴飲清池暮飽卧深柵<lb/>
雜俎胡垧為虢州時獵人得一鹿重百八十斤蹄下貫<lb/>
銅鐶上有篆字博物者不能識<lb/>
津陽門詩長生鹿痩銅牌垂注云上嘗于芙蓉園𫉬白<lb/>
<pb n="KR3k0063_WYG_003-37a"/>
鹿惟王山人識之曰晉時鹿也上異之令左右周視乃<lb/>
于角際雪毛中得銅牌刻曰宜春苑白鹿上愈愛之<lb/>
　　麋<hi>附麞</hi>
埤雅麋鹿屬也故麋之文從鹿從米從米則以麋性善<lb/>
迷故也<lb/>
埤雅凡含血之物肉差易長其次角難長最後骨難長<lb/>
故人自懐胎至成人二十年骨髓方堅唯麋角自生至<lb/>
堅無两月之久大者重二十餘斤其堅如石計一夜須<lb/>
<pb n="KR3k0063_WYG_003-37b"/>
生數兩凡骨之頓成生長神速無甚于此此骨血之至<lb/>
强者所以能補骨血堅陽道强精髓也頭者諸陽之首<lb/>
衆陽之聚上鍾于角豈可與凡血為比哉<lb/>
周官獸人夏獻麋注云麋膏凉故夏獻之<lb/>
淮南子曰孕婦見兔而子缺唇見麋而子四目埤雅麋<lb/>
有四目其二夜目也𩔖從所謂目下有竅夜即能視是<lb/>
也<lb/>
春秋書冬多麋𫝊云以其害稼也<lb/>
<pb n="KR3k0063_WYG_003-38a"/>
愽物志麋掘澤草而食其場成泥<lb/>
埤雅麋喜音聲麞喜文彩今獵户以彩服舞麞鹿麞即<lb/>
麕也齊人謂麕為麞<lb/>
埤雅麕性善聚善散故從囷囷聚也亦散也又曰麕鹿<lb/>
皆健駭而麕性膽尤怯飲水見影輒奔故道書云麕鹿<lb/>
句膽善怖<lb/>
李衞公説道書中云麞鹿無魂故可食陶𨼆居云麞鹿<lb/>
非辰屬又八卦無主即生死無尤故道家許聼為脯牛<lb/>
<pb n="KR3k0063_WYG_003-38b"/>
羊雞犬雖補益充肌膚於亡魂皆為愆責並不足噉清異<lb/>
録道家言麞鹿麂是玉署三牲神仙所享故奉道者不忌<lb/>
宋陳去非有題易元吉畫麞詩<lb/>
南史將軍曹景宗曰我昔在鄉里騎快馬如龍與少年<lb/>
數十騎平澤中逐麞數肋射之此樂忘死<lb/>
　　狐<hi>附貍</hi>
易未濟小狐汔濟濡其尾埤雅謂小者材不足也狐者<lb/>
志不果也材不足志不果是以㡬濟而有濡尾之難<lb/>
<pb n="KR3k0063_WYG_003-39a"/>
禮檀弓古人有言狐死正首丘仁也白虎通正首丘不<lb/>
忘本也注云正首丘謂正其首以向丘也<lb/>
𩔖從燕識戊己不衘泥狐潜上伏不越度阡陌<lb/>
張續宣室志張鋋夜行逢巴西侯置酒<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>𤣥邱校尉至<lb/>
一人衣黒衣天將曉鋋悸窹乃一狐卧于側葢所謂𤣥<lb/>
邱校尉也<lb/>
異苑胡道拾自云廣陵人好音樂醫術之事體有矂氣<lb/>
恒以名香自防唯恐猛犬所噬自審死日戒子弟曰氣<lb/>
<pb n="KR3k0063_WYG_003-39b"/>
絶勿令狗見我屍也死于山陽歛畢覺棺空開之不見<lb/>
屍時人咸謂狐也<lb/>
管子曰狐白應隂陽之變六月而一見<lb/>
𩔖從狐狼知虚實虎豹識衝破<lb/>
埤雅狐妖獸也鬼所乘之有三徳其色中和小前大後<lb/>
死則首丘<lb/>
山海經青丘之國有九尾狐白虎通徳至鳥獸則九尾<lb/>
狐見名山記狐神獸出青丘山音如嬰兒食之不蠱<lb/>
<pb n="KR3k0063_WYG_003-40a"/>
管輅𫝊有一小物如獸手持火以口吹之書生舉刀斫<lb/>
斷腰視之乃狐也自此無火災<lb/>
舊説狐有媚珠又曰狐禮北斗而靈善變化<lb/>
郭氏𤣥中記狐千嵗為淫婦百嵗為美女為神巫為丈<lb/>
夫與女子交接能知千里外事即與天通是為通天狐<lb/>
名山記狐者古之淫婦其名紫紫化而為狐故自稱阿<lb/>
紫牛羊日厯唐長慶中舉人歌曰欲入舉塲先問蘇張<lb/>
蘇張猶可三楊殺我故輦下謂三楊為通天狐<lb/>
<pb n="KR3k0063_WYG_003-40b"/>
周成王時黒狐見<lb/>
趙曄吳越春秋禹三十未娶行塗山恐時暮失嗣曰吾<lb/>
娶必有應矣後有白狐九尾而造于禹曰白者吾服也<lb/>
九尾者王證也于是塗山人歌曰綏綏白狐九尾龎龎<lb/>
成于家室我多攸昌禹乃娶塗山女<lb/>
搜神記燕昭王墓有老狐化男子聼張華講説華怪之<lb/>
謂雷孔璋曰今有一男子少美高談孔璋曰當是老精<lb/>
聞昭王墓有華表柱已千年可取照之當自見華如其<lb/>
<pb n="KR3k0063_WYG_003-41a"/>
言乃化為狐襍俎漢平陵王墓多狐自穴而出者毛皆<lb/>
坌灰<lb/>
襍俎野狐名紫夜撃尾出火將有怪必戴髑髏拜北斗<lb/>
髑髏不墜則化為人矣<lb/>
搜神記吳郡顧旃至一岡忽聞人語聲云咄咄今年衰<lb/>
乃與衆尋覔岡頂有一穽是古時塜見一老狐蹲塚中<lb/>
前有簿書一卷老狐對書屈指有所計較犬咋殺之取<lb/>
視簿書悉是姦人女名已經姦者朱鈎頭所䟽名有百<lb/>
<pb n="KR3k0063_WYG_003-41b"/>
數而旃女亦在簿次<lb/>
容齋隨筆城狐不灌社䑕不熏謂其所棲穴者得所憑<lb/>
依此古語也故議論者卒指人君左右近習為城狐社<lb/>
䑕<lb/>
南部新書晉天福甲辰嵗公安滄渚民家犬逐一婦人<lb/>
登木而墜為犬咬死乃老狐也尾長八九尺<lb/>
李華鶚執狐記某嘗目異鳥撃豐狐于中野問名于耕<lb/>
者對曰此金鶚也其何快哉因譲之曰仁人秉心哀矜<lb/>
<pb n="KR3k0063_WYG_003-42a"/>
不暇何樂之有曰是狐也震驚我姻族撓亂我閭里喜<lb/>
逃徐子之廬不畏申生之矢皇祇或者其惡貫盈而以<lb/>
鶚誅之予非斯禽之快而誰為<lb/>
白居易古塚狐歌古塚狐妖且老化為婦人顔色好頭<lb/>
變雲鬟面變籹大尾曵作長紅裳徐徐行傍荒村路日<lb/>
欲暮時人静處或歌或舞或悲啼翠眉不舉花顔低忽<lb/>
然一笑千萬態見者十人八九迷<lb/>
蘇子美獵狐篇秋食承露禾夏飲灌園𣲖暮夜出傍舍<lb/>
<pb n="KR3k0063_WYG_003-42b"/>
雞畜遭横害晩登睥睨鳴呼吸召百怪或為嬰兒啼或<lb/>
變艶婦態不知㡬千年出處頗安㤗<lb/>
集異記李揆夏夜宿堂前之軒有巨狐鳴噪于庭乃人<lb/>
立而跳月光逆射久之踰垣而去揆甚惡之及將曉入<lb/>
朝其日正拜<lb/>
宋徽宗宣和七年九月有狐升御榻而坐又李宻即位<lb/>
狐鳴於旁<lb/>
晉樂廣為河南尹先是河南官舎多妖怪前尹皆不敢<lb/>
<pb n="KR3k0063_WYG_003-43a"/>
處正寝廣居之不疑嘗外户自閉左右皆驚廣獨囘顧<lb/>
見墻下有孔掘墻得貍殺之其恠遂絶<lb/>
唐舒元輿飬貍述野禽獸可馴養而有禆于人者吾得<lb/>
之貍余愛其能息䑕竊近乎正且勇嘗觀虞人有生致<lb/>
者因得請歸置新豐里客舍常闔闗實竇縱于室中潜<lb/>
伺之見軒首引鼻似得䑕氣則凝蹲不動斯湏果有䑕<lb/>
數十軰接尾而出貍忽躍起竪瞳迸金文毛磔斑張爪<lb/>
呀牙劃泄怒聲䑕黨帖伏不敢竄瞬視間羣䑕肝腦塗<lb/>
<pb n="KR3k0063_WYG_003-43b"/>
地迨夜背缸潜窺室内洒然而吾得高枕坦卧絶瘡痗<lb/>
之憂皆斯貍之功乎<lb/>
楊䕫蓄貍説敬亭叟之家毒于䑕暴穿桷穴墉室無全<lb/>
宇咋嚙筐篚帑無完物乃賂于捕野者俾求貍子蓄于<lb/>
家飾茵于棲給鱗以茹撫育之厚如字諸子其攖生摶<lb/>
飛舉無不㨗鼠懾而殄影暴腥露膻縱横莫犯矣然其<lb/>
野心常思逸于外㒺以子育為懐一旦怠其紲踰垣越<lb/>
宇倐不知其所逝叟惋且惜涉旬不弭𢎞農子聞之曰<lb/>
<pb n="KR3k0063_WYG_003-44a"/>
野性匪馴育而靡恩非獨貍然人亦有旃梁武于侯景<lb/>
寵非不深矣劉琨于匹䃅情非不至矣既負其誠復返<lb/>
厥噬嗚呼非所畜而畜孰有不叛者哉<lb/>
蘇子由牛尾貍詩首如貍尾如牛攀條㨗險如猱猴橘<lb/>
柚為漿栗為餱筋肉不足惟膏油深居簡出善自謀尋<lb/>
蹤發窟并執囚蓄租分散身為羞松薪瓦甑蒸浮浮壓<lb/>
入糟盎肥欲流熊脂羊酪真比儔引筯將舉訊何尤無<lb/>
功竊食人所仇<lb/>
<pb n="KR3k0063_WYG_003-44b"/>
楊廷秀詩序偶野人有為予生得牛尾貍者獻諸丞相<lb/>
周益公侑以長句狐公韻勝氷玉肌字則未聞名季貍<lb/>
誤隨齊相燧牛尾策勲封作糟丘子子孫世世襲膏粱<lb/>
黄雀子魚鴻雁行先生試與季貍語有唯其言湏聴取<lb/>
楊廷秀詩朝來栗姫羽化去逋出木奴三百户烏椑士<lb/>
子散如烟檢校不知渠去處山童報道黒衣郎字曰季<lb/>
貍氏竒章上𣗳千回一霎强連夜剽掠積迺倉<lb/>
　　狼<hi>附豺</hi>
<pb n="KR3k0063_WYG_003-45a"/>
詩豳風狼䟦其胡載㚄其尾毛詩草蟲經狼項下有袋<lb/>
求食滿腹向前行乃觸之退後又自踏踐上㚄其尾進<lb/>
退有患故詩以况䟦前㚄後袋故也詩注所謂頷下懸<lb/>
肉即此也<lb/>
埤雅古之𤇺火用狼糞取其煙直雖風吹不斜或曰狼<lb/>
駢脅直腸其糞煙直為是故也内則曰狼去腸豈以此<lb/>
歟<lb/>
白帖湯時有白狼銜鉤入朝以為祥瑞周宣王得白狼<lb/>
<pb n="KR3k0063_WYG_003-45b"/>
而戎狄賓周穆王征犬戎得白狼四白鹿四而荒服不<lb/>
至<lb/>
白帖宋王懿字仲德義兵窘迫而值暴雨洪潦不知津<lb/>
梁有一白狼至前仰天而號訖銜王衣因隨狼以濟<lb/>
草木子狼尾一孔三毛䏶中筯大如鴨邜<lb/>
周官獸人冬獻狼注云狼膏溫故冬獻之<lb/>
張續宣室志張鋋罷秩歸蜀夜次巴西有人道左拜曰<lb/>
巴西侯奉邀既見置酒邀滄浪君至一人蒼衣其質魁<lb/>
<pb n="KR3k0063_WYG_003-46a"/>
岸夜半鋋亦假寐天將曉鋋悸而寤見一狼卧于前盖<lb/>
所謂滄浪君也<lb/>
稽神録晉州神山民黄張妻忽夢一黄褐人腰腹甚細<lb/>
留淫之两接而去遂懐妊好食生肉砥唇咬齒而性狼<lb/>
戾後生二狼生即走其夫擊殺之<lb/>
大宛𫝊烏孫王昆莫初生棄于野狼往乳之<lb/>
後周異域𫝊突厥之先匈奴之别種也被鄰國破㓕有<lb/>
一兒年十嵗兵刖其足棄草澤中牝狼以肉飼之及長<lb/>
<pb n="KR3k0063_WYG_003-46b"/>
與狼合有孕焉彼聞兒在欲遣殺之兒與狼逃之高昌<lb/>
國北遂生十男其後各有一姓阿史那即其一也<lb/>
埤雅豺狗足似狗而長尾白頰高前廣後其色黄季秋<lb/>
取獸四面陳之以祀其先世謂之豺祭獸故先王候之<lb/>
以田<lb/>
汲冡周書霜降之日豺乃祭獸豺不祭獸爪牙不良<lb/>
俗云羣豺噬虎言其徤猛且衆可以窘虎也史云豺見<lb/>
虎睡則遶而溺之虎不能起遂噬之又云豺舌如棘䑛<lb/>
<pb n="KR3k0063_WYG_003-47a"/>
舌似鋸骨痩如豺豺柴也豺體細痩故謂之豺棘人骨<lb/>
立謂之柴毁義取諸此<lb/>
　　獺<lb/>
汲冢周書雨水之日獺祭魚獺不祭魚國多盜賊記曰<lb/>
獺祭魚然後漁人入澤梁埤雅獺取鯉於水裔四方陳<lb/>
之進而弗食世謂之祭魚蓋自祭其先如貙豺然或曰<lb/>
獺一嵗二祭豺祭方獺祭圓言豺獺之祭皆四面陳之<lb/>
而獺圓布豺方布也又按俗傳獺祭魚將魚羅列於前<lb/>
<pb n="KR3k0063_WYG_003-47b"/>
取黄顙魚一枚以爪按其頭作聲如人有巫祝也故俗<lb/>
呼黄顙魚為師祭畢獺食諸魚而縦魚師於水字説豺<lb/>
亦獸也乃能𫉬獸能勝其𩔖又知以時祭可謂才矣獺<lb/>
非能勝其𩔖也然亦知報本反始非無賴者<lb/>
獺又能捕鳥見鳬鷖羣在則仰卧於水離水面尺許乃<lb/>
吐沫以引之鳥見沫浮羣飛啄之獺乃以四足抱住淮<lb/>
南子曰鵲巢知風之自獺穴知水髙下言嵗多風則鵲<lb/>
作巢卑水之所及則獱獺移穴<lb/>
<pb n="KR3k0063_WYG_003-48a"/>
埤雅舊説蟾肪合玉獺膽分杯又曰熊食鹽而死獺飲<lb/>
酒而斃叙例曰獺分杯嘗試之不驗惟塗於盞口但使<lb/>
酒稍髙於盞面<lb/>
本草西戎以獺皮飾毳服領袖則汚垢不染如風霾翳<lb/>
目即以袖口拭目中即出<lb/>
　　猴<lb/>
昔有人畜一子母猢猻一日鳶飛下搏其子對母啄其<lb/>
腦食其髓猢猻哀鳴三日不食徑於厨中取肉一片戴<lb/>
<pb n="KR3k0063_WYG_003-48b"/>
頂上往中庭似有所伺逡巡鳶果来搏肉猢猻兩手撦<lb/>
擘其翅嚙腦食髓衆見之甚為快意<lb/>
論衡鹿之角足以觸犬猴之臂足以搏䑕然而鹿制於<lb/>
犬猴伏於䑕不利也<lb/>
咸熈中有翁嫗㺯猴於瑞昌門外一日嫗死猴塟之咸<lb/>
稱為義猴<lb/>
幕府燕閒錄唐昭宗播遷伎藝人止有弄猴者猴頗馴<lb/>
能隨班起居昭宗賜以緋袍號孫供奉羅隱下第詩云<lb/>
<pb n="KR3k0063_WYG_003-49a"/>
何如學取孫供奉一笑君王便着緋朱梁簒位取此猴<lb/>
令殿下起居猴望殿陛見全忠徑趨其所跳躍奮擊遂<lb/>
令殺之唐臣愧此猴多矣<lb/>
神仙傳有人種黍山中患獼猴食之聞介象有道術乞<lb/>
辟猴之法象曰明日往黍所望見羣猴便大喚語之曰<lb/>
已白介君教莫侵食黍此人明日往視黍遇羣猴適欲<lb/>
下𣗳因承象語遂各自還山<lb/>
栁宗元憎王孫文猴之徳勃諍號呶唶唶彊彊雖羣不<lb/>
<pb n="KR3k0063_WYG_003-49b"/>
相善也食相噬齧行無列飲無序有難則推其柔弱者<lb/>
以免好踐稼蔬所過狼籍披攘禾實未熟輙齕齩投注<lb/>
竊取人食皆以自實其嗛山之小草木必凌挫折撓之<lb/>
使之瘁然後已故猴之山居恒稿然<lb/>
兩山墨談唐大厯中有猴數百集古田杉林中里人欲<lb/>
伐木殺之中有一老猴忽躍去鄰近一家縱火燔屋里人<lb/>
懼亟走救火于是羣猴遂脱去其狡智若此<lb/>
宋時山僧云晏元獻公来獼猴滿山程伯淳作詩云聞<lb/>
<pb n="KR3k0063_WYG_003-50a"/>
説獼猴性頗靈相車来使滿山迎鞭驘到此何曽見始<lb/>
覺毛蟲亦世情<lb/>
王延夀王孫賦儲糧食于兩頬稍委輸於胃脾踡兔蹲<lb/>
而狗踞聲厯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而喔咿或嗝嗝而嚇嚇又嘀嗅其若啼<lb/>
性<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>猜而㺕疾態峰出而横施縁百仞之髙木攀窈裊<lb/>
之長枝或羣跳而電透或成懸而瓠垂<lb/>
黄山谷詩真宜少陵覔未觧栁州憎婢喜常儲菓奴顛<lb/>
屢掣繩少陵覔謂杜甫有従人覔小胡孫詩栁州憎謂<lb/>
<pb n="KR3k0063_WYG_003-50b"/>
栁宗元有憎王孫文也<lb/>
　　猿<hi>附狙</hi>
或云猴性躁急猿性静緩<lb/>
栁子厚憎王孫文猿之徳静以恒𩔖仁讓孝慈居相愛<lb/>
食相先行有列飲有序不幸乖離則其鳴哀有難則内<lb/>
其柔弱者不踐稼蔬禾實未熟相與視之謹既熟嘯呼<lb/>
羣萃然後食衎衎焉山之小草木必環而行遂其植故<lb/>
猿之居山嘗鬱然<lb/>
<pb n="KR3k0063_WYG_003-51a"/>
荆州記三峡猿長鳴至三更聞者皆下淚<lb/>
晉書窮猿投林豈暇擇木<lb/>
蜀志鄧艾見𤣥猿抱子在𣗳上引弩射之中猿母其子<lb/>
為拔箭捲𣗳葉塞瘡艾嘆曰吾違物性其將死矣乃投<lb/>
弩於水中<lb/>
廣異志唐魏元忠性素强正其㣲時家貧止有一婢厨<lb/>
中方㸑出外汲水還乃見老猿為其守火婢驚白元忠<lb/>
元忠曰猿恐我乏使為我執㸑不亦善乎<lb/>
<pb n="KR3k0063_WYG_003-51b"/>
唐異聞錄王績遊嵩少選一散嵓石堂棲止焉月夜見<lb/>
一人胡鬚眉白而瘦自稱山公與績談論往往有異績<lb/>
疑其怪取鏡光出而胡者走失化為猿而殞<lb/>
清異錄華山道士李道殷山棲谷飲有竒術能攝伏鬼<lb/>
神畜一黑猿呼為臂童道殷於庵側古松上以茅草枝<lb/>
營一巢為臂童寢息之所名峻青宅<lb/>
宣室志張長史賃凶宅以居覩黑衣郎𣗳上擲瓦見擊<lb/>
其弟射殺之乃猿也又孔氏帖潁川陳巖景龍初舉孝<lb/>
<pb n="KR3k0063_WYG_003-52a"/>
亷於京師至渭南縣見一婦人貌甚殊絶衣白衣立於<lb/>
路隅掩袂而泣巖叩之婦人乃曰妾楚人也侯氏子家<lb/>
弋陽先人以髙尚聞於湘楚間由是𨼆跡山林妾雖一<lb/>
女子亦有箕山之志<lb/>
許渾詩謝守携来東路長裊籐穿竹似瀟湘碧山初暝<lb/>
嘯秋月紅𣗳正寒啼曉霜<lb/>
蔡君謨詩朝棲喬林之蒼莽夕飲幽澗之潺湲<lb/>
呉筠𤣥猿賦嘉其雨昏則無聲景霽則長嘯不踐土石<lb/>
<pb n="KR3k0063_WYG_003-52b"/>
逍遙於萬木之間春咀其英秋食其實不犯稼穡深棲<lb/>
逺處獨有君子之性異乎狙狖之倫<lb/>
李徳裕白猿賦動不為暴止皆擇所檉松鬱而不殘楂<lb/>
梨熟而後取凌峻<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>而電曜掛長蘿而匏垂施於射則<lb/>
李控弦而即貫用於道則華飬形而不衰<lb/>
莊子曰呉王浮於江登乎狙之山衆狙見之恂然棄而<lb/>
走逃于深蓁有一狙焉委蛇攫<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>見巧于王王射之敏<lb/>
給搏捷矢王命相者趨射之狙執死王顧謂其友顔不<lb/>
<pb n="KR3k0063_WYG_003-53a"/>
疑曰之狙也伐其巧恃其便以敖予以至此殛也戒之<lb/>
哉<lb/>
　　兔<lb/>
詩王風有兔爰爰雉離于羅注云兔性隂狡爰爰緩意<lb/>
也<lb/>
詩小雅趯趯毚兔遇犬𫉬之注云趯趯跳疾貌<lb/>
小雅有兔斯首炮之燔之注云有兔斯首一兔也猶數<lb/>
魚以尾也<lb/>
<pb n="KR3k0063_WYG_003-53b"/>
曲禮祭宗廟之禮兔曰明視<lb/>
論衡儒者言月中兔夫月水也兔在水中無不死者夫<lb/>
所謂兔者月氣耳<lb/>
典略兔者明月之精視月而孕白帖稟星精握斗樞又<lb/>
曰衡星發于兔一説兔目不瞬視雄毫而孕<lb/>
春秋後語淳于髠説齊威王曰韓盧者天下之俊犬也<lb/>
東郭㕙者海内之狡兔也韓盧逐東郭㕙騰山者五環<lb/>
山者三兔極于前犬疲于後犬兔俱疲各死其處田父<lb/>
<pb n="KR3k0063_WYG_003-54a"/>
見而𫉬之無勞苦而擅其功今齊魏相持損兵斃衆恐<lb/>
强秦大楚乗其後而有田父之功也<lb/>
俗云兔營窟必背丘相通所謂狡兔三窟<lb/>
楚詞顧兔在腹言顧兔居月之腹而天下之兔望焉于<lb/>
是感氣<lb/>
天𤣥主物簿孕環之兔懐于左腋毛有文彩間色至百<lb/>
五十年當轉環于腦能𨼆形人不能見矣<lb/>
周宣王時有兔舞鎬<lb/>
<pb n="KR3k0063_WYG_003-54b"/>
東漢方儲純孝負土成墳種松千株鸞鳥棲其上白兔<lb/>
遊其下<lb/>
草木子曰術家以十二肖配十二辰各有不足䑕無牙<lb/>
牛無齒虎無脾兔無唇龍無耳蛇無足馬無膽羊無神<lb/>
猴無臀雞無腎犬無腸猪無筋人則無不足也<lb/>
韓子宋人有耕者田中有株兔走觸株折頸而死因釋<lb/>
耕守株冀後得兔為宋國所笑<lb/>
杜詩搗藥兔長生<lb/>
<pb n="KR3k0063_WYG_003-55a"/>
後魏書有兔入後宫檢問門官無得入者太祖令崔浩<lb/>
推其咎徵浩以為當有鄰國貢嬪嬙者明年姚興果来<lb/>
獻女<lb/>
東漢孺叔林為東郡太守赤烏巢于屋梁兔産于牀下<lb/>
隋書華秋汲郡人䘮母負土成墳廬于墓側有獵者逐白<lb/>
兔入秋廬中匿秋膝下獵者異而免之後此兔常宿廬中<lb/>
古今注漢哀帝建平元年山陽得白兔赤目如火<lb/>
抱朴子兔夀千嵗五百嵗毛色變白冦氏曰兔毛白全<lb/>
<pb n="KR3k0063_WYG_003-55b"/>
得金之氣也<lb/>
埤雅咀嚼者九竅而胎生獨兔雌雄八竅<lb/>
古今注兔口有缺尻有九孔内則兔去尻狐去首<lb/>
孔帖王武俊常與賓客一日射兔九十五觀者駭異<lb/>
　　馬<lb/>
玉華洞𤣥龍馬負雨師雨工導之吸四海之澤霑𬒳萬<lb/>
物唐李靖常乘之以行天符事最靈異<lb/>
鄒子曰董仲舒三年不窺園門乘馬不知牝牡又諸葛<lb/>
<pb n="KR3k0063_WYG_003-56a"/>
亮教曰昔叔敖乗馬三年不知牝牡人稱其賢<lb/>
松窻夜話武徳皇帝有天廐馬毛如虎紋日行八百里<lb/>
不與凡馬同櫪而食世稱神駿<lb/>
清異録相馬有法耳如削竹者蹄無纎塵<lb/>
世説劉備初奔劉表屯於樊城左右欲因㑹宴取備備<lb/>
覺如厠潜遁所乗馬名的顱墮襄陽城西檀溪水中溺<lb/>
不得出備急謂馬曰今日急不可不努力馬達備意一<lb/>
躍三丈遂得過<lb/>
<pb n="KR3k0063_WYG_003-56b"/>
朱建平善相馬魏文帝將出取馬入建平曰此馬今日<lb/>
死矣及帝將乗馬馬惡衣香嚙帝膝帝怒遣使殺之<lb/>
世説王武子善觧馬性嘗乗一馬着連錦障泥前有水<lb/>
終不肯渡濟云此是惜錦障泥使人觧去便渡<lb/>
左昭二十九年衞侯來獻其乗馬曰啓服塹而死公將<lb/>
為之櫝子家子曰從者病矣請以食之注云啟服馬名<lb/>
塹而死墮塹而死也<lb/>
晉紀王湛有𨼆徳兄子濟性好馬所乗駿快意甚愛之<lb/>
<pb n="KR3k0063_WYG_003-57a"/>
湛曰近見督郵馬當勝此濟不然之取督郵馬與湛試<lb/>
之湛曰直行平地何以别馬于是就蟻封盤馬濟馬果<lb/>
躓<lb/>
秦始皇有名馬七曰追風曰白兔曰躡景曰追電曰飛<lb/>
翮曰銅雀曰晨鳬<lb/>
唐書天寶中隴右節度皇甫唯明奏龍支縣人厙狄孝<lb/>
義有馬生龍駒經九旬有九日身有鱗而不生毛臣就<lb/>
檢視時有慶雲五色遙覆馬上久而不散請付史館又<lb/>
<pb n="KR3k0063_WYG_003-57b"/>
古詩天馬籋浮雲籋古躡字<lb/>
埤雅馬之族不一而駻馬則喜前駑馬則喜後故古之<lb/>
御者駑馬以鞭為主駻馬以轡為主<lb/>
玉堂閒話驢馬駒隨母行有在前者有與母並者有隨<lb/>
後者此由生時爾月初生者在前月半生者處中月末<lb/>
生者居後始知含靈之𩔖皆稟四時五行之氣也今科<lb/>
斗月大盡先生前兩足小盡先生後兩足<lb/>
漢書何乃局促如轅下駒<lb/>
<pb n="KR3k0063_WYG_003-58a"/>
歐公詩呼童羈我果下驑按魏志穢國出果下馬髙三<lb/>
尺乗之可以果𣗳下行<lb/>
　　驢<lb/>
史記匈奴竒畜即驢騾也<lb/>
宋臧道弔驢文聰敏寛詳髙音逺暢真驢氏之名駒也<lb/>
呉志諸葛子瑜面如驢<lb/>
源流至論張子厚聞驢鳴而知己意之相似伊川見鳥<lb/>
集而知機心之不生<lb/>
<pb n="KR3k0063_WYG_003-58b"/>
東漢李固為三公之子杖䇿驅驢負笈從師<lb/>
晉陽秋胡威父質為荆州太守威自京都省父家貧無<lb/>
車馬僮僕騎驢單行見父十餘日辭歸每至客舎自放<lb/>
驢取樵㸑食<lb/>
戴叔鸞母好驢鳴叔鸞每為驢鳴以悦其母<lb/>
孟浩然曰詩思在灞橋驢子背上<lb/>
陳摶乗驢入汴中途聞宋太祖登極大笑墜驢曰天下于<lb/>
是定矣<lb/>
<pb n="KR3k0063_WYG_003-59a"/>
　　牛<lb/>
周書武王放牛于桃林之野<lb/>
詩小雅誰謂爾無羊三百維羣誰謂爾無牛九十其犉<lb/>
爾羊来思其角濈濈爾牛来思其耳濕濕或降于阿或<lb/>
飲于池此詩言宣王牧事有成而牛羊衆多也<lb/>
孔叢子曰猗頓魯之窮士聞朱公富問術焉朱公告之<lb/>
曰子欲速富當畜五牸乃適西河大畜牛羊於猗氏之<lb/>
南十年之間子息萬計貲擬王公<lb/>
<pb n="KR3k0063_WYG_003-59b"/>
周禮牛宜稌注云牛土畜稌土穀故牛宜稌也<lb/>
管子曰凡聴宫如牛鳴窌中牛含宫聲栁子以為黄鍾<lb/>
在胎也<lb/>
吕氏春秋百里奚未遇時飯牛於秦鬻以五羊之皮公<lb/>
孫枝舉而獻諸繆公用之謀無不當舉必有功<lb/>
唐末京師人春遊以牡丹花為勝賞李訓邀客賞花乃<lb/>
繫水牛數十頭于前曰此劉氏黒牡丹也<lb/>
甯戚相牛經牛常有似鳴者黄也本草牛有黄者皮毛<lb/>
<pb n="KR3k0063_WYG_003-60a"/>
光潤眼如血色時復鳴吼又好照水人以盆水承之伺<lb/>
其將吐出乃喝迫即墮落黄如雞子大重叠可坼輕虚<lb/>
而芬香佳若殺死在角中得者名角黄心中得者名心<lb/>
黄肝膽中得者名肝黄<lb/>
造化權輿夫乾為馬坤為牛乾陽物也馬故蹄圓坤隂<lb/>
物也牛故蹄拆陽病則隂勝故馬疾則卧隂病則陽勝<lb/>
故牛疾則立馬陽物也故起先前足卧先後足牛隂物<lb/>
也故起先後足卧先前足又小雅其耳濕濕注云牛病<lb/>
<pb n="KR3k0063_WYG_003-60b"/>
則耳燥<lb/>
齊宣王坐於堂上有牽牛而過堂下者王問之曰牛何<lb/>
之曰將以釁鐘<lb/>
淮南子曰剥牛皮鞟以為鼓正三軍之衆為牛計者不<lb/>
若服軛也<lb/>
漢武元封中大秦國獻牛善走多力使輦銅鐡起望僊<lb/>
宫迹蹋在石上皆如花形故陽闗之外有花牛津<lb/>
白居易集鄭𤣥家牛觸牆成八字<lb/>
<pb n="KR3k0063_WYG_003-61a"/>
左僖二十九年介葛盧来聞牛鳴曰是生三犧皆用之<lb/>
矣其音云問之而信<lb/>
晉書夫餘國若有軍事殺牛祭天以其蹄占吉凶蹄觧<lb/>
者凶合者吉<lb/>
韓子曰詹何坐弟子侍有牛鳴於門外弟子曰黑牛也<lb/>
而白在其蹄詹何曰然視之而信<lb/>
埤雅牛走順風馬走逆風<lb/>
風俗通呉牛見月而喘言使之苦于日是以見月而喘<lb/>
<pb n="KR3k0063_WYG_003-61b"/>
蓋傷禽驚於虚弦疲牛望月而喘物之恒性每見似而<lb/>
驚也<lb/>
清異錄予陽翟莊舎左右有一田老者不為欺心事出<lb/>
言鯁直諢名撞倒牆尤不喜殺牛見村舍懸列死牛頭<lb/>
脚告妻子曰天下人所喫用皆従此黄毛菩薩身上發<lb/>
生臨了殺倒却有天在<lb/>
封君達少好道入鳥䑕山百餘年還鄊里常乗青牛人<lb/>
號青牛道士<lb/>
<pb n="KR3k0063_WYG_003-62a"/>
淮南子曰牛岐蹄而戴角馬被毛而全足者天也絡馬<lb/>
之口穿牛之鼻者人也<lb/>
臧彦駛牛賦乃有超羣獨出騂毛文角<lb/>
志怪茍晞為兖州鎮去京師五百里有貢晞珍異食者<lb/>
晞欲貽都邑親貴慮信宿不復鮮美募得牛能日行千<lb/>
里者晞旦發書疏至一更始竟而答書已還晞以其神<lb/>
速疑筋骨有異殺而觀之唯有雙筋如小竹大自頭挾<lb/>
脊着肉裏故外不覺<lb/>
<pb n="KR3k0063_WYG_003-62b"/>
栁宗元牛賦牛之為物魁形巨首垂耳抱角毛皮疎厚<lb/>
牟然而鳴黄鍾滿脰抵觸隆曦日耕百𤱔<lb/>
洞㝠記元封三年大秦國獻花蹄牛髙六尺尾環繞角<lb/>
有四耳角端有肉蹄如蓮花<lb/>
埤雅牛耳無竅以鼻聴也盟者聴于神故執牛耳而正<lb/>
以不聴為戒<lb/>
鬱林異物志周流者水牛也蒼毛豕身角若擔矛衛䕶<lb/>
其犢與虎為讎抱朴子曰鴈銜蘆以捍網牛結陣以却<lb/>
<pb n="KR3k0063_WYG_003-63a"/>
虎<lb/>
蘇子瞻書栁宗元牛賦後云嶺外地産沈水香必以牛<lb/>
易之黎人得牛皆以祭鬼無脱者中國人以沈水香供<lb/>
佛燎帝求福此皆燒牛肉也何福之能得<lb/>
　　羊<lb/>
易大壯羝羊觸藩羸其角陸氏云角既觸籬則羸而不<lb/>
動進退兩難矣<lb/>
曲禮凡祭宗廟之禮羊曰柔毛按柔毛周禮内饔辨腥<lb/>
<pb n="KR3k0063_WYG_003-63b"/>
臊羶香之不可食者曰羊冷毛而毳羶冷毛長毳毛結<lb/>
詩小雅牂羊墳首三星在罶人可以食鮮可以飽注云<lb/>
墳大也羊瘠則首大<lb/>
古今注羊一名長鬚主簿述異記一名胡鬚郎又陜西<lb/>
同州沙苑出蠒耳羊其羊耳小味美<lb/>
周易謀𩔖泰山失金雞西嶽亡玉羊鄭𤣥注金雞玉羊<lb/>
二山之精<lb/>
左宣十二年楚子圍鄭鄭伯肉袒牽羊以逆曰孤不天<lb/>
<pb n="KR3k0063_WYG_003-64a"/>
不能事君使懐怒以及敝邑孤之罪也<lb/>
左宣二年宋華元殺羊食士其御羊斟不與及戰曰疇<lb/>
昔之羊子為政今日之事我為政與入鄭師故敗君子<lb/>
謂羊斟非人也以其私憾敗國殄民<lb/>
孫卿子曰魯販羊者曰沈猶氏朝飲其羊以詐市人孔<lb/>
子為魯司冦不敢飲羊<lb/>
墨子曰齊莊公之臣王國卑與中里<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>者訟三年而獄<lb/>
不斷恐失有罪乃使二人共一羊盟齊之社二子相従<lb/>
<pb n="KR3k0063_WYG_003-64b"/>
以羊血灑社讀王國卑之詞已盡<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>之詞未半祭羊起<lb/>
而觸中里<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>齊人以為神<lb/>
李茂勲傳王處存以輕兵三千蒙羊皮夜布之野李全<lb/>
忠軍望為羣羊争趨之遂致敗<lb/>
按牛有黄狗有寶羊有卵石俱在腹中附膽而生羊卵<lb/>
石白色如玉絶𩔖狗寶可治翻胃及羊病<lb/>
　　豕<lb/>
易説卦坎為豕性趨下豕能俯其首又喜卑穢亦水畜<lb/>
<pb n="KR3k0063_WYG_003-65a"/>
也<lb/>
天官内饔供后及世子之膳羞辨腥臊羶香之不可食<lb/>
者曰豕盲眂而交睫腥注云腥當作星肉成米似星<lb/>
承平舊纂桂林風俗日食蛙曰豈不勝于黑面郎哉黑<lb/>
面郎謂豬也一名魯津伯一名大蘭王一名烏將軍一<lb/>
名長喙將軍又唐拱州人畜豬致富號豬為烏金<lb/>
埤雅犬喜雪馬喜風豕喜雨故天將大雨則豕進涉水<lb/>
波朝野僉載豕之性能水故牧豕之所在必水草之交<lb/>
<pb n="KR3k0063_WYG_003-65b"/>
此所以瀦从猪蓋瀦猪所食息也<lb/>
東漢朱浮責彭寵書伯通自伐功髙天下往時遼東有<lb/>
豕生子白頭異而獻之行至河東羣豕皆白懐慙而還<lb/>
若以子功論于朝廷則為遼東豕<lb/>
盧把為虢州刺史奏言虢官豕有三千為民患徳宗曰<lb/>
徙之沙苑把曰同州為陛下百姓臣謂食之便帝曰守<lb/>
虢而憂他州宰相才也詔以予民遂有意柄用矣<lb/>
三輔决錄馬氏兄弟五人共作客舎養豬賣豚故民謂<lb/>
<pb n="KR3k0063_WYG_003-66a"/>
之曰苑中三公門下二卿五門嚄嚄但聞猪聲<lb/>
唐安祿山嘗夜宴醉卧化為黑猪而龍首左右遽言之<lb/>
𤣥宗曰猪龍也無能為者<lb/>
司馬徽嘗有人妄認徽猪徽推與之後得亡猪以猪還<lb/>
徽叩頭自責徽厚謝之<lb/>
曺萌以仁厚稱鄰人有亡豕者與萌豕相𩔖詣門認之<lb/>
萌不與争後所亡豕自還其主大慙送所認豕還萌萌<lb/>
笑而受之<lb/>
<pb n="KR3k0063_WYG_003-66b"/>
郅都為中郎將従景帝入上林賈妃在厠野彘入厠上<lb/>
目都都不行上欲持兵救妃都曰亡一妃復一妃進天<lb/>
下所少者寜姬等耶陛下縦自輕奈宗廟太后何上乃<lb/>
還彘亦去<lb/>
　　狗<lb/>
風俗通殺犬磔攘者犬金畜攘却也抑金使不害也<lb/>
春秋考異郵七九六十三陽氣通故斗運狗三月而生<lb/>
宋均注狗斗精之所生也<lb/>
<pb n="KR3k0063_WYG_003-67a"/>
公羊傳晉靈公食趙盾公曰聞子劍利以示我盾將起<lb/>
進劍提彌明曰何故拔劍于公所盾知之踖而止公有<lb/>
周狗謂之獒呼而屬之彌明逆而踆之絶領盾顧曰君<lb/>
之獒不若臣獒也注云周狗言可與比周所指如意之<lb/>
狗踆以足逆蹋之也<lb/>
漢書靈帝于西園弄狗著進賢冠帶綬又昌邑王有狗<lb/>
戴方山冠<lb/>
左襄十七年宋華閲卒華臣弱臯比之室使賊殺其宰<lb/>
<pb n="KR3k0063_WYG_003-67b"/>
華呉十一月國人逐瘈狗瘈狗入于華臣氏國人従之<lb/>
華臣懼遂奔陳注云瘈狗狂狗也<lb/>
捜神記槃瓠者本髙辛氏宫中老婦人有耳疾醫者挑<lb/>
治之有物大如繭以瓠盛之以槃覆之有頃化為犬其<lb/>
文五色因名槃瓠後漢南蠻傳有帝以女妻槃瓠之説<lb/>
今不盡載<lb/>
西京雜記楊萬年有獵狗名青骹直百金又茂陵少年<lb/>
李亭好馳逐鷹犬皆有佳名狗則有脩毫氂睫白望青<lb/>
<pb n="KR3k0063_WYG_003-68a"/>
曺之號<lb/>
吕氏春秋齊有善相狗者隣人藉之買䑕狗朞年而得<lb/>
曰良狗也其鄰畜之數年不噉䑕以告相者曰此志在<lb/>
麞麋豕鹿不在䑕欲其䑕也則桎其後足遂取䑕<lb/>
列子曰楊子之弟布衣素衣而出天雨觧素衣衣黒衣<lb/>
而返其狗迎而吠之布怒將朴狗朱曰子無朴矣子亦<lb/>
猶是也向使汝狗白而往黑而来豈能無怪哉<lb/>
呉志孫峻謀誅諸葛恪恪將見之是夜精爽擾動通夕<lb/>
<pb n="KR3k0063_WYG_003-68b"/>
不寐嚴駕畢趣出犬引其衣恪令従者逐犬遂开車果<lb/>
及禍<lb/>
述異記陸機在呉豪客獻快犬名黄耳機後仕洛戲語<lb/>
犬曰我家絶無書信汝能馳往否犬搖尾作聲應之機<lb/>
為書盛以竹筒繫之犬頸犬遂尋路南走至機家得答<lb/>
書還洛後犬死殯之遣還塟去機家二百步呼黄耳塚<lb/>
蘇子瞻曰予来儋耳得大狗曰烏喙甚猛而馴隨予遷<lb/>
合浦過澄邁泅而濟路人皆驚戲作詩曰烏喙本海<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>
<pb n="KR3k0063_WYG_003-69a"/>
幸我為之主食餘己瓠肥終不憂鼎爼晝馴識賓客夜<lb/>
捍為門户知我當北還掉尾喜且舞跳踐趂童僕吐舌<lb/>
喘汗雨何當寄家書黄耳定乃祖<lb/>
三國典略徐之才嘗與朝士出遊望羣犬並走諸人請<lb/>
目之之才應聲為辭曰為是宋鵲為是韓盧為逐李斯<lb/>
東走為負帝女南徂<lb/>
　　貓<lb/>
格物論貓一名蒙貴一名烏圓及考爾雅注蒙頌即蒙<lb/>
<pb n="KR3k0063_WYG_003-69b"/>
貴捕䑕勝于貓則貓與蒙貴又似二物<lb/>
唐餘錄建州刺史家月夜有七八白衣相語曰白老将<lb/>
至奈何白衣者䑕白老者貓也<lb/>
埤雅近人有収牡丹圗者叢下有一貓畫者曰此正午<lb/>
牡丹也何以明之其花枝哆而色燥此日中時花也貓<lb/>
眼黒晴如線此正午貓眼也有帶露花則房斂而色澤<lb/>
貓眼早暮則圓日漸午則狭長正午則如一線耳<lb/>
貓口中三坎捉一季五坎捉二季七坎捉三季九坎捉<lb/>
<pb n="KR3k0063_WYG_003-70a"/>
四季言口内有九坎者能四季捉䑕也<lb/>
唐崔祐甫代宗時屢遷中書舍人㑹朱泚軍中貓䑕同<lb/>
乳表其瑞宰相常衮率羣臣賀祐甫議曰不可詔使問<lb/>
狀對曰臣聞禮迎貓為其食田䑕以其能去害雖細必<lb/>
錄今貓受畜于人不能食䑕而反乳之無乃失其性也<lb/>
相貓法眼用金光身要短面要虎威聲要喊露爪能翻<lb/>
瓦脚長善走家面長雞種絶尾大懶如蛇又云耳薄不<lb/>
耐寒<lb/>
<pb n="KR3k0063_WYG_003-70b"/>
鶴林玉露蘇東坡云養貓以捕䑕不以無䑕而養不捕<lb/>
之貓畜犬以防奸不以無奸而畜不吠之犬余謂不捕<lb/>
猶可也不捕䑕而捕雞則甚矣不吠猶可也不吠盜而<lb/>
吠主則甚矣嫉視正人必欲盡擊之非捕雞乎委心權<lb/>
要使天子孤立非吠主乎<lb/>
清異錄余在輦轂至大街見揭小榜曰虞太傅宅失去<lb/>
貓兒色白名曰雪姑<lb/>
黄山谷乞貓詩秋来䑕輩欺貓死窺甕翻盆攪夜眠聞<lb/>
<pb n="KR3k0063_WYG_003-71a"/>
道貓奴将數子買魚穿栁聘䘖蝉按衘蝉貓名又謝周<lb/>
元之送貓養得貓奴立戰功将軍細栁又家風一簞未<lb/>
厭魚餐薄四壁常令䑕穴空<lb/>
劉後村潛夫詰貓詩古人養客乏車魚今汝何功客不<lb/>
如飯有溪魚眠有毯忍教䑕嚙案頭書<lb/>
　　䑕<lb/>
詩召南誰謂䑕無牙何以穿我墉<lb/>
家語齊景公問晏子曰為人何患曰患社䑕出竊于人<lb/>
<pb n="KR3k0063_WYG_003-71b"/>
入託于社灌之恐壞墻熏之恐燒木<lb/>
莊子曰鼹䑕飲河不過滿腹鼹一作鼴此䑕多伏于水<lb/>
又能偃水放沫故云<lb/>
陶𢎞景鼢䑕一名隱䑕如䑕大而無尾黑色長鼻甚强<lb/>
常穿耕地中而行陳蔵器曰隱䑕隂穿地而行見日月<lb/>
光則死或曰是野田中尖觜䑕乃伯勞所化<lb/>
左襄二十三年齊侯将與臧紇田臧孫聞之見齊侯與<lb/>
之言伐晉對曰抑君似䑕夫䑕晝伏夜動不穴于寢廟<lb/>
<pb n="KR3k0063_WYG_003-72a"/>
畏人故也今聞晉之亂而後作焉寜将事之非䑕何如<lb/>
㑹稽山一人姓蔡隱居山中養䑕數十頭呼来即来遣<lb/>
去即去其人言語狂易人呼謫仙<lb/>
竇氏家傳竇攸治爾雅舉孝亷為郎世祖與百僚大㑹<lb/>
時買得一䑕身如豹文問羣臣莫知惟攸對曰名鼨䑕<lb/>
見爾雅又漢武帝時得一䑕豹文孝亷郎終軍知為鼮<lb/>
䑕賜絹百疋<lb/>
孔帖王孝標為清邊道總管初進軍平州白䑕晝入營<lb/>
<pb n="KR3k0063_WYG_003-72b"/>
頓伏皆謂䑕精胡象也白質歸命天亡之兆及戰乃孝<lb/>
標覆焉<lb/>
詩魏風碩䑕碩䑕無食我黍又曰無食我麥無食我苗<lb/>
按碩䑕即爾雅鼫䑕頭似兔尾有毛青黄色好在田中<lb/>
食粟荳<lb/>
述異記南陽趙度好藝術有白米為䑕所盗乃披髪把<lb/>
刀畫地作獄四靣開門向東長嘯羣䑕俱至呪之曰凡<lb/>
非噉米者過惟止者十餘乃剖其腹有米在焉<lb/>
<pb n="KR3k0063_WYG_003-73a"/>
五行志景雲中有蛇䑕鬬于右威衛營東衙槐𣗳上蛇<lb/>
為䑕所傷説者以為鬬者兵象<lb/>
孔帖李林甫一日取書<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>訝其重開而視之乃一大䑕<lb/>
躍出化為蒼犬怒目張牙仰視林甫以物擊之䑕即應<lb/>
手而斃林甫惡之月餘卒<lb/>
秦李斯少時為郡小吏見吏舍厠中䑕食不㓗近人犬<lb/>
數驚恐觀倉中䑕食積粟居大廡之下不見人犬之憂<lb/>
乃嘆曰人之賢不肖譬如䑕矣在所自處耳<lb/>
<pb n="KR3k0063_WYG_003-73b"/>
晉淳于智善厭勝劉柔夜卧䑕嚙其左手指智曰是欲<lb/>
殺君而不能當為君使其反死乃以朱書柔手作田字<lb/>
使露手卧明日有大䑕伏死于前<lb/>
許邁小名映有䑕嚙映衣乃作符召至中庭映曰嚙衣<lb/>
者留不嚙者去羣䑕並去惟一䑕獨住伏于中庭而不<lb/>
敢動<lb/>
馬融曰猨蜼晝吟鼯䑕夜呌<lb/>
世説晉簡文帝為撫軍時牀上塵不聴拂見䑕行跡視<lb/>
<pb n="KR3k0063_WYG_003-74a"/>
以為佳有參軍見䑕白日行以手板批殺之撫軍不悦<lb/>
埤雅鼯䑕爾雅所謂鼯䑕夷由状如小狐肉翅翅尾項<lb/>
脅毛皆紫赤色脚短爪長飛且乳或謂之飛生一名飛<lb/>
蠝性食火烟能從髙赴下不能從下升高荀子所謂鼯<lb/>
䑕五技而窮即此是也按五技謂能飛不能上屋能緣<lb/>
不能窮木能逰不能渡谷能穴不能掩身能走不能先<lb/>
人或曰鼯䑕一名夷暢一名鴺鳥似蝙蝠聲如人呼<lb/>
瑣言竇璠乆不第晩娶宇文翊女遂登科時杜尚宅失<lb/>
<pb n="KR3k0063_WYG_003-74b"/>
火云因䑕尾曳火而作韋詵因謂璠曰魚化龍雷為燒<lb/>
尾近日䑕亦有燒尾者璠大慚<lb/>
埤雅有一種䑕見人則交其前足而拱謂之禮䑕詩曰<lb/>
相䑕有體人而無禮其或取諸此乎又鼫䑕兔首似䑕<lb/>
而大能人立交前兩足而舞其害稼者曰雀䑕<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一名土䑕無目黒色穿土而行天将雨則鳴行必<lb/>
成羣啣尾魚貫而進以目瞽懼顛蹶也<lb/>
埤雅鼷䑕有螫毒甘口齧人及鳥獸皆不痛春秋所書<lb/>
<pb n="KR3k0063_WYG_003-75a"/>
食郊牛之角者也博物志曰乃䑕之最小者或云甘䑕<lb/>
是已<lb/>
爾雅鼳䑕身長鬚而賊秦人謂之小驢<lb/>
浙東衢州出竹䶉大如圓瓠多膏中啖土人珍之好伏<lb/>
土底食竹根未甞見日形似家䑕蒼色尾短目細而長<lb/>
前足不分爪指乃一片者後足微有爪指<lb/>
埤雅栗䑕蒼黑而小尾大于鼬取其尾毫可製筆一名<lb/>
松䑕食松實及栗橡之物<lb/>
<pb n="KR3k0063_WYG_003-75b"/>
水䑕生于水中不入人家俗云直蛇横䑕盖蛇好順流<lb/>
而行䑕好横流而渡也神異經北方氷厚百丈有小䑕<lb/>
在下毛可為褥即氷䑕也<lb/>
埤雅貂䑕𩔖褥毛者也其皮燠于狐貉取以為帽得風<lb/>
則煖其毛拂靣如熖朔地寒苦人以其皮溫額後代以<lb/>
金璫首飾前挿貂尾又一種曰銀䑕似貂而白色毛長<lb/>
三寸柔煖可愛皮勝于貂䑕<lb/>
孔帖黄君漢為李宻守栢崔義元見羣䑕渡河曰此昔<lb/>
<pb n="KR3k0063_WYG_003-76a"/>
王敦亡兆也因說君漢以城歸<lb/>
李宻将敗屯營羣䑕相啣尾以渡于洛經月不絶<lb/>
異苑景平中東陽大水永康蔡喜夫避水住南壟有䑕<lb/>
浮水来伏喜夫奴牀角奴愍而不犯每以食與之水既<lb/>
退喜夫反故居䑕前脚捧青絹紙裹三寸許珠著奴牀<lb/>
前啾啾如欲語也<lb/>
釋法顯仙遊本紀祗園精舍燒香燃燈續明日夜不絶<lb/>
䑕啣炷燒幡盖精舍都盡<lb/>
<pb n="KR3k0063_WYG_003-76b"/>
埤雅鼩䑕一名鼱鼩一名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鼩似䑕而小東方朔曰譬<lb/>
猶鼱鼩之襲狗者也<lb/>
鼪䑕一名鼬一名黄䑕狼一名䑕豺如䑕而大純黄色<lb/>
善捕䑕亦能盗嚙雞鴨人頗患之<lb/>
孔帖黄巢進取陜虢檄闗戍曰吾道淮南逐髙駢如䑕<lb/>
走穴爾無我拒<lb/>
朝野僉載唐蘓徵任汜水縣令舉止輕薄郎中張元一<lb/>
目為失窟䑕<lb/>
<pb n="KR3k0063_WYG_003-77a"/>
魏盧元明鼠賦鬚如麥芒半垂眼如豆角中擘託社忌<lb/>
器妙解自惜深藏厚閉巧能推覓或尋繩而下或自地<lb/>
髙擲盗干湯之珍俎傾留髠之香澤傷繡領之新製毁<lb/>
羅衣之重襲曹舒由是獻規張湯為之被謫<lb/>
子瞻却鼠刀文有穴於垣侵堂及室跳牀撼幕終夕窣<lb/>
窣叱訶不去啖嚙棗栗掀盃抵缶去不遺粒<lb/>
仙經蝙蝠一名仙鼠千年之後體白如雪棲則倒懸葢<lb/>
飲乳水而長生也<lb/>
<pb n="KR3k0063_WYG_003-77b"/>
山海經丹重之山有獸其狀如鼠兔首廣耳其音如律<lb/>
以其尾飛故曰飛鼠<lb/>
　<lb/>
　<lb/>
　<lb/>
　<lb/>
　<lb/>
　花木鳥獸集𩔖卷下<lb/>
</p>
<p>
</p>
  </div></body>
</text>\m</TEI>
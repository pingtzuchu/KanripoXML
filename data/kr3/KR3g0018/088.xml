<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷八十八</head> <lb/>
    <p>
<pb n="KR3g0018_WYG_088-1a"/>
欽定四庫全書<lb/>
　唐開元占經卷八十八<lb/>
　　　　　　　　　　　唐　瞿曇悉達　撰<lb/>
　彗星占<lb/>
　　　候彗孛法一<lb/>
黄帝占曰候彗星之法當以五寅之日視瓮水中見兩<lb/>
方氣在日旁則彗將出矣其與北斗之星各有所主乃<lb/>
視氣之五色相象而定之其彗星之出以寅日見日旁<lb/>
<pb n="KR3g0018_WYG_088-1b"/>
有青方氣在日旁此歳星之精將欲為彗以寅日見赤<lb/>
方氣在日旁此熒惑之精將為彗各以五色氣候之是<lb/>
則五星將欲為彗之變先見其氣後見其彗彗星見而<lb/>
長天子死五都亡賤人昌無道之君受其殃期不出三<lb/>
年　石氏曰候彗灾應之法各以十二辰所出之地各<lb/>
屬相連衝破之下當有兵誅假令彗星出室壁而依戍<lb/>
地奎本魯分室壁衝分衝於寅尾箕燕分破於辰角亢<lb/>
鄭分明魯有兵誅於此國他皆倣此　巫咸曰歳星行<lb/>
<pb n="KR3g0018_WYG_088-2a"/>
東行南六十日不還以初去日六月彗星出東北六十<lb/>
日不還以初去日六月棓星出西北六十日不還以初出日六月攙<lb/>
星出西南六十日不還以初去日六月搶星出乍東乍<lb/>
西乍南乍北天狗出必有兵革　巫咸曰辰星出四季<lb/>
彗星出　郗萌曰太白與日共合同舍七十日生彗星<lb/>
　郗萌曰熒惑守箕三月彗星出　荆州占曰歳星逆<lb/>
行過度宿者則生彗星一曰天棓二曰天槍三曰天攙<lb/>
四曰茀星此四者皆為彗　陳卓占曰熒惑守心期三<lb/>
<pb n="KR3g0018_WYG_088-2b"/>
十日彗星出　陳卓曰填星守熒惑期三十日彗星出<lb/>
齊伯曰填星出入以舍斗五十日不下彗星出<lb/>
　　　彗孛名狀占二<lb/>
春秋文耀鈎曰辰星散為茀說苑曰攙搶彗棓皆五星<lb/>
盈縮之所生　荆州占曰彗星者君臣失政濁亂三<lb/>
光五逆錯變氣之所生也　吕氏通紀曰彗星者天地之<lb/>
之旗也　淮南鴻列曰彗星者天之忌也　春秋演孔<lb/>
圖曰海精死彗星出　春秋考異郵曰鯨魚死彗星合<lb/>
<pb n="KR3g0018_WYG_088-3a"/>
<hi>淮南子曰彗星出宋均曰是將有兵相煞之祥也</hi>春秋考異郵曰臣之恣地動<lb/>
星孛　京房曰君為禍則彗星出　鄭𤣥曰彗星主掃除<lb/>
　石氏曰凡彗星有四名一名孛星二名拂星三名掃<lb/>
星四名彗星其狀不同為殃如一其出不過三月必有<lb/>
破國亂君伏死其辜餘殃不盡當為飢旱疾疫之灾其<lb/>
星日行一尺二十日而入此彗星之行也　文穎注漢<lb/>
書曰孛彗長三星其占略同然其形象小異孛芒短其<lb/>
光四出蓬蓬孛孛也彗其光芒長參參如掃彗長星其<lb/>
<pb n="KR3g0018_WYG_088-3b"/>
光芒有一直指或竟天或十丈或一二丈無常也大法<lb/>
孛彗星多為除舊布新改易君上亦為火灾長星多為<lb/>
兵革<hi>史記淮南王傳曰建元六年彗星見淮南王安心血恠之或説王曰先吳軍起時彗星長數尺然尚流</hi>
<hi>千里令彗星長竟天天下兵當大起王心以為上無子天下有變諸侯並爭愈益治攻戰具遂謀反</hi>　黄帝<lb/>
占曰彗星出見本類星長可二三尺其炎如氣黄白孛<lb/>
孛然名孛星見則天下兵起臣謀其主必有亡國期不<lb/>
出三年　黄帝占曰彗星出見本類星長可一丈其炎<lb/>
頭散下垂狀如毛拂名曰拂星見則天下亂兵大起強<lb/>
<pb n="KR3g0018_WYG_088-4a"/>
臣有謀有走主其君失地近一年中三年逺五年　黄<lb/>
帝占曰彗星出見可二丈至三丈形如竹木枝條名曰<lb/>
掃星三丈已上至十丈名曰彗星彗掃同形長短有差<lb/>
殃灾如一見則掃除凶穢必有滅國臣弑其君大兵起<lb/>
國易政無道之君當之期三年中五年逺九年　石氏<lb/>
曰掃星者逆氣之所致也枝條長短如彗星之形出居<lb/>
二十八宿及中外官三日七日或三十日或五十日常<lb/>
不滅彗孛出而即滅掃除凶穢除故布新故言掃星<lb/>
<pb n="KR3g0018_WYG_088-4b"/>
董仲舒曰孛星者彗星之屬也　偏指曰彗芒氣四出<lb/>
曰孛孛者孛孛然也謂之孛者言其暗昧不明之貌也<lb/>
　一說云孛即彗也彗星所敝為孛春秋言星孛者皆<lb/>
彗敝也<hi>按史記曰齊景公三十二年彗星見景公坐柏寢歎曰堂堂誰有此乎羣臣皆泣晏子笑公怒</hi>
<hi>晏子曰臣笑羣臣䛕甚景公曰彗星出東北當齊分野寡人以憂晏子曰君髙臺深池賦歛如弗得刑罰恐弗</hi>
<hi>勝孛星將出彗星何懼乎公曰可禳否晏子曰使神可祝而來亦可禳而去也百姓苦怨以萬數而君令一人</hi>
<hi>禳之安能勝衆口乎推此言則孛之為灾踰於彗也</hi>　劉向鴻範傳曰孛星者非<lb/>
孛星惡氣之所生也内不有大亂則外有大兵其所以<lb/>
<pb n="KR3g0018_WYG_088-5a"/>
孛孛曖曖者亂之象也不明之表又參然孛焉兵之類<lb/>
也故聖人名曰孛孛者猶有所妨蔽有所傷害也　荆<lb/>
州占曰彗星其象如竹彗樹木枝條長短無常　黄帝<lb/>
占曰彗星出行犯守外舎當先知逆順入宿深淺去之<lb/>
逺近乆速觀其五色察其動靜及以喜怒揚變色皆為<lb/>
殃咎守之去速灾輕守之久灾重各隨所在之宿命其<lb/>
國以占吉凶　黄帝占曰彗孛所干歴百日以上期三<lb/>
年百五十日以上期五年二百日以上期七年　黄帝<lb/>
<pb n="KR3g0018_WYG_088-5b"/>
占曰彗星出見其國大人亡見一旬期三月十日見三<lb/>
十日將當之期三年見五十日相當之期五年見七十<lb/>
日人主當之期七年若九年灾必應　春秋緯曰諸彗<lb/>
内官皆為内謀曝骨將將死尸滿谿血流千里出外宿<lb/>
不加内官禍小起　巫咸占曰彗星入列宿中外者各<lb/>
以其所部舍官名為其事所之者為其謀其下之國皆<lb/>
受其禍以所守之舍為其期以五氣相賊者為其决<lb/>
海中占曰彗長五尺以至一丈期三月若十月一丈以<lb/>
<pb n="KR3g0018_WYG_088-6a"/>
至三丈期三年三丈以至五丈期五年五丈以至十丈<lb/>
期七年十丈以上期九年　荆州占曰彗星見久灾深<lb/>
大其短淺為灾小　黄帝占曰彗星者所以除舊布新<lb/>
掃滅凶穢其象若竹彗樹木枝條長大而見則灾深期<lb/>
逺短小而見則灾淺期近皆為兵飢水喪亡國之殃<hi>按班</hi>
<hi>固天文志始皇之時十五年間彗星四見久者八十日長或竟天後秦遂以兵内兼六國外攘四夷死人如亂</hi>
<hi>麻</hi>　韋昭洞紀曰洛書兵鈴勢曰彗星出野骨捐　春<lb/>
秋演孔圖曰彗星出則國樞蹶演孔圖曰彗星東出長<lb/>
<pb n="KR3g0018_WYG_088-6b"/>
八丈天下更政春秋文曜鈎曰彗星孛填街塞路九州<lb/>
粉擊庶人為主　春秋運斗樞曰彗星見後曲象旗則<lb/>
王者伐枉逆　春秋運斗樞曰星之孛臣威孳兵粉撃<lb/>
滅國謀　春秋保乾圖曰星孛偹強圉黜臣所欲又曰星<lb/>
孛兵變　石氏曰彗星出而長名曰白旗喪氣也當視<lb/>
旗之所指所掃衝破之下必有兵喪其國滅亡大人受<lb/>
殃各以衝互為期前互為近期衝破為中期後互為<lb/>
逺期皆不過五七九灾必應　石氏曰掃出狀如上有<lb/>
<pb n="KR3g0018_WYG_088-7a"/>
烏赤色此謂有憂黒者羣臣有賊掃所在之下主亡國<lb/>
　石氏曰掃出狀如小木長三丈其本有黒二三丈其<lb/>
本有赤見居四維此謂為謀其歳兵發　石氏曰掃出<lb/>
狀如直竹長二三丈其尾鋭白色此謂天下䘮天子死<lb/>
亡國朝不慶諸侯亡　石氏曰掃出狀如直竹長二三<lb/>
丈赤色尾鋭此謂出急令兵戰以見諸侯不德　石氏<lb/>
曰掃出諸侯誅皆在其國受殃指亦然　石氏曰蓬掃<lb/>
出見者飢有兵亡地四方蓬掃出其狀如太白蓬長三<lb/>
<pb n="KR3g0018_WYG_088-7b"/>
丈指樂掃見兵起大亂蕖掃見者禾稼就蒲掃見兵起<lb/>
於境上軍戰不勝杵掃出大將起反人主凶竹掃見<lb/>
為兵　甘氏曰彗茀見則女主有用事者其本為主人<lb/>
甘氏曰彗掃水之精出則不過一年天下水及有飢星<lb/>
所在宿其邦尤甚　甘氏曰彗星春夏出為飢水秋冬<lb/>
出為人主自將兵若大喪又曰冬春見為小凶夏秋為<lb/>
大凶　甘氏曰彗星其枝條長為兵為䘮短為水為飢<lb/>
其見一旬期三月　京房曰彗星出為飢兵臣下失中<lb/>
<pb n="KR3g0018_WYG_088-8a"/>
和故出彗掃除之<hi>按韋昭洞紀曰漢安帝三年彗星見四年勃海鮮卑磨懷反掠遼東三縣</hi>
<hi>地平原賊起攻官寺長吏西羗匃奴侵邊又旱也</hi>劉向鴻範傳曰彗星者天所<lb/>
以去無道而建有德也<hi>按春秋左氏傳曰昭公二十六年齊有彗星齊侯使禳之晏子</hi>
<hi>曰無益也祇取誣焉天道不謟不貳其命若之何禳之禳之何損乃止且天之彗也以除穢也君無穢徳又何禳焉若徳之穢</hi>
　郗萌曰彗星短為飢為兵向下為土功所見之邦當<lb/>
之　荆州占曰彗星昏見其國受兵一曰必亡國滅軍<lb/>
不然必有死主<hi>按晏子曰春秋曰景公謂晏子曰寡人閒彗星出其所向之國當之今彗星向</hi>
<hi>吾國我是以悲晏子曰君穿池欲深廣為臺欲髙大誅戮如仇讐又將出彗星寧可拒乎公乃填陂池滅臺榭</hi>
<pb n="KR3g0018_WYG_088-8b"/>
<hi>薄賦歛緩刑罸三十七日彗星亡矣韋昭洞紀曰周貞定王七年彗星見八年貞定王崩周元王二年彗星見其年</hi>
<hi>魯哀公卒幽明錄曰晉太元末長星見孝武心惡之夜在華林園中飲酒因舉杯属星曰長星勸爾一杯酒自</hi>
<hi>古亦何時有萬歳天子耶帝亦尋崩也</hi>荆州占彗星出必有反者兵大起<lb/>
其國亂亡一日不出一歳天下大水其邦尤甚　荆州<lb/>
占曰彗星見則敵國兵起得人者勝<hi>按尉寮子曰昔楚將軍城父子公子</hi>
<hi>心與齊人未合戰其日夜彗星出柄在齊柄之所在勝不可擊子心曰彗星何衝以彗鬬者周知而列之明日</hi>
<hi>與齊人戰大破之</hi>玉歴曰彗星出見是謂天地相靡其分受兵<lb/>
必有亡國若有死主期不出三年<hi>按韋昭洞紀曰周赧王十年十二年十九年彗</hi>
<pb n="KR3g0018_WYG_088-9a"/>
<hi>星見後秦取周之地彗星之應也</hi>　巫咸占曰彗星有出者皆是五星<lb/>
之象以其所出宿以命五行所屬之象出於木宿歳星<lb/>
之象出於火宿熒惑之象出於土宿填星之象出於金<lb/>
星太白之象出於水宿辰星之象見於二十八宿中外<lb/>
官變色揚芒怒而與五星合鬬此皆大兵之衝破國之<lb/>
殃臣凌其君下不伏上天下不順故致此灾審以五色<lb/>
察之决知存亡之事　海中占曰凡彗有色白黒為男<lb/>
主赤黄為女主皆為人君女主死之之殃　河圖曰蒼<lb/>
<pb n="KR3g0018_WYG_088-9b"/>
彗主滅不義少陽之精司徒之類蒼龍七宿之域有起<lb/>
反若恣虐為害主失春政者以出時衝為期皆主君之<lb/>
敗也大人滅　春秋緯曰蒼彗木精出見而生芒主逆<lb/>
陽失天常則日蝕明消此星出期三年五侯破天子若<lb/>
兵　春秋緯合誠圖曰蒼彗破神明　河圖曰黒彗主<lb/>
涿州太隂之精𤣥武七宿之域有謀反若恣虐為害主<lb/>
失冬政者期如上占禍應之入天子之宿主滅諸侯位<lb/>
五伯謀　春秋緯曰彗水精賊起則水决江河期二年<lb/>
<pb n="KR3g0018_WYG_088-10a"/>
其出赤世以水害亡水害者以類發難也近四逺八以<lb/>
其禍行　河圖曰白彗主斬強少隂之精大司馬之類<lb/>
白如上占禍應之　春秋緯曰白彗金精如鋒刄長四<lb/>
丈見則將軍逆期二年兵作　春秋合誠圖曰白彗主<lb/>
臣權一曰專權　河圖曰赤彗主滅五卿太陽之精也<lb/>
朱鳥七宿之域有謀反若恣虐為害主失夏政者期如<lb/>
上占皆類名之　河圖曰赤彗火精如火耀長七尺賊<lb/>
起強圖恣虐期三年　春秋合誠圖曰赤彗滅五卿<lb/>
<pb n="KR3g0018_WYG_088-10b"/>
河圖曰黄彗主女亂皆土精斗七星之域以張四方八<lb/>
卦之内司空之類有謀反若恣虐為害者期如上占<lb/>
春秋緯曰黄彗如正見<hi>一本云如重雲</hi>則主女害妃嬪有以色<lb/>
擢上奪於后妃期一年彗星孛見于四方　黄帝占曰<lb/>
彗星出東方諸侯有起覇者若有兵飢<hi>按韋昭洞紀曰漢武元狩三年</hi>
<hi>春有星孛於東方匈奴入右北平定襄煞掠數千人後元二年七月有星孛於東方冬匈奴入朔方煞掠人民</hi>
<hi>呉志曰嘉禾五年十月彗星見東方都陽賊彭旦等為亂晉朝雜事曰武帝太康二年九月彗星見東方十一</hi>
<hi>月鮮卑磨懷反掠遼東三縣地</hi>河圖曰彗星出東方河逆决將相代主<lb/>
<pb n="KR3g0018_WYG_088-11a"/>
有與天子並治者<hi>按古洪範天丈星辰變占魯哀公十三年冬十一月有星孛於東方其後</hi>
<hi>楚滅陳國田氏篡齊六卿分晉也</hi>易坤靈圖曰彗星自東方出蒼萌動<lb/>
功　春秋緯曰彗星出東方爭明光見金代蒼北皆天<lb/>
子之異大小之類各應其邦春秋感精符曰星孛於東<lb/>
方言隂奪陽臣代主以兵相滅以勢相乘天下變易帝<lb/>
位久空人人儌倖布衣縱横禍未定息主滅亂起隂動<lb/>
爭明之異也<hi>按韋昭洞紀曰漢武建元六年八月有星孛於東方長竟天門後越王邪攻南越趙</hi>
<hi>王恢擊之未至越人殺邪</hi>春秋運期授曰蒼帝亡也大<hi>闕</hi>亂彗東出<lb/>
<pb n="KR3g0018_WYG_088-11b"/>
　春秋保乾圖曰彗星出東君臣爭明　春秋緯曰星<lb/>
茀於東方將軍謀主主兵去代主治行天子之櫂　巫<lb/>
咸曰彗星出東方其下發兵與天子爭人主亡　京房<lb/>
曰星孛於東則骨肉欲簒近北邊國入于西則兵大起<lb/>
蠻貊戰經東西方民病不救之則致日蝕既下謀　荆<lb/>
州占曰彗星出東方將軍有謀人主者　黄帝占曰彗<lb/>
星出北方將軍有謀欲代其主若臣行不順而致<hi>洪範天文</hi>
<hi>星辰變占曰漢武建元六年六月有星孛於北方及淮南王安反服誅</hi>易坤靈圖曰彗星<lb/>
<pb n="KR3g0018_WYG_088-12a"/>
自北方出色黑動功　春秋緯曰彗掃星出北方諸<lb/>
侯起覇　郗萌曰彗星出北方長八九丈名勉功勉功出<lb/>
天下更致　石氏曰掃在北狀如雞聖人受兵強國發<lb/>
兵諸侯爭權人主凶　黄帝占曰彗掃茀出西方天下<lb/>
有兵夷狄大勝中國大敗<hi>按宋書天文志曰晉成帝咸和四年七月星孛於西北二</hi>
<hi>十三日滅十二月郭黙殺江州刺史劉𦙍荆州刺史陶侃討黙明年斬之石勒又始僭號</hi>　易坤靈<lb/>
圖曰彗星自西方出白萌動功　春秋運斗樞曰彗星<lb/>
出西方如鈎長可四丈名曰天攙　晉書曰彗星出西<lb/>
<pb n="KR3g0018_WYG_088-12b"/>
方長可二三丈名曰天槍受之者其國方有土功　洪<lb/>
範天文星辰變占曰漢宣帝地節元年正月有星孛於<lb/>
西方去太白二丈所占曰太白為大將軍彗孛加之掃<lb/>
滅象也明年大將軍霍光薨後二年光家夷滅　荆州<lb/>
占曰彗星出西方命曰天棓　黄帝占曰彗掃星出南<lb/>
方天下大亂無有君上兵飢並起　易坤靈圖曰彗星<lb/>
自南方出赤萌動功　石氏曰彗星出東南其本類星<lb/>
末類彗長可二三丈至一丈名曰天槍受之者其國内<lb/>
<pb n="KR3g0018_WYG_088-13a"/>
亂兵起宫中王者憂之　甘氏曰彗星出東南方狀茀<lb/>
長一丈所受之者其國有喪内亂　甘氏曰彗掃東東<lb/>
南國大人死七十日主當之五十日相當之四十日將<lb/>
當之　荆州占曰彗星出東南長二丈以上為其國内<lb/>
亂　春秋運斗樞曰彗星出東北名曰天棓　石氏曰<lb/>
彗星出東北其本類星末類彗長可四五尺若一丈名<lb/>
曰天攙受之者其國有戮死者大臣貴人當之　甘氏<lb/>
曰掃星見東北名曰天棓受之者其國君有戮　石氏<lb/>
<pb n="KR3g0018_WYG_088-13b"/>
曰彗星出西北本類星末類彗長可四五尺至一丈名<lb/>
曰天棓受之者大亂兵大起若女主有憂有大水其年<lb/>
民飢　巫咸曰彗星出西北如鈎長可四五丈名曰天<lb/>
攙受之者國内亂　荆州占曰彗掃出西北其本類星<lb/>
末類箒長三丈以上其内亂<hi>按魏志曰毌丘儉為鎮東都督日與楊州刺史丈欽</hi>
<hi>善正元二年正月有彗星數十丈西北竟天起於呉楚之分儉欽喜以為己祥遂矯太后詔罪狀大將軍司馬</hi>
<hi>景王移諸郡國降兵大反</hi>　石氏曰彗星出西南本類星末類彗長<lb/>
可二三丈名曰掃星受之者其國兵大起將相有死者<lb/>
<pb n="KR3g0018_WYG_088-14a"/>
邦易政人主有憂<hi>按韋昭洞紀曰漢景二年有星孛於西南四月壬午太后薄氏崩也</hi>
石氏曰掃出西南有本類星末類彗長三丈以上其國<lb/>
有土功　春秋緯曰彗星出中央正在人上<hi>一本長四丈也</hi>命<lb/>
曰天罰受者國有喪　石氏曰彗星出中央正在人上<lb/>
其本類星末類彗星長可五六尺至一丈名曰天戈天<lb/>
下兵也人主亡受者其國有大喪人民飢亡凡五彗出<lb/>
見皆期三年中五年逺七年九年　荆州占曰彗星<lb/>
見中央正出人上長三四丈以上其國内喪　魏氏圖<lb/>
<pb n="KR3g0018_WYG_088-14b"/>
曰箒星東去西南指海中兵起欲敗中國也西去而東<lb/>
指羗胡入界煞人灾也南去而北指者天下人死半邦<lb/>
也北去而南指天下水沒城郭地䧟崩也　魏氏圖曰<lb/>
東行西指越兵大起得所出國民排患也　魏氏圖曰<lb/>
南行西北指者其國大豐孝經内紀曰彗星東北行西<lb/>
南指者所出國中大要為亂也　魏氏圖曰西行東指<lb/>
者國塞外兵入國為大起兵　魏氏圖曰北行南指者<lb/>
其國中禍大起也　魏氏圖曰西行東南指者國中大<lb/>
<pb n="KR3g0018_WYG_088-15a"/>
惡為亂　孝經雌雄圖曰彗星四出<hi>按圖文横如十字而四尾並散也</hi>
滿天下有知之士就髙而居之也無知之士流為糞土<lb/>
耕於山脅　彗星圖曰蒺藜星出天下大旱赤地五百<lb/>
里無生草也　兩彗俱見彗有芒角五　孝經雌雄圖<lb/>
曰兩彗俱見者天子歳再赦<hi>一曰北向指者一歳再赦也</hi>　孝經内<lb/>
記曰二彗星起南指者所出國大血流道洛書摘亡辟<lb/>
曰三彗俱起海内少男子　春秋元命包曰彗星四出<lb/>
滅六王　洛書摘亡辟曰彗星四出滅六王　荆州占<lb/>
<pb n="KR3g0018_WYG_088-15b"/>
曰彗星四出竟天人主亡徴也　洛書曰五彗並出太<lb/>
白入午白虹貫能主省尚可治　春秋緯曰五彗俱出<lb/>
聖君起則獲麟執授紀　巫咸曰五彗俱出侯穪王天<lb/>
下大亂兵起四方諸侯同謀人主亡除舊布新掃去<lb/>
凶殃更立明君天下大昌期百八十日逺一年又曰五<lb/>
彗出東方人主坐之聖人起亦然荆州占曰五彗俱出<lb/>
天下兵起人主亡　春秋緯曰彗星五芒禍之極効之<lb/>
徴也　春秋考異郵曰彗星之芒臨京都主以賞罰不<lb/>
<pb n="KR3g0018_WYG_088-16a"/>
行偏任見犯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_088-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷八十八<lb/>
</p>
<p>
</p>
  </div>
</body>
</text>
</TEI>
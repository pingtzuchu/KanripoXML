<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷一百十九</head> <lb/>
    <p>
<pb n="KR3g0018_WYG_119-1a"/>
欽定四庫全書<lb/>
　唐開元占經卷一百十九<lb/>
　　羊犬豕占　　　　　唐　瞿曇悉達　撰<lb/>
　　　羊休徵<lb/>
　　　　玉羊見<lb/>
瑞應圖曰鍾律調五音當節則玉羊見師曠時<lb/>
　　　　羊疫　夷羊　羊兩口　羊六頭　羊多角<lb/>
漢書五行志曰視之不明是謂不哲時則有羊禍多疫<lb/>
<pb n="KR3g0018_WYG_119-1b"/>
死及為恠　國語曰商之亡也夷羊在牧<hi>賈逵注曰</hi>夷羊神<lb/>
獸也<hi>貨食傳曰</hi>羊揚也　許慎注淮南子曰大羊也牧商牧<lb/>
野　天鏡曰羊一頭兩口其年不熟民飢亡　灾異圖<lb/>
曰王侯二千石不祗上命剋暴百姓吁嗟則一羊六頭<lb/>
　異苑曰石虎建武初秦州南安虞大栁摩獻六角及<lb/>
四角羊各十山𦍑中有三角五角羊又旄牛有一角皆<lb/>
其類也江陵黄丘村有羊兩頭一頭下不能鳴<lb/>
　　　　羊四耳　羊無足　羊生犬馬<lb/>
<pb n="KR3g0018_WYG_119-2a"/>
河圖曰黒羊四耳目在腋下名孽見即有起王　天鏡<lb/>
曰羊無後足前吉後凶　又曰羊無前足先憂後悦<lb/>
晉中興徵祥説曰咸和元年司徒府羊産無後足其後<lb/>
蘇峻作逆　天鏡曰羊生犬國被外賊又曰羊生馬天<lb/>
下将兵起<lb/>
　　　犬咎徵<lb/>
　　　　犬狂疾<lb/>
洪範五行𫝊曰犬禍者西方也以口守言之類也言氣<lb/>
<pb n="KR3g0018_WYG_119-2b"/>
毁則犬傷疾矣故曰犬傷禍也旱嵗犬多狂死或言氣<lb/>
亂則犬為怪以期占之　京房曰佞臣在側則犬妖生<lb/>
嵗多蝗蟲任佞則羣物盡傷犬妖則軍兵将至　又曰<lb/>
犬能言吉凶如其言　又曰犬呼其主主且亡　天鏡<lb/>
曰犬作人音聲世主移<lb/>
　　　　犬羣嘷　犬自食子　犬反哺　犬負子<lb/>
　　　　　犬不囓䑕<lb/>
淮南子曰夏桀在位亂四時之政而萬物失所犬羣嘷<lb/>
<pb n="KR3g0018_WYG_119-3a"/>
起淵　運斗樞曰七政亂主見禁則天下犬嘷　天鏡<lb/>
曰犬嘷街巷中不出其年有賊在邑　犬羣嘷街巷中<lb/>
不出其年外内戒嚴君臣交兵從朝廷起二犬嘷衆犬<lb/>
和兵必起　犬羣嘷城池不出三年三月國内虛空<lb/>
犬嘷屋上國有喪　犬嘷門巷中其邑不寧　京房曰<lb/>
犬晨夜嘷堂室上家且有喪邑亦然　天鏡曰犬羣嘷暮<lb/>
嘷室中男若女必喜朝嘷室中長女死　墨子曰三苗<lb/>
大亂天命傾覆則犬嘷於市中　天鏡曰犬逆吠其主<lb/>
<pb n="KR3g0018_WYG_119-3b"/>
必逺行若國君逺征傷将亦傷兵　京房易傳云犬羣<lb/>
嘷國将亡　天鏡曰犬自食子國無盜賊　又曰犬子<lb/>
初生反哺其母國有義　又曰犬負其子走來入城池<lb/>
中其國不征伐隣國歸犬負其子入巷民去其鄉　京<lb/>
房曰犬無故皆見䑕不動邑且有賊臣公不禁下<lb/>
　　　　犬聚宫門　犬浴水中　犬從地中出<lb/>
京氏曰犬死無故當邑門及宫門聚如尸皆大凶　又<lb/>
曰犬無故相從浴水中兵大作　又曰犬自地中出邑<lb/>
<pb n="KR3g0018_WYG_119-4a"/>
大水君且貧　晉書徵祥説曰興平二年吴郡府舎地<lb/>
中得犬子二頭一雄一雌太守張懋聞齋内牀下犬子<lb/>
聲地自拆見有二犬取而養之皆成尋而懋為洗充所<lb/>
害<hi>注云</hi>夏鼎志曰掘地而得狗名曰假　尸子曰地中<lb/>
有犬名地狼也　又曰晉孝武帝大元中廬江灊縣何<lb/>
旭家忽聞地中有犬子聲即於聲䖏掘之見一狗母狀<lb/>
甚羸瘦走入菰中不知所在視其處有犬子二頭一雄<lb/>
一雌取而養之雌死雄活及長為犬善噬野獸其後旭<lb/>
<pb n="KR3g0018_WYG_119-4b"/>
里中為蠻所沒　安帝隆安中輔國将軍孫無終家既<lb/>
陽中地中聞犬子聲尋穴地有折犬子皆白色一雄一<lb/>
雌取而養之皆死後無終為桓𤣥所誅<lb/>
　　　　犬戴冠<lb/>
京房曰君不正臣欲篡厥妖狗冠出朝門　漢書五行<lb/>
志曰昌邑王賀為王時見白犬冠方出冠而無尾此服<lb/>
妖示犬禍龔遂曰天戒在君也賀既廢死不得置後犬<lb/>
無尾徵也　續漢書五行志曰熹平中省内冠狗𢃄綬<lb/>
<pb n="KR3g0018_WYG_119-5a"/>
以為娱樂有一狗突出走入司徒府門或見之者莫不<lb/>
驚怪靈帝寵用便嬖西園賣官實狗而冠也<lb/>
　　　　犬生角　犬兩首　犬入宫室淫連　犬豕<lb/>
　　　　　交<lb/>
天鏡曰犬生角世主増地　京房曰犬生角必人主失<lb/>
政小人進用　漢書五行志曰文帝後元五年齊城門<lb/>
外有狗生角齊悼恵王亡後帝分齊地立其庶子七人<lb/>
皆為王兄弟並强有亢陽心故犬禍見犬守衛角兵家<lb/>
<pb n="KR3g0018_WYG_119-5b"/>
在前向上也犬不當生角猶諸侯不當舉兵向京師也<lb/>
　運斗樞曰狗兩首人行銜刀宋均注云狗為人吠守<lb/>
而設兩頭且主行銜刀兵是宿衛之臣欲判自作主而<lb/>
妖也　地鏡曰犬入室中淫連君亡之象　吕氏春秋<lb/>
曰亂國之妖犬彘乃連注云案漢書五行志曰景帝三<lb/>
年邯郸狗與彘交悖亂之氣近犬豕禍也比時趙王遂<lb/>
悖亂與吴楚謀為逆遣使匃奴求助卒伏誅　京房曰<lb/>
人君夫婦不嚴厥妖狗與豕交兹謂反徳國有兵革<lb/>
<pb n="KR3g0018_WYG_119-6a"/>
　　　　犬生子異形<lb/>
京氏曰犬生子三耳以上邑且有亂臣　犬子生一目<lb/>
邑有臣事二主者　犬生子三目以上邑有大臣謀主<lb/>
　犬生子有二口邑有憂　犬生子鼻一孔邑有兵<lb/>
犬生子有二鼻邑且有兵　犬生子三足以上其邑主<lb/>
有公侯　犬生子有五足以上其邑且大卒行　犬生<lb/>
子有二隂君多子　犬生子有二尾以上邑有徙亡<lb/>
犬生子口在背邑有反臣　犬生子口在隂邑臣强主<lb/>
<pb n="KR3g0018_WYG_119-6b"/>
命弱令不行　犬生子口在四足臣殺其君　犬生子<lb/>
口在腹下及腹旁邑大憂　犬生子口在腹民大飢<lb/>
犬生子口在四支其邑君亡　犬生子有鼻在四支邑<lb/>
有兵　犬生子足在腹邑有徙亾　犬生子足在背邑<lb/>
有大咎　犬生子足在首邑君且有大仇　犬生子尾<lb/>
在腹邑有大臣殺君　犬生子尾在背四支邑有三主<lb/>
争者　犬生子無尾邑大臣殺君　犬生子無目邑主<lb/>
病　犬生子無口鼻民飢　犬生子無足榖不成　犬<lb/>
<pb n="KR3g0018_WYG_119-7a"/>
生子無尾邑民貧<lb/>
　　　　犬生人<lb/>
京氏曰犬生人其邑君失位兵行　犬生子人形不具<lb/>
其邑有兵　犬生子人之形而物各不居其所者主亡<lb/>
　犬生人之形而六畜身主亡大有咎　犬生人之形<lb/>
而飛鳥身邑大水　犬生人之形而野獸身此有亡主<lb/>
　犬生人之形而魚身者邑大水　犬生人之形而䑕<lb/>
形者其邑虛<lb/>
<pb n="KR3g0018_WYG_119-7b"/>
　　　　犬生六畜　犬生䑕生魚　犬生野獸　犬<lb/>
　　　　　生飛鳥蜂虵<lb/>
京氏曰犬生六畜其邑易命有大事　犬生六畜一首<lb/>
二身邑有廢　犬生六畜兩身邑且二君流　犬生六<lb/>
畜兩口以上邑大臣亂　犬生六畜三鼻其邑有亂臣<lb/>
　犬生六畜有人形者邑易主　犬生六畜無首其邑<lb/>
有大事　犬生六畜無耳邑不用事　犬生六畜無目<lb/>
其邑兵行　犬生六畜無口鼻民流亡作兵　犬生六<lb/>
<pb n="KR3g0018_WYG_119-8a"/>
畜無四支邑不治有兵　犬生六畜無隂主且暴死<lb/>
犬生豕嵗大熟民樂　天鏡曰狗生豕吉不出三年國<lb/>
安樂　京氏曰犬生子為䑕嵗虛民流亡　犬生子為<lb/>
魚邑有大水　地鏡曰犬生野獸大夫有外謀不出三<lb/>
年君且亡國　京氏曰犬生野獸邑有大咎　犬生野<lb/>
獸人形者邑有大兵　京房曰犬生飛鳥雖有人形及<lb/>
不具皆為大兵及大水　犬生子為蜂天下更令　犬<lb/>
生子為蜂虵其邑民人流<lb/>
<pb n="KR3g0018_WYG_119-8b"/>
　　　　犬矢溺宫室道路　犬矢金石雜物<lb/>
京氏曰犬矢宫室中殿堂上三日以上邑空虛　犬矢<lb/>
王門中其主有喜　犬矢王門外邑主有憂　犬矢邑<lb/>
社不及大神五日以上邑亡　犬皆羣溺於邑門外及<lb/>
内兵作人家亦然　犬無故大道矢而行邑大凶　羣<lb/>
犬無故皆矢大道中兵行　犬矢人民牀席上其殃大<lb/>
　犬矢井中家虛邑亦然　犬無故溺人其人不出三<lb/>
嵗亡　又曰犬矢石其邑臣强君弱　犬矢金鐵邑兵<lb/>
<pb n="KR3g0018_WYG_119-9a"/>
大作　犬矢土邑愈墜<hi>墜地也</hi>　犬矢五榖邑昌嵗成<lb/>
犬矢布帛邑有暴政　犬矢草木邑人有喪<lb/>
　　　豕咎徵<lb/>
　　　　豕能言　豕自食子　豕自食尾<lb/>
京氏曰豕能言吉凶如其言　豕晝同時俱鳴此謂哭<lb/>
主嵗不成　又曰豕自食其子家破　又曰豕反自食<lb/>
其尾家富嵗且凶<lb/>
　　　　豕登屋入宫<lb/>
<pb n="KR3g0018_WYG_119-9b"/>
京氏曰豕之屋上其邑得賢士　豕入君室中其社稷<lb/>
邑君且亡　漢書五行志曰昭帝元鳯元年燕王宫永<lb/>
巷中豕出圏壊都竈銜鬴六七枚置殿前劉向以為竈<lb/>
者生養之本豕陳鬴於庭竈将不用宫室廢矣燕王不<lb/>
改卒伏誅　地鏡曰野猪入宫室中其軍将圍小人失<lb/>
宅　京氏曰豕無故入君室屋且有女憂為亂　又曰<lb/>
赤彘見於國不出三年必有大禍野人為政<lb/>
　　　　豕生子異形<lb/>
<pb n="KR3g0018_WYG_119-10a"/>
災異圖曰王侯刺史二千石令長不祗上命則豕一頭<lb/>
兩身六脚　古今注曰哀帝大初三年長安彘生兩頭<lb/>
三目一目在項中　京氏曰豕生子有角其邑有福祿<lb/>
　豕生子有二口以上其邑且安　豕生子鼻一穴郡<lb/>
有九侯　豕生子三足其嵗不熟　豕生子五足以上<lb/>
其邑有大咎兵　豕生子一隂其邑分無後　豕生子<lb/>
目在四支其邑兵行得地　豕生子目在腹下及旁邑<lb/>
有大咎　豕生子口在背邑主弱羣臣奪王令不行<lb/>
<pb n="KR3g0018_WYG_119-10b"/>
豕生子口在腹其邑饑　豕生子口在四肢民饑兵作<lb/>
邑亡　豕生子口在隂邑有大謀　豕生子耳鼻在腹<lb/>
及背臣謀其主　豕生子耳鼻在四肢及在首上兵作<lb/>
邑中　豕生子足在首上亡社稷　豕生子足在其腹<lb/>
邑有大事　豕生子足在背其民勞於兵　豕生子尾<lb/>
在腹及首邑有大事　豕生子無口其邑亂　豕生子<lb/>
無目其邑臣奪主令　豕生子無尾其邑兵弱　豕生<lb/>
子無尾有羽邑亡<lb/>
<pb n="KR3g0018_WYG_119-11a"/>
　　　　豕生人<lb/>
京氏曰豕生人之形即純行聖人且行兵不純行其邑<lb/>
失社稷　豕生人而有六畜形者此邑亂亡　豕生人<lb/>
形而有飛鳥者其邑大水　豕生人形而有野獸形者<lb/>
其邑兵　豕生人形如物各有不居其位邑失地<lb/>
　　　　豕生六畜<lb/>
京氏曰豕生六畜其邑易主　吕氏春秋曰亂國之妖<lb/>
有豕生狗　天鏡曰豕生狗不出三年國王走於野中<lb/>
<pb n="KR3g0018_WYG_119-11b"/>
死　京氏曰豕生犬其君走謀於野中　豕犬形不具<lb/>
邑有兵諸兵數起　豕生六畜有人形邑且更令　豕<lb/>
生六畜一首二身邑分　豕生六畜二鼻以上邑有兵<lb/>
行　豕生六畜二口以上其邑亡地臣亂　豕生六畜<lb/>
三鼻三目以上其邑大恐　豕生六畜無首其邑不安<lb/>
豕生六畜無目邑令不行　豕生六畜無耳其邑君且<lb/>
不聴政　豕生六畜無口鼻其邑民流亡　豕生六畜<lb/>
無隂其邑無嗣子　豕生六畜無四肢其君不治<lb/>
<pb n="KR3g0018_WYG_119-12a"/>
　　　　豕生野獸蟲魚飛鳥蜂虵<lb/>
運斗樞曰人主以不孝仁之名侵犯大道則豕生鹿<hi>大道</hi>
<hi>者君政也</hi>　京氏曰豕生野獸其邑民饑有兵　豕生飛鳥<lb/>
其邑水　豕生魚其邑大水災　豕生蟲蠅其邑流亡<lb/>
　　　　豕矢金石草木<lb/>
京氏曰豕矢金鐵邑兵大作　豕矢土邑増土　豕矢<lb/>
石邑大兵强勝四方也　豕矢五榖嵗成熟　豕矢草<lb/>
木其邑有喪<lb/>
<pb n="KR3g0018_WYG_119-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷一百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷一百一</head> <lb/>
    <p>
<pb n="KR3g0018_WYG_101-1a"/>
欽定四庫全書<lb/>
　唐開元占經卷一百一<lb/>
　　　　　　　　　　　唐　瞿曇悉達　撰<lb/>
　　霜占<lb/>
元命包曰陰陽凝為霜　易坤卦曰初六履霜堅氷至<lb/>
象曰履霜堅氷陰始凝也馴致其道至堅氷也禮記月<lb/>
令曰季秋之月霜始降百工休孟冬行秋令則雪霜不<lb/>
時　考異郵曰霜者陰精冬令也四時相代以霜收殺<lb/>
<pb n="KR3g0018_WYG_101-1b"/>
霜之為言亡也物以終也　曾子曰陰氣勝凝為霜<lb/>
地鏡曰視屋上瓦獨無霜者其下有寳藏　援神契曰<lb/>
霜挫物　京房曰凡候霜下早晚若正月一日雷知七<lb/>
月一日霜下若二月一日雷即知八月一日霜下又曰<lb/>
霜者刑罰行也霜者所以成萬物也刑罰者所以誅惡<lb/>
人者也刑一以懲十殺一以全萬非聖君居位則刑罰<lb/>
妄行誅殺不當故天應以殞霜於春於夏臣依公結私<lb/>
誅殺無罪霜下在土却忠臣依公結私以緩有罪霜附<lb/>
<pb n="KR3g0018_WYG_101-2a"/>
木殺罰不由上霜見風而飛此皆刑罰不法之應　又<lb/>
曰霜下或未見日而欲晞者此人君以喜怒行刑罰也<lb/>
　霜或見日而不晞此人君執法堅不可犯也霜或天<lb/>
陰不見星而有霜者此臣下擅行誅罰也　興兵妄誅<lb/>
厥災其霜殺五榖誅不原情兹謂不仁　冬先雨乃殞<lb/>
霜有芒角賢聖遭害其霜附木不下地　考異郵曰穆<lb/>
公即位仲夏霜殺草日不消　僖公即位殞霜不殺草<lb/>
梅李實不殺草者臣威强梅李大樹此果為實是君不<lb/>
<pb n="KR3g0018_WYG_101-2b"/>
能伐也　定公即位殞霜殺菽菽者稼最强季氏之萌<lb/>
也　天鏡曰霜非時而殺草是時而不殺並為虫蝗是<lb/>
謂大飢　春隕霜殺草木是謂陰隆臣强君弱下不事<lb/>
上　京房曰春下霜七日七年聖人滅　春秋命厯序<lb/>
曰桀無道夏隕霜　師曠占曰春夏一日有霜雲者君<lb/>
父治政大嚴大苦大殺天以示之何以言之霜威殺萬<lb/>
草坐大殺也見變如此宜損威殺重人命　京氏曰夏<lb/>
霜君死國亡　霜下或無芒者此人君行刑罰而哀恕<lb/>
<pb n="KR3g0018_WYG_101-3a"/>
其人也　霜下或無芒者此人君觀過刺不深也芒或<lb/>
旁指者此人君旁言而刑人也　霜下或芒嚴者此人<lb/>
君刺過深尅者　芒或向下者或如露㣲者此人君盡<lb/>
欲加法一姓服属也　霜下或同類之物或不死此人<lb/>
君知人有罰同獨有所緩不誅有以平法誅者霜下或<lb/>
翩翩狀如雪者此人君知人有罪不以為意也亦不出<lb/>
於狴牢也　霜或止於樹頭而不下地者此下請决罪<lb/>
而上不下也　霜下或有澤於物者此人君欲殺直而<lb/>
<pb n="KR3g0018_WYG_101-3b"/>
下却之也　霜下晝夜不明而隕霜者皆君臣誅或心<lb/>
疑而徑行之霜亦隨之於春　霜下或重其日温者此<lb/>
行誅或依法深淺故其日温也　霜不下而物自以寒<lb/>
死者此邪臣執法周密衆人不知物不得霜而死也夜<lb/>
雨雪且為霜為人君率臣重以為嚴也<lb/>
　　雪<lb/>
元命包曰陰陽凝為雪　汜勝書曰雪者五榖之精<lb/>
曽子曰陰氣勝則凝為雪　穆天子傳曰雪盈數尺年<lb/>
<pb n="KR3g0018_WYG_101-4a"/>
豐　八節占曰冬有積雪嵗美人和　又曰冬祁寒降<lb/>
雪盈尺年豐嵗稔之候　董仲舒曰太平之世雪不封<lb/>
條凌彌毒害而已　考異郵曰庚辰大雪深七尺并者<lb/>
丈四尺　京房曰雪附木者此人君聽言殺忠臣也<lb/>
雪未至地而復上久而復下此人君欲寛死罪　雪而<lb/>
温者此人君脱有罪　凡雪者陰氣盛也小人係公結<lb/>
私以脅其主而專其權二月九月而不已此執法權正<lb/>
引邪以成賊理故雪厚為旱薄則為氷皆一百九十二<lb/>
<pb n="KR3g0018_WYG_101-4b"/>
日　天鏡曰春雨雪不消妻黨專政擅持君威天下飢<lb/>
民死亡　易通卦騐曰乾得坎之寒則夏雨雪　天鏡<lb/>
曰夏雨雪必有大䘮天下兵起　詩推度災曰違天地<lb/>
絕人倫則夏雨雪　晋朝雜事曰大康七年河陰雨赤<lb/>
雪二頃　京房易候曰夏雨雪國殃必有䘮司馬為亂<lb/>
　又曰君死國亡　天鏡曰秋雨雪百姓多死草木零<lb/>
落天下大䘮雪下厚三尺以上大兵方起<lb/>
　　雹<lb/>
<pb n="KR3g0018_WYG_101-5a"/>
考異郵曰陰陽專精凝合生雹雹之言合也　董仲舒<lb/>
曰雹者陰氣脅陽也　京房曰凡雹過大人君惡聞其<lb/>
過也抑賢不與共位小人取利布幣私施所愛人専施<lb/>
不普當雨不雨天反下雹人有釁則嚴威集人欲惑其<lb/>
君故雹傷生　雹或殺飛鳥者此人君信讒佞之言行<lb/>
謫罰於庻人　月令曰仲夏行冬令則雹凍傷榖　感<lb/>
精符曰大臣擅法則雨雹　京房曰雹下或毁瓦碎破<lb/>
車殺馬牛者此人君任小人伐其人　雹下盡剥樹木<lb/>
<pb n="KR3g0018_WYG_101-5b"/>
之枝又害五榖者此人君賦斂酷民有殺者　雹下或<lb/>
多狀如積雪者此臣欲弑君也雹下或盡敗人禾稼者<lb/>
此人君因春夏庶人有罪執殺之　雹下或霜俱降者<lb/>
此人君私邪人從後過而誅之　雹下極地而曎者此<lb/>
人君私施邪人而下成之　雹下或狀如積氷者此臣<lb/>
欲殺人君　雹下或多芒狀如雪者此人君欲害人而<lb/>
甚者　雹下或如梨實者此人君大亂庶人而惡甚者<lb/>
　雹下或與風俱降者此人君施大亂其寒過度罰深<lb/>
<pb n="KR3g0018_WYG_101-6a"/>
　雹下或狀如珠者此人君欲害人而甚也　漢書五<lb/>
行志曰大雨雹常寒之罰武帝元封三年十二月雨雹<lb/>
大如馬頭宣帝地節四年山陽濟陰雨雹如雞子深二<lb/>
尺五寸殺二十餘人皆霍氏誅徴也　續漢書五行志<lb/>
曰孝安永初三年兩雹大如鴈子傷稼是時鄧太后專<lb/>
陽政　晋中興書曰太和三年四月雨雹是時海西昏<lb/>
亂相龍朱實等滛逆　大元二十一年四月雨雹是時<lb/>
王道子輔政姦佞競進烈宗不能禁絶王室大亂　天<lb/>
<pb n="KR3g0018_WYG_101-6b"/>
鏡曰夏雨雹民飢<lb/>
　　氷<lb/>
地鏡曰氷以春氷有兵其嵗不成氷夏氷胡兵將起人<lb/>
民無病而死大飢民流秋氷下臣憂大兵起　左傳成<lb/>
公十六年春正月雨木氷寒過節氷著樹也　榖梁傳<lb/>
曰隂陽失度時寒過節雨而木氷志異也根枝折　墨<lb/>
子曰三苗大亂天命殛之夏氷　京房曰夏水氷凍者<lb/>
國君有疾病民流亡五榖不成人民饑　説苑曰秦始<lb/>
<pb n="KR3g0018_WYG_101-7a"/>
皇即位夏凍　地鏡曰水三月至八月忽有氷者大兵<lb/>
䘮　漢書五行志曰劉歆云陽强不下通隂弛不上達<lb/>
故雨而木為氷木曲直也劉向以為氷陰之隆木少陽<lb/>
貴臣象此人將有害則隂氣脅木叔孫喬如出奔公子<lb/>
偃誅死公見執辱之異也或曰長老名木氷為木介介<lb/>
甲兵象也　晉中興書曰大興三年二月雨木氷其後<lb/>
有王敦之難　京房易候曰夏而凍其鄉有流亡　地<lb/>
鏡曰水冬不氷易王或飢兵<lb/>
<pb n="KR3g0018_WYG_101-7b"/>
　　寒<lb/>
京房曰有德遭險兹謂逆命厥異寒　洪範五行傳曰<lb/>
聽之不聦是謂不謀厥罰恒寒　晋中興書曰大興四<lb/>
年冬大寒民凍死是時王敦肆亂而天子不能禁任意<lb/>
專殺戮及忠良　京房易候曰夏有遺冬人民行訴<lb/>
夏而大寒其國有急　冬而不凍澤其鄉有疾疫　冬<lb/>
至後十日不凍者人君不行刑不嚴一曰緩死罪不誅<lb/>
　　霧<lb/>
<pb n="KR3g0018_WYG_101-8a"/>
元命包曰隂陽亂為霧　莊子曰騰水上溢故為霧<lb/>
爾雅曰地氣發天不應曰霧　董仲舒曰太平之世霧<lb/>
不塞望　東方朔曰凡霧氣不順四時逆相交錯微風<lb/>
小雨為陰陽氣亂之象從寅至辰巳上周而復始為逆<lb/>
者不成積日不解晝夜昬闇天下欲分離　京房易候<lb/>
曰甲乙有霧疾疫丙丁有霧旱戊巳有霧隣國有城拔<lb/>
無軍有土功事庚辛有霧兵壬癸有霧為水　冬霧及<lb/>
其門日懸而霧馬馳人起不雨霧曰兵所走　帝王世<lb/>
<pb n="KR3g0018_WYG_101-8b"/>
紀曰黄帝五十年秋七月庚申天大霧三日三夜霧除<lb/>
帝遊洛水之上見大魚負圖書命河圖帝視萌篇是也<lb/>
　河圖曰山冬大霧十日以上不除者山崩之候也山<lb/>
水脉也　郗萌曰凡霧四合有虹各見其方隨四時凶<lb/>
氣青黄更相掩　運斗樞曰四獨霧下天下寃　晉書<lb/>
天文志曰晝霧夜明臣志得伸　孝經洞寳冊曰世無<lb/>
道皇不用孝法去兵經五霧並起蒼蒼鬱鬱滛滛蔽四<lb/>
方　天鏡曰天雨霧如黄土百姓勞苦奔亡不安名曰<lb/>
<pb n="KR3g0018_WYG_101-9a"/>
黄霧　漢書元后傳曰成帝時王大弟封侯其夏黄霧<lb/>
四塞終日　晋中興書曰大寧元年黄霧四塞王敦之<lb/>
應咸和元年大霧歩武不相見㑹稽王道子專政之應<lb/>
也　陸機别傳曰機被誅日大風折木天地霧合　兵<lb/>
書曰白霧四面圍城必有兵到城下不出其日　史記<lb/>
曰上至平城匈奴圍王七日大霧漢使人來往胡不覺<lb/>
　抱朴子曰白霧四靣圍城不出百日大兵至城下<lb/>
黄帝曰霧者百邪之氣隂來冐陽姦臣擅君權立威<lb/>
<pb n="KR3g0018_WYG_101-9b"/>
荆州占曰晝霧夜明臣志得伸夜霧晝明臣志不伸霧<lb/>
終日終時君有憂色黄小雨　郗萌曰霧從夜半至日<lb/>
中不解遂上為霧君不悟行邪政於百姓過日中而似<lb/>
雨强氣所避　河圖曰霧乍散臣欲謀君為逆者不成<lb/>
自亡　荆州占曰凡霧氣四方俱起百歩不見人名曰<lb/>
昏不有破國必有滅門　甘氏曰霧秋以庚申辛酉日<lb/>
氣色白東行為利客先舉兵者勝後舉兵者敗　巫咸<lb/>
曰霧夏以丙丁巳午日赤黄氣西行為利客主人凶<lb/>
<pb n="KR3g0018_WYG_101-10a"/>
海中占曰霧冬以壬癸亥子日氣青黒色南行興軍動<lb/>
衆<lb/>
　　露<lb/>
元命包曰陰陽散為露　曽子曰陽勝則散為露　蔡<lb/>
氏月令曰露者陰液也曎為露論衝曰露秋氣所生也<lb/>
　易通卦騐曰立秋白露下　元命包曰露以潤草<lb/>
運斗樞曰天樞得則甘露濁　五經通義曰和氣津凝<lb/>
為露從地出　禮運曰聖王所以為而弗悖也天降甘<lb/>
<pb n="KR3g0018_WYG_101-10b"/>
露地出醴泉　命厯序曰桀紂無道露冬下　吕氏春<lb/>
秋伊尹説湯曰水之美者三危之露和之美者雩掲之露<lb/>
其色紫　地鏡曰圗視山川多露無霜者其下有美玉<lb/>
　瑞應圖云耆老得敬則栢受甘露尊賢愛老不失細<lb/>
㣲則竹葦受甘露<lb/>
　　霾曀<hi>曀於計切隂而風也</hi>
爾雅曰風而雨土為霾　郗萌曰凡天地四方昏濛若<lb/>
下塵十五日以上或一月或一時雨不霑衣而有土名<lb/>
<pb n="KR3g0018_WYG_101-11a"/>
曰霾故曰天地霾君臣乖若不大旱外人来　爾雅曰<lb/>
陰而風為曀説文曰曀天地陰沉也　紀年曰帝辛受<lb/>
時周大曀　周昭王十九年天大曀雉兔皆震　惠成<lb/>
王元年晝晦十六年邯鄲四曀室多壊民多死<lb/>
　　霰<lb/>
説文曰霰稷雪也從雨㪚聲　釋名曰霰星也水雪相<lb/>
摶如星而霰　曽子曰陰之專氣為霰　爾雅曰霰為<lb/>
消雪郭璞注云霰水雪雜下故為消雪也　毛詩曰如<lb/>
<pb n="KR3g0018_WYG_101-11b"/>
彼雨雪先集維霰注云霰暴雪也或云雪上遇温氣而<lb/>
摶之霰也<lb/>
　　霽<lb/>
説文曰霽者雨止也雲罷貌　晉中興徵祥説曰咸和<lb/>
四年陰霖五十餘日蘇峻滅後乃霽魏略五行志曰延<lb/>
康元年大霖雨五十餘日魏有天下乃霽將受大祚之<lb/>
應也<lb/>
　　濛<lb/>
<pb n="KR3g0018_WYG_101-12a"/>
釋名曰濛日不明濛䝉䝉然也　京房曰臣私禄及親<lb/>
兹謂罔辟厥異濛行　善不請於上兹謂祚福濛一日<lb/>
五起五解　辟不謀臣臣辟異道上濛下霧　立嗣子<lb/>
疑兹謂動欲濛赤日不明利邪以食兹謂閉上濛大起<lb/>
日不見若雨不雨十二日解禄生於下兹謂誣君濛㣲<lb/>
而小雨已乃大雨下相攘善茲謂盗明濛黄濁　下陳<lb/>
功於上兹謂不知濛㣲而赤風鳴條夜復濛不解　春<lb/>
秋潛潭巴曰大濛三十日羣猾起　抱朴子曰若濛氣<lb/>
<pb n="KR3g0018_WYG_101-12b"/>
圍城或入於城則外兵得入　若濛氣從内出主人出<lb/>
戰　尚書中候曰桀無道地吐黄黄是濛也禮記月令<lb/>
曰仲冬行夏令氣濛𠖇𠖇　演孔圖曰猾待期則赤濛<lb/>
沾冠　黄帝占曰凡連陰十日晝不見日夜不見月亂<lb/>
風四起欲雨而無雨名曰濛臣謀君故曰久陰不雨臣<lb/>
謀主　郗萌曰濛霧者邪氣也陰未衝陽姦臣謀君在<lb/>
天為濛在人為霧日月不見為濛前後人不相見為霧<lb/>
　荆州占曰夜濛晝明臣謀政晝霧夜明臣得伸志<lb/>
<pb n="KR3g0018_WYG_101-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_101-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷一百一<lb/>
</p>
<p>
</p>
  </div>
</body>
</text>
</TEI>
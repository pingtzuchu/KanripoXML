<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷一百二</head> <lb/>
    <p>
<pb n="KR3g0018_WYG_102-1a"/>
欽定四庫全書<lb/>
　唐開元占經卷一百二<lb/>
　　　　　　　　　　　唐　瞿曇悉逹　撰<lb/>
　　雷<lb/>
易説卦曰震為雷動萬物者莫疾乎雷　河圖始開圖<lb/>
曰陰陽相薄為雷　河圖帝通紀曰雷天地之皷也<lb/>
洪範五行傳曰雷者諸侯之象也　河圖曰黃帝以雷<lb/>
精起　尚書中候曰秦穆公出狩天震大雷下有火化<lb/>
<pb n="KR3g0018_WYG_102-1b"/>
為白雀衘丹書集公車　史記曰髙祖母劉媪嘗息大<lb/>
澤之陂夢與神遇時雷霆冥晦見蛟龍於其上已而有<lb/>
娠遂産高祖　元命包曰陰陽為雷　京房曰凢雷者<lb/>
陰陽合和震動萬物使各戴其元而起故雷以動聞百<lb/>
里或聞七十里或聞五十里或聞二十里各應其德而<lb/>
起以應人君行之動靜　或雨且雷和氣令雷聲或殷<lb/>
殷<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>
                    <graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>風雨㣲皆陰陽和利稼之雨象君臣百姓和合<lb/>
也　論衡曰圖畵之士圖雷之狀纍纍如連皷形又圖<lb/>
<pb n="KR3g0018_WYG_102-2a"/>
一人若力士之容謂之雷公　京房曰雷者月當有効<lb/>
於消息以為主聲聞於人雷之為政大壯始君臣强從<lb/>
解起　風俗通曰雷已發聲作醬令人腸中雷鳴故雷<lb/>
不作醬也　京房曰雷起乾宮人民多疾病雷起坎宮<lb/>
國邑多雨雷起艮宮禾好枲長五糓賤雷起震宮五糓<lb/>
暴貴多傷雷起㢲宮雨霜傷五糓雷起離宮夏少水旱<lb/>
蝗虫雷起坤宮蝗虫害五糓雷起兊宮兵起銅鐵貴<lb/>
雷起水門流潦滂沱雷起天門人不安雷起石門蝗虫<lb/>
<pb n="KR3g0018_WYG_102-2b"/>
食大凶雷起木門棺木貴歲大熟雷起風門霜禾傷雷<lb/>
起金門銅鐵貴雷起火門夏旱蝗虫食雷起土門五糓<lb/>
賤魚不長雷起鬼門人民常暴死　春始雷東方東方<lb/>
五糓盡熟人民蕃殖以夜雷歲半熟　雷始南方歲小<lb/>
旱夜雷大旱糴倍種不成　雷始西方糓小熟有虫夜<lb/>
雷六畜病　雷始西方五糓不熟有曝骨其野馬牛<lb/>
大病夜雷赤地千里糴貴　雷始北方海水出百川皆<lb/>
流溢五糓不成夜雷百川皆溢　春不雷而霜樹木以<lb/>
<pb n="KR3g0018_WYG_102-3a"/>
風落皆為人疾病　春三月甲子己丑戊寅辛卯戊午<lb/>
有雷霹靂石其下有兵　春夏甲子丙寅戊子有雷殺<lb/>
人有將軍在外大戰期不出三十日　夏三月雷電不<lb/>
聞多疾病害五糓　夏三月甲子己丑戊寅辛卯疾風<lb/>
雷其在城壊軍在外大戰　戊子雷雲露變土易民以<lb/>
其雷入月深淺日當一月或當一歲不出其月必有亾<lb/>
國死王　庚子雷必有惡令期不出三十日或日有令<lb/>
　庚午日雷不出其月兵起甲子雷亦兵矣　春己丑<lb/>
<pb n="KR3g0018_WYG_102-3b"/>
丁丑夏甲午壬戌己亥丁未冬甲寅又曰春戊寅夏戊<lb/>
申冬戊子不雨而雷雷之所建有所將流血戊子雷雨<lb/>
三日止其下大戰不雨而雷外兵必歸不雨而雷兵起<lb/>
必阻　王者動事不時正月大雷動事不明但雷而不<lb/>
電　當雷不雷太陽弱此君弱臣強臣奪君政故春分<lb/>
之後雷不發聲君當揚威武退強臣正治道當發聲矣<lb/>
　人神德隆雷鳴盛春　秋分雷春分不雷秋分不雷<lb/>
春分雷春過一日秋亦過一日　春雷不發秋雷不藏<lb/>
<pb n="KR3g0018_WYG_102-4a"/>
君死國亡　冬雷上朔皆為所當之鄉骸骨盈野夜<lb/>
雷亦然　冬雷者陽氣之盛應之各以雷之日知何方<lb/>
鳴東方各以其辰為方　冬三月有大雷聞千里者人<lb/>
君絶令霹靂者以兵去温者以弱去矣　天冬雷地必<lb/>
震教令撓則冬雷民飢　冬雷不蟄兹謂自藏萬物化<lb/>
不成　天官書云無雲而雷是謂天狗所當之國必有甲<lb/>
兵王國偏虚　冬雷而星下胡蠻之王死中野不雷而<lb/>
星下其國兵起又曰冬雷而星不下當日之國王死其<lb/>
<pb n="KR3g0018_WYG_102-4b"/>
所　冬雷屈折不及三年有兵䘮有更政　天無雲而<lb/>
雷者此君無㤙澤於百姓國將易君萬人不靜小人失<lb/>
命　雷聲掩掩狀如欲息雨疎無風此人君深念憂百<lb/>
姓又曰雷或一聲而止此人君出令重也雷而不雨此<lb/>
人君欲動其事無補於百姓有風令行無風令不行<lb/>
雷風雨霹靂丘陵者逆先人之令　雷或霹靂大風甚<lb/>
雨發屋折木此皆小人處位賢士隱　雷雨大風霹靂<lb/>
此皆人君用讒言刑殺正人　上下不和歲少雷雷不<lb/>
<pb n="KR3g0018_WYG_102-5a"/>
雨者有聲無實也士走霹靂破害也賢人興道雷止其<lb/>
處不然夜半雷一聞其聲若電無雷皆為人君絶令一<lb/>
名枉矢　雷或霆此人君動令下不蔽欺明君　雷蛟<lb/>
龍出國有賢士止言不詘者陰中陰也　雷之發聲於<lb/>
坎多水於艮山崩於震多風於㢲必大風起於離大旱<lb/>
於坤土功於兌兵起於乾天象　雷聲或格格雨下籍<lb/>
籍此人君施百姓侮之　雷聲深<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>
                    <graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>狀如欲伏雨疎<lb/>
無風者此人君深憂念百姓　入震卦雷一聞聲後不<lb/>
<pb n="KR3g0018_WYG_102-5b"/>
復聞若有電無雷皆為人君絶令亦名枉矢　雷如聚<lb/>
火而徙此人君且絶之象雷電皆生火有所擊極陰生<lb/>
陽也　雷或霹靂無風雨者此皆剛柔不均激氣並作<lb/>
此君臣相忿爭惡令暴出　雷或霹靂甚大風雨俱至<lb/>
者此皆亂令大作以動百姓　雷聲或在南或在北或<lb/>
在西或在東此人君為政不知所去就也　先雷後雨<lb/>
不濕土先雨後雷屋舍崩隤　師曠占曰春雷始起其<lb/>
音栢栢格格霹靂者謂雄雷旱氣也其鳴依依音音不<lb/>
<pb n="KR3g0018_WYG_102-6a"/>
大霹靂者謂雌雷水氣也　春不雨有雷音在地中其<lb/>
所有兵起其下　禮記月令曰春日夜分雷乃發聲有<lb/>
不戒其容止者生子不偹必有凶災　天鏡曰冬震兵<lb/>
飢　晉中興書曰昇平二年十一月雷是時皇太后臨<lb/>
朝政舒緩　洪範五行傳曰秦二世元年無雲而雷雷<lb/>
陽也雲陰也有雲然後有雷有臣然後有君也無雲而<lb/>
雷示君獨處無人民也　河圖曰臣僭大者不犯主則<lb/>
雷電撃朝　京氏五星占曰人君承用莭度即雷風以<lb/>
<pb n="KR3g0018_WYG_102-6b"/>
節暴行威福則雷霆擊人其救也議獄緩死則災消矣<lb/>
　京氏對災異曰雷鳴連而不絶者此謂人君政事民<lb/>
不恐懼　又曰雷電俱出或先鳴而後電者此謂執法<lb/>
貪苛<lb/>
　　霹靂占<lb/>
春秋繁露曰霹靂者金氣也其音商故應以霹靂　説<lb/>
文曰震霹靂振物也　釋名曰霹靂折也所厯皆破折<lb/>
震戰也所擊輙破若攻戰也　范子計然曰天者變化<lb/>
<pb n="KR3g0018_WYG_102-7a"/>
行精氣者也令者謂暴風雨霹靂也　晉朝雜事曰元<lb/>
康七年霹靂破城南高媒石高禖中宮求子像也賈后<lb/>
妬忌將殺懐愍天怒霹靂之賈后將誅應也　搜神記<lb/>
曰扶風楊道和夏於田中値天雷雨止桑樹下霹靂擊<lb/>
之道和以鋤格折其左股遂落地不得去赤如丹目如<lb/>
鏡手如牛角長三尺餘狀如六畜頭似獼猴　續搜神<lb/>
記曰呉興人章狗者五月中於田中耕以飯蘿置菰裏<lb/>
晚飢求食而飯已盡如此非一後日於菰中伺之見一<lb/>
<pb n="KR3g0018_WYG_102-7b"/>
大蛇偷食其飯狗即以鑊刈之蛇便走去狗乘船逐之<lb/>
至一坂有穴蛇便入穴但聞啼哭人云斫某甲或云當<lb/>
何如或言符雷公命霹靂殺奴須臾雲雨四合震電傷<lb/>
狗狗於是跳梁大罵云天公我貧窮展力耕墾蛇来偷<lb/>
食我飯罪應在蛇反更来霹靂許是無知雷公若来今<lb/>
當以鑊斫汝腹破須臾雲雨輙開乃更還霹靂向穴諸<lb/>
蛇死者數十　天鏡曰雷霆擊宮庭中大夫欲逆不出<lb/>
五年交兵流血　合誠圖曰霹靂擊於殿女宮急　潛<lb/>
<pb n="KR3g0018_WYG_102-8a"/>
潭巴曰霹靂擊宮室君情泄下有謀起　天鏡曰雷霆<lb/>
擊宗廟是謂天戒人君暴云不出八年削地奪國　春<lb/>
秋繁露曰王言下不從革而秋多霹靂　天鏡曰雷電<lb/>
擊貴人從官車騎此乃人君惑於佞人失衆和　漢獻<lb/>
帝紀曰初平二年無雲而霹靂殺人　天鏡曰雷霆擊<lb/>
貴人正殿此謂重陽之戒此佞人持政不出六年地削<lb/>
君亾　晋中興書曰元興三年秋永安王皇后自巴陵<lb/>
將設威儀入宮天大雷震人馬一時俱慄　續晋陽秋<lb/>
<pb n="KR3g0018_WYG_102-8b"/>
曰大元年震含章殿四柱殺内侍二人<lb/>
　　電<lb/>
河圖曰激陽為電　易稽覽圖曰陰陽和合其電耀耀<lb/>
也其光長　元命包曰陰陽激為電　河圖曰大電繞<lb/>
樞星炤郊野感符寳而生黄帝　天官書曰電者陰陽<lb/>
之動也　莊子曰陰氣伏於黄泉陽氣上通於天陰陽<lb/>
交爭故為電　釋名曰電殄也乍見則殄威也　京房<lb/>
曰電生火有所擊極陰生陽之象董仲舒曰太平世電<lb/>
<pb n="KR3g0018_WYG_102-9a"/>
不眴目霣示光耀而已<lb/>
　　霆<lb/>
京房曰凢霆者金餘氣也金者内鏡而外冥人君即位<lb/>
乃先敬讓而内尚賊心陰行衆物舉事發微自以為明<lb/>
虚言妄㨿深依以考凢事亦自以為能矣故無雲而霆<lb/>
霆或為火者此人君以暴罰也　霆或聚火者光起而<lb/>
從此人君將衆之象也　霆或中天而見此人君自以<lb/>
為明也　霆或將如交蛇光明之而一正者此人君行<lb/>
<pb n="KR3g0018_WYG_102-9b"/>
明行直　霆或正赤下至地而復上者此人君聽讒言<lb/>
也　霆或東西南北皆有霆者此人君行役不避四時<lb/>
也　霆或正直而長光明者此人君行㣲人不知曲直<lb/>
　霆或正黄澤者此人君行明雖得事實取其中也<lb/>
或霧而霆者此人君黙行不得事實而亂不息下將不<lb/>
制　霆瞬瞬暉暉者此人君質不知自明也　霆或奕<lb/>
奕明之而復息者此人君譏問内直言之事　霆或無<lb/>
雲而以昏數見者此人君誠以㣲言而以害人也一云<lb/>
<pb n="KR3g0018_WYG_102-10a"/>
黙言　霆或將如蝶蛇明久而㣲正者此人君行不明<lb/>
莫有非也　天陰不雨但為霆者此人君陰行欲以来<lb/>
事實也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_102-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷一百二<lb/>
</p>
<p>
</p>
  </div>
</body>
</text>
</TEI>
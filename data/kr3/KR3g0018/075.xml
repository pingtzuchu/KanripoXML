<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷七十五</head> <lb/>
    <p>
<pb n="KR3g0018_WYG_075-1a"/>
欽定四庫全書<lb/>
　唐開元占經卷七十五<lb/>
　　　　　　　　　　　唐　瞿曇悉逹　撰<lb/>
　流星占五<lb/>
　　流星犯石氏外官一<lb/>
　　　流星犯庫樓一<lb/>
黄帝曰流星入庫樓庫兵發用事車騎出流星出之兵<lb/>
大起隨星所之兵所從往期三年　郗萌曰流星出天<lb/>
<pb n="KR3g0018_WYG_075-1b"/>
庫所之邑受兵　使星出入天庫樓天下空虚兵盡出<lb/>
　　　流星犯南門二<lb/>
石氏曰流星入南門西夷兵起關道不通國有憂　荆<lb/>
州占曰流星入南門甚衆大臣有外事<lb/>
　　　流星犯平星三<lb/>
玉歴曰流星入平星執令臣有憂若有罪星若出之臣<lb/>
有黜者期百八十日<lb/>
　　　流星犯騎官四<lb/>
<pb n="KR3g0018_WYG_075-2a"/>
甘氏曰流星入騎官有兵起騎士將出有憂若馬多死<lb/>
期一年逺二年　石氏曰流星抵騎官兵起星所止知<lb/>
之<lb/>
　　　流星犯積卒五<lb/>
聖洽符曰流星入積卒兵士大行若將死一曰近臣有<lb/>
誅者期不出二年<hi>案晉陽秋曰大元元年三月丁巳流星大如斗椀赤色尾長二丈起心星</hi>
<hi>南五丈經積卒九月秦王苻堅屠凉州虜刺史張天錫車騎桓冲屯軍淮泗</hi>
　　　流星犯龜星六<lb/>
<pb n="KR3g0018_WYG_075-2b"/>
齊伯曰流星入龜星天下有水珠玉貴流星出之天下<lb/>
大旱五榖貴期不出年　郗萌曰流星出龜星色青黒<lb/>
所之國大水赤黄所之國大旱<lb/>
　　　流星犯傅説七<lb/>
甄曜度曰流星抵𫝊説王者有子孫之憂若出之宫中<lb/>
有子孫之喜期不出百八十日<lb/>
　　　流星犯魚星八<lb/>
海中占曰流星抵魚星天下水魚鹽貴星若出之天下<lb/>
<pb n="KR3g0018_WYG_075-3a"/>
旱魚行人道<lb/>
　　　流星犯杵星九<lb/>
𤣥㝠曰流星入杵星五榖大貴其嵗杵不用事<lb/>
　　　流星犯鼈星十<lb/>
文曜鉤曰流星入鱉星國有大水色赤出鱉其國大旱<lb/>
　郗萌曰大流星出鱉星色青黒為大水赤黄為大旱<lb/>
視其所之以命邑<lb/>
　　　流星犯九坎十一<lb/>
<pb n="KR3g0018_WYG_075-3b"/>
巫咸曰流星入九坎有水旱之變從南入則大旱從北<lb/>
入則大水<lb/>
　　　流星犯敗臼十二<lb/>
帝覽嬉曰流星入敗臼天下有急發米粟之事杵臼用期一年<lb/>
　　　流星犯羽林十三<lb/>
黄帝曰流星入羽林兵大起士卒發用將軍有出者期<lb/>
三年　石氏曰流星色赤入大牢東君起兵入其西太<lb/>
子起兵入其北諸侯起兵出大牢兵隨所之　流星色<lb/>
<pb n="KR3g0018_WYG_075-4a"/>
赤入天軍之南天子死入其西太子死入其北諸侯多<lb/>
死　流星色黄白入天軍之西天子立太子入其中天<lb/>
子立侯王不則受賜　流星色白入天軍之南后憂疾<lb/>
入其北諸侯憂疾　春秋緯曰使星出入羽林兵起<lb/>
　　　流星犯北落十四<lb/>
石氏曰流星抵北落天下有兵北夷㓂虜入塞大將出<lb/>
鈇鑕用期百八十日逺一年若二年<lb/>
　　　流星犯土司空十五<lb/>
<pb n="KR3g0018_WYG_075-4b"/>
玉歴曰流星抵土司空其國有兵土功起若抵破司空<lb/>
國有䘮期三年<lb/>
　　　流星犯天倉十六<lb/>
石氏曰流星色赤入天倉中兵内起其犯破天倉旱若<lb/>
火起出天倉粟以兵出　流星色黄白入天倉中嵗饑<lb/>
出入天倉嵗大饑出榖　甘氏曰流星入天倉天下饑<lb/>
榖散出若發粟於民有轉榖之事<lb/>
　　　流星犯天囷十七<lb/>
<pb n="KR3g0018_WYG_075-5a"/>
聖洽符曰流星入天囷有兵起榖當出有軍糧之急期<lb/>
百八十日若一年<lb/>
　　　流星犯天廪十八<lb/>
齊伯曰流星入天廪其國大饑五榖不成人民饑死米<lb/>
粟當有出廪者期不出二年<lb/>
　　　流星犯天苑十九<lb/>
甄曜度曰流星入天苑有兵起馬出行若多死一曰禽<lb/>
獸多死　石氏曰流星色赤入天苑中牛馬多傷出天<lb/>
<pb n="KR3g0018_WYG_075-5b"/>
苑中牛馬多以兵事出者　流星色黄入天苑中牛馬<lb/>
野禽獸蕃息　流星色蒼白黒入天苑中牛馬野禽獸<lb/>
多死出天苑牛馬以全出者　流星入天苑馬之事出<lb/>
天苑名馬出幣入四足獸有幣者　流星入天苑名馬<lb/>
有入者出天苑名馬有出者<lb/>
　　　流星犯參旗二十<lb/>
海中占曰流星入參旗兵大起弓弩用流星出之將軍<lb/>
出兵士行期二年　郗萌曰使星出入天弓匃奴兵起<lb/>
<pb n="KR3g0018_WYG_075-6a"/>
　　　流星犯玉井二十一<lb/>
黄帝曰流星入玉井中皆為强國失地出玉井强國得<lb/>
地　郗萌曰有大流星循伐以下入玉井中不出其年<lb/>
水與城等以星小大遲疾占之　𤣥𠖇曰流星入玉井<lb/>
國以水為憂若疾國失地若出之大水溢流有溺死者<lb/>
期不出二年　荆州占曰流星出玉井將出<lb/>
　　　流星犯屛星二十二<lb/>
文曜鉤曰流星入屛星執法臣有戮死者人民多疾若<lb/>
<pb n="KR3g0018_WYG_075-6b"/>
有死不出其年<lb/>
　　　流星犯厠星二十三<lb/>
巫咸曰流星入厠星天下大饑人相食一曰若大水䧟<lb/>
厠中有謀兵<lb/>
　　　流星犯天矢二十四<lb/>
石氏曰流星抵天矢入民多疾若多死天下饑　流星<lb/>
色黄吉青白多疾黒多饑<lb/>
　　　流星犯軍市二十五<lb/>
<pb n="KR3g0018_WYG_075-7a"/>
玉歴曰流星入軍市兵大起大將出軍饑絶糧市散期<lb/>
二年<lb/>
　　　流星犯野雞二十六<lb/>
甘氏曰流星入軍市抵野雞將離散士卒死亡先起兵<lb/>
者殃期三年<lb/>
　　　流星犯狼星二十七<lb/>
黄帝曰流星抵破狼星秦國有殃先起兵者亡期一年<lb/>
逺二年　石氏曰流星抵狼星其國兵大起大將有千<lb/>
<pb n="KR3g0018_WYG_075-7b"/>
里之行將軍有死者<lb/>
　　　流星犯弧星二十八<lb/>
齊伯曰流星入弧星天下兵起諸侯相攻弓弩用車騎<lb/>
出一曰弓矢貴秦負兵期不出百八十日逺一年　司<lb/>
馬彪天文志曰光武建武十一年十二月己亥大流星<lb/>
如缶出柳西南行入弧且滅分為千餘如遺火狀須臾<lb/>
有聲隱隱如雷柳為周弧為秦蜀大流星出柳入弧者<lb/>
是大使從周入蜀時光武使大司馬呉漢發南陽三萬<lb/>
<pb n="KR3g0018_WYG_075-8a"/>
人乘船泝江而上擊蜀成帝公孫述乂命將軍成等平<lb/>
武都邑郡十二年二月呉漢乂擊述大司馬謝豐斬首<lb/>
五千餘級十一月丁丑漢䕶軍髙午刺述洞胷其夜死<lb/>
明日漢入屠蜀城誅述大將公孫晃等所殺數萬人滅述<lb/>
妻子宗族萬餘人<lb/>
　　　流星犯老人星二十九<lb/>
荆州占曰使星出入老人星老人有疾憂　海中占曰<lb/>
流星抵老人天下多病老人不安一曰大兵起老者行<lb/>
<pb n="KR3g0018_WYG_075-8b"/>
　　　老星犯天稷三十<lb/>
𤣥㝠曰流星入天稷五榖散出榖不熟天下饑人民流<lb/>
亡去其鄉<lb/>
　　流星犯甘氏中官二<lb/>
　　　流星犯天理一<lb/>
荆州占曰流星入天理貴人之牢太僕名臣有繋者也<lb/>
青憂赤以金殺之黄白無故黒凶　流星出魁中赦繋<lb/>
獄者天理也<lb/>
<pb n="KR3g0018_WYG_075-9a"/>
　　　流星犯咸池二<lb/>
黄帝曰流星出咸池中星所之者兵起　石氏曰流星<lb/>
入咸池大水　郗萌曰使星舍咸池有䘮<lb/>
　　流星犯甘氏外官三<lb/>
　　　流星犯哭星一<lb/>
黄帝曰出入哭星有哭泣事<lb/>
　　　流星犯水府二<lb/>
郗萌曰有大流星赤黄色出水府所之邑大旱　郗萌<lb/>
<pb n="KR3g0018_WYG_075-9b"/>
曰有大流星青色出水府所之邑大水<lb/>
　　流星犯巫咸中外官四<lb/>
　　　流星犯長垣一<lb/>
帝覽嬉曰流星入長垣中匃奴兵起来侵中國人主有<lb/>
憂　荆州占曰使星入長垣匃奴起兵<lb/>
　　　流星犯天淵二<lb/>
郗萌曰大流星色青黒出天淵所之邑大水　大流星<lb/>
色赤黄出天淵所之邑大旱<lb/>
<pb n="KR3g0018_WYG_075-10a"/>
　　　流星犯廐三<lb/>
陳卓曰使星出入天廐天下有驚<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_075-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷八十六</head> <lb/>
    <p>
<pb n="KR3g0018_WYG_086-1a"/>
欽定四庫全書<lb/>
　唐開元占經卷八十六<lb/>
　　　　　　　　　　　唐　瞿曇悉達　撰<lb/>
　妖星占中<lb/>
　　　旬始占二十<lb/>
河圖曰填星之精散為旬始　春秋運斗樞曰樞星散<lb/>
為旬始　說苑曰旬始五星盈縮之所生也　廣雅曰<lb/>
旬始妖氣也<hi>徐廣曰旬始蚩尤也</hi>巫咸曰旬始出於北斗傍伏如<lb/>
<pb n="KR3g0018_WYG_086-1b"/>
雄雞其怒青黒象伏鼈<hi>李竒曰怒當為孥晉灼曰孥雌也或曰怒則青色按司馬長卿</hi>
<hi>大人賦曰垂旬始以為慘兮槥彗星以為髾謂此星也</hi>　春秋合誠圖曰黄彗分<lb/>
為旬始旬始者令起也狀如雄雞土含陽以文白接精<lb/>
象雞故以為立主之題十年聖人起伏<hi>宋均註曰接理也題識也土含</hi>
<hi>文采故其氣理為雞取其知時土數十也起作也</hi>　春秋合誠圖曰旬始主爭<lb/>
兵　春秋考異郵曰旬始主亂　春秋潛潭巴曰旬始<lb/>
主招横　春秋考異郵曰旬始其下必有滅亡五姦爭<lb/>
治暴骨積骸以子續食見則臣亂兵作諸侯為虐　黄<lb/>
<pb n="KR3g0018_WYG_086-2a"/>
帝占曰常以戊戌<hi>巫咸曰戊巳</hi>視五車中有竒恠曰旬始狀<lb/>
如鳥有喙而見者眀則兵大起攻戰當其首者破死欲<lb/>
為之左右勿逆　黄帝占曰旬始見天庫中所向兵弗<lb/>
能當　黄帝占曰旬始出見北斗聖人受命天子夀主<lb/>
者有福　文曜鈎曰旬始見行起北斗傍期六十日兵<lb/>
大起上將軍出帝自臨兵期不出年　春秋緯曰衆變<lb/>
並集旬始昭天下有滅主五姦爭治　春秋緯運斗樞曰<lb/>
辟之失樞旬始出於五諸侯　孝經章句曰有妖星在<lb/>
<pb n="KR3g0018_WYG_086-2b"/>
東井隂名曰旬始旬始出主失國入井則霜　郗萌曰<lb/>
旬始出建星水災並行邊境起兵者備水盜賊班固天<lb/>
文志曰旬始如鱉見羣猾横盜　𤣥𡨕占曰有星狀如<lb/>
雄雉其色赤黄名曰旬始見則天下有兵其國不寧期<lb/>
三年　石氏曰常以戊戌日一曰戊巳視天軍中有旬<lb/>
始星狀如鳥見者兵大起攻戰向其首者破為之左旋<lb/>
乃戰常勿逆也<lb/>
　　擊咎二十一<lb/>
<pb n="KR3g0018_WYG_086-3a"/>
河圖曰填星之精散為擊咎　河圖曰擊咎出臣弄主<lb/>
一曰臣禁主　河圖曰擊咎主大兵　文曜鈎曰擊咎<lb/>
守軫耀百尺為相誅滅　河圖曰土精斗七星之域以<lb/>
長四方八卦之内司空之位有謀反若盜虐者期如上<lb/>
占<lb/>
　　　天杵二十二<lb/>
河圖曰太白散之精為天杵　石氏曰天杵主䍧羊<lb/>
　　　天拊二十三<lb/>
<pb n="KR3g0018_WYG_086-3b"/>
河圖曰太白之精散為天拊　河圖曰天拊主擊殃<lb/>
　　　伏靈二十四<lb/>
河圖曰太白之精散為伏靈　河圖曰伏靈主領䜛<lb/>
郗萌曰伏靈出天下亂復治<lb/>
　　　大敗二十五<lb/>
河圖曰太白之精散為大敗　河圖曰大敗主開衝<lb/>
韓楊曰大敗出擊咎謀<lb/>
　　　司姦二十六<lb/>
<pb n="KR3g0018_WYG_086-4a"/>
河圖曰太白之精散為司姦　河圖曰司姦主見妖<lb/>
　　　天狗二十七<lb/>
河圖曰太白之精散為天狗　黄帝占曰天狗者五星<lb/>
氣合變出西南金火氣合名曰天狗　孟康曰天狗星<lb/>
有毛旁有短彗下有如狗刑者<hi>按三秦記曰驪山西有白鹿原周平王時白鹿</hi>
<hi>出是原原上有狗枷保秦襄公時有天狗枷來下民保其上有賊天狗則吠而䕶之故一保無患也</hi>抱朴<lb/>
子曰有黒氣如牛馬入其軍者名天狗下食血其軍必<lb/>
敗<hi>廣雅曰天狗妖氣也</hi>河圖曰天狗主候兵　春秋緯曰天狗主<lb/>
<pb n="KR3g0018_WYG_086-4b"/>
討賊　春秋緯曰天狗流五將開　石氏曰西北有星<lb/>
長三丈而出水金氣交名曰天狗<hi>荆州占曰西北三星大而白名天狗見則</hi>
<hi>大兵起天下飢人相食按辛氏秦州記乞伏韓歸獵於康狼州見天上如有十丈餘綘直下山川草木皆赤相</hi>
<hi>氣者云天狗下後遂破吕保足也</hi>石氏曰天狗所下之處必有大戰破<lb/>
軍殺將伏尸流血天狗食之皆期一年中二年逺三年<lb/>
各以其所下之國以占吉凶　郗萌曰西北有三大星<lb/>
出如日狀名曰天狗天狗出入相食一曰昭明下則為<lb/>
天狗天狗所下兵大起流血　郗萌曰星出其狀赤白<lb/>
<pb n="KR3g0018_WYG_086-5a"/>
有光下即為天狗其下小小有足所下之地必流血國<lb/>
易政<hi>按山海經曰金門之山有赤犬名曰天犬其所下有兵郭璞註曰周書云天狗所止地蓋頂餘光飛</hi>
<hi>天為流星長數十丈其疾如風聲如雷走如電呉楚七國反時過梁野鴻範五行傳曰七國之兵戰於梁地故</hi>
<hi>狗先降梁圍壘以見其象也狗者守圍之類也天狗所降以戒守  班固天文志曰孝文帝後二年八月天狗</hi>
<hi>下梁野是歳誅反者周殷長安市呉楚攻梁梁王堅守遂伏尸流血其下也七年六月文帝崩</hi>　　班固<lb/>
天文志曰哀帝定平元年正月丁未日出時有著天白氣<lb/>
廣如一疋布長十餘丈西南行讙如雷西行一刻而止名<lb/>
曰天狗傳曰言不從則有狗禍到其四年正月二月三<lb/>
<pb n="KR3g0018_WYG_086-5b"/>
月民相驚動讙譁奔走傳行詔禱祠西王母　兵書曰兩<lb/>
敵相望其雲氣如牛馬狀頭低尾仰名曰天狗勿與戰<lb/>
　荆州占曰天狗犯弧星大將有千里之行若貴人多<lb/>
死<lb/>
　　　天殘二十八<lb/>
河圖曰太白之精散為天殘　春秋緯曰天殘主貪殘<lb/>
　　　卒起二十九<lb/>
河圖曰太白之精散為卒起　河圖曰卒起見禍無時<lb/>
<pb n="KR3g0018_WYG_086-6a"/>
諸變有萌者臣運柄　河圖曰卒起主虐亡河少隂之<lb/>
精大司馬之類白虎七宿之域有謀反若戾虐為害主<lb/>
失秋政者期如上占禍應之<lb/>
　　　枉矢三十<lb/>
河圖稽燿鈎曰辰星之精散為枉矢　荆州占曰填星<lb/>
之精變為枉矢　春秋運斗樞曰幾星散為枉矢　說<lb/>
苑曰枉矢之星盈縮之所生也　鴻範五行傳曰枉矢<lb/>
者弓弩之象也枉矢之所觸天下之所伐滅亡之象也<lb/>
<pb n="KR3g0018_WYG_086-6b"/>
　巫咸曰枉矢類大流星色蒼黒蛇行望之如有毛目<lb/>
長數丈著天　春秋合誠圖曰枉矢主反萌黒彗分為<lb/>
枉矢枉矢者射星也水流蛇行含眀故有毛目隂合於<lb/>
四故長四又水生木其怒青黒水滅火其精沉故以為<lb/>
謀反之徴在所流受者滅皆為天子之詳隂道於六期<lb/>
六年萌二十四年天子以兵亡所已議見起　春秋緯<lb/>
曰枉矢主射愚又曰枉矢流射所謀　河圖曰枉矢東<lb/>
流天下恐洛書曰枉矢出夏桀滅　尚書中候曰夏桀<lb/>
<pb n="KR3g0018_WYG_086-7a"/>
無道枉矢射　河圖真紀鈎曰人君邪暴專已則枉矢<lb/>
動　洛書說徴示曰枉矢射心山崩火燔宫雒書雒罪<lb/>
級曰枉矢射主以兵去　易緯辨終備曰枉矢流隠謀<lb/>
合國雄逃　詩緯曰枉矢流天降䘮亂　詩緯含神務<lb/>
曰白之亡枉矢流　尚書運期授曰白之亡也枉矢射<lb/>
參　尚書緯曰枉矢流天射王　春秋緯曰黄之亡有<lb/>
枉矢下流到地上屬天下以兵亡天子凶　春秋緯曰<lb/>
枉矢芒臣不忠民不良　春秋緯曰枉矢或東或西五<lb/>
<pb n="KR3g0018_WYG_086-7b"/>
榖不升民流亡　春秋潛潭巴曰枉矢或南或北無聚<lb/>
衆伐敵國　春秋潛潭巴曰枉矢守虚卑國以實尊國<lb/>
虚　春秋潛潭巴曰枉矢守填星民多事其大芒也黄<lb/>
德昌春秋潛潭巴曰枉矢黒軍士不勇疾流腫　春秋<lb/>
緯運斗樞曰枉矢出射所誅　春秋運斗樞曰黄帝行<lb/>
失則枉矢出射所謀謀易失樞之主故以枉矢射之<lb/>
春秋考異郵曰枉矢見則謀反之兵合考異郵曰枉矢<lb/>
而流射伐秦以亡　春秋漢含孳曰枉矢流主見射<lb/>
<pb n="KR3g0018_WYG_086-8a"/>
春秋佐助期曰枉矢流射黜滅不詳　孝經鈎命决曰<lb/>
亂蔣蔣枉矢出　孝經援神契曰枉矢射匿謀強　論<lb/>
語摘輔像曰虚王反度則枉矢合　海中占曰枉矢類<lb/>
流星望之有毛目長可一疋布皎皎著天見則大兵起<lb/>
大將出弓弩用期三年　石氏曰枉矢射心地䧟備虚<lb/>
狼　郗萌曰枉矢出東井邊境起兵火災並行受者備<lb/>
火盜賊　說苑曰秦二世立枉矢夜光　郗萌曰枉矢<lb/>
射參秦以亡一曰帝亡　班固天文志曰枉矢所觸天<lb/>
<pb n="KR3g0018_WYG_086-8b"/>
下之所伐射滅亡之象也<hi>按宋書天文志曰晉元帝大興三年四月壬辰枉矢出虚</hi>
<hi>危沒翼軫永昌元年三月王敦率江荆之衆來攻京都六軍距戰敗績於是殺䕶軍將軍周顗尚書令刁協驃</hi>
<hi>騎將軍戴弼又鎮北將軍劉隗出奔四月又殺湘州刺史譙王承鎮南將軍甘卓閏十一月元帝崩間一年敦</hi>
<hi>亦梟枉矢之應</hi>　班固天文志曰枉矢流以亂伐亂<hi>按宋書天文志曰晉</hi>
<hi>元康六年六月丙午夜有枉矢在斗魁東南行是後趙王殺張華廢賈后以理太子之寃遂自簒以至屠城光</hi>
<hi>熙元年五月枉矢西南流是時司馬越西破河間奉迎大駕尋收繆𦙍和緩等肆其無君之心天下惡之及死</hi>
<hi>而石勒焚其屍柩也</hi>　班固天文志曰項羽救鉅鹿枉矢西流占<lb/>
曰枉矢所觸天下之所伐射滅亡象也物莫直於矢今<lb/>
<pb n="KR3g0018_WYG_086-9a"/>
蛇行不能直矢而枉者執矢者亦不正以象項羽執政<lb/>
亂也羽遂合從坑秦人屠咸陽　司馬彪天文志曰孝<lb/>
靈中平中夏流星赤如火長三四尺起河鼓入天市抵<lb/>
觸宦者星色白長二三尺後尾再屈食頃乃滅狀似枉<lb/>
矢占曰枉矢流發其官射所謂矢當直而枉者操矢者<lb/>
邪枉人也中平六年大將軍何進謀盡誅中宦中宦覺<lb/>
於省中殺進俱兩破滅天下由此遂大壊亂<lb/>
　　　破女三十一<lb/>
<pb n="KR3g0018_WYG_086-9b"/>
河圖曰辰星之精散為破女　河圖曰破女見羣臣皆<lb/>
誅　河圖曰破女主勝之符<lb/>
　　　拂樞三十二<lb/>
河圖曰辰星之精散為拂樞　河圖曰拂樞動亂駭擾<lb/>
無調時　河圖曰拂樞主制時<lb/>
　　　滅寶三十三<lb/>
河圖曰辰星之精散為滅寶　河圖曰滅寶起相得之<lb/>
　河圖曰滅寶主伐之<lb/>
<pb n="KR3g0018_WYG_086-10a"/>
　　　繞綎三十四<lb/>
河圖曰辰星之精散為繞綎　春秋緯曰繞綎主亂孳<lb/>
　　　驚悝三十五<lb/>
河圖曰辰星之精散為驚悝　河圖曰驚悝主相署<lb/>
　　　大奮祀三十六<lb/>
河圖曰辰星之精散為大奮祀　河圖曰大奮祀主招<lb/>
邪　韓楊曰大奮祀出主安之　河圖曰太隂之精𤣥<lb/>
武七宿之域有謀反若恣虐為害主失冬政者期如上<lb/>
<pb n="KR3g0018_WYG_086-10b"/>
占禍應之　春秋緯曰五精潛潭皆以類逆所犯行失<lb/>
時指下臣承類者乘而害之皆滅亡之徴也入天子宿<lb/>
主滅諸侯五伯謀<lb/>
　　　天鋒三十七<lb/>
宋均曰天鋒彗象矛鋒者也　春秋合誠圖曰天鋒主<lb/>
從横　宋均曰天下横從則天鋒星見洪範五行傳曰<lb/>
漢昭帝始元元年鋒星出西方出天市東門行過河鼔<lb/>
入營室中占曰有亂臣戮死後左將軍上官桀子驃騎<lb/>
<pb n="KR3g0018_WYG_086-11a"/>
將軍安與燕王謀反誅死<lb/>
　　　燭星三十八<lb/>
石氏曰燭星狀如太白其出也不行則見不久而滅<lb/>
孟康曰燭星上有三彗上出　石氏曰燭星所出邑反<lb/>
　甘氏曰燭星出東方其所出者兵不勝出南方有兵<lb/>
王者亡地出西方其國有䘮兵勝出北方其所出者兵<lb/>
勝　天官書曰燭星所燭者城邑亂　荆州占曰燭星<lb/>
所出有大盜不成　荆州占曰燭星青有憂事不吉赤<lb/>
<pb n="KR3g0018_WYG_086-11b"/>
有華事黄蓋地白有歡事　班固天文志曰孝昭五年<lb/>
四月燭星見奎婁間占曰有土功胡人死邊城和六年<lb/>
築遼東𤣥菟郡二月度遼將軍范眀友擊烏丸還<lb/>
　　　蓬星三十九<lb/>
荆州占曰蓬星一名王星狀如夜火之光多即至四五<lb/>
少即一二一曰蓬星在西南脩數丈左右鋭出而易處<lb/>
　聖洽符曰有星其色黄白方不過三尺名曰蓬星見<lb/>
則天下道術士當有出者布衣之士貴天下太平五榖<lb/>
<pb n="KR3g0018_WYG_086-12a"/>
成人民寧期一年逺二年　甘氏曰蓬星出北斗諸侯<lb/>
有奪地以地亡有兵起星所房者期不出三年　郗萌<lb/>
曰蓬星出太微中天子立王期不出三年　班固天文<lb/>
志曰漢昭帝始元中漢宦者梁成恢及燕王候星者呉<lb/>
莫如見蓬星出西方天市東門行過河鼓入營室中<lb/>
恢曰蓬星出六十日不出三年下有亂臣戮死於市<lb/>
班固天文志曰孝景中三年六月壬戌蓬星在<lb/>
房南去房可二丈大如二斗器色白癸亥在心東北可<lb/>
<pb n="KR3g0018_WYG_086-12b"/>
長丈所甲子在尾北可六丈丁夘在箕北近漢稍小且<lb/>
去時大如桃壬申去凡十日占曰蓬星出必有亂臣房<lb/>
心間天子宫也是時梁王欲為漢嗣使人殺漢諍臣𡊮<lb/>
盎漢誅梁大臣斧鉞用梁王恐懼布車入闗伏斧鉞謝<lb/>
罪然後得免　荆州占曰蓬星出北斗魁中王者坐賊<lb/>
死若大臣諸侯有受誅者荆州占曰蓬星出見於東方<lb/>
東南東北不大旱則大水五榖不收糴貴十倍人相食<lb/>
　荆州占曰蓬星出司命王者疾死　何法盛中興書<lb/>
<pb n="KR3g0018_WYG_086-13a"/>
曰晉孝武太元二十年九月有蓬星如粉絮東南行歴<lb/>
女虚危至哭星明年而烈宗崩　韓楊曰蓬星出北斗<lb/>
中大臣諸侯有受兵者<lb/>
　　　長庚四十<lb/>
司馬遷天官書曰長庚如一疋布著天<hi>此長庚非詩所謂西有長庚者</hi>
司馬遷天官書曰長庚見則兵起<lb/>
　　　四填四十一<lb/>
巫咸曰四填星出陽去地六丈餘　司馬遷天官書曰<lb/>
<pb n="KR3g0018_WYG_086-13b"/>
四填出地可四丈　荆州占曰四填星大而赤去地二<lb/>
丈當以夜半子時出　荆州占曰四填星見十月而兵<lb/>
起又曰四填星見四隅皆為兵起其下<lb/>
　　　地維藏光四十二<lb/>
黄帝占曰地維藏光者五行之氣出於四季土之氣也<lb/>
　荆州占曰有星出大而赤去地二三丈如月始出是<lb/>
謂地維藏光　黄帝占曰四隅有星望之可去地四丈<lb/>
而赤黄摇動其類填星是謂中央之野星出於四隅名<lb/>
<pb n="KR3g0018_WYG_086-14a"/>
曰地維藏光出東北隅天下大水出東南隅天下大旱<lb/>
出西南隅則有兵起出西北隅則天下亂兵大起　天<lb/>
官書曰地維藏光見下有亂者亡有德者昌<lb/>
　　　女帛四十三<lb/>
黄帝占曰女帛者五星氣合之變出東北木水氣合也<lb/>
　石氏曰東北有星長三丈而出水水氣交名曰女帛<lb/>
見則天下兵起若有大䘮　荆州占曰東北有三丈星<lb/>
出名曰女帛女帛出天下有大喪<lb/>
<pb n="KR3g0018_WYG_086-14b"/>
　　盜星四十四<lb/>
黄帝占曰盜星五星氣合之變出東南木火氣合也<lb/>
石氏曰東南有星長三丈而出木火氣交名曰盜星<lb/>
荆州占曰東南有三星出名曰盜星見則天下有大盜<lb/>
多冦賊<lb/>
　　　積陵四十五<lb/>
黄帝占曰積陵者五星氣合之變出西北金水氣合也<lb/>
　石氏曰西南有星長三丈而出<hi>荆州占曰有三星乃火星出</hi>金水<lb/>
<pb n="KR3g0018_WYG_086-15a"/>
氣交名曰積陵見則其下隕霜兵水並起五榖不成人<lb/>
民飢<hi>荆州占曰天下榖十倍</hi>
　　　瑞星四十六<lb/>
黄帝占曰瑞星者五星氣合之變出與金木水火合於<lb/>
四隅也　石氏曰四隅有星大而赤察之中黄數動長<lb/>
可四丈此土之氣効於四季名曰四隅瑞星所出兵大<lb/>
起有土功正月出十月起兵二月出十一月起兵三月<lb/>
出七月起兵四月出九月起兵皆期三年中五年逺七<lb/>
<pb n="KR3g0018_WYG_086-15b"/>
年<lb/>
　　　昏昌四十七<lb/>
黄帝占曰有星出西北氣青赤以環之中赤外青名曰<lb/>
昏昌見則天下兵起國易政先起者昌後起者亡髙十<lb/>
丈亂一年髙二十丈亂二年髙三十丈亂三年<lb/>
　　　華星四十八<lb/>
甘氏曰有星出西北狀如有環名之曰華星華星見西<lb/>
南諸侯有失地西北國<lb/>
<pb n="KR3g0018_WYG_086-16a"/>
　　　白星四十九<lb/>
郗萌曰有如星非星狀如削𤓰有勝兵名曰白星白星<lb/>
出為男䘮<lb/>
　　　菟昌星五十<lb/>
石氏曰西北菟昌之星其有青赤環之有殃青為水此<lb/>
星見天下易<lb/>
　　　格澤五十一<lb/>
黄帝占曰格澤者炎火之狀<hi>天官書曰格澤星也</hi>上黄下白從地<lb/>
<pb n="KR3g0018_WYG_086-16b"/>
而上下大上鋭見則不種而穫<hi>天官書曰不有土功必有大客至</hi>必有<lb/>
大客鄰國來者期一年逺二年　廣雅曰格澤妖氣也<lb/>
　玉歴曰格澤氣赤如火炎炎中天上下同色東西絙<lb/>
天若於南北長可四五里此熒惑之變見兵起其下伏<lb/>
尸流血期三年　史記天官書曰格澤星者如炎火之<lb/>
狀黄白起地而下大上鋭其見也不種而穫不有土功<lb/>
必有大客<lb/>
　　　歸邪五十二<lb/>
<pb n="KR3g0018_WYG_086-17a"/>
巫咸曰如星非星如雲非雲名曰歸邪<hi>李苛曰邪音蛇孟康曰有兩赤</hi>
<hi>彗上向上有蓋狀如氣下連星</hi>司馬遷天官書曰歸蛇見必有歸國者<lb/>
　　　濛星五十三<lb/>
蕭子顯晉書曰明帝大明三年十二月夜有赤氣如牙<lb/>
旗長短四面西南最多<hi>按天文占此為濛星一曰刀星亂之象</hi>大興末及<lb/>
此再見王敦蘇峻之禍其應切矣　宋書天文志曰宋<lb/>
孝武大眀三年正月夜通天薄雲四方生赤黄氣長三<lb/>
尺乍沒乍見尋皆消滅占曰名濛星一曰刀星天下有<lb/>
<pb n="KR3g0018_WYG_086-17b"/>
兵戰鬬流血時南兖州刺史竟陵王誕尋據廣陵反遣<lb/>
車騎大將軍沈慶之領羽林勁兵及豫州刺史宗殻徐<lb/>
州刺史劉道降衆軍攻戰及屠城城内男女道降梟斬<lb/>
靡遺七年正月夜又通天薄雲四方合有八氣蒼白色<lb/>
長二三尺乍見乍沒亦名曰濛星一名刀星占曰天下<lb/>
有兵後二年帝崩大臣將相誅滅皇子被害昭太后崩<lb/>
四方兵起公遣諸軍推鋒外討<lb/>
　唐開元占經卷八十六<lb/>
</p>
<p>
</p>
  </div>
</body>
</text>
</TEI>
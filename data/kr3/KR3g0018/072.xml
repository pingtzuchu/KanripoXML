<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷七十二</head> <lb/>
    <p>
<pb n="KR3g0018_WYG_072-1a"/>
欽定四庫全書<lb/>
　唐開元占經卷七十二<lb/>
　　　　　　　　　　　唐　瞿曇悉逹　撰<lb/>
　流星占二<lb/>
　　流星犯東方七宿一<lb/>
　　　流星犯角一<lb/>
石氏曰流星入在角兵吏有見繋者色赤以兵繫色黄<lb/>
以土功繋色白以義繫色黒凶死色青以憂黜　黄帝曰<lb/>
<pb n="KR3g0018_WYG_072-1b"/>
流星入角宫中有事貴人多死一曰臣謀主而戮死不<lb/>
出一年　郗萌曰流星色赤如缶入兩角間而止有來<lb/>
言兵事者星前赤後黒軍敗將死以四方知所從來者<lb/>
　又曰流星色黄若白入角亢間有貴客來見君廟者<lb/>
　荆州占曰流星色白入兩角間有諸侯客來者諸侯<lb/>
有口令　石氏曰流星從他宿入角有鄰邦之使者　又<lb/>
曰流星入角間闗梁不通有軍邉境不通　甘氏曰流<lb/>
星出兩角間天子大使出　郗萌曰流星色黄出右角<lb/>
<pb n="KR3g0018_WYG_072-2a"/>
而東極望人主有出遊者也　又曰使星出入天門間<lb/>
宫移矣　荆州占曰流星色青出左角而東軍憂而兵<lb/>
敗績黒而光出在角邦多疾病若死亡　石氏曰流星<lb/>
抵右角星后終無子　黄帝曰流星抵角角不動臣欲<lb/>
弑其主而戮死　郗萌曰流星抵角角不動而散散而<lb/>
復合不出其年其國宫中有大事貴人多死者　又曰<lb/>
流星比於右角流而東軍無戰功二國終相和也<lb/>
　　　流星犯亢二<lb/>
<pb n="KR3g0018_WYG_072-2b"/>
石氏曰流星入亢主宗廟事有使者受命於廟色赤言兵<lb/>
黄言土白言義青言憂黒言死　海中占曰流星入亢<lb/>
中幸臣有自殺者期一年　郗萌曰流星色黄若白入<lb/>
角亢間有貴客來見君廟者　又曰流星色黒出亢憂<lb/>
臣以口舌事自殺期一月若一年　石氏曰流星出亢<lb/>
使臣出以五色占之國多兵也<lb/>
　　　流星犯氐三<lb/>
黄帝曰流星入氐兵起若國有大水　石氏曰流星入<lb/>
<pb n="KR3g0018_WYG_072-3a"/>
氐國相疾　流星出亢入氐中人相食有病從𢃄以下<lb/>
　甘氏曰流星入氐主有疾一曰國亡　石氏曰流星<lb/>
抵氐國多淫女<lb/>
　　　流星犯房四<lb/>
石氏曰流星入房不出其年主國有大䘮　甘氏曰流<lb/>
星虵曲入房臣殺主代王輔臣亡王者以赦除災年中<lb/>
銷　郗萌曰流星入房王者殺忠臣輔弼者亡人主以<lb/>
赦除咎期二年　流星出左服若右服君使之諸侯以<lb/>
<pb n="KR3g0018_WYG_072-3b"/>
馬為幣　石氏曰流星在房國貴人多死　流星抵房<lb/>
逺鄉貢異獸班頭馬其國君亡　海中占曰流星絶鈎<lb/>
鈐主有奔馬則敗<lb/>
　　　流星犯心五<lb/>
石氏曰流星犯心大人憂臣欲伐主兵大起宫中不出<lb/>
一年逺二年　郗萌曰流星犯乗明堂星皆為大人憂<lb/>
為内亂欲伐君近期十月逺期三年犯乘守太子星太<lb/>
子憂犯乘守庻子星庻子有憂　荆州占曰流星犯乘<lb/>
<pb n="KR3g0018_WYG_072-4a"/>
明堂若不死則去　黄帝曰流星入心不出其年國有<lb/>
大䘮一曰弑主期不出三年　又曰使星出房大如鷄<lb/>
色赤如血入心人主遇賊其出心也行道逺人主賊人<lb/>
於千里之外　郗萌曰流星入心不出其年臣弑其主<lb/>
不成戮死　又流星入心不出其年大臣相賊　巫咸<lb/>
曰流星入心有使來者赤色言兵黄言土白言義青言<lb/>
憂黒言凶出心大臣出使以五色占之　石氏曰流星<lb/>
出入心逺國使來星大大國使星小小國使　又流星<lb/>
<pb n="KR3g0018_WYG_072-4b"/>
起心南行越君死　郗萌曰流星起心至北斗趙君死<lb/>
　流星抵心不出一年國有大䘮　使星入天子宫畱<lb/>
十月有來聘<lb/>
　　　流星犯尾六<lb/>
聖洽符曰流星入尾妃后有憂若有黜者一曰賊人女<lb/>
當有暴貴者　又流星入尾前青而後白人主死從酉<lb/>
至黄昏期六十日將軍行從夕至人定期九十日將軍<lb/>
行　石氏曰流星入尾色青黒故臣有敗身者流星出<lb/>
<pb n="KR3g0018_WYG_072-5a"/>
尾色青黒臣有逃者<lb/>
　　　流星犯箕七<lb/>
巫咸曰流星入箕宫人有來者及有獻女者<hi>甘伯曰期一年</hi>　百<lb/>
二十占流星入箕客有來者　巫咸曰流星出箕宫人<lb/>
有出者<hi>甘伯曰期一年</hi>　百二十占流星出箕大臣有棄捐者<lb/>
　　流星犯北方七宿二<lb/>
　　　流星犯南斗一<lb/>
感精符曰流星入南斗有使來入國者色赤兵黄土白<lb/>
<pb n="KR3g0018_WYG_072-5b"/>
義青憂黒死　海中占曰流星入南斗當有隣國使來<lb/>
不出百八十日　二十八宿山經云有流星入斗散絶<lb/>
榖貴四年之中異姓為主人民勞　石氏曰流星出南<lb/>
斗大臣有出使者以五色占之　郗萌曰流星從南斗<lb/>
走北斗其國有赦令期在正月二月中<lb/>
　　　流星犯牽牛一<lb/>
荆州占曰流星干牽牛大將出期八十日　文耀鈎曰<lb/>
流星入牽牛當有隣國使者來不出百八十日　郗萌<lb/>
<pb n="KR3g0018_WYG_072-6a"/>
曰流星入牽牛客有四足蟲為幣來者色青道病色黒<lb/>
道死不至　荆州占曰流星色赤入天皷將受命於主<lb/>
出天皷將出如星所之以占四方　百二十占流星出<lb/>
牽牛還使出也期百八十日逺一年　宋天文志曰晉<lb/>
安帝隆安五年二月甲寅流星色赤衆多西行經牽牛<lb/>
虛危天津閣道貫太㣲紫宮占曰星者庻民類衆多西行<lb/>
民將西流之象經行天子廷主弱臣强諸侯兵不制<lb/>
五年三月孫恩攻髙雅之五月侵呉郡内史袁崧出<lb/>
<pb n="KR3g0018_WYG_072-6b"/>
戰為賊所殺六月孫恩至京口髙雅之擊破之恩進軍<lb/>
蒲州於是内外戒嚴營陣屯守栅斷淮口十月司馬元<lb/>
顯大治水軍將以伐桓𤣥元興元年孫恩在臨海人衆<lb/>
餓死散亡恩亦投水死呉郡呉興户口減半又流奔而<lb/>
西者不可計十月桓𤣥遣將擊劉軌破走之二年𤣥簒<lb/>
位遷帝尋陽<lb/>
　　　流星犯須女三<lb/>
石氏曰流星入須女天子有納美女者若出須女女御<lb/>
<pb n="KR3g0018_WYG_072-7a"/>
有使者干須女貴女下獄期百八十日　文耀鈎曰流<lb/>
星抵須女女主有逆謀於君有戮死者期不出一年逺<lb/>
二年<lb/>
　　　流星犯虛四<lb/>
文耀鉤曰流星入虛人主大憂臣下相賊㧞邑若國亡<lb/>
期三年　石氏曰流星入虛色青哭泣事色黄白有來<lb/>
受賜者　郗萌曰奔星以乙丑日流入須女虚危之間<lb/>
為民流占曰流星色赤若蒼黒入虛危有㧞邑　乂流<lb/>
<pb n="KR3g0018_WYG_072-7b"/>
星數從虛危中出者貴人往求醫藥　石氏曰流星出<lb/>
虛臣有出使者<lb/>
　　　流星犯危五<lb/>
石氏曰流星入危小人乘君子位　甘氏曰流星入危<lb/>
天下不安期一年　巫咸曰流星入危天下不安其國有憂下<lb/>
欲謀上期百八十日逺一年　百二十占曰流星入危蓋屋之<lb/>
事出危發屋之事色赤火發色黒水發色青憂發色黄<lb/>
以好發　石氏曰流星入危中若從危出不出一年大<lb/>
<pb n="KR3g0018_WYG_072-8a"/>
水萬民饑賣畜生財物不能自食　郗萌曰流星入危<lb/>
色赤以人為幣之危右以兵為幣之危左色青以圭為<lb/>
幣白以四足蟲為幣黄以貝為幣　石氏曰流星抵危<lb/>
色赤為兵期一年黄土功白䘮期一年黒死有分國<lb/>
又云流星成對抵危中國與北狄交兵<lb/>
　　　流星犯營室六<lb/>
帝覽嬉曰流星入營室其君淫泆宫中有憂若有變事<lb/>
　郗萌曰奔星以冬至前後三日入營室中國有急事<lb/>
<pb n="KR3g0018_WYG_072-8b"/>
　石氏曰流星入營室有使者來赤言兵黄土白義青<lb/>
客凶黒客死　黄帝曰流星一曰奔星出營室人主去<lb/>
其國若有内亂兵起宫中王者有憂　郗萌曰流星出<lb/>
營室有使以五色占之　石氏曰流星同上　北官候<lb/>
曰大奔星色赤流抵營室有凶其國貴人有死者上旬<lb/>
見為老年來月上旬死中旬見為中年來月中旬死下<lb/>
旬見為盛壯來月下旬死<lb/>
　　　流星犯東壁七<lb/>
<pb n="KR3g0018_WYG_072-9a"/>
石氏曰流星干東壁大國分兵　荆州占曰流星犯東<lb/>
壁能文章者死　石氏曰流星出入東壁主文章者有憂<lb/>
又曰入之有祭廟之事　郗萌曰使星從西壁出入東<lb/>
壁人主用故臣<hi>營室一名西壁</hi>　石氏曰流星抵東壁有大臣<lb/>
往使四夷<lb/>
　　流星犯西方七宿三<lb/>
　　　流星犯奎一<lb/>
郗萌曰流星入奎有破軍死將　甄曜度曰流星入奎<lb/>
<pb n="KR3g0018_WYG_072-9b"/>
有溝瀆之事若有使來之國者使出之他國不出百八<lb/>
十日當以衝日為期　劉壘曰流星流入奎有溝瀆之<lb/>
事於國内出奎有溝瀆之事於國外　宋書天文志曰<lb/>
晉成帝咸康三年六月辛未有流星大如二斗魁色青<lb/>
赤耀地出奎中没婁北占曰為民飢五榖不藏是月大<lb/>
旱　又宋文帝元嘉七年十二月丙戌有流星頭如瓮<lb/>
尾長二十餘丈大如數十斛船色赤有光耀人面從天<lb/>
船西行經奎北大星南過至東壁止其年索虜冦青州<lb/>
<pb n="KR3g0018_WYG_072-10a"/>
殺刺史掠居民遣征南大將軍檀道濟討伐經宿乃敗<lb/>
　　　流星犯婁二<lb/>
石氏曰流星入婁有聚衆之事於國内一曰白衣之㑹<lb/>
大人為亂期三年　百二十占曰流星入婁有聚衆之<lb/>
事　流星占云流星抵婁貴賤相謀<lb/>
　　　流星犯胃三<lb/>
聖洽符曰流星入胃有榖粟之税入若出之則有出粟<lb/>
　石氏曰流星入胃保倉之事入於其國内流星出<lb/>
<pb n="KR3g0018_WYG_072-10b"/>
胃保倉之事出於其國外<lb/>
　　　流星犯昴四<lb/>
文耀鉤曰流星入昴四夷交兵白衣之㑹若貴人有急下<lb/>
獄期三年若出昴士衆滿野若他國有使至期<lb/>
百八十日逺一年　石氏曰流星入昴貴人有繫囚者<lb/>
　論語䜟曰堯率舜等遊於首山觀於河有五老遊於<lb/>
河渚一老曰河圖將來告帝期二老曰河圖將來告帝謀<lb/>
三老曰河圖將來告帝書四老曰河圖將來告帝圖五<lb/>
<pb n="KR3g0018_WYG_072-11a"/>
老曰河圖將來告帝符龍銜玉苞金泥玉檢封盛書五老<lb/>
飛為流星上入昴　甄曜度曰流星出昴胡兵起士衆<lb/>
滿野若邉國有死王期一年逺二年　韓楊曰流星成<lb/>
對抵昴中國與四夷交兵<lb/>
　　　流星犯畢五<lb/>
荆州占曰流星干犯畢邉兵大戰　黄帝曰流星入畢<lb/>
中而復不出其星小小赦其星大大赦　海中占曰流<lb/>
星入畢其君有大憂先起兵者兵破亡若有逐相以其<lb/>
<pb n="KR3g0018_WYG_072-11b"/>
入日占期百八十日逺一年　郗萌曰奔星以己巳日<lb/>
流而之參濁其國有流民<hi>濁謂畢也</hi>　西官候曰流星入畢<lb/>
貴人有囚係者　百二十占曰流星入畢有兵革之謀<lb/>
出畢有畋獵之事　石氏曰流星出畢邉軍大戰貴人<lb/>
多有繫囚者<lb/>
　　　流星犯觜六<lb/>
荆州占曰流星干犯觜其國兵起破亡　石氏曰流星<lb/>
入觜太子使也外宿中來則外也四十丈至一百丈將<lb/>
<pb n="KR3g0018_WYG_072-12a"/>
軍使十丈至三十丈小使者皆不出一年　流星入觜<lb/>
中有師旅之事於國内　荆州占曰流星入觜中大臣<lb/>
有倍其主者　𤣥㝠占曰流星入觜中大臣叛主大兵<lb/>
聚卓馬将急行人主有憂期百八十日若一年　百二<lb/>
十占曰流星出觜有師旅之事於國外一曰兵罷也<lb/>
　　　流星犯參七<lb/>
流星占曰使星色赤若蒼黒於參傍行人死於中央縣<lb/>
令死　黄帝占曰流星入參不出其年兵起先起者破<lb/>
<pb n="KR3g0018_WYG_072-12b"/>
一曰客軍破<hi>案續漢書天文志曰孝和永元元年正月辛亥有流星起參長四丈有光色黄白二</hi>
<hi>月流星起天棓東北行三丈所滅色青白壬申夜有流星起太㣲東蕃長三丈三月丙辰流星起天津壬戌有</hi>
<hi>流星起天將軍東北行參為邉兵天棓為兵太㣲天廷天津為水天將軍為兵流星起之皆為兵其年六月遣車騎將</hi>
<hi>軍竇憲等出朔方日逐王等八十一部䧏凡三十餘萬人追單于至西海是嵗七月又雨水溧人民是其應也</hi>
　聖洽符曰流星入參中不出其年國有破軍　文耀<lb/>
鉤曰流星入參有兵起客軍破若出參中國之米粟大<lb/>
賤一曰先起兵者亡後起兵者昌期二年　石氏曰流<lb/>
星入參國内均衡石之事色青黒不出其年兵起　郗<lb/>
<pb n="KR3g0018_WYG_072-13a"/>
萌曰流星赤之參正星若之伐正星出右以兵為幣之<lb/>
左以人為幣之右以金帛為幣一曰兵一曰幣　文耀<lb/>
鉤曰流星出參象弓矢兵大起　郗萌曰流星色赤從<lb/>
東方來至伐而止此來兵大敗吾軍也　奔星以己巳<lb/>
日流而之參濁之間其國有流民　流星出南門以刺<lb/>
參不出十六年有一國王兼有天下南門東井也　流<lb/>
星出參國粟米賤　石氏曰流星出參有均衡石之事於<lb/>
國外　黄帝曰使星守參右榖貴參左五榖賤<lb/>
<pb n="KR3g0018_WYG_072-13b"/>
　　流星犯南方七宿四<lb/>
　　　流星犯東井一<lb/>
荆州占曰流星干犯東井大臣謀其國有兵期百八十<lb/>
日也　石氏曰流星入東井其國君死　甘氏曰流星<lb/>
入東井有水令從來者其分國亡　巫咸曰流星入東<lb/>
井其國若以水亡其分民饑期三年　郗萌曰流星入<lb/>
東井水與城等　百二十占曰流星入東井有水事於<lb/>
國中　黄帝占曰流星出柳入東井人主浮舟　郗萌<lb/>
<pb n="KR3g0018_WYG_072-14a"/>
曰流星出入東井所之國大水　百二十占曰流星出<lb/>
東井有水事於國外一曰水有絶者<lb/>
　　　流星犯輿鬼二<lb/>
感精符曰流星犯輿鬼中國與南蠻通四夷來貢一曰<lb/>
有宗廟祠祀事　百二十占曰流星入輿鬼有祠事於<lb/>
國内　五星總占曰流星交抵輿鬼中國與南蠻交兵<lb/>
　郗萌曰奔流星抵輿鬼貴人有戮死　又占曰奔星<lb/>
有光如火散且行輿鬼上大臣得賜期六月<lb/>
<pb n="KR3g0018_WYG_072-14b"/>
　　　流星犯柳三<lb/>
荆州占曰流星干犯柳周國當之期九十日　聖洽符<lb/>
曰流星入柳名木有來者若出名木有出者　百二十<lb/>
占曰流星抵柳名山林有國受伐者<lb/>
　　　流星犯七星四<lb/>
郗萌曰流星干七星國有兵不出百八十日　黄帝曰<lb/>
流星入七星客有以急使來者若出之王者有吉事出<lb/>
使期百八十日若一年　宋書天文志曰流星大如斗<lb/>
<pb n="KR3g0018_WYG_072-15a"/>
出柳北行尾十餘丈入紫宫没尾後餘光良久乃滅占<lb/>
曰天下凶有兵䘮天子惡之武帝文穆后相繼崩<lb/>
　　　流星犯張五<lb/>
石氏曰流星入張有使來納幣者又云諸侯有謀者若<lb/>
有人君使人於諸侯一曰天下有遷徙之民期三年<lb/>
郗萌曰流星入張諸侯有來賜吾君近臣者出張君賜<lb/>
諸侯臣　石氏曰流星出張諸侯有受賜者<lb/>
　　　流星犯翼六<lb/>
<pb n="KR3g0018_WYG_072-15b"/>
荆州占曰流星干犯翼國君大臣有憂逺期百八十日<lb/>
　黄帝曰流星入翼貴人有繫者　石氏曰流星入翼<lb/>
倍海國有來使者以神鳥為貢色黄無故青道病死黒<lb/>
死不至　海中占曰流星入翼其國用兵大臣有憂若<lb/>
抵翼天下尊諸侯期百八十日　玉厯曰一年　石氏<lb/>
曰流星出翼倍海國受賜　流星抵左翼天下尊諸侯<lb/>
　宋書天文曰晉孝武太元六年十月乙卯有奔星東<lb/>
南經翼軫聲如雷星説曰光迹相連曰流絶迹而去曰奔<lb/>
<pb n="KR3g0018_WYG_072-16a"/>
<hi>案占楚地有兵軍破民流十二月苻堅荆州刺史梁成襄陽太守閻震率衆伐竟陵桓石䖍擊大破之生擒震斬首</hi>
<hi>七千生獲萬人聲如雷將帥怒之象也七年九月朱綽擊襄陽㧞將六百餘家而還</hi>
　　　流星犯軫七<lb/>
黄帝曰流星入軫兵䘮並起國以車為幣王者能以善<lb/>
令則無咎期三年　石氏曰流星入軫有來使者一曰<lb/>
為貴人多繫者　流星出軫臣有出使者以車為幣<lb/>
郗萌曰流星入長沙天下逃亡無處者<lb/>
　<lb/>
<pb n="KR3g0018_WYG_072-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷七十二<lb/>
</p>
<p>
</p>
  </div>
</body>
</text>
</TEI>
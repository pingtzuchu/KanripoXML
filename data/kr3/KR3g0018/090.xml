<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷九十</head> <lb/>
    <p>
<pb n="KR3g0018_WYG_090-1a"/>
欽定四庫全書<lb/>
　唐開元占經卷九十<lb/>
　　　　　　　　　　　唐　瞿曇悉達　撰<lb/>
　彗星占下<lb/>
　　　彗孛犯石氏中官一<lb/>
　　　彗孛犯攝提一<lb/>
石氏曰彗星出攝提天下亂帝自將兵於野兵起宫中<lb/>
王者有憂期不出二年　郗萌曰彗星出攝提主迷惑<lb/>
<pb n="KR3g0018_WYG_090-1b"/>
羣下爭起<lb/>
　　　彗孛犯大角二<lb/>
齊伯曰彗孛出大角傍可六七丈天下大亂兵大起國<lb/>
易政期三年中五年逺七年　按洪範五行傳曰秦始<lb/>
皇帝三十七年五月彗星出於大角其長七尺以東北<lb/>
入于女御有一大星與星鬬於宫中三月　五月彗星<lb/>
盡大星乃亡始皇以六月乙丑死于沙丘及西南行至<lb/>
咸陽乃禍諸子女官及九卿皆死以兵天下大亂起而<lb/>
<pb n="KR3g0018_WYG_090-2a"/>
攻秦遂亡又曰五月彗星出於鶉首十五餘日漢三年<lb/>
十月有彗星出於大角旬餘乃入是時項籍為楚王覇<lb/>
主諸侯天下歸心於漢楚將滅故彗除位也　郗萌曰<lb/>
彗星出入角可七八丈天下更政　鈎命决曰天子失<lb/>
仁則彗守大角　黄帝曰彗星犯守大角大兵起國不<lb/>
安天子失御有亡國更政令　雒書說微示曰彗星貫<lb/>
坐亂起荆州曰彗星孛大角人主亡<lb/>
　　　彗孛犯梗河三<lb/>
<pb n="KR3g0018_WYG_090-2b"/>
海中占曰彗孛干犯梗河天子慎邊防亂中國　陳卓<lb/>
曰彗孛干犯梗河北兵為敗　巫咸曰彗星出梗河四<lb/>
夷兵為敗中國有邊患若守之王者誅四夷期三年<lb/>
　　　彗孛犯招摇四<lb/>
陳卓曰彗孛干犯招摇邊兵大動期一年　石氏曰彗<lb/>
星出招摇突厥入㓂守之勝　黄帝攻胡星孛招摇<hi>天官</hi>
<hi>書曰漢兵伐大宛星孛招摇也</hi>石氏曰彗星守招摇犯北主期出三年<lb/>
　班固天文志曰漢孝武大初中星孛于招摇其後漢<lb/>
<pb n="KR3g0018_WYG_090-3a"/>
兵擊大宛斬其王<lb/>
　　　彗孛犯𤣥戈五<lb/>
陳卓曰彗孛干犯𤣥戈主戰單于大敗期二年　玉厯<lb/>
曰彗星出𤣥戈北方兵起單于大敗其國破亡期一年<lb/>
逺三年<lb/>
　　　彗星犯天槍六<lb/>
甘氏曰彗星出天槍王者偹四夷防捍邊境若有驚恐<lb/>
人民憂　陳卓曰彗星守天槍鈇鉞大用誅殺不當多<lb/>
<pb n="KR3g0018_WYG_090-3b"/>
梟首之民<lb/>
　　　彗孛犯天棓七<lb/>
聖洽符曰彗星出天棓兵大起五仗用國有憂期二年<lb/>
　陳卓曰彗星守天棓兵四起<lb/>
　　　彗孛犯女牀八<lb/>
石氏曰彗孛干犯女牀貴人暴誅期百八十日　齊伯<lb/>
曰彗星犯女牀貴人有憂若有暴誅者一曰貴女有罪<lb/>
者期百八十日逺一年<lb/>
<pb n="KR3g0018_WYG_090-4a"/>
　　　彗星犯七公九<lb/>
甄曜度曰彗星出七公忠言者凶議人下獄政令不行<lb/>
王者信䜛邪臣在側其國憂敗<lb/>
　　　彗孛犯貫索十<lb/>
春秋緯曰彗星出貫索大臣憂有反者海中占曰彗星<lb/>
出貫索必有反臣殺君若有大赦期百日逺一年　孝經<lb/>
内記曰彗星在天獄諸侯作禍<lb/>
　　　彗孛犯紀星十一<lb/>
<pb n="KR3g0018_WYG_090-4b"/>
陳卓曰彗星犯紀星天下國相擊若地震按班固天文<lb/>
志曰孝武建元三年四月星孛天紀四年十月而地震<lb/>
宋書天文志曰青龍四年十一月己亥彗星犯天紀景<lb/>
初元年六月地震　𤣥冥占曰彗星出天紀大臣相戮<lb/>
兵起宫中主后憂若出走期二年<lb/>
　　　彗星犯織女十二<lb/>
陳卓曰彗孛干犯織女后族為亂貴女有誅者期三年<lb/>
　文曜鈎曰彗星出織女后黨為亂貴女有誅者若有<lb/>
<pb n="KR3g0018_WYG_090-5a"/>
女變期百八十日　按班固天文志曰孝武建元三年<lb/>
四月有孛星于天紀至織女其後陳皇后廢　甘氏曰<lb/>
彗星出見織女有降主　運斗樞曰彗星出織女女主<lb/>
之黨反<lb/>
　　　彗孛犯天市十三<lb/>
石氏曰彗孛犯天市所犯者誅　巫咸曰彗星出天市<lb/>
豪傑内外俱起執令者死大臣有誅期三年　司馬彪<lb/>
天文志曰孝獻初平四年十月孛星出兩角間東北行<lb/>
<pb n="KR3g0018_WYG_090-5b"/>
入天市中而滅占曰彗除天市將徙帝將易都是時上<lb/>
在長安後二年東遷明年七月至洛陽其八月曹公迎<lb/>
上都許何法盛中興書曰哀帝興寧元年八月有星孛<lb/>
于亢入天市後有龍相誅寶之亂　車頻秦書符堅建<lb/>
元八年五月遣少弟陽平公融鎮鄴停㶚東苟太后以<lb/>
融少子憂甚比發三出送之垂半夜竊徃内外莫知太<lb/>
史令魏述夜奏天市南門内有后妃移動之像堅撿而<lb/>
知之驚曰天道與人何其不逺遂重星占<lb/>
<pb n="KR3g0018_WYG_090-6a"/>
　　　彗孛犯帝座十四<lb/>
石氏曰彗孛犯帝座民人大亂宫朝徙治大臣不臣期<lb/>
三年　帝覽嬉曰彗星出帝座大臣為亂守之不去貴<lb/>
人有變更政令<lb/>
　　　彗孛犯侯星十五<lb/>
石氏曰彗孛干犯侯星兵起帝宫大國易治期三年若<lb/>
出侯星天下亂宗人相敗若相攻士卒有急行不出其<lb/>
年<lb/>
<pb n="KR3g0018_WYG_090-6b"/>
　　　彗孛犯宦者十六<lb/>
玉歴曰彗孛出宦者左右貴人有罪若刑於市者不出<lb/>
二年　按宋書天文志曰魏青龍四年十一月己亥彗<lb/>
星犯宦者劉向五紀論曰宦者在天市為中外有兵景<lb/>
初元年九月呉將朱然圍江夏荆州刺史胡質擊走之<lb/>
二年正月討公孫淵<lb/>
　　　彗孛犯斗星十七<lb/>
聖洽符曰彗星出斗星天下亂民不從市外不用事人<lb/>
<pb n="KR3g0018_WYG_090-7a"/>
民飢<lb/>
　　　彗孛犯宗正十八<lb/>
甘氏曰彗星出宗正宗主有事若左右親族有死者期<lb/>
百八十日逺一年<lb/>
　　　彗孛犯宗人十九<lb/>
齊伯曰彗星出宗人王者同姓臣罪若親族有謀者期<lb/>
不出一年<lb/>
　　　彗孛犯宗星二十<lb/>
<pb n="KR3g0018_WYG_090-7b"/>
甄曜度曰彗星出宗星主恩薄以親為疎簡宗廟則彗<lb/>
出之　春秋緯曰彗星出宗星族人反<lb/>
　　　彗孛犯東西咸二十一<lb/>
文曜鈎曰彗星出東咸女主淫泆自恣宫門不禁若貴<lb/>
女有憂<lb/>
　　彗孛犯天江二十二<lb/>
巫咸曰彗星出天江天下大水舟船用五穀不登其歳<lb/>
人相食期三年　陳卓曰彗孛干歴天江大兵攻王國<lb/>
<pb n="KR3g0018_WYG_090-8a"/>
王者以赦除之則國豐平<lb/>
　　　彗孛犯建星二十三<lb/>
陳卓曰彗孛干犯建星王失道忠言者誅賢士逃亡<lb/>
黄帝曰彗星出建星道路不通多盜賊子攻父弟攻兄<lb/>
守之則有大兵將軍出行期一年逺三年<lb/>
　　彗孛犯天弁二十四<lb/>
帝覽嬉曰彗孛出天弁寶玉大貴若糴貴五倍萬物不<lb/>
興其國飢　郗萌曰彗星入若守天弁者皆為囚徒起<lb/>
<pb n="KR3g0018_WYG_090-8b"/>
兵<lb/>
　　彗孛犯河鼔二十五<lb/>
郗萌曰彗星入河鼓且有兵　黄帝曰彗星出河鼓天<lb/>
下兵起大將出謀旗鼔立若守之有死將守中星大將<lb/>
死守旁兩星小將死期一年中三年逺五年　春秋緯<lb/>
曰彗星出河鼔鼔鳴武士發天子賦<lb/>
　　　彗孛犯離珠二十六<lb/>
石氏曰彗孛犯離珠後宫為亂若宫人有誅守之陽為<lb/>
<pb n="KR3g0018_WYG_090-9a"/>
大旱隂為大水五穀不登人民飢<lb/>
　　　彗孛犯匏𤓰二十七<lb/>
石氏曰彗星干犯匏𤓰政亂近臣相譖宫有戮死者王<lb/>
者以赦除咎　玉歴曰彗星出匏𤓰人主因食𤓰而亡<lb/>
若果中有藥害其君若食官憂　玉歴曰彗星守匏𤓰<lb/>
魚塩貴十倍果物不成<lb/>
　　　彗孛犯天津二十八<lb/>
石氏曰彗星犯天津賊斷王道　郗萌曰彗星干犯入<lb/>
<pb n="KR3g0018_WYG_090-9b"/>
漢中有亡國當其野者變之　甘氏曰彗星出天津闗<lb/>
津不通若闗吏有憂若守之天下大亂津河隔塞有旱<lb/>
災期三年　雒書摘亡辟曰彗星見漢中亡君之戒<lb/>
何法盛中興書曰安帝隆安四年十一月星孛于貫索<lb/>
及天市中天津其時元顯輔政刑罸不中故掃貫索發<lb/>
徭無度故掃天市建士失節故掃天津天津闗通萬川<lb/>
利闗梁也天市貨財帛周百姓也貫索平察刑獄無枉<lb/>
濫也而元顯皆反之天若曰掃除穢惡令改革也顯不<lb/>
<pb n="KR3g0018_WYG_090-10a"/>
悛遂致覆滅<lb/>
　　　彗孛犯王良二十九<lb/>
運斗樞曰彗星出王良好遊馳奉車反　齊伯曰彗星<lb/>
出王良兵馬大動車騎行天下有急馬多死一曰水道<lb/>
不通津開塞期二年逺三年　宋書天文志曰魏陳留<lb/>
王咸熈二年五月彗星見王良丈餘色白東南指積十<lb/>
二日滅占曰王良天子御駟彗星掃之禪伐之表除舊<lb/>
布新之象白色為喪王良東壁宿又并州之分野八月<lb/>
<pb n="KR3g0018_WYG_090-10b"/>
晉王薨十二月帝遜位於晉<lb/>
　　　彗孛犯螣蛇三十<lb/>
陳卓曰彗孛干犯螣蛇水道不通天下隔期二年　聖<lb/>
洽符曰彗星出螣蛇以水雨為害大水出萬物不成民<lb/>
人飢一曰水䖝為敗<lb/>
　　　彗孛犯閣道三十一<lb/>
陳卓曰彗星干犯閣道王者居正殿不私行則灾自消<lb/>
　甄曜度曰彗星出閣道天下津不通兵大起御道有<lb/>
<pb n="KR3g0018_WYG_090-11a"/>
伏兵欲謀其主王者宜偹之<lb/>
　　　彗孛犯附路三十二<lb/>
陳卓曰彗孛干犯附路道不通天下半隔期一年　海<lb/>
中占曰彗孛出附路天下大飢車騎滿野道中縱横人<lb/>
主臨兵期三年<lb/>
　　　彗孛犯天將軍三十三<lb/>
𤣥冥占曰彗星出天將軍兵大起將軍出旗陳立若守<lb/>
之大將死若有誅期不出二年<lb/>
<pb n="KR3g0018_WYG_090-11b"/>
　　　彗孛犯大陵三十四<lb/>
文曜鈎曰彗星出大陵國有大喪有土功墳陵之事若<lb/>
守之天子崩明審期不出三年逺五年　春秋緯曰彗<lb/>
星出大陵天子以不慈見犯復出之將反<lb/>
　　　彗孛犯天船三十五<lb/>
春秋緯曰彗星出舟星外夷侵　巫咸曰彗星出天船<lb/>
天下大水舟船用事若外夷來侵水兵起期一年　按<lb/>
司馬彪天文志曰漢孝明帝永平三年六月丁夘彗星<lb/>
<pb n="KR3g0018_WYG_090-12a"/>
出天船北長二尺所稍北行至亢南百三十五日去是<lb/>
嵗伊雒水溢到津城門壞伊橋郡七縣三十二皆大水<lb/>
　宋書天文志曰晉穆帝升平二年五月丁亥彗星出<lb/>
天船在胃宿中四年五月天下皆大水<lb/>
　　　彗孛犯五車三十六<lb/>
石氏曰彗孛干犯五車兵滿野天下半傾百姓徙居去<lb/>
其土期三年　黄帝曰彗星出五車兵大起車騎行有<lb/>
攻戰糴大貴人民飢彗若守之先起兵者昌後起兵者<lb/>
<pb n="KR3g0018_WYG_090-12b"/>
亡期三年　春秋緯曰彗星出五車谷霜兵起主賣位<lb/>
天下賢名起<lb/>
　　　彗孛犯卷舌三十七<lb/>
帝覽嬉曰彗孛出卷舌人主用䜛言誅忠臣貴人有戮<lb/>
死者一曰民多言訟不出年　春秋緯曰彗星出卷舌<lb/>
主以聽䜛之主遇殺大臣反　按宋書天文志曰宋文<lb/>
帝元嘉二十八年五月彗星見卷舌入太微過帝座犯<lb/>
上相拂屏出端門滅翼軫三十年天子巫蠱呪咀事覺<lb/>
<pb n="KR3g0018_WYG_090-13a"/>
遂以殺逆害朝臣孝建元年荆江二州反皆夷滅卷舌<lb/>
呪咀之象彗之所起是其應也<lb/>
　　　彗孛犯天闗三十八<lb/>
石氏曰彗星出天闗兵大起道路不通民多盜賊必有<lb/>
闗塞之事人主有憂　𤣥冥占曰彗星出天闗而守之<lb/>
天下道絶國多盜賊闗梁不通人主有憂期一年逺二<lb/>
年<lb/>
　　　彗孛犯南北河戒三十九<lb/>
<pb n="KR3g0018_WYG_090-13b"/>
海中占曰彗星出南河蠻越兵起邊域有憂若闗吏有<lb/>
罪者　郗萌曰彗星出天髙廟臣反名侯王起　海中<lb/>
占曰彗星守南河為大旱出北河夷為亂來侵中國若<lb/>
守胡軍敗又曰守北河為大水期不出三年石氏曰朝<lb/>
鮮之伐星拂河戒　按班固天文志曰漢武帝元封中<lb/>
星孛干河戒其後漢兵擊拔朝鮮北為樂浪𤣥菟郡<lb/>
石氏曰彗孛干兩戒間天子出走大臣親盛亡王者以<lb/>
赦咎<lb/>
<pb n="KR3g0018_WYG_090-14a"/>
　　　彗孛犯五諸侯四十<lb/>
石氏曰彗孛干犯五諸侯王室大亂兵起天子宫廟不<lb/>
祀　春秋緯曰彗星出五諸侯州牧反九州合謀玉歴<lb/>
曰彗星出五諸侯執政臣有謀若有被戮者貴人當之<lb/>
人主有憂期一年逺二年　司馬彪天文志曰孝獻建<lb/>
安十七年十二月有星孛于五諸侯時周羣以為西方<lb/>
專㨿土地者皆將失亡是時益州劉璋據益州漢中太<lb/>
守張魯别據漢中韓遂據涼州宋建别據抱罕明年冬<lb/>
<pb n="KR3g0018_WYG_090-14b"/>
曹公遣偏將擊涼州十九年獲宋建韓遂逃于羌中病死<lb/>
其年秋璋失益州二十年秋公攻漢中魯降也<lb/>
　　　彗孛犯積水四十一<lb/>
石氏曰彗星干犯積水兵起宫門宗廟毁絶大臣有憂<lb/>
　　　彗孛犯積薪四十二<lb/>
石氏曰彗孛干犯積薪有亂臣在宗廟<lb/>
　　　彗孛犯水位四十三<lb/>
石氏曰彗孛干犯水位水道不通伏兵在水中以水為<lb/>
<pb n="KR3g0018_WYG_090-15a"/>
害　甘氏曰彗孛出水位天下以水為憂有兵起五穀<lb/>
不成人民飢<lb/>
　　　彗孛犯軒轅四十四<lb/>
石氏曰彗孛干犯軒轅近臣誅滅宗族王者以赦除咎<lb/>
　黄帝曰彗孛出軒轅皇后有憂若失勢宫人不安人<lb/>
主有憂　春秋緯曰彗星入軒轅后族亂　運斗樞曰<lb/>
彗孛出軒轅女妃為㓂　石氏曰彗星犯軒轅天下大<lb/>
亂易王以五色占期　黄帝占曰彗星入軒轅若守之<lb/>
<pb n="KR3g0018_WYG_090-15b"/>
天下大亂易王宫門當閉若女主死期三年逺五年<lb/>
　　　彗孛犯少微四十五<lb/>
石氏曰彗孛干犯少微白衣聚者凶術士不顯智者逃<lb/>
亡期三年　巫咸曰彗星出少微多能臣有死者若上<lb/>
臣有罪一曰法令臣有誅者　石氏曰彗星出少微士<lb/>
夫起　宋書天文志曰魏黄初六年十月乙未有星孛<lb/>
于少微歴軒轅占曰孛彗為喪除舊布新之象是時帝<lb/>
軍廣陵辛丑親御甲胄跨馬觀兵明年五月文帝崩<lb/>
<pb n="KR3g0018_WYG_090-16a"/>
　　　彗孛犯太微四十六<lb/>
春秋緯曰彗星茀干太微天子亂　陳卓曰彗孛干入<lb/>
太微帝宗后族為亂亡社稷一曰所犯者亡　聖洽符<lb/>
曰彗星入太微庭中臣謀主有兵起王者灾社稷其國<lb/>
憂期百八十日逺一年　郗萌曰赤黄星狀如帚入太<lb/>
微婦女喜心出太微天子賜諸侯美女　春秋緯曰彗<lb/>
若出犯執法御史反　運斗樞曰彗孛出若干太微法<lb/>
式滅帝死於野　春秋緯曰彗星出而茀太微天下亂<lb/>
<pb n="KR3g0018_WYG_090-16b"/>
不過三五必易政以色占期　按司馬彪天文志曰孝<lb/>
靈光和五年七月彗星出下台東南行入太微至太子<lb/>
幸臣二十餘日而消彗入太微天下易主至中平六年<lb/>
宫車晏駕孝獻建安二十三年三月彗孛晨見東方二十<lb/>
餘日夕出西方犯歴五車東井五諸侯文昌軒轅后妃<lb/>
太㣲鋒炎指帝座二十五年正月魏文帝受禪　玉歴<lb/>
曰彗星出太微帝宗后族為亂大臣弑主謀在親戚御<lb/>
臣王者有憂期三年　石氏曰彗星出太微中宫火大<lb/>
<pb n="KR3g0018_WYG_090-17a"/>
起殺人　甘氏曰彗星出太微天庭中有立王若徙王<lb/>
　孝經雌雄圖曰彗在太微君害臣　玉歴曰彗星犯<lb/>
太微天子妃后去宫人不安女主有憂<lb/>
　　　彗孛犯黄帝座四十七<lb/>
石氏曰彗孛如粉絮入太微犯守帝座國有崩喪大臣<lb/>
立主<hi>石氏曰王者以赦除咎</hi>天下大亂兵起若犯守四帝輔臣有<lb/>
誅執政者亡期三年　石氏曰彗星如粉絮犯座星兵<lb/>
喪並起又大彗茀干犯座星王者亡子孫不昌王者循<lb/>
<pb n="KR3g0018_WYG_090-17b"/>
孝於天奉宗廟郊祠則災除　雒書說徴示曰彗指帝<lb/>
座四旁中大亂　荆州占曰星鋭如劍正赤直扺座星<lb/>
天子驚兵一曰驚火又云星如苴菷扺座星旁左右諸<lb/>
臣兵起内亂　陳卓曰星狀如帚正赤扺聖座星婦女<lb/>
兵<lb/>
　　　彗孛犯屏星四十八<lb/>
玉歴曰彗星出屏星守衛臣有謀若有罪執法者當之<lb/>
　　　彗孛犯郎位四十九<lb/>
<pb n="KR3g0018_WYG_090-18a"/>
陳卓曰彗孛干犯郎位臣失勢　運斗樞曰彗出郎位<lb/>
郎官謀反天子因官郎位所主之官也　王歴曰彗星<lb/>
出郎位左右守衛為亂若有謀者人主驚偹之<lb/>
　　　彗孛犯郎將五十<lb/>
玉歴曰彗星出郎將大將有誅若有罪一曰大臣為亂<lb/>
有兵起<lb/>
　　　彗孛犯常陳五十一<lb/>
甘氏曰彗星出常陳若守之王者出誅左右守衛之臣<lb/>
<pb n="KR3g0018_WYG_090-18b"/>
一曰若防守者有死期三年<lb/>
　　　彗孛犯三台五十二<lb/>
黄帝曰彗星出上台司命有兵起大臣三公有自出者<lb/>
若守之貴臣有誅上公有憂期百八十日逺一年　黄<lb/>
帝曰彗星出中台司中姧臣有謀兵大起貴人當出彗<lb/>
若守之中公有罪若憂誅　黄帝曰彗出下台司禄近<lb/>
臣有罪若憂死若守之貴人多死下公當之將憂皆不<lb/>
出三年　運斗樞曰彗星出三台西相反出其中太尉<lb/>
<pb n="KR3g0018_WYG_090-19a"/>
反出其東大司馬反　按韋昭洞紀曰漢靈帝光和五<lb/>
年彗星出下台十月太尉許盛免孝經内記曰彗在三<lb/>
台臣害君者也　宋書天文志曰晉惠帝大安二年三<lb/>
月彗見東方指三公占曰兵喪之象三台為三公是年<lb/>
冬成都河間攻洛陽三年正月東海王越長沙王反張<lb/>
方討之　雌雄圖曰彗星出三台有隂謀姦軌起一曰<lb/>
宫中火起一曰臣害君禍大起<lb/>
　　　彗孛犯相星五十三<lb/>
<pb n="KR3g0018_WYG_090-19b"/>
陳卓曰彗孛干犯相星輔相憂不出一年天下變更其<lb/>
令民多移徙<lb/>
　　　彗孛犯天牢五十四<lb/>
雌雄圖曰彗星出天牢諸侯作禍相賊害　荆州曰彗<lb/>
星出天牢豪傑中外俱起　齊伯曰彗星出天牢貴人<lb/>
多下獄者若大臣有戮其國亡期百八十日逺一年<lb/>
　　　彗孛犯文昌五十五<lb/>
石氏曰彗孛干犯文昌則輔臣受殃近期三年逺期六<lb/>
<pb n="KR3g0018_WYG_090-20a"/>
年　運斗樞曰彗星出文昌上將星大將軍反出次將<lb/>
左右將軍反出貴相大司徒反出司禄得勢大臣反出<lb/>
司命天下有權者俱反亂尤甚　合誠圖曰彗星出而茀<lb/>
文昌天下大亂政以色占　甘氏曰彗星出文昌若守<lb/>
之天下大亂大臣受殃國易政各以五色占之近期一<lb/>
年中二年逺三年<lb/>
　　　彗孛犯北斗五十六<lb/>
春秋緯曰星茀于北斗中有雄聖人受命天子　潛潭<lb/>
<pb n="KR3g0018_WYG_090-20b"/>
巴曰星孛于北斗璇璣更授天子起走　感精符曰孛<lb/>
賊入北斗中者大國結謀伐天子運樞行之主號諸侯<lb/>
爭權天下皆叛兵合禍構逆亂之變也　辨終備曰彗入<lb/>
北斗帝宫空　按韋昭洞紀曰頃王六年彗星入北斗<lb/>
晉趙有率諸侯平周亂立王子班是為匡王　宋書天<lb/>
文志曰義熈十四年五月壬子孛于北斗魁中癸亥彗<lb/>
星出太微西柄起上相星下芒衡長至十餘丈進掃北<lb/>
斗紫微中占曰彗出太微社稷亡天下易王入北斗紫<lb/>
<pb n="KR3g0018_WYG_090-21a"/>
微帝宫空一曰得聖主是年宋髙祖受宋公㳟帝元熈<lb/>
元年七月晉帝遜位髙祖入宫也　感精符曰星孛入<lb/>
北斗兵大起將有以外制權以兵為政者　坤靈圖曰<lb/>
至德之萌黄星孛于北斗必以戊巳日其光無芒文行<lb/>
無武動事莫之敢拒者　漢含孳曰彗星入北斗強國<lb/>
亂　鈎命决曰周襄王不能事其母孛入北斗　甘氏<lb/>
曰彗茀流入北斗魁中得名人其不入北斗魁失名人<lb/>
　劉向鴻範傳曰孛入于北斗邪亂之臣將弑其君<lb/>
<pb n="KR3g0018_WYG_090-21b"/>
京房曰星孛入北斗則大臣叛　郗萌曰赤星入北斗<lb/>
中國使匈奴　荆州占曰彗星流入北斗諸侯戮春夏<lb/>
期三月秋冬期一年　黄帝曰彗星出北斗長可八九<lb/>
尺天下更政易王暴兵卒起期百八十日若一年　春<lb/>
秋緯曰彗星出北斗九星中九卿反如星所主其政毁<lb/>
其人亂　潛潭巴曰彗星芒出於斗樞天子亡諸侯息<lb/>
　雌雄圖曰彗星出北斗中宫中火起　石氏曰彗星<lb/>
出北斗長可七八尺天下大亂國易政有兵起若大戰<lb/>
<pb n="KR3g0018_WYG_090-22a"/>
先起者亡中起者殃後起者昌期三年中五年逺九年<lb/>
　海中占曰彗星出北斗大臣謀反兵大起　按洪範<lb/>
天文星象變占曰漢武建元三年三月有星孛于王良<lb/>
芒自太微經斗内至天漢其後濟東王膠東王江都王<lb/>
皆坐法削黜自殺衡山王反誅之也　又曰若入斗魁<lb/>
大臣誅死若被誅三日乃占春夏期三年秋冬期一年<lb/>
　魏氏圖曰菷星出于斗中者宫中失火燒寶　郗萌<lb/>
曰彗星出北斗長可八九丈名曰勉功勉功出天下更<lb/>
<pb n="KR3g0018_WYG_090-22b"/>
政　荆州占曰彗星出北斗之中反而入北斗後將得<lb/>
大臣其出北斗亡大臣其一西一東害於侯公一南一<lb/>
北戒在金革一入一羸天下不寧　荆州曰彗星出北<lb/>
斗中聖人受命　𤣥冥曰彗星出北斗必有大戰流血<lb/>
若入斗中得名將不入斗中失名將各以其日占知其<lb/>
國不出其年　石氏曰孛星出北斗中大臣諸侯有受<lb/>
地　巫咸曰彗星見於北斗天下更政　洪範傳曰孛<lb/>
星見北斗中大臣諸侯有受誅者一曰受兵　甄曜度<lb/>
<pb n="KR3g0018_WYG_090-23a"/>
曰彗孛貫北斗下有傑王五軍合　演孔圖曰彗星守<lb/>
北斗天帝謀易王　春秋緯曰彗星守北斗強國發諸<lb/>
侯爭天下　海中占彗孛守北斗強國發兵大臣爭權<lb/>
大人有憂國易其主天下不寧守之三日以上大臣當<lb/>
誅期三年逺五年　按左氏傳魯文公十四年七月星<lb/>
孛于北斗周内史叔服曰不出七年宋齊晉之君皆將<lb/>
死亂後十六年宋襄夫人使昭公田孟諸而弑之十八<lb/>
年齊閻職反邴歜弑懿公於申池宣公二年晉趙穿弑<lb/>
<pb n="KR3g0018_WYG_090-23b"/>
靈公於桃園杜預曰史服但言事不論其占服䖍曰晉<lb/>
趙盾弑靈公也　春秋緯曰彗星出輔星庶雄起陪臣<lb/>
反<lb/>
　　　彗孛犯紫宫五十七<lb/>
感精符曰星孛于紫宫將有隂謀反者　陳卓曰星孛<lb/>
于紫宫有大變拔兵上殿一曰入紫微宫有竒令　春<lb/>
秋緯曰彗星入紫微宫其國謀反　黄帝曰彗星出而<lb/>
扺紫宫天下大亂　荆州曰彗星出長垣邊反　又曰<lb/>
<pb n="KR3g0018_WYG_090-24a"/>
彗星而扺紫宫天下易政　按司馬彪天文志曰孝靈<lb/>
中平五年二月彗星出奎逆行入紫微宫復出六十餘<lb/>
日乃消占曰天下易主明年宫車晏駕　韋昭洞紀曰<lb/>
漢黄龍元年三月有星孛于王良閣道入紫宫十二月<lb/>
宣帝崩　黄帝占曰彗星出紫宫入守之宫中有兵天<lb/>
下大亂有亡主國易政以五色占其國期百八十日中<lb/>
一年逺三年　按司馬彪天文志曰孝獻建安九年十<lb/>
月有星孛于東井輿鬼入軒轅太微十一年正月有星<lb/>
<pb n="KR3g0018_WYG_090-24b"/>
孛北斗首入斗中尾貫紫宫及北辰占曰彗掃太微紫<lb/>
宫人主易位其後魏文帝受禪　司馬彪天文志曰孝<lb/>
章建初元年十二月戊寅彗星出婁二度長八九尺稍<lb/>
入紫微宫中百六十日消滅大人忌後四年六月癸丑<lb/>
明德皇后崩　荆州曰彗星守天子宫有亂天子之政<lb/>
者<lb/>
　　　彗孛犯北極鈎陳五十八<lb/>
春秋緯曰彗星入樞名人起相誅天下亂　𤣥冥曰彗<lb/>
<pb n="KR3g0018_WYG_090-25a"/>
星出北辰臣謀弑主有自立王彗耀刺下為寇害期一<lb/>
年　春秋緯曰彗星入樞期八年五霸起帝主亡　荆<lb/>
州曰彗星刾天樞五精之類謀　黄帝曰彗星入守北<lb/>
辰除舊布新三王立五旗生有端命之應名人起兵天<lb/>
下大亂君臣相誅期不出百八十日中一年逺三年<lb/>
石氏曰彗星出鈎陳臣弑其主若入守鈎陳幸臣亂宫<lb/>
若有誅者期不出一年逺三年<lb/>
　　　彗孛犯天一太一五十九<lb/>
<pb n="KR3g0018_WYG_090-25b"/>
黄帝曰彗孛干厯天一則宫門不閉王者内不安近臣<lb/>
亂不出三年<lb/>
　　　彗星犯石氏外官二<lb/>
　　　彗孛犯天庫樓一<lb/>
春秋緯曰彗孛出天庫樓兵動驚主泣血下不聽　石<lb/>
氏曰彗星出庫樓天下兵起車騎滿野庫兵用一曰民<lb/>
以飢兵起期三年<lb/>
　　　彗孛犯南門二<lb/>
<pb n="KR3g0018_WYG_090-26a"/>
玉歴曰彗星出南門有兵起兵器用若道路不通<lb/>
　　　彗孛犯平星三<lb/>
齊伯曰彗星出平星執法臣憂政令不行國失綱紀<lb/>
石氏曰彗星平星主以峻法為過海内亂<lb/>
　　　彗孛犯騎官四<lb/>
春秋緯曰彗星出騎官英雄起天子憂　甘氏曰彗星<lb/>
出騎官士卒發用兵騎出若守之將軍若有死者期三<lb/>
年<lb/>
<pb n="KR3g0018_WYG_090-26b"/>
　　　彗孛犯積卒五<lb/>
甄曜度曰彗星出積卒為謀星去疾謀不成若守之主<lb/>
將有憂　春秋緯曰彗星出積卒衛士並為亂禍不成<lb/>
　　　彗孛犯龜星六<lb/>
文曜鈎曰彗星出龜星珠玉有出者寶物大貴若守之<lb/>
君臣不和上下乖離<lb/>
　　　彗孛犯傅說七<lb/>
春秋緯曰彗星出傅說主以祠非其神失禮為内外所<lb/>
<pb n="KR3g0018_WYG_090-27a"/>
謀巫祝起天下匿䜛在宫中　石氏曰彗星出傅說王<lb/>
者後宫少子孫若守之有絶祀之君<lb/>
　　　彗孛犯魚星八<lb/>
春秋緯曰彗星出魚星后黨反　玉歴曰彗星出魚星<lb/>
天下大水海魚出名水溢若守之天下大旱魚行人道<lb/>
不出其年<lb/>
　　　彗孛犯杵星九<lb/>
甘氏曰彗星出杵星歳大飢有兵起民以米粟為憂若<lb/>
<pb n="KR3g0018_WYG_090-27b"/>
絶軍粮<lb/>
　　　彗孛犯鼈星十<lb/>
聖洽符曰彗星出鼈星有大水白衣之㑹若有水令若<lb/>
守之其國大旱<lb/>
　　　彗孛犯九坎十一<lb/>
齊伯曰彗星出九坎有水旱之災出南則大旱出北則<lb/>
大水<lb/>
　　　彗孛犯敗臼十二<lb/>
<pb n="KR3g0018_WYG_090-28a"/>
甄曜度曰彗星出敗臼天下有急兵當於米粟之事國<lb/>
有憂期二年<lb/>
　　　彗孛犯羽林十三<lb/>
春秋緯曰彗星出羽林軍人謀反　海中占曰彗孛出<lb/>
羽林兵起宫中臣弑其主大人被甲有亡國若守之三<lb/>
十日國破主亡期三年　春秋緯曰彗星出壘城校尉<lb/>
以反軍成<lb/>
　　　彗孛犯北落十四<lb/>
<pb n="KR3g0018_WYG_090-28b"/>
𤣥冥占曰彗星出北落若守之兵起大戰若殺大將人<lb/>
主自將兵於外四夷作亂期三年逺五年<lb/>
　　　彗孛犯土司空十五<lb/>
文曜鈎曰彗星出土司空兵大起有土功事若營室一<lb/>
曰大將憂期一年<lb/>
　　　彗孛犯天倉十六<lb/>
巫咸曰彗星出天倉兵革大起粟大出天下民飢以粟<lb/>
為憂若有轉輸之事　海中占曰彗星出天倉天下粟<lb/>
<pb n="KR3g0018_WYG_090-29a"/>
出若守之久國無儲粮人民飢期三年<lb/>
　　　彗孛犯天囷十七<lb/>
巫咸曰彗星出天囷倉庫虚空無儲積有出粟天下大<lb/>
饑人民流移期二年<lb/>
　　　彗孛犯天廪十八<lb/>
帝覽嬉曰彗星出天廪其國大饑倉粟出廪人飢死其<lb/>
分兵起期不出三年<lb/>
　　　彗孛犯天苑十九<lb/>
<pb n="KR3g0018_WYG_090-29b"/>
春秋緯曰彗星入天苑都䕶反　黄帝曰彗星出天苑<lb/>
兵大起馬多發牧畜不蕃多有死者一曰禽獸麞鹿多<lb/>
死按司馬彪天文志曰孝安永初三年十二月乙亥彗<lb/>
起天苑南東北指長六七丈色倉天苑為外兵起是後<lb/>
羗兵討賊杜季貢又使烏丸擊鮮卑又使中郎將任尚<lb/>
䕶羗校尉馬賢擊虜皆降之<lb/>
　　　彗孛犯參旗二十<lb/>
春秋緯曰彗星出天弓暴骨將死死尸滿谿流血千里<lb/>
<pb n="KR3g0018_WYG_090-30a"/>
　石氏曰彗星出參旗天下大亂兵起弓弩用大將出<lb/>
有變一曰弓弩大貴期三年<lb/>
　　　彗孛犯玉井二十一<lb/>
玉歴曰彗星出玉井兵大起強國失地一曰彗守玉井<lb/>
天下大水河海溢流民多沒死<lb/>
　　　彗孛犯屏星二十二<lb/>
甘氏曰彗星出屏星大臣有戮國有憂一曰彗守屛人<lb/>
民疾疫有移國<lb/>
<pb n="KR3g0018_WYG_090-30b"/>
　　彗孛犯厠星二十三<lb/>
聖洽符曰彗孛出厠大人有憂若厠有謀兵欲害主一<lb/>
曰彗星入厠天下飢人相食期二年<lb/>
　　彗孛犯矢星二十四<lb/>
齊伯曰彗星出矢星若守之貴人多患腹而死若人民<lb/>
多死以五色占黄則吉青白疾黒死<lb/>
　　彗孛犯軍市二十五<lb/>
甄曜度曰彗孛出軍市大兵起軍粮絶天下大飢將士<lb/>
<pb n="KR3g0018_WYG_090-31a"/>
離㪚兵多死亡期二年<lb/>
　　　彗孛犯野鷄二十六<lb/>
海中占曰彗星守野鷄大將死軍市破諸侯相攻有亡<lb/>
國期三年<lb/>
　　　彗孛犯狼星二十七<lb/>
黄帝曰彗星出狼星國有急兵名將出行將軍有憂若<lb/>
守之必有千里之行大戰流血死者大半期三年中五<lb/>
年逺七年　運斗樞曰彗星出狼弧主以恣侵為過外<lb/>
<pb n="KR3g0018_WYG_090-31b"/>
夷反<lb/>
　　　彗孛犯弧星二十八<lb/>
石氏曰彗星出弧星弓矢大用大兵起其國亂驚人民<lb/>
不寧多盜賊　按司馬彪天文志曰孝靈光和三年冬<lb/>
彗星出狼弧東行至于張反去後四年京都發兵擊黄<lb/>
巾賊<lb/>
　　　彗孛犯老人星二十九<lb/>
巫咸曰彗星出老人其色黄王者昌若守之赤彗三芒<lb/>
<pb n="KR3g0018_WYG_090-32a"/>
人主受殃老者不康<lb/>
　　　彗孛犯天稷三十<lb/>
海中占彗星出天稷歳大飢五穀不成人民流亡社稷<lb/>
不安<lb/>
　　　彗星犯甘氏中官三<lb/>
　　　彗星犯天理一<lb/>
春秋緯曰彗星出天理大司空斬將逐天子<lb/>
　　　彗孛犯䇿星二<lb/>
<pb n="KR3g0018_WYG_090-32b"/>
彗孛星近䇿星王者不宜出宫下有謀亂不過七十日<lb/>
　　　彗星犯造父三<lb/>
陳卓曰彗星入造父若守之僕御謀弑主有斬死者兵<lb/>
盡起<lb/>
　　　彗孛犯臥星四<lb/>
春秋緯曰彗星出臥星尚書反人星一名臥星也<lb/>
　　　彗孛犯扶筐五<lb/>
陳卓曰彗星出扶筐將作反<lb/>
<pb n="KR3g0018_WYG_090-33a"/>
　　　彗星犯酒旗六<lb/>
春秋緯曰彗星出酒旗主以酒過為相所害<lb/>
　　　彗孛犯諸王七<lb/>
春秋緯曰彗星出諸王星諸侯穪王皇以南呉楚北燕<lb/>
趙東齊宋西秦晉<lb/>
　　　彗孛犯恠八<lb/>
春秋緯曰彗星出司恠主多妖祥僻偽起大臣侯王代<lb/>
主位<lb/>
<pb n="KR3g0018_WYG_090-33b"/>
　　　彗星犯天高九<lb/>
春秋緯曰彗星出天高廟臣反名王起改號<lb/>
　　　彗孛犯天演十<lb/>
春秋緯曰彗星出天演但聞之將反<lb/>
　　　彗孛犯天街十一<lb/>
運斗樞曰彗星出天街五侯並起天子自理海中占曰<lb/>
彗星出天街内有賊人<lb/>
　　　彗孛犯甘氏外官四<lb/>
<pb n="KR3g0018_WYG_090-34a"/>
　　　彗孛犯鈇鑕一<lb/>
春秋緯曰彗星出斧　淫兵多主以妄誅將鑕之臣反<lb/>
　　　彗孛犯闕丘二<lb/>
春秋緯曰彗星出闕丘帝滅<lb/>
　　　彗孛犯巫咸中外官五<lb/>
　　　彗孛犯長垣一<lb/>
甘氏曰彗星出長垣大臣謀反兵起宫中天下有亂亡<lb/>
國人主有憂期不出二年　春秋緯曰彗星出長垣邊<lb/>
<pb n="KR3g0018_WYG_090-34b"/>
反<lb/>
　　　彗孛犯天廏二<lb/>
陳卓曰彗星出天廏守之天下名廏有失火者若移徙<lb/>
一曰天下廏車馬有恠　春秋緯曰彗星出廏官法令<lb/>
違法度數起變臣執主勢<lb/>
　<lb/>
　<lb/>
　唐開元占經卷九十<lb/>
</p>
<p>
</p>
  </div>
</body>
</text>
</TEI>
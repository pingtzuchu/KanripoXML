<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷十九</head> <lb/>
    <p>
<pb n="KR3g0018_WYG_019-1a"/>
欽定四庫全書<lb/>
　唐開元占經卷十九<lb/>
　　　　　　　　　　　唐　瞿曇悉達　撰<lb/>
　五星占二<lb/>
　　　五星相犯一<lb/>
易坤靈圖曰王者有至徳之萌則五星若連珠<hi>鄭𤣥曰謂聚一</hi>
<hi>舍以徳得天下之象也</hi>　郗萌曰五星俱見兵布野期不出三年<lb/>
　春秋緯曰帝有過失既已命絶於天則五星聚攝提<lb/>
<pb n="KR3g0018_WYG_019-1b"/>
反衡亂不禁　五星聚天子窮　荆州占曰五星并聚<lb/>
簒弑成　含神霧曰五緯合王更紀　海中占曰五星<lb/>
若合是謂易行有徳受慶改立天子乃奄有四方子孫<lb/>
蕃昌無徳受罰離其國家减其宗廟百姓離去滿四方<lb/>
　五星皆大其事亦大五星皆小其事亦小<hi>周將代殷五星聚于</hi>
<hi>房齊桓將霸五星聚于箕漢髙祖入秦五星聚東井齊則永終侯伯本無更紀之事是五星之聚有不易行者</hi>
<hi>矣</hi>　洛書雒罪級曰五星一合不言聖起合有謨　考<lb/>
異郵曰五星聚于一宿天下兵起　荆州占曰五星合<lb/>
<pb n="KR3g0018_WYG_019-2a"/>
於一舎其國主應縮有徳者昌無徳者亡受其凶殃<lb/>
五星皆聚於一舎填星在其中天下興兵　詩緯曰五<lb/>
緯聚房為義者受福行惡者亡<hi>帝王世紀曰文王在豐九州諸侯咸至五星聚</hi>
<hi>於房</hi>　海中占曰五星合亢為五穀頻不成　郗萌曰五星<lb/>
聚於虚天下之君必有盟者二星則二國君五星則五<lb/>
國君皆相見　考靈曜曰帝起受終五緯合軫　河圖<lb/>
曰歳星帥五緯聚房青帝起　石氏曰歳星所在五星<lb/>
皆從而聚于一舎其下之國可以義致天下　荆州占<lb/>
<pb n="KR3g0018_WYG_019-2b"/>
曰歳星與火土金水五合同舎相去三尺以外七尺以<lb/>
内相守十日以上至四十日天下兩主争國大帝易跡<lb/>
近期三年逺七年　運斗樞曰歳星帥五精聚于東方<lb/>
七宿蒼帝以仁良温讓起皆以所舎占國　春秋緯曰<lb/>
五精入牛從歳星聚用兵遏亂以義得天下<hi>班固天文志曰漢髙</hi>
<hi>元年有五星聚于東井厯推之從歳星也此髙皇帝受命之符故客謂張耳曰東井秦地漢王入秦五星從歳</hi>
<hi>星聚當以義取天下秦王子嬰降于軹道漢王以属吏曰寶噐婦女任所取閉宫封門還軍次于灞上以候諸</hi>
<hi>侯與人民約法三章人無不歸心者可謂能行義矣李竒主曰歳星得其正度其四星隨此常正行故曰從也</hi>
<pb n="KR3g0018_WYG_019-3a"/>
<hi>孟康注曰歳星是至先至為主也洪範天文星辰變占曰客有齊人甘文卿者善天文後五年髙帝遂定天下</hi>
　石氏曰熒惑所在五星皆從而聚于一舍其下之國<lb/>
可以禮致天下　運斗樞曰熒惑帥五精聚於南方七<lb/>
宿赤帝以寛明多智略起　黄帝曰填星與五星俱聚<lb/>
一舍而填星亡焉所舍之國亡填星在焉大如狼星而<lb/>
黄天下之兵雖合其國不亡　運斗樞曰填星帥五精<lb/>
聚于中央黄帝以重厚賢聖起　石氏曰填星所在五<lb/>
星皆從而聚于一舍其下之國可以重徳致天下太白<lb/>
<pb n="KR3g0018_WYG_019-3b"/>
所在五星皆從而聚于一舍其下之國可以兵致天下<lb/>
　天官書曰太白與五星相犯大戰出其南南國敗出<lb/>
其北北國敗行疾武不行文　運斗樞曰太白帥五精<lb/>
聚於西方七宿白帝以勇武誠信多節義起　河圖曰<lb/>
太白帥五緯聚參白帝起　辰精帥五精聚于北方七<lb/>
宿黒帝以清平靜潔通明起　春秋緯曰五星從辰星<lb/>
聚北方七宿黒帝起以宿占國　河圖曰辰星帥五緯<lb/>
聚營室黒帝起　石氏曰辰星所在五星皆從而聚于<lb/>
<pb n="KR3g0018_WYG_019-4a"/>
一舍其下之國可以法致天下　考異郵曰四表戒五<lb/>
星薄天下分争甲兵作　郗萌曰五星一相抵觸軍半<lb/>
破再相抵觸軍大破　五精星相薄天下大戰相去二<lb/>
三尺破軍殺將流血滂滂天下飢荒　春秋緯曰五星<lb/>
錯鬭臣挾兵上下相持　合誠圖曰五星鬭天子去一<lb/>
曰國昏亂憂在公侯　甘氏曰歳星熒惑填太白四星<lb/>
與辰星鬭皆為戰兵不在外皆為在内　郗萌曰五星<lb/>
鬭相貫抵觸光耀相及有兵大戰覆軍殺將　荆州占<lb/>
<pb n="KR3g0018_WYG_019-4b"/>
曰五星合鬭人走馬馳九州鼎沸棄其妻兒五郡無主<lb/>
夷狄為君五星相與合鬭及列宿乗凌抵觸磨靡及入<lb/>
貫刺犯守勾已環繞所在之國皆有兵喪滅國之殃<lb/>
石氏曰五星主司人君諸侯大臣之過五星合鬭者皆<lb/>
為謀反大臣當有誅者<lb/>
　　　四星相犯二<lb/>
漢天文志曰四星若合是為大湯<hi>晉灼曰湯猶盪滌也</hi>其君兵喪並<lb/>
起君子憂小人流<hi>按宋書曰始興九年歳填熒惑太白聚東井後歴五年至晉義熈十三年</hi>
<pb n="KR3g0018_WYG_019-5a"/>
<hi>相國劉裕入闗擒姚泓于長安而秦亡</hi>　荆州占曰四星若合於一舎其<lb/>
國當王有徳者繁昌保有宗廟無徳者喪<hi>按宋書天文志曰晉孝懐</hi>
<hi>帝永嘉六年七月熒惑嵗星填星太白聚牛女之間徘徊進退是後兩郡傾覆而元帝中興揚土是其應也安</hi>
<hi>帝義熈三年二月癸亥熒惑填星太白辰星聚于奎婁從填星也奎婁魯分是時慕客超僣號於齊侵掠徐兖</hi>
<hi>連歳冦掠至于淮泗姚興譙縱僣號秦蜀盧循及魏南北交侵五年髙祖北殄鮮卑九年又聚東井秦分十三</hi>
<hi>年髙宗定闗中縱脩羣凶之徒皆已剪滅于是天人歸望建國舊條元熈二年受終納禪皆其徴也  漢平帝</hi>
<hi>元始四年星聚柳張各五日柳張三河分後有王莽赤眉之亂而光武興復于洛  晉懐帝永嘉六年四星聚</hi>
<hi>牛女後劉聰石勒之亂而元帝興復揚土漢獻帝初平元年四星聚心聚箕尾心豫州分後有董卓李霍暴亂</hi>
<pb n="KR3g0018_WYG_019-5b"/>
<hi>黄中赤眉之憂而魏武迎帝都許遂以兖豫定京建安二十二年四星又聚二十五年而魏文受禪此為四星</hi>
<hi>二聚而易行矣檀道鸞晉陽秋曰孝武太元十九年十申月癸酉太白填星熒惑辰星合于氐二十一年九月庚</hi>
<hi>帝崩</hi>　荆州占曰四星合鬭閉其闗梁女子運倉天下半亡<lb/>
文耀鈎曰嵗星與三星鬭九州謀王　郗萌曰歳星熒惑<lb/>
陽也太白辰星隂也陽主中邦隂主外邦陽與隂合中外<lb/>
邦相連以兵陽與陽合兵謀在國隂與陽合兵謀在外邦<lb/>
　熒惑在未申間太白亦出酉其出也必有令四星俱出<lb/>
令大二星俱出令小不然者必有賞賜之事　荆州占曰嵗<lb/>
<pb n="KR3g0018_WYG_019-6a"/>
星與太白熒惑辰星同合相去三尺以外留守七日以<lb/>
上至二十日天下兵起國主絶嗣天下三主鼎足俱用<lb/>
兵必有滅國親戚内自相賊九州謀殺作兵社禝危亡<lb/>
宗廟毁滅期百八十日殘戮九年乃更始其守七寸以<lb/>
内芒角七日以上至四十日天下滅亡人民殄盡行將<lb/>
易紀宫殿飛流期一年災十年<hi>火起為飛水涌為流</hi>　石氏曰熒<lb/>
惑與歳星填星太白㑹成勾己光不相及主以攻者不<lb/>
救亂三王九侯二十一名臣争為主更相殘賊<lb/>
<pb n="KR3g0018_WYG_019-6b"/>
　　　三星相犯三<lb/>
海中占曰三星合其國外有兵喪人民數改立侯王<hi>按班</hi>
<hi>固天文志曰孝文後六年四月乙巳水木火三合于東井是歳誅反者周殷長安市其七年六月文帝崩孝景</hi>
<hi>元年七月乙丑金木水三合於張其二年三月立皇子為王淮陽汝南河間臨江長沙廣川也</hi>　班固<lb/>
天文志曰三星若合是謂驚位是謂絶行<hi>宋均曰有兵䘮故曰驚位</hi>
<hi>改立故曰絶行</hi>外有兵與喪立王<hi>按成帝河平二年十月下旬填星在東井軒轅南端大星</hi>
<hi>尺餘歳星在其西北尺所熒惑在其西北二尺所皆從西方来填星貫輿鬼先到歳星次熒惑亦貫輿鬼十一月</hi>
<hi>上旬歳星熒惑西去填星皆西北逆行其年十一月丁巳夜郎王歆大逆不道牂牁太守立捕殺歆三年九月</hi>
<pb n="KR3g0018_WYG_019-7a"/>
<hi>甲戌東郡莊平男子侯丹辟兄弟五人羣黨為盗攻燔宫寺縳縣長吏盗取印綬自稱將軍三月辛卯左將軍</hi>
<hi>千秋卒右將軍史丹為左將軍四年四月戊申梁王賀薨</hi>　司馬彪天文志曰孝獻<lb/>
建安十八年秋歳星填星熒惑俱入太微逆行皆守帝<lb/>
座百餘日占曰三星入太微人主改政二十五年正月<lb/>
魏文帝受禪　荆州占曰三星合於一舍其國可復脩<lb/>
徳者强無徳者受殃　三星合鬭天下動　海中占曰<lb/>
熒惑填星辰星近角合鬭女子為天下害大臣殺主<lb/>
郗萌曰歳星與熒惑太白鬭殺大將近環之貫之殺邊<lb/>
<pb n="KR3g0018_WYG_019-7b"/>
將又歳星與熒惑填星相合與參㑹一舍君子過也有<lb/>
亂相為水為旱為飢為土功　熒惑與歳星若與辰星<lb/>
舎尾皆為用事者當之天下開牢大赦　太白與木星<lb/>
填星合其國謀兵起不戰　荆州占曰歳星與太白填<lb/>
星同舎相去三尺以外國有女喪有白衣㑹用兵不戰<lb/>
相去七寸以内名曰交芒將軍與皇后為姦謀殺其君<lb/>
相守七日以至四十日必成刑期百八十日國主應以<lb/>
善令則無咎歳星與熒惑填星同間相去三尺以外各<lb/>
<pb n="KR3g0018_WYG_019-8a"/>
留七日以上至二十日天下兵起五穀大貴人民相食<lb/>
國分土地其相去七寸以内名曰交芒天下大叛弑君<lb/>
父妻去其夫期百八十日　太白與歳星填星色赤為<lb/>
兵黄為旱蒼為春多死亡　歳星熒惑太白三星合于<lb/>
一舍其國大亂若相去一尺至三尺守之七日巳上至<lb/>
二十日天下皆兵　填星與太白俱入熒惑中天下且<lb/>
有大謀兵　木金火三星合鬭其分國絶嗣三王鼎足<lb/>
而居必有亡國内親相賊九州作亂社稷滅亡期百八<lb/>
<pb n="KR3g0018_WYG_019-8b"/>
十日逺一年　太白與熒惑辰星春鬭其歳旱夏鬭不<lb/>
出三年主易秋鬭不留其年兵起冬鬭不出三年有女<lb/>
喪　司馬彪天文志曰填星與太白辰星合宿為國亡<lb/>
地戰不勝　火金水俱在斗有戮將若死相熒惑太白<lb/>
辰星俱在東井内外有兵　木金水三星合軫為白衣<lb/>
㑹也<lb/>
　　　二星相犯四<lb/>
天文志曰二星合有小兵小人愁人君憂　海中占曰<lb/>
<pb n="KR3g0018_WYG_019-9a"/>
二星相近者其殃大相逺者其殃小無傷　荆州占曰<lb/>
二星若合其國有兵改立侯王有德者興無德者亡<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_019-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經巻十九<lb/>
</p>
<p>
</p>
  </div>
</body>
</text>
</TEI>
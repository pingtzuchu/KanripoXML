<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷二十</head> <lb/>
    <p>
<pb n="KR3g0018_WYG_020-1a"/>
欽定四庫全書<lb/>
　唐開元占經卷二十<lb/>
　　　　　　　　　　　唐　瞿曇悉達　撰<lb/>
　五星占三<lb/>
　　　歳星與熒惑相犯一<lb/>
郗萌曰歳星熒惑陽也太白辰星隂也隂主外邦陽主<lb/>
中邦陽與隂合中外邦相連以兵陽與陽合兵謀在國<lb/>
隂與隂合兵謀在外邦　甘氏曰歳星干熒惑為地動<lb/>
<pb n="KR3g0018_WYG_020-1b"/>
　熒惑干木星蟄蟲冬出動雷旱行禾不成　荆州占<lb/>
曰熒惑犯歳星為戰<hi>按宋書天文志曰晉大安三年正月熒惑犯歳星七月衛將軍陳賖</hi>
<hi>率衆奉帝伐成都六軍敗績賖擅兵逼乘輿九月壬戌又攻成都于鄴鄴潰成都由是衰亡帝遷洛張方又脅</hi>
<hi>如長安也</hi>　荆州占曰熒惑犯歳星冬雷鳴蟄蟲行人民驚<lb/>
恐又曰熒惑當出不出謂之潛行見而近歳星出其北<lb/>
天下有急出其南有謀在中　又曰歳星與熒惑接芒<lb/>
於西方諸侯君臣有憂其明年春害農時與歳星㑹於<lb/>
東方日為之食不出二年宰相亂人主之計不定乍退<lb/>
<pb n="KR3g0018_WYG_020-2a"/>
乍進不出三年大兵起　歳星與熒惑同舎相去三尺<lb/>
以内相守七日以上至四十日其國有反臣五穀傷百<lb/>
姓不安期一年　天官書曰木火合為旱為飢戰北軍<lb/>
困　歳星與熒惑合柳歳星色赤兵起黄白五穀傷黒<lb/>
為憂青而角亦有兵起期三十日逺期六十日　歳星<lb/>
與熒惑合相守國君大憂近期二年逺期三年而發<lb/>
歳星與熒惑合於宿之陽母子同鄉其國寜合於宿之<lb/>
隂有兵起　歳星與熒惑合相守其國凶消十日以上<lb/>
<pb n="KR3g0018_WYG_020-2b"/>
大人作亂期三年木與火合大臣匿謀有反者若主亡<lb/>
地其國水　司馬彪天文志曰歳星與熒惑合於虚為<lb/>
喪　石氏曰熒惑與攝提再合宿相不死出走　海中<lb/>
占曰熒惑與木星合為内亂大臣謀主　荆州占曰熒<lb/>
惑與歳星合大臣匿謀行疾兵從之戰不勝　熒惑與<lb/>
歳星合同相守其分走期三年　熒惑與攝提再合有<lb/>
走主謂東行合西行又合不出二年　司馬彪天文志<lb/>
曰熒惑犯歳星為姦臣謀大將戮　石氏曰熒惑與歳<lb/>
<pb n="KR3g0018_WYG_020-3a"/>
星合其國若水　熒惑與歳星聚於一舎熒惑在歳星<lb/>
之上名曰子母同光其國日以大强留百日其國且重<lb/>
徳致天下在下亦然　海中占曰熒惑木星鬭有夷狄<lb/>
之害有殺大將　天官書曰歳星與火合鬭者大臣弑<lb/>
其君子弑其父　荆州占曰熒惑與歳星鬭其名曰讒<lb/>
星不出其年强國有易相又曰為内亂　文耀鈎曰熒<lb/>
惑與木鬭夷狄肆害　荆州占曰熒惑歳星合鬭於夏<lb/>
兵飢並起其分相凶不可舉兵殃大將一曰有病君<lb/>
<pb n="KR3g0018_WYG_020-3b"/>
歳星食熒惑不出三年而國亡　海中占曰熒惑貫歳<lb/>
星殺小將　石氏曰熒惑與歳星相拂天下有争言<lb/>
漢天文志曰熒惑與木鬭有病君民飢歳惡　荆州占<lb/>
曰熒惑守歳星大赦<lb/>
　　　歳星與填星相犯二<lb/>
石氏曰地侯雌雄所出之宿國亡地所入之宿國得地<lb/>
地侯為雌歳星為雄　郗萌曰填星干木星野有兵相<lb/>
攻　填星所在歳星從之伐者利　荆州占曰歳星所<lb/>
<pb n="KR3g0018_WYG_020-4a"/>
在填星從之伐者不利又曰歳星土星皆出東方夕入<lb/>
西方百九十日皆正中者兵發東方國勝當入不入反<lb/>
東行九十日正中者當發兵主死人民流亡文曜鈎曰<lb/>
填星與木星合則變謀更事主且失勢　石氏曰地侯<lb/>
與攝提所合之宿大戰不勝亡地主死　甘氏曰歳星<lb/>
土星合則為内亂<hi>按宋書天文志曰晉光熈元年九月填星犯歳星是時司馬越専權終以</hi>
<hi>無禮晉簡文帝咸安二年正月己酉歳星犯填星在須女七月帝疾甚詔桓温曰少子可輔則輔之不可輔君</hi>
<hi>自取之顔侍中王坦之毁手詔改使為王導輔政故事温聞之大怒將誅坦之等内亂之應也安帝義熈七年</hi>
<pb n="KR3g0018_WYG_020-4b"/>
<hi>丁卯歳星犯填星在參邊時朱齡石尅蜀蜀民人尋反又討滅之</hi>　郗萌曰歳星與填<lb/>
星合於張者則太陽晝太陽晝者天必有變不傷為政<lb/>
者則害于民　又曰井泉髙而平原出雲歳不調和貴<lb/>
人多内亂有大水　又曰天下易令民流千里魚鱉死<lb/>
于陸道民憂盜賊　又曰歳星與土星合不過十日離<lb/>
十日不離天禍且降不義者乃合之其禍甚乆　天官<lb/>
書曰填星與木合亂饑生勿用戰必敗　荆州占曰歲<lb/>
星與填星同舎相去三尺以内相守二十日以上至百<lb/>
<pb n="KR3g0018_WYG_020-5a"/>
九十二日其國更主立王天下大争大臣相殘王者易<lb/>
統天下存亡半其守夕逆行而復相守以所近之宿位<lb/>
當之相守一年期三年　歳星填星合以合日占其國<lb/>
色蒼為水赤為兵黄為旱白為喪　歳星與填星合其<lb/>
國熟若主吏死　填星與歳星合相犯為内亂不可舉<lb/>
用兵土在木下利為主人土在木上利為客六十日不<lb/>
下其國凶失地　填星與歳星合一舍歳星在下填星<lb/>
在上名曰雌雄間客軍大破主人勝在下六十日不下<lb/>
<pb n="KR3g0018_WYG_020-5b"/>
必有空邦徙主填星為雌歳星為雄　填星與歳星合<lb/>
為飢為旱為兵填星與歳星合有軍在外戰不勝失地<lb/>
　巫咸曰填星與歳星鬭不出其年王者亡地將軍死<lb/>
之　荆州占曰歳星與填星鬭此謂離徳不出三月必<lb/>
有亡國　歳星逄填星曰鬭先作事者敗兵起必受其<lb/>
殃歳星填星數合鬭使客接道冠葢相望其下國哭泣<lb/>
期不出六十日歳星填星鬭其色青為喪赤為兵白為<lb/>
旱黒為水潦　填星與歳星合鬭有軍必戰無軍起兵<lb/>
<pb n="KR3g0018_WYG_020-6a"/>
土木交行必有破傷<lb/>
　　　歳星與太白相犯三<lb/>
巫咸曰太白犯木星為飢期三年<hi>按宋書天文志曰晉孝武太元十年十二</hi>
<hi>月己丑太白犯歳星是時河朔未一連兵在外冬大飢之應</hi>　荆州占曰太白犯歳<lb/>
星為旱為兵若環繞與之并光有兵戰破軍殺將　石<lb/>
氏曰太白與歳星相犯而有滅者諸侯相滅所宿之國<lb/>
受之　甘氏曰歳星干金星軍再死再生殺大將　荆<lb/>
州占曰太白入木星次中君賊死　海中占曰太白出<lb/>
<pb n="KR3g0018_WYG_020-6b"/>
歳星北客利歳星出太白北主人利　荆州占曰太白<lb/>
環繞歳星有亡主　甘氏曰太白與歳星並太白在南<lb/>
歳星在北名曰牝牡相承五穀成熟太白在北歳星在<lb/>
南年或有或無歳不熟飢<hi>晉灼曰歳星陽太白隂故曰牝牡又曰太白在歳星南以</hi>
<hi>兵飢在歳星北以水飢一曰有亡國</hi>　又曰歳星太白相去尺若不能天<lb/>
下有兵不出四旬中戰色青則東方勝赤則南方勝黄<lb/>
即中央勝白則西方勝黒則北方勝　歳星所在太白<lb/>
從之伐者利有功太白所在歳星從之伐者不利無功<lb/>
<pb n="KR3g0018_WYG_020-7a"/>
　歳星與太白相遇有兵兵罷　太白與歳星過木金<lb/>
也命曰伐其野戰入太白中次中大將必死　太白歳<lb/>
星俱出東方若并入西方王者亡地　洪範傳曰金木舍<lb/>
於觜為白衣之㑹　黄帝占曰歳星與太白合為飢為<lb/>
疾為内兵　文耀鈎曰太白與木合光大戰不勝兵雖<lb/>
起不成　天官書曰不鬭合相毁野有破城　荆州占<lb/>
曰歳星太白合光所合之野謀兵其相環也乍居西乍居<lb/>
東有逐相兵起不戰　又曰歳星犯太白為誅死外將<lb/>
<pb n="KR3g0018_WYG_020-7b"/>
軍慎之無將軍不出四十日拜將軍期九十日　歳星<lb/>
與太白同光殺大將相去一尺天下治兵不出四十日<lb/>
　石氏曰太白與歳星合于一舍西方凶歳星出左有<lb/>
年出右無年合之日以知五穀之有無<hi>陳卓曰甲乙為麥丙丁為黍戌</hi>
<hi>巳為粟庚辛為稻壬癸為豆</hi>　巫咸曰太白與木星合有白衣之㑹<lb/>
為水　荆州占曰歳星與太白合為喪歳星與太白同<lb/>
舍相去三尺以内七寸以外金木不當同舍七日以上<lb/>
王者誅將軍其歳星往犯太白為誅死國有將軍慎之<lb/>
<pb n="KR3g0018_WYG_020-8a"/>
乗犯於外官之中則外將軍慎之乗犯於内官之中内<lb/>
將軍慎之其國無將軍而犯太白不出四十日拜將期<lb/>
九十日歳星與太白合於東方名曰牝牡歳星在北太<lb/>
白在南隂陽和為年豐太白歳星合於西方木在金位<lb/>
命曰伐其國凶為白衣之㑹木在金北年不熟　歳星<lb/>
與太白合其分兵起<hi>按宋書天文志曰魏明帝太和四年十一月壬戌太白犯嵗星五年</hi>
<hi>三月諸葛亮以大衆冦天水遣大將軍司馬懿拒退之晉元帝大興元年八月乙未太白又犯歳星三年六月</hi>
<hi>丙辰太白與嵗星合永昌元年三月王敦率江荆之衆令来次京都大軍拒戰敗績于是殺䕶軍將軍周顗尚書</hi>
<pb n="KR3g0018_WYG_020-8b"/>
<hi>刁恊驃騎將軍戴淵又鎮北將軍劉隗出奔四月又殺湘州刺史譙王承鎮南將軍甘卓  晉陽秋曰孝武寜</hi>
<hi>康二年二月丙申太白犯歳星太元元年九月元帥符堅屠涼州擄刺史西平侯張天錫冬十月車騎桓伊遣</hi>
<hi>軍汎舟淮泗以救凉州又發二州員吏移積流民悉置淮南太元五年辛卯歳星與太白相犯於東井十二月</hi>
<hi>元帥符堅圍襄陽</hi>　荆州占曰太白居歳星南南國敗居歳星<lb/>
北北國敗　歳曰生出隨太白於西方相逺天下無兵<lb/>
太白與歳星合未至太白從歳星疾主人急憂失城歳<lb/>
星從太白疾客急　太白與歳星合其國有謀兵一曰<lb/>
金木合於一舍其分有蝗太白與木星㑹相去五尺戰<lb/>
<pb n="KR3g0018_WYG_020-9a"/>
三尺有破軍二尺拔國光芒相及大亂其分民飢兵起<lb/>
　司馬彪天文志曰歳星與太白鬭其野有破軍國有<lb/>
内亂　荆州占曰歳星與太白鬭西方八日兵起不則<lb/>
八歳兵起有流血其下　黄帝占曰太白與歳星鬭强<lb/>
國易相　石氏曰太白與歳星鬭所在之國有内亂<lb/>
文耀鈎曰太白與歳星鬭將軍殺若軍在外破軍殺將<lb/>
有夷狄害　巫咸曰太白與歳星鬭名雄無戈兵　太<lb/>
白與木星合鬭兵在外為亂　荆州占曰太白與歳星<lb/>
<pb n="KR3g0018_WYG_020-9b"/>
鬭相亂有㓕諸侯人民離其鄉一曰民多死者　歳星<lb/>
逢太白曰鬬有土功歳旱天下大飢先舉兵不勝必受<lb/>
其殃　太白與歳星合鬬於東方有兵于外必有戰鬭<lb/>
於西方必有亡國死王白衣之㑹<lb/>
　　　歳星與辰星相犯四<lb/>
司馬彪天文志曰辰星犯歳星為兵　荆州占曰辰星<lb/>
與歳星合而犯之為隕霜若合而鬬其國亂　歳星與<lb/>
辰星合相去七寸而交芒相接七日以上至二十日天<lb/>
<pb n="KR3g0018_WYG_020-10a"/>
下民流水泉涌出期三年一曰有女喪　郗萌曰歳星<lb/>
干辰星冬泄疾　荆州占曰歳星掩辰星客將死期不<lb/>
出其年　黄帝占曰歳星與辰星合則為變謀而更事<lb/>
國多水民飢　荆州占曰歳星與辰星合舍相去三尺<lb/>
相守七日以上其國君臣俱和道徳相生期百八十日<lb/>
有衣榮　歳星與辰星合先起兵者凶後起兵者吉<lb/>
辰星與歳星合其分有水兵飢並起　甘氏曰歳星與<lb/>
辰星合鬬軍在外則有戰兵兵不在外為内亂　郗萌<lb/>
<pb n="KR3g0018_WYG_020-10b"/>
曰歳星辰星鬬滅之殺大將薄之貫之殺偏將　荆州<lb/>
占曰歳星與免星鬬將軍死期一年<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷二十<lb/>
</p>
<p>
</p>
  </div>
</body>
</text>
</TEI>
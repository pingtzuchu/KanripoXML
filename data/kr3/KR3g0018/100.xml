<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷一百</head> <lb/>
    <p>
<pb n="KR3g0018_WYG_100-1a"/>
欽定四庫全書<lb/>
　唐開元占經卷一百<lb/>
　　　　　　　　　　　唐　瞿曇悉達　撰<lb/>
　　醴泉　河出<lb/>
瑞應圖曰醴泉者水之精也王者得地理則出有仙人<lb/>
以爵酌之　運斗樞曰旋星得則醴泉出<lb/>
地鏡曰河徙是謂隂反不出五年有叛臣兵行民流亡<lb/>
　河徙一里至三里是謂失政且有謀臣河徙至五里<lb/>
<pb n="KR3g0018_WYG_100-1b"/>
十里女主執政外戚有背叛　河徙十里巳上人君失<lb/>
道政在下臣　流水忽易道君易賢<lb/>
　　水湧溢及竭<lb/>
地鏡曰河盈溢不出三年國有憂　水忽自盈起君凶<lb/>
且大水　運斗樞曰帝壯而奪勢水决壊山注云壯年<lb/>
健時見奪勢故水决壊山言隂姦行君危也　漢書曰<lb/>
武帝建始二年北宫井水溢出王莽之徴也水<lb/>
流庭霍氏遂亂　王隱晉書曰大興元年河水竭<lb/>
<pb n="KR3g0018_WYG_100-2a"/>
斷百餘歩兩頭深淺如故中絶不流　後魏書曰前廢<lb/>
帝普大元年司徒府大倉前井並溢占曰民遷流之象<lb/>
　永熈三年十月都遷於鄴地　地鏡曰井水流出地<lb/>
若理絶者臣驕猾兵方起　京房易候曰涌水無處必<lb/>
流殺人七日七年聖人威　晋中興徴書祥説曰咸安<lb/>
九年濤水入石頭殺人俄而海西公廢　大元十三年<lb/>
十二月戊子濤水入石頭毁大船沈殺人己亥江水涌<lb/>
起建康秣陵江淹沒殺人陰旺之應也　崔鴻十六國春秋北燕<lb/>
<pb n="KR3g0018_WYG_100-2b"/>
録曰龍城東溝竭涸積年夏四月溝中墳起有聲俄而<lb/>
泉湧出閔尚曰溝中墳起所謂深谷為陵泉涌出所謂<lb/>
百川沸騰陰旺之所致也國及家井自沸溢君將亡覆<lb/>
之期三十日　水忽自竭邑虛不吉　都邑中水無故<lb/>
自絕及易處者邑人徙亡<lb/>
　　河壅<lb/>
地鏡曰河大壅下臣執政或主大水色變不出六年易<lb/>
王女主亡　漢書五行志曰水北方終蔵萬物者也其<lb/>
<pb n="KR3g0018_WYG_100-3a"/>
於人道命終而形藏精神放越聖人為宗廟以收魂氣<lb/>
春秋祭祀以終孝道若不敬鬼神政令逆則水失其性<lb/>
百川逆溢壊縣鄉邑溺人民及滛雨傷稼是水不潤下<lb/>
　尚書大傳曰簡宗廟不禱祠廢祭祀逆天時則水不<lb/>
潤下　潜潭巴曰河水逆流怨氣甚　地鏡曰水逆流<lb/>
是謂道逆不出二年兵從女主起　國語曰靈王二十<lb/>
年榖洛二水鬬毁王宫　又曰水忽不流婦人惑政亂<lb/>
令廢不出五年亡國水一年不流有反臣　漢五行志<lb/>
<pb n="KR3g0018_WYG_100-3b"/>
曰榖洛鬬劉向以謂近火沴水以傳推之四瀆比諸侯<lb/>
洛其次卿大夫象卿大夫將分爭以危王室也　地鏡<lb/>
曰流水忽停天下飢停水流天下兵　續漢書曰桓帝<lb/>
永興二年彭城泗水増長逆流永壽元年六月雒水溢<lb/>
至津城門流物是時皇后兄冀秉政疾忠直後遂誅滅<lb/>
　　水赤<lb/>
京房易候曰宫水化為血七月七年聖人滅　古今注<lb/>
曰安帝延平六年河東水化為血　異苑曰勃勃虜都<lb/>
<pb n="KR3g0018_WYG_100-4a"/>
長安端門外井人常宿汲停水壅中夜砰磕有聲視水<lb/>
如血中有丹魚長三尺而有赤光國尋滅　京房易候<lb/>
曰水自赤光如血其國有流血　地鏡曰水赤如血邑<lb/>
有流血　晋朝雜事曰元康六年彭城泗水赤如血<lb/>
京氏對灾異曰河水赤者獄有寃恨誅殺不當則致<lb/>
河水赤也其救也正獄刑解疑罪　京房易傳曰君湎<lb/>
於酒滛於色賢人潛國家危厥異流水赤　漢五行志<lb/>
曰秦武王三年渭水赤漢書曰廣陵王胥宫中池水變<lb/>
<pb n="KR3g0018_WYG_100-4b"/>
魚死王為事誅　後魏書曰太祖豋國中河南有虎七<lb/>
卧於河側三日及去後一年蚍蜉白鹿盡渡河北後一<lb/>
年河水赤如血此衛辰滅亡之應及誅其族類悉投之<lb/>
河其地遂空　地鏡曰井水赤邑虛相攻主亡<lb/>
　　水黄濁　水清　水無魚　水自臰<lb/>
地鏡曰君井若黄濁政令不明　清水忽自濁天下將<lb/>
死　國及家井濁皆君主將亡覆之期三十日<lb/>
易乾鑿度曰孔子曰天之將降喜應河水清三日清變<lb/>
<pb n="KR3g0018_WYG_100-5a"/>
白白變赤赤變黑黑變黄各三日河水安天下乃清<lb/>
續漢書曰延熹九年濟隂東郡濟北平原河水清襄揩<lb/>
上言河者諸侯之象清者陽明之徴豈諸侯有窺京都<lb/>
計邪其明年桓帝晏駕徴解瀆亭侯為漢嗣是為孝靈<lb/>
皇帝<lb/>
地鏡曰澤泉水無魚天王無居<lb/>
地鏡曰國及家井臰君將亡覆之期三十日　呉志曰<lb/>
諸葛恪將誅盥潄聞水腥臰侍者授衣衣服亦自夭恪<lb/>
<pb n="KR3g0018_WYG_100-5b"/>
怪其故易衣易水其臰如初<lb/>
　　水出髙山　水出朝市　水沸<lb/>
禮記威儀曰君乘土而王其政太平則䝉水出於山<lb/>
京房易候曰水無故髙山上出邑亡起兵　地鏡曰山<lb/>
石崖有水出主有謀不成水忽自出山上兵且作<lb/>
地鏡曰水忽出於朝市兵且作　京房易候曰水無故市<lb/>
中出邑兵大作<lb/>
地鏡曰君井涌沸宗廟失墮　單子曰夏桀德衰岱山<lb/>
<pb n="KR3g0018_WYG_100-6a"/>
泉沸　京房易候曰泉水沸此謂賤人將貴　王者不<lb/>
顧骨肉不親九族厥德已泉涌沸　京房對災異曰江<lb/>
河沸者有聲無實此為執政者懐姦不公衆邪並聚則<lb/>
致此災不救必有叛君謀其政也令百官舉公直選有<lb/>
德置於政　井水沸者謂人君好用讒邪所致也　崖<lb/>
頭易林曰井水沸不可安居<lb/>
　　水中火出　水鳴　水出異物　井自出　井中<lb/>
　　氣出　澤枯　火不炎上<lb/>
<pb n="KR3g0018_WYG_100-6b"/>
京房對災異曰水中火出何所謂陰氣溢亡陽施也女<lb/>
妃無陽則敵氣溢至水中火出不救有天殃隂害陽其<lb/>
救也正妃妾率後宫施命令誥四方嫁貞女賜鰥寡此<lb/>
災即消<lb/>
地鏡曰澤水忽自鳴百姓哀若作金聲土地分裂國及<lb/>
家井有音聲皆君主將亡覆之期三十日<lb/>
地鏡曰凡水中忽見異物皆為大旱<lb/>
瑞應圖曰井不鑿自成王者清净則出流有仙人至之<lb/>
<pb n="KR3g0018_WYG_100-7a"/>
徵<lb/>
地鏡曰井中氣直上叩天而王走民間國大衰損兵起<lb/>
京房曰澤枯歲貧國易臣不出三年各辭<lb/>
尚書大傳曰棄法律逐功臣殺冡子妾為妻則火不炎<lb/>
上<hi>君上行此四者為天南宫之政官於地為火無故燔熾為害是不上</hi>漢五行志曰讒夫<lb/>
昌邪勝正則火失其性宗廟宫舘災是火不炎上也<lb/>
　　火無煙<lb/>
南燕録曰慕容超大正五年南郊柴燎爓起而煙不出<lb/>
<pb n="KR3g0018_WYG_100-7b"/>
靈䑓張光令私於中書侍郎王景暉曰煙者國之種今<lb/>
火旺煙滅國其亡乎<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷一百<lb/>
</p>
<p>
</p>
  </div>
</body>
</text>
</TEI>
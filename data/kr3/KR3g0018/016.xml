<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷十六</head> <lb/>
    <p>
<pb n="KR3g0018_WYG_016-1a"/>
欽定四庫全書<lb/>
　唐開元占經卷十六<lb/>
　　　　　　　　　　　唐　瞿曇悉達　撰<lb/>
　月占六<lb/>
　　　月暈石氏中官一<lb/>
郗萌曰月暈攝提大角在暈中天下兵横行不禁諸侯<lb/>
分政天下大亂内興兵與上争立者以其時赦　黄帝<lb/>
占曰月暈大角人君侯王親戚憂服　郗萌曰月暈大<lb/>
<pb n="KR3g0018_WYG_016-1b"/>
角國家亡地　郗萌曰月以正月三暈天牢大赦一曰<lb/>
天下大敗多盜<hi>貫索别名</hi>　石氏占曰月暈織女兵滿天下<lb/>
　郗萌占曰月暈天市有兵　郗萌曰月暈津星大將<lb/>
死五穀不成民流千里牛馬大疫　荆州占曰月暈津星<lb/>
蛟龍見　郗萌曰月暈津星之口不出二旬天下大赦<lb/>
　郗萌曰月暈津星有亂臣更天子之法令者　荆州<lb/>
占曰月暈津星天下大亂亡　陳卓曰月暈河鼔大將<lb/>
出將失計　荆州占曰月暈圍大陵前足赦死罪圍後<lb/>
<pb n="KR3g0018_WYG_016-2a"/>
足赦小罪　郗萌曰月暈五車其國女主惡之　石氏曰月<lb/>
暈五車圍一星赦小罪圍二星三星四星赦次罪圍五星<lb/>
赦死罪并暈畢昴大陵必大赦　巫咸占曰月暈五車一<lb/>
柱兵少出圍二柱兵半出圍三柱兵盡出兵在外暈一柱<lb/>
兵少罷二柱兵半罷三柱兵盡罷　郗萌曰月暈五車不<lb/>
及獄星無赦又曰月以正月暈五車圍五星有徳令以四<lb/>
月七月十月暈五車有水隂雨五十日以十一月暈五車<lb/>
五穀貴又曰以十二月暈五車期四月有徳令　郗萌<lb/>
<pb n="KR3g0018_WYG_016-2b"/>
曰月一歳三暈天闗其年赦又曰月暈天闗不出六月有<lb/>
大喪以其日占國暈天闗民多疾<hi>南北河之别名</hi>　荆州占曰<lb/>
月行宿天門暈三重氣青闗梁不通　帝覽嬉曰月暈南<lb/>
北河戍有雲貫之起兵者勝　郗萌曰月暈南北河戍有<lb/>
土功　黄帝占曰月暈軒轅有女喪　荆州占曰月暈軒<lb/>
轅不出其月有客来　京房曰庚子夜月暈軒轅後甲<lb/>
子有大赦　郗萌曰月暈圍軒轅不出五十日天下小赦　荆<lb/>
州占曰月暈天庭天子以兵自衛　巫咸占曰月暈太微庭<lb/>
<pb n="KR3g0018_WYG_016-3a"/>
天子發軍自衛不入將軍之軍又曰一二三軍庭人主<lb/>
自衛　郗萌曰月三暈紫微赦　石氏曰月暈太微宫<lb/>
天子以兵自守三暈之天子自臨兵行　甘氏曰月一<lb/>
月三暈圍太微庭天子座發軍謀在軍中一曰天子亡<lb/>
也以大赦解之　京房占曰月以庚子夜暈太微至後<lb/>
甲子有赦令　郗萌曰月暈黄帝座有赦令　郗萌曰<lb/>
月暈文昌赦　荆州占曰月以正月三暈天牢大赦<lb/>
巫咸占曰月暈連環及北斗天下大亂國喪民徙千里<lb/>
<pb n="KR3g0018_WYG_016-3b"/>
不則有流亡㧞城反地者不出二年　黄帝占曰月暈<lb/>
北斗有喪流民千里糴貴兵聚甲乙期百二十日丙丁<lb/>
期八十日戊己期六十日庚辛期四十日壬癸期二十<lb/>
日皆行矣一曰兵大起有益地者一曰天下火兵大起<lb/>
　郗萌占曰月暈北斗再重如連環狀不出三年大臣<lb/>
有誅者又曰暈北斗有大喪赦天下<hi>按魏黄初四年十一月十七日有此到</hi>
<hi>七年五月文帝崩明帝即位大赦天下</hi>陳卓曰月暈北斗太微大角各<lb/>
得一星兵大動天下亂不然即水入城傷人民期三十<lb/>
<pb n="KR3g0018_WYG_016-4a"/>
日　夏氏曰暈如連環重暈北斗魁前第一星第二星<lb/>
大臣下獄流移二千里又曰暈輔星大臣下獄　石氏<lb/>
曰月暈一重下缺不合上有冠戴旁有兩珥白暈連環<lb/>
貫珥接北斗國有大兵大戰流血其分亡地不出一年<lb/>
　　　月暈石氏外官二<lb/>
石氏曰月暈平星凶　又曰月暈魚星凶　石氏曰月<lb/>
暈九次凶　郗萌曰月以四月七月十月暈弧兵起<lb/>
荆州占曰月暈狼星狗多暴死<lb/>
<pb n="KR3g0018_WYG_016-4b"/>
　　　月暈甘氏中官三<lb/>
荆州占曰月宿天門暈三重氣青闗梁不通　郗萌曰<lb/>
曰月暈天髙不出六月必有大喪以其日占邦　石氏<lb/>
曰月暈月星不出四年有殃内禍匿謀　郗萌曰月暈<lb/>
天街闗梁不通<lb/>
　　　月暈而珥冠戴抱背玦直虹蜺雲氣四<lb/>
帝覽嬉曰月暈而珥歳為平安　帝覽嬉曰暈而兩珥<lb/>
先起兵者有喜　帝覽嬉曰月有雲暈不合外有四倍<lb/>
<pb n="KR3g0018_WYG_016-5a"/>
璚外有謀不成　甘氏曰月暈有虹背蜺亂起期百八<lb/>
十日　帝覽嬉曰月暈蜺雲乗之以戰從蜺所往者大<lb/>
勝　石氏曰月暈無精光青赤暈虹蜺背璚是謂大盪<lb/>
兵喪並起王者以赦除　髙宗占曰月暈有雲加之兵<lb/>
入境所宿國主有喪　帝覽嬉曰月暈有雲貫暈左右<lb/>
吏死　京房易傳曰月暈有雲貫暈不期年所值國有<lb/>
喪　荆州占曰月暈有雲横貫之起兵者勝　帝覽嬉<lb/>
曰月暈有雲大如厚布四貫暈通月不出其年主人憂<lb/>
<pb n="KR3g0018_WYG_016-5b"/>
　帝覽嬉曰月暈有雲如厚布若三若四貫暈抵月以<lb/>
戰勿當當者破　帝覽嬉曰月暈赤雲大如杵有軍在<lb/>
外萬人死其下　荆州占曰月暈有白雲出其中東西<lb/>
竟天萬民受賜　帝覽嬉曰月有白雲貫暈其雲大如<lb/>
杵一端抵月月之所直者不出年中國主女喪　髙宗<lb/>
占曰月暈多白氣從外入攻城城㧞得大將多白氣從<lb/>
中出主人勝　帝覽嬉曰月暈有白氣廣可二三尺而<lb/>
抵月在東方名嬰兒攻人地者亡其師　卓氏曰月暈<lb/>
<pb n="KR3g0018_WYG_016-6a"/>
有雲貫暈約月不出其年所直國有喪　荆州占曰月<lb/>
暈有白雲一黒雲二如布扺暈有國城㧞邑將死　帝<lb/>
覽嬉曰月暈有青雲刺月是謂賊害主受其殃為歳五<lb/>
穀不熟有赤雲刺月是謂仇賊有黄雲圍月有女主<lb/>
戮死者期不出四十日有白雲刺月其國君遇賊有黒<lb/>
雲貫月乍一乍二乍三其名曰衡雲所宿國主死若將<lb/>
軍死<lb/>
　　　月暈有流星出入月暈中五<lb/>
<pb n="KR3g0018_WYG_016-6b"/>
荆州占曰月暈有流星出其中其國貴人有出走者流<lb/>
星入其中有大使入者　帝覽嬉曰月暈有流星横貫<lb/>
月度暈中者諸侯皇后有亡失國者又曰流星貫暈不<lb/>
中月出月右如建鼔右吏死出月左左吏死　帝覽嬉<lb/>
曰天下無雲有流星過月下若月上其國有喜一曰兵<lb/>
出　荆州占曰月暈有流星從中出其色蒼其國憂若<lb/>
赤㧞城黄益地白来年穀熟黒軍敗　帝覽嬉曰月暈<lb/>
有星出中國貴人有出走者有星從外入暈中其國有<lb/>
<pb n="KR3g0018_WYG_016-7a"/>
大夫入者<lb/>
　　　月暈客星六<lb/>
帝覽嬉曰月暈客星所宿之國憂　石氏占曰月暈客<lb/>
星星在月北北國勝星在月南南國勝<hi>他方準此</hi>
　<lb/>
　<lb/>
　<lb/>
　<lb/>
<pb n="KR3g0018_WYG_016-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷三十九</head> <lb/>
    <p>
<pb n="KR3g0018_WYG_039-1a"/>
欽定四庫全書<lb/>
　唐開元占經卷三十九<lb/>
　　　　　　　　　　　唐　瞿曇悉達　撰<lb/>
　填星占二<lb/>
　　填星犯東方七宿<lb/>
　　　填星犯角一<lb/>
黄帝占曰填星犯左角大戰一曰軍死　郗萌曰填星<lb/>
入角亢去左角三尺若一尺與角並出左角一寸期丙<lb/>
<pb n="KR3g0018_WYG_039-1b"/>
丁日中地動　春秋圗曰填星逆行角中王后有異喜<lb/>
　郗萌曰填星逆行角女主出入不時　石氏曰填星<lb/>
在左角失行至房侯王皇帝出入不時王者有所誅<lb/>
春秋圗曰填星之角天下有徙家為二千石者　荆州<lb/>
占曰填星起右角之左角尉理受執填星乗右角后族<lb/>
家若將相有坐法死者　郗萌曰填星乗右角為旱乗<lb/>
左角為水為兵　填星留西角間軍興國廷間邊境不<lb/>
通　填星逆乗凌左右角其為日食國有大變　填星<lb/>
<pb n="KR3g0018_WYG_039-2a"/>
出入天門中兵在外罷　填星宿角不明者女主少子<lb/>
　孝經緯曰帝誠孝填角幷　黄帝占曰填星出中道<lb/>
天下太平出陽道旱陰道多雨　陳卓曰填星出陰道<lb/>
多陰謀　荆州占曰填星出入留舎角六十日不下天<lb/>
下多暴獄七十日不下天下有急令八十日不下一國<lb/>
有急事　石氏曰填星守角萬物不成　填星守左角<lb/>
天門多直人　填星守右角天子好游獵國亡　填星<lb/>
守天門中國弱四夷侵　甘氏曰塡星守角星后有喜<lb/>
<pb n="KR3g0018_WYG_039-2b"/>
　巫咸曰填星守角為水為兵　海中占曰填星守角<lb/>
五穀多傷人民流亡　填星守左角右角其色潤澤即<lb/>
歲大熟其逆行從一宿得二宿穀貴一倍從二宿得三<lb/>
宿三倍其還立賤　填星左右角其色黄小旱民小厲<lb/>
其逆行即旱其退立雨　郗萌曰填星守角將有憂一<lb/>
曰有土功之事　填星守左角更政令填星守角為中<lb/>
兵大臣也　玉厯曰填星守角天子㣲弱賢人為輔臣<lb/>
　郗萌曰填星出角若守角兵起西方　甘氏曰填星<lb/>
<pb n="KR3g0018_WYG_039-3a"/>
犯守角強臣不伏若更政令　郗萌曰填星守犯凌右<lb/>
角為有禍咎<lb/>
　　　填星犯亢二<lb/>
郗萌曰填星犯亢廷臣為亂諸侯當有失國者　石氏<lb/>
曰填星數入亢其國疾疫　甘氏曰填星逆行亢女主<lb/>
治政一曰徙倚亢前後女主非其人若賤人女暴貴<lb/>
郗萌曰填星逆行亢女主干朝事　荆州占曰填星倚<lb/>
亢前後春夏為火秋冬為水　春秋圗曰填星之亢天<lb/>
<pb n="KR3g0018_WYG_039-3b"/>
下有大䘮　郗萌曰填星合亢為歲小有水　填星乘<lb/>
滅亢右星為大人憂為天下有竒令　填星出入留舎<lb/>
亢其國以歲致天下一曰有失地之君天下憂　齊伯<lb/>
曰填星出入留舎亢其國有兵起菓實大賤賤人之女<lb/>
暴貴　春秋圗曰填星守亢去一尺若七尺四夷附中<lb/>
國　石氏曰填星守亢五穀傷民流亡　填星守亢四<lb/>
海且安居貴禮義　填星守亢色青有兵黄有土功白<lb/>
義黑客事　甘氏曰填星守亢旱有土功天下必有得地<lb/>
<pb n="KR3g0018_WYG_039-4a"/>
之君其國以歲致天下　巫咸曰填星守亢為土功又<lb/>
曰旱傷在南方萬物不成多火災民疾疫有中兵　海<lb/>
中占曰填星守亢北水在北方　郗萌曰填星守亢人<lb/>
民田宅賤一曰人民大亡五穀以水傷敗　填星守亢<lb/>
為燋旱不生草一曰多蟲蝗　黄帝占曰填星逆行守<lb/>
亢為中兵　聖洽符曰填星入守亢為民多疫物不成<lb/>
五穀傷民流亡　郗萌曰填星乗亢右星為水乗左星<lb/>
為大兵穀貴　填星乘若守亢右星為水若糴大貴乗<lb/>
<pb n="KR3g0018_WYG_039-4b"/>
左星為兵　海中占曰填星守若舎亢為五穀頗不成<lb/>
　甘氏曰填星犯守亢逆行不順失明其邑大政不用<lb/>
　　　填星犯氐三<lb/>
荆州占曰填星犯氐左星左中郎將誅死犯右星右中郎<lb/>
將誅死期三年　陳卓曰填星入氐中期三十日彗星<lb/>
出王邑西南指　郗萌曰填星逆行氐女主不居宫<lb/>
春秋圗曰填星入氐果實大賤賤人女暴貴　郗萌曰<lb/>
填星徙倚前後於氐女主非其人　填星乗氐之右星<lb/>
<pb n="KR3g0018_WYG_039-5a"/>
天下有大水乗氐之左星天子自將兵於野　填星出<lb/>
入留舍氐天下用兵期不出四年更立侯王　填星出<lb/>
入留舎氐必有亡地者　黄帝占曰填星守氐皇后有<lb/>
拜賀太子一曰賤人女有暴貴者若有土功之事　黄<lb/>
星守氐有赦令　石氏曰填星守氐有德令　填星守<lb/>
氐即歲安色赤有分土裂地之君四夷不服天下大疫<lb/>
　填星守氐國有大賢　填星守氐有土功之事　填<lb/>
星守氐田宅大貴一曰有赦　甘氏曰填星守大星皇<lb/>
<pb n="KR3g0018_WYG_039-5b"/>
后有賀　郗萌曰填星守氐太子有智慧九州清　填<lb/>
星守氐天下必有亡國死王　荆州占曰填星守氐為<lb/>
后夫人憂謂東行反還去氐兩星二尺期百二十日去<lb/>
兩星尺期六十日與兩星齊期二十日以赦解之　荆<lb/>
州占曰填星守氐姦臣有謀　二十八宿山經注曰填<lb/>
星色青守氐四十日鄭國王死更立人君　海中占曰<lb/>
填星入守氐必有亡城者天下用兵期不出三年更立<lb/>
侯王八十日不下野有萬人之衆<lb/>
<pb n="KR3g0018_WYG_039-6a"/>
　　　填星犯房四<lb/>
石氏曰填星犯房天下相誅　荆州占曰填星犯房右<lb/>
服為秦魏左服為楚右驂為齊左驂為趙　郗萌曰填<lb/>
星犯房成勾己為后夫人䘮　填星入房三道為天子<lb/>
有子　填星入房十日成勾己者天子惡之以赦解之<lb/>
　聖洽符曰填星逆行房成勾己女主自恣若淫泆<lb/>
石氏曰填星到房心皆正不失儀失儀則為變　填星<lb/>
在右角失行至房侯王皇帝出入不時王者有所誅<lb/>
<pb n="KR3g0018_WYG_039-6b"/>
春秋圗曰填星之房倉穀豐　援神契曰填星舎房符<lb/>
命道興　石氏曰填星舎房更起土功宫室數移多殃<lb/>
禍　填星守房左二國交易守房右世多鰥寡人　守<lb/>
房左右去復還庻子乘國　應去而守房其國有殃<lb/>
甘氏曰填星守房國有女主喜　巫咸曰填星守房有<lb/>
獻馬者若有土功事起宫室者　填星守房貴人多死<lb/>
者　填星守房地動多旱民疾疫一曰民多疾　海中<lb/>
占曰填星守房為土功　郗萌曰填星守房大赦其國<lb/>
<pb n="KR3g0018_WYG_039-7a"/>
有兵一曰人主無下堂又為天下諸侯相謀慮道不通<lb/>
又為敵兵發一云南為旱北為水並在宋地　填星守<lb/>
房為大飢人相食死者不𦵏　荆州占曰填星守房有<lb/>
反逆臣大人䘮天下易主<hi>宋書天文志曰晉光熈元年九月己亥填星守房心占曰</hi>
<hi>土守房多禍䘮守心國内亂天下赦是時司馬越專權十一月惠帝崩懷帝即位大赦天下</hi>　黄帝<lb/>
占曰填星行房南若守之為大旱行房北犯守之為大<lb/>
水　郗萌曰填星逆行守房女主出入自恣一曰女主<lb/>
干政　荆州占曰填星入房留居之有失國君進而守<lb/>
<pb n="KR3g0018_WYG_039-7b"/>
之其國有兵退而守之其國有慶　填星中犯凌房國<lb/>
君憂色青憂䘮色赤憂兵積尸成山色黑有將相誅色<lb/>
白有芒角大哭　海中占曰填星入房若犯之有失地<lb/>
君其國有兵若女主憂　郗萌曰填星中犯乗守房左<lb/>
驂若左服皆為其君死所中將誅　填星中犯乗守右<lb/>
驂若右服皆為大人死所中相誅　陳卓曰填星中犯<lb/>
乗守房南二星君死北二星大人死　郗萌曰填星留<lb/>
逆犯守乗房左右驂主崩臣有陰謀逆行乗凌中道太<lb/>
<pb n="KR3g0018_WYG_039-8a"/>
子失位而亡順行乘凌中道天下和平　韓楊曰填星<lb/>
犯鈎鈐王者憂　郗萌曰填星犯乘鈎鈐大臣有謀天<lb/>
子不尊事天者致火災於宗廟王者不宜出宫下殿有<lb/>
謀匿於廟中者　黄帝占曰填星守鈎鈐王者失天下<lb/>
　　　填星犯心五<lb/>
海中占曰填星犯天王王者絶嗣犯太子太子不得代<lb/>
犯庻子庻子不利　郗萌曰填星入心大臣有喜　填<lb/>
星逆行心女主怨望一曰女主干政　黄帝占曰填星<lb/>
<pb n="KR3g0018_WYG_039-8b"/>
至房心皆正不失其道天下和平軌道失繩災變　填<lb/>
星經心清明列照天下内奉明王帝必延年　填星之<lb/>
心主賛明其國安㤗人主有増地天下太平天子有慶<lb/>
　郗萌曰填星在心多雨澤歲熟　巫咸曰填星在心<lb/>
主人親賢　石氏曰填星乗心其國相死　黄帝占曰<lb/>
填星居心人主任賢　聖洽符曰填星犯乗心為内亂<lb/>
臣欲弑主有失地君近期十月中期一年逺期二年<lb/>
荆州占曰填星犯乘心大人凶近期三年逺期九年　郗<lb/>
<pb n="KR3g0018_WYG_039-9a"/>
萌曰填星中犯乗凌心天下大赦　石氏曰填星中犯<lb/>
乘凌太子位太子憂少子位少子憂　填星犯食心左<lb/>
星為天子因後有憂　海中占曰填星出入留舎心二<lb/>
十日不下且有急令三十日不下有名人死者四十日<lb/>
不下其國大空民亡去其室堂　感精符曰填星守心<lb/>
為旱若有火災　石氏曰填星守心萬物不成一曰義<lb/>
士多烈節庸夫立義　填星守心色黄無故青黑旱飢<lb/>
死　甘氏曰填星守心聖主天下太平若天子有慶<lb/>
<pb n="KR3g0018_WYG_039-9b"/>
巫咸曰填星守心其國内亂若有土功事一曰民多疾<lb/>
病又云有火　郗萌曰填星守心國安大人有喜増地<lb/>
一云太子反　陳卓曰填星守心太子庻子凶色光明<lb/>
黄吉有慶賜之事　甘氏曰填星逆行守心成勾己若<lb/>
環繞之其國内亂天子惡之赦解之期六月　郗萌曰<lb/>
填星犯乗守心明堂為内亂臣欲弑主有亡國近期十<lb/>
月中期一年逺期三年又曰大臣當之　填星犯乗太<lb/>
子者太子憂不死則去犯乗守明堂大人憂近期十月<lb/>
<pb n="KR3g0018_WYG_039-10a"/>
逺三年　郗萌曰填星犯乘守心右星為庻子憂　東<lb/>
官候曰填星犯乘心明堂萬民備火　巫咸曰填星中<lb/>
犯乘守心明堂為戰不勝將軍鬬死　郗萌曰填星中<lb/>
犯乗守明堂為旱若備火　石氏曰填星中犯守明堂<lb/>
大臣當之在陽為燕在陰為越　海中占曰填星留逆<lb/>
犯守乗凌心王者宫内戰亂臣下有謀易立天子權在<lb/>
宗家得勢大臣<lb/>
　　　填星犯尾六<lb/>
<pb n="KR3g0018_WYG_039-10b"/>
黄帝占曰填星逆行入尾箕妾為女主若星色黄后宫<lb/>
有喜若立后　渾儀曰填星出入尾必有大將出征魚<lb/>
鹽大貴　填星與火入尾縑布大貴則將相人民去其<lb/>
城郭　填星宿尾逆行而變色女多進者　郗萌曰填<lb/>
星出入留舎尾魚鹽貴至六倍　齊伯曰填星出入留<lb/>
舎尾必有大將出者而加於齊矣其國無以持之　石<lb/>
氏曰填星守尾禽獸多暴百姓　填星守尾若角動更<lb/>
姓易政天下不安其處　巫咸曰填星守尾兵起　海<lb/>
<pb n="KR3g0018_WYG_039-11a"/>
中占曰填星守尾髙田不得食下田荒人民飢　郗萌<lb/>
曰填星守尾大臣誅　𤣥冥占曰填星守尾后貴人有<lb/>
喜若立后　石氏曰填星犯尾有兵起國多盗賊一曰<lb/>
天下旱人民飢　郗萌曰填星犯守尾為夫人女主后<lb/>
妃惡之　填星留逆犯守乘陵尾皇后有以珠玉簮珥<lb/>
惑天子者巫䜛大起后相貴臣誅宫人出走兵起宫門<lb/>
　　　填星犯箕七<lb/>
春秋緯曰填星犯箕若入宫中天下大亂兵大起　郗<lb/>
<pb n="KR3g0018_WYG_039-11b"/>
萌曰填星犯箕女主有憂一曰為天下大赦又曰大亂<lb/>
　巫咸曰填星入箕中伺其出而數之如期二十日兵<lb/>
發伺始入而處之率一日期十日軍罷　荆州占曰填<lb/>
星入箕盗大起多鬬死者歲不熟　石氏曰填星入箕<lb/>
天下大亂其中有一星民莫處其室養者星在箕南旱<lb/>
在箕北有風在箕踵歲熟不者不熟　百二十占曰填<lb/>
星之箕丘陵且發　郗萌曰填星舎箕用事坐之　石<lb/>
氏曰填星出箕穀大貴天下旱飢死過半　郗萌曰填<lb/>
<pb n="KR3g0018_WYG_039-12a"/>
星出入流舎箕年多蟲蝗　石氏曰填星守箕后貴人<lb/>
大喜若立后一曰王者陵發　填星守箕后有亂　填<lb/>
星守箕若角動色黑有土功其色青有兩軍相當先起<lb/>
兵者敗中起兵者昌後起兵者亡　巫咸曰填星守箕<lb/>
有水災兵起五穀萬物不成　海中占曰填星守箕有<lb/>
大䘮有土功事　郗萌曰填星守箕為其歲水　𤣥冥<lb/>
曰填星依度之箕歲大熟　玉厯曰填星守箕人主有<lb/>
謀二十日不下兵大起若有水災　東官候曰填星出<lb/>
<pb n="KR3g0018_WYG_039-12b"/>
入箕留守之九十日民人流亡兵大起期一年多雨蟲<lb/>
必有空國死王谷水至小人專政矣　海中占曰填星<lb/>
出入舎守箕兵大起<lb/>
　<lb/>
　<lb/>
　<lb/>
　<lb/>
　唐開元占經卷三十九<lb/>
</p>
<p>
</p>
  </div>
</body>
</text>
</TEI>
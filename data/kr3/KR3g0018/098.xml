<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷九十八</head> <lb/>
    <p>
<pb n="KR3g0018_WYG_098-1a"/>
欽定四庫全書<lb/>
　唐開元占經卷九十八<lb/>
　　　　　　　　　　　唐　瞿曇悉達　撰<lb/>
　　虹蜺占<lb/>
元命包曰陰陽交為虹蜺漢書天文志曰虹蜺陰陽之<lb/>
精如淳曰雄曰虹雌曰蜺又曰色著為虹色微為蜺<lb/>
月令季春之月虹始見　爾雅曰螮蝀謂之虹也　京<lb/>
房曰虹日旁氣也　蔡氏月令章句曰虹螮蝀也陰陽<lb/>
<pb n="KR3g0018_WYG_098-1b"/>
交接之氣著於形色者也雄曰虹雌曰蜺常依陰晝見<lb/>
於日衝無雲不見太陰亦不見虹常依象陽見於日旁<lb/>
白而直者曰蜺　凡日旁者四時常有之惟虹起季春<lb/>
見至孟冬乃藏　爾雅曰蜺為挈貳郭注云蜺雌虹雄<lb/>
也挈貳蜺别名也　説文曰蜺屈虹青赤或白色陰氣<lb/>
也　合誠國曰虹蜺主惑心潛潭巴曰虹蜺主内淫<lb/>
春秋緯曰虹蜺者斗亂之精也主失度主惑譽　又云<lb/>
虹蜺見雨即晴旱即雨註云謂久雨虹見即晴久旱蜺<lb/>
<pb n="KR3g0018_WYG_098-2a"/>
見即雨也　京氏曰凡蜺者陰撓陽后妃無徳以色親<lb/>
也雒罪級曰蜺出不言内妬亂　京氏曰蜺三出三已<lb/>
三辰除之除即日雨韋昭注曰三辰從寅至辰也　詩<lb/>
曰螮蝀在東莫之敢指朝隮于西崇朝其雨毛氏曰夫<lb/>
婦過禮則虹氣盛　元命包曰世惑臣謀虹舒照　髙<lb/>
宗八節虹氣占曰虹以立春四十六日内出正東貫震<lb/>
中春多雨夏多火災冬多海賊秋多水民流亡　虹以<lb/>
春分四十六日内出東南貫巽中春大旱災北起　虹<lb/>
<pb n="KR3g0018_WYG_098-2b"/>
以立夏四十六日内出正南貫離中大旱火為災麻獨<lb/>
甚　虹以夏至四十六日内出西南貫坤中小水虫為<lb/>
災食穀魚不滋　虹以立秋四十六日内出正西貫兊<lb/>
中秋多水冬旱　虹以秋分四十六日内出西北貫乾<lb/>
中秋多水虎為災食人逆賊生　虹以立冬四十六日<lb/>
内出東北貫艮中春多旱夏火粟貴　京氏曰虹春出<lb/>
西方黒雲覆之夏大水白雲覆之夏多寒民病瘧若温病者赤雲<lb/>
覆之夏多旱黄雲覆之夏大旱穀不熟　虹夏出西方黒雲覆之<lb/>
<pb n="KR3g0018_WYG_098-3a"/>
秋多雨白雲覆之冬多風青雲覆之冬多寒民病瘧若病瘟赤<lb/>
雲覆之秋大旱黄雲覆之秋大收　虹秋出西方黒雲覆之冬<lb/>
多雨白雲覆之冬多風又多寒民病瘧若病瘟又赤雲<lb/>
覆之冬大旱若黄雲覆之冬糴大賤　京房氏傳曰虹<lb/>
冬出西方黑雲覆之春多雨白雲覆之春多狂風青雲<lb/>
覆之春多寒民病瘧若病瘟赤雲覆之春大旱黄雲覆<lb/>
之春雨和調　虹出南方無春夏秋冬所見之處不出<lb/>
三年民流亡不歸收葬風雨不時民飢　虹出北方雨<lb/>
<pb n="KR3g0018_WYG_098-3b"/>
陰陽不調當雨反旱當旱反雨冬夏不調萬人大愁所<lb/>
照之國必有賣㓜孫者其嵗多病疾夏小雨冬荒不出<lb/>
三年所照之國民守其倉暴骨惶惶哭泣相望童子行<lb/>
行大旱二百八十日乃雨所照之國尤甚　易飛候占<lb/>
曰虹凡相有五法蒼無胡虹也赤無胡者蚩尤旗也白<lb/>
無胡者蜺也衝不屈者天杵也直上不詘者天棓也此<lb/>
五虹以甲乙出東方嵗若穀大賤犬食人食丙丁出南方<lb/>
天下大旱庚辛出東南甑釜不充釜食多空户五步六<lb/>
<pb n="KR3g0018_WYG_098-4a"/>
死人　虹以四月五月六月出西麥貴七月八月出西<lb/>
菜貴九月出西大小豆貴十月出西盡貴一出一倍再<lb/>
出再倍三出三倍四出四倍五出五倍飢民千里　十<lb/>
月虹出東北者其國亡　虹出横至上反入又不曲正<lb/>
直者不出九十日民多病死不出三年大旱民流亡所<lb/>
照之國尤甚　虹出直上行名曰章所出之處民多病<lb/>
而死民多瘟者不然大旱千里民多妖言所照之國尤<lb/>
甚　又曰温而不雨虹出無處者下精不功之事也<lb/>
<pb n="KR3g0018_WYG_098-4b"/>
温而虹出家人屋姙婦多死　夫王道之始先正夫婦<lb/>
夫婦正則父子親父子親則君臣忠君臣忠則化行王<lb/>
道之興無不以徳衰無不以危天見變異以為戒欲其<lb/>
覺悟故為虹蜺之異所以譴告人君也后專夫權民苦<lb/>
刑殺人妖君之行故虹蜺五色也　韓詩曰蝃蝀刺奔<lb/>
女也蝃蝀在東莫之敢指蝃蝀東方名也詩人言蝃蝀<lb/>
在東者邪色乗陽人君淫泆之徴臣為君父隱諱故言<lb/>
莫之敢指刺衛奔女私奔淫泆决成家室之計皆指女也<lb/>
<pb n="KR3g0018_WYG_098-5a"/>
　抱朴子曰屈虹見城上其下必大戰流血　屈虹從<lb/>
城外入城中者三日内城可屠　黄帝占曰攻城從外<lb/>
南方入飲城中者從虹攻勝　郗萌曰城上有交頭虹<lb/>
城可攻　潛潭巴曰虹五色迭至照於宫有兵革之事<lb/>
　張璠漢記曰靈帝時虹晝見殿前色青赤蔡氏曰小<lb/>
人女子之祥也　續漢書靈帝光和元年有黑氣隨北<lb/>
宫温殿東庭中如車蓋隆起奮迅五色有頭長十餘丈<lb/>
形皃似龍上問蔡氏蔡氏對曰所謂天投蜺者也不見<lb/>
<pb n="KR3g0018_WYG_098-5b"/>
足尾不得稱龍中平元年黄巾賊張角起兵六年宫車<lb/>
宴駕　漢五行志曰后妃有專蜺再重赤而專至旱注<lb/>
云專者負也　潛潭巴曰五蜺俱出天子詘　感精符<lb/>
曰九虹俱出五色從横或頭衝尾或尾繞頭失節九女<lb/>
並譌妃族族悉黜天外若兵起威内奪　京氏曰蜺有<lb/>
九皆主身也專君者以色專愛及君事也　通卦驗<lb/>
曰虹不時見女謁亂宫虹者陰陽交接之氣陽唱陰和<lb/>
之象今失節不見者似人君心在房内不修外事廢禮<lb/>
<pb n="KR3g0018_WYG_098-6a"/>
失義夫人淫恣而不敢制故女謁亂宫地鏡曰虹從池<lb/>
井出若飲國空虛　易妖占曰虹出君池若飲君井其<lb/>
君無後　漢書曰天雨虹下屬燕王只井中飲井井水<lb/>
竭只後誅　周書時訓曰清明後十日虹始見不見婦<lb/>
人色亂小雪之日虹藏不見收虹不藏婦不專一　演<lb/>
孔圗曰地歐蜺承天而敗皆臣子逆四方注云地歐蜺<lb/>
土中躍出也　抱朴子曰赤虹見城上其下必大戰流<lb/>
血　易候曰赤虹如杵萬人死其下白虹亦然　運斗<lb/>
<pb n="KR3g0018_WYG_098-6b"/>
樞曰帝老不聽政赤虹填門注云不能聽政故虹貫塞<lb/>
主門以絶之也　文曜鈎曰齊舉管夷吾虹貫牛山趣<lb/>
齊去婦毋近妃宫齊侯大懼更立賢輔宋均曰出君住<lb/>
而陰氣貫之君惑於妻館之象故夷吾勸去之也<lb/>
　　虹蜺貫日二<lb/>
京氏對灾異曰　虹蜺近日則姦臣謀貫日客伐主其<lb/>
救也釋女樂戒非常正股肱入賢良　雒罪級曰五虹<lb/>
刺不言内妾恣　京氏曰臣傷君不救國君亡　易候<lb/>
<pb n="KR3g0018_WYG_098-7a"/>
曰赤虹與日俱出其所之有急　甘氏曰赤虹出日左<lb/>
大凶<lb/>
　　白虹三<lb/>
易候曰白虹其下有流血　晉天文志曰白虹者百殃<lb/>
之事衆亂所基　白虹霧姦臣謀君擅權主威夜霧白<lb/>
虹見臣有憂晝霧白虹見君有憂虹頭反至地流血之<lb/>
象　黄帝占曰白虹繞城不匝從虹所在擊之勝其决<lb/>
賊及從其地破走　抱朴子曰白虹見城上其下必大<lb/>
<pb n="KR3g0018_WYG_098-7b"/>
戰流血　京房曰秋有白虹一雙出西方急陳兵待之<lb/>
其赤氣依傍者必有獲城<lb/>
　　白虹貫日四<lb/>
感精符曰宰相之謀欲有國則白虹貫日毁滅息　摘<lb/>
亡辟曰白虹貫日四夷為禍主恐見伐　感精符曰白<lb/>
虹貫日天子將排　荆州占曰白虹貫日臣殺主　甘<lb/>
氏占曰日旁有白虹衝日在東方東方反在西方西方<lb/>
反在四方皆然期不出五年中有臣倍其主者白大將<lb/>
<pb n="KR3g0018_WYG_098-8a"/>
死色赤大夫出一曰有反城　白虹貫日近臣為亂諸<lb/>
侯有欲反者赤黒虹尤甚期不出三年　雒罪級曰白<lb/>
虹貫日近臣亂勝主人亡　易妖占曰白虹在日為喪<lb/>
又為兵　京房對災異曰虹蜺貫日客殺主專君位大<lb/>
臣乗樞不救之則兵至宫殿戰　史記曰鄒陽上書曰<lb/>
荆軻慕燕丹之義白虹貫日太子畏之應邵曰燕太子<lb/>
丹秦始皇遇之無禮丹亡去故厚養荆軻令刺秦王積<lb/>
誠感天白虹為之貫日列士𫝊曰太子見虹貫日不徹<lb/>
<pb n="KR3g0018_WYG_098-8b"/>
曰吾事不成矣　後漢書曰唐樟永建五年舉孝廉除<lb/>
郎中時白虹貫日樟因上便宜三事陳其咎徵書奏棄<lb/>
官去之　詩推度灾曰撓弱不立邪臣蔽主則白虹刺<lb/>
日為政無常天下逆　京房易傳曰白虹雙出日中妻<lb/>
以貴嬌夫　白虹在日側黑蜺裹之氣正直妻不從正<lb/>
蜺與日㑹婦人擅國蜺日奪明而火温温而雨尊卑不<lb/>
别列宿虹蜺出　郗萌曰虹與日俱出房心間諸侯王<lb/>
死期不三年　甘氏曰虹出牽牛之度必有壞城期二<lb/>
<pb n="KR3g0018_WYG_098-9a"/>
年　陳卓曰虹出須女后族專權謀殺為害　洛書曰<lb/>
天無雲有赤蜺遶昴畢東北角西行臣主相謀伐　洛<lb/>
書摘亡辟曰蒼雲白虹圍軫亡之戒也　運斗樞曰后<lb/>
族専權虹貫太㣲<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_098-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷九十八<lb/>
</p>
<p>
</p>
  </div>
</body>
</text>
</TEI>
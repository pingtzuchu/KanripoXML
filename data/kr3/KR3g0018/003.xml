<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷三</head> <lb/>
    <p>
<pb n="KR3g0018_WYG_003-1a"/>
欽定四庫全書<lb/>
　唐開元占經卷三<lb/>
　　　　　　　　　　　　唐　瞿曇悉達　撰<lb/>
　天占<lb/>
　　　天名主<lb/>
易曰天地貞觀日月貞明　洪範傳曰清明者天之體也<lb/>
易曰天行健君子以自强不息　易說卦曰乾為天乾健也<lb/>
　河圗叶光紀曰元氣闓陽為天　易乾鑿度曰清輕者上<lb/>
<pb n="KR3g0018_WYG_003-1b"/>
為天重濁者下為地　禮統曰天地元氣之所生萬物之祖<lb/>
也天之為言顛也神水珍也　爾雅曰穹蒼蒼天也春為<lb/>
蒼天夏為昊天秋為旻天冬為上天　太𤣥經曰九天<lb/>
一為中天二為羨天三為順天四為更天五為晬天六<lb/>
為廓天七為咸天八為沈天九為成天　考靈曜曰觀<lb/>
玉儀之㳺昏明主時乃命中星中央鈞天其星角亢氐東<lb/>
方蒼天其星房心尾東北變天其星箕斗牽牛北方𤣥天<lb/>
其星須女虚危營室西北幽天其星東壁奎婁西方昊天<lb/>
<pb n="KR3g0018_WYG_003-2a"/>
其星胃昴畢西南方朱天其星觜參東井南方炎天其星<lb/>
輿鬼栁七星東南方陽天其星張翼軫　淮南子曰道始<lb/>
於虛霩虚霩生宇宙宇宙生氣清陽者薄靡而為天<lb/>
　　　天數<lb/>
洛書甄曜度曰周天三百六十五度四分度之一一度<lb/>
為二千九百三十二里則天地相去十七萬八千五百<lb/>
里　廣雅曰天圍廣南北二億三萬三千五百里七十<lb/>
五步東西短減四步周六億十萬七百里二十五步從<lb/>
<pb n="KR3g0018_WYG_003-2b"/>
地至天一億一萬六千七百八十七里下度地之厚與天<lb/>
高等　靈憲曰天有九位自地至天一億一萬六千二百<lb/>
五十里懸天之景薄地之儀皆移千里而差一寸　闗<lb/>
令内傳曰南午北子相去九千一萬里東夘西酉亦九<lb/>
千一萬里四隅空無相去亦爾天去地四十萬九千里<lb/>
　徐整三五厯紀曰天地渾沌如雞子盤古生其中一萬<lb/>
八千嵗天地開闢清陽為天濁隂為地盤古在其中一日九<lb/>
變神於天聖於地天日高一丈地日厚一丈盤古日長一丈<lb/>
<pb n="KR3g0018_WYG_003-3a"/>
如此一萬八千嵗天數極高地數極深盤古極長後乃<lb/>
有三皇數起於一立於三成於五盛於七處於九故天去地<lb/>
九萬里　淮南子曰九野九千九百九十里去地一億一萬<lb/>
里　春秋内事曰天下十二分次日月之所躔也　孝<lb/>
經援神契曰周天七衡六間者相去萬九千八百<lb/>
三十三里三分里之一合十一萬九千里從内<lb/>
衡以至中衡從中衡以至外衡各五萬九千五百里<lb/>
　　　天裂<lb/>
<pb n="KR3g0018_WYG_003-3b"/>
京氏易妖占曰天開見光流血滂滂　天鏡曰天裂見<lb/>
光流血汪汪天裂見人兵起國亡　劉向洪範傳曰漢<lb/>
恵帝二年天開東北廣十餘丈長二十餘丈星經亦云<lb/>
或則天裂或則地動皆氣有餘陽不足也地動隂有餘<lb/>
天裂陽不足皆下盛强將害君之變也其後有吕氏之<lb/>
亂　景帝三年天北有赤者如席長十餘丈或曰赤氣<lb/>
或曰天裂其後有七國之兵　晉恵帝元康二年二月天<lb/>
西北天裂按劉向説曰天裂陽不足地動隂有餘是時<lb/>
<pb n="KR3g0018_WYG_003-4a"/>
人主昏瞀妃后專制　又八月庚午天中裂為二有聲<lb/>
如雷者三君道衰臣下專僣之象也是日長沙王奉帝出<lb/>
拒成都河間二王後成都河間東海又迭專威命是其應<lb/>
也　穆帝升平五年八月己夘夜天中裂廣三四丈有聲如雷野<lb/>
雉皆鳴是後哀帝荒疾海西失徳太后總萬機桓溫專權威振内外<lb/>
隂氣隆陽道微也　天鏡曰天以冬裂天下大兵有隂<lb/>
謀主有喪春秋主君臣懐憂夏冬主有大兵　京房妖<lb/>
占曰天分作亂之君無道之臣欲裂其土國之主當之<lb/>
<pb n="KR3g0018_WYG_003-4b"/>
　天鏡曰天裂而言如其言天裂見牛馬豕天下憂汲<lb/>
冡紀年書曰懿王元年天再啟於鄭晉穆帝升平五年<lb/>
天裂有聲又有天裂見其流水馬人<lb/>
　　　天變色<lb/>
洪範傳曰天忽變色是謂易常天裂見人兵起國亡天<lb/>
鳴有聲至尊憂且驚皆亂國之所由生也　天鏡曰天<lb/>
忽變色四夷來侵不出八年有兵<lb/>
　　　天鳴<lb/>
<pb n="KR3g0018_WYG_003-5a"/>
京房易傳曰天鳴必有殺行民流亡又曰萬姓勞厥妖<lb/>
天鳴　天鏡曰天鳴世主失不出十日　又曰天鳴主<lb/>
死百姓哭　河圖祕微曰劉帝即位百七十日太隂在<lb/>
庚辰江充搆禍其變天鳴　晉元帝大興二年八月戊戌<lb/>
天鳴東南有聲如風水相薄京房易妖占曰天鳴有聲<lb/>
人主憂　晉大興三年十月壬辰天鳴至甲午止其後<lb/>
王敦入石頭王師敗績元帝屈辱制於强臣既而晏駕<lb/>
　晉安帝隆安五年閏月癸丑天東南鳴二年九月戊<lb/>
<pb n="KR3g0018_WYG_003-5b"/>
子天東南又鳴是後桓𤣥簒位安帝播越憂莫大焉鳴<lb/>
每東南者葢中興江外天隨之而鳴也　晉安帝義熙<lb/>
元年八月天鳴在東南京房易傳曰萬姓勞厥妖天鳴<lb/>
是時安帝雖反政而兵革歳動衆庶勤勞也<lb/>
　　　天雨禽獸　雨蟲　雨鼈　雨骨<lb/>
天鏡曰天雨鳥獸主兵喪萬民流亡　劉向洪範傳曰<lb/>
天雨禽獸是謂不祥不出三年其下興兵<lb/>
洪範傳曰人君不親骨肉親他人故蟲從天墮地骨肉<lb/>
<pb n="KR3g0018_WYG_003-6a"/>
去也不救兵大起其救也立王公率同姓諸侯無偏黨<lb/>
則災消　又曰春秋者蟲之灾也以罰暴虐而取于天<lb/>
下貪叨無厭以興動衆取邑治城而失衆心蟲為害矣<lb/>
　文公三年秋雨螽於宋是時宋公以暴虐刑重賦歛<lb/>
無度應是而螽也<lb/>
天鏡曰天雨魚鼈為兵喪萬民流亡洪範傳曰天雨魚<lb/>
龞國有兵喪<lb/>
又曰天雨骨是謂陽消王者徳令不行佞人用不出三<lb/>
<pb n="KR3g0018_WYG_003-6b"/>
年有内爭易飛候曰天雨骨師將破亡<lb/>
　　　天雨筋　雨膏　雨肉　雨錫　雨水銀<lb/>
洪範傳曰天雨筋國大饑<lb/>
又曰天雨膏如蟲輔臣多貪之應也易飛候曰天雨膏<lb/>
其國有急<lb/>
洪範傳曰君無道暴虐天雨肉天雨肉天不享其徳將<lb/>
易其君　續漢書五行志曰桓帝建和三年北地雨肉<lb/>
似羊筋大如手時帝幼太后專政　魏志曰公孫泉將<lb/>
<pb n="KR3g0018_WYG_003-7a"/>
亡襄平北市生肉長圍各數尺有頭目口喙無手足而<lb/>
動喙搖占曰有形不成者其國滅<lb/>
洪範傳曰天雨爵錫如甘露着樹木不出三年更政易<lb/>
主白者名甘露黄者為爵錫<lb/>
天鏡曰天雨如水銀是謂刑枉不出三年兵喪並起亡<lb/>
國失土<lb/>
　　　天雨血<lb/>
京房曰天雨血兹謂不親黔首怨之不出三年亡其宗<lb/>
<pb n="KR3g0018_WYG_003-7b"/>
人　尚書中候曰夏桀無道天雨血　天鏡曰天雨血<lb/>
是謂天見其妖不正者不得久處其位不三年兵起<lb/>
演孔圖曰君過滿七九則雨血　運斗樞曰偏任不移<lb/>
雨血漂流　京房易傳曰王者不顧骨肉不親九族天<lb/>
雨血二日　又曰血自天墮三年大兵　易飛候曰天<lb/>
雨血流染衣其國亡君戮　太公金匱曰唐堯克有苖<lb/>
問人曰吾聞有苖時天雨血沾衣有此妖乎人曰非妖<lb/>
也有苖誅諌者尊無功退有能遇人如仇故亡耳　京<lb/>
<pb n="KR3g0018_WYG_003-8a"/>
房易曰臨獄不解兹謂進非厥咎天雨血天雨血者兹<lb/>
謂不親宗有怨恐不出三年亡其宗佞人用功天雨血<lb/>
　漢書五行志曰惠帝二年雨血于宜陽一頃所劉向<lb/>
以為近赤祥也時大臣誅滅諸吕僵尸流血　又曰哀<lb/>
帝建平四年山陽胡陵雨血廣三尺長五尺大者如錢<lb/>
小者如麻後三年王莽專朝誅貴戚<lb/>
　　　天雨羽毛　天雨金銀銕錢<lb/>
天鏡曰天雨羽毛是謂興人不常弃亡前後有喪不出<lb/>
<pb n="KR3g0018_WYG_003-8b"/>
九年兵馬興京房曰天雨毛邪人進賢人逃貴人走<lb/>
易飛候曰天雨毛羽其國大風　又曰天雨羽毛大人<lb/>
出亡　又曰天雨羽君徳不通逆於天下<lb/>
天鏡曰天雨金為兵喪萬民流亡易飛候曰天雨金銕<lb/>
大兵入　天鏡曰天雨金銕是謂刑餘人君殘酷好殺<lb/>
無違不出一年兵交于朝　京房曰天雨金銀兵將興<lb/>
失道之君當之<hi>謹按史記秦獻公十八年雨金</hi>　易飛候曰天雨銕錢<lb/>
其國大饑<lb/>
<pb n="KR3g0018_WYG_003-9a"/>
　　　天雨石　雨氷　雨笠　雨杵　雨灰土<lb/>
天鏡曰天雨石為兵喪萬民亡　京房曰天雨石為政<lb/>
者質信不施偽詐妄行國君死亡<lb/>
易飛候曰天雨氷其國大疾<lb/>
又曰天雨笠國大饑<lb/>
又曰天雨杵其國大饑<lb/>
皇甫士安曰殷紂暴虐天雨灰天雨灰色君有歸來邑<lb/>
者　墨子曰商紂不徳十日雨土於亳天雨土君失封<lb/>
<pb n="KR3g0018_WYG_003-9b"/>
　易飛候曰天雨土是大凶民人負子東西莫居其鄉<lb/>
　又曰天雨土是謂高土百姓勞苦而無妨土是謂高<lb/>
社民勞苦繁于土功不安主外戚謀<lb/>
　　　天雨五穀　雨㮈　雨草木　雨梳　雨釜甑<lb/>
天鏡曰天雨五穀是謂禾不熟人君賦歛重數故示戒<lb/>
不出五年困乏軍糧墨子曰天雨粟不肖者食祿與三<lb/>
公一位天雨黍豆麥粟稻是謂惡祥不出一年民負子<lb/>
流亡莫有所向　易飛候曰天雨五穀其國大饑　天<lb/>
<pb n="KR3g0018_WYG_003-10a"/>
雨黍為政者去大人出死他國三年有死將<lb/>
又曰天雨㮏兵起四方<lb/>
天鏡曰天雨草是謂増福不出三年外國輸糓　天雨<lb/>
草木為兵喪萬民流亡　天雨木多風五糓傷　墨子<lb/>
曰國君失信專祿去賢則天雨草　易飛候曰天雨草<lb/>
國有殘民破亡　又曰君讒臣不和天雨草木其歳民<lb/>
多兵死<lb/>
易飛候曰天雨梳其國有權<lb/>
<pb n="KR3g0018_WYG_003-10b"/>
又曰天雨釜甑其國大饑　墨子曰天雨釜甑嵗大穰<lb/>
　　　天雨絮布帛　雨蘖　雨墨　雨火<lb/>
天鏡曰天雨絲帛天下有兵喪不出六年兵起且亂<lb/>
又曰天雨布帛為兵喪萬民流亡<lb/>
墨子曰天雨絮其國將喪無復有兵<lb/>
易飛候曰天雨蘖其君有咎<lb/>
天鏡曰天雨墨是謂隂謀君臣無道讒人進用不出五<lb/>
年君亡墨子曰天雨墨君隂謀<lb/>
<pb n="KR3g0018_WYG_003-11a"/>
天鏡曰天火燒國郭門其地有謀人欲發　又曰天火<lb/>
焰宗廟人君不謹敬淫佚又數犯冬令也　又曰天火<lb/>
焚朝廟社稷主有大殃國將亡<hi>謹按後魏時造作宫室過度而頻有天灾其後</hi>
<hi>尋有兵亂</hi>　又曰一條天火燒正殿此必人君不聽諌戮大<lb/>
臣佞人持政　天火燒街有大兵　天火燒廄兵大起<lb/>
　天火燒民舍兵方起　天火燒野五穀國將亡　天<lb/>
火燒山阜百姓不安　天火燒萬物天下分裂　天火<lb/>
燒牛馬兵屠裂　天火燒水逆兵方起　天火焰大木<lb/>
<pb n="KR3g0018_WYG_003-11b"/>
木鳴呼是謂姦起六月霜降　天雨火為兵喪萬民流<lb/>
亡　天妄下火焚燒是謂大殃民負子流亡　墨子曰<lb/>
天下火燔邑城門其邑被圍　易飛候曰天雨火是謂<lb/>
大凶民人賣其子東西莫居其鄉　又曰天官見師為<lb/>
禍司馬必敗<hi>司馬謂兵師也</hi>
　　　天殞石　天雨雜物　雨㦸　雨人<lb/>
京房易候曰王者不顧骨肉不親九族則天殞石　甘<lb/>
氏曰無雲而雷石殞隨地大可一丈圍形如雞子兩頭<lb/>
<pb n="KR3g0018_WYG_003-12a"/>
鋭名曰天鼔所下之邦必有大戰伏尸數萬不可救<lb/>
春秋僖公十六年隕石于宋五此時宋襄之應也望之<lb/>
是星至地為石其所無光榮之象也<lb/>
天鏡曰天雨雜物皆為兵喪萬民流亡<lb/>
天雨㦸是謂不祥不出三年天下兵興<lb/>
天鏡曰天雨人無名字妄語言是謂凶殃不出十二年<lb/>
必易王<lb/>
　<lb/>
<pb n="KR3g0018_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷四十三</head> <lb/>
    <p>
<pb n="KR3g0018_WYG_043-1a"/>
欽定四庫全書<lb/>
　唐開元占經卷四十三<lb/>
　　　　　　　　　　　唐　瞿曇悉達　撰<lb/>
　填星占六<lb/>
　　填星犯石氏中官<lb/>
　　　填星犯大角一<lb/>
海中占曰填星犯守大角臣謀主者有兵起人主憂王<lb/>
者戒慎左右期不出百八十日逺一年<lb/>
<pb n="KR3g0018_WYG_043-1b"/>
　　　填星犯梗河二<lb/>
巫咸曰填星犯守梗河國有謀心四夷兵起來侵中國<lb/>
邊境有憂<lb/>
　　　填星犯招摇三<lb/>
聖洽符曰填星犯招摇兵大起敵人為冦若守之敵人<lb/>
敗若其王死期不出二年　荆州占曰填星守招摇旗<lb/>
幟廢不用<lb/>
　　　填星犯𤣥弋四<lb/>
<pb n="KR3g0018_WYG_043-2a"/>
聖洽符曰填星犯守𤣥戈邊兵大起敵人為㓂若守之<lb/>
敵人敗若其王死期不出二年<lb/>
　　　填星犯天槍五<lb/>
巫咸曰填星守天槍邊夷兵起機槍大用防戍有憂若誅<lb/>
邊臣期不出年<lb/>
　　　填星犯天棓六<lb/>
巫咸曰填星犯守天棓邊夷兵機槍大用防戍憂若誅<lb/>
邊臣期不出年<lb/>
<pb n="KR3g0018_WYG_043-2b"/>
　　　填星犯女牀七<lb/>
荆州占曰填星犯女牀凶　甘氏曰填星犯守女牀兵<lb/>
起宫中若后妃有暴誅者期百八十日逺一年<lb/>
　　　填星犯七公八<lb/>
石氏曰填星犯七公羣公有疑議　黄帝占曰填星守<lb/>
七公為飢民君不安　石氏曰填星守七公輔臣相疑<lb/>
若有誅者人主有憂<lb/>
　　　填星犯貫索九<lb/>
<pb n="KR3g0018_WYG_043-3a"/>
石氏曰填星入貫索中犯乗守者以獄為亂多不平<lb/>
巫咸曰填星守犯貫索天下亂兵大起多獄事貴人有<lb/>
死者<lb/>
　　　填星犯天紀十<lb/>
文曜鈎曰填星犯守天紀幸臣執權有兵起王者有憂<lb/>
　　　填星犯織女十一<lb/>
黄帝占曰填星犯守織女天下有女憂有兵起不出其年<lb/>
　　　填星犯天市十二<lb/>
<pb n="KR3g0018_WYG_043-3b"/>
石氏曰填星入天市將相凶糴大貴若女主有憂又曰<lb/>
填星入天市中相不死使於皇道　郗萌曰填星入若<lb/>
守天市糴大賤一曰大貴　又占曰填星入天市中王<lb/>
宫有憂一曰赦　石氏曰填星守天市有訟事入市必<lb/>
有戮主留百日失大將　又占曰填星逆行入天市驚<lb/>
一曰將相凶<lb/>
　　　填星犯帝座十三<lb/>
𤣥㝠占曰填星犯帝座為臣謀主天下亂兵大起不出<lb/>
<pb n="KR3g0018_WYG_043-4a"/>
年<lb/>
　　　填星犯候星十四<lb/>
海中占曰填星守候星陰陽不和五穀傷人大飢有兵起<lb/>
　　　填星犯宦者十五<lb/>
甘氏曰填星犯守宦者左右輔臣有誅戮者期不出年<lb/>
　　　填星犯宗正十六<lb/>
石氏曰填星犯守宗正左右羣臣多死若更政令人主<lb/>
有憂<lb/>
<pb n="KR3g0018_WYG_043-4b"/>
　　　填星犯宗人十七<lb/>
石氏曰填星犯宗人親族貴人有憂若有死者一曰人<lb/>
主宗親有離絶者<lb/>
　　　填星犯宗星十八<lb/>
甘氏曰填星犯守宗星宗室之臣有分離者<lb/>
　　　填星犯東西咸十九<lb/>
石氏曰填星守犯東西咸為臣不從令有陰謀<lb/>
　　　填星犯天江二十<lb/>
<pb n="KR3g0018_WYG_043-5a"/>
巫咸曰填星犯守天江天下有水若入之大水齊城郭<lb/>
損民飢亡去其鄉<lb/>
　　　填星犯建星二十一<lb/>
陳卓占曰填星犯建星大臣相譖　甘氏曰填星守建<lb/>
星女主有謀兵起宫中女主有黜者期不出年中　海<lb/>
中占曰填星守建星田宅大貴一曰在陽賤在陰貴<lb/>
　　　填星犯天弁二十二<lb/>
甘氏曰填星犯天弁若守之則囚徒起兵一曰五穀不<lb/>
<pb n="KR3g0018_WYG_043-5b"/>
成粟大貴民飢<lb/>
　　　填星犯河鼓二十三<lb/>
海中占曰填星入河鼓大將有受賜地者期百八十日<lb/>
逺一年　黄帝占曰填星中犯河鼓大將若左右將有<lb/>
誅其犯守之為誅若有罪以五色占之<lb/>
　　　填星犯離珠二十四<lb/>
石氏曰填星犯離珠宫中有事若有亂宫者若宫人有<lb/>
罪黜者<lb/>
<pb n="KR3g0018_WYG_043-6a"/>
　　　填星犯匏𤓰二十五<lb/>
聖洽符曰填星犯守匏𤓰天下有憂若有搶兵各菓貴<lb/>
一曰魚鹽貴價十倍不出其年<lb/>
　　　填星犯天津二十六<lb/>
郗萌曰填星犯天津關道絶不通有兵起若關吏有憂<lb/>
若守有兵革　黄帝占曰填星出天津中天下大水有<lb/>
溢者若天下有急<lb/>
　　　填星犯螣蛇二十七<lb/>
<pb n="KR3g0018_WYG_043-6b"/>
甘氏曰填星守螣蛇天子前驅凶若奸臣有謀前驅為害<lb/>
　　　填星犯王良二十八<lb/>
石氏曰填星守王良為有兵　齊伯曰填星守犯王良<lb/>
天下有兵諸侯相攻強臣謀主期不出年<lb/>
　　　填星犯閣道二十九<lb/>
石氏曰填星犯守閣道而絶漢者為九州異政各主其<lb/>
土天下有兵期二年<lb/>
　　　填星犯附路三十<lb/>
<pb n="KR3g0018_WYG_043-7a"/>
石氏曰填星守附路大僕有罪若誅一曰馬多死道無<lb/>
乘馬者<lb/>
　　　填星犯天大將軍三十一<lb/>
郗萌曰填星入天大將軍興軍者吉　石氏曰填星犯<lb/>
守天大將軍為大將困若有死者<lb/>
　　　填星犯大陵三十二<lb/>
石氏曰填星入大陵國有大䘮大臣有誅若戮死人民<lb/>
死者大半皆不出其年<lb/>
<pb n="KR3g0018_WYG_043-7b"/>
　　　填星犯卷舌三十四<lb/>
石氏曰填星乘卷舌天下多䘮　又占曰填星入守卷<lb/>
舌國有佞臣謀其君以口卷舌為人主有憂<lb/>
　　　填星犯五車三十五<lb/>
石氏曰填星犯五車大旱若有䘮一曰犯庫星兵起北<lb/>
方若西方犯倉星穀貴若有水　海中占曰填星入五<lb/>
車兵大起車騎行五穀不成天下民飢若軍絶糧　郗<lb/>
萌曰填星守天庫以䘮起兵國中　又占曰填星舎五<lb/>
<pb n="KR3g0018_WYG_043-8a"/>
車中央大旱又多蠱在燕代　又占曰填星舎五車東<lb/>
北六畜蕃息繒帛大賤一曰天下多凶舍東南髙田収<lb/>
下田不収又萬民多疾無死者民反壽舎西南布若棺<lb/>
槨並貴舍西北天下安寧　又占曰填星守昴東行至<lb/>
天髙復反五車為邊兵發有赦令<lb/>
　　　填星守天關三十六<lb/>
石氏曰填星行天關中每至柳楊當去不去徘徊亂行<lb/>
光色盛怒見其妖祥中國隔絶道路不通　郗萌曰填<lb/>
<pb n="KR3g0018_WYG_043-8b"/>
星守天關貴人多死　巫咸曰填星守天關王者壅蔽<lb/>
信使不達若關梁不通　郗萌曰填星行不從天關不<lb/>
出其年有兵<lb/>
　　　填星犯南北河三十七<lb/>
黄帝占曰填星乗南河戍若出南河南為中國　石氏<lb/>
曰填星守南河蠻夷兵起邊城有憂若旱災人民飢<lb/>
黄帝占曰填星行南河戍中若留止守之為旱一曰為<lb/>
有疾在民　郗萌曰填星行南河戍中若留止守之為<lb/>
<pb n="KR3g0018_WYG_043-9a"/>
有䘮　黄帝占曰填星出北河戍北若乘之為　王死<lb/>
　郗萌曰填星出北河戍北若乘之為有女䘮　又占<lb/>
曰填星守北河戍西五穀無實　又占曰填星失度守<lb/>
陰門若陽門皆為諸侯奸　𤣥冥占曰北主死天下大<lb/>
水人民飢期不出二年之内　郗萌曰填星經南河戍<lb/>
之南刑法峻暴誅伐不當經北河戍之北以女子金錢<lb/>
貪色奢侈失治道期三年　又占曰填星守南北河戍<lb/>
賜爵禄不出六十日有赦一曰有土功事　黄帝占曰<lb/>
<pb n="KR3g0018_WYG_043-9b"/>
填星出北河戍間若留守北戍若居南河戍間若守南<lb/>
戍為天下有難起道路不通<lb/>
　　　填星犯五諸侯三十八<lb/>
石氏曰填星犯五諸侯若守之兵大起將士出諸侯有<lb/>
死者　巫咸曰填星入五諸侯伺其出日而數之二十<lb/>
日兵發伺其入處之率一日期十日軍罷　石氏曰填<lb/>
星中犯乗守五諸侯兵死期三年　郗萌曰填星中犯<lb/>
乘守五諸侯為所中乘守者諸侯有殃期三年兵發<lb/>
<pb n="KR3g0018_WYG_043-10a"/>
　　　填星犯積水三十九<lb/>
巫咸曰填星犯守積水其國有水災萬物不成魚鹽貴<lb/>
一曰以水為敗糴大貴人民飢期二年<lb/>
　　　填星犯積薪四十<lb/>
甘氏曰填星守積薪天下旱五穀不登人民飢亡<lb/>
　　　填星犯水位四十一<lb/>
石氏曰填星守犯水位天下以水為害津關不通一曰<lb/>
大水入城郭傷人民不出二年<lb/>
<pb n="KR3g0018_WYG_043-10b"/>
　　　填星犯軒轅四十二<lb/>
黄帝占曰填星行軒轅中犯女主女主失勢<hi>失勢者憂䘮也</hi>列<lb/>
大夫有放逐者五官有治者色悴為憂為疾其所中犯<lb/>
乗守者誅若有畢　石氏曰填星在軒轅中有以女子<lb/>
謀人君者　又占曰填星守軒轅天下大赦　甘氏曰<lb/>
填星守軒轅天下大亂後宫破散改政易王人主以赦<lb/>
除咎期三年　黄帝占曰填星守犯女主女主當之中<lb/>
犯女主女主憂　巫咸曰填星行犯守軒轅女主失政<lb/>
<pb n="KR3g0018_WYG_043-11a"/>
若失賊一曰大臣當之若有黜者期二年<hi>宋書天文志曰晉穆帝升</hi>
<hi>平二年十二月辛夘填星犯軒轅大星三年十月豫州刺史謝萬入朝衆潰而歸除名為民十一月司徒會稽王</hi>
<hi>以二鎮敗求自貶三等也</hi>　石氏曰填星中犯乘守軒轅大民星大<lb/>
飢大流太后宗有誅者若有罪中犯乗守少民星小飢小流<lb/>
皇后宗有誅者若有罪　石氏曰填星入軒轅中犯乗<lb/>
守之有逆賊若火災<lb/>
　　　填星犯少㣲四十三<lb/>
石氏曰填星入少㣲君當求賢佐不求賢佐則失威奪<lb/>
<pb n="KR3g0018_WYG_043-11b"/>
勢矣　石氏曰填星犯守少㣲名士有憂王者任用小<lb/>
人忠臣被害有死者　黄帝占曰填星入中犯乗守少<lb/>
㣲為宰相易又曰為女主有憂　石氏曰填星入中犯<lb/>
乘守少㣲為五官亂宰相有憂<lb/>
　　　填星犯太㣲四十四<lb/>
陳卓曰填星犯太㣲女主持政大夫執綱　荆州占曰<lb/>
填星入太㣲軌道吉軌道者入西門出東門若左右掖<lb/>
門行不留也不軌道者謂有所犯守也　石氏曰填星<lb/>
<pb n="KR3g0018_WYG_043-12a"/>
出東掖門為相受命東南出德事也出西掖門為將受<lb/>
命西南出刑事也期以春夏　荆州占曰填星入太㣲<lb/>
宫皆為天子大驚一曰有兵又曰入天庭不安　黄帝<lb/>
占曰填星入天庭色白潤澤為期百八十日有赦　荆<lb/>
州占曰填星道西番入留止南門者皆為大臣有憂<lb/>
石氏曰填星入太㣲中華東西門若左右掖門而南出<lb/>
端門者為有大臣叛　郗萌曰填星入太微有德令<lb/>
石氏曰填星入西門出東門皆為人君不安欲求賢佐<lb/>
<pb n="KR3g0018_WYG_043-12b"/>
入中華西門出中華門間為臣出令入太陰西門出太<lb/>
陰東門皆為天下大亂有䘮若大水　春秋緯合誠圗<lb/>
曰填星入中華闕門者為臣弑主之候　黄帝占曰填<lb/>
星東行入太㣲廷出東門天下有兵急若守將相丞御<lb/>
史大臣有死者若入端門守廷大禍至入南門出東門<lb/>
國大旱若入南門南行出西門國有大水逆行入東門<lb/>
出西門大國破亡若順入西蕃而留不去楚國凶殃<lb/>
郗萌曰填星入西門犯天庭出端門皆為大臣伐主入<lb/>
<pb n="KR3g0018_WYG_043-13a"/>
西門西折出右掖門皆為大臣假主之威而不從主命<lb/>
　石氏曰填星逆行太微之中及出門左右掖門者有<lb/>
逆謀天子有命將征伐之事一曰大赦可以解其患也<lb/>
　郗萌曰填星當左右執法為受事守太㣲門三日已<lb/>
下為受制三日以上為兵為賊為亂為飢　荆州占曰<lb/>
填星中犯左右執法執法者誅若有罪荆州占曰填<lb/>
星入太㣲從右入七日以上皆為人主憂　巫咸曰填<lb/>
星逆行入太微天庭中為大臣有誅若諸侯戮死期二<lb/>
<pb n="KR3g0018_WYG_043-13b"/>
年　郗萌曰填星入西華門出端門皆為臣詐稱詔<lb/>
石氏曰填星入太㣲廷所中犯乘守者皆為天子所誅<lb/>
若有罪　石氏曰填星守太微宫必有破國易世改王<hi>案宋書天</hi>
<hi>文志曰晉安帝義熈十四年八月癸酉填星入太微中犯右執法因留太㣲積二百餘日乃去是年髙祖受宋</hi>
<hi>公恭帝元年七月受宋王二年三月庚午填星犯太㣲六月晉帝遜位髙祖入宫</hi>　荆州占曰<lb/>
填星有留太㣲廷中皆為天下大憂中央留十日以上<lb/>
皆為天下有亡徒為兵者　黄帝占曰填星干太微留<lb/>
守三十日以上必為有革天下大赦　郗萌曰填星逆<lb/>
<pb n="KR3g0018_WYG_043-14a"/>
行入左掖門皆為臣刼其主又入東門至黄帝座出西<lb/>
門皆為臣欲弑主不成　陳卓曰填星逆行執法四輔<lb/>
若還繞守之所守者有憂若死亡近期一年逺期五年<lb/>
　　　填星犯黄帝座四十五<lb/>
石氏曰填星犯黄帝座改政易王天下亂存亡半期三<lb/>
年　石氏曰填星入太㣲干黄帝座其女主執政用威<lb/>
勢　荆州占曰填星入黄帝座其色白者為有赦　又<lb/>
占曰填星觸黄帝座星賊死　黄帝占曰填星守黄帝<lb/>
<pb n="KR3g0018_WYG_043-14b"/>
座為人主憂　荆州占曰填星逆行入太微天廷中者<lb/>
為諸侯將有弑主者至黄帝座而成不至黄帝座而還<lb/>
有謀不成以其入日占國　雒書摘亡辟曰填星逆守<lb/>
黄帝座亡君之戒<lb/>
　　　填星犯四帝座四十六<lb/>
石氏曰填星犯守四帝座臣謀主去之一尺事不成<lb/>
又占曰填星中犯乗守四帝座辟憂　甘氏曰填星中<lb/>
犯乘守四帝座天下亡<lb/>
<pb n="KR3g0018_WYG_043-15a"/>
　　　填星犯屛星四十七<lb/>
甘氏曰填星犯守屛星君臣失禮謀上一曰大臣有戮<lb/>
死者　石氏曰填星中犯乘守屛星為君臣失禮而輔<lb/>
臣有誅者若免罷去<lb/>
　　　填星犯郎位四十八<lb/>
甘氏曰填星犯守郎位輔臣有謀左右宿衞者為亂王<lb/>
者宜備之<lb/>
　　　填星犯郎將四十九<lb/>
<pb n="KR3g0018_WYG_043-15b"/>
巫咸曰填星犯守郎將者命曰凌凌則將有誅若將憂<lb/>
一曰大臣為亂戒慎左右　荆州占曰填星中犯乘守<lb/>
郎將必有不還之使<lb/>
　　　填星犯常陳五十<lb/>
甘氏曰填星犯守常陳守衞有謀近起宫中天子自出<lb/>
行誅期百八十日逺一年<lb/>
　　　填星犯三台五十一<lb/>
玉歴曰填星入犯上台司命近臣有罪若有誅一曰近<lb/>
<pb n="KR3g0018_WYG_043-16a"/>
臣有逃走者以五色占黄白無咎青黑憂死䘮期一年<lb/>
　巫咸曰填星犯守下台司禄近臣有罪若出走色黑<lb/>
者死<lb/>
　　　填星犯相星五十二<lb/>
石氏曰填星犯相星輔臣凶<lb/>
　　　填星犯太陽守五十三<lb/>
甘氏曰填星守犯太陽守大臣戮死若有誅期不出年<lb/>
　　　填星犯天牢五十四<lb/>
<pb n="KR3g0018_WYG_043-16b"/>
海中占曰填星犯天牢王者以獄為弊貴人多有繫者<lb/>
　　　填星犯文昌五十五<lb/>
石氏曰填星入文昌天下兵起其臣不安若有走主<lb/>
荆州占曰填星入文昌國安<lb/>
　　　填星犯北斗五十六<lb/>
郗萌曰填星入守北斗中貴人繫<lb/>
　　　填星犯紫宫五十七<lb/>
巫咸曰填星守紫宫民莫處其室宅流移亡其鄉　又<lb/>
<pb n="KR3g0018_WYG_043-17a"/>
占曰填星入紫宫王者益地天下有喜一曰主敬妃后<lb/>
　又占曰填星入紫宫中若守之女主用事誅大臣期<lb/>
六十日有赦<lb/>
　　　填星犯北極五十八<lb/>
甄曜度曰填星乘守中犯北極主星有大䘮若犯妃后<lb/>
星女主有殃一曰大人當之　黄帝占曰填星犯守鈎<lb/>
陳後宫亂兵起宫中幸臣王者憂<lb/>
　　　填星犯天一五十九<lb/>
<pb n="KR3g0018_WYG_043-17b"/>
石氏曰填星犯天一幸臣有謀有兵起人主憂<lb/>
　　　填星犯太一六十<lb/>
石氏曰填星守太一幸臣有謀兵起人主憂<lb/>
　<lb/>
　<lb/>
　<lb/>
　<lb/>
　唐開元占經卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷九十一</head> <lb/>
    <p>
<pb n="KR3g0018_WYG_091-1a"/>
欽定四庫全書<lb/>
　唐開元占經卷九十一<lb/>
　　　　　　　　　　　唐　瞿曇悉達　撰<lb/>
　風占<lb/>
　　候風法<lb/>
凡候風必於髙平暢達之地立五丈竿以雞羽八兩為<lb/>
葆属竿上候風吹羽葆平直則占亦可竿首作槃作三<lb/>
足烏於槃上兩足連上而外立一足係下而内轉風來<lb/>
<pb n="KR3g0018_WYG_091-1b"/>
則烏轉迴首向之烏口銜花花旋則占之羽必用雞取<lb/>
其属巽而能知時羽重八兩以相八風竿長五丈以法<lb/>
五音烏者日中之精巢居知風烏為其首也今按古書<lb/>
云立三大五尺竿以雞羽五两係其端羽平則占然則<lb/>
長短輕重惟其適宜不在過泥但須出衆中不被隐蔽<lb/>
有風即動直而不激便可占候羽毛必須五兩以上八<lb/>
兩以下蓋羽重則難舉輕則易平時常占候必須用烏<lb/>
行軍權設取便用羽作葆之法取雞羽中破之取其毛<lb/>
<pb n="KR3g0018_WYG_091-2a"/>
多處以細繩𦂳縛内中夾之長三四尺許属竿上其觸<lb/>
鹿扶搖四轉五復之風各以形狀占之<lb/>
　　風名狀<lb/>
爾雅曰風而雨土曰霾隂而風曰曀日出而風為暴迴<lb/>
風為飄焚輪謂之頺扶搖謂之猋<lb/>
李淳風曰按占風之家多云發石折木揚沙走石等語若<lb/>
每占中俱着此語其文至繁今輙以一家例之<lb/>
　古云發屋折木揚沙走石今謂之怒風多為不吉之<lb/>
<pb n="KR3g0018_WYG_091-2b"/>
　象　一日之内三轉移方古云四轉五復今謂之亂<lb/>
　風亂風者狂亂不定之象　無雲晴爽忽起大風不<lb/>
　經刻而止絶絶復忽起古云暴風卒起乍有乍無今<lb/>
　謂之暴風暴風王有卒暴事　鳴條擺樹蕭蕭有聲<lb/>
　今謂之飄風善惡依經㫖　迅風觸塵蓬勃古云觸<lb/>
　塵蓬勃今謂之勃風　迴旋羊角古云扶搖羊角今<lb/>
　謂之囘風囘風者旋風也囘風卒起而圜轉扶揺有<lb/>
　如羊角向上轉輪有自上而下者有自下而上者或<lb/>
<pb n="KR3g0018_WYG_091-3a"/>
　平條長或磨地而起緫謂之囘風亦專有占　古云<lb/>
　清涼温和塵埃不起今謂之和風　古云暗㝠昏濁<lb/>
　寒尅者今謂之霾曀<lb/>
凡風和暢清悦温涼適時埃塵不起人情恬淡是謂祥<lb/>
　風　天色晦暝雲氣昏濁風聲寒惨埃壒蓬勃是謂<lb/>
　災風　風勢紛雜交亂乍起乍止深藏莫測其聲聒耳<lb/>
　是謂小人魅惑風　風勢暴起南北不定離合氛埃<lb/>
　是謂上下不寧風　風勢冥冥白日隂惨黄霧四合<lb/>
<pb n="KR3g0018_WYG_091-3b"/>
　是謂政化未明風　風勢慽慽南北雜亂髙下蓬勃<lb/>
　是謂大兵將至風　風勢凜烈人懐戰慄是謂刑罰<lb/>
　惨刻風　風聲啾唧惨切令人悲<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>為大䘮風　風<lb/>
　聲歘歘如火奔馳乍起乍息為旱火風　連風冥晦<lb/>
　四日五日人皆悲傷為大水殺人風<lb/>
凡吉祥之風日色清明風勢和緩從歲月日時徳上來<lb/>
或乘王相而來去地稍髙不揚塵沙人心喜悦是謂祥<lb/>
風人君德令下施之應<lb/>
<pb n="KR3g0018_WYG_091-4a"/>
凡㐫災之風日色白濁天氣昏寒風聲呌怒飛沙捲塵<lb/>
乘刑殺而至當詳五音定八方觀其起止占之　今略<lb/>
諸家寒尅白濁為例諸稱寒尅白濁今謂之災氣　諸<lb/>
稱清明温和謂之和風　諸稱大風寒𠖇𠖇日無光沉<lb/>
没霧氣今云昏氣<lb/>
　　諸例<lb/>
黄帝占曰凡風之動皆不安之象也若在山川海濵空<lb/>
穴之間風所出處皆不可占之以為常式若在宫宅城<lb/>
<pb n="KR3g0018_WYG_091-4b"/>
營之内戰陣之所風勢異常揚沙走石日光昏濁則必<lb/>
占之<lb/>
凡人君理順四時則春無凄風夏無苦雨先王之治以<lb/>
天下為家兆民為子風起異常用意察之若紛錯交横<lb/>
離合氛埃相注此風之應必在人主<lb/>
李淳風曰巽為風風占災異最騐凡候風須築髙二十<lb/>
四尺於上設竿令其四達無隠則逺近皆知期尅不爽<lb/>
矣<lb/>
<pb n="KR3g0018_WYG_091-5a"/>
凡鳴條以上怒風起止皆詳其五音與歲月日時刑德<lb/>
合衝墓殺五刑生克王相囚死以言吉凶仍以六情推<lb/>
之萬不失一<lb/>
凡年月日時四殺五墓風從上來白濁昏寒皆為凶風<lb/>
其日三刑最急坐不及起有賊來暴至若行即防伏兵<lb/>
平時無兵防人謀害<lb/>
凡年月日時刑殺五墓風起日色白濁日氣昏寒興兵<lb/>
動衆逢之急整武偹<lb/>
<pb n="KR3g0018_WYG_091-5b"/>
凡兩軍相當以分主客以日辰所得納音為各以時下<lb/>
十二時辰與風所來方為主若日辰納音能克時辰及<lb/>
方為客勝時下支神及風來方能克納音則客敗主人<lb/>
勝尋常家居亦以此分内外<lb/>
凡惡風黒風三刑衝破墓殺風當日有大雨及三日内<lb/>
有大雨其災皆散一曰宫日風當日雨徴風三日雨羽<lb/>
風五日雨商風七日雨角風九日雨但依日數得雨皆<lb/>
解<lb/>
<pb n="KR3g0018_WYG_091-6a"/>
凡風自衝來為殃為䘮為火為兵為大人死以占何國<lb/>
若當時有大雨即不占<lb/>
凡風滚雨及風後降雨皆雨氣也不占<lb/>
凡風從太歲上来鳴條擺樹而天色清爽日光明盛着<lb/>
體清涼温和者祥風也天子有德令法不私大臣畏慎<lb/>
國昌民安之象若風勢蓬勃揚塵蔽天着人寒惨日白<lb/>
無光兼刑帶殺則為國有暴令　月建為大臣　日為<lb/>
令長　時來為民<lb/>
<pb n="KR3g0018_WYG_091-6b"/>
凡風濕熱逼人著地走石吹沙鳴條落葉為囚風以日<lb/>
辰占何國飢荒人不安<lb/>
風勢和緩不揚塵土氣色清温日光皎㓗以日辰占何<lb/>
國歲美人安<lb/>
凡風起歲月日時德上鳴條落葉及宫日宫時天門乾<lb/>
上發風皆吉風　五音之日風起歲月日時刑上黒色<lb/>
勃勃然經刻㝠㝠不見人形是謂妖風宫日為君以下<lb/>
四日為大臣死其分下不熟民災以日占國<lb/>
<pb n="KR3g0018_WYG_091-7a"/>
　　干德<lb/>
甲丙戌庚壬為陽陽德自處　甲德在甲　丙德在丙<lb/>
　戌德在戍　壬德在壬此謂自處<lb/>
乙丁己辛癸為隂隂德在陽　乙德在庚　丁德在壬<lb/>
　己德在甲　辛德在丙　癸德在戍此謂在陽取合<lb/>
為德也<lb/>
　　支德<lb/>
嵗月日時在巳德在子　在丑德在午　在寅德在未<lb/>
<pb n="KR3g0018_WYG_091-7b"/>
　在卯德在甲　在辰德在酉　在巳德在戌　在午<lb/>
德在亥　在未德在子　在申德在丑　在酉德在寅<lb/>
　在戌德在卯　在亥德在辰以次順行前五辰是也<lb/>
　　月干德<lb/>
寅午戊月德在丙　亥卯未月德在甲　申子辰月德<lb/>
在寅　巳酉丑月德在庚<lb/>
　　三合<lb/>
申子辰　亥卯未　寅午戌　巳酉丑<lb/>
<pb n="KR3g0018_WYG_091-8a"/>
　　六合<lb/>
寅亥　子丑　卯戌　辰酉　巳申　午未<lb/>
　　德干合<lb/>
甲己　乙庚　丙辛　丁壬　戊癸<lb/>
　　歲月日時殺<lb/>
寅午戌殺在丑　巳酉丑殺在辰　申子辰殺在未<lb/>
亥卯未殺在戌<lb/>
　　吟呻殺<lb/>
<pb n="KR3g0018_WYG_091-8b"/>
四孟月在酉　四仲月在巳　四季月在丑<lb/>
　　嵗月日時刑<lb/>
子刑卯卯為刑下子為刑上　丑刑戌戌為刑下未為<lb/>
刑上　寅刑巳巳為刑下申為刑上　卯刑子子為刑<lb/>
下卯為刑上　辰刑辰　巳刑申申為刑下寅為刑上<lb/>
　午刑午　未刑丑丑為刑下戌為刑上　申刑寅寅<lb/>
為刑下巳為刑上　酉刑酉　戌刑未未為刑下丑為<lb/>
刑上　亥刑亥<lb/>
<pb n="KR3g0018_WYG_091-9a"/>
凡刑下來者禍淺刑上來者災深自刑者兼刑上刑下<lb/>
其災尤深謂之三刑者刑上刑下自刑也<lb/>
　　五墓<lb/>
亥卯未木墓在未　寅午戌火墓在戌　申子辰水墓<lb/>
在亥　巳酉丑金墓在丑　土墓在辰<lb/>
　　干刑<lb/>
甲刑戊　乙刑己　丙刑庚　丁刑辛　戊刑壬　己<lb/>
刑癸　庚刑甲　辛刑乙　壬刑丙　癸刑丁<lb/>
<pb n="KR3g0018_WYG_091-9b"/>
　　衝破<lb/>
十二支衝子衝午午衝子　丑衝未未衝丑　寅衝申<lb/>
申衝寅　卯衝酉酉衝卯　辰衝戌戌衝辰　巳衝亥<lb/>
亥衝巳<lb/>
　　五音六属法<lb/>
五音　一言宫　三言徴　五言羽　七言商　九言<lb/>
角　六属　庚属震　辛属㢲　戊属坎　巳属離<lb/>
丙属艮　丁属兊　子午属庚　丑未属辛　寅申属<lb/>
<pb n="KR3g0018_WYG_091-10a"/>
戊　卯酉属己　辰戌属丙　巳亥属丁<lb/>
乾主甲子壬午　甲為陽日之始壬為陽日之終子為<lb/>
陽辰之始午為陽辰之終乾初在子則四在午乾主陽<lb/>
内子外午内為始外為終也<lb/>
坤主乙未癸丑　乙為隂日之始癸為隂日之終丑為<lb/>
隂辰之始未為隂辰之終坤為初在未四在丑坤主隂<lb/>
故内主未外主丑<lb/>
震主庚子庚午　震為長男乾初九主甲對於庚故震<lb/>
<pb n="KR3g0018_WYG_091-10b"/>
主庚以父授子故主子午與父同也<lb/>
巽主辛丑辛未　㢲為長女坤初主乙乙與辛對故㢲<lb/>
主辛以母授女故主丑未與母同也<lb/>
坎主戊寅戊甲　坎主中男故主中干中辰<lb/>
離主巳卯巳酉　離為中女亦主中干中辰<lb/>
艮主丙辰丙戌　艮為少男乾上主壬對丙故主丙辰<lb/>
丙戌是第五配<lb/>
兊主丁巳丁亥　兊為少女坤上主癸對丁故主丁巳<lb/>
<pb n="KR3g0018_WYG_091-11a"/>
丁亥是第六配<lb/>
以地十二辰合十干以十干所属者命之以其言數納<lb/>
其音以主一日日辰相配共得一音此納音之法也<lb/>
　　納音<lb/>
甲子壬申甲午庚辰壬寅庚戌為陽商　乙丑癸酉辛<lb/>
亥乙未辛巳癸卯為隂商　丙寅戊子甲辰甲戌丙申<lb/>
戊午為陽徴　丁卯己丑乙巳乙亥丁酉己未為隂徴<lb/>
　戊辰庚寅壬午壬子戊戌庚辰為陽角　己巳辛卯<lb/>
<pb n="KR3g0018_WYG_091-11b"/>
癸未癸丑己亥辛酉為隂角　庚午丙戌戊申戊寅庚<lb/>
子丙辰為陽宫　辛未丁亥己酉己卯辛丑丁巳為隂<lb/>
宫　甲申壬辰丙午甲寅丙子壬戌為陽羽　乙酉癸<lb/>
巳丁未丁丑乙卯癸亥為隂羽凡言宫商角徴羽日皆<lb/>
依此<lb/>
　　地十二辰五音法<lb/>
子主陽宫土主帝王　丑為陽徴火主旱主火災主宫<lb/>
寺主口舌　寅為陽徴火主旱主火主烽燧　卯為陽<lb/>
<pb n="KR3g0018_WYG_091-12a"/>
羽水主雨霖主水主霧　辰為陽商金主大將軍主吏<lb/>
士　巳為陽角木主疾病主憂患　午為陽宫土主后<lb/>
妃　未為隂徴火主庶人主土功主蜚䖝主詔誥主書<lb/>
檄主旱　申為隂徴火主郵驛尉侯主旱火　酉為隂<lb/>
羽水霜雪主雷電主沉隂主雹　戌為隂商金主小將<lb/>
主兵刄　亥為隂角木主死䘮哭泣<lb/>
李先生曰自午至巳皆為隂律所生故為陽自午至亥<lb/>
皆為陽律所生故為隂<lb/>
<pb n="KR3g0018_WYG_091-12b"/>
　　五音相動風占<lb/>
宫日風從子午宫來為宫動宫主人君出行急風暴起<lb/>
急出有急令慢風慢出有喜令以干占知逺近　宫日<lb/>
風從陽宫來山陵崩壊人君出行地動旱有土工風從<lb/>
隂宫來地震裂若后岀行又為旱又曰陽宫之日風從<lb/>
子午宫來君出行隂宫之日風從子午宫來后出行<lb/>
宫日風從子午宫來時加子午為重宫君欲行大臣走<lb/>
又為風雨不調<lb/>
<pb n="KR3g0018_WYG_091-13a"/>
宫日風從丑未寅申徴來為宫動徴有火燭有土功寳<lb/>
物出有兵<lb/>
時加徴為重徴有義兵行有土功有詔令謂之義風<lb/>
宫日風從夘酉來為宫動羽且有大雨不則大臣出走若<lb/>
復為旱宫君羽臣君怒臣走宫土羽水土盛水衰水衰<lb/>
則火起故復為旱也<lb/>
時加羽為重羽即有雨五榖成<lb/>
宫日風從辰戌商來為宫動商有兵行且有客兵來<lb/>
<pb n="KR3g0018_WYG_091-13b"/>
時加辰戌為重商有兵殃<lb/>
宫日風從巳亥角來為宫動角有兵戰人主憂客兵傷<lb/>
有䘮從陽商來邉兵戰有大䘮宫為土為君角為木土<lb/>
動木不勝故君凶木主哭泣故主䘮<lb/>
時加巳亥為重角君不昌有大䘮<lb/>
宫日大風從乾來有暴雨湧水若風不揚塵氣色和暢<lb/>
日光明盛不寒惨者國有善令　艮來山陵崩壞人君<lb/>
出行水湧地裂　巽來蝗蟲生害五榖　坤來有土功<lb/>
<pb n="KR3g0018_WYG_091-14a"/>
走獸為害己上時加宫則占<lb/>
徴日風從陽宫來土功起大旱火灾頓起宫寺　風從<lb/>
隂宫來太子有疾<lb/>
時加徴為重徴有土功火災起<lb/>
徴日風從丑寅陽徴來有火災君有恐走獸為人害宫<lb/>
寺多焚從王相來嵗太旱又多火災　風從未申隂徴<lb/>
來人君憂走獸為火災一曰六畜多死　時加丑寅未<lb/>
申為重徴國四門閉為火事<lb/>
<pb n="KR3g0018_WYG_091-14b"/>
徴日風從陽商來有急兵人主出以兵自守期七日若<lb/>
七十日　從隂商來有急兵戰一曰風從陽商來輔臣强<lb/>
大臣死民有殃以日占國<lb/>
徴日風從陽羽來四鄰有事寳物出隂盛於陽且有雷<lb/>
電霜雹諸侯大臣多失多火四夷有兵　從隂羽來寳<lb/>
物出多震雷四夷有事<lb/>
徴日風從陽角來有兵邊有急金克木木子火反克金<lb/>
故有兵亦為有䘮　從隂角來邉有驚火一曰邉兵大<lb/>
<pb n="KR3g0018_WYG_091-15a"/>
起春有䘮<lb/>
羽日風從陽宫來人持財物聚君有吏令邉兵起土功<lb/>
興將受命有集㑹有寒雪雹　風從隂宫來暴寒傷物<lb/>
有水有土功兵集<lb/>
羽日風從陽宫來國有兵有急令臣有憂闗梁塞道路<lb/>
不通　從隂徴來邊兵憂<lb/>
羽日風從羽來有白衣聚有大䘮大寒雪雹期五日若<lb/>
五十日且有大雨雨從南方來國有憂人多病雨從北<lb/>
<pb n="KR3g0018_WYG_091-15b"/>
方來賊聚水中且有雪雹陽羽日應隂羽夜應<lb/>
羽日風從商來有兵圍城不戰邊有急闗梁不通大雨客兵不<lb/>
利金水子母和故不戰羽為角除害象臣為君討賊故<lb/>
動必大雨不出戰故也<lb/>
羽日風從角來邉有兵圍城城破一曰兵不解　時加<lb/>
己亥為重角有圍城有大䘮<lb/>
商日風從陽宫來戒太子忌怒人臣有急兵宫土商金<lb/>
母憂其子故為太子亦為人主有疾　從隂宫來庶子<lb/>
<pb n="KR3g0018_WYG_091-16a"/>
有憂有急變兵起北方<lb/>
商日風從徴來國邑受令兵行將在外兵還不戰臣受<lb/>
兵令而行徴為號令商為兵商受徴尅故兵退一曰小<lb/>
旱　時加徴為重徴有火有大旱<lb/>
商日風從羽來大雨水歲大荒國憂亂有兵起東方羽<lb/>
水從金生故有大兵大水之事<lb/>
商日風從陽商來有白衣聚衆且有大水關梁不通大<lb/>
將出忌外兵邑有小冦人主憂國門四閉兵在西方<lb/>
<pb n="KR3g0018_WYG_091-16b"/>
從隂商来國有大殃粟貴國有兵風怒期七日七十日<lb/>
有急令兵大起商為金二金並行故有大䘮一曰商日<lb/>
風從商來大臣死<lb/>
商日風從陽角上來有猝兵有急令　從隂角上來有<lb/>
䘮土功作<lb/>
角日風從陽宫上來兵從中起君憂國門四閉　從隂<lb/>
宫來有大䘮貴人多疾病有土功宫為君角主䘮死故<lb/>
有大䘮<lb/>
<pb n="KR3g0018_WYG_091-17a"/>
角日風從徴上來大臣災亦防火䖝生粟貴一曰吏撿<lb/>
人財有兵倉粟寳物出<lb/>
角日風從羽上來有大雨土功興邉有兵卿大夫多口<lb/>
舌疾病亦為夷人相奪<lb/>
角日風從商來有急兵一曰臣不忠<lb/>
角日風從陽角來邉兵起人主憂有賊至戰不勝多死<lb/>
從隂角來有兵有大䘮一曰逺䘮至　時加角有䘮有<lb/>
邉兵戰盗賊起粟貴民飢野多死人角主死䘮重角尤<lb/>
<pb n="KR3g0018_WYG_091-17b"/>
甚也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷九十一<lb/>
</p>
<p>
</p>
  </div>
</body>
</text>
</TEI>
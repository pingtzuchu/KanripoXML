<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷一百二十</head> <lb/>
    <p>
<pb n="KR3g0018_WYG_120-1a"/>
欽定四庫全書<lb/>
　唐開元占經卷一百二十<lb/>
　　龍魚蟲虵占　　　　唐　瞿曇悉達　撰<lb/>
　　　龍龜魚蟲瑞<lb/>
　　　　龍<lb/>
瑞應圖曰王者承天命而天道四通而悉達無益之術<lb/>
藏而世無浮言言吉則河出龍圖　援神契曰天子孝<lb/>
則大龍負圖也　禮記曰聖王用水火金木必時頒爵<lb/>
<pb n="KR3g0018_WYG_120-1b"/>
位必當年得無水旱之灾妖孽之疾則龍在宫沼　天<lb/>
鏡曰凡龍春見無殃咎　瑞應圖曰青龍水之精也乗<lb/>
雲而上下不䖏淵泉王者有仁則出　又曰君子在位<lb/>
不有斥退則見　禮稽命徵曰王者得禮之制則山澤<lb/>
谷之中有赤龍　瑞應圖曰黄龍者五龍之長也不混<lb/>
池魚徳及淵泉則黄龍應和氣而遊池沼　蔡氏月令<lb/>
章句曰智聴政事則黄龍見　瑞應圖曰王者精察賢<lb/>
徳則白龍見　河圖曰黄龍負鱗甲成字以授黄帝帝<lb/>
<pb n="KR3g0018_WYG_120-2a"/>
令侍臣寫之以示天下<hi>注</hi>魏文帝雜事曰黄帝錄圖五<lb/>
龍舞河此應聖賢之符也　尚書中候曰河出龍圖赤<lb/>
文像字以授軒轅　元命包曰唐帝遊河渚赤龍負圖<lb/>
以出圖赤色如錦牀赤玉為匣白玉為檢黄珠為泥𤣥<lb/>
玉為鑑章曰天皇大帝合神制署天上帝孫伊堯龍潤<lb/>
涓圖在唐典右尉舜等百二十臣發視之藏之大麓<lb/>
運斗樞曰舜為天子東廵至寽中月臨觀<hi>注云</hi>臨河觀望<lb/>
月或為丹字也五采負圖出置舜前圖黄為匣如櫃長<lb/>
<pb n="KR3g0018_WYG_120-2b"/>
三尺廣八寸厚一寸四分而連有石白玉為檢黄金為<lb/>
匣黄芝為泥封兩端章曰天皇帝符璽五字廣長各三<lb/>
寸深四分鳥文舜與三公大司空禹等三十人發視𤣥<lb/>
色而綈状可卷舒長四十二尺廣九尺中有七十二帝<lb/>
地形之制天文分度之差<hi>注云</hi>黄帝含樞紐之使也故龍<lb/>
匣皆黄四合者有道相入也有户言可開闔也　尚書<lb/>
中候云舜沉璧黄龍負卷舒圖出水壇畔赤文綠字也<lb/>
　大戴禮曰顓頊端抶以有謀疏通以知事養財以任<lb/>
<pb n="KR3g0018_WYG_120-3a"/>
地履時以象天依鬼神以制義治氣以教民潔誠以祭<lb/>
祀乗龍而至四海動静之物大小之神日月所照莫不<lb/>
祗屬　又曰帝嚳妙日月而送迎之明鬼神而教事之<lb/>
春夏乗龍秋冬乗馬　括地圖曰禹平天下二龍降之<lb/>
禹御龍行城既周而還<hi>注</hi>神虛記曰禹乗二龍郭裏而<lb/>
為御　尚書中候曰周公攝命七年歸政成王沉璧於<lb/>
河榮光幕河青雲浮至青龍御𤣥甲臨壇吐圖而去<hi>注云</hi>
周公攝政歸美成王制禮作樂天下治和榮光五色從<lb/>
<pb n="KR3g0018_WYG_120-3b"/>
河水出幕覆其上浮雲從榮光中來青龍者蒼帝靈威<lb/>
仰之使也𤣥甲所以裹圖也<lb/>
　　　　蛟<lb/>
山海經曰禱過之山虎蛟魚身蛇尾音鴛鴦<hi>注云</hi>似蛇四<lb/>
脚龍之属也　説文曰魚滿千頭蛟來為之長率魚而<lb/>
飛置苛韭水即蛟去　淮南子曰蛟龍寝于淵而卵乳<lb/>
於陵<hi>注云</hi>許慎曰蛟鱉屬乳謂卵自乳者也文子曰王有<lb/>
道徳者天與之地助之鬼神輔之則蛟龍宿其沼<hi>注云</hi>山<lb/>
<pb n="KR3g0018_WYG_120-4a"/>
海經言蛟龍虵而四脚小頭細頸頸有白嬰大者十數<lb/>
圍也<lb/>
　　　　玉龜　龜負圖　𤣥龜負書<lb/>
瑞應圖曰玉龜者為聖國出師曠時至以錄䜟書　禮<lb/>
稽命徵曰制禮作樂改損祭器有鬼神之助則龜負圖<lb/>
　又曰刑殺當其罪賞錫其功立事得禮之宜則龜負<lb/>
象戴　白虎通曰徳至淵泉雒出龜書　禮含文嘉曰<lb/>
伏羲徳洽上下故地應以龜書伏羲乃象以作卦　尚<lb/>
<pb n="KR3g0018_WYG_120-4b"/>
書中候曰黄帝東廵至洛龜書咸赤文綠字以授軒轅<lb/>
<hi>注云</hi>虛龜負書所出黄帝咸則也　尚書中候曰唐帝沉<lb/>
璧於洛水龜負書出背甲赤文成字止壇也　又曰湯<lb/>
沉璧於河黒龜出赤文題　又曰周公沉璧𤣥龜青純<lb/>
<hi>注云</hi>何休觧純綠也謂綠純千嵗龜也含光刻背甲書止<lb/>
洛於壇赤文似字周公視周王乃視龜留不去周公援<lb/>
筆以世文而寫之書成文消龜去　宋書符瑞志曰𤣥<lb/>
龜洛書者天符也王者徳至淵泉則出<lb/>
<pb n="KR3g0018_WYG_120-5a"/>
　　　　虛龜五色　龜在宫沼<lb/>
瑞應圖曰虛龜者𤣥文五色神虛之精也上隆法天下<lb/>
平象地能見存亡明於吉凶不偏不黨唯義是從其惟<lb/>
龜乎書龜從此謂也虛者徳之精也龜者久也能明於<lb/>
久逺事王者不偏不黨尊耆老不失舊故則神龜出又<lb/>
曰虛龜似鱉而長合五行之精三百嵗遊於藕葉之上<lb/>
千嵗遊於蒲上進一尺二寸王者奉順后土承天則見<lb/>
　宋書符瑞志曰王者徳澤湛清畋獵順時則出五色<lb/>
<pb n="KR3g0018_WYG_120-5b"/>
鮮明龜三百嵗遊於蓮葉上三千嵗常遊於卷耳之上<lb/>
禹卑宫室虛龜見　春秋禮演圖曰文命将興龜穴蓮<lb/>
　禮記曰聖王用民必順頌爵當時無水旱之災妖孽<lb/>
之疫則龜在宫池<lb/>
　　　　毛龜四眼六眼八眼龜<lb/>
宋書符瑞志曰宋文帝三獲白龜孝武帝獲毛龜明帝<lb/>
獲四眼龜六眼龜八眼龜前書不載當時並以為嘉<lb/>
祥今附於龜瑞之末并戴<hi>戴當作載</hi>其形以示将來也<lb/>
<pb n="KR3g0018_WYG_120-6a"/>
　　　　比目魚　黄魚躍出　白魚入舟　神魚儛<lb/>
　　　　　河<lb/>
瑞應曰王者明照出逺則比目魚見<hi>注云</hi>爾雅曰狀如牛<lb/>
脾細鮮紫色兩片相合乃行　尚書中候曰湯沉璧於<lb/>
洛水黄魚雙躍出濟千澶𤣥鳥隨魚出示止化為𤣥玉<lb/>
赤勒日𤣥精太乙受神命伐天下服<hi>注云</hi>黄土色明土歸<lb/>
湯𤣥鳥叶光紀之使天乙湯名天命之伐桀也　尚書<lb/>
中候曰周武王渡於孟津中流白魚躍入於王舟王俯<lb/>
<pb n="KR3g0018_WYG_120-6b"/>
取魚魚長三尺赤文有字題目下頰右曰姬發遵昌王<lb/>
燔以告天有火自天流為赤烏<hi>注云</hi>孟津南河津名也右<lb/>
助天告以伐紂之意姬周姓遵循也昌文王名言武王<lb/>
之業也宋均注元命包曰燔魚祭天烟火光化為赤烏<lb/>
烏日中陽物有光明而能照也漢書曰宣帝詔云朕飭<lb/>
躬齊精所為百姓未濟大河天氣清浄神魚儛河朕之<lb/>
徳懼不能任<lb/>
　　　　赤虵　大螾　大螻<lb/>
<pb n="KR3g0018_WYG_120-7a"/>
禮稽命徵曰王者得禮之制則澤谷必有赤虵　東觀<lb/>
漢記云安帝生赤虵盤於妝席之間　吕氏春秋曰黄<lb/>
帝時天見大螾黄帝曰氣勝故其色尚黄其事則王注<lb/>
曰螾蚯蚓也　帝王世紀曰黄帝得螾如虹應劭云神<lb/>
螾大五六圍長十餘丈也　吕氏春秋曰黄帝時天見<lb/>
大螻黄帝曰土氣勝故其色尚黄其事則王<lb/>
　　　　野蠶成蠒<lb/>
後漢書曰光武建武元年六月己未即皇帝位大赦天<lb/>
<pb n="KR3g0018_WYG_120-7b"/>
下野蠶生麻尤盛野蠶成蠒被於山阜民獲其利非一<lb/>
　吳志曰孫權黄龍三年夏有野蠶蠒大如卵由卷野<lb/>
稻自生改為禾興縣<lb/>
　　　龍龜魚蟲恠<lb/>
　　　　無雲而龍出　黄龍墜　龍五色<lb/>
天鏡曰大兵将至大水為害則無雲龍出　春秋合誠<lb/>
圖曰黄帝将亡則黄龍墜　握鏡曰君失木行則春青<lb/>
龍見國被兵其鄉散亡青狼豕亦然失火行則夏赤失<lb/>
<pb n="KR3g0018_WYG_120-8a"/>
金則秋白失水則冬黒失土則四季黄皆如上占　又<lb/>
曰蒼龍見國有凶黄龍見國有喪白龍見有兵黒龍見<lb/>
有憂凶<lb/>
　　　　龍見邑社廷廟<lb/>
京房曰山見龍過於邑邑遷　赤龍見於國不出三年<lb/>
必有大禍野人為政　天鏡曰龍見於社稷必有大戰<lb/>
流血　龍從宫中出讒人聚其國亡　地鏡曰龍下朝<lb/>
廷人君不順四時行出不時　龍以冬出當道或鬬邑<lb/>
<pb n="KR3g0018_WYG_120-8b"/>
中或乳國中或見上腹下背有大戰主憂<hi>春夏秋出不占</hi>墨子<lb/>
曰昔三苖大亂天命殛之龍生於太廟　異苑曰㑹稽<lb/>
有獨姥常織蘆布為業以義熙初晒綪於庭忽疾風雷<lb/>
雨山隂縣東魏家堂屋上有一蒼龍長數丈須臾而散<lb/>
成綪從風飄亂姥先以大瓮著階下有頃天雨蘆綪滿<lb/>
瓮視之悉是蘆綪爾日郭中有曝晒者莫不失之後有<lb/>
盧龍之難尋自散走咸謂是其應矣<lb/>
　　　　龍見井中<lb/>
<pb n="KR3g0018_WYG_120-9a"/>
潜潭巴曰龍從井中出下為猾謀慮大兵不本而出<hi>注云</hi>
龍從井出聖人在下位今而見勢稍大欲猾亂時主祥<lb/>
也　京房曰井出龍若馬君不守宗廟　又曰有徳遭<lb/>
害厥妖龍見井中　又曰君行暴惡黒龍從井中出<lb/>
漢書五行志曰恵帝二年正月癸酉旦有兩龍見於蘭<lb/>
陵延東里温陵井中至乙亥夜去劉向以為龍貴象而<lb/>
困於庶人井中象諸侯将有幽執之禍其后呂太后幽<lb/>
殺趙王諸吕亦終誅滅　魏志曰髙貴鄉公正元元年<lb/>
<pb n="KR3g0018_WYG_120-9b"/>
冬十月戊戌黄龍見於鄴井中甘露元年正月辛丑青<lb/>
龍見軹縣井中二年二月青龍見温縣井中三年黄龍<lb/>
仍見頓丘冠軍陽夏縣界井中四年正月黄龍二見寧<lb/>
陵縣界井中<hi>注</hi>漢晉春秋曰是非龍人乃咸以為吉祥<lb/>
帝曰龍者君徳也上不在天下不在地揜而數居於井<lb/>
非嘉兆也乃作潜龍詩以自諷焉司馬文王見而惡之<lb/>
五年五月己丑髙貴鄉公卒時年二十　又曰帝見威<lb/>
權日去不勝其忿遂帥僮僕數百摻鼓而出文王弟十<lb/>
<pb n="KR3g0018_WYG_120-10a"/>
七騎校尉伸入遇帝於東門左右訶之伸衆奔走中䕶<lb/>
賈充入逆帝戰南闕下帝自用劍衆欲退太子舎人成<lb/>
濟前刺帝刃出於背　陳留王景元元年十二月甲申<lb/>
黄龍見華縣井中三年二月青龍見軹井咸熙二年十<lb/>
一月壬戌詔羣公卿士奉皇帝璽綬策禪位於晉嗣王<lb/>
　晉陽秋曰太原五年龍見武庫井中帝觀有喜色百<lb/>
官将賀劉毅以為不祥孫楚上事曰頃聞武庫井中有<lb/>
二龍羣官或謂之禎祥而稱賀或有謂之非祥無所賀<lb/>
<pb n="KR3g0018_WYG_120-10b"/>
可謂楚既失之而齊亦未為得也而龍守鱗翼潛於重<lb/>
淵或仰攀雲漢遊於蒼昊而今蟠於坎井同雄於蛙蝦<lb/>
豈獨管庫之士或有隱伏期役之賢沒於行伍故龍見<lb/>
光景有所感悟耶　異苑曰謝晦家室各宅南路上有<lb/>
古井以元嘉二年汲者忽見二龍甚分明行道住觀者<lb/>
莫不嗟異有人入井看乃是磚隱起龍形泉從邊出澆<lb/>
灌殊駛後晦等皆伏法淮南所謂井見而貴臣拘者也<lb/>
　　　　龍逐人<lb/>
<pb n="KR3g0018_WYG_120-11a"/>
洪範五行𫝊曰秦文公大獵有龍出逐文公公射得之<lb/>
龍逐人非所當也射而得之非所當射得也射為射妖<lb/>
龍為龍孽皆瞀亂之君所致也龍者天之象陽之表超<lb/>
乎衆也射兵革之禍也龍傷獲為擒滅之患是國且有<lb/>
兵将擒獲也文公感悟改行自新因居汧之隂子孫繁<lb/>
昌<lb/>
　　　　龍鬬　龍死<lb/>
考異郵曰龍鬬則主将易宋均曰龍君象鬬則将争也<lb/>
<pb n="KR3g0018_WYG_120-11b"/>
　潜潭巴曰日月食之則蛟龍羣鬬　京房曰龍鬬邑<lb/>
中厯數日不止人主且分比兵為憂　漢書五行志曰<lb/>
左𫝊昭公十九年龍鬬於鄭時門之外洧淵劉向以為<lb/>
近龍孽也鄭小國攝乎晉楚之間重以强吴鄭當其衝<lb/>
不純修徳将鬬三國以自危亡是時子産任政内恵於<lb/>
民外善辭令以交三國鄭卒亡患此純以徳消變之効<lb/>
也<hi>案春秋經即鄭定公也</hi>　續漢書五行志曰桓帝延熹元年河<lb/>
内野王山有死龍長可數十丈㐮楷以為龍者帝王瑞<lb/>
<pb n="KR3g0018_WYG_120-12a"/>
天鳯中黄山宫有死龍漢兵誅王莽此易代之徵後魏<lb/>
代漢<lb/>
　　　　靈龜執　龜無文　穿井得龜<lb/>
合誠圖曰𤣥帝将亡則靈龜執　堯錄書曰𤣥帝之将<lb/>
終也水不流下則龜無文　世語曰晉長沙王從封長<lb/>
沙至國穿井入地四丈得大石其中有靈龜而長二尺<lb/>
餘長沙王誅之象也　車頻奏書曰苻堅建元十三年<lb/>
髙陸縣民穿井得龜其大三尺六寸背文負八卦古字<lb/>
<pb n="KR3g0018_WYG_120-12b"/>
堅藏之太卜因而養之十六年而堅死今取其骨稽問<lb/>
吉凶名曰客龜太卜佐齊魯夢客龜言我歸江南不過<lb/>
死於秦魯自觧曰龜三萬六千嵗而終之必有灾國之<lb/>
徵<lb/>
　　　　巨魚見　丹魚見<lb/>
京房曰海數見巨魚邪人進賢者疏　漢書五行志曰<lb/>
靈帝熹平二年東萊海出大魚二長八九丈髙二丈餘<lb/>
明年中山王暢任城王博並薨　異苑曰勃勃虜都<lb/>
<pb n="KR3g0018_WYG_120-13a"/>
長安端門外瓮水有聲視水如沸有丹魚長三尺有赤<lb/>
光國尋滅<lb/>
　　　　河魚逆上及生人　魚偃行<lb/>
京房曰衆逆同志厥妖河魚逆上　洪範五行𫝊曰秦<lb/>
始皇八年河魚逆水上劉向以為魚孽魚隂類民象也<lb/>
逆水上民将不從君令為逆行也　京房易候曰下無<lb/>
臣大人不實則魚生人　運斗樞曰天下将亂則魚偃<lb/>
無足行宋均曰魚潛伏今見且偃行是弱而降自恣無<lb/>
<pb n="KR3g0018_WYG_120-13b"/>
所畏也<lb/>
　　　　魚飛　魚見屋上<lb/>
京氏曰魚飛者治國無禮義則魚飛水有淵奥即魚居<lb/>
焉國無禮義民去焉故魚飛不救有虛邑其救也安民<lb/>
治業定禮興樂　又曰魚入師中司馬将戰勝魚飛集<lb/>
於司馬鼓上司馬當之　地鏡曰魚飛入路中兵作又<lb/>
曰魚飛去水國有暴兵　漢書五行傳曰聴之不聰是<lb/>
謂不謀君嚴寒氣動故有魚孽魚去水而飛極隂之孽<lb/>
<pb n="KR3g0018_WYG_120-14a"/>
也　京房易傳曰青魚去水飛入道兵将起　握鏡曰<lb/>
魚忽出屋上死道中皆有兵奔敗　魏志曰齊王正始<lb/>
中有二魚長尺集於武庫之屋有司以為吉祥王肅曰<lb/>
魚生於淵而居於屋介鱗之物失其所也邊将其殆有<lb/>
乗甲之變而後果有東闕之敗<lb/>
　　　　五色虵　虵有翼足<lb/>
淮南萬畢術曰君失春政則倉虵見於邑即嵗多禍君<lb/>
失夏政則赤虵見君失秋政則白虵見君失冬政則黒<lb/>
<pb n="KR3g0018_WYG_120-14b"/>
蛇見　京房曰𤣥虵冬出則君凶　河圖曰虵四足四<lb/>
翼各羣立見則兵作　合誠圖曰白帝将亡則虵有足<lb/>
伏如人　京氏易傳曰青虵見足軍中将罷<lb/>
　　　　虵入都邑宫廟<lb/>
禮記曰威儀曰賤人為君則虵入都　潜潭巴曰朝有<lb/>
大虵親属無道将何為宋均注曰虵隂物而性蠶燕今<lb/>
而在朝是親属或欲為無道何為言不成也　吕氏春<lb/>
秋曰妖孽生國有遊虵虵一西一東　漢書五行志曰<lb/>
<pb n="KR3g0018_WYG_120-15a"/>
皇之不極是謂失徳則有虵孽　灾異圖曰外鎮王侯<lb/>
不祗上命尅暴百姓則龍虵見　京氏曰虵羣聚大道<lb/>
上邑有急兵　虵聚於國必有圍城黄虵見於邑旱長<lb/>
虵見大水　淮南萬畢術曰君室無故見虵君且去虵<lb/>
無故在牀上君非其子　漢書五行志曰左傳文公十<lb/>
六年有虵自泉宫出入於國如先君之數劉向以為泉<lb/>
宫在囿中公母姜氏嘗居之虵從之出象宫将不居也<lb/>
　又虵入國将有女憂也如先君之數者公母将薨之<lb/>
<pb n="KR3g0018_WYG_120-15b"/>
象公惡之乃毁泉臺後二年薨公子遂殺文公之二子<lb/>
惡視而主宣公文夫人歸於齊　搜神記曰魯定公元<lb/>
年秋有九虵繞柱占曰以為九世廟不祀乃立煬宫<lb/>
㑹稽典錄曰淳于翼字叔通除洛陽市長桓帝即位有<lb/>
大虵見徳陽殿上翼占曰以虵有鱗甲兵之應也　晉<lb/>
徵祥説曰大寧中武昌有大虵居神寺神樹上出頭從<lb/>
人受食<hi>案京房易妖占曰</hi>大虵見神寺不出三年有大兵國有<lb/>
大憂時王敦作逆　晉恵帝起居注曰齊有大虵長三<lb/>
<pb n="KR3g0018_WYG_120-16a"/>
百餘步又負二虵長十餘步過市市人悉逐觀之繇齊<lb/>
城北門入漢景祠須臾不復見　京房易傳曰虵見将<lb/>
軍營中師罷出則中軍将軍得志或曰得士<lb/>
　　　　虵鳴君室　虵交市廷　虵衝腹　虵鬬<lb/>
淮南萬畢術曰為死事則虵鳴君室　京房曰虵鳴君<lb/>
室凶　地鏡曰虵交於市及廷中者不出三年必有亡<lb/>
主各以其國君應之　運斗樞曰君失政臣挾私期<hi>期字</hi>
<hi>當作則</hi>虵衝巴<hi>巴腹蟲也</hi>　河圖曰大虵朝市路羣鬬又去不<lb/>
<pb n="KR3g0018_WYG_120-16b"/>
去霸者當路　淮南萬畢術曰虵無故鬬於君室後必<lb/>
争立小死小不勝大死大不勝小大皆死皆不立也<lb/>
漢書五行志曰左傳鄭厲公時有内蛇與外蛇鬬鄭南門中<lb/>
内虵死劉向以為先是鄭厲公刼相祭仲而逐昭公代<lb/>
立後厲公奔出公復入弟子儀代立厲公自外刼大夫<lb/>
傅瑕使僇子儀此外虵殺内虵之象　趙書曰前趙時<lb/>
安定太守邵琨上言虵與䑕鬬於郡門而虵自死<lb/>
　　　　蛙聚　蛙與蝦蟇鬬<lb/>
<pb n="KR3g0018_WYG_120-17a"/>
易辨終備曰蛙聚大盜出　運斗樞曰妃色惑主蛙累<lb/>
入邦門　漢書武帝元鼎五年秋蛙與蝦墓羣鬬是嵗<lb/>
四将軍衆十萬征南越<lb/>
　　　　候蚯蚓出　蜈蚣入邑　蟻聚土　候螳蜋<lb/>
　　　　　生　候蜩鳴<lb/>
周書時訓曰立夏後五日蚯蚓出不出則臣奪后令冬<lb/>
至之日蚯蚓結不結則君政不行　京房曰見山□蛆<lb/>
入於邑内殺廣雅曰蜈蚣也　又曰蟻無故當道若門<lb/>
<pb n="KR3g0018_WYG_120-17b"/>
户城聚土水且傷人　易通卦驗曰螳蜋摶蟬□之蟲<lb/>
乗虛而殺物自隱蔽而有所害捕摶之象也奸人性隂<lb/>
邪行令失節所生武官不務詰奸故為奸猾事發月令云<lb/>
小暑至螳螂生周書曰夏至後五日蜩始鳴不鳴則貴<lb/>
臣放逸立秋之日寒蜩不鳴　通卦騐曰遁上九候蟬<lb/>
始鳴蟬不鳴人臣力争國多妖言<lb/>
　　　　螻蛄集朝廷　蚯蚓螻蛄見軍中　螻蛄大<lb/>
　　　　　如牛<lb/>
<pb n="KR3g0018_WYG_120-18a"/>
京房易飛候曰螻蛄集朝廷厥咎黜　又曰蚯蚓螻蛄<lb/>
見軍中尤多師将罷有謀者不久地生諸蟲将軍急去<lb/>
大凶　抱朴子曰螻蛄見軍尤生多有軍罷又宜備叛<lb/>
　京氏曰螻蛄大如牛長一丈見邑且有賤人貴<lb/>
　　　　蜂食苖　蜂生國　蜂入軍中　蛾飛蔽日<lb/>
五行𫝊曰秦昭王委事太后弟穣侯為丞相弟謙蕩君<lb/>
皆用事私門權傾公朝三十八年上郡大饑山東盡死<lb/>
民無所食蜂食民苖蜂食民苖者赤祥之災也能飛揚<lb/>
<pb n="KR3g0018_WYG_120-18b"/>
之類赤挾毒火之色也不當食苖象不當位也故見災<lb/>
以蜚之蜂見挾毒物之害也天意若曰君不明臣下若<lb/>
蜂蠆而奪民将為國家害也　天鏡曰蜂生國舎内空<lb/>
亡象　兵書曰軍行蜂羣飛蜂及蜜蜂尤多者必大戰<lb/>
道路防之　又曰軍中有蜂鳴移主将敗士卒亡矣<lb/>
漢書元帝紀曰建昭元年春三月上幸雍祠五畤秋八<lb/>
月有白蛾飛蔽日從東都至軹道<hi>注</hi>如淳曰三輔黄圖<lb/>
長安城東北次門號曰宣平城門其外郭曰東都門也<lb/>
<pb n="KR3g0018_WYG_120-19a"/>
冬河間王元有罪廢遷房陵<lb/>
　　　　蝗生<lb/>
五行傳曰介蟲者小蟲有甲能蜚揚之類陽氣所生於<lb/>
春秋為象蟲今謂之蝗皆其類也曰介蟲之孽也説文<lb/>
曰蝗螽也旱氣動象　至使乞貸則生螣舊説螟螣蟊<lb/>
賊一種蟲也如言寇盜奸宄内外言之耳故㨗為文學<lb/>
曰此四種皆蝗也　禮月令曰孟夏行春令則蝗蟲為<lb/>
灾　春秋緯曰愁精所感擾氣所生螽冬生天不能滅<lb/>
<pb n="KR3g0018_WYG_120-19b"/>
地不能藏　潜潭巴曰生蝗蟲兵大起行千里　五行<lb/>
傳曰君行暴虐而賦稅貪叨無厭以師動衆取邑治城<lb/>
而失衆心則蟲為害　爾雅曰蝗蟲食苖心曰螟食苖<lb/>
葉曰<graphic n="KR3823" url="https://raw.githubusercontent.com/kanripo/KR-Gaiji/master/images/KR3823.png" mimeType="image/png"/>食苖根曰蟊食苖節曰賊　董仲舒對灾異曰<lb/>
佞臣居位貪叨之徵邪人在位則蝗蟲食葉君用臣才<lb/>
不任職則蟲食莖君用佞人在朝則蟲食節君用奸賊<lb/>
在位則蟲食根禮月令仲春行夏令蟲蝗為害説文曰<lb/>
螟蟲食榖心從冥聲吏冥冥犯法即生螟　呂氏春秋<lb/>
<pb n="KR3g0018_WYG_120-20a"/>
曰亂國之妖有螟集其國其年凶　淮南子曰政惡生<lb/>
孽蟲食心　京房曰吏為貪狼多螟螣宫室奢蟲食葉<lb/>
　漢書五行志曰春秋魯哀公十二年十二月螟十三<lb/>
年九月螟十二月螟劉向以為春用田賦冬而螟此三<lb/>
螟皆虐取民之効　春秋漢含孳曰魯室履畝而税貪<lb/>
恣太過則蝝生　漢書五行志曰劉歆以為蝝螕<graphic n="KR3223" url="https://raw.githubusercontent.com/kanripo/KR-Gaiji/master/images/KR3223.png" mimeType="image/png"/>之<lb/>
有翼<hi>音蚍蜉</hi>食榖為灾黒𤯝也董仲舒以為蝝螟始生也<lb/>
是時初税畝亂先王制故應是而蝝生詩推度覽曰在<lb/>
<pb n="KR3g0018_WYG_120-20b"/>
下不臣蟲食葉貸者伐也小臣為政事變其法故立字<lb/>
貸與伐同其變臣欲殺也　京房曰得無節蟲食葉説<lb/>
文曰野蟲食草根者也吏抵冐取民則生<graphic n="KR2171" url="https://raw.githubusercontent.com/kanripo/KR-Gaiji/master/images/KR2171.png" mimeType="image/png"/>　京房曰<lb/>
臣安禄厥灾蟲食根不絀無徳蟲食本害忠孝蟲食根<lb/>
　握鏡曰螟蟲食根咎在女主社稷　毛詩義禮曰蟊<lb/>
長而細或説云蟊螻蛄也螻蛄食苖根為人患　詩推<lb/>
度覽曰傷苗食之賊也　京房曰與公侯争蟲食蛬傷<lb/>
忠臣蟲食蛬　史記秦始皇四年十月螟蟲從東方來<lb/>
<pb n="KR3g0018_WYG_120-21a"/>
蔽天如嚴雪是嵗天下失苽瓠　漢書五行志曰景帝<lb/>
中元三年秋蝗匈奴寇邊武帝元光五年秋蝗五将衆<lb/>
三十萬伏馬邑又四将征匈奴元鼎五年秋蝗四将征<lb/>
南越元封六年秋蝗兩将征朝鮮太初元年夏蝗從東<lb/>
方飛至燉煌三年秋復蝗其年貳師征大宛天下奉其<lb/>
役連年征和三年秋蝗四年夏蝗先是一年三将連衆<lb/>
十餘萬征匈奴貳師七萬人沒不還平帝元始二年秋<lb/>
蝗徧天下是時王莽秉政　漢書王莽地皇三年夏蝗<lb/>
<pb n="KR3g0018_WYG_120-21b"/>
從東方來蔽天至長安入未央宫縁殿四年漢兵斬莽<lb/>
　續漢書五行志曰安帝永初四年夏蝗是時西羗冦<lb/>
亂軍衆征距之連年五年夏九州蝗六年三月去年蝗<lb/>
處復蝗子生七年二月郡國蝗順帝永建五年郡國十<lb/>
二蝗是時鮮卑冦朔方用衆征之永和元年秋七月偃師<lb/>
蝗去年年冬烏桓冦沙南用衆征之　續漢書五行志<lb/>
曰桓帝永興元年七月郡國三十二大蝗是時梁冀秉<lb/>
政　東觀漢記曰馬稜伯威為廣陵太守連年有蝗榖<lb/>
<pb n="KR3g0018_WYG_120-22a"/>
貴稜奏罷强官薄賦税蝗蟲飛入海中化為魚蝦　晉<lb/>
中興徵祥説曰元帝大興二年徐州及揚州之西江郡<lb/>
蝗三年冀州蝗皆胡肆暴之徵　武帝太元十六年五<lb/>
月棠邑界有蝗廣千里長三十里許從南來其飛蔽天<lb/>
害苖稼是時官以賄成皆入私庫貪私茍得之徵也<lb/>
趙書曰石勒十四年五月飛蝗穿地而生二十日化如<lb/>
蠶七八日而卧四日蜕則飛周遍河朔百草無遺唯不<lb/>
食三豆及庥<lb/>
<pb n="KR3g0018_WYG_120-22b"/>
　　　　蜮生蠅蔽　蛟虻興　䖟大如牛　蠛蠓滿<lb/>
　　　　　野<lb/>
春秋漢含孳曰妃黨縱横佞人譛世則蜮生　春秋魯<lb/>
荘公十八年秋有蜮注云蜮短狐也葢以含沙射人為<lb/>
災也　漢書五行志曰荘公十八年有蜮劉向以為蜮<lb/>
生南越之地多婬婦人男女同川淫女為主亂氣所生<lb/>
故宣武名之蜮<hi>蜮由惑也謂之短</hi>是時荘公将取齊之淫女故<lb/>
蜮至　五行傳曰詩云為鬼為蜮則不可得葢氣精也<lb/>
<pb n="KR3g0018_WYG_120-23a"/>
詩義禮曰一名射景如鱉三足紀年晉獻公二年春周<lb/>
恵王居于鄭鄭人入王府多取玉玉化為蜮射人　古<lb/>
今注曰成帝建始元年六月蒼蠅萬數集白虎門朝坐<lb/>
處蔽地　漢書昌邑王賀夢青蠅矢積西階東河五六<lb/>
石以屋瓦覆發視之青蠅矢也以問龔遂遂曰階下左<lb/>
側讒人衆多願皆放之賀不用其言卒至於廢　詩推<lb/>
度災曰逆天地絶人倫則蚊䖟興　兵書曰軍行逢䖟<lb/>
尤多者必大戰道路防之　異郵曰陳涉即亡景駒為<lb/>
<pb n="KR3g0018_WYG_120-23b"/>
主項羽誅嬰都制九塞自稱楚王地生神䖟大如牛<lb/>
淮南子衰世飛蛩滿野許慎曰蛩蠛蠓也<lb/>
　　　　蟄蟲不藏　蟲兩足　飛蟲反墜　蟲生宗<lb/>
　　　　　廟<lb/>
春秋繁露曰木干水冬蟄蟲不藏土干水蟄蟲冬出<lb/>
潜潭巴曰蟲兩足赤口諸侯强　五經異義公羊説后<lb/>
夫人之家専權擅勢秉持國政蠶食百姓則蟲飛反墜<lb/>
　握鏡曰甲蟲無故生宗廟中不出三年臣背叛兵興<lb/>
<pb n="KR3g0018_WYG_120-24a"/>
國憂亡天下蟲無故自死用刑暴戕害過　京房曰軍<lb/>
行道逢蟲虵怒必大戰吏兵與馬賊将死以君大就五<lb/>
校亂錯故致以恠<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_120-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷一百二十<lb/>
</p>
<p>
</p>
  </div>
</body>
</text>
</TEI>
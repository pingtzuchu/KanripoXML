<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷五十三</head> <lb/>
    <p>
<pb n="KR3g0018_WYG_053-1a"/>
欽定四庫全書<lb/>
　唐開元占經卷五十三<lb/>
　　　　　　　　　　　唐　瞿曇悉達　撰<lb/>
　　辰星占一<lb/>
　　　辰星名主一<lb/>
郗萌曰辰星七名小武星天免安周細爽星能星鈎星<lb/>
　荆州占曰辰星一曰句星一曰鼎星一曰小霜一曰<lb/>
音黄一曰歳咸吳龍　天官星占曰辰星北方之位黒<lb/>
<pb n="KR3g0018_WYG_053-1b"/>
帝之子宰相之象一名安調一名細極一名能星一名<lb/>
鈎星一名伺星辰主德常行四仲　張楫廣雅釋天篇曰<lb/>
謂之爨星　鴻範五行傳曰辰星者北方水精也於五<lb/>
常為智揚攉貪道於五事為聴不惑是非智虧聽失逆<lb/>
冬令則辰星為變怪為水災為四時不和<hi>班固天文志曰逆冬令傷</hi>
<hi>水氣則罰見辰星</hi>　淮南子曰北方水也其帝顓頊其佐𤣥㝠<lb/>
執權而治冬其神為辰星其獸𤣥武其音羽其日壬癸<lb/>
　荆州占曰辰星色太隂之精黑帝之子立冬主北維<lb/>
<pb n="KR3g0018_WYG_053-2a"/>
其國燕趙於日壬癸其位卿相又曰人君之象天子執<lb/>
政主刑刑失者罰出辰星之易是也　合誠圗曰星主<lb/>
正常　巫咸曰辰星主調和隂陽節四時効其萬物<lb/>
辰星脩順之則喜逆之則怒　班固天文志曰辰星殺<lb/>
伐之氣鬬之象也　五行志曰辰星為蠻夷　荆州占<lb/>
曰辰星主内謀天下有急一時憂出　辰星主刑罰王<lb/>
者殺無辜好暴逆簡宗廟重徭役逆天時則辰星伏而<lb/>
不效主恩寛赦有罪輕徭役賦斂賑貧窮調隂陽和四<lb/>
<pb n="KR3g0018_WYG_053-2b"/>
時則星效於四仲天下和平災害不生　荆州占曰辰<lb/>
星主刑獄法官及廷尉人君宰相之治重刑罰惰法令<lb/>
殺無罪戮不辜弃正法貨賂上流則辰星不效度不時<lb/>
節法官憂　荆州占曰有軍於野辰星為偏將之象無<lb/>
軍於野辰星為刑事之象　辰星主徳燕趙代以北宰<lb/>
相之象　石氏讚曰辰星效四時和隂陽<lb/>
　　　辰星行度二<lb/>
洪範五行傳曰辰星以上元甲子歳十一月甲子朔旦<lb/>
<pb n="KR3g0018_WYG_053-3a"/>
冬至夜半甲子時與日月五星俱起牽牛前五度右行<lb/>
迅疾常與日月相隨見於四仲以正四時歳一周天<hi>案歴</hi>
<hi>法辰星夕見西方三十日而伏二十二日而晨見東方而伏伏入三十三日一千五百四十分日之一千一百</hi>
<hi>六十八奇六十六復夕見西方如初一終凡一百一十五日一千一百七十八奇六十六星行度數亦如之是</hi>
<hi>七十七年而二百四十九終也星平行日一度一年周天舊説皆云辰星效四仲以為謬矣</hi>　丞相<lb/>
之象一歳一周出以四仲天下和平不出四仲災變生<lb/>
人民大飢穀不榮隂陽錯亂國家傾冬温夏寒害傷人<lb/>
　洛書曰春分二日辰星在奎晨見東方十八日而晨<lb/>
<pb n="KR3g0018_WYG_053-3b"/>
入東方夏至二日辰星在井晨見東方十八日而晨入<lb/>
東方秋分二日辰星在氐昏出西方十九日而昏入西<lb/>
方冬至二日辰星在女昏出西方十九日而昏入西方<lb/>
　春秋緯曰辰星出四仲為初紀春分夕出夏至夕出<lb/>
秋分夕出冬至晨出其出常自辰戌入丑未　淮南子<lb/>
曰辰星正四時常以二月春分效奎婁<hi>效見也</hi>　以五月<lb/>
夏至效東井輿鬼以八月秋分效角亢以十一月冬至<lb/>
效斗牛出以辰戌入以丑未出二旬而復入晨候之東<lb/>
<pb n="KR3g0018_WYG_053-4a"/>
方夕候之西方　石氏曰辰星仲春春分暮出奎胃東<lb/>
五舍為齊仲夏夏至暮出東井輿鬼栁東七舍為楚仲<lb/>
秋秋分暮出角亢氐房東四舍為漢中仲冬冬至晨出<lb/>
東方與尾箕斗牛俱出西方為中國　甘氏曰辰星是<lb/>
正四時春分效婁夏至效輿鬼秋分效亢冬至效牽牛<lb/>
其出東方也行星四舍為日四十八日其數二十日而<lb/>
反入於東方其出西方也行星四舍四十八日其數<lb/>
二十日而反入于西方　皇甫謐年厯曰辰星春分立<lb/>
<pb n="KR3g0018_WYG_053-4b"/>
夘之月夕效於奎婁<hi>宋均曰常以二月春分見婁</hi>夏至立午之月夕<lb/>
效於東井秋分立酉之月夕效於角亢<hi>宋均曰見角亢</hi>冬至<lb/>
立子之月晨效於斗牛出以辰戌入以丑未<hi>宋均曰二旬入晨候</hi>
<hi>之東夕候之西</hi>　其星將出必先隂風辰之情也　巫咸曰辰<lb/>
星出四仲以正四時出孟天下大亂更王<hi>班固天文志曰漢髙之時</hi>
<hi>辰星出四孟後二年漢滅楚也</hi>　出四季彗星出有敗國一曰諸侯不<lb/>
反命　尚書緯曰文政失於冬辰星不效其節　孝經<lb/>
援神契曰辰星出仲徳和柔　巫咸曰辰星出常不見<lb/>
<pb n="KR3g0018_WYG_053-5a"/>
山海且有聚卒辰星受制則閉門閤無通客斷罰殺當<lb/>
罪節關梁禁流徙　郗萌曰太白不出辰星獨出西方<lb/>
兵起不戰辰星入兵罷　荆州占曰太白不出辰星獨<lb/>
出東方天下有兵罷無兵有德令<lb/>
　　　辰星相王休囚死三<lb/>
荆州占曰辰星之相也從立秋以至秋之盡其色即當<lb/>
精明無芒角不搖光　辰星之王也從立冬以至冬之<lb/>
盡其色則當比奎大星而青白有精光冬至之時有芒<lb/>
<pb n="KR3g0018_WYG_053-5b"/>
角　辰星之休也從立春以至春之盡其色則當無精<lb/>
光微小而蒼黄　辰星之囚也從立夏以至夏之盡其<lb/>
色即當赤黑而不明　辰星之死也從仲夏以至夏之<lb/>
盡及四季其色則當赤細小微不明又辰星之死也從<lb/>
仲夏以至夏之盡及四季不行有囚色秋不下霜有死<lb/>
色禾稼不成雷電不藏其留守也其國破亡其進舍也<lb/>
與五星舍其下有殃其退舍也五星及之不可舉事用<lb/>
兵　甘氏曰當其王也而有相色大臣專政令不行有<lb/>
<pb n="KR3g0018_WYG_053-6a"/>
休色冬不氷有囚色冬無霜雪有死色冬有霧日不明<lb/>
雷電行其留守也其國不祥其進舍也與五星合天下<lb/>
有謀其退舍也五星及之不可舉事用兵　當其休也<lb/>
而有王色是謂不祥人主弊臣下縱横有相色將相君<lb/>
臣不和有囚色夏不雨天旱有死色六月大疫傷貴人<lb/>
有土功其留守也其國多小兒喪其進舍也五星合其<lb/>
下有水災其退舍也五星及之不可舉事用兵　當其<lb/>
囚也而有王色則夏雨雪霜蟄虫生雷電行有相色秋<lb/>
<pb n="KR3g0018_WYG_053-6b"/>
有暴兵有休色流水湯湯有死色有暴獄大臣受殃其<lb/>
進舍也與五星合有德令其退舍也五星及之其下之<lb/>
國不可舉事用兵　當其死也而有王色貴人疾疫有<lb/>
相色臣下疾疫有休色庻人疫有囚色大旱其進舍也<lb/>
與五星合其年不登政令重使者相望其退舍也五星<lb/>
及之其下之國有兵不成<lb/>
　　　五星光色芒角四<lb/>
甘氏曰候辰星以冬壬癸此王氣色當如其常色變則<lb/>
<pb n="KR3g0018_WYG_053-7a"/>
失所也　荆州占曰辰星色比織女大星為正色青比<lb/>
左角赤比參右肩黑比亢此辰星之常色也　禮斗威<lb/>
儀曰居水而王辰星揚光　春秋緯曰辰星之効也其<lb/>
色春青黄夏赤白若赤黄秋青白國有徳令冬黄而不<lb/>
明皆無傷也則變厥也其時不昌辰星當効而出色白<lb/>
為旱黄為福又為五穀熟赤為兵黑為水青為疫　石<lb/>
氏曰其國失刑失冬政則辰星易色　辰星在東方其<lb/>
色赤中國勝其出西方而赤倍海國勝天下無兵於外<lb/>
<pb n="KR3g0018_WYG_053-7b"/>
而赤則兵起　辰星其色黄而小出而易處天下之災<lb/>
變而不義美矣　辰星之制也仲夏五月而出則當赤<lb/>
黑色今反青黑其時多水晚出為箒星必有空國　巫<lb/>
咸曰辰星四時皆變其色不出其年君以女憂亡一曰<lb/>
以女樂亡　荆州占曰辰星正旗而出破軍殺將視旗<lb/>
所指順而擊之大勝　石氏曰辰星芒角為毁則君蔽<lb/>
期九年奸興三九二十七年亂不禁<lb/>
　　　辰星盈縮失行五<lb/>
<pb n="KR3g0018_WYG_053-8a"/>
春秋緯曰辰星其時宜効而不効為失律天下有兵不<lb/>
出兵在外不戰　辰星三時不出兵甲大起四時不出<lb/>
天下更政　元命包曰刑失則簡宗廟廢祭祀故辰星<lb/>
不以時出當寒反温四時錯政　春秋緯曰辰星失其<lb/>
時而出當寒反温當温反寒政反清濁同倫也　考靈<lb/>
曜曰政失於冬辰星不効其鄉　孝經鈎命曰失信則<lb/>
辰星縮天下大水歳不豐熟　石氏曰辰星當出而不<lb/>
出謂之擊卒伏而待兵大起豪傑發　甘氏曰辰星政<lb/>
<pb n="KR3g0018_WYG_053-8b"/>
緩則不出急則不入非時則占　邦將大飢辰星出不<lb/>
以時　巫咸曰辰星一時不出其時不和兵起二時不<lb/>
出二時不和一曰名水大出三時不出三時不和兵甲<lb/>
大起四時不出天下大飢有決水流殺人民一曰有孛<lb/>
星出於東方　辰星春不見期百八十日大風發屋折<lb/>
木秋不實不見婁長稼傷乃見彗星　辰星夏不見期<lb/>
百六十日旱冬則不藏不見輿鬼中稼傷乃見月食<lb/>
辰星秋不見期百八十日有兵不見亢穉稼傷　辰星<lb/>
<pb n="KR3g0018_WYG_053-9a"/>
冬不見期百八十日隂雨六十日有流民夏則不長不<lb/>
見牽牛民大流辰星上出四孟天下亂一曰天下更王<lb/>
　洪範五行傳曰辰星出孟易王之表也漢髙三年辰<lb/>
星出四孟後二年漢滅楚也　辰星一時而再見兵起<lb/>
其行右兵右行行左兵左行有兵兵罷一曰辰星一時<lb/>
再出色赤而角不出其年中而兵起　辰星亂行流水<lb/>
湯湯兵革搶搶使之不殺治溝渠通水道如此則止<lb/>
辰星出天南大潦出北大旱　海中占曰辰星出四孟<lb/>
<pb n="KR3g0018_WYG_053-9b"/>
為月食出四季彗星　主好破壊名山壅塞大川通谷<lb/>
名水則辰星不出歳大旱草木不長禽獸牛馬不蕃五<lb/>
穀不滋民多病體癰疽　辰星逆行一舍以其時水出<lb/>
　京房對災異曰人君内無仁義外多華飾則辰星失<lb/>
度不救必有逆主之謀其救也明刑慎罰審法心中無<lb/>
縱功治城郭可以聘士來賢廣恩行恵則災消矣　荆<lb/>
州占曰辰星出不待其時當水反旱當旱反水　辰星<lb/>
不以時効者用刑罰不中　辰星一時不効其時不和<lb/>
<pb n="KR3g0018_WYG_053-10a"/>
二時不効風雨不適三時不効水旱不調四時不効王<lb/>
者憂綱紀天下飢荒人民流亡去其鄉　辰星不効四<lb/>
仲則春多苦雨夏多淒風當温反寒當寒反温隂陽不<lb/>
和五穀不成　辰星出四季有破軍　巫咸曰辰星出<lb/>
四季敗國　荆州占曰辰星春不見期百日必有暴風<lb/>
疾雨而傷苗稼夏不見為旱飢期九十日有流民秋不<lb/>
見期六十日大水冬不見五穀不藏人民流亡四時俱<lb/>
不見河海決波　仲女為妖彗見於二十八宿各以其<lb/>
<pb n="KR3g0018_WYG_053-10b"/>
舍命其國　辰星縮天子失卒臣害作　辰星亂行甲<lb/>
兵鏘鏘上見四孟改政易王見於四仲隂陽和五穀成<lb/>
下見四季寇賊相望政失綱　辰星變色而逆其國殃<lb/>
留守環繞不去其國大凶無道　水星一南一北害於<lb/>
禾稷侯王有憂　辰星行諸列宿失道乗陽為水乗隂<lb/>
為旱　石氏曰辰星出孟月天子尊師習兵有殺謀<lb/>
郗萌曰辰星出西丁未間天下大旱赤地千里<lb/>
　　　辰星晝見經天六<lb/>
<pb n="KR3g0018_WYG_053-11a"/>
石氏曰辰星晝見其國不亡則大亂　荆州占曰辰星<lb/>
經天凶<lb/>
　　　辰星變異生足大七<lb/>
龍魚河圗曰天辰之氣主司災其精下為先農之神<lb/>
巫咸曰辰星下為女子止於都津　石氏曰辰星之為<lb/>
雲如曲流水災期四月　春秋緯曰辰星生足故主走<lb/>
新主入　石氏曰辰星始出東方而大天下有兵　巫<lb/>
咸曰辰星失其常賊人且昌社稷傾亡事行脩鼓革男<lb/>
<pb n="KR3g0018_WYG_053-11b"/>
女更治事不治　荆州占曰辰星出東方白而大有兵<lb/>
於外解色黄國有福五穀熟色赤旱為兵色黑為水青<lb/>
為憂白喪　巫咸曰辰星小而失常主近無益之臣妾<lb/>
内亂兵起　天官書曰辰星黄而小出而易處天下之文<lb/>
變而不善矣　巫咸曰辰星小而動兵小起大動兵大<lb/>
起　文曜鈎曰辰星小而色黄地大動　荆州占曰辰<lb/>
星始出東方小而不明天子有無益事　辰星小而色<lb/>
黄當雨反旱當旱反雨<lb/>
<pb n="KR3g0018_WYG_053-12a"/>
　　　辰星流與列宿合鬬八<lb/>
巫咸曰辰星流君臣倍有反事一曰流若明明信有事<lb/>
　石氏曰辰星流出天下有大水太子御史諸官多死<lb/>
　荆州占曰辰星與宿合東方臣伐主　巫咸曰辰星<lb/>
與宿合若鬬西方期六月强國宫中有事　班固天文<lb/>
志曰辰星與他星遇而鬬<hi>晉灼曰妖星彗孛之屬也</hi>　一曰五星天<lb/>
下大亂出於房心間地動<lb/>
　　　辰星禳氣暈彗九<lb/>
<pb n="KR3g0018_WYG_053-12b"/>
黄帝占曰辰星生氣而為黑穰明日大霧暮時大雨不<lb/>
出六十日所在宿獨大水　孝經内記曰辰星生氣而<lb/>
為黑穰者不出六十日牛馬羊皆貴三倍　荆州占曰<lb/>
辰星出穰氣一丈大水　孝經右秘曰辰星冠珥帝不<lb/>
明三月之中正陽滅弱下力强隂制政反蔽陽佞人出<lb/>
世有兵　辰星冠珥王失土　巫咸曰辰星白暈邊有<lb/>
兵其失色兵其國凶　辰星白暈邊有水兵患三年乃<lb/>
止　郗萌曰辰星出彗東北不出三月兵聚其下<hi>司馬彪天</hi>
<pb n="KR3g0018_WYG_053-13a"/>
<hi>文志曰光武建武三十年閏月甲午水在東井二十度生白氣東南指熖長五尺為彗東北行至紫宫西藩上</hi>
<hi>白氣為喪有熖作彗彗所以除穢紫宫天子之宫彗加其蕃除宫之象後三年光武崩</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_053-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷五十三<lb/>
</p>
<p>
</p>
  </div>
</body>
</text>
</TEI>
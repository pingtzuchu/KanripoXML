<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷二十六</head> <lb/>
    <p>
<pb n="KR3g0018_WYG_026-1a"/>
欽定四庫全書<lb/>
　唐開元占經卷二十六<lb/>
　　　　　　　　　　　唐　瞿曇悉達　撰<lb/>
　歲星占四<lb/>
　　嵗星犯西方七宿<lb/>
　　　嵗星犯奎一<lb/>
郗萌曰嵗星入奎其年五穀以蟲為害居其南春糴賤<lb/>
牛馬繒帛皆賤居其西糴貴凡物皆貴民不安　海中<lb/>
<pb n="KR3g0018_WYG_026-1b"/>
占曰嵗星潤澤出奎有善令變色入奎有偽令來者若<lb/>
出奎有偽令出使者　帝覽嬉曰嵗星之奎有喜慶之<lb/>
事若有赦令　石氏曰嵗星居奎五穀以水傷處奎中<lb/>
有土功之事　郗萌曰嵗星處奎中有白衣之㑹　海<lb/>
中占曰嵗星處奎中小赦　帝覽嬉曰嵗星舍奎南牛<lb/>
馬繒布帛賤舍其北八月兵起七十二日罷或至三嵗<lb/>
乃罷　海中占曰嵗星舍奎處其南春食賤處其東糴<lb/>
乍賤乍貴民移徙不安處其西四月五月食貴處其北<lb/>
<pb n="KR3g0018_WYG_026-2a"/>
民憂　齊伯五星占曰嵗星出入留舍奎有小旱晚多<lb/>
水雨居左右者不占其中者外客軍且來矣　黃帝占<lb/>
曰嵗星守奎北夷來降　洛書曰嵗星守奎三十日天<lb/>
下道興符明　洛書曰嵗星守奎五穀成熟　石氏曰<lb/>
嵗星守奎大饑　甘氏曰嵗星守奎其國道興王者至<lb/>
仁行忠臣並進天下三年而平　海中占曰嵗星守奎<lb/>
執法吏多死　海中占曰嵗星守奎逆行旱五穀耗其<lb/>
順行色潤澤即嵗大熟　海中占曰嵗星守奎南馬賤<lb/>
<pb n="KR3g0018_WYG_026-2b"/>
一曰牛賤　郗萌曰嵗星守天庫多獄貴人　又曰嵗<lb/>
星守天庫以饑起兵若有客軍　又曰嵗星守奎為有<lb/>
溝瀆事一曰有水事　荆州占曰嵗星守奎王者憂之<lb/>
一曰大人當之　又曰嵗星逆行守奎女子多死　河<lb/>
圖曰嵗星入奎中而守之國有匿謀有兵起人主有憂<lb/>
若大臣當之　甘氏曰嵗星逆行入奎而守之其君好<lb/>
攻戰兵甲不息人民流亡不安其居<lb/>
　　　嵗星犯婁二<lb/>
<pb n="KR3g0018_WYG_026-3a"/>
荆州占曰嵗星入婁國有聚人若有䘮期一年　海中<lb/>
占曰嵗星入居婁中小赦　春秋圖曰嵗星之婁牛馬<lb/>
大賤　郗萌曰嵗星居婁五穀以水傷嵗多水　海中<lb/>
占曰嵗星處婁南春食賤牛馬繒帛賤處其北八月兵<lb/>
起七十二日罷逺期三年　郗萌曰嵗星處婁北有奪<lb/>
地之君處東金噐貴　海中占曰嵗星舍婁胃去婁舍<lb/>
奎有赦　河圖聖治符曰嵗星守婁天下赦　石氏曰<lb/>
嵗星守婁三十日不下天下平九十日不下國有兵穀<lb/>
<pb n="KR3g0018_WYG_026-3b"/>
貴　甘氏曰嵗星守婁王者承天得度天下安平　巫<lb/>
咸曰嵗星守婁王者承天位天下安寕有慶賀有兵罷<lb/>
　司馬彪曰嵗星守婁為兵為匿謀　海中占曰嵗星<lb/>
守婁中又暈之大赦期九十日　巫咸曰嵗星守婁民<lb/>
多疾疫　郗萌曰嵗星守婁有土功之事一曰大熱<lb/>
又曰嵗星守婁嵗多獄貴人　又曰嵗星守婁有死君<lb/>
嵗大饑　又曰嵗星守婁有白衣之㑹　荆州占曰嵗<lb/>
星守婁東有徙民守其北有兵守其西不占守其隂牢<lb/>
<pb n="KR3g0018_WYG_026-4a"/>
空天下有慶賀　又曰嵗星守婁有德令牛馬多死苑<lb/>
囿空虚　𤣥㝠占曰嵗星守婁去之五尺以外守之十<lb/>
五日以上至三十日王者出祀四海山川百神不出九<lb/>
十日　西官候曰嵗星守婁南春糴賤牛馬又賤皆在<lb/>
嵗月中守其東一貴一賤守其中有白衣之㑹又有小<lb/>
赦　𤣥㝠占曰嵗星守婁六畜大貴其國尤甚　海中<lb/>
占曰嵗星逆行守婁甚其君牢吏獄斷不以時人多怨<lb/>
訟若有赦令　感精符曰嵗星入婁犯守之有白衣衆<lb/>
<pb n="KR3g0018_WYG_026-4b"/>
聚三十日不下其國有兵九十日不下必有大䘮期三<lb/>
年<lb/>
　　　嵗星犯胃三<lb/>
郗萌曰嵗星犯胃為天下榖不實以食為憂　石氏曰<lb/>
嵗星經胃昴畢趙水澇魚行人道　春秋圖曰嵗星之<lb/>
胃其年早霜　又曰嵗星處胃北八月兵起七十二日<lb/>
罷逺三年　郗萌曰嵗星處胃中有白衣之㑹處其南<lb/>
男子疾一曰牛馬賤處其東民移徙不定若食貴　又<lb/>
<pb n="KR3g0018_WYG_026-5a"/>
曰嵗星舍胃是謂去陽之隂有喜牢空　荆州占曰嵗<lb/>
星宿之逆行胃其君不愛五穀　齊伯五星占曰嵗星<lb/>
入留守胃國家即妄動土功事不祥小人且亡絲綿布<lb/>
帛有急令　郗萌曰嵗星出入留舍胃兵起不用一曰<lb/>
大人有憂一曰十月小旱　巫咸占曰嵗星守胃為兵<lb/>
灾萬物不成　黃帝占曰嵗星守胃國以無義失幣有<lb/>
水旱事　甘氏曰嵗星守胃王者順天徳中畿國昌<lb/>
海中占曰嵗星守胃嵗大熱一曰五穀大熟　郗萌曰<lb/>
<pb n="KR3g0018_WYG_026-5b"/>
嵗星守胃趙兵伐中國　荆州占曰嵗星守胃三尺以<lb/>
外守入二十日王者開倉廩大賦天下轉運不出百八<lb/>
十日　甄曜度曰嵗星入胃犯守之國有更令大人有<lb/>
憂若有禍殃必有土功　郗萌曰嵗星犯守胃鄰國有<lb/>
暴兵伐中國者　荆州占曰嵗星犯胃國有變更之令<lb/>
期四月又曰天下獄空　陳卓曰嵗星犯守胃天下無<lb/>
人<lb/>
　　　嵗星犯昴四<lb/>
<pb n="KR3g0018_WYG_026-6a"/>
甄曜度曰嵗星入昴胡兵入國有土功若有赦令　郗<lb/>
萌曰嵗星入昴天下有白衣之㑹期六十日逺百二十<lb/>
日　郗萌曰嵗星入昴中小赦　西官候曰嵗星入昴<lb/>
為金寳貴　春秋圖曰嵗星之昴棺木大貴　郗萌曰<lb/>
嵗星乘昴若出北者為隂國有憂若外王死　郗萌曰<lb/>
嵗星居昴畢間赤色大旱一曰其國有大殃　又曰嵗<lb/>
星處昴南男子病嵗旱早水晚處昴北多暴雨處昴東<lb/>
徙民　又曰嵗星留之逆行昴其君殺不辜　荆州占<lb/>
<pb n="KR3g0018_WYG_026-6b"/>
曰嵗星舍昴處南有土功民多口舌　郗萌曰嵗星入<lb/>
留舍昴五十日不下必有死君期三嵗若有死將期四<lb/>
月　又曰嵗星出入留舍昴其年早霜　齊伯五星占<lb/>
曰嵗星出入留舍昴胡人以出其國無兵禾豆耗布帛<lb/>
貴　黃帝占曰嵗星守昴東糴大貴三月復守北其國<lb/>
有徳令　孝經章句曰嵗星守昴在其南糴一貴一賤<lb/>
其月土功有死君變其政在其東金噐刀劍貴在其北<lb/>
有别離之國奪地之君若死在其西不占　甘氏曰嵗<lb/>
<pb n="KR3g0018_WYG_026-7a"/>
星守昴王者有徳令昴者天之囚室嵗星近之下獄之<lb/>
臣皆有解者不出四十日　巫咸曰嵗星守昴大饑為<lb/>
萬物不成　又曰嵗星守昴大旱多火灾若有兵　海<lb/>
中占曰嵗星守昴天倉實　郗萌曰嵗星守昴夷狄勝<lb/>
中國　又曰嵗星守昴北多暴雨　又曰嵗星守昴東<lb/>
行至天髙復反至五車邊兵發一曰為赦令　石氏曰<lb/>
嵗星入若守天獄天下獄虛　河圖曰嵗星犯守昴大<lb/>
臣有坐法死者津關吏憂人民饑多食草實　郗萌曰<lb/>
<pb n="KR3g0018_WYG_026-7b"/>
嵗星中犯乘守昴為兵北征於狄一曰近臣為亂一曰<lb/>
白衣之㑹　甘氏曰嵗星守昴王者失禮䧟於刑大赦<lb/>
除咎　郗萌曰嵗星中犯乘守昴天下有福一曰近臣<lb/>
為亂<lb/>
　　　嵗星犯畢五<lb/>
黃帝占曰嵗星犯畢出其北為隂國有憂出其南為陽<lb/>
國有憂　聖洽符曰嵗星入畢口將相憂大人當之期<lb/>
不出百八十日　石氏曰嵗星入畢中邊有兵　巫咸<lb/>
<pb n="KR3g0018_WYG_026-8a"/>
曰嵗星入畢中各伺其出日而數之期二十日為兵發<lb/>
伺始入處之率一日期十日為軍罷　郗萌曰嵗星入<lb/>
畢為其國易主　又曰嵗星入畢中邊有憂兵　西官<lb/>
候曰嵗星入畢中八十日若有百四十日人君謀兵大<lb/>
起　石氏曰嵗星出畢陽則旱出畢隂則水為政令不<lb/>
行　郗萌曰嵗星逆行畢其君畋獵不時若徙倚不明<lb/>
其君不敬祠　春秋圖曰嵗星之畢有徳令　郗萌曰<lb/>
嵗星居畢昴間色赤大旱國有大殃在王一曰在民<lb/>
<pb n="KR3g0018_WYG_026-8b"/>
又曰嵗星處畢北其嵗有赦令有别離之國奪地之君<lb/>
一曰嵗星處畢南有土功男子多疾早旱晚水處畢東<lb/>
多暴雨金噐刀劍貴　又曰嵗星出入留舍畢二十日<lb/>
其國有以武致天下絲絮布帛大貴兩百斤千　荆州<lb/>
占曰嵗星出入留舍畢三十日不下人民流亡不反故<lb/>
鄉　春秋圖曰嵗星守畢王者出逰獵不出四十日兵<lb/>
車行　石氏曰嵗星守畢中國大赦王賜夷狄若有徳<lb/>
令一曰糴大貴　巫咸曰嵗星守畢為大旱多水灾<lb/>
<pb n="KR3g0018_WYG_026-9a"/>
郗萌曰嵗星守畢萬物不成國以饑亡　玉歴曰嵗星<lb/>
入畢留守之三十日不下人君有謀大兵起有攻戰客<lb/>
軍敗人民流亡不反其鄉期一年　陳卓曰嵗星犯守<lb/>
畢年穀小豐　西官候曰嵗星犯守畢軍亂國有赦令<lb/>
王者有賜夷狄若有謀兵期八十日若二百四十日<lb/>
陳卓曰嵗星犯畢附耳兵起若將相有䘮憂也若不即<lb/>
免退<lb/>
　　　嵗星犯觜觿六<lb/>
<pb n="KR3g0018_WYG_026-9b"/>
石氏曰嵗星犯觜觿萬物不成　石氏曰嵗星犯觜觿<lb/>
其國兵起天下動移　郗萌曰嵗星入觜觹中伺其出<lb/>
日而數之期二十日兵發伺始入處之率一日期十日<lb/>
軍罷　郗萌曰嵗星入觜觹五穀更貴更賤嵗一旱一<lb/>
水天氣不和調一曰有兵　郗萌曰嵗星入觜觹多盗<lb/>
賊　又曰嵗星逆行觜觹其國君誅罰不當　春秋圖<lb/>
曰嵗星之觜觹兵噐大貴　洪範傳曰嵗星舍觜觹為<lb/>
白衣之㑹　郗萌曰嵗星入留觜觹六十日不下禾豆<lb/>
<pb n="KR3g0018_WYG_026-10a"/>
半傷九十日不下侯王見功　又曰嵗星出入留舍觜<lb/>
觹二百日不下客軍大敗主人大勝一曰山林空　石<lb/>
氏曰嵗星守觜觹三日以上王者大將軍出兵在道<lb/>
石氏曰嵗星守觜觹國有反者民疫天下大饑　又曰<lb/>
嵗星守觜觹西方客動侵地欲為君主崇禮以制義則<lb/>
國安　又曰嵗星守觜觹君臣和同　荆州占曰嵗星<lb/>
守觜觹妖怪起丁壯多暴死　𤣥冥占曰嵗星守觜觹<lb/>
大臣且亡<hi>魏時木守觜觹後諸葛公亡</hi>　齊伯五星占曰嵗星守觜<lb/>
<pb n="KR3g0018_WYG_026-10b"/>
觹六十日五穀傷九十日兵起　石氏曰嵗星犯守觜<lb/>
觹不出一旬民病瘧　海中占曰嵗星犯守觜觹不出<lb/>
一旬必有偵候之事農夫不耕天子皇后俱崩期甲辰<lb/>
日　玉歴曰嵗星犯守觜觹三十日五穀傷其國大饑<lb/>
民多餓天下大疫農夫不耕婦女不績<lb/>
　　　嵗星犯參七<lb/>
石氏曰嵗星犯參水旱不時　聖洽符曰嵗星入參天<lb/>
子更布政宰相不安期六月　郗萌曰嵗星逆行參其<lb/>
<pb n="KR3g0018_WYG_026-11a"/>
君誅罰不當　又曰嵗星逆行若留上衡中為兵革起<lb/>
　黃帝占曰嵗星處參東若處伐東多走民多暴雨處<lb/>
參西若處伐西多流民從東方來處參北若伐北衡水<lb/>
　郗萌曰嵗星處參南若處伐南為易君一曰大人多<lb/>
寒熱之疾處參北國有易相處參東若伐東晚稼不成<lb/>
處參西若伐西産子者多死一曰老人多死　荆州占<lb/>
曰嵗星處參所近者是王者欲封為逺國君也期一年<lb/>
　郗萌曰嵗星宿參若宿伐者為有反臣中兵也　荆<lb/>
<pb n="KR3g0018_WYG_026-11b"/>
州占曰嵗星入參七日以上至七十日王者欲出之他<lb/>
國不出百八十日　石氏曰嵗星守參國有反者五穀<lb/>
更貴　又曰嵗星守參天下農夫不耕　又曰嵗星守<lb/>
參有赤星出參中邊有兵　甘氏曰嵗星守參其嵗大<lb/>
疫王者恐疫木入金其君危　荆州占曰嵗星守參多<lb/>
雨嵗惡　巫咸曰嵗星守參萬物不成民大饑　海中<lb/>
占曰嵗星守參多盗賊髙田貴下田賤其年樹木多爛<lb/>
　郗萌曰嵗星守參晚稼不成　海中占曰嵗星守參<lb/>
<pb n="KR3g0018_WYG_026-12a"/>
后夫人當之一曰天下有兵驚一曰旱人民多病　春<lb/>
秋圖曰嵗星入參犯守之其國以兵致天下退而守之<lb/>
士卒有驚若離散五穀貴一曰水火為敗　郗萌曰嵗<lb/>
星入參守伐天下有兵驚不足傷民天下受兵事<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_026-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷七十八</head> <lb/>
    <p>
<pb n="KR3g0018_WYG_078-1a"/>
欽定四庫全書<lb/>
　唐開元占經卷七十八<lb/>
　　　　　　　　　　　唐　瞿曇悉逹　撰<lb/>
　客星占二<lb/>
　　犯東方七宿<lb/>
　　　客星犯角一<lb/>
甘氏曰客星干犯兩角間白者軍起不戰邦有大䘮其<lb/>
色赤戰所指必有破軍侵城期七十日或三年　石氏<lb/>
<pb n="KR3g0018_WYG_078-1b"/>
曰他星入左角兵吏有來擊者色赤皆以兵擊黄皆以<lb/>
土訟白皆以義黒皆以死青皆以憂　巫咸曰客星入<lb/>
左角獄多死囚　荆州占曰黄星若白星入左角裏有<lb/>
受咎者又曰獄官吉入右角尉有喜　荆州占曰赤星<lb/>
入左角兵吏有攻者也黄訟土事白以好訟青以憂訟<lb/>
黒以死訟　石氏曰白星入右角兵吏有易者青以憂<lb/>
去黄以好去白以義去黒以死去　海中占曰赤星入<lb/>
右角兵吏有置兵軍受命者　夏氏曰客星入角五榖<lb/>
<pb n="KR3g0018_WYG_078-2a"/>
傷蝗虫生　郗萌曰黒星入右角兵吏有以䘮置兵者<lb/>
色黄若白以好置兵青以憂置兵　又曰客星入角將<lb/>
相后族家有収戮者　石氏曰赤星從兩角間過不入<lb/>
亢中有兵色白有過客色黒有過䘮　郗萌曰有星出<lb/>
亢入兩角間君有使諸侯有口令色赤言兵黄言土白<lb/>
言義青言憂黒言凶　石氏曰他星出左角獄吏易者<lb/>
色赤以兵色黄以好去色白以義去色黒以死色青為<lb/>
憂　郗萌曰有星出左角與星相廹大如缶赤如血其<lb/>
<pb n="KR3g0018_WYG_078-2b"/>
名為禍星三日三夜不入命曰動兵三年而國亡以其<lb/>
日占之　又曰黄白星出左角獄嗇夫受梃色青有大<lb/>
憂色黒有死者　石氏曰有星出右角有驚將色赤將<lb/>
不勝青憂黄將去白不戰黒將死　海中占曰大赤星<lb/>
出右角國門有出兵左角國入兵　郗萌曰黄星出右<lb/>
角國有驚<hi>一云兵驚</hi>不戰受地星白者不戰而進色黒青者<lb/>
戰不勝凶　荆州占曰赤星出右角<hi>郗萌曰出右角入左角也</hi>將有<lb/>
攻吏者國有驚其星不摇散不綂絶戰勝　巫咸曰客<lb/>
<pb n="KR3g0018_WYG_078-3a"/>
星出角臣謀其主賊從外來天下大亂將相將有誅者<lb/>
　海中占曰赤星出角亢間國邑有圍者　郗萌曰大<lb/>
赤星若白星出角亢國有大盗黄星出北止天門中天<lb/>
下兵在外者罷客星出角兵大起期不出二年　荆州<lb/>
占曰赤星出兩角間國有恐人民驚又曰經兩角間軍<lb/>
道塞　二十八宿山經注曰有客星如半席出於角亢<lb/>
則其年韓土有死兵公使大臣謀死多災殃　郗萌曰<lb/>
赤星經兩角間國門閉可以觀邑門之閉開也星白軍<lb/>
<pb n="KR3g0018_WYG_078-3b"/>
在外道塞　赤星從兩角間過不入亢中有過兵　黄<lb/>
白星數就右角若左角兵使有受地者　赤星大如鋒<lb/>
矢赤如雞血數就右角若左角兵使遇賊　黄帝占曰<lb/>
大黄星之兩角間有貴客來見君廟將有事　海中占<lb/>
曰黄星起右角之左角尉理受執　黄帝曰赤星止兩<lb/>
角間國門閉其食道絶　陳卓曰客星舎角天下有䧟<lb/>
地　郗萌曰客星入舎右角小人有兵多恐兵起不用<lb/>
　石氏曰客星守左角色赤天下大旱五榖不成　郗<lb/>
<pb n="KR3g0018_WYG_078-4a"/>
萌曰客星守左角獄吏多冤　石氏曰客星守右角有<lb/>
大水　巫咸曰客星守右角<hi>一曰色赤</hi>多暴虐事　郗萌曰<lb/>
客星守南角間赦<hi>一云黄星守兩角間</hi>不盡出期不出四十日<lb/>
班固天文志云客星守兩角間姦人在宫庭　黄帝占<lb/>
曰大客星守角白天下中隔不通　石氏曰客星守角强<lb/>
臣寵取國勢他星守角獄多訟　巫咸曰客星守角五榖<lb/>
不登大旱不生草木　郗萌曰守角臣謀其主一曰賊<lb/>
臣從外入　又客星守角大旱五榖不熟燋旱不生一<lb/>
<pb n="KR3g0018_WYG_078-4b"/>
曰色赤守角有兵　又客星守角天庭大臣有亂者凶<lb/>
一曰入天庭十日天下大亂　又客星逆行守左角榖<lb/>
貴　荆州占曰客星犯守角大旱五榖不登富人貧<lb/>
又赤星畱守兩角間有兵國閉青有大獄事白有義來<lb/>
者黄有土功黒有凶人主有殃<lb/>
　　　客星犯亢二<lb/>
甘氏曰客星干犯亢中國不安兵起政亂期一年　石<lb/>
氏曰有星出入角間入亢色赤有過兵白有過客黒有<lb/>
<pb n="KR3g0018_WYG_078-5a"/>
過䘮　海中占曰客星數入亢國疾疫出亢疾已　夏<lb/>
氏曰客星入亢人流亡　郗萌曰客星入亢天庭十日<lb/>
天下大亂　又客星入亢有小旱期三十日　又曰旱<lb/>
又曰有小水八榖水傷又曰五榖不登為後年<hi>一書云五榖豐</hi>
<hi>人有禮讓</hi>又曰客星入亢兵戰士卒行不出九年又曰天下<lb/>
大亂　荆州占曰客星入亢中天下有德令色白期秋<lb/>
赤期夏黄期六十日黒期百二十日　又有星出氐入<lb/>
亢中而散人主有病從𢃄而上　東官候曰赤星入亢有<lb/>
<pb n="KR3g0018_WYG_078-5b"/>
宗廟事色黒廟中有䘮色青見血白有兵女主有䘮<lb/>
百二十占曰他星入亢有來使者受命於廟色赤言兵<lb/>
黄言土白言義青言憂黒言憂客　石氏曰有星出亢<lb/>
有出使者以色占赤言兵黄言土白言義青使者憂黒<lb/>
使者凶一曰多兵　郗萌曰有星暴出亢愛臣以口舌<lb/>
事自殺期一月若一年又黄星白星出廟以北中人有<lb/>
受賜者　又黒星出廟北而南入廟女主有客事者有<lb/>
廟之事　又客星出入亢五榖不登為後年　石氏曰<lb/>
<pb n="KR3g0018_WYG_078-6a"/>
有星經兩角間入亢諸侯客有來者廟將有事有口令<lb/>
　海中占曰大赤星從角就亢人主遇賊　郗萌曰客<lb/>
星與亢合相為亂國易政　黄帝曰赤星集亢氐間廊<lb/>
廟間有陳兵　海中占曰客星出亢若守之其國大旱<lb/>
五榖傷貴人去其郷人民流亡若芒角變色地動為害<lb/>
期三年　黄帝曰客星守亢國臣不祥　巫咸曰客星<lb/>
守亢有德令　郗萌曰客星守亢天下通臣有謀其主<lb/>
者軍敗不成多䖝蝗糴貴絲貴有竒令　又客星守亢<lb/>
<pb n="KR3g0018_WYG_078-6b"/>
下田傷　東官侯曰客星守亢則五榖頻不成糴貴<lb/>
荆州占曰客星畱守亢色赤旱青黄人去其郷黄無他<lb/>
害黒人民流徙貴人憂芒角變色地動摇宫　海中占曰<lb/>
客星犯守國多妖祥<lb/>
　　　客星犯氐三<lb/>
甘氏曰客星干入氐中後宫有亂暴兵動期百八十日<lb/>
逺三年　黄帝曰有客星入氐色白即將嗇夫受賜色<lb/>
黄遷色青黒不死則兇　又客星入氐日食地震糴貴<lb/>
<pb n="KR3g0018_WYG_078-7a"/>
石百五十有竒令<hi>一云糴石千五百榖為玉</hi>石氏曰客星入氐棺槨貴<lb/>
　甘氏曰客星入氐<hi>文曜鉤云守氐</hi>邉邦有獻女者　海中占曰<lb/>
大赤星入氐卒大出　郗萌曰客星數入氐有疾<hi>一云没巴</hi>數<lb/>
出疾已　陳卓曰客星入氐兵從邉起若後宫亂暴兵動<lb/>
五榖不成　荆州占曰客星入氐麥麻羊貴　黄帝曰客<lb/>
星出氐<hi>一云入氐</hi>色黄白與兩星齊期十日而赦去兩星二尺<lb/>
期百日有赦　黄帝曰有星出氐若有疾於國外　文曜<lb/>
鉤曰客星出氐人主憂病一曰有德令若邉國有獻女者<lb/>
<pb n="KR3g0018_WYG_078-7b"/>
　郗萌曰有星入氐中而散入主有疾從帶下而上　荆<lb/>
州占曰有星入氐中人主有疾從帶而下　石氏曰客星<lb/>
起氐中天子不安宫移徙女失坐　郗萌曰客星乘氐下<lb/>
星馬牛大貴　黄帝曰客星逆行入貫氐中央日月薄食<lb/>
　郗萌曰客星逆入貫氐中大人奪執失威大臣乘國之<lb/>
權又客星逆乘滅氐有土功事　黄帝曰有星守氐色黒<lb/>
大水其國有復王白廊廟有憂黄有喜赤有兵在廟中近<lb/>
臣謀弑貴人　文曜鈎曰客星守氐人主憂帶下病　石<lb/>
<pb n="KR3g0018_WYG_078-8a"/>
氏曰客星守氐有謀臣欲危其主　巫咸曰客星守氐<lb/>
兵起國亡天下受圖而俱起亡軍　海中占曰客星守<lb/>
氐有德令　郗萌曰客星守氐天下中外不通馬不急<lb/>
行國易政<hi>案後魏志武紀曰桓帝時有黄星見於楚宋之分遼東殷馗善天文言後五十嵗當有真</hi>
<hi>人起豐沛間其鋒不可當至五十年而太祖破袁紹天下莫敵</hi>　荆州占曰客星守氐<lb/>
木器布帛倍價　郗萌曰客星逆守乘滅氐諸侯王<lb/>
坐法者誅絶無後<lb/>
　　　客星犯房四<lb/>
<pb n="KR3g0018_WYG_078-8b"/>
河圖曰客星干房失春政不法　甘氏曰客星干犯房<lb/>
王國空兵起人饑骨肉相殘　黄帝曰客星入房糴石<lb/>
千錢人多餓死相食多移去其田宅皆期後年　石氏<lb/>
曰客星入房輸食有入者出房輸食有出者　赤星入<lb/>
房國名寳用龍馬貴客星入房諸侯有獻馬者糴大貴<lb/>
　郗萌曰赤星就房國圍又曰入房馬貴出房名寳有<lb/>
出者　客星入左服若右服其有來獻馬者出左右服<lb/>
人君使諸侯以馬為幣　客星入房有大臣弑其君者<lb/>
<pb n="KR3g0018_WYG_078-9a"/>
又曰入天府天下有變更之令若有急令　客星入天<lb/>
廐之中滿三日而去有赦　荆州占曰白星入房下北<lb/>
門有攻戰排門者在於近臣期百二十日　客星入天<lb/>
府有德令一曰有賊人一曰有兵發一曰天下且有大<lb/>
䘮　韓揚曰白星入房赦　黄帝曰客星出<hi>玉歴云出若守之</hi>
在陽為旱為䘮為饑在隂為兵為水亦為饑　班固天<lb/>
文志曰漢孝武元光元年六月客星見於房二年十一<lb/>
月單于將十萬騎入武州漢遣兵三十萬以待之　郗<lb/>
<pb n="KR3g0018_WYG_078-9b"/>
萌曰客星出房近臣謀主若暴死期一年　又有星出<lb/>
房左為父次為太子出房右為母次為長女　荆州占<lb/>
曰青星出右驂若左驂而散人主為牛犇敗　郗萌曰<lb/>
客星在表之北多水去下田耕髙田在表之南多旱去<lb/>
髙田耕下田　客星在中道天下太和馬貴一曰牛貴<lb/>
客星舍房左右羣臣有奪地者　又曰吞藥死者　石<lb/>
氏曰客星守房左驂馬貴　客星守房宫有謀臣臣欲<lb/>
無其主　巫咸曰客星守房糴貴　郗萌曰客房天下<lb/>
<pb n="KR3g0018_WYG_078-10a"/>
有急令且恐治馳道又曰馬疾一曰人主以馬為憂<lb/>
海中占曰客星犯鉤鈐主有犇馬之敗　石氏曰客星<lb/>
犯鉤鈐王宫大亂不出三年<lb/>
　　　客星犯心五<lb/>
石氏曰有星入心諸侯有來使者星出心君使人於諸<lb/>
侯色赤言兵也色黄言土功色白言義色青言使者憂<lb/>
色黑言客凶　甘氏曰赤星入心畱逥之天子不有䘮<lb/>
當兵死　夏氏曰客星入心有德令　郗萌曰客星入<lb/>
<pb n="KR3g0018_WYG_078-10b"/>
天子之宫十日成勾已天下有大赦　客星入太子宫<lb/>
太子益官<hi>一本云太子不得代</hi>黒星出房而入心近臣謀主若暴<lb/>
死期一月中　客星入心丞相憂疾又曰大赦期三月<lb/>
　赤星入心右星太子有兵入心左星庶子有兵　青<lb/>
黒星入心右星太子有憂若有罪入左星庶子有憂若<lb/>
有罪　黄白星入心右星太子受賜入左星庻子受賜<lb/>
　甘氏曰客星出心天下大旱兵起滿野車騎用國易<lb/>
政期三年　郗萌曰客星出心中央星以南若左右有<lb/>
<pb n="KR3g0018_WYG_078-11a"/>
抵罪而走者黄白無故青憂黒死赤以兵隨之　又曰<lb/>
心上有一星去心一尺所有中謀下有星去心一尺所<lb/>
有外謀星多謀多星少謀少謀多者謂人多也上下俱<lb/>
星中外俱有謀星逺人逺星近人近近期百日中期在<lb/>
衝月逺期在一年中　荆州占曰以四月五月在心尾<lb/>
間至七月八月大䖝從東南來　黄帝曰有星大如疋<lb/>
布貫尾判心下星諸侯有來附兵於君者　郗萌曰客<lb/>
星舍心兵起　客星逆乘滅心有謀易君者宫内有亂<lb/>
<pb n="KR3g0018_WYG_078-11b"/>
謀權在宗家得執大臣　黄帝曰客星守心不過三旬<lb/>
有善令　赤星大如鋒矢赤如雞血入守心人主遇賊<lb/>
其出心也行道甚逺人主戮於千里之外　聖洽符曰<lb/>
客星守心五十日不去兵大起國有䘮人民以饑亡糴<lb/>
貴十倍期不出百八十日逺一年　巫咸曰客星守心<lb/>
糴貴人饑兵臣謀有姦臣成勾已有德令期三月十月<lb/>
稷布大貴　郗萌曰客星守心有大土功有大䘮大人<lb/>
當之乂曰人疾　客星守心中央星大人憂守太子太<lb/>
<pb n="KR3g0018_WYG_078-12a"/>
子得立守庻子庻子誅　客星守心赤為亡兵青黒為<lb/>
憂　客星守心二十日榖大貴　荆州占曰赤星守心<lb/>
大軍兵滿野車騎用布帛貴媍女運榖三年易改　雜<lb/>
候集曰他星守心其國亡邑有善令　天旬占曰客星<lb/>
守心蜚蝗大起糴大貴十倍萬人饑流亡在道下有謀<lb/>
反逆者　石氏曰客星犯守心宫鐘大鳴劒㦸大横大<lb/>
臣相疑天下兵起心變期急近期七日中期七十日逺<lb/>
期百八十日　荆州占曰客星犯乘守心者大旱天下<lb/>
<pb n="KR3g0018_WYG_078-12b"/>
偹火近期十日逺期三年<lb/>
　　　客星犯尾六<lb/>
黄帝曰客星入尾嵗饑人相食多死者　聖洽符曰客<lb/>
星入尾大水其入之順行有德逆行凶　石氏曰客星<lb/>
入尾北夷大饑來降　客星入尾人多移徙　又曰入<lb/>
天司空多上功事有尾之禽大貴天下大水黒星若蒼<lb/>
星入尾故臣有來使者　白星入尾箕邉城將侯司空<lb/>
死之　客星入尾皇后有以珠玉簮珥惑天子者　客<lb/>
<pb n="KR3g0018_WYG_078-13a"/>
星入尾多風一曰水祥一曰雨䧏　客星入尾宫人惡<lb/>
之　荆州占曰客星入尾天下大振一東一西一南一<lb/>
北男不得耕女不得織<lb/>
　　　客星犯箕七<lb/>
黄帝占曰客星守箕多土功事又曰守箕北小熟守箕<lb/>
東大熟守箕南小饑守箕西大饑　石氏曰客星守箕<lb/>
天下饑色赤則為兵　郗萌曰客星入箕民流亡若出<lb/>
箕宫人出　荆州占曰客星入箕多風暴雨宫女不安<lb/>
<pb n="KR3g0018_WYG_078-13b"/>
或外國有使來一曰官木用　武宻曰客星入箕則有<lb/>
風雨　天文總論曰客星入箕有土功事守箕則秋冬<lb/>
水災　天文録曰客星出於箕民饑大臣有見棄者入<lb/>
箕北夷饑<lb/>
　<lb/>
　<lb/>
　<lb/>
　唐開元占經卷七十八<lb/>
</p>
<p>
</p>
  </div>
</body>
</text>
</TEI>
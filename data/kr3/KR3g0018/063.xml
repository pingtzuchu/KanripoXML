<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷六十三</head> <lb/>
    <p>
<pb n="KR3g0018_WYG_063-1a"/>
欽定四庫全書<lb/>
　唐開元占經卷六十三<lb/>
　　　　　　　　　　　唐　瞿曇悉達　撰<lb/>
　南方七宿占四<lb/>
　　　東井占一<lb/>
石氏曰東井八星鉞一星三十三度<hi>古二十九度</hi>度距北南<lb/>
轅西頭第一星先至去極七十度<hi>在黄道外二度半</hi>春夏為火<lb/>
秋冬為水<hi>巫咸曰東井水星也</hi>日月五星行貫井是中道秦之分<lb/>
<pb n="KR3g0018_WYG_063-1b"/>
野　黄帝占曰東井天府法令也天讒也一名東陵一<lb/>
名天井一名東井一名天關一名天闕一曰天之南門<lb/>
三光之正道行不出其中為天下無道三光行經其中<lb/>
不得留守東井主水用法清平如水王者心正得天理<lb/>
則井星正行位主法制著明左垣四星四輔也右垣四<lb/>
星以輔赤帝井中六星主水衡其星明大水横流　孝<lb/>
經章句曰東井為天渠　巫咸曰東井為天亭天候又<lb/>
曰井鬼夏獄　廣雅曰東井曰鶉首　玉厯曰東井曰<lb/>
<pb n="KR3g0018_WYG_063-2a"/>
天齊　齊伯曰東井天渠也主於員山又為其國市<lb/>
何法盛懸象說曰井女主之象也　百二十占曰東井為<lb/>
天池　二十八宿山經曰東井輿鬼山在秦火山南井<lb/>
鬼星神常居其上　聖洽符曰井鉞星大而明斧鉞且<lb/>
用兵起　易緯曰鉞星明主自逋諸侯亂　石氏曰東<lb/>
井墮天下涌水　井鉞去則水滿　甘氏曰用法平王<lb/>
者心正則井星明行位直　鉞星明則臣多犯罪者<lb/>
海中占曰井鉞一星司淫奢其星不欲明明則斧鉞用<lb/>
<pb n="KR3g0018_WYG_063-2b"/>
以斬伏誅之臣　焦延壽曰天鉞星不與井齊則大臣<lb/>
有斬者以欲然也　郗萌曰斧鑕用王命興輔佐出　石<lb/>
氏讚曰東井主水衡以平時故置鉞星斬淫奢　東井<lb/>
八星主水衡井者像法水法水平定執性不淫故主衡<lb/>
　　　輿鬼占二<lb/>
石氏曰輿鬼五星四度<hi>古五度</hi>度距西南星先至去極六<lb/>
十八度<hi>在黄道内太</hi>春夏為火秋冬為水<hi>巫咸曰鬼土星</hi>輿鬼南六<lb/>
尺是中道<hi>秦之分野</hi>　郗萌曰弧射狼誤中參左肩輿尸於<lb/>
<pb n="KR3g0018_WYG_063-3a"/>
鬼鬼之言歸也　南官候曰輿鬼一名天鈇鑕一名天<lb/>
訟主察姦天目也　孝經章句曰輿鬼為夏獄又曰天<lb/>
金玉府也又名天匱天壙其星明則兵起而戰不用節<lb/>
無兵兵雖在外不戰　黄帝占曰輿鬼南星<hi>石氏曰南二尺一星</hi>
積布帛西星<hi>石氏曰西二尺一星</hi>積金玉北星<hi>石氏曰北二尺一星</hi>積銖錢東<lb/>
星<hi>石氏曰東二尺一星</hi>積馬中央星積尸　石氏曰鬼東北一星<lb/>
主積馬東南一星主積兵西南一星主積布帛西北一<lb/>
星主積金玉此四星有變則占其所主也中央色白如<lb/>
<pb n="KR3g0018_WYG_063-3b"/>
粉絮者所謂積尸氣也一曰天尸故主死喪主祠事也<lb/>
一曰鈇鑕故主法主誅斬　郗萌曰輿鬼中者為鑕鬼<lb/>
星章明人民更相請召五穀熟成　玉厯曰輿鬼為<lb/>
天尸朱雀頸中星如粉絮鬼為疫害　南官候曰輿鬼<lb/>
者天廟主神祭祀之事其國秦也其木楊也其物馬牛<lb/>
羊虎也　郗萌曰輿鬼星明大歲熟不明民大散其星<lb/>
移徙民大愁政令急　輿鬼星皆動其色瞳曈望之若<lb/>
有光上賦斂重數徭役繁多萬民悲怨不出五年身死<lb/>
<pb n="KR3g0018_WYG_063-4a"/>
家亡又曰見此災後連年大水秦國尤甚　輿鬼質星<lb/>
欲其忽忽不明不明則安明則兵起斧鉞且用　石氏<lb/>
讚曰輿鬼視明察姦謀故置五諸侯以刺之　輿鬼五<lb/>
星主視明從陰視陽不失精<lb/>
　　　栁占三<lb/>
石氏曰栁八星十五度<hi>古十八度</hi>度距西頭第三星先至去<lb/>
極七十七度<hi>在黄道外十二度</hi>春夏為水秋冬為火<hi>巫咸曰栁土星</hi>栁<lb/>
北六尺是中道<hi>周之分野</hi>　南官候曰栁天府也一名天相<lb/>
<pb n="KR3g0018_WYG_063-4b"/>
一名天大將軍天少府也其國狄也其木桑也其物羊<lb/>
豕也　爾雅曰咮謂之栁栁鶉火也一曰注音相近也<lb/>
　聖洽符曰注者木功也　孝經章句曰栁天庫也<lb/>
巫咸曰栁為木官主工匠又曰栁為天庫　天官書曰<lb/>
栁為鳥注主草木　齊伯曰栁者生於道澤之山為其<lb/>
國府庭也　郗萌曰將有木功則占於栁　二十八宿<lb/>
山經曰栁山七星山張山皆相連在周嵩高山東北栁<lb/>
七星張星神常居其上　黄帝占曰栁者朱雀頸也<lb/>
<pb n="KR3g0018_WYG_063-5a"/>
主卿相大臣之㕑凡八星以防詐偽其星欲明明則大<lb/>
臣重鎮以防不虞其不明王者失令宫室不安　春秋<lb/>
緯曰參注滅絶臣弑君子弑父　郗萌曰栁星位直天<lb/>
下謀伐主其星就聚兵滿國其星不明德弊離其星明<lb/>
國安昌　注星明㕑養具　注舉首王命興輔佐良<lb/>
石氏讚曰栁主上食和味滋故置天稷以祭祀　栁主<lb/>
上食長養形仁以行恩成其名<lb/>
　　　七星占四<lb/>
<pb n="KR3g0018_WYG_063-5b"/>
石氏曰七星七度<hi>古十三度</hi>度距中央大星先至去極九十<lb/>
度<hi>在黄道外二十一度少</hi>春夏為火秋冬為水<hi>巫咸曰七星水星也</hi>七星北<lb/>
十三度是中道周之分野　黄帝占曰七星赤帝也一<lb/>
名天庫一名天御府於午火隆入中宫德於土星主衣<lb/>
裳帝冠被服繡之屬　皇甫謐曰七星一名延頸　南<lb/>
官候曰七星一名天員天府也主保葆旅之事　玉厯<lb/>
曰七星一名天河　百二十占曰七星為員官一名津<lb/>
橋　宋均曰注候七星也　聖洽符曰七星者倍海也<lb/>
<pb n="KR3g0018_WYG_063-6a"/>
　巫咸曰七星為賜貨又天廷　天官書曰七星頸為<lb/>
天員官主急事　郗萌曰七星為天帝守諸羣盜賊<lb/>
列宿占曰七星主兵　黄帝占曰七星正主陽朱雀心<lb/>
也星主衣裳鳥之翅也以覆鳥身以主衣裳也其星欲<lb/>
明明則王道大昌君子家不隱賢人不逃藏其星不明<lb/>
中輔逃亡賢良不處天下虚空王者開四門則七星光<lb/>
澤天援綱紀　甘氏曰七星動者兵起　郗萌曰七星<lb/>
大則枲麻熟成　七星明執政者平不明天子疾　七<lb/>
<pb n="KR3g0018_WYG_063-6b"/>
星離天下易政家殊計　石氏讚曰七星主衣裳葢身<lb/>
軀故置軒轅裁制之又曰德歸好性信有成故以衣裳<lb/>
屬七星<lb/>
　　　張宿占五<lb/>
石氏曰張六星十八度<hi>古十三度</hi>度距應前第一星先至去<lb/>
極九十七度<hi>在黄道外二十六度半</hi>春夏為木秋冬為水<hi>巫咸曰張水星</hi>
<hi>也</hi>張北十三尺是中道周之分野　南官候曰張為天<lb/>
府也一名御府寶文玉神之藏也一名天玉被服也一<lb/>
<pb n="KR3g0018_WYG_063-7a"/>
名天倡其星明即天子昌　齊伯曰張者生於江水之<lb/>
山為天庫一曰生於道釋之山為周庫又為都官　黄<lb/>
帝占曰張天府也朱雀嗉也主帝之珠玉寶宗廟所用<lb/>
天王内官衣服其輔帝中宫内張外翼以衛帝宫　聖<lb/>
洽符曰張者主酒食　孝經章句曰張為天相王者珍<lb/>
寶物宗廟所用其西四星四輔也帝宫内翼外張以匡<lb/>
帝宫　天官書曰張嗉為㕑主觴客　南官候曰張者<lb/>
為㕑主觴客之事其木梧桐其物粟雞狗羊皮其國周<lb/>
<pb n="KR3g0018_WYG_063-7b"/>
也　列宿説曰張主賞與星動者有賞與之事　黄帝<lb/>
占曰張星明大則王者行五禮得天下之中其不明修<lb/>
禮退金官以木官代之則星光明　海中占曰張星不<lb/>
明王者少子孫　郗萌曰張星明大則㕑養具若張星<lb/>
不明多病者移徙者天下有逆民就聚者有兵　石氏<lb/>
讚曰張主賜客賓主嬉故近<hi>一本云故置之</hi>少微禮義時　張<lb/>
主長養位盛陽人君向治統綱紀<lb/>
　　　翼宿占六<lb/>
<pb n="KR3g0018_WYG_063-8a"/>
石氏曰翼二十二星十八度<hi>古十三度</hi>度距中央西星先至<lb/>
去極九十九度<hi>在黄道外二十度半</hi>春夏為金秋冬為土<hi>巫咸曰翼金星</hi>
<hi>也</hi>翼北十二尺是中道楚之分野　南官候曰翼主天<lb/>
昌五樂八佾也一名化宫一名天都市一名天徐以和<lb/>
五音　石氏曰翼天樂府也主輔翼以衛太微宫法九<lb/>
州之位入為將士相繩直有例内外小星四十六官各<lb/>
隨其度小臣之象也　聖洽符曰翼者賓客也　孝經<lb/>
章句曰翼者市也　百二十占曰翼為天倡倍海也天<lb/>
<pb n="KR3g0018_WYG_063-8b"/>
旗天都也其國楚其木茱萸也其物轅幹也奴婢毛羽<lb/>
節器也　黄帝占曰翼和五音調笙律五輔以衛太微<lb/>
宫九州之位入為宰相其星明則帝徳明王者納賢徵<lb/>
聖有進言之慶禮樂大興天下和平其星不明天子有<lb/>
憂將有負海之客禮樂不和律吕不調　巫咸曰翼天<lb/>
羽翼又為負海　天官書曰翼為羽翮主遠客　二十<lb/>
八宿山經曰翼山軫山相連在楚門山中央最髙翼軫<lb/>
星神常居其上　郗萌曰將有負海之事則占於翼也<lb/>
<pb n="KR3g0018_WYG_063-9a"/>
　列宿說曰翼主蠻夷其星動則蠻夷來見天子者<lb/>
黄帝占曰翼星光芒明帝臣羣聖三王清徹聖賢有期<lb/>
集㑹之慶禮樂大興天下和平　郗萌曰翼明大則四<lb/>
夷賓服　翼星徙天子舉兵征伐其星就聚天下相伐<lb/>
其星明旗用其星不明天下無憂　石氏讚曰翼主天<lb/>
倡以戲娛故近太微竝尊嬉　翼二十二星主天倡建<lb/>
旗秉節物滿張<lb/>
　　　軫宿占七<lb/>
<pb n="KR3g0018_WYG_063-9b"/>
石氏曰軫四星長沙一星轄二星十七度<hi>古十六度</hi>度距西<lb/>
北星先至去極九十九度<hi>在黄道外十五度少</hi>春夏為木秋冬為<lb/>
土<hi>巫咸曰軫金星也</hi>軫北十三尺是中道楚之分野　南官候<lb/>
曰軫一名天志主風死喪東小星轄西小星轄膏軫同<lb/>
合邊兵起膏去軫二尺所進近軫名為天膏轄者車騎<lb/>
發膏轄反故車騎罷遠兵息　聖洽符曰軫者車事也<lb/>
　孝經章句曰軫府廷也車也　巫咸曰軫天庫楚國<lb/>
星也㑹稽也軫天子政朝也　南官候曰軫者天員府<lb/>
<pb n="KR3g0018_WYG_063-10a"/>
也其國楚也漢江荆湘衡也其木松栢弓其物青枲帛<lb/>
也　齊伯曰軫者生於蒙山長為楚之國為府廷　黄<lb/>
帝占曰軫主察凶災冡宰之臣四輔也　天官書曰軫主<lb/>
風　黄帝曰軫者以候王者壽命故置長沙一星主延<lb/>
期轄二星主侯王左轄為同姓右轄為異姓長沙轄星<lb/>
欲明明則壽命長天下不亡也細微亡不見七日其位<lb/>
王侯當之　天官書曰長沙星不欲明明與四星等若<lb/>
五星入軫中兵大起　郗萌曰軫北小星去軫數寸者<lb/>
<pb n="KR3g0018_WYG_063-10b"/>
轄也轄明與四星等若轄進退兵大起軫南小星去軫<lb/>
二尺者膏也轄進膏博軫是謂天亡膏三日車騎發轄<lb/>
膏各反其處車騎罷有兵而轄遠軫者兵罷　百二十<lb/>
占曰軫為天車車失轄則傾　郗萌曰軫星明大則車<lb/>
駕備　軫星及長沙星明天子内佐親彊　軫星移徙<lb/>
天子憂謀兵其星就聚兵大起　軫星流不正又無一星<lb/>
如車無轄國主憂　將有軍出入則占於軫　軫轄舉<lb/>
南蠻侵　列宿説曰轄星動車騎用　石氏曰轄二星<lb/>
<pb n="KR3g0018_WYG_063-11a"/>
不欲明明則轁車行罔轄欲進相去七寸相去一尺以外<lb/>
皆凶　郗萌曰軫星明兵大起　百二十占曰轄星動<lb/>
摇三月車馬大凶　黄帝曰長沙明則主壽長　洛書<lb/>
曰長沙明下大臣逆謀兵乃生　春秋緯曰長沙左轄<lb/>
中星不欲明明與四星等兵大起　石氏曰長沙星明<lb/>
王者保慶子孫昌　巫咸曰長沙明天子壽豐　石氏<lb/>
曰軫主死喪知凶災故設長沙以延期　石氏曰軫四<lb/>
星主死喪建時立節威嚴莊春王小終季夏殃　巫咸<lb/>
<pb n="KR3g0018_WYG_063-11b"/>
曰長沙木官也　長沙一星主囚亡　洪範𫝊曰南方<lb/>
一百七度今一百十二度<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷六十三<lb/>
</p>
<p>
</p>
  </div>
</body>
</text>
</TEI>
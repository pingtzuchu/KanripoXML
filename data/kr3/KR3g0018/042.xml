<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷四十二</head> <lb/>
    <p>
<pb n="KR3g0018_WYG_042-1a"/>
欽定四庫全書<lb/>
　唐開元占經卷四十二<lb/>
　　　　　　　　　　　唐　瞿曇悉達　撰<lb/>
　填星占五<lb/>
　　填星犯南方七宿<lb/>
　　　填星犯東井一<lb/>
郗萌曰填星出東井兵起東北　黄帝占曰填星入東<lb/>
井有賜爵禄事　石氏曰填星入東井大人憂<hi>宋書天文志曰</hi>
<pb n="KR3g0018_WYG_042-1b"/>
<hi>青龍三年七月己丑填星犯東井距星四年三月癸卯在參又還犯之景元初年九月皇后毛氏崩三年正月</hi>
<hi>明帝崩</hi>　荆州占曰填星入東井天下無主　五行傳曰<lb/>
填星當在觜參而去東井亡地<hi>漢天文志曰景帝中元元年土星當在觜參而</hi>
<hi>居東井觜參梁分也後四年梁孝王死景帝以其子為王也</hi>　甘氏曰填星守東井<lb/>
其歲五穀不登　石氏曰填星宿東井逆行女主齋戒<lb/>
不謹敬若出入留舎東井三十日不下水且大出流殺<lb/>
人　郗萌曰填星守東井民多疾　黄帝占曰填星守<lb/>
東井為萬物不成久守之金錢易　黄帝占曰填星守<lb/>
<pb n="KR3g0018_WYG_042-2a"/>
東井為水災或犯守在東井守其陽旱守其陰水若國<lb/>
君受誅以其留守日占國　石氏曰填星守東井為旱<lb/>
赤地千里不出九十日有赦　郗萌曰土星守東井為<lb/>
土功事　甘氏曰填星守東井大壅水　石氏曰填星<lb/>
出入留舎東井六十日不下兵起必有破國死王　填<lb/>
星守井鉞大臣有誅斧鉞用若兵起<hi>宋書天文志曰魏明帝青龍三年六</hi>
<hi>月丁未填星犯井鉞四年閏月乙巳復犯井鉞景初元年公孫淵叛司馬懿討㓕之  晉穆帝永和十年正月</hi>
<hi>癸酉填星掩鉞星十二年十一月齊城陷執段龕殺九三千餘人安帝義熙八年十二月癸卯填星犯井鉞</hi>
<pb n="KR3g0018_WYG_042-2b"/>
<hi>年三月誅諸葛長民西虜正横安定咸尅之</hi>　黄帝占曰填星入井鉞王者<lb/>
惡之一曰大臣誅　郗萌曰填星犯鉞人君有戮死者<lb/>
　　　填星犯輿鬼二<lb/>
甘氏曰填星犯輿鬼人君必有所戮　黄帝占曰填星<lb/>
犯鬼鑕人君有戮死者　甘氏曰填星犯天尸皇后憂<lb/>
失勢　黄帝占曰填星入輿鬼有兵　石氏曰填星入<lb/>
輿鬼大臣有誅者　郗萌曰填星入輿鬼中央天下有<lb/>
疫守西南星西南病守東南星東南病守東北星東北<lb/>
<pb n="KR3g0018_WYG_042-3a"/>
病守西北星西北病　填星入鈇鑕王者惡之　荆州<lb/>
占曰填星入輿鬼國有戮死者一曰戮王　南官候曰<lb/>
填星入鬼王者戮大臣若將相若九親臣當之　司馬<lb/>
彪天文志曰填星入輿鬼國有大䘮　南官候曰填星<lb/>
入輿鬼君謀其臣　黄帝占曰填星逆行犯輿鬼女主<lb/>
用財奢滛過度若女主貴親有憂　郗萌曰填星舎輿<lb/>
鬼中央赦　南官候曰填星出入留舎輿鬼五十日不<lb/>
下必有大疾大旱棺木貴絲綿布亦貴　海中占曰填<lb/>
<pb n="KR3g0018_WYG_042-3b"/>
星守輿鬼出其東水出其北旱　石氏曰填星守輿鬼<lb/>
大人憂宗廟改一曰主死又為大人有祭祀之事　巫<lb/>
咸曰填星守輿鬼後宫有憂若旱萬物不成有土功事<lb/>
　郗萌曰填星守輿鬼天下賜喜　石氏曰填星守輿<lb/>
鬼色黄潤大人増地不則太子當之　郗萌曰填星守<lb/>
輿鬼西南為秦漢有叛臣以赦令解之　百二十占曰<lb/>
填星守輿鬼大人當之<hi>宋書天文志曰晉安帝義熙十年七月庚辰填星犯輿鬼遂守</hi>
<hi>之九月又犯鬼十四年髙祖還彭城受宋公明年安帝崩母弟瑯琊王踐祚是曰恭帝也</hi>　填星入<lb/>
<pb n="KR3g0018_WYG_042-4a"/>
若守輿鬼為主憂財寶出亂臣在内若大臣誅有干鉞<lb/>
乘鑕者君貴人憂金玉用民多疾南入為男北入為女<lb/>
西入為老人東入為丁壯棺木倍價　荆州占曰填星<lb/>
守天尸隨所守主者廢之不出七十日其天下國有大<lb/>
䘮陽為人君陰為皇后左為太子右為貴臣<lb/>
　　　填星犯柳三<lb/>
甘氏曰填星犯柳若不以正道而入之其國有旱不則<lb/>
有大災若逆行入之地大動名山崩　荆州占曰填星<lb/>
<pb n="KR3g0018_WYG_042-4b"/>
入注貴人有喜　石氏曰填星犯柳有木功事若名木<lb/>
見伐者若宿柳不旱即水　郗萌曰填星出入留舎柳<lb/>
有急令丹青貴　石氏曰填星守柳天子戒飲食食官欲<lb/>
殺主　甘氏曰填星守柳君臣和同天下道興　郗萌<lb/>
曰填星守柳萬物五穀不成大飢民多疾疫一曰為叛<lb/>
臣中兵也以德令解之　海中占曰填星守柳宫中大<lb/>
亂以相驚若有土功事　郗萌曰填星守柳女主不敬<lb/>
祭祀一曰多水災<lb/>
<pb n="KR3g0018_WYG_042-5a"/>
　　　填星犯七星四<lb/>
甘氏曰填星入七星為人君有事置太子　填星出入<lb/>
留舎七星其國五穀大貴守五十日不下有兵起倍海<lb/>
國大敗　郗萌曰填星留七星者天下大憂憂中央<lb/>
填星宿七星不入其道水一曰旱　黄帝占曰填星守<lb/>
七星王道興天下治又曰大人有喜　郗萌曰填星守<lb/>
七星人主出不還一曰有德令　石氏曰填星守七星<lb/>
有遷王一曰有立后　郗萌曰填星守七星為叛臣中<lb/>
<pb n="KR3g0018_WYG_042-5b"/>
兵也以德令解之　填星守七星人主出必不還必有<lb/>
立后徙王一曰有赦若逆行七星女主衣服不法<lb/>
　　　填星犯張五<lb/>
黄帝占曰填星入張天下大通去關梁宗室煌煌　郗<lb/>
萌曰填星出張東舎二尺以上國失地　填星出張兵<lb/>
起北方　巫咸曰填星在張天下安關梁通　石氏曰<lb/>
填星留舍張陰陽不和民流千里魚鱉死陸道民憂<lb/>
疾賊　郗萌曰填星出入留舍張兵甲盡出其秋冬仲<lb/>
<pb n="KR3g0018_WYG_042-6a"/>
月土功事大起　甘氏曰填星守張天下大通去關梁<lb/>
一曰天下和平宫女有大喜　郗萌曰填星守張有叛<lb/>
臣中兵　巫咸曰填星守張三日其事㣲守之三十日<lb/>
其事巨大國諸侯謀慮大臣伏法死　填星守張多盗<lb/>
賊人民相惡兵並起　南官候曰填星守張兵大起一<lb/>
曰有土功　石氏曰逆行張女主亂朝　郗萌曰女主<lb/>
飲食過度<lb/>
　　　填星犯翼六<lb/>
<pb n="KR3g0018_WYG_042-6b"/>
黄帝占曰填星逆行翼女主亂朝　填星在翼大臣誅<lb/>
　石氏曰填星守翼有叛臣中兵也若有土功事一曰<lb/>
萬物不成　郗萌曰填星守翼有兵　甘氏曰填星守<lb/>
翼王者承德君臣賢明六合同風天下和平禮樂大興<lb/>
若守一年豐一曰女主有喜者　巫咸曰填星守翼多<lb/>
水災五穀不成　南官候曰填星守翼后夫人有喜<lb/>
　　　填星犯軫七<lb/>
巫咸曰填星入軫中伺其出日而數之期二十日為兵<lb/>
<pb n="KR3g0018_WYG_042-7a"/>
發伺始入處之率一日期十日軍罷　郗萌曰填星逆<lb/>
行軫女主持䘮不謹　填星出入留舎軫六十日不下<lb/>
必有大旱六月一曰不出年河海盡空一曰不出三年<lb/>
必有大䘮　石氏曰填星守軫中兵大起　甘氏曰填<lb/>
星守軫土功大起國有白衣之會必有亡地不出其年<lb/>
　荆州占曰填星守軫后有憂　齊伯曰填星入軫若<lb/>
守之兵大起有憂國河當竭天下大旱禾稼死傷人民<lb/>
大飢期二年　石氏曰填星逆行軫女主貴親坐之<lb/>
<pb n="KR3g0018_WYG_042-7b"/>
郗萌曰填星起左角逆行至軫其下國戰不勝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷四十二<lb/>
</p>
<p>
</p>
  </div>
</body>
</text>
</TEI>
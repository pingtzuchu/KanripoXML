<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷七十六</head> <lb/>
    <p>
<pb n="KR3g0018_WYG_076-1a"/>
欽定四庫全書<lb/>
　唐開元占經卷七十六<lb/>
　　　　　　　　　　　唐　瞿曇悉逹　撰<lb/>
　雜星占<lb/>
　　　星晝見一<lb/>
甘氏曰星與日並出名曰女嫁星與日爭光武且弱文<lb/>
且强女子為主而昌在邑為䘮野為兵　辨終偹曰星<lb/>
晝見虹不藏臣人生海失常主滛於色酒湎沉慎失職<lb/>
<pb n="KR3g0018_WYG_076-1b"/>
出遊遨　甘氏曰明星奪日光天下有立王　吕氏春<lb/>
秋曰武王勝殷將二虜而問焉曰若國有妖乎二虜對<lb/>
曰國有妖星晝見　甘氏曰星無故常晝見者名女王<lb/>
不出三年大水浩洋若有女王立　京氏曰晝星見人<lb/>
臣有奸心上不明臣下縱横修撰　孝經雌雄圖曰一<lb/>
星晝見者君子失國亡道入邉為虜　魏氏圖曰一星<lb/>
晝見者君子失國亡世當敗必死　雌雄圖曰二星晝<lb/>
見者皇后失勢以刑死一曰公亡刑則失度為羗狄所<lb/>
<pb n="KR3g0018_WYG_076-2a"/>
賊　又曰有白衣問詐在宫中　魏氏圖曰三星晝見<lb/>
者君有亡邦憂羗人入界欲為天子一曰臣有憂其世<lb/>
絶　又曰參與辰俱見天下有兵二邦相攻血流　孝<lb/>
經内記曰三星在日上下者外人欲殺奸在後宫　又<lb/>
曰三星在日左右者臣欲殺君與將軍共為一心　雌<lb/>
雄圖曰三星晝見者臣有大憂公卿為夷狄賊所害<lb/>
又曰四星及五星晝見者王侯為外界人所殺一曰君<lb/>
弟有死憂　内記曰四星在日上下者王侯欲伐國政<lb/>
<pb n="KR3g0018_WYG_076-2b"/>
之憂　魏氏圖曰北斗晝見者君死亡絶後嗣也<lb/>
　　　恒星不見二<lb/>
楊泉物理論曰凡無名之星一見一不見唯二十八宿<lb/>
度数有常故曰恒星　左氏傳曰魯莊公七年四月辛<lb/>
卯夜恒星不見<hi>恒常也謂常見之星也辛卯四月五日夜月光尚㣲盖時無雲日光不以昏没</hi>
<hi>也</hi>　夜中星隕如雨<hi>如而也夜半乃有雲星落而且如雨其数多也皆記異也日光不匿</hi>
<hi>恒星不見云夜中者以水漏也</hi>　傳曰恒星不見夜明也星隕如雨與<lb/>
雨偕也<hi>偕俱也</hi>　榖梁傳曰常星者在位人君之類不見<lb/>
<pb n="KR3g0018_WYG_076-3a"/>
者無君之象也　公羊傳曰恒星布列四方助天為光<lb/>
明諸侯之象不見者象諸侯之背叛不佐王者奉順法度<lb/>
　春秋緯曰恒星不見言周制絶滅衆燿隕亂　運斗<lb/>
樞曰蒼帝行失則列星滅　雒罪級曰恒星不見主嚴<lb/>
法度消　助佐期曰列星不見精無耀天子失政諸侯<lb/>
横暴　董仲舒曰常星二十八舎人君之象也衆星者<lb/>
萬民之類也列宿不見象諸侯㣲也　許慎曰衆星者<lb/>
庶民之象也與列宿俱亡中國㣲滅也　鄭𤣥曰恒星<lb/>
<pb n="KR3g0018_WYG_076-3b"/>
謂列舎持天子之正也不見者諸侯乗天子禮義法度<lb/>
又夜明象諸侯概然將强大也　河圖舎占篇曰將失<lb/>
政不法則星亡　尚書中侯准䜟哲曰煌煌之滅<hi>闕</hi>失<lb/>
權流頓斬恒星滅<lb/>
　　　星鬬占三<lb/>
吕氏春秋曰至亂之化有星鬭　班固天文志曰辰星<lb/>
與他星相遇而鬭天下大亂<lb/>
　　　衆星摇動四<lb/>
<pb n="KR3g0018_WYG_076-4a"/>
洪範天文星變占曰漢武元光中天星盡摇上問候星<lb/>
對曰星摇民勞也後征伐四夷百姓勞於兵革也<lb/>
　　　星隕占五<lb/>
京房易傳曰星者隂精也五行之形其體在下精燿在<lb/>
天百官之本各因其原星飛反行萬民不安太星隕下<lb/>
陽失其位災害之萌也其救也人君當悔過反政克己<lb/>
責躬省徭役安國封侯以寧民為先則宿正矣　洪範<lb/>
傳曰星者在位人君之類也隕者衆其隕墜失其所也<lb/>
<pb n="KR3g0018_WYG_076-4b"/>
夜中然後隕者言不得終其性命中道而敗　或曰象<lb/>
其叛也夜中然後反者言當以中和之道反之也天變<lb/>
所以語人也防惡遠非隕卑有㣲將以安之也　班固<lb/>
天文志曰夜中星隕者為中國也　鹽鐵論曰常星猶<lb/>
公卿也衆星猶萬民也列星正則衆星齊常星亂則衆<lb/>
星墜　感精符曰天下無法度莫能相治患禍並見四<lb/>
夷為邪則星隕皆失其正異姓起行貪奢强國并兼民<lb/>
流彼邦此王者失執諸侯起覇之異　董仲舒曰星隕<lb/>
<pb n="KR3g0018_WYG_076-5a"/>
者君主太盛臣下墜落之象也省刑罪無加賢臣以救<lb/>
之　洛書曰衆星隕不言侯伯伐王　天鏡曰國易主<lb/>
則星墜國有大凶其主亡則衆星墜　董仲舒曰衆星<lb/>
墜民失其所也　荆州占曰星墜當其下有戰塲天下<lb/>
亂期三年　推度災曰奔星之所墜其下有兵列宿之<lb/>
所墜滅家邦衆星之所墜萬民亡　運期授曰黄帝亡<lb/>
也黄星墜　文曜鉤曰鎮星墜海水溢　考異郵曰黄<lb/>
星騁海水躍　運斗樞曰黄星墜海水傾　淮南子曰<lb/>
<pb n="KR3g0018_WYG_076-5b"/>
奔星墜而渤海决<hi>許慎曰奔星流星也</hi>　天官書曰宋襄公時隕<lb/>
如雨<hi>杜預春秋曰如而也星落而且雨也</hi>大子㣲諸侯力政五伯代興更<lb/>
為民主自是之後衆暴寡大并小並為戰國　京房曰<lb/>
星以春三月墜嵗凶不登其二月大殃秋三月墜兵起<lb/>
八月大殃　左傳曰星隕如雨與雨偕也　洪範曰此<lb/>
象天子㣲弱民將去土諸侯起覇終於㣲滅之應也<lb/>
潜潭巴曰星隕如雨厥民叛下有專討歸衆　京房曰<lb/>
人君不仁傷胎孕殺無辜則嵗星失度星隕如雨不收<lb/>
<pb n="KR3g0018_WYG_076-6a"/>
則弟殺兄臣誅君其救也内慈仁敬讓外慮恩施惠無<lb/>
犯四時嵗星承度隕星上覆列宿　又曰君不任賢厥<lb/>
妖天雨星也　漢書曰成帝永始二年二月癸未夜過<lb/>
中星隕如雨長一二丈繹繹未至地滅至雞鳴止谷永<lb/>
對曰日月星辰燭臨下土其有食隕之異即遐邇幽隱<lb/>
靡不咸覩星附麗於天猶庻民附麗王者君失道也綱<lb/>
紀廢頽下將畔去故星畔天而隕以見其象春秋記異<lb/>
星隕最大自魯莊公己未于今再為見臣聞三代所以<lb/>
<pb n="KR3g0018_WYG_076-6b"/>
䘮亡者繇婦人羣小沉湎于酒書云乃用其婦人之言<lb/>
四方之多罪逋逃是信是使詩云赫赫宗周褒姒滅之<lb/>
顛覆厥德荒湛于酒及秦所以二世而亡者養生太奢<lb/>
奉終太厚方今國家兼而有之社稷宗廟之大憂也<lb/>
天鏡曰星墜為石天下兵起流血萬里　又曰國有兵<lb/>
凶則星墜為鳥獸　京房曰天下將亡則星墜為飛蟲<lb/>
又曰嵗大饑大殃則星墜為粟豆　又曰天下大兵則<lb/>
星墜為金鐡　天鏡曰天下有水則星墜為水　又曰<lb/>
<pb n="KR3g0018_WYG_076-7a"/>
國有大饑有兵流血則星墜為上　又曰國主亡有兵<lb/>
則星墜為草木　又曰兵起國主亡則星墜為沙　京<lb/>
房曰星墜為人而言者善惡如其言　又曰國有大䘮<lb/>
則星墜為龍　河圖曰將失政不法石墜星亡　援神<lb/>
契曰星墜石墜大人憂　京房曰星墮化為石臣下倍<lb/>
主主妄行　又曰兵將作妖星隕為石　天官書曰星<lb/>
墜地則石也　河濟之間時有墜星　左傳曰僖十六<lb/>
年春隕石于宋五隕星也周内史叔興聘於宋宋襄公<lb/>
<pb n="KR3g0018_WYG_076-7b"/>
問曰是何祥也吉凶焉在對曰今兹魯多大䘮明年齊<lb/>
有亂君將得諸侯而不終退而告人曰君失問是隂陽<lb/>
之事非吉凶所生也吉凶由人吾不敢逆君故也　洪<lb/>
範占曰明年齊桓公卒五子爭國宋公伐齊行霸後六<lb/>
年為楚所敗不終之應也　抱朴子外圖曰隕星者其<lb/>
精耀非隕其質也隕石于宋五非星也俗人視天上惟<lb/>
有日月與星計言從天上墮惟當是此三物而日月常<lb/>
在故謂墮者必是星耳天或雨血雨魚雨灰雨草木雨<lb/>
<pb n="KR3g0018_WYG_076-8a"/>
兵雨石雨榖如此是天降怪異無所不有春秋時隕石<lb/>
所謂雨石者也何必星乎或四方髙山之石飛行為怪<lb/>
墜之於地耳其妖大甚不可悉載　史記秦始皇三十<lb/>
六年有墜星下東郡至地為石黔首或刻其石云始皇<lb/>
死而地分始皇問之遣御史遂問莫服盡取石旁舍人誅<lb/>
之燔其石　洪範占曰是嵗始皇崩三年而秦滅亡<lb/>
趙書曰石勒時有星隕魏郡鄴縣東北六十里初有黒<lb/>
黄雲如幕長數十疋交錯音聲如雷墜地熱氣如火塵<lb/>
<pb n="KR3g0018_WYG_076-8b"/>
起連天時左右有私鋤者皆震疊塵止經視之土猶帶<lb/>
熱求覔見有一石方一尺青色而輕撃之聲如磬未幾<lb/>
石勒死虎殺其子而自立<lb/>
　<lb/>
　<lb/>
　<lb/>
　<lb/>
　唐開元占經卷七十六<lb/>
</p>
<p>
</p>
  </div>
</body>
</text>
</TEI>
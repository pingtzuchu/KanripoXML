<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷二十四</head> <lb/>
    <p>
<pb n="KR3g0018_WYG_024-1a"/>
欽定四庫全書<lb/>
　唐開元占經卷二十四<lb/>
　　　　　　　　　　　唐　瞿曇悉達　撰<lb/>
　嵗星占二<lb/>
　　嵗星犯東方七宿<lb/>
　　　嵗星犯角一<lb/>
石氏曰嵗星犯左角天下之道皆不通犯右角天下王<lb/>
使絶滅　荆州占曰嵗星犯角天下有兵將相有憂犯<lb/>
<pb n="KR3g0018_WYG_024-1b"/>
右角右將憂　石氏曰嵗星入角天下有兵其行疾六<lb/>
十日行遲百二十日逺百八十日　黃帝占曰嵗星出中<lb/>
道天下太平出陽道旱出隂道多雨　陳卓曰嵗星出<lb/>
隂道多陰謀　甘氏曰嵗星逆行入角人主出入不時<lb/>
若有急事千里之行一曰女子多死　孝經右秘曰嵗<lb/>
星在角天下大病　石氏曰嵗星乘左角法官誅乘右<lb/>
角大將軍死　郗萌曰嵗星乘左角為旱乘右角為水<lb/>
為兵　荆州占曰嵗星乘右角為后族家若將相有坐<lb/>
<pb n="KR3g0018_WYG_024-2a"/>
法死者　郗萌曰嵗星居角嵗大熟　又占曰嵗星守<lb/>
角為中兵留兩角間關梁不通軍有興國廷邊城境不<lb/>
通　石氏曰嵗星出入留舍角角為天田嵗星來入守<lb/>
之其國五榖大熟絲綿為平民大樂守之百日不下國<lb/>
有兵　又占曰嵗星守角中五榖成熟嵗平安樂守之<lb/>
百日兵起　又占曰嵗星守右角十六日君命衆子<lb/>
又占曰嵗星守左角七日朝去國有憂去一尺七寸天<lb/>
下同心　甘氏曰嵗星守角王者大赦忠臣用　海中<lb/>
<pb n="KR3g0018_WYG_024-2b"/>
占曰嵗星守左右角其色黃白小旱民小厲其逆行即<lb/>
旱其還立雨糴如故　又占曰嵗星犯左右角逆行為<lb/>
旱五榖不收　又占曰嵗星守角一南一北冝黍與稷<lb/>
　郗萌曰嵗星守左右角赦一曰守十餘日有赦不盡<lb/>
　又占曰嵗星守角處其北五榖不收　又占曰嵗星<lb/>
守角政事急有千里之行　又占曰嵗星守角為兵傷<lb/>
大臣　荆州占曰嵗星守右角有大德令期八十日<lb/>
又占曰嵗星守右角處其北五榖半收守左角處其南<lb/>
<pb n="KR3g0018_WYG_024-3a"/>
及守天田有大水五榖不成大饑人相食　石氏曰嵗<lb/>
星犯乘守左角七日以上天下大赦守右角賢士用期<lb/>
七十日　郗萌曰嵗星逆乘陵左右角其為日蝕國有<lb/>
憂　又占曰嵗星犯天庭臣為亂　又占曰嵗星守犯<lb/>
陵右角為禍咎　又占曰嵗星舍若食角女子多死<lb/>
　　　嵗星犯亢二<lb/>
石氏曰嵗星犯亢天子之座則敗於君　又曰嵗星數<lb/>
入亢其國疾疫　巫咸曰嵗星入亢嵗有旱絲綿貴<lb/>
<pb n="KR3g0018_WYG_024-3b"/>
若守之三十日以上有兵起其年饑人相食　郗萌曰<lb/>
嵗星入亢行疾國君受弔有大飛蟲驚動人心期在百<lb/>
五十日其行遲至難期二百五十日中　又占曰嵗星逆<lb/>
行亢其君不親政事朝廷多非其人　石氏曰嵗星經<lb/>
亢朝鄭國有兵　春秋圖曰嵗星之亢其年大熟絲絮<lb/>
大貴　郗萌曰嵗星入亢或東或西去亢一尺若三尺<lb/>
地大動期戊巳食時　陳卓曰嵗星乘亢右星榖物有<lb/>
不成者為大兵　郗萌曰嵗星逆乘滅亢右星為大人<lb/>
<pb n="KR3g0018_WYG_024-4a"/>
憂逆乘滅左星天下有竒令　又占曰嵗星舍亢為嵗<lb/>
小有水　黃帝占曰嵗星舍亢南地動　郗萌曰嵗星<lb/>
出入留舍亢六十日不下十月有兵進來守之兵不用<lb/>
國有名者死退而守之有客外來者期十月　又占曰<lb/>
嵗星有留廷中為天下憂　石氏曰嵗星守亢年大熟<lb/>
天下有大令國有忠臣若守之去一尺七寸星隕　又<lb/>
占曰嵗星守亢下田豐魚十倍　又占曰嵗星守亢處<lb/>
其南其嵗地動處其東狗生妖處其北米大貴人多徙<lb/>
<pb n="KR3g0018_WYG_024-4b"/>
處其西馬生妖守東羊生妖若狗生妖也　又占曰嵗星<lb/>
守亢有小兵　海中占曰嵗星守亢為地動　又占曰<lb/>
嵗星守亢北貴人多移徙貴人為妖祥多疾一曰大人<lb/>
流亡　又占曰嵗星守亢王者有德令禾稼熟　又曰<lb/>
封侯有小疾國君受弔飛蟲六畜生非其類為妖有小<lb/>
賊民多流亡期百五十日若一年　又曰居亢嵗旱<lb/>
郗萌曰嵗星守亢天子大令國用忠臣其守七日以上<lb/>
至四十日國徴大賢王者更政號期百五十日一曰大<lb/>
<pb n="KR3g0018_WYG_024-5a"/>
赦使行九州　陳卓曰嵗星犯天府邊臣為亂　郗萌<lb/>
曰嵗星守亢左星為燋旱不生一曰多蟲蝗守右星五<lb/>
榖以水傷敗一曰有大兵百二十日　又曰嵗星守亢<lb/>
十日而去國大豐穣庫倉餘　黃帝占曰嵗星逆行守<lb/>
亢為中兵　甘氏曰嵗星犯守亢逆行失其明色王不<lb/>
用事<lb/>
　　　嵗星犯氐三<lb/>
石氏曰嵗星犯氐國無儲　荆州占曰嵗星犯氐左星<lb/>
<pb n="KR3g0018_WYG_024-5b"/>
左中郎將誅死犯右星右中郎將誅死皆期三年　郗<lb/>
萌曰嵗星入氐不出其年有赦　又占曰嵗星逆行氐<lb/>
其君治宫室過制度　黃帝占曰嵗星之氐其嵗熟賤<lb/>
人有病　郗萌曰嵗星乘氏之右星天下有大水大兵<lb/>
乘氐之左星天子有自將兵於野　海中占曰嵗星居<lb/>
氐五榖以旱傷　郗萌曰嵗星處氐西嵗多饑傷北有<lb/>
小賊貴人多徙牛多死其肉殺人南馬多死民多寒熱<lb/>
疾　石氏曰嵗星出入留舍氐者天庫之星也其國有<lb/>
<pb n="KR3g0018_WYG_024-6a"/>
急令其嵗則太平還而守之其國以兵致天下　又占<lb/>
曰嵗星守氐孽妾有憙者若與月合在氐而暈不出四<lb/>
十日有徳令　又占曰嵗星守氐王者立后期八十日<lb/>
　甘氏曰嵗星守氐君有喜若拜后不出九十日又曰<lb/>
皇后喜　巫咸曰嵗星守氐國大饑人民流亡　又占<lb/>
曰嵗星守氐為民多疾病　郗萌曰嵗星守氐南其年<lb/>
地動　又占曰嵗星守氐逆行其君不居其宮　荆州<lb/>
占曰嵗星守氐諸侯人君有來入宮者其行疾期六十<lb/>
<pb n="KR3g0018_WYG_024-6b"/>
日其行遅百二十日<hi>案宋書天文志曰宋後廢帝元徽三年十月丙戌嵗星入氐五年七</hi>
<hi>月廢帝隕安成王入簒皇統後三年齊受禪</hi>又占曰嵗星守氐為后夫人憂<lb/>
謂東行反還去两星二尺期一百二十日去两星一尺<lb/>
期六十日與两星齊期二十日以赦解之　陳卓曰嵗<lb/>
星守氐五穀蟲蝗萬物不成　海中占曰嵗星守犯氐<lb/>
成鈎已環繞之其國饑人君失時政令不行<lb/>
　　　嵗星犯房四<lb/>
石氏曰嵗星犯房太子之身居其所避之九十日　郗<lb/>
<pb n="KR3g0018_WYG_024-7a"/>
萌曰嵗星入房三道為天子有子　又占曰嵗星入房<lb/>
十日成鈎已者為天子惡之以赦解之又曰為后夫人<lb/>
䘮過房東行復還反也　又占曰嵗星入房更令期百<lb/>
二十日　荆州占曰嵗星入房五穀豐治太平民無疾<lb/>
殃有徳令期四月　郗萌曰嵗星居房南嵗多旱五穀<lb/>
以旱傷居房北多水五穀以水傷又曰在房北為大水<lb/>
其國舟楫相望　又占曰嵗星處房南民多寒熱病處<lb/>
房北牛多死其肉殺人東馬多死西饑傷　黃帝占曰<lb/>
<pb n="KR3g0018_WYG_024-7b"/>
嵗星舍房𤣥色不明有䘮又曰大水　郗萌曰嵗星與<lb/>
房合兵戰滿野又曰有白衣之㑹　荆州占曰嵗星中<lb/>
犯陵房國君憂色靑憂䘮色赤憂兵積尸成山色黒有<lb/>
將相誅色白有芒角大哭　黃帝占曰嵗星守房七日<lb/>
不出有崩王十五日不出兵大起　石氏曰嵗星守房<lb/>
有白衣㑹發男也　又占曰嵗星守房其國多禍殃吏<lb/>
民相傷大臣將滿道而行　又占曰嵗星守房為大人<lb/>
憂以赦解之　又占曰嵗星守房在南牛馬無羇縻<lb/>
<pb n="KR3g0018_WYG_024-8a"/>
又占曰嵗星守房五穀豐熟　甘氏曰嵗星守房天下<lb/>
和平　海中占曰嵗星守房他國有獻馬者魚鹽十倍<lb/>
　郗萌曰嵗星守房天倉倉虚空　又占曰嵗星守房<lb/>
為人主無下堂　又占曰嵗星守房為天下諸侯相謀<lb/>
慮道不通　又占曰嵗星守房為邊兵發　又占曰嵗<lb/>
星守房為大饑人相食死者不𦵏　又占曰嵗星守房<lb/>
大赦<hi>案宋書天文志曰魏景元四年十月嵗星守房占滅曰将相有憂明年正月大尉鄧艾司徒鍾㑹並誅</hi>
<hi>特赦益土咸熙二年秋又大赦</hi>　荆州占曰嵗星守房王者心平百姓<lb/>
<pb n="KR3g0018_WYG_024-8b"/>
得情　荆州占曰嵗星守房有反臣大人䘮天下易王<lb/>
　黃帝占曰嵗星行房南若犯守之為大旱行房北犯<lb/>
守之為大水　東官候曰嵗星犯守房去復還色不明<lb/>
成鈎已國有䘮白衣之㑹　郗萌曰嵗星中犯乘守房<lb/>
右驂若右服其大人死所中將相誅<hi>案司馬彪天文志曰孝明永平十六</hi>
<hi>年正月丁丑嵗星犯房右驂北第一星不見辛巳乃見房右驂為貴臣嵗星犯之見誅是後司徒邵穆與阜陵</hi>
<hi>王延交通逆謀自殺</hi>　郗萌曰嵗星逆留犯守乘陵房左右驂主<lb/>
崩臣有隂謀逆行乘陵中道天子失位而亡順行乘陵<lb/>
<pb n="KR3g0018_WYG_024-9a"/>
中道天下平和　又占曰嵗星不入房中正道其君不<lb/>
居明堂一曰不敬明堂　韓陽曰嵗星犯房鈎鈐王者<lb/>
憂　郗萌曰嵗星犯乘鈎鈐大臣有誤天子不尊事天<lb/>
者致火災於宗廟中王者不宜出宫下殿有謀匿於宗廟<lb/>
中者　海中占曰嵗星守鈎鈐天下饑三年　荆州占<lb/>
曰嵗星守鈎鈐去之三寸王者失政宫門不開近臣起<lb/>
亂<lb/>
　　　嵗星犯心五<lb/>
<pb n="KR3g0018_WYG_024-9b"/>
石氏曰嵗星近心七寸以内有暴貴者不出百八十日<lb/>
　仰觀占曰嵗星犯心所當之國戰不勝一曰將軍闘<lb/>
死　海中占曰嵗星犯心天子星王者絶嗣犯太子太<lb/>
子不利犯庶子庶子不利　石氏曰嵗星經心清明<lb/>
烈照天下内奉明王帝必延年　黃帝占曰嵗星至心<lb/>
正不失道天下和平軌道失綱災變生　東官候曰嵗<lb/>
犯犯庶子星庶子有憂不出百八十日　郗萌曰嵗星<lb/>
不入明堂正道其君不敬明堂一曰不居明堂　郗萌<lb/>
<pb n="KR3g0018_WYG_024-10a"/>
曰嵗星入心天下諸侯有慶賞之事期九十日　荆州<lb/>
占曰嵗星入角守氐之心滿二十日以上期不出一年<lb/>
之中且有立王其所行者無不利也行疾則治肅行遅<lb/>
則失職　石氏曰嵗星乘心北其國旱室廟有焚者南<lb/>
出行疾有兵起　石氏曰嵗星乘心其國相死　海中<lb/>
占曰嵗星居心多旱五穀以旱傷　又占曰嵗星合心<lb/>
𤣥色不明有䘮　齊伯五星占曰嵗星出入留舍心之<lb/>
上春夏糴貴秋冬平價二十日不下冬兵大起負海大<lb/>
<pb n="KR3g0018_WYG_024-10b"/>
敗六十日不下天下有急令　春秋緯曰嵗星守心天<lb/>
子有慶賜　援神契曰嵗星守心年穀豐　石氏曰嵗<lb/>
星守心王者得天心隂陽和天下大豐五穀成熟有慶<lb/>
賜賢士用皆有令徳　巫咸曰嵗星守心有火異　又<lb/>
占曰嵗星守心萬物五穀不成吳楚其齊倍　郗萌曰<lb/>
嵗星守天司空貴人多病死　又占曰嵗星守天司空<lb/>
土功起　又占曰嵗星守心東馬多死其肉殺人守心<lb/>
西萬物不成多饑傷守心南多寒熱病守心北牛多死<lb/>
<pb n="KR3g0018_WYG_024-11a"/>
其肉殺人　荆州占曰嵗星守心七日以上至七十二<lb/>
日名曰母覆其子隂陽和平王者得天心忠士皆用四<lb/>
夷服天下安　黃帝占曰嵗星逆行守心環繞成鈎已<lb/>
為大人忌之期六月故赦以解之　甘氏曰嵗星犯守<lb/>
心内禮臣欲謀主若旱有土功春夏糴貴秋冬糴賤若<lb/>
守之六十日不下有急令　石氏曰嵗星犯乗守心大<lb/>
凶　郗萌曰嵗星犯乗守心明堂為大人憂近期十月<lb/>
逺期三年　又占曰嵗星犯乘守心明堂為内亂臣欲<lb/>
<pb n="KR3g0018_WYG_024-11b"/>
殺主有亡國近期一年二年三年逺期二十八年　又<lb/>
占曰嵗星犯乗守太子星者太子憂不死則去　又占<lb/>
曰嵗星犯乗守太子星女主勢行　石氏曰嵗星中犯<lb/>
乗太子位太子憂犯少子位少子憂　又占曰嵗星中<lb/>
犯乘守心明堂在陽為燕在隂為外　巫咸曰嵗星中<lb/>
犯乘守心明堂為大戰不勝將軍鬬死　郗萌曰嵗星<lb/>
中犯乘守心明堂為萬民備火近期一年中期三年逺<lb/>
期九年一曰天下旱　又占曰嵗星犯乘心明堂大臣<lb/>
<pb n="KR3g0018_WYG_024-12a"/>
當之　海中占曰嵗星留逆犯守乘陵心者王宮内賊<lb/>
亂臣下有謀易主者天子權在宗家得勢大臣<lb/>
　　　嵗星犯尾六<lb/>
石氏曰嵗星入尾天下諸侯有慶賀之事期九十日<lb/>
巫咸曰嵗星入尾王者賜后宮立太子若后族有陞顯<lb/>
者不出百八十日　東官候曰嵗星入尾妾為嫡臣專<lb/>
政賣權災為起　郗萌曰嵗星逆行而宿尾天子淫佚<lb/>
　又占曰嵗星處尾旁旱水　又占曰嵗星舍尾處其<lb/>
<pb n="KR3g0018_WYG_024-12b"/>
東冬龍馬多死處其北牛多死肉殺人處其西傷榖處<lb/>
其南民多寒熱政急　海中占曰嵗星出入留舍尾五<lb/>
十日不下天下一國有大臣亡者　齊伯五星占曰嵗<lb/>
星出入留舍尾尾者燕之星也其國則以義致天下三<lb/>
十日不下大亂　河圖曰嵗星守尾三十日有逆殺上<lb/>
者兵起車馳　甘氏曰嵗星守尾人民為變大臣作亂<lb/>
有反逆從大將家起若中有䜛䛕臣期二十日若卿當<lb/>
之　又占曰嵗星守尾穀大貴人民歸食　又占曰嵗<lb/>
<pb n="KR3g0018_WYG_024-13a"/>
星守尾三十日王者立貴后夫人若生太子欲封寵后<lb/>
族　郗萌曰嵗星守尾為用事者當之天下牢開大赦<lb/>
　巫咸曰嵗星守尾旱　郗萌曰嵗星守尾成鈎已夫<lb/>
人女君死亡　𤣥冥占曰嵗星守尾王者賜后宮立太<lb/>
子　甘氏曰嵗星入尾而守之人主以嬪為后政在臣<lb/>
下期四十日　郗萌曰嵗星犯守尾為女主夫人妃后<lb/>
惡之　又占曰嵗星留逆犯守乘陵尾皇后有珠玉簮<lb/>
珥惑天子者誣䜛大起后相貴臣誅宮人出走兵起宮<lb/>
<pb n="KR3g0018_WYG_024-13b"/>
門<lb/>
　　　嵗星犯箕七<lb/>
春秋緯曰嵗星犯箕中天下大亂兵大起　郗萌曰嵗<lb/>
星犯箕女主宮人有憂　郗萌曰嵗星犯箕為天下大<lb/>
赦　石氏曰嵗星入箕天下大亂其中有一星民莫處<lb/>
其室養者星在箕南旱在北有水箕踵者嵗熟　巫咸<lb/>
曰嵗星入箕中伺其出日而數之皆如期二十日兵發<lb/>
伺始入處數之率一日期十日軍罷　郗萌曰嵗星入<lb/>
<pb n="KR3g0018_WYG_024-14a"/>
箕糴價三倍　又占曰嵗星入箕中行病宮中有口舌<lb/>
相䜛事期五十日若百二十日　荆州占曰嵗星入箕<lb/>
盗大起多鬬死者嵗不熟　石氏曰嵗星出箕穀大貴<lb/>
天下大旱饑死過半　郗萌曰嵗星逆行入箕中其君<lb/>
淫佚　春秋圖曰嵗星之箕年多風　郗萌曰嵗星出<lb/>
入留舍箕箕者燕之星也嵗星守之其國以武致天下<lb/>
六十日不下其燕且有為致天下也　又曰嵗星居箕<lb/>
多旱　春秋緯曰嵗星守天司空嵗水　甘氏曰嵗星<lb/>
<pb n="KR3g0018_WYG_024-14b"/>
守箕多惡風有旱災其國大饑人相食　郗萌曰嵗星<lb/>
守箕東嵗熟南小穰熟北大穰西饑　郗萌曰嵗星守<lb/>
箕貴人多死病　又占曰嵗星守箕為其嵗水　又占<lb/>
曰嵗星守箕則多土功　又占曰嵗星守司空大臣衛<lb/>
守　東官候曰嵗星留守箕七日以上去之七尺以内<lb/>
貴女有尊進者<lb/>
　<lb/>
　唐開元占經卷二十四<lb/>
</p>
<p>
</p>
  </div>
</body>
</text>
</TEI>
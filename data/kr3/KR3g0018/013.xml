<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷十三</head> <lb/>
    <p>
<pb n="KR3g0018_WYG_013-1a"/>
欽定四庫全書<lb/>
　唐開元占經卷十三<lb/>
　　　　　　　　　　　唐　瞿曇悉達　撰<lb/>
　月占三<lb/>
　　　月與列星相犯<lb/>
郗萌曰月宿東壁營室奎婁胃皆主水以此星雨者則<lb/>
衝月雨水甚則水甚雨澤入地一寸至其報月立水七<lb/>
寸其潢流絶車轍谿谷溢　又占曰月宿觜參井鬼栁<lb/>
<pb n="KR3g0018_WYG_013-1b"/>
皆主旱以此星雨者則衝月旱雨甚者大旱雨㣲者小<lb/>
旱　帝覽嬉曰月犯列宿其國有憂　又曰列星貫月<lb/>
隂國可伐也期不出五年其國受兵不出十年中國有<lb/>
内亂大危　甘氏曰月蝕列宿其國憂星㓕天下有亡<lb/>
國星復見亡國復立兵起大勝　髙宗占曰星入月中<lb/>
將有大兵　海中占曰星入月中其國君有憂一曰不<lb/>
出三年臣勝其主　京房易傳曰星入月中大臣謀伐<lb/>
其主主令不行　荆州占曰星入月中其國有䘮又曰<lb/>
<pb n="KR3g0018_WYG_013-2a"/>
有破軍　又占曰月未中而星入之有賊人為攻者在<lb/>
東方文者長武者亡月過中而星入之有賊人為攻者<lb/>
在西方武者長文者亡　帝覽嬉曰星出月隂負海國<lb/>
有勝星出月下芒角相歴者君死人飢　甘氏曰月犯<lb/>
列星其國憂若受兵殃　荆州占曰月犯所宿之星其<lb/>
國有軍將死　京氏妖占曰星與月同光臣不作亂則<lb/>
人民非上　荆州占曰月蝕列星不見者其國亡星還<lb/>
復見者國復立　又占曰星蝕月其國相死　京氏妖<lb/>
<pb n="KR3g0018_WYG_013-2b"/>
占曰月中有星天下有賊星多者賊多　荆州占曰列<lb/>
星居月中無光其國以飢亡<lb/>
　　月犯東方七宿<lb/>
　　　月犯角一<lb/>
石氏曰月犯左角大人憂期六月一曰大臣憂䘮　海<lb/>
中占曰月犯角其國有憂　河圖帝覽嬉曰月犯左角<lb/>
左將戰死期不出三年犯右角右將戰死　荆州占曰<lb/>
月犯左角大臣誅天下决水大獄犯右角兵起　河圖<lb/>
<pb n="KR3g0018_WYG_013-3a"/>
帝覽嬉曰月乗左角法官誅乗右角兵起　海中占曰月<lb/>
出角南國家多暴獄治病驕恣　荆州占曰月出左角<lb/>
南三尺多獄五尺以上至丈所天子明威　又占曰月<lb/>
乗右角后族家及將相有坐法死者　郗萌曰月乗左<lb/>
角為旱右角為水　又曰犯左角左將軍死之一曰天<lb/>
下有兵<hi>按魏正始七年七月丁丑月犯左角占曰月犯左角天下有兵左將軍死到嘉平元年正月甲</hi>
<hi>午大將軍曹爽誅時太𫝊舞陽侯屯兵浮橋積二年七月咸熙二年閏月庚子月犯左角到太始四年十月荆</hi>
<hi>州刺史上言吳遣使持節施續領三萬人圍軨鄉右丞相萬彧領萬五千人圍直城大將軍丁奉徇夀春義陽</hi>
<pb n="KR3g0018_WYG_013-3b"/>
<hi>王率諸軍徇夀春兵起之應也</hi>　郗萌曰月貫左角三年太子死　又<lb/>
占曰月蝕角大人憂期三年一曰有獄事都尉死一曰<lb/>
天下大凶　巫咸占曰月蝕角天子憂牢獄空用赦當<lb/>
之期九十日　荆州占曰月蝕角三年更赦　河圖帝<lb/>
覽嬉曰角星貫月三年國君死　郗萌占曰左角入月<lb/>
中不出其年强國有䘮右角入月中其君死期三年<lb/>
　　　月犯亢二<lb/>
河圖帝覽嬉曰月犯亢兵起期不出三年　黄帝占曰<lb/>
<pb n="KR3g0018_WYG_013-4a"/>
月犯亢將軍亡其鼓其國將死　海中占曰月犯亢亡地其<lb/>
國有憂　荆州占曰月犯亢朝臣有事　郗萌曰月乗亢<lb/>
左星為水右星為大兵<hi>案魏正始九年正月辛亥月犯亢南星占曰兵起一曰將軍死到嘉</hi>
<hi>平元年正月廢大將軍曹爽等十六日誅爽時太傅勒兵浮橋積一年魏嘉平三年五月甲寅月犯亢距星到</hi>
<hi>七月太尉王凌誅到四年三月鎮東将軍諸葛恪上言賊朱異蟻聚即誅截死者三萬餘人積十一月始應</hi>
　　　月犯氐三<lb/>
韓楊曰月入氐天下兵起　河圖帝覽嬉曰月犯氐其<lb/>
國有軍將死一曰將當之　荆州占曰月犯氐其國有<lb/>
<pb n="KR3g0018_WYG_013-4b"/>
軍一曰其國有憂　海中占曰月犯氐左星郎中左將<lb/>
誅死犯右星郎中右將誅死皆期三年　荆州占曰月<lb/>
乗氐右星天下有大兵天子自將兵於野<hi>按魏嘉平三年四月戊子</hi>
<hi>月犯氐東北星占曰將軍死五年二月癸丑後将軍兖州刺史黄華薨</hi>　海中占曰月蝕<lb/>
氐氐星翳一將死之國有誅者<lb/>
　　　月犯房四<lb/>
帝覽嬉曰月行中道是謂安寜天下和平舉兵不吉欲<lb/>
被其刑逆天之道辱以無名又曰月宿天廏中央一軍罷<lb/>
<pb n="KR3g0018_WYG_013-5a"/>
歸期不過三十日　郗萌占曰月當天門駟之間五穀<lb/>
大得人主益夀　河圖帝覽嬉曰月行陽環多小暴事<lb/>
又曰月宿天廐左間將軍論老弱分歸期不過三十日<lb/>
又曰月行陽裏治驕恣多暴獄及驚駭内亂又曰月行<lb/>
四表之南陽人且錯禍不可克又曰冬三月月出房南<lb/>
近小旱逺大旱期在衝去房三尺曰近五尺曰逺　郗<lb/>
萌占曰月宿房南粟不美稻不實又曰正月十九日候<lb/>
月出房南有兵女主䘮　荆州占曰月出四表以南<lb/>
<pb n="KR3g0018_WYG_013-5b"/>
人君有憂　河圖帝覽嬉曰月行太陽天下亂人民啼<lb/>
哭及天下大荒禍不可禁天下有兩心又曰月行隂間<lb/>
多隂事小起又曰月宿天廐右間將軍伐期不過三十<lb/>
日　郗萌曰月出陽間黍稷不為菽美　河圖帝覽嬉<lb/>
曰月行隂裏權衡不得兵革時作邊境不休　又曰月<lb/>
行四表之北隂人將革禍不可克又曰冬三月月出房<lb/>
北近小水逺大水期在衝　郗萌曰月行四表之北水<lb/>
旱不時民皆流食　荆州占曰月行房北帝有亂臣<lb/>
<pb n="KR3g0018_WYG_013-6a"/>
河圖帝覽嬉曰月行太隂天下兵悉起及内滛流食<lb/>
荆州占曰月行太隂民流亡　河圖帝覽嬉曰月犯房<lb/>
星四足之蟲多死期不出一年　海中占曰房上第一<lb/>
星上相次星次相下第一星上將次星次將也<hi>按晉咸康二年</hi>
<hi>正月辛亥月犯房南第二星占曰將相有憂五年七月丞相王導八月太尉郗鑒六年正月征西大將軍庾亮</hi>
<hi>並薨也</hi>　荆州占曰月犯房為死亡近之為辱將相期三<lb/>
年<hi>按魏景初元年二月乙酉月犯房第二星房四星股肱臣將相位也占曰將相有憂若死亡到十二月司</hi>
<hi>空陳羣薨到三年七月司徒陳矯薨積一年六月</hi>　黄帝占曰月犯上將上將<lb/>
<pb n="KR3g0018_WYG_013-6b"/>
誅犯次將次將誅犯次相次相誅犯上相上相誅　河圖<lb/>
帝覽嬉曰月犯房心天下有殃主有憂　郗萌占曰月<lb/>
犯房有亂臣期不出三年臣伐其主天下有亡國　陳<lb/>
卓曰月犯房有兵又曰天下有殃主憂　郗萌曰月乗<lb/>
房㓕左右官為有誅伏甲者陣兵在宗廟中天子不可<lb/>
出宫下堂又曰多暴事　河圖帝覽嬉曰月行房心間<lb/>
其旁有紅雲一諸侯一王死　郗萌曰月乗鈎鈐大人<lb/>
憂火令　荆州占曰月有中犯陵房星者國君憂色青<lb/>
<pb n="KR3g0018_WYG_013-7a"/>
憂喪赤憂積尸成山黒有將相誅白芒角大哭　郗萌曰<lb/>
月有中犯乗守房左驂左服皆為夫人死所中相誅　又<lb/>
曰月犯乘鈎鈐大臣有誤天子不尊事天者致火災於宗廟<lb/>
天子崩王者不宜出宫下殿有謀匿於宗廟中者一曰犯<lb/>
鈎鈐駟馬駕将有行<hi>按魏正始六年十二月己巳月犯鈎鈐占曰王者憂一曰有火災到七年</hi>
<hi>二月熒乗黄廐署屋延燒又魏青龍三年十二月戊辰月犯鈎鈐王者憂到景初二年十二月明帝崩積三年十一</hi>
<hi>月又案魏正始六年十二月己巳月犯鈎鈐占曰五星犯鈎鈐皆主王者憂一曰有火災到七年二月熒乗黄廐延</hi>
<hi>燒西掖門到嘉平二年七月壬戌皇后甄氏崩也積三年七月應又案魏時火犯鈎鈐皆為后崩</hi>　郗萌曰<lb/>
<pb n="KR3g0018_WYG_013-7b"/>
月守房皆為人君無道又曰皆為天下諸侯謀相吞道<lb/>
不同又曰皆為胡發兵<lb/>
　　　月犯心五<lb/>
班固天文志曰月犯心其國有憂若有大喪　摘亡辟<lb/>
曰六月辛酉月犯心亡君之戒也　郗萌曰月犯明堂<lb/>
星大人憂　海中占曰月犯心中央星人主惡之犯其<lb/>
前星太子惡之及失位犯其後星庶子惡之皆應以善<lb/>
事　郗萌曰月行出心以南在外大将易一曰無兵太<lb/>
<pb n="KR3g0018_WYG_013-8a"/>
子事　陳卓曰月行宿心而霧山崩谷塞一曰水深<lb/>
石氏占曰月乗心其國相死月北出其國旱宗廟有焚<lb/>
者月南出其將相有起兵　荆州占曰月犯乗心大人<lb/>
凶天下大旱萬民災傷近期三年逺九年　石氏占曰<lb/>
月合心星其君死　又曰犯大星主遇賊害國人為亂<lb/>
　又占曰月犯心大星女執行又曰太子不立　郗萌<lb/>
曰月犯心星臣弑君又曰㓕其君三年有憂賊臣　海<lb/>
中占曰月犯心有亂臣天下有亡國蝕心國内亂有大<lb/>
<pb n="KR3g0018_WYG_013-8b"/>
賊　河圗帝覽嬉曰月犯心亂臣在旁伐國期不出三<lb/>
年其下有亡國又民伐其主應之以善事已殃除　海<lb/>
中占曰月犯心中央星人主敗國有賊人為亂<hi>按魏甘露二年</hi>
<hi>六月己酉月犯心中央大星景元元年五月髙貴鄉公敗</hi>　郗萌曰月貫心其國亂<lb/>
臣弑君　石氏占曰月貫心其國政亂海中占曰月貫<lb/>
心一年國君死不則臣伐主　黄帝占曰月貫心星三<lb/>
年國内亂<hi>按漢孝成帝陽朔元年七月壬子月犯心星占曰其國憂若有䘮房心為宋今為楚地十</hi>
<hi>月辛未楚王芳薨積四月應又按王莽地皇元年正月月犯心前星為太子是歳後莽殺太子臨之黄初四年</hi>
<pb n="KR3g0018_WYG_013-9a"/>
<hi>十二月丙子月犯心大星占曰犯心國憂若有䘮七年五月丁巳文帝崩積二年六月魏景初二年閏九月癸</hi>
<hi>丑月犯心大星占曰月犯中央星其國有憂若有大䘮到三年十二月明帝崩積一年四月</hi>
　　　月犯尾六<lb/>
河圖帝覽嬉曰月犯尾君臣不和　郗萌曰月犯尾貴<lb/>
戚有誅者其國有軍將死又曰在尾宿有變後宫不安<lb/>
妃后争人君子孫不吉在宫中矣<lb/>
　　　月犯箕七<lb/>
石氏曰月干犯箕度君臣不和　含文嘉曰月至箕則<lb/>
<pb n="KR3g0018_WYG_013-9b"/>
風揚　春秋緯考異郵曰月失行離於箕者風　春秋<lb/>
緯潛潭巴曰月入箕中其國有憂　黄帝占曰月入箕<lb/>
糴大貴　郗萌曰月入箕天下大亂有兵國君死之又<lb/>
曰必赦月在箕踵期三十日在口期六十日　河圖帝<lb/>
覽嬉曰月犯箕有客讒人者　海中占曰月犯箕女主<lb/>
有憂　郗萌曰月犯箕其國有軍將死<hi>按魏嘉平五年六月十二日庚</hi>
<hi>辰月犯箕占曰軍將死到正元元年正月乙丑鎮東將軍毌丘儉反正月甲辰斬儉積一年九月  又按魏甘</hi>
<hi>露元年八月七日辛亥月犯箕東北星占曰犯箕東北星軍將死到二年五月征東大將軍諸葛誕謀叛不就</hi>
<pb n="KR3g0018_WYG_013-10a"/>
<hi>後殺揚州刺史樂綝積十月</hi>
　　月犯北方七宿<lb/>
　　　月犯南斗一<lb/>
郗萌曰月宿南斗風一曰雨　又曰月入南斗魁中大<lb/>
人憂一曰太子殃又曰宫中有自賊者期三十日　荆<lb/>
州占曰月入南斗兵起有憂不出三年　京氏曰月以<lb/>
子丑申入南斗後百八十二日赦無餘囚　陳卓曰月<lb/>
犯入南斗魁天下大赦一曰兵起<hi>按晉成帝咸和六年正月丙辰月入南斗</hi>
<pb n="KR3g0018_WYG_013-10b"/>
<hi>占曰有兵一曰有大赦是月石勒殺掠婁武進二縣於是遣戍中州明年湖賊又掠南沙海虞民是年正月大</hi>
<hi>赦伐淮南討襄陽平之七又咸和八年三月己巳月入南斗與六年占同其年  月石勒死彭彪以譙石生以</hi>
<hi>長安郭權以泰州並歸順於是遣督護喬球率衆救月大赦彪彪敗球退又石季龍石斌攻滅生權咸康元年正</hi>
黄帝占曰月以十月至四月入南斗中天下大赦近期<lb/>
六十日中期六月逺期一年　郗萌曰月一歳三入南<lb/>
斗口者其歳有赦　河圖帝覽嬉曰月犯南斗大臣及<lb/>
將去　郗萌占曰月犯南斗魁女主當之不出三年<lb/>
荆州占曰月犯南斗將軍死　陳卓曰月犯南斗風雨<lb/>
<pb n="KR3g0018_WYG_013-11a"/>
不時大臣誅不出三年　郗萌曰月乗南斗色惡蒼蒼<lb/>
丞相死　又占曰月變於南斗亂臣有更天子之法令<lb/>
者荆州占曰月變於南斗易相近臣死<lb/>
　　　月犯牽牛二<lb/>
河圖帝覽嬉曰月犯牽牛將軍奔天下牛多死　郗萌<lb/>
曰月犯牽牛其國有憂將軍亡旗鼓一曰有軍將死<lb/>
陳卓曰月犯牽牛星道路不通牛馬暴貴天下有大誅<lb/>
邦穀大貴又曰月犯牽牛軍亡犯河鼓戰　郗萌曰月<lb/>
<pb n="KR3g0018_WYG_013-11b"/>
乘牽牛天下有大水起　又占曰月變於牽牛犧牲事<lb/>
也又曰四足之蟲疾　荆州占曰月行犯若暈牽牛天<lb/>
下馬多疾死<lb/>
　　　月犯女三<lb/>
河圖帝覽嬉曰月犯須女天下多女患　陳卓曰月犯<lb/>
須女將軍死其國有憂　郗萌占曰月變於須女有兵<lb/>
不戰而降又曰有嫁女娶婦之事　陳卓曰月宿須女<lb/>
霧大人死一曰蟄蟲死<lb/>
<pb n="KR3g0018_WYG_013-12a"/>
　　　月犯虛四<lb/>
河圖帝覽嬉曰月犯虛空邑復起　郗萌曰月犯虛天<lb/>
下亂政天下大虛其國有憂軍將死有哭泣之事又占<lb/>
曰月變於虛有土功事又曰在外軍大飢<lb/>
　　　月犯危五<lb/>
郗萌曰月行若犯危有哭泣之事　河圖帝覽嬉曰月<lb/>
犯危治樓室屋者多　海中占曰月犯危其國有憂<lb/>
郗萌曰月犯危有軍將死　陳卓曰月行所宿危而霧<lb/>
<pb n="KR3g0018_WYG_013-12b"/>
兵起士卒多死　荆州占曰月有入危者大亂<hi>天下大亂也</hi>
　　　月犯室六<lb/>
河圖帝覽嬉曰月犯營室以亂若亡地及宗廟毁若<lb/>
起室者　海中占曰月犯營室其國有憂　郗萌曰月犯<lb/>
營室有宰相死　荆州占曰月犯營室兵起　郗萌曰月<lb/>
變於營室大臣為亂兵在外軍人見棄敗<lb/>
　　　月犯壁七<lb/>
郗萌曰月宿東壁不雨則風　河圖帝覽嬉曰月犯東<lb/>
<pb n="KR3g0018_WYG_013-13a"/>
壁大亂人民多死　海中占曰月犯東壁其國有憂<lb/>
郗萌曰月犯東壁兵在外軍將死一曰有土功事　郗<lb/>
萌曰月變於東壁兵在外軍人大驚近臣去　海中占<lb/>
曰月蝕東壁其國有閉門事　石氏占曰月蝕東壁大<lb/>
臣戮亡有文章者被執<lb/>
　　月犯西方七宿<lb/>
　　　月犯奎一<lb/>
郗萌曰月入天庫天下有兵起　河圖帝覽嬉曰月犯<lb/>
<pb n="KR3g0018_WYG_013-13b"/>
奎大亂人多死者　郗萌曰月犯奎邊兵不安又曰有<lb/>
大水亂人多死　又占曰月犯若暈奎其國大人有憂<lb/>
　又占曰月蝕奎星大將戰死軍乏食　海中占曰月<lb/>
蝕奎星必有大戰軍乏食　郗萌曰月變於奎有溝瀆<lb/>
事一曰女子事　陳卓曰月宿奎而霧有妖星見或曰<lb/>
妖死一曰十日妖見君車<lb/>
　　　月犯婁二<lb/>
河圖帝覽嬉曰月犯婁多滛獵　海中占曰月犯婁國<lb/>
<pb n="KR3g0018_WYG_013-14a"/>
有憂　郗萌占曰月犯婁軍將死民多移徙又曰獄多<lb/>
寃死　陳卓曰月犯乘婁國君好愛婦女逰獵無度<lb/>
黄帝曰月變於婁有兵在外不戰而和　陳卓曰月行<lb/>
宿婁而霧多有人死復生者　海中占曰月蝕婁星軍<lb/>
不戰在外罷<lb/>
　　　月犯胃三<lb/>
河圖帝覽嬉曰月犯胃倉庫散若有令一曰其國有變<lb/>
　荆州占曰月犯胃倉粟散　海中占曰月犯胃其國<lb/>
<pb n="KR3g0018_WYG_013-14b"/>
有憂　郗萌曰月犯胃隣國有暴兵伐中國一曰有軍<lb/>
將死又曰以夷為憂天下國無實　海中占曰月犯乘<lb/>
胃小國起兵倉庫虛一曰軍不戰民多病傷有令　陳<lb/>
卓占曰月宿胃而霧死於孕孝婦謀死<lb/>
　　　月犯昴四<lb/>
石氏曰月入昴中胡王死　河圖帝覽嬉曰月犯昴天<lb/>
子破匃奴不出五年中若有白衣㑹　荆州占曰月犯<lb/>
昴以粟米為賤　河圖帝覽嬉曰月行犯昴北有赤白<lb/>
<pb n="KR3g0018_WYG_013-15a"/>
雲縁月兵入匈奴地有得赤白雲不縁月兵入無得期<lb/>
不出三年　黄帝占曰月乘昴貴人有憂　郗萌曰月<lb/>
乗昴天下用法峻一曰水滿野五穀不收　又占曰月<lb/>
合昴有赦　又占曰月行觸昴匈奴擾擾　又曰月生<lb/>
於昴天下有赦　黄帝占曰月變於昴兵在外食絶<lb/>
郗萌曰月變於昴國有喪　石氏占曰月蝕昴貴臣誅<lb/>
貴女失勢　海中占曰月蝕昴諸侯黜門户臣有事天<lb/>
下飢　石氏曰月出昴北天下有福一曰胡王死　郗<lb/>
<pb n="KR3g0018_WYG_013-15b"/>
萌曰月犯昴其國有憂將軍死一曰胡不安<hi>按魏正始元年四月</hi>
<hi>二十七日戊午月犯昴東頭第一星其年十月庚寅月月犯昴北第四星占曰月犯昴胡不安將軍死到二年六</hi>
<hi>征西將軍趙㒈上言鮮卑大人阿妙兒等殺掠敦煌太守王延等將兵斬首千一百級冬十月又討斬阿妙兒</hi>
<hi>虜首千級三年正月又斬鮮卑大師首六百級討鮮三卑斬首千餘級八月丁巳輕車將軍特進王忠薨積</hi>
<hi>年四月應</hi>
　　　月犯畢五<lb/>
詩曰月離於畢俾滂沱矣謂大雨也　春秋緯考異郵<lb/>
曰月失行離於畢則雨　蔡氏月令章句曰月離者所<lb/>
<pb n="KR3g0018_WYG_013-16a"/>
歴也　班固天文志曰月入畢則多兩　郗萌曰月入<lb/>
畢其國君大憂又曰兵起期一年先起兵者有破亡又<lb/>
曰與兩股齊近期二十日逺期六十日有將死　劉向<lb/>
洪範傳曰月入畢中將若相有一家事坐罪者近期百<lb/>
二十日逺期十月一曰國有反臣　郗萌占曰月犯畢<lb/>
兵革起一曰有女喪一曰女主當之<hi>按魏太和四年二月丁未月加午在</hi>
<hi>畢大星四寸其五年十二月丁未月犯畢赤星占曰下犯上貴人諸侯當之又曰有大赦其五年三月蜀劉升</hi>
<hi>為丞相諸葛亮將五萬人入天水攻将軍賈魏副車騎人将軍舒等三萬餘人討之斬首三萬餘人投降者萬餘</hi>
<pb n="KR3g0018_WYG_013-16b"/>
<hi>七月乙酉大赦六年正月甲戌皇女泰薨上及羣臣皆為之服五月甲戌皇太子殿下薨十一月壬寅吳越賊</hi>
<hi>將周賀於東莱牟平之内恣殺掠與青州刺史程喜戰射殺周賀斬首四千餘級又生擒八千餘人青龍元年</hi>
<hi>八月己未大赦二年三月庚寅故漢帝山陽公崩以天子禮葬之諡曰獻帝積三年六月應也</hi>　郗萌<lb/>
曰月入畢有拘主近期百日中期十月逺期一歳又曰<lb/>
小人自立一曰小人罔上一曰將相驚又曰大赦期三<lb/>
月一曰在畢口期六十日赦在踵期三十日又曰有土<lb/>
功又曰有以弋獵事惑其君者　石氏曰月居畢中不<lb/>
出其年女君死　河圖帝覽嬉曰月犯畢天子用法以<lb/>
<pb n="KR3g0018_WYG_013-17a"/>
誅罰急貴人有死者　京氏妖占曰月犯畢天下有變<lb/>
令　黄帝占曰月犯畢出其北隂國有憂　海中占曰<lb/>
月犯畢南陽國有憂一曰賊臣誅不然邊有兵　郗萌<lb/>
曰月行犯畢赤星臣弑主一曰乗畢赤星將死　又占<lb/>
曰月犯蝕畢有小疾　又曰合畢天下有赦合其隂水<lb/>
合其陽風又曰月變於畢邊境有事　黄帝占曰月蝕<lb/>
畢使邊者凶　郗萌占曰月蝕畢諸侯相謀　又曰月<lb/>
入畢中而暈人主生一曰人主伐　又占曰月入畢而<lb/>
<pb n="KR3g0018_WYG_013-17b"/>
聖人生一曰人主伐　荆州占曰月蝕畢中星居月中<lb/>
不出其年女主當之　石氏占曰月蝕畢星中有土功<lb/>
事一曰女主有憂大臣繫囚者一曰天下兵起是謂小<lb/>
人國　陳卓曰月行宿濁而霧君使有道死於諸侯者<lb/>
一曰諸侯之使有道死者<hi>濁者畢也</hi>　陳卓占曰月犯附耳<lb/>
兵起若將相有喪憂不即免退<lb/>
　　　月犯觜六<lb/>
河圖帝覽嬉曰月犯觜觿小將有死者　海中占曰月<lb/>
<pb n="KR3g0018_WYG_013-18a"/>
犯觜觿小戰又曰小將吏多死　郗萌曰月犯觜觿武<lb/>
將皆叛　荆州占曰月犯觜觿道多死人<lb/>
　　　月犯參七<lb/>
郗萌曰月宿參若宿伐皆為風雨　河圖帝覽嬉曰月<lb/>
犯參伐有兵事競城堡　海中占曰月犯參其國有憂<lb/>
又曰國有兵事　郗萌曰月犯參有軍將死　海中占<lb/>
曰月犯參右肩右將戰死犯左肩左將戰死　郗萌曰<lb/>
月犯右股大將戰死犯赤星將誅　石氏曰月犯乗參<lb/>
<pb n="KR3g0018_WYG_013-18b"/>
右股五穀熟　黄帝占曰月蝕參貴臣誅赤地千里其<lb/>
國大飢人民相食　京房易傳曰月蝕參天下有小兵<lb/>
　陳卓占曰月蝕參兵起戰從蝕所勝　海中占曰月<lb/>
蝕參伐兵大起<lb/>
　　月犯南方七宿<lb/>
　　　月犯井一<lb/>
郗萌占曰月宿東井雨不雨則風　河圖帝覽嬉曰月<lb/>
入東井諸侯貴人多死　荆州占曰月入東井有兵<lb/>
<pb n="KR3g0018_WYG_013-19a"/>
河圗帝覽嬉曰月犯入東井中其國君有憂　黄帝占<lb/>
曰月犯東井有水事若水令　郗萌占曰月犯東井軍<lb/>
將死<hi>按魏𤯝龍三年十一月己丑月犯東井北轅西第一星占曰月犯東井將死一曰國内有憂一曰有</hi>
<hi>水令到十二月乙夘右將軍朱葢薨四年十二月癸巳司空穎隂侯陳羣薨  又景初元年九月壬申詔曰今</hi>
<hi>年雨過差冀兖徐豫四州持劇遇水溺沒死者所在開倉救濟庚辰皇后毛氏崩積二年十一月應正始五年</hi>
<hi>十一月壬申月犯東井距星六月癸酉月犯東井南轅西頭弟二星占曰月犯東井將死到七年十一月庚子</hi>
<hi>鎮北將軍吕昭薨積二年魏嘉平三年四月戊寅月犯東井南轅西頭第二星占曰月犯東井將死一曰有憂</hi>
<hi>到七月壬戌甄皇后崩太尉王陵誅積四年</hi>　黄帝占曰月蝕東井大臣有<lb/>
<pb n="KR3g0018_WYG_013-19b"/>
謀皇后不安五穀不登　陳卓曰月行宿東井而霧有<lb/>
水患　河圖帝覽嬉曰月犯鉞大臣誅　郗萌曰月中<lb/>
犯乘鉞兵起斧鉞用　又曰月中犯乗鉞若蝕鉞為内<lb/>
亂<hi>按魏正始四年十月七日十一月十四日月犯乗守鉞兵起一曰斧鉞用是月太傅舞陽侯上言吳將諸</hi>
<hi>葛恪屯據遣衆軍討恪恪棄城奔走投水死者萬計到五年三月己夘大將曹爽率衆軍西征蜀積六月應</hi>
<hi>又按魏嘉平五年月暈犯鉞兵起一曰光禄夫夫張緝皆誅九月車騎將軍郭淮上言姜維等攻隴西斬首萬餘</hi>
<hi>人積十月應</hi>
　　　月犯鬼二<lb/>
<pb n="KR3g0018_WYG_013-20a"/>
郗萌占曰月犯輿鬼有軍將死　陳卓曰月行宿輿鬼<lb/>
而霧軍戰主人敗　又占曰月犯乘天尸亂臣在内<lb/>
郗萌曰月有入輿鬼者皆為財寳出　河圖帝覽嬉曰<lb/>
月犯鬼大臣有誅一曰國有憂　陳卓曰月犯鬼天尸<lb/>
國君有憂大亂大臣誅　又曰月入輿鬼乗質者君貴<lb/>
人憂金玉用人民多病從南入為男從北入為女從西<lb/>
入為老棺木倍貴<hi>按魏青龍二年二月辛夘月犯輿鬼中史星其年十二月甲子復犯輿鬼</hi>
<hi>為天鑕主斬殺占曰民多病大臣憂又曰國有憂三年正月辛巳自冬渉春節氣不和因下詔曰連年疫疾彫</hi>
<pb n="KR3g0018_WYG_013-20b"/>
<hi>傷人民二月丁巳文徳皇后崩四年五月乙夘司徒樂平侯董昭薨三年三月應魏正始二年九月癸酉月犯</hi>
<hi>鬼西北星主金玉三年二月丁未月犯鬼西南星主布帛占曰大臣憂一曰有錢金到八月丁巳輕車將特進王</hi>
<hi>忠薨至四年甲子上加服元賜諸侯王公公卿校將軍以下錢各有差一年五月應又魏嘉平二年十月丙申</hi>
<hi>月犯鬼距星五年三月一日月犯鬼距星如占六年七月甄皇后崩太尉王凌楚王彪有謀妻子五歳以下皆</hi>
<hi>誅積十月應</hi>　陳卓曰月蝕輿鬼貴臣皇后有憂天下不安<lb/>
近期一年逺期三年<lb/>
　　　月犯柳三<lb/>
郗萌曰月入天庫天下有起土　河圖帝覽嬉曰月犯<lb/>
<pb n="KR3g0018_WYG_013-21a"/>
栁有木功事　又占曰月犯栁其國有憂又曰有軍將<lb/>
死　石氏曰月犯乗栁工匠興　陳卓曰月行宿柳而<lb/>
霧民多隂内之病又鳥多死　石氏占曰月蝕柳王者以<lb/>
病不安宫室　黄帝占曰月蝕栁大臣憂<lb/>
　　　月犯七星四<lb/>
河圖帝覽嬉曰月犯七星兵在外戰　海中占曰月犯<lb/>
七星輕車戰　郗萌占曰月犯七星掌食臣有誅者國<lb/>
有憂將軍死　黄帝占曰月行宿七星而霧民分　郗<lb/>
<pb n="KR3g0018_WYG_013-21b"/>
萌占曰月犯七星臣為亂　石氏占曰月蝕七星君后<lb/>
大臣有暴憂國大飢　海中占曰月蝕七星國相更政<lb/>
　　　月犯張五<lb/>
河圖帝覽嬉曰月犯張有饗客　郗萌曰月犯張將相<lb/>
死其國有憂　黄帝占曰月蝕張貴臣失勢皇后有憂<lb/>
期七十日　陳卓曰月宿張而霧天子惡之<lb/>
　　　月犯翼六<lb/>
河圖帝覽嬉曰月犯翼飛蟲多死　海中占曰月犯翼<lb/>
<pb n="KR3g0018_WYG_013-22a"/>
其國有憂一曰相傳令一曰外夷有兵　郗萌曰月犯<lb/>
翼有軍將死若北夷有兵　又曰月犯翼女主惡之<lb/>
黄帝占曰月蝕翼忠臣見譖言正事者亡不出其年<lb/>
陳卓曰月行宿翼而霧后惡之<lb/>
　　　月犯軫七<lb/>
海中占曰月犯軫兵車用近期二年逺期三年　郗萌<lb/>
占曰月宿軫風又曰月犯軫其國有憂一曰兵車出近<lb/>
期一年逺三年中　班固天文志曰月入軫則多風<lb/>
<pb n="KR3g0018_WYG_013-22b"/>
黄帝占曰月蝕軫貴人亡皇后不安期有八十日者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經巻十三<lb/>
</p>
<p>
</p>
  </div>
</body>
</text>
</TEI>
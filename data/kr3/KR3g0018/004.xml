<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷四</head> <lb/>
    <p>
<pb n="KR3g0018_WYG_004-1a"/>
欽定四庫全書<lb/>
　唐開元占經卷四<lb/>
　　　　　　　　　　　唐　瞿曇悉達　撰<lb/>
　地占<lb/>
　　　地名體<lb/>
易曰天地貞觀日月貞明坤卦曰牝馬地類行地無疆<lb/>
　象曰地勢坤君子以厚徳載物　淮南子曰重濁者<lb/>
淹滯而為地　説文曰元氣初分重濁為地萬物所陳<lb/>
<pb n="KR3g0018_WYG_004-1b"/>
列也　洪範五行傳曰地者成萬物者也　元命包曰<lb/>
地者易也言養物懐任易變化含吐應節故其立字土<lb/>
力於一者為地　聖證論曰孔昆云普天之下華岳列<lb/>
居河海所流丘陵墳衍總謂之地　素問曰積隂為地<lb/>
故地者濁隂　元命包曰地所以右轉者氣濁清少含<lb/>
隂而起遲故轉右迎天<hi>謂隂氣也</hi>　考靈曜曰地有四游冬<lb/>
至地上北而南三萬里矣恒動而不止而人不知譬如<lb/>
人在大舟行而人不覺也　漢地理志曰保章氏掌天<lb/>
<pb n="KR3g0018_WYG_004-2a"/>
文以星土辨九州之地所封之域皆有分星以視吉凶<lb/>
　　　地數<lb/>
河圖括地象曰地廣東西二萬八千里南北二萬六千<lb/>
里有君長之八極之廣東西二億三萬三千里南北二<lb/>
億三萬一千五百里　詩含神霧曰天地東西二億三<lb/>
萬三千里南北二億三萬一千五百里天地相去億五<lb/>
萬里　廣雅曰神農所治四海内東西九十萬里南北<lb/>
八十一萬里唐帝所治九州地二千四百三十萬八千<lb/>
<pb n="KR3g0018_WYG_004-2b"/>
四十二頃夏禹所治四海内地東西二萬八千里南北二<lb/>
萬六千里　命厯序曰神農始立州制形　甄曜度曰<lb/>
四海東西九十萬里南北八十萬里　山海經曰帝命<lb/>
䜿亥步自東極至于西極五億十選<hi>郭璞註曰䜿亥健行人選萬也</hi>九<lb/>
千八百八步䜿亥左手把䇿右手指青丘　一曰禹令<lb/>
䜿亥一曰五億十萬九千八百步　紀年曰穆王東征<lb/>
天下二億二千五百里西征億有九萬里南征億有七<lb/>
百三里北征二億七里　山海經曰天地之東西二萬<lb/>
<pb n="KR3g0018_WYG_004-3a"/>
八千里南北二萬六千里出水者八千里受水者八千<lb/>
里　博物志曰地祗之位起形于崑崙縱廣萬里髙萬<lb/>
一千里神物所生聖人仙人之所集崑崙之東北地轉<lb/>
下三千六百里有八𤣥幽都方二十萬里地下有四柱<lb/>
柱廣十萬里有三千六百軸犬牙相舉也　吕氏春秋<lb/>
曰凡四海之内東西有五億九萬七千里南北亦有五<lb/>
億九萬七千里　淮南子曰禹乃使大章步自東極至<lb/>
于西極二億三萬三千五百里七十五步使䜿亥自北<lb/>
<pb n="KR3g0018_WYG_004-3b"/>
極至于南極二億三萬三千五百里七十五步　古今<lb/>
通論曰夫地者厚三萬里凡八極之廣東西二十三萬<lb/>
三千里南北二十三萬一千五百里<lb/>
　　　地動<lb/>
京氏曰地動隂高者為下下者為陽此人君俱進君子<lb/>
為小人同倫任小人為上宰置君子於下位此隂高而<lb/>
陽卑也故反也害及大人　河圖祕徵篇曰地之動大<lb/>
臣逆　雒書雒罪級曰土震不言衆虐盛　尚書夏侯<lb/>
<pb n="KR3g0018_WYG_004-4a"/>
説曰地動大臣盛將有為下不靜兵數動也　運斗樞<lb/>
曰地之動亂並孳羣臣蹷施<hi>宋均曰蹷動也施放縱之也</hi>隂讙譁<lb/>
又曰地震之異隂倍主　保乾圖曰地動下逆無陽自<lb/>
燭則退强臣誅大過免近戚　潛潭巴曰地動搖臣下<lb/>
謀上　運斗樞曰后族專權地動搖宫　春秋公羊傳<lb/>
曰臣專政隂而行陽故地震　穀梁曰地動大臣盛將<lb/>
動有變<hi>變謂反也</hi>　夏氏曰地動民不安搖擾流移　劉向<lb/>
洪範傳曰地動者臣不臣也臣下大貴也　董仲舒對<lb/>
<pb n="KR3g0018_WYG_004-4b"/>
灾異曰地者隂之類也動者後宫臣下專主之盛陽衰<lb/>
故致疾疫當制後宫齊御百官以救之　京房對灾異<lb/>
曰地者大臣之位當載安萬民懐藏物類而動搖者此<lb/>
不欲為君載安萬民動搖不安思欲簒殺也　京房傳<lb/>
曰地動蹷城天下亡　天鏡曰地動世主失不出千日<lb/>
　京房曰地動蹷屋室人天下兵行　地移或西或東<lb/>
不列王公此謂不公其行也　地動動牀木嵗大熟<lb/>
地動教令從臣下出必有流血饑亡　地動有赤水出<lb/>
<pb n="KR3g0018_WYG_004-5a"/>
司馬戮　地動疾驚牛馬禽獸變動天子失地　地獨<lb/>
動於靈廟中及朝廷邑有亂臣且凶　國無忠臣地動<lb/>
不已　地比四五日動人主不安　地數動殺人賊臣<lb/>
暴　地以春動有音歳不昌以夏動有音人主有喪以<lb/>
四月動有音五穀不熟民大饑以五月動有音人主有<lb/>
喪民流亡以六月動有音少老多死嵗惡以秋動有音<lb/>
大兵起以九月動有音殃大以冬動有音人主有喪兵<lb/>
起以十月動有音邑有土功以十一月動有音其邑有<lb/>
<pb n="KR3g0018_WYG_004-5b"/>
大兵喪及民饑亡以十二月動有音其邑有兵行　地<lb/>
鏡曰地動三年其國民流東西動十日以上必有兵<lb/>
地動千里是謂隂盛陽衰人君犯四時興土功不出年<lb/>
國有喪　地動壊城郭宫室是謂隂道失四海有兵喪<lb/>
　抱朴子曰軍中地動必大戰或有謀反　張衡上書<lb/>
曰地動者民擾也　易坤靈圖曰地大動搖世主之宫<lb/>
國不安　國語曰周幽王二年西周三川皆震伯陽父<lb/>
曰周將亡矣夫天地之氣不失其序若過其序民之亂<lb/>
<pb n="KR3g0018_WYG_004-6a"/>
也陽伏而不能出隂迫而不能烝于是有地震今三川<lb/>
實震陽失其所也　史記曰周幽王二年西周三川皆<lb/>
震三川涇渭洛也伯陽甫曰周將亡矣天地之氣不失<lb/>
其序若過其序民亂之也陽伏而不能出隂迫而不能<lb/>
烝于是有地震今三川實震是陽失其所而填隂也陽<lb/>
失而在隂原必塞原塞國必亡夫水土演而民用也土<lb/>
無所演民乏財用不亡何待昔伊洛竭而夏亡河竭而<lb/>
商亡今周徳若二代之季矣其川原又塞塞必竭川竭<lb/>
<pb n="KR3g0018_WYG_004-6b"/>
山必崩夫國必依山川山崩川竭亡之徵也若國亡不<lb/>
過十年數之紀也　左傳曰昭公二十三年八月丁酉<lb/>
南宫極震萇𢎞謂劉文公曰君其勉之先君之力可濟<lb/>
也周之亡也其三川震今西王之大臣亦震天弃之矣東<lb/>
王必大克注子朝在王城故謂西王敬王居狄泉在王<lb/>
城之東故曰東王　漢安帝永初元年郡國十八地震<lb/>
地者隂也法當安靜今乃越隂之職專陽之政故應以<lb/>
震動　漢獻帝初平年中京師地震董卓以問蔡伯喈<lb/>
<pb n="KR3g0018_WYG_004-7a"/>
伯喈對曰地動隂盛大臣踰制之所致也公乘青葢車<lb/>
逺近以為非宜為先是山東豪傑並起卓懼乃徙天子<lb/>
都長安燔燒洛陽宫室自為太師號曰尚父乘青葢車<lb/>
金華爪畫兩輪故諌之卓乃更乗金華皂葢車　地鏡<lb/>
曰地動而折有急令近臣謀主兵革興<lb/>
　　　地坼<lb/>
祕徵篇曰三公秉執卦錄在心則地坼　考異郵曰臣<lb/>
恣地裂坼　漢含孳曰大夫專權兵陵地坼　海中占<lb/>
<pb n="KR3g0018_WYG_004-7b"/>
曰主好聽讒言廢置大臣女子為政刑法誅殺不以道<lb/>
理則地坼　京房對灾異曰隂倍陽則地坼臣叛君則<lb/>
義廢此人君不親上下不厚致此灾也不捄則骨肉相<lb/>
殘父子分離羌夷叛去　　演孔圖曰地坼隂畔<lb/>
不靜陽不施臣下專恣故天下以謀去主　潛潭巴曰<lb/>
地裂下分威執曰臣不臣　漢書曰和帝永元七年趙<lb/>
國易陽地裂　京房易傳曰地坼裂者臣下分離不肯<lb/>
相從灾及王公　張衡上書曰土裂者威分月令曰季<lb/>
<pb n="KR3g0018_WYG_004-8a"/>
秋行冬令則土地分裂　尚書説曰黄帝相亡則地裂<lb/>
　京房易妖占曰隂倍陽地分坼　又曰地分下叛主<lb/>
賢明者退不肖者進　又曰地劈大者此謂兵起天下<lb/>
分離長一里以上及成谷其中有水且至所謂地劈者<lb/>
坼也　又曰地劈于邑城毁廢劈于邑朝天下有大兵<lb/>
其邑獨亡春夏無傷劈于朝廷邑分離為數鄉劈于宫<lb/>
殿室邑社稷滅亡劈于社稷乃大祠其下邑有大殃劈<lb/>
於丘塜下民大死亡　抱朴子曰軍中地裂急徙居不<lb/>
<pb n="KR3g0018_WYG_004-8b"/>
則軍敗　地鏡曰地裂劈臣下有分離若在城門驕臣<lb/>
從中起邑有謀兵地裂朝廷分其鄉部地裂社稷天下<lb/>
有大兵地裂市里居家不出三年大兵起國有憂王道<lb/>
中忽坼不出四年王道絶有分天地居地分裂一里以<lb/>
上或山阜破丘有水天下流亡地劈有音及見雜物形<lb/>
若于朝廷宗廟丘社道中咸為兵亂國亂地坼有聲天<lb/>
下不安國分急兵起地夏裂一丈以上殺五榖秋裂民<lb/>
流亡冬裂大凶兵起國主亡　京房易妖占曰地以正<lb/>
<pb n="KR3g0018_WYG_004-9a"/>
月劈不傷嵗以二月劈人主吉嵗樂以三月劈嵗熟吉<lb/>
以四月劈人主吉嵗熟五穀登以五月劈五穀收以六<lb/>
月劈此嵗定以七月劈此驚駭兵起發以八月劈兵大<lb/>
作民流亡以九月劈煞兵行人主恐亡以十月劈有亡<lb/>
邑有兵以十一月劈民不安兵大作以十二月劈人主<lb/>
大降將凶　潜潭巴曰地鳴而坼君不專政臣叛作<lb/>
易坤靈圖曰黄之人精兵起地大裂土化為人　易妖<lb/>
占曰地劈有狀掌掌闌闌此兵急邑分有音哅哅亂天<lb/>
<pb n="KR3g0018_WYG_004-9b"/>
下不安傳驛相從　地分坼軍破將急出去不可止<lb/>
漢陽嘉二年六月雒陽宣徳亭地坼長八十五丈時李<lb/>
固對䇿以為隂類專恣將有分離之象上帝以戒陛下<lb/>
　　　地陷<lb/>
地鏡曰地自陷天王亡地　書緯運期授曰赤帝亡五<lb/>
郡陷　祕徵篇云邑之淪主勢奪　運斗樞曰邑之淪<lb/>
隂吞陽下相屠　潜潭巴曰天子無深鑿地深則民苦<lb/>
邑反淪而下　保乾圖曰地淪山亡之兆亂如塗禍漫<lb/>
<pb n="KR3g0018_WYG_004-10a"/>
漫　地鏡曰地無故自下天下亂兵大起　易妖占曰<lb/>
地自下其君亡　又曰家無故宅自陷下此必人亡其<lb/>
邑君矣　地鏡曰地陷没入人君為臣下所擒　異苑<lb/>
曰晉武帝太康五年宗廟地歘陷無故梁自折凡宗廟<lb/>
所以承祖先嗣承世不利安居摧陷是縹絶之徵也<lb/>
京房曰山無故自下陷天下兵作　晉太康八年七月<lb/>
大雨殿前陷方五尺深數丈中有破船　京房妖占<lb/>
曰地以正月自下且有大事以三月自下水月火至以<lb/>
<pb n="KR3g0018_WYG_004-10b"/>
五月自下不吉天下有兵民分離鄉以六月自下大水<lb/>
且至多不常以七月自下天下兵大行以八月自下天<lb/>
下大搖民多行以九月自下天下有亡主以十月自下<lb/>
天下有兵以十一月自下有水且行以十二月自下大<lb/>
水且移者傷　地鏡曰春地陷有大水魚行人道夏陷<lb/>
兵起國分有非常水秋陷有大兵冬陷有兵水<lb/>
　　　地燃<lb/>
京房易傳曰火出地其國大出水其君死　述異記曰<lb/>
<pb n="KR3g0018_WYG_004-11a"/>
姚興永和十年華山東界地燃廣百餘步草木烟枯井<lb/>
谷沸竭置生物皆熟民殘之徵也晉惠帝光熙元年五<lb/>
月范陽國北地燃可爨至九月而驃騎范陽王司馬虓<lb/>
薨十一月惠帝用食而崩懐帝即位太傅東海王司馬<lb/>
越殺太宰河間王司馬顒專柄朝政又尋死遂泪永嘉<lb/>
之亂海淪殪越之亂副亦皆殄滅石勒焚越之尸此其<lb/>
應也　前秦錄曰初秦之未亂也闗中大燃無火而烟<lb/>
氣大起月餘不滅　慕容熙光始四年遼東新郡地燃<lb/>
<pb n="KR3g0018_WYG_004-11b"/>
五年八月為遼西太守邵顔聚徒反至九月敗誅熙建<lb/>
始元年正月華陽郡地燃是嵗熙僣號之七年也其年<lb/>
五月為尚書郎苻進謀反事覺誅至九月熙出逸妻瘞<lb/>
進餘黨推之賊高和為主據城反熙馳還不得入遂逃<lb/>
不免為和所誅後三年宋高祖平齊冬盡坑其衆二燕<lb/>
並滅慕容氏殱焉此皆不祥之應也<lb/>
　　　地鳴<lb/>
地鏡曰地中哅哅有聲人君好興兵相攻　潜潭巴曰<lb/>
<pb n="KR3g0018_WYG_004-12a"/>
地鳴有聲天子不知國政任婦人　地中有聲洞洞者<lb/>
邑亡　京房易候曰地中訩訩若嗷嗷為凶祥所愛子<lb/>
死邦有殃<lb/>
　　　地生毛<lb/>
地鏡曰地忽生毛天下亂兵起　易妖占曰地生毛百<lb/>
姓勞苦　史記曰趙王遷時人訛言曰秦為笑趙為號<lb/>
以為不信視地之生毛後五年地果生毛七年而秦滅<lb/>
趙<lb/>
<pb n="KR3g0018_WYG_004-12b"/>
　　　地嘔血<lb/>
地鏡曰地出血為兵亂國亡　地忽生血國將虚　潜<lb/>
潭巴曰地嘔血禍之極效也　地鏡曰地無故赤如燃<lb/>
兵大起　河圖曰地赤如丹血流汎汎　易妖占曰功<lb/>
臣戮厥地生血　王隠晉書曰祖約為豫州府内地皆<lb/>
如丹其後果凶　京房曰地生血賊必來攻凶急去勿<lb/>
留<lb/>
　　　地出光<lb/>
<pb n="KR3g0018_WYG_004-13a"/>
地鏡曰地忽生光如火照憂國危亡　潜潭巴曰地生<lb/>
光女謁行　地忽生光小人進賢人滅<hi>注云近驗敬暉桓範等被逐而</hi>
<hi>小人用事于時洛陽城東白馬寺側地光如鏡行者影現</hi>　京房易候曰不顧骨肉<lb/>
不親九族厥徳已衰地出光<lb/>
　　　地自出泉<lb/>
地鏡曰地無故自成泉天下亂兵起大水　易候曰天<lb/>
不下雨而地自出泉其國大水亂從中生　地鏡曰湧<lb/>
泉忽出臣為禍害或以疾不過三年國憂有喪　家中<lb/>
<pb n="KR3g0018_WYG_004-13b"/>
庭忽出泉者當富<lb/>
　　　地自長<lb/>
地鏡曰地忽自長在道中天下不通地長邑下其治毁<lb/>
地長市中國有利地長社稷王者増土地長洲嶼上亦<lb/>
増土地無故自長如丘隴室屋其上或生草木皆失地<lb/>
亡民春長者吉昌卒長有生樹天王安有死樹國王亡<lb/>
地夏長年中熟秋長殺生易地冬長國不安地上卒息者<lb/>
大人將起<lb/>
<pb n="KR3g0018_WYG_004-14a"/>
　　　地自營宫　地生雜物　地生卵<lb/>
地鏡曰大澤中地無故自營宫女患位卑者暴貴<lb/>
地鏡曰地無故生雜物天下亂兵起大水<lb/>
易傳曰地自生卵將軍且疾<lb/>
　　　地生石<lb/>
京房易傳曰地自生石軍可久居　地鏡曰石生平野<lb/>
庶人逆謀興兵臣反不出三月齊兵起<lb/>
　　　地生穀<lb/>
<pb n="KR3g0018_WYG_004-14b"/>
京房易傳曰地自出五穀將軍得大道生黄色將軍得<lb/>
土地<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷五十五</head> <lb/>
    <p>
<pb n="KR3g0018_WYG_055-1a"/>
欽定四庫全書<lb/>
　唐開元占經卷五十五<lb/>
　　　　　　　　　　　唐　瞿曇悉達　撰<lb/>
　辰星占三<lb/>
　　辰星犯北方七宿<lb/>
　　　辰星犯南斗一<lb/>
石氏曰辰星犯南斗為赦　巫咸曰辰星入南斗口中<lb/>
大臣誅一曰不用衆而有天下　郗萌曰辰星入南斗<lb/>
<pb n="KR3g0018_WYG_055-1b"/>
天下受爵禄期六十日若九十日　文曜鈎曰辰星之<lb/>
南斗天下大水五穀傷人民飢　辰星居南斗河戍間<lb/>
道不通　黄帝占曰辰星守斗有兵赤而角天下敗白<lb/>
而大裂地相賂為和黑而小其國亡　石氏曰辰星守<lb/>
南斗在北民凍死在西虎狼多入邑在南狗多死在東<lb/>
女子多死　劉向洪範傳曰辰星守南斗不可舉事用<lb/>
兵必受其殃　甘氏曰辰星守南斗若角動色青黑萬<lb/>
民大死橋梁不通天下水起　辰星失次守南斗所守<lb/>
<pb n="KR3g0018_WYG_055-2a"/>
者誅　郗萌曰守南斗有兵易正朔　陳卓曰辰星守<lb/>
南斗萬物不成五穀傷　石氏曰辰星犯南斗留守之<lb/>
破軍殺將　司馬彪天文志曰辰星犯南斗有戮將若<lb/>
有死相<lb/>
　　　辰星犯牽牛二<lb/>
郗萌曰辰星乗牽牛為人相弃於道　陳卓曰辰星乗<lb/>
牽牛穀貴天下大水　巫咸曰辰星守牽牛為五穀不<lb/>
成　感精符曰辰星守牽牛國以水為敗犧牲疫牛多<lb/>
<pb n="KR3g0018_WYG_055-2b"/>
死　春秋緯曰辰星守牽牛牛先賤後貴　石氏曰辰星<lb/>
守牽牛水涌為敗大牛多死　辰星守牽牛民有自賣<lb/>
者歳多水災萬物不成五穀傷一曰地氣泄貴人多死<lb/>
　甘氏曰辰星守牽牛有犧牲之事若使人以四足䖝<lb/>
為虎來者色青有病色黑有死喪　海中占曰辰星守<lb/>
牽牛歳多水民歸兵陵齊燕尤甚　郗萌曰辰星守牽<lb/>
牛民人死喪一曰穀貴民多流亡　荆州占曰辰星守<lb/>
牽牛關梁不通　陳卓曰辰星守牽牛臣謀其主　甘<lb/>
<pb n="KR3g0018_WYG_055-3a"/>
氏曰辰星犯牽牛留守之為有破軍殺將　陳卓曰辰<lb/>
星犯守牽牛涌水出　北官候曰辰常以冬朝牽牛當<lb/>
朝不朝名曰失律二時不朝名曰失政三時不朝五穀<lb/>
不登　郗萌曰辰星急過牽牛一度過水一動二度過<lb/>
水二動三度過水三動四度過水四動五度過水小出<lb/>
六度過水大出地為之動<lb/>
　　　辰星犯須女三<lb/>
黄帝占曰辰星守須女其國當有娶婦嫁女之事若他<lb/>
<pb n="KR3g0018_WYG_055-3b"/>
國來貢女者一曰兵起大臣當之　石氏曰辰星守須<lb/>
女為有女喪　巫咸曰辰星守須女為萬物不成　海<lb/>
中占曰天下水雨無濟者至關東盡然　郗萌曰為后<lb/>
夫人有變妾為主一曰為大水且至若守須女南其地<lb/>
數被火守其北數被水　石氏曰辰星犯守須女女主<lb/>
御世天下大赦其國驚水國大亂　荆州占曰天下多<lb/>
寡女若子死繒帛貴　陳卓曰天下有雨災萬物不成<lb/>
國飢民多疾　陳卓曰辰星逆行留犯守陵須女天子<lb/>
<pb n="KR3g0018_WYG_055-4a"/>
及大臣有變必有奇政令<lb/>
　　　辰星犯虚四<lb/>
洛書曰辰星犯虚大臣為謀主有兵起其國必敗　甘<lb/>
氏曰辰星犯虚其邦多水災　洛書曰辰星入虚有兵<lb/>
起　文曜鈎曰辰星躍入虚得所欲　巫咸曰辰星入<lb/>
虚中伺其出日而數之期二十日為兵發伺始入處之<lb/>
率一日期十日軍罷　郗萌曰辰星入虚為有德　春<lb/>
秋緯曰辰星之虚兵起大水出　郗萌曰辰星在虚東<lb/>
<pb n="KR3g0018_WYG_055-4b"/>
春水虚南夏水虚西秋水虚北冬雷雨水　黄帝占曰<lb/>
辰星守虚雨水常降流溢滂其國失綱人民流亡　石<lb/>
氏曰辰星守虚國内亂一曰政急天下大亂天下虚大<lb/>
人憂　甘氏曰辰星守虚若角動青色臣有欺君者有<lb/>
兵有喪於國内　海中占曰辰星守虚有兵災丁壯行<lb/>
徭妻子獨居萬室虚一曰春旱秋水五穀不成　郗萌<lb/>
曰辰星守虚有武臣誅國必亡一曰中山水出人民無<lb/>
所居從山而處災生日並見　荆州占曰辰星犯乗虚<lb/>
<pb n="KR3g0018_WYG_055-5a"/>
若冬守其陽色赤黄旱萬物不成亂兵起<lb/>
　　　辰星犯危五<lb/>
荆州占曰辰星犯入危奸臣謀主一曰天下大亂若賊<lb/>
臣起　巫咸曰辰星之危霖雨百日其國大水五穀不<lb/>
成人民飢　石氏曰辰星守危糴大貴天下起兵兵大<lb/>
發　辰星去危客水滅名宫若守危大水有大喪　甘<lb/>
氏曰辰星守危大臣有戮刑法官有憂一曰皇后憂病<lb/>
兵喪並起　海中占曰辰星守危天下兵大發　郗萌<lb/>
<pb n="KR3g0018_WYG_055-5b"/>
曰其國破危一曰為大人蓋屋事若逆行守危其君簡<lb/>
祭祀　陳卓曰辰星犯守危國多水災　郗萌曰辰星<lb/>
守墳墓為人主有哭泣之事<lb/>
　　　辰星犯營室六<lb/>
郗萌曰辰星犯營室為土功事犯陽陽有急犯隂隂有<lb/>
急　黄帝占曰辰星入營室天下兵乗水欲攻王侯之<lb/>
國不出百二十日　春秋圗曰辰星之營室天下徭役<lb/>
民不寧其處　甘氏曰辰星守營室其色青宫中女多<lb/>
<pb n="KR3g0018_WYG_055-6a"/>
有死者大人憂一旬三月相近三旬五月國君死　巫<lb/>
咸曰辰星守營室多水災五穀不成　郗萌曰徭役起<lb/>
一曰后夫人憂有大喪一曰守營室東壁北關梁不通<lb/>
又曰守營室為大人忌以赦令解之　𤣥冥曰辰星守<lb/>
營室大兵乗船大水欲入侯王之國不出四十日　百<lb/>
二十占曰天下諸侯發動於西北　聖洽符曰犯守營<lb/>
室中女有夭死者大人有土功之事<lb/>
　　　辰星犯東壁七<lb/>
<pb n="KR3g0018_WYG_055-6b"/>
陳卓曰辰星犯東壁王者刑急法深朝廷憂愁國有蓋<lb/>
藏保守之事　春秋圗曰辰星之東壁天下和平　石<lb/>
氏曰守東壁國有大喪一曰大水又曰兵革起　郗萌<lb/>
曰辰星守東壁為大人衛守一曰為天下兵起又曰秋<lb/>
兵起亦云有土功事又曰為多水一曰歳晚水　春秋<lb/>
圗曰辰星入東壁而守之奸臣有謀　玉厯曰逆行守<lb/>
東壁大水出橋梁不通舟船用民大飢<lb/>
　唐開元占經卷五十五<lb/>
</p>
<p>
</p>
  </div>
</body>
</text>
</TEI>
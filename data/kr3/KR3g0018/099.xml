<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷九十九</head> <lb/>
    <p>
<pb n="KR3g0018_WYG_099-1a"/>
欽定四庫全書<lb/>
　唐開元占經卷九十九<lb/>
　　　　　　　　　　　唐　瞿曇悉達　撰<lb/>
　　山崩<lb/>
尚書中候曰山崩水潰納小人　運斗樞曰山崩者大<lb/>
夫排主陽毁失基　考異郵曰山者君之位也崩毁者<lb/>
陽失制度為臣所犯毁　春秋緯保乾圖曰山崩道散<lb/>
又曰山崩修北斗七政之事輔豪傑除惡之毒　董仲<lb/>
<pb n="KR3g0018_WYG_099-1b"/>
舒對災異曰山者陰類崩者忠貞離叛臣蔽主之善使<lb/>
恩澤不流怒恚壅隔民人乖散之象也任賢良使忠貞<lb/>
以救之　地鏡曰山崩人君位消政暴不出三年有兵<lb/>
奪之　京房易傳曰山崩陰乗陽弱勝强天壁亡　又<lb/>
曰國山崩君爭政女戚五年敗　又曰邑山崩邑有戰<lb/>
主亡或大水　京房對災異曰山者三公之位台輔之<lb/>
徳也乃興雲出雨漫溉萬物助天成功今崩去者此謂<lb/>
大臣懷叛不忠也　地鏡曰山春崩國有伐城夏崩天<lb/>
<pb n="KR3g0018_WYG_099-2a"/>
下有水國主亡秋崩有大兵冬崩年中大飢　京房易<lb/>
妖占曰山以春崩亡邑有㧞城以秋崩人主惡之以夏<lb/>
崩人主有亡天下大水以冬崩多飢兵興又曰山崩絶<lb/>
輔臣去又曰山以二月崩其邑戰以八月崩有兵以十<lb/>
一月崩此降民從而行　河圖秘徵篇曰侯恣權則邑<lb/>
土崩　春秋經魯僖公十四年沙麓崩卜偃曰將有大<lb/>
咎幾亡國穀梁傳曰林屬於山曰麓沙其名也公羊<lb/>
傳曰沙麓河上邑也班固天文志曰沙麓者地沙山名<lb/>
<pb n="KR3g0018_WYG_099-2b"/>
也震而麓崩不書震舉重者也杜預曰沙麓山名也<lb/>
陽平元城縣東有沙麓山劉向洪範傳曰崩者䧟而下<lb/>
也麓在山下平地臣象陰位也崩者散落皆叛不事上<lb/>
之類也夫山者君之表也麓者臣之象也故沙麓崩臣<lb/>
將叛也沙麓卑地無崩頽而崩其異甚矣　春秋魯成<lb/>
公五年梁山崩　穀梁𫝊曰壅河三日不流晉君率羣臣<lb/>
素服而哭之河乃流　左傳曰晉侯以傳召伯宗伯宗<lb/>
辟重曰辟傳重人曰待我不如捷之速也問其所曰絳<lb/>
<pb n="KR3g0018_WYG_099-3a"/>
人也問絳事焉曰梁山崩將召伯宗謀之問將若之何<lb/>
曰山有朽壞而崩可若何國主山川故山崩川竭君為<lb/>
之不舉降服乗縵撤樂出次祝幣史辭以禮焉其如此<lb/>
而已雖伯宗若之何伯宗請見之不可遂以告而從之<lb/>
洪範傳曰山者陽之位君之象也水者陰之表也民之<lb/>
類也崩者壞沮也壅者不得其所也天若語曰人君權<lb/>
威重將崩壞不治百姓將不得其所也至於以喪禮泣<lb/>
之縞素哭泣然後流喪亡之象也劉歆曰梁山晉望也<lb/>
<pb n="KR3g0018_WYG_099-3b"/>
古者三代命祀祭不越望吉凶禍福不是過也國主山川<lb/>
山崩川竭亡之徵也　漢文帝元年齊楚之山二十九<lb/>
同日俱大發水大潰洪範傳曰山者君之象一曰諸侯<lb/>
位也水者陰之類言衆盛强沮潰敗君之効也一曰諸<lb/>
侯沮俱自壞敗也　東方朔别𫝊載漢孝武帝時未央<lb/>
宫前殿鐘無故自鳴三日三夜不止於是帝召太史待<lb/>
詔方朔問之曰恐有兵氣帝更問於東方朔曰夫銅者<lb/>
土之子上者銅之母以陰陽氣類言之子母相感動山<lb/>
<pb n="KR3g0018_WYG_099-4a"/>
恐有崩墮者是以鐘先為之鳴故易曰鳴鶴在陰其子<lb/>
和之精之至也帝曰應在幾日朔曰在後五日内居三<lb/>
日南郡太守上書言山崩丞相以聞帝曰善賜朔帛三<lb/>
十疋考異郵曰山之亡主沉溺<lb/>
　　山移動　山亡　山鳴　山出光　山石生血<lb/>
地鏡曰山徙是謂德重直臣去佞人用政在女主不出<lb/>
五年有走王　又曰山無故自徙天下兵社稷亡　又<lb/>
曰山徙是謂非分不出三年四方兵起　又曰山石忽<lb/>
<pb n="KR3g0018_WYG_099-4b"/>
自動及相拘累及大小移轉或濕或血為天下兵亂<lb/>
地鏡曰山無故亡人君失位<lb/>
地鏡曰山無故晝夜有聲如哭天下兵喪<lb/>
春秋潛潭巴曰山有長光臣下不良　地鏡曰山有長<lb/>
光臣不祥<lb/>
地鏡曰石忽生赤如血諸侯不助時父子絶<lb/>
　　山石變化　石生水中<lb/>
地鏡曰山中見異類物非人所常見者各有形名音聲<lb/>
<pb n="KR3g0018_WYG_099-5a"/>
皆為其邑大水或飢兵革行邑亡　又曰山忽化為人<lb/>
形及六畜飛鳥形皆天下虚　又曰石化為人君絶祠<lb/>
　又曰石如人形庶雄持政如禽形諸侯興兵誅行形<lb/>
如飛鳥外戚女主近臣謀反　又曰山忽生於石上邑<lb/>
出主　石生正方三公外謀不出三年逆兵起　又曰<lb/>
石生重纍不出五年相謀逆且成　又曰石生往往如<lb/>
聚不出五年兵謀行<lb/>
地鏡曰石生水中上見者近相謀逆與女主連不出八<lb/>
<pb n="KR3g0018_WYG_099-5b"/>
年兵行<lb/>
　　石生廟邑　冡自聲音　冡自移並陷與冡樹自<lb/>
　　死<lb/>
地鏡曰石生於都邑人君去故就新不出三年易政<lb/>
又曰石生於宗廟中人君不行先王法度不出三年易<lb/>
主　又曰石生而隕墜雄烈敗<lb/>
地鏡曰冡自音聲天下大兵起<lb/>
地鏡曰冡自動天下分破　又曰冡自陷天下移　又<lb/>
<pb n="KR3g0018_WYG_099-6a"/>
曰冡樹自死天下易主<lb/>
　　光<lb/>
河圖曰聖人起昌光見　漢書郊祀志曰武帝封禪夜<lb/>
有光晝有白雲起封中　元命苞曰有瑤光貫月感女樞<lb/>
生顓頊女樞見此而意感也河圖曰瑤光如虹貫月正<lb/>
白感女樞出房之宫生帝顓頊　漢武帝禪儀曰天封<lb/>
之禪晝有白氣夜有赤光　漢書郊祀志曰武帝幸汾<lb/>
隂汾隂男子公孫傍洋等見汾隂傍有光如絳上遂立<lb/>
<pb n="KR3g0018_WYG_099-6b"/>
后土祠於汾隂又郊太一祠上有光封禪太山其夜有<lb/>
光又曰宣帝祀世宗廟神光興於殿旁神光又興於房<lb/>
中如燭状廣川國世宗廟殿上有鐘音房大開夜有光<lb/>
殿上晝明　東觀漢記曰安帝私在郡第數有神光照<lb/>
耀室内　又曰李軼等語䜟曰言劉氏當復起李氏為<lb/>
輔遂市兵弩絳衣赤幘歸舊廬望見廬南有若火光以<lb/>
為人持火呼之光遂熾曈曈赫然上属天有頃不見異<lb/>
之　張勃吴録曰武烈皇帝姓孫氏名堅字文䑓吳郡<lb/>
<pb n="KR3g0018_WYG_099-7a"/>
富春人漢季世墓上數有光雲五色上燭天　天源記<lb/>
曰武王吕光子世明王以石氏建武四年夜有光曜舉<lb/>
舍異之名曰光　異苑曰孫堅䘮父行葬地忽有一人<lb/>
曰君欲為百世諸侯欲為四世帝乎曰欲為帝此人因楬一處<lb/>
而没既𦵏冡上常有怪　抱朴子曰有赤光如火從天<lb/>
来下入軍亂將死　郗萌曰有光如日月見虚為男子<lb/>
之祥又曰有光如蛟龍見宫室為女子之祥　後秦記<lb/>
曰姚襄將與符廣眉戰謂将軍王欽盧曰吾數行常有<lb/>
<pb n="KR3g0018_WYG_099-7b"/>
異光引吾前狀如導軀數日忽復不見意惡之此何祥<lb/>
也欽盧不對即與眉戰死於陳<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷九十九<lb/>
</p>
<p>
</p>
  </div>
</body>
</text>
</TEI>
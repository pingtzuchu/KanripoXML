<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷六十七</head> <lb/>
    <p>
<pb n="KR3g0018_WYG_067-1a"/>
欽定四庫全書<lb/>
　唐開元占經卷六十七<lb/>
　　　　　　　　　　　唐　瞿曇悉達　撰<lb/>
　石氏中官<lb/>
　　　三台占五十三<lb/>
石氏曰三台六星兩兩而居起文昌列抵太㣲<hi>兩台北星入井</hi>
<hi>三十度太去極三十度少在黄道内三十八度少也</hi>黄帝占曰三能<hi>蘇氏曰能音台</hi>者<lb/>
三公之位也諸侯農人也一名天柱太一之舎道也文<lb/>
<pb n="KR3g0018_WYG_067-1b"/>
昌之庭也在下名曰天竒　黄帝占曰三能近文昌宫<lb/>
者曰太尉司命為孟次星曰司徒司中為仲次星為司<lb/>
空司祿為季　黄帝占曰㤗階天之三階也上階上星<lb/>
為天子下星為女主中階上星為諸侯三公下星為卿<lb/>
大夫下階上星為士下星為庶民所以和隂陽而理萬<lb/>
物　又占曰三台大間中相去十六度為平過為太㓕<lb/>
為損小間中相去太半度為平過為奢㓕為迫　又占<lb/>
曰知三能者使人不病癘夫妻俱視三能使人離三能<lb/>
<pb n="KR3g0018_WYG_067-2a"/>
雖尊臣之位也　又占曰司禄主人君之爵祿　禮含<lb/>
文嘉曰三台為天階太一躡以上下一曰天階　春秋<lb/>
緯曰三能在前叅稽正緒　春秋緯元命包曰魁下六<lb/>
星兩兩而北曰三能主德聞德宣符也西近文昌二星<lb/>
曰上台為司命主夀次二星中台為司中主宗室東二<lb/>
星曰下台為司祿主兵　論䜟曰上台上星主兖豫下<lb/>
星主荆揚中台上星主梁雍下星主冀州下台上星主<lb/>
青州下星主徐州星非其故以占其邦　巫咸曰三能<lb/>
<pb n="KR3g0018_WYG_067-2b"/>
天子六階六階土官也　郗萌曰三能主爵為天倉<lb/>
司馬遷天官書曰三能三衡者天庭也　荆州占曰司<lb/>
命主兵間六尺有兵　又占曰司命司中祿星天子定<lb/>
見安危之府也萬民夀之主也　黄帝占曰司命司中<lb/>
司祿星色青黒天下多憂　又占曰司中主宗室間六<lb/>
尺主亂政急骨肉親疏逺宗室不和附人君不安兵起<lb/>
　黄帝占曰公侯背叛率部動兵則中階上星其色赤<lb/>
夷狄侵邊境内騷動則中階下星疏而横其色白卿大<lb/>
<pb n="KR3g0018_WYG_067-3a"/>
夫廢正向邪作姦營私則下星垂而疏其色赤避尊比<lb/>
下興衆同位則星迫而下色白　黄帝占曰士庶民不<lb/>
從法令犯刑為賊則下階上星其色赤星去本就末淫<lb/>
侈相起則閽人横其色白令行法勝委命聽從則星迫<lb/>
而下其色白　又占曰上能不具春不得耕中能不具<lb/>
夏不得芸下能不具秋不得穫　又占曰三階平則隂<lb/>
陽和風雨時五穀豐禎祥應天下太平三階不平則隂<lb/>
陽不和風雨不時百靈不享災異並生百姓不寧　黄<lb/>
<pb n="KR3g0018_WYG_067-3b"/>
帝占曰天子剛猛好兵㓕後殺嗣則上階上星其色赤<lb/>
循宫廣囿肆其聲色則上階奢而横温懦柔弱誅罰不<lb/>
行則上階迫其色白朋黨比周度逾適易則上階下星<lb/>
其色白妃嬪尊榮䜛言進用則上階下星奢而横其<lb/>
色白恃寵肆欲懷邪作亂則星髙而仰其色赤　黄帝<lb/>
占曰人主有綱臣下有紀賦斂惟省刑罰用輕則上階<lb/>
為之蹙諸侯納貢朝聘有禮三公盡忠卿大夫無私則<lb/>
中階為之比庶民奉化閨門和穆幹給以時徭役有序<lb/>
<pb n="KR3g0018_WYG_067-4a"/>
下階為之密蹙比密者相近也　黄帝占曰人主徭役<lb/>
肆意縱欲崇飭臺榭數奪農時上階為之奢諸侯盛車<lb/>
服上僭三公専權卿大夫貪誇則中階為之疏<hi>案王隱晉</hi>
<hi>書曰張華少子建曉仰占云中台坼内懼遂勸華遜位華言今惟修德以應之耳檀道鸞晉陽春秋曰張華死</hi>
<hi>後中台遂坼大元中還隂歛正中國以為謝太傅祖德之所致也宋書天文志云晉恵帝永康元年三月中台</hi>
<hi>星坼是日賈后殺太子趙王倫尋廢殺后及張華又廢帝自立於是三王並起操摠天權也</hi>士庶民去<lb/>
本趨末不務農桑豪侈相凌竟為狡猾則下階為之濶<lb/>
奢疏濶者階相逺也　洛書曰三能横通天下嘿嘿後<lb/>
<pb n="KR3g0018_WYG_067-4b"/>
十二年山大崩亡主之符也　尚書中候曰中能垂公<lb/>
輔謀　尚書中候曰天能有變厥為災土淪山崩谷溜<lb/>
滿川枯　禮含文嘉曰王者得禮之制不傷財不害民<lb/>
君臣和集草木昆蟲各䝉正性則三台為齊明不濶不<lb/>
狹如其度<hi>宋均注曰君臣制度宫室車旗多少各有科品則應之也</hi>　禮緯含文嘉<lb/>
曰殯喪之禮各以其時變制革禮之差得制之宜三台<lb/>
平正有德星出入其間矣　春秋緯曰三公擅恣非其<lb/>
人則山崩三台移鼎折足　春秋緯曰三能色齊君臣<lb/>
<pb n="KR3g0018_WYG_067-5a"/>
和不齊大乖　春秋緯曰三能色亂天子不賢　甘氏<lb/>
曰三台色明行列齊等相類則君臣和吉而治臻　甘<lb/>
氏曰三台色黄天下謀德色赤謀兵色黒有憂色白為<lb/>
喪色白為疾三台不直天下失謀　甘氏曰三能流相<lb/>
抵者諸侯為亂天子不見有亡主以其日占其國　甘<lb/>
氏曰司中星坼摇若合赦　甘氏曰司祿星其坼者凶<lb/>
主者當之　焦延夀曰三能星摇動皆為有謀　郗萌<lb/>
曰三能之上星疏者變從上家起中星疏者變從中家<lb/>
<pb n="KR3g0018_WYG_067-5b"/>
起下星疏者變從下家起所謂變起者反逆之事　又<lb/>
占曰司命司中司祿星欲其赤黄萬民奮壯所為數利<lb/>
　荆州占曰三能一疏一數宗廟咎責亡孝悌仁義也<lb/>
五府不順此三公之過也　又占曰三能不齊等三<lb/>
公不相信　又占曰三能色不齊君臣奔走黒為喪<lb/>
荆州占曰三能一星去天下危二星去天下亂三星去<lb/>
天下不治　荆州占曰三能色黄澤赦　又占曰三能<lb/>
黄澤有光民安夀　又占曰司命司中司祿欲其大淳<lb/>
<pb n="KR3g0018_WYG_067-6a"/>
而澤天子多推恩　石氏讚曰三台六星三公位其色<lb/>
齊明德洋溢<lb/>
　　　相星占五十四<lb/>
石氏曰相一星在北斗南<hi>入翼五度去極三十一度半在黄道内三十七度也</hi>
黄帝占曰相星天丞相也大臣象也主衣服之章　黄<lb/>
帝占曰相星明大則天子明忠臣興相星亡則輔臣黜<lb/>
若有誅　石氏曰相星明吉不明凶　焦延夀曰相星<lb/>
亡相死不死出走　石氏讚曰相在斗南集衆事<lb/>
<pb n="KR3g0018_WYG_067-6b"/>
　　　太陽守星占五十五<lb/>
石氏曰太陽守一星在相西南<hi>入張十三度少去極三十五度半在黄道内三</hi>
<hi>十九度也</hi>　黄帝占曰太陽守輔臣象也所以守衞天主之<lb/>
宫偹守諸門其星明則人主威伏四方天下安王者致<lb/>
符瑞　石氏曰太陽守星明吉不明不吉　焦延夀曰<lb/>
太陽守星北近斗居七星行間以入曰辟煞亡　陳卓<lb/>
曰太陽守星非其常天下兵起中國不安大臣誅　石<lb/>
氏讚曰太陽守在西設武偹<lb/>
<pb n="KR3g0018_WYG_067-7a"/>
　　　天牢星占五十六<lb/>
石氏曰天牢六星在北斗魁下<hi>東星入張一度少去極二十六度半在黄道内</hi>
<hi>四十四度太也</hi>　黄帝占曰天牢貴人之牢也在北斗魁下所<lb/>
以禁暴横　春秋合誠圖曰天牢主守將　郗萌曰天<lb/>
牢天子疾病之憂患　黄帝占曰天牢中星衆貴人多下<lb/>
獄星希天下安無罪人　石氏曰天牢中無星天下安<lb/>
寧有星賢主傷　焦延夀曰天牢星明大動摇辟拘繋<lb/>
一星明主侯有繋者　司馬遷天官書曰赤帝行德天<lb/>
<pb n="KR3g0018_WYG_067-7b"/>
牢為之空　石氏曰天牢與貫索通占　石氏讚曰天<lb/>
牢六星禁暴去惡<lb/>
　　　文昌星占五十七<lb/>
石氏曰文昌六星<hi>一本七星案陸績渾天圖曰文昌中有一星在司祿内名為主祿統名為</hi>
<hi>七星西星入井十五度太去極二十五度太在黄道内四十三度半也</hi>　司馬遷天官書<lb/>
曰斗魁戴匡六星曰文昌宫<hi>晉灼曰似戴故曰戴匡也</hi>　黄帝占曰<lb/>
文昌六府之宫也在斗魁前經緯天下文德之宫六府<lb/>
謂金木水火土穀從斗魁第一星為上將建威武第二<lb/>
<pb n="KR3g0018_WYG_067-8a"/>
星為次將臨左右第三星為貴相主文理第四星為司<lb/>
命主賞功進賢第五星為司中<hi>班固天文志云司祿</hi>主司過詰咎<lb/>
第六星司祿佐理寳<hi>天文志曰司</hi>　洛書曰文昌主六府寇<lb/>
春秋緯元命包曰文昌主集計禍福也天道文者精所聚<lb/>
昌者揚天紀輔弼並居成天象　春秋緯曰文昌宫為<lb/>
六府以布升度明天道上將招威次將輔主貴相宣德<lb/>
司命進官司中㓕咎司祿賞善佐理楊寳六名執權守<lb/>
𨽻四海之府土官也　巫咸曰文昌天子司祿之府土<lb/>
<pb n="KR3g0018_WYG_067-8b"/>
官　陳卓曰文昌一星上將大將軍也二曰次將尚書<lb/>
也三曰貴相太常也四曰司中司𨽻也五曰司怪太史<lb/>
也六曰大理廷尉也　黄帝占曰文昌宫者天府離宫<lb/>
也文昌宫三能屬軒轅相與為體星明大齊同則王者<lb/>
致太平星不明道術隱蔵王者求賢則星明　黄帝占<lb/>
曰文昌星黄潤澤光萬民安青黒㣲多所害　又占曰<lb/>
司命主㓕不祥其星黄澤有光萬民安蒼為天下多有<lb/>
憂　焦延夀曰文昌星動摇不如故三公誅不乃后死<lb/>
<pb n="KR3g0018_WYG_067-9a"/>
　陳卓曰文昌星明大小齊等天瑞臻　石氏讃曰文<lb/>
昌在西則六府治<lb/>
　　　北斗星占五十八<lb/>
石氏曰北斗七星輔一星在太㣲北<hi>第五星入井十三度去極十一度太</hi>
<hi>極星入張初去極十八度少在黄道内九十八度也</hi>　黄帝占曰北斗為帝車運<lb/>
於中央臨制四方<hi>漢書天文志曰四海呉龔天文星占曰四卿也</hi>分别隂陽建<lb/>
於四時均立五行移應節度定諸紀綱太一之事也配<lb/>
於二十八宿天所以發其時地所以成萬物諸侯屬焉<lb/>
<pb n="KR3g0018_WYG_067-9b"/>
　春秋緯元命包曰斗為帝令出號布政授度四方故置<lb/>
輔星以佐功為斗為人君之象而號令之主也　兵法<lb/>
曰北斗名長史小字大方能知者便不畏白刃　巫咸<lb/>
曰北斗天子受命之使士官也　河圖曰北斗魁第一<lb/>
星開樞受樞受樞至四星屬魁為璇璣第二星提執序<lb/>
第三星璣耀緒第四星權拾取第五星玉衡拒第六星<lb/>
開陽紀輔星紀第七星摇光吐摇光主玉衡屬杓為玉<lb/>
衡<hi>案春秋緯元命包曰玉衡北䋲注曰直杓故曰玉䋲也舜典曰璇璣玉衡以齊七政巫咸曰七政者日月</hi>
<pb n="KR3g0018_WYG_067-10a"/>
<hi>木火土金水星是也</hi>　洛書曰北斗魁第一曰天樞第二璇星第<lb/>
三璣星第四權星第五玉衡第六開陽第七摇光第一<lb/>
至第四為魁第五至第七為杓合為斗杓隂布陽故稱<lb/>
北斗開陽重寳故置輔易斗中曰北斗第一曰破軍第<lb/>
二曰武曲第三曰亷第四曰文曲第五曰祿存第六曰<lb/>
巨門第七曰貪狼　石氏曰北斗第一星曰正星主陽<lb/>
主徳天子之相也第二曰法星主隂主刑女主之位也<lb/>
第三曰令星主福第四曰伐星主天理伐無道第五曰<lb/>
<pb n="KR3g0018_WYG_067-10b"/>
殺星主中央助四旁殺有罪第六星危星主天倉五穀<lb/>
第七曰部星一曰應星主兵　淮南鴻烈間詁曰斗杓<lb/>
為小嵗<hi>嵗之言越歴十二辰而行</hi>正月建寅月後左行行十二辰咸<lb/>
池為太嵗二月建卯月徙右行四仲終而復始太嵗迎<lb/>
者辱順者强左者喪右者昌小嵗東南即生西北即煞<lb/>
不可迎也而可順也不可左也而可右也其此之謂也<lb/>
　又曰北斗之神有雌䧺十一月建於子月後一辰雄<lb/>
左行雌右行五月合午謀刑<hi>刑為煞故薺麥死也</hi>十一月合子謀<lb/>
<pb n="KR3g0018_WYG_067-11a"/>
德<hi>德為生問射於振末</hi>　詩含神務曰七政天斗上一星天位二<lb/>
主地三主火四主水五主土六主木七主金　春秋緯<lb/>
曰正星主營室東壁奎婁法星主胃昴畢觜觹令星主<lb/>
参東井輿鬼主桞伐星主七星張翼軫煞星主角亢氐<lb/>
房危星主心尾箕南斗部星主牽牛須女虗危　石氏<lb/>
曰北斗第一星主日第二星主月第三星主熒惑第四<lb/>
星主辰星第五星主填星第六星主嵗星第七星主太<lb/>
白　黄帝占曰北斗第一星主秦第二星主楚第三星<lb/>
<pb n="KR3g0018_WYG_067-11b"/>
主梁第四星主呉第五星主趙第六星主燕第七星主<lb/>
齊　春秋緯曰北斗杓携龍角<hi>孟康注天文志曰携連也</hi>衡殷南斗<lb/>
魁枕参首用昏建者杓華山以西南<hi>孟康傳曰第七星法太白杓斗之尾</hi>
<hi>為陰位在西方故主西南也</hi>夜半建者衡以殷中州河濟之間平旦<lb/>
建者魁海岱以東北也<hi>孟康傳曰斗魁第一星法於日主齊魁斗之首陽也又用其在</hi>
<hi>明陽與明德在東房故主東北齊也</hi>　春秋緯文曜鈎曰華岐以北龍門積<lb/>
石西至三危之野雍州屬魁星太行以東至碣石王屋<lb/>
砥柱冀州屬璇星三河雷澤東至海岱以北兖青之州<lb/>
<pb n="KR3g0018_WYG_067-12a"/>
屬璣星蒙山以東至羽山南至江㑹稽震澤徐揚之州<lb/>
屬權星大别以東至雲澤九江衡山荆州屬衡星荆山<lb/>
西南至岷山北距鳥䑕梁州屬陽星外方熊耳以東至<lb/>
泗水陪尾豫州屬杓星　陸績渾圖曰魁星第一星主<lb/>
徐州第二星主益州第三星主冀州第四星主荆州第<lb/>
五星主兖州第六星主揚州第七星主豫州　皇甫謐<lb/>
年歴曰斗者天樞也天有七紀故斗有七星星間相去<lb/>
七度百二十分曜各百里周七千里分得日月五星九<lb/>
<pb n="KR3g0018_WYG_067-12b"/>
州之地自一至四曰魁自五至七曰杓一曰樞星太白<lb/>
主之雍州屬焉二曰璇星填星主之冀州屬焉三曰璣<lb/>
星熒惑主之青兖州屬焉四曰權星辰星主之徐揚州<lb/>
屬焉五曰玉衡嵗星主之荆州屬焉六曰闓陽日主之<lb/>
梁州屬焉七曰摇光月主之豫州屬焉摇光一名杓或<lb/>
曰招摇以昏候之左旋於天月建一辰晝夜一周日月<lb/>
㑹焉故孟春建寅日月㑹於豕韋仲春建卯㑹於降婁<lb/>
季春建辰㑹於大梁孟夏建巳㑹於實沈仲夏建午㑹<lb/>
<pb n="KR3g0018_WYG_067-13a"/>
於鶉首季夏建未㑹於鶉火孟秋建申㑹於鶉尾仲秋<lb/>
建酉㑹於夀星季秋建戌㑹於大火孟冬建亥㑹於析<lb/>
木仲冬建子㑹於星紀季冬建丑㑹於𤣥枵　黄帝占<lb/>
曰北斗七星名曰七神神各主四宿而衞太一之宫其<lb/>
星欲明大潤澤相類七政齊明則天子吉大臣<lb/>
昌其星不明王者弱大臣有殃星若摇動不出百八十<lb/>
日天下盡兵多有死者　又占曰北斗魁第一星為天<lb/>
道六甲主五子甲子丙子戊子庚子壬子五子者氣之<lb/>
<pb n="KR3g0018_WYG_067-13b"/>
始也魁星建除主建萬物甲子木春始王所以通達根<lb/>
莖丙子火夏始王所以通成花葉戊子土季夏始王主<lb/>
萬物肌膚庚子金秋始王煞萬物壬子水冬始王主含<lb/>
凍定根故魁星為嵗星其位甲子故天子不尊鬼神㓜<lb/>
稚多弱則魁星不明不明則嵗星不光不光則萬物少<lb/>
稚不昌天潤不盈魁星不澤列地封虛財而不賞王道<lb/>
所後及皆思其下紀也　黄帝占曰北斗第二星為地<lb/>
道六甲主乙丑乙亥丁丑丁亥己丑己亥辛丑辛亥建<lb/>
<pb n="KR3g0018_WYG_067-14a"/>
除主除閉物無不除除陳發新地道自虐故天使萬物<lb/>
皆得盛合寧故第二星為太白其位為後主諸侯故天<lb/>
子教令顯數發土功發壞没山林不受蔵則第二星不<lb/>
明不明則太白無光無光則名術士不昌籓臣不忠地<lb/>
澤不蔵藩臣多疾　黄帝占曰北斗第三星為人道六<lb/>
甲主丙寅甲戌戊寅丙戌壬寅庚戌甲寅壬戌建除主<lb/>
滿開天下能承天理物設上定下夫婦昇進而定家道<lb/>
故第三星主熒惑百姓不進為退過則第三星不明不<lb/>
<pb n="KR3g0018_WYG_067-14b"/>
明則即熒惑無光無光則百姓罷死役士多避過亡匿智<lb/>
士退賢人避　黄帝占曰北斗第四星為四時六甲主<lb/>
丁卯癸酉己卯乙酉癸卯己酉乙卯辛酉建除主平四<lb/>
時四者萬物之節度數也故第四星為辰星其位為司<lb/>
徒故天子出令教化不順四時春行秋政夏行冬政秋<lb/>
行春政冬行夏政四時不和不明則辰星無光無光則<lb/>
嵗彫殺五穀不盛萬物不昌百姓夭喪上下不相親司<lb/>
徒非其人　黄帝占曰北斗第五星為音德六甲主戊<lb/>
<pb n="KR3g0018_WYG_067-15a"/>
辰壬申庚辰甲申壬辰丙申甲辰戊申丙辰庚申建除<lb/>
主定成音者五氣之和五宫之政制樂之節皆在於是<lb/>
故第五星為填星其為天子中宫故天數更日厯損宗<lb/>
廟厯衣服逺親離疏戮辱父兄蕃臣以兵上下相欺<lb/>
黄帝占曰北斗第六星為法星六甲主己巳辛未辛巳<lb/>
癸未癸巳乙未乙巳己未建除主執危法律者所以善<lb/>
善而惡惡也故死者不可生刑者不可息故第六星為<lb/>
月其位主天理天子出令法苛刻誅不正威煞用刑則<lb/>
<pb n="KR3g0018_WYG_067-15b"/>
第六星不明不明則月不光不光則執政不察盗賊並<lb/>
起　黄帝占曰北斗第七星為部星六甲庚午壬午丙<lb/>
午戊午甲午建除主破收主兵主天四瀆瀆者江<lb/>
河淮濟之水故第七星主日其位主司馬不敬諸神江<lb/>
河淮濟則第七星不明不明則日無光則海水出流煞<lb/>
百姓則其年有兵司馬將軍而行萬民不昌司馬與<lb/>
士卒俱凶　河圖曰璣四星紀日蝕㣲玉衡三星紀天<lb/>
倫山崩　洛書曰開樞受㣲逆天失度提旋序㣲地道<lb/>
<pb n="KR3g0018_WYG_067-16a"/>
失理機耀渚㣲人民寃結政乖失常權拾取㣲江河涸<lb/>
竭水失道玉衡樞㣲音節災紀開陽紀㣲律厯鍾吕<lb/>
昧失理摇光吐㣲星辰政度失序　詩含神務曰七政<lb/>
星不明各為其政不行　尚書璇璣鈴曰北斗第一星<lb/>
變色㣲赤不明六日而日蝕　禮記斗威儀曰君乗土而<lb/>
王其政太平則宫室黄大其餘六星暉光四起<hi>宫北斗魁星也</hi>
　春秋演孔圖曰八政不中部則王綱紀絶失常　春<lb/>
秋元命包曰衡之撥起三公后妃恣君如贅旒　春秋<lb/>
<pb n="KR3g0018_WYG_067-16b"/>
緯文曜鈎曰王者失埶偏任臣下擅任則衡撥䏩桞失<lb/>
制撥者陽星戾戾則日蝕心消江河為害期九年天子無<lb/>
威王者舒濡臣並為政則衡匡移側不停匡者隂星進<lb/>
進則山崩谷滿極星亡日不見期八年中國無君王天<lb/>
下大亂王者貪恣開利門賈百姓朝以貨財為榮無仁<lb/>
義之亷則璣星低低者樞機星下移移則山躍参差天<lb/>
投石蝗蟲為害奎星息期九年主試天下無文法兵官<lb/>
榮王者不用仁義為政則佞臣熾哲人消羣姦之害以<lb/>
<pb n="KR3g0018_WYG_067-17a"/>
圎為方以欺為忠朝廷閉塞天下蔽壅則杓仰仰者杓<lb/>
星上句移而髙則山崩龍羣吟飛火泉踊彗入斗辰守<lb/>
房天庫虚狼狐張期八年五伯𧺫帝王亡后黨嬉<hi>宋均曰嬉</hi>
<hi>盛也</hi>䜛賊興羣官之政以私害公則魁星反而擾衡　春<lb/>
秋運斗樞曰王者承度行義郊天事神不敬廢禮文不<lb/>
從經圖則樞星不明主病目舌若喉此類見主以逆天<lb/>
自恣為三公名侯所謀舉土功立州侯失徳逆時害謀<lb/>
顯惡問仰左官隨意已虐符則璇星不明主鮮落若偏<lb/>
<pb n="KR3g0018_WYG_067-17b"/>
枯近臣恣將相謀主以逆陰失符德義少殘百姓家獄<lb/>
慘毒吏巧邪暴設變害舒失民命懷寃抑則璣星不明<lb/>
主病心腹若眩疽太尉謀主以逆人倫誅符命到禁切<lb/>
愚喜怒動失時則横星不明若主痺蹷逆以無禁誅逺<lb/>
雅頌若倡優奢政偽度毁䜛則嬉則玉衡不明主若痿<lb/>
蹷以迷或誅德弊任過官多尸祿爵賞逆符不修斗度<lb/>
房表之樞法令數更以苛相杓則開陽星不明主若鬲<lb/>
疽以不聰明誅廢江淮不省山瀆之祠州土之位不應<lb/>
<pb n="KR3g0018_WYG_067-18a"/>
天符斬伐無度壞山絶渠威德四弱外國逺州摇光不<lb/>
明主若腫痂痔痛<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>失樞　孝經援神契曰王者徳至<lb/>
於天則斗極明　援神契曰天子不事祠名山不敬鬼<lb/>
神則斗第一星不明數起土功壊决山陵逆地理不從<lb/>
諌則第二星不明天子不愛百姓則第三星不明發號<lb/>
施令不從四時則第四星不明用樂聲滛泆則第五星<lb/>
不明用文法深刻則第六星不明不省江河淮濟之祠<lb/>
則第七星不明　孝經内記曰兩北斗夜見者天子易<lb/>
<pb n="KR3g0018_WYG_067-18b"/>
後當起　石氏曰北斗第四星名照明大動天子兵强<lb/>
國安其㣲小色若青黒軍破國亡　石氏曰七政星明<lb/>
者其國昌不明者其國有殃　石氏曰北斗七星欲其<lb/>
明大潤澤相類不相類者治亂　又占曰北斗一星亡<lb/>
天下必有大事若有大變　又占曰正星有變其宫有<lb/>
憂若死法星有變女主當之若死令星有變火官有憂<lb/>
若死伐星有變水官有憂若死煞星有變土官有憂若<lb/>
死危星有變木官有憂若死部星有變金官有憂若死<lb/>
<pb n="KR3g0018_WYG_067-19a"/>
　甘氏曰衡星分明則法令從㣲細則法令不行衡星<lb/>
相疏法令緩相去數法令急　又占曰北斗自暈破軍<lb/>
北斗消天下君臣相背　巫咸曰北斗星明王者治<lb/>
郗萌曰北斗杓為北髙主急事馳馬兵驚常以春三月<lb/>
候北斗魁第一星者曰應星色赤大赦色白有喜　郗<lb/>
萌曰北斗旁多星則國家安　又占曰北斗前移外胡<lb/>
人北移内胡人南　巫咸曰王者逆道則北斗不明<lb/>
瑞應圖曰王者孝行溢則斗溳精者精光不隕也　荆<lb/>
<pb n="KR3g0018_WYG_067-19b"/>
州占曰北斗星盛動摇者不出百日中天下盡以兵革<lb/>
死　荆州占曰北斗中多小星者民怨上天下多訟法<lb/>
者無星二十日有赦　又占曰北斗亡不相反害必有<lb/>
伐主　荆州占曰北斗第一星不明御史大夫非其人<lb/>
也第二星不明大司農非其人也第三星不明少府非<lb/>
其人也第四星不明光祿非其人也第五星不明鴻臚<lb/>
非其人也第六星不明廷尉非其人也第七星不明執<lb/>
金吾非其人也　荆州占曰北斗魁第一星主陽主德<lb/>
<pb n="KR3g0018_WYG_067-20a"/>
天子之象也萬國之始也即有變日應之使其官有憂<lb/>
若有死亡正星色赤有兵不出月中色白為水若揚光<lb/>
色赤無利春至夏馬牛金石物貴夏至秋黍麥貴秋至<lb/>
冬粟黍麥魚鹽貴冬至春薪菜貴而糴賤　荆州占曰<lb/>
北斗第二星主隂主刑而生萬物女主位也即有變月<lb/>
應之無救大人一子為憂女主官當之者死法星色赤<lb/>
有兵無救期一嵗若二嵗兵罷色青三日有兵期三月<lb/>
若四月色青不復有暴疾之君色青白有白衣之㑹期<lb/>
<pb n="KR3g0018_WYG_067-20b"/>
三月色黄黒更弊色黒有大水期三年中其有期三月<lb/>
中色黒白郭壊之有暴水若大風期六月中　荆州占<lb/>
曰北斗第三星變色青黒變更法令天下不安赤黄有<lb/>
兵其變白為一月而兵罷　又占曰北斗第四星色青<lb/>
若赤大臣有憂黄君有喜　又占曰北斗第五星色青<lb/>
米粟貴赤菽貴赤黒麥貴白禾黍貴黒糴賤　荆州占<lb/>
曰北斗第六星色青有離國赤有兵　又占曰北斗第<lb/>
七星一名應星主兵即有憂太白應之金官有憂若死<lb/>
<pb n="KR3g0018_WYG_067-21a"/>
色赤死有兵期一嵗其春也有喜色青有移徙民色黄<lb/>
有君益地色白有憂色黒有水　文曜鈎曰輔星匡危<lb/>
<hi>孟康曰在北斗第六星旁</hi>　春秋合誠圖曰輔星主旋明　援神契<lb/>
曰輔星正矯不平　荆州占曰輔星丞相之象也　雒<lb/>
罪級曰輔星㣲公宰弱無良朋　春秋緯曰輔星小天<lb/>
子佐消七政毁輔乃亡　春秋緯曰輔星明近則輔臣<lb/>
親厚疏小則輔臣㣲弱無道　郗萌曰輔星明則王者<lb/>
夹輔佐出　郗萌曰輔星逺斗星五六寸相不死出走<lb/>
<pb n="KR3g0018_WYG_067-21b"/>
　荆州占曰輔星近斗一寸二寸臣欲迫脇主　又占<lb/>
曰輔星不見相死　又占曰輔星北則黄瑞降子孫蕃<lb/>
昌　又占曰斗星明輔星不明主強臣弱　又占曰輔<lb/>
星明斗星不明臣強主弱　又占曰輔星大而明主奪<lb/>
政　又占曰輔星不明相不死則免　又占曰輔星欲<lb/>
小明小明則相明　又占曰輔星合斗星十日兵起<lb/>
又占曰輔星明大與斗星合兵起臣強主弱　又占曰<lb/>
斗輔星去丞相去　孝經右秘曰大夫不信斗輔亡<lb/>
<pb n="KR3g0018_WYG_067-22a"/>
郗萌曰輔星入斗中相繋　荆州占曰輔星入斗中輔<lb/>
臣有誅者　荆州占曰輔星生翌天子驚大将謀　春<lb/>
秋緯曰輔星生翌不出三年主誅臣為王　又占曰邪<lb/>
臣挟私擅國符輔生翌　又占曰九卿阿黨排擠正直<lb/>
驕奢侈害則江河潰決斗輔生角輔逺陽大臣無德邦<lb/>
必立王　石氏讃曰北斗七星廩授輔相<hi>一本云輔養一本云輔争</hi>
近臣見㣲意<lb/>
　　　紫㣲垣星占五十九<lb/>
<pb n="KR3g0018_WYG_067-22b"/>
石氏曰紫㣲垣十五星西蕃七東蕃八<hi>在北斗北右星入軫十度去極</hi>
<hi>九十度半在黄道内五十六度太</hi>　荆州占曰紫㣲宫紫北也宫中也<lb/>
一名天營一名長垣又曰日旗　樂什圗曰天宫紫㣲<lb/>
宫也　春秋合誠圗曰紫宫者太一之常座<hi>郗萌曰太一之常舎</hi>
<hi>也</hi>　巫咸曰紫宫者天子之常居土官也　張衡靈憲<lb/>
曰紫宫為皇極之居　春秋元命苞曰紫宫吐陽合隂<lb/>
　淮南天文閒詁曰紫宫執斗而佐還日行一度以周<lb/>
於天日冬至駿狼之山駿狼之山冬至所止也日移一度行百八<lb/>
<pb n="KR3g0018_WYG_067-23a"/>
十二度八分度之五而夏至牛首之維牛首之維夏至<lb/>
之所至反覆三百六十五度四分度之一而成一嵗<lb/>
詩含神霧曰紫宫主出度　聖洽符曰紫宫以戍子日<lb/>
候之宫亂則荒其君驕奢不聽諌姦佞在側紫宫和而<lb/>
正則致鳳凰頌聲作　石氏曰紫宫之星均皆明大小<lb/>
有常　郗萌曰紫宫星不盛即士耗亡妻子　又占曰<lb/>
紫宫旗直者天子出自將兵紫宫開兵𧺫　荆州占曰<lb/>
紫宫星盛即吉昌内輔强　石氏讃曰紫㣲宫中十五<lb/>
<pb n="KR3g0018_WYG_067-23b"/>
星偹蕃臣<lb/>
　　　北極鈎陳星占六十<lb/>
石氏曰北極五星鈎陳六星皆在紫㣲宫中<hi>鈎陳六星入東壁八</hi>
<hi>度太去極十一度半在黄道内八十四度</hi>　黄帝占曰北極者一名天極一<lb/>
名北辰<hi>論語曰譬如北辰衆星拱共謂北極也</hi>紫宫天聖主也三公也在<lb/>
北斗前<hi>北極紐星天之樞也天運無輟而旋星不移也</hi>　黄帝占曰天樞天一<lb/>
坐也　呉龔天官星占曰北辰者一名天一名西秋<lb/>
春秋緯曰北極星其一明大者太一之光含元氣以斗<lb/>
<pb n="KR3g0018_WYG_067-24a"/>
布常開命運節序神明流精生一以立黄帝　春秋緯<lb/>
曰道起於元一為貴故太一為北極天帝位　司馬遷<lb/>
天官書曰天極星其一星太一常居也旁三星三公或曰<lb/>
子屬　廣雅曰北辰曰曜魄　黄帝占曰北極太一之<lb/>
座也第一星主月太子也謂第一星者最赤明者也<lb/>
黄帝占曰極星盛人君吉昌不明人君耗　禮緯曰天<lb/>
子正珪瑁則北辰列齊　春秋緯曰北極主出度　又<lb/>
占曰極星亡期八年中國無君王天下大亂　春秋緯<lb/>
<pb n="KR3g0018_WYG_067-24b"/>
運斗樞曰王者承度行義郊天事神不敬廢禮文不從<lb/>
經圖則樞星不明　孝經緯曰德至天則斗星極明甘<lb/>
露下　石氏曰北極星明大數動摇主好出逰色青㣲<lb/>
滅皆凶　荆州占曰北極出斗去地三丈大星獨居無<lb/>
位出天下大亂易姓人相食　又占曰北極中央星不<lb/>
明去疏主不用事左星不明太子有憂右星不明庶子<lb/>
有憂荆州占曰天樞大端指心小端指参故用兵者<lb/>
順行皆天樞則左青龍右白虎前朱雀後𤣥武蒼龍白<lb/>
<pb n="KR3g0018_WYG_067-25a"/>
虎朱雀七星𤣥武虚危　春秋緯曰上精為鈎鈎陳者<lb/>
陳也害土立萬物度數以<hi>闕</hi>　陳　樂什圖曰鈎陳後<lb/>
宫也　合誠圖曰鈎陳大帝之正妃也大帝之常居也<lb/>
　巫咸曰鈎陳天子䕶陳將軍水宫也　郗萌曰鈎陳<lb/>
者後宫也　司馬遷天官書曰後勾四星末大星正妃<lb/>
餘三星後宫之屬　荆州占曰鈎陳天子大司馬　又<lb/>
占曰鈎陳者黄龍之位也　荆州占曰鈎陳四守太一<lb/>
之所妃也　黄帝占曰鈎陳四守星盛人君吉昌不明<lb/>
<pb n="KR3g0018_WYG_067-25b"/>
盛人君耗　石氏曰鈎陳星欲其光明耀美天子左右强<lb/>
若細色黒左右弱　郗萌曰鈎陳星盛天子之輔強小<lb/>
㣲即輔弱　又占曰鈎陳星去不見女主惡之　荆州<lb/>
占曰主不用諌佞人在位則鈎陳星不明　石氏占曰<lb/>
北極五星最為尊鈎陳大星配輔臣<lb/>
　　　天一星占六十一<lb/>
石氏曰天一星在紫宫門外右星南與紫宫門右星同<lb/>
度<hi>南星入軫十度去極十度半在黄道内七十四度半</hi>　韓楊曰天一星名曰北<lb/>
<pb n="KR3g0018_WYG_067-26a"/>
斗主其星明則王者治不明者王道逆則斗主不明七<lb/>
政之星應而變色　黄帝占曰天一星地道也欲<lb/>
其小有光則隂陽和萬物成天一星大而明盛水旱不<lb/>
調五穀不成天下大饑人民流亡去其郷　黄帝占曰<lb/>
天一星明澤光潤則天子吉　石氏曰天一星欲明而<lb/>
有光則隂陽和萬物成　又占曰天一星亡則天下亂<lb/>
大人去　荆州占曰天一之星盛人君吉昌　石氏讃<lb/>
曰天一太一主承神也<lb/>
<pb n="KR3g0018_WYG_067-26b"/>
　　　太一星占六十二<lb/>
石氏曰太一一星在天一星南相近<hi>入軫十度去極十度在黄道内七十</hi>
<hi>四度半也</hi>　祖暅占曰太一赤天帝神也主使十六神知風<lb/>
雨水旱兵革饑饉疾疫災害所在之國　石氏曰天一<lb/>
星明吉不明不吉　合誠圖曰太一離其位而乗斗後<lb/>
九十日兵必起　荆州占曰太一星失其位則天子有<lb/>
所之未反　又占曰太一之居左文而右武後極而前<lb/>
行四帝方旁衆神為輔文武不明輔乃不強<lb/>
<pb n="KR3g0018_WYG_067-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_067-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷九十七</head> <lb/>
    <p>
<pb n="KR3g0018_WYG_097-1a"/>
欽定四庫全書<lb/>
　唐開元占經卷九十七<lb/>
　　　　　　　　　　　唐　瞿曇悉達　撰<lb/>
　猛將軍陣勝負雲氣占<lb/>
太公曰凡興軍動衆陳兵天必見其雲氣示之以安危<lb/>
故勝則可逆知也其軍中有知曉時氣者厚寵之常令<lb/>
清朝若日午察彼軍及我軍上氣色皆須記之若軍上<lb/>
氣不盛加警偹守輙勿輕戰戰則不足守則有餘察氣<lb/>
<pb n="KR3g0018_WYG_097-1b"/>
者軍之大要常令三五人参馬豋髙若臨下察之進退<lb/>
以氣為候<lb/>
　　賢將氣<lb/>
凡興兵動衆忌大風雷而隂不見日凡氣初出如甑上<lb/>
氣勃勃上積為霧霧為隂隂氣為虹霓若暈珥之属如<lb/>
不積不結散漫一方不能為災必和襍殺氣森森然疾<lb/>
起乃可論占常以平旦下晡日出没時候之期内有風<lb/>
雨災不成或有黒氣如幢出於營中上黒下黄敵欲來<lb/>
<pb n="KR3g0018_WYG_097-2a"/>
求戰無誠實言及九日内必覺偹之吉或日月隂沉無<lb/>
光不雨或十日晝夜無光不見日月名曰蒙日久隂不<lb/>
雨下謀上也　凡敵軍上氣黄白潤澤者將有威德或<lb/>
軍上氣發漸漸如雲變作山形將有深謀或敵上氣黒<lb/>
中赤在前者將精悍皆不得撃凡氣上與天連軍中將<lb/>
賢良也<lb/>
　　猛將氣<lb/>
凡氣如龍如虎或如火烟之形或如火光之狀或如山<lb/>
<pb n="KR3g0018_WYG_097-2b"/>
林或如塵埃頭尖而卑或氣黒如門上樓皆猛將氣也<lb/>
凡敵上氣青而疎㪚者將怯弱若前大後小者將怯不<lb/>
明<lb/>
凡軍上氣渾渾圓長赤氣在其中或有氣如赤杵在黒<lb/>
雲中皆有伏兵或两軍相當赤氣在前後左右者有伏<lb/>
兵隨氣所在防之　或有雲絞絞綿綿此以車騎為伏<lb/>
兵或有雲如布席之狀此以歩卒為伏兵或有雲如山<lb/>
岳在外有伏兵不可不審也<lb/>
<pb n="KR3g0018_WYG_097-3a"/>
　　降城氣<lb/>
凡降城之氣如人十十五五皆义手低頭降之象或有<lb/>
氣上黄下白名曰喜氣所臨之軍欲求和退若風不蓬<lb/>
勃旌旗暈暈順風而揚舉或向敵終日軍行有功勝候<lb/>
也<lb/>
　　勝軍氣<lb/>
凡敵軍上氣如山隄上林木不可與戰在吾軍大勝或<lb/>
如火光亦大勝　或敵上白氣坌沸如樓縁以赤氣者<lb/>
<pb n="KR3g0018_WYG_097-3b"/>
兵勁不可擊在吾軍必大勝　或敵上氣黄白厚潤而<lb/>
重者勿與戰　或遥視軍上雲如鬬雞赤白相隨在氣<lb/>
中得天助不可擊　兩軍相當上有氣如蛇舉頭向敵<lb/>
者戰必勝<lb/>
　　軍營氣<lb/>
凡軍營上有五色氣上與天連此應天之軍不可擊有<lb/>
赤黄氣於天亦不可攻　或有雲如日月而赤氣繞之<lb/>
如日暈狀有光者所見之地大勝不可攻也敵上氣如<lb/>
<pb n="KR3g0018_WYG_097-4a"/>
虎狀其軍亦不可攻也　若逆風來應氣旁勃牙旗隂<lb/>
折不見日旌旗激揚敗候也　若雲氣從敵所來終日<lb/>
不止吾軍不可出出則不利若風雲俱來此為敗候在<lb/>
急也<lb/>
凡敵上氣色如馬肝如死灰或類偃蓋敗徴　或黒氣<lb/>
如壊山堕軍上者軍必敗　或軍上氣昏發連夜照人<lb/>
則軍士散亂　或軍上氣有五色襍亂東西南北不定<lb/>
者其軍必敗　或軍上有赤氣炎炎降天將死衆亂<lb/>
<pb n="KR3g0018_WYG_097-4b"/>
或軍上有黒氣如牛馬形從氣霧中下漸漸入軍名曰<lb/>
天狗下食血敗軍也　或有雲氣蓋道䝉蔽盡山此敗<lb/>
候也<lb/>
　　城中氣<lb/>
凡城中有白氣如旗者不可攻　或有黄雲臨城有大<lb/>
喜慶　或有青色如牛頭觸人者其城不可攻屠　或<lb/>
城中氣出東方其色黄此天鉞也不可伐伐者死或城<lb/>
上氣如火烟主人欲出戰其氣無極者不可攻或氣如<lb/>
<pb n="KR3g0018_WYG_097-5a"/>
杵從城中向外者内兵突出主人勝不可攻或城上有<lb/>
雲分為兩彗狀者攻不可得<lb/>
　　圍城氣<lb/>
凡攻城圍邑過旬日不雷雨者城有輔助疾去之勿攻<lb/>
也此皆勝氣<lb/>
凡攻城圍邑赤氣在城上黄氣四面遶之城中有大將<lb/>
死城降　城上有赤氣如飛鳥撃之可破矣　或有氣<lb/>
出入者人欲逃　或有氣如灰氣出如覆其車上者士<lb/>
<pb n="KR3g0018_WYG_097-5b"/>
多病城屠　或城上無雲氣士卒散　或城營上有赤<lb/>
雲狀如衆人頭下多死䘮流血　凡攻城有白氣繞城<lb/>
而入者急攻可得若有曲蛇從城外入城者三日内城<lb/>
屠此皆敗氣　凡敵上有雲如車蓋不可擊若有雲如<lb/>
雙青蛇雲去可擊大勝<lb/>
　　伏兵氣<lb/>
伏兵氣如幢節在黒雲中轉髙銳不可擊　城營上見<lb/>
有雲如雄雞城必降　邉城雲如蛟龍所見處軍將失<lb/>
<pb n="KR3g0018_WYG_097-6a"/>
魄　敵上有雲長如引素如陣前銳或白黒色有謀青<lb/>
色有兵赤色有反黄色急去　敵上有氣如牽牛未可<lb/>
擊有雲如坐人赤色所臨必有卒兵来至驚恐湏㬰而<lb/>
去<lb/>
　　軍氣<lb/>
凡占軍氣與敵相對將當訪軍中善相氣者厚寵之留<lb/>
令清朝若日中時察彼軍及我軍上氣皆紙筆録記上<lb/>
將軍將軍察之若我軍上氣不善但警偹鎮守勿接戰<lb/>
<pb n="KR3g0018_WYG_097-6b"/>
敵在東在南在西在北每庚子日及辰戌午未豋五丈<lb/>
髙䑓去一里占百人以上便有氣　氣如塵埃前卑後<lb/>
髙者將士精鋭不可擊　氣如隄阪前後摩地避之勿<lb/>
擊　見彼軍上氣如塵埃粉沸其色黄白如旗幡暉暉<lb/>
然無風而動將士勇猛不可擊我軍如此亦不用戰<lb/>
凡對敵或有氣來甚卑不䕃覆人上下掩搆蓋道者大<lb/>
賊必至食不及飽嚴偹之<lb/>
　　軍勝氣<lb/>
<pb n="KR3g0018_WYG_097-7a"/>
凡雲起王相者吉凶死者凶有勝無實勝虚髙勝下澤<lb/>
勝枯長勝短厚勝薄我軍在西賊軍在東西髙東下西<lb/>
厚東薄西澤東枯西長東短則我軍勝也<lb/>
　　兩軍氣<lb/>
两軍相對遙見軍上有氣紛紛勃勃如烟如塵賊凶敗<lb/>
　軍上下日無氣者其軍必敗　若我軍無氣將修徳<lb/>
撫士衆存問寒暑警誡固守有赤色氣如火從天下入<lb/>
軍軍亂將死有黒氣如牛豬者瓦解之氣軍必敗有白<lb/>
<pb n="KR3g0018_WYG_097-7b"/>
氣如𤓰蔓連結部隊相隨須臾罷而復出及至八九而<lb/>
不斷者賊必至嚴守之　若雨氣濛濛圍城有入處者<lb/>
外兵當敗入若有出者内兵當突出　凡氣安則軍安<lb/>
也氣動搖則軍不安氣四散去軍破且敗其氣如羣羊<lb/>
擊之必大尅　两軍相當有氣如飛鳥徘徊在我城上<lb/>
或來而髙者兵銳不可擊　两軍相去十里内三里外<lb/>
軍上無氣是死兵擊之必大勝也　两軍欲戰視彼軍<lb/>
氣氛氲如焚生軍之烟者初必精鋭不可當待其氣散<lb/>
<pb n="KR3g0018_WYG_097-8a"/>
擊之必勝其氣黒出如山帶黄是謝氣敵人自降<lb/>
　　敗軍氣<lb/>
軍敗之氣如羣鳥亂飛疾伐之必大勝　氣乍明乍暗<lb/>
皆有詐謀氣過旬不㪚城有大輔疾去之勿攻　凡敵<lb/>
上氣如雙蛇飛鳥如缺垣如壊屋如人無頭如驚麞如<lb/>
走鹿相逐如雞相向皆為敗軍殺將之氣　敵上氣如<lb/>
囷倉正白見日益明者將士猛銳不可擊之　敵上氣<lb/>
黒中有赤氣在前精悍不可當　敵上氣如轉蓬者擊<lb/>
<pb n="KR3g0018_WYG_097-8b"/>
之立破<lb/>
　　遊兵氣<lb/>
遊兵氣如彗雲掃除或數百丈万万無根本　敗軍之<lb/>
氣如破車如人無足無臂　若下輕其將妖恠並作衆<lb/>
口相惑當修德審令繕礪鋒甲勒誠誓士以避天怒然<lb/>
後復擇吉日祭牙旗具太牢之饌震鼓鐸之音誠心啟<lb/>
請以偹天問觀其祥應矣　若人馬喜躍旌旗皆前指<lb/>
金鐸之聲揚以清鞞鼓之音宛以鳴此得神明之助持<lb/>
<pb n="KR3g0018_WYG_097-9a"/>
以安衆心乃可用矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_097-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷九十七<lb/>
</p>
<p>
</p>
  </div>
</body>
</text>
</TEI>
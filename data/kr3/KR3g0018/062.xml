<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷六十二</head> <lb/>
    <p>
<pb n="KR3g0018_WYG_062-1a"/>
欽定四庫全書<lb/>
　唐開元占經卷六十二<lb/>
　　　　　　　　　　　唐　瞿曇悉達　撰<lb/>
　西方七宿占三<lb/>
　　　奎宿一<lb/>
石氏曰奎十六星十六度<hi>古十二度</hi>度距西南大星先至去<lb/>
極七十度<hi>在黄道内十四度少</hi>春夏為金秋冬為水<hi>巫咸曰奎金星也</hi>奎<lb/>
南九尺是中道<hi>魯之分野</hi>　佐助期曰奎主武庫兵神名列<lb/>
<pb n="KR3g0018_WYG_062-1b"/>
常姓均劉方　西官候曰奎一名天庫一名天邊偏將<lb/>
軍武庫軍庫也　奎者天之𤣥㝠也溝瀆陂池江河漢<lb/>
也其木榆也其物牛筋革奎金星也　天官書曰奎曰封<lb/>
豕一名天豕　詩緯曰奎為女令　聖洽符曰奎者溝瀆<lb/>
也　孝經章句曰奎府廷也　巫咸曰奎為天庫又曰奎婁<lb/>
春獄　郗萌曰將有溝瀆之事則占於奎其西南大星所<lb/>
謂天豕目者也亦曰大將故欲其明也　𤣥㝠占曰奎<lb/>
大星大將軍其欲明而行列兩頭免近河以候水兵芒<lb/>
<pb n="KR3g0018_WYG_062-2a"/>
角動摇進退國必用兵或曰有赦令　二十八宿山經<lb/>
曰奎山婁山相連奎婁星神常居其上　黄帝曰奎星<lb/>
芒角動摇國必有兵不出年中　河圖曰帝淫泆政不<lb/>
平則奎有兵　文曜鈎曰奎星直期九年主弑天下無<lb/>
文法兵官營壘不寧　甘氏曰奎星動有溝瀆之事<lb/>
郗萌曰奎頭大星色黄忽然不明者將軍叛王也非其<lb/>
舊故黄也　荆州占曰奎中星明者水大出　石氏讚<lb/>
曰奎主軍兵禁不時故置將軍以領之又曰奎主庫兵<lb/>
<pb n="KR3g0018_WYG_062-2b"/>
秉統制政功以成<lb/>
　　　婁宿占二<lb/>
石氏曰婁三星十二度<hi>古十五度</hi>度距中央星先至去極八<lb/>
十度<hi>在黄道内十二度</hi>春夏為水秋冬為火<hi>巫咸曰婁水星也</hi>婁南九<lb/>
尺是中道<hi>魯之分野</hi>　佐助期曰婁主苑牧神名及方姓台<lb/>
衛　黄帝曰婁主宗廟五祀一名天府郊太牢也　西<lb/>
官候曰婁一名宻官一名國市一名天廟庫婁者天獨<lb/>
禄車也主為聚衆之事其木柱也其物鉛錫銀黄金石<lb/>
<pb n="KR3g0018_WYG_062-3a"/>
　聖洽符曰婁者聚衆也　孝經章句曰婁市也　巫咸<lb/>
曰婁為天獄　郗萌曰有聚衆之事則占於婁　海中<lb/>
占曰天子孝則婁星明大天下太平　郗萌曰婁星直<lb/>
有執主之命者就聚國大不安一曰星明大則賦斂時<lb/>
　𤣥㝠占曰婁星明則王者郊祀天享之天子明臣子<lb/>
多忠孝王者多子孫天下和平婁不明大小失色不修<lb/>
五祀　石氏讚曰婁主苑牧給享祀故置天倉以養之<lb/>
　婁主苑牧有掩斂葢藏以春營<lb/>
<pb n="KR3g0018_WYG_062-3b"/>
　　　胃宿占三<lb/>
石氏曰胃三星十四度<hi>古十一度</hi>度距西南星先至去極八<lb/>
十二度<hi>在黄道内十二度</hi>春夏為木秋冬為水<hi>巫咸曰胃金星也</hi>胃南<lb/>
九尺是中道<hi>趙之分野淮南子洪範𫝊曰魏分</hi>佐助期曰胃主廩倉神<lb/>
名稽覽姓研骨白　西官候曰胃一名天中府一名宻<lb/>
官為兵為喪<hi>金星也</hi>　聖洽符曰胃者倉廩也　孝經章<lb/>
句曰胃者庫也　天官書曰胃者天庫　百二十占曰<lb/>
胃為天府藏也　郗萌曰將有倉囷之事占於胃　二<lb/>
<pb n="KR3g0018_WYG_062-4a"/>
十八宿山經曰胃山昴山東與畢山相連在趙常山中<lb/>
央其山最髙大胃昴畢之神常居其上　甘氏曰胃動<lb/>
有輸運之事胃星明者王者郊天得福天下和平星不<lb/>
明大小失位　海中占曰胃星明大王者須祀則壽命<lb/>
長子孫昌　郗萌曰胃星明大倉廩實胃星離徙倉穀<lb/>
不出其星就聚穀大貴民流於道　荆州占曰胃中星<lb/>
衆者穀聚星少穀散　石氏讚曰胃主倉廩五穀基故<lb/>
置天囷以盛之　又曰胃宿三星主倉廩陰收積聚<hi>一云</hi>
<pb n="KR3g0018_WYG_062-4b"/>
<hi>萬物積聚</hi>知入藏<lb/>
　　　昴宿占四<lb/>
石氏曰昴七星十一度<hi>古十五度</hi>度距西南第一星先去極<lb/>
七十四度<hi>在黄道内四度少</hi>春夏為火秋冬為金<hi>巫咸曰昴火星也</hi>昴<lb/>
南九尺是中道<hi>趙之分野淮南子曰魏分</hi>　佐助期曰昴主獄事神<lb/>
名敖姓金宋趙勝　西官候曰昴一名武一名天㕑一<lb/>
名天路胡星主兵主喪其一星亡邦有兵水星也　甘<lb/>
氏曰昴茅也　郗萌曰昴有一星大名黄星其星明者<lb/>
<pb n="KR3g0018_WYG_062-5a"/>
天下安不明者天下大凶　巫咸曰昴為天耳目　黄<lb/>
帝曰昴星天牢獄也王者承天以利獄事以檢淫奢其<lb/>
星不欲明明則天下多獄者　春秋緯曰昴為旄頭房<lb/>
衡位主胡星陰之象　聖洽符曰昴者白衣<hi>巫咸曰昴為白衣聚</hi>
又曰胡聚　孝經章句曰昴市府廷也　郗萌曰將有<lb/>
白衣之㑹則占於昴　爾雅曰西陸昴也一曰天獄<lb/>
石氏曰天街者昴畢之間陰陽之所分中國之境界<hi>天官</hi>
<hi>書曰陰陰國陽陽國孟康曰陰西南維河山以北國也陽河山以南國也</hi>　元命包曰帝位<lb/>
<pb n="KR3g0018_WYG_062-5b"/>
明即昴星光大　甘氏曰昴星明天下多犯獄昴星動<lb/>
摇必有大臣下獄又曰有白衣之㑹又曰昴星大而數<lb/>
動盡跳者胡兵大起不出年中又曰昴一大星跳躍餘<lb/>
皆不動者胡欲侵犯邊境期年中或三年　郗萌曰昴<lb/>
星明大則牢獄平昴星皆明與奎星等者水滿天下<lb/>
　昴七星黄道起　昴有一星亡者多兵為喪　五官<lb/>
書曰白帝行德畢昴為之圍圍三暮德乃成不暮及<lb/>
圍不合德不成　石氏讚曰昴主獄事典治囚故置<lb/>
<pb n="KR3g0018_WYG_062-6a"/>
卷舌以慎疑　昴主獄事繫凌淫化伐所犯謀是當<lb/>
　　　畢宿占五<lb/>
石氏曰畢八星附耳一星<hi>附耳主聽察也</hi>十七度<hi>古十五度</hi>度距左<lb/>
股第一星先至去極七十八度<hi>在黄道外六度太</hi>春夏為金秋<lb/>
冬為水<hi>巫咸曰畢火星附耳水星也</hi>畢北七尺是中道<hi>趙之分野王者執畢前驅</hi>
<hi>即其象也一曰囚車今掩兔者曰畢亦其義也故主弋獵其大星曰天高一曰邊將邦外候也淮南子曰魏分</hi>
<hi>野</hi>　佐助期曰畢主邊兵神名扶骨姓傅兒侯　皇甫<lb/>
謐曰一名天耳一名天目一名風口　西官候曰畢一<lb/>
<pb n="KR3g0018_WYG_062-6b"/>
名濁一名天罡一名天都尉主制候四方　聖洽符曰<lb/>
畢者揚兵一曰清池宫　河圖曰畢為天罡也　孝經<lb/>
章句曰畢府廷也　巫咸曰畢為天獄　郗萌曰畢主<lb/>
山河以南中國也中國於四海内則在東南為陽陽則<lb/>
曰歲星熒惑填星占於街南　春秋緯曰畢罕車為邊<lb/>
兵主弋獵陽微掇故置附耳在大星旁司天下摇動讒<lb/>
臣亂主　春秋緯曰畢為邊界天街主守備外國故立<lb/>
附耳以聞不祥　郗萌曰將有田獵之事則占於畢<lb/>
<pb n="KR3g0018_WYG_062-7a"/>
黄帝曰畢左股大星邊將也主邊邦胡狄候五帝三王<lb/>
壘外域其國倍叛其星耀芒其星欲明明則遠夷來貢<lb/>
失其色大小不如其故則邊境還自亂中國不寧天以<lb/>
畢罪掃姦雄平通外域　西官候曰畢大星邊將軍也<lb/>
星動有芒角邊將有急　百二十占曰畢主弋獵為陽<lb/>
國昴為陰國日月五星出陽國即有水入陰國即旱上<lb/>
教不行　黄帝曰其國背叛畢星燿芒　元命包曰畢<lb/>
星光大色度和同天下太平國號未央　郗萌曰畢星<lb/>
<pb n="KR3g0018_WYG_062-7b"/>
動摇有讒臣畢一星亡為喪一曰為兵畢中星出國内<lb/>
亂一曰國無主畢星明大則邊無近遠夷貢來王廷中<lb/>
畢離移天下獄大亂其星就聚法令大酷其明太平不<lb/>
明天下謀為亂　列宿說曰畢星動者邊城有兵起<lb/>
石氏曰附耳著畢司街候邪　巫咸曰附耳火官也<lb/>
黄帝曰附耳摇動有田之事　洛書曰附耳角動讒賊<lb/>
將起　春秋緯曰附耳明賊動<hi>宋均曰賊盛也</hi>中國微邊兵驚<lb/>
外國交鬬連年大將虜主敗失附耳摇動非其處有亂<lb/>
<pb n="KR3g0018_WYG_062-8a"/>
臣在側者一曰主憂愁　論語䜟曰附耳明盜賊令<lb/>
郗萌曰附耳入畢口直一星期四十日直二星期三十<lb/>
日直三星期二十日直四星期十日直五星期七日直<lb/>
六星期三日兵起　附耳入畢中為兵革入深大附耳<lb/>
縮結王命興輔佐出　附耳動兵大起邊兵尤甚　石<lb/>
氏讚曰畢主邊兵備夷謀故置天弓以射之　畢為天<lb/>
街主邊兵守備境界知暴横　附耳移動讒邪行<lb/>
　　　觜觿占六<lb/>
<pb n="KR3g0018_WYG_062-8b"/>
石氏曰觜觿三星一度<hi>古六度</hi>度距西南星先至去極八<lb/>
十四度<hi>直黄道外十二度太</hi>春夏為水秋冬為土<hi>巫咸曰觜金星也</hi>觜北<lb/>
三尺是中道<hi>晉魏之分野淮南子曰趙分</hi>　西官候曰觜觹主斬刈<lb/>
左足一名白虎將一名天將斧鉞白虎首主外軍其外<lb/>
梁也其内魏也其木楊其物錢金器礬石金星也　聖<lb/>
洽符曰觜觹參伐天市梁也　石氏曰觜觿者内主梁<lb/>
外主巴漢一曰觜觹者三軍之候也　巫咸曰觜為寶<lb/>
貨又為天貨　天官書小三星隅置曰觜觹為白虎首<lb/>
<pb n="KR3g0018_WYG_062-9a"/>
主葆旅之事<hi>如淳曰關中俗謂桑榆蘖生曰葆晉灼曰葆菜也野生謂之旅</hi>　列宿<lb/>
説曰觜觿動葆旅起將有葆旅之事則占於觜　二十<lb/>
八宿山經曰觜觿山與參山相連在魏天山西南觜參<lb/>
星神常居其上　甘氏曰觜觹三星行軍府藏也其星<lb/>
欲明明則國盈軍有儲其星不明不以出軍行將天下<lb/>
軍士無食王者將出必察其星　百二十占曰觜大鳬<lb/>
其星明則盜賊衆　石氏曰觜星動明寇戎發盜羣行<lb/>
　郗萌曰觜星近參左股臣有謀其君者若主之命奪<lb/>
<pb n="KR3g0018_WYG_062-9b"/>
主之藏近右股大臣謀伐其主若有大命　觜星明大<lb/>
將得勢　石氏讚曰觜參主葆旅收斂故置參伐山相<lb/>
助<lb/>
　　　參宿占七<lb/>
石氏曰參十星十度<hi>古度同</hi>度距中央西星先至去極九<lb/>
十四度半少<hi>在黄道外二十三度半</hi>春夏為水秋冬為土<hi>巫咸曰參金星</hi>
<hi>也</hi>參北十三尺是中道<hi>晉魏之分野左氏𫝊子產曰昔實髙辛氏有二子伯曰閼伯季曰</hi>
<hi>沈不相能尋干戈以相征伐注曰尋用也傳曰后帝不臧注曰后帝堯也𫝊曰遷閼伯於啇丘主辰注曰商丘</hi>
<pb n="KR3g0018_WYG_062-10a"/>
<hi>宋地主祀辰星大火也𫝊曰商人是因辰為商星遷實沈於大夏主参淮南鴻烈曰趙分</hi>　佐助期<lb/>
曰參伐主斬刈神名虚啚姓祖及　黄帝曰參應七將<lb/>
也中央三小星曰伐天之都尉也主胡鮮卑戎狄之國<lb/>
故不欲其明也　孝經章句曰參伐市府廷也又為天<lb/>
尉　巫咸曰參為衡　石氏曰參伐一名鍾龍　天官<lb/>
書曰參為白虎三星直也為衡右下有三星銳曰罰<hi>晉灼</hi>
<hi>曰星邪列為銳</hi>為斬刈事其外四星左右扇股也參一名伐一<lb/>
曰大辰一曰天市一曰鈇鉞又為天獄　彗星要占曰<lb/>
<pb n="KR3g0018_WYG_062-10b"/>
參者天之市也伐者天之都尉也天之車騎也與狼狐<lb/>
同精天之候蜀也主南夷戎之國一曰晉地　玉厯曰<lb/>
参中央星主命左星主左司馬右星主右司馬左臂主天門<lb/>
右臂主天獄　西官候曰參左大星左將軍也右大星<lb/>
右將軍也中央三星三將軍又三小星小將軍也主胡<lb/>
鮮卑越野諸君王也其星動搖兵起　聖洽符曰參者<lb/>
白虎宿也足入井中名曰滔足虎不得動天下無兵足<lb/>
出井外虎得放逸縱暴為害天下兵起　元命苞曰參<lb/>
<pb n="KR3g0018_WYG_062-11a"/>
主斬刈所以行罰也又主權衡所以平理也又主邊城<lb/>
九驛故不欲其動也參白虎之體也其星三列三將也<lb/>
東北星曰左肩主左將軍西北星曰右肩主右將軍東<lb/>
南星曰左足主後將軍西南星曰右足主徧將軍　黄<lb/>
帝占曰參星天右將軍也天市石武金性剛强斬刈平<lb/>
時參應七將其中三星列三將也右肩右足右將也左<lb/>
肩左足左將也白虎性有怒左足下有井星動而䧟之<lb/>
以節其勢凡七將明大天下之兵精衛帝有方茂明芒<lb/>
<pb n="KR3g0018_WYG_062-11b"/>
角又張赤燿横射三軍駭動帝自躬甲　郗萌曰參<lb/>
為横衡不正天下傾　百二十占曰參為將軍常以夏<lb/>
三月視參兩足進前兵起若退却兵罷國寧又視參兩<lb/>
星動摇則兵起子有憂一曰蟲苖　易緯曰參無頭國<lb/>
分兵彊　聖洽符曰參伐者衣冠衡石天子之師也<lb/>
春秋緯曰參伐滅絶臣弑君子弑父　石氏曰參左足<lb/>
不入井中兵大起參星不欲動動則兵起其星不具其<lb/>
軍亡地星失其色其軍散敗蹉跌不常王臣不忠外其<lb/>
<pb n="KR3g0018_WYG_062-12a"/>
心　參中央星差南胡人入塞復正胡人出　郗萌曰<lb/>
參星移名曰失天客伐主人明動者兵軍大起參兩肩<lb/>
外向而大者兵外彊其内向而大者兵内彊　參左股<lb/>
亡則東方南方不可舉兵右股亡則西方北方不可舉<lb/>
兵　參左足入玉井中兵大起天下大水若其有喪山<lb/>
石為怪　參為天刑主伐星大則兵起進退迫居及客<lb/>
畨息皆為刑急　參星明者大將執勢奪去威權天下<lb/>
變易　參星不明大將疾　參星離處大將逐就聚大<lb/>
<pb n="KR3g0018_WYG_062-12b"/>
將誅戮　參中央星差北胡人北　荆州占曰參星芒<lb/>
角動摇邊候有急天下兵起　參肩細微天下兵弱<lb/>
石氏曰參四足有進者將出有退者無功失勢進者謂<lb/>
移北也退者謂南也　春秋緯曰伐有角黄芒天子滅<lb/>
　春秋緯曰數世絶則伐生角　合誠圖曰伐有角諸<lb/>
侯之寢排門閤　甘氏曰參伐動者有斬伐之事　巫<lb/>
咸曰伐水宫也　郗萌曰參伐星明大則斬刈行　伐<lb/>
三星去疏則法令緩數則法令急　伐三星不欲明明<lb/>
<pb n="KR3g0018_WYG_062-13a"/>
與參等者天下大臣皆謀去其君是謂不理　伐星大<lb/>
則兵起　百二十占曰伐星移南胡山塞移北胡山塞<lb/>
　石氏讚曰參伐斬刈隂氣孳故置玉井以給厨　參<lb/>
伐主斬刈摧傷九州合謀自敗失　劉向洪範傳曰西<lb/>
方八十三度今八十度<lb/>
　<lb/>
　<lb/>
　<lb/>
<pb n="KR3g0018_WYG_062-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷六十二<lb/>
</p>
<p>
</p>
  </div>
</body>
</text>
</TEI>
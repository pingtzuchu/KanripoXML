<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷九十四</head> <lb/>
    <p>
<pb n="KR3g0018_WYG_094-1a"/>
欽定四庫全書<lb/>
　唐開元占經卷九十四<lb/>
　　　　　　　　　　　唐　瞿曇悉達　撰<lb/>
　雲氣雜占<lb/>
　　帝王氣<lb/>
天子氣内赤外黄正四方欎欎葱葱所發之處當有王<lb/>
者若天子欲有遊往其地亦先發此氣逺近數里如法<lb/>
計之吉㐫以日辰生尅决期以支干數法<lb/>
<pb n="KR3g0018_WYG_094-1b"/>
又曰天子氣如城門隱隱在氣霧中又多在晨昏見<lb/>
又曰天子氣如千石倉在氣霧中<lb/>
又曰天子氣五色如山鎮　又曰天子氣如髙樓在霧<lb/>
中　又曰氣象青衣人垂手在日西天子氣也　又曰<lb/>
敵上氣如龍馬雜色欎欎衝天者帝王之氣不可擊若<lb/>
在吾軍必得天助　又曰氣如龜如鳯五色隨王時發<lb/>
者天子氣也　范增曰吾使人望沛公其氣衝天五色<lb/>
相摎皆為龍虎此非人臣氣也<lb/>
<pb n="KR3g0018_WYG_094-2a"/>
洛書曰蒼帝起青雲扶日赤帝起赤雲扶日黄帝起黄<lb/>
雲扶日白帝起白雲扶日黒帝起黒雲扶日<lb/>
一曰蒼帝氣如人向日拳手而俛首一手在後<lb/>
赤帝氣如象火光如覆薁狀立在日下　黄帝氣如馬<lb/>
在日下　白帝氣如虎在日下　黒帝氣如船在日下<lb/>
　青紫氣自地属天其地有貴女　凡帝王氣發常以<lb/>
四時王相時日相生之日相生之日其國大昌<lb/>
　　賢人氣<lb/>
<pb n="KR3g0018_WYG_094-2b"/>
賢人氣視四方常有大雲五色具者其下賢人隱也青<lb/>
雲潤澤蔽日在日西北為舉賢良<lb/>
　　將軍氣<lb/>
將軍之氣如龍如虎在殺氣中两軍相當若發軍上則<lb/>
其將猛銳欲動也吉凶以日辰决之若無軍在外亦當<lb/>
有暴兵起　城營上氣如火烟或如山林竹木或白色<lb/>
而有赤氣繞之或紫黒如門樓或上黒下赤如旌旗或<lb/>
如張弓弩或如塵埃夲大而髙首銳而卑或如囷倉正<lb/>
<pb n="KR3g0018_WYG_094-3a"/>
白見日益明或白如粉沸或如夜火光照人此皆猛將<lb/>
氣也軍上氣黄白而轉澤者將有盛德不可擊　軍上<lb/>
氣發漸漸如雲變作山形者將有深謀不可擊若在吾<lb/>
速戰大勝<lb/>
軍上氣黒下赤氣在前者將精悍不可當　軍上氣如<lb/>
交虵向人此猛將氣也不可當若在吾軍戰必大勝<lb/>
赤氣上與天連軍中必有良將<lb/>
軍上氣青白而髙者將勇大戰前白後青而髙者將弱<lb/>
<pb n="KR3g0018_WYG_094-3b"/>
而士勇前大後小將怯不明　軍上氣青而踈散者其<lb/>
將怯弱可擊<lb/>
　　兵氣<lb/>
勝兵氣上與天連或如火光或如山隄上有林木或如<lb/>
埃塵粉沸其色黄白或如旌旂無風而颺揮勢指敵或<lb/>
白氣粉沸如樓縁以赤氣或如人持斧向敵或如蛇舉<lb/>
頭向敵或如埃塵前卑後髙或如牛馬頭低尾昂或如<lb/>
旌旗如鋒刅向人或有人如牽牛或如乳虎或如疋帛<lb/>
<pb n="KR3g0018_WYG_094-4a"/>
或如覆舟或氣似堤覆前後皆白此皆雄兵猛士之氣<lb/>
不可擊若在我軍上急戰大勝<lb/>
軍上氣黄白色潤澤重厚者勝<lb/>
軍上發黄氣將士精勇不可擊若在吾軍可戰<lb/>
軍營上有赤黄氣上達於天者不可擊　軍上有五色<lb/>
氣上與天連此天應之軍不可擊　軍上氣上小下大<lb/>
其軍士日增益不可擊　軍上氣遙望如鬬雞赤白相<lb/>
隨在雲中得天助不可擊<lb/>
<pb n="KR3g0018_WYG_094-4b"/>
軍上氣上銳其色黄白圓而澤者其將勇猛士卒能强<lb/>
戰不可擊　雲如日月而有赤氣繞之似日月暈或有<lb/>
光者所見之城邑不可攻　雲氣如伏虎居上或如華<lb/>
蓋或如杵形向外或如赤馬或如山岳皆不可攻敵上<lb/>
有氣或雲如中天至而及我軍常有此而不變者不可<lb/>
攻軍上常有氣者難攻有雲狀如鳥飛去者其國戰勝<lb/>
　两軍相當敵上有氣如飛鳥徘徊或來而髙者兵精<lb/>
難擊　夜視彼軍上有黒氣出上有赤氣臨我軍上彼<lb/>
<pb n="KR3g0018_WYG_094-5a"/>
强我弱弱能破强小能擊大大戰大勝小戰小勝　望<lb/>
四方有赤氣如鳥在黒氣中或如黒人在赤氣中或如<lb/>
赤杵在烏氣中或如人十十五五有行列或狀如旌旗<lb/>
在烏氣中有赤雲氣在前者其兵精銳不可當　雲氣<lb/>
三匹帛前横後大在軍上者戰勝<lb/>
敗兵氣囚廢枯散如馬肝色或如死灰或如偃魚或如<lb/>
偃蓋或乍見乍聚乍散如霧始起或如羣羊如羣猪在<lb/>
氣霧中皆衰亂也　軍上氣如死蛇如撃牛如雙虵垂<lb/>
<pb n="KR3g0018_WYG_094-5b"/>
頭如蜚鳥四散如决隄垣如壊屋如人無頭如人相指<lb/>
如驚鹿相逐如両雞相向或如人頭如揚灰如捲席如<lb/>
縣衣如匹布亂攘如人相隨或如粉如塵勃勃如烟或<lb/>
五色襍亂東西南北不定或如羣鳥亂飛或紛紛如轉<lb/>
蓬或如敗船或如卧人無手足或如覆車襍亂不起者<lb/>
皆敗軍之氣撃之必克<lb/>
軍上氣上大下小者士卒日减　軍上十日無氣發者<lb/>
其軍必敗十日無氣而忽有赤白氣乍出即㓕者外聲<lb/>
<pb n="KR3g0018_WYG_094-6a"/>
欲戰而實欲退散　黒雲氣如壊山墮軍上名曰營頭<lb/>
之氣其軍必敗散　軍上氣如火光夜照人者軍士散<lb/>
亂　軍上氣出而半絶者欲敗漸盡者走一絶一敗再<lb/>
絶再敗三絶三敗在東發白氣者災深　軍上有氣如<lb/>
雙虵守日急徃撃之大勝勿疑　軍上有赤氣炎降于<lb/>
天士卒衆亂將死<lb/>
赤氣如火光從天流下入軍軍亂將死　軍上氣蒼蒼<lb/>
湏㬰散擊之必勝若在我軍宜嚴偹固守<lb/>
<pb n="KR3g0018_WYG_094-6b"/>
軍上氣前髙後卑者敗　軍上有黑氣如牛形或如馬<lb/>
形從氣霧中漸漸入軍名曰天狗食血其軍敗散　軍<lb/>
上氣蒼黑亂者士卒飢　两軍相當十里之内三里之<lb/>
外望彼軍上氣髙而前後白青散者敗氣也急擊之<lb/>
雲氣如人頭臨軍上戰大敗流血滿谷<lb/>
雲如雞如兎臨營上者軍敗走　雲氣蓋道蔽濛晝晦<lb/>
者飯不暇食炊不暇熟宜急去之不然必敗<lb/>
軍上氣黒而卑如樓狀軍不移必敗　軍上氣先青而<lb/>
<pb n="KR3g0018_WYG_094-7a"/>
漸變黒者其將欲死　散軍之氣如燔生草之烟前雖<lb/>
銳而後必退得便擊之勝　黒氣臨營或聚或散如鳥<lb/>
將宿者必有雲如鳥其出如䖟其國戰不勝　敵上有<lb/>
雲氣如丹虵者擊之勝有雲氣如尾在氣霧中臨軍上<lb/>
者中人與外人通　軍行有白氣如猪来臨者軍大驚<lb/>
宜偹之　日暈有氣如死虵属暈者將死两軍相當不<lb/>
利先舉　日暈旁有赤雲如縣鐘其下將死　日月暈<lb/>
有背氣所臨者敗<lb/>
<pb n="KR3g0018_WYG_094-7b"/>
軍上有白虹及曲蜺者敗　白虹及蜺入營者敗　日<lb/>
暈氣薄惡及後至先去其下軍敗　日暈有四缺在外<lb/>
軍悉敗散　凡日月暈與氣以先有者為發先去者為<lb/>
散軍上有日旁虹蜺不可逆之若得其逆宜徙去之<lb/>
降氣如人十十五五皆低义手或如人义手相向或氣<lb/>
如黒山以黄為縁者皆降伏之氣也　白氣如鳥趣入<lb/>
屯營連絡不絶而湏㬰下者當有他國來降　暴兵氣<lb/>
白如𤓰蔓連結部隊相逐湏㬰罷而復出或至八九而<lb/>
<pb n="KR3g0018_WYG_094-8a"/>
來不斷者有急賊猝至宜防之白氣如仙人衣千萬連<lb/>
結部隊相逐罷而復興如是者當有千里兵來宜偹之<lb/>
　黒氣從彼來之我軍者欲襲我也敵人吉宜偹不宜<lb/>
戰敵還從而撃之必得小勝天色蒼茫而有此氣依支<lb/>
干日數内無風雨則所發之方時則凶時克日則自消<lb/>
散此氣所發之方當有使告急一人來則氣一條依數<lb/>
計之若散滿一方則有衆來依日支干數内有風雨則<lb/>
伏<lb/>
<pb n="KR3g0018_WYG_094-8b"/>
<hi>闕</hi>　　氣如人持刀盾或有雲如坐人赤色所臨城邑<lb/>
有猝兵至驚怖湏㬰去　赤氣如人持節兵來未息<lb/>
雲如方虹或如赤虹其下有暴兵　雲氣如旌旗其下<lb/>
兵暴起　雲氣如虎躍如人行色白而悴者暴兵起<lb/>
雲如人行止而不崩有暴兵　白氣如帶道竟天有暴<lb/>
兵　候敵氣上有雲下亦有雲者兵必至　白虹所出<lb/>
必有暴兵流血　赤雲如火所向兵至　雲氣如匹布<lb/>
着天經丑未者天下多兵赤者尤甚　有雲如胡人列<lb/>
<pb n="KR3g0018_WYG_094-9a"/>
陳天下兵起　白氣廣五六丈東西竟天天下兵起<lb/>
有雲如豹四五枚相聚其國兵大起　雲如狗四五以<lb/>
上相聚兵起　四方清明無雲獨有赤雲赫然者所見<lb/>
之地兵起　四望無雲獨有黑雲極天名曰天溝天下<lb/>
兵起雲半天則兵半起三日内有雨則灾解　壬子日<lb/>
候四方無雲獨有雲如旌旗其下兵起若偏四方則天<lb/>
下盡有兵<lb/>
雲氣一道上白下黄或白色如疋布長數丈或上黄下<lb/>
<pb n="KR3g0018_WYG_094-9b"/>
白如旗狀長二三丈或長氣純赤而委曲一道如布帛<lb/>
皆謂之蚩尤旗見則兵大起<lb/>
　　風雲氣<lb/>
風雨氣如魚龍行其色蒼潤或黄氣蔽日昬惨或如積<lb/>
土或如累盆黄色潤厚朝東夕西壓日或奄之皆風雨<lb/>
之氣也　朝視日上有黒雲氣如霧壓日日光旁射其<lb/>
色惨淡黄白者其日有風雨晚日欲入有之則其夜有<lb/>
風雨　雲氣如亂穰大風將至視所從來避之雲甚厚<lb/>
<pb n="KR3g0018_WYG_094-10a"/>
而潤大雨必暴至　四始之日有黑雲氣如陣厚重而<lb/>
潤者多雨　日始出有暈氣如車葢在日上者其日雨<lb/>
　日上下有黒雲氣如蛟龍者必有風雨　雲氣如黒<lb/>
蛇衝日其下有大雨水<lb/>
月初生色黄者多晴色青多雨色潤白者大雨<lb/>
蒼雲氣入北斗多大風　黄雲氣蔽北斗明日雨　白<lb/>
氣掩北斗不過三日雨　青雲氣掩北斗五日内雨<lb/>
天無雲而白斗上下獨有雲五日内大雨　日入後有<lb/>
<pb n="KR3g0018_WYG_094-10b"/>
白光如氣自地至天直入北斗所厯星皆失色其夜必<lb/>
有大風　太白出氣長數丈多風雨所指處兵大起<lb/>
辰星出氣長一丈大雨水<lb/>
　　九土異氣<lb/>
海旁蜃氣象樓䑓　廣野氣成宫闕　自華以南氣上<lb/>
黒下赤　嵩髙三河氣正赤　恒山之北氣青　渤海<lb/>
之間氣正黒　江淮之間氣皆白　東海氣如篔簦<lb/>
河水氣如引布　江漢氣勁如杼　濟水氣如黒豘<lb/>
<pb n="KR3g0018_WYG_094-11a"/>
渭水氣如狼白尾　淮南氣如白羊一曰如帛　少室<lb/>
氣如白兎青尾　恒山氣如黒牛青尾　東夷氣如樹<lb/>
　西夷氣如室屋　南夷氣如闍䑓或如舟船幡旗<lb/>
北夷氣如羣羊如穹廬<lb/>
韓雲如布　周雲如車輪　秦雲如行人　衛雲如犬<lb/>
　魏雲如䑕　齊雲如綘衣　越雲如龍　蜀雲如囷<lb/>
　宋雲如車　呉雲如日當其地而見者不占<lb/>
　<lb/>
<pb n="KR3g0018_WYG_094-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷九十四<lb/>
</p>
<p>
</p>
  </div>
</body>
</text>
</TEI>
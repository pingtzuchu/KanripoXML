<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷七十九</head> <lb/>
    <p>
<pb n="KR3g0018_WYG_079-1a"/>
欽定四庫全書<lb/>
　唐開元占經卷七十九<lb/>
　　　　　　　　　　　唐　瞿曇悉逹　撰<lb/>
　客星占三<lb/>
　　犯北方七宿<lb/>
　　　客星犯南斗一<lb/>
甘氏曰客星干犯南斗度其國必亂兵大起期一年<lb/>
陳卓曰客星干犯南斗王者疾病臣謀其君子謀其父<lb/>
<pb n="KR3g0018_WYG_079-1b"/>
弟謀其兄是謂無理諸侯不通天下易政期百八十日逺<lb/>
不出一年　黄帝曰客星入南斗中三尺三日不去城<lb/>
郭閉道不通貴人坐之又曰入鈇鉞外兵擒士卒殺傷<lb/>
其將外國來䧏<hi>北官侯曰國來而不䧏</hi>　河圖曰有星入南斗有<lb/>
君來見吾君者　聖洽符曰小赤星氣交入南斗建中<lb/>
此揚見精者宫人子方生非其子也　石氏曰有星入<lb/>
南斗諸侯客有來見天子者出斗天子使人之諸侯色<lb/>
青皆言憂赤皆言兵黄皆言土白皆言義黒皆言凶<lb/>
<pb n="KR3g0018_WYG_079-2a"/>
客星入南斗中三日三夜天下有赦期三月　巫咸曰<lb/>
客星入南斗諸侯不通天子且有舉兵伐父者弟攻其<lb/>
兄　夏氏曰客星入南斗諸侯相攻伐　郗萌曰客星<lb/>
入南斗多盗賊以十一月四月入斗中天下赦無餘囚<lb/>
期六十日逺期六月　陳卓曰客星入南斗中榖不登<lb/>
人相攻　石氏曰客星出南斗兵革大起有大水天下<lb/>
饑人相食一曰闗梁不通期二年　宋書天文志曰晉<lb/>
孝武太元二年三月客星在南斗至六月乃没占曰有<lb/>
<pb n="KR3g0018_WYG_079-2b"/>
兵一曰有赦是後雍兗冀常有兵役十二月正月大赦<lb/>
八月又赦　郗萌曰赤白星暴出南斗魁前宫室兵起<lb/>
中魁神將軍坐之戮死　帝覽嬉曰客星居南斗道不<lb/>
通　黄帝曰客星守南斗五榖登賤貴於後冬　文耀<lb/>
鉤曰客星守南斗五十日大臣有謀兵大起國易政王<lb/>
者有憂期三年　黄帝曰客星守南斗其君不親信其<lb/>
臣有兵興　石氏曰客星守南斗天下有喜福五榖熟<lb/>
　郗萌曰客星守南斗諸侯謀王者役軍人皆走又曰<lb/>
<pb n="KR3g0018_WYG_079-3a"/>
大旱宫廟有火之憂人多疾疫　又曰客星守南斗天<lb/>
下易政一曰兵官憂一曰以水饑　班固天文志曰元<lb/>
帝初元元年四月客星大如𤓰色青白在南斗第二星<lb/>
東可四尺其五月渤海水大溢　荆州占曰客星守天<lb/>
庫兵革起<lb/>
　　　客星犯牽牛二<lb/>
陳卓曰客星犯牽牛有犧牲之事　石氏曰客星中犯<lb/>
牽牛吳越兵自立三年而滅期不出一年逺三年中<lb/>
<pb n="KR3g0018_WYG_079-3b"/>
彗要占曰客星干犯牽牛中國起兵　黄帝曰客星入<lb/>
牽牛諸侯有兵又曰入天鼓外國來降　郗萌曰客星<lb/>
入牽牛大臣外交諸侯赤黄白成青黒敗又曰有星入<lb/>
牽牛諸侯客有來以四足䖝為幣者出牽牛君使之諸<lb/>
侯以四足蟲為幣色青皆道疾黒死不至　荆州占曰<lb/>
客星入牽牛有兵發而行　甘氏曰客星出牽牛有兵<lb/>
起大將出若闗梁不通若地大動馬牛貴三倍期二年<lb/>
　巫咸曰客星出牽牛其國兵起大將出若闗梁不通<lb/>
<pb n="KR3g0018_WYG_079-4a"/>
多死期不出一年　陳卓曰客星出牽牛兵北行　郗<lb/>
萌曰客星舍牽牛臣謀其主五榖不登　續漢書天文志<lb/>
曰孝明永平九年正月戊申客星出牽牛長八尺歴建<lb/>
星至房南滅見五十日牽牛主吳越房心為宋後廣陵<lb/>
王荆與沈凉楚王英顔忠各謀逆事覺皆自殺廣陵属<lb/>
呉彭城古宋地　石氏曰守牽牛越有善象獻中國<lb/>
甘氏曰赤星守牽牛人民為亂　郗萌曰客星守牽牛<lb/>
王者外其大臣　又曰客星守若入牽牛盗賊在江海<lb/>
<pb n="KR3g0018_WYG_079-4b"/>
嵗多水<hi>案司馬彪天文志曰孝順永建六年十二月壬申客星芒氣長二尺餘西南指色蒼白在牽牛</hi>
<hi>六度後一年㑹稽海賊曽於等殺長吏拘奪吏民揚州六郡逆賊章何等犯四十九縣大攻吏人也</hi>　地軸<lb/>
占曰客星守牽牛地大動　海中占曰客星出入守牽牛<lb/>
馬貴價三倍<lb/>
　　　客星犯須女三<lb/>
陳卓曰客星干犯須女隣國有以竒女來進侍者妾近<lb/>
為后　石氏曰客星入須女諸侯有進女侍者　陳卓<lb/>
曰客星入須女麻貴諸侯有兵江淮道路不通　郄萌<lb/>
<pb n="KR3g0018_WYG_079-5a"/>
曰客星入須女畱不去天下諸侯王有不通者一曰父<lb/>
子不通　荆州占曰客星入須女有嫁女娶婦事多絲<lb/>
帛絮貴　帝覽嬉曰客星出須女宫人有謀女主憂兵<lb/>
起宫門若貴人有死期一年逺二年　石氏曰客星出<lb/>
須女有嫁女事黄白吉青黒凶赤憂　郗萌曰客星暴<lb/>
出須女女主戮罪期一年　又客星舍須女畱不去有<lb/>
竒令　百二十占云他星出須女御女有出者　黄帝<lb/>
曰赤星守須女女子之䘮　孝經内記曰客星守須女<lb/>
<pb n="KR3g0018_WYG_079-5b"/>
有竒女䧏絲絮布帛貴　甘氏曰赤星守須女人民為<lb/>
亂　甘氏曰客星守須女南有獻女賤女暴貴　郗萌<lb/>
曰客星守須女女子亂其國亡其政　赤星守須女有<lb/>
急兵食貴人自賣者一去女妾為妻　陳卓曰客星守<lb/>
須女糴貴　北官侯曰青星入須女多以兵事死者<lb/>
百二十占云他星入須女守之天下有内美女者　荆<lb/>
州占曰有黒星出須女有䘮<lb/>
　　　客星犯虚四<lb/>
<pb n="KR3g0018_WYG_079-6a"/>
郗萌曰客星干犯虚中哭泣之事有井田之法改制之<lb/>
事　黄帝曰客星入虚有軍在外大饑將離散卒死亡<lb/>
天下有大令　石氏曰客星虚中主出將有二客星天<lb/>
下無處主　客星入虚中色赤有遊客入國色黄白吉<lb/>
色青黑有凶事　郗萌曰客星入虚種貴糴大貴又曰<lb/>
天府有徳令期十一月　客星入虚中三日環之有赦<lb/>
期七十日　客星入虚大人當之　客星入虚危色赤<lb/>
有贄客來者色白有無幣客來者赤星入虚糴貴人有<lb/>
<pb n="KR3g0018_WYG_079-6b"/>
自賣者　荆州占曰客星入虚天下大亂政急大人憂<lb/>
其國饑　百二十占曰他星入虚危青若黒有以䘮事<lb/>
使者　石氏曰有星入虚危色青黒有哭泣之事　客<lb/>
星出虚大臣為亂兵大起國有䘮天下有哭泣之事期<lb/>
三年<hi>案司馬彪天文志曰孝安永初三年十一月甲午客星見西方色蒼白在虚危南至胃昴至建光元</hi>
<hi>年三月癸巳鄧太后崩</hi>　郗萌曰客星入虚君使人之諸侯赤無<lb/>
幣青黒有告䘮者　客星出入虚天子自將兵於野<lb/>
客星舍天府天下有急行期十月　石氏曰夏三月視<lb/>
<pb n="KR3g0018_WYG_079-7a"/>
虚中有竒星一在虚邦不居其處有竒星二將死有竒<lb/>
星三相死有竒星四將軍敗有竒星五大凶　司馬彪<lb/>
天文志曰客星在虚危為䘮　孝經章句曰客星守虚臣<lb/>
亂其上而不知又曰國君死或有德令　甘氏曰客星<lb/>
守其國兵　玉歴曰客星守虚三十日不去其國君死<lb/>
若大臣有戮兵䘮並起期百八十日逺一年　百二十<lb/>
占云他星守虚有謀　巫咸曰客星出虚而守之其國<lb/>
君死若大臣有戮期百八十日逺一年　石氏曰客星<lb/>
<pb n="KR3g0018_WYG_079-7b"/>
犯守虚近一年逺二年當有哭泣之事<hi>郗萌曰國有哭臨之事</hi>
陳卓曰客星犯守虚天下有謀<lb/>
　　　客星犯危五<lb/>
郗萌曰客星犯危國有哭泣之事<hi>案宋書天文志曰魏明帝景初二年十月癸巳客星見危</hi>
<hi>逆行在離宫北螣蛇南三年正月明帝崩</hi>一曰多雨水五穀不收人相食於道　荆州<lb/>
占曰客星入危有土功王者築宫室不出一年大水不<lb/>
出三年大飢萬人無食　百二十占曰他星入危有盖<lb/>
屋之事色赤大變青憂　甘氏曰客星出危大臣被刑<lb/>
<pb n="KR3g0018_WYG_079-8a"/>
法官有憂國多水災有土功王者築宫室期不出年<lb/>
甘氏曰赤星出危以火廢國　郗萌曰客星出危中大<lb/>
水一曰大饑　甘氏曰客星守危王者遷都其國更立<lb/>
侯王　郗萌曰客星守危天下必有易政更令　客星<lb/>
守危人主失勢奪土强臣專國命在台族又曰具有大<lb/>
風有所危敗又曰不出三年王者蓋屋治宫天下匠工<lb/>
起多土功又曰人流亡　郗萌曰客星守危國政危<lb/>
巫咸曰客星入守危糴大貴不出三年　荆州占曰客<lb/>
<pb n="KR3g0018_WYG_079-8b"/>
星守危若彗星干之王侯有薨者王改服不出百八十<lb/>
日<hi>黄帝占曰以日入命其國</hi>　黄帝曰客星入守危若出危大饑人<lb/>
食貴為後年　郗萌曰客星守墳墓人主有哭泣之聲<lb/>
　　　客星犯營室六<lb/>
郗萌曰客星犯營室國且有宗廟哭泣事　黄帝曰竒<lb/>
星入營室中者天子有憂　河圖曰客星入營室順行<lb/>
有德逆行凶　聖洽符曰黒星起廟南入廟北女主有<lb/>
死者死者廢廟之事若出廟以北行中人有鴆死者或<lb/>
<pb n="KR3g0018_WYG_079-9a"/>
曰廟祭之事　黒星出月入廟人主有藥死不然有藥<lb/>
人主者　巫咸曰客星入營室天下有兵又曰人民流<lb/>
食千里　海中占曰客星入營室有軍軍中大饑將離<lb/>
散士卒死亡　郗萌曰客星入營室外夷兵起貸倉多<lb/>
饑死者　客星入營室邉外起兵此為外夷之事　客<lb/>
星入營室國亂去其主　竒星入營室不盗即賊大亂<lb/>
　又曰無兵兵起有兵兵罷星大軍皆大星小軍皆小<lb/>
　黒星起廟北而南入女主惡之　客星從東壁入西<lb/>
<pb n="KR3g0018_WYG_079-9b"/>
壁廟若城郭有起者　赤星入廟人臣謀主　荆州占<lb/>
曰他星入營室諸侯有來使者出營室君使人之諸侯<lb/>
色赤皆言兵白皆言義黄皆言土青皆有憂黒皆凶<lb/>
又竒星入營室有隂雨垣墻無立者　又黒星出入廟<lb/>
廟上有死者不死者見血起廟北而南入女主有死者<lb/>
有廟廢之事　聖洽符曰白星出廟正南廷有兵或曰<lb/>
赤亦然　客星出營室國有土功人大饑大臣為亂兵<lb/>
大起士卒亡<hi>齊伯曰期一年不二年</hi>　春秋緯曰星赤黄出營室<lb/>
<pb n="KR3g0018_WYG_079-10a"/>
中名曰怪獲主竒去其國貴人有死者上旬見其年髪<lb/>
半白來月上旬死中旬見其年鬢白來月中旬死偏任<lb/>
后雄烈之毒也下旬見其年盛壯來月下旬死將用事<lb/>
毒害流　郗萌曰客星出西壁若東壁城郭有壊者<lb/>
赤星出廟上正南抵庭有兵作廟上有兵　白星出廟<lb/>
以北中人有受賜者　黄帝曰赤星從東壁之西壁臣<lb/>
有戮其主　聖洽符曰赤星在營室有死者不死者見<lb/>
血　郗萌曰客星舍營室其國且作宗廟多土功事畱<lb/>
<pb n="KR3g0018_WYG_079-10b"/>
不去匃奴有兵來　石氏曰客星守離宫兵起人君有<lb/>
憂一曰有急　甘氏曰客星守營室有軍者客降主得<lb/>
人地　郗萌曰客星守營室亂出其城郭之事　有竒<lb/>
星守東壁天子為軍自守一曰天下摇動在四方　黄<lb/>
帝曰客星入若守東壁諸侯相謀　郗萌曰客星入若<lb/>
守東壁天下且有大䘮白衣滿野<lb/>
　<lb/>
　唐開元占經卷七十九<lb/>
</p>
<p>
</p>
  </div>
</body>
</text>
</TEI>
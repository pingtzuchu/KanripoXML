<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷二十三</head> <lb/>
    <p>
<pb n="KR3g0018_WYG_023-1a"/>
欽定四庫全書<lb/>
　唐開元占經卷二十三<lb/>
　　　　　　　　　　　唐　瞿曇悉達　撰<lb/>
　嵗星占一<lb/>
　　　嵗星名主一<lb/>
石氏曰嵗星他名曰攝提一名重華一名應星一名經<lb/>
星　天官書曰嵗星一名紀星又曰嵗星廟也　春秋<lb/>
緯曰春精靈威仰神為嵗星體東方靑龍之宿　石氏<lb/>
<pb n="KR3g0018_WYG_023-1b"/>
曰嵗星木之精也位在東方靑帝之子嵗行一次十二<lb/>
年一周天與太嵗相應故曰嵗星人主之象主仁主義<lb/>
主徳主大司農主次相其國吳齊主春日甲乙其辰寅<lb/>
卯所在之邦有福　石氏曰嵗星主顔貌怒喜意所欲<lb/>
施行　合誠圖曰嵗星主含徳　洪範五行傳曰嵗星<lb/>
者於五常為仁恩徳孝慈於五事為貌威儀舉動仁虧<lb/>
貌失逆春令則嵗星為灾<hi>案班固天文志曰逆春令傷木氣則罰見嵗星</hi>雖主<lb/>
福徳見惡逆則怒為殃更重　淮南子曰東方木也<hi>木入</hi>
<pb n="KR3g0018_WYG_023-2a"/>
<hi>地而生也</hi>其神太皥<hi>天神五帝太/皥主東方</hi>其佐勾芒執規而治春<hi>規者</hi>
<hi>圓也</hi>其神為嵗星其獸為青龍其音角其日甲乙　荆州<lb/>
占曰嵗星主春農官也其神上為嵗星主東維又曰主<lb/>
嵗五榖　又曰嵗星主司天下諸侯人君之過　天鏡<lb/>
曰嵗星主春蒼帝之子為天布德　石氏曰嵗星所在<lb/>
之國不可伐可以伐人　甘氏曰邦將有福嵗星留居<lb/>
之　淮南子曰嵗星之所居五穀豐昌其對為衝嵗乃<lb/>
有殃　荆州占曰嵗星所居之宿其國樂所去宿其國<lb/>
<pb n="KR3g0018_WYG_023-2b"/>
饑又曰所從野有慶所去起兵　又曰嵗星居次順常<lb/>
其國不可以加兵可以伐無道之國伐之必剋　又曰<lb/>
嵗星所留之舍其國五榖成熟　石氏曰嵗星君之象<lb/>
也　石氏讚曰嵗星象主色欲明潤<lb/>
　　　嵗星行度二<lb/>
洪範五行傳曰嵗星以上元甲子嵗十一月甲子朔旦<lb/>
冬至夜半甲子時與日月五星俱起於牛前五度順二<lb/>
十八宿右行十二嵗而一周天<hi>案厯法嵗星一見三百六十三日而伏三十五</hi>
<pb n="KR3g0018_WYG_023-3a"/>
<hi>日一千三百三十分日之一千一百六十二竒四十五復見如初一終三百九十八日一千三百四十分日之</hi>
<hi>一千一百六十二竒四十五衆家之說皆云十二年而一周天准此微為疎矣</hi>　河圖雒書曰<lb/>
嵗星日行十二分度之一十二嵗而周天出東方以晨<lb/>
入西方以昬　甘氏曰嵗星凡十二嵗而周皆三百七<lb/>
十日而夕入於西方三十日復晨出於東方視其進退<lb/>
左右以占其妖祥　甘氏曰嵗星所居處安靜中度吉<lb/>
　天官書曰嵗星出東行十二度百日而止反逆行八<lb/>
度百日復東行　巫咸曰嵗星受制則行柔惠進羣賢<lb/>
<pb n="KR3g0018_WYG_023-3b"/>
封有功出財貨行賑貸禁開闔通障塞無伐木　尚書<lb/>
緯曰時五紀氣在於春紀可以觀農桑禁斬伐以安國<lb/>
家如是則嵗星得度五榖滋矣政失於春星不居其常<lb/>
　樂動聲儀曰角音和調則嵗星常應太嵗月建以見<lb/>
則發明至為兵備<hi>發明金精鳥也金既剋木又兵象也</hi>　荆州占曰嵗星<lb/>
居舍進退如度其國有福王者吉姦邪息　又曰人君<lb/>
治急嵗星行疾緩者行遲刻者行陰道寛者行陽道和<lb/>
者行中道行陽道者旱行陰道者水行中道者陰陽調<lb/>
<pb n="KR3g0018_WYG_023-4a"/>
和　又曰嵗星行正則王者心正行邪則人主心邪行<lb/>
正者行黃道也行邪者失黃道也　又曰君行寛則嵗<lb/>
星行陽道多旱王者外其心憂在邊臣封寵無功之人<lb/>
　甘氏曰凡嵗星所在不可伐假令嵗星在寅則其嵗<lb/>
不可東北征利西南西南無年有亂民是為嵗星之衝<lb/>
常受其凶也十二嵗皆放此　荆州占曰嵗星嵗行一<lb/>
次居二十八宿與太嵗應十二嵗而周天太隂居維辰<lb/>
嵗星居維宿二太隂居仲辰嵗星居仲宿三　淮南子<lb/>
<pb n="KR3g0018_WYG_023-4b"/>
曰太隂在四仲則嵗星守三宿<hi>太隂謂太嵗也四仲子午卯酉也假令嵗隂在</hi>
<hi>卯星守須女虚危故曰三宿也</hi>太隂在四鈎嵗星行二宿<hi>四鈎謂丑寅為一鈎辰巳</hi>
<hi>為一鈎未申為一鈎戌亥為一鈎假令嵗隂在寅嵗星在斗牛故曰二宿也案晉灼曰太隂在四孟四季則嵗</hi>
<hi>行二宿也</hi>二八十六三四十二故十二嵗而行二十八宿日<lb/>
行十二分度之一嵗行三十度十六分度之七十二<lb/>
嵗而周　春秋緯曰太隂在亥嵗星居角亢太隂在子<lb/>
嵗星居氐房心太隂在丑嵗星居尾箕太隂在寅嵗星<lb/>
居斗牽牛太隂在卯嵗星居須女虚危太隂在辰嵗星<lb/>
<pb n="KR3g0018_WYG_023-5a"/>
居營室東壁太隂在已嵗星居奎婁太隂在午嵗星居<lb/>
胃昴畢太隂在未嵗星居觜參伐太隂在申嵗星居東<lb/>
井輿鬼太隂在酉嵗星居柳九星張太隂在戍嵗星居<lb/>
翼軫運之常也　甘氏曰嵗星處一國是司嵗十二名<lb/>
攝提格之嵗<hi>案李巡曰言萬物承陽而起故曰攝提格格起也孫炎曰陽攝持提擕萬物使上至</hi>
攝提格在寅嵗星在丑以正月與建斗牽牛婺女<hi>案天官書</hi>
<hi>與斗牽牛石氏曰在斗牛太初歴曰在營室東壁淮南鴻烈解曰太陽在寅嵗名攝提格其雄為星舍斗牽牛</hi>
<hi>許慎注曰太陰在天為雄嵗星在地為太陰</hi>晨出於東方為日十二月<hi>案淮南鴻</hi>
<pb n="KR3g0018_WYG_023-5b"/>
<hi>烈解曰以十二月輿之晨出東方東井輿鬼為對許慎注曰東井輿鬼在未斗牽牛在丑故為對也</hi>夕入<lb/>
於西方其名曰監徳其狀蒼蒼若有光其國有徳乃熟<lb/>
黍稷其國無徳甲兵惻惻其失次將有天應見於輿鬼<lb/>
<hi>天官書曰應見杓</hi>其嵗早水而晚旱<hi>案淮南鴻烈觧曰攝提格之嵗早水晚旱稻疾蠶不</hi>
<hi>登菽麦昌民食四升</hi>　甘氏曰單閼之嵗<hi>案李巡曰日在卯言陽氣推萬物而起故曰單</hi>
<hi>閼單盡也閼止也孫炎曰本單作殫釋曰殫猶申也閼壅之物於此盡申也</hi>攝提格在卯嵗<lb/>
星在子與虛危<hi>天官書曰與婺女虚危漢書天文志曰太初厯在奎婁</hi>晨出夕入<lb/>
<hi>淮南子曰嵗星舍婺女虚危以十二月與之晨出東方柳七星張翼對也</hi>其狀甚大有光若<lb/>
<pb n="KR3g0018_WYG_023-6a"/>
有小赤星附於其側是謂同盟两國或昌或亾死者不<lb/>
在其鄉其失次見於張其名曰降入周王受其殃國斯<lb/>
反服甲兵惻惻其嵗大水<hi>淮南子曰單閼之嵗嵗和菽惡蚕昌民食五升</hi>　甘<lb/>
氏曰執徐之嵗<hi>案李巡曰言蟄之物皆敷舒而出故曰執徐執蟄也徐舒也孫炎曰勾者畢達</hi>
<hi>蟄伏之物盡敷舒也</hi>攝提在辰嵗星在亥與營室東壁<hi>天官書曰以三月與</hi>
<hi>營室東壁天文志曰太初歴在胃昴</hi>晨出夕入<hi>淮南子曰嵗星合營室東壁以正月與之晨出東方</hi>
<hi>翼軫為對</hi>其名為摶穀<hi>天官書曰靑章甚章也</hi>其國有徳必數其狀其<lb/>
失次見於軫<hi>石氏曰失次杓</hi>其名曰靑章其國不利治兵將有<lb/>
<pb n="KR3g0018_WYG_023-6b"/>
大䘮其嵗早旱而晚水<hi>淮南子曰執徐之嵗早旱晚水小饑蚕開麦熟民食三升</hi>
甘氏曰大荒落之嵗<hi>李巡曰言萬物皆熾茂而大出霍然落落故曰荒落孫炎曰物長大</hi>
<hi>荒蕪落莫者也</hi>攝提在已嵗星在戌與奎婁胃<hi>天官書曰以四月與奎婁胃漢</hi>
<hi>天文志曰太初歴在伐也</hi>晨出夕伏<hi>淮南子曰嵗星舍奎婁以二月之晨出東方角亢為對也</hi>其<lb/>
名曰路嶂<hi>天官書謂之跰踵</hi>其狀熊色有光其國兵其君増地<lb/>
其失次見於亢其名曰清明其下出賊死主是嵗不可<lb/>
西北征利東南東南無軍有亂民將有兵作於其旁執<lb/>
殺其主<hi>淮南子曰大荒落之嵗有小兵蠶登麥昌菽疾民食二升也</hi>　甘氏曰敦牂<lb/>
<pb n="KR3g0018_WYG_023-7a"/>
之嵗<hi>太隂在午嵗名攙搶郭璞曰敦牂淮南子注曰則郎切李巡曰言萬物皆茂狀徛移其枝故曰敦牂敦茂</hi>
<hi>也牂狀也孫炎曰萬物茂狀也</hi>攝提在午嵗星在酉與畢昴<hi>天官書曰以五月與</hi>
<hi>胃昴畢天文志曰太初厯在井輿鬼也</hi>晨出夕入<hi>淮南子曰嵗星舍胃昴以三月與之晨出東方氐房</hi>
<hi>心為對</hi>其名曰啓明<hi>天官書曰開明一曰天津石氏曰名磬明</hi>其狀熊熊若有<lb/>
光天下偃兵唯利二立王不利治兵其失次見於房<hi>石氏</hi>
<hi>曰失次杓</hi>其名曰不祥孽及殷王禍及四鄉其嵗早旱晚水<lb/>
<hi>淮南子曰攙搶之嵗嵗大旱蠶登稻疾菽麦昌禾為民食二升</hi>　甘氏曰恊洽之嵗<lb/>
<hi>李巡曰在未言隂陽欲和萬物和合故曰恊洽和也孫炎曰物生和洽含英秀也</hi>攝提在未嵗<lb/>
<pb n="KR3g0018_WYG_023-7b"/>
星在申與觜觹參伐<hi>天官書曰以六月與觜觹參天文志曰在張七星</hi>晨出夕<lb/>
入<hi>淮南子曰嵗星舍觜觹參以四月與之晨出東方尾箕為對</hi>其名曰張列<hi>天官書曰長列</hi>
其狀昭昭若有光其色若赤無有他祥唯利行兵征於<lb/>
四方仇人不敢治民其失次見于箕其名曰不疑小民<lb/>
有子持頭相期<hi>淮南子曰恊洽之嵗有小兵蠶登稻昌菽麦不為民食三升</hi>　甘氏<lb/>
曰涒灘之嵗<hi>郭璞曰涒音湯昆切灘音湯干切李巡曰言萬物皆脩其精氣故曰涒灘孫炎曰涒</hi>
<hi>灘物吐秀傾垂之貌也</hi>攝提在申嵗星在未與東井輿鬼<hi>天官書曰以七</hi>
<hi>月與東井輿鬼漢天文志曰太初歴在翼軫也</hi>晨出夕入<hi>淮南子曰嵗星舍東井輿鬼以五月與之</hi>
<pb n="KR3g0018_WYG_023-8a"/>
<hi>晨出東方斗牽牛為對</hi>其名曰大晉其狀昭昭白色有光有國其<lb/>
亡亦不在其鄉其失次見於牽牛其名曰小章不利治<lb/>
兵其國有誅必害其王嵗小水雨<hi>淮南子曰涒灘之嵗嵗和小雨行蠶登菽</hi>
<hi>麦昌民食三升</hi>　甘氏曰作愕之嵗<hi>淮南子曰作愕或作噩孫炎曰愕音咢李巡曰在酉</hi>
<hi>言萬物墜落故曰作愕作索也愕茂也孫炎曰作愕者物落而枝起之貌</hi>攝提在酉嵗星在<lb/>
午與柳七星張<hi>淮南子曰嵗星在柳七星張天官書曰以八月與柳七星張漢天文志曰太初</hi>
<hi>歴在亢</hi>晨出夕入<hi>以六月與之晨出東方須女虚危為對也</hi>其名為長王其狀<lb/>
作有芒有國其昌書有四方享獻之祥其失次見於虛<lb/>
<pb n="KR3g0018_WYG_023-8b"/>
<hi>天官書曰應見危石氏曰失次杓</hi>其名曰大章有旱而昌或為之殃必<lb/>
在其鄉其嵗有火有女䘮民疾<hi>淮南子曰作愕之嵗有大兵民疾蠶不登菽麦</hi>
<hi>無穗民食五升也</hi>　甘氏曰閹茂之嵗<hi>李巡曰言萬物皆蔽冒故曰閹茂閹蔽也茂冒</hi>
<hi>也孫炎曰霜閹茂物使俱落也</hi>攝提在戌嵗星在已與翼軫<hi>天官書曰以九月與</hi>
<hi>翼軫漢天文志曰太初歴在氐房心也</hi>晨出夕入<hi>淮南子曰嵗星舍翼軫以九月與之晨出東方</hi>
<hi>營室壁為對</hi>其名為天睢其狀白色大明其色若靑國有大<lb/>
疾其失次見於東壁<hi>石氏曰失次杓</hi>其國士卿相謫民人各直<lb/>
刺無有仇謫鬼神書壁其名曰天侈其嵗有小水有女<lb/>
<pb n="KR3g0018_WYG_023-9a"/>
䘮<hi>淮南子曰閹茂之嵗小熟有兵蠶不登麦不為菽昌民食七升</hi>　甘氏曰大淵獻之<lb/>
嵗<hi>李巡曰言萬物落於亥大小深藏屈近陽故曰淵獻淵藏也獻近也孫炎曰献萬物於大深謂盖藏也</hi>
攝提在亥嵗星在辰與軫角亢<hi>天官書曰以十月與角亢漢天文志曰太初歴</hi>
<hi>在尾箕</hi>晨出夕入<hi>淮南子曰嵗星舍角亢以十月與之晨出東方奎婁為對也</hi>其名為<lb/>
大皇<hi>天官書曰大章</hi>其狀色𤣥靑天下不寕有歸為政星若耀<lb/>
而隂出是謂正平利起軍旅其帥必武有徳將四國海<lb/>
内盡服其失次見於婁其名屛營天下盡驚<hi>淮南子曰大淵獻之</hi>
<hi>嵗有大兵大熟蠶蕃菽麦不蟊賊民食三升</hi>　甘氏曰困敦之嵗<hi>郭璞曰敦音頓李巡</hi>
<pb n="KR3g0018_WYG_023-9b"/>
<hi>曰在子言陽氣皆混萬物芽孽故曰困敦孫炎曰困敦混沌也萬物初萌混沌於黄泉之下</hi>攝提在<lb/>
子嵗星在卯與氐房<hi>天官書曰以十一月與氐房心漢天文志曰太初厯在建星牽</hi>
<hi>牛</hi>晨出夕入<hi>淮南子曰嵗星舍氐房心以九月與之晨出東方胃昴畢為對也</hi>其名為<lb/>
天泉其狀𤣥色甚明江池其昌不利起兵其失次見於昴<lb/>
其名曰赤章其國有䘮不在其王有水而昌<hi>淮南子曰困敦之嵗</hi>
<hi>大霧起大水出蠶登稻疾菽麦昌民食三升也</hi>　甘氏曰赤奮若之嵗<hi>李巡曰言陽氣</hi>
<hi>奮迅萬物而起不若其性故曰赤奮若陽也奮迅也若順也孫炎曰物萌色赤奮動順其性而氣始芽也</hi>攝<lb/>
提在丑嵗星在寅與心尾箕<hi>天官書曰以十二月與尾箕漢天文志曰太初歴在</hi>
<pb n="KR3g0018_WYG_023-10a"/>
<hi>婺女虚危又曰甘氏太初歴所以不同者以星盈縮在前後所見也其四星亦各如此者也</hi>晨出夕<lb/>
入<hi>淮南子曰嵗星舎尾箕以十月與之晨出東方觜觹參為對</hi>其名為天昊<lb/>
黯然黒色甚明侯王有慶其失次見於參其名洋有國<lb/>
其虚其嵗早水<hi>淮南子曰赤奮若之嵗有小兵早水蠶不出稻小疾菽不為麦昌民食三升</hi>
　　　嵗星相王休囚死三<lb/>
石氏曰嵗星之相也從立冬冬至盡其色精明無芒角<lb/>
　甘氏曰嵗星之王也立春至春之盡其色比左角大<lb/>
而蒼有精光而内實仲春時有芒角　嵗星之休也從<lb/>
<pb n="KR3g0018_WYG_023-10b"/>
立夏至仲夏無光明而赤黃　嵗星之囚也從仲夏至<lb/>
夏之盡及四季王時其色當青黒止而不行　嵗星之<lb/>
死也從立秋至秋之盡其色黒而細小不明此嵗星之<lb/>
常也天下大昌　當其相也而有王色主弱臣强有休<lb/>
色相免有囚色相囚有死色相死所留之舍其國大强<lb/>
行中度天下和其休相有逆謀不成　當其王而有相<lb/>
色主弱臣强有休色人主有疾病之憂有囚色大赦有<lb/>
死色有大䘮其進舍也有徳令其退舍也有還令其所<lb/>
<pb n="KR3g0018_WYG_023-11a"/>
守之舍其下有逆德　當其休也而有王色所居之舍<lb/>
其國受兵有相色其國大臣誅傷有囚色草木傷有死<lb/>
色禾豆不入稻芋半傷　當其囚也而有王色政令不<lb/>
行下反其上主聽不聰有相色臣下專政六月下霜有<lb/>
休色所謀不成有死色誅故貴公卿所居之舍其國有<lb/>
禍䘮　當其死也而有王色則秋榮華有相色枯木復<lb/>
生有休色有土功有囚色有大䘮　荆州占曰嵗星王<lb/>
時當有芒角若無芒角者王者無威勢在臣下<lb/>
<pb n="KR3g0018_WYG_023-11b"/>
　　　嵗星變色芒角四<lb/>
甘氏曰候嵗星以春甲乙此王氣當如其常色變則失<lb/>
所也　甘氏曰嵗星如左角之狀其色蒼十二芒蒼比<lb/>
伐左肩赤比心黃比<hi>闕</hi>大角黒比奎大星　巫咸曰嵗<lb/>
星色靑白如灰主有憂期五月兵獄大起青多為獄白<lb/>
多為兵青白等兵獄並起　海中占曰嵗星色黃得地<lb/>
　焦貢曰嵗星主嵗色黃澤有年赤而黒無年　天官<lb/>
書曰嵗星色黃赤而沉所居野大穣　荆州占曰君有<lb/>
<pb n="KR3g0018_WYG_023-12a"/>
徳則嵗星潤澤光明君無徳則嵗星細小不明　嵗星<lb/>
黄赤潤澤立竿見影大熟人主有喜嵗星始正月受嵗<lb/>
色赤黃潤所居之野大穣其色黃白有爵禄之賞也色<lb/>
正白人主死草野素服諸侯皆戒當有兵謀不成色白<lb/>
而圓瘁而不光期三十日有䘮　嵗星色青白是其常<lb/>
色赤則主有憂色黃有喜色白為旱䘮色黒多疾病一<lb/>
有水災嵗星色青黒期六十日有䘮　嵗星色黃白嵗<lb/>
穣　嵗星色青圓為憂赤圓黒圓病不出三十五日大<lb/>
<pb n="KR3g0018_WYG_023-12b"/>
䘮改服　嵗星在春其色當蒼黄而光潤澤其變而白<lb/>
秋有䘮變而赤者夏有兵　嵗星赤黃而動期九十日<lb/>
兵若䘮色赤黒侯王憂　嵗星失色而黃女后持政期<lb/>
百八十日失色而青黒不出百八十日有大䘮　黃帝<lb/>
占曰嵗星在東方之宿色當青色白而角有怒色赤有<lb/>
兵色黒有䘮色黃白嵗大熟　嵗星在北方之宿色當<lb/>
黒色白而角有兵色青有憂色白有怒色黃白嵗大熟<lb/>
　嵗星在西方之宿色當白色赤而角皆為有兵青為<lb/>
<pb n="KR3g0018_WYG_023-13a"/>
憂黑為䘮赤有怒色黃白嵗大熟　嵗星在南方之宿<lb/>
色當赤色白而有角兵靑有憂若怒色黑有喜色黃白<lb/>
嵗大熟　文曜鈎曰嵗星色赤有角所居之國昌人主<lb/>
以武强戰無芒角不勝色赤黃以反徳豐穣君臣和合<lb/>
色靑白而赤燿其國有乖離之謀大臣發計主有憂懼<lb/>
　鈎命决曰天子失知則黃龍不見嵗星五角　巫咸<lb/>
曰嵗星赤黃角國有喜　海中占曰嵗星色蒼黃吉赤<lb/>
芒澤有子孫喜立王黃得地白有兵黑有德令　　荆<lb/>
<pb n="KR3g0018_WYG_023-13b"/>
州占曰嵗星東行前芒短者欲留之象不出七日留正<lb/>
見南方芒指卯酉子午者此王者正也指西維者不正<lb/>
也　嵗星西行前芒短者欲留不出三日留　嵗星失<lb/>
色白耀耀圓而揚赤芒王者誅大臣期九十日　嵗星<lb/>
色青而角有水功事　嵗星色赤角則犯我城　嵗星<lb/>
角人主有怒　嵗星一角七寸外射者大使大臣出期<lb/>
九十日三角兵誅期六十日　嵗星三角芒傷近臣誅<lb/>
内將相期百八十日　嵗星五角王者自出將兵期百<lb/>
<pb n="KR3g0018_WYG_023-14a"/>
八十日嵗星留不行而芒角有長者是星欲行候隨芒<lb/>
角所指如是從之其芒南者星入外宿王者欲遣大使<lb/>
之邊國期九十日芒北入中宿者是王者在外欲還也<lb/>
不出四十日芒在東者欲順行也不出七日行是天子<lb/>
欲出不過五十日則王者出宮其芒在西者欲逆行也<lb/>
不出七十日逆行不出四十日王者誅大臣　嵗星芒<lb/>
邪角不正則王者心不正外邪以應外臣内邪以應后<lb/>
夫人　嵗星有芒無角則王者心平天下安寕期百八<lb/>
<pb n="KR3g0018_WYG_023-14b"/>
十日　嵗星變色人主有怒若有芒角黒有水青角有<lb/>
兵白角死䘮若無芒角有軍戰不勝　嵗星七角又芒<lb/>
者王者與四方戰期不出一年　嵗星九角又芒者殺<lb/>
賢人誅邊將期一年　石氏曰嵗星色白角哭泣之聲<lb/>
　嵗星木用事王東方無芒角是王者内弱威不使臣<lb/>
也五寸以内曰芒五寸以上至九寸曰角　天官書曰<lb/>
嵗星角迎角而戰者不勝<lb/>
　　　嵗星盈縮失行五<lb/>
<pb n="KR3g0018_WYG_023-15a"/>
五行傳曰嵗星超舍而前為盈退舍而後為縮盈其國<lb/>
有兵縮其國有憂　荆州占曰嵗星超舍而前過其所<lb/>
當舍而宿以上一舍兩舍三舍謂之羸侯王不寕不乃<lb/>
天裂不乃地動嵗星退舍而後以一舍二舍三舍謂之<lb/>
縮侯王有戚其所去宿國有憂三年有兵若山崩地動<lb/>
　雒書雒罪汲曰嵗星當居不居未當去而去不言主<lb/>
酷暴　詩緯曰嵗星無光進退無常此仁道失類之應<lb/>
文曜鈎曰嵗星所居久其國有德厚人主有福不可加<lb/>
<pb n="KR3g0018_WYG_023-15b"/>
以兵　石氏曰嵗星主仁仁失者罰出變見於嵗星嵗<lb/>
星盈縮故曰罰出此失政也言嵗星所以盈縮之宿乃<lb/>
以仁失逆春氣之所致也以其宿命其國聖人觀嵗星<lb/>
所盈縮之宿以知仁失之國也　石氏曰其國失義失<lb/>
春政則嵗星羸縮羸則其下之國有兵不居復縮則其<lb/>
下之國有憂其將死國傾敗　又曰嵗星當居而不居<lb/>
未當去而去若居之又南北東西翔之摇動不留名曰<lb/>
六排皆陰驚其陽臣下勝其主人主有大憂三公之禍<lb/>
<pb n="KR3g0018_WYG_023-16a"/>
相以所之宿名其官不舍者懦强邦去之者嬖妃雄動<lb/>
搖者勢不亾期在衡<hi>案左傳曰魯襄公二十八年梓慎慎曰今兹宋鄭其飢乎杜預注曰梓</hi>
<hi>魯大夫也傳曰嵗在星紀而淫于𤣥枵注曰嵗嵗星也星紀在丑斗牛之次𤣥枵在子虚危之次明年當在𤣥</hi>
<hi>枵今已在𤣥枵淫行失次也傳曰蛇乗龍注曰蛇𤣥武之宿虚危之星龍嵗星木也木為青龍失次出虚危下</hi>
<hi>為蛇所乘也傳曰龍宋鄭之星也注曰嵗星本位在東方東方房心為宋角亢為鄭故以龍為宋鄭之星傳曰宋鄭必</hi>
<hi>饑𤣥枵虚中也注曰𤣥枵三宿虚星在其中也傳曰𤣥枵耗名也土虚而民耗不饑何為鄭禆竈曰今兹王及楚</hi>
<hi>子皆將死嵗星棄其次而旅於明年之次以害鳥帑周楚惡之注曰旅客處也嵗星棄星紀之次客在𤣥枵嵗</hi>
<hi>星所在其國有福失次於此祸衝在南南為朱鳥鳥尾曰帑鶉火鶉尾周楚之分故周王楚子受其咎經曰十</hi>
<pb n="KR3g0018_WYG_023-16b"/>
<hi>有二月甲寅天王崩乙未楚子昭卒徃年宋鄭皆饑則梓慎之占各有其騐也</hi>又曰嵗星去其<lb/>
舍之他舍所去失地所之得地　嵗星所居而徙搖前<lb/>
後左右人主不安　嵗星不得其宿其國必亡君　又<lb/>
曰嵗星修仁順則喜逆則怒　甘氏曰嵗星所處而不<lb/>
處其國乃亡既已處之又東西去之其國凶不可舉事<lb/>
用兵　嵗星出入不當其次有天妖見其衝所去國凶<lb/>
所之國昌　荆州占曰嵗星當出不出而去其次凶<lb/>
淮南子曰嵗星當居而不居越而之他處主死國亡<lb/>
<pb n="KR3g0018_WYG_023-17a"/>
京氏曰樂不興則嵗失行　人君不行仁恩破胎傷孕<lb/>
春殺無辜則星失度不救則弟殺兄臣弑君　班固曰<lb/>
政緩則嵗不行急則過分逆則占　郗萌曰嵗星當移<lb/>
而不移民有憂諸侯四流行不用其道則凶　荆州占<lb/>
曰嵗星當居而不居其國失地未當居而居其國得地<lb/>
期九十日　嵗星當居其國之宿而終宿不居其野亡<lb/>
　嵗星未當居而居之當去而不去既已去復還居之<lb/>
皆為有福　嵗星行不至所當舍之宿其國凶又曰不<lb/>
<pb n="KR3g0018_WYG_023-17b"/>
行其宿其國必亡君　嵗星居之安國安居之不安國<lb/>
不安　嵗星一東一西害侯王人主不安一南一北害<lb/>
於黍稷侯王憂移而北旱移而南大水　又曰南北為<lb/>
貴賤東西為妖祥　鴻範傳曰佃獵不當飲食不享出<lb/>
入不時及有姦謀則嵗星逆行變色　春秋緯曰好害<lb/>
盛徳則嵗星逆行　春政亂者奪民時獵野獸則嵗星<lb/>
逆行　石氏曰嵗星順行列宿者天徳喜也所守犯中<lb/>
外官皆吉有暴貴者星逆行不欲犯列宿中外官者皆<lb/>
<pb n="KR3g0018_WYG_023-18a"/>
誅　嵗星逆行其國不可以興兵星順兵宜進星逆兵<lb/>
宜退　巫咸曰嵗星亂行五榖不實草木秋英　天鏡<lb/>
曰嵗星逆行不軌為殃賊　焦氏曰嵗星逆三月二月<lb/>
有害乃行三舍以上則為害　郗萌曰嵗星之行當遅<lb/>
而疾失一次以上至二次則人主驚走社稷危亡天下<lb/>
兵起民去其土死者如丘陵　荆州占曰嵗星犯守錯<lb/>
逆其國殃咎若守之滿六十日災必應　嵗星變色亂<lb/>
行主無福<hi>案宋書天文志曰晉簡文咸安二年五月嵗亂星形色如太白占曰進退如度姦邪息變色</hi>
<pb n="KR3g0018_WYG_023-18b"/>
<hi>行主無福嵗星自於仲夏當細小而明此其失常也又為臣强七月帝疾甚詔桓温曰少子可輔者輔之如不</hi>
<hi>可輔君自取之賴侍中王坦之毁手詔使如王尊輔政事温閤之大怒将誅坦之等是月帝崩</hi>王者不<lb/>
行春令興土功作宮室築城隍治溝瀆而奪民時百姓<lb/>
怨嗟則嵗星盈當縮順而逆水旱不時當出不出變為<lb/>
妖彗所見之邦大兵起國破主亡王者行義起宗廟立<lb/>
無後賑貧窮存孤寡省刑獄賞有功舉隱伏禮賢良發<lb/>
庫藏罷徭役寛賦歛則星順度無咎矣　人君宰相之<lb/>
治也春不勸農民耕種通溝渠治城郭而奪民時百姓<lb/>
<pb n="KR3g0018_WYG_023-19a"/>
怨謗則嵗星盈縮逆行變色而天雨不時有大旱與水<lb/>
其無救即天掊出出則殃起主農官及用事者憂君行<lb/>
急則嵗星行陰道行隂道多水潦王者内其心恩在親<lb/>
戚功臣不錄　嵗星行疾而遲不及其次至二次人主闇<lb/>
昏國絶嗣女后持政大夫不服民賊不禁　嵗星逆行<lb/>
變色其國逐功臣殺太子人主以妾為妻内亂親戚<lb/>
嵗星逆行不可以戰凶其所去國五榖皆貴　君治逆<lb/>
則嵗星逆逆行入陰道者内事逆逆行入陽道者外事<lb/>
<pb n="KR3g0018_WYG_023-19b"/>
逆君治逆不止則星逆行不止　海中占曰主好陰謀<lb/>
侵凌諸侯急兵革則嵗星逆行<lb/>
　　　嵗星晝見六<lb/>
甘氏曰嵗星晝見臣謀其主國相有憂及死有白衣事<lb/>
<hi>宋書天文志曰晉惠帝永寜二年四月癸酉嵗星晝見占曰為臣强初齊王冏定京都因留輔政遂專傲無君</hi>
<hi>十二月成都河間長沙王乂討之交戰及焚宫闕國兵敗夷滅之殺其兄上軍將軍寔以下二十餘人</hi>
晉陽秋曰孝武太元十一年六月甲午嵗星晝見在胃<lb/>
占曰魯有兵臣强十二月慕容釗寇河東崔遼使子冦<lb/>
<pb n="KR3g0018_WYG_023-20a"/>
陳穎朱序遣討之釗走渡河<lb/>
　　　嵗星變異大小七<lb/>
龍魚河圖曰夫嵗星主徳慶其神下為大乙之神　巫<lb/>
咸曰嵗星下為壯男止於田野　漢武故事曰西王母<lb/>
遣使謂上曰求仙而先殺戮吾與帝絶矣又致三桃食<lb/>
此可得極夀使至之日東方朔死上疑之問使者曰朔<lb/>
是木帝精為嵗星下逰人中以觀天下非陛下臣也上<lb/>
厚塟之一本云朔死乘雲飛去仰望大霧望之不知所<lb/>
<pb n="KR3g0018_WYG_023-20b"/>
在朔在漢朝天上無嵗星　二十八宿山經注曰嵗星<lb/>
為四彗出於奎婁則邦豐熟和平　考靈耀曰政失於<lb/>
春嵗星滿偃不居其常　石氏曰嵗星徳也人主之象<lb/>
其角反動乍小乍大若色數變人主有怒又天官書曰<lb/>
人主有憂　巫咸曰嵗星大其常且賦歛不常民饑<lb/>
嵗星小民且多疾牛馬疫死　天官書曰嵗星大即為<lb/>
嘉　荆州占曰嵗星始出大而日愈小者所居之國耗<lb/>
　嵗星始出小而日愈大者所居之國利　嵗星行宿<lb/>
<pb n="KR3g0018_WYG_023-21a"/>
大而明内實天下安寕小而内虛其國不安主有憂<lb/>
　　　嵗星流與列星鬬八<lb/>
甘氏曰嵗星流主死失地　巫咸曰嵗星沉浮國亡有<lb/>
土功争又曰有憂沉數日不見國亡乍見乍不見國憂<lb/>
䘮　天官書曰嵗星出如浮而沉其國有土功如沉而<lb/>
浮其野亡浮者見之沉者伏之　荆州占曰嵗星變色<lb/>
逆行相凌而鬬舍合留舍環守其國無道<lb/>
　　　嵗星穰氣自暈九<lb/>
<pb n="KR3g0018_WYG_023-21b"/>
黃帝占曰嵗星生氣而為青穰者明日大寒小雨見此<lb/>
者蕡魚鹽貴不出三旬　孝經内記曰嵗星生氣為青<lb/>
穰者明日大寒小雨見此者魚鹽大貴不出三旬皆可<lb/>
再倍貴不過二十日止所見之國傷苖少實天下有一<lb/>
嵗十饑見者不出其年富民從其故鄉王者不安大臣<lb/>
坐事不出二年天下無布練貴縑絮四倍萬民大寒<lb/>
郗萌曰嵗星出穰長三尺三日雨若不雨大霧　甘氏<lb/>
曰嵗星自暈有䘮<lb/>
<pb n="KR3g0018_WYG_023-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0018_WYG_023-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷二十三<lb/>
</p>
<p>
</p>
  </div>
</body>
</text>
</TEI>
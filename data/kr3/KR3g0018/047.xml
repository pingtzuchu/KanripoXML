<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷四十七</head> <lb/>
    <p>
<pb n="KR3g0018_WYG_047-1a"/>
欽定四庫全書<lb/>
　唐開元占經卷四十七<lb/>
　　　　　　　　　　　唐　瞿曇悉達　撰<lb/>
　太白占三<lb/>
　　太白犯東方七宿<lb/>
　　　太白犯角宿一<lb/>
黄帝占曰太白犯左角大戰不勝將軍死　海中占曰<lb/>
太白犯右角將軍有憂若兵起一曰有旱災　石氏曰<lb/>
<pb n="KR3g0018_WYG_047-1b"/>
太白入左角天子憂諸侯用事　太白逆行左角間有<lb/>
刺客天子明慎之　黄帝占曰太白乗左角羣臣有謀<lb/>
不成其以家坐罪<hi>案宋書天文志曰魏嘉平五年六月戊午太白犯角正元元年李豐等謀</hi>
<hi>亂悉誅之</hi>　郗萌曰太白乘左角為水兵　石氏曰太白乘<lb/>
左角天子遊獵冬吉　太白俠左角大臣退國亡　郗<lb/>
萌曰太白犯守角道路不通　黄帝占曰太白守右角<lb/>
五榖不成歲大水　石氏曰守左角上臣陵其主守左<lb/>
角下奴婢大賤　太白守左角上一尺邊境不寧二尺<lb/>
<pb n="KR3g0018_WYG_047-2a"/>
憂百姓亡其俗一曰七寸國危亡也　太白守左角下<lb/>
芒成民不民主不主　太白守左角芒不成兵不用芒<lb/>
成所向無前　太白守左角去復還臣欲為亂　太白<lb/>
守左角為填星所干國有忠將又曰太白守左角為歲<lb/>
星所干福德又曰太白守左角為辰星所干龍下淵池<lb/>
又曰太白守左角為天狗所干六畜蕃息　石氏曰太<lb/>
白守左角為枉矢所干四夷有弓矢事　石氏曰太白<lb/>
守左角為孛星所干皇后有子又曰太白守左角為彗<lb/>
<pb n="KR3g0018_WYG_047-2b"/>
星所干皇后有知臣心又曰太白守左角為流星所干<lb/>
國少好妻又曰太白守左角為鈎陳所干大厨賜食皆<lb/>
謂太白守左角也　太白守右角一尺十六日太子驕<lb/>
溢　太白守右角鄭多佞臣國君親小人　巫咸曰太<lb/>
白守角國都圍一曰大人自將兵於野民多疾疫　海<lb/>
中占曰太白守左角右角其色黄白小旱民小厲其逆<lb/>
行即旱其還立雨糴如故　郗萌曰太白守角三十日<lb/>
大赦　海中占曰太白守角為兵西北行其色黄大臣<lb/>
<pb n="KR3g0018_WYG_047-3a"/>
增地赤色臣欲反其主　太白犯守左角大人自將兵<lb/>
於野臣有謀主者　巫咸曰太白犯守左右角居熒惑<lb/>
之後及而共犯之有大戰破軍殺將若犯守左右角熒<lb/>
惑從之所犯不成　郗萌曰太白入角亢間有貴客來<lb/>
　　　太白犯亢二<lb/>
黄帝占曰太白入亢中國有兵若行疾犯陵而有芒角<lb/>
朝廷貴臣有戮者期百日逺八月　石氏曰太白數入<lb/>
亢其國疾病　海中占曰太白入亢有䘮　陳卓曰太<lb/>
<pb n="KR3g0018_WYG_047-3b"/>
白犯天府廷臣為亂　郗萌曰太白出入留舎亢鄭國<lb/>
多亡民更為無年五榖不成一曰五榖多霜死　黄帝<lb/>
占曰太白守亢為兵大人自將兵於野　石氏曰太白<lb/>
守亢収歛國兵以備北方<hi>案宋書天文志曰宋明帝泰始五年十月丙申太白犯亢</hi>
<hi>時淮北地常縁淮立重戍以備防北虜也</hi>　郗萌曰太白乘亢左星為水右<lb/>
星為火為兵有竒令有收族者　巫咸曰太白守亢國<lb/>
君有憂其下有水　荆州占曰太白守亢有奸吏有兵<lb/>
牛馬用行宿北兵期六十日　郗萌曰太白守亢為焦<lb/>
<pb n="KR3g0018_WYG_047-4a"/>
旱不生一曰多蟲蝗一曰大旱牛馬用太白守亢有亡<lb/>
國天下不通人君憂水又曰五穀以水傷　東官候曰<lb/>
太白守亢兵行疾有芒角犯陵期百日行遲期八月<lb/>
黄帝曰太白逆行守亢為兵　甘氏曰太白守犯亢逆<lb/>
行不順失其明色大政不用<lb/>
　　　太白犯氐三<lb/>
荆州占曰太白犯氐左星左中郎將誅死犯右星右中<lb/>
郎將誅死皆期三年　石氏曰太白入氐天下大役一<lb/>
<pb n="KR3g0018_WYG_047-4b"/>
曰有兵　荆州占曰太白入氐芒角犯陵王者亡地有<lb/>
大兵期四月　郗萌曰太白乘氐之左星天子有子兵<lb/>
將於野乘氐之右星天下大水大兵　石氏曰太白臨<lb/>
氐霜雨不時　黄帝占曰太白守氐國君有憂變北君<lb/>
失邑　石氏曰太白守氐天下大役無兵兵起有兵兵<lb/>
罷　荆州占曰太白守氐國有䘮君大哭　甘氏曰太<lb/>
白守氐與兩星齊將軍受賀大臣受拜逺人蒙恩又曰<lb/>
期十日而赦　巫咸曰太白守氐國有大憂王者失地<lb/>
<pb n="KR3g0018_WYG_047-5a"/>
　海中占曰太白守氐有兵不行在西南　石氏曰太<lb/>
白入氐守之兵加其國　郗萌曰太白入氐守之春糴<lb/>
大貴<hi>案宋書天文志曰明帝泰始二年十月辛巳太白入氐其年春彭城穀貴民飢</hi>　石氏曰<lb/>
太白入氐犯守之其國大亂大人有憂君失地糴大貴<lb/>
　荆州占曰太白守氐房大飢六畜多死<lb/>
　　　太白犯房四<lb/>
援神契曰太白合表四夷合從合表為行中道也　郗<lb/>
萌曰太白入房十日成勾己為天子忌之以赦解之<lb/>
<pb n="KR3g0018_WYG_047-5b"/>
文曜鈎曰太白入房天子以微誅　郗萌曰太白逆行<lb/>
犯房成勾己為大人憂以赦解之　石氏曰太白到房<lb/>
心皆正不失儀失則為變　荆州占曰太白守犯陵房<lb/>
國君有憂色青憂䘮色赤憂兵積尸成山色黑有將相<lb/>
誅色赤有芒角大䘮　黄帝占曰太白守房國有大䘮<lb/>
大臣有戰死者<hi>案宋書天文志曰宋孝武大明八年十月太白守房丹陽尹顔師伯豫章王子</hi>
<hi>尚並誅明年昭太后崩</hi>　又曰太白守房南天子有良友輔亦為<lb/>
旱守房北天子有良友亦為水　石氏曰太白守房為<lb/>
<pb n="KR3g0018_WYG_047-6a"/>
良馬出廐太白守房左去還復太子去復還其國多廢<lb/>
立天子守房右去復還又曰太白守房臣盗君命　甘<lb/>
氏曰太白守房臣脅君又曰太白守房兵車滿野中國<lb/>
有殃貴女用事王者失位期二年　巫咸曰太白守房<lb/>
國有變令兵四起大臣當之國相為亂又曰旱多火災<lb/>
萬物五穀不成　郗萌曰太白守房為人主無下堂又<lb/>
曰有奸謀　荆州占曰太白守房國易政又曰守天馬<lb/>
天子馬多死又曰太白守房天下易王大人有憂反逆<lb/>
<pb n="KR3g0018_WYG_047-6b"/>
臣<hi>案宋書天文志曰晉安帝元興二年八月癸丑太白犯房北第二星十二月桓𤣥簒位遷帝於潯陽又宋</hi>
<hi>後廢帝元徽三年八月己巳太白犯房北頭第二星四年七月建平王㨿京口反時廢主凶暴無度五年七月</hi>
<hi>殞</hi>　郗萌曰太白辰星守房土功大起布枲大貴將相<lb/>
失位　荆州占曰太白守房六畜多死<hi>宋書天文志曰宋明帝泰始二</hi>
<hi>年十一月癸巳太白犯房明年牛多死者詔大官停宰牛</hi>　考異郵曰太白犯房王<lb/>
失德　韓揚曰太白犯房大臣當之<hi>晉成帝咸康四年九月太白犯房上</hi>
<hi>相五年七月庚申相王遵薨</hi>　石氏曰太白逆行守房羣臣戴麻鏘<lb/>
鏘　黄帝占曰太白行房南若犯守之為大旱行房北<lb/>
<pb n="KR3g0018_WYG_047-7a"/>
犯守之為大水　郗萌曰太白出入房霜雨不時人飢<lb/>
於食牛馬多死　石氏曰太白犯守房為天下相誅<lb/>
海中占曰太白入鈎鈐王室大亂　文曜鈎曰太白入<lb/>
鈎鈐主德移　石氏曰太白犯房鈎鈐王者憂<lb/>
　　　太白犯心五<lb/>
海中占曰太白入心有白衣之衆又為䘮　甘氏曰太<lb/>
白犯心三寸以内帝怯於兵將軍亡劒㦸上殿羣臣廵<lb/>
走　海中占曰太白犯心天子立后絶嗣犯太子太子<lb/>
<pb n="KR3g0018_WYG_047-7b"/>
不得代犯庻子庻子不利　石氏曰太白經心清明烈<lb/>
照天下内奉明王帝必延年　郗萌曰太白犯食心左<lb/>
星為太子有憂若立　荆州占曰太子不死則去一曰<lb/>
女主失勢　荆州占曰太白犯守心君后走藏　郗萌<lb/>
曰太白犯守心糴貴　石氏曰太白舎心𤣥色不明有<lb/>
䘮　太白中犯乘陵守心太子位太子憂小子位小子<lb/>
憂　摘亡辟曰太白守心大山崩後九年大飢　黄帝<lb/>
占曰太白守心天下有大怪國有大䘮一曰天下有大<lb/>
<pb n="KR3g0018_WYG_047-8a"/>
蟲　巫咸曰太白守心君弱臣強姦臣賊子謀殺其主<lb/>
　石氏曰太白守心兵騎滿野為中國殃有軍在外客<lb/>
軍大敗其年飢蝗蟲敗殺一曰哭聲吟吟戴麻鏘鏘<lb/>
海中占曰太白守心不出一年有大兵多禍殃在貴人<lb/>
傍　巫咸曰太白守心有火異　郗萌曰太白守心國<lb/>
王有死者又曰有姦謀又曰天子亡敗物　黄帝占曰<lb/>
太白逆行守心哭者吟吟戴麻鏘鏘有大䘮若大臣當<lb/>
之近期一年中二年逺三年　黄帝占曰太白逆行守<lb/>
<pb n="KR3g0018_WYG_047-8b"/>
心環繞成勾己為大人忌故赦以解之期六月　郗萌<lb/>
曰太白退守心客軍大飢　巫咸曰太白中犯乘守心<lb/>
為戰不勝將軍鬬死　郗萌曰太白中犯乘守心明<lb/>
堂為萬民備火近期一年中期三年逺期九年一曰為<lb/>
旱又曰兵戈四起國相為亂一曰大臣當之<hi>案後漢孝靈帝中平</hi>
<hi>六年八月丙寅太白犯心前星戊辰犯心中大星其日未暝四刻大將軍何進于省中為諸黄門所殺己巳車騎</hi>
<hi>將軍何苖為進部曲吳匡所殺</hi>　又曰太白出入留舎心三十日不下<lb/>
國兵大起在八月九月<lb/>
<pb n="KR3g0018_WYG_047-9a"/>
　　　太白犯尾六<lb/>
石氏曰太白犯尾人民為變國易政　甘氏曰太白守<lb/>
尾宫人有罪者　巫咸曰太白守尾有亂多火災五穀<lb/>
不成　郗萌曰太白守尾天下大蟲軍無糧大將鏘鏘<lb/>
滿道不行又曰守尾近女主去逺女主廢　巫咸曰太<lb/>
白守尾人民為變國易主不然皇后去若太后去一曰<lb/>
宫人死之　郗萌曰太白抵司空出入君惡之　東官<lb/>
候曰太白守若入尾兵大起民多妖言期三年　巫咸<lb/>
<pb n="KR3g0018_WYG_047-9b"/>
曰太白出入留守尾兵起於野將士滿道不行<hi>所謂不行國乏</hi>
<hi>粮</hi>　郗萌曰太白出入留舎尾春糴貴一曰更為無年<lb/>
　太白留逆犯守乘凌尾皇后有珠玉簪珥惑天子者<lb/>
誣讒大起后相貴人誅宫人出走兵起宫門<lb/>
　　　太白犯箕七<lb/>
石氏曰太白犯箕天下大飢　郗萌曰太白犯箕女民<lb/>
莫處其室養者星在箕南旱在箕北有軍　巫咸曰太<lb/>
白入箕中伺其出日而數之皆期二十日兵發伺始入<lb/>
<pb n="KR3g0018_WYG_047-10a"/>
處之率一日軍罷　荆州占曰太白入箕中人主自備<lb/>
下有兵　郗萌曰太白在箕中天下州戰若入箕中有<lb/>
赦　甘氏曰太白出入留舎箕五日不下天下大恐其<lb/>
時多蟲五穀不熟燕國且以義致天下若有赦　黄帝<lb/>
占曰太白守箕大人衛守　巫咸曰太白守箕多土功<lb/>
事一曰民疾疫　海中占曰太白守箕天下有兵若角<lb/>
動天下無所定　郗萌曰太白守箕歲水萬物不成糴<lb/>
貴德令不行又曰守箕口執政者為亂　東官候曰太<lb/>
<pb n="KR3g0018_WYG_047-10b"/>
白守箕兵起一歲國増地必得國　石氏曰太白逆行<lb/>
守箕成勾己兵起大臣為亂天下有憂王當之期一年<lb/>
　郗萌曰㮛箕出入人君惡之一曰更政　太白與熒<lb/>
惑相隨而變熒惑舎天門凶太白舎天津中人主無出<lb/>
門若之逺宫<lb/>
　<lb/>
　<lb/>
　唐開元占經卷四十七<lb/>
</p>
<p>
</p>
  </div>
</body>
</text>
</TEI>
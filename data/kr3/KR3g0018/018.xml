<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷十八</head> <lb/>
    <p>
<pb n="KR3g0018_WYG_018-1a"/>
欽定四庫全書<lb/>
　唐開元占經卷十八<lb/>
　　　　　　　　　　　唐　瞿曇悉達　撰<lb/>
　五星占一<lb/>
　　　五星所主一<lb/>
春秋緯曰天有五帝五星為之使　荆州占曰五星者<lb/>
五行之精也五帝之子天之使者行於列舎以司無道<lb/>
之國王者施恩布徳正直清虛則五星順度出入應時<lb/>
<pb n="KR3g0018_WYG_018-1b"/>
天下安寜禍亂不生人君無徳信姦佞退忠良逺君子<lb/>
近小人則五星逆行變色出入不時揚芒角怒變為妖<lb/>
星彗孛茀掃天狗枉矢天槍天掊攙雲格澤山崩地振<lb/>
川竭雨血衆妖所出天下大亂主死國滅不可救也餘<lb/>
殃不盡為飢旱疾疫　甘氏曰五星主兵太白為主五<lb/>
星主穀歳星為主五星主旱熒惑為主五星主土填星<lb/>
為主五星主水辰星為主五星木土以逆行為凶火以<lb/>
鈎已為凶金以出入不時為凶水以不効為凶五凶並<lb/>
<pb n="KR3g0018_WYG_018-2a"/>
見其年必惡　巫咸曰五星者五勝也十二辰二十八<lb/>
宿舍於刑徳日為朱鳥月為𤣥武房心為青龍參為白<lb/>
虎常每向北斗太一審能知此萬事盡畢五星二十八<lb/>
舎以王時則王者之事也以相時則卿相之事以囚時<lb/>
則囚徒之事也以廢時則萬民之事也　五星各受制<lb/>
而司無道之國故審五星逆順變色留守觀其喜怒變<lb/>
色所加宿之左右前後逺近疏數害剋隂陽及見五氣<lb/>
相賊王者而救之轉禍為福宗廟可得而保社稷可得<lb/>
<pb n="KR3g0018_WYG_018-2b"/>
而有　石氏五星讚曰五星更出司不祥應節守道不<lb/>
為殃月滿不入其事興過時不出隂謀行以星所守占<lb/>
其方芒角變動非其常審察五色别青黄各以事類知<lb/>
其殃<lb/>
　　　五星行度盈縮失行二<lb/>
石氏曰五星不失行則年穀豐昌　黄帝占曰有道之<lb/>
國五星過之不失其行則人君吉昌萬民安寜　又曰<lb/>
出中道天下太平出陽道旱出隂道多雨水　動聲儀<lb/>
<pb n="KR3g0018_WYG_018-3a"/>
曰五音和則五星如度　陳卓曰五星出隂道多隂謀<lb/>
　石氏曰五星分天之中積于東方中國大利積于西<lb/>
方負海之國用兵者利　春秋緯曰五星早出為盈盈<lb/>
者為客晚出為縮縮者為主人禍發其衝　考靈曜曰<lb/>
天失日月遺其珠囊<hi>珠五星也遺<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>者盈縮失度也</hi>　黄帝占曰五星<lb/>
不出兩河間必有不道之臣一曰必有道不通　春秋<lb/>
緯曰君臣有謀心憤未言精象動於物五星錯於官<lb/>
郗萌曰五星不行天門天闕間皆為有喪　五星不道<lb/>
<pb n="KR3g0018_WYG_018-3b"/>
東西咸皆為必有賊　五星行往天闕不出其年有兵<lb/>
　五星皆逆行主且乗法臣且謀其主　石氏曰五星<lb/>
行二十八舎星七寸内者及宿者其國君死　五星舎<lb/>
一十八宿王者誅除其國　五星犯合宿中間星其坐<lb/>
者在國中犯南為男犯北為女東為少西為老　五星<lb/>
逆行去宿雖非七寸内而守之者其國君被誅刑死順<lb/>
而留之疾病死　郗萌曰五星並出皆逆行不出其年<lb/>
天下遣五將期五十日　巫咸曰五星受制而出司無<lb/>
<pb n="KR3g0018_WYG_018-4a"/>
道之國變色而逆行犯度列宿及中官留守二十日以<lb/>
上皆臣殺滿六十日以上王者殺則彗茀出所過之鄉<lb/>
其下有亂兵故世亂感則天文變下侵上則五星逆<lb/>
五星逆守列宿若已去之還復居之繞環成勾已乍大<lb/>
乍小乍明乍晦是謂絶紀其禍愈甚　海中占曰五星<lb/>
不當歴列宿絶列星有分國貴人有獄抵列舍其國有喪<lb/>
以五色占其吉凶黄為喜赤為兵白為喪蒼為憂黒為<lb/>
水　董仲舒曰五星失行度者臣非其人賢不肖並立<lb/>
<pb n="KR3g0018_WYG_018-4b"/>
臣亂於下則星錯於上進賢退不肖以救之　黄帝占<lb/>
曰五星逆行變色出入不時則王者宜變俗更行起毁<lb/>
宗廟立無後賑貧窮恤孤寡寛刑罰賞有功舉名士禮<lb/>
賢者順天道四時發蔵財物虛府庫薄賦歛則日月五<lb/>
星妖孽虹彗不為禍害矣　郗萌曰五星有逆行及變<lb/>
色若非其常則以聞於上各以其事脩其政<lb/>
　　　五星喜怒芒角變色冠珥三<lb/>
甘氏曰几五星同色天下偃兵百姓安寜歌舞以行不<lb/>
<pb n="KR3g0018_WYG_018-5a"/>
見疾病五穀大昌　巫咸曰五星起怒犯凌留守列舎察<lb/>
其守犯審其始留之日觀其時氣有與五星相賊者以<lb/>
决其事視其色變以知吉凶之情又别其光芒所指以<lb/>
知兵起所加之鄉芒多而短者謀而未成芒少而長者<lb/>
其謀已成其氣專而上行芒從一至四是謂道極芒或<lb/>
指西或指東或指其南或指其北四芒已具其下必有<lb/>
亡國之主芒過四以上未可救也　凡五星之起怒芒<lb/>
角四達其形未變是謂誡兵其星形變而鋭上向下大<lb/>
<pb n="KR3g0018_WYG_018-5b"/>
小狀如㧞劍是謂成形不可救復急堅甲勵兵以待不<lb/>
祥　海中占曰五星有三角者兵息有五角者則兵行<lb/>
以角多戰也　甘氏曰五星反羽其下之國不可乆處<lb/>
反羽者光芒上大下小狀如反羽也　郗萌曰五星之<lb/>
常行刑即乘芒上銳下大色如其常及其逆行而反芒<lb/>
上向狀如反羽　黄帝占曰無道之國五星過之即鬭<lb/>
狀如故炭争流而去熒惑太白還而不離妖星數見徘<lb/>
徊不去如此者兵之所攻國家滅亡又以有喪　考靈<lb/>
<pb n="KR3g0018_WYG_018-6a"/>
耀曰五政俱失五星色明年穀不登　石氏曰熒惑色<lb/>
黒填星色青太白色赤辰星色黄歳星色白者必敗熒<lb/>
惑為火災填星為土功太白為兵災辰星為大水　甘<lb/>
氏曰五星日月争光臣有無道與其主争者　巫咸曰<lb/>
吉凶憂患各比色變言之將有兵金星變將有水水星<lb/>
變明主聖王候而司之轉祸為福使災不来　巫咸曰<lb/>
五星變色進退逆順喜怒皆與時氣相應至其象也審<lb/>
明金不可以怒火之鄉木不可以怒金之鄉水不可以<lb/>
<pb n="KR3g0018_WYG_018-6b"/>
怒土之鄉火不可以怒水之鄉土不可以怒木之鄉逆<lb/>
順進退左右前後五星皆同法　天官書曰五星色白<lb/>
圜為喪旱赤圜則中不平為兵青圜為憂水黒圜為疾<lb/>
多死黄圜則吉　五星色赤角犯我城黄角地之爭白<lb/>
角哭泣之聲青角有兵憂黑角則水　巫咸曰二十八<lb/>
舎各有國分水旱之災皆相應故旱之歳其國火星赤<lb/>
水星黒　五星守二十八宿各以其色占以其害為禍<lb/>
敗歳星守木星其色白必敗熒惑守火星其色黒必敗<lb/>
<pb n="KR3g0018_WYG_018-7a"/>
填星守土星其色青必敗太白守金星其色赤必敗辰<lb/>
星守水星其色黄必敗　郗萌曰五星變色者太史公<lb/>
以闗於上上乃以修其身平政决獄寛刑罰薄賦斂去<lb/>
關市之税廢關津之禁以利宣天地之氣則以次行<lb/>
　孝經右祕曰五星冠珥臣下逐<lb/>
　　　五星所守列宿中外官四<lb/>
甘氏曰五星犯列宿若入其國官有殃　巫咸曰五星<lb/>
守木星有木異守火星有火異守土星有土異守金星<lb/>
<pb n="KR3g0018_WYG_018-7b"/>
有金異屠城守水星有水異　二十八宿中外官者各<lb/>
有金木水火土氣五星守之禍敗皆不相賊害為吉凶<lb/>
以官名其事　歳星守木星熒惑守火星填星守土星<lb/>
太白守金星辰星守水星是為五重守并氣之象也法<lb/>
曰并氣者是謂重施過節則民多疾疫五穀不成災害<lb/>
並生一曰天下旱萬物不成　歳星守火熒惑守土填<lb/>
星守金太白守水辰星守木是謂五星守其子陽不施<lb/>
之象陽氣不足故多水災五穀不成　歳星守土熒惑<lb/>
<pb n="KR3g0018_WYG_018-8a"/>
守金填星守水太白守木辰星守火是謂守所勝下<lb/>
之象也法曰賦歛衆多徭役繁數下民屈竭莫之能供<lb/>
故下皆惡其上則强凌弱衆暴寡故盜賊衆多兵革並<lb/>
起一曰人民相惡　嵗星守金熒惑守水填星守木太白<lb/>
守火辰星守土是謂守所不勝上之象也法曰民臣隆<lb/>
盛侵凌其上君弱臣强故姦臣賊子謀殺其主　歳星<lb/>
守水熒惑守木填星守火太白守土辰星守金是謂五<lb/>
星守其母隂氣不成之象法曰氣不足故旱多火災五<lb/>
<pb n="KR3g0018_WYG_018-8b"/>
穀不成一曰萬物不成<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐開元占經卷六十五</head> <lb/>
    <p>
<pb n="KR3g0018_WYG_065-1a"/>
欽定四庫全書<lb/>
　唐開元占經卷六十五<lb/>
　　　　　　　　　　　唐　瞿曇悉達　撰<lb/>
　石氏中官占上一<lb/>
　　　攝提占一<lb/>
石氏曰攝提六星夾大角<hi>入角八度少去北極五十九度半在黄道内三十二度太</hi>
一名環樞一名天樞一名闕丘一名致法一名三老一<lb/>
名天鈇一名天獄一名天楯一名天武一名天兵星東<lb/>
<pb n="KR3g0018_WYG_065-1b"/>
西三三而居形似鼎足常東向天子吉昌若北向即大<lb/>
人失位聖人更制天下有事期三十日兵出復三十日<lb/>
兵罷若攝提北向向格而治十日而令出其反故位十<lb/>
日而兵罷　天官書曰攝提者直斗杓所指以建時故<lb/>
曰攝提格　巫咸曰攝提三星如鼎足左右角西南向<lb/>
主易姓　樂緯叶圖徵曰攝提為楯以其夾捧帝席也<lb/>
　合誠圖曰攝提主九卿　洛書曰攝提移政更權<lb/>
帝覽嬉曰仁道不行攝提失衡　含文嘉曰王者敬師長<lb/>
<pb n="KR3g0018_WYG_065-2a"/>
有尊則攝提如列無則反折<hi>宋均注曰師者所以教人為君也長者所以教人為</hi>
<hi>長也大角為帝席攝提六星携紀綱以輔大角師長象也如列者如鼎足俱東向</hi>　春秋緯曰<lb/>
攝提斗携角以接下化而東向令乖行則天下更紀王<lb/>
者滅　文曜鈎曰代提天下更紀世有名師<hi>宋均曰主德不一則</hi>
<hi>攝提代移更紀授有令名為天下師表者也</hi>　援神契曰攝提運度主接靈<lb/>
　石氏曰攝提色欲黄而潤澤温温不明天下安明大<lb/>
者三公恣天子弱鈇鉞用　元命包曰攝提反衡天下<lb/>
大亂易姓興<hi>宋均曰反衡謂不東向也</hi>　春秋緯曰攝提移向北王<lb/>
<pb n="KR3g0018_WYG_065-2b"/>
者以過見滅攝提疏濶大夫僣差　焦延壽曰攝提星<lb/>
近大角若不居其故近戚有謀賊王者　石氏讃曰攝<lb/>
提六星㩦紀綱建時立節伺機祥<lb/>
　　　大角占二<lb/>
石氏曰大角一星在攝提間<hi>入亢二度半去極五十八度在黄道内三十四度少</hi>
一名格一名漢星　詩緯曰大角一曰帝筵成統理<lb/>
紀厯樞曰大角為天棟以正紀綱一曰大角為火以其<lb/>
赤明也　春秋緯曰大角為坐候一曰大角為帝席以<lb/>
<pb n="KR3g0018_WYG_065-3a"/>
布神厚德　又曰大角者天王帝筵也　甘氏曰大角<lb/>
者棟星也其星光澤明大揚芒奮角强臣伏誅天下安<lb/>
寧芒之所指兵所從往者吉　石氏曰大角天棟也明<lb/>
則天子威行　雒罪級曰棟星亡不言王失號　尚書<lb/>
緯曰棟星亡罪深重誅　春秋緯曰大角不見蒼帝失<lb/>
勢　含文嘉曰王者敬諸父有差則大角光明以揚<hi>宋均曰諸</hi>
<hi>父伯仲叔季也角堅剛而居帝前帝敬諸父感天故應之也</hi>　鈎命決曰赤滅亂棟<lb/>
星去　論䜟曰棟星亡主曠乏　石氏曰大角貴人象<lb/>
<pb n="KR3g0018_WYG_065-3b"/>
也主帝座光潤明大則吉光不明者若有他色青憂赤<lb/>
兵黑疾白喪　大角不明王者失天心强臣凌主天下<lb/>
有憂秦之亡也攝提不動而大角亡去　焦延壽曰大<lb/>
角星角起揚光若近天帝左右有以席薦害主者　郗<lb/>
萌曰大角變色有芒角大動不出三月兵大起　大角<lb/>
數動人主好遊不居其宫馳騁天下<hi>晉陽秋曰孝武太元二年七月乙亥</hi>
<hi>大角摇三年二月乙巳作新宫帝及二后移㑹稽</hi>　大角不明則天子耗衰　棟<lb/>
星明大天子輔强　荆州占曰棟星亡王者死　韓楊曰<lb/>
<pb n="KR3g0018_WYG_065-4a"/>
大角動摇主不安臣下有惡事刼主者<hi>宋天文志曰安帝隆安五年七</hi>
<hi>月癸亥大角星散摇五色元興二年桓𤣥簒位遷帝潯陽</hi>　石氏讚曰大角帝席色<lb/>
欲明光隆潤澤德合同<lb/>
　　　梗河占三<lb/>
石氏曰梗河三星大角北<hi>西星入亢八度去極三十八度在黄道内四十九度</hi>
郗萌曰天矛者天子之兵也　黄帝占曰梗河三星天<lb/>
鋒天之劍㦸主於罰戮其星如常明而不動邊寇寧天<lb/>
下安星若明大芒角動摇邊夷兵起胡人為亂王者有<lb/>
<pb n="KR3g0018_WYG_065-4b"/>
憂　荆州占曰梗河天楯<hi>晉灼曰名天螽</hi>𤣥戈天矛也相近相<lb/>
嚮大安　石氏曰梗河三星天矛也梗者遞也河者擔<lb/>
也士卒更遞擔持天矛以行也在斗杓頭主殺所向無<lb/>
前也主胡兵芒角大則四裔不靖邊兵大起　黄帝曰<lb/>
梗河主喪陰十日不見國有喪以初不見日占之男女<lb/>
梗河末男本女天不陰梗河亡不見視二十八宿星嬴<lb/>
縮若在北斗傍所見之宿其國若諸侯有喪　石氏曰<lb/>
梗河亡三日不見國有謀兵若諸侯有死者七日不見<lb/>
<pb n="KR3g0018_WYG_065-5a"/>
國有大喪以其初不見之日以占其國　梗河天矛也<lb/>
亡不見即有所藏所藏之國宿有謀兵不然有喪求於<lb/>
二十八宿若斗則是以見之日知其期　荆州占曰天<lb/>
矛星不欲明大明大兵起　石氏曰梗河三星天矛鋒<lb/>
　　　招摇占四<lb/>
石氏曰招摇一星梗河北<hi>入氐二度半去極四十度太在黄道内五十七度强</hi>黄<lb/>
帝曰招摇尚羊也<hi>吳龍共天官星占曰常陽</hi>尚羊者懸以匡也一名<lb/>
矛楯胡星也與梗河𤣥戈列從北斗柄端抵大角近北<lb/>
<pb n="KR3g0018_WYG_065-5b"/>
斗者𤣥戈次曰招摇星明大赤角而動胡兵大起四夷<lb/>
主昌中國亡又曰其俱明胡利　黄帝占曰招摇為矛<lb/>
攝提大楯相當兵大起大戰　春秋緯曰斗端有兩星一<lb/>
内為招摇一外為楯天鋒主兵用若動兵大行　荆州<lb/>
占曰招摇南夷也　巫咸曰矛楯兵星金官也　黄帝<lb/>
占曰招摇欲與梗河棟星相直則胡常來受命貢獻<lb/>
於中國不相直則胡人叛戾　招摇明而不正胡不來<lb/>
受命斗末之星招摇之間名為天庫招摇離其處名曰<lb/>
<pb n="KR3g0018_WYG_065-6a"/>
開庫開庫兵發　招摇星欲明而微小則王者威令行<lb/>
四夷　春秋緯曰矛楯動兵四行臣子謀妄奸通弑君<lb/>
弑父九州振　春秋緯曰楯動摇若角大兵起天下弑<lb/>
主害於中發四方竝興王者行德納賢正度　又曰臣<lb/>
主爭伐相誅則矛楯角躍相扞　焦延壽曰招摇亡去<lb/>
國兵起主遇賊　天官書曰招摇星赤角胡兵大起不<lb/>
來受命星大亦然　荆州占曰招摇奮光明動天子强<lb/>
　招摇色青有憂赤白而明者天子有怒黄白光澤天<lb/>
<pb n="KR3g0018_WYG_065-6b"/>
下安靜小而黑軍破國亡又曰色黑為弱　荆州占曰<lb/>
矛楯動近臣恣庶雄謀　石氏讃曰招摇𤣥戈主胡兵<lb/>
芒角變動兵革行<lb/>
　　　𤣥戈占五<lb/>
石氏曰𤣥戈一星在招摇北<hi>入氐一度去極三十二度半在黄道内五十三度半</hi>
　黄帝占曰𤣥戈主北夷𤣥戈招摇雌也星欲小微小<lb/>
微則王者吉天下安寧其星明而大則胡夷單于動兵<lb/>
大起　甘氏曰𤣥戈主胡兵星若小動兵小動大動兵<lb/>
<pb n="KR3g0018_WYG_065-7a"/>
大起胡人入境　樂緯曰𤣥戈宫也戊子候之宫亂則<lb/>
荒其君驕不聽諫佞在側宫和則致鳳凰頌聲作　荆<lb/>
州占曰𤣥戈小數動後而大動則兵大起　石氏曰𤣥<lb/>
戈星赤天下有兵<lb/>
　　　天槍占六<lb/>
石氏曰天槍三星在北斗杓東<hi>西星入氐太去極二十八度太在黄道内七十</hi>
<hi>一度</hi>　黄帝占曰天鎗一名天鉞三星鼎足形在北斗柄<lb/>
端其狀忽然不明明大則斧鉞用一曰有兵小不明則<lb/>
<pb n="KR3g0018_WYG_065-7b"/>
兵罷　石氏曰天槍三星主帝伏兵槍者今之鎗也以<lb/>
竹為之銳其頭以捶地鋒外向以槍人星温温而不明<lb/>
則吉若光明則伏兵行　巫咸曰槍金官也　黄帝曰<lb/>
槍三星備非常若今之機槍也其星温而不明則王者<lb/>
吉其星明大則兵起斧鑕用　石氏曰左槍右棓天之<lb/>
武備也攻城襲邑當視槍星大而明若有叛而自歸者<lb/>
其國不可出兵星小而明兵可出城可襲　荆州占曰<lb/>
天槍一星不具所見而兵起　黄帝曰天槍星動摇若<lb/>
<pb n="KR3g0018_WYG_065-8a"/>
角大兵起天下弑主害以中發　荆州占曰天槍揚光<lb/>
天降喪亂　石氏讃曰槍棓八星備非常<lb/>
　　　天棓占七<lb/>
石氏曰天棓<hi>蘇林曰打棓之棓</hi>五星在女牀東北<hi>柄星入箕八度半去極三</hi>
<hi>十二度在黄道内七十一度</hi>　郗萌曰天棓者先驅也　石氏曰天<lb/>
棓五星天之武備也棓者大杖所以打賊也皆所以禁<lb/>
暴横備不虞也　黄帝占曰天棓五星天之武備也以<lb/>
防不虞其星不明而靜則天下無兵其星明大動摇則<lb/>
<pb n="KR3g0018_WYG_065-8b"/>
兵大起五仗用　石氏曰天棓一星不見其國兵起<lb/>
郗萌曰天棓星微細則吉變明則凶有憂　荆州曰天<lb/>
棓一星不見天下有大兵<lb/>
　　　女牀占八<lb/>
石氏曰女牀三星在天紀北<hi>西星入箕一度去極五十度在黄道内五十六度</hi>
女牀後宫御也衆妾所居宫也侍皇后隨從以時御見<lb/>
者　黄帝曰女牀星後宫御也嬪妾所居宫也其星欲<lb/>
明大小相承如其故則后妃安宫人吉星若微小不明<lb/>
<pb n="KR3g0018_WYG_065-9a"/>
非其常處嬪妾不安其宫有憂　郗萌曰女牀者主女<lb/>
藏　石氏曰女牀星不明則吉明則宫女恣　女牀星<lb/>
動不吉　焦延壽曰女牀星舒妾代女主不乃死　荆<lb/>
州占曰女牀星無故不見女子多疾　韓揚曰女牀非<lb/>
其故則后宫有憂　石氏曰女牀主女事行列微靖吉<lb/>
亂明動不吉　石氏讚曰女牀三星待後宫<lb/>
　　　七公占九<lb/>
石氏曰七公七星招摇東<hi>西星入氐四度半去極三十九度少在黄道内五十九度</hi>
<pb n="KR3g0018_WYG_065-9b"/>
<hi>半强</hi>　黄帝曰七公一名天紀　七公主議疑天之輔相<lb/>
七政之象評議之臣其星大而齊明議人有忠王者安<lb/>
其星大小有差微而不明議者不同決事不從人主有<lb/>
憂　石氏曰七公天之相也三公廷尉之象也上星上<lb/>
公也次星中公也明則七輔强　海中占曰七公七輔<lb/>
也上星上公次星次公下星下公各以其次第齊明輔<lb/>
臣居其常職其星不明者各以其次輔臣有黜若有罪<lb/>
期不出年　郗萌曰七公主七政别善惡　石氏曰七<lb/>
<pb n="KR3g0018_WYG_065-10a"/>
公主議疑天之相理謂三公左輔右弼前疑後丞之官<lb/>
平議疑獄斷折刑法欲詳審也星大小不明議事者不<lb/>
從也　石氏讚曰七公七星議欲詳<lb/>
　　　貫索占十<lb/>
石氏曰貫索九星<hi>天官書曰勾園一十五星屬杓曰賊人之牢案貫索為賊人之牢止有九星未詳遷所云</hi>
<hi>十五星所以在七公前上右星入尾半度去極五十九度少在黄道内三十七度</hi>在七公前　黄帝占<lb/>
曰天牢者賊人之牢也天下獄律也一名連索一名天受一名<lb/>
天圍　論䜟曰貫索主天牢　郗萌曰貫索為逮獄之法律也<lb/>
<pb n="KR3g0018_WYG_065-10b"/>
天牢主天子之疾病憂患　春秋緯曰貫索賊人之牢中星實<lb/>
則囚多虚則開出　石氏曰貫索北開名曰牢户其星間濶則<lb/>
户開必有赦若星狹而不開牢中有憂貴人當之　黄帝占曰<lb/>
常以四時候天牢其口星開披天下赦不赦逆人主憂開市不<lb/>
利　黄帝占曰天牢中央大星牢監也左右徙倚不居其處若<lb/>
不見大赦期十八日　天牢中常有繫星三以甲子丙子戊子<lb/>
庚子壬子暮視之其一星去有善事其二星去有賜令<lb/>
爵祿之事三星盡去人主德令赦天下甲子期八十一<lb/>
<pb n="KR3g0018_WYG_065-11a"/>
日丙子期七十二日戊子期六十日庚子期八十日壬<lb/>
子期六十二日而赦　黄帝曰天牢中星不欲衆衆則<lb/>
囚多其中星稀則囚少其中無星天下無罪人其國安<lb/>
　連索直而抵織女天下有急布帛之徵　石氏曰貫<lb/>
索入漢中人相食兵起　天牢口所向開門者兵所往<lb/>
期六月　焦延壽曰貫索星户開左若星入牢中有貴<lb/>
人自索守者不復必凶兵死　郗萌曰天牢直若角赦<lb/>
以丑未候之　天牢旁有此星以至開閉天牢已開天<lb/>
<pb n="KR3g0018_WYG_065-11b"/>
下大赦此星閉而赦為逆此星以開不赦為不慎順天<lb/>
牢空更立元年不行德令天雨沙石期三年　天官書<lb/>
曰赤帝行德天牢為之空　荆州占曰天牢中多星則<lb/>
多繫囚九星天下獄煩八星姦人入七星小赦六星五<lb/>
星大赦天牢斧鑕動摇非其故斧鑕用　石氏讚曰貫<lb/>
索九星禁暴横<lb/>
　　　天紀占十一<lb/>
石氏曰天紀九星在貫索東<hi>四星入尾五度去極五十一度半在黄道内五十六</hi>
<pb n="KR3g0018_WYG_065-12a"/>
<hi>度太</hi>　黄帝曰天紀天緯也主正理寃訟星齊明王法正<lb/>
直無有偏黨天下綱紀　論䜟曰天紀星以表九州定<lb/>
圖位　天紀星主厯音律　黄帝曰天紀星敗絶山崩<lb/>
易政有饑民君不安　石氏曰天紀絶天下大亂主凶<lb/>
　天紀星明天下多詞訟者亡則政理壞　焦延壽曰<lb/>
天紀星與女牀合王者妻姑姨以淫亡若以女謁失位<lb/>
　郗萌曰紀星入漢中人相食　班固天文志曰紀星<lb/>
散者山崩不則有喪　荆州占曰紀星散絶不山崩則<lb/>
<pb n="KR3g0018_WYG_065-12b"/>
主死又曰紀星弛散則國綱紀亂　石氏讃曰天紀九<lb/>
星理怨訟<lb/>
　　　織女占十二<lb/>
石氏曰織女三星在天紀東端<hi>大星入斗十一度去極五十二度在黄道内六</hi>
<hi>十三度太</hi>　郗萌曰織女一名東橋　荆州占曰織女一名<lb/>
天女天子之女也在牽牛西北鼎足居星足常向牽牛<lb/>
扶筐牽牛扶筐星亦常向織女之足不如其故布帛倍<lb/>
其價若有喪<hi>班固天文志曰織女杜預曰星占之織女處女也天孫女也案織女七夕有渡河之</hi>
<pb n="KR3g0018_WYG_065-13a"/>
<hi>期似非處女之稱</hi>　石氏曰織女主經緯絲帛之事大星皇聖<lb/>
之母二小星者太子庶子位也三星俱明天下和平<lb/>
詩記厯樞曰織女内正紀綱　合誠曰織女天女也主<lb/>
𤓰果收藏珍寶以保神明成衣立紀故齊制成文繡應<lb/>
天道　巫咸曰織女天水官也　郗萌曰織女大長秋<lb/>
也　黄帝曰織女主絲帛五采之府大星后兩小星太<lb/>
子之位三星齊明天下和平絲綿綵帛賤星若不明主<lb/>
后有憂絲綿繒帛貴　織女大星怒而角者布帛貴<lb/>
<pb n="KR3g0018_WYG_065-13b"/>
　黄帝曰織女一星亡兵起女子為侈織女不居其處<lb/>
若更天下以女為憂　石氏曰織女之道與貫索相直<lb/>
布帛賤不相直天下有急布帛貴　織女主絲帛之事<lb/>
與扶筐為妃其足常向扶筐即吉不則絲帛有變其一<lb/>
足亡也女病或曰兵起　焦延壽曰織女星入漢婦人<lb/>
皆水行后亦然　郗萌曰織女晨見東方赤精明女工<lb/>
善不精明女工惡常以十月朔六七日視之　郗萌曰<lb/>
織女星非故山摇地動若牛疾　陳卓曰王者至孝神<lb/>
<pb n="KR3g0018_WYG_065-14a"/>
祗咸喜則織女三星俱明天下和平　石氏讃曰織女<lb/>
三星保神明收藏珍寶以奉王<lb/>
　　　天市垣占十三<lb/>
石氏曰天市垣二十二星<hi>張衡渾儀曰天市二十二星帝座前有一耳</hi>在房<lb/>
心東北<hi>門右星入尾太去極九十四度少在黄道内一度少</hi>　郗萌曰天市垣星<lb/>
一名天府一名長城　巫咸曰天市五帝之治水官也<lb/>
　郗萌曰天市者天子之市也　詩緯曰天市主聚衆<lb/>
　春秋緯曰天市主權衡　荆州占曰天市西北大星<lb/>
<pb n="KR3g0018_WYG_065-14b"/>
南方相去三尺所名曰天曹　石氏曰市者四方所樂<lb/>
帝都之邦主王之坐故帝座在市中聖主之明候也<lb/>
郗萌曰天市之垣天之旗幟也欲其大明明則糴賤<lb/>
石氏曰天市垣二十二星主四方邊國門左星宋也次<lb/>
星衛次星燕次星東海次星徐次星太山次星齊次星<lb/>
河中次星九河次星趙次星魏次星中山次星河間市<lb/>
門右一星韓次星楚次星梁次星巴次星蜀次星秦次<lb/>
星周次星鄭次星晉也其星光芒即其國有謀也若星<lb/>
<pb n="KR3g0018_WYG_065-15a"/>
色微小其國邑弱王者修德以扶之　黄帝曰天市垣<lb/>
星不明市中星簡其歲虚五穀傷糴大貴人民饑<lb/>
天市中星次其明潤澤衆蕃可以積貯市中星不明<lb/>
市少可以發出貯積　含文嘉曰王者於族人有次序<lb/>
則天市正明<hi>宋均注曰王者於親疏有次序族者非一人也天市之應明所感多</hi>　石氏<lb/>
曰天市星明則市吏急商人無利星微小則吏弱商人<lb/>
多利　天市中星衆明則歲實星稀則歲不實虚也<lb/>
郗萌曰天市星明大則糴賤不明則糴貴　天市中多<lb/>
<pb n="KR3g0018_WYG_065-15b"/>
小星民富足　石氏讃曰天市二十二星為外臣<lb/>
　　　帝座占十四<lb/>
石氏曰帝座一星在市中侯星西<hi>入尾十五度半去極七十一度少在黄道</hi>
<hi>内三十九度</hi>　黄帝占曰帝座天庭也人主象也　石氏曰<lb/>
帝座天位也帝座天之貴神也執陰陽之銳秉殺生之<lb/>
府總萬化之原保存亡之機和隂陽之氣應四時之分　帝<lb/>
座星色欲明光而潤澤則天子吉威令行微小則凶星<lb/>
亡則王者有憂大人當之天下亂有兵起期二年　石<lb/>
<pb n="KR3g0018_WYG_065-16a"/>
氏讃曰帝座一星尊時行<lb/>
　　　候星占十五<lb/>
石氏曰候一星帝座東<hi>入箕二度半去極七十三度太在黄道内三十八度少</hi>
巫咸曰候星土官也　石氏曰候星以候隂陽伺逺國夷<lb/>
狄以知謀徵　候星主時變貨財安靜吉候星明萬國<lb/>
同風王道通利輔臣强也微小不明則王道不通輔臣<lb/>
弱星移主不安期不出年若星亡主失位期不出年<lb/>
荆州占曰候星明大則四夷開候星微細則國安　石<lb/>
<pb n="KR3g0018_WYG_065-16b"/>
氏讃曰候星在東司陰陽<lb/>
　　　宦者占十六<lb/>
石氏曰宦者四星在帝座西<hi>南星入尾十二度去極七十二度半在黄道内三十</hi>
<hi>八度</hi>宦者星常侍黄門左右小臣侍從之官常侍市中帝<lb/>
座也　宦者刑餘人在座西微吉明凶　郗萌曰宦者<lb/>
星非其常宦者官有憂宦者刑人也有刑人於市　石<lb/>
氏讃曰宦者在西侍主傍<lb/>
　　　斗星占十七<lb/>
<pb n="KR3g0018_WYG_065-17a"/>
石氏曰斗五星在宦者西南<hi>第一星入尾十度少去極七十二度在黄道内二十</hi>
<hi>五度</hi>　郗萌曰斗者主也署物散也其星明吉不明凶若<lb/>
其星亡歲饑或其星仰則天下升斛不平覆則歲稂又<lb/>
斗星不明穀不成歲大饑人相食　石氏讃曰南有斗<lb/>
星主平量<lb/>
　　　宗正星占十八<lb/>
石氏曰宗正二星在帝座東南<hi>南星入箕二度去極八十四度在黄道内二十</hi>
<hi>七度半</hi>宗正主宗人小宗之象也　黄帝曰宗正帝宗也<lb/>
<pb n="KR3g0018_WYG_065-17b"/>
主萬物之名品類於市其星非其故處帝宗后族多有<lb/>
黜者若多死　石氏曰宗者主也正者政也主政萬物<lb/>
之名於市中星非其故吏不去則死及更號令　宗星<lb/>
失色宗正有事　宗正星明大帝宗强大星不明帝宗<lb/>
弱也　石氏讚曰宗正二星宗大夫<lb/>
　　　宗人星占十九<lb/>
石氏曰宗人四星在宗正東<hi>南星入箕七度半去極八十五度在黄道内二十八</hi>
<hi>度</hi>　元命包曰宗人主先人以時祠享　石氏曰宗人<lb/>
<pb n="KR3g0018_WYG_065-18a"/>
主恩享大宗之象敦穆親親　含文嘉曰族人有序則<lb/>
宗人倚文正明　黄帝曰宗人星明如其故宗室有序<lb/>
人主吉昌若動摇不如其常則宗人不和王者親屬有<lb/>
變若宗族貴人多死者　石氏曰宗人星離絶有大怪<lb/>
鳥見　石氏讃曰宗人四星錄親疎<lb/>
　　　宗星占二十<lb/>
石氏曰宗星二星在宗人北<hi>南星入箕九度去極七十九度在黄道内二十三度</hi>
<hi>太</hi>　元命包曰宗星主先人祠享　石氏曰宗星主别<lb/>
<pb n="KR3g0018_WYG_065-18b"/>
親疎宗室之象也皆帝輔血脈之臣也　黄帝占曰宗<lb/>
星明而相近帝相親后族有序其星不明而相遠則帝<lb/>
親后族相簡若有謀者王者有憂　石氏讃曰宗星二<lb/>
星恩不殊<lb/>
　　　東西咸占二十一<lb/>
石氏曰東咸四星在房東北<hi>南星入心二度去極一百三度在黄道内二度少</hi>
西咸四星在房北　黄帝曰東西咸一名大明在房東<lb/>
西各四星而列熒惑道也不道輒還之　石氏曰東咸<lb/>
<pb n="KR3g0018_WYG_065-19a"/>
西咸八星者房户之扇常為帝之前屏以表障后宫以<lb/>
防姦私也　郗萌曰東西咸日月之道也日月五星不<lb/>
以道必有賊　荆州占曰東西咸者房户也星明如列<lb/>
表間天子吉子孫蕃滋　石氏曰東西咸四星在房東<lb/>
北主日行色明吉不明凶　海中占曰東咸西咸星明<lb/>
而行列王者威令行妃后守其宫其星微小而不行列<lb/>
若亡不見人主威弱女主自恣奢淫無度防守者憂若<lb/>
宫人有罪一曰貴女有黜者　焦延壽曰東咸星上近<lb/>
<pb n="KR3g0018_WYG_065-19b"/>
鈎鈐十日則有讒賊臣入害主者西咸星前近上若有<lb/>
角摇起明動十日有人以知天數入為害者　石氏讚<lb/>
曰東咸西咸防泆淫<lb/>
　　　天江星占二十二<lb/>
石氏曰天江四星在尾北<hi>南星入尾六度少去極一百一十一度在黄道外二度半</hi>
　黄帝曰天江星如常微小則陰陽和水旱調其星明<lb/>
大天下大水江海溢流五穀不熟民人以水饑若其星<lb/>
微若參差不齊馬貴一曰馬多死　石氏曰天江星中<lb/>
<pb n="KR3g0018_WYG_065-20a"/>
河而動則兵起如流沙死人若亂麻以人渡河如其星<lb/>
不見則津梁不通又曰其星不欲明動摇則大水出没<lb/>
城邑大道不通　郗萌曰天江星不欲明河中而居河<lb/>
中者大兵起車騎滿野道不通　石氏曰天江四星主<lb/>
太陰其星明大水不禁<lb/>
　　　建星占二十三<lb/>
石氏曰建星在南斗北<hi>西星入斗七度少去極一百一十三度少在黄道内一度</hi>
黄帝曰建星者一名天旗一名天關　巫咸曰建星土<lb/>
<pb n="KR3g0018_WYG_065-20b"/>
官也　郗萌曰建星天之都關也為謀事為天鼓為天<lb/>
馬南二星天庫也中央二星市也鈇鑕也上二星旗也<lb/>
天府庭也斗建之間三光道也　海中占曰斗建者陰<lb/>
陽始終之門大政升平之所起律厯之本原也　郗萌<lb/>
曰箕星與建星之間日月五星之下道也　詩雅度覽<lb/>
曰建星動勞未央　焦延壽曰建星一星不具若與斗<lb/>
合一月辟亡二星合十日亡三星合三日亡病也　荆<lb/>
州占曰建星欲其相對列則天下安若不相類天下亂<lb/>
<pb n="KR3g0018_WYG_065-21a"/>
人主憂　石氏曰建星明大則大臣忠孝帝承天心不<lb/>
明大小不齊則王者失道忠臣不用　石氏讃曰建星<lb/>
六星為斗承主國日月行失繩<lb/>
　　　天弁星占二十四<lb/>
石氏曰天弁九星在建星北<hi>西星入斗六度太去極九十度太在黄道内一十七</hi>
<hi>度太</hi>　石氏曰天弁九星在天市垣外天下市官之長也<lb/>
主市中列肆諸價入在市籍者商税還方持物來皆當<lb/>
貴其租税其星明大則市物盛興其星不明則萬物衰<lb/>
<pb n="KR3g0018_WYG_065-21b"/>
耗　黄帝曰天弁星欲明大則天下安寧萬物興隆珠<lb/>
玉珍物賤其星不明天下空虚萬物衰惡五穀不成珍<lb/>
物貴　樂緯曰弁星羽也壬子候之羽亂則危其財匱<lb/>
百姓枯渇為旱　石氏曰天弁星主恭儉明吉不明凶<lb/>
　焦延壽曰天弁星近建星若明大動摇天下有女樂<lb/>
見人主為害者　石氏讃曰天弁九星知市珍其星明<lb/>
大萬物興<lb/>
　　　河鼓星占二十五<lb/>
<pb n="KR3g0018_WYG_065-22a"/>
石氏曰河鼓三星旗九星在牽牛北<hi>大星入南斗二十二度太去極八十</hi>
<hi>五度在黄道内二十八度太</hi>　黄帝曰河鼓一名天鼓一名三武一<lb/>
名三將軍也中央星大將也左星左將軍右星右將軍<lb/>
皆天子將也　郗萌曰河鼓一名提鼓一名天董一名<lb/>
天廏　巫咸曰河鼓金官也　天官書曰河鼓大星上<lb/>
將也　合誠圖曰河鼓備關梁設難距鼓金聲無口以<lb/>
音守聞遠知近達志意　郗萌曰河鼓星主軍鼓主斧<lb/>
鉞主外關州又主軍喜怒　赫連圖曰河鼓怒黒命成<lb/>
<pb n="KR3g0018_WYG_065-22b"/>
矣　石氏曰河鼓旗揚而舒者大將出不可逆當隨旗<lb/>
之指而擊之大勝　石氏曰河鼓旗星明者則旗幟出<lb/>
以日占其國其星若戾將軍政亂士卒强將相凌若旗<lb/>
星不正有兵　黄帝曰河鼓星曲失計奪勢　石氏曰<lb/>
河鼓不正若變色皆為兵憂將免其星動若怒皆為兵<lb/>
馬或將出又河鼔欲正直而明大黄潤澤則無兵大將<lb/>
吉又曰三武易次兵起　郗萌曰天鼓之星怒者馬貴<lb/>
一名元鼔　石氏讃曰河鼓鼓旗建音聲設守險阻知<lb/>
<pb n="KR3g0018_WYG_065-23a"/>
謀徵旗星差戾亂相凌<lb/>
　　　離珠星占二十六<lb/>
石氏曰離珠五星在須女北<hi>北星入須女初去極九十四度在黄道内二十度</hi>
　郗萌曰離珠女子之星也　石氏曰離珠星者御後<lb/>
宫離袿衣也環珮玉珠后夫人之盛<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>也主進王后之<lb/>
衣服也　黄帝曰離珠星明如其常則宫人妃后安身<lb/>
其星不明易其故則宫人不安　石氏曰離珠非其故<lb/>
後宫亂從危之陽天旱危之陰大水五穀不登離珠明<lb/>
<pb n="KR3g0018_WYG_065-23b"/>
大則後宫昌失色不明則后勢任子不顯所近不正<lb/>
石氏讃曰離五星御後宫<lb/>
　　　匏𤓰星二十七<lb/>
石氏匏𤓰星五星在離珠北<hi>西星入須女少去極七十一度半在黄道内三十三</hi>
<hi>度</hi>　黄帝占曰匏𤓰一名天鳥一名天雞其四星劔鐔<lb/>
之形其星明大如其故則果物皆實歲熟星若不明非<lb/>
其常果物皆惡歲不登有大水川道不通　石氏曰匏<lb/>
𤓰者一名天匏一名天雞匏𤓰大則歲熟星微則歲惡<lb/>
<pb n="KR3g0018_WYG_065-24a"/>
　黄帝占曰匏𤓰星主後宫匏𤓰天雞也主司中所以<lb/>
和五味　元命包曰匏𤓰主陰謀　郗萌曰天子果園<lb/>
為獻食者　星官訓曰匏𤓰大𤓰也性内文明而有子<lb/>
美盡在内　黄帝曰匏𤓰星明則野𤓰甘露生庖㕑後<lb/>
宫官多子孫星不明后失勢又其星非其故則山摇<lb/>
石氏曰匏𤓰非其故則山谷多水天下不通　焦延壽<lb/>
曰匏𤓰星不見若不正動摇皆為有賊人主者若以果<lb/>
實為敗　石氏讚曰匏𤓰五星司謀忠<lb/>
<pb n="KR3g0018_WYG_065-24b"/>
　　　天津星占二十八<lb/>
石氏曰天津九星在須女北河中<hi>西北星入斗二度去極四十九度在黄道</hi>
<hi>内四十九度少</hi>　黄帝占曰天津者一名天潢一名潢中一名<lb/>
巨潢一名江星一名水王柱一名格星一名潢星一名<lb/>
天津天津有潢四星在危之北居漢　郗萌曰天潢者<lb/>
天津也一名天漢　元命包曰天潢主河梁所以度神<lb/>
通四方也又曰天潢一星天子都船也　黄帝占曰天<lb/>
津有變水賊稱王水道不通　石氏曰天津處河溢天<lb/>
<pb n="KR3g0018_WYG_065-25a"/>
津覆水滔天天津亡河水為害天下不通　石氏曰天<lb/>
津亡津道不通天津張天下安　郗萌曰天潢星不具天<lb/>
下津河關道絶不通　石氏讃曰天津九星通厄窮<lb/>
　　　螣蛇星占二十九<lb/>
石氏曰螣蛇二十二星在營室北<hi>喙星入營室一度半去極五十一度在黄道内</hi>
<hi>五十三度少</hi>螣蛇天蛇也主水蟲又螣蛇蛇之牡也與龜鱉<lb/>
交水蟲之長也水中之蟲皆屬螣蛇　黄帝曰螣蛇星<lb/>
明水蟲茂魚鹽賤星不明則水蟲衰耗魚鹽貴　石氏<lb/>
<pb n="KR3g0018_WYG_065-25b"/>
曰螣蛇星移南則軍兵起移北大水若星明不安微則<lb/>
安　石氏讚曰螣蛇之星主水蟲<lb/>
　　　王良星占三十<lb/>
石氏曰王良五星在奎北<hi>居河中西星入壁半度去極四十二度半在黄道内五十</hi>
<hi>七度</hi>　郗萌曰王良一名天津一名王濟<hi>案荆州占云王良或占車騎或</hi>
<hi>占津梁且古字通用故二字竝依舊本</hi>　元命包曰天騎四星在漢中一<lb/>
名天駟傍一名王良主天馬　郗萌曰王良一名天馬<lb/>
　黄帝占曰王良主御風雨水道主河梁　河圖曰王<lb/>
<pb n="KR3g0018_WYG_065-26a"/>
良為天橋　巫咸曰王良天子道橋之度水之官　郗<lb/>
萌曰王良者天子奉車　郗萌曰王良策馬前與馬等<lb/>
後與馬等　荆州占曰王良為西橋故或占車騎或占<lb/>
津梁　黄帝曰駟馬參差不行列天下安若駟馬齊行<lb/>
王良舉策天子自臨兵國不安　黄帝曰王良發者河<lb/>
水出　河圖曰王良策馬此皆兵候聖雄竝起期不出<lb/>
九年天下之兵擾　考靈曜曰王良策馬狼狐張咄咀<lb/>
害出血將將<hi>王良傍一星名策策馬謂有光芒也張猶明也咄咀大星名也血將將兵起死傷以</hi>
<pb n="KR3g0018_WYG_065-26b"/>
<hi>衆也</hi>　含文嘉曰天子乘舟得其所貴賤不相踰僣則王<lb/>
良附路星明常在河中天子壽昌萬民無疫癘之殃　論<lb/>
䜟曰王良策馬野骨曝　石氏曰王良星移則有兵以<lb/>
東西南北處所在王良星不具津河道不通　王良策<lb/>
馬車騎滿野天下大亂兵大起明君出期不出三年<lb/>
海中占曰駟馬不動天子安宫　焦延壽曰天駟星前<lb/>
與閣道相近有江河之變　郗萌曰王良正馬疾病<lb/>
王良與馬齊天子有疾馬　荆州占曰王良與馬齊天<lb/>
<pb n="KR3g0018_WYG_065-27a"/>
下有急　郗萌曰王良向造父馬賤　赫連圖曰王良<lb/>
策馬北夷制號<hi>宋均曰策星在王良傍若移在王良前居馬後是謂策馬</hi>　石氏曰<lb/>
王良星常在漢中則吉不可移動移動則有兵　王良<lb/>
駟馬動摇天子欲出小動小出大動大出千里駟馬有<lb/>
芒角天子兵期二年王者必有所在惟意有所想未發<lb/>
顔色王良星　石氏讚曰王良五星知王莊<lb/>
　<lb/>
　<lb/>
<pb n="KR3g0018_WYG_065-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐開元占經卷六十五<lb/>
</p>
<p>
</p>
  </div>
</body>
</text>
</TEI>
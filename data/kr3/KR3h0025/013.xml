<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷十三</head> <lb/>
    <p>
<pb n="KR3h0025_WYG_013-1a"/>
欽定四庫全書<lb/>
　宣和畫譜卷十三<lb/>
　　　畜獸敘<lb/>
乾象天天行健故為馬坤象地地任重而順故為牛馬<lb/>
與牛者畜獸也而乾坤之大取之以為象若夫所以任<lb/>
重致逺者則復見取於易之隨於是畫史所以状馬牛<lb/>
而得名者為多至虎豹鹿豕獐兔則非馴習之者也畫<lb/>
者因取其原野荒寒跳梁犇逸不就羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>之状以寄筆<lb/>
<pb n="KR3h0025_WYG_013-1b"/>
間豪邁之氣而已若乃犬羊貓貍又其近人之物最為<lb/>
難工花間竹外舞䄄綉幄得其不為搖尾乞憐之態故<lb/>
工至於此者世難得其人粤自晉迄于本朝馬則晉有<lb/>
史道碩唐有曹霸韓幹之流牛則唐有戴嵩與其弟戴<lb/>
嶧五代有厲歸真本朝有朱義輩犬則唐有趙博文五<lb/>
代有張及之本朝有宗室令松羊則五代有羅塞翁虎<lb/>
則唐有李漸本朝有趙邈齪貓則五代有李靄之本朝<lb/>
有王凝何尊師凡畜獸自晉唐五代本朝得二十有七<lb/>
<pb n="KR3h0025_WYG_013-2a"/>
人其詳具諸譜姑以尤者槩舉焉而包鼎之虎裴文睍<lb/>
之牛非無時名也氣俗而野使包鼎之視李漸裴文睍<lb/>
之望戴嵩豈不縮手於袖間耶故非譜之所宜取<lb/>
　畜獸一<lb/>
　　晉<lb/>
　　　史道碩<lb/>
　　唐<lb/>
　　　漢王元昌　　　　江都王緒<lb/>
<pb n="KR3h0025_WYG_013-2b"/>
　　　韋無忝　　　　　曹　霸<lb/>
　　　裴　寛　　　　　韓　幹<lb/>
　　　韋　鑒　　　　　韋　偃<lb/>
　　　趙博文　　　　　戴　嵩<lb/>
　　　戴　嶧　　　　　李　漸<lb/>
　　　李仲和　　　　　張　符<lb/>
史道碩不知何許人兄弟四人皆以善畫得名而道碩<lb/>
尤工人馬及鵝等初與王微竝師荀朂衛協技能上下<lb/>
<pb n="KR3h0025_WYG_013-3a"/>
二人優劣未判而謝赫謂王得其意史傳其似若是則<lb/>
微之所得者神道碩之所冩者形耳意與神超出乎丹<lb/>
青之表形與似未離乎筆墨蹊徑宜用此辨之今御府<lb/>
所藏三<lb/>
　　　三馬圖一　　　　八駿圖一<lb/>
　　　牛圖一<lb/>
漢王元昌髙祖第七子少博學善畫李嗣真謂元昌曰<lb/>
天人之姿博綜伎藝頗得風韻自然超舉有畫鞍馬鷹<lb/>
<pb n="KR3h0025_WYG_013-3b"/>
鶻傳于時雖閻立徳立本不得以季孟其間畫馬尤工<lb/>
非胸中有千里駸駸欲度驊騮前者豈能得之心而應<lb/>
之手耶今御府所藏三<lb/>
　　　羸馬圖一　　　　獵騎圖二<lb/>
江都王緒唐霍王元軌之子太宗姪也能書畫最長於<lb/>
鞍馬以此得名官至金州刺史嘗謂士人多喜畫馬者<lb/>
以馬之取譬必在人材駑驥遲疾隱顯遇否一切如士<lb/>
之遊世不特此也詩人亦多以託興焉是以畫馬者可<lb/>
<pb n="KR3h0025_WYG_013-4a"/>
以倒指而數杜子美嘗觀曹霸畫馬而有詩曰國初已<lb/>
來畫鞍馬神妙獨數江都王則緒為一時之所重其可<lb/>
知歟今御府所藏三<lb/>
　　　冩拳毛騧圖一　　人馬圖一<lb/>
　　　呈馬圖一<lb/>
韋無忝京兆人與其弟無縱亦以畫稱無忝在明皇朝<lb/>
以畫馬及異獸擅名時外國有以師子來獻者無忝一<lb/>
見落筆酷似其真百獸皆望而辟易明皇嘗游獵一發<lb/>
<pb n="KR3h0025_WYG_013-4b"/>
中两豝於元武北門當時命無忝傳冩之遂為一時英<lb/>
妙之極且百獸之性與形相表裏而有雄毅而駿者亦<lb/>
有馴擾而良者故其足距毛鬛有所不同怒張妥帖亦<lb/>
從之而辨他人未必知此而獨無忝得之當時稱無忝<lb/>
畫四足之獸者無不臻妙豈虚言哉無忝官至左武衛<lb/>
大將軍今御府所藏九<lb/>
　　　習馬圖一　　　　散馬圖一<lb/>
　　　牧笛歸牛圖一　　山石戲貓圖一<lb/>
<pb n="KR3h0025_WYG_013-5a"/>
　　　葵花戲貓圖一　　戲貓圖一<lb/>
　　　勝遊圖一　　　　寧王醉歸圖一<lb/>
　　　傾心圖一<lb/>
曹霸髦之後髦以畫稱於魏霸在開元中已得名天寶<lb/>
末毎詔冩御馬及功臣像官至左武衛大將軍杜子美<lb/>
丹青引以謂丹青不知老將至富貴於我如浮雲者謂<lb/>
霸也子美真知畫者退之嘗謂苟可以寓其智巧使機<lb/>
應於心不挫於氣則神完而守固其論似是夫外慕徙<lb/>
<pb n="KR3h0025_WYG_013-5b"/>
業者皆不造其堂不嚌其胾信矣葢霸暮年飄泊於干<lb/>
戈之際而卒不徙業此子美所謂富貴於我如浮雲者<lb/>
見乎此矣今御府所藏十有四<lb/>
　　　逸驥圖二　　　　玉花騘圖一<lb/>
　　　下槽馬圖二　　　内廏調馬圖一<lb/>
　　　老驥圖二　　　　九馬圖三<lb/>
　　　牧馬圖一　　　　人馬圖一<lb/>
　　　羸馬圖一<lb/>
<pb n="KR3h0025_WYG_013-6a"/>
裴寛絳州聞喜人季父漼有聞于時寛粗以文詞進多<lb/>
從辟舉所至皆有能穪明皇朝為范陽節度使兼採訪<lb/>
使頗受眷知唐史有傳不言寛能畫惟云騎射彈碁投<lb/>
壺特妙以此推之能畫可知大抵唐人多能書畫特著<lb/>
不著耳由是所畫傳於世者不多故為傳記譜録不載<lb/>
今御府所藏一<lb/>
　　　小馬圖<lb/>
韓幹長安人王維一見其畫遂推奨之官止左武衛大<lb/>
<pb n="KR3h0025_WYG_013-6b"/>
將軍天寶初明皇召幹入為供奉時陳閎乃以畫馬榮<lb/>
遇一時上令師之幹不奉詔他日問幹幹曰臣自有師<lb/>
今陛下内廏馬皆臣之師也明皇於是益竒之杜子美<lb/>
丹青引云弟子韓幹早入室謂幹師曹霸也然子美何<lb/>
從以知之且古之畫馬者有周穆王八駿圖閻立本畫<lb/>
馬似模展鄭多見筋骨皆擅一時之名開元後天下無<lb/>
事外域名馬重譯累至内廏遂有飛黄照夜浮雲五方<lb/>
之乘幹之所師者葢進乎此所謂幹唯畫肉不畫骨者<lb/>
<pb n="KR3h0025_WYG_013-7a"/>
正以脱落展鄭之外自成一家之妙也忽一夕有人朱<lb/>
衣𤣥冠扣幹門者稱我鬼使也聞君善圖良馬欲賜一<lb/>
疋幹立畫焚之他日有送百縑來致謝而卒莫知其所<lb/>
謂鬼使者也建中初有人牽一馬訪醫者毛色骨相醫<lb/>
所未嘗見忽值幹幹驚曰真是吾家之所畫馬遂摩挲<lb/>
久之怪其筆意㝠㑹如此俄頃若蹶因損前足幹異之<lb/>
於是歸矣米芾畫史載嘉祐中有使江南者渡采石牛<lb/>
渚磯風大作不可渡於是禱中元水府祠是夕夢神告<lb/>
<pb n="KR3h0025_WYG_013-7b"/>
留馬當相濟既寤遂獻所藏幹馬已而風止乃渡至今<lb/>
典廟中米芾乃以玉樓成必李賀記竊比諸此誠哉是<lb/>
言葢才難也久矣不唯世間少天上亦少今御府所藏<lb/>
五十有二<lb/>
　　　明皇觀馬圖一　　文皇龍馬圖一<lb/>
　　　寧王調馬圖一　　八駿圖一<lb/>
　　　奚官習馬圖四　　六馬圖一<lb/>
　　　明皇試馬圖一　　五陵游俠圖一<lb/>
<pb n="KR3h0025_WYG_013-8a"/>
　　　三馬圖一　　　　呈馬圖五<lb/>
　　　五王出遊圖一　　内廏御馬圖三<lb/>
　　　騎從圖一　　　　散驥圖三<lb/>
　　　按鷹圖一　　　　寫三花御馬圖一<lb/>
　　　圉人調馬圖一　　調馬圖三<lb/>
　　　習馬圖二　　　　遊騎圖二<lb/>
　　　遊俠人馬圖二　　李白封官圖二<lb/>
　　　老驥圖一　　　　騎習人馬圖一<lb/>
<pb n="KR3h0025_WYG_013-8b"/>
　　　玉花白馬圖一　　下槽馬圖四<lb/>
　　　内廏圖一　　　　鑿馬圖一<lb/>
　　　明皇射鹿圖二　　戰馬圖二<lb/>
韋鑒長安人善畫龍馬弟鑾工山水松石鑾之子偃亦<lb/>
畫馬松石名于時鑒實鼻祖且行天者莫如龍行地者<lb/>
莫如馬而鑒獨以龍馬得名豈非升降自如脱略羈控<lb/>
挾風雲犇逸之氣與夫躡景追電一秣千里得於心術<lb/>
之妙者足以知之所傳於世者不多今御府所藏三<lb/>
<pb n="KR3h0025_WYG_013-9a"/>
　　　七賢圖二　　　　呈馬圖一<lb/>
韋偃父鑾善畫山水松石時名雖已籍籍而未免墮於<lb/>
古拙之習偃雖家學而筆力遒健風格髙舉煙霞風雲<lb/>
之變與夫輪囷離竒之状過父逺甚然世唯知偃善畫<lb/>
馬葢杜子美嘗有題偃畫馬歌所謂戲拈禿筆掃驊騮<lb/>
倐見騏驎出東壁者是也然不止畫馬而亦能工山水<lb/>
松石人物皆極精妙豈非世之所知特以子美之詩傳<lb/>
耶乃如黄四娘家花公孫大娘舞劍器此皆因之以得<lb/>
<pb n="KR3h0025_WYG_013-9b"/>
名者也今御府所藏二十有七<lb/>
　　　牧放人馬圖一　　三驥圖一<lb/>
　　　三馬圖一　　　　莫江五馬圖一<lb/>
　　　牧馬圖九　　　　散馬圖三<lb/>
　　　牧牛圖一　　　　沙牛圖一<lb/>
　　　牧放羣驢圖一　　早行圖二<lb/>
　　　讀碑圖二　　　　松石圖三<lb/>
　　　松下髙僧圖一<lb/>
<pb n="KR3h0025_WYG_013-10a"/>
趙博文尚書左丞相趙涓之子世業儒喜丹青而於士<lb/>
女兎犬為尤工然士女犬兎皆目前近習易於形似而<lb/>
一時如王朏周昉皆有盛名于世博文遂能相後先則<lb/>
是必有得之於筆外而不止於世俗區區形似之習也<lb/>
今御府所藏一<lb/>
　　　兎犬圖<lb/>
戴嵩不知何許人也初韓滉晉公鎮浙右時命嵩為巡<lb/>
官師滉畫皆不及獨於牛能窮盡野性乃過滉逺甚至<lb/>
<pb n="KR3h0025_WYG_013-10b"/>
於田家川原皆臻其妙然自是廊廟間安得此物宜滉<lb/>
於此風斯在下矣世之所傳畫牛者嵩為獨步其弟嶧<lb/>
亦以畫牛得名今御府所藏三十有八<lb/>
　　　春陂牧牛圖一　　春景牧牛圖一<lb/>
　　　牧牛圖十　　　　渡水牛圖一<lb/>
　　　歸牛圖二　　　　飲水牛圖二<lb/>
　　　出水牛圖二　　　乳牛圖七<lb/>
　　　戲牛圖一　　　　犇牛圖三<lb/>
<pb n="KR3h0025_WYG_013-11a"/>
　　　鬭牛圖二　　　　犢牛圖一<lb/>
　　　逸牛圖一　　　　水牛圖二<lb/>
　　　白牛圖一　　　　渡水牧牛圖一<lb/>
戴嶧嵩之弟嵩以畫牛名髙一時葢用志不分乃凝於<lb/>
神苟致精于一者未有不進乎妙也如津人之操舟梓<lb/>
慶之削鐻皆所得于此於是嵩之畫牛亦致精于一時<lb/>
也然嶧學嵩遂能接武其後然喜作犇逸之状未免有<lb/>
所制畜其亦使觀者知所戒耶今御府所藏五<lb/>
<pb n="KR3h0025_WYG_013-11b"/>
　　　松石牧牛圖一　　平坡乳牛圖一<lb/>
　　　逸牛圖一　　　　鬬牛圖一<lb/>
　　　犇牛圖一<lb/>
李漸不知何許人也官任忻州刺史善畫番馬人物至<lb/>
於牧放川原尤盡其妙筆迹氣調當時號為無儔子仲<lb/>
和能繼其蓺而筆力有所不及今御府所藏七<lb/>
　　　川原牧馬圖二　　三馬圖一<lb/>
　　　逸驥圖一　　　　牧馬圖二<lb/>
<pb n="KR3h0025_WYG_013-12a"/>
　　　虎鬬牛圖一<lb/>
李仲和忻州刺史漸之子善畫番馬人物有父之遺風<lb/>
但筆力有所不逮也而相國令狐綯奕代為相家有小<lb/>
畫人馬幛是尤得意者憲宗嘗取置於禁中今御府所<lb/>
藏一<lb/>
　　　小馬圖<lb/>
張符不知何許人也善畫牛頗工筆法有得於韓滉亦<lb/>
韓之𣲖也畫放牛圖獨取其村原風煙荒落之趣兒童<lb/>
<pb n="KR3h0025_WYG_013-12b"/>
横吹藉草之状其一簑一笠殆將人牛相忘自非妙造<lb/>
其理有進於技者何以得之於筆端耶今御府所藏五<lb/>
　　　渡水牛圖一　　　牧牛圖三<lb/>
　　　水牛圖一<lb/>
　<lb/>
　<lb/>
　<lb/>
　宣和畫譜卷十三<lb/>
</p>
<p>
</p>
  </div>
</body>
</text>
</TEI>
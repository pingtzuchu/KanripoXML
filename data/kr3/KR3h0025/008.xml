<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷八</head> <lb/>
    <p>
<pb n="KR3h0025_WYG_008-1a"/>
欽定四庫全書<lb/>
　宣和畫譜卷八<lb/>
　　宫室敘論<lb/>
上古之世巢居穴處未有宫室後世有作乃為宫室臺<lb/>
榭户牖以待風雨人不復營巢窟以居葢嘗取易之大<lb/>
壯故宫室有量臺門有制而山節藻棁雖文仲不得以<lb/>
濫也畫者取此而備之形容豈徒為是臺榭户牖之壯<lb/>
觀者哉雖一㸃一筆必求諸繩矩比他畫為難工故自<lb/>
<pb n="KR3h0025_WYG_008-1b"/>
晉宋迄于梁隋未聞其工者粤三百年之唐歴五代以<lb/>
還僅得衞賢以畫宫室得名本朝郭忠恕既出視衞賢<lb/>
輩其餘不足數矣然忠恕之畫髙古亦未易世俗所能<lb/>
知其不見而大笑者亦鮮焉若夫刳木為舟剡木為楫<lb/>
與其車輿之制凡涉於度數而近類夫宫室者因附諸<lb/>
此自唐五代而至本朝畫之傳者得四人信夫畫之中<lb/>
規矩凖繩者為難工㳺規矩凖繩之内而不為所窘如<lb/>
忠恕之髙古者豈復有斯人之徒歟後之作者如王瓘<lb/>
<pb n="KR3h0025_WYG_008-2a"/>
燕文貴王士元等輩故可以皁𨽻處因不載之譜<lb/>
　宫室<hi>舟車附</hi>
　　唐<lb/>
　　　尹繼昭<lb/>
　　五代<lb/>
　　　胡　翼　　　　　衞　賢<lb/>
　　宋<lb/>
　　　郭忠恕<lb/>
<pb n="KR3h0025_WYG_008-2b"/>
尹繼昭不知何許人工畫人物臺閣冠絶當世葢専門<lb/>
之學耳至其作姑蘇臺阿房宫等不無勸戒非俗畫所<lb/>
能到而千棟萬柱曲折廣狹之制皆有次第又隱算學<lb/>
家乘除法於其間亦可謂之能事矣然考杜牧所賦則<lb/>
不無太過者騷人著戒尤深逺焉畫有所不能既也今<lb/>
御府所藏四<lb/>
　　　漢宫圖一　　　　姑蘇臺圖二<lb/>
　　　阿房宫圖一<lb/>
<pb n="KR3h0025_WYG_008-3a"/>
胡翼字鵬雲工畫道釋人物至於車馬樓臺種種臻妙<lb/>
趙嵓都尉以畫著名一時見翼禮遇加厚喜臨摹古今<lb/>
名筆目之曰安定鵬雲記有秦樓呉宫盤車等圖傳於<lb/>
世今御府所藏八<lb/>
　　　秦樓呉宫圖六　　盤車圖二<lb/>
衞賢長安人江南李氏時為内供奉長於樓觀人物嘗<lb/>
作春江圖李氏為題漁父詞於其上至其為髙崖巨石<lb/>
則渾厚可取而皴法不老為林木雖勁挺而枝梢不稱<lb/>
<pb n="KR3h0025_WYG_008-3b"/>
其本論者少之然至妙處復謂唐人罕及要之所取為<lb/>
多焉今御府所藏二十有五<lb/>
　　　黔婁先生圖一　　楚狂接輿圖一<lb/>
　　　老萊子圖一　　　王仲孺圖一<lb/>
　　　於陵子圖一　　　梁伯鸞圖一<lb/>
　　　羅漢圖一　　　　溪居圖一<lb/>
　　　雪宫圖一　　　　山居圖一<lb/>
　　　閘口盤車圖一　　雪岡盤車圖一<lb/>
<pb n="KR3h0025_WYG_008-4a"/>
　　　竹林髙士圖一　　雪江髙居圖一<lb/>
　　　雪景樓觀圖一　　雪景山居圖二<lb/>
　　　渡水羅漢像一　　神仙事跡圖二<lb/>
　　　嵓僧圖一　　　　蜀道圖二<lb/>
　　　盤車圖二<lb/>
郭忠恕字國寳不知何許人柴世宗朝以明經中科第<lb/>
歴官迄國朝太宗喜忠恕名莭特遷國子博士忠恕作<lb/>
篆𨽻凌轢晉魏以來字學喜畫樓觀臺榭皆髙古置之<lb/>
<pb n="KR3h0025_WYG_008-4b"/>
康衢世目未必售也頃錢塘有沈姓者收忠恕畫每以<lb/>
示人則人輒大笑歴數年而後方有知音者謂忠恕筆<lb/>
也如韓愈之論文以謂時時應事作下俗文章下筆令<lb/>
人慙及示人以為好惜古文之難知也如此今於忠恕<lb/>
之畫亦云忠恕隱於畫者其謫官江都踰旬失其所在<lb/>
後閲數歳陳搏㑹于華山而不復聞葢亦仙去矣今御<lb/>
府所藏三十有四<lb/>
　　　尹喜問道圖一　　明皇避暑宫圖四<lb/>
<pb n="KR3h0025_WYG_008-5a"/>
　　　避暑宫殿圖四　　山隂避暑宫圖四<lb/>
　　　飛仙故實圖一　　九曜像一<lb/>
　　　雪山佛刹圖一　　山居樓觀圖一<lb/>
　　　織錦璇璣圖三　　湖天夏景圖二<lb/>
　　　車棧橋閣圖一　　水閣晴樓圖一<lb/>
　　　行宫圖二　　　　吹簫圖一<lb/>
　　　樓觀士女圖三<lb/>
　　　滕王閣王勃揮毫圖四<lb/>
<pb n="KR3h0025_WYG_008-5b"/>
　　番族敘論<lb/>
解縵胡之纓而斂衽魏闕袖操戈之手而思禀正朔梯<lb/>
山航海稽首稱藩願受一㕓而為氓至有遣子弟入學<lb/>
樂率貢職犇走而來賔者則雖異域之逺風聲氣俗之<lb/>
不同亦古先哲王所未嘗或弃也此番族所以見於丹<lb/>
青之傳然畫者多取其佩弓刀挾弧矢遊獵狗馬之玩<lb/>
若所甚貶然亦所以陋蠻夷之風而有以尊華夏化原<lb/>
之信厚也今自唐至本朝畫之有見於世者凡五人唐<lb/>
<pb n="KR3h0025_WYG_008-6a"/>
有胡瓌胡䖍至五代有李贊華之流皆筆法可傳者葢<lb/>
贊華系出北番是為東丹王故所畫非中華衣冠而悉<lb/>
其風土故習是則五方之民雖器械異制衣服異宜亦<lb/>
可按圖而考也後有髙益趙光輔張戡與李成輩雖馳<lb/>
譽於時然光輔以氣骨為主而格俗戡成全拘形似而<lb/>
乏氣骨皆不兼其所長故不得入譜云<lb/>
　　番族<hi>番獸附</hi>
　　　唐<lb/>
<pb n="KR3h0025_WYG_008-6b"/>
　　　胡　瓌　　　　　胡　䖍<lb/>
　　五代<lb/>
　　　李贊華　　　　　王仁夀<lb/>
　　　房從真<lb/>
胡瓌范陽人工畫番馬鋪敘巧密近類繁冗而用筆清<lb/>
勁至於穹廬什器射獵部屬纎悉形容備盡凡畫驝駞<lb/>
及馬等必以狼毫製筆疏染取其生意亦善體物者也<lb/>
有隂山七騎下程盜馬射鵰等圖傳于世其後以筆法<lb/>
<pb n="KR3h0025_WYG_008-7a"/>
授子䖍梅堯臣嘗題瓌畫胡人下馬圖其略云氊廬鼎<lb/>
列帳幕圍鼓角未吹驚塞鴻又云素紈六幅筆何巧胡<lb/>
瓌妙畫誰能通則堯臣之所與故知瓌定非淺淺人也<lb/>
今御府所藏六十有五<lb/>
　　　卓歇圖二　　　　牧馬圖十<lb/>
　　　番部驝駞圖一　　番騎圖六<lb/>
　　　秋陂牧馬圖一　　番部盜馬圖一<lb/>
　　　番部早行圖二　　番部牧馬圖一<lb/>
<pb n="KR3h0025_WYG_008-7b"/>
　　　番族獵射騎圖一　射騎圖一<lb/>
　　　報塵圖一　　　　起塵番馬圖一<lb/>
　　　番部下程圖七　　番部卓歇圖三<lb/>
　　　番部射鵰圖二　　卓歇番族圖一<lb/>
　　　射鵰雙騎圖一　　轉坡番騎圖一<lb/>
　　　沙堈牧駞圖一　　出獵番騎圖一<lb/>
　　　獵射圖六　　　　牧駞圖一<lb/>
　　　番部按鷹圖一　　毳幕卓歇圖一<lb/>
<pb n="KR3h0025_WYG_008-8a"/>
　　　番族牧馬圖一　　番部汲泉圖一<lb/>
　　　牧放平逺圖一　　牧馬番卒圖一<lb/>
　　　按鷹圖二　　　　對馬圖一<lb/>
　　　平逺番部卓歇圖二<lb/>
　　　獵射番族人馬圖一<lb/>
　　　平逺射獵七騎圖一<lb/>
胡䖍范陽人學父瓌畫番馬得譽世以謂䖍丹青之學<lb/>
有父風葢瓌以七騎下程射鵰盜馬等圖傳於世故知<lb/>
<pb n="KR3h0025_WYG_008-8b"/>
䖍家學之妙殆未可分真贗也今御府所藏四十有四<lb/>
　　　番部下程圖八　　番族下程圖一<lb/>
　　　番部卓歇圖五　　番部起程圖一<lb/>
　　　番族起程圖三　　番族卓歇圖四<lb/>
　　　平逺獵騎圖一　　番部盜馬圖一<lb/>
　　　番部牧放圖三　　射鵰番騎圖一<lb/>
　　　汲水番騎圖一　　射獵番族圖一<lb/>
　　　牧放番族圖一　　番族按鷹圖一<lb/>
<pb n="KR3h0025_WYG_008-9a"/>
　　　射鵰圖一　　　　獵騎圖二<lb/>
　　　番騎圖四　　　　番馬圖一<lb/>
　　　簇帳番部圖一　　番族獵騎圖二<lb/>
　　　平逺射獵七騎圖一<lb/>
李贊華北番東丹王初名突欲保機之長子唐同光中<lb/>
從其父攻渤海扶餘城下之改為東丹國以突欲為東<lb/>
丹王避嗣主徳光之逼逐遂越海抵登州而歸中國時<lb/>
唐明宗長興六年十二月也明宗賜與甚厚仍賜姓東<lb/>
<pb n="KR3h0025_WYG_008-9b"/>
丹名慕華以其來自遼東乃以瑞州為懐化軍拜懐化<lb/>
軍節度使瑞慎等州觀察使又賜姓李更名贊華始汎<lb/>
海歸中國載書數千卷自隨尤好畫多寫貴人酋長至<lb/>
於袖戈挾彈牽黄臂蒼服用皆縵胡之纓鞍勒率皆瓌<lb/>
竒不作中國衣冠亦安於所習者也然議者以謂馬尚<lb/>
豐肥筆乏壯氣其確論歟今御府所藏十有五<lb/>
　　　雙騎圖一　　　　獵騎圖一<lb/>
　　　雪騎圖一　　　　番騎圖六<lb/>
<pb n="KR3h0025_WYG_008-10a"/>
　　　人騎圖二　　　　千角鹿圖一<lb/>
　　　吉首並驅騎圖一　射騎圖一<lb/>
　　　女真獵騎圖一<lb/>
王仁夀汝南宛人石晉時作待詔倣呉生畫為佛廟鬼<lb/>
神及馬等嘗於相國寺淨土院畫八菩薩人輒謂之呉<lb/>
生不復有辨之者以此知其所學之淺深也既作浮屠<lb/>
氏畫則多在屋壁堂殿間歳月浸久隨以隳壊故存者<lb/>
絶少今御府所藏一<lb/>
<pb n="KR3h0025_WYG_008-10b"/>
　　　駞<lb/>
房從真成都人工畫人物番騎嘗於蜀宫幛壁間作諸<lb/>
葛亮引兵渡瀘布置甲馬恍若生動近時張戡番馬所<lb/>
以精者以戡朔方人耳今從真蜀人而能番馬族帳非<lb/>
其所見亦不易得至於幛壁仍異縑楮皆其難者尤宜<lb/>
賞激焉惜乎緘櫝不能祕隨時湮沒也今御府所藏八<lb/>
　　　番族卓歇圖一　　寫西域人馬圖一<lb/>
　　　卓歇圖二　　　　調馬打毬圖一<lb/>
<pb n="KR3h0025_WYG_008-11a"/>
　　　薛濤題詩圖一　　捕魚圖一<lb/>
　　　寫唐明皇真一<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0025_WYG_008-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和畫譜卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷十五</head> <lb/>
    <p>
<pb n="KR3h0025_WYG_015-1a"/>
欽定四庫全書<lb/>
　宣和畫譜卷十五<lb/>
　　花鳥敘論<lb/>
五行之精粹於天地之間隂陽一嘘而敷榮一吸而揫<lb/>
斂則葩華秀茂見於百卉衆木者不可勝計其自形自<lb/>
色雖造物未嘗庸心而粉飾大化文明天下亦所以觀<lb/>
衆目協和氣焉而羽蟲有三百六十聲音顔色飲啄態<lb/>
度逺而巢居野處眠沙泳浦戲廣浮㴱近而穿屋賀厦<lb/>
<pb n="KR3h0025_WYG_015-1b"/>
知歲司晨啼春噪晩者亦莫知其幾何此雖不預乎人<lb/>
事然上古采以為官穪聖人取以配象類或以著為冠<lb/>
冕或以畫於車服豈無補於世哉故詩人六義多識於<lb/>
鳥獸草木之名而律歴四時亦記其榮枯語黙之候所<lb/>
以繪事之妙多寓興于此與詩人相表裏焉故花之於<lb/>
牡丹芍藥禽之於鸞鳳孔翠必使之富貴而松竹梅菊<lb/>
鷗鷺鴈鶩必見之幽閒至於鶴之軒昂鷹隼之擊搏楊栁<lb/>
梧桐之扶疎風流喬松古柏之歲寒磊落展張於圖繪<lb/>
<pb n="KR3h0025_WYG_015-2a"/>
有以興起人之意者率能奪造化而移精神遐想若登臨<lb/>
覽物之有得也今集自唐以來迄于本朝如薛鶴郭鷂<lb/>
邊鸞之花至黄荃徐熙趙昌崔白等其俱以是名家者<lb/>
班班相望共得四十六人其出處之詳皆各見于傳淺<lb/>
㴱工拙可按而知耳若牛戩李懐衮之徒亦以畫花鳥<lb/>
為時之所知戩作百雀圖其飛鳴俛啄曲盡其態然工<lb/>
巧有餘而殊乏髙韻懐衮設色輕薄獨以柔婉鮮華為<lb/>
有得若取之於氣骨則有所不足故不得附名于譜也<lb/>
<pb n="KR3h0025_WYG_015-2b"/>
　花鳥一<lb/>
　　唐<lb/>
　　　滕王元嬰　　　　薛　稷<lb/>
　　　邊　鸞　　　　　于　錫<lb/>
　　　梁　廣　　　　　蕭　悦<lb/>
　　　刁　光　　　　　周　滉<lb/>
　　五代<lb/>
　　　胡　擢　　　　　梅行思<lb/>
<pb n="KR3h0025_WYG_015-3a"/>
　　　郭乾暉　　　　　郭乾祐<lb/>
滕王元嬰唐宗室也善丹青喜作蜂蝶朱景元嘗見其<lb/>
粉本謂能巧之外曲盡精理不敢第其品格唐王建作<lb/>
宫詞云傳得滕王蛺蝶圖者謂此也今御府所藏一<lb/>
　　　蜂蝶圖<lb/>
薛稷字嗣通乃河東汾隂人收之從子也少有才藻為<lb/>
流輩所推外祖魏正家藏書畫甚多至於表疏之類無<lb/>
所不有皆虞世南褚遂良真蹟稷既飫觀遂鋭意學之<lb/>
<pb n="KR3h0025_WYG_015-3b"/>
而書畫竝進善花鳥人物雜畫而尤長於鶴故言鶴必<lb/>
穪稷以是得名且世之飬鶴者多矣其飛鳴飲啄之態<lb/>
度宜得之為詳然畫鶴少有精者凡頂之淺㴱氅之黳<lb/>
淡喙之長短脛之細大膝之髙下未嘗見有一一能冩<lb/>
生者也又至於别其雄雌辨其南北尤其所難雖名手<lb/>
號為善畫而畫鶴以托爪傳地亦其失也故稷之於此<lb/>
頗極其妙宜得名于古今焉昔李杜以文章妙天下而<lb/>
李太白有稷之畫讚杜子美有稷之鶴詩皆傳于世葢<lb/>
<pb n="KR3h0025_WYG_015-4a"/>
不識其人視其所與信不誣矣稷在睿宗朝歴官至太<lb/>
子少保封晉國公唐史自有傳今御府所藏七<lb/>
　　　啄苔鶴圖一　　　顧步鶴圖一<lb/>
　　　鶴圖五<lb/>
邊鸞長安人以丹青馳譽于時尤長於花鳥得動植生<lb/>
意徳宗時有新羅國進孔雀善舞召鸞寫之鸞於賁飾<lb/>
彩翠之外得婆娑之態度若應節奏又作折枝花亦曲<lb/>
盡其妙至于蜂蝶亦如之大抵精于設色如良工之無<lb/>
<pb n="KR3h0025_WYG_015-4b"/>
斧鑿痕耳然以技困窮卒不獲用轉徙於澤潞間隨時<lb/>
施宜乃畫帶根五參亦極工巧近時米芾論畫花者亦<lb/>
謂鸞畫如生今御府所藏三十有三<lb/>
　　　躑躅孔雀圖一　　鷓鴣藥苖圖一<lb/>
　　　孔雀圖一　　　　木瓜雀禽圖一<lb/>
　　　梨花鵓鴿圖一　　木筆鵓鴿圖一<lb/>
　　　金盆孔雀圖一　　木瓜花圖一<lb/>
　　　花鳥圖一　　　　菜蝶圖二<lb/>
<pb n="KR3h0025_WYG_015-5a"/>
　　　木瓜圖一　　　　葵花圖一<lb/>
　　　鷙禽圖一　　　　鵲鷂圖一<lb/>
　　　冩生鵓鴿圖一　　花苖鵓鴿圖一<lb/>
　　　芭蕉孔雀圖二　　李子花圖一<lb/>
　　　折枝李實圖一　　梅花鶺鴒圖一<lb/>
　　　牡丹圖一　　　　牡丹白鷴圖一<lb/>
　　　牡丹孔雀圖一　　梨花圖一<lb/>
　　　千葉桃花圖一　　冩生折枝花圖一<lb/>
<pb n="KR3h0025_WYG_015-5b"/>
　　　花竹禽石圖二　　鷺下蓮塘圖二<lb/>
　　　石榴猴鼠圖一<lb/>
于錫不知何許人也善畫花鳥最長于鷄極臻其妙有<lb/>
牡丹雙鷄雪梅雙雉二圖鷄家禽故作牡丹雉野禽故<lb/>
作雪梅莫不有理焉今御府所藏二<lb/>
　　　牡丹雙雞圖一　　雪梅雙雉圖一<lb/>
梁廣不知何許人也善畫花鳥名載譜録為一時所穪<lb/>
故鄭谷作海棠詩有梁廣丹青㸃筆遲之句也谷以詩<lb/>
<pb n="KR3h0025_WYG_015-6a"/>
名家不妄許可谷既穪道廣之畫可見矣今御府所藏<lb/>
五<lb/>
　　　四季花圖一　　　夾竹來禽圖一<lb/>
　　　海棠花圖三<lb/>
蕭悦不知何許人也時官為協律郎人皆以官稱其名<lb/>
謂之蕭協律唯喜畫竹㴱得竹之生意名擅當世白居<lb/>
易詩名擅當世一經題品者價增數倍題悦畫竹詩云<lb/>
舉頭忽見不似畫低耳静聴疑有聲其被推穪如此悦<lb/>
<pb n="KR3h0025_WYG_015-6b"/>
之畫可想見矣今御府所藏五<lb/>
　　　烏節照碧圖二　　梅竹鶉鷯圖一<lb/>
　　　風竹圖一　　　　筍竹圖一<lb/>
刁光長安人自天復初入蜀善畫湖石花竹貓兎鳥雀<lb/>
之類慎交游所與者皆一時之佳士如黄荃孔嵩皆師<lb/>
事之議者以謂孔類升堂黄得入室其知言哉年踰八<lb/>
十益不廢所學今蜀郡僧寺中壁間花竹往往尚有存<lb/>
者今御府所藏二十有四<lb/>
<pb n="KR3h0025_WYG_015-7a"/>
　　　花禽圖五　　　　芙蓉鸂鶒圖一<lb/>
　　　引雛鷯子圖一　　蜂蝶茄菜圖一<lb/>
　　　桃花戲貓圖一　　鷄冠草蟲圖一<lb/>
　　　雛雀圖一　　　　萱草百合圖一<lb/>
　　　折枝花圖一　　　竹石戲貓圖二<lb/>
　　　藥苖戲貓圖二　　子母貓圖二<lb/>
　　　子母戲貓圖一　　羣貓圖一<lb/>
　　　貓竹圖一　　　　夭桃圖一<lb/>
<pb n="KR3h0025_WYG_015-7b"/>
　　　兒貓圖一<lb/>
周滉不知何許人也善畫水石花竹禽鳥頗工其妙作<lb/>
逺江近渚竹溪蓼㟁四時風物之變攬圖便如與水雲<lb/>
鷗鷺相追逐葢工畫花竹者往往依帶欄楯務為華麗<lb/>
之勝而滉獨取水邊沙外故出於畫史輩一等也今御<lb/>
府所藏十有二<lb/>
　　　荷花鸂鶒圖一　　秋荷鸂鶒圖二<lb/>
　　　蓼岸鷺鷥圖一　　芙蓉雜禽圖一<lb/>
<pb n="KR3h0025_WYG_015-8a"/>
　　　水石雙禽圖一　　水石鷺鷥圖二<lb/>
　　　水鷺圖一　　　　秋塘圖一<lb/>
　　　秋景竹石圖一　　鸂鶒圖一<lb/>
胡擢不知何許人也博學能詩氣韻超邁飄飄然有方<lb/>
外之志嘗謂其弟曰吾詩思若在三峽之間聞猿聲時<lb/>
其髙情逸興如此一遇難狀之景則寄之於畫乃作草<lb/>
木禽鳥亦詩人感物之作也今御府所藏六<lb/>
　　　木瓜錦棠圖一　　折枝花圖一<lb/>
<pb n="KR3h0025_WYG_015-8b"/>
　　　冩生折枝花圖一　單葉月季花圖一<lb/>
　　　雜花圖一　　　　桃花圖一<lb/>
梅行思不知何許人也能畫人物牛馬最工於鷄以此<lb/>
知名世號曰梅家鷄為鬭鷄尤精其赴敵之狀昻然而<lb/>
來竦然而待磔毛怒癭莫不如生至於飲啄閒暇雌雄<lb/>
相將衆雛散漫呼食助呌態度有餘曲盡赤幘之妙冝<lb/>
其得譽焉鷄者庖厨之物初不足貴昔人謂畫犬馬為<lb/>
難工以其日夕近人唯鷄亦如此故作鬭鷄不無意也<lb/>
<pb n="KR3h0025_WYG_015-9a"/>
行思唐末人接五代家居江南為南唐李氏翰林待詔<lb/>
品目甚髙今御府所藏四十有一<lb/>
　　　牡丹鷄圖一　　　蜀葵子母鷄圖三<lb/>
　　　萱草鷄圖二　　　鷄圖十三<lb/>
　　　引雛鷄圖五　　　子母鷄圖三<lb/>
　　　野雞圖一　　　　籠鷄圖六<lb/>
　　　負雛鷄圖一　　　鬭鷄圖六<lb/>
郭乾暉北海營丘人世呼為郭將軍善畫草木鳥獸田<lb/>
<pb n="KR3h0025_WYG_015-9b"/>
野荒寒之景鍾隱者亦一時名流變姓名執弟子禮師<lb/>
事久之方授以筆法乾暉常於郊居畜其禽鳥毎澄思<lb/>
寂慮玩心其間偶得意即命筆格律老勁曲盡物性之<lb/>
妙今御府所藏一百有四<lb/>
　　　藂竹柘鷂圖二　　柘條鵲鷂圖一<lb/>
　　　老木禽鷂圖二　　古木鷹鵲圖一<lb/>
　　　竹石伯勞圖二　　鷂搦伯勞圖一<lb/>
　　　藂棘伯勞圖二　　柘竹雜禽圖一<lb/>
<pb n="KR3h0025_WYG_015-10a"/>
　　　柘竹鷂子圖一　　柘竹野鵲圖二<lb/>
　　　柘竹噪鵲圖一　　柘條鵪鷂圖三<lb/>
　　　柘條鷂子圖一　　柘林鵲鷂圖四<lb/>
　　　柘條鶉鷂圖一　　鶻鷂圖一<lb/>
　　　梨花鷂禽圖一　　蘆棘鶉鷂圖一<lb/>
　　　架上鷂子圖十六　野鷄鵪鶉圖一<lb/>
　　　枯枿鷄鷹圖四　　竹木鷄鷹圖二<lb/>
　　　冩生鵪鶉圖一　　古木鷓鴣圖四<lb/>
<pb n="KR3h0025_WYG_015-10b"/>
　　　俊禽犇兎圖二　　蒼鷹捕貍圖二<lb/>
　　　鵲鷂圖四　　　　古木鷂子圖一<lb/>
　　　鷙禽圖一　　　　鷄鷹圖六<lb/>
　　　棘兎圖二　　　　棘鶉圖一<lb/>
　　　棘蘆圖一　　　　秋兎圖一<lb/>
　　　棘雉圖三　　　　噪禽圖一<lb/>
　　　鶉鷂圖八　　　　鷓鷂圖六<lb/>
　　　蒼鷹圖一　　　　鵪鶉圖一<lb/>
<pb n="KR3h0025_WYG_015-11a"/>
　　　鷄圖一　　　　　鷹圖一<lb/>
　　　野雞圖一　　　　鷂子圖一<lb/>
　　　貓圖一　　　　　鶻圖一<lb/>
　　　野鴨圖一<lb/>
郭乾祐青州人兄乾暉有畫名乾祐善工花鳥名雖不<lb/>
顯如其兄然所學同門亦相上下耳其漸染所及自然<lb/>
近之耶如畫鷹隼使人見之則有擊摶之意然後為工<lb/>
故杜子美想像其拏攫則曰何當擊凡鳥毛血灑平蕪<lb/>
<pb n="KR3h0025_WYG_015-11b"/>
是畫之精絶能興起人意如此豈不較其善否哉至俊<lb/>
爽風生非筆端之造化何可以言傳也又能畫貓雖非<lb/>
專門亦有足采今御府所藏四<lb/>
　　　野鶻圖一　　　　秋棘俊禽圖二<lb/>
　　　顧蜂貓圖一<lb/>
　<lb/>
　<lb/>
　宣和畫譜卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷七</head> <lb/>
    <p>
<pb n="KR3h0025_WYG_007-1a"/>
欽定四庫全書<lb/>
　宣和畫譜卷七<lb/>
　人物三<lb/>
　　宋<lb/>
　　　周文矩　　　　　石　恪<lb/>
　　　李景道　　　　　李景逰<lb/>
　　　顧閎中　　　　　顧大中<lb/>
　　　郝　澄　　　　　湯子昇<lb/>
<pb n="KR3h0025_WYG_007-1b"/>
　　　李公麟　　　　　楊日言<lb/>
周文矩金陵句容人也事偽主李煜為翰林待詔善畫<lb/>
行筆痩硬戰掣有煜書法工道釋人物車服樓觀山林<lb/>
泉石不墮呉曹之習而成一家之學獨士女近類周昉<lb/>
而纎麗過之昇元中煜命文矩畫南莊圖覽之歎其精<lb/>
備開寳間煜進其圖藏於祕府有逰春擣衣熨帛繡女<lb/>
等圖傳於世今御府所藏七十有六<lb/>
　　　天蓬像一　　　　北斗像一<lb/>
<pb n="KR3h0025_WYG_007-2a"/>
　　　許仙巖遇仙圖三　㑹仙圖一<lb/>
　　　佛因地圖一　　　神仙事跡圖二<lb/>
　　　文殊菩薩像一　　盧舍那佛像一<lb/>
　　　觀音像一　　　　金光明菩薩像一<lb/>
　　　寫偽主李煜真三　明皇取性圖二<lb/>
　　　明皇㑹棊圖一　　五王避暑圖四<lb/>
　　　寫謝女真一　　　法眼禪師像一<lb/>
　　　阿房宫圖二　　　寫李季蘭真一<lb/>
<pb n="KR3h0025_WYG_007-2b"/>
　　　斫膾圖二　　　　火龍烹茶圖四<lb/>
　　　四暢圖一　　　　問禪圖一<lb/>
　　　春山圖一　　　　重屏圖一<lb/>
　　　聽説圖一　　　　魯秋胡故實圖一<lb/>
　　　鍾馗氏小妹圖五　髙閑圖一<lb/>
　　　文㑹圖一　　　　鍾馗圖二<lb/>
　　　金步摇士女圖一　煎茶圖一<lb/>
　　　謝女寫真圖二　　玉步摇士女圖二<lb/>
<pb n="KR3h0025_WYG_007-3a"/>
　　　詩意繡女圖一　　寫真士女圖一<lb/>
　　　按樂士女圖三　　合藥士女圖四<lb/>
　　　理鬟士女圖一　　按樂宫女圖一<lb/>
　　　按舞圖一　　　　玉妃遊仙圖一<lb/>
　　　宫女圖一　　　　遊行士女圖一<lb/>
　　　琉璃堂人物圖一　慈氏菩薩像二<lb/>
　　　長生保命天尊像一<lb/>
　　　兜率宫内慈氏像一<lb/>
<pb n="KR3h0025_WYG_007-3b"/>
　　　李徳裕見劉三復圖一<lb/>
石恪字子專成都人也喜滑稽尚談辯工畫道釋人物<lb/>
初師張南本技進益縱逸不守繩墨氣韻思致過南本<lb/>
逺甚然好畫古僻人物詭形殊狀格雖髙古意務新竒<lb/>
故不能不近乎譎怪孟蜀平至闕下被㫖畫相國寺壁<lb/>
授以畫院之職不就力請還蜀詔許之今御府所藏二<lb/>
十有一<lb/>
　　　太上像一　　　　鎮星像一<lb/>
<pb n="KR3h0025_WYG_007-4a"/>
　　　羅漢像一　　　　四皓圍棊圖一<lb/>
　　　山林七賢圖三　　遊行天王像一<lb/>
　　　女孝經像八　　　青城遊俠圖二<lb/>
　　　社饗圖二　　　　鍾馗氏圖一<lb/>
李景道偽主昇之親屬景道其一焉金陵號佳麗地山<lb/>
川人物之秀至于王謝子弟其風流氣習尚可想見景<lb/>
道喜丹青而無貴公子氣葢亦餘膏賸馥所沾丐而然<lb/>
作㑹友圖頗極其思故一時人物見於燕集之際不減<lb/>
<pb n="KR3h0025_WYG_007-4b"/>
山隂蘭亭之勝今御府所藏一<lb/>
　　　㑹友圖<lb/>
李景逰亦偽主昇之親屬與景道其季孟行也一時雅<lb/>
尚頗與景道同好畫人物極勝作談道圖風度不凡飄<lb/>
然有仙舉之狀璟嗣昇而諸昆弟皆王獨景遊不見顯<lb/>
封其畫世亦罕得其本今御府所藏一<lb/>
　　　談道圖<lb/>
顧閎中江南人也事偽主李氏為待詔善畫獨見於人<lb/>
<pb n="KR3h0025_WYG_007-5a"/>
物是時中書舍人韓熙載以貴游世胄多好聲伎専為<lb/>
夜飲雖賔客揉雜歡呼狂逸不復拘制李氏惜其才置<lb/>
而不問聲傳中外頗聞其荒縱然欲見樽俎燈燭間觥<lb/>
籌交錯之態度不可得乃命閎中夜至其第竊窺之目<lb/>
識心記圖繪以上之故世有韓熙載夜宴圖李氏雖僣<lb/>
偽一方亦復有君臣上下矣至於寫臣下私褻以觀則<lb/>
泰至多竒樂如張敞所謂不特畫眉之説已自失體又<lb/>
何必令傳於世哉一閲而弃之可也今御府所藏五<lb/>
<pb n="KR3h0025_WYG_007-5b"/>
　　　明皇擊梧桐圖四　韓熙載夜宴圖一<lb/>
顧大中江南人也善畫人物牛馬兼工花竹嘗於南陵<lb/>
巡捕司舫子卧屏上畫杜牧詩南陵水面漫悠悠風緊<lb/>
雲繁欲變秋正是客心孤迥處誰家紅袖凭江樓殊有<lb/>
思致見者愛之而人初不知其名未甚加重後為過客<lb/>
宿舫中因竊去乃更歎息然其他畫在世者不多有顧<lb/>
閎中亦善畫疑其族屬也今御府所藏一<lb/>
　　　韓熙載縱樂圖<lb/>
<pb n="KR3h0025_WYG_007-6a"/>
郝澄字長源金陵句容人也得人倫風鑒之術故於畫<lb/>
尤長傳寫葢傳寫必於形似而畫者往往乏神氣澄於<lb/>
形外獨得精神氣骨之妙故落筆過人澄力學逮二十<lb/>
年而筆墨乃工聲譽益進作道釋人馬世多傳其本清<lb/>
勁善設色今御府所藏一十有四<lb/>
　　　寫北極像一　　　神仙事跡一<lb/>
　　　出獵圖三　　　　人馬圖二<lb/>
　　　渲馬圖六　　　　牧放散馬圖一<lb/>
<pb n="KR3h0025_WYG_007-6b"/>
湯子昇蜀人也畫山水人物頗工志慕髙逸多繪方外<lb/>
事作文蕭彩鸞圖飄飄然仙風道骨與夫煙雲縹緲之<lb/>
狀便覺西山爽氣恍然在目有鑄鑑圖傳於世至理所<lb/>
寓妙與造化相參非徒為丹青而已者今御府所藏二<lb/>
　　　文蕭彩鸞㝠㑹圖　鑄鑑圖<lb/>
文臣李公麟字伯時舒城人也熈寧中登進士第父虚<lb/>
一嘗舉賢良方正科任大理寺丞贈左朝議大夫喜藏<lb/>
法書名畫公麟少閲視即悟古人用筆意作真行書有<lb/>
<pb n="KR3h0025_WYG_007-7a"/>
晉宋楷法風格繪事尤絶為世所寳博學精識用意至<lb/>
到凡目所覩即領其要始畫學顧陸與僧繇道𤣥及前<lb/>
世名手佳本至䃲礴胸臆者甚富乃集衆所善以為己<lb/>
有更自立意專為一家若不蹈襲前人而實隂法其要<lb/>
凡古今名畫得之則必摹臨蓄其副本故其家多得名<lb/>
畫無所不有尤工人物能分别狀貌使人望而知其廊<lb/>
廟館閣山林草野閭閻臧獲臺輿皁𨽻至於動作態度<lb/>
顰伸俯仰小大美惡與夫東西南北之人才分㸃畫尊<lb/>
<pb n="KR3h0025_WYG_007-7b"/>
卑貴賤咸有區别非若世俗畫工混為一律貴賤妍醜<lb/>
止以肥紅痩黒分之大抵公麟以立意為先布置緣飾為<lb/>
次其成染精緻俗工或可學焉至率略簡易處則終不<lb/>
近也葢深得杜甫作詩體制而移於畫如甫作縛雞行<lb/>
不在雞蟲之得失乃在於注目寒江倚山閣之時公麟<lb/>
畫陶潛歸去來兮圖不在於田園松菊乃在於臨清流<lb/>
處甫作茅屋為秋風所拔歎雖衾破屋漏非所恤而欲<lb/>
大庇天下寒士俱歡顔公麟作陽闗圖以離别慘恨為<lb/>
<pb n="KR3h0025_WYG_007-8a"/>
人之常情而設釣者於水濵忘形塊坐哀樂不闗其意<lb/>
其他種種類此唯覽者得之故創意處如吳生瀟灑處<lb/>
如王維謂華嚴㑹人物可以對地獄變相龍眠山莊可<lb/>
以對輞川圖是也此皆摭前輩精絶處㑹之在已宜出<lb/>
塵表然所傳於世者甚多人人得以考究公麟初喜畫<lb/>
馬大率學韓幹略有損増有道人教以不可習恐流入<lb/>
馬趣公麟悟其㫖更為道佛尤佳嘗寫騏驥院御馬如<lb/>
西域于闐所貢好頭赤錦膊騘之類寫貌至多至圍人<lb/>
<pb n="KR3h0025_WYG_007-8b"/>
懇請恐并為神物取去由是先以畫馬得名仕宦居京<lb/>
師十年不遊權貴門得休沐遇佳時則載酒出城拉同<lb/>
志二三人訪名園䕃林坐石臨水翛然終日當時富貴<lb/>
人欲得其筆跡者往往執禮願交而公麟靳固不荅至<lb/>
名人勝士則雖昧平生相與追逐不厭乘興落筆了無<lb/>
難色又畫古器如圭璧之類循名考實無有差謬從仕<lb/>
三十年未嘗一日忘山林故所畫皆其胸中所藴晚得<lb/>
痺疾呻吟之餘猶仰手畫被作落筆形勢家人戒之笑<lb/>
<pb n="KR3h0025_WYG_007-9a"/>
曰餘習未除不覺至此其篤好如此病少間求畫者尚<lb/>
不已公麟歎曰吾為畫如騷人賦詩吟咏情性而已奈<lb/>
何世人不察徒欲供玩好耶後作畫贈人往往薄著勸<lb/>
戒於其間與君平賣卜諭人以禍福使之為善同意歿<lb/>
後畫益難得至有厚以金帛購之者由是夤緣摹倣偽<lb/>
以取利不深於畫者率受其欺然不能逃乎精鑒官至<lb/>
朝奉郎致仕卒于家至今四方士大夫稱之不名以字<lb/>
行又自號龍眠居士王安石取人慎許可與公麟相從<lb/>
<pb n="KR3h0025_WYG_007-9b"/>
於鍾山及其去也作四詩以送之頗被稱賞考公麟平<lb/>
生所長其文章則有建安風格書體則如晉宋間人畫<lb/>
則追顧陸至於辨鍾鼎古器博聞强識當世無與倫比<lb/>
頃時段義得玉璽來上衆未能辨公麟先識之士論莫<lb/>
不歎服以沈於下僚不能聞達故止以畫稱今故詳載<lb/>
以明其出處云今御府所藏一百有七<lb/>
　　　寫大梵天像二　　揭帝神像一<lb/>
　　　不動尊變相一　　䕶法神像五<lb/>
<pb n="KR3h0025_WYG_007-10a"/>
　　　觀音像三　　　　瑞像佛一<lb/>
　　　華嚴經相六　　　金剛經相一<lb/>
　　　維摩居士像一　　無量夀佛像一<lb/>
　　　禪㑹圖一　　　　釋迦佛像一<lb/>
　　　菩薩像一　　　　寫摩耶夫人像一<lb/>
　　　緇衣圖一　　　　親近菩薩像二<lb/>
　　　寫王維看雲圖一　寫十國圖二<lb/>
　　　寫義之書扇圖一　寫盧鴻草堂圖一<lb/>
<pb n="KR3h0025_WYG_007-10b"/>
　　　寫王維歸嵩圖一　蔡琰還漢圖一<lb/>
　　　寫王維像一　　　寫職貢圖二<lb/>
　　　山莊圖一　　　　書裙圖一<lb/>
　　　歸去來兮圖二　　陽闗圖一<lb/>
　　　四皓圍棊圖一　　織錦囘文圖一<lb/>
　　　女孝經相二　　　醉僧圖一<lb/>
　　　玉津訪石圖一　　孝經相一<lb/>
　　　寫三石圖一　　　玻璃鑑圖一<lb/>
<pb n="KR3h0025_WYG_007-11a"/>
　　　寫生折枝花二　　杏花白鷴圖一<lb/>
　　　天育驃騎圖一　　寫唐九馬圖一<lb/>
　　　昭君出塞圖一　　姑射圖一<lb/>
　　　五王醉歸圖一　　豢龍氏圖一<lb/>
　　　寫玉蝴蝶圖一　　御風真人圖一<lb/>
　　　遊騎圖一　　　　小筆逰戲圖一<lb/>
　　　弄驕人馬圖一　　習馬圖一<lb/>
　　　二馬圖一　　　　馬性圖一<lb/>
<pb n="KR3h0025_WYG_007-11b"/>
　　　寫韓幹馬圖二　　調習人馬圖一<lb/>
　　　北岸贈行馬圖一　寫東丹王馬圖一<lb/>
　　　天馬圖一　　　　人馬圖二<lb/>
　　　呈馬圖一　　　　番騎圖一<lb/>
　　　九歌圖一　　　　祖師傳法授衣圖一<lb/>
　　　彌陀觀音勢至像一<lb/>
　　　寫摩奴舍夫人像一<lb/>
　　　五星二十八宿像一<lb/>
<pb n="KR3h0025_WYG_007-12a"/>
　　　寫十大弟子像十<lb/>
　　　摹呉道𤣥䕶法神像二<lb/>
　　　摹唐李昭道海岸圖一<lb/>
　　　摹呉道𤣥四䕶法神像四<lb/>
　　　摹唐李昭道摘瓜圖一<lb/>
　　　王安石定林蕭散圖一<lb/>
　　　丹霞訪龎居士圖一<lb/>
　　　寫徐熙四面牡丹圖一<lb/>
<pb n="KR3h0025_WYG_007-12b"/>
　　　摹北塞贊華蕃騎圖一<lb/>
内臣楊日言字詢直家世開封人日言幼而有立喜經<lb/>
史尤得於春秋之學吐辭涉事雖詞人墨卿皆願從之<lb/>
游作篆𨽻八分可以追配古人尤於小筆妙得其趣其<lb/>
寫貌益精方仕宦未達而神考識之拔擢為左右之漸<lb/>
於殿廬傳寫古昔君臣賢哲繪像欽聖憲肅及建中靖<lb/>
國以欽慈皇太后寫真顧畫史無有髣髴其儀容者命<lb/>
日言追寫既落墨左右環觀皆以手加額繼之以泣歎<lb/>
<pb n="KR3h0025_WYG_007-13a"/>
其儼然如生其精絶有至於是者作山林泉石人物荒<lb/>
逺蕭散氣韻髙邁非世俗之畫得以擬倫也官至中亮<lb/>
大夫晉州觀察使致仕贈昭化軍節度使謚莊簡今御<lb/>
府所藏四<lb/>
　　　秋山平逺圖一　　溪橋髙逸圖一<lb/>
　　　士女圖二<lb/>
　<lb/>
　<lb/>
<pb n="KR3h0025_WYG_007-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和畫譜卷七<lb/>
</p>
<p>
</p>
  </div>
</body>
</text>
</TEI>
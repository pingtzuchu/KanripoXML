<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷九</head> <lb/>
    <p>
<pb n="KR3h0025_WYG_009-1a"/>
欽定四庫全書<lb/>
　宣和畫譜卷九<lb/>
　　龍魚敘論<lb/>
易之乾龍有所謂在田在淵在天以言其變化超忽不<lb/>
見制畜以比夫利見大人詩之魚藻有所謂頒其首莘<lb/>
其尾依其蒲以言其游深泳廣相忘江湖以比夫難致<lb/>
之賢者曰龍曰魚作易刪詩前聖所不廢則畫雖小道<lb/>
故有可觀其魚龍之作亦詩易之相為表裏者也龍雖<lb/>
<pb n="KR3h0025_WYG_009-1b"/>
形容所不及然葉公好之而真龍乃至則龍之為畫其<lb/>
傳久矣呉曹弗興嘗於溪中見赤龍出水上寫以獻孫<lb/>
皓世以為神後失其傳至五代才得傳古其放逸處未<lb/>
必古人所能到本朝董羽遂以龍水得名于時實近代<lb/>
之絶筆也魚雖耳目之所玩宜工者為多而畫者多作<lb/>
庖中几上物乏所以為乘風破浪之勢此未免絓乎世<lb/>
議也五代袁㠖専以魚蠏馳譽本朝士人劉寀亦以此<lb/>
知名然後知後之來者世未乏也悉以時代繫之自五<lb/>
<pb n="KR3h0025_WYG_009-2a"/>
代至本朝得八人凡水族之近類者因附其末若徐白<lb/>
徐臯等輩亦以畫魚得名于時然所畫無涵泳噞喁之<lb/>
態使人但埀涎耳不復有臨淵之羨宜不得傳之譜也<lb/>
　龍魚<hi>水族附</hi>
　　五代<lb/>
　　　袁　㠖　　　　　僧傳古<lb/>
　　宋<lb/>
　　　克　夐　　　　　叔　儺<lb/>
<pb n="KR3h0025_WYG_009-2b"/>
　　　董　羽　　　　　楊　暉<lb/>
　　　宋永錫　　　　　劉　寀<lb/>
袁㠖河南登封人為侍衞親軍善畫魚窮其變態得噞<lb/>
喁游泳之狀非若世俗所畫作庖中物特使饞獠生涎<lb/>
耳今御府所藏十有九<lb/>
　　　遊魚圖六　　　　戲魚圖一<lb/>
　　　羣魚圖一　　　　竹穿魚圖一<lb/>
　　　魚蟹圖一　　　　魚蝦圖二<lb/>
<pb n="KR3h0025_WYG_009-3a"/>
　　　寫生鱸魚圖一　　筍竹圖三<lb/>
　　　竹石圖一　　　　蟹圖一<lb/>
僧傳古四明人天資頴悟畫龍獨進乎妙建隆間名重<lb/>
一時垂老筆力益壯簡易髙古非世俗之畫所能到也<lb/>
然龍非世目所及若易為工者而有三停九似蜿蜒升<lb/>
降之狀至于湖海風濤之勢故得名於此者罕有其人<lb/>
傳古獨專是習宜為名流也皇建院有所畫屏風當時<lb/>
號為絶筆今御府所藏三十有一<lb/>
<pb n="KR3h0025_WYG_009-3b"/>
　　　衮霧戲波龍圖二　穿石戲浪龍圖二<lb/>
　　　吟霧戲水龍圖二　踴霧出波龍圖二<lb/>
　　　吟霧躍波龍圖一　爬山躍霧龍圖二<lb/>
　　　踴霧戲水龍圖一　穿石出波龍圖二<lb/>
　　　穿山弄濤龍圖二　出水戲珠龍圖一<lb/>
　　　戲雲雙龍圖一　　戲水龍圖四<lb/>
　　　出洞龍圖一　　　翫珠龍圖二<lb/>
　　　出水龍圖一　　　祥龍圖一<lb/>
<pb n="KR3h0025_WYG_009-4a"/>
　　　吟龍圖一　　　　戲龍圖一<lb/>
　　　戲水龍圖一　　　坐龍圖一<lb/>
宗室克夐佳公子也戲弄筆墨不為富貴所埋沒畫遊<lb/>
魚盡浮沈之態然惜其不見湖海洪濤巨湍之勢為毫<lb/>
端壯觀之助所得止京洛池塘間之趣耳官止右武衞<lb/>
大將軍漳州團練使累贈保康軍節度使追封髙密侯<lb/>
今御府所藏一<lb/>
　　　逰魚圖一<lb/>
<pb n="KR3h0025_WYG_009-4b"/>
宗室叔儺善畫多得意於禽魚毎下筆皆黙合詩人句<lb/>
法或鋪張圖繪間景物雖少而意常多使覽者可以因<lb/>
之而遐想昔王安石有絶句云汀洲雪漫水溶溶睡鴨<lb/>
殘蘆晻靄中歸去北人多憶此毎家圖畫有屏風叔儺<lb/>
所畫率合於此等詩亦髙致也官至濮州防禦使累贈<lb/>
少師今御府所藏十有七<lb/>
　　　鮮鱗戲荇圖二　　荷花遊魚圖二<lb/>
　　　羣蠡圖二　　　　遊魚圖四<lb/>
<pb n="KR3h0025_WYG_009-5a"/>
　　　桃溪珍禽圖一　　秋江宿禽圖一<lb/>
　　　戲荇圖一　　　　弄萍游魚圖一<lb/>
　　　蓮塘灌水圖一　　雪汀驚鴈圖一<lb/>
　　　穿荇羣魚圖一<lb/>
董羽字仲翔毗陵人善畫魚龍海水不為汀濘沮洳之<lb/>
陋濡沫涸轍之游喜作禹門砥柱乘長風破萬里浪驚<lb/>
雷怒濤與之為出沒盡魚龍超忽覆却之狀其筆端所<lb/>
得豈惟壯觀而已耶事偽主李煜為待詔後隨煜歸京<lb/>
<pb n="KR3h0025_WYG_009-5b"/>
師即命為圖畫院蓺學今金陵清涼寺有李煜八分題<lb/>
名蕭逺草書羽畫海水為三絶羽語吃時以董啞子稱<lb/>
方太宗嘗令畫端拱樓壁觀者畏懾因以杇鏝羽亦終<lb/>
不偶頃畫水於玉堂北壁其洶湧瀾飜望之若臨煙江<lb/>
絶島間雖咫尺汗漫莫知其涯涘也宋白為時聞人一<lb/>
見擊節稱賞因賦以詩其警句謂回眸已覺三山近滿<lb/>
壁潛驚五月寒則羽之得名豈虚矣哉今御府所藏十<lb/>
有四<lb/>
<pb n="KR3h0025_WYG_009-6a"/>
　　　騰雲出波龍圖一　踴霧戲水龍圖二<lb/>
　　　出山子母龍圖一　龍圖二<lb/>
　　　戰沙龍圖二　　　翫珠龍圖三<lb/>
　　　出水龍圖一　　　穿山龍圖一<lb/>
　　　江叟吹笛圖一<lb/>
楊暉江南人善畫魚得其揚鬐鼓鬛之態蘋蘩荇藻映<lb/>
帶清淺浮沈鼓躍曲盡其性今人畫魚者多拘鱗甲之<lb/>
數或貫柳或在陸奄奄無生意惟暉則不拘世習吹柳<lb/>
<pb n="KR3h0025_WYG_009-6b"/>
絮漾桃花於魚得計時往往見之筆下覽之者如在濠<lb/>
梁間然未免畫家者流所指摘也今御府所藏一<lb/>
　　　遊魚圖一<lb/>
宋永錫蜀人也畫花竹禽鳥魚蟹學梁廣善傳色大抵<lb/>
兩蜀丹青之學尤盛而工人物道釋者為多自刁光處<lb/>
士入蜀而始以其學授黄荃而花竹禽鳥學者因以専<lb/>
門然終不能望荃之兼能也永錫亦後來之秀遂能以<lb/>
名家今御府所藏四<lb/>
<pb n="KR3h0025_WYG_009-7a"/>
　　　寫生荷花圖二　　魚蟹圖二<lb/>
文臣劉寀字宏道少時流寓都下狂逸不事事放意詩<lb/>
酒間亦能為長短句與貴游少年相從無虚日善畫魚<lb/>
深得戲廣浮深相忘於江湖之意葢畫魚者鬐鬛鱗刺<lb/>
分明則非水中魚矣安得有涵泳自然之態若在水中<lb/>
則無由顯露寀之作魚有得於此他人作魚皆出水之<lb/>
鱗葢不足貴也由是專門頗為士人所推譽漂泊不得<lb/>
志曳裾侯門一夕大雪擁九衢闔户不出平時過從謂<lb/>
<pb n="KR3h0025_WYG_009-7b"/>
寀舊雪來今雪不來後數日友生候之意其僵仆矣因<lb/>
大叫出戶謂友生曰我阻雪不死與若曹罷酒不出許<lb/>
時擁褐壊屋下無所為得封事一通可獻天子或有遇<lb/>
合自此遂吐胸中霓矣同輩皆笑之俄而上所陳事神<lb/>
考嘉歎而官之後厯任州縣今為朝奉郎今御府所藏<lb/>
三十<lb/>
　　　戲藻羣魚圖一　　羣鮊戲茭圖一<lb/>
　　　泳萍戲魚圖一　　倒竹戲魚圖一<lb/>
<pb n="KR3h0025_WYG_009-8a"/>
　　　羣魚戲荇圖一　　羣鯉逐蝦圖一<lb/>
　　　戲荇鯚魚圖一　　游魚圖九<lb/>
　　　魚藻圖五　　　　魚蟹圖一<lb/>
　　　戲荇魚圖一　　　戲水遊魚圖一<lb/>
　　　龜魚圖一　　　　在藻魚圖二<lb/>
　　　牡丹遊魚圖一　　落花遊魚圖一<lb/>
　<lb/>
　<lb/>
<pb n="KR3h0025_WYG_009-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和畫譜卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷十</head> <lb/>
    <p>
<pb n="KR3h0025_WYG_010-1a"/>
欽定四庫全書<lb/>
　宣和畫譜卷十<lb/>
　　山水敘論<lb/>
嶽鎮川靈海涵地負至于造化之神秀隂陽之明晦萬<lb/>
里之逺可得之於咫尺間其非胸中自有丘壑發而見<lb/>
諸形容未必知此且自唐至本朝以畫山水得名者類<lb/>
非畫家者流而多出於縉紳士大夫然得其氣韻者或<lb/>
乏筆法或得筆法者多失位置兼衆妙而有之者亦世<lb/>
<pb n="KR3h0025_WYG_010-1b"/>
難其人葢昔人以泉石膏盲煙霞痼疾為幽人隱士之<lb/>
誚是則山水之於畫市之於康衢世目未必售也至唐<lb/>
有李思訓盧鴻一王維張璪輩五代有荆浩闗仝是皆不<lb/>
獨畫造其妙而人品甚髙若不可及者至本朝李成一<lb/>
出雖師法荆浩而擅出藍之譽數子之法遂亦掃地無<lb/>
餘如范寛郭熙王詵之流固已各自名家而皆得其一<lb/>
體不足以窺其奥也其間馳譽後先者凡四十人悉具<lb/>
于譜此不復書若商訓周曾李茂等亦以山水得名然<lb/>
<pb n="KR3h0025_WYG_010-2a"/>
商訓失之拙周曾李茂失之工皆不能造古人之兼長<lb/>
譜之不載葢自有定論也<lb/>
　山水一<hi>窠石附</hi>
　　唐<lb/>
　　　李思訓　　　　　李昭道<lb/>
　　　盧鴻一　　　　　王　維<lb/>
　　　王　洽　　　　　項　容<lb/>
　　　張　詢　　　　　畢　宏<lb/>
<pb n="KR3h0025_WYG_010-2b"/>
　　　張　璪　　　　　荆　浩<lb/>
　　五代<lb/>
　　　闗　仝　　　　　杜　楷<lb/>
李思訓唐宗室也弟姪之間凡妙極丹青者五人思訓<lb/>
最為時所器重官止左武衞大將軍畫皆超絶尤工山<lb/>
石林泉筆格遒勁得湍瀨潺湲煙霞縹渺難寫之狀天<lb/>
寳中明皇召思訓畫大同殿壁兼掩陣夜聞有水聲而<lb/>
明皇謂思訓通神之佳手詎非技進乎道而不為富貴<lb/>
<pb n="KR3h0025_WYG_010-3a"/>
所埋沒則何能得此荒逺閒暇之趣耶其子昭道同時<lb/>
于此亦不凡故人云大李將軍小李將軍者大謂思訓<lb/>
小謂昭道也今人所畫著色山往往多宗之然至其妙<lb/>
處不可到也今御府所藏十有七<lb/>
　　　山居四皓圖二　　春山圖一<lb/>
　　　江山漁樂圖三　　羣峰茂林圖三<lb/>
　　　神女圖一　　　　無量夀佛圖一<lb/>
　　　四皓圖一　　　　五祚宫女圖一<lb/>
<pb n="KR3h0025_WYG_010-3b"/>
　　　踏錦圖三　　　　明皇御苑出遊圖一<lb/>
李昭道思訓之子父子俱以畫齊名官至中書舍人時<lb/>
人以小李將軍稱智思筆力視思訓為未及然亦翩翩<lb/>
佳公子也能不墮於裘馬筦絃之習而戲弄翰墨為一<lb/>
時妙手顧不偉歟武后時殘虐宗支為宗子者亦皆惴<lb/>
恐不獲安處故雍王賢作黄臺瓜辭以自況冀其感悟<lb/>
而昭道有摘瓜圖著戒不為無補爾今御府所藏六<lb/>
　　　春山圖一　　　　落照圖二<lb/>
<pb n="KR3h0025_WYG_010-4a"/>
　　　摘瓜圖一　　　　海岸圖二<lb/>
盧鴻一字浩然本范陽人山林之士也隱嵩山開元間以<lb/>
諌議大夫召固辭賜隱居服草堂一所令還山頗喜寫<lb/>
山水平逺之趣非泉石膏肓煙霞痼疾得之心應之手<lb/>
未足以造此畫草堂圖世傳以比王維輞川草堂葢是<lb/>
所賜一丘一壑自己足了此生今見之筆乃其志也今<lb/>
御府所藏三<lb/>
　　　窠石圖一　　　　松林㑹真圖一<lb/>
<pb n="KR3h0025_WYG_010-4b"/>
　　　草堂圖一<lb/>
王維字摩詰開元初擢進士官至尚書右丞唐史自有<lb/>
傳其出處之詳此得以略也維善畫尤精山水當時之<lb/>
畫家者流以謂天機所到而所學者皆不及後世稱重<lb/>
亦云維所畫不下呉道𤣥也觀其思致髙逺初未見於<lb/>
丹青時時詩篇中已自有畫意由是知維之畫出於天<lb/>
性不必以畫拘葢生而知之者故落花寂寂啼山鳥楊<lb/>
柳青靑渡水人又與行到水窮處坐看雲起時及白雲<lb/>
<pb n="KR3h0025_WYG_010-5a"/>
回望合青靄入看無之類以其句法皆所畫也而送元<lb/>
二使西安詩者後人以至鋪張為陽闗曲圖且往時之<lb/>
士人或有占其一蓺者無不以蓺掩其徳若閻立本是<lb/>
也至人以畫師名之立本深以為耻若維則不然矣乃<lb/>
自為詩云夙世謬詞客前身應畫師人卒不以畫師歸<lb/>
之也如杜子美作詩品量人物必有攸當時猶稱維為<lb/>
髙人王右丞也則其他可知何則諸人之以畫名於世<lb/>
者止長於畫也若維者妙齡屬辭長而擢第名盛於開<lb/>
<pb n="KR3h0025_WYG_010-5b"/>
元天寳間豪英貴人虚左以迎寧薛諸王待之若師友<lb/>
兄弟乃以科名文學冠絶當代故時稱朝廷左相筆天<lb/>
下右丞詩之句皆以官稱而不名也至其卜築輞川亦<lb/>
在圖畫中是其胸次所存無適而不瀟灑移志之於畫<lb/>
過人宜矣重可惜者兵火之餘數百年間而流落無幾<lb/>
後來得其髣髴者猶可以絶俗也正如唐史論杜子美<lb/>
謂殘膏賸馥霑丐後人之意況乃真得維之用心處耶<lb/>
今御府所藏一百二十有六<lb/>
<pb n="KR3h0025_WYG_010-6a"/>
　　　太上像二　　　　山莊圖一<lb/>
　　　山居圖一　　　　棧閣圖七<lb/>
　　　劍閣圖三　　　　雪山圖一<lb/>
　　　喚渡圖一　　　　運糧圖一<lb/>
　　　雪岡圖四　　　　捕魚圖二<lb/>
　　　雪渡圖三　　　　漁市圖一<lb/>
　　　騾綱圖一　　　　異域圖一<lb/>
　　　早行圖二　　　　村墟圖二<lb/>
<pb n="KR3h0025_WYG_010-6b"/>
　　　度闗圖一　　　　蜀道圖四<lb/>
　　　四皓圖一　　　　維摩詰圖二<lb/>
　　　髙僧圖九　　　　渡水僧圖三<lb/>
　　　山谷行旅圖一　　山居農作圖二<lb/>
　　　雪江勝賞圖二　　雪江詩意圖一<lb/>
　　　雪岡渡闗圖一　　雪川羈旅圖一<lb/>
　　　雪景餞别圖一　　雪景山居圖二<lb/>
　　　雪景待渡圖三　　羣峰雪霽圖一<lb/>
<pb n="KR3h0025_WYG_010-7a"/>
　　　江臯㑹遇圖二　　黄梅出山圖一<lb/>
　　　淨名居士像三　　渡水羅漢圖一<lb/>
　　　寫須菩提像一　　寫孟浩然真一<lb/>
　　　寫濟南伏生像一　十六羅漢圖四十八<lb/>
王洽不知何許人善能潑墨成畫時人皆號為王潑墨<lb/>
性嗜酒疎逸多放傲於江湖間毎欲作圖畫之時必待<lb/>
沈酣之後解衣䃲礴吟嘯鼓躍先以墨潑圖幛之上迺<lb/>
因似其形像或為山或為石或為林或為泉者自然天<lb/>
<pb n="KR3h0025_WYG_010-7b"/>
成倐若造化已而雲霞卷舒煙雨慘淡不見其墨汚之<lb/>
迹非畫史之筆墨所能到也宋白喜題品嘗題洽所畫<lb/>
山水詩其首章云疊巘層巒一潑開細情髙興互相催<lb/>
此則知洽潑墨之畫為臻妙也今御府所藏二<lb/>
　　　嚴光釣瀨圖　　　喬松圖<lb/>
項容不知何許人當時以處士名稱之善畫山水師事<lb/>
王黙作松峰泉石圖筆法枯硬而少温潤故昔之評畫<lb/>
者譏其頑澀然挺特巉絶亦自是一家今御府所藏二<lb/>
<pb n="KR3h0025_WYG_010-8a"/>
　　　松峰圖　　　　　寒松漱石圖<lb/>
張詢南海人不第後流寓長安以畫自適後至蜀中因<lb/>
假館於昭覺寺為僧夢休作早午晚三景圖於壁間率<lb/>
取呉中山水氣象用以落筆焉唐僖宗幸蜀見之歎賞<lb/>
彌日葢早晚之景今昔人皆能為之而午景為難狀也<lb/>
譬如詩人吟詠春與秋冬則著述為多而夏則全少耳<lb/>
其後蜀偽主王氏乃欲遷於所居與棟相連移之則損<lb/>
於是遂止詢嘗畫雪峰危棧圖極工意其入蜀之所見<lb/>
<pb n="KR3h0025_WYG_010-8b"/>
也然亦所以著戒有臨㴱履薄之遺風云今御府所藏二<lb/>
　　　雪峰危棧圖二<lb/>
畢宏不知何許人善工山水乃作松石圖於左省壁間<lb/>
一時文士皆有詩稱之其落筆縱横皆變易前法不為<lb/>
拘滯也故得生意為多葢畫家之流嘗有諺語謂畫松<lb/>
當如夜义臂鸛鵲啄而㴱坳淺凸又所以為石焉而宏<lb/>
一切變通意在筆前非繩墨所能制宏大歴間官至京<lb/>
兆少尹今御府所藏一<lb/>
<pb n="KR3h0025_WYG_010-9a"/>
　　　松石圖<lb/>
張璪<hi>一作藻</hi>字文通呉郡人官止撿挍祠部員外郎衣冠<lb/>
文行為一時名流善畫松石山水自撰繪境一篇言<lb/>
畫之要訣畢庶子宏擅名於當代一見驚異之葢璪嘗<lb/>
以手握雙管一為生枝一為枯枿而四時之行遂驅筆<lb/>
得之所畫山水之狀則髙低秀絶咫尺深重幾若斷取<lb/>
一時號為神品唐兵部員外郎李約好畫成癖聞有家<lb/>
藏璪松石幛者迺詣購其家妻已練為衣故知世間尤<lb/>
<pb n="KR3h0025_WYG_010-9b"/>
物遭不幸者豈特是而已乎孫何嘗有詩詠呉興而卒<lb/>
章曰誰如張璪工松石擬裂鮫綃畫作圖此則知璪之<lb/>
所畫而為一時稱賞今御府所藏六<lb/>
　　　松石圖二　　　　寒林圖二<lb/>
　　　太上像一　　　　松竹髙僧圖一<lb/>
荆浩河内人自號為洪谷子博雅好古以山水專門頗<lb/>
得趣向嘗謂呉道𤣥有筆而無墨頃容有墨而無筆浩<lb/>
兼二子所長而有之葢有筆無墨者見落筆蹊徑而少<lb/>
<pb n="KR3h0025_WYG_010-10a"/>
自然有墨而無筆者去斧鑿痕而多變態故王洽之所<lb/>
畫者先潑墨於縑素之上然後取其髙低上下自然之<lb/>
勢而為之今浩介二者之間則人以為天成兩得之矣<lb/>
故所以可悦衆目使覽者易見焉當時有闗仝號能畫<lb/>
猶師事浩為門弟子故浩之所能為一時之所器重後<lb/>
乃撰山水訣一卷遂表進藏之袐閣梅堯臣嘗觀浩所<lb/>
畫山水圖曽有詩其略曰上有荆浩字持歸翰林公之<lb/>
句而又曰范寛到老學未足李成但得平逺工此則所<lb/>
<pb n="KR3h0025_WYG_010-10b"/>
以知浩所學固自不凡而堯臣之論非過也今御府所<lb/>
藏二十有二<lb/>
　　　夏山圖四　　　　蜀山圖一<lb/>
　　　山水圖一　　　　瀑布圖一<lb/>
　　　秋山樓觀圖二　　秋山瑞靄圖二<lb/>
　　　秋景漁父圖三　　山隂讌蘭亭圖三<lb/>
　　　白蘋洲五亭圖一<lb/>
　　　寫楚襄王遇神女圖四<lb/>
<pb n="KR3h0025_WYG_010-11a"/>
闗仝<hi>一名穜</hi>長安人畫山水早年師荆浩晚年筆力過浩<lb/>
逺甚尤喜作秋山寒林與其村居野渡幽人逸士漁市<lb/>
山驛使其見者悠然如在灞橋風雪中三峽聞猿時不<lb/>
復有市朝抗塵走俗之狀葢仝之所畫其脱略毫楮筆<lb/>
愈簡而氣愈壯景愈少而意愈長也而深造古淡如詩<lb/>
中淵明琴中賀若非碌碌之畫工所能知當時郭忠恕<lb/>
亦神仙中人也亦師事仝授學故筆法不墮近習仝於<lb/>
人物非所長於山間作人物多求胡翼為之故仝所畫<lb/>
<pb n="KR3h0025_WYG_010-11b"/>
村堡橋彴色色備有而翼因得以附名於不朽也今御<lb/>
府所藏九十有四<lb/>
　　　秋山圖二十二　　秋晚煙嵐圖二<lb/>
　　　江山漁艇圖二　　江山行船圖二<lb/>
　　　春山蕭寺圖一　　秋山霜霽圖四<lb/>
　　　闗山老木圖一　　秋山樓觀圖四<lb/>
　　　秋山楓木圖一　　秋山漁樂圖四<lb/>
　　　秋江早行圖二　　秋峰聳秀圖二<lb/>
<pb n="KR3h0025_WYG_010-12a"/>
　　　羣峰秋色圖三　　竒峰髙寺圖二<lb/>
　　　山舍謳歌圖一　　山隂行人圖一<lb/>
　　　崦嵫待月圖一　　林藪逍遥圖一<lb/>
　　　巖隈髙偃圖一　　嘯傲煙霞圖一<lb/>
　　　岸曲醉吟圖一　　霧鎖重闗圖四<lb/>
　　　窠石平逺圖一　　楓木峭壁圖一<lb/>
　　　石岸古松圖一　　松木髙士圖一<lb/>
　　　故實山水圖一　　夏雨初晴圖二<lb/>
<pb n="KR3h0025_WYG_010-12b"/>
　　　山隂讌蘭亭圖四　仙山圖四<lb/>
　　　闗山圖一　　　　溪山圖一<lb/>
　　　崇山圖一　　　　山水圖一<lb/>
　　　山城圖一　　　　巨峰圖一<lb/>
　　　竒峰圖一　　　　晴峰圖一<lb/>
　　　函闗圖一　　　　危棧圖一<lb/>
　　　雲巖圖一　　　　石淙圖一<lb/>
　　　平橋圖一　　　　峻極圖三<lb/>
<pb n="KR3h0025_WYG_010-13a"/>
杜楷<hi>一作措</hi>成都人善工山水極妙作枯木斷崖雲崦煙<lb/>
岫之態思致頗逺又圖寫昔人詩句為之亦可以想見<lb/>
其胸次耳今御府所藏一<lb/>
　　　翠屏金沙圖<lb/>
　<lb/>
　<lb/>
　<lb/>
　<lb/>
<pb n="KR3h0025_WYG_010-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和畫譜卷十<lb/>
</p>
<p>
</p>
  </div>
</body>
</text>
</TEI>
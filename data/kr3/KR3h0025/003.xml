<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷三</head> <lb/>
    <p>
<pb n="KR3h0025_WYG_003-1a"/>
欽定四庫全書<lb/>
　宣和畫譜卷三<lb/>
　道釋三<lb/>
　　五代<lb/>
　　　王　商　　　　　燕　筠<lb/>
　　　支仲元　　　　　左　禮<lb/>
　　　朱　繇　　　　　李　昇<lb/>
　　　杜子瓌　　　　　杜齯龜<lb/>
<pb n="KR3h0025_WYG_003-1b"/>
　　　張　元　　　　　曹仲元<lb/>
　　　陸　晃　　　　　貫　休<lb/>
王商不知何許人也工畫道釋士女尤精外國人物與<lb/>
胡翼同時並為都尉趙嵓所厚嵓筆法髙妙方時謂一<lb/>
經品目即便為名流所以致嵓之厚者豈虚名哉商有<lb/>
職貢逰春士女等圖及佛像傳於世今御府所藏十有<lb/>
一<lb/>
　　　老子度闗圖一　　職貢圖二<lb/>
<pb n="KR3h0025_WYG_003-2a"/>
　　　貢奉圖五　　　　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>林風俗圖一<lb/>
　　　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>林士女圖一　　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>林婦女圖一<lb/>
燕筠不知何許人也工畫天王筆法以周昉為師頗臻<lb/>
其妙然不見他畫獨天王傳於世豈非當五代兵戈之<lb/>
際事天王者為多亦時所尚乎至於輔世遺烈見於澶<lb/>
淵則天王功徳亦不誣矣宜為世所崇奉焉筠以名家<lb/>
亦可貴也今御府所藏二<lb/>
　　　行道天王圖一　　天王圖一<lb/>
<pb n="KR3h0025_WYG_003-2b"/>
支仲元鳯翔人畫人物極有工隨其所宜見於動作態<lb/>
度多畫道家與神仙像意其亦物外人也又喜作碁圖<lb/>
非自能碁則無由知布列變易之勢至於松下林間對<lb/>
碁者莫不率有思致焉今御府所藏二十有一<lb/>
　　　太上傳法圖一　　大上誡尹喜圖一<lb/>
　　　太上度闗圖一　　三教像一<lb/>
　　　五星圖一　　　　三仙圖一<lb/>
　　　七賢圖二　　　　商山四皓<lb/>
<pb n="KR3h0025_WYG_003-3a"/>
　　　四皓圍碁圖一　　圍碁圖一<lb/>
　　　㑹碁圖一　　　　松下奕碁圖二<lb/>
　　　勘書圖一　　　　堯民擊壤圖二<lb/>
　　　林石碁㑹圖二　　碁㑹圖二<lb/>
左禮不知何許人也工寫道釋像與張南本同時故筆<lb/>
法近相類葢道釋雖非鬼神之狀為難知若近習而易<lb/>
工者然氣貌亦自殊體道家則仙風道骨要非世俗抗<lb/>
塵之狀釋氏則慈悲枯槁與世淡泊無貪生奔競之態<lb/>
<pb n="KR3h0025_WYG_003-3b"/>
非有得於心者詎能以筆端形容所及哉禮專以道釋<lb/>
為工其亦技進乎妙者也有二十四化圖十六羅漢三<lb/>
官十真人等像傳於世今御府所藏三<lb/>
　　　天官圖一　　　　地官圖一<lb/>
　　　水官圖一<lb/>
朱繇唐末長安人也工畫道釋妙得呉道𤣥筆法人未<lb/>
易優劣也雒中廣愛寺河中府金真觀皆有繇所畫壁<lb/>
工道釋未有不以道𤣥為法者然升堂入室世罕其人<lb/>
<pb n="KR3h0025_WYG_003-4a"/>
獨繇不唯妙造其極而時出新意千變萬態動人耳目<lb/>
國朝武宗元嘗在雒見其所畫壁云文殊隊中舊有善<lb/>
財童子予酷愛其筆法玩之月餘不忍去今遂失其童<lb/>
子所在信其畫亦神矣弟子趙裔亦知名一時今御府<lb/>
所藏八十有三<lb/>
　　　元始天尊像一　　天地水三官像三<lb/>
　　　金星像一　　　　木星像二<lb/>
　　　水星像二　　　　火星像三<lb/>
<pb n="KR3h0025_WYG_003-4b"/>
　　　土星像一　　　　天蓬像二<lb/>
　　　南北斗星真像一　釋迦佛像四<lb/>
　　　無量夀佛像二　　藥師佛像二<lb/>
　　　問疾維摩圖二　　五方如來像一<lb/>
　　　佛像二　　　　　兜率佛鋪圖一<lb/>
　　　文殊菩薩像四　　降靈文殊像一<lb/>
　　　普賢菩薩像三　　降靈普賢像一<lb/>
　　　維摩像二　　　　觀世音菩薩像三<lb/>
<pb n="KR3h0025_WYG_003-5a"/>
　　　行道菩薩像五　　大悲像二<lb/>
　　　香花菩薩像一　　寳檀菩薩像一<lb/>
　　　菩薩像二　　　　帝釋圖一<lb/>
　　　金剛手菩薩像一　西方圖一<lb/>
　　　揭帝神像四　　　䕶法神像六<lb/>
　　　善神像七　　　　天王像二<lb/>
　　　北門天王像二　　捧塔天王像一<lb/>
　　　髙僧像一　　　　地獄變相一<lb/>
<pb n="KR3h0025_WYG_003-5b"/>
李昇唐末成都人也初得李思訓筆法而清麗過之一<lb/>
日得唐張璪山水一軸凝玩久之輒舍去後乃心師造<lb/>
化脱略舊習命意布景視前輩風斯在下猶韓幹視廏<lb/>
中萬馬曰真吾師也故能度越曹霸輩數等昇之於畫<lb/>
葢得之矣蜀人亦呼為小李將軍葢當時李昭道乃思<lb/>
訓子也思訓號大李將軍昭道號小李將軍今昇與昭<lb/>
道聲聞並馳故以名云昇筆意幽閑人有得其畫者往往<lb/>
誤稱王右丞者焉今御府所藏五十有二<lb/>
<pb n="KR3h0025_WYG_003-6a"/>
　　　採芝太上像一　　太上度闗圖一<lb/>
　　　六甲神像六　　　葛洪移居圖一<lb/>
　　　仙山圖一　　　　仙山故實圖一<lb/>
　　　天王像一　　　　行道天王像二<lb/>
　　　渡海天王像一　　呉王避暑圖一<lb/>
　　　滕王閣宴㑹圖一　滕王閣圖五<lb/>
　　　姑蘇集㑹圖一　　避暑宫圖五<lb/>
　　　江上避暑圖一　　故實人物圖二<lb/>
<pb n="KR3h0025_WYG_003-6b"/>
　　　江山清樂圖一　　出峽圖一<lb/>
　　　逺山圖一　　　　山水圖一<lb/>
　　　象耳山大悲真相一<lb/>
　　　十六羅漢像十六<lb/>
杜子瓌華隂人也精意道釋因畫圓光自謂得意非丹<lb/>
青家所及毎詫於流輩曰我作圓光時心游海上遐想<lb/>
日出扶桑滄滄涼涼其狀若此故脱略筆墨使妍淡無<lb/>
迹宜他人所不能到也論者以為信然子瓌研吮丹粉<lb/>
<pb n="KR3h0025_WYG_003-7a"/>
尤得其術故綵繪特異今御府所藏十有六<lb/>
　　　毗盧遮那佛像一　釋迦文佛像一<lb/>
　　　彌勒佛像一　　　大悲佛鋪圖一<lb/>
　　　大悲像二　　　　大力明王像二<lb/>
　　　五如來像一　　　觀音像一<lb/>
　　　白衣觀音像一　　文殊菩薩像一<lb/>
　　　如意輪菩薩像一　寳印菩薩像一<lb/>
　　　寳檀像一<lb/>
<pb n="KR3h0025_WYG_003-7b"/>
杜齯龜其先秦人也避地居蜀事王衍為翰林待詔博<lb/>
學强識無不兼能至丹青之習妙出意外畫佛相人物<lb/>
尤工始師常粲後捨舊學自成一家故筆法凌轢輩流<lb/>
粲亦莫得接武也成都僧舍所畫壁名葢一時今御府<lb/>
所藏十有四<lb/>
　　　天地水三官像三　佛因地圖一<lb/>
　　　釋迦佛像一　　　大悲像二<lb/>
　　　孔雀明王像一　　慈氏菩薩像一<lb/>
<pb n="KR3h0025_WYG_003-8a"/>
　　　普賢菩薩像一　　淨名居士圖一<lb/>
　　　托塔天王像一　　善神像二<lb/>
張元簡州金水石城山人善畫釋氏尤以羅漢得名世<lb/>
之畫羅漢者多取竒怪至貫休則脱略世間骨相竒怪<lb/>
益甚元所畫得其世態之相故天下知有金水張元羅<lb/>
漢也今御府所藏八十有八<lb/>
　　　大阿羅漢三十二　釋迦佛像一<lb/>
　　　羅漢像五十五<lb/>
<pb n="KR3h0025_WYG_003-8b"/>
曹仲元建康豐城人江南李氏時為翰林待詔畫道釋<lb/>
鬼神初學呉道𤣥不成棄其法别作細密以自名家尤<lb/>
工傅彩遂有一種風格嘗於建業佛寺畫上下座壁凡<lb/>
八年不就李氏責其緩命周文矩較之文矩曰仲元繪<lb/>
上天本様非凡工所及故遲遲如此越明年乃成李氏<lb/>
特加恩撫焉杜甫詩謂十日一水五日一石能事不受<lb/>
相促迫信不誣也此與左思十年三賦何異故古之畫<lb/>
工率非俗士其模寫物象多與文人才士思致相合以<lb/>
<pb n="KR3h0025_WYG_003-9a"/>
其㝠搜相類耳當時江左言道釋者稱仲元為第一不<lb/>
為過焉今御府所藏四十有一<lb/>
　　　九曜像一　　　　三官像三<lb/>
　　　佛㑹圖三　　　　地藏圖一<lb/>
　　　釋迦佛像二　　　無量夀佛像一<lb/>
　　　彌勒佛像二　　　五十三佛像一<lb/>
　　　五方如來像一　　觀音像十二<lb/>
　　　白衣觀音像三　　慈氏菩薩像一<lb/>
<pb n="KR3h0025_WYG_003-9b"/>
　　　文殊菩薩像二　　摩利支天菩薩像二<lb/>
　　　如意輪菩薩像一　玩蓮菩薩像一<lb/>
　　　孔雀明王像一　　大悲像二<lb/>
　　　普賢像一<lb/>
陸晃嘉禾人也善人物多畫道釋星辰神仙等而又喜<lb/>
為數稱者如三仙四暢五老六逸七賢與山隂㑹仙五<lb/>
王避暑之類是也或言晃尤工田家人物落筆便成殊<lb/>
不搆思古人所不到葢田父村家或依山林或處平陸<lb/>
<pb n="KR3h0025_WYG_003-10a"/>
豐年樂歳與牛羊雞犬熈熈然至於追逐婚姻鼓舞<lb/>
社下率有古風而多見其真非深得其情無由命意然<lb/>
擊壤鼓腹可寫太平之像古人謂禮失而求諸野時有<lb/>
取焉雖曰田舍亦能補風化耳今御府所藏五十有二<lb/>
　　　玉皇大帝像一　　太上像一<lb/>
　　　天官像一　　　　星官像一<lb/>
　　　散聖圖一　　　　列曜圖二<lb/>
　　　道釋像一　　　　孔聖像一<lb/>
<pb n="KR3h0025_WYG_003-10b"/>
　　　四暢圖四　　　　五老圖一<lb/>
　　　六逸圖一　　　　明王宴樂圖一<lb/>
　　　按樂圖一　　　　烹茶圖一<lb/>
　　　繡線圖一　　　　開元避暑圖三<lb/>
　　　五王避暑圖三　　火龍烹茶圖一<lb/>
　　　山隂㑹仙圖四　　神仙事迹圖一<lb/>
　　　故實人物圖一　　春江漁樂圖二<lb/>
　　　田戲人物圖一　　水仙圖三<lb/>
<pb n="KR3h0025_WYG_003-11a"/>
　　　勘書圖一　　　　古木圖一<lb/>
　　　三仙圍棊圖一<lb/>
　　　葛仙翁飛錢出井圖二<lb/>
　　　長生保命真君像一<lb/>
　　　九天定命真君像一<lb/>
　　　天曹益筭真君像一<lb/>
　　　天曹掌禄真君像一<lb/>
　　　天曹解厄真君像一<lb/>
<pb n="KR3h0025_WYG_003-11b"/>
　　　九天司命真君像一<lb/>
　　　九天度厄真君像一<lb/>
　　　天曹賜福真君像一<lb/>
　　　天曹掌筭真君像一<lb/>
僧貫休姓姜字徳隱婺州蘭溪人初以詩得名流布士<lb/>
大夫間後入兩川頗為偽蜀王衍待遇因賜紫衣號禪<lb/>
月大師又善書時人或比之懐素而書不甚傳雖曰能<lb/>
畫而畫亦不多間為本教像唯羅漢最著偽蜀主取其<lb/>
<pb n="KR3h0025_WYG_003-12a"/>
本納之宫中設香燈崇奉者踰月乃付翰苑大學士歐<lb/>
陽炯作歌以稱之然羅漢狀貌古野殊不類世間所傅<lb/>
豐頥慼額湥目大鼻或巨顙槁項黝然若夷䝤異類見<lb/>
者莫不駭矚自謂得之夢中疑其託是以神之殆立意<lb/>
絶俗耳而終能用此傳世太平興國初太宗詔求古畫<lb/>
偽蜀方歸朝乃獲羅漢今御府所藏三十<lb/>
　　　維摩像一　　　　須菩提像一<lb/>
　　　髙僧像一　　　　天竺髙僧像一<lb/>
<pb n="KR3h0025_WYG_003-12b"/>
　　　羅漢像二十六<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和畫譜卷三<lb/>
</p>
<p>
</p>
  </div>
</body>
</text>
</TEI>
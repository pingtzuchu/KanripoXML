<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷十四</head> <lb/>
    <p>
<pb n="KR3h0025_WYG_014-1a"/>
欽定四庫全書<lb/>
　宣和畫譜卷十四<lb/>
　畜獸二<lb/>
　　五代<lb/>
　　　羅塞翁　　　　　張及之<lb/>
　　　厲歸真　　　　　李靄之<lb/>
　　宋<lb/>
　　　令　松　　　　　趙邈齪<lb/>
<pb n="KR3h0025_WYG_014-1b"/>
　　　朱　義　　　　　朱　瑩<lb/>
　　　甄　慧　　　　　王　凝<lb/>
　　　祁　序　　　　　何尊師<lb/>
羅塞翁乃錢塘令隱之子為呉中從事喜丹青善畫羊<lb/>
精妙卓絶世罕見其筆隱以詩名于時而塞翁獨寓意<lb/>
於丹青亦詞人墨客之所致思今御府所藏二<lb/>
　　　牧牛圖　　　　　海物圖<lb/>
張及之京兆人畫犬馬花鳥頗工作犬得其敦厖無搖<lb/>
<pb n="KR3h0025_WYG_014-2a"/>
尾乞憐之状世或傳其騎射圖擎蒼牽黄挽强馳驅筆<lb/>
力豪逸極妙然所得特犬馬之習方五代干戈之際風<lb/>
聲氣俗葢有自而然今御府所藏一<lb/>
　　　寫犬圖<lb/>
道士厲歸真莫知其鄉里善畫牛虎兼工竹雀鷙禽雖<lb/>
號道士而無道家服餙唯衣布𫀆徜徉闤闠視酒壚旗<lb/>
亭如家而歸焉人或問其出處乃張口茹拳而不言所<lb/>
以人莫之測也一日朱梁太祖詔而問曰卿有何道理<lb/>
<pb n="KR3h0025_WYG_014-2b"/>
歸真對曰臣衣單愛酒以酒禦寒用畫償酒此外無能<lb/>
梁祖然之推是語以究其所得必非常人此與除睡人<lb/>
間總不知之意何異真寓之於畫耳南昌信果觀中有<lb/>
聖像甚工毎苦雀鴿糞穢而歸真為畫一鷂於壁間自<lb/>
此遂絶亦頗竒怪要其至非術則幾神矣今御府所藏<lb/>
二十有八<lb/>
　　　雲龍圖一　　　　乳虎圖一<lb/>
　　　牧牛圖七　　　　渡水牧牛圖二<lb/>
<pb n="KR3h0025_WYG_014-3a"/>
　　　渡水牛圖一　　　牧放顧影牛圖一<lb/>
　　　江堤牧放圖一　　荀竹乳兎圖一<lb/>
　　　柏林水牛圖一　　乳牛圖五<lb/>
　　　貓竹圖一　　　　宿禽圖一<lb/>
　　　鵲竹圖二　　　　筍竹圖一<lb/>
　　　蜂蝶鵲竹圖一　　蔓𤓰圖一<lb/>
李靄之華隂人善畫山水泉石尤喜畫貓雅為羅紹威<lb/>
所厚建一亭為靄之援毫之所名曰金波時以號靄之<lb/>
<pb n="KR3h0025_WYG_014-3b"/>
為金波處士妙得幽人逸士林泉之思致故一寄於畫<lb/>
則無復朝市車塵馬足肩磨轂擊之狀真胸中自有丘<lb/>
壑者也畫貓尤工葢世之畫貓者必在於花下而靄之<lb/>
獨畫在藥苖間豈非幽人逸士之所寓果不為紛華盛<lb/>
麗之所移耶今御府所藏十有八<lb/>
　　　藥苖戲貓圖一　　醉貓圖三<lb/>
　　　藥苖雛貓圖一　　子母戲貓圖三<lb/>
　　　戲貓圖六　　　　小貓圖一<lb/>
<pb n="KR3h0025_WYG_014-4a"/>
　　　子母貓圖一　　　蠆貓圖一<lb/>
　　　貓圖一<lb/>
宗室令松字永年與其兄令穰俱以丹青之譽竝馳工<lb/>
畫花竹無俗韻以水墨作花果為難工而令松獨於此<lb/>
不凡然巧作朽蠧太多論者或病之而畫犬尤得名于<lb/>
時昔人謂畫虎不成反類於狗今令松故直作狗豈無<lb/>
意乎官至右武衛將軍隰州團練使贈徐州觀察使追<lb/>
封彭城侯今御府所藏四<lb/>
<pb n="KR3h0025_WYG_014-4b"/>
　　　瑞蕉獅犬圖一　　花竹獅犬圖一<lb/>
　　　秋菊相屬圖二<lb/>
趙邈齪亡其名朴野不事修飾故人以邈齪穪不知何<lb/>
許人也善畫虎不惟得其形似而氣韻俱妙葢氣全而<lb/>
失形似則雖有生意而徃往有反類狗之状形似備而<lb/>
乏氣韻則雖曰近是奄奄特為九泉下物耳夫善形似<lb/>
而氣韻俱妙能使近是而有生意者唯邈齪一人而已<lb/>
今人多穪包鼎為上游者亦猶井蛙澤鯢何足以語滄<lb/>
<pb n="KR3h0025_WYG_014-5a"/>
溟之渺瀰也今御府所藏八<lb/>
　　　叢竹虎圖三　　　出山虎圖一<lb/>
　　　戰沙虎圖一　　　伏虎圖一<lb/>
　　　馴虎圖一　　　　虎圖一<lb/>
朱義江南人與朱瑩其族屬也皆以畫牛得名作斜陽<lb/>
芳草牧笛孤吹村落荒閒之景而無市朝犇逐之趣雖<lb/>
望戴嵩為不及而亦後來名家今御府所藏六<lb/>
　　　牧牛圖三　　　　横笛牧牛圖一<lb/>
<pb n="KR3h0025_WYG_014-5b"/>
　　　飲水牛圖一　　　乳牛圖一<lb/>
朱瑩江南人與朱義同族亦善畫牛馬得名尤工人物<lb/>
作牧牛圖極臻其妙然飲水齕草葢牛之真性非筆端<lb/>
㴱造物理而徒為形似則人人得以專門矣獨瑩與義<lb/>
殆若知之者今御府所藏五<lb/>
　　　牧牛圖四　　　　牛圖一<lb/>
甄慧睢陽人善畫佛像帝釋脱落世間形相具天人之<lb/>
威儀故以此得名于時亦工畫牛馬而留意甚精至於<lb/>
<pb n="KR3h0025_WYG_014-6a"/>
穿絡真性固已失之矣而鞭繩之所制畜亦有見於警<lb/>
策者也畫雖末技而意之所在故有進於妙者今御府<lb/>
所藏一<lb/>
　　　牧童卧牛圖一<lb/>
王凝不知何許人也嘗為畫院待詔工畫花竹翎毛下<lb/>
筆有法頗得生意又工為鸚鵡及師貓等非山林草野<lb/>
之所能不唯責形象之似亦兼取其富貴態度自是一<lb/>
格苟不能焉終不到也今御府所藏一<lb/>
<pb n="KR3h0025_WYG_014-6b"/>
　　　繡墪獅貓圖<lb/>
祁序<hi>一作嶼</hi>江南人善工畫花竹禽鳥又工畫牛人或謂<lb/>
有戴嵩遺風至於畫貓近世亦罕有其比貓與牛者皆<lb/>
人之所常見毎難為工昔人有畫鬭牛者衆穪其精獨<lb/>
有一田夫在傍乃指其瑕既而問之乃曰我見鬭牛多<lb/>
擫尾今掲其尾非也畫者惘然因服其不到序亦有鬭<lb/>
牛甚竒今御府所藏四十有四<lb/>
　　　倒影牛圖一　　　渡水乳牛圖二<lb/>
<pb n="KR3h0025_WYG_014-7a"/>
　　　四皓奕碁圖三　　夾竹桃花圖二<lb/>
　　　長江漁樂圖一　　瀟湘逢故人圖二<lb/>
　　　冩生鷄冠花圖一　牧牛圖二十二<lb/>
　　　乳牛圖三　　　　鬭牛圖二<lb/>
　　　水牛圖一　　　　牧羊圖一<lb/>
　　　詩客圖二　　　　虎圖二<lb/>
何尊師不知何許人也龍徳中居衡岳不顯名氏常往<lb/>
來於蒼梧五嶺僅百餘年人嘗見之顏貌不改或問其<lb/>
<pb n="KR3h0025_WYG_014-7b"/>
氏族年夀但云何何或問其郷里亦云何何時人因此<lb/>
遂號曰何尊師不見他技但喜戲弄筆墨工作花石尤<lb/>
以畫貓專門為時所穪凡貓寝覺行坐聚戲散走伺䑕<lb/>
捕禽澤吻磨牙無不曲盡貓之態度推其獨步不為過<lb/>
也嘗謂貓似虎獨有耳大眼黄不相同焉惜乎尊師不<lb/>
充之以為虎但止工於貓似非方外之所習亦意其寓<lb/>
此以遊戲耳今御府所藏三十有四<lb/>
　　　戎葵太湖石圖一　葵石戲貓圖六<lb/>
<pb n="KR3h0025_WYG_014-8a"/>
　　　山石戲貓圖一　　葵花戲貓圖二<lb/>
　　　葵石羣貓圖二　　子母戲貓圖一<lb/>
　　　莧菜戲貓圖一　　子母貓圖一<lb/>
　　　薄荷醉貓圖一　　羣貓圖一<lb/>
　　　戲貓圖五　　　　貓圖一<lb/>
　　　醉貓圖十　　　　石竹花戲貓圖一<lb/>
　<lb/>
　<lb/>
<pb n="KR3h0025_WYG_014-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和畫譜卷十四<lb/>
</p>
<p>
</p>
  </div>
</body>
</text>
</TEI>
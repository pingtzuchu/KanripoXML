<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜巻四</head> <lb/>
    <p>
<pb n="KR3h0025_WYG_004-1a"/>
欽定四庫全書<lb/>
　宣和畫譜巻四<lb/>
　道釋四<lb/>
　　宋<lb/>
　　　孫夢卿　　　　　孫知㣲<lb/>
　　　句龍爽　　　　　陸文通<lb/>
　　　王齊翰　　　　　顔徳謙<lb/>
　　　侯　翌　　　　　武洞清<lb/>
<pb n="KR3h0025_WYG_004-1b"/>
　　　韓　虬　　　　　楊　棐<lb/>
　　　武宗元　　　　　徐知常<lb/>
　　　李得柔<lb/>
孫夢卿字輔之東平人也工畫道釋學呉生而未能少<lb/>
變其後傳移呉本大得妙處至數丈人物本施寛濶者<lb/>
縮移狹隘則不過數寸悉不失其形似如以鑑取物見<lb/>
大小逺近耳覽者神之號稱孫脱壁又云孫呉生以此<lb/>
可見其精絶但施於卷軸者殊少葢塔廟歲久不能皆<lb/>
<pb n="KR3h0025_WYG_004-2a"/>
存也今御府所藏三<lb/>
　　　太上像一　　　　葛仙翁像一<lb/>
　　　松石問禪圖一<lb/>
孫知微字太古眉陽人也世本田家天機頴悟善畫初<lb/>
非學而能清淨寡慾飄飄然真神仙中人不茹婦人所<lb/>
饌食有密以驗之者皆不可逃所知喜畫道釋用筆放<lb/>
逸不蹈襲前人筆墨畦畛嘗於成都夀寧院壁圖九曜<lb/>
落墨已乃令童仁益輩設色侍從中有持水晶缾者因<lb/>
<pb n="KR3h0025_WYG_004-2b"/>
増以蓮花知㣲既見謂缾所以鎮天下之水吾得之道<lb/>
經今増以花失之逺矣故知知微之妙豈俗畫所能到<lb/>
也蜀人尤加禮之得畫則珍藏十襲知㣲多客寓寺觀<lb/>
精黄老瞿曇之學故畫道釋益工而蜀中寺觀尤多筆<lb/>
跡焉今御府所藏三十有七<lb/>
　　　天蓬像二　　　　天地水三官像六<lb/>
　　　九曜像三　　　　填星像一<lb/>
　　　亢星像一　　　　火星像一<lb/>
<pb n="KR3h0025_WYG_004-3a"/>
　　　十一曜像一　　　歳星像一<lb/>
　　　五星像一　　　　星官像二<lb/>
　　　伏犧像一　　　　長夀仙像一<lb/>
　　　葛仙翁像一　　　寫孫先生像一<lb/>
　　　維摩像一　　　　文殊降靈圖一<lb/>
　　　智公真一　　　　過海天王圖一<lb/>
　　　行道天王圖一　　遊行天王圖一<lb/>
　　　羅漢像一　　　　衲衣僧一<lb/>
<pb n="KR3h0025_WYG_004-3b"/>
　　　掃象圖一　　　　戰沙虎圖一<lb/>
　　　虎鬬牛圖一　　　牛虎圖一<lb/>
　　　寫李八百妹産黄庭經像一<lb/>
　　　寫彭祖女禮北斗像一<lb/>
句龍爽蜀人敦厚慎重不妄語言好丹青喜為古衣冠<lb/>
多作質野不媚之狀觀之如鼎彛間見三代以前篆畫<lb/>
也便覺近習為凡陋而使人有還淳反朴之意好畫故<lb/>
事人物世多傳其本今御府所藏一<lb/>
<pb n="KR3h0025_WYG_004-4a"/>
　　　紫府仙山圖<lb/>
陸文通江南人畫山水道釋樓臺得名于時山水學董<lb/>
元巨然作羣峰雪霽圖覽之使人有登髙作賦之思畫<lb/>
道釋尤工作㑹仙圖皆出乎風塵物表飄飄然有凌雲<lb/>
之意是其筆端不凡者今御府所藏十有四<lb/>
　　　神仙圖四　　　　仙山故實圖四<lb/>
　　　㑹仙圖二　　　　羣峯雪霽圖四<lb/>
王齊翰金陵人事江南偽主李煜為翰林待詔畫道釋<lb/>
<pb n="KR3h0025_WYG_004-4b"/>
人物多思致好作山林丘壑隱巖幽卜無一㸃朝市風<lb/>
埃氣開寳未煜銜璧請命步卒李貴者入佛寺中得齊<lb/>
翰畫羅漢十六軸為商賈劉元嗣髙價售之載入京師<lb/>
質於僧寺後元嗣償其所貸願贖以歸而僧以過期拒<lb/>
之元嗣訟于官府時太宗尹京督索其畫一見大加賞<lb/>
嘆遂留畫厚賜而釋之閲十六日太宗即位後名應運<lb/>
羅漢今御府所藏一百十有九<lb/>
　　　傳法太上圖一　　三教重屏圖一<lb/>
<pb n="KR3h0025_WYG_004-5a"/>
　　　太陽像一　　　　太隂像一<lb/>
　　　金星像一　　　　水星像一<lb/>
　　　火星像一　　　　土星像一<lb/>
　　　羅㬋像一　　　　計都像一<lb/>
　　　北斗星君像一　　元辰像一<lb/>
　　　長生朝元圖一　　寫南斗星像六<lb/>
　　　㑹仙圖三　　　　仙山圖一<lb/>
　　　佛像一　　　　　因地佛圖一<lb/>
<pb n="KR3h0025_WYG_004-5b"/>
　　　佛㑹圖一　　　　釋迦佛像二<lb/>
　　　藥師佛像一　　　大悲像二<lb/>
　　　觀音菩薩像一　　勢至菩薩像一<lb/>
　　　自在觀音像一　　寳陁羅觀音像一<lb/>
　　　巖居觀音圖一　　慈氏菩薩像一<lb/>
　　　白衣觀音像一　　須菩提像二<lb/>
　　　十六羅漢像十六　十六羅漢像十<lb/>
　　　色山羅漢圖二　　羅漢像二<lb/>
<pb n="KR3h0025_WYG_004-6a"/>
　　　玩蓮羅漢像二　　巖居羅漢像一<lb/>
　　　賔頭盧像一　　　玩泉羅漢像一<lb/>
　　　髙僧圖一　　　　智公像一<lb/>
　　　花巖髙僧像一　　巖居僧一<lb/>
　　　髙士圖二　　　　藥王像二<lb/>
　　　髙賢圖二　　　　逸士圖一<lb/>
　　　重屏圖一　　　　古賢圖五<lb/>
　　　圍碁圖一　　　　琴㑹圖一<lb/>
<pb n="KR3h0025_WYG_004-6b"/>
　　　琴釣圖二　　　　垂綸圖一<lb/>
　　　水閣圖一　　　　髙閒圖一<lb/>
　　　靜釣圖一　　　　龍女圖一<lb/>
　　　海岸圖二　　　　秀峯圖一<lb/>
　　　陸羽煎茶圖一　　陵陽子明圖一<lb/>
　　　支許閒曠圖一　　林壑五賢圖一<lb/>
　　　林亭髙㑹圖一　　海岸琪木圖一<lb/>
　　　江山隱居圖一　　金碧潭圖一<lb/>
<pb n="KR3h0025_WYG_004-7a"/>
　　　設色山水圖一　　林汀遥岑圖一<lb/>
　　　林泉十六羅漢圖四<lb/>
　　　楚襄王夢神女圖一<lb/>
顔徳謙建康人也善畫人物多喜寫道像此外雜工動<lb/>
植論者謂王維不能過雖疑其與之太甚然在江南時<lb/>
偽唐李氏亦云前有愷之後有徳謙雖不及王顧亦居<lb/>
常品之上矣其最著者有蕭翼取蘭亭横軸風格特異<lb/>
可證前説但流落未見今御府所藏二十有一<lb/>
<pb n="KR3h0025_WYG_004-7b"/>
　　　太上像一　　　　太上度闗圖一<lb/>
　　　太上圖一　　　　太上採芝像一<lb/>
　　　四子太上像一　　採芝圖一<lb/>
　　　仙跡圖二　　　　十二溪女圖三<lb/>
　　　洞庭靈姻圖二　　渡水牧牛圖二<lb/>
　　　牧牛圖二　　　　乳牛圖一<lb/>
　　　竹穿魚圖一　　　野鵲圖一<lb/>
　　　蟬蝶圖一<lb/>
<pb n="KR3h0025_WYG_004-8a"/>
侯翌字子沖安定人善畫端拱雍熈之際聲名藉甚學<lb/>
呉道元作道釋落墨清駛行筆勁峻峭拔而秀絢麗而<lb/>
雅亦畫家之絶藝也始年十三師郭巡官郭忘其名越<lb/>
四年所學過郭逺甚慮掩郭名徙寓秦川往往秦川僧<lb/>
舍畫壁尚有存者今御府所藏十有六<lb/>
　　　行化太上像一　　天蓬像一<lb/>
　　　九曜像一　　　　釋迦像一<lb/>
　　　維摩文殊像一　　地藏菩薩像一<lb/>
<pb n="KR3h0025_WYG_004-8b"/>
　　　長夀王菩薩像一　問病維摩圖一<lb/>
　　　智公傳真像一　　獻花菩薩像一<lb/>
　　　淨名居士像一　　天王像一<lb/>
　　　鬼子母像一　　　漢殿論功圖一<lb/>
　　　避暑士女圖一　　賦詩士女圖一<lb/>
武洞清長沙人也工畫人物最長於天神道釋等像布<lb/>
置落墨廣狹大小横斜曲直莫不合度而坐作進退向<lb/>
背俛仰皆有思致尤得人物名分尊嚴之體獲譽於一<lb/>
<pb n="KR3h0025_WYG_004-9a"/>
時至有市鄽人以刋石著洞清姓名而求售者然其它<lb/>
畫則未聞傳於世者亦少獨十一曜具在今御府所藏<lb/>
二十有一<lb/>
　　　太陽像二　　　　太隂像二<lb/>
　　　金星像二　　　　木星像一<lb/>
　　　水星像二　　　　火星像一<lb/>
　　　土星像二　　　　羅㬋像一<lb/>
　　　計都像一　　　　水仙像一<lb/>
<pb n="KR3h0025_WYG_004-9b"/>
　　　智積菩薩像一　　侍香金童像一<lb/>
　　　散花玉女像一　　藥王像一<lb/>
　　　詩女對吟圖二<lb/>
韓虬<hi>一作求</hi>陜人也與李祝同學呉道元後聲譽並馳人<lb/>
以韓李稱尤長於道釋嘗在陜郊龍興寺作畫壁其骨<lb/>
相非世間形色葢深得於道元者也道元之於道釋世<lb/>
謂絶筆學者稍窺其藩籬則便為名流況虬專門之學<lb/>
宜其進於妙也今御府所藏十有三<lb/>
<pb n="KR3h0025_WYG_004-10a"/>
　　　寫太隂像一　　　水星像一<lb/>
　　　星官像一　　　　觀音像一<lb/>
　　　慈氏菩薩像一　　行道菩薩像二<lb/>
　　　獻花菩薩像二　　獻香菩薩像二<lb/>
　　　天王圖一<lb/>
　　　東華司命晉陽真人像一<lb/>
楊棐京師人也客游江浙後居淮楚善畫釋典學呉生<lb/>
能作大像嘗於泗濵普照佛刹為二神率踰三丈質幹<lb/>
<pb n="KR3h0025_WYG_004-10b"/>
偉然凛凛可畏又作鍾馗亦工按鍾馗近時畫者雖多<lb/>
考其初或云明皇病瘧夢鍾馗舞於前以遣瘧癘其後<lb/>
傳寫形似於世世始有鍾馗然臨時更革態度大同而<lb/>
小異唯丹青家緣飾之如何耳又説嘗得六朝古碣於<lb/>
墟墓間上有鍾馗字似非始於開元也卒無考據今御<lb/>
府所藏二<lb/>
　　　立像觀音一　　　鍾馗氏圖一<lb/>
文臣武宗元字總之河南白波人官至虞曹外郎家世<lb/>
<pb n="KR3h0025_WYG_004-11a"/>
業儒而宗元特喜丹青之學尤長於道釋筆法備曹呉<lb/>
之妙父道與故相王隨為布衣之舊隨見宗元竒之因<lb/>
妻外甥女以隨廕補太廟齋郎嘗於西京上清宫畫三<lb/>
十六天帝其間赤明和陽天帝潛寫太宗御容以宋火<lb/>
徳王故以赤明配焉真宗祀汾隂還道由洛陽幸上清<lb/>
宫忽見御容驚曰此真先帝也遽命焚香再拜歎其精<lb/>
妙竚立久之張士遜有詩云曽此焚香動聖容葢謂是<lb/>
也祥符初營玉清昭應宫召募天下名流圖殿廡壁衆<lb/>
<pb n="KR3h0025_WYG_004-11b"/>
逾三千幸有中其選者才百許人時宗元為之冠故名<lb/>
譽益重輩流莫不歛衽今御府所藏十有五<lb/>
　　　天尊像一　　　　天帝釋像一<lb/>
　　　朝元仙仗圖一　　北帝像一<lb/>
　　　真武像一　　　　火星像一<lb/>
　　　土星像一　　　　天王圖一<lb/>
　　　觀音菩薩像一　　渡海天王像一<lb/>
　　　李得一衝雪過魯陵岡圖四<lb/>
<pb n="KR3h0025_WYG_004-12a"/>
道士徐知常字子中建陽人也能詩善屬文凡道儒典<lb/>
教與夫制作無不該曉脱略時輩蕭然老成有士君子<lb/>
之風方闡道教首預選掄挍讎琅函玉笈之書無不精<lb/>
確居閒則鼓琴瀹茗以自娯真方外之士畫神仙事蹟<lb/>
明其本末位置有序仙風道骨飄飄凌雲葢善命意者<lb/>
也舊嘗有痼疾遇異人得修煉之術却藥謝醫以至引<lb/>
年白髮紅顔真有所得今為沖虚大夫蘂珠殿侍晨今<lb/>
御府所藏一<lb/>
<pb n="KR3h0025_WYG_004-12b"/>
　　　寫神仙事蹟一<lb/>
道士李得柔字勝之本河東晉人後徙居西洛得柔祖<lb/>
宗固嘗守漢州日有道士尹可元者犯法當死因緩之<lb/>
以免可元頗妙丹青臨羽化日自念云願生李族為男<lb/>
子以報厚徳是夕得柔母夢一黄冠來扣門既寤果生<lb/>
子今得柔是也得柔幼喜讀書工詩文至於丹青之技<lb/>
不學而能益騐其夙世之餘習焉寫貌甚工落筆有生<lb/>
意寫神仙故實嵩岳寺唐呉道元畫壁内四真人像其<lb/>
<pb n="KR3h0025_WYG_004-13a"/>
眉目風矩見之使人遂欲仙去設色非畫工比所施朱<lb/>
鉛多以土石為之故世俗之所不能知也方國家闡道<lb/>
之初讎挍瓊文蘂芨得柔首被其選議論品藻莫不中<lb/>
理今為紫虚大夫凝神殿挍籍今御府所藏二十有六<lb/>
　　　大茅仙君像一　　二茅仙君像一<lb/>
　　　三茅仙君像一　　鍾離權真人像一<lb/>
　　　南華真人像一　　韋善俊真人像一<lb/>
　　　吕巖仙君像一　　蘇仙君像一<lb/>
<pb n="KR3h0025_WYG_004-13b"/>
　　　欒仙君像一　　　陶仙君像一<lb/>
　　　封仙君像一　　　冦仙君像一<lb/>
　　　張仙君像一　　　譚仙君像一<lb/>
　　　孫思邈真人像一　王子喬真人像一<lb/>
　　　朱桃椎真人像一　浮丘公像一<lb/>
　　　劉根真人像一　　天師像一<lb/>
　　　太上浩劫圖一　　沖虚至徳真人像一<lb/>
　　　寫呉道元真人像四<lb/>
<pb n="KR3h0025_WYG_004-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0025_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和畫譜卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷五</head> <lb/>
    <p>
<pb n="KR3h0025_WYG_005-1a"/>
欽定四庫全書<lb/>
　宣和畫譜卷五<lb/>
　　人物敘論<lb/>
昔人論人物則曰白晳如瓠其為張蒼眉目若畫其為<lb/>
馬援神姿髙徹之如王衍閑雅甚都之如相如容儀俊<lb/>
爽之如裴楷體貌閑麗之如宋玉至於論美女則蛾眉<lb/>
皓齒如東隣之女瓌姿豔逸如洛浦之神至有善為妖<lb/>
態作愁眉啼籹墮馬髻折腰步齲齒笑者皆是形容見<lb/>
<pb n="KR3h0025_WYG_005-1b"/>
於議論之際而然也若夫殷仲堪之眸子裴楷之頰毛<lb/>
精神有取於阿堵中髙逸可置之丘壑間者又非議論<lb/>
之所能及此畫者有以造不言之妙也故畫人物最為<lb/>
難工雖得其形似則往往乏韻故自呉晉以來號為名<lb/>
手者才得三十三人其卓然可傳者則呉之曹弗興晉<lb/>
之衞協隋之鄭法士唐之鄭䖍周昉五代之趙岩杜霄<lb/>
本朝之李公麟彼雖筆端無口而尚論古之人至於品<lb/>
流之髙下一見而可以得之者也然有畫人物得名而<lb/>
<pb n="KR3h0025_WYG_005-2a"/>
特不見於譜者如張昉之雄簡程坦之荒閑尹質維真<lb/>
元靄之形似非不善也葢前有曹衞而後有李公麟照<lb/>
映數子固已奄奄是知譜之所載無虚譽焉<lb/>
　人物一<hi>前代帝王等寫真附</hi>
　　呉<lb/>
　　　曹弗興<lb/>
　　晉<lb/>
　　　衞　協　　　　　謝　稚<lb/>
<pb n="KR3h0025_WYG_005-2b"/>
　　隋<lb/>
　　　鄭法士<lb/>
　　唐<lb/>
　　　楊　寧　　　　　楊　昇<lb/>
　　　張　萱　　　　　鄭　䖍<lb/>
　　　陳　閎　　　　　周古言<lb/>
曹弗興呉興人也以畫名冠絶一時孫權命畫屏誤墨<lb/>
成蠅狀權疑其真至於手彈之時呉有八絶弗興預一<lb/>
<pb n="KR3h0025_WYG_005-3a"/>
焉又嘗溪中見赤龍夭矯波間因寫以獻孫皓皓賞激<lb/>
珍藏之至宋文帝時累月旱暵祈禱無應於是取弗興<lb/>
畫龍置水傍應時雨足且南齊去呉為未逺而謝赫謂<lb/>
弗興之迹殆不復見祕閣之内獨有所畫龍頭又況後<lb/>
南齊數百歳耶嘗畫兵符圖極工然不見諸傳記者豈<lb/>
非一時祕而不出故得以傳逺不坐豐狐文豹之厄也<lb/>
今御府所藏一<lb/>
　　　兵符圖<lb/>
<pb n="KR3h0025_WYG_005-3b"/>
衞協以畫名于時作道釋人物冠絶當代嘗畫七佛圖<lb/>
不㸃目睛人或疑而有請協謂不爾即恐其騰空而去<lb/>
世以協為畫聖名豈虚哉顧愷之以丹青自名獨慎許<lb/>
可亦謂七佛與烈女圖偉而有情勢毛詩北風圖巧密<lb/>
於情思而自以所畫為不及協有烈士圖卞莊子刺虎<lb/>
圖舊傳於代歴世既逺罕見其本今所存者有卞莊子<lb/>
刺虎圖髙士圖皆横披短軸而髙士圖恐因傳流之誤<lb/>
而為之名豈古烈士圖耶姑因之而不復易今御府所<lb/>
<pb n="KR3h0025_WYG_005-4a"/>
藏三<lb/>
　　　卞莊子刺虎圖一　髙士圖二<lb/>
謝稚陳郡陽夏人也初為晉司徒主簿入宋為寜朔將<lb/>
軍善畫多為賢母孝子節婦烈女之圖有補於風教雖<lb/>
䑛筆和墨不無意也今御府所藏二<lb/>
　　　烈女正節圖一　　三牛圖一<lb/>
鄭法士不知何許人也在周為大都督員外侍郎建中<lb/>
將軍入隋授中散大夫善畫師張僧繇當時已稱髙弟<lb/>
<pb n="KR3h0025_WYG_005-4b"/>
其後得名益著尤長於人物至冠瓔佩帶無不有法而<lb/>
儀矩丰度取像其人雖流水浮雲率無定態筆端之妙<lb/>
亦能形容論者謂江左自僧繇已降法士獨步焉法士<lb/>
弟法輪亦以畫稱雖精密有餘而不近師匠以此失之<lb/>
子徳文孫尚子皆傳家學尚子睦州建徳尉尤工鬼神<lb/>
論者謂優劣在父祖之間又善為顫筆見於衣服手足<lb/>
木葉川流者皆勢若顫動此葢深得法士遺範應之於<lb/>
心者然耳故他人欲學莫能髣髴今御府所藏十<lb/>
<pb n="KR3h0025_WYG_005-5a"/>
　　　遊春苑圖四　　　遊春山圖二<lb/>
　　　讀碑圖四<lb/>
楊寧善畫人物與楊昇張萱同時皆以寫真得名開元<lb/>
間寫史館像風神氣骨不止於求似而已畫至人物為<lb/>
難楊寧獨工其難而遂擅畫人物專門之習豈易得哉<lb/>
今御府所藏三<lb/>
　　　出遊人馬圖一　　劉聰對戎圖一<lb/>
　　　庖廚圖一<lb/>
<pb n="KR3h0025_WYG_005-5b"/>
楊昇不知何許人也開元中為史館畫真有明皇與肅<lb/>
宗像深得王者氣度後世模倣多矣畫明皇者不知儀<lb/>
範偉麗有非常之表但止於秀目長鬚之態而已又恐<lb/>
覽者不能辨則制衣服冠巾以别之此衆人所能者不<lb/>
足道也昇以寫照專門又當時親見竒表宜乎傳之甚<lb/>
精郭若虚見聞志謂昇嘗作禄山像今亡矣宜若不足<lb/>
取誠使其人尚在衆必臠食而糞弃雖有遺像亦唾穢<lb/>
不顧昇獨為之者豈非著戒於往昔歟今御府所藏四<lb/>
<pb n="KR3h0025_WYG_005-6a"/>
　　　唐明皇真一　　唐肅宗真一<lb/>
　　　望賢宫圖一　　髙士圖一<lb/>
張萱京兆人也善畫人物而於貴公子與閨房之秀最<lb/>
工其為花蹊竹榭㸃綴皆極妍巧以金井梧桐秋葉黄<lb/>
之句畫長門怨甚有思致又能寫嬰兒此尤為難葢嬰<lb/>
兒形貌態度自是一家要於大小歳數間定其面目髫<lb/>
稚世之畫者不失之於身小而貌壯則失之於似婦人<lb/>
又貴賤氣調與骨法尤須各别杜甫詩有小兒五歳氣<lb/>
<pb n="KR3h0025_WYG_005-6b"/>
食牛滿堂賔客皆回頭此豈可以常兒比也畫者宜於<lb/>
此致思焉舊稱萱作貴公子夜遊宫中乞巧乳母抱嬰<lb/>
兒按羯鼓等圖今御府所藏四十有七<lb/>
　　　明皇納涼圖一　　整籹圖一<lb/>
　　　乳母抱嬰兒圖一　搗練圖一<lb/>
　　　執炬宫騎圖一　　唐后行從圖五<lb/>
　　　挾彈宫騎圖一　　宫女圖二<lb/>
　　　衞夫人像一　　　按羯鼓圖一<lb/>
<pb n="KR3h0025_WYG_005-7a"/>
　　　按樂士女圖一　　日本女騎圖一<lb/>
　　　賞雪圖二　　　　扶掖士女圖一<lb/>
　　　五王博戲圖二　　四暢圖一<lb/>
　　　織錦回文圖三　　元辰像一<lb/>
　　　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>林圖一　　　　横笛士女圖二<lb/>
　　　鼓琴士女圖二　　遊行士女圖一<lb/>
　　　藏謎士女圖一　　樓觀士女圖一<lb/>
　　　烹茶士女圖一<lb/>
<pb n="KR3h0025_WYG_005-7b"/>
　　　明皇鬬雞射烏圖二<lb/>
　　　寫明皇擊梧桐圖二<lb/>
　　　虢國夫人夜逰圖一<lb/>
　　　虢國夫人逰春圖一<lb/>
　　　七夕祈巧士女圖三<lb/>
　　　寫太真教鸚鵡圖一<lb/>
　　　虢國夫人踏青圖一<lb/>
鄭䖍鄭州滎陽人也善畫山水好書常苦無紙䖍於慈<lb/>
<pb n="KR3h0025_WYG_005-8a"/>
恩寺貯柿葉數屋逐日取葉𨽻書歳久殆遍嘗自寫其<lb/>
詩并畫以獻明皇明皇書其尾曰鄭䖍三絶畫陶潛風<lb/>
氣髙逸前所未見非醉卧北窻下自謂羲皇上人同有<lb/>
是況者何足知若人哉此宜見畫於鄭䖍也䖍官止著<lb/>
作郎今御府所藏八<lb/>
　　　摩騰三藏像一　　陶潛像一<lb/>
　　　峻嶺溪橋圖四　　杖引圖一<lb/>
　　　人物圖一<lb/>
<pb n="KR3h0025_WYG_005-8b"/>
陳閎㑹稽人為永王府長史傳寫兼工人物鞍馬其得<lb/>
意處輩流見之莫不歛衽開元中明皇召入供奉毎令<lb/>
寫御容玅絶當時又嘗於太清宫寫肅宗不惟龍顔鳳<lb/>
姿日角月宇之狀逼真而筆力英逸真與閻立本並馳<lb/>
爭先故一時人多從其學韓幹亦以畫馬進明皇怪其<lb/>
無閎筆法使令師之其器重故可知也今御府所藏十<lb/>
有七<lb/>
　　　寫唐列聖像一　　寫唐帝真一<lb/>
<pb n="KR3h0025_WYG_005-9a"/>
　　　公子圖一　　　　明皇擊梧桐圖一<lb/>
　　　李思摩真一　　　六祖禪師像六<lb/>
　　　揭帝神像一　　　寫内廏龍駒圖二<lb/>
　　　人馬圖一　　　　呈馬圖一<lb/>
　　　入草圖一<lb/>
周古言不知何許人也善畫人物於婦人為尤工多畫<lb/>
宫禁歳時行樂之勝世稱名筆然摹寫形似未為竒特<lb/>
至於布景命思則意在筆外惟覽者得於丹青之所不<lb/>
<pb n="KR3h0025_WYG_005-9b"/>
到則知非常工所能為也今御府所藏三<lb/>
　　　明帝夜逰圖二<lb/>
　　　鵓鴿士女圖一<lb/>
　<lb/>
　<lb/>
　<lb/>
　<lb/>
　宣和畫譜卷五<lb/>
</p>
<p>
</p>
  </div>
</body>
</text>
</TEI>
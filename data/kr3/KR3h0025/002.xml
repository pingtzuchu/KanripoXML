<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷二</head> <lb/>
    <p>
<pb n="KR3h0025_WYG_002-1a"/>
欽定四庫全書<lb/>
　宣和畫譜卷二<lb/>
　道釋二<lb/>
　　唐<lb/>
　　　呉道𤣥　　　　　翟　琰<lb/>
　　　楊庭光　　　　　盧楞伽<lb/>
　　　趙徳齊　　　　　范　瓊<lb/>
　　　常　粲　　　　　孫　位<lb/>
<pb n="KR3h0025_WYG_002-1b"/>
　　　張南本　　　　　辛　澄<lb/>
　　　張素卿　　　　　陳若愚<lb/>
　　　姚思元<lb/>
呉道𤣥字道子陽翟人也舊名道子少孤貧客游洛陽<lb/>
學書於張顛賀知章不成因工畫未冠深造妙處若悟<lb/>
之於性非積習所能致初為兖州瑕丘尉明皇聞之召<lb/>
入供奉更今名復以道子為字由此名振天下大率師<lb/>
法張僧繇或者謂為後身焉至其變態縱横與造物相<lb/>
<pb n="KR3h0025_WYG_002-2a"/>
上下則僧繇疑不能及也且畫有六法世稱顧愷之能<lb/>
備愷之畫鄰女以棘刺其心而使之呻吟道子畫驢於<lb/>
僧房一夕而聞有踏藉破迸之聲僧繇畫龍㸃睛則聞<lb/>
雷電破壁飛去道子畫龍則鱗甲飛動毎天雨則煙霧<lb/>
生且顧冠於前張絶於後而道子乃兼有之則自視為<lb/>
如何也開元中將軍裴旻居母喪請道子畫鬼神於天<lb/>
宫寺資母㝠福道子使旻屏去縗服用軍裝纒結馳馬<lb/>
舞劒激昻頓挫雄傑竒偉觀者數千百人無不駭慄而<lb/>
<pb n="KR3h0025_WYG_002-2b"/>
道子解衣䃲礴因用其氣以壯畫思落筆風生為天下<lb/>
壯觀故庖丁解牛輪扁斲輪皆以技進乎道而張顛觀<lb/>
公孫大娘舞劍器則草書入神道子之於畫亦若是而<lb/>
已況能屈驍將如此氣槩而豈常者哉然毎一揮毫必<lb/>
須酣飲此與為文章何異正以氣為主耳至於畫圓光<lb/>
最在後轉臂運墨一筆而成觀者喧呼驚動坊邑此不<lb/>
幾於神耶且貴耳賤目者人之常情在當時猶取重若<lb/>
是況於傳逺乎議者謂有唐之盛文至於韓愈詩至於<lb/>
<pb n="KR3h0025_WYG_002-3a"/>
杜甫書至於顔真卿畫至於呉道𤣥天下之能事畢矣<lb/>
世所共傳而知者惟地獄變相觀其命意得隂隲陽授<lb/>
陽作隂報之理故畫或以金胄雜於桎梏固不可以體<lb/>
與迹論當以情攷而理推也其它種種妙筆雜見於小<lb/>
説傳記此得以畧姑紀其大槩勝絶者云道𤣥供奉時<lb/>
為内教博士非有詔不得畫官止寧王友今御府所藏<lb/>
九十有三<lb/>
　　　天尊像一　　　　木紋天尊像一<lb/>
<pb n="KR3h0025_WYG_002-3b"/>
　　　列聖朝元圖一　　佛㑹圖一<lb/>
　　　熾盛光佛像一　　阿彌陁佛像一<lb/>
　　　三方如來像一　　毗盧遮那佛像一<lb/>
　　　維摩像二　　　　孔雀明王像四<lb/>
　　　寳檀花菩薩像一　觀音菩薩像二<lb/>
　　　思維菩薩像一　　寳印菩薩像一<lb/>
　　　慈氏菩薩像一　　大悲菩薩像三<lb/>
　　　等覺菩薩像一　　如意菩薩像一<lb/>
<pb n="KR3h0025_WYG_002-4a"/>
　　　二菩薩像一　　　菩薩像一<lb/>
　　　地藏像一　　　　帝釋像二<lb/>
　　　太陽帝君像一　　辰星像一<lb/>
　　　太白像一　　　　熒惑像一<lb/>
　　　羅㬋像二　　　　計都像一<lb/>
　　　五星像五　　　　五星圖一<lb/>
　　　二十八宿像一　　托塔天王圖一<lb/>
　　　䕶法天王像二　　行道天王像一<lb/>
<pb n="KR3h0025_WYG_002-4b"/>
　　　雲葢天王像一　　毗沙門天王像一<lb/>
　　　請塔天王像一　　天王像五<lb/>
　　　神王像二　　　　大䕶法神十四<lb/>
　　　善神像九　　　　六甲神像一<lb/>
　　　天龍神將像一　　摩那龍王像一<lb/>
　　　和修吉龍王像一　温鉢羅龍王像一<lb/>
　　　跋難陀龍王像一　徳义伽龍王像一<lb/>
　　　檀相手印圖二　　雙林圖一<lb/>
<pb n="KR3h0025_WYG_002-5a"/>
　　　南方寳生如來像一<lb/>
　　　北方妙聲如來像一<lb/>
翟琰早師呉道𤣥毎道𤣥畫落墨已即去多命琰布色<lb/>
葢人物精神只在約畧穠淡間而道𤣥輒許可故知琰<lb/>
自不凡琰布色落墨與道□真贗故未易辨也今御府<lb/>
所藏四<lb/>
　　　天尊聖像一　　　太上像一<lb/>
　　　孔雀明王像一　　天王圖一<lb/>
<pb n="KR3h0025_WYG_002-5b"/>
楊庭光與呉道𤣥同時善寫釋氏像與經變相㫄工雜<lb/>
畫山水等皆極其妙時謂頗有呉生體但行筆差細以<lb/>
此不同要之行筆細則所以劣於呉生也今御府所藏<lb/>
十有四<lb/>
　　　藥師佛像一　　　五祕密如來像一<lb/>
　　　觀音像二　　　　如意輪菩薩像一<lb/>
　　　思定菩薩像一　　思惟菩薩像一<lb/>
　　　仁王菩薩像一　　長夀菩薩像一<lb/>
<pb n="KR3h0025_WYG_002-6a"/>
　　　菩薩像一　　　　五星像一<lb/>
　　　星官像一　　　　明星攜行圖一<lb/>
　　　寫武后真一<lb/>
盧楞伽長安人學畫於呉道𤣥但才力有所未及尤喜<lb/>
作經變相入蜀名益著雖一時名流莫不歛衽乾元初<lb/>
嘗於大聖慈寺畫行道僧顔真卿為之題名時號二絶<lb/>
又嘗畫莊嚴寺三門竊自比道𤣥總持壁一日道𤣥忽<lb/>
見之驚嘆曰此子筆力常時不及我今乃相類是子也<lb/>
<pb n="KR3h0025_WYG_002-6b"/>
精爽盡於此矣居一月楞伽果卒楞伽所畫類皆佛像<lb/>
故知道𤣥之賞歎以為類已非虚得名也今御府所藏<lb/>
一百五十<lb/>
　　　獻芝真人像一　　成道釋迦佛像一<lb/>
　　　釋迦佛像四　　　大悲菩薩像一<lb/>
　　　觀音菩薩像一　　文殊菩薩像一<lb/>
　　　普賢菩薩像一　　七俱胝菩薩像一<lb/>
　　　羅漢像四十八　　十六尊者像十六<lb/>
<pb n="KR3h0025_WYG_002-7a"/>
　　　羅漢像十六　　　小十六羅漢像三<lb/>
　　　智嵩笠渡僧像一　渡水僧圖二<lb/>
　　　髙僧像二　　　　髙僧圖二<lb/>
　　　孔雀明王像一<lb/>
　　　十六大阿羅漢像四十八<lb/>
趙徳齊父温以畫稱於世徳齊遂能世其家竒蹤逸筆<lb/>
雅為時輩推許光化中詔許王建於成都置生祠命徳<lb/>
齊畫西平王儀仗車輅旌旂森衞嚴整形容備盡及朝<lb/>
<pb n="KR3h0025_WYG_002-7b"/>
真殿上畫后妃嬪御皆極精妙昭宗喜之遷翰林待詔<lb/>
今御府所藏一<lb/>
　　　過海天王像一<lb/>
范瓊不知何許人也寓居成都與陳皓彭堅同時俱以<lb/>
善畫人物道釋鬼神得名三人同手於諸寺圖畫佛像<lb/>
甚多咸通中於聖興寺大殿畫東北方天王并大悲像<lb/>
名動一時有烏瑟摩像設色未半而罷筆蹤超絶後之<lb/>
名手莫能補完是猶杜甫詩曰身輕一鳥過初傳之者<lb/>
<pb n="KR3h0025_WYG_002-8a"/>
偶闕一過字而當時詞人墨客補之終不能到故知筆<lb/>
端造化至超絶處則脱落筆墨畦徑矣今御府所藏九<lb/>
　　　天地水三官像三　南斗星君像一<lb/>
　　　維摩像一　　　　文殊菩薩像一<lb/>
　　　降塔天王像一　　寫飛亷神像一<lb/>
　　　髙僧圖一<lb/>
常粲長安人咸通中路巗侍中牧蜀日粲入蜀雅為巖<lb/>
賔禮甚厚粲善畫道釋人物尤得時名喜為上古衣冠<lb/>
<pb n="KR3h0025_WYG_002-8b"/>
不墮近習衣冠益古則韻益勝此非畫工專形似之學<lb/>
者所能及也當時有伏犧畫卦神農播種陳元達鎖諫<lb/>
等圖皆傳世之妙也曲眉豐臉燕歌趙舞耳目所近玩<lb/>
者猶不見之而粲於筆下獨取播種鎖諌等事備之形<lb/>
容則亦詩人主文而譎諫之義也宜後世之有傳焉今<lb/>
御府所藏十有四<lb/>
　　　伏羲畫卦像圖一　神農播種像一<lb/>
　　　佛因地圖一　　　陳元達鎖諫圖一<lb/>
<pb n="KR3h0025_WYG_002-9a"/>
　　　寫懿宗射兔圖一　星官像一<lb/>
　　　十才子圖二　　　驗丹圖一<lb/>
　　　故實人物圖五<lb/>
孫位㑹稽人也僖宗幸蜀位自京入蜀稱㑹稽山人舉<lb/>
止疎野襟韻曠達喜飲酒罕見其醉樂與幽人為物外<lb/>
交光啟中畫應天寺東壁位因潤州髙座寺張僧繇戰<lb/>
勝天王本筆之畫成矛㦸森嚴鼓吹戞擊若有聲在縹<lb/>
緲間至於鷹犬馳突雲龍出沒千狀萬態勢若飛動非<lb/>
<pb n="KR3h0025_WYG_002-9b"/>
筆精墨妙情髙格逸其能與於此耶其後改名遇卒不<lb/>
知所在今御府所藏二十有七<lb/>
　　　説法太上像一　　天地水三官像三<lb/>
　　　維摩圖一　　　　三教圖一<lb/>
　　　星官圖一　　　　㑹仙圖一<lb/>
　　　神仙故實圖四　　髙士圖一<lb/>
　　　四皓奕碁圖一　　王波利圖一<lb/>
　　　寫馬融像一　　　寫畢卓圖一<lb/>
<pb n="KR3h0025_WYG_002-10a"/>
　　　髙逸圖一　　　　取性圖二<lb/>
　　　草堂圖三　　　　圍碁圖一<lb/>
　　　掃象圖一　　　　番部博易圖一<lb/>
張南本不知何許人畫佛像鬼神甚工尤喜畫火火無<lb/>
常體世俗罕有能工之者獨南本得之嘗於成都金華<lb/>
寺大殿畫八明王時有一僧遊禮至寺整衣升殿壁間<lb/>
見所畫火勢焰逼人驚怛幾仆時孫位以畫水得名世<lb/>
之論畫水火之妙者獨推二子葢水幾於道而火應於<lb/>
<pb n="KR3h0025_WYG_002-10b"/>
神非筆端深造理窟未易於形容也又嘗為寳歴寺圖<lb/>
佛事曲盡其妙後為人模寫竊換而去多散落荆湖間<lb/>
當時有勘書詩㑹髙麗王行香等圖盛傳於世今御府所<lb/>
藏三<lb/>
　　　寫觀音圖一　　　文殊部從圖一<lb/>
　　　勘書圖一<lb/>
辛澄不知何許人多游蜀中見於益州名畫錄工畫西<lb/>
方像不聞其他葢專門之學也大抵釋氏貌像多作慈<lb/>
<pb n="KR3h0025_WYG_002-11a"/>
悲相趺坐即結跏埀臂則袒肉目不髙視首不軒舉淡<lb/>
然如枯木死灰便同設教故自為一家所以海州觀音<lb/>
泗州僧伽畫工之精者擅名一方以資衣食而不必兼<lb/>
善也澄嘗於蜀中大聖寺畫僧伽及諸變相士女傾城<lb/>
邑往觀焉後至者無地以容蜀人傳之為佳話且築室<lb/>
於道議者無不二三兹乃衆目所歸不待較而可得矣<lb/>
今御府所藏二十有五<lb/>
　　　佛像一　　　　　佛鋪圖一<lb/>
<pb n="KR3h0025_WYG_002-11b"/>
　　　寳生佛像一　　　甘露如來像一<lb/>
　　　大悲菩薩像二　　觀音像二<lb/>
　　　白衣觀音像一　　如意輪菩薩像一<lb/>
　　　慈氏菩薩像一　　仁王菩薩像一<lb/>
　　　寳印菩薩像二　　寳檀花菩薩像一<lb/>
　　　文殊菩薩像一　　思維菩薩像一<lb/>
　　　思念菩薩像一　　樂音菩薩像一<lb/>
　　　不空釣菩薩像一　侍香菩薩像一<lb/>
<pb n="KR3h0025_WYG_002-12a"/>
　　　獻花菩薩像一　　蓮花菩薩像一<lb/>
　　　香花菩薩像一<lb/>
張素卿簡州人也少孤貧作道士好畫道像僖宗時遣<lb/>
使封丈人山為希夷公素卿上表言丈人山在五嶽之<lb/>
上五嶽封王則此不當稱公詔可其請因賜紫其後作<lb/>
十二真君像各寫其賣卜貨丹書符導引之意人稱其<lb/>
妙安思謙因偽蜀主王氏誕辰獻之命翰林學士歐陽<lb/>
炯作讚黄居寳以八分書題之今御府所藏十有四<lb/>
<pb n="KR3h0025_WYG_002-12b"/>
　　　天官像一　　　　三官像一<lb/>
　　　九曜像一　　　　夀星像一<lb/>
　　　容成真人像一　　董仲舒真人像一<lb/>
　　　嚴君平真人像一　李阿真人像一<lb/>
　　　馬自然真人像一　葛元真人像一<lb/>
　　　長夀仙真人像一　黄初平真人像一<lb/>
　　　竇子明真人像一　左慈真人像一<lb/>
道士陳若愚左蜀人師張素卿得丹青之妙於成都精<lb/>
<pb n="KR3h0025_WYG_002-13a"/>
思觀作青龍白虎朱雀𤣥武四君像聲譽益著畫東華<lb/>
帝君像尤工葢東華帝君應位乎震自乾再索而得震<lb/>
震帝出以應物之地若愚非道家者流何以知此宜前<lb/>
此未有寫之者也今御府所藏一<lb/>
　　　東華帝君像<lb/>
姚思元林泉人也畫道釋一時知名作紫㣲二十四化<lb/>
皆所以警悟世俗非止於逰戲丹青而自娯悦者也畫<lb/>
佛亦多取因地為之圖所傳於世者故自罕見之今御<lb/>
<pb n="KR3h0025_WYG_002-13b"/>
府所藏三<lb/>
　　　佛㑹圖一　　　　孔雀佛鋪圖一<lb/>
　　　紫微二十四化圖一<lb/>
　<lb/>
　<lb/>
　<lb/>
　<lb/>
　宣和畫譜卷二<lb/>
</p>
<p>
</p>
  </div>
</body>
</text>
</TEI>
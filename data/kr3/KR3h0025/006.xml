<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宣和畫譜卷六</head> <lb/>
    <p>
<pb n="KR3h0025_WYG_006-1a"/>
欽定四庫全書<lb/>
　宣和畫譜卷六<lb/>
　人物二<lb/>
　　唐<lb/>
　　　周　昉　　　　　王　胐<lb/>
　　　韓　滉　　　　　趙温其<lb/>
　　　杜庭睦　　　　　呉　侁<lb/>
　　　鍾師紹<lb/>
<pb n="KR3h0025_WYG_006-1b"/>
　　五代<lb/>
　　　趙　嵓<hi>本名霖</hi>　　　杜　霄<lb/>
　　　丘文播　　　　　丘文曉<lb/>
　　　阮　郜　　　　　童　氏<lb/>
周昉字景元長安人也傳家閥閲以世胄出處貴游間<lb/>
寓意丹青頗馳譽當代兄皓善騎射因戰功授執金吾<lb/>
徳宗召皓謂曰卿弟昉善畫欲令畫章欽寺神卿可特<lb/>
言之經數月帝又諭之方就畫其珍重如此初昉落墨<lb/>
<pb n="KR3h0025_WYG_006-2a"/>
時徹去幄帟使往來縱觀之又寺接國門賢愚畢至或<lb/>
言妙處或指擿未至衆目助其得失昉隨所聞改定月<lb/>
餘是非語絶遂下筆成之無復瑕纇當時推為第一其<lb/>
後郭子儀壻趙縱嘗令韓幹寫照衆謂逼真及令昉畫<lb/>
又復過之一日子儀俱列二畫於壁竢其女歸寧詢所<lb/>
畫謂誰女曰趙郎也問幹所寫曰此得形似問昉所畫<lb/>
曰此兼得精神姿制爾於是優劣顯然昉於諸像精意<lb/>
至於感通夢寐示現相儀傳諸心匠此殆非積習所能<lb/>
<pb n="KR3h0025_WYG_006-2b"/>
致故俗畫摹臨莫克髣髴至於傳寫婦女則為古今之<lb/>
冠其稱譽流播往往見於名士詩篇文字中昉生平圖<lb/>
繪甚多而散逸為不少貞元來已有新羅國人於江淮<lb/>
間以善價求昉畫而去世謂昉畫婦女多為豐厚態度<lb/>
者亦是一蔽此無他昉貴游子弟多見貴而美者故以<lb/>
豐厚為體而又闗中婦人纎弱者為少至其意穠態逺<lb/>
宜覽者得之也此與韓幹不畫痩馬同意今御府所藏<lb/>
七十有二<lb/>
<pb n="KR3h0025_WYG_006-3a"/>
　　　天地水三官像六　五星真形圖一<lb/>
　　　五星圖一　　　　五曜圖一<lb/>
　　　四方天王像四　　降塔天王圖三<lb/>
　　　托塔天王像四　　星官像一<lb/>
　　　天王像二　　　　授塔天王圖一<lb/>
　　　六丁六甲神像四　九子母圖三<lb/>
　　　寫金徳像一　　　北極大帝聖像一<lb/>
　　　行化老君像一　　明皇騎從圖一<lb/>
<pb n="KR3h0025_WYG_006-3b"/>
　　　楊妃出浴圖一　　三楊圖一<lb/>
　　　織錦回文圖一　　豫遊圖一<lb/>
　　　五陵逰俠圖一　　蠻夷職貢圖二<lb/>
　　　烹茶圖一　　　　宫女圖二<lb/>
　　　宫騎圖一　　　　逰春士女圖一<lb/>
　　　烹茶士女圖一　　凭欄士女圖一<lb/>
　　　横笛士女圖一　　舞鶴士女圖一<lb/>
　　　紈扇士女圖一　　避暑士女圖一<lb/>
<pb n="KR3h0025_WYG_006-4a"/>
　　　覽照士女圖一　　逰行士女圖一<lb/>
　　　吹簫士女圖一　　遊戲士女圖一<lb/>
　　　圍棊繡女圖一　　天竺女人圖一<lb/>
　　　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>林圖二　　　　寫武后真一<lb/>
　　　按舞圖三　　　　藥欄石林圖一<lb/>
　　　妃子教鸚鵡圖一<lb/>
　　　寳塔出雲天王像一<lb/>
　　　北方毗沙門天王像一<lb/>
<pb n="KR3h0025_WYG_006-4b"/>
　　　明皇鬭雞射烏圖一<lb/>
　　　白鸚鵡踐雙陸圖一<lb/>
　　　北齊髙歡帝幸晉陽宫圖一<lb/>
王朏太原人官止劍州刺史喜丹青之習師周昉然精<lb/>
密則視昉為不及一時如趙博文皆昉髙弟也然朏過<lb/>
博文逺甚今御府所藏十<lb/>
　　　明皇燕居圖一　　明皇斫膾圖三<lb/>
　　　寫唐帝后真一　　太真禁牙圖一<lb/>
<pb n="KR3h0025_WYG_006-5a"/>
　　　寫卓文君真一　　避暑士女圖一<lb/>
　　　士女家景圖二<lb/>
韓滉字太冲官止撿挍左僕射同中書門下平章事退<lb/>
食之暇好鼔琴書得張顛筆法畫與宗人韓幹相埒其<lb/>
畫人物牛馬尤工昔人以謂牛馬目前近習狀最難似<lb/>
滉落筆絶人然世罕得之葢滉嘗自言不能定筆不可<lb/>
論書畫以非急務故自晦不傳於人今御府所藏三十<lb/>
有六<lb/>
<pb n="KR3h0025_WYG_006-5b"/>
　　　李徳裕見客圖一　七才圖一<lb/>
　　　才子圖二　　　　孝行圖二<lb/>
　　　醉學士圖一　　　田家風俗圖一<lb/>
　　　田家移居圖一　　髙士圖一<lb/>
　　　村社圖一　　　　豐稔圖三<lb/>
　　　村社醉散圖一　　風雨僧圖一<lb/>
　　　逸人圖一　　　　堯民擊壤圖二<lb/>
　　　醉客圖一　　　　瀟湘逢故人圖一<lb/>
<pb n="KR3h0025_WYG_006-6a"/>
　　　村夫子移居圖一　村童戲蟻圖一<lb/>
　　　雪獵圖一　　　　漁父圖一<lb/>
　　　集社鬬牛圖二　　歸牧圖五<lb/>
　　　古岸鳴牛圖一　　乳牛圖三<lb/>
趙温其成都人也父公祐以畫稱温其幼而頴秀家學<lb/>
益工温其子徳齊亦以畫世其家時名不減父祖大中<lb/>
初温其於大聖慈寺繼父之蹤畫天王帝釋筆法臻妙<lb/>
世稱髙絶今御府所藏二<lb/>
<pb n="KR3h0025_WYG_006-6b"/>
　　　焚誦士女圖一　　烹酩士女圖一<lb/>
杜庭睦不知何許人也以畫傳於世道釋人物最為世<lb/>
目之近習者而工之為尤難自呉道元號為絶筆學者<lb/>
隨其所得各自名家庭睦復喜寫故實畫明皇斫膾圖<lb/>
人物品流見之風神氣骨間非有得於心者何以臻妙<lb/>
至此今御府所藏一<lb/>
　　　明皇斫膾圖<lb/>
呉侁不知何許人也作泉石平逺溪友釣徒皆有幽致<lb/>
<pb n="KR3h0025_WYG_006-7a"/>
傳其蕭翼蘭亭圖人品輩流各有風儀披圖便能想見<lb/>
一時行記歴歴在目信乎書畫之並傳有所自來也今<lb/>
御府所藏一<lb/>
　　　蕭翼蘭亭圖<lb/>
鍾師紹蜀人也妙丹青畫道釋人物犬馬頗工三代而<lb/>
下禮儀綿蕝至唐盛時雖房杜不敢議師紹乃能作尚<lb/>
齒圖豈無激而然所謂禮失而求諸野今於師紹見之<lb/>
今御府所藏一<lb/>
<pb n="KR3h0025_WYG_006-7b"/>
　　　尚齒圖<lb/>
梁駙馬都尉趙嵓本名霖後改今名喜丹青尤工人物<lb/>
格韻超絶非尋常畫工所及有漢書西域傳彈棊診脈<lb/>
等圖傳于世非胸次不凡何能遂脱筆墨畛域耶今御<lb/>
府所藏六<lb/>
　　　調馬圖一　　　　臂鷹人物圖一<lb/>
　　　五陵按鷹圖四<lb/>
杜霄善畫得周昉筆法為多尤工蜂蝶及曲眉豐臉之<lb/>
<pb n="KR3h0025_WYG_006-8a"/>
態有秋千撲蝶呉王避暑等圖傳於世葢蜂蝶之畫其<lb/>
妙在粉筆約略間故難得者態度非風流藴藉有王孫<lb/>
貴公子之思致者未易得之故蛺蝶圖唐獨稱滕王要<lb/>
非鐵石心腸者所能作此婉媚之妙也今御府所藏十<lb/>
有二<lb/>
　　　撲蝶圖八　　　　撲蝶士女圖一<lb/>
　　　撲蝶士女圖二　　遊行士女圖一<lb/>
丘文播廣漢人也又名潛與弟文曉俱以畫得名初工<lb/>
<pb n="KR3h0025_WYG_006-8b"/>
道釋人物兼作山水其後多畫牛齕草飲水卧與犇<lb/>
乳牸放牧皆曲盡其狀嘗為銜果䑕一時稱為竒絶今<lb/>
已散逸莫知所在今御府所藏二十有五<lb/>
　　　文㑹圖四　　　　豐稔圖一<lb/>
　　　六逸圖四　　　　七才子圖二<lb/>
　　　維摩化身圖一　　維摩示疾圖一<lb/>
　　　松下逍遥圖一　　田家移居圖一<lb/>
　　　渡水僧圖一　　　驪山老母像一<lb/>
<pb n="KR3h0025_WYG_006-9a"/>
　　　三笑圖一　　　　牧牛圖三<lb/>
　　　逸牛圖一　　　　乳牛圖二<lb/>
　　　水牛圖一<lb/>
丘文曉廣漢人文播弟也工道釋一時與文播齊名山<lb/>
水亦工要皆髙世之習道家之仙風釋氏之慈相山川<lb/>
之神秀其非有得於心則未有能到其妙也今成都廣<lb/>
漢間文曉筆蹟尤多亦喜畫牧牛葢釋氏以觀性此所<lb/>
以見畫於文曉焉今御府所藏四<lb/>
<pb n="KR3h0025_WYG_006-9b"/>
　　　渡水羅漢像一　　故實人物圖一<lb/>
　　　牧牛圖二<lb/>
阮郜不知何許人也入仕為太廟齋郎善畫工寫人物<lb/>
特於士女得意凡纎穠淑婉之態萃於毫端率到閫域<lb/>
作女仙圖有瑶池閬苑風景之趣而霓旌羽葢飄飄凌<lb/>
雲萼綠雙成可以想像衰亂之際尤不可得但傳於世<lb/>
者甚少今御府所藏四<lb/>
　　　女仙圖一　　　　逰春士女圖三<lb/>
<pb n="KR3h0025_WYG_006-10a"/>
婦人童氏江南人也莫詳其世系所學出王齊翰畫工<lb/>
道釋人物童以婦人而能丹青故當時縉紳家婦女往<lb/>
往求寫照焉有文士題童氏畫詩曰林下材華雖可尚<lb/>
筆端人物更清妍如何不出深閨裏能以丹青寫外邊<lb/>
後不知所終今御府所藏一<lb/>
　　　六隱圖一<lb/>
　<lb/>
　<lb/>
<pb n="KR3h0025_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宣和畫譜卷六<lb/>
</p>
<p>
</p>
  </div>
</body>
</text>
</TEI>
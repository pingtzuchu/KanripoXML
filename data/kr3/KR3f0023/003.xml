<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>天經或問卷三</head> <lb/>
    <p>
<pb n="KR3f0023_WYG_003-1a"/>
欽定四庫全書<lb/>
　天經或問卷三<lb/>
　　　　　　　　　　　　　　閩中游藝撰<lb/>
　　嵗差<lb/>
　客問嵗差曰每嵗太陽行度皆有常數何以有嵗差<lb/>
　黄道節氣必以太陽為凖而曰每年冬至日躔不及<lb/>
　餘分積數十年而差一度謂之日退又考厯代所紀<lb/>
　度分或多或寡而無定則如漢鄧平改厯洛下閎謂<lb/>
<pb n="KR3f0023_WYG_003-1b"/>
　百年後當差一度漢末劉洪作乾象厯有核嵗之法<lb/>
　晉虞喜始以天為天嵗為嵗立差以追其變以五十<lb/>
　年日差一度何承天増之約百年差一度隋劉焯折<lb/>
　取二家中數為七十五年差一度劉炫以四十五年<lb/>
　差一度梁虞鄺以百八十六年差一度唐僧一行作<lb/>
　大衍厯以八十三年差一度宋大明厯以四十年差<lb/>
　一度統天厯以六十七年差一度元授時厯以六十<lb/>
　六年差一度明大統厯以七十八年差一度萬厯中<lb/>
<pb n="KR3f0023_WYG_003-2a"/>
　利西泰<hi>名瑪竇西域人</hi>入仍約以六十八年八閲月差一度<lb/>
　每年不及周天一分五十秒熊良孺以六十七年差<lb/>
　一度方宻之以六十餘年差一度而差之説紛然以<lb/>
　何為據知其差也夫差有一定之法乎抑差必復差<lb/>
　無可算測乎惟詳示之<lb/>
曰嵗差者天運日躔之所致日躔一嵗之間行周天度<lb/>
未及星之餘分日已至而星畧移于東似日退而實星<lb/>
進焉故每嵗常移于東之分秒以過其元界謂之差也<lb/>
<pb n="KR3f0023_WYG_003-2b"/>
<hi>㳺燕曰古今謂不及餘分者是日踵其界星則過之是以過為不及也非日不能及星度也</hi>上推帝<lb/>
堯甲辰冬至初昏昴中日躔虚七度<hi>湯道未推帝嚳甲子冬至日躔虚六</hi>
<hi>度</hi>夏不降乙未冬至日退女十一度<hi>日退者星進則以日為退也</hi>商<lb/>
武乙丙寅冬至日退牛七度<hi>退即謂之差年年漸退但以此為凖便起算不繁也</hi>
周簡王丁亥冬至日退斗二十三度秦莊襄王元年壬<lb/>
子日退斗二十二度漢太初元年丁丑日退斗二十度<lb/>
晉太元九年甲申日退斗十七度宋元嘉十年癸酉日<lb/>
退斗十四度唐開元十二年甲子日退斗十度宋慶厯<lb/>
<pb n="KR3f0023_WYG_003-3a"/>
四年甲申日退斗五度度宗四年戊辰日退斗四度二<lb/>
分元至正元年辛已日退箕十度洪武十七年甲子日<lb/>
退箕七度嘉靖三年甲申初昏室中日退箕三度萬厯<lb/>
四十年壬子冬至日尚在黄道箕三度十九分十九秒<lb/>
在赤道算四度四分二十五秒内道口在壁一度外道<lb/>
口在軫初度至崇禎十六年癸未厯三十一年止差一<lb/>
分三十五秒<hi>此差是進非退湯道未測順治分庚子冬至日在箕三度二十九</hi>嘉靖甲申<lb/>
至崇禎癸未一百二十年日尚進而未退則天道㣲渺<lb/>
<pb n="KR3f0023_WYG_003-3b"/>
之行亦有遲速不可以年限也<hi>掲子曰嵗差不獨遲速不等㳺子詳測而有已</hi>
<hi>進而復退也</hi>今從崇禎癸未上距慶厯甲申六百年日差十<lb/>
二度餘則以五十年差一度慶厯甲申上距開元甲子<lb/>
三百二十一年日差五度則以六十四年差一度開元<lb/>
甲子上距漢太初丁丑八百二十七年日差十度則以<lb/>
八十三年差一度太初丁丑上距莊襄王壬子一百四<lb/>
十五年日差二度則以七十三年差一度莊襄王壬子<lb/>
上距尭帝甲辰二千二十八年差二十八度則以七十<lb/>
<pb n="KR3f0023_WYG_003-4a"/>
二年差一度此析而分之也以全厯推之崇禎癸未上<lb/>
距帝尭甲申三千九百二十年共差五十八度則以六<lb/>
十八年零七月十三日三時差一度二萬五千一百有<lb/>
餘年共差三百六十五度有竒為一周天復踵元界矣<lb/>
<hi>㳺熊曰此以虚宿起測則二萬五千餘年踵盧之元位若以斗宿起測二萬五千餘年亦復踵斗之元位也</hi>
余復推之崇禎癸未上距帝嚳甲子四千二十年止差<lb/>
五十七度約一嵗差一分少九秒七十年零六月差一<lb/>
度二萬五千七百三十五年差一周天此統而分之也<lb/>
<pb n="KR3f0023_WYG_003-4b"/>
<hi>㳺熊曰諸名家分度不宻以致多寡㳺移差度耳然此統而分之亦有不同</hi>厯代諸家所推<lb/>
各自有據然推差之法如郭守敬許衡王恂輩測影騐<lb/>
氣減周嵗為三百六十五日二十四分二十五秒加周<lb/>
天為三百六十五度二十五分七十五秒强弱相較差<lb/>
一分五十秒積六十六年有竒而退一度定為嵗差振<lb/>
之李子謂經星時有動移但其移也宻百年之内所差<lb/>
未多四萬九千年則差一周良孺熊公以二萬五千餘<lb/>
年差一周謂東行之天以黄道為軸不獨有東西差更<lb/>
<pb n="KR3f0023_WYG_003-5a"/>
因有南北差密之方公以經星行度厯差于静天之度<lb/>
而嵗實日周遂與經星之度迻也日一年從西向東行<lb/>
二十八宿三百六十五度四分度之一尚差一分餘而<lb/>
至六十餘年差一度約積三萬年不足而復于原宿之<lb/>
度矣盖其所差之理亦不能執一法以窮之石齋黄公<lb/>
以易定厯而以守敬萬法積之終不免于灑𣲖納虚也<lb/>
易以數為端幾而定于環輪静天亦猶是也均列定限<lb/>
分别節氣以日所行至者紀于何節之分秒焉日五星<lb/>
<pb n="KR3f0023_WYG_003-5b"/>
所至亦紀之經星所行亦紀之則所差之由與追差之<lb/>
合自犂然也或謂天不可見惟以經星躔次為考静天<lb/>
何所考乎濳夫方公謂算家遇不可問之數則立商法<lb/>
焉商而兩測之以中之度于是乎定今以静天環一定<lb/>
之分秒而使日月五星與經星皆各行其遲速之行豈<lb/>
能逃乎猶之㑹通易幾者無往非河洛則物物之未有<lb/>
物先皆厯厯河洛也因建此意以待神明之士密之方<lb/>
公曰此定恆法也而随時測騐盈虛在其中矣天運盈<lb/>
<pb n="KR3f0023_WYG_003-6a"/>
虚一年有盈虚一日有盈虚又多年而盈多年而虚太<lb/>
西穆公曰地亦有㳺欲據一嵗之測而定之乎欲明其<lb/>
理理則如此盖從前止以經星天而日周之不知經星<lb/>
自行于静天而静天不可見故無悟者掲子宣曰嵗自<lb/>
為嵗差自為差嵗原無差也天有静動静天有一定之<lb/>
度動天有一定之至<hi>此動静合一而言</hi>周静天之度切動天之<lb/>
至以成其嵗節氣齊而南陸極嵗何常有差但仰視諸<lb/>
星稍移分許耳是不可謂之嵗差但可謂之星差亦不<lb/>
<pb n="KR3f0023_WYG_003-6b"/>
可謂之星差但可謂經星周天百十年移一度而或遲<lb/>
或速其數不等也測之者亦止測經星離至幾許周天<lb/>
幾許于嵗無渉也嵗則萬古如一也然人罄一生精力<lb/>
不過數十年亦止見其所行一度半度耳又安能以其<lb/>
遲速概前後之度而逺及于數萬年哉此言差之理但<lb/>
未悉其差數也余謂天地之理之數其妙不測政在于<lb/>
秒忽㣲芒之間而其日月星辰之象隂陽寒暑之候亦<lb/>
有時而不齊亦不能以一定而求之嵗差之測自古及<lb/>
<pb n="KR3f0023_WYG_003-7a"/>
今冬至日躔星度分秒年年不同<hi>各節亦然但以冬至為主</hi>而遲速<lb/>
各異者乎<hi>遲者有百餘年差一度速者四五十年差一差是也</hi>堯時冬至虛者今<lb/>
東移于箕矣而移者有實之理差之法知此則得天甚<lb/>
密也<hi>㳺燕曰測實差法以太陽為主以星行為據太陽之嵗有二其一某節某㸃行天一周而復于元節</hi>
<hi>元㸃是名太陽節氣嵗若太陽㑹于某恒星行天一周而復與元星㑹是名太陽恒星嵗恒星有本行自西而</hi>
<hi>東假如今年冬至太陽㑹某星來年冬至此星已行過冬至若千分秒耳太陽至冬至則已滿節氣嵗之實而</hi>
<hi>尚未及元星嵗之實也積數十年未及一度二萬五千餘年未及一周厯家必以節氣限以其不滿恒星嵗實</hi>
<hi>為嵗差也知分節氣嵗實恒星嵗實者則得之矣</hi>漢唐以來祗以年分課䟽密<lb/>
<pb n="KR3f0023_WYG_003-7b"/>
<hi>如知分測統測之法則不必辨其年之多寡為疑也</hi>未曉其所以差之故求其故<lb/>
者宜舉中星以定四時考晷刻以騐永短將黄道二分<lb/>
二至為界又測某恒星距界之度<hi>測差者必以此數法為始</hi>從而復<lb/>
測之乃見推移而復有環轉之差也以較中古上古此<lb/>
星離冬至漸逺如前居冬至者虚也今順行東去繼之<lb/>
者為女為牛為斗為算矣然嵗差實係恒星前行與七<lb/>
政本行無異也<lb/>
　　經星名位<lb/>
<pb n="KR3f0023_WYG_003-8a"/>
　問日為諸陽之宗故名太陽月為諸隂之母故名太<lb/>
　隂五星像五行之色故名為金木水火土經星錯綜<lb/>
　列布全天何能一一具名而有意義乎<lb/>
曰天象之星元雖無名然地中之事上合于天循序而<lb/>
觀之故分内為紫微太微天市三垣定焉外分為四維<lb/>
東則角亢氐房心尾箕北則斗牛女虚危室壁西則奎<lb/>
婁胃昴畢觜參南則井鬼栁星張翼軫二十八宿布焉<lb/>
三垣二十八宿與天並運而一定不移者為經星也日<lb/>
<pb n="KR3f0023_WYG_003-8b"/>
月五星運行于列宿而無定在者為緯星也恒星布其<lb/>
經七曜運其緯經緯錯落而凡星布列其中則天之文<lb/>
見矣天學家以三垣者曰天市按明堂位也曰太微按<lb/>
朝廷位也曰紫微按宫寢位也明堂位者天子巡狩之<lb/>
居也朝廷位者聽政之居也宫寢位者燕息之居也天<lb/>
市嵗臨之太微日臨之紫微朝夕在焉七曜必遵黄道<lb/>
厯天街嵗一受事太微而出猶大臣受天子之命于朝<lb/>
以行其職也二十八宿分布四方各守其度率諸經星<lb/>
<pb n="KR3f0023_WYG_003-9a"/>
以共紫㣲之帝猶郡國百司各治其職安其民人以承<lb/>
天子也盖周天以紫微垣為中雖天運無窮三光迭曜<lb/>
惟極不移故曰北辰居其所而衆星共之是北辰最尊<lb/>
本無星也極星乃其傍之最近者其實極星未常不動<lb/>
特動之微人不覺耳勾陳中一星曰天皇大帝為帝之<lb/>
主宰帝在紫宫故北辰居其所而周天運轉晝夜不息<lb/>
此獨為之樞也苟非帝以宰之則四輔三師尚書大理<lb/>
女史柱史皆空名耳非極星以樞紐之則其宿度井多<lb/>
<pb n="KR3f0023_WYG_003-9b"/>
至三十餘度觜少不及度其何以定之哉可見天帝有<lb/>
常尊天樞有定所天度有定數也又析舉其大之者言<lb/>
之第一星主月后妃也第二星主日太子也亦為太乙<lb/>
之座第三星主五星庻子也勾陳后宫也天帝之居北<lb/>
四星曰女御官八十一御妻之象也抱北四星曰四輔<lb/>
所以輔佐北極而出度授政也大帝上九星曰華蓋所<lb/>
以覆蔽大帝之座也下九星曰扛華盖之柄也又下五<lb/>
星曰五帝内座扛旁六星曰六甲所以分隂陽而配節<lb/>
<pb n="KR3f0023_WYG_003-10a"/>
候故在帝旁布政教而授農時也極東一星曰柱下史<lb/>
北一星曰女史傳舍九星在華盖上近河賔客之館南<lb/>
河中五星曰造父御官也西河中九星曰鈎星天乙星<lb/>
在紫宫門右星南天帝之神也太乙星在天乙南亦帝<lb/>
之神也紫宫垣十五星其西蕃七東蕃八在北斗北一<lb/>
曰紫㣲大帝之座天子之常居也東垣下五星曰天柱<lb/>
建政教懸圖法門内東南維五星曰尚書主納言尚書<lb/>
西二星曰隂徳陽徳主周急賑撫門左内二星曰大理<lb/>
<pb n="KR3f0023_WYG_003-10b"/>
主理刑門外六星曰天床西南角外二星曰内厨東西<lb/>
維外六星曰天厨此北極紫宫之次也北斗七星在太<lb/>
㣲北七政之樞機隂陽之元本也運乎天中臨制四方<lb/>
以建四時均五行也故曰斗一北而萬物虚斗一南而<lb/>
萬物盈魁四星為璇璣杓三星為玉衡又曰斗為人君<lb/>
之象號令之主也又為帝車取運動之義其第一星曰<lb/>
天樞為天二曰天璇為地三曰天璣為日四曰天權為<lb/>
時五曰玉衡為音六曰開陽為律七曰瑶光為星一至<lb/>
<pb n="KR3f0023_WYG_003-11a"/>
四為魁五至七為杓杓南三星與西三星及魁第一星<lb/>
皆曰三公主宣徳化調七政和隂陽也此北斗之次也<lb/>
文昌六星在北斗魁前天之六府也一曰上將二曰次<lb/>
將三曰貴相四曰司禄司中五曰司命六曰司冦北六<lb/>
星曰内階相一星在北斗南總領百司以集衆事太陽<lb/>
星在相西西北四星曰勢天牢六星在北斗魁下此文昌<lb/>
宫之次也太㣲天子庭五帝之座也十二諸侯府也其<lb/>
外蕃九卿也一曰太㣲為衡衡主平也又為天庭理法<lb/>
<pb n="KR3f0023_WYG_003-11b"/>
平辭監升授徳列宿授符諸神考節舒情稽疑也南蕃<lb/>
中二星曰端門東曰左執法廷尉之象也西曰右執法<lb/>
御史大夫之象也左執法之東左掖門也右執法之西<lb/>
右掖門也東蕃四星一上將二次將三次相四上相皆<lb/>
曰四輔也西南角外三星曰明堂天子布政之宫西三<lb/>
星曰靈臺主觀雲物左執法東北一星曰謁者主贊賔<lb/>
客謁者東北三星曰三公内座朝㑹之所也北三星曰<lb/>
九卿内座九卿西五星曰内五諸侯此太㣲宫之次也<lb/>
<pb n="KR3f0023_WYG_003-12a"/>
黄帝座在太㣲中含樞紐之神也四星夾黄帝座東為<lb/>
蒼帝南為赤帝西為白帝北為黒帝北一星曰太子太<lb/>
子北一星曰從官帝座東北一星曰幸臣屏四星在端<lb/>
門之内所以擁蔽帝座郎位十五星在帝座北郎將在<lb/>
郎位北武賁一星在太㣲西蕃北常陳七星在帝座北為<lb/>
天子宿衛以設防疆禦者也此五帝座之次也三台六<lb/>
星兩兩而居起文昌抵太㣲一曰天柱三公之位也在<lb/>
天曰三台主開徳宣符也西近文昌曰上台為司命主<lb/>
<pb n="KR3f0023_WYG_003-12b"/>
夀次二星曰中台為司中主宗室東二星曰下台為司<lb/>
禄主兵所以昭徳塞違也又曰三台為天階太乙躡以<lb/>
上下一曰太階上階上星為天子下星為女后中階上<lb/>
星為諸侯三公下星為卿大夫下階上星為士下星為<lb/>
庶人所以相隂陽而理萬物也南四星曰内平平罪之<lb/>
官也中台之北一星曰太尊貴戚也此三台之次也二<lb/>
十八宿者角主發育萬物故特先焉亢曰䟽廟氐曰天<lb/>
根房為天子之後寢鍵閉鈎鈐兩咸以防淫而謹内也<lb/>
<pb n="KR3f0023_WYG_003-13a"/>
心天子之象尾主后妃箕承帚掃尾受之以箕示婦道<lb/>
也天寳之間五星聚箕尾斗主薦賢受禄斗為器量所<lb/>
以斟酌也民事莫重于耕織故牛女相聯牛農丈人耕<lb/>
驪珠女獻工也天田九星象天田天狗司夜天雞司晨<lb/>
而使樹蓄及時也羅堰九坎天淵言農桑者先水利也<lb/>
女寵則國虚故哭泣司命司禄附之虛主死䘮危主禍<lb/>
耗故梁與墓附之危則復盈為室室主營建宫室嘉靖<lb/>
甲申五星聚營室壁圖書之秘府奎天子之武庫放軍<lb/>
<pb n="KR3f0023_WYG_003-13b"/>
南門營壘王良策府車騎附之武備莫要于牧飬婁主<lb/>
蓄牧犧牲以供祭祀自室至婁天子之宫館苑囿在焉<lb/>
胃主諸藏五穀之府昴名旄頭主刑獄故卷舌附之畢<lb/>
主外兵昴畢之間有天街分焉參中三星為中軍中星<lb/>
為大將旁為參謀也二肩左右將軍二足前後將軍也<lb/>
中三小星曰伐天都尉也觜行軍之藏府座旗附井主<lb/>
水衡法令平中之事物之平者莫如水故營國制城畫<lb/>
野分州皆取象焉故四瀆五諸侯南北河附之國必有<lb/>
<pb n="KR3f0023_WYG_003-14a"/>
社故天社附之社必有祭故天厨附之鬼主祠祀栁主<lb/>
草木饗燕星為文明之㑹黼黻文章張主宗廟珍寳服<lb/>
用故天廟太尊附之天啓甲子五星聚張翼天子之樂<lb/>
府也軫主車騎任載而復于角焉如揺星隕星鬭星飛<lb/>
星凌犯守畱芒角掩等各以類占之客流妖瑞彗孛等<lb/>
星俱是地上灾祥之氣上着于空故出無常處見無常<lb/>
時而亦無常體也<lb/>
　　恒星多寡<lb/>
<pb n="KR3f0023_WYG_003-14b"/>
　問恒星既循序有名矣然亦有大小不齊者多寡不<lb/>
　等者能無遺漏乎<lb/>
曰恒星亦名列宿亦名經星云恒者謂其終古不易也<lb/>
云經者以别五緯南北行也其數甚多莫能窮盡今已<lb/>
測定稽其大小分為六等一等大星如五帝座織女類<lb/>
者一十有七二等如帝星開陽類者五十有七三等如<lb/>
太子少衛類者八十有五四等如上將柱史類者三百<lb/>
八十有九五等如上相虎賁類者三百二十有三六等<lb/>
<pb n="KR3f0023_WYG_003-15a"/>
如天皇后宫類者二百九十有五此皆有名之星共計<lb/>
一千一百六十有六㣲星之概萬一千五百二十至于<lb/>
天漢是無算小星接聚一帶如白練焉較古之測精宻<lb/>
極矣大陵積尸等亦小星攢聚以成此不能以數名總<lb/>
曰天漢積尸云<lb/>
　　大星位分<lb/>
　問經星一一具名矣如何認法知是某星知是幾等<lb/>
　是某星在南某星在北<lb/>
<pb n="KR3f0023_WYG_003-15b"/>
曰觀星法先知赤道中分之位界並南北極之位分宵<lb/>
測經星中大星入某宿之位為經以距北極逺近為<lb/>
緯合以黄道過宫之經與離赤道南北之緯如數安置<lb/>
定其體大幾等則無遺矣今録吾師良孺熊公測定宫<lb/>
度之星于後以便學者觀測<lb/>
<pb n="KR3f0023_WYG_003-16a"/>
</p>
<p>
<pb n="KR3f0023_WYG_003-17a"/>
</p>
<p>
<pb n="KR3f0023_WYG_003-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0023_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　太陽出入赤道度分<lb/>
<pb n="KR3f0023_WYG_003-19a"/>
　問觀星必須先認赤道與北極極有星可指赤道必<lb/>
　須測法方可知之不知測法則㳺移數度亦無據也<lb/>
曰定以太陽出入赤道南北各二十三度半内外不異<lb/>
往來有漸以二十四節所躔準之<hi>日距赤道逐日有移惟以節日為準使人</hi>
<hi>易測</hi>可以知所在赤道高低因以推所在之北極焉<lb/>
　日距赤道<hi>如春秋分日太陽行周天圏即赤道正圏無偏南偏北之度即知南北平分天體之界也</hi>
春分　中<hi>本時在中線無距度</hi>清明　北<hi>六度分/十九</hi>穀雨　北<hi>十一度三十分</hi>
立夏　北<hi>十六度四十分</hi>　小滿　北<hi>二十度/十二分</hi>芒種　北<hi>二十二度四十六分</hi>
<pb n="KR3f0023_WYG_003-19b"/>
夏至　北<hi>二十三度三十一分</hi>小暑　北<hi>二十二度/四十六分</hi>大暑　北<hi>二十度十二分</hi>
立秋　北<hi>十六度四十分</hi>　處暑　北<hi>十一度/三十分</hi>白露　北<hi>六九度十  分</hi>
秋分　中<hi>本時在中線無距度</hi>寒露　南<hi>六度分/十九</hi>霜降　南<hi>十一度三十分</hi>
立冬　南<hi>十六度四十分</hi>　小雪　南<hi>二十度/十二分</hi>大雪　南<hi>二十二度四十六分</hi>
冬至　南<hi>二十三度三十一分</hi>小寒　南<hi>二十二度/四十六分</hi>大寒　南<hi>二十度十二分</hi>
立春　南<hi>十六度四十分</hi>　雨水　南<hi>十一度/三十分</hi>驚蟄　南<hi>六九度十  分</hi>
　　經星東移<lb/>
　問經星終古所行不易觜星古今推測度分皆不同<lb/>
<pb n="KR3f0023_WYG_003-20a"/>
　而恒星亦有移乎<lb/>
曰恒星以黄道極為極而行度時近時逺于赤道極因黄<lb/>
道有斜絡其度故有近有逺若行漸近赤道極所過距星線<lb/>
漸宻其本宿赤道弧較小若行漸逺赤道極所過距星線漸<lb/>
疎其本宿赤道弧較大此由二道之極不同非距星有異行<lb/>
異位也如觜星距星上古測三度厯代逓減今測且侵入參<lb/>
宿二十四分矣是其星在黄赤二道元有分别而恒星以黄<lb/>
道極為極其距本極之緯度參在觜後終古恒然其依赤道<lb/>
<pb n="KR3f0023_WYG_003-20b"/>
而論其極非恒星之極而緯度亦非恒星之緯度在昔雖先<lb/>
觜後參而近自二百年來則參先而觜後矣蓋因兩道從<lb/>
兩極出線以定度故有異也元所定宫次今皆不同因恒<lb/>
星有本行宿度已東行十餘度耳<lb/>
　　觜宿古今測異<lb/>
　問測異之法蓋因出線定度從兩極而知之然觜星<lb/>
　故有異他星獨不然乎<lb/>
曰測星之法必以太陽為主太陽將入之時則測月或<lb/>
<pb n="KR3f0023_WYG_003-21a"/>
太白或嵗星測其距太陽度分若干太陽既沒再測月<lb/>
或太白或嵗星測其與某星相距度分若干合兩測即<lb/>
得太陽與此星之距然後查太陽本日躔某宫度則知<lb/>
此星所在宫度矣測一星經度如此他星亦然于是又<lb/>
測此星出地平之最高即其距赤道之緯度並可得也<lb/>
然而恒星之經緯度分有二其一以黄道極為樞每嵗<lb/>
東行五十一秒有奇而其距本極之緯度則亘古無變<lb/>
其一則因赤道以算其經緯南北星位古今大異如堯<lb/>
<pb n="KR3f0023_WYG_003-21b"/>
時外屏星全座在赤道南今測在赤道北角宿古測在<lb/>
北今測亦在南矣星緯變易多類如此以至赤道論各<lb/>
宿距度亦有異者如觜宿距星厯代漸減者因觜度促<lb/>
而近參易見也他星互有損益因度廣而畧之也然距<lb/>
度各各不同是恒星經緯之度非赤道經緯放也若謂<lb/>
循古已足象數精微豈其然乎<lb/>
　　七曜各麗天<lb/>
　問七曜列宿豈不如鳥飛空中魚行水内安得各設<lb/>
<pb n="KR3f0023_WYG_003-22a"/>
　一天以麗之乎<lb/>
曰萬物之理静者獨有一静動者獨有一動未有一息<lb/>
之内能動静互見未有二動並出能此動東去彼動西<lb/>
行者也今觀列宿日月五星其運動各各不同故謂其<lb/>
各有所麗之天惟金水二星其所行輪抱日輪外天轉<lb/>
故日轉日轉故金水轉如絮碾然鐵幹中轉二權自左<lb/>
右迭乗故俄而在日前行俄而在日後行似有三動每<lb/>
夜見其東升西沒每日一周者一動也是最上徤行之<lb/>
<pb n="KR3f0023_WYG_003-22b"/>
天所帶動也其附日東行每年一周者二動也本星所<lb/>
麗之天常東旋而其或南或北遲疾靡常者又一動也<lb/>
則本星在所麗之天如循圏然于其一時而有數動似<lb/>
若有天以牽属之為數重焉因名之俟其起測也非如<lb/>
物之層層而分之者也<lb/>
　　恒星天<lb/>
　問然其動静不同似儱統錯綜其行也何以知七曜<lb/>
　在下恒星在上<lb/>
<pb n="KR3f0023_WYG_003-23a"/>
曰六曜有時能掩恒星<hi>云六曜者日未算也</hi>掩之者在下所掩者<lb/>
在上且七曜循黄道行皆速恒星近宗動之天故最遲<lb/>
也七曜惟月最近地故能掩日與五星也試立一表候<lb/>
日月俱升至三十度月影必肥而長日影必瘦而短豈<lb/>
非日逺月近之故乎月循黄道行二十七日而周天餘<lb/>
皆一年以上是七曜中月為最速也<lb/>
　　宗動天<lb/>
　問恒星在七曜之上有星可測有動可據宗動天者<lb/>
<pb n="KR3f0023_WYG_003-23b"/>
　無星可測其動無據何以知其在恒星之上<lb/>
曰七曜恒星其運行皆有兩種其一自西而東右旋各<lb/>
有本行如月二十七日而周日則一嵗者是也其一自<lb/>
東而西左旋一日一周者是也似有二天故能一時作<lb/>
此二動因知七曜恒星天之上復有宗動宗動之上帝<lb/>
静主之宗動一天牽制諸天一日一周而諸天更在其<lb/>
中各安本所各行其本行也七政恒星既随宗動西行<lb/>
一日而周其迅速殆非思議所及而諸天又欲各遂其<lb/>
<pb n="KR3f0023_WYG_003-24a"/>
本行一東一西勢相違悖故近于宗動東行極難逺于<lb/>
宗動東行漸易此七政恒星遲速之所由也<lb/>
　　常静天<lb/>
　問宗動牽製諸天此理可據常静之天以何為據也<lb/>
曰天亦理也有動必有静凡測星動物必有一不動之<lb/>
物為凖如舟行水中遲速逺近茍非以不動之地為凖<lb/>
則若干道理何從而知之若以此舟度彼舟則茫然耳<lb/>
自宗動以下隨時展轉八行不同<hi>恒星與七政也</hi>二極各異若<lb/>
<pb n="KR3f0023_WYG_003-24b"/>
以動論動雜糅無紀將何憑藉用資考算故當有不動<lb/>
之天其上有不動之道不動之度不動之極然後諸天<lb/>
運行依此立算凡所云某曜若干時行天若干度分若<lb/>
干時行一周天之類所言天者皆此天也不動之極對<lb/>
地中心至大之天至小之地通軸于一而後諸天錯行<lb/>
不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>也故天之動者以静為基天之一日一周者此其<lb/>
常也天之内體漸逺漸遲以至于不動者地球是也天<lb/>
之外體亦漸逺漸遲以至于不動者常静是也<lb/>
<pb n="KR3f0023_WYG_003-25a"/>
　　諸天運行<lb/>
　問有此不動之天與不動之地通軸于一諸天則不<lb/>
　錯行然諸天之運静非自然而動也是有為而動也<lb/>
　若謂動為自然寕無動更自然也若謂動為有為然<lb/>
　則何為乎<lb/>
曰諸天之運行以極為樞軸亦無形質但如勁風之旋<lb/>
升降不息是為天體也亦非天體也實自然也亦是有<lb/>
為也故諸天之動一周厯十二時晝夜迭换曽無停住<lb/>
<pb n="KR3f0023_WYG_003-25b"/>
是有不動之神化為之主也惟有不動所以常動所以<lb/>
不盡動而萬物咸宜皆由于此不盡動之生遂也否則<lb/>
晝夜不均而動静偏勝矣天道違而人事壊矣故赤道<lb/>
内外相距限界皆等者盖所以令日行嵗一周以分四<lb/>
時以生萬物非無故也試觀冬則隆寒元氣閉蓄于下<lb/>
春則和矣萬物資發而上夏之熱也變未化而暢諸情<lb/>
秋之肅也除惡蘖以苞嘉種所以渾天之動為養萬物<lb/>
也<lb/>
<pb n="KR3f0023_WYG_003-26a"/>
　　七曜離地<lb/>
　問渾天之内七曜列宿各有所麗之位則其逺近距<lb/>
　地幾何與其高下運旋幾何<lb/>
曰天道㣲妙古明其理而畧其測今徹其理以精其測<lb/>
從地至宗動各有測算利西泰曰測地周九萬里而月<lb/>
離地心有四十八萬二千五百二十里餘辰星離地心<lb/>
九十一萬八千七百五十里餘太白離地心二百四十<lb/>
萬六百八十一里餘日離地心一千六百零五萬五千<lb/>
<pb n="KR3f0023_WYG_003-26b"/>
六百九十里餘熒惑離地心二千七百四十一萬二千<lb/>
一百里餘嵗星離地心一萬二千六百七十六萬九千<lb/>
五百八十四里餘填星離地心二萬五百七十七萬五<lb/>
百六十四里餘經星離地心三萬二千二百七十六萬<lb/>
九千八百四十五里餘此外即係一日一周宗動之天<lb/>
包絡轉運諸天者其離地心有六萬四千七百三十三<lb/>
萬八千六百九十里餘其餘逺近各有測算之法測量<lb/>
之器<hi>㳺熊曰夫測器之在厯象家猶之工師凖䋲規矩也原靈臺止有圭表景符簡儀渾天儀諸器耳今</hi>
<pb n="KR3f0023_WYG_003-27a"/>
<hi>西法乃有象限儀百㳺儀地平儀弩儀天環天球紀限儀渾盖簡平儀黄赤全儀諸器巧妙精絶外更有地平</hi>
<hi>晷立晷百㳺晷通光晷柱晷瓦晷碗晷十字晷星晷月晷此皆測影之器若遇隂雨則有自鳴鐘沙漏水漏窺</hi>
<hi>天則有逺鏡見其界限分明星體㣲渺此諸器晷惟鏡最巧</hi>實非荒唐之言揣摩之<lb/>
見直是一毫不爽者然高低尚有定位而行天轉旋皆可<lb/>
測也如日處七曜之中約一時從宗動之行有九百萬<lb/>
零四萬里經星天在七曜之上約一時從宗動之行有<lb/>
一萬萬零七百二十萬里較行疾于太陽數十倍為近<lb/>
宗動天之故<hi>掲子曰就人息與天行合計之人一日一夜計二萬五千二百息天一日一夜共行</hi>
<pb n="KR3f0023_WYG_003-27b"/>
<hi>一周凡人之一息計月所麗天位應行一百二十里日麗天位應行四千零四里餘火星麗天位應行六千八</hi>
<hi>百三十七里餘木星麗天位應行三萬一千六百二十里餘土星麗天位應行五萬一千三百二十五里餘經</hi>
<hi>星麗天位應行八萬五百又九里餘宗動天位應行一億六萬一千四百六十七里餘</hi>盖諸星處<lb/>
天有高下距赤道亦有高下各有本行本輪各有二道<lb/>
二極故行天有遲速而體叚有鉅細也只因離地絶逺<lb/>
人仰見得鉅者亦㣲也細者如天河積尸等雖星亦夥<lb/>
亦不見其為星也若人從星上視地决如一塵不能見<lb/>
矣<lb/>
<pb n="KR3f0023_WYG_003-28a"/>
　　日體大小<lb/>
　問七曜列宿之天逺近距地有測算矣六等之星次<lb/>
　第之徑其大小幾何<lb/>
曰渾盖圖憲測以經星之體分為六等上等全徑大于<lb/>
地全徑<hi>地周圍全徑約九萬里徑二萬八千六百六十里零三十六丈</hi>六十八倍其最<lb/>
大者加二十倍次小者減亦如之次等大于地二十八<lb/>
倍其三等大于地十一倍其四等大于地四倍有半其<lb/>
五等同地稍大其六等得地體三分之一六等之外更<lb/>
<pb n="KR3f0023_WYG_003-28b"/>
有㣲渺難見者則匪目所能測匪數所可算也七曜之<lb/>
體惟日最大其徑大于地一百六十五倍八之三<hi>㳺燕曰此</hi>
<hi>以周天之度每度作六十分算者日約大三十分如以地升之日際僅有十餘秒耳他星亦然又以日月在本</hi>
<hi>天每半度為一全徑方素伯以半度推之日徑大一十三萬八千二百四十八里半也若據百餘倍推之則日徑</hi>
<hi>大四百八十八萬四千零三十五里餘在本天應據十七度一十一萬八千三百零六里矣此初函錯處故素</hi>
<hi>伯辨之</hi>填星大于地二十二倍嵗星畧同填星熒惑又不<lb/>
及嵗星地大于太白三十六倍二十七之一而辰星最<lb/>
下則又渺乎小矣地大于月三十八倍又三之一然則<lb/>
<pb n="KR3f0023_WYG_003-29a"/>
日大于月六千五百三十八倍又五之一也予謂人目<lb/>
所睹近者雖小亦大逺者雖大亦小也此以其理測之<lb/>
如求確據則亦鑿矣<lb/>
　　金水伏見<lb/>
　問土木二星大地二十餘倍火星大半倍其可見固<lb/>
　也金星小地三十六倍以地球九萬里算之亦庻幾<lb/>
　大三千里其天處水月之上可見亦固也水星小地<lb/>
　萬餘倍計其大不及十里所處亦在月天之上則無<lb/>
<pb n="KR3f0023_WYG_003-29b"/>
　可見之理測其行度如何知之<lb/>
曰金水附日而行其光俱伏而不見西極之國近嵗有<lb/>
度數名家造為望逺之鏡<hi>㳺燕曰其鏡以皮為筒約長一尺餘其大小四五筒叠套</hi>
<hi>内小筒鏡向物視之見大為小外大筒鏡向物視之見小為大約百里之遥無雲烟所隔則見人鬚眉嘻笑萬</hi>
<hi>厯始有此器入中華其次則有簡天儀測量晷稱為絶巧測天之高下多寡定星辰之度分深淺皆由此器</hi>
測木星則旁有四小星周行甚疾土星旁有二小星如<lb/>
附耳焉測太白則見有時晦有時光滿有時上下弦若<lb/>
水星之見必平望于高舂桑榆之間切地上浮㳺之氣<lb/>
<pb n="KR3f0023_WYG_003-30a"/>
即可影小為大如眼帶鏡看字又可影逺為近如著錢<lb/>
于盂水中又水星有本天有附輪之天其輪又頗大盖<lb/>
不大則不能或在日前或在日後也附輪而行有逺地<lb/>
之輪弦有近地之輪弦而其本天之心又不對地之心<lb/>
以不對運既有逺地心之處又有近地心之處故水星<lb/>
之有時可見也以平望切浮㳺之氣影之使大又其所<lb/>
循之輪弦既與地切而本天之行動又與地近備此三<lb/>
端所以可見而測歩甚艱也若恒星之㣲渺難見者如<lb/>
<pb n="KR3f0023_WYG_003-30b"/>
昴星傳云七星惟據目力之見而定也實則三十七星<lb/>
鬼宿四星中白質傳云白氣實有三十六星小星如牛<lb/>
宿中南星尾宿東魚星傅説星觜宿南星皆在六等外<lb/>
㣲渺難見以逺鏡窺之則見多星列次甚逺如觜南一<lb/>
星是二十一里大小不等可見恒星無數三垣二十八<lb/>
舍三百座一千一百六十六官之外樊然淆亂隸首難<lb/>
窮也<lb/>
　　天漢<lb/>
<pb n="KR3f0023_WYG_003-31a"/>
　問天漢傳云河影又云清氣埤雅云河精上為天漢<lb/>
　物理論曰水氣發而升精華浮上曰天河靈憲注亦<lb/>
　以水精為天河今謂是星恐未然也<lb/>
曰古人以天漢非星不置諸列宿天之上意其光與映<lb/>
日之輕雲相類謂在空中月天之下為恒清氣而已其<lb/>
實不然以逺鏡窺之天河實是小星之隠而不現者然<lb/>
微而甚多攢聚一帶盖因天體通明映徹受諸星之光<lb/>
并合為一直白練焉故名為天河後世因名天河則疑<lb/>
<pb n="KR3f0023_WYG_003-31b"/>
為水之精也然其理與鬼宿中白質大陵積尸等俱似<lb/>
清白之氣耳使其真為清氣之類與恒星異體安能亘<lb/>
古常存其所當星宿又安能古今寰宇覯若畫一哉甚<lb/>
矣天載之𤣥也人據目力所觀曷能窮盡天上㣲妙之<lb/>
理耶<hi>天河十月昏轉南而隠二月昏轉北而見天下皆然方宻之老師在嶺表數年臘月晴煗之夜仍見</hi>
<hi>天河朗然若星總不收隠是其星微近則見逺則隠也嶺表之地離赤道二十三度距南不逺所以冬月亦見</hi>
<hi>其朗然若星不俟逺鏡亦可知其非清氣也</hi>
　　經星伏見<lb/>
<pb n="KR3f0023_WYG_003-32a"/>
　問星分經緯矣分宫度矣分等第矣如南極諸星人<lb/>
　不見其出沒雖有其星亦空名耳雖列經星之位亦<lb/>
　無據也<lb/>
曰夫天星人只以目所見者言之但諸物當論其全體<lb/>
方無遺漏合天下之耳目為耳目則無管窺之見此南<lb/>
極諸星不見為何由本地處北極出地之度則不見南<lb/>
極入地之度處南極出地之度則不見北極入地之度<lb/>
如京師見北極出地四十度則星距北極四十度以外<lb/>
<pb n="KR3f0023_WYG_003-32b"/>
者常見距南極四十度以内者不見若見南極出地四<lb/>
十度者反是<hi>出地或多或寡者亦然</hi>如處赤道之下南北二極此<lb/>
地皆可見春秋分日正麗天頂冬夏至日僅距頂各二<lb/>
十三度半常見南北二極諸星無一隠者<hi>漢有海中星占亦載南極</hi>
<hi>諸星因人不見故缺之近者西士浮海來測之甚悉也</hi>然恒見諸星亦有伏見因<lb/>
其伏見亦可遺乎經星伏見亦由太陽右旋至某宿度<lb/>
附近之星光為日奪故不能見迨太陽去離漸逺則此<lb/>
星之光漸升東方見而不伏矣縁是而升至天頂午位<lb/>
<pb n="KR3f0023_WYG_003-33a"/>
即曰中星此其中星出沒在象學為用甚鉅厯家中夜<lb/>
資之可定時刻不爽矣<lb/>
　　度分宫舍<lb/>
　問恒星之度尚可據而曰天之度曰黄道之度赤道<lb/>
　之度又曰宫曰舍何也<lb/>
曰恒星二十八宿亦未始有度也天道冲漠何以考測<lb/>
惟以二十八宿為體隸其度于二十八宿上以此星距<lb/>
彼星算也用以紀日月所躔而已天之度日引之謂之<lb/>
<pb n="KR3f0023_WYG_003-33b"/>
度度之離日行則舒月行則疾㑹而均别之曰赤道之<lb/>
度日行自南而北升降四十八度而迤别之曰黄道之<lb/>
度不可見可見者星也剖周天為十二界謂之宫日月<lb/>
五星之所由有星焉當度之盡者凡二十有八謂之舍<lb/>
舍所以挈度度所以生數度在天者也為之璣衡則度<lb/>
在器度在器則日月五星可以轉乎器中而天不為難<lb/>
知也<lb/>
　　度分廣狹<lb/>
<pb n="KR3f0023_WYG_003-34a"/>
　問既以二十八宿為度而度有狹有濶濶處尚有星<lb/>
　可指何不均分以便起算<lb/>
曰天之分星度廣狹為日之所躔或多或寡適與此宿<lb/>
相當者凡二十有八故度之多寡于是生焉斗井之間<lb/>
非無星也然不與日躔相當故其度不得不濶也觜鬼<lb/>
之旁非無星也然與日躔相當故其度不得不狹也夫<lb/>
其得度廣狹亦以所相值者言耳非舉一星全體盡占<lb/>
此度也<lb/>
<pb n="KR3f0023_WYG_003-34b"/>
　　度属不同<lb/>
　問分度以日所躔相當者是也何度内諸星或測属<lb/>
　此又測属彼如大角一星兩朝志以為属亢中興志<lb/>
　以為属角庫樓十星丹元子以為属角兩朝志以為<lb/>
　属軫適相當者不可㳺移乎不相當者可㳺移乎<lb/>
曰測星定度古今畧異唐開元所測與舊經異而宋所<lb/>
測又與唐異皆所争二三度也而天道幽逺測法未宻<lb/>
術家各持一説固未有以訂其是非也則于是此以為<lb/>
<pb n="KR3f0023_WYG_003-35a"/>
軫彼以為角甲以為氐乙以為房然所差者常在禆鄰<lb/>
次舍之間不過㳺移數度耳今定周天為四象限限設<lb/>
三宫宫分三十度大約白羊<hi>戌宫</hi>初度交壁初度金牛<hi>酉宫</hi>
初度交婁五度隂陽<hi>申宫</hi>初度交昴七度巨蟹<hi>未宫</hi>初度際<lb/>
參末井初獅子<hi>午宫</hi>初度交井三十度雙女<hi>巳官</hi>初度交張<lb/>
七度天秤<hi>辰宫</hi>初度交軫初度天蝎<hi>卯宫</hi>初度交亢初度人<lb/>
馬<hi>寅宫</hi>初度交房三度磨羯<hi>丑/宫</hi>初度交箕三度寳瓶<hi>子宫</hi>初<lb/>
度交牛初度雙魚<hi>亥宫</hi>初度交危三度<hi>㳺熙曰世人但知子属本日始得亥</hi>
<pb n="KR3f0023_WYG_003-35b"/>
<hi>為本日終時殊不知子對中正初之刻為本日始時夜子初四刻為本日終時如正月立春建寅過宫則在雨</hi>
<hi>水始入寅宫今人謂奎二度在戌宫胃四度過酉宫畢七度過申宫者俱不知宫順行逆又不知宫分時析之</hi>
<hi>故</hi>法以線按極心至周天宫度某星在某宫線以内者<lb/>
即属某宫某宿之星<lb/>
　　星動爍躍<lb/>
　問天星行有定度測有定算然星有時閃躍有時動<lb/>
　揺似無定也斯動揺閃爍亦關之測算否<lb/>
曰經星之定位無錯綜變換明晦増減之理若將風雨<lb/>
<pb n="KR3f0023_WYG_003-36a"/>
則閃爍動揺皆地氣飛揺騰動其影然非星動也氣躍<lb/>
也故星揺之下當有濕露百里之外則不動不躍矣人<lb/>
目從地氣中窺動日光星光本自如也若切近地平之<lb/>
星比于中天者其躍動更倍則以近地之㳺氣倍厚于<lb/>
中天若昧爽日未出之前地平之星躍動更倍于他時<lb/>
是地氣為日光蒸起倍厚于他時耳故天將曉之候較<lb/>
夜猶暗日將出之處比他處更黒曉行之人由此而知<lb/>
天之將旦理可類推也<lb/>
<pb n="KR3f0023_WYG_003-36b"/>
　　㳺氣<lb/>
　問日月諸星從東起時覺大至中天較小此大小何<lb/>
　故乎而大小則經緯之度分㳺移難定也<lb/>
曰測日月諸星經緯度分者先須定本地之蒙氣差盖<lb/>
地中時有㳺氣上騰氣行空中悉成濕性質雖輕㣲不<lb/>
能隠蔽天象却能映小為大升卑為高故濕以太陽自<lb/>
下而上映帶而來晃漾蓬勃人望之以為如是其大耳<lb/>
若太陽當空浮翳盡掃無所映隔真體明浄較之旦暮<lb/>
<pb n="KR3f0023_WYG_003-37a"/>
為小諸星亦然此映小為大也定望日時日月正對地<lb/>
在日月之間人在地平無兩見之理而恒得兩見或日<lb/>
未西沒而已見月食于東日已東出而尚月食于西或<lb/>
高山之上見日月出沒以較厯家算定時刻每先升後<lb/>
墜此升卑為高也且蒙氣又有厚薄有高下近水與浮<lb/>
虛之地氣盈則厚而高堅燥之地氣減則薄而下厚高<lb/>
則映像愈大升像愈高薄下則映像不甚大升像不甚<lb/>
高大約地勢不等氣勢亦不等故受蒙者其勢亦不等<lb/>
<pb n="KR3f0023_WYG_003-37b"/>
欲定日躔月離五星列宿等之經緯度分非先定本地<lb/>
之蒙氣差終難宻合余師司馬熊公<hi>諱明遇</hi>曰天地之象<lb/>
至定不定者氣蒙之也天地之數至定不定者事亂之<lb/>
也達者始終古今深觀時變仰察蒙氣俯識亂事而權<lb/>
衡其理則天官備矣<lb/>
　　星座<lb/>
　問同類之星有各自為用而不相附者何也<lb/>
曰諸星有以一星為一座者有以二三十星為一座者<lb/>
<pb n="KR3f0023_WYG_003-38a"/>
有相為比附者有相比而不附者杠附華盖凡十八星<lb/>
為一座者衡附庫樓凡二十九星為一座者鉞不附井<lb/>
耳不附畢糠不附箕長沙不附軫鈎鈐閉鍵不附房則<lb/>
以属吏自為官也矢得以附弧臼不得附杵以弧矢一<lb/>
人司之杵臼二人司之故也野雞不附軍井雞自守其<lb/>
所司也南門不附庫樓南門不但為庫樓門也如積水<lb/>
不附天船積尸不附大陵天讒不附卷舌咸池天潢不<lb/>
附五車皆有其辯不可臆説也<lb/>
<pb n="KR3f0023_WYG_003-38b"/>
　　晝夜長短<lb/>
　問人居各地而有晝夜長短不同日出入不同節氣<lb/>
　時刻不同何以推之知其不同也<lb/>
曰天體一而已人居地上東西異而日月升沉之候異<lb/>
焉然寒暑發歛同其𤣥象未有移也南北異則晝夜長<lb/>
短異矣赤道之高卑亦異矣故有晝夜長短地平之分<lb/>
焉人居見北極出地者則夏之節氣晝長夜短冬之節<lb/>
氣晝矩夜長人居見南極出地者則長短反是諸節亦<lb/>
<pb n="KR3f0023_WYG_003-39a"/>
然互有淺深也故節氣之所反者皆由兩極出地之高<lb/>
下也人居赤道之下者以赤道為天頂兩極合于地平<lb/>
則晝夜均平絶無永短其地極熱以二分之節為夏以<lb/>
二至之節為冬<hi>㳺熙曰此地見兩夏兩冬而無春秋值兩冬之日寒暑亦猶中國值二分之時</hi>
<hi>一日數雨而人柰暑</hi>若居南北二極之下者以南北極為天頂則<lb/>
以赤道為天腰日輪旋轉如磨焉而春分後皆晝秋分<lb/>
後皆夜者北極下也而秋分後皆晝春分後皆夜者南<lb/>
極下也<hi>㳺燕曰人能知赤道之下無寒晝夜無永短二極之下無暑半年為晝半年為夜則知天矣</hi>
<pb n="KR3f0023_WYG_003-39b"/>
此外諸方各有永短<hi>亦有二三月為一晝夜者</hi>天下不可一律也如<lb/>
此至于東西日月諸星雖每日出入地平一遍但天下<lb/>
國土非同時出入盖東方先見西方後見漸東漸早漸<lb/>
西漸遲如兩地相去九百三十七里則隔一刻相去七<lb/>
千五百里則隔一時<hi>㳺燕曰此從東西一帶算則漸次而遲從分而刻而時以至遲半日</hi>
<hi>而止從南北一帶算則有晝夜均平亦漸次從分而刻而時而日而月以至半年為一晝夜而止也</hi>周天<lb/>
三百六十度每度為地二百五十里若相去一百八十<lb/>
度則東方之午為西方之子相去九十度則東方之午<lb/>
<pb n="KR3f0023_WYG_003-40a"/>
為西方之卯故東西晝夜時刻不同皆由于日之出入<lb/>
也日之出入舒縮不同皆由于兩極出地多寡也所以<lb/>
普天之下時時曉時時午時時日晡時時黄昏時時夜<lb/>
半各于其地作如是觀<lb/>
　　晨昏長短<lb/>
　問晝夜長短由于日之出入晨昏亦有長短此何理<lb/>
　也<lb/>
曰太陽循黄道而行萬古無瞬息之停人居地上見其<lb/>
<pb n="KR3f0023_WYG_003-40b"/>
漸升地平之上人目可得而覩謂之晝太陽漸隠地平<lb/>
之下人目不見謂之夜而晨昏者是分晝分夜之二界<lb/>
也太陽將出未出數刻之前其光東發星光漸為所奪<lb/>
是名為晨太陽漸入地下廻光返照亦經數刻漸漸減<lb/>
盡是名為昏其久暫分數亦因冬夏而分長短也今測<lb/>
以太陽出入在地下十八度内為晨昏之界但太陽行<lb/>
此十八度又各方各宫不等因有五刻七刻十刻之别<lb/>
若論極高七十二度以上之度晨昏雖至丙夜亦無黯<lb/>
<pb n="KR3f0023_WYG_003-41a"/>
黒也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0023_WYG_003-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天經或問卷三<lb/>
</p>
<p>
</p>
  </div>
</body>
</text>
</TEI>
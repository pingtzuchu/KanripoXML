<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3i0003_WYG_000-1a"/>
欽定四庫全書　　　　　子部九<lb/>
　提要<lb/>
　　硯史一卷　　　　　　譜錄類一<hi>器物之屬</hi>
　　　　<hi>臣</hi>等謹案硯史宋米芾撰首冠以用品一條<lb/>
　　　　論石之當以發墨為上後附性品一條論石<lb/>
　　　　質之堅軟樣品一條則備列晉硯唐硯以迄<lb/>
　　　　宋代形製之不同中紀諸硯自玉硯至蔡州<lb/>
　　　　白硯凡二十六種而於端歙二石辨之尤詳<lb/>
<pb n="KR3i0003_WYG_000-1b"/>
　　　　自謂皆曾目擊經用者非此則不録其用意<lb/>
　　　　殊為矜慎末紀所收青翠疊石一正紫石一<lb/>
　　　　皆指為厯代之瓌寳而獨不及所謂南唐硯<lb/>
　　　　山者或當時尚未歸寳晉齋中或已為薛紹<lb/>
　　　　彭所易均未可知也芾本工書法凡石之良<lb/>
　　　　楛皆出親試故所論具得硯理視他家之耳<lb/>
　　　　食者不同其論厯代制作之變考据尤極精<lb/>
　　　　確有足為文房鑒古之助者焉<lb/>
<pb n="KR3i0003_WYG_000-2a"/>
　　歙州硯譜一卷　　　　譜錄類一<hi>器物之屬</hi>
　　　　<hi>臣</hi>等謹案歙州硯譜原本不著撰人名氏惟<lb/>
　　　　卷末題有大宋治平丙午歳重九日十字考<lb/>
　　　　之陳振孫書録觧題載有歙硯圗譜一卷稱<lb/>
　　　　太子中舍知婺源縣唐積撰治平丙午歳云<lb/>
　　　　云其年月與此相合然則此即積書矣中分<lb/>
　　　　採發石坑攻取品目修斵名狀石病道路匠<lb/>
　　　　手攻器十門所誌開鑿成造之法甚為詳晰<lb/>
<pb n="KR3i0003_WYG_000-2b"/>
　　　　葢歙石顯於南唐宋人以其發墨頗好用之<lb/>
　　　　土人藉是為生往往多作形製以希售米芾<lb/>
　　　　嘗譏其好為端樣以平直斗樣為貴滯墨甚<lb/>
　　　　可惜而此書名狀門内實首列端樣亦可以<lb/>
　　　　考見一時風尚也書録觧題作圖譜米芾亦<lb/>
　　　　稱今之製見歙州硯圖而此本有譜無圖葢<lb/>
　　　　左圭刋入百川學海時已有所刪削今亦姑<lb/>
　　　　仍之云<lb/>
<pb n="KR3i0003_WYG_000-3a"/>
　　歙硯説一卷辨歙石説一卷　譜錄類一<hi>器物之屬</hi>
　　　　<hi>臣</hi>等謹案歙硯説辨歙石說原本不著撰人<lb/>
　　　　名氏陳振孫書錄解題載之亦云皆不著姓<lb/>
　　　　名左圭百川學海刻之唐積譜後卷末有䟦<lb/>
　　　　稱紹興三十年十二月弟左承議郎尚書禮<lb/>
　　　　部員外郎兼國史院編修官邁䟦䟦中稱景<lb/>
　　　　伯兄治歙既掲蘇氏文房譜於四寳堂又别<lb/>
　　　　刻硯説三種云云按景伯為洪邁兄洪适之<lb/>
<pb n="KR3i0003_WYG_000-3b"/>
　　　　字則此二書似出於适然與邁䟦三種之説<lb/>
　　　　不合考适盤洲集有蘇易簡文房四譜䟦稱<lb/>
　　　　説歙硯者凡三家品諸李者有墨苑以踵此<lb/>
　　　　編然則此二種葢與唐積之譜共為三種皆<lb/>
　　　　适所刻以附於文房譜之後者實非适所自<lb/>
　　　　撰也硯説兼紀採石之地琢石之法及其品<lb/>
　　　　質之髙下歙石説則專論其紋理星暈凡二<lb/>
　　　　十七種辨别頗為詳細如唐詢北海公硯録<lb/>
<pb n="KR3i0003_WYG_000-4a"/>
　　　　見於郡齋讀書志者今其本久已失傳惟此<lb/>
　　　　書引有兩條及無名氏硯譜引有一條猶可<lb/>
　　　　以考見什一云<lb/>
　　端溪硯譜一卷　　　　譜錄類一<hi>器物之屬</hi>
　　　　<hi>臣</hi>等謹案端溪硯譜原本不著撰人名氏卷<lb/>
　　　　未有淳熙十年東平榮芑䟦曰右縉雲葉<lb/>
　　　　樾交叔傳此譜稍異於衆人之説不知何人<lb/>
　　　　所撰稱徽祖為太上皇必紹興初人云云是<lb/>
<pb n="KR3i0003_WYG_000-4b"/>
　　　　當時已不詳其出自誰手矣其書前論石之<lb/>
　　　　所出與石質石眼次論價次論形製而終以<lb/>
　　　　石病唐柳公權論硯首青絳二州不言端石<lb/>
　　　　蘇易簡文房四譜亦尚以青州紅絲硯為首<lb/>
　　　　自是以後端硯始獨重於世而鑒别之法遂<lb/>
　　　　愈以精密此譜所載於地産之優劣石品之<lb/>
　　　　髙下皆剖晰微至可以依據至如當時以子<lb/>
　　　　石為貴而此獨辨其妄故榮芑以為稍異於<lb/>
<pb n="KR3i0003_WYG_000-5a"/>
　　　　衆人之説葢指此類而言自米芾硯史已云<lb/>
　　　　徧詢石工未嘗有子石芾為含光縣尉嘗親<lb/>
　　　　至端州得其詳而其言正與此合亦足以知<lb/>
　　　　其説之真確也<lb/>
　　硯譜一卷　　　　　　譜錄類一<hi>器物之屬</hi>
　　　　<hi>臣</hi>等謹案硯譜原本不著撰人姓名晁陳二<lb/>
　　　　家亦俱未著録惟左圭刻入百川學海中皆<lb/>
　　　　雜錄硯之出産與其故實中間載有歐陽修<lb/>
<pb n="KR3i0003_WYG_000-5b"/>
　　　　蘇軾唐詢鄭樵諸人之説葢南宋初人也其<lb/>
　　　　書僅三十二條不為贍博採摭間有踈舛如<lb/>
　　　　以端溪子石為在大石中生尚沿舊説未加<lb/>
　　　　考正又如許漢陽以碧玉為硯其事出谷神<lb/>
　　　　子博異記乃龍女之硯非漢陽硯亦為徵引<lb/>
　　　　之誤以其流傳既久尚有一二條足資多識<lb/>
　　　　者故附著於諸家硯譜之次以備檢校焉乾<lb/>
　　　　隆四十六年正月恭校上<lb/>
<pb n="KR3i0003_WYG_000-6a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
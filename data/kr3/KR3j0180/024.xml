<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_024-1a"/>
欽定四庫全書<lb/>
　類説目録<lb/>
　　卷二十四<lb/>
　　　博異志<lb/>
　　　　師曠第七鏡　　　　剖魚腹得刀<lb/>
　　　　道士得仙　　　　　衆花之精<lb/>
　　　　天柱山梯仙國　　　上清童子<lb/>
　　　　舞袖弓彎　　　　　巴陵鬼詩<lb/>
<pb n="KR3j0180_WYG_024-1b"/>
　　　　海龍王女　　　　　胡二姊<lb/>
　　　獨異志<lb/>
　　　　商較卿相<lb/>
　　　狙異志<lb/>
　　　　人魚　　　　　　　天上碧玉樓觀<lb/>
　　　括異志<lb/>
　　　　南岳赤脚仙人　　　聖㑹宫見羽衛<lb/>
　　　　曹門好　　　　　醴泉觀<lb/>
<pb n="KR3j0180_WYG_024-2a"/>
　　　　僕射㕔　　　　　　金甲神人叱醫工<lb/>
　　　　汗脚襪　　　　　　彈鴟<lb/>
　　　　龍首山人　　　　　鬼手書草字<lb/>
　　　　母死復歸　　　　　正郎鼻<lb/>
　　　　大鼈放生　　　　　道士奏章<lb/>
　　　　芙蓉館主　　　　　張酒酒<lb/>
　　　　城隍廟求嗣　　　　費孝先範圍<lb/>
　　　　贓濫處斬　　　　　鼉恠<lb/>
<pb n="KR3j0180_WYG_024-2b"/>
　　　　屠者刲羊　　　　　許偏頭<lb/>
　　　　誤食厭物　　　　　湖中見船<lb/>
　　　　得父石誌　　　　　茅處士叱鬼<lb/>
　　　　截豕一耳　　　　　段糓狂吟<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_024-3a"/>
欽定四庫全書<lb/>
　類説卷二十四　　　　　　宋　曾慥　編<lb/>
　　博異志<lb/>
師曠第七鏡<lb/>
　天寳中陳仲躬居洛陽清化里有大井好溺人一日<lb/>
　有敬元頴請謁飾鈆粉衣緋緑衣曰此井有毒龍自<lb/>
　漢居此縁與太乙左右侍龍相得每相蒙蔽好食人<lb/>
　血自漢以来殺三千七百人矣某為龍所驅使為妖<lb/>
<pb n="KR3j0180_WYG_024-3b"/>
　惑誘人共食昨夜已朝太乙兼河南<hi>闕</hi>勘責數日<lb/>
　方回君命匠淘之則脱難矣願終君一生承奉無所<lb/>
　不致仲躬命匠入井獲古銅鏡夜見元頴謝曰某本<lb/>
　師曠所鑄十二鏡中第七者貞觀中為許敬宗所墮<lb/>
　為毒龍所役幸遇君子重見人間明日望君移宅自<lb/>
　此不復見影矣明日牙人来請移居大小價類一如<lb/>
　清化者且云價直契書並交割訖後三日舊井崩堂<lb/>
　遂陷仲躬後有所須皆如移宅之效其鏡背科斗書<lb/>
<pb n="KR3j0180_WYG_024-4a"/>
　曰維晉新公二年七月七日午時首陽山白龍潭鑄<lb/>
　於鼻題云夷則之鏡<lb/>
剖魚腹得刀<lb/>
　開元中王昌齡舟行至馬當山使風不能駐命賫酒<lb/>
　脯紙馬上大王草履子上夫人詩曰崑崙一面望中<lb/>
　牽奉上大王不取錢只為猛風波浪驟莫恠昌齡不<lb/>
　下船時有金錯刀貯履内誤將往忽有赤鱗入舟<lb/>
　昌齡命烹之割腹獲刀歎曰葛仙公命魚送書古人<lb/>
<pb n="KR3j0180_WYG_024-4b"/>
　剖鯉得素頗同也<lb/>
道士得仙<lb/>
　緱氏仙鶴觀道士皆精專法籙每年九月三日有一<lb/>
　道士得仙至其夜皆不扃户以求飛昇張竭忠為縣<lb/>
　令使勇者覘之見一黒虎入觀銜出一道士而去至<lb/>
　明並不得仙者竭忠大獵格殺數虎或金簡玉籙或<lb/>
　冠帔人髮骨甚多皆每年得仙道士也<lb/>
衆花之精<lb/>
<pb n="KR3j0180_WYG_024-5a"/>
　崔元徽月夜有青衣引女伴曰楊氏李氏陶氏又緋<lb/>
　衣小女曰石醋醋又報封家十八姨来言詞泠泠有<lb/>
　林下風氣色皆殊絶芳香襲人醋醋曰諸女伴皆住<lb/>
　苑中每被惡風所撓當得十八姨相芘處士每嵗旦<lb/>
　與作一朱旛上圖日月五星立苑之東則免難矣今<lb/>
　嵗已過待此月二十一日立之崔許之其日立旛東<lb/>
　風刮地折樹飛沙而苑中繁花不動元徽乃悟衆花<lb/>
　之精醋醋乃石榴封姨乃風神也後楊氏輩来謝各<lb/>
<pb n="KR3j0180_WYG_024-5b"/>
　裹桃李花數斗云服之可以却老某等亦長生至元<lb/>
　和初元徽猶在年可三十許<lb/>
天柱山梯仙國<lb/>
　房州竹山縣隂隠客家浚井千餘尺而無水工人捫<lb/>
　壁别一天地日月世界署牌曰天柱山門内兩童皓<lb/>
　齒垂髮跣足金冠問汝胡為至此工人具陳本末須<lb/>
　㬰有緋衣傳勅曰以禮遣之引至清泉洗浴白泉潄<lb/>
　飲甘美似醉行半日有一國城宫室皆金玉城樓題<lb/>
<pb n="KR3j0180_WYG_024-6a"/>
　云梯仙國工人詢曰此國是何處答曰諸仙初得仙<lb/>
　者闗送此國修行七十萬日然後至諸天或玉京蓬<lb/>
　莱崑閬姑射工遂上山尋路門人曰汝来此頃刻人<lb/>
　間已十數年欲出舊穴應不可得當奏請通天闗鑰<lb/>
　匙送卿歸引上天門須㬰雲開已在房州詢隂家云<lb/>
　已三世矣工人自後不食五穀莫知所在<lb/>
上清童子<lb/>
　岑文本山亭避暑有叩門云上清童子元寳奉叅冠<lb/>
<pb n="KR3j0180_WYG_024-6b"/>
　青圓角冠衣淺青衣曰自漢得果成本生于吳得不<lb/>
　凝滯之道文本語以漢事了如目睹問冠帔之異曰<lb/>
　僕外服圓而心方正此是上清五銖服又曰六銖尤<lb/>
　細者五銖也出門數步牆下不見文本掘之一古墓<lb/>
　中惟得古錢二枚文本乃悟上清童子銅名元寳錢<lb/>
　文也外圓心方錢之狀也青衣銅衣也五銖服亦錢<lb/>
　文也漢朝所鑄也文本自是錢帛日盛至中書令忽<lb/>
　失古錢遂卒<lb/>
<pb n="KR3j0180_WYG_024-7a"/>
舞袖弓彎<lb/>
　邢鳳寓居長安平康里故豪洞門曲房之地也晝夢<lb/>
　一美人曰此妾家也取綵牋寫陽春曲曰長安少女<lb/>
　踏春陽何處春陽不斷腸舞袖弓彎渾忘却羅幃<lb/>
　空換九秋霜<lb/>
巴陵鬼詩<lb/>
　劉方元夜宿巴陵古館聞庭中嘯咏之聲一老青衣<lb/>
　曰往年阿郎貶官時令老身騎偏白騧抱阿荆郎墜<lb/>
<pb n="KR3j0180_WYG_024-7b"/>
　損左膞至今天隂酸疼明日必大雨今阿荆郎官髙<lb/>
　也不知有老身無昔日阿荆郎愛念青青河畔草<lb/>
　今日綿綿思逺道也明旦果大雨壁上有詩云爺娘<lb/>
　送我青楓根不記青楓㡬回落當時手刺衣上花<lb/>
　今日為灰不堪著墨色甚新乃知夜来人題也<lb/>
海龍王女<lb/>
　許漢陽貞元中舟行于洪饒間日暮尋小浦<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>入<lb/>
　行數里不覺到一湖中水纔二三尺湖崖庭宇甚<lb/>
<pb n="KR3j0180_WYG_024-8a"/>
　盛見數女郎飲食皆非人間見者有一樹幹如梧桐<lb/>
　葉如芭蕉紅花滿樹未吐大如斗盎青衣捧一鳥如<lb/>
　鸚鵡置闌干上一聲而樹花皆開芳香襲人每花<lb/>
　中有美人長尺餘管絃悉備女郎舉酒衆樂具作<lb/>
　夜深花落便失所在一女郎作詩曰海門連洞庭<lb/>
　每去三千里十載一歸来辛苦瀟湘水諸女郎曰<lb/>
　欣此旅泊相接恨恨而别明日至<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>口訊之曰昨夜<lb/>
　溺死四人撈出其一人似活乆乃言曰海龍王諸女<lb/>
<pb n="KR3j0180_WYG_024-8b"/>
　歸洞庭宿此取四人作酒縁客少不多飲我却得来<lb/>
　漢陽問客為誰曰一措大耳漢陽黙然覺腹中不安<lb/>
　吐出鮮血數升方知人血為酒三日始平<lb/>
胡二姊<lb/>
　馬燧貧賤時寓北京謁護戎犯諱庭叱而出燧逃郭<lb/>
　外護戎遣鐵騎追索燧匿于逃民敗室中見一女人<lb/>
　曰胡二姊知君在此故来安慰以灰數斗横布地上<lb/>
　曰夜半有異物相恐切不得動過此厄後勲業無雙<lb/>
<pb n="KR3j0180_WYG_024-9a"/>
　言畢而去果見一夜叉赤髮金牙獰目吐火終不敢<lb/>
　越胡二姊之灰俄聞車馬来户云馬生必匿于此夜<lb/>
　义奮起噉食人馬殆盡而去燧乃獲免後立大勲官<lb/>
　爵穹崇竟不知胡二姊所在思報不及春秋祠享列<lb/>
　於廟左右<lb/>
　　獨異志<lb/>
商較卿相<lb/>
　明皇幸蜀裴士淹從馬上商較卿相士淹曰姚崇如<lb/>
<pb n="KR3j0180_WYG_024-9b"/>
　何帝曰健者也宋璟如何曰賢而沈者也論十數人<lb/>
　皆當其目末問李林甫如何帝曰妬賢嫉能古今無<lb/>
　比士淹曰陛下何委用之深也帝俛而無言<lb/>
　　狙異志<lb/>
人魚<lb/>
　待制查道奉使髙麗晚泊一山而止望見沙中有一<lb/>
　婦人紅裳雙袒髻鬟紛亂肘後微有紅鬛查命水<lb/>
　工以篙扶於水中勿令傷婦人得水偃仰復身望查<lb/>
<pb n="KR3j0180_WYG_024-10a"/>
　拜手感戀而沒水工曰某在海上未省見此何物查<lb/>
　曰此人魚也能與人姦處水族人性也<lb/>
天上碧玉樓觀<lb/>
　九華山樵者婦諸葛氏感時疾數日起白舅姑曰<lb/>
　新婦不唯疾止復且得仙矣俄出門乗空而去又數<lb/>
　日復回云天上樓觀皆碧玉碾成窓户悉以珠密綴<lb/>
　紋絲帳幔五色相照仙女行明中燃不死之香我今<lb/>
　暫来相看俄有五色車駕雙龍力士御之女童為<lb/>
<pb n="KR3j0180_WYG_024-10b"/>
　從婦乗之冉冉而去<lb/>
　　括異志<lb/>
南岳赤脚仙人<lb/>
　樂史為西京留臺御史嘗夢帝君召俄見宫闕壯<lb/>
　麗帝曰而主求嗣吾為擇之少選一人至帝曰中原<lb/>
　求嗣汝往勿辭頓首祈免者再三帝曰往哉遂唯唯<lb/>
　而去旁拱立者曰此南岳赤脚李仙人也常酣于酒<lb/>
　明年果生仁宗<lb/>
<pb n="KR3j0180_WYG_024-11a"/>
聖㑹宫見羽衛<lb/>
　聖㑹宫在洛陽之東祖宗神御在焉嘉祐八年三月<lb/>
　二十九日晝漏盡人見羽衛陳布道中最後一人衣<lb/>
　赭袍張黄盖乗馬至宫前不見明日宫門大敞諸殿<lb/>
　門鎻不鑰而唘俄頃報仁廟上仙<lb/>
曹門好<lb/>
　天聖明道京師市井凡物之佳美者即曰曹門好物<lb/>
　之髙大者即曰曺門髙仁宗景祐曹王女孫為后王<lb/>
<pb n="KR3j0180_WYG_024-11b"/>
　佐太祖定天下降蜀平吴將百萬之衆未嘗妄殺一<lb/>
　人宜乎後裔之興也<lb/>
醴泉觀<lb/>
　祥符中京師東南隅醴泉湧龜蛇見其側飲之者<lb/>
　疾瘳即其地營祥源觀後灾再加繕造改號醴泉<lb/>
　觀熙寧中薦加修飾命教坊伶人奏樂於庭是日<lb/>
　真武影現於殿脊大珠中部從神官旗纛悉具<lb/>
僕射㕔<lb/>
<pb n="KR3j0180_WYG_024-12a"/>
　陳英公執中初以右正言謫監永州酒務一日屋楣<lb/>
　間見金字牌書僕射㕔字後果至台輔<lb/>
金甲神人叱醫工<lb/>
　吕公弼申公之次子始申國姙娠而疾將去之醫工<lb/>
　陳遜煮藥將熟已二鼓坐而假寐忽然鼎覆再煮<lb/>
　再覆又煮而加火焉困甚就榻夢神人披金甲持<lb/>
　劔叱曰在胞者本朝宰相汝何人敢加毒害遜懼而<lb/>
　寤以白相國後生公弼熙寧中位樞宻使<lb/>
<pb n="KR3j0180_WYG_024-12b"/>
汗脚襪<lb/>
　盛文肅公度忽疾而死越夕乃蘇云為人追入一<lb/>
　府見主者云同姓而誤追亟命還歸道中見故相沈<lb/>
　義倫曰知公得還為我語家人頗為汗脚襪所苦文<lb/>
　肅歸以語其孤不悟汗脚襪之説及服除徹神坐<lb/>
　而榻傍有敗襪究其所自乃守靈老卒夜宿偶置<lb/>
　于此旦起忘之謂已亡失不復求索<lb/>
彈鴟<lb/>
<pb n="KR3j0180_WYG_024-13a"/>
　張太寧戢方性惡鴟每挟彈逐之嘗居佛寺有鴟巢<lb/>
　于殿之魚尾育二雛羽翼漸成張親彈之而斃大<lb/>
　鴟盤空悲鳴不已太寧歩庭中一鴟下持其巾一<lb/>
　鴟攫傷其鬂旬餘創潰而死<lb/>
龍首山人<lb/>
　前進士楊通與楊寘狀元相善夢寘投刺自稱龍<lb/>
　首山人慶厯中登第而卒後人解之曰龍首狀元也<lb/>
　山人無禄之稱也<lb/>
<pb n="KR3j0180_WYG_024-13b"/>
鬼手書草字<lb/>
　馬少保公亮少時臨窓獨坐閱書有大手如扇自窓<lb/>
　伸前次夜又至公以筆濡雄黄水大書一草字窓外<lb/>
　大呼速為我滌去不然禍及於汝公不聽而寢有頃<lb/>
　怒甚索滌愈急公不應將曉哀鳴而手終不能縮<lb/>
　且曰公將大貴我戲公何忍致我極地耶公獨不見<lb/>
　温嶠燃犀之事乎公大悟以水滌去草字遜謝而去<lb/>
母死復歸<lb/>
<pb n="KR3j0180_WYG_024-14a"/>
　潘繼宗郎中母亡十年一日忽在堂容狀衣服宛如<lb/>
　平昔曰可於堂西張幃幙中安二榻將與伴我二婦<lb/>
　人息焉又云吾死亦無大過隂官置我一室中不令<lb/>
　他適汝既受朝封我為縣太君乃縱出入今往生冀<lb/>
　州磨房某人家為女因得来此家人日具飲食唯聞<lb/>
　七筯聲月餘告去舉家送至郊外空中有哭泣聲<lb/>
正郎鼻<lb/>
　徐郎中少夢神人擕竹籃其中皆人鼻諦視徐曰形<lb/>
<pb n="KR3j0180_WYG_024-14b"/>
　相不薄但鼻曲而小吾與汝易之於籃中擇一鼻劓<lb/>
　去徐鼻以所擇安之頗覺痛楚神笑曰好一正郎鼻<lb/>
　也徐之鼻素不隆正自爾端直厯官正郎<lb/>
大鼈放生<lb/>
　宋𫝊慶中舍嘗得數鼈付廚婢臛之其一甚大婢不<lb/>
　忍殺放之溝中逾年婢病疫煩熱將卒舁致外舍翌<lb/>
　日見胸脇間皆青泥詢之云不知所自但熱差減耳<lb/>
　家人伺之夜有大鼈自溝中被體以泥直登婢胸<lb/>
<pb n="KR3j0180_WYG_024-15a"/>
　氷之其病遂愈<lb/>
道士奏章<lb/>
　范公仲淹倅陳州時郡守母病召道士奏章公笑曰<lb/>
　庸人安能達章帝所耶道士秉簡伏壇終夜不動<lb/>
　試捫其軀則僵矣五更時足微溫良乆謂守曰夫人<lb/>
　夀有六年所苦勿慮守問今夕奏章何其乆也曰方<lb/>
　出天門遇放明年進士春榜觀者駢道以故稽留<lb/>
　公問狀元何姓曰姓王二名名下一字黒塗旁注一<lb/>
<pb n="KR3j0180_WYG_024-15b"/>
　字逺不可辨既而郡守母病平愈明春狀元乃王拱<lb/>
　夀御筆改為拱辰公始歎道士通神也<lb/>
芙蓉館主<lb/>
　慶厯中有朝士將曉赴朝見美女三十餘人靚粧<lb/>
　麗服兩兩並馬而行丁度觀文按轡於其後朝士<lb/>
　驚曰丁素儉約何姬之衆耶有一人最後行朝士問<lb/>
　曰觀文將宅眷何徃曰非也諸女御迎芙蓉館主<lb/>
　俄聞丁卒<lb/>
<pb n="KR3j0180_WYG_024-16a"/>
張酒酒<lb/>
　道士張酒酒得錢即沽酒未嘗二日不醉一旦拂衣<lb/>
　入王屋山立而尸解<lb/>
城隍廟求嗣<lb/>
　建州有張某無子屢禱城隍求嗣夢神告曰汝夫<lb/>
　婦分當無子我念汝䖍禱今以廟中判官為嗣果生<lb/>
　一子名伯玉舉進士第厯官正郎典數郡而卒才藻<lb/>
　㢘勁嗜酒不修飾垢貌蓬鬂如土偶判官<lb/>
<pb n="KR3j0180_WYG_024-16b"/>
費孝先範圍<lb/>
　費孝先成都人取人生年月日時成卦謂之範圍復<lb/>
　有卦影所畫皆唐衣冠禄位亦唐官次豈非唐之精<lb/>
　象者之為歟<lb/>
贓濫處斬<lb/>
　韓元卿為峽州推官忽揮刃自剄喉雖斷而未死<lb/>
　祖擇之時為湖北提刑同年進士也往視之韓不<lb/>
　能語但舉手如索紙筆狀因授之書云贓濫分明<lb/>
<pb n="KR3j0180_WYG_024-17a"/>
　罪宜處斬祖命取桑根線縫其創元卿以手禠去<lb/>
　遂卒<lb/>
鼉恠<lb/>
　潭州樂平橋港有鼉為恠多食人嵗有溺死者市<lb/>
　民李姓者弟溺死求屍不得因刺掌血作章夜醮<lb/>
　而焚之夜夢至一處若大府有數吏鐵索繋一物<lb/>
　長數丈如龍而一角目光如電有頃一人下殿呼曰<lb/>
　江鼉肆暴枉害平人决鐵杖一百處死李某不合<lb/>
<pb n="KR3j0180_WYG_024-17b"/>
　以掌血腥穢上瀆髙真宜付王碩决臀十五後數年<lb/>
　王碩知潭州李坐遺火伏罪<lb/>
屠者刲羊<lb/>
　武弁馬仲方有餽牝羊者生一羔仲方鬻於屠肆<lb/>
　翌日將刲而亡其刀良乆見刀于溝中取而洗拭既<lb/>
　又失之乃羔羊銜投溝中又以足踐淖中使勿見屠<lb/>
　者視之大感傷自此不復屠羊<lb/>
許偏頭<lb/>
<pb n="KR3j0180_WYG_024-18a"/>
　成都畫師許姓善𫝊神一日有貧人敝衣憔悴来求<lb/>
　傳神許笑曰君容狀若此而求傳焉何也其人解布<lb/>
　囊出黄道服鹿皮冠白玉簪頂冠易衣危坐以手摩<lb/>
　面則童顔矣引其鬚應手而黑乃一美丈夫也許驚<lb/>
　曰不知神仙降臨道人曰君傳吾像置肆中有求售<lb/>
　止取千錢後有識者曰此靈泉朱真人也求者輻輳<lb/>
　許貪畫直每像輙取二千夢道人曰汝福有限不可<lb/>
　妄取安得違吾言將促其夀也掌其左頰既寤頭遂<lb/>
<pb n="KR3j0180_WYG_024-18b"/>
　偏自是呼為許偏頭朱真人乃朱居士名雄見唐史<lb/>
　亦見杜光庭仙傳<lb/>
誤食厭物<lb/>
　張燾龍圖景祐初甲科登第嘗誤食犬肉夢黄衣<lb/>
　使者追至一宫闕一道士曰何故食厭物燾曰非敢<lb/>
　故食誤耳道士曰止此吾為汝言少選出曰可謝恩<lb/>
　引至殿前通曰張燾誤食厭物謝再拜而寤張神<lb/>
　骨清粹襟懐夷曠豈非仙曹之被謫者乎<lb/>
<pb n="KR3j0180_WYG_024-19a"/>
湖中見船<lb/>
　徐禧學士舟次彭蠡湖水面白霧四起見二朱漆巨<lb/>
　舟旌旗赫奕揺櫓者肅而不譁相去百餘丈而逝又<lb/>
　見朱艦間以金碧相踵而去又見二白艦載甲士數<lb/>
　千戈㦸森列尾三舟而行船逺而益小<lb/>
得父石誌<lb/>
　祖無擇龍圖嘗倅齊州過古河灘沙中得片石上<lb/>
　有數十字乃葬其先人之誌也遣人視墳墓無一<lb/>
<pb n="KR3j0180_WYG_024-19b"/>
　坏之缺竟不測其從来<lb/>
茅處士叱鬼<lb/>
　劉燁侍郎有别第在襄陽燁卒長子庫部又卒乃<lb/>
　鬻其第為茅處士所得夜聞呼曰庫部来俄一人<lb/>
　頂帽從數鬼叱茅曰我第爾何敢據速出無賈禍<lb/>
　也凡三夕至其聲愈厲茅叱曰爾昔為人今為鬼矣<lb/>
　尚恃貴氣敢爾耶若我擅居爾第宜廹我出爾子<lb/>
　不肖不能保其先人舊廬因貨于我尚敢逐我耶言<lb/>
<pb n="KR3j0180_WYG_024-20a"/>
　訖返叱令速出鬼遂遁去<lb/>
截豕一耳<lb/>
　羅紹漢陽人居近五通神廟隣家嵗畜一豕祀神多<lb/>
　壊羅之籓籬紹父怒擒豕截去一耳隣人訴于神既<lb/>
　而生紹與其孫各無一耳又公安富民見二犬交以<lb/>
　刀斷其勢後生二子俱閹<lb/>
段糓狂吟<lb/>
　段糓者累舉進士後忽如狂市中謳吟云一間茅<lb/>
<pb n="KR3j0180_WYG_024-20b"/>
　屋尚自修治信狂風吹連簷破碎斗栱斜敧看傾倒<lb/>
　牆壁作散土一堆主人翁永不来歸後病死及葬發<lb/>
　視但棺耳<lb/>
　<lb/>
　<lb/>
　<lb/>
　<lb/>
　類説卷二十四<lb/>
</p>
<p>
</p>
  </div>
</body>
</text>
</TEI>
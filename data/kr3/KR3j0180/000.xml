<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>類説</head>
    <p>
<pb n="KR3j0180_WYG_000-1a"/>
欽定四庫全書　　　　　子部十<lb/>
　類説　　　　　　　　　雜家類五<hi>雜纂之屬</hi>
　　提要<lb/>
　　　　<hi>臣</hi>等謹案類説六十卷宋曽慥編慥字端伯<lb/>
　　　　晉江人孝寛曽孫丞相懷之從兄也官至尚<lb/>
　　　　書郎直寳文閣奉祠家居撰述甚富所選樂<lb/>
　　　　府雅詞已别著録此乃其僑寓銀峰時所作<lb/>
　　　　成於紹興六年取自漢以來百家小説採掇<lb/>
<pb n="KR3j0180_WYG_000-1b"/>
　　　　事實編纂成書其二十五卷以前為前集二<lb/>
　　　　十六卷以後為後集其或摘録稍繁卷帙太<lb/>
　　　　鉅者則又分析子卷以便檢閲書初出時麻<lb/>
　　　　沙書坊嘗有刋本後板亡佚寳慶丙戌葉時<lb/>
　　　　為建安守為重鋟置於郡齋今亦不可復見<lb/>
　　　　世所𫝊本則又明人所重刻也其書體例乃<lb/>
　　　　刪削原文而取其竒麗之語各加標目於條<lb/>
　　　　首與當時王宗哲所刋紺珠集相同至分部<lb/>
<pb n="KR3j0180_WYG_000-2a"/>
　　　　采撮各以原書為次不别加編類又為陶宗<lb/>
　　　　儀説郛所自祖然其時古籍尚多慥又精於<lb/>
　　　　裁鑒故所甄録大都遺文僻典可以禆助多<lb/>
　　　　聞若紺珠之太畧説郛之太繁皆不如此書<lb/>
　　　　博約兼資足稱完贍又每書雖經節録而以<lb/>
　　　　原書相校未嘗改竄一詞如鄴侯家𫝊下有<lb/>
　　　　注云泌子繁作皆稱先公今改作泌云云即<lb/>
　　　　一字之移易猶詳慎不茍如此可見宋時風<lb/>
<pb n="KR3j0180_WYG_000-2b"/>
　　　　俗之近古固非明人逞臆妄改者所可同日<lb/>
　　　　而語耳乾隆四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
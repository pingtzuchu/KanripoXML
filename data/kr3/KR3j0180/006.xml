<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目録</head> <lb/>
    <p>
<pb n="KR3j0180_WYG_006-1a"/>
欽定四庫全書<lb/>
　類說目録<lb/>
　　卷六<lb/>
　　　續齊諧記<lb/>
　　　　金鳳轄　　　　分紫荆<lb/>
　　　　黄鳥玉環　　　千年華表<lb/>
　　　　書生吐女子　　茱茰囊菊花酒<lb/>
　　　　三日曲水　　　織女詣牽牛<lb/>
<pb n="KR3j0180_WYG_006-1b"/>
　　　　眼明袋　　　　三閭大夫<lb/>
　　　　膏粥　　　　　清溪神傳<lb/>
　　　　磐山<lb/>
　　　荆楚嵗時記<lb/>
　　　　門神　　　　　爆竹旦<lb/>
　　　　罥索　　　　　寒食禁烟<lb/>
　　　　杏酪麥粥　　　如願<lb/>
　　　　七種菜　　　　辟惡餅<lb/>
<pb n="KR3j0180_WYG_006-2a"/>
　　　　人日　　　　　膠牙餳<lb/>
　　　　長命縷　　　　仙术<lb/>
　　　　豆花雨　　　　飛鳬<lb/>
　　　　牽牛借天帝錢<lb/>
　　　秦中嵗時記<lb/>
　　　　幫牛　　　　　探花<lb/>
　　　　拾菜　　　　　紫笋茶<lb/>
　　　　白牡丹詩　　　扇市<lb/>
<pb n="KR3j0180_WYG_006-2b"/>
　　　　儺翁儺母　　　火城<lb/>
　　　　中和節　　　　酴醿酒<lb/>
　　　　櫻筍厨　　　　重陽應制<lb/>
　　　　進士多貧士　　吏部四抝<lb/>
　　　洛陽伽藍記<lb/>
　　　　習字　　　　　懐磚<lb/>
　　　　酪奴　　　　　水厄<lb/>
　　　　老嫗吹箎　　　畫卵雕薪<lb/>
<pb n="KR3j0180_WYG_006-3a"/>
　　　　鴈臣　　　　　玉鳳金龍<lb/>
　　　　苗茨之碑　　　史書非實録<lb/>
　　　　髙陽一飯敵我千日<lb/>
　　　　白墮春醪<lb/>
　　　南部烟花記<lb/>
　　　　字䜟　　　　　司花女<lb/>
　　　　絳仙可療饑　　女相如<lb/>
　　　　留儂　　　　　迷樓<lb/>
<pb n="KR3j0180_WYG_006-3b"/>
　　　　來夢兒　　　　遇陳後主<lb/>
　　　　金虀玉膾　　　閃電窗<lb/>
　　　　文章總集　　　分盃法<lb/>
　　　河洛記<lb/>
　　　　檄暴　　　　　銅鏡屏<lb/>
　　　　再檄　　　　　遼東之役<lb/>
　　　　知世郎　　　　志公詩<lb/>
　　　　婆娑羅樹<lb/>
<pb n="KR3j0180_WYG_006-4a"/>
　　　傳記<lb/>
　　　　與魏公藏拙　　南市塚銘<lb/>
　　　　為姊作粥　　　門禁六闕<lb/>
　　　　飛騎　　　　　佛牙<lb/>
　　　　張底崔湜為中書令<lb/>
　　　　王家牛　　　　薛道衡詩<lb/>
　　　　芙蓉園　　　　北堂書抄<lb/>
　　　　郭正一可笑亊　劉晨阮肇<lb/>
<pb n="KR3j0180_WYG_006-4b"/>
　　　景龍文館集<lb/>
　　　　學士　　　　　日就殿<lb/>
　　　　閏九日　　　　國奢<lb/>
　　　　蹀馬戲　　　　四部書<lb/>
　　　　桃花行　　　　扳絙之戲<lb/>
　　　　細栁　　　　　合笙<lb/>
　　　　麥粥　　　　　人題四韻<lb/>
　　　　松門薜幄　　　剪彩花詩<lb/>
<pb n="KR3j0180_WYG_006-5a"/>
　　　　綸省推髙<lb/>
　　　御史臺記<lb/>
　　　　南床　　　　　御史本草<lb/>
　　　　五墨三仍　　　百官本草<lb/>
　　　　六道<lb/>
　　　封氏見聞記<lb/>
　　　　釣鰲客　　　　十過萬言<lb/>
　　　　詐為古帖　　　大杖小杖<lb/>
<pb n="KR3j0180_WYG_006-5b"/>
　　　　二鑊　　　　　魯人敗矣<lb/>
　　　　嶧山碑　　　　嘯十五章<lb/>
　　　　畫山水　　　　燒尾士人<lb/>
　　　　豹直　　　　　以金燈花為芝草<lb/>
　　　　有罪令裹碧巾　月桂降<lb/>
　　　　斛瘕　　　　　長哨<lb/>
　　　開天傳信記<lb/>
　　　　貴妃為劉晏畫眉<lb/>
<pb n="KR3j0180_WYG_006-6a"/>
　　　　白騾將軍　　　金天王<lb/>
　　　　凉州新曲　　　嚴公界<lb/>
　　　　兔詩　　　　　𤓰子<lb/>
　　　　紫雲迴　　　　白石篆<lb/>
　　　　一行進當歸　　麯生風味<lb/>
　　　　裴尹判狀　　　撲殺佛子<lb/>
　　　　那吒太子　　　玉磬<lb/>
　　　　叱武攸暨　　　萬迴<lb/>
<pb n="KR3j0180_WYG_006-6b"/>
　　　　題劍門詩　　　旃然<lb/>
　　　　甕肚峯　　　　嘲劉文樹<lb/>
　　　　月堂見毛人　　幸温泉賦<lb/>
　　　　隱形法<lb/>
　　　廬陵官下記<lb/>
　　　　栽植經　　　　墨涴衣<lb/>
　　　　颸段　　　　　損惠蹲鴟<lb/>
　　　　我謎吞得你謎　句枝<lb/>
<pb n="KR3j0180_WYG_006-7a"/>
　　　海物異名記<lb/>
　　　　蟹名虎蟳　　　蠣奴<lb/>
　　　　烏賊泥猴　　　信鷗<lb/>
　　　　白露蓑　　　　水母<lb/>
　　　　郎官鱠　　　　蟬紗<lb/>
　　　　八蠶綿　　　　海鷗棠櫓<lb/>
　　　　天臠炙　　　　蝦鬚<lb/>
　　　　茘枝奴<lb/>
<pb n="KR3j0180_WYG_006-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目録<lb/>
<pb n="KR3j0180_WYG_006-8a"/>
欽定四庫全書<lb/>
　類說卷六　　　　　　　　　宋　曽慥　編<lb/>
　　續齊諧記<lb/>
金鳳轄<lb/>
　漢宣帝以皁葢車賜霍光至夜車轄上金鳳輒亡去<lb/>
　曉乃還南郡黄君仲北山羅得一鳳詣闕帝以置承<lb/>
　露盤上俄飛入光家車上帝耴車游行輒御帝崩鳳<lb/>
　飛去莫知所在<lb/>
<pb n="KR3j0180_WYG_006-8b"/>
分紫荆<lb/>
　京兆田真兄弟三人分財堂前紫荆欲破為三明旦<lb/>
　樹枯死真曰樹本同株將分故憔悴人不如木也因<lb/>
　不解樹樹即榮茂兄弟相感合財遂為孝門陸機詩<lb/>
　云三荆歡同株<lb/>
黄鳥玉環<lb/>
　楊寳見一黄鳥為鴟梟所摶寳遂取置梁上啖以黄花<lb/>
　毛羽成朝去暮來忽夜有黄衣童子曰我王母使者<lb/>
<pb n="KR3j0180_WYG_006-9a"/>
　昔使蓬萊為梟所搏承君見救以四玉環與寳曰令<lb/>
　君子孫潔白位至三公有如此環寳生震四世名公<lb/>
千年華表<lb/>
　燕昭王墓前班貍化為書生問墓前華表曰吾欲見<lb/>
　張華何如華表曰子之妙解無為不可但張公智度<lb/>
　難籠絡恐䘮子千嵗之質亦誤老夫貍不從見華論<lb/>
　文及退華使人防門不得出雷煥曰千年老精唯以<lb/>
　千年枯木照之則形現昭王墓前華表已千年使人<lb/>
<pb n="KR3j0180_WYG_006-9b"/>
　伐之燃照書生乃一班貍<lb/>
書生吐女子<lb/>
　許彦山行遇一書生云脚疼求寄鵝籠中生入籠與<lb/>
　鵝並坐前行息樹下生出籠口吐一銅盤具餚饌酒<lb/>
　數行吐一女子容貌冠絶女曰將男子同來吐一男<lb/>
　子穎悟可愛又吐錦行障書生留女同卧男子又吐<lb/>
　一女共酌日晚書生悉吞納口中留銅盤與彦張敞<lb/>
　云是永平二年作<lb/>
<pb n="KR3j0180_WYG_006-10a"/>
茱茰囊菊花酒<lb/>
　費長房謂桓景曰九月九日汝家有災急令家人各<lb/>
　作絳囊盛茱茰繫臂登髙飲菊花酒景如言夕還見<lb/>
　雞犬牛羊皆死<lb/>
三日曲水<lb/>
　武帝問摯仲洽三日曲水何義曰漢徐肇三月初生<lb/>
　三女三日俱亡一村以為恠相攜水濵盥洗因流水<lb/>
　以濫觴束晢曰周公城洛邑因流水泛酒又秦昭王<lb/>
<pb n="KR3j0180_WYG_006-10b"/>
　三日上巳置酒河曲見金人奉水心劍因立曲水<lb/>
織女詣牽牛<lb/>
　成武丁有仙道忽謂弟子曰七月七日織女渡河暫<lb/>
　詣牽牛諸仙悉還宫吾與爾别明日果失武丁<lb/>
眼明袋<lb/>
　鄧紹八月旦入華山見童子執五彩囊盛柏葉上露<lb/>
　曰赤松先生取以明目今人八月旦作眼明袋<lb/>
三閭大夫<lb/>
<pb n="KR3j0180_WYG_006-11a"/>
　屈原五月五日投汨羅楚人至此日以竹筒貯米投<lb/>
　水以祭長沙區曲見一人自云三閭大夫曰感君見<lb/>
　祭每為蛟龍所竊當以練葉塞上纒以綵繩二物蛟<lb/>
　龍所畏也<lb/>
膏粥<lb/>
　張誠見婦人在宅南曰我是土神正月半宜作白粥<lb/>
　泛膏於上祭我令君蠶桑百倍今正月半設膏粥自<lb/>
　此始<lb/>
<pb n="KR3j0180_WYG_006-11b"/>
青溪神傳<lb/>
　趙文韶住青溪月夜唱栖夜烏西飛忽有青衣曰王<lb/>
　家娘子傳語聞君歌聲有闗人者須㬰女至容色可<lb/>
　怜文韶為歌深契女心乃曰但令有瓶何患無水取<lb/>
　箜篌鼔之令婢歌繁霜自解裙帶縛箜篌歌曰日暮<lb/>
　風吹葉落依枝丹心寸意愁君未知寢竟别去明日<lb/>
　至青溪廟中女姑神像青衣立前皆夜所見者<lb/>
磐山<lb/>
<pb n="KR3j0180_WYG_006-12a"/>
　溪山上磐石常如轉磨聲轉駛則年豐轉遲則歳儉<lb/>
　　荆楚歲時記<lb/>
門神<lb/>
　歲旦繪二神貼户左右左神荼右鬱壘俗謂之門神<lb/>
　按括地圖云度朔山大桃樹盤屈三千里下有二神<lb/>
　一名壘一名鬱並執葦絲以伺不祥之鬼縶而殺之<lb/>
　初無神荼之名<lb/>
爆竹旦<lb/>
<pb n="KR3j0180_WYG_006-12b"/>
　爆竹于庭世謂庭燎之禮非也神異經云西方山中<lb/>
　有人長尺餘人見之即病寒熱名曰山臊以竹著火<lb/>
　中爆竹有聲則驚遁逺去<lb/>
罥索<lb/>
　春節懸長繩於髙木士女盛服坐立其上推引之名<lb/>
　鞦韆楚俗謂之施鈞湼槃經謂之罥索<lb/>
寒食禁烟<lb/>
　冬至後一百五日有疾風甚雨謂之寒食介子推三月<lb/>
<pb n="KR3j0180_WYG_006-13a"/>
　五日為火所焚國人哀之毎春暮為不舉火謂之禁<lb/>
　烟犯之則雨雹傷田<lb/>
杏酪麥粥<lb/>
　孫楚祭子推云麥飯一盤醴酪二盂清泉甘水充君<lb/>
　之厨今寒食有杏酪麥粥即其類也<lb/>
如願<lb/>
　録異記有商人過清湖見清湖君君問所須有人教<lb/>
　云但乞如願君許之果得一婢如願即其名也商有<lb/>
<pb n="KR3j0180_WYG_006-13b"/>
　所求悉能致之後因正旦如願晚起商人撻之走入<lb/>
　糞壤中不見今人正旦以細繩繫偶人投糞壌中云<lb/>
　如願<lb/>
七種菜<lb/>
　人日採七種菜作羮<lb/>
辟惡餅<lb/>
　伏日食湯餅名辟惡餅<lb/>
人日<lb/>
<pb n="KR3j0180_WYG_006-14a"/>
　正月一日為雞二日為狗三日為羊四日為豬五日<lb/>
　為牛六日為馬七日為人八日為穀以隂晴占豐耗<lb/>
膠牙餳<lb/>
　元日食膠牙餳取膠固之義<lb/>
長命縷<lb/>
　五月五日以五色絲纒臂曰長命縷以艾為人形置<lb/>
　户上辟惡師曠占云歳多病病草先生病草艾也是<lb/>
　日取蟾蜍辟兵<lb/>
<pb n="KR3j0180_WYG_006-14b"/>
仙术<lb/>
　桃者五行之精能制百鬼謂之仙术<lb/>
豆花雨<lb/>
　八月雨謂豆花雨<lb/>
飛鳬<lb/>
　競渡者治其舟使輕利謂之飛鳬又曰水車又曰水<lb/>
　馬<lb/>
牽牛借天帝錢<lb/>
<pb n="KR3j0180_WYG_006-15a"/>
　道書云牽牛娶織女天帝借二萬錢下禮久不還被<lb/>
　驅在營室中<lb/>
　　秦中歲時記<lb/>
幫牛<lb/>
　金吾仗㩧槊前引百司皆避爾雅云即幫牛也此獸<lb/>
　善抵觸故雕其首於竿加龍虎節以油囊盛之而行<lb/>
探花<lb/>
　宴進士杏花園初㑹謂之探花宴以少俊二人為探<lb/>
<pb n="KR3j0180_WYG_006-15b"/>
　花使遍遊名園若他人先折得名花則二使皆被罰<lb/>
拾菜<lb/>
　二月二日曲江拾菜遊觀甚盛<lb/>
紫笋茶<lb/>
　清明日湖州進紫笋茶<lb/>
白牡丹詩<lb/>
　慈恩寺有裴潾白牡丹詩云長安豪貴惜春殘爭賞<lb/>
　開元紫牡丹别有玉盃承露冷無人起就月中看<lb/>
<pb n="KR3j0180_WYG_006-16a"/>
扇市<lb/>
　端午前兩日東市謂之扇市車馬特盛<lb/>
儺翁儺母<lb/>
　歳除日逐儺作鬼神之狀内二老人為儺翁儺母<lb/>
火城<lb/>
　正月一日曉漏以前宰相三司金吾以樺燭數百炬<lb/>
　擁馬如城謂之火城<lb/>
中和節<lb/>
<pb n="KR3j0180_WYG_006-16b"/>
　二月一日中和節百官進農書内出中和厯勅賜羣<lb/>
　臣<lb/>
酴醿酒<lb/>
　寒食内宴宰相酴醿酒<lb/>
櫻筍厨<lb/>
　四月十五日自堂厨至百司厨通謂之櫻筍厨<lb/>
重陽應制<lb/>
　王維重陽應制詩云四海方無事三秋大有年無窮<lb/>
<pb n="KR3j0180_WYG_006-17a"/>
　菊花節長奉柏梁篇<lb/>
進士多貧士<lb/>
　太和八年放進士榜多貧士無名子作詩曰乞兒還<lb/>
　有大通年二十三人椀杖全薛庶准前騎瘦馬范鄼<lb/>
　依舊葢鋪毡<lb/>
吏部四拗<lb/>
　吏部有四拗初冬納文書却云選門閉四月亊畢却<lb/>
　云選門開人名在分史前謂之某家百姓狀在判後<lb/>
<pb n="KR3j0180_WYG_006-17b"/>
　却須粘在判前<lb/>
　　洛陽伽藍記<lb/>
習字<lb/>
　後魏孝文帝㑹羣臣酒酣帝舉巵曰三三横兩兩從<lb/>
　誰能辨之賜金鍾中尉李彪曰沽酒老嫗瓮注𤬪屠<lb/>
　兒割肉與秤同右丞甄琛曰吳人浮水自云工妓兒<lb/>
　擲繩在虚空彭城王勰曰此是習字<lb/>
懐磚<lb/>
<pb n="KR3j0180_WYG_006-18a"/>
　魏莊帝舅李延蹇為青州刺史帝曰懐磚之俗世號<lb/>
　難治舅宜用好心腹副朝廷所委昔彭城王作青州<lb/>
　牧問其俗賔客云齊土淺薄太守初至皆懐磚叩頭<lb/>
　以見意及其代去以磚擊之言其始終向背也京師<lb/>
　語曰獄中無繫囚舎邊無青州假令家道惡腸中不<lb/>
　懐愁<lb/>
酪奴<lb/>
　齊王肅歸魏初不食羊肉及酪漿常食鯽魚羮渇飲<lb/>
<pb n="KR3j0180_WYG_006-18b"/>
　茗汁高帝曰羊肉何如魚羮茗汁何如酪漿肅曰羊<lb/>
　陸產之最魚水族之長羊比齊魯大邦魚比邾莒小<lb/>
　國茗不中與酪作奴彭城王勰曰卿不重齊魯大邦<lb/>
　而愛邾莒小國明日為卿設邾莒之㑹亦有酪奴因<lb/>
　呼茗酪奴<lb/>
水厄<lb/>
　王濛好茶人至輒飲之士大夫甚以為苦毎欲候濛<lb/>
　必曰今日有水厄<lb/>
<pb n="KR3j0180_WYG_006-19a"/>
老嫗吹篪<lb/>
　河間王婢曰朝雲善吹篪諸羌叛王令朝雲假為老<lb/>
　嫗吹篪羌皆流涕復降語曰快馬健兒不如老嫗吹<lb/>
　篪<lb/>
畫卵彫薪<lb/>
　元琛豪侈嘗云石崇庶姓猶能畫卵彫薪<lb/>
鴈臣<lb/>
　北酋夷長遣子入侍常秋來春去避中國之熱號為<lb/>
<pb n="KR3j0180_WYG_006-19b"/>
　鴈臣<lb/>
玉鳳金龍<lb/>
　元琛窗户以玉鳳銜鈴金龍吐斾<lb/>
苗茨之碑<lb/>
　奈林南百石碑魏明帝所立題曰苗茨之碑髙祖作<lb/>
　苗茨堂永安中莊帝射於華林園百官讀碑疑苗字<lb/>
　誤衒之釋曰以蒿覆之故言苗茨何誤之有<lb/>
史書非實録<lb/>
<pb n="KR3j0180_WYG_006-20a"/>
　隠士趙逸云是晉人云自永嘉以來三百餘年建國<lb/>
　稱王者十六君皆目睹其事國亡之後史書皆非實<lb/>
　録今人亦生愚死智惑已甚矣生時庸人其死也碑<lb/>
　文墓誌窮天地之大徳盡生民之能事生為盜跖没<lb/>
　為夷齊佞言傷正華詞損實<lb/>
髙陽一飯敵我千日<lb/>
　髙陽王雍為相一食數萬錢季崇曰髙陽一飯敵我<lb/>
　千日崇為尚書令富傾天下而性儉嗇食常無肉止<lb/>
<pb n="KR3j0180_WYG_006-20b"/>
　有韭茹韭薤人云季令公一食十八種蓋二九十八<lb/>
　也<lb/>
白墮春醪<lb/>
　晉河東人劉白墮善釀酒飲者醉不能醒永熙中青<lb/>
　州刺史毛鴻賓賫酒之藩逢盜刼酒飲之皆醉被擒<lb/>
　因名擒奸酒遊俠語曰不畏張弓㧞刀惟畏白墮春<lb/>
　醪<lb/>
　　南部烟花記<lb/>
<pb n="KR3j0180_WYG_006-21a"/>
字䜟<lb/>
　煬帝嘗㑹飲為字令取左右離合之意謂杳孃曰我<lb/>
　取杳字為十八日時宫婢羅羅侍杳孃分羅字為四<lb/>
　維帝謂蕭后曰能拆朕字乎后曰移左畫居右豈非<lb/>
　淵字乎乃唐興之䜟<lb/>
司花女<lb/>
　帝御女袁寳兒駘冶多態時洛陽進合蔕迎輦花帝<lb/>
　令持之號司花女帝謂虞世基曰寳兒多憨態卿試<lb/>
<pb n="KR3j0180_WYG_006-21b"/>
　嘲之世基為詩曰學畫鵶兒半未成垂肩嚲袖大憨<lb/>
　生縁憨却得君王意常把花枝傍輦行<lb/>
絳仙可療饑<lb/>
　鳳舸殿脚女吳絳仙善畫長蛾帝怜之由是争為長<lb/>
　蛾司宫吏日供螺子黛五斛號蛾緑帝毎向簾視絳<lb/>
　仙移時不去云古人言秀色若可餐若絳仙者可以<lb/>
　療饑矣<lb/>
女相如<lb/>
<pb n="KR3j0180_WYG_006-22a"/>
　帝以合歡水果賜吳絳仙絳仙以紅牋進詩謝帝曰<lb/>
　絳仙才調女相如也<lb/>
留儂<lb/>
　帝與宫女羅羅詩曰個人無耐是横波黛染隆顱簇<lb/>
　小蛾幸好留儂伴儂睡不留儂住意如何<lb/>
迷樓<lb/>
　帝建迷樓樓上設四寳帳一曰歌春愁二曰忘醉歸<lb/>
　三曰夜含風四曰延秋月<lb/>
<pb n="KR3j0180_WYG_006-22b"/>
來夢兒<lb/>
　帝沈湎失度每睡須摇動勞頓方就一夢侍兒韓俊<lb/>
　娥尤得意每就枕必令振聳支節嘗得美睡因呼為<lb/>
　來夢兒<lb/>
遇陳後主<lb/>
　帝一日恍惚與陳後主相遇後主左右一人甚美指<lb/>
　謂帝曰此麗華也毎憶桃葉山前與此子北渡爾時<lb/>
　麗華方凭臨春閣試東都紫毫書小砑紅綃答江令<lb/>
<pb n="KR3j0180_WYG_006-23a"/>
　璧月詞未終見韓擒虎直來逼人都無去就後主以<lb/>
　緑紋測海蠡盃酌洪梁新醖以勸帝帝請麗華舞玉<lb/>
　樹后庭花麗華辭以自出井中腰肢不復往時情態<lb/>
　帝再三請之乃起就一曲後主問蕭妃何如此人帝<lb/>
　曰春蘭秋菊亦各一時之秀後主誦詩數十篇帝獨<lb/>
　愛小窗一篇云午醉醒來晚無人自夢驚夕陽如有<lb/>
　意偏傍小窗明又寄侍兒碧玉詞云離别腸應斷相<lb/>
　思骨合消愁魂若飛散憑仗一相招<lb/>
<pb n="KR3j0180_WYG_006-23b"/>
金虀玉膾<lb/>
　吳郡獻松江鱸魚煬帝曰所謂金虀玉膾東南佳味<lb/>
　也<lb/>
閃電窗<lb/>
　帝觀書處窗户玲瓏相望金牖玉觀輝映溢目號閃<lb/>
　電窗<lb/>
文章總集<lb/>
　帝命虞世南等四十人選文章自楚詞訖大業共為<lb/>
<pb n="KR3j0180_WYG_006-24a"/>
　一部五千卷號文章總集又擇能書二千人為御書<lb/>
　生分番抄書<lb/>
分盃法<lb/>
　起自籌禪師合諸藥共筒内插帽七日乃取插頭對<lb/>
　客飲以簪畫酒中飲一邊已盡一邊尚滿謂之分盃<lb/>
　法<lb/>
　　河洛記<lb/>
檄暴<lb/>
<pb n="KR3j0180_WYG_006-24b"/>
　李密自立為魏公檄喻郡邑暴煬帝之惡云先皇嬪<lb/>
　御並進銀環諸王子女咸儲金屋又云潛為九市親<lb/>
　駕四驢自比商人見邀逆旅<lb/>
銅鏡屏<lb/>
　煬帝喜奢侈幸江都王世充獻銅鏡屏帝甚喜擢江<lb/>
　都通守<lb/>
再檄<lb/>
　李密云賀若弼以上將誅夷髙熲以大勛受縊薛道<lb/>
<pb n="KR3j0180_WYG_006-25a"/>
　衡文宗學士遂處極刑痛結人心悲纒華夏又云多<lb/>
　營宫殿廣立池臺罄珠玉之珍竒窮丹青之麗飾歌<lb/>
　姬舞女終日荒淫走狗飛鷹盤遊無度桑間濮上聽<lb/>
　亡國之音糟丘酒池為長夜之飲又云漢朝星動豈<lb/>
　曰勞人晉國石言未為煩役又云一時收十嵗之租<lb/>
　一日枉千金之費夫行婦寡父出子孤百川沸騰十<lb/>
　日並出<lb/>
遼東之役<lb/>
<pb n="KR3j0180_WYG_006-25b"/>
　大業七年以後初有遼東之役又發丁壯為驍果又<lb/>
　送驢馬於涿郡又發黄衣牽船入滄海又發五穀雜<lb/>
　種牛皮鐵炭飛輓千里<lb/>
知世郎<lb/>
　大業末宋寇先起鄒平人王薄擁衆據長白山自稱<lb/>
　知世郎言世事可知矣作歌以招征役者歌云長白<lb/>
　山頭知世郎純著紅羅錦背襠横矟侵天半輪刀耀<lb/>
　日光上山吃獐鹿下山食牛羊忽聞官軍至提劍向<lb/>
<pb n="KR3j0180_WYG_006-26a"/>
　前盪譬如遼東豕斬頭何所傷人多附之後楊𤣥感<lb/>
　反山東遂成大亂河北有張秤王秡須等凡二十七<lb/>
　項多至十餘萬少不下萬人屯據州縣建營山澤其<lb/>
　下酋帥亦有名稱或云乞見敵或云嫌頭方或云徹<lb/>
　眷頑勿惜死又結聚村落百十為羣如黒社白社青<lb/>
　特胡驢之號浮雲賊忽律賊最後李宻起而隋亡<lb/>
志公詩<lb/>
　梁志公道人詩曰一土亂十州至世充僣號國稱鄭<lb/>
<pb n="KR3j0180_WYG_006-26b"/>
　遂以一土為王字又曰亂訓理也自為符䜟改洛州<lb/>
　為十州<lb/>
婆娑羅樹<lb/>
　洛城山北謂之邙山上無木惟北嶺上有古樗樹婆<lb/>
　娑四五畝楊素建都城以此樹為南北標準嫌樗木<lb/>
　名惡號婆娑羅樹佛經言婆娑羅樹是如來涅槃之<lb/>
　所其言不祥後楊𤣥感亂李密圍城及太宗征世充<lb/>
　皆於此樹駐車下瞰城中<lb/>
<pb n="KR3j0180_WYG_006-27a"/>
　　傳記<lb/>
與魏公藏拙<lb/>
　梁遣徐陵聘齊時魏收文學為北朝之冠録其文示<lb/>
　陵陵過江沈之曰吾與魏公藏拙<lb/>
南市塚銘<lb/>
　洛陽南市即隋酆都市也掘得一塚棺中有平上幘<lb/>
　朱衣銘曰筮言居朝龜言居市五百年間於此見矣<lb/>
　校其日月當魏黄初二年也<lb/>
<pb n="KR3j0180_WYG_006-27b"/>
為姊作粥<lb/>
　李英公姊病親為作粥誤燎其鬚姊止之公曰姊老<lb/>
　勣亦老欲久為此粥可得乎<lb/>
門禁六闕<lb/>
　朱敬則代著孝義自宇文周至唐並加旌表門禁六<lb/>
　闕<lb/>
飛騎<lb/>
　貞觀中揀驍捷善騎射者謂之飛騎衣五色袍乘六<lb/>
<pb n="KR3j0180_WYG_006-28a"/>
　閑馬從上遊幸<lb/>
佛牙<lb/>
　貞觀中有僧言佛牙所擊無堅物傅奕曰我聞金剛<lb/>
　石至堅惟羚羊角可破試之應手糜碎<lb/>
張底崔湜為中書令<lb/>
　張嘉禎為舍人湜輕之常呼為張底後嘉禎議事出<lb/>
　人意表湜驚謂同列曰張底乃我輩一般人當坐此<lb/>
　果後為中書令<lb/>
<pb n="KR3j0180_WYG_006-28b"/>
王家牛<lb/>
　洛陽畫工解奉先為嗣江王家畫過取其直王責之<lb/>
　乃於佛前自誓曰若負心願死為王家牛未幾暴卒<lb/>
　王家適生騂犢背有白文曰解奉先<lb/>
薛道衡詩<lb/>
　隋薛道衡聘陳為人日詩曰入春纔七日離家有二<lb/>
　年南人嗤之又云人歸落鴈後思發在花前乃曰名<lb/>
　下無虚士<lb/>
<pb n="KR3j0180_WYG_006-29a"/>
芙蓉園<lb/>
　京師芙蓉園者本名曲江園隋文帝以曲名不正改<lb/>
　之<lb/>
北堂書鈔<lb/>
　虞世南於省後堂集羣書中事可為文用者號北堂<lb/>
　書鈔<lb/>
郭正一可笑事<lb/>
　郭正一為李英公征遼管記勣還曰此一行我録郭<lb/>
<pb n="KR3j0180_WYG_006-29b"/>
　正一可笑事雖滿十卷猶未能盡<lb/>
劉晨阮肇<lb/>
　漢明帝時劉晨阮肇同入天台見二女出胡麻飯山<lb/>
　羊脯設桃及酒甚美踰年乃歸鄉里皆變推尋其家<lb/>
　已經七代孫也<lb/>
　　景龍文館集<lb/>
學士<lb/>
　修文館學士景龍二年置大學士四人象四時學士<lb/>
<pb n="KR3j0180_WYG_006-30a"/>
　八人象八節直學士十二人象十二時遊宴悉預<lb/>
日就殿<lb/>
　以文檉綺栢為材<lb/>
閏九日<lb/>
　九日作宴賦詩李嶠云閏節開重九<lb/>
國奢<lb/>
　竇從一為御史大夫中宗曰為卿娶婦嵗除宴設極<lb/>
　盛中席迎婦却扇去花乃一老嫗後知是皇后乳母<lb/>
<pb n="KR3j0180_WYG_006-30b"/>
　宫中有國奢之號<lb/>
蹀馬戲<lb/>
　宴土蕃使蹀馬之戲皆五色彩絲金具裝於鞍上加<lb/>
　麟首飛翅樂作馬皆隨音蹀足宛轉中節胡人大駭<lb/>
四部書<lb/>
　薛稷知集庫馬懐素知經庫沈佺期知史庫武平一知<lb/>
　子庫通曰四部書<lb/>
桃花行<lb/>
<pb n="KR3j0180_WYG_006-31a"/>
　李嶠等作桃花詩帝令插二十篇入樂府謂之桃花<lb/>
　行<lb/>
扳絙之戲<lb/>
　清明節命侍臣為扳絙之戲以大麻絙兩頭繫十餘<lb/>
　小繩每繩數人執之爭絙以力弱者為輸時十宰相<lb/>
　二駙馬為東朋三相五將為西朋僕射韋巨源少師<lb/>
　唐休璟以年老隨絙而踣久不能起帝以為笑樂<lb/>
細栁<lb/>
<pb n="KR3j0180_WYG_006-31b"/>
　上已袚禊賜侍臣細栁云帶之免蠆毒瘟疫<lb/>
合笙<lb/>
　殿内奏合笙歌其言淺穢武平一諌曰妖巫娼妓街<lb/>
　童市女談妃主之情貌列王公之名質詠歌蹈舞號<lb/>
　曰合笙不可施於宫禁<lb/>
麥粥<lb/>
　寒食賜麥粥帖綵毬鏤雞子<lb/>
人題四韻<lb/>
<pb n="KR3j0180_WYG_006-32a"/>
　宴白鹿觀御詩序云人題四韻後罰三盃李宗楚等<lb/>
　謝曰既陪天歡不敢不醉又曰敬舉天盃飲<lb/>
松門薜幄<lb/>
　宴韋嗣立莊云松門駐旌斾薜幄列簪裾<lb/>
剪彩花詩<lb/>
　趙宴若剪彩花詩云花隨紅意發葉就緑情新<lb/>
綸省推髙<lb/>
　除中書舎人李義為學士制云綸省推髙<lb/>
<pb n="KR3j0180_WYG_006-32b"/>
　　御史臺記<lb/>
南床<lb/>
　侍御史號雜端最為雄劇臺中㑹聚則於坐南設横<lb/>
　榻號南床又曰痴床言登此床者倨傲如痴<lb/>
御史本草<lb/>
　賈忠言撰御史本草以裏行為合口椒最毒監察為<lb/>
　開口椒㣲毒殿中為蘿蔔侍御為脆梨言漸入佳味<lb/>
　遷南省郎號甘草言可以久安矣<lb/>
<pb n="KR3j0180_WYG_006-33a"/>
五墨三仍<lb/>
　左臺御史遷南省郎仍供奉者三墨勅授者五時號<lb/>
　五墨三仍<lb/>
百官本草<lb/>
　侯味虚著百官本草謂御史云大熱有毒主除邪佞<lb/>
　杜奸回振寃滯止淫濫尤攻貪濁畏逺使惡儤直忌<lb/>
　挼權豪外州出者尤可再日炙乾破者為良服之長<lb/>
　精神滅姿媚久服令人冷峭<lb/>
<pb n="KR3j0180_WYG_006-33b"/>
六道<lb/>
　唐畿尉有六道入御史為佛道入評事為仙道入赤<lb/>
　尉為人道入畿丞為苦海道入縣令為畜生道入判<lb/>
　司為餓鬼道<lb/>
　　封氏見聞記<lb/>
釣鼇客<lb/>
　王嚴光有才不達自號釣鼇客巡遊都邑求麻鐵之<lb/>
　資以造釣具有不應者輒録姓名置篋中曰下釣時<lb/>
<pb n="KR3j0180_WYG_006-34a"/>
　取此等懞漢為餌其狂誕類此張祐謁李紳亦稱釣<lb/>
　鼇客李怒曰既解釣鼇以何為竿曰以虹為竿以何<lb/>
　為鈎曰以月為鈎以何為餌曰以短李相為餌紳黙<lb/>
　然厚贈之<lb/>
十過萬言<lb/>
　開元初常敬忠十五嵗上書言能一過誦千言張燕<lb/>
　公召問能十過記萬言乎曰能以萬字試之七過已<lb/>
　通熟<lb/>
<pb n="KR3j0180_WYG_006-34b"/>
詐為古帖<lb/>
　李邕常不許蕭誠書蕭乃詐為古帖令紙故暗持示<lb/>
　邕曰右軍真迹邕欣然曰是真物平生未見誠以實<lb/>
　告邕復取視曰細看之亦未能好<lb/>
大杖小杖<lb/>
　嚴安之崔譚俱為赤尉安之令伍伯執大杖譚益小<lb/>
　其杖至如筋安之令伍伯空手行乃不能學<lb/>
二鑊<lb/>
<pb n="KR3j0180_WYG_006-35a"/>
　青州南城佛寺有二大鑊大者容四十石小者容三<lb/>
　十石舊傳寺即孟嘗宅鑊以造食供客者李伾毁為<lb/>
　兵器<lb/>
魯人敗矣<lb/>
　廣徳中御史李季卿謁曲阜文宣廟史前導毎至一<lb/>
　處輒指曰此顏子陋巷也此靈光殿基也至一水池<lb/>
　曰此魯人靈光釣魚處也李笑曰魯人敗矣<lb/>
嶧山碑<lb/>
<pb n="KR3j0180_WYG_006-35b"/>
　云樂刻此石人多不曉顔師古謂以泗濵浮磬作碑<lb/>
　者也<lb/>
嘯十五章<lb/>
　嘯有十五章有深溪虎髙栁蟬空林鬼巫峽猿下鴻<lb/>
　鵠古木鳶之類炙轂子詳載<lb/>
畫山水<lb/>
　大厯中吳士顧子畫山水甚竒恠先布絹於地研調<lb/>
　采色使數十人吹角擊鼔呌譟顧子著錦襖纒頭飲<lb/>
<pb n="KR3j0180_WYG_006-36a"/>
　酒半醉取墨汁㵼絹上次㵼諸色以大筆開决為峯<lb/>
　巒島嶼之狀曲盡其妙<lb/>
燒尾士人<lb/>
　士人初登第必展歡宴謂之燒尾說者云虎化為人<lb/>
　惟尾不化須為燒去方得成人又說新羊入羣諸羊<lb/>
　抵觸不相親附燒其尾乃定又説魚躍龍門化龍時雷<lb/>
　燒其尾乃化<lb/>
豹直<lb/>
<pb n="KR3j0180_WYG_006-36b"/>
　御史舊例初入臺陪直二十五日為伏豹取未出之<lb/>
　義謂之豹直亦然<lb/>
以金燈花為芝草<lb/>
　西門寰為邯鄲令以金燈花為芝草脩狀申使司知<lb/>
　其妄不復問<lb/>
有罪令裹碧巾<lb/>
　李封為延陵令吏人有罪不加杖罰但令裹碧巾以<lb/>
　辱之州鄉大以為恥竟不捶一人<lb/>
<pb n="KR3j0180_WYG_006-37a"/>
月桂降<lb/>
　垂拱中月桂降於台州按日月各有限城豈鴻洞無<lb/>
　底而有桂得下蟾兔之類安得不落<lb/>
斛瘕<lb/>
　有人喜飲茶飲至二斗一日過量吐如牛肺一物以<lb/>
　茶澆之容一斛二斗客云名斛瘕<lb/>
長哨<lb/>
　峩嵋山陳道士善長哨作霹靂聲聞者驚悚<lb/>
<pb n="KR3j0180_WYG_006-37b"/>
　　開天傳信記<lb/>
貴妃為劉晏畫睂<lb/>
　劉晏年八嵗獻東封書明皇命宰相出題就中書試<lb/>
　驗引晏於内殿六宫觀看坐宴貴妃膝上親為畫眉<lb/>
　總丱髻宫人遺花投果<lb/>
白騾將軍<lb/>
　上封泰山益州進白騾至乘之柔習安便禮畢而斃<lb/>
　謚曰白騾將軍<lb/>
<pb n="KR3j0180_WYG_006-38a"/>
金天王<lb/>
　明皇過華隂見岳神迎謁問左右皆不見老巫阿馬<lb/>
　婆云三郎在道左朱髮紫衣上至廟前復槖鞬立庭<lb/>
　下乃封為金天王<lb/>
凉州新曲<lb/>
　西凉州製新曲曰凉州寧王曰音始於宫散於商成<lb/>
　於角徵羽新曲也宫離而少微商亂而加暴臣恐有<lb/>
　播越之禍及安史亂始驗寧王審音之妙<lb/>
<pb n="KR3j0180_WYG_006-38b"/>
嚴公界<lb/>
　上御勤政樓大酺人物填咽金吾白棒如雨上召京<lb/>
　兆尹嚴安之處分打場安之周行廣場以手板畫地<lb/>
　曰犯此者死人指其畫曰嚴公界無敢犯者<lb/>
兔詩<lb/>
　蘇瓌初未知頲處放馬廏中嘗咏崑崙奴詩指頭十<lb/>
　挺墨耳朶兩張匙又作兔詩曰兔子死闌殫持來掛<lb/>
　竹竿試將明鏡照何異月中看瓌大驚由是文章葢<lb/>
<pb n="KR3j0180_WYG_006-39a"/>
　代上平内難一夕間制詔皆頲為之世稱小蘓公<lb/>
𤓰子<lb/>
　賀知章告歸吳中召問所欲章曰臣有男未名幸陛<lb/>
　下賜名上曰人無信不立孚者信也宜名曰孚知章<lb/>
　後乃悟曰上何謔我耶以我呉人孚乃𤓰下子呼我<lb/>
　𤓰子也<lb/>
紫雲迴<lb/>
　帝夢遊月宫聞上清之樂記其曲以玉笛尋之名紫<lb/>
<pb n="KR3j0180_WYG_006-39b"/>
　雲迴<lb/>
白石篆<lb/>
　函谷闗得白石篆文桑字解者曰四十八也正符帝<lb/>
　在位之數<lb/>
一行進當歸<lb/>
　一行禪師將卒留一物進上乃蜀當歸也上幸蜀回<lb/>
　方悟其㫖<lb/>
麯生風味<lb/>
<pb n="KR3j0180_WYG_006-40a"/>
　葉法善有道術居𤣥真觀一日㑹數朝士滿坐思酒<lb/>
　忽有人叩門稱麯秀才突入坐少年秀美論談不凡<lb/>
　法善潛以小劍擊之應手墮地化為瓶榼中美酒遂<lb/>
　共飲之皆曰麯生風味不可忘也<lb/>
裴尹判狀<lb/>
　裴諝為河南尹嘗有投牒誤書紙背諝判曰者畔有<lb/>
　那畔那畔似者畔我不辭與你判笑殺門前著靴漢<lb/>
　又有婦人投狀爭猫狀云若是兒猫即是兒猫若不<lb/>
<pb n="KR3j0180_WYG_006-40b"/>
　是兒猫即不是兒猫諝判曰猫而不識止傍我捻老<lb/>
　鼠兩家不須爭將來與裴諝遂納其猫<lb/>
撲殺佛子<lb/>
　無畏三藏自㓜依宣律師無畏飲酒食肉言行麄易<lb/>
　律師不恱嘗令宿於户外律師中夜捫虱投床下無<lb/>
　畏即呼曰撲殺佛子律師異之<lb/>
那吒太子<lb/>
　擁䕶宣律師律師嘗夜行道臨堦失足有人捧承之<lb/>
<pb n="KR3j0180_WYG_006-41a"/>
　見一少年師問何人曰某毗沙王之子那吒太子擁<lb/>
　䕶和尚久矣師曰貧道修行無煩太子威神自在神<lb/>
　乃獻一佛牙今藏在崇聖寺者是也<lb/>
玉磬<lb/>
　楊妃善擊磬乃取藍田緑玉琢之<lb/>
叱武攸暨<lb/>
　上為皇孫時於朝堂叱武攸暨曰我家朝堂汝得蜂<lb/>
　蠆而顧耶則天曰此兒終當為吾家太平天子<lb/>
<pb n="KR3j0180_WYG_006-41b"/>
萬迴<lb/>
　師初若愚痴雖父母亦以豚犬畜之兄戍役安南音<lb/>
　問隔絶忽一日朝往夕返曰兄平善發書視之乃兄<lb/>
　手跡其家以萬里而回故號萬迴<lb/>
題劍門詩<lb/>
　上幸蜀還次劍門上曰天險若此自古及今敗亡相<lb/>
　繼豈非在德不在險也耶題詩曰劍閣横空峻鑾輿<lb/>
　出狩回翠屏千仞合丹嶂五丁開灌木縈旗轉仙雲<lb/>
<pb n="KR3j0180_WYG_006-42a"/>
　拂馬來乘時方在徳嗟爾勒銘才<lb/>
旃然<lb/>
　上封泰山進次滎陽旃然河上見黒龍命弧矢射之<lb/>
　自爾旃然伏流即濟水溢而為滎遂名旃然左傳曰<lb/>
　楚師濟于旃然是也<lb/>
甕肚峯<lb/>
　華岳雲臺觀中方之上有山崛起半甕之狀名甕肚<lb/>
　峯上欲於峯腹大鑿開元二字填以白石諌官上言<lb/>
<pb n="KR3j0180_WYG_006-42b"/>
　乃止<lb/>
嘲劉文樹<lb/>
　安西衙將劉文樹善奏對髭生頷下貌類猿猴上令<lb/>
　黄幡綽嘲之文樹切惡猿猴之號密賂幡綽祈不言<lb/>
　之幡綽進嘲曰可怜好文樹髭鬚共頦頤别住面孔<lb/>
　不似猢猻猢猻強似文樹上大笑<lb/>
月堂見毛人<lb/>
　李林甫於偃月堂見一物徧體披毛而如猪立鉤牙<lb/>
<pb n="KR3j0180_WYG_006-43a"/>
　鉤爪三尺餘林甫連叱不動遽命弧矢毛人笑而跳<lb/>
　入前堂不累日而林甫敗<lb/>
幸温泉賦<lb/>
　上遊華清宫有劉朝霞獻幸温泉賦其略云若夫天<lb/>
　寳二年十月後兮臘月前天門軋開露神仙之輻凑<lb/>
　鑾輿劃出驅甲仗以駢闐青一隊兮黄一隊熊踏背<lb/>
　兮豹踏背米一團兮綉一團玉鏤珂兮金鏤鞍述徳<lb/>
　云直攖得盤古髓搯得女媧瓠遮莫你古時五帝豈<lb/>
<pb n="KR3j0180_WYG_006-43b"/>
　比我今日三郎自序云窮兮蹭蹬失路猖狂骨幢雖短<lb/>
　伎藝能長夢裏幾回富貴覺來依舊悽惶今日是千<lb/>
　年一遇叩頭莫五角六張上令改五角六張乃奏云<lb/>
　臣草此賦若有神助文不加㸃不願従天而改上曰<lb/>
　真窮薄人也<lb/>
隠形法<lb/>
　羅思逺善隠形之法上傳受不盡其要思逺同為之<lb/>
　則隠没不見自試或餘衣帶或露幞頭脚上怒命力<lb/>
<pb n="KR3j0180_WYG_006-44a"/>
　士裹以油襆置棺木下壓殺而埋之旬日有中使自<lb/>
　蜀回逢思逺於路笑曰上為戲一何虐耶<lb/>
　　廬陵官下記<lb/>
栽植經<lb/>
　世𫝊栽植經三卷云木多病酢心其候皮液俱酸有<lb/>
　能治者鈎去其蠧木乃茂<lb/>
墨涴衣<lb/>
　凡墨涴衣閉氣於水上作白字即濯之不過七遍即<lb/>
<pb n="KR3j0180_WYG_006-44b"/>
　淨<lb/>
颸段<lb/>
　有武將見梁元帝自陳痴鈍乃訛為颸段帝笑曰颸<lb/>
　非凉風段非干木<lb/>
損惠蹲鴟<lb/>
　有人誤讀芋為羊因人惠羊乃謝云損惠蹲鴟<lb/>
我謎吞得你謎<lb/>
　曹著機辨有客試之因作謎云一物坐也坐卧也坐<lb/>
<pb n="KR3j0180_WYG_006-45a"/>
　立也坐行也坐走也坐著應聲曰在官地在私地復<lb/>
　作一謎云一物坐也卧立也卧行也卧走也卧卧也<lb/>
　卧客不能曉曹曰我謎吞得你謎客大慚<lb/>
句枝<lb/>
　予以坐客聨句互送為煩乃取斑竹以白金絡首如<lb/>
　茶莢以遞送聨句謂之句枝或角押惡韻或煎盌茶<lb/>
　為八韻詩皆謂之雜連若志於不朽則汰客揀穏韻<lb/>
　無所得輒已謂之苦連句句共押平聲好韻不僻者<lb/>
<pb n="KR3j0180_WYG_006-45b"/>
　書於竹簡謂之韻牒<lb/>
　　海物異名記<lb/>
蟹名虎蟳<lb/>
　海蟹之大者有虎斑文蟹謂之蟳者以其隨波湮淪<lb/>
　蟹之小者毎潮欲來出穴舉螯迎之名招潮子又一<lb/>
　種小蟹隨潮脫殻潮退徐行泥中名曰攤塗<lb/>
蠣奴<lb/>
　蠣殻中有小蟹時出取食復入蠣殻謂之蠣奴<lb/>
<pb n="KR3j0180_WYG_006-46a"/>
烏賊泥猴<lb/>
　鰌類有目如猴者名泥猴又爾雅云鰼鰌有軍魚故<lb/>
　海上人酒令云軍魚下海打烏賊有功封泥猴<lb/>
信鷗<lb/>
　鷗之别類羣鳴喈喈隨潮往來謂之信鷗<lb/>
白鷺簑<lb/>
　江東人取白鷺頭頸上翰為接離謂之白鷺簑或以<lb/>
　紅鶴間之<lb/>
<pb n="KR3j0180_WYG_006-46b"/>
水母<lb/>
　澄瀾挺質凝珠成形其名曰<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>即水母也<lb/>
郎官鱠<lb/>
　江南人作鱠名郎官鱠言因張翰得名<lb/>
蟬紗<lb/>
　泉女所織綃細薄如蟬翼名蟬紗<lb/>
八蠶綿<lb/>
　八蠶作共一大蠒<lb/>
<pb n="KR3j0180_WYG_006-47a"/>
海鷗棠櫓<lb/>
　越人水戰凌波赴敵則有海鷗舟名也又曰穿行魚<lb/>
　流浴波不溺則有棠櫓如棠不沈也<lb/>
天臠炙<lb/>
　瓦龍子一名天臠<lb/>
蝦鬚<lb/>
　海蝦鬚有一丈可作拄杖者<lb/>
茘枝奴<lb/>
<pb n="KR3j0180_WYG_006-47b"/>
　嶺南人謂龍眼為茘枝奴<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷六<lb/>
</p>
<p>
</p>
  </div>
</body>
</text>
</TEI>
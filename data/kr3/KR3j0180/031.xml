<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録卷三十一</head> <lb/>
    <p>
<pb n="KR3j0180_WYG_031-1a"/>
欽定四庫全書<lb/>
　類説目録卷三十一<lb/>
　　世説上<lb/>
　　　太邱荷天下重名　租錢恤貧<lb/>
　　　徳掩其言　　　　有欲炙之色<lb/>
　　　太傅教兒　　　　桓宣武平蜀<lb/>
　　　原玉臺一門　　　恐傷盛徳<lb/>
　　　曲柄笠　　　　　見汝輩平平耳<lb/>
<pb n="KR3j0180_WYG_031-1b"/>
　　　林下風氣閨房之秀　青州從事<lb/>
　　　精進太過　　　　南都賦圖<lb/>
　　　阮咸神解<lb/>
　　世説下<lb/>
　　　顧長康畫　　　　坐隠手談<lb/>
　　　何為入我裩中　　禮豈為我輩設<lb/>
　　　萬里長江千里一曲<lb/>
　　　屋下陳屍　　　　一生未得白羊肉<lb/>
<pb n="KR3j0180_WYG_031-2a"/>
　　　勝地　　　　　　胷中壘塊<lb/>
　　　生兒如是足慰人意<lb/>
　　　鼻者面之山　　　卿圖作佛不亦大乎<lb/>
　　　送角如意　　　　買山而隠<lb/>
　　　何為開狗竇　　　諂道佞佛<lb/>
　　　著敝絮在荆棘中　從屋漏中來<lb/>
　　　桓𤣥求桃　　　　名士妄語<lb/>
　　　刻畫無鹽唐突西子<lb/>
<pb n="KR3j0180_WYG_031-2b"/>
　　　胷中柴棘三斗許　一羣白頸鳥<lb/>
　　　失鷹師　　　　　哀家棃<lb/>
　　　形似其舅　　　　我不如汝有佳兒<lb/>
　　　蠻府參軍作蠻語　聊復放一曲<lb/>
　　　逺志小草　　　　䑕輩敢爾<lb/>
　　　阿乞那得此物　　塵務經心天分有限<lb/>
　　　累心處都盡　　　兄弟志業大殊<lb/>
　　　上人百尺樓擔梯去<lb/>
<pb n="KR3j0180_WYG_031-3a"/>
　　　山川形勢　　　　王不留行<lb/>
　　　不可令大郎知　　不識田稻<lb/>
　　　王敦如厠　　　　蟹八足加二螯<lb/>
　　　卿卿　　　　　　雷尚書<lb/>
　　　無宿物　　　　　何郎傅粉<lb/>
　　　槐樹婆娑　　　　清風明月<lb/>
　　　不須陶奴米　　　鬼椰揄<lb/>
　　續世説<lb/>
<pb n="KR3j0180_WYG_031-3b"/>
　　　唐家賣馬糞　　　羅刹政<lb/>
　　　隠坐踏壁　　　　西江集<lb/>
　　　髙士圖　　　　　方圓動静賦<lb/>
　　　莊宗問洞庭湖　　馬郁鐵搥<lb/>
　　　火追酇侯　　　　同是沙堤避路人<lb/>
　　　嘲短而傴　　　　輸忠不効<lb/>
　　　霖雨閉坊門　　　懐寳詐降<lb/>
　　　四隣那得不畏　　大朝小朝<lb/>
<pb n="KR3j0180_WYG_031-4a"/>
　　　問山中所須　　　州攝衙推<lb/>
　　　江總題棺　　　　末帝誌文<lb/>
　　　龍鱗渠十六院　　墮主奢盛<lb/>
　　　楊后埋銘　　　　恨樓下無井<lb/>
　　　請復八館　　　　問姑息字<lb/>
　　　奕棋不償　　　　獵酒<lb/>
　　　繋鑰衣下　　　　洪崖先生幞頭<lb/>
　　　轉對請焚香塔廟　扣顙北望呼明主<lb/>
<pb n="KR3j0180_WYG_031-4b"/>
　　　冶葛　　　　　　捧巵上全忠壽<lb/>
　　　乞魏博節度使　　棋博詭為不勝<lb/>
　　　居喪酣樂　　　　錦帳貯馬<lb/>
　　　肉臺盤　　　　　蜀主奢縱<lb/>
　　　九龍殿　　　　　飼馬銀槽<lb/>
　　　周𤣥豹談相　　　外厚内薄<lb/>
　　　諸公罕有福徳　　請讀貞觀政要<lb/>
　　　髙駢好仙<lb/>
<pb n="KR3j0180_WYG_031-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_031-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目録巻三十一<lb/>
<pb n="KR3j0180_WYG_031-6a"/>
欽定四庫全書<lb/>
　類說卷三十一　　　　　　宋　曾慥　撰<lb/>
　　世說上<lb/>
太丘荷天下重名<lb/>
　客有問陳季方曰太丘有何功徳而荷天下重名季<lb/>
　方曰紀於家君猶桂樹生太山之阿上有萬仭之髙<lb/>
　下有不測之深上為雨露所沾下為淵泉所潤當斯<lb/>
　之時桂樹焉知太山之髙淵泉之深不知有功徳與<lb/>
<pb n="KR3j0180_WYG_031-6b"/>
　無也<lb/>
租錢恤貧<lb/>
　梁王趙王國之近屬貴重當時裴令公嵗請二國租<lb/>
　錢數百萬以恤中表之貧者或譏乞物行惠裴曰損<lb/>
　有餘補不足天之道也<lb/>
徳掩其言<lb/>
　王戎云太保居在正始中不在能言之流及與之言<lb/>
　𤣥理清逺將無以徳掩其言乎<lb/>
<pb n="KR3j0180_WYG_031-7a"/>
有欲炙之色<lb/>
　顧榮在洛陽嘗應人請覺行炙人有欲炙之色因輟<lb/>
　已施焉同坐嗤之榮曰豈有終日執之而不知其味<lb/>
　者乎後遭亂常有一小人左右之問其所以乃欲炙<lb/>
　人也<lb/>
太傅教兒<lb/>
　謝公夫人教兒問太傅那得初不見君教兒答曰我<lb/>
　常自教兒<lb/>
<pb n="KR3j0180_WYG_031-7b"/>
桓宣武平蜀<lb/>
　桓宣武平蜀以李勢妹為妾甚有寵主聞與數十侍<lb/>
　兒襲之正値李梳頭髪垂藉地膚色玉曜不為動容<lb/>
　徐曰國破家亡無心以至今日若能見殺乃其本懐<lb/>
　主慙而退<lb/>
原玉臺一門<lb/>
　庾希被誅將戮小弟玉臺玉臺子婦宣武弟女也徒<lb/>
　跣號泣曰庾玉臺常因人脚短三寸當復能作賊不<lb/>
<pb n="KR3j0180_WYG_031-8a"/>
　宣武笑曰壻故自急遂原玉臺一門<lb/>
恐傷盛徳<lb/>
　謝公夫人幃諸姬使在前作伎太傅暫見便下幃太<lb/>
　傅索更開夫人曰恐傷盛徳<lb/>
曲柄笠<lb/>
　謝靈運好戴曲柄笠孔隠士謂曰卿欲希心高逺<lb/>
　何不能遺曲盖之貌謝答曰將不畏影者未能忘<lb/>
　懐<lb/>
<pb n="KR3j0180_WYG_031-8b"/>
見汝輩平平耳<lb/>
　王右軍郗夫人謂二弟司空中郎曰王家見二謝傾<lb/>
　筐倒屐見汝輩來平平爾汝無煩復往也<lb/>
林下風氣閨房之秀<lb/>
　謝遏絶重其姊張𤣥常稱其妹有濟尼者並遊二家<lb/>
　人問其優劣答曰王夫人神情散朗故有林下風氣<lb/>
　顧家婦清心玉映自是閨房之秀<lb/>
青州從事<lb/>
<pb n="KR3j0180_WYG_031-9a"/>
　桓公有主簿善别酒好者謂青州從事惡者謂平原<lb/>
　督郵青州有齊郡平原有鬲縣從事言至臍督郵言<lb/>
　在膈上住<lb/>
精進太過<lb/>
　郗愔信道甚勤常患腹内惡于法開善醫診脉曰使<lb/>
　君所患正是精進太過所致合一劑湯服之大下去<lb/>
　數段許紙如拳大剖看乃先所服符法開嘗行暮投<lb/>
　主人妻産而兒積日不墮法開令食肥羊十餘臠因<lb/>
<pb n="KR3j0180_WYG_031-9b"/>
　而針之須臾兒下羊膋裹而出<lb/>
南都賦圖<lb/>
　戴安道就范宣學范讀書亦讀書范抄書亦抄書唯<lb/>
　獨好畫范以為無用不宜勞心戴乃畫南都賦圖范<lb/>
　看畢咨嗟以為有益始重畫<lb/>
阮咸神解<lb/>
　荀朂善解音聲時論謂之闇解遂調律吕正雅樂毎<lb/>
　至正㑹殿庭作樂自調宫商無不諧韻阮咸妙賞時<lb/>
<pb n="KR3j0180_WYG_031-10a"/>
　謂神解毎公㑹作樂而心謂之不調既無一言直朂<lb/>
　意忌之遂出阮為始平太守後有一田父耕於野得<lb/>
　周時玉尺便是天下正尺荀試以校已所治鐘皷金<lb/>
　石絲竹皆覺短一黍於是伏阮神識<lb/>
　　世説下<lb/>
顧長康畫<lb/>
　謝太傅曰顧長康畫自蒼生來所無顧長康嘗以一<lb/>
　厨畫寄桓𤣥皆其絶者後開厨取之封題如初畫並<lb/>
<pb n="KR3j0180_WYG_031-10b"/>
　不存直云妙畫通靈變化而去<lb/>
坐隠手談<lb/>
　王中郎以圍棋是坐隠支公以圍棋為手談裴氏語<lb/>
　林曰王以圍棋為手談在哀制中祥後客來方復㑹<lb/>
　戯<lb/>
何為入我㡓中<lb/>
　劉伶縱酒或脱衣裸形在屋中人見譏之伶曰我以<lb/>
　天地為棟宇屋舍為㡓衣諸君何為入我㡓中<lb/>
<pb n="KR3j0180_WYG_031-11a"/>
禮豈為我輩設<lb/>
　阮籍嫂嘗還家籍見與别或譏之籍曰禮豈為我輩<lb/>
　設也<lb/>
萬里長江千里一曲<lb/>
　有人譏周僕射與親友言戲穢雜周曰吾若萬里長<lb/>
　江何能不千里一曲<lb/>
屋下陳屍<lb/>
　張湛好於齋前種松樹袁山松出遊每好令左右作挽<lb/>
<pb n="KR3j0180_WYG_031-11b"/>
　歌時謂張屋下陳屍袁道上行殯<lb/>
一生未得白羊肉<lb/>
　羅友作荆州從事桓武為王車騎集别友進坐良久<lb/>
　辭出宣武曰嚮欲咨事何以便去答云友聞白羊肉<lb/>
　嗟一生未曾得喫故冒求前耳無事可咨今已飽滿<lb/>
　腹須往了無慚色<lb/>
勝地<lb/>
　王衛軍之酒正自引人着勝地<lb/>
<pb n="KR3j0180_WYG_031-12a"/>
胷中壘塊<lb/>
　王孝伯問王大阮籍何如答曰籍胸中壘塊故須酒<lb/>
　澆之<lb/>
生兒如此足慰人意<lb/>
　王渾與婦鍾氏共坐見武子從庭過渾曰生兒如此<lb/>
　足慰人意婦笑曰若新婦得配參軍生兒故當不啻<lb/>
　如此<lb/>
鼻者面之山<lb/>
<pb n="KR3j0180_WYG_031-12b"/>
　康僧淵目深而鼻高王丞相毎調之僧淵曰鼻者面<lb/>
　之山目者面之淵山不高則不靈淵不深則不清<lb/>
卿圖作佛不亦大乎<lb/>
　何次道往瓦官寺禮拜甚勤阮思曠曰卿志大宇宙<lb/>
　勇邁終古何曰卿今日何忽見推阮曰我圖數千户<lb/>
　郡尚不能得卿乃圖作佛不亦大乎<lb/>
送角如意<lb/>
　庾征西大舉伐胡既行止鎮襄陽殷豫章送一角如<lb/>
<pb n="KR3j0180_WYG_031-13a"/>
　意以調之庾答曰得所致雖是敗物猶欲整而用之<lb/>
買山而隠<lb/>
　支道林就深公買印山深公答曰未聞巢由買山而<lb/>
　隠<lb/>
何為開狗竇<lb/>
　張吳興年八嵗虧齒先逹戲曰君口中何為開狗竇<lb/>
　𤣥之應聲答曰正使詔君輩從此中出入<lb/>
諂佛佞道<lb/>
<pb n="KR3j0180_WYG_031-13b"/>
　二郗奉道二何奉佛皆以財賂謝中郎云二郗佞於<lb/>
　道二何諂於佛<lb/>
著敝絮在荆棘中<lb/>
　王文度與林法師講諸人在坐林公理小屈孫興公曰<lb/>
　法師今日如著敝絮在荆棘中觸地掛閡<lb/>
從屋漏中來<lb/>
　祖廣行常縮頭詣桓南郡始下車桓公曰天甚晴朗<lb/>
　祖參軍如從屋漏中來<lb/>
<pb n="KR3j0180_WYG_031-14a"/>
桓𤣥求桃<lb/>
　桓崖在京下有好桃桓𤣥就求不得佳者𤣥曰德之<lb/>
　休明則肅慎貢其楛矢如其不爾籬壁間物亦不可<lb/>
　得也<lb/>
名士妄語<lb/>
　王大尉問眉子汝叔名士何以不相推重眉子曰何<lb/>
　有名士終日妄語<lb/>
刻畫無鹽唐突西子<lb/>
<pb n="KR3j0180_WYG_031-14b"/>
　庾元規語周伯仁諸人皆以君方樂令周曰何乃刻<lb/>
　畫無鹽唐突西子<lb/>
胷中柴棘三斗許<lb/>
　深公云人謂元規名士胷中柴棘三斗許<lb/>
一羣白頸鳥<lb/>
　支道林入東見王子猷兄弟還人問見諸王如何答<lb/>
　曰見一羣白頸鳥但聞喚啞啞聲<lb/>
失鷹師<lb/>
<pb n="KR3j0180_WYG_031-15a"/>
　王興道謂謝望蔡霍霍如失鷹師<lb/>
哀家棃<lb/>
　桓南郡每見人不快輙嗔云君得哀家棃當復不蒸<lb/>
　食否<lb/>
形似其舅<lb/>
　桓豹奴王丹陽外甥形似其舅桓甚諱之宣武云不<lb/>
　怕常似是形時似是神愈不悦<lb/>
我不如汝有佳兒<lb/>
<pb n="KR3j0180_WYG_031-15b"/>
　張蒼梧是張憑之祖嘗語憑父曰我不如汝有佳兒<lb/>
　憑時年數嵗斂手曰阿翁詎宜以子戲父<lb/>
蠻府參軍作蠻語<lb/>
　郝隆為桓公南蠻參軍三月三日㑹作詩云娵隅躍<lb/>
　清池桓問娵隅是何物答曰蠻名魚為娵隅桓公曰<lb/>
　作詩何以作蠻語隆曰千里投公始得蠻府參軍那<lb/>
　得不作蠻語<lb/>
聊復放一曲<lb/>
<pb n="KR3j0180_WYG_031-16a"/>
　殷洪逺詩聊復放一曲劉眞長笑其語拙問曰君欲<lb/>
　去那放殷曰㯓臈亦放何必其鎗鈴耶<lb/>
逺志小草<lb/>
　謝公始有東山之志復就桓司馬有餉桓藥草中有<lb/>
　逺志公曰此藥又名小草何一物而二名耶謝未答<lb/>
　郝隆曰此甚易解處則為逺志出則為小草謝甚愧<lb/>
䑕輩敢爾<lb/>
　王子敬兄弟見郗公問訊躡履甚修外甥之禮及嘉<lb/>
<pb n="KR3j0180_WYG_031-16b"/>
　賓死皆著高屐儀容輕慢郗公歎曰使嘉賓不死䑕<lb/>
　輩敢爾愔子超獲寵於桓溫故為溫敬超也<lb/>
阿乞那得此物<lb/>
　王子猷詣郗雍州見有毾㲪云阿乞那得此物令左<lb/>
　右送還家郗出覺之王曰向有力者負之而趨郗無<lb/>
　忤色阿乞恢小字也<lb/>
塵務經心天分有限<lb/>
　王江州夫人語謝遏曰汝何以都不復進為是塵務<lb/>
<pb n="KR3j0180_WYG_031-17a"/>
　經心天分有限<lb/>
累心處都盡<lb/>
　謝慶緒識見雖不絶人可以累心處都盡<lb/>
兄弟志業大殊<lb/>
　戴安道既寓東山其兄欲建式遏之功謝安曰卿兄<lb/>
　弟志業何其大殊答曰下官不堪其憂家弟不改其<lb/>
　樂<lb/>
上人百尺樓擔梯去<lb/>
<pb n="KR3j0180_WYG_031-17b"/>
　殷中軍廢後恨簡文曰上人著百尺樓上擔梯持去<lb/>
山川形勢<lb/>
　殷仲文自謂必當朝政忽作東陽太守意甚不平至<lb/>
　富陽歎曰看此山川形勢當復出一孫伯符<lb/>
王不留行<lb/>
　衛展在潯陽有知舊投之都不料理惟餉王不留行<lb/>
　一本此人得餉便命駕李𢎞範曰家舅刻薄乃復驅<lb/>
　使卉木王不留行治金瘡除風<lb/>
<pb n="KR3j0180_WYG_031-18a"/>
不可令大郎知<lb/>
　王丞相節儉帳下甘果盈溢不散涉春爛敗都督白<lb/>
　之公令捨去曰愼不可令大郎知<lb/>
不識田稻<lb/>
　簡文見田稻不識問是何草左右答曰是稻簡文還<lb/>
　三日不出云寧有賴其末而不識其本註云文公種菜<lb/>
　曽子牧羊縱不識稻何所多悔此言必虛<lb/>
王敦如厠<lb/>
<pb n="KR3j0180_WYG_031-18b"/>
　王敦初尚主如厠見漆箱盛乾棗本以塞鼻王謂是<lb/>
　果食盡婢擎金澡盤盛水琉璃椀盛澡豆因倒著水<lb/>
　中而飲之乾群婢掩口<lb/>
蟹八足加二螯<lb/>
　蔡司徒渡江見蟛蜞曰蟹有八足加以二螯令烹之<lb/>
　既食吐下委頓方知非蟹謝仁祖曰卿讀爾雅不熟<lb/>
　幾為勸學死<lb/>
卿卿<lb/>
<pb n="KR3j0180_WYG_031-19a"/>
　王安豐婦卿安豐曰婦人卿壻禮為不敬後勿如之<lb/>
　婦曰親卿愛卿故為卿卿我不卿卿誰復卿卿<lb/>
雷尚書<lb/>
　王丞相有幸妾姓雷頗豫政事納貨時謂之雷尚書<lb/>
無宿物<lb/>
　庾比王胷中無宿物<lb/>
何郎傅粉<lb/>
　何平叔美姿面潔白魏明帝疑其傅粉正夏月賜熱<lb/>
<pb n="KR3j0180_WYG_031-19b"/>
　湯餅既啖汗出色轉皎白<lb/>
槐樹婆娑<lb/>
　桓𤣥敗後殷仲文還為大司馬議事二三非復往日<lb/>
　㕔前一槐樹甚扶疎仲文歎曰槐樹婆娑無復生意<lb/>
清風明月<lb/>
　劉尹云清風明月輒思𤣥度許詢也<lb/>
不須陶奴米<lb/>
　王脩齡貧乏時陶姓為烏程令送米一船答曰王脩<lb/>
<pb n="KR3j0180_WYG_031-20a"/>
　齡飢自就謝仁祖索食不須陶奴米<lb/>
鬼揶揄<lb/>
　羅犮家貧乞祿於桓溫曰臣昨路見一鬼揶揄云我<lb/>
　只見汝送人作郡不見人送汝作郡溫笑以友為襄<lb/>
　陽太守<lb/>
　　續世説<lb/>
唐家賣馬糞<lb/>
　唐少府監裴匪舒奏苑中馬糞嵗得錢二十萬緡劉<lb/>
<pb n="KR3j0180_WYG_031-20b"/>
　仁軌曰恐後代稱唐家賣馬糞非佳名也乃止<lb/>
羅刹政<lb/>
　隋庫狄士文為貝州刺史司馬韋混清河令趙逹並<lb/>
　苛刻唯長史有惠政時語曰刺史羅刹政司馬蝮蛇<lb/>
　嗔長史含笑判清河生喫人<lb/>
隠坐踏壁<lb/>
　隋薛道衡每為文必隠坐空齋踏壁而卧聞户外有<lb/>
　人便怒<lb/>
<pb n="KR3j0180_WYG_031-21a"/>
西江集<lb/>
　五代周仁裕夢人剖其腸胃引西江水以涴之又睹<lb/>
　水中砂石皆有篆文取吞之及寤心意豁落自是文<lb/>
　性陡高有詩百卷號西江集<lb/>
高士圖<lb/>
　張易之昌宗命畫工圖武三思李嶠蘇味道等十八<lb/>
　人形像為高士圖<lb/>
方圓動靜賦<lb/>
<pb n="KR3j0180_WYG_031-21b"/>
　李泌七嵗召至禁中明皇與張説觀棋使泌賦方圓<lb/>
　動靜説曰方若棋局圓若棋子動若棋生靜若棋死<lb/>
　泌曰方若行義圓若用智動若騁材靜若得意<lb/>
莊宗問洞庭湖<lb/>
　湘南馬希範入貢唐莊宗問洞庭湖廣狹對曰車駕<lb/>
　南巡止可飲馬而已<lb/>
馬郁鐵搥<lb/>
　後唐馬郁為秘書監時張承業權貴任事與客宴集<lb/>
<pb n="KR3j0180_WYG_031-22a"/>
　陳列珍果客無敢先嘗郁食必盡承業私戒主者後<lb/>
　郁至唯以乾藕子置前而已郁知不可啖鞾中出一<lb/>
　鐵搥碎而食之承業大笑曰為公易之勿敗吾案<lb/>
火迫酇侯<lb/>
　唐昭宗末朱泚僭逆姚令言為侍中何休同知政事<lb/>
　羣凶宴集令言自比蕭何休曰帷幄之謀成秦之業<lb/>
　無出予之右者吾比蕭何子為曹參可矣朝士在賊<lb/>
　庭者聞之笑謂休為火迫酇侯<lb/>
<pb n="KR3j0180_WYG_031-22b"/>
同是沙堤避路人<lb/>
　薛逢與劉琢相善琢詞藝不逮逢逢毎侮之後琢作<lb/>
　相逢為郎官有薦逢知制誥者琢以故事給舍須歴<lb/>
　郡縣出逢為巴州刺史楊收作相逢詩云須知金印<lb/>
　朝天客同是沙堤避路人收啣之王鐸作相逢又作<lb/>
　詩嘲之曰昨日鴻毛萬鈞重今朝山岳一毫輕鐸亦<lb/>
　怨恃才褊忿終於祕書監<lb/>
嘲短身而傴<lb/>
<pb n="KR3j0180_WYG_031-23a"/>
　崔善為左丞令史惡其聰察以其身短而傴嘲之曰<lb/>
　崔子曲如鈎隨到得封侯膊上全無項胷中别有頭<lb/>
輸忠不效<lb/>
　秦宗權為其將所執昭宗御樓受俘京兆尹孫揆以<lb/>
　組練繫之徇於市宗權檻中引頸曰尚書明鑒宗權<lb/>
　豈反者耶但輸忠不效爾<lb/>
霖雨閉坊門<lb/>
　神龍中每霖雨必閉坊門禳災宋務先上疏云雨暘<lb/>
<pb n="KR3j0180_WYG_031-23b"/>
　或愆貌言為咎豈有一坊一市遂能感格星靈暫閉<lb/>
　暫開寧便發揚神造巷議街言呼坊門為宰相謂能<lb/>
　節宣風雨爕調陰陽赫赫師尹便為虛設悠悠蒼天<lb/>
　復何所望景龍中東都霖雨百餘日閉坊市北門駕<lb/>
　車者各遷逺街謂宰相不能調隂陽致兹常雨令我<lb/>
　遷行楊再思曰於理則然亦卿牛劣耳<lb/>
懷寳詐降<lb/>
　唐莊宗趨大梁梁王召宰相謀之鄭珏請懷傳國寳<lb/>
<pb n="KR3j0180_WYG_031-24a"/>
　詐降以舒難梁王曰今日固不敢愛寳但如卿此策<lb/>
　果可了否珏俛首久之但恐未了左右皆笑<lb/>
四隣那得不畏<lb/>
　周行逢㢘總湖湘兵將積功檢校官至王公者以千<lb/>
　數行逢生日諸道各遣使致賀行逢有矜色謂徐仲<lb/>
　雅曰四隣亦畏我乎對曰侍中境内彌天太保徧地<lb/>
　司空四隣那得不畏<lb/>
大朝小朝<lb/>
<pb n="KR3j0180_WYG_031-24b"/>
　江南翰林學士常夢錫屢言馮延已等虛誕唐王不<lb/>
　聽及臣服於周延已之黨謂周為大朝夢錫曰諸君<lb/>
　常欲致君堯舜何意今日自為小朝耶<lb/>
問山中所須<lb/>
　潘師正居嵩山服松葉飲水而已高宗問山中所須<lb/>
　對曰松樹清泉山中不乏<lb/>
州攝衙推<lb/>
　元和初韋執誼貶崖州司户刺史李甲舉牒云前件<lb/>
<pb n="KR3j0180_WYG_031-25a"/>
　官久在朝廷頗諳公事幸其佐理勿憚摩賢事須州<lb/>
　攝軍以衙推<lb/>
江總題棺<lb/>
　陳魯廣逹為將陳仁被執憤慨而卒江總題其棺曰<lb/>
　黄泉雖抱恨白日自留名悲君感義死不作負恩生<lb/>
末帝誌文<lb/>
　朱梁末帝唐莊宗納其妃郭氏許收葬末帝段鵬作<lb/>
　誌文云七月有期不見望陵之妾九疑無色空餘泣<lb/>
<pb n="KR3j0180_WYG_031-25b"/>
　竹之妃<lb/>
龍鱗渠十六院<lb/>
　隋煬帝作西苑苑内為海有龍鱗渠作十六院前皆<lb/>
　臨渠彩為芰荷<lb/>
隋主奢盛<lb/>
　唐太宗與蕭后宫中觀燈曰孰與隋主后曰彼亡國<lb/>
　之君陛下開基之主奢儉固不同耳帝曰隋主何如<lb/>
　后曰每除夜殿前諸位設火山數十毎一山焚沈香<lb/>
<pb n="KR3j0180_WYG_031-26a"/>
　數車沃以甲煎焰起數丈香數十里一夜用沈香三<lb/>
　百餘車甲煎二百餘石房中不燃膏火懸寳珠一百<lb/>
　二十照之陛下殿前所焚柴木所爇膏油但覺烟氣<lb/>
　薰人太宗口刺其奢心伏其盛<lb/>
楊后埋銘<lb/>
　明皇楊后肅宗母也命張説作埋銘云石獸澁兮綠<lb/>
　苔粘宿草殘兮白露沾園寢闒兮脂粉膩不知何年<lb/>
　開鏡奩<lb/>
<pb n="KR3j0180_WYG_031-26b"/>
恨樓下無井<lb/>
　江南李景宫中作高樓衆皆歎美蕭儼曰恨樓下無<lb/>
　井以此不及景陽樓<lb/>
請復八館<lb/>
　唐明皇時國子司業張溥奏請復八館以廣生徒按<lb/>
　六典監有六學國子學太學四門史學律學書學算<lb/>
　學是也傳云八館繆矣<lb/>
問姑息字<lb/>
<pb n="KR3j0180_WYG_031-27a"/>
　石晉宰相馮玉嘗以姑息字問人人以辜負字敎玉<lb/>
　然之<lb/>
奕棋不償<lb/>
　石晉陳寳保性極鄙吝毎與人奕棋敗以手亂其局<lb/>
　懼所賭金錢不欲償也及卒家無妻兒唯有白金千<lb/>
　錠為他人所有<lb/>
獵酒<lb/>
　五代漢韋思在上黨五年唯務聚斂未嘗與賓伍燕<lb/>
<pb n="KR3j0180_WYG_031-27b"/>
　㑹有役遣求見思怒曰必是求獵酒也命典客飲而<lb/>
　遣之<lb/>
繫鑰衣下<lb/>
　漢吏部侍郎張允家貲萬計而性吝不委妻子自繋<lb/>
　衆鑰於衣下如環珮聲郭威入京師允匿佛殿藻井<lb/>
　之上板壞而墜凍餒而卒<lb/>
洪崖先生幞頭<lb/>
　李寰鎮晉州表兄武恭好道而誕妄寰生日恭送一<lb/>
<pb n="KR3j0180_WYG_031-28a"/>
　故皂襖子曰李西平收復京師時所服也恭生日寰<lb/>
　以壞幞頭遺之曰此洪崖先生初得道時幞頭也<lb/>
轉對請焚香塔廟<lb/>
　後唐王梁為給事郎因轉對上言以星數合度風雨<lb/>
　應時請御前香一合帝親爇一炷餘令於塔廟中焚<lb/>
　之<lb/>
扣顙北望呼明主<lb/>
　何澤為吏部郎中之館脩撰嘗起居班退獨留以笏<lb/>
<pb n="KR3j0180_WYG_031-28b"/>
　扣顙北望呼曰明主明宗知其佞亦不之責<lb/>
冶葛<lb/>
　諸葛頴出入煬帝卧内與后妃嬪御連席共榻頴多<lb/>
　所譖毀人號冶葛<lb/>
捧巵上全忠壽<lb/>
　崔𦙍召朱全忠以自助迎謁于渭橋捧巵上壽持板<lb/>
　為全忠歌仍自撰歌贊其功業<lb/>
乞魏博節度使<lb/>
<pb n="KR3j0180_WYG_031-29a"/>
　江南李主取湖南遂謂諸國指麾可定魏岑侍宴言<lb/>
　臣少游元城樂其土風俟陛下定中原乞魏博節度<lb/>
　使唐主許之岑趨下拜主驕臣佞如此<lb/>
棋博偽為不勝<lb/>
　李道古便佞巧宦常以酒餚棋博游公卿門角賭之<lb/>
　際偽為不勝而復償之故得一時虛名而嗜利者悉<lb/>
　與之狎<lb/>
居喪酣樂<lb/>
<pb n="KR3j0180_WYG_031-29b"/>
　淮南楊涯居喪晝夜酣樂燃十圍之燭以擊毬一燭<lb/>
　費錢萬數<lb/>
錦帳貯馬<lb/>
　朱梁朱瑾有所乘之馬冬以錦帳貯之夏以羅幬䕶<lb/>
　之<lb/>
肉臺盤<lb/>
　孫晟在江南妓甚衆毎食不設食几令衆妓各執一<lb/>
　器謂之肉臺盤<lb/>
<pb n="KR3j0180_WYG_031-30a"/>
蜀主奢縱<lb/>
　蜀主王衍奢縱無度列錦步障擊毬其中往往逺適<lb/>
　而外人不知爇諸香晝夜不絶久而厭之更爇皂角<lb/>
　以亂其氣結繒為山及宫殿樓觀於其上或樂飲繒<lb/>
　山經旬不下山前穿渠通禁中乘船夜歸令宫妓秉<lb/>
　燭數千居前船却立照之水面如晝<lb/>
九龍殿<lb/>
　湖南馬希範作九龍殿刻沈香為八龍餙以金寳抱<lb/>
<pb n="KR3j0180_WYG_031-30b"/>
　柱相向希範居其中自為一龍幞頭脚長丈餘以象<lb/>
　龍角<lb/>
飼馬銀槽<lb/>
　石晉吐谷渾酋長白承福家甚富飼馬用銀槽<lb/>
周𤣥豹談相<lb/>
　後唐周𤣥豹有袁許之術狀人形貌比諸龜魚禽獸<lb/>
　目視臆斷咸造其理見王都曰形若鯉魚難免刀几<lb/>
　都竟被殺盧程衣道士服與同志二人謁焉𤣥豹曰二<lb/>
<pb n="KR3j0180_WYG_031-31a"/>
　君明年花發俱為故人唯道士甚貴來年二子果卒<lb/>
　程後作相<lb/>
外厚内薄<lb/>
　後周翟光業膚革肥晳善於樞府司天監趙延義曰<lb/>
　翟君外厚而内薄雖貴而無壽卒時四十六<lb/>
諸公罕有福徳<lb/>
　趙延義清㤗中樞密直學士吕琦密問國家運祚延<lb/>
　義曰保邦在刑政保體在福徳刑政則術士不敢言<lb/>
<pb n="KR3j0180_WYG_031-31b"/>
　奈際㑹諸公罕有福徳者下官有恤緯之憯<lb/>
請讀貞觀政要<lb/>
　漢隠帝時宫中數有怪帝問趙延義以禳祈之術對<lb/>
　曰臣業天文時日禳祈非所習也然王者脩徳可弭<lb/>
　災異帝問如何為脩徳延義曰請讀貞觀政要而法<lb/>
　之<lb/>
高駢好神仙<lb/>
　方士吕用之引張守一諸葛殷同蠱惑之曰玉皇以<lb/>
<pb n="KR3j0180_WYG_031-32a"/>
　公職事煩重今命左右尊神一人佐公明日謁見詭<lb/>
　辨風生駢以為真殷病風疸駢有犬聞殷腥多來近之<lb/>
　殷笑曰嘗於玉皇前見之别來數百年猶相識也用<lb/>
　之曰玉皇以公焚修功著將補眞官計鸞鶴不日當<lb/>
　降用之謫限亦滿必得陪幢節同歸上清耳用之毎<lb/>
　對駢訶吐風氣仰揖空中云有神仙過駢輒隨而拜<lb/>
　之後用之為楊行宻所誅發其中堂得俑人書駢姓<lb/>
　名桎梏而釘之<lb/>
<pb n="KR3j0180_WYG_031-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷三十一<lb/>
</p>
<p>
</p>
  </div>
</body>
</text>
</TEI>
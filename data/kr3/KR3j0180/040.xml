<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_040-1a"/>
欽定四庫全書<lb/>
　類説目録<lb/>
　　卷四十<lb/>
　　　稽神異苑<lb/>
　　　　康王廟神女　　　雲雨從巫山來<lb/>
　　　　東海女姑　　　　李夫人遺蘅蕪香<lb/>
　　　　沙棠木為舟　　　並枕樹<lb/>
　　　　馬皮化蠶　　　　榴環<lb/>
<pb n="KR3j0180_WYG_040-1b"/>
　　　　虹化為女子　　　白魚江郎<lb/>
　　　　書帶草　　　　　視井生男<lb/>
　　　　杜蘭香在白帝君所<lb/>
　　　　蛟龍寄宿<lb/>
　　　朝野僉載<lb/>
　　　　駞李　　　　　　緑珠怨<lb/>
　　　　仙人獻果　　　　𤣥衣素衿人𫝊赦<lb/>
　　　　趂蛇鸛雀　　　　學射未敎嚙鏃法<lb/>
<pb n="KR3j0180_WYG_040-2a"/>
　　　　非錢不行　　　　金牛御史<lb/>
　　　　鶴鳴鷄樹　　　　鳩集鳯池<lb/>
　　　　九月得霜鷹　　　賜麻數車<lb/>
　　　　八搨將軍　　　　孟青<lb/>
　　　　金剛舞夜义歌　　刺史不是守鞋人<lb/>
　　　　澁體　　　　　　白蠟明經<lb/>
　　　　杷推椀脱　　　　白版侯<lb/>
　　　　豬號烏金　　　　鷄肆<lb/>
<pb n="KR3j0180_WYG_040-2b"/>
　　　　鵲尾杓　　　　　斗酒濯足<lb/>
　　　　銅鶴樽　　　　　姓方貴人認為親<lb/>
　　　　婁師徳號衛靈公　麒麟楦<lb/>
　　　　翹關負米　　　　祝媪<lb/>
　　　　縮䓗侍郎　　　　喙長三尺<lb/>
　　　　狐蹲雉伏　　　　騎猪正南竄<lb/>
　　　　神仙童子　　　　不伏致仕<lb/>
　　　　指龜得詹事　　　三枕<lb/>
<pb n="KR3j0180_WYG_040-3a"/>
　　　　魏丞烏　　　　　虎筮<lb/>
　　　　銀兎符　　　　　甲子雨<lb/>
　　　　耳冷不知有卿　　賢聖不過五人<lb/>
　　　　衣冠藪澤　　　　支鼎石<lb/>
　　　　青龍卧橋上　　　壁龍<lb/>
　　　　飛坡　　　　　　歐陽通書<lb/>
　　　　百寳香爐　　　　身代母病<lb/>
　　　　葬壓龍角　　　　三戻<lb/>
<pb n="KR3j0180_WYG_040-3b"/>
　　　　㸃鬼簿算博士　　舞胡子<lb/>
　　　　辛宏智詩　　　　占赦<lb/>
　　　　雨候　　　　　　三白<lb/>
　　　　麻胡恐小兒　　　走馬報<lb/>
　　　　新粧詩　　　　　古墓銘<lb/>
　　　　賜妬妻酒　　　　御史不還車脚錢<lb/>
　　　　驅驢宰相<lb/>
　　　三輔黄圖<lb/>
<pb n="KR3j0180_WYG_040-4a"/>
　　　　斗城　　　　　　銅雀<lb/>
　　　　石父石婆祠　　　椽化龍鳯<lb/>
　　　　氷樓　　　　　　九市<lb/>
　　　　金戺玉堦　　　　壁門<lb/>
　　　　玉樹青䓗　　　　鶴州鳬渚<lb/>
　　　　石鯨　　　　　　天地刼火<lb/>
　　　　魚報明珠　　　　槐市<lb/>
　<lb/>
<pb n="KR3j0180_WYG_040-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_040-5a"/>
欽定四庫全書<lb/>
　類説卷四十　　　　　　　宋　曽慥　編<lb/>
　　稽神異苑<lb/>
康王廟神女<lb/>
　六朝録曰劉子卿居廬山有五彩雙蝶來遊花上其<lb/>
　大如燕夜見二女子曰感君愛花間之物故來相詣<lb/>
　君子豈有意乎子卿曰願伸繾綣一女曰感君今宵<lb/>
　讓姊餘夜可知次夜姊曰昨夜之歡今留與汝自是<lb/>
<pb n="KR3j0180_WYG_040-5b"/>
　每旬一至者數月廬山有康王廟泥塑二神女容貌<lb/>
　如二婦人<lb/>
雲雨從巫山來<lb/>
　征途記曰蕭總遇洛神女後逢雨認得香氣曰此雲<lb/>
　雨從巫山來<lb/>
東海女姑<lb/>
　六朝録曰書生蕭岳至延陵泊舟季子廟前有一女<lb/>
　從三四侍女以秋橘擲岳因舟中命酒將晚别去岳<lb/>
<pb n="KR3j0180_WYG_040-6a"/>
　入廟見東壁畫第二座之女細視之而咲乃所見之<lb/>
　女也畫旁題云東海女姑<lb/>
李夫人遺蘅蕪香<lb/>
　漢武思李夫人卧延凉殿夢夫人遺帝蘅蕪之香覺<lb/>
　而衣冠異香三月不歇帝因制曲名遺芳夢又賦落<lb/>
　葉哀蟬曲<lb/>
沙棠木為舟<lb/>
　江表記成帝於太液以沙棠木為舟取其不沉以珎<lb/>
<pb n="KR3j0180_WYG_040-6b"/>
　怪飾鷁首名雲舟<lb/>
並枕樹<lb/>
　三呉記潘章夫婦死葬塜木交枝號並枕樹<lb/>
馬皮化蠶<lb/>
　捜神記曰有人逺行其家惟有一馬一女女思其父<lb/>
　戲謂馬曰爾若迎我父至我則嫁汝馬因拖韁至父<lb/>
　處乘歸馬見女輙怒女如前言以告父大怒殺馬屠<lb/>
　剥其皮女見皮蹙之曰死馬欲人為婦其皮忽起捲<lb/>
<pb n="KR3j0180_WYG_040-7a"/>
　女而出於大樹間見女化蠶續絲于樹而成大繭<lb/>
榴環<lb/>
　江表記呉王潘夫人因觧唾於壺中傾之得火齊指<lb/>
　環因掛於石榴枝起臺名環榴或白今與蜀爭雄環<lb/>
　榴之名不祥改為榴環<lb/>
虹化為女子<lb/>
　江表録首陽山有晚虹下飲溪水化為女子明帝召<lb/>
　入宫曰我仙女也暫降人間帝欲逼幸而難其色忽<lb/>
<pb n="KR3j0180_WYG_040-7b"/>
　有聲如雷復化為虹而去<lb/>
白魚江郎<lb/>
　三呉記曰餘姚百姓王素有一女姿色殊絶有少年<lb/>
　自稱江郎求婚經年女生一物狀若絹囊母以刀割<lb/>
　之悉是魚子乃伺江郎就寢細視所着衣衫皆鱗甲<lb/>
　之狀乃以石碪之曉見床下一魚長六七尺素持刀<lb/>
　㫁之命家人煮食其女後適於人<lb/>
書帶草<lb/>
<pb n="KR3j0180_WYG_040-8a"/>
　三齊記曰鄭康成山下生草如大韭一葉尺餘土人<lb/>
　名為康成書帶草<lb/>
視井生男<lb/>
　博物志曰婦人妊身三月未滿着壻衣冠平旦遶井<lb/>
　三匝映水視影勿反顧必生男或者生九女其妻遶<lb/>
　井三匝呪曰女為隂男為陽女多灾男多祥鎻井三<lb/>
　日不汲至期果生一男<lb/>
杜蘭香在白帝君所<lb/>
<pb n="KR3j0180_WYG_040-8b"/>
　征途記曰晉張碩與杜蘭香相别後于巴縣見一青<lb/>
　衣云蘭香在白帝君所若聞白帝野寺鐘聲随風而<lb/>
　來則蘭香亦随風而至際夜果聞鐘聲蘭香亦至焉<lb/>
蛟龍寄宿<lb/>
　九江記曰江夏陸社兒者夜歸逢一女子求宿姿色<lb/>
　甚優社兒不得已同歸共寢忽聞暴風雷見一毛手<lb/>
　拏婦人去及明鄉人云去此七八里有一蛟長百餘<lb/>
　丈流血在地有千萬禽臨而噪之社兒自此驚悸常<lb/>
<pb n="KR3j0180_WYG_040-9a"/>
　如痴狂<lb/>
　　朝野僉載<lb/>
駞李<lb/>
　後魏時定四姓李氏大姓也恐不得預乗明駞星夜<lb/>
　入洛而事已定人謂之駞李<lb/>
緑珠怨<lb/>
　喬知之有婢碧玊武承嗣借敎歌姫納之不還知之<lb/>
　作緑珠怨以寄曰石家金谷重新聲明珠十斛買娉<lb/>
<pb n="KR3j0180_WYG_040-9b"/>
　婷此日可怜君自許此時歌舞得人情君家閨閣未<lb/>
　曽安好將歌舞借人看意氣雄豪非分理驕矜勢力<lb/>
　横相干辭君去君終不忍徒勞掩面傷鉛粉百年離<lb/>
　恨在高樓一旦容顔為君盡碧玉得詩飲淚投井而<lb/>
　死承嗣於裙帶上得詩殺知之<lb/>
仙人獻果<lb/>
　李全武后時為御史鞫獄備極慘酷其訊皆有名如<lb/>
　仙人獻果玉女登梯一絲懸駒驢㧞橛鳯凰晒翅猿<lb/>
<pb n="KR3j0180_WYG_040-10a"/>
　猴鎖火上麥索下䦨单之類<lb/>
𤣥衣素衿人𫝊赦<lb/>
　貞觀中黎景逸居空青山飼一鵲而甚愛後景逸被<lb/>
　誣下獄有鵲於獄屋氣樓中下視景逸喜噪似語有<lb/>
　赦官詰其日云路逢一𤣥衣素衿人説三日赦至乃<lb/>
　鵲𫝊也<lb/>
趂蛇鸛雀<lb/>
　魏光乗好題品人姚元之長大行且速號趂蛇鸛雀<lb/>
<pb n="KR3j0180_WYG_040-10b"/>
　王旭長而黒醜號烟燻木棖楊仲嗣躁急號熱𨫼上<lb/>
　猢猻<lb/>
學射未敎嚙鏃<lb/>
　昝君謨善射閉目而射應目而中有王靈知者學其<lb/>
　法曲盡其妙欲射君謨殺之君謨時無弓矢執一短<lb/>
　刀矢來輒撃折末後一矢以口承之遂囓其鏃謂靈<lb/>
　知曰學射三年但未敎汝嚙鏃法耳<lb/>
非錢不行<lb/>
<pb n="KR3j0180_WYG_040-11a"/>
　鄭愔為吏部侍郎掌選貪贜不法引銓日有選人以<lb/>
　百餘錢繋鞋帶行歩有聲愔問之對言當今之選非<lb/>
　錢不行<lb/>
金牛御史<lb/>
　武后時嚴昇期為御史廵察江南嗜牛肉而多受金<lb/>
　號金牛御史<lb/>
鶴鳴鷄樹<lb/>
　鳯閣侍郎杜景儉文章知識並高逺時號鶴鳴鷄樹<lb/>
<pb n="KR3j0180_WYG_040-11b"/>
鳩集鳯池<lb/>
　王及善才行庸猥為内史號鳩集鳯池<lb/>
九月得霜鷹<lb/>
　蘓味道王慶方同為鳯閣侍郎或問張元曰二子孰<lb/>
　賢答曰蘓如九月得霜鷹王如十月被凍蠅<lb/>
賜麻數車<lb/>
　唐滕王嬰蔣王惲皆好貪汚帝每賜諸王珎物二王<lb/>
　獨以麻數車令為錢索<lb/>
<pb n="KR3j0180_WYG_040-12a"/>
八搨將軍<lb/>
　滕王為隆州刺史多不法參軍裴聿諌正之王怒令<lb/>
　左右摑搨他日聿入計具訴于帝帝問聿曽被㡬搨<lb/>
　聿曰前後八搨遂令進八階聿歸嘆曰何其命薄若<lb/>
　言九搨當入五品矣聞者哂之號八搨將軍<lb/>
孟青<lb/>
　侯思止謂决囚大棒為孟青<lb/>
金剛舞夜义歌<lb/>
<pb n="KR3j0180_WYG_040-12b"/>
　隋諸葛昻高瓉爭為豪侈昻屈瓉串長八尺餅闊丈<lb/>
　餘餤麄如柱酒行自作金剛舞以送之瓉復屈昻以<lb/>
　車行酒馬行肉碓砟膾碾虀蒜自唱夜义歌以送之<lb/>
　又煮一小奴子為饌食訖呈其頭顱昻復蒸一奴<lb/>
刺史不是守鞋人<lb/>
　郭仁凱鄙猾嘗為宻州刺史家奴告以鞋敝仁凱即<lb/>
　呼公吏鞋新者令上樹採果俾奴竊其鞋而去吏下<lb/>
　訴之仁凱曰刺史不是守鞋人<lb/>
<pb n="KR3j0180_WYG_040-13a"/>
澁體<lb/>
　徐彦伯為文多變易求新以鳯閣為鶠櫩以龍門為<lb/>
　虬戸以金谷為銑溪以玉山為瓊岳以芻狗為卉犬<lb/>
　以竹馬為篠驂以月兎為魄兎以赤牛為炎犢後進<lb/>
　效之謂之澁體<lb/>
白蠟明經<lb/>
　張鸑號青錢學士以其萬選萬中時有明經董萬舉<lb/>
　九上不第號白蠟明經與鸑為對<lb/>
<pb n="KR3j0180_WYG_040-13b"/>
杷推椀脱<lb/>
　武后時官濫謡曰補闕連車載拾遺平斗量杷推侍<lb/>
　御史椀脱校書郎<lb/>
白版侯<lb/>
　武后時封侯者衆鑄印不供至有白版侯者焉<lb/>
猪號烏金<lb/>
　唐拱州有人畜猪致富號猪為烏金<lb/>
鷄肆<lb/>
<pb n="KR3j0180_WYG_040-14a"/>
　富民羅會以剔糞致富人號雞肆言跑糞有所得<lb/>
鵲尾杓<lb/>
　陳思王有鵲尾杓柄長而直置之酒樽凡王欲勸者<lb/>
　呼之則尾指其人<lb/>
斗酒濯足<lb/>
　馬周初入京至㶚上逆旅數公子飲酒不顧周周市<lb/>
　斗酒濯足衆異之<lb/>
銅鶴樽<lb/>
<pb n="KR3j0180_WYG_040-14b"/>
　韓王元嘉有一銅鶴樽背上注酒則一足倚滿則正<lb/>
　不滿則欹<lb/>
姓方貴人認為親戚<lb/>
　唐有士姓方好矜門第但姓方貴人必認為親戚或<lb/>
　戲之曰豐邑公相何親處曰再從伯父戲者笑曰既<lb/>
　是方相侄只堪嚇鬼豐邑坊造凶器出賣之所也<lb/>
婁師徳號衛靈公<lb/>
　婁師徳長大而貌異於衆又病足張元一目為失轍<lb/>
<pb n="KR3j0180_WYG_040-15a"/>
　方相又曰衛靈公言衛䕶靈柩亦方相也<lb/>
麒麟楦<lb/>
　唐楊炯每呼朝士為麒麟楦或問之曰今假弄麒麟<lb/>
　者必修飾其形覆之驢上宛然異物又去其皮還是<lb/>
　驢耳無徳而朱紫何以異是<lb/>
翹闗負米<lb/>
　崔湜為吏部侍郎掌銓有選人見湜曰某能翹闗負<lb/>
　米湜曰若壯何不求選兵部答曰外議謂崔侍郎下<lb/>
<pb n="KR3j0180_WYG_040-15b"/>
　有氣力者即選<lb/>
祝媪<lb/>
　祝欽明頑滯多疑人目為媪媪者肉塊無七竅秦穆<lb/>
　公時野人得之<lb/>
縮葱侍郎<lb/>
　侯思止食籠餅必令縮葱加肉因號縮葱侍郎籠餅<lb/>
　即饅頭也<lb/>
喙長三尺<lb/>
<pb n="KR3j0180_WYG_040-16a"/>
　陸餘慶為洛州長史善論事而謬於决判時嘲之曰<lb/>
　論事則喙長三尺判事則手重五斤其子曰筆頭無<lb/>
　力嘴頭硬<lb/>
狐蹲雉伏<lb/>
　鄭愔狐蹲貴介雉伏衡門<lb/>
騎猪正南竄<lb/>
　武懿宗遇敵棄器械走之張元一嘲曰長弓度短箭<lb/>
　蜀馬臨階騙去賊七百里偎墻獨自戰甲仗緫抛却<lb/>
<pb n="KR3j0180_WYG_040-16b"/>
　騎猪正南竄后曰何不乘馬曰騎猪夾豕走也<lb/>
神仙童子<lb/>
　唐元嘉聡敏年少號神仙童子<lb/>
不伏致仕<lb/>
　武后時夏官侍郎侯知一以年老勅令致仕知一乃<lb/>
　詣朝堂跳躍馳走以示輕㨗時謂知一不伏致仕<lb/>
指龜得詹事<lb/>
　張説女嫁盧氏嘗為舅求官説不語但指支床龜女<lb/>
<pb n="KR3j0180_WYG_040-17a"/>
　欣然歸告其夫曰舅得詹事矣果然<lb/>
三枕<lb/>
　韋庶人妹以豹頭枕辟邪白澤枕辟魅熊枕宜男<lb/>
魏丞烏<lb/>
　魏令為西帝丞養一赤嘴烏每于衆中乞錢啣歸號<lb/>
　魏丞烏<lb/>
虎筮<lb/>
　有神巫能結壇召虎人有疑罪令登壇有罪者虎傷<lb/>
<pb n="KR3j0180_WYG_040-17b"/>
　無罪者不顧名虎筮<lb/>
銀兎符<lb/>
　唐初為銀兎符以兎為瑞也及為銅魚符以鯉魚為<lb/>
　瑞也武后以𤣥武為姓瑞乃以銅為龜符<lb/>
甲子雨<lb/>
　俚諺云春雨甲子赤地千里夏雨甲子乘船入市秋<lb/>
　雨甲子禾頭生耳冬雨甲子飛雪千里<lb/>
耳冷不知有卿<lb/>
<pb n="KR3j0180_WYG_040-18a"/>
　孟𢎞㣲對宣宗曰陛下何以不知有臣不以文字召<lb/>
　用帝怒曰朕耳冷不知有卿翊日諭輔臣曰此臣躁<lb/>
　妄欲求内相乃黜之<lb/>
賢聖不過五人<lb/>
　殷安嘗曰百世賢聖不過五人伏羲以八卦窮天地<lb/>
　之㫖一也乃屈一指神農殖五榖濟萬民二也乃屈<lb/>
　二指周公制禮作樂百代常行三也乃屈三指孔子<lb/>
　前知無窮却知無極㧞萃出類四也乃屈四指自是<lb/>
<pb n="KR3j0180_WYG_040-18b"/>
　之後無屈得安指者良乆曰并安五也其不遜如此<lb/>
衣冠藪澤<lb/>
　江陵號衣冠藪澤人言琵琶多於飯甑措大多於鯽<lb/>
　魚<lb/>
支鼎石<lb/>
　辰州東有三山高數千丈古語夸父與日爭至此煮<lb/>
　食此支鼎石也<lb/>
青龍卧橋上<lb/>
<pb n="KR3j0180_WYG_040-19a"/>
　趙州石橋望之如初月出雲長虹飲澗天后時黙啜<lb/>
　欲南過至橋忽馬不進見青龍卧橋上乃去<lb/>
壁龍<lb/>
　柴紹有力能越百尺之樓謂之壁龍<lb/>
飛坡<lb/>
　永昌中秦州敷水店南西坡白日飛四五里直塞赤<lb/>
　水波上桑畦麥隴依然不動<lb/>
歐陽通書<lb/>
<pb n="KR3j0180_WYG_040-19b"/>
　歐陽通自重其書以犀牙為筆狸毛心秋毫覆之松<lb/>
　烟為墨末以麝<lb/>
百寳香爐<lb/>
　安樂公主百寳香爐高三丈<lb/>
身代母病<lb/>
　崔渾至孝母病祈神請以身代覺病從十指中入俄<lb/>
　徧身母安<lb/>
葬壓龍角<lb/>
<pb n="KR3j0180_WYG_040-20a"/>
　郝處俊為侍中既葬有術者過其墓曰葬壓龍角其<lb/>
　棺必㫁<lb/>
三戾<lb/>
　中書令李嶠有三戾性好榮遷憎人升進性好文章<lb/>
　憎人文筆性好貪濁憎人取受<lb/>
㸃鬼簿算博士<lb/>
　盧照隣弱冠拜鄧王府典籖王府書記一以委之王<lb/>
　有書十二車隣披覧畧能記憶楊炯為文好以古人<lb/>
<pb n="KR3j0180_WYG_040-20b"/>
　姓名連用如張平子之談畧陸士衡之所記潘安仁<lb/>
　宜其陋矣仲長統何足知之號為㸃鬼簿駱賔王文<lb/>
　好以數對如秦地重關一百二漢家離宫三十六時<lb/>
　號算博士如盧生之文莫能評其得失惜不幸有冉<lb/>
　耕之疾著幽憂賦以釋憤焉<lb/>
舞胡子<lb/>
　北齊蘭陵王有巧思為舞胡子王意所欲勸者胡子<lb/>
　則捧盞揖之<lb/>
<pb n="KR3j0180_WYG_040-21a"/>
辛宏智詩<lb/>
　云君為沙邉草逢春心剰生妾如臺上鏡得照始分<lb/>
　明常定宗改始為轉遂爭此詩博士羅道宗判云始<lb/>
　還宏智轉還定宗<lb/>
占赦<lb/>
　鵲夜𫝊枝月暈遶鑾皆主有赦蟻聚為市必雨<lb/>
雨候<lb/>
　夜半天漢中有黒氣相逐俗謂黒猪渡河雨候也<lb/>
<pb n="KR3j0180_WYG_040-21b"/>
三白<lb/>
　正月三白田公咲啞啞<lb/>
麻胡恐小兒<lb/>
　後趙石勒將麻秋性<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>險太原胡人也有兒啼母輒<lb/>
　恐之麻胡來啼聲絶至今以為故事<lb/>
走馬報<lb/>
　張易之兄弟競為豪侈後被誅百姓臠割其肉時謂<lb/>
　走馬報<lb/>
<pb n="KR3j0180_WYG_040-22a"/>
新粧詩<lb/>
　楊盈川姪女曰容華為新粧詩曰宿鳥驚眠罷房櫳<lb/>
　乗曉開鳯釵金作縷鸞鏡玉為臺粧以臨池出人疑<lb/>
　月下來自憐終不見欲去復徘徊<lb/>
古墓銘<lb/>
　高流之為徐州刺史河决水遶城破一古墓得銘曰<lb/>
　死後三百年背底生流泉賴逢高流之遷吾上高原<lb/>
　流之造棺槨改塟之<lb/>
<pb n="KR3j0180_WYG_040-22b"/>
賜妬妻酒<lb/>
　兵部尚書任環太宗賜宫女二人皆國色妻柳氏妬<lb/>
　爛二女髪秃盡上令賫胡缾酒賜云飲之立死爾後<lb/>
　不妬不須飲若妬即飲之桞氏拜勅曰妾與環結髪<lb/>
　夫妻俱出微賤遂至榮官環今多内嬖誠不如死飲<lb/>
　盡覆被睡醒了無他故帝謂環曰人不畏死不可以<lb/>
　死恐朕尚不能禁卿其奈何其二女令别宅安置<lb/>
御史不還車脚錢<lb/>
<pb n="KR3j0180_WYG_040-23a"/>
　御史李審請禄米送至宅母遣量之賸三石問其故<lb/>
　令史曰御史例不槩又問車脚錢㡬又曰御史例不<lb/>
　還脚錢母怒送賸米及脚錢以責審諸御史皆有慚<lb/>
　色<lb/>
驅驢宰相<lb/>
　王方慶遷左丞無他政事但不許令史驢入臺門終<lb/>
　日廹逐時號驅驢宰相<lb/>
　　三輔黄圖<lb/>
<pb n="KR3j0180_WYG_040-23b"/>
斗城<lb/>
　長安故城城南為南斗形城北為北斗形故號斗城<lb/>
銅雀<lb/>
　長安城西雙闕上有銅雀一鳴則五榖熟<lb/>
石父石婆祠<lb/>
　昆明池有二石人象牽牛織女立於池中東西今有<lb/>
　石父石婆祠在<lb/>
椽化龍鳯<lb/>
<pb n="KR3j0180_WYG_040-24a"/>
　通天臺元鳯門自毁椽桷化為龍鳯飛去<lb/>
冰樓<lb/>
　建章宫北積冰為樓<lb/>
九市<lb/>
　長安有九市<lb/>
金戺玉階<lb/>
　明光殿金玉珠璣為簾箔金戺玉階晝夜光明在<lb/>
　桂宫中<lb/>
<pb n="KR3j0180_WYG_040-24b"/>
璧門<lb/>
　未央宫正門曰璧門有臺殿三十二<lb/>
玉樹青葱<lb/>
　甘泉宫有槐根榦盤錯時謂玉樹青葱<lb/>
鶴洲鳬渚<lb/>
　河間王日華宫兎園中有鶴洲鳬渚<lb/>
石鯨<lb/>
　昆明池刻石為鯨長三丈當雨則吭動<lb/>
<pb n="KR3j0180_WYG_040-25a"/>
天地刼火<lb/>
　武帝穿昆明悉是灰有方士言此天地刼火之餘<lb/>
魚報明珠<lb/>
　昆明池有人釣魚綸絶而去武帝夢魚求去其鈎三<lb/>
　日見大魚啣索即取鈎放之後於水濵得明珠一雙<lb/>
　乃魚所報也<lb/>
槐市<lb/>
　太學列槐百行諸生朔望會此各持鄉郡所出物賣<lb/>
<pb n="KR3j0180_WYG_040-25b"/>
　之號曰槐市<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目錄</head> <lb/>
    <p>
<pb n="KR3j0180_WYG_038-1a"/>
欽定四庫全書<lb/>
　類說目錄<lb/>
　　卷三十八<lb/>
　　　孔子家語<lb/>
　　　　孔子為中都宰　　魯以君子道輔其君<lb/>
　　　　三家過制　　　　孔子為政<lb/>
　　　　異世同誅　　　　七敎三至<lb/>
　　　　不逺之則　　　　大昏<lb/>
<pb n="KR3j0180_WYG_038-1b"/>
　　　　五儀　　　　　　取人之法<lb/>
　　　　災妖不勝善政　　人有三死<lb/>
　　　　原異　　　　　　受仁人之饋<lb/>
　　　　一動而天下正　　贈程子束帛<lb/>
　　　　忠信親水　　　　商短於財<lb/>
　　　　萍實　　　　　　死者有知<lb/>
　　　　魯法贖人　　　　三恕<lb/>
　　　　被褐懐玉　　　　問舜冠冕<lb/>
<pb n="KR3j0180_WYG_038-2a"/>
　　　　重一言之信　　　孰謂參不知禮<lb/>
　　　　虞芮爭田　　　　三患<lb/>
　　　　嫠婦　　　　　　强氣<lb/>
　　　　問禮訪樂　　　　三緘<lb/>
　　　　衛靈公閨門無别　政在節財<lb/>
　　　　問政　　　　　　至哉子西之諫<lb/>
　　　　國有道　　　　　子路治蒲<lb/>
　　　　六本　　　　　　良藥忠言<lb/>
<pb n="KR3j0180_WYG_038-2b"/>
　　　　君子慎所從<lb/>
　　　　不慎其初而悔其後何及<lb/>
　　　　曽參不孝　　　　下白屋之士<lb/>
　　　　論四子　　　　　三樂<lb/>
　　　　囘有君子之道四　見一善忘百非<lb/>
　　　　商日益賜日損　　人情有餘不足<lb/>
　　　　人窮則詐　　　　生離别<lb/>
　　　　遇不遇　　　　　少貶<lb/>
<pb n="KR3j0180_WYG_038-3a"/>
　　　　問入官　　　　　趙殺鳴犢<lb/>
　　　　八竅九竅　　　　五不取<lb/>
　　　　土食　　　　　　孔子學琴<lb/>
　　　　五絃琴　　　　　習亡國之聲<lb/>
　　　　樂象成　　　　　苛政猛於虎<lb/>
　　　　尚齒<lb/>
　　　韓詩外傳<lb/>
　　　　得粟三秉　　　　不仁不忠不信<lb/>
<pb n="KR3j0180_WYG_038-3b"/>
　　　　殺身　　　　　　芻豢之色<lb/>
　　　　君子三言　　　　任人任力<lb/>
　　　　聚歛者亡　　　　大忠次忠下忠<lb/>
　　　　王者以百姓為天　三苗同一秀<lb/>
　　　　社鼠　　　　　　三利三患<lb/>
　　　　忠孝　　　　　　縈褐避荆棘<lb/>
　　　　譽孔子　　　　　大侵之禮<lb/>
　　　　枝解<lb/>
<pb n="KR3j0180_WYG_038-4a"/>
　　　　望人者不至恃人者不乆<lb/>
　　　　易道　　　　　　老馬<lb/>
　　　　螳螂搏輪　　　　人有惡乎<lb/>
　　　　所托　　　　　　東家殺豚<lb/>
　　　　立西河守　　　　刈蓍薪亡蓍簪<lb/>
　　　　婦無禮　　　　　三費<lb/>
　　　　善相人者　　　　二桃<lb/>
　　　　三子期願　　　　孔子瑟聲有貪狼之志<lb/>
<pb n="KR3j0180_WYG_038-4b"/>
　　　　母去三子寒　　　馬一疋<lb/>
　　　　三憂　　　　　　伊尹適湯<lb/>
　　　　君子容色　　　　子夏讀詩<lb/>
　　　　伐紂楯折　　　　季孫治魯<lb/>
　　　　知者樂水　　　　仁者樂山<lb/>
　　　　論舜未是　　　　善為上者不忘其下<lb/>
　　　　小人之行　　　　三佐<lb/>
　　　　彎弓射寢石　　　君子避三端<lb/>
<pb n="KR3j0180_WYG_038-5a"/>
　　　　昨日何生　　　　慎四者<lb/>
　　　　何如可以驕人　　北郭先生<lb/>
　　　　鳯凰<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_038-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目録<lb/>
<pb n="KR3j0180_WYG_038-6a"/>
欽定四庫全書<lb/>
　類說卷三十八　　　　　　宋　曽慥　編<lb/>
　　孔子家語<lb/>
孔子為中都宰<lb/>
　孔子初仕為中都宰制養生送死之節長㓜異食强<lb/>
　弱異任男女别途路不拾遺器不彫偽因丘陵為墳<lb/>
　不封不樹定公曰夫子之法以治魯國何如子曰雖<lb/>
　天下可也何但魯國而已哉<lb/>
<pb n="KR3j0180_WYG_038-6b"/>
魯以君子道輔其君<lb/>
　定公與齊侯㑹於夾谷孔子曰有文事必有武備有<lb/>
　武事必有文備請具司馬公從之齊使萊人以兵鼓<lb/>
　譟刼定公孔子曰兩君為好裔夷之俘敢以兵亂之<lb/>
　非所以命諸侯也裔不謀夏夷不亂華俘不干盟兵<lb/>
　不偪好齊侯心怍麾而避之有頃俳優侏儒戲於前<lb/>
　孔子曰匹夫熒侮諸侯罪應誅於是斬侏儒手足異<lb/>
　處齊侯歸責其臣曰魯以君子之道輔其君而子獨<lb/>
<pb n="KR3j0180_WYG_038-7a"/>
　以夷狄之道教寡人<lb/>
三家過制<lb/>
　孔子言於定公曰家不藏甲邑無百雉之城古之制<lb/>
　也三家過制請損之<lb/>
孔子為政<lb/>
　魯之販羊有沈猶氏常朝飲其羊以詐市人有公慎<lb/>
　氏妻淫不制有慎潰氏奢侈踰法魯之鬻六畜者飾<lb/>
　之以儲價孔子為政則沈猶氏不敢朝飲其羊公慎<lb/>
<pb n="KR3j0180_WYG_038-7b"/>
　氏出其妻慎潰氏越境而徙鬻牛馬者不儲價賣羔<lb/>
　豚者不加飾<lb/>
異世同誅<lb/>
　仲由曰少正卯魯之聞人夫子誅之或者為失乎子<lb/>
　曰此乃人之奸雄者也殷湯誅尹諧文王誅潘正周<lb/>
　公誅管蔡太公誅華士管仲誅付乙子産誅㬰何凡<lb/>
　此七主皆異世而同誅者以七子異世而同惡故不<lb/>
　可赦也<lb/>
<pb n="KR3j0180_WYG_038-8a"/>
七敎三至<lb/>
　孔子曰明王内修七敎外行三至七敎修則可守三<lb/>
　至行則可征其守也折衝千里之外其征也還師衽<lb/>
　席之上帝舜左禹而右臯陶不下席而天下治曾子<lb/>
　曰何謂七敎子曰上敬老則下益孝上尊齒則下益<lb/>
　悌上樂施則下益寛上親賢則下擇友上好徳則下<lb/>
　不隱上惡貪則下恥爭上謙讓則下有節此之謂七<lb/>
　敎何謂三至子曰至禮不讓而天下治至賞不費而<lb/>
<pb n="KR3j0180_WYG_038-8b"/>
　天下士悅至樂無聲而天下民和此之謂三至<lb/>
不逺之則<lb/>
　布指知寸布手知尺舒肘知尋斯不逺之則也<lb/>
大昏<lb/>
　孔子曰天地不合萬物不生大昏萬世之嗣也<lb/>
五儀<lb/>
　孔子曰人有五儀有庸人有士人有君子有賢人有<lb/>
　聖人庸人者心不存慎終之規口不吐訓格之言見<lb/>
<pb n="KR3j0180_WYG_038-9a"/>
　小暗大不知所務從物如流不知所執士人者知不<lb/>
　務多必審其所知言不務多必審其所白君子者言<lb/>
　必忠信仁義在身思慮通明篤行信道賢人者徳不<lb/>
　踰閑行中規繩聖人者徳合天地變通無方哀公曰<lb/>
　寡人生於深宫之中長於婦人之手未嘗知哀未嘗<lb/>
　知憂未嘗知勞未嘗知懼未嘗知危恐不足以行五<lb/>
　儀之敎<lb/>
取人之法<lb/>
<pb n="KR3j0180_WYG_038-9b"/>
　哀公問取人之法子曰事任於官無取捷捷無取鉗<lb/>
　鉗無取啍啍<lb/>
灾妖不勝善政<lb/>
　哀公曰國家存亡禍福信有天命非唯人也子曰存<lb/>
　亡禍福皆已而已天灾地妖不能加也天灾地妖所<lb/>
　以儆人主寢夢驚怪所以儆人臣灾妖不勝善政寤<lb/>
　寐不勝善行<lb/>
人有三死<lb/>
<pb n="KR3j0180_WYG_038-10a"/>
　哀公曰知者夀乎仁者夀乎子曰人有三死非其命<lb/>
　也行已自取也夫寢處不時飲食不節勞逸過度者<lb/>
　疾共殺之居下位而上干其君嗜欲無厭者刑共殺<lb/>
　之以少犯衆以弱侮强忿怒不類動不量力者兵共<lb/>
　殺之若夫智士仁人將順有節動靜以義喜怒以時<lb/>
　無害其性得壽不亦可乎<lb/>
原異<lb/>
　薫猶不同器而藏堯桀不共國而治以其原異也<lb/>
<pb n="KR3j0180_WYG_038-10b"/>
受仁人之饋<lb/>
　有漁者獻魚曰大暑市逺無所鬻也棄之糞壤不如<lb/>
　獻之君子夫子使弟子掃地將以享祭門人曰彼將<lb/>
　棄之夫子以祭何也子曰惡有受仁人之饋而無祭<lb/>
　乎<lb/>
一動而天下正<lb/>
　文王以王季為父大妊為母大姒為妻以武王周公<lb/>
　為子以大原閎夭為臣其本美矣武王正其身以正<lb/>
<pb n="KR3j0180_WYG_038-11a"/>
　其國正其國以正天下伐無道刑有罪一動而天下<lb/>
　正<lb/>
贈程子束帛<lb/>
　孔子遭程子於途傾盖如故語終日甚相親取束帛以<lb/>
　贈子路曰士不中聞見女嫁無媒君子不以交禮也<lb/>
　子曰程子天下賢士於斯不贈則終身不能見也<lb/>
忠信親水<lb/>
　孔子息駕河梁有懸水三十仭圜流九十里一丈夫<lb/>
<pb n="KR3j0180_WYG_038-11b"/>
　厲之而出問曰有道術乎對使曰吾入以忠信出以<lb/>
　忠信孔子曰水猶可以忠信之身親之况於人乎<lb/>
商短於財<lb/>
　孔子將行雨而無盖門人曰商也有之子曰商之為<lb/>
　人也甚短於財吾聞與人交推其長者違其短者故<lb/>
　能乆也<lb/>
萍實<lb/>
　楚王渡江得萍實大如斗赤如日剖而食之甜如蜜<lb/>
<pb n="KR3j0180_WYG_038-12a"/>
死者有知<lb/>
　子貢問曰死者有知乎無知乎子曰吾欲言有知恐<lb/>
　孝子順孫妨生以送死欲言無知恐不孝之子棄親<lb/>
　而不葬有知無知非今之急後自知之<lb/>
魯法贖人<lb/>
　魯法贖人臣妾於諸侯者皆取金於府子貢贖之辭<lb/>
　不取金子曰賜失之矣聖人舉事非獨適身之行也今<lb/>
　魯國富者寡而貧者衆贖人受金以為不廉則何以<lb/>
<pb n="KR3j0180_WYG_038-12b"/>
　相贖乎自今以後魯人不復贖人於諸侯<lb/>
三恕<lb/>
　君子有三恕有君不能事有臣而求使非恕也有親<lb/>
　不能孝有子而求其報非恕也有兄不能敬而弟求<lb/>
　其順非恕也能明三恕可端身矣<lb/>
被褐懐玉<lb/>
　子路曰有夫於此被褐懐玉何如子曰國無道則隱<lb/>
　者可也國有道則衮冕而執玉<lb/>
<pb n="KR3j0180_WYG_038-13a"/>
問舜冠冕<lb/>
　哀公曰舜冠何冠孔子不對公曰何也曰舜其政好<lb/>
　生而惡殺其任受賢而替不肖徳若天地化若四時<lb/>
　君舍此而問冠冕是以緩對<lb/>
重一言之信<lb/>
　孔子讀史至楚復陳嘆曰賢哉楚王輕千乘之國重<lb/>
　一言之信<lb/>
孰謂參不知禮<lb/>
<pb n="KR3j0180_WYG_038-13b"/>
　曾子曰狎甚則相簡莊甚則不親故君子狎足以交<lb/>
　歡莊足以成禮子曰孰謂參也不知禮也<lb/>
虞芮爭田<lb/>
　虞芮二國爭田而訟曰西伯仁也盍往質之入境耕<lb/>
　者讓畔行者讓路入朝士讓於大夫大夫讓於卿虞<lb/>
　芮曰吾儕小人不可入君子之朝以所爭為閒田<lb/>
三患<lb/>
　君子有三患患不得聞既得聞之患不得學既得學<lb/>
<pb n="KR3j0180_WYG_038-14a"/>
　之患弗能行<lb/>
嫠婦<lb/>
　魯人有獨處室者隣之嫠婦<hi>寡婦也</hi>亦獨處夜暴風雨<lb/>
　嫠婦室壊趍而託焉魯人閉戸曰男女不六十不同<lb/>
　居今子㓜吾亦㓜是以不敢納婦曰何不學栁下惠<lb/>
　然嫗不逮門之女魯人曰下惠則可吾固不可將以<lb/>
　吾之不可學柳下惠之可<lb/>
强氣<lb/>
<pb n="KR3j0180_WYG_038-14b"/>
　子曰君子而强氣則不得其死小人而强氣則刑戮<lb/>
　洊臻<lb/>
問禮訪樂<lb/>
　孔子曰老耼博古通今知禮樂之原測道徳之歸則<lb/>
　吾師也今將往矣遂至周問禮於老耼訪樂於萇𢎞<lb/>
　老子曰富貴者送人以財仁者送人以言當今之士<lb/>
　聰明深察近於死者好譏議人者也博辨宏達而危<lb/>
　其身好發人之惡者也孔子自周反魯道彌尊矣逺<lb/>
<pb n="KR3j0180_WYG_038-15a"/>
　方弟子之進盖三千矣<lb/>
三緘<lb/>
　孔子觀周入太祖后稷廟堂右階之前有金人三緘<lb/>
　其口而銘其背曰古之慎言人也戒之哉無多言多<lb/>
　言多敗無多事多事多患安樂必戒焰焰不滅炎炎<lb/>
　若何涓涓不壅終為江河口是何傷禍之門也强梁<lb/>
　者不得其死好勝者必遇其敵<lb/>
衛靈公閨門無别<lb/>
<pb n="KR3j0180_WYG_038-15b"/>
　哀公問當今之君孰賢孔子曰衛靈公乎公曰閨門<lb/>
　之内無别子次之賢何也子曰臣語其朝廷不論其<lb/>
　私家之際<lb/>
政在節財<lb/>
　齊景公問政孔子曰政在節財又曰秦穆公國小處<lb/>
　僻而霸何也子曰其國小其志大處雖僻其政中首<lb/>
　拔五羖爵之大夫與語三日而授之政雖王可其霸<lb/>
　小矣<lb/>
<pb n="KR3j0180_WYG_038-16a"/>
問政<lb/>
　哀公問政子曰政之急也莫大乎使民富且壽也省<lb/>
　力役薄稅歛則民富矣熟禮教逺罪戾則民夀矣公<lb/>
　曰欲行夫子之言恐吾國貧子曰愷悌君子民之父<lb/>
　母未有子富而父母貧者也<lb/>
至哉子西之諫<lb/>
　楚王將遊荆臺司馬子期諫王怒之令尹子西曰荆<lb/>
　臺之觀不可失也王喜曰與子共樂之矣子西步馬<lb/>
<pb n="KR3j0180_WYG_038-16b"/>
　十里引轡而止曰子期忠臣也臣者䛕臣也願王賞<lb/>
　忠而誅䛕王曰是獨能禁我耳若後世何子西曰禁<lb/>
　後世易耳大王萬歲之後起山陵於荆臺之上子孫<lb/>
　必不忍遊父母之墓以為歡樂也王乃還孔子曰至<lb/>
　哉子西之諫入之十里之上抑之百世之後<lb/>
國有道<lb/>
　孔子曰國有道則賢人興焉中人用焉<lb/>
子路治蒲<lb/>
<pb n="KR3j0180_WYG_038-17a"/>
　三年孔子入境三稱其善曰入其境田疇盡易草萊<lb/>
　盡辟溝洫甚治此其恭敬以信故其民盡力也入其<lb/>
　邑墻屋完固樹木甚茂此其忠信以寛故其民不偷<lb/>
　也至於庭庭甚清閒諸下用命此其言明察以斷故<lb/>
　其政不擾也<lb/>
六本<lb/>
　人有六本然後為君子立身有義而孝為本䘮紀有<lb/>
　禮而哀為本戰陳有列而勇為本治政有禮而農為<lb/>
<pb n="KR3j0180_WYG_038-17b"/>
　本居國有道而嗣為本生財有時而力為本<lb/>
良藥忠言<lb/>
　良藥苦口利於病忠言逆耳利於行湯武以諤諤而<lb/>
　昌桀紂以唯唯而亡<lb/>
君子慎所從<lb/>
　孔子見羅雀者所得皆噴口小雀曰大雀善驚而難<lb/>
　得小雀貪食而易得子曰善驚而逺害利食而忘患<lb/>
　其必矣獨以所從為禍福故君子慎其所從<lb/>
<pb n="KR3j0180_WYG_038-18a"/>
不慎其初而悔其後何及<lb/>
　子路講釋古之道行由之意子曰不可昔東夷之子<lb/>
　慕諸夏之禮有女而寡為内私壻終身不嫁嫁則不<lb/>
　嫁矣亦非真節也蒼梧嬈娶妻而美讓與其兄讓則<lb/>
　讓矣非禮之讓也不慎其初而悔其後嗟何及矣<lb/>
曾參不孝<lb/>
　曽子耘瓜誤斬其根曾晳怒大杖撃其背曾子仆地<lb/>
　不知人乆之乃蘇曰向也參得罪大人用力敎參得<lb/>
<pb n="KR3j0180_WYG_038-18b"/>
　無疾乎退而就房援琴而歌欲令晳知其體康也孔<lb/>
　子怒曰參事父委身以待暴怒身死陷父於不義其<lb/>
　不孝孰大焉<lb/>
下白屋之士<lb/>
　周公居冡宰之尊制天下之政猶下白屋之士日見<lb/>
　百七十人欲得士也<lb/>
論四子<lb/>
　孔子曰囘之信賢於丘賜之敏賢於丘由之勇賢於<lb/>
<pb n="KR3j0180_WYG_038-19a"/>
　丘師之莊賢於丘子夏曰四子何為事先生子曰囘<lb/>
　能信而不能反賜能敏而不能詘由能勇而不能怯<lb/>
　師能莊而不能同<lb/>
三樂<lb/>
　榮啟期鹿裘帶索鼓琴而歌曰天生萬物唯人為貴<lb/>
　吾得為人一樂也男尊女卑吾得為男二樂也人生<lb/>
　有不見日月不免襁褓者吾行年九十五矣是三樂<lb/>
　也貧者士之常死者人之終處常得終當何憂哉孔<lb/>
<pb n="KR3j0180_WYG_038-19b"/>
　子曰善乎人之寛者也<lb/>
囘有君子之道四<lb/>
　子曰囘有君子之道四焉强於行義弱於受諫休於<lb/>
　得祿慎於治身<lb/>
見一善忘百非<lb/>
　夫子見一善而忘其百非是夫子之易事也見人善<lb/>
　若已有之是不爭也聞善必躬行是能勞也<lb/>
商日益賜日損<lb/>
<pb n="KR3j0180_WYG_038-20a"/>
　孔子曰吾死之後商也日益賜也日損商也好與賢<lb/>
　已者處賜也好與不若者處不知其子視其父不知<lb/>
　其人視其友不知其君視其所使不知其地視其草<lb/>
　木與善人居如入芝蘭之室乆而不聞其香與之化<lb/>
　矣與不善人居如入鮑魚之肆乆而不聞其臭亦與<lb/>
　之化矣是以君子必慎其所與處焉<lb/>
人情有餘不足<lb/>
　孔子曰中人之情有餘則侈不足則儉無禁則輕無<lb/>
<pb n="KR3j0180_WYG_038-20b"/>
　度則逸從欲則敗故鞭朴之子不從父之敎刑戮之<lb/>
　民不從君之令<lb/>
人窮則詐<lb/>
　鳥窮則啄獸窮則攫人窮則詐馬窮則佚自古及今<lb/>
　未有窮其下而能善者也<lb/>
生離别<lb/>
　孔子聞哭聲甚哀顔囘曰非但為死者又有生離别<lb/>
　者桓山之鳥生四子將分于四海其母悲鳴送之哀<lb/>
<pb n="KR3j0180_WYG_038-21a"/>
　聲似此謂其往而不返也孔子問之果曰父死家貧<lb/>
　賣子以葬子曰囘也善於識音矣<lb/>
遇不遇<lb/>
　孔子曰遇不遇者時也賢不肖者才也君子博學深<lb/>
　謀不遇時者衆矣蘭生深林不以無人而不芳君子<lb/>
　修道立徳不為窮困而改節<lb/>
少貶<lb/>
　子貢曰夫子之道至大天下莫能容盍少貶焉<lb/>
<pb n="KR3j0180_WYG_038-21b"/>
問入官<lb/>
　子張問入官子曰安身取譽為難已有善勿專敎而<lb/>
　能勿怠人已有過勿發失言勿倚不善勿遂行事勿<lb/>
　留<lb/>
趙殺鳴犢<lb/>
　孔子聞趙簡子殺竇犫鳴犢及舜華嘆曰美哉水洋<lb/>
　洋丘之不濟此命也刳胎殺夭則麒麟不至其郊竭<lb/>
　澤而漁則蛟龍不處其淵覆巢破卵則鳳凰不翔其<lb/>
<pb n="KR3j0180_WYG_038-22a"/>
　邑各為其類也遂作槃操以哀之<lb/>
八竅九竅<lb/>
　立冬則燕雀入水化為蛤蠶食而不飲蟬飲而不食<lb/>
　蜉蝣不飲不食齕吞者八竅而卵生咀嚼者九竅而<lb/>
　胎生<lb/>
五不取<lb/>
　女有五不取逆家子者亂家子者世有刑人子者有<lb/>
　惡疾子者䘮父長子者<lb/>
<pb n="KR3j0180_WYG_038-22b"/>
土食<lb/>
　堅土之人實虛土之人弱沙土之人細息土之人美<lb/>
　□土之人醜食水者善游而耐寒食土者無心而不<lb/>
　息食桑者有緒而和食肉者勇而悍食氣者神明而<lb/>
　壽食穀者知慧而巧不食者不死而神<lb/>
孔子學琴<lb/>
　孔子學琴於師襄子曰丘始得其為人矣黮而黒頎<lb/>
　而長曠而望羊奄有四方非文王孰能為此其傳曰<lb/>
<pb n="KR3j0180_WYG_038-23a"/>
　文王操<lb/>
五絃琴<lb/>
　舜彈五絃琴造南風之詩曰南風之薫可以解吾民<lb/>
　之愠南風之時可以阜吾民之財<lb/>
習亡國之聲<lb/>
　匹夫之徒無意乎先王之制而習亡國之聲豈能保<lb/>
　其六尺之體哉<lb/>
樂象成<lb/>
<pb n="KR3j0180_WYG_038-23b"/>
　樂者象成者也總干而山立武王之事也發揚蹈厲<lb/>
　太公之制也<lb/>
苛政猛於虎<lb/>
　有婦人哭於野曰吾舅死於虎吾夫又死焉吾子又<lb/>
　死焉子貢曰何不去乎曰無苛政子曰小子識之苛<lb/>
　政猛於虎也<lb/>
尚齒<lb/>
　有虞氏貴徳而尚齒夏后氏貴爵而尚齒周人貴親<lb/>
<pb n="KR3j0180_WYG_038-24a"/>
　而尚齒虞夏商周天下之盛王未有遺年者也<lb/>
　　韓詩外傳<lb/>
得粟三秉<lb/>
　曾子生於魯國願得粟三秉是時曾子重其祿而輕<lb/>
　其身親没之後齊迎以相楚迎以令尹晉迎以卿是<lb/>
　時曾子重其身而輕其祿<lb/>
不仁不忠不信<lb/>
　傳曰不仁之至忽其親不忠之至倍其君不信之至<lb/>
<pb n="KR3j0180_WYG_038-24b"/>
　欺其友此三者聖人殺而不赦也<lb/>
殺身<lb/>
　王子比干殺身以成其忠栁下惠殺身以成其信伯<lb/>
　夷叔齊殺身以成其廉三子者天下之通士也<lb/>
芻豢之色<lb/>
　子貢問閔子騫曰子始見夫子有菜色今有芻豢之<lb/>
　色何也閔子曰吾出蒹葭之中入夫子之門心竊樂<lb/>
　之出見羽盖龍旂裘旃相隨心又樂之二者相攻胸<lb/>
<pb n="KR3j0180_WYG_038-25a"/>
　中不能往故有菜色也今被夫子之文浸深内明去<lb/>
　就之義出見羽盖龍旂如壇土矣故有芻豢之色<lb/>
君子三言<lb/>
　曾子曰君子有三言可貫而佩之一曰無内疎而外<lb/>
　親二曰身不善而怨他人三曰患至而後呼天<lb/>
任人任力<lb/>
　子賤治單父彈鳴琴身不下堂而單父治巫馬期以<lb/>
　星出以星入而單父亦治任人者佚任力者勞<lb/>
<pb n="KR3j0180_WYG_038-25b"/>
聚歛者亡<lb/>
　成侯嗣公聚歛計數之君也未及取民也子産取民<lb/>
　者也未及為政也管仲為政者也未及修禮也故修<lb/>
　禮者王為政者强取民者安聚歛者亡<lb/>
大忠次忠下忠<lb/>
　有大忠有次忠有下忠有國賊以道輔君而化之大忠者<lb/>
　也周公之於成王是也以徳調君而輔之次忠者也管仲<lb/>
　之於桓公是也以諫非君而怨之下忠者也子胥之於夫<lb/>
<pb n="KR3j0180_WYG_038-26a"/>
　差是也偷合茍容持祿養交國賊也曹觸龍之於紂是也<lb/>
王者以百姓為天<lb/>
　齊桓公問管仲曰王者何貴曰貴天公仰而視天管<lb/>
　仲曰所謂天非蒼莽之天也王者以百姓為天<lb/>
三苗同一秀<lb/>
　成王之時有三苗貫桑而生同為一秀周公曰天下<lb/>
　殆同一也果有越裳氏重九譯而至獻白雉譯曰吾<lb/>
　受命國之黄髮曰乆矣天之不迅風疾雨也海不波<lb/>
<pb n="KR3j0180_WYG_038-26b"/>
　溢也三年於兹矣意中國殆有聖人盍往朝之於是<lb/>
　來也<lb/>
社䑕<lb/>
　齊景公問晏子為人何患曰患社鼠出竊於外入託<lb/>
　於社灌恐壊墻熏恐燒木今君之左右出則賣君以<lb/>
　效利入則託君此社䑕之患也公曰嗚呼豈期然人<lb/>
　有市酒而甚美者置表甚長然至酒酸而不售問里<lb/>
　人其故里人曰公狗甚猛人持器欲往者狗輒囓之<lb/>
<pb n="KR3j0180_WYG_038-27a"/>
　是以酒酸不售也士欲見萬乘之王用事者迎而囓<lb/>
　之亦國之惡狗也<lb/>
三利三患<lb/>
　叔敖遇狐丘丈人曰有三利必有三患夫爵髙者人<lb/>
　忌之官大者主惡之祿厚者怨歸之孫叔敖曰吾爵<lb/>
　益髙吾志益下吾官益大吾心益小吾祿益厚吾施<lb/>
　益博可以免於患乎狐丘曰善哉言乎<lb/>
忠孝<lb/>
<pb n="KR3j0180_WYG_038-27b"/>
　伯奇孝而棄於親隱公慈而殺於弟叔武賢而殺於<lb/>
　兄比干忠而誅於君<lb/>
縈褐避荆棘<lb/>
　東郭先生書知宋將亡故褰褐而過其朝曰宋將荆<lb/>
　棘之患縈吾褐故索而避之宋王以為妖言而殺之<lb/>
　居三年而宋果亡<lb/>
譽孔子<lb/>
　齊景公謂子貢曰先生何師曰仲尼仲尼賢乎曰聖<lb/>
<pb n="KR3j0180_WYG_038-28a"/>
　人也豈直賢哉終身戴天不知天之髙也終身踐地<lb/>
　不知地之厚也臣事仲尼如飲江海腹滿而去又安<lb/>
　知江海之深乎公曰先生之譽得無太甚對曰臣譽<lb/>
　仲尼如兩手捧土而附泰山其無益明矣臣不譽仲<lb/>
　尼如兩手把泰山無損亦明矣<lb/>
大侵之禮<lb/>
　一穀不升謂之歉二穀不升謂之飢三穀不升謂之<lb/>
　饉四穀不升謂之荒五穀不升謂之大侵大侵之禮<lb/>
<pb n="KR3j0180_WYG_038-28b"/>
　君食不兼味臺榭不飾道路不除百官補而不制鬼<lb/>
　神禱而不祠此大侵之禮也<lb/>
枝解<lb/>
　齊有得罪於景公者公大怒召左右枝解之晏子左<lb/>
　手持頭右手磨刀仰而問曰古者明王聖主其枝解<lb/>
　人不審從何枝解始也景公曰縱之罪在寡人<lb/>
望人者不至恃人者不乆<lb/>
　魏文侯問狐卷子曰父賢足恃乎曰不足子賢足恃<lb/>
<pb n="KR3j0180_WYG_038-29a"/>
　乎曰不足兄賢足恃乎曰不足弟賢足恃乎曰不足<lb/>
　臣賢足恃乎曰不足父賢不過堯而丹朱放子賢不<lb/>
　過舜而瞽䏂頑兄賢不過舜而象傲弟賢不過周公<lb/>
　而管叔誅臣賢不過湯武而桀紂伐望人者不至恃<lb/>
　人者不乆君欲治從身始人何可恃也<lb/>
易道<lb/>
　易有一道焉大足以治天下中足以安國家近足以<lb/>
　守其身者其維謙徳乎<lb/>
<pb n="KR3j0180_WYG_038-29b"/>
老馬<lb/>
　田子方出見老馬於道御者曰此公家畜也罷而不<lb/>
　為用故出放子方曰少盡其力而老出其身仁者不<lb/>
　為也束帛而贖之窮士聞之知所歸心矣<lb/>
螳螂搏輪<lb/>
　齊莊公出獵有螳螂舉足將搏輪御者曰此蟲知進<lb/>
　而不知退不量力而輕就敵莊公曰以為人必為大<lb/>
　勇士矣於是囘車而避之而勇士歸之<lb/>
<pb n="KR3j0180_WYG_038-30a"/>
人有惡乎<lb/>
　魏文侯問李克曰人有惡乎克曰貴者即賤者惡之<lb/>
　富者即貧者惡之知者即愚者惡之文侯曰善行此<lb/>
　三者使人勿惡可乎曰貴而下賤庶民弗惡也富而<lb/>
　分貧則窮士勿惡也知而敎愚則童蒙者弗惡也文<lb/>
　侯曰善哉言乎<lb/>
所托<lb/>
　有鳥於此架巢於葭葦之顛大風則葭折而巢壊所<lb/>
<pb n="KR3j0180_WYG_038-30b"/>
　托者弱也稷蜂不攻社鼠不熏其所托者然也故聖<lb/>
　人求賢以自輔夫吞舟之魚大矣大而失水則為螻<lb/>
　蟻所制失其輔也<lb/>
東家殺豚<lb/>
　孟子少時東家殺豚問母曰東家殺豚何以為母曰<lb/>
　欲啖汝其母悔曰吾懐妊是子席不正不坐割不正<lb/>
　不食胎之教也今適有知而欺之是敎之不信也乃<lb/>
　買東家豚肉以食之明不欺也<lb/>
<pb n="KR3j0180_WYG_038-31a"/>
立西河守<lb/>
　魏文侯問解狐曰寡人將立西河之守誰可用者曰<lb/>
　荆伯柳者賢人始可文侯以為西河守荆伯栁見解<lb/>
　狐謝曰子乃寛臣之過也解狐曰言子者吾公也怨<lb/>
　子者吾私也公事以行怨子如故張弓射之走十步<lb/>
　而没可謂勇矣<lb/>
刈蓍薪亡蓍簪<lb/>
　孔子出遊有婦人哭甚哀孔子使弟子問焉婦人曰<lb/>
<pb n="KR3j0180_WYG_038-31b"/>
　向者刈蓍薪亡吾蓍簪吾是以哀也弟子曰刈蓍薪<lb/>
　而亡蓍簪何悲焉曰非傷亡簪也盖不忘故也<lb/>
婦無禮<lb/>
　孟子妻獨居踞孟子入戸視之白其母曰婦無禮請<lb/>
　出之母曰非婦無禮乃汝無禮也禮不云乎將上堂<lb/>
　聲必揚將入戸視必下以掩人不備也今女往燕私<lb/>
　之處入戸不有聲令人踞而視之是汝無禮非婦無<lb/>
　禮也於是孟子自責不敢去婦<lb/>
<pb n="KR3j0180_WYG_038-32a"/>
三費<lb/>
　子夏過曽子曽子曰入食子夏曰不為公費乎曽子<lb/>
　曰君子有三費飲食不在其中君子有三樂鐘鼓琴<lb/>
　瑟不在其中有親可託有婦可歸有子可遺此一樂<lb/>
　也有親可諫有婦可去有子可怒此二樂也有君可<lb/>
　喻有友可助此三樂也少而學老而忘此一費也事<lb/>
　君有功而輕負之此二費也乆交而中絶之此三費<lb/>
　也<lb/>
<pb n="KR3j0180_WYG_038-32b"/>
善相人者<lb/>
　楚有善相人者莊王召問焉曰臣非能相人也能相<lb/>
　人之友者也觀布衣者其友皆孝悌篤謹家必日益<lb/>
　身必日脩所謂吉人者也觀事君者其友皆誠信好<lb/>
　善事日益官日進所謂吉臣者也觀人主者朝臣多<lb/>
　賢左右多忠國日安主日尊所謂吉王者也王曰善<lb/>
二桃<lb/>
　齊桓公出遊遇一丈夫褒衣應步帶着桃殳公怪問<lb/>
<pb n="KR3j0180_WYG_038-33a"/>
　之曰是名二桃桃之為言亡也夫日日慎桃何患之<lb/>
　有亡國之社以戒諸侯庶人之戒在於桃殳公説其言<lb/>
　與共載來年正月庶人皆佩<lb/>
三子期願<lb/>
　孔子遊景山曰登髙必賦小子願言者何期願丘將<lb/>
　啓女子路曰由願奮長㦸盪三軍乳虎在後仇敵在<lb/>
　前進救兩國之患子曰勇士哉子貢曰壯士列陣塵<lb/>
　埃漲天賜不持一尺之兵一斗之糧解兩國之難子<lb/>
<pb n="KR3j0180_WYG_038-33b"/>
　曰辨士哉顔淵曰願相小國主以道制臣以徳化君<lb/>
　臣同心外内相應動作中道從容得禮言仁義者賞<lb/>
　言戰鬭者死子曰聖士哉大人出小子匿聖者起賢<lb/>
　者伏囘與執政則由賜施其能哉<lb/>
孔子瑟聲有貪狼之志<lb/>
　孔子鼓瑟曾子側門而聽曰夫子瑟聲有貪狼之志<lb/>
　邪僻之行何其不仁趍利之甚子貢入以曽子之言<lb/>
　告子曰參天下賢人也其習知音矣向者丘鼓瑟有<lb/>
<pb n="KR3j0180_WYG_038-34a"/>
　鼠出遊狸見屬屋循梁㣲行造焉偏厭目曲脊逆色<lb/>
　攫而不得丘以瑟為其音參以丘為貪狼邪僻不亦<lb/>
　宜乎<lb/>
母去三子寒<lb/>
　閔子騫母死父更娶子騫為父御車失轡父持其手<lb/>
　衣甚單父歸呼其後母兒持其衣甚厚即謂婦曰吾<lb/>
　所以娶乃為吾子今汝欺我去無留子騫曰母在一<lb/>
　子單母去三子寒父曰孝哉<lb/>
<pb n="KR3j0180_WYG_038-34b"/>
馬一疋<lb/>
　顔囘望呉門見一疋練孔子曰馬也然則馬之光景<lb/>
　一疋長耳故從來號馬為疋<lb/>
三憂<lb/>
　孔子曰君子有三憂弗知可無憂歟知而不學可無<lb/>
　憂歟學而無行可無憂歟<lb/>
伊尹適湯<lb/>
　桀為酒池糟堤縱靡靡之樂而牛飲者三千群臣相<lb/>
<pb n="KR3j0180_WYG_038-35a"/>
　持而歌江水沛兮舟楫敗兮我王廢兮趨歸於亳亳<lb/>
　亦大兮又曰樂兮樂兮四牡驕兮六轡沃兮去不善<lb/>
　從善何不樂兮伊尹知大命之將至舉觴造桀曰君<lb/>
　王不聴臣言亡無日矣桀曰子又妖言矣吾有天下<lb/>
　猶天之有日日有亡乎日亡吾亦亡矣於是伊尹接<lb/>
　履而趨遂適於湯湯以為相可謂適彼樂土矣<lb/>
君子容色<lb/>
　上人之所遇容色為先聲音次之事行為後故望而<lb/>
<pb n="KR3j0180_WYG_038-35b"/>
　為人君者容也近而可信者色也發而安者言也乆<lb/>
　而覲者行也故君子容色天下儀象而望之不假言<lb/>
　而宜為人君者詩曰顔如渥赭其君也哉<lb/>
子夏讀詩<lb/>
　子夏讀詩已畢矣子曰爾亦何大於詩矣對曰詩之<lb/>
　於事也昭昭乎若日月之光明燎燎乎如星辰之錯<lb/>
　行上有堯舜之道下有三王之義弟子雖居蓬戸之<lb/>
　中彈琴咏先王之風有人亦樂之無人亦樂之可以<lb/>
<pb n="KR3j0180_WYG_038-36a"/>
　發憤忘食矣子曰子見其表未見其裏顔淵曰其表<lb/>
　已見其裏又何有哉子曰窺其門不入其中安知其<lb/>
　奥藏之所在乎然藏又非難也丘嘗悉心盡志已入<lb/>
　其中前有髙峰後有深谷泠泠然如此既立而已矣<lb/>
　不能見其裏盖謂精微者也<lb/>
伐紂楯折<lb/>
　武王伐紂至邢丘楯折為三天雨三日不休王懼問<lb/>
　太公曰紂未可伐乎曰不然楯折為三者軍當分為<lb/>
<pb n="KR3j0180_WYG_038-36b"/>
　三也天雨三日欲洒吾兵也王曰然若何矣對曰愛<lb/>
　其人及屋上烏惡其人憎其骨餘咸劉厥敵靡使有<lb/>
　餘王曰嗚呼天下未定也周公曰不然使各度其宅<lb/>
　而佃其田無復舊新百姓有過在予一人王曰天下<lb/>
　已定矣<lb/>
季孫治魯<lb/>
　季孫子治魯衆殺人必當其罪多罰人必當其過子<lb/>
　貢曰暴哉治乎季孫曰何也子貢曰子産治鄭一年<lb/>
<pb n="KR3j0180_WYG_038-37a"/>
　而負罰之過省二年而刑殺之罪罷三年而庫無拘<lb/>
　人及子産病死士大夫哭於朝商旅哭於市農夫哭<lb/>
　於野皆如喪父母今夫子疾之時則國之人喜活則<lb/>
　國之人駭以死相賀以生相恐非暴而何託法而治<lb/>
　謂之暴不戒致期謂之虐不敎而誅謂之賊以身勝<lb/>
　人謂之責責者失身賊者失臣虐者失政暴者失民<lb/>
　居上位行此四者未有不罷者也季孫曰謹聞命矣<lb/>
知者樂水<lb/>
<pb n="KR3j0180_WYG_038-37b"/>
　或問知者何以樂水曰水緣理而行不遺小澗似有<lb/>
　知者動而下之似有禮者陷深不疑似有勇者障防<lb/>
　以清似知命者厯險致逺卒成不毁似有徳者此知<lb/>
　者所以樂於水也<lb/>
仁者樂山<lb/>
　或問仁者何以樂山也曰山者萬民所瞻仰也草木<lb/>
　生焉萬物植焉飛鳥集焉走獸休焉出雲道風愾乎<lb/>
　天地之間此仁者所以樂於山也<lb/>
<pb n="KR3j0180_WYG_038-38a"/>
論舜未是<lb/>
　韶用干戚非至樂也舜兼二女非達禮也封皇帝子<lb/>
　九十人非法義也往田號泣未盡命也以人觀之即<lb/>
　是也以法量之即未也<lb/>
善為上者不忘其下<lb/>
　善御者不忘其馬善射者不忘其弓善為上者不忘<lb/>
　其下誠愛而利之四海之内闔若一家不愛而利之<lb/>
　子或殺父而况天下乎<lb/>
<pb n="KR3j0180_WYG_038-38b"/>
小人之行<lb/>
　出則為宗族患入則為鄉里憂小人之行也<lb/>
三佐<lb/>
　知如泉源可為表儀者人師也知可以砥行可以為<lb/>
　輔弼者人友也據法守職不致為非者人吏也當前<lb/>
　快意一呼再諾者人隷也上主以師為佐中主以友<lb/>
　為佐下主以吏為佐危亡之主以隷為佐<lb/>
彎弓射寢石<lb/>
<pb n="KR3j0180_WYG_038-39a"/>
　勇士一呼而三軍皆避士之誠也楚熊子夜行寢石<lb/>
　以為伏虎彎弓射之没幹飲羽下視知其為石石為<lb/>
　之開而况人乎<lb/>
君子避三端<lb/>
　鳥之美羽勾啄者鳥畏之魚之侈口垂膄者魚畏之<lb/>
　人之利口贍詞者人畏之是以君子避三端避文士<lb/>
　之筆端武士之鋒端辨士之舌端<lb/>
昨日何生<lb/>
<pb n="KR3j0180_WYG_038-39b"/>
　昨日何生今日何成必念歸厚必念治生日慎一日<lb/>
　完如金城<lb/>
慎四者<lb/>
　官怠於患成病加於少愈禍生於懈怠孝衰於妻子<lb/>
　察此四者慎終如始<lb/>
何如可以驕人<lb/>
　田子方之魏魏太子從車百乘迎之郊太子再拜子<lb/>
　方不下車太子曰敢問何如可以驕人子方曰以天<lb/>
<pb n="KR3j0180_WYG_038-40a"/>
　下驕人而亡者有矣貧賤可以驕人矣志不得則適<lb/>
　秦楚安往而不得貧賤乎<lb/>
北郭先生<lb/>
　楚莊王聘北郭先生先生曰臣有箕帚之婦願入計<lb/>
　之即謂婦曰楚欲我為相如何婦曰結駟列騎所安<lb/>
　不過容膝食前方丈所甘不過一肉之味而殉楚國<lb/>
　之憂其可乎於是遂不應聘<lb/>
鳳凰<lb/>
<pb n="KR3j0180_WYG_038-40b"/>
　鳯凰初起也睘睘十步之雀喔吚而笑之及升少陽<lb/>
　一詘一信展轉雲間藩籬之雀超然自知不及逺矣<lb/>
　士褐衣緼着未嘗完也糲合之食未嘗飽也世俗之<lb/>
　士即以為羞耳及其出則安百議用則延民命世俗<lb/>
　之士超然自知不及遠矣<lb/>
　<lb/>
　<lb/>
　類說卷三十八<lb/>
</p>
<p>
</p>
  </div>
</body>
</text>
</TEI>
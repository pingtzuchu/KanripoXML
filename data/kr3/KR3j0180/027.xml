<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_027-1a"/>
欽定四庫全書<lb/>
　類説目録<lb/>
　　卷二十七<lb/>
　　　逸史<lb/>
　　　　判狀赦死　　　　尉遲敬徳錢<lb/>
　　　　五般餛飩　　　　兩盤餻糜<lb/>
　　　　五十年天子　　　巨蛇食藤花<lb/>
　　　　二青衣捧香爐　　紫素元君<lb/>
<pb n="KR3j0180_WYG_027-1b"/>
　　　　明皇㳺月宫　　　射羅公逺<lb/>
　　　　回向院　　　　　盧杞欲人間宰相<lb/>
　　　　金天王留李主簿妻<lb/>
　　　　李相笏　　　　　金天王引駕<lb/>
　　　　病鶴求人血　　　北斗㢘貞將軍<lb/>
　　　　擲領巾為絳橋　　箜篌朱字<lb/>
　　　　許澶入瑤臺<lb/>
　　　唐宋遺史<lb/>
<pb n="KR3j0180_WYG_027-2a"/>
　　　　金蓮燭　　　　　七嵗能詩<lb/>
　　　　南楚材妻詩　　　手印屏風<lb/>
　　　　賦詩得妓　　　　送别兄弟詩<lb/>
　　　　玉簫之約　　　　侯門深似海<lb/>
　　　　渠伊錢　　　　　僧敲月下門<lb/>
　　　　衣錦將軍　　　　麻衣和尚<lb/>
　　　　釡中龍　　　　　龍興寺<lb/>
　　　　鳳翔太平宫　　　抱琴踰垣<lb/>
<pb n="KR3j0180_WYG_027-2b"/>
　　　南唐野史<lb/>
　　　　歸隠詩　　　　　詠白詩<lb/>
　　　　孤鴈詩　　　　　二子夭夀<lb/>
　　　　一字師　　　　　聮句<lb/>
　　　　徐仲雅詩　　　　白賦赤賦<lb/>
　　　　吳猱　　　　　　胡蝶詩<lb/>
　　　　洞庭湖　　　　　中秋無月詩<lb/>
　　　　螃蟹賦　　　　　韓熈載書<lb/>
<pb n="KR3j0180_WYG_027-3a"/>
　　　　紙窓詩<lb/>
　　　外史檮杌<lb/>
　　　　公子行　　　　　神箭<lb/>
　　　　小民得利便喜　　大樞小樞<lb/>
　　　　無遮㑹　　　　　囹圄寃氣<lb/>
　　　　水調銀漢曲　　　古鏡<lb/>
　　　　王一来去　　　　鷄刀斬狗<lb/>
　　　　不幸生三子　　　紅梔花<lb/>
<pb n="KR3j0180_WYG_027-3b"/>
　　　　睡相　　　　　　鄭奕歌<lb/>
　　　　學沈謝嘲風詠月　一部肉鼔吹<lb/>
　　　　夢立北斗下　　　記前生事<lb/>
　　　　玉壘集　　　　　醉髠<lb/>
　　　　蟠桃核杯　　　　窮儉乞兒<lb/>
　　　　冷語氷人　　　　僧剃髮<lb/>
　　　史遺<lb/>
　　　　失牛　　　　　　崔英<lb/>
<pb n="KR3j0180_WYG_027-4a"/>
　　　　梵志　　　　　　鄒駱駝<lb/>
　　　　奉誠園　　　　　善哭<lb/>
　　　　孤兒歌　　　　　以妾為妻<lb/>
　　　　乳母犯法<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_027-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_027-5a"/>
欽定四庫全書<lb/>
　類説卷二十七　　　　　　宋　曾慥　編<lb/>
　　逸史<lb/>
判狀赦死<lb/>
　桑道茂初為供奉李晟為神策小將道茂曰足下即<lb/>
　貴某後數年性命當在公手能赦之否晟笑曰供奉<lb/>
　見侮耳道茂懐中取一紙文書具官銜姓名云所犯<lb/>
　罪愆乃是逼廹伏乞恩慈則命全矣晟笑曰遣某道<lb/>
<pb n="KR3j0180_WYG_027-5b"/>
　何如道茂云乞准狀特放晟為書之後朱泚反道茂<lb/>
　復舊職晟救京城收逆徒數百人置旗下就戮道茂<lb/>
　大呼曰某有狀取視之乃昔年所書也晟驚悟釋放<lb/>
　以為上客<lb/>
尉遲敬徳錢<lb/>
　隋末太原一書生苦貧所居與沒官庫相隣潜作地<lb/>
　道入庫有錢數萬緡俄見金甲人持戈曰汝要錢但<lb/>
　取尉遲敬徳帖来此是伊錢書生訪求至鐵冶處有<lb/>
<pb n="KR3j0180_WYG_027-6a"/>
　尉遲敬徳者袒露蓬首煅煉之次書生拜曰某貧困<lb/>
　足下富貴乞錢五百貫尉遲怒曰某打鐵漢安得富<lb/>
　貴生日但賜一帖他日公自知之尉遲不得已書曰<lb/>
　付某錢五百貫生拜謝而去復至庫中金甲人笑曰<lb/>
　是也令繋于梁上髙處遣生取錢後敬徳佐神堯立<lb/>
　殊功勅賜鄉里一庫物遂得此錢據元簿欠五百貫<lb/>
　罪主者忽于梁上得帖子乃打鐵時所書也<lb/>
五般餛飩<lb/>
<pb n="KR3j0180_WYG_027-6b"/>
　李宗回與客入闗云吾能知人飲饌因正旦日將謁<lb/>
　華隂縣令客曰明日與公各飲椒薤酒一杯食五般<lb/>
　餛飩不得喫飯明日見令曰二公衝寒且速暖兩杯<lb/>
　酒来仍著薤椒良乆女奴與令耳語令曰總煮来謂<lb/>
　二客曰某小女嘗言不令我幹家事某作惱遣渠校<lb/>
　嵗節飲食適云五般餛飩煮何者某令總煮来二客<lb/>
　飡盡忽報勅使到縣令驚忙揖客去竟不得飯<lb/>
兩盤餻糜<lb/>
<pb n="KR3j0180_WYG_027-7a"/>
　明皇時有術士判人食物一一先定李栖筠曰明日<lb/>
　某食何物曰大夫合食兩盤糕糜二十椀橘皮湯平<lb/>
　明有勅詔對上以金盤盛新糯米糕糜賜之栖筠對<lb/>
　御不敢不盡帝大喜曰卿飡甚美更賜一盤又盡既<lb/>
　歸病霍亂諸物皆絶口飲橘皮湯滿二十椀方愈<lb/>
五十年天子<lb/>
　明皇潜龍時見僧萬廻曰五十年天子願自愛五十<lb/>
　年天子以後果有禄山之禍<lb/>
<pb n="KR3j0180_WYG_027-7b"/>
巨蛇食藤花<lb/>
　明皇微時至洛陽幸崔日知宅崔設饌未熟明皇因<lb/>
　寢庭前一架藤花初開日知見巨蛇食藤花逡廵不<lb/>
　見明皇覺曰飢甚夢中食藤花甚飽日知方知他日<lb/>
　唘聖之驗也<lb/>
二青衣捧香爐<lb/>
　安禄山謂術士曰我對天子亦不恐懼唯見李相公<lb/>
　則悚懐術士曰公有隂兵數百人銅頭鐵額常在左<lb/>
<pb n="KR3j0180_WYG_027-8a"/>
　右何畏李公乎祿山因宴宰相令術士窺之驚曰吾<lb/>
　初見報相公来有雙鬟二青衣捧香爐先入僕射侍<lb/>
　衛銅頭鐵額數百穿屋踰垣而走某不知其故當是<lb/>
　仙官謫在人間耳<lb/>
紫素元君<lb/>
　有任生者隠居嵩山一夕美女至留詩曰我名籍上<lb/>
　清謫居㳺五岳以君無俗累来勸神仙學生堅拒不<lb/>
　納後三日至曰僕非精魅名列上仙㝠數與君合為<lb/>
<pb n="KR3j0180_WYG_027-8b"/>
　配偶又贈詩曰葛洪亦有婦王母亦有夫神仙盡靈<lb/>
　匹君子竟何如生竟不對女又曰阮郎迷不悟何以<lb/>
　伸情愫明月海上春綵舟却歸去後數月生病卒為<lb/>
　吏所追道遇旌幢擁翠輦中一女子笑曰是嵩山讀<lb/>
　書薄命漢耶取吏所持文字視曰今既相遇不能無<lb/>
　情索筆判云更與三年生再拜吏謂曰此乃紫素元<lb/>
　君仙官之最貴者吏送回乃活後三年卒<lb/>
明皇㳺月宫<lb/>
<pb n="KR3j0180_WYG_027-9a"/>
　羅公逺中秋侍明皇宫中翫月曰陛下要至月宫否<lb/>
　以拄杖向空擲之化為銀橋與帝升橋寒氣侵人遂<lb/>
　至大城曰此月宫也見女仙數百素練霓裳舞于廣<lb/>
　庭上問曲名曰霓裳羽衣也上記其音調歸作霓裳<lb/>
　羽衣曲<lb/>
射羅公逺<lb/>
　明皇欲傳隠形之術公逺秘之恐其㳺幸放恣上怒<lb/>
　選善射者伏于壁召公逺與語衆矢俱發乃死上令<lb/>
<pb n="KR3j0180_WYG_027-9b"/>
　瘞于宫中月餘中使自蜀回云臣今至洛谷見公逺<lb/>
　令臣附起居專于成都望車駕上驚令開棺唯見一<lb/>
　草鞋有箭孔數十後上幸蜀有稱維公延来謁召之<lb/>
　不見維公延即羅公逺上悔乆之<lb/>
廻向院<lb/>
　明皇夢人持手巾五百條袈裟五百領于終南山廻<lb/>
　向院布施乃下詔訪尋有狂僧自言知其處實不知<lb/>
　也遂將夢中所施入終南山中雲間有朱柱白壁玲<lb/>
<pb n="KR3j0180_WYG_027-10a"/>
　瓏如畫見一院有額乃廻向院也狂僧入院聞鐘磬<lb/>
　禮佛之音見一老僧乃曰皇帝差来施手巾袈裟其<lb/>
　中有一胡僧狀貌可畏老僧曰胡僧權代汝主中國<lb/>
　大亂人死無數此名磨滅王其空房是汝主房也汝<lb/>
　主昔在院時愛吹尺八謫在人間今已限滿當歸可<lb/>
　持尺八付之狂僧出門雲霧四合見上具述本末上<lb/>
　持尺八吹之知是先所習者後十年有安禄山之禍<lb/>
盧杞欲人間宰相<lb/>
<pb n="KR3j0180_WYG_027-10b"/>
　㑹昌元年盧杞為客遭風漂至大山見一道士曰此<lb/>
　蓬莱山頃之風雲忽起騰上碧霄有麻婆手擕一葫<lb/>
　蘆杞因問曰此去洛陽多少曰八萬里良乆葫蘆上<lb/>
　見樓閣以水精為牆女子居殿中從女數百麻婆立<lb/>
　於諸衛之下女命杞坐具酒饌曰郎君今于三事取<lb/>
　一上者留此宫夀與天畢次為地仙時得至此下為<lb/>
　人間宰相杞曰處此為上願女子喜曰此水精宫也<lb/>
　某為太隂夫人仙格已髙郎君便是白日上昇必為<lb/>
<pb n="KR3j0180_WYG_027-11a"/>
　牋奏上帝少頃朱衣使者宣帝命曰盧杞欲水精宫<lb/>
　住否欲人間宰相否杞大呼曰人間宰相朱衣奏出<lb/>
　太隂夫人失色令麻婆速回推入葫蘆却至舊居塵<lb/>
　榻儼然葫蘆與麻婆俱不復見<lb/>
金天王留李主簿妻<lb/>
　李主簿者新婚過金天王廟擕其妻謁之妻仆地氣<lb/>
　絶適遇葉仙師過往告之仙師以墨書符噀之聲如<lb/>
　旋風良乆無耗又作符其聲如雷亦無耗師怒取朱<lb/>
<pb n="KR3j0180_WYG_027-11b"/>
　為符叱咤噴水聲如霹靂少頃李妻乃蘇云初拜金<lb/>
　天王時像云好夫人留取左右擁歸院三日㑹客聞<lb/>
　敲門聲王曰趕却逡廵門外閙甚有附耳告王曰且<lb/>
　發遣俄有赤龍飛入正拍王喉王連聲曰放去乃第<lb/>
　三符也是知神靈廟女子不可入<lb/>
李相笏<lb/>
　李㕘軍善相笏人呼李相笏相陸尊笏曰評事郎<lb/>
　君見劉遵曰某且無兒某月有妊遵先有一歌妓<lb/>
<pb n="KR3j0180_WYG_027-12a"/>
　在外處果生一子<lb/>
金天王引駕<lb/>
　明皇親享西岳禮畢東行出廟門巫者奏曰金天王<lb/>
　帶甲持戈步行引駕詔擇駿馬壯士為御巫賛曰金<lb/>
　天王拜謝行數里馬汗不可進凡十易馬至闕而止<lb/>
　巫云金天王辭廻<lb/>
病鶴求人血<lb/>
　李相公㳺嵩山聞呻吟之聲在荒草間視之乃一病<lb/>
<pb n="KR3j0180_WYG_027-12b"/>
　鶴云我為仙有厄為樵者見傷脚損須得人血數合<lb/>
　能愈君有仙骨故能推托世間人少公且非人乃拔<lb/>
　一眼睫曰持此照之即知矣李公中路自視之乃馬<lb/>
　頭也至洛陽所遇悉非全人或犬彘驢馬之類有一<lb/>
　老翁照之是人公具以告翁揎臂出血公復往鶴所<lb/>
　濡傷處鶴謝曰公即為宰相後當上昇相見匪遥鶴<lb/>
　冲天而去李公後果為相<lb/>
北斗㢘貞將軍<lb/>
<pb n="KR3j0180_WYG_027-13a"/>
　裴令公少時術士云命屬北斗㢘貞將軍宜祭以清<lb/>
　酒當為助裴自此不懈及為相事繁乃遺忘後有巫<lb/>
　女云㢘貞將軍遣某𫝊語太無情都不相知也將軍<lb/>
　怒甚相公何不謝之公乃沐浴祭奠見一人金甲持<lb/>
　朱戈長三丈餘向北而立公驚悚自此復尊奉也<lb/>
擲領巾為絳橋<lb/>
　有崔生者㳺青城山下洞見金城絳闕仙翁羽衣霞<lb/>
　帔留生酒食以女妻之取青囊内藥兩丸令服之每<lb/>
<pb n="KR3j0180_WYG_027-13b"/>
　朔望乘鶴上朝蕊宫嵗餘生請歸得隠形符乃潜㳺<lb/>
　宫禁上令羅公逺作法照之殿後果得崔生上令笞<lb/>
　死公逺曰此人已居上界殺之非國家之福上遣兵<lb/>
　仗送至青城洞口果見金城綘闕生妻擲一領巾化<lb/>
　為五色絳橋令生渡橋随歩旋滅須臾雲霧四合<lb/>
　但聞鸞鶴笙歌之聲<lb/>
箜篌朱字<lb/>
　有李生者其舅姓盧有道術邀詣其居曰求得一<lb/>
<pb n="KR3j0180_WYG_027-14a"/>
　妓善箜篌令侍飲箜篌上有朱字曰雲中辨江樹天<lb/>
　際識歸舟後取陸長源女乃所見于盧家者果善箜<lb/>
　篌朱字宛然李生具説舊事女曰往嘗夢為仙官所<lb/>
　追如生所言<lb/>
許澶入瑶臺<lb/>
　許澶者暴卒三日復生或問其所之乃誦詩曰曉入<lb/>
　瑶臺露氣清坐中唯有許飛瓊塵心未盡俗縁在<lb/>
　十里下山空月明<lb/>
<pb n="KR3j0180_WYG_027-14b"/>
　　唐宋遺史<lb/>
金蓮燭<lb/>
　宣宗將命令狐綯為相前數日夜召入禁中以御前<lb/>
　金蓮燭送歸院吏望之以為駕幸時以為榮<lb/>
七嵗能詩<lb/>
　吳人范㯫處士有子七嵗能詩贈隠居者云掃葉随<lb/>
　風便澆花趂日隂處士方干曰此必垂名又作夏日<lb/>
　詩云閒雲生不雨病葉落非秋干曰惜乎不夀未㡬<lb/>
<pb n="KR3j0180_WYG_027-15a"/>
　果卒<lb/>
南楚材妻詩<lb/>
　進士南楚材始娶薛氏後㳺頴川欲婚貴族遣僕取<lb/>
　琴書示無歸意薛氏善畫而能詩知楚材欲見絶乃<lb/>
　自圖其形題詩寄曰欲下丹青筆先拈寳鏡看已驚<lb/>
　顔索寞漸覺鬂凋殘淚眼描雖易愁腸寫出難恐君<lb/>
　渾忘却時展畫圖觀楚材得詩大慚<lb/>
手印屏風<lb/>
<pb n="KR3j0180_WYG_027-15b"/>
　明皇所幸美人王氏數夢人召飲宻㑹具言于上上<lb/>
　曰必術士所為汝若再往以物誌之其夕夢中又往<lb/>
　因就硯中濡手印屏風上既寤以告帝潜索于外果<lb/>
　于東明觀中得其手紋而道士已遁矣<lb/>
賦詩得妓<lb/>
　韋應物為蘇守嘗赴杜鴻漸宴醉歸宿傳舍既醒<lb/>
　見二妓在側曰郎中席上與司空詩矣因遣某等来<lb/>
　詩曰髙髻雲鬟宫様裝春風一曲杜韋娘司空見<lb/>
<pb n="KR3j0180_WYG_027-16a"/>
　慣渾閒事斷盡蘇州刺史腸<lb/>
送别兄弟詩<lb/>
　如意中有女子七嵗能詩則天召見令賦送别兄弟<lb/>
　詩云别路雲初起離亭葉正飛所嗟人異鴈不作<lb/>
　一行歸<lb/>
玉簫之約<lb/>
　韋臯未仕時寓姜使君門館待之甚厚贈小青衣<lb/>
　曰玉簫美而豔凡數年臯歸覲與玉簫約七年復来<lb/>
<pb n="KR3j0180_WYG_027-16b"/>
　以玉指環贈之臯愆期不至玉簫歎曰韋家郎不来<lb/>
　矣絶食而卒後臯鎮蜀因誕日東川盧尚書獻歌妓<lb/>
　為夀名玉簫遽呼視之宛然舊人中指有玉環隠起<lb/>
　焉<lb/>
侯門深似海<lb/>
　崔郊之姑有婢甚美郊嘗私之未㡬婢出再入于頔<lb/>
　家郊因寒食出㳺于車中見之立馬徘徊相顧為詩<lb/>
　宻贈云公子王孫逐後塵緑珠垂淚裛羅巾侯門<lb/>
<pb n="KR3j0180_WYG_027-17a"/>
　一入深如海從此蕭郎是路人頔見詩以婢贈郊<lb/>
渠伊錢<lb/>
　張崇帥盧州多不法士民苦之一日入覲邦人幸其<lb/>
　改任相謂渠伊必不復来矣崇歸聞其語乃計口率<lb/>
　渠伊錢明年再入覲盛傳再罷府人不敢顯言以崇<lb/>
　多鬚皆捋其鬚為慶崇歸又率捋鬚錢<lb/>
僧敲月下門<lb/>
　賈島苦吟赴舉至京師得句云鳥宿池邉樹僧敲月<lb/>
<pb n="KR3j0180_WYG_027-17b"/>
　下門又欲改敲為推騎驢吟哦引手作推敲之勢不<lb/>
　覺衝京尹韓退之節左右擁之至具述其事退之笑<lb/>
　曰作敲字佳乃命乗驢並轡哦詩乆之而去<lb/>
衣錦將軍<lb/>
　錢鏐安仁里中有大木鏐幼時戲其下後為吳越<lb/>
　國王宴父老山林皆覆錦名其木曰衣錦將軍<lb/>
麻衣和尚<lb/>
　周太祖時有麻衣和尚望氣李守貞叛河中周祖親<lb/>
<pb n="KR3j0180_WYG_027-18a"/>
　征麻衣語趙韓王曰李侍中安得乆居城下有三天<lb/>
　子氣未㡬城陷時周世宗與太祖太宗同行<lb/>
釡中龍<lb/>
　南唐時有蒼頭持龍水圖求售或得之將練以為服<lb/>
　忽釡中雲蒸起見二龍騰躍穿壁而去<lb/>
龍興寺<lb/>
　汴都舊有龍興寺周世宗廢為倉國初寺僧屢訴求<lb/>
　復為寺太宗怒其煩瀆遣使持劔誅之且曰懼即斬<lb/>
<pb n="KR3j0180_WYG_027-18b"/>
　不懼再奏僧臨刑不懼太宗甚喜即日復為寺<lb/>
鳳翔太平宫<lb/>
　開寳中神降于鳳翔府張氏家其聲如嬰兒有禱必<lb/>
　應自言上天尊詔即所居置太平宫嚴奉之以張氏<lb/>
　為羽士掌其宫先是張氏居里中無行人或以為言<lb/>
　神曰自陕以西三世為男子者惟張氏一人鄉曲<lb/>
　縱逸不足為累<lb/>
抱琴踰垣<lb/>
<pb n="KR3j0180_WYG_027-19a"/>
　真宗祀汾隂登山望林麓中有亭檻乃隠士魏野草<lb/>
　堂遣使召之野方鼓琴教鶴舞聞使者抱琴踰垣<lb/>
　遁去上歎美<lb/>
　　南唐野史<lb/>
歸隠詩<lb/>
　王易簡拜左拾遺辭官歸隠詩曰汩沒朝班愧不<lb/>
　才誰能低折向塵埃青山得去且歸去官職有来<lb/>
　還自来<lb/>
<pb n="KR3j0180_WYG_027-19b"/>
詠白詩<lb/>
　廖凝十嵗作詠白詩云滿汀鷗不散一局黑全輸<lb/>
孤鴈詩<lb/>
　狄子炎孤鴈詩云更無聲接續人以為䜟竟亡兒女<lb/>
　終身<lb/>
二子夭夀<lb/>
　范㯫有子七嵗贈隠者詩云掃葉随風便澆花趂<lb/>
　日隂夏日詩云閒雲生不雨病葉落非秋方干云<lb/>
<pb n="KR3j0180_WYG_027-20a"/>
　必不享夀未十嵗而卒歐陽彬一子贈田父詩云桑<lb/>
　柘殘陽裏兒孫落葉中尋亦夭逝<lb/>
一字師<lb/>
　張迥少夢五色雲自天而下取一團吞之遂精于詩<lb/>
　有寄逺云錦字慿誰逹閒庭草又枯夜長燈影滅<lb/>
　天逺鴈聲孤蟬鬂彫將盡虬髭白也無㡬廻愁不<lb/>
　語因看朔方圖僧齊已改為虬髭黑在無迥遂拜為<lb/>
　一字師<lb/>
<pb n="KR3j0180_WYG_027-20b"/>
聮句<lb/>
　馬希振與雍僧貫假多為聮句希振曰蟻子子銜<lb/>
　蟲子子雍曰猫兒兒捉雀兒兒<lb/>
徐仲雅詩<lb/>
　徐仲雅因文昭王迎四儀夫人賦詩云雲路半開千<lb/>
　里日洞門斜掩一天春又作宫詞云内人曉起怯春<lb/>
　寒䡖揭羅幃看牡丹一把栁絲收不得和風斜搭<lb/>
　玉欄干<lb/>
<pb n="KR3j0180_WYG_027-21a"/>
白賦赤賦<lb/>
　冦豹謝觀同入崔裔相公門下觀嘗作白賦有曰晚<lb/>
　入梁王之苑雪滿羣山夜登庾亮之樓月明千里豹<lb/>
　作赤賦云田單破燕之日火燎平原武王伐紂之時<lb/>
　血流漂杵豹尋辭去觀猶依托祖席多蠅觀曰青<lb/>
　蠅被扇扇離席豹舉目見户上白澤圖答云白澤<lb/>
　遭釘釘在門<lb/>
吳猱<lb/>
<pb n="KR3j0180_WYG_027-21b"/>
　吳合靈為道士居南岳俗呼為吳猱好睡經旬不飲<lb/>
　食常曰人若要閒即懶如勤謹即不閒<lb/>
胡蝶詩<lb/>
　王著胡蝶詩云今夜若棲芳草裏為傳消息到王孫<lb/>
洞庭湖<lb/>
　湖南馬希範入覲莊宗曰湖南省洞庭湖其波無際<lb/>
　是乎希範曰陛下南廵此湖不足飲馬<lb/>
中秋無月詩<lb/>
<pb n="KR3j0180_WYG_027-22a"/>
　前進士髙若訥袖所業詣荆見髙從誨有中秋無月<lb/>
　詩云人間雖不見天外自分明從誨曰此詩雖好將<lb/>
　来但恐䘮明後如其言又有僧可隆詩曰萬般思後<lb/>
　行一失廢前功從誨曰此詩必因事而得隆曰本姓<lb/>
　慕容氏與桑維翰同學少負氣多忽之維翰入相某<lb/>
　猶在塲屋頻年敗刼皆維翰所挫因削髮為僧其句<lb/>
　實感前事<lb/>
螃蟹賦<lb/>
<pb n="KR3j0180_WYG_027-22b"/>
　嚴續在中書備位而已無學術為朋列所䡖江文蔚<lb/>
　作螃蟹賦以譏之曰口裏雌黄每失途而相喣胸中<lb/>
　兵甲嘗聚衆以横行又云外視多足中無寸腸<lb/>
韓熙載書<lb/>
　韓熙載舉進士投書李鼎曰釣大鼇者不投取魚<lb/>
　之餌斷長鯨者焉用割雞之刀又云腰有劔而袖有<lb/>
　鎚口有舌而手有筆<lb/>
紙窓<lb/>
<pb n="KR3j0180_WYG_027-23a"/>
　郭希聲紙窓詩曰偏宜蘚壁稱閒吟白似溪雲薄似<lb/>
　氷不是野人嫌月色免教風弄讀書燈聞蛩詩曰<lb/>
　愁殺離家未達人一聲聲到枕前聞苦吟莫向朱<lb/>
　門裏滿耳笙歌不聽君<lb/>
　　外史檮杌<lb/>
公子行<lb/>
　蜀王建僣位㳺龍華禪院召僧貫休口誦近詩時諸<lb/>
　王賔戚皆侍坐休欲諷之因誦公子行曰錦衣鮮華<lb/>
<pb n="KR3j0180_WYG_027-23b"/>
　手持鶻閒行氣貌多䡖忽稼穡艱難總不知五帝<lb/>
　三皇是何物<lb/>
神箭<lb/>
　蜀王建之子元膺嘗射中錢的翰林學士毛文錫<lb/>
　作賦美之元膺曰窮措大畏此神箭否<lb/>
小民得利便喜<lb/>
　王宗鉥為晉州刺史有海客鬻龍腦邀價倍常宗<lb/>
　鉥令持錦被送與客觀之因目從者挈其龍腦缾<lb/>
<pb n="KR3j0180_WYG_027-24a"/>
　去又令牙儈市二妓年各十六其直三十二緡宗鉥<lb/>
　納之呼一老婢謂儈曰此年已五十直五十千償二<lb/>
　妓外尚餘十八千買布被褥一幅重十斤令于酒房<lb/>
　取舊麻繩十五斤償之百姓相視而笑宗鉥曰小民<lb/>
　得五斤利便喜吏民列訴謫維州司户<lb/>
大樞小樞<lb/>
　潘炕與弟峭同掌機衡號大樞小樞炕嬖于美妾解<lb/>
　愁姓趙母夢海棠花蕊而生善為僧聲及工小詩蜀<lb/>
<pb n="KR3j0180_WYG_027-24b"/>
　王建至第見之曰朕宫中無如此人意欲取之炕曰<lb/>
　臣下賤人不敢以薦于君其實靳之弟峭曰緑珠之<lb/>
　禍可不戒也炕曰人生貴于適意豈能愛死而自不<lb/>
　足于心耶<lb/>
設無遮㑹<lb/>
　𢎞農郡王晉暉初與建為盜夜泊武陽古墓中聞人<lb/>
　呼墓中鬼曰頴川設無遮㑹可同往否墓中應曰蜀<lb/>
　王在此不得相從<lb/>
<pb n="KR3j0180_WYG_027-25a"/>
囹圄寃氣<lb/>
　同州掘地得一物重八十餘斤劉源曰此囹圄之地<lb/>
　寃氣所結<lb/>
水調銀漢曲<lb/>
　建子衍即位泛舟廵閬中舟子皆衣錦繡自製水調<lb/>
　銀漢曲郡人何康女有美色將嫁衍取之賜其夫家<lb/>
　百縑其夫一慟而卒<lb/>
古鏡<lb/>
<pb n="KR3j0180_WYG_027-25b"/>
　宗夀定之族子得一古鐵鏡下有篆文十二字忽照<lb/>
　見一青衣小兒坐酒樓上令人訪之青衣随至曰吾<lb/>
　失此百年矣此神物也終當化去不若還我宗夀出<lb/>
　而與之青衣剖腹納鏡而去<lb/>
王一来去<lb/>
　衍禁百姓不得戴小帽衍好私行往往宿娼家飲酒<lb/>
　樓索筆題曰王一来去恐人識之故令民間俱戴大<lb/>
　帽<lb/>
<pb n="KR3j0180_WYG_027-26a"/>
鷄刀斬狗<lb/>
　張雲為補闕立朝謇諤自比朱雲或曰昔朱雲請斬<lb/>
　馬劔斬張禹今尚方只有殺鷄刀卿欲用乎雲曰鷄<lb/>
　刀雖小亦可斬羣狗<lb/>
不幸生三子<lb/>
　張雲性多大言常曰吾不幸生三子一學孫吳用兵<lb/>
　一學韓愈為小文一學杜甫吟小詩誠家門不幸<lb/>
　所致<lb/>
<pb n="KR3j0180_WYG_027-26b"/>
紅梔花<lb/>
　蜀孟祥僣位召百官宴芳林園賞梔花其形六出<lb/>
睡相<lb/>
　徐光溥為相喜論事大為李旻等所嫉光溥後不<lb/>
　言每聚議但假寐而已時號睡相<lb/>
鄭奕歌<lb/>
　曰莫傳讀得五車書莫言文似馬相如不如家有<lb/>
　一鎰金一囊珠可以賂相公之子弟結相公之僮奴<lb/>
<pb n="KR3j0180_WYG_027-27a"/>
　便可朝為屠沽夕乘軒車詞多不備載<lb/>
學沈謝嘲風詠月<lb/>
　鄭奕嘗以文選教其子其兄曰何不教他讀孝經論<lb/>
　語免他學沈謝嘲風詠月汙人行止<lb/>
一部肉鼓吹<lb/>
　李匡逺性苛急一日不斷刑則慘然不樂嘗聞捶<lb/>
　楚之聲曰此吾一部肉鼓吹臨死曰吾平生殺盡<lb/>
　僧道以此享夀八十二及葬盜發其墓斷其四支<lb/>
<pb n="KR3j0180_WYG_027-27b"/>
　乃殘刑之報也<lb/>
夢立北斗下<lb/>
　袁廓初應舉夢立北斗下果第七人及第<lb/>
記前生事<lb/>
　文澹生四嵗謂母曰我有銀胡蘆漆毬子五色香<lb/>
　囊在杏林上往取果得之乃澹生五嵗失足落井<lb/>
　死今再生也<lb/>
玉壘集<lb/>
<pb n="KR3j0180_WYG_027-28a"/>
　詩僧可朋有詩號玉壘集題洞庭詩曰水涵天影濶<lb/>
　山拔地形髙又舊居詩曰傷心盡日有啼鳥獨步殘<lb/>
　春空落花自號醉髠<lb/>
醉髠<hi>見上</hi>
蟠桃核杯<lb/>
　中書舍人劉光祚進蟠桃核酒杯云得於華山陳<lb/>
　摶<lb/>
窮儉乞兒<lb/>
<pb n="KR3j0180_WYG_027-28b"/>
　李旻仕前後五十年貲貨巨萬嘗讀王愷石崇𫝊<lb/>
　曰窮儉乞兒以此為富可笑可笑<lb/>
冷語氷人<lb/>
　潘柱迎孟蜀時以財結權要或戒之乃曰非是求<lb/>
　願不欲以冷語氷人耳<lb/>
僧剃髮<lb/>
　韓昭凡事如僧剃髪無有寸長<lb/>
　　史遺<lb/>
<pb n="KR3j0180_WYG_027-29a"/>
失牛<lb/>
　髙浟為倉牧有人失黑牛背上有白毛浟乃詐為州<lb/>
　縣市牛皮倍酬其直使主認之因獲其賊<lb/>
崔英<lb/>
　年九嵗秦王苻堅問卿讀何書曰孝經堅曰有何義<lb/>
　曰在上不驕更問有何義曰上愛下下敬上堅曰卿<lb/>
　好去年十七用卿為大夫英曰日月可重見陛下至<lb/>
　尊不可再覩士或可用何待後期堅曰勤好學待<lb/>
<pb n="KR3j0180_WYG_027-29b"/>
　十七必召卿也及期拜為諫議大夫<lb/>
梵志<lb/>
　王梵志黎陽人王徳祖家有林檎樹生癭大如斗癭<lb/>
　爛徳祖撒其皮見一孩兒掊胎而出七嵗能語問誰<lb/>
　人育我具以實告因名梵天後改曰梵志盖菩薩示<lb/>
　化也<lb/>
鄒駱駝<lb/>
　鄒鳳熾眉髙背曲號駱駝富于財市南山木每樹<lb/>
<pb n="KR3j0180_WYG_027-30a"/>
　估絹一匹自云山木可盡我絹有餘<lb/>
奉誠園<lb/>
　馬司徒之子鬯以第中大杏饋竇文塲以進徳宗未<lb/>
　嘗見頗怪之令中使就封其樹鬯懼進宅廢為奉誠<lb/>
　園<lb/>
善哭<lb/>
　唐衢有文學老而無成善哭音調哀切聞者泣下<lb/>
孤兒歌<lb/>
<pb n="KR3j0180_WYG_027-30b"/>
　崔英少長於外家不齒及長作道旁孤兒歌以諷<lb/>
　外氏<lb/>
以妾為妻<lb/>
　淮南節度使杜佑先婚梁氏兒女七人梁卒立嬖姬<lb/>
　李氏為正嫡封國夫人崔英勸其追封亡妻佑請英<lb/>
　為表云以妾為妻魯史所禁又云豈伊身賤之時妻<lb/>
　同勤苦官達之後妾享榮封梁遂追封李亦受命<lb/>
　終為李氏所怨異日公命食彘肉為李置毒而卒英<lb/>
<pb n="KR3j0180_WYG_027-31a"/>
　前於宛陵太守宥一小將斯人感之以女為托見英<lb/>
　性狂後恐棄背乃請一帖曰索婦不可為妾後果見<lb/>
　背其人執書理之英之辭失<lb/>
乳母犯法<lb/>
　韓晉公浙西觀察有乳母通求外事公欲殺之宻求<lb/>
　顧况營救况詣公問之公曰天下皆知某守法乳母<lb/>
　先犯之况曰公幼時早起夜卧即要乳母今為侯伯<lb/>
　乳母焉用哉誠宜殺也公遽捨之<lb/>
<pb n="KR3j0180_WYG_027-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷二十七<lb/>
</p>
<p>
</p>
  </div>
</body>
</text>
</TEI>
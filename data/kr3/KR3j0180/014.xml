<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目録</head> <lb/>
    <p>
<pb n="KR3j0180_WYG_014-1a"/>
欽定四庫全書<lb/>
　類說目録<lb/>
　　卷十四<lb/>
　　　啓顔録<lb/>
　　　　跨馬揮鞭傍河牽船<lb/>
　　　　射不着垜　　　　髙坐誦詩<lb/>
　　　　卷耳后妃之徳　　煑簀為笋<lb/>
　　　　羊踏破菜園　　　煎餅謎<lb/>
<pb n="KR3j0180_WYG_014-1b"/>
　　　　敖曹詩　　　　　黒面赤眼相嘲<lb/>
　　　　咏黑　　　　　　年老卿少<lb/>
　　　　嘲庭中竹　　　　㡌底可知<lb/>
　　　　嘲臀　　　　　　子在囘何敢死<lb/>
　　　　三秃不敵一盧　　命羣臣為大言<lb/>
　　　因話錄<lb/>
　　　　此兒無尾　　　　不痴不聾不作家翁<lb/>
　　　　十月始裘　　　　揀得一好長官<lb/>
<pb n="KR3j0180_WYG_014-2a"/>
　　　　鬬雞相撲　　　　賜君子小人不同日<lb/>
　　　　多呼陳伯玉　　　汾陽奏州縣官<lb/>
　　　　汾陽諸子皆奴材　南鄭北鄭<lb/>
　　　　韓臯是硬　　　　諸生繼相<lb/>
　　　　荷杯　　　　　　飲酒稱名<lb/>
　　　　好脚迹門生　　　了本分公事<lb/>
　　　　響泉韻磬　　　　猿名山公<lb/>
　　　　活火煎茶　　　　能與張家說家門<lb/>
<pb n="KR3j0180_WYG_014-2b"/>
　　　　時至則行　　　　鑄劍㦸為農器賦<lb/>
　　　　作涙賦　　　　　韓退之詩<lb/>
　　　　女儀　　　　　　二清二乾<lb/>
　　　　以詩見韋蘓州　　文章大徳<lb/>
　　　　應不求聞達科　　鑒虚煑肉法<lb/>
　　　　後人誣作　　　　自家兒得人憐<lb/>
　　　　年滿令史　　　　錯喉<lb/>
　　　　李過庭　　　　　拗項橋<lb/>
<pb n="KR3j0180_WYG_014-3a"/>
　　　　音聲樹　　　　　氷㕔<lb/>
　　　　御史三院　　　　哄堂<lb/>
　　　　察院㕔名　　　　瞎眼宰相<lb/>
　　　　葉法善　　　　　人道尚右<lb/>
　　　　時世粧　　　　　閣下足下之稱<lb/>
　　　　毳褐豈甚銅乳之臭<lb/>
　　　　投牒便換　　　　夢柳仆地<lb/>
　　　　夢舁棺入堂　　　東西臺<lb/>
<pb n="KR3j0180_WYG_014-3b"/>
　　　　張騫槎　　　　　大僚子安得居山<lb/>
　　　　和尚教坊　　　　門户李益<lb/>
　　　　買妾非妓<lb/>
<pb n="KR3j0180_WYG_014-4a"/>
欽定四庫全書<lb/>
　類說卷十四　　　　　　　宋　曽慥　編<lb/>
　　啟顔録<lb/>
跨馬揮鞭傍河牽船<lb/>
　晉劉道真遭亂於河側為人牽船見一老嫗搖櫓道<lb/>
　真嘲曰何不調機弄杼因甚傍河搖櫓女答曰丈夫<lb/>
　何不跨馬揮鞭因甚傍河牽船<lb/>
射不着垜<lb/>
<pb n="KR3j0180_WYG_014-4b"/>
　唐宋國公蕭瑀不能射太宗賜射俱不着垜歐陽詢<lb/>
　作詩嘲曰急風吹緩箭弱手馭强弓欲髙畨覆下應<lb/>
　西還更東十囘俱着地兩手併擎空借問誰為此多<lb/>
　應是宋公<lb/>
髙坐誦詩<lb/>
　唐有僧法軌形貌短小於寺開講李榮往共議論僧<lb/>
　於髙坐誦詩曰姓李應須李名榮又不榮榮應聲曰<lb/>
　身材三尺半頭毛猶未生<lb/>
<pb n="KR3j0180_WYG_014-5a"/>
卷耳后妃之徳<lb/>
　唐韋慶本女選為妃詣朝坐欲謝慶本兩耳毛卷朝<lb/>
　士多目為卷耳長安令松壽賀曰僕固知令女得妃<lb/>
　慶本曰何以知之松曰卷耳后妃之徳<lb/>
煑簀為笋<lb/>
　漢人適呉呉人設笋問何物曰竹也歸煑其簀不熟<lb/>
　曰呉人轣轆欺我如此<lb/>
羊踏破菜園<lb/>
<pb n="KR3j0180_WYG_014-5b"/>
　有人常食蔬茹忽食羊肉夢五臟神曰羊踏破菜園<lb/>
煎餅謎<lb/>
　齊髙祖作煎餅謎卒律葛答反前火食并字<lb/>
敖曹詩<lb/>
　髙敖曹詩曰塜子地握槊星宿天圍棊開門屋張口<lb/>
　捲席床剝皮桃生毛彈子瓠長棒槌兒牆敧壁凹肚河<lb/>
　凍水生肌<lb/>
黑面赤眼相嘲<lb/>
<pb n="KR3j0180_WYG_014-6a"/>
　唐初梁寳好嘲戲嘗至貝州有趙仲徳甚能嘲即令<lb/>
　召之寳顔甚黑凭案以待仲徳入兩眼俱赤寳云天<lb/>
　上既無雲閃電何以無准則答曰向我入門來案後<lb/>
　惟見一錠墨又云官裏科朱砂半眼共一國又答云<lb/>
　磨公小拇指塗得大社北寳無以對<lb/>
咏黒<lb/>
　唐李叔慎賀蘭僧伽面甚黑杜善賢為長安令亦黑<lb/>
　劉行敏咏之曰叔慎騎黑馬僧伽挽漆弓喚取長安<lb/>
<pb n="KR3j0180_WYG_014-6b"/>
　令共獵北山熊<lb/>
年老卿少<lb/>
　後魏孫紹為太府少卿髙帝問卿年何老曰臣年雖<lb/>
　老臣卿乃少遂遷正卿<lb/>
嘲庭中竹<lb/>
　温彦博杜如晦同為僕射有裴畧者訴事二公久不<lb/>
　答畧自陳通言語工嘲戲彦博使嘲庭中竹畧曰竹竹<lb/>
　竹青簇簇凌寒葉不凋經夏子不熟虛心未能待國<lb/>
<pb n="KR3j0180_WYG_014-7a"/>
　士皮上何須生節目又令𫝊語屏牆即走至牆下曰<lb/>
　方今聖明主闢四門以待士君是何物敢妨賢路<lb/>
帽底可知<lb/>
　唐山東一劇縣有老胥善侮縣令初至以事試之即<lb/>
　知其為人有令始至方差下造簿吏改易姓名或小<lb/>
　字使相屬可笑髙聲呼云張布袋盛老䑕宋郎君向<lb/>
　𡨕府令不問吏出謂其徒曰帽底可知遂無所憚<lb/>
嘲臀<lb/>
<pb n="KR3j0180_WYG_014-7b"/>
　左司郎中封道𢎞身大而臀濶李勣謂曰封道𢎞汝<lb/>
　臀斟酌坐得休何須爾許大<lb/>
子在回何敢死<lb/>
　隋侯白機辨敏㨗嘗與楊素並馬路旁有槐樹憔悴<lb/>
　欲死素曰侯秀才理道過人能令此樹活否曰取槐<lb/>
　子懸樹枝即活素問其說答曰論語云子在回何敢<lb/>
　死<lb/>
三禿不敵一盧<lb/>
<pb n="KR3j0180_WYG_014-8a"/>
　隋盧嘉言至僧寺與三僧酬答數回嘉言笑曰三個<lb/>
　秃師並不解樗蒲僧未喻嘉言曰不聞俗語云三個<lb/>
　秃不敵一個盧<lb/>
命羣臣為大言<lb/>
　漢武帝置酒命羣臣為大言小者飲酒公孫丞相曰<lb/>
　臣驕而猛又剛毅交牙出吻聲又大號呼萬里嗷<lb/>
　一代餘四公不能對東方朔請代大對一曰臣坐不<lb/>
　得起仰廹於天地之間愁不得長二曰臣䟦越九州<lb/>
<pb n="KR3j0180_WYG_014-8b"/>
　間不容趾并吞天下欲括四海三四曰天下不足以<lb/>
　受臣坐四海不足以受臣唾臣噎不緣食出居天外<lb/>
　卧上曰大哉𢎞言最小當飲<lb/>
　　因話錄<lb/>
此兒無尾<lb/>
　肅宗屢言安祿山不臣之狀明皇一日召太子諸王<lb/>
　擊毬太子潛欲以鞍馬傷之帝宻謂太子吾非不疑<lb/>
　但此兒無尾汝當置之<lb/>
<pb n="KR3j0180_WYG_014-9a"/>
不痴不聾不作家翁<lb/>
　郭曖嘗與昇平公主琴瑟不調曖罵公主倚乃父為<lb/>
　天子我父嫌天子不作主恚入奏上曰他父實嫌天<lb/>
　子不作使不嫌社稷豈汝家有也尚父拘曖詣朝堂<lb/>
　待罪上曰不痴不聾不作阿家阿翁小兒女閨闈之<lb/>
　言大臣安用聽錫賫以遣之尚父杖曖數十<lb/>
十月始裘<lb/>
　徳宗暮秋㣲寒上曰九月衣衫十月衣袍與時候不<lb/>
<pb n="KR3j0180_WYG_014-9b"/>
　相稱欲逓遷一月何如翰林承㫖李吉甫以聖人能<lb/>
　上順天時下盡物理請宣示四方編之於令李相程<lb/>
　曰謹按月令十月始裘𤣥宗刪定不可改易上乃止<lb/>
揀得一好長官<lb/>
　徳宗躬親庶政中外除授無不留神趙傪自監察裏<lb/>
　行授髙陵縣令後遊苑中有執役者上問何處人云<lb/>
　是髙陵百姓上曰我今為汝揀得一好長官知否<lb/>
鬭雞相撲<lb/>
<pb n="KR3j0180_WYG_014-10a"/>
　文宗有事南郊祀本司進相撲人上曰我方清齋豈<lb/>
　合觀此左右曰舊例上曰此應是要賞物可向外相<lb/>
　撲了與賞令去又嘗觀鬭雞優人稱嘆大好上曰雞<lb/>
　既好便賜汝<lb/>
賜君子小人不同日<lb/>
　文宗賜翰林學士章服續有待詔先欲賜者上曰賜<lb/>
　君子小人不同日且待别日<lb/>
多呼陳伯玉<lb/>
<pb n="KR3j0180_WYG_014-10b"/>
　文宗對諸學士論文裴舍人素數道陳拾遺名柳舍<lb/>
　人璟目之裴不覺上顧柳曰他字伯玉亦應多呼陳<lb/>
　伯玉<lb/>
汾陽奏州縣官<lb/>
　郭汾陽在邠州嘗奏一州縣官而勅不下或曰以令<lb/>
　公勛徳請一吏致阻是宰相不知體甚也王曰艱難<lb/>
　以來朝廷姑息方鎮武臣求無不得方鎮䟦扈使朝<lb/>
　廷疑之今子儀奏屬官不過是所請不當上不以武<lb/>
<pb n="KR3j0180_WYG_014-11a"/>
　臣待子儀諸公可以見賀矣<lb/>
汾陽諸子皆奴材<lb/>
　郭汾陽在河中禁無故走馬犯者死夫人乳母之子<lb/>
　抵禁都虞侯杖殺之諸子泣告虞候縱横之狀王明<lb/>
　日對賔僚嘆曰諸子皆奴材也不賞父之都虞候而<lb/>
　惜母之阿嬭兒非奴材而何<lb/>
南鄭北鄭<lb/>
　太傅鄭絪第在南出自南祖司徒鄭真公第在北出<lb/>
<pb n="KR3j0180_WYG_014-11b"/>
　自北祖時謂南鄭相北鄭相司徒堂兄文憲公前後<lb/>
　相徳宗亦謂之大鄭相小鄭相<lb/>
韓臯是硬<lb/>
　韓僕射臯小瘡令醫傅膏藥藥不濡公問之醫云天<lb/>
　寒膏硬公笑曰韓臯實是硬竟不以為罪<lb/>
諸生繼相<lb/>
　權文公徳輿身不由科第掌貢舉三年門下諸生繼<lb/>
　為相公<lb/>
<pb n="KR3j0180_WYG_014-12a"/>
荷杯<lb/>
　牟少師與賔僚飲宴暑日臨水以荷為杯滿酌使僕<lb/>
　持近人口以簪刺之不盡則重飲既罷有人言適飲<lb/>
　大歡者公曰今日言歡則明昨之不歡無論好惡一<lb/>
　不得言<lb/>
飲酒稱名<lb/>
　段相文昌性介狹在西川有進士薛太白飲酒稱名<lb/>
　太多明日遂不召<lb/>
<pb n="KR3j0180_WYG_014-12b"/>
好脚迹門生<lb/>
　李逢吉知舉貢榜成未放而入相及第人就中書見<lb/>
　座主時謂好脚迹門生<lb/>
了本分公事<lb/>
　劉栖楚為京兆尹謂僚屬曰諸公各自了本分公事<lb/>
　晴天美景恣意遊賞勿至拘束<lb/>
響泉韻磬<lb/>
　李汧公蓄二琴殊絕所謂響泉韻磬者也二寵妓曰<lb/>
<pb n="KR3j0180_WYG_014-13a"/>
　秀才七七善琴與筝自撰琴譜<lb/>
猿名山公<lb/>
　李約琴道酒徳詩調皆髙絕一生不近粉黛多蓄古<lb/>
　器嘗得石鐡一片擊之清越又養一猿名山公約汧<lb/>
　公子也初至金陵於府主庶人錡坐屢贊招隱寺標<lb/>
　致一日庶人宴於寺中明日謂曰十郎嘗誇招隱寺<lb/>
　昨遊宴細看何殊州中約笑曰某所賞者疎野耳若<lb/>
　逺山將翠幕遮古松用綵物裹腥膻涴鹿掊泉音樂<lb/>
<pb n="KR3j0180_WYG_014-13b"/>
　亂山鳥聲實不如在叔父大㕔也<lb/>
活火煎茶<lb/>
　李約性嗜茶嘗曰茶須緩火炙活火煎活火謂炭火<lb/>
　之焰者<lb/>
能與張家說家門<lb/>
　張𢎞靖三世掌書命在台座前代未有楊巨源贈詩<lb/>
　云伊陟無聞祖韋賢不到孫時稱其能與張家說家<lb/>
　門巨源年老頭數搖苦吟所致<lb/>
<pb n="KR3j0180_WYG_014-14a"/>
時至則行<lb/>
　裴晉公不信術數不好服食嘗云雞猪魚蒜逢之則<lb/>
　喫生老病死時至則行<lb/>
鑄劍㦸為農器賦<lb/>
　憲宗賜裴晉公玉𢃄公臨終封進表曰内府之珍先<lb/>
　朝所賜既不敢將歸地下又不合留在人間公貞元<lb/>
　中鑄劍㦸為農器賦云皇帝嗣位之三十載寰海鏡<lb/>
　清方隅砥平驅域中盡歸力穡示天下不復用兵其<lb/>
<pb n="KR3j0180_WYG_014-14b"/>
　後作相竟立殊勛觀其詞賦氣槩豈得無異日之事<lb/>
作涙賦<lb/>
　進士李為作淚賦及輕薄暗小四賦李賀作樂府多<lb/>
　屬意花草蜂蝶之間二子竟不逺大<lb/>
韓退之詩<lb/>
　韓退之遊廬山過蕭金部山居詩云中郎有女能𫝊<lb/>
　業伯道無兒可主家今日匡山過舊隱空將衰涙對<lb/>
　烟霞<lb/>
<pb n="KR3j0180_WYG_014-15a"/>
女儀<lb/>
　郎中元沛妻劉氏有文學著女儀一篇亦曰直訓<lb/>
二清二乾<lb/>
　江南多名僧越州有清江清晝婺州有乾後乾輔時<lb/>
　號會稽二清東陽二乾<lb/>
以詩見韋蘓州<lb/>
　呉興僧晝字皎然工律詩抒思作十數篇見韋蘓州<lb/>
　韋殊不稱賞明日寫舊製獻之大加嘆賞云㡬至失<lb/>
<pb n="KR3j0180_WYG_014-15b"/>
　聲名何不但以所工見投而猥希老夫意耶人各有<lb/>
　得非卒能致也<lb/>
文章大徳<lb/>
　元和以來僧道多稱大徳偶得補署遂為頭衘各因所<lb/>
　業以冠大徳之目至有號文章大徳者<lb/>
應不求聞達科<lb/>
　昔有徳音搜訪懐才抱器不求聞達者有人逢一書<lb/>
　生奔馳入京問求何事答曰將應不求聞達科<lb/>
<pb n="KR3j0180_WYG_014-16a"/>
鑒虛煑肉法<lb/>
　元和中僧鑒虛不知肉味有僧素無道行遂作鑒虛<lb/>
　煑肉法<lb/>
後人誣作<lb/>
　才命論稱張燕公革華𫝊稱韓文公老牛歌稱白樂<lb/>
　天佛骨詩稱鄭司徒皆後人之所誣也<lb/>
自家兒得人憐<lb/>
　𤣥宗問黄幡綽是箇兒得人憐對曰自家兒得人憐<lb/>
<pb n="KR3j0180_WYG_014-16b"/>
　時肅宗在東宫嘗危懼宫中號祿山為子上俛首久之<lb/>
　又嘗登樓見一醉人臨水卧問是何人幡綽曰是年<lb/>
　滿令史上問何以知之對曰更一轉入流矣上又與<lb/>
　諸王會食寧王噴食飯直至龍顔上曰寧哥何故錯<lb/>
　喉幡綽曰此非錯喉乃是歕嚏<lb/>
年滿令史<lb/>
錯喉<hi>並見上</hi>
李過庭<lb/>
<pb n="KR3j0180_WYG_014-17a"/>
　姚峴滑稽姚南仲亷察陜郊峴以宗從見之忽有投<lb/>
　刺者云李過庭南仲曰過庭之名甚新未知誰家子<lb/>
　弟峴曰恐是李趨兒<lb/>
拗項橋<lb/>
　尚書省東隅有橋名拗項橋言侍御史及殿中久次<lb/>
　者至此拗項而望南宫也<lb/>
音聲樹<lb/>
　都堂有古槐夜深聞絲竹之聲音省中即有入相者<lb/>
<pb n="KR3j0180_WYG_014-17b"/>
　俗號音聲樹<lb/>
氷㕔<lb/>
　祠部號為氷㕔言其清冷也二十四司印毎郎官交<lb/>
　直時吏人懸於臂以相授頗覺為煩楊虞卿始置匱<lb/>
　加鐍人以為便初成州或為吏部郎戲作考詞狀有<lb/>
　千忍萬忍後不禁考上下<lb/>
御史三院<lb/>
　一曰臺院其僚曰侍御史呼端公知雜事謂之雜端<lb/>
<pb n="KR3j0180_WYG_014-18a"/>
　非知雜者號散端二曰殿院其僚曰殿中侍御史呼<lb/>
　侍御新入者知右巡以次左廵號兩廵使三曰察院<lb/>
　其僚曰監察御史亦呼侍御每公堂會食雜端在南<lb/>
　榻主簿在北榻皆絕笑言若雜端失笑則三院皆笑<lb/>
　謂之哄堂<lb/>
哄堂<hi>見上</hi>
察院㕔名<lb/>
　察院諸㕔各有他名禮察曰松㕔南有古松也刑察<lb/>
<pb n="KR3j0180_WYG_014-18b"/>
　曰魘㕔寢此多魘兵察主院中茶茶必是蜀之佳者<lb/>
　貯於陶器謂之茶瓶㕔吏察主入朝人名籍謂之朝<lb/>
　簿吏察之上則舘驛使又其上監察使謂之察長<lb/>
瞎眼宰相<lb/>
　裴光徳在中書故人求京府判司公曰此官與公不<lb/>
　相當不敢以故人之私隳朝廷綱紀他日有瞎眼宰<lb/>
　相憐公者不妨却得某必不可<lb/>
葉法善<lb/>
<pb n="KR3j0180_WYG_014-19a"/>
　道士葉靜能中宗朝坐妖妄伏法𤣥宗時有道術者<lb/>
　乃法善也有人撰記傳云𤣥宗令道士葉靜能誤矣<lb/>
人道尚右<lb/>
　以右為尊禮先賓客故西讓客主人在東自卑也今<lb/>
　人或以東讓客非禮也<lb/>
時世粧<lb/>
　崔樞夫人治家整肅婦妾皆不許時世粧<lb/>
閣下足下之稱<lb/>
<pb n="KR3j0180_WYG_014-19b"/>
　古者三公開閣而郡守比古諸侯亦各有閣故有閣<lb/>
　下之稱前軰與大官書多呼執事與足下劉子雲與<lb/>
　宰相書曰足下韓退之與張僕射書曰執事即其例<lb/>
　也記室本王侯賓佐之稱他人不可通用惟執事則<lb/>
　指左右之人尊卑皆可通稱又自卑達尊例云座前<lb/>
　尤非也閣下降殿下一等座前降几前一等豈可僭<lb/>
　用哉<lb/>
毳褐豈甚銅乳之臭<lb/>
<pb n="KR3j0180_WYG_014-20a"/>
　朝士詣友生見衲表道人在座他日謂曰公好毳褐<lb/>
　之夫何也吾不知其賢愚但覺其臭友生曰毳褐之<lb/>
　臭豈甚銅乳公處其間曾不嫌恥反譏有道之士南<lb/>
　朝以蛙鳴勝鼓吹吾視毳褐愈於今之朱紫逺矣<lb/>
投牒便換<lb/>
　有士子鬻産於外得數十千懼川途難賫因所知納<lb/>
　於公藏𫝊牒以歸世所謂便換者置之衣囊一日醉<lb/>
　拍囊曰莫輕此中大有好物盜在側聞之夜殺而取<lb/>
<pb n="KR3j0180_WYG_014-20b"/>
　其囊意其有金開無獲投牒於水<lb/>
夢柳仆地<lb/>
　柳宗元自永州司馬召至京師詣卜者問命曰予柳<lb/>
　姓也昨夢柳樹仆地其不祥乎卜者曰生則柳樹仆<lb/>
　則柳木木者牧也君其牧柳州乎卒如其言<lb/>
夢舁棺入堂<lb/>
　李逢吉有婢夢有一人舁棺至堂後云且置地不久<lb/>
　移入堂中俄除中書舍人後知貢舉未畢而入相<lb/>
<pb n="KR3j0180_WYG_014-21a"/>
東西臺<lb/>
　髙宗改門下中書省為東西臺尚書省為文昌臺改<lb/>
　御史臺呼為南臺<lb/>
張騫槎<lb/>
　漢書載張騫窮河源言其奉使之逺實無天河之說<lb/>
　惟博物志云客星犯斗牛事後人云得織女支機石<lb/>
　以問君平皆是虛誕寳厯中京洛逓夫舁張騫槎不<lb/>
　知何物也前軰詩往往用張騫槎相襲謬誤如此<lb/>
<pb n="KR3j0180_WYG_014-21b"/>
大僚子安得居山<lb/>
　李徳裕薦處士王龜堪為諫官武宗問誰子對曰王<lb/>
　超之子上曰凡處士當是山野之人龜大僚子安得<lb/>
　居山耶徳裕無以對<lb/>
和尚教坊<lb/>
　元和中有僧文淑聚衆論說内典託言鄙䙝之事不<lb/>
　逞軰爭效其音調為歌曲呼為和尚教坊<lb/>
門戸李益<lb/>
<pb n="KR3j0180_WYG_014-22a"/>
　李益能文有貴家子同姓名人謂益為文章李益貴<lb/>
　家子為門户李益<lb/>
買妾非妓<lb/>
　柳公綽嘗納一姬同院知之屢徵出妓公綽曰士有<lb/>
　一妻一妾以主中饋備灑掃公綽買妾非妓也<lb/>
　<lb/>
　<lb/>
　<lb/>
<pb n="KR3j0180_WYG_014-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷十四<lb/>
</p>
<p>
</p>
  </div>
</body>
</text>
</TEI>
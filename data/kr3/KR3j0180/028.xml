<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_028-1a"/>
欽定四庫全書<lb/>
　類説目録<lb/>
　　卷二十八<lb/>
　　　異聞集<lb/>
　　　　神告録　　　　　上清𫝊<lb/>
　　　　神異記　　　　　鏡龍記<lb/>
　　　　古鏡記　　　　　韋仙翁<lb/>
　　　　枕中記　　　　　僕僕先生<lb/>
<pb n="KR3j0180_WYG_028-1b"/>
　　　　栁氏述　　　　　汧國夫人傳<lb/>
　　　　洞庭靈姻傳　　　李益再娶<lb/>
　　　　華嶽靈姻　　　　感異記<lb/>
　　　　離魂記　　　　　傳竒<lb/>
　　　　相如挑琴　　　　南柯太守傳<lb/>
　　　　三女星精　　　　謝小娥傳<lb/>
　　　　㝠音録　　　　　碧玉槲葉<lb/>
　　　　周秦行記　　　　湘中怨<lb/>
<pb n="KR3j0180_WYG_028-2a"/>
　　　　任氏傳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_028-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_028-3a"/>
欽定四庫全書<lb/>
　類説卷二十八　　　　　　宋　曾慥　編<lb/>
　　異聞集<lb/>
神告録<lb/>
　隋開皇中唐神堯遇一老翁曰公非人臣之相但居<lb/>
　丹丘子之後帝曰丹丘為誰翁云與公近籍但公不<lb/>
　知耳隠居鄠杜之間凝情物外倘或屑就公後相持<lb/>
　於中原當為佐矣帝袖劔請焉將圖之覩其儀貌心<lb/>
<pb n="KR3j0180_WYG_028-3b"/>
　駭神聳先生曰吾乆厭濁世幸無見忌帝愕而謝之<lb/>
　問其濟世之道訖不對帝悵然而還武徳初再訪之<lb/>
　其室已空矣<lb/>
上清傳<lb/>
　竇參月夜步於中庭青衣上清曰庭樹上有人請謹<lb/>
　避之參曰陸贄乆欲奪吾權位今禍将至乃大呼曰<lb/>
　樹上君子應是陸贄使来能全老夫性命敢不厚報<lb/>
　樹上人應聲而下乃縗絰者云家有大䘮不辦𦵏禮<lb/>
<pb n="KR3j0180_WYG_028-4a"/>
　公贈絹千疋縗者請出擲絹牆外公從之翌日徳宗<lb/>
　怒曰卿交通節將蓄養俠刺位崇台鼎更欲何求參<lb/>
　曰仇家所為耳越月貶郴州繼流驩州沒入家貲詔<lb/>
　賜自盡上清𨽻名掖庭以善應對能煎茶得幸上問<lb/>
　汝何從至此上清云本竇參女奴上曰參甚有贓汙<lb/>
　前時納官銀器至實上清曰銀物皆是上賜當部録<lb/>
　日妾見州縣希陸贄意刮去銀器上字刻作藩鎮<lb/>
　姓名上取器覆視刮處如其言上又問參養俠刺<lb/>
<pb n="KR3j0180_WYG_028-4b"/>
　事對曰悉陸贄陷害為之上怒曰這獠奴我脱却緑<lb/>
　衫便與紫衫又嘗喚伊作陸九我任使竇參方稱意<lb/>
　須教我枉殺他人及至權入伊手軟弱甚於泥團乃<lb/>
　下詔雪參罪<lb/>
神異記<lb/>
　進士包敬伯夜夢二黄衣人以符来召同行道旁入<lb/>
　蕪穢破垣中見一老婦語曰吾姓于氏君之表姑也<lb/>
　生子崔宣今為郎中不幸戾逆使我三十年在殯骸<lb/>
<pb n="KR3j0180_WYG_028-5a"/>
　櫬暴露今君的合放回當使改卜若以君言為誣則<lb/>
　當上愬天帝加厚誅滅復祈君為我寫金光明經一<lb/>
　部使我承其福力又行至一官府判官云敬伯禄命<lb/>
　未盡本案誤追敬伯因問夭夀貴賤荅曰㝠司事秘<lb/>
　法不當洩持簿以手掩紙出兩行云包淑年三十五<lb/>
　釋褐明州奉化縣尉敬伯云未嘗名淑判官曰非誤<lb/>
　也既蘇見于氏子具陳前事終不之信明年其人受<lb/>
　朱泚偽署賊平全家坐極刑後敬伯上封事令金吾<lb/>
<pb n="KR3j0180_WYG_028-5b"/>
　書吏夏淑繕寫其後日月姓名之際淑誤自書其名<lb/>
　上佳其文宣付宰相曰上書人包淑宜予一官遂授<lb/>
　明州奉化縣尉乃寫金光明經飯僧以薦于氏<lb/>
鏡龍記<lb/>
　天寳中揚州進水心鏡青瑩耀目背有盤龍先有老<lb/>
　人自稱姓龍名䕶有小童曰元㝠至鑄所曰老人解<lb/>
　造真鏡龍令元㝠入鑪所扃閉户牖三日開户失龍<lb/>
　護元㝠所在鏡匠移鑪置船以五月五日揚子江<lb/>
<pb n="KR3j0180_WYG_028-6a"/>
　心鑄之後大旱不雨葉法善祀鏡龍於凝隂殿須臾<lb/>
　雲氣滿殿雨大作<lb/>
古鏡記<lb/>
　隋御史王度家有寳鏡大業中有胡僧云宅上常有<lb/>
　碧光連日絳氣屬月此寳鏡氣也但以金烟薫之玉<lb/>
　水洗之又以金膏塗之珠粉拭之雖藏泥中不晦矣<lb/>
　蒲陕間疫甚度令小史張駒持鏡照之諸病者皆<lb/>
　驚起云見一月来相照並愈張駒夢一人珠冠紫<lb/>
<pb n="KR3j0180_WYG_028-6b"/>
　服曰我即鏡精也名曰紫珍<lb/>
韋仙翁<lb/>
　代宗時韋侍御者奉使華山拜黄帝壇至山下邸<lb/>
　中見一老父問壇所在老人知之且云姓韋家亦仕<lb/>
　宦自述世系乃侍御之髙祖行也相與入山老人杖<lb/>
　策先行韋鞭馬追之不及至一石室見二老嫗曰爾<lb/>
　之祖母祖姑也俱雙鬟綴木葉為衣喜曰年代遷<lb/>
　變一朝遂見元孫尋與老父上山拜謝壇畢辭歸後<lb/>
<pb n="KR3j0180_WYG_028-7a"/>
　再尋求忘失舊路山下人云此老母三二年一来不<lb/>
　知其所居<lb/>
枕中記<lb/>
　開元中道老吕公經邯鄲道上邸舍中有一少年盧<lb/>
　生同止于邸主人方蒸黄粱共待其熟盧不覺長嘆<lb/>
　公問之具言生世困厄公取囊中枕以授盧曰枕此<lb/>
　當榮遇如願生俯首但覺身入枕穴中遂至其家未<lb/>
　㡬登厯臺閣出入將相五六十年子孫皆列顯仕榮<lb/>
<pb n="KR3j0180_WYG_028-7b"/>
　盛無比上疏云臣年逾八十位厯三台空負深恩永<lb/>
　辭聖代其卒夕盧生欠伸而寤吕翁在旁黄粱尚<lb/>
　未熟生謝曰此先生所以窒吾欲也敢不受教再拜<lb/>
　而去<lb/>
僕僕先生<lb/>
　自云姓僕名僕於先州樂安縣黄土山凡三十餘年<lb/>
　精思餌杏丹開元中乘雲而去明皇改樂安名仙<lb/>
　居縣<lb/>
<pb n="KR3j0180_WYG_028-8a"/>
栁氏述<lb/>
　天寳中韓翃有詩名與富人李生友善以幸姬栁氏<lb/>
　與之明年翃擢上第省家於青池嵗餘盜覆二京<lb/>
　士夫奔駭栁氏以姿豔懼不免乃剪髮於法雲寺<lb/>
　時侯希逸為淄青節度請翃為書記翃遣使間行<lb/>
　求栁氏以練囊盛麩金題曰章臺栁章臺栁昔日<lb/>
　青青今在否縱使長條似舊垂也應攀折他人手<lb/>
　栁氏答曰楊栁枝芳菲節所怪年年贈離别一葉<lb/>
<pb n="KR3j0180_WYG_028-8b"/>
　随風忽報秋縱使君来豈能折無何蕃將沙叱利<lb/>
　初立功知其姿色劫以歸第寵之專房翃從希逸<lb/>
　入覲京師至龍首崗見栁氏在輜軿中殆不勝情有<lb/>
　虞侯許俊曰當為足下立致之乃衣縵胡佩雙鞬從<lb/>
　一騎徑造沙叱利之第侯其出排闥大呼曰將軍中<lb/>
　惡使召夫人僕侍辟易遂升堂挟栁氏跨鞍馬逸塵<lb/>
　而奔倐忽乃至時沙叱利恩寵殊等翃懼禍訴於<lb/>
　希逸以事聞諸朝詔栁氏還翃<lb/>
<pb n="KR3j0180_WYG_028-9a"/>
汧國夫人傳<lb/>
　李娃長安娼女也天寳中滎陽公一子應舉之長安<lb/>
　嘗㳺東市至鳴珂曲見一宅門巖邃有姬慿青衣而<lb/>
　立姿色絶代生停驂徘徊不能去詐墜策于地侯其<lb/>
　從者至勅使取之累盼情甚相洽生訊於其友友曰<lb/>
　此狭斜女李娃宅其家頗贍非累百萬不能動其志<lb/>
　生曰但患不諧百萬何足惜徐往叩門侍兒唘入大<lb/>
　呼曰前時遺策郎来也娃整粧而出見一姥即娃母<lb/>
<pb n="KR3j0180_WYG_028-9b"/>
　也目生為郎及旦生盡徙其囊槖家于李氏之第嵗<lb/>
　餘資賄僕馬蕩盡姥曰女與郎相知一年矣而無孕<lb/>
　嗣竹林神報應如響薦酹求子可乎生大喜與娃<lb/>
　同詣信宿而返路出宣揚里娃曰自此小曲某姨宅<lb/>
　也引生拜之竹樹芸忩池館幽絶生曰此姨私第耶<lb/>
　娃笑而不答食頃一人控大宛汗流飛馳至曰姥暴<lb/>
　疾宜速歸娃謂姨曰方寸亂矣某騎而前當令返<lb/>
　乗與郎待来日晚乘不至姨曰郎其往覘之生至舊<lb/>
<pb n="KR3j0180_WYG_028-10a"/>
　宅扃鏁甚宻隣人曰姥移居再宿矣生馳赴宣揚欲<lb/>
　詰其姨氏叩扉不應有官者徐出曰此崔尚書宅昨<lb/>
　一婦人税其宅庭院云遲中表逺至者未暮而去生<lb/>
　惶惑因訪舊邸抱疾甚困邸主送之凶肆中稍愈令<lb/>
　執繐幃獲其直以自給哀挽曲盡其妙歌薤露之章<lb/>
　聞者掩耳適生父来京師有老豎見之告其父曰歌<lb/>
　者之貌酷似郎子父曰吾子以多藏為盜所害奚至<lb/>
　是耶豎乃馳往持其袪曰豈非某郎乎道載以歸父<lb/>
<pb n="KR3j0180_WYG_028-10b"/>
　曰志行如此汙辱吾門乃將出至曲江杏園中鞭至<lb/>
　數百而斃父棄去其凶師告同黨往瘞焉心下微温<lb/>
　經宿而活十旬能起披布裘懸鶉百結持破甌廵<lb/>
　閭巷丐食一旦大雪乞食之聲甚苦有一門獨唘<lb/>
　左扇即娃之第也娃聞其音連步而出抱其頸以綉<lb/>
　袍擁入長慟曰令子至此我之罪也姥怒曰當逐出<lb/>
　奈何令至此娃曰此良家子昔驅髙車持金蕩盡母<lb/>
　子互設詭計逐之令其失志不齒人倫欺天負人神<lb/>
<pb n="KR3j0180_WYG_028-11a"/>
　鬼不祐今姥年六十願計二十年衣食之用以贖身<lb/>
　當與此子别卜所諧姥感許之餘數百金稅一隙居<lb/>
　與生沐浴先以湯粥通其腸次以酥乳潤其臟徐薦<lb/>
　水陸之饌卒嵗遂愈如初娃曰體已康矣志已壯矣<lb/>
　可温習藝業以志于學俾夜作晝娃常偶坐二嵗而<lb/>
　業大就娃曰未也更一年曰可行矣遂登甲科又應<lb/>
　直言極諫科居第一授成都府參軍娃曰今日之事<lb/>
　復子本體甚不相負矣願歸養姥君當結縭鼎族無<lb/>
<pb n="KR3j0180_WYG_028-11b"/>
　自黷也送子至劔門當回既至劍門生父拜成都府<lb/>
　尹浹日父至生投刺謁之父見其祖父官銜大驚慟<lb/>
　哭曰吾與爾父子也生具陳本末父問娃安在曰送<lb/>
　某至此當令復還父曰不可築别館以處之備六禮<lb/>
　以迎之娃婦道甚修後生父母沒持孝甚至有靈芝<lb/>
　生于倚廬一莖三秀又有白燕巢其甍生累遷甚顯<lb/>
　娃封汧國夫人<lb/>
洞庭靈姻傳<lb/>
<pb n="KR3j0180_WYG_028-12a"/>
　儀鳳中栁毅下第將歸湘濵至涇陽道左見一婦<lb/>
　人牧羊曰妾洞庭龍君小女也嫁涇川次子為婢所<lb/>
　惑日以厭薄又得罪于舅姑貶黜至此洞庭相逺信<lb/>
　耗莫通聞君將還託寄尺書洞庭之隂有大橘樹焉<lb/>
　曰橘社君撃樹三聲當有應者毅許之因問子牧羊<lb/>
　何用女曰非羊也雨工也雷霆之類毅視之飲齕甚<lb/>
　異而大小毛角與羊無間毅曰他日歸洞庭幸無相<lb/>
　避後至洞庭果有橘樹三撃而止有父来揭水引毅<lb/>
<pb n="KR3j0180_WYG_028-12b"/>
　以進見千門萬户竒花珍木父曰此靈虛殿也白璧<lb/>
　柱青玉牀珊瑚簾琥珀棟君王方幸𤣥珠閣與太陽<lb/>
　道士講論火經頃之見一人被紫執圭毅曰昨至涇<lb/>
　川見愛女牧羊于野為夫壻所薄風鬟雨鬢所不<lb/>
　忍視遂託書于毅因取書進之君覽畢哀咤良乆令<lb/>
　左右達書宫中宫中皆慟哭君驚曰無使有聲恐為<lb/>
　錢塘所知毅曰何人也曰愛弟也詞未畢而大聲忽<lb/>
　發天拆地裂有赤龍長萬餘尺電口血舌朱鱗火<lb/>
<pb n="KR3j0180_WYG_028-13a"/>
　鬛霰雪雨雹瞬息並下乃擘青天而飛去毅恐蹶<lb/>
　仆地乆之乃定俄而祥風慶雲幢節玲瓏紅粧千<lb/>
　萬笑語熙熙中有一人明璫滿身綃縠參差視之<lb/>
　即前所寄辭者若悲若喜入于宫中君笑謂毅曰<lb/>
　涇水之囚人至矣須㬰見有一人貌聳神溢立于君<lb/>
　左右指謂毅曰此錢塘也毅趨拜錢塘亦拜因告君<lb/>
　曰向者辰發靈虛已至涇陽午戰于彼未還于此君<lb/>
　曰所殺㡬何曰六十萬傷稼乎曰八百里無情郎安<lb/>
<pb n="KR3j0180_WYG_028-13b"/>
　在曰食之矣遂宿毅于凝光殿翌日又張樂宴毅于<lb/>
　凝碧宫錢塘因酒作色踞謂毅曰涇陽之妻則洞庭<lb/>
　君之愛女也不幸見辱于匪人今則絶矣將欲求託<lb/>
　髙義世為親賔毅曰始聞君跨九州懐五嶽洩其憤<lb/>
　怒復見斷金鏁折玉柱赴其急難此真丈夫奈何不<lb/>
　顧其道以威加人毅之質不足以乗王一甲之力敢<lb/>
　以不伏之心勝王不道之氣錢塘逡廵致謝與毅結<lb/>
　為知心友宴罷辭别而去毅後兩娶皆亡鰥居金陵<lb/>
<pb n="KR3j0180_WYG_028-14a"/>
　娶盧氏貌類龍女嵗餘生一子妻曰予即洞庭君女<lb/>
　也涇上之辱君能救之此時誓心永以為報洎叔父<lb/>
　論講之後悵望成疾父母欲嫁于濯錦小兒某閉户<lb/>
　剪髪以明無意值君累娶繼謝獲奉閨房勿以他<lb/>
　類遂為無心龍夀萬嵗今與君同之復徙居南海狀<lb/>
　貌不衰同歸洞庭莫知其跡<lb/>
李益再娶<lb/>
　大厯中李益以進士擢第得應拔萃待試長安生初<lb/>
<pb n="KR3j0180_WYG_028-14b"/>
　娶鄭氏誓不再娶一旦鄭卒見夢自謂幽㝠之間寧<lb/>
　不感歎願君努力善保煇光生至墓盡哀而返既娶<lb/>
　盧氏婚歸忽聞鄭有叱詫之聲見一美丈夫連招盧<lb/>
　氏又有一人抛班犀鈿花合子作同心結墜盧氏懐<lb/>
　中生憤怒盧氏終不自明生訟而遣之媵妾之輩暫<lb/>
　同枕席便生妬忌至于三娶率皆如初如鄭之誓也<lb/>
華嶽靈姻<lb/>
　韋子卿舉孝㢘至華隂廟飲酣㳺諸院至三女院<lb/>
<pb n="KR3j0180_WYG_028-15a"/>
　見其姝麗曰我擢第回當娶三娘子為妻其春登第<lb/>
　歸次渭北見二黄衣人曰大王遣迎韋郎子卿愕然<lb/>
　又曰華嶽金天大王也俄見車馬憧憧廊宇嚴麗見<lb/>
　一丈夫金章紫綬酬對既畢擇日就禮女子絶豔真<lb/>
　神仙也後七日神曰可歸矣妻曰我乃神女固非君<lb/>
　匹使君終身無嗣不可也君到宋州刺史必嫁女與<lb/>
　君但娶之我亦與君絶勿洩吾事事露即兩不相<lb/>
　益子卿至宋州刺史果與論親遂娶之神女嘗訪子<lb/>
<pb n="KR3j0180_WYG_028-15b"/>
　卿曰君新獲佳麗相應稱心子卿躊躇不自安女曰<lb/>
　戲耳已約任君婚娶豈敢反相恨耶然不可得新忘<lb/>
　故後刺史女抱疾二年治療罔效有道士妙解符禁<lb/>
　曰韋郎身有妖氣使君愛女所患自韋而得以符攝<lb/>
　子卿鞫之具述本末道士飛黒符追神女女曰某女<lb/>
　子之身深處深閨婚嫁之事父母屬配道士又飛赤<lb/>
　符召嶽神責曰君以嶽鎮之尊何事將女嫁與生人<lb/>
　仍遣使君女病神曰子卿願娶吾女自知非人之匹<lb/>
<pb n="KR3j0180_WYG_028-16a"/>
　令其别娶尊師詳此一節豈有圖害之意耶拂衣而<lb/>
　去道士告神女曰罪雖非汝然為神鬼敢通生人略<lb/>
　示懲責乃杖三下而斥去之後踰月刺史女病卒子<lb/>
　卿忽見神女曰囑君勿洩懼禍相及今果如言袒而<lb/>
　示曰何負汝使至是乎子卿視之三痕隠然神女叱<lb/>
　左右曰不與死手更待何時從者拽子卿捶扑之<lb/>
　其夜遂卒<lb/>
感異記<lb/>
<pb n="KR3j0180_WYG_028-16b"/>
　沈警奉使秦隴過張女郎廟酌水獻花是夕望月彈<lb/>
　琴作鳳將雛曰命嘯無人嘯含嬌何處嬌徘徊花上<lb/>
　月空度可憐宵又曰靡靡春風至微微春露輕可<lb/>
　惜闗山月還成無用明俄見二女郎至大女郎曰某<lb/>
　適盧山夫人長男指小女郎云適衡山府君少子同<lb/>
　覲大姨良乆多懐乃具酒肴歌詠極歡警與小女<lb/>
　郎就寢小婢麗質前致詞曰姮娥妬人不肯留照<lb/>
　織女無賴已復斜河將曉嗚咽而别<lb/>
<pb n="KR3j0180_WYG_028-17a"/>
離魂記<lb/>
　張鎰家于衡陽郡女倩娘端麗絶倫鎰外甥王宙美<lb/>
　容範鎰嘗戲曰後當以小女妻君會鎰有賔僚之選<lb/>
　者欲求適之女聞而鬱抑宙亦恚悵牘赴上國登舟<lb/>
　數里夜半岸上有一人冉冉而来乃倩娘也宙喜甚<lb/>
　其夜遁去倍道入蜀居數年生兩子倩思其父曰吾<lb/>
　昔不能相負棄大義而来奔君今若何宙曰無慮遂<lb/>
　命舟楫俱歸衡陽至州郭宙獨詣鎰拜謝女負恩義<lb/>
<pb n="KR3j0180_WYG_028-17b"/>
　而奔鎰愕然曰何女也宙曰倩娘也鎰曰病在閨中<lb/>
　數年宙曰見在舟中鎰使驗之見倩娘在舟中疾走<lb/>
　報鎰家人以狀告室中女女喜而起笑而不言倩娘<lb/>
　下車家中女出迎翕然二形合為一體鎰曰自宙行<lb/>
　女不言常如醉狀信知神魂去耳女曰實不知身在<lb/>
　家初見宙抱恨而去某以睡中倉皇走及宙船亦<lb/>
　不知去者為身耶住者為身耶<lb/>
傳竒<lb/>
<pb n="KR3j0180_WYG_028-18a"/>
　張君寓蒲之普救寺崔氏孀婦亦止兹寺婦鄭女也<lb/>
　張出於鄭推其親乃異派之從母先是渾太師薨軍<lb/>
　徒因䘮而擾大掠蒲人張與將之黨善使吏護之不<lb/>
　及於難姨因設饌以命張令幼女出拜曰爾兄活爾<lb/>
　女垂鬟淺黛光豔動人張惑之崔婢曰紅娘私致其<lb/>
　情紅娘曰何不因其徳而求娶焉張曰納采問名則<lb/>
　三數月間求我於枯魚之肆矣婢曰崔喜屬文君試<lb/>
　為喻情詩以亂之張立綴春詞二首以授之是夕紅<lb/>
<pb n="KR3j0180_WYG_028-18b"/>
　娘將彩牋曰崔所命也題其篇曰明月三五夜詞曰<lb/>
　待月西廂下迎風户半開拂牆花影動疑是玉人<lb/>
　来崔之東園杏花一樹懸望之夕張因其樹而踰<lb/>
　垣至西廊則户果半開張謂諧之必矣至則儼容<lb/>
　大數張曰兄之活我家厚矣以是慈母以弱子幼女<lb/>
　為託奈何因不仁之婢致淫汚之詞以亂易亂其去<lb/>
　㡬何願以死自持無及于亂張君自慚而出數夕忽<lb/>
　紅娘斂衾擕枕曰至矣睡何為哉並枕同衾而去初<lb/>
<pb n="KR3j0180_WYG_028-19a"/>
　崔氏至斜月晶熒飄飄然疑神仙不從人間来也後<lb/>
　張生之長安數月復㳺於寺崔異時獨夜操琴愁弄<lb/>
　悽惻張竊聽求之則不復鼓矣生以文調及期又當<lb/>
　西去謂張曰始亂之終棄之固其宜矣必也君亂之<lb/>
　君終之亦君之惠也明年張文戰不勝遂止于京有<lb/>
　所贈以度其意崔答曰恭覽来問俯屬過深花勝<lb/>
　口脂覩物增懐昔中表相因或同宴處婢僕見誘遂<lb/>
　致私誠兒女之心不能自固君子有援琴之挑鄙人<lb/>
<pb n="KR3j0180_WYG_028-19b"/>
　無投梭之拒既見君子不能以禮定情松栢留心致<lb/>
　有自獻之羞如或達士略情捨小從大以先配為醜<lb/>
　行謂要盟之可欺則當骨化形銷丹誠不泯玉環<lb/>
　一枚寄充下體之佩玉取其堅潔不渝環取其終<lb/>
　始不絶綵絲一絇文竹茶碾因物達誠永以為好張<lb/>
　發書所善楊巨源賦崔張詩云清潤潘郎玉不如<lb/>
　中庭蕙草雪消初風流才子多春思腸斷蕭娘<lb/>
　一紙書時元微之亦續㑹真詩三十韻曰微月透<lb/>
<pb n="KR3j0180_WYG_028-20a"/>
　簾櫳螢光度碧空遥天初縹緲低樹漸葱朧龍吹過<lb/>
　庭竹鸞歌拂井桐羅綃垂薄霧環珮響䡖風絳節<lb/>
　随金母雲心捧玉童更深人悄悄晨會雨濛濛珠瑩<lb/>
　文光履花明態隱籠玉釵行綵鳳羅帔掩丹虹目照<lb/>
　瑶華浦眉持璇碧宫因㳺洛城北偶向宋家東戲調<lb/>
　初微拒柔情已暗通低鬟蟬影動回步玉塵䝉轉<lb/>
　面流花雪登牀抱綺叢鴛鴦交頸宿翡翠合歡籠<lb/>
　眉黛羞偏聚唇朱暖更融氣清蘭蕊馥膚潤玉<lb/>
<pb n="KR3j0180_WYG_028-20b"/>
　肌豐無力慵移腕多嬌愛斂躬汗光珠㸃㸃髮亂<lb/>
　緑葱葱方喜千金會俄聞五夜窮留連時有限繾<lb/>
　綣意難終慢臉含愁態芳詞誓素衷贈環明遇<lb/>
　合留結表心同啼粉流清鏡殘燈遶暗蛩華光猶<lb/>
　冉冉旭日漸曈曈警策還歸洛吹簫亦上嵩衣香<lb/>
　猶染麝枕膩尚殘紅幕幕臨塘草飄飄思渚蓬<lb/>
　素弦鳴怨鶴逝漢望驚鴻海濶誠難度天髙不<lb/>
　易翀行雲無處所簫史在樓中後張君固志忍<lb/>
<pb n="KR3j0180_WYG_028-21a"/>
　念絶不萌心嵗餘崔已委身于人張亦有所娶適經<lb/>
　其地因其夫求以外兄見崔崔終不出但賦曰自從<lb/>
　消瘦減容光萬轉千回懶下牀不為旁人羞不起<lb/>
　為郎憔悴却羞郎又賦一章絶之曰棄置今何道當<lb/>
　時且自親還將舊時意憐取眼前人予執友李公<lb/>
　垂為鶯鶯歌以傳之崔小名鶯鶯<lb/>
相如挑琴<lb/>
　司馬相如㳺臨卭卓王孫有女文君新寡相如鼓琴<lb/>
<pb n="KR3j0180_WYG_028-21b"/>
　曰鳳兮鳳兮歸故鄉遨㳺四海求其凰時未通兮無<lb/>
　所將何悟今夕登斯堂有艷淑女在閨房室邇人遐<lb/>
　獨我傷何縁交頸為鴛鴦<lb/>
南柯太守傳<lb/>
　淳于棼家廣陵宅南有古槐生豪飲其下因醉致疾<lb/>
　二友扶生歸卧東廡夢二紫衣使者曰槐安國王奉<lb/>
　邀生随二使上車指古槐入一穴中大城朱門題曰<lb/>
　大槐安國有一騎傳呼曰駙馬逺降引生升廣殿見<lb/>
<pb n="KR3j0180_WYG_028-22a"/>
　一人衣素練服簮珠華冠令生拜王曰前奉至尊命<lb/>
　許令女瑶芳奉事君子有仙姬數十奏樂執燭引導<lb/>
　金翠步障玲瓏不斷至一門號修儀宫一女號金枝<lb/>
　公主儼若神仙交歡成禮情義日洽王曰吾南柯郡<lb/>
　政事不理屈卿為守勅有司出金玉錦繡僕妾車馬<lb/>
　施彩廣衢餞公主行失人戒主曰淳于郎性剛好酒<lb/>
　為婦之道貴在柔順爾善事之生累日達郡有官吏<lb/>
　僧道音樂来迓下車省風俗察疾苦郡中大理凡二<lb/>
<pb n="KR3j0180_WYG_028-22b"/>
　十載百姓立生祠王賜爵錫地位居台輔生五男二<lb/>
　女榮盛莫比公主遇疾而殂生請䕶喪赴國王與失<lb/>
　人素服慟哭于郊備儀仗羽葆鼔吹葬公主于盤龍<lb/>
　岡生以貴戚威福日盛有人上表云𤣥象謫見國有<lb/>
　大恐都邑遷徙宗廟崩壊事在蕭牆時議以生僣<lb/>
　侈之應王因命生日卿可暫歸本里一見親族諸孫<lb/>
　留此無以為念復命二使者送出一穴遂寤見家僮<lb/>
　擁生于庭二客濯足于榻斜日未𨼆西垣餘照東牖<lb/>
<pb n="KR3j0180_WYG_028-23a"/>
　因與二客尋訪見下穴洞然照朗可容一榻上有土<lb/>
　環為城郭臺殿之狀有蟻數斛二大蟻素翼朱冠<lb/>
　乃槐安國王又窮一穴直上南枝羣蟻聚處其中即<lb/>
　南柯郡也又一穴盤屈若龍蛇狀有小墳髙尺餘即<lb/>
　盤龍岡也生追想感歎悉遣埋藏是夕風雨暴發旦<lb/>
　視其穴遂失羣蟻奠知所之所云國有大恐都邑遷<lb/>
　徙此其驗也<lb/>
三女星精<lb/>
<pb n="KR3j0180_WYG_028-23b"/>
　姚御史三子資性頑駑命講學于條山忽見一婦<lb/>
　人稱夫人擕三女配之玉顔紺髮態度非常夫人曰<lb/>
　但當不泄於人令君長生度世位極人臣三子曰某<lb/>
　等愚蒙扞格難成何以致貴夫人勅地上主者召孔<lb/>
　宣父須臾冠劔而至宣父拜起甚恭夫人微勞問之<lb/>
　曰吾三壻新學君傅導之宣父指六籍篇目示之了<lb/>
　然開悟又命周尚父示以𤣥女兵符玉童秘訣一日<lb/>
　歸其父訝其神氣秀發占對閑雅疑為鬼魅所慿<lb/>
<pb n="KR3j0180_WYG_028-24a"/>
　鞭掠詰問具道本末一生云吾見織女婺女須女星<lb/>
　俱無光是三女星精降在人間將福三子今泄天機<lb/>
　免禍幸矣姚遂遣三子歸山三女邈如不相識夫人<lb/>
　曰子不用吾言既泄天機當與子訣因以湯飲三子<lb/>
　昏頑如故<lb/>
謝小娥傳<lb/>
　謝小娥嫁段居正其父與夫同舟貿易江湖為盜所<lb/>
　殺掠其金帛小娥流轉乞食至上元縣依妙果寺尼<lb/>
<pb n="KR3j0180_WYG_028-24b"/>
　凈悟之室夢父曰殺我者車中猴門東草又夢夫曰<lb/>
　殺我者禾中走一日夫小娥不解廣求智者解之元<lb/>
　和八年李公佐謂曰車去上下各一畫申字也又屬<lb/>
　猴故曰車中猴草下有門門中有東蘭字也禾中<lb/>
　走是穿田過亦申字夫上加一下有日是春字也殺<lb/>
　汝父者申蘭殺汝夫者申春小娥乃更為男子服傭<lb/>
　保江湖間嵗餘至潯陽有召雇月傭者小娥應召主<lb/>
　乃申蘭後有申春来蘭家娥在蘭家二年竟不知其<lb/>
<pb n="KR3j0180_WYG_028-25a"/>
　為女也蘭與春每出經月多獲財帛而歸他日㑹羣<lb/>
　盜夜宴沈醉娥抽刀斫蘭首呼號隣人并擒春收貨<lb/>
　千萬娥復讐畢誓心不嫁剪髮披褐師事牛頭泥<lb/>
　漿律師竟以小娥為法號不忘本也幽恠録所載<lb/>
　小異故兩存之<lb/>
㝠音錄<lb/>
　開成中李偘外婦崔氏女夢其亡姨泣曰我在隂司<lb/>
　籍屬教坊直穆宗皇帝宫女因抱箏就坐閉目彈<lb/>
<pb n="KR3j0180_WYG_028-25b"/>
　之隨指有得一日獲十曲曲有迎君樂槲林歎賞金<lb/>
　歌廣陵散行路難上江虹晉城仙絲竹歌紅窓影十<lb/>
　曲畢謂女曰此皆宫中新編曲穆宗召修文舍人元<lb/>
　稹撰宴酣令宫人逓歌之帝親執玉如意撃節以和<lb/>
　也唐氏諸帝宫中互選妓樂以進神堯太宗二宫近<lb/>
　日襄陽公主以我為女私許我歸成汝之願<lb/>
碧玉槲葉<lb/>
　李章武與王氏婦私通既死李經所主見王来同寢<lb/>
<pb n="KR3j0180_WYG_028-26a"/>
　將曉取一物紺碧似玉而冷狀如小葉贈之曰西嶽<lb/>
　玉京夫人所遺非人間所有乃靺鞨寳出崑崙𤣥圃<lb/>
　中刻作槲葉<lb/>
周秦行記<lb/>
　牛僧孺貞元間落第至伊闕南道至一大宅入十<lb/>
　餘門大殿珠簾簾中語曰妾漢文帝母薄太后此<lb/>
　是廟郎不當来僧孺曰臣家宛下將歸失道託命<lb/>
　乞宿后召上殿勞曰行役無苦乎良乆二女出后<lb/>
<pb n="KR3j0180_WYG_028-26b"/>
　曰此髙祖戚夫人與元帝王嬙坐定后使中貴人迎<lb/>
　楊家潘家来忽二女從雲中下后曰此唐朝太真妃<lb/>
　齊帝潘淑妃少焉食至具酒其器寳玉后謂太真曰<lb/>
　何乆不相看對曰三郎數幸華清扈從不暇又謂<lb/>
　潘曰子亦不来何也妃匿笑不對后問今天子誰僧<lb/>
　孺曰代宗長子太真笑曰沈婆兒作天子也大竒后<lb/>
　作詩曰月寢花宫得奉君至今猶愧管夫人漢家<lb/>
　舊是笙歌地烟草㡬經秋又春王嬙曰雪裏穹廬<lb/>
<pb n="KR3j0180_WYG_028-27a"/>
　不見春漢衣雖舊淚長新如今猶恨毛延夀愛把丹<lb/>
　青錯畫人戚夫人曰自别漢宫休楚舞不能裝粉恨<lb/>
　君王無金豈得迎商叟吕氏何曾畏木强太真曰金<lb/>
　釵堕地别君王紅淚流珠滿玉牀雲雨馬嵬分散後<lb/>
　驪宫無復試霓裳潘妃曰秋月春風㡬度歸江山<lb/>
　猶是鄴宫非東昏舊作蓮花地空想曾拖金縷衣<lb/>
　僧孺曰香風引到大羅天月地雲階拜洞仙共道人<lb/>
　間惆悵事不知今夕是何年别有美人吹笛曰石家<lb/>
<pb n="KR3j0180_WYG_028-27b"/>
　緑珠也后曰今夕誰伴牛秀才戚夫人曰如意長成<lb/>
　固不可潘妃曰東昏侯以玉兒身死國除不宜負他<lb/>
　緑珠辭以石衛尉性嚴不可及亂后曰太真今朝<lb/>
　先帝貴妃固不可乃謂昭君曰始嫁呼韓單于復為<lb/>
　株絫單于婦固宜且苦寒地胡鬼何能為昭君羞<lb/>
　恨不答俄送僧孺入昭君院將旦侍人告起行太后<lb/>
　使朱衣送往大安西道天始明矣問其人云去此十<lb/>
　餘里有薄后廟<lb/>
<pb n="KR3j0180_WYG_028-28a"/>
湘中怨<lb/>
　垂拱中進士鄭生晨發銅駝里渡洛橋下有哭聲甚<lb/>
　哀見少女蒙袂曰孤養于兄嫂嫂常見凌今欲赴<lb/>
　水生曰能隨歸乎應曰婢御無悔遂載與俱號曰汜<lb/>
　人能誦楚詞為怨歌撰風光詞生居貧汜人出䡖繒<lb/>
　胡人酬之千金生將進長安是夕曰妾湘中蛟室之<lb/>
　姝謫而從君今嵗滿無以乆留為訣而去後十數年<lb/>
　生之兄為嶽州刺史㑹上巳日登岳陽樓有畫艫<lb/>
<pb n="KR3j0180_WYG_028-28b"/>
　浮漾而来彈弦鼔吹皆神仙蛾眉帔服煙霞中一人<lb/>
　起舞含羞怨望形類汜人須㬰風濤崩怒遂迷所往<lb/>
任氏傳<lb/>
　任氏女妖也有韋岑使君從父妹壻曰鄭六偕行於<lb/>
　長安陌中見白衣婦人容色姝麗鄭戲曰美豔若<lb/>
　此途行何也白衣笑曰有乗不相假不徒行何為相<lb/>
　視大笑隨至樂㳺園室宇甚麗酣飲歡寢晨興乃約<lb/>
　後期而去問里人曰自北之東誰氏之宅曰舊隤墉棄<lb/>
<pb n="KR3j0180_WYG_028-29a"/>
　地也此中有一狐多誘男子嘗三見矣後復遇之謂<lb/>
　鄭曰人間如某者非一公自不識耳凡某之徒為人<lb/>
　忌者為其傷人某則不然公未見惡願奉巾櫛意有<lb/>
　小怠自當屏退不待逐也乃稅小宅與居岑見之發<lb/>
　狂擁而凌之捍禦數四長歎曰嗟乎鄭六之可哀也<lb/>
　有六尺之軀不能庇一婦人岑遽置之自是日與之<lb/>
　㳺私相狎暱唯不及亂而已後嵗餘鄭子調官金城<lb/>
　邀與俱往任氏曰有巫者言某今嵗不利西行鄭固<lb/>
<pb n="KR3j0180_WYG_028-29b"/>
　請之不得已遂行乗馬居鄭前鄭策驢于後時西州<lb/>
　圍人獵于洛川適值于道蒼犬騰出任氏歘墜地復<lb/>
　本形而尚馳為犬所獲衣服悉委于鞍上履襪猶懸<lb/>
　于鐙間若蟬蛻然鄭贖以瘞之大慟而歸<lb/>
　<lb/>
　<lb/>
　<lb/>
　類説卷二十八<lb/>
</p>
<p>
</p>
  </div>
</body>
</text>
</TEI>
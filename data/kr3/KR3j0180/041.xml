<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_041-1a"/>
欽定四庫全書<lb/>
　類説目録<lb/>
　　卷四十一<lb/>
　　　南部新書<lb/>
　　　　槐花黄舉子忙　　長名榜<lb/>
　　　　一品墳　　　　　三絶<lb/>
　　　　生十六男　　　　榜花<lb/>
　　　　中書令着緋　　　清夜遊西園圖<lb/>
<pb n="KR3j0180_WYG_041-1b"/>
　　　　玉葉冠　　　　　柑子結實<lb/>
　　　　羅浮先生　　　　封四海為王<lb/>
　　　　鑄張説横財　　　異人言遷改<lb/>
　　　　李相笏　　　　　文章<lb/>
　　　　書過其父　　　　虎入私廟<lb/>
　　　　脚踜蹬　　　　　貶李太尉制詞<lb/>
　　　　工部令史冷熱相激<lb/>
　　　　貢土水　　　　　果頭三屈律<lb/>
<pb n="KR3j0180_WYG_041-2a"/>
　　　　劉氏寄詩　　　　翠微寺僧<lb/>
　　　　記三生事　　　　為誰零落為誰開<lb/>
　　　　恨不得脩史　　　公主輒折七筯<lb/>
　　　　栁公權罰俸　　　顧渚貢焙<lb/>
　　　　嗜蟠蟲爪甲　　　大郎罷相<lb/>
　　　　念珠户曹　　　　除徳裕人情怕否<lb/>
　　　　大霧三日　　　　江融屍起坐<lb/>
　　　　天荒闕　　　　　韻英<lb/>
<pb n="KR3j0180_WYG_041-2b"/>
　　　　菩薩蠻　　　　　坐主門生沆瀣一氣<lb/>
　　　　禮闈題詩　　　　蜈蚣肉<lb/>
　　　　畫胡頭　　　　　賦催粧詩<lb/>
　　　　蒺藜棒　　　　　權臣所居坊<lb/>
　　　　後行祠屯　　　　法蘭言吉凶<lb/>
　　　　傳座　　　　　　湖接兩頭蘇聨三尾<lb/>
　　　　服附子硫黄　　　龎居士入滅<lb/>
　　　　鴞音　　　　　　坊州貢杜若<lb/>
<pb n="KR3j0180_WYG_041-3a"/>
　　　　李適之入仕　　　九成宫使<lb/>
　　　　見蝦䗫入相　　　夢中得句<lb/>
　　　　布袋盛米放倒即慢<lb/>
　　　　好食羊頭　　　　乞你頭衘<lb/>
　　　　紫陽花　　　　　鵶挽鈴<lb/>
　　　　天下諸胡盡帶令　不營私廟<lb/>
　　　　五羊城　　　　　蘇氏合葬<lb/>
　　　　念金剛經　　　　雷公墨<lb/>
<pb n="KR3j0180_WYG_041-3b"/>
　　　　爆直　　　　　　問坐死立死者誰<lb/>
　　　　官䘖之名　　　　人肉治羸疾<lb/>
　　　　改尚書　　　　　平生有三不稱意<lb/>
　　　　為妾造寺　　　　鄭覃入相<lb/>
　　　雲溪友議<lb/>
　　　　題西施石　　　　薛媛詩<lb/>
　　　　剪水為花　　　　慎氏詩<lb/>
　　　　盛小叢　　　　　娼肆題詩<lb/>
<pb n="KR3j0180_WYG_041-4a"/>
　　　　雍女剃髮為尼　　抛耍令<lb/>
　　　　贈肥録事詩　　　贈胡子女<lb/>
　　　　送温庭筠　　　　且鬭尊前見在身<lb/>
　　　　胡釘鉸　　　　　郭氏蒼頭<lb/>
　　　　彈琴不俊　　　　虞舜辟陽侯<lb/>
　　　　湘靈鼔瑟詩　　　不識韋臯是貴人<lb/>
　　　　葉上題詩　　　　題紅葉<lb/>
　　　　餅裹屍肉　　　　鱠殘魚<lb/>
<pb n="KR3j0180_WYG_041-4b"/>
　　　　判僧飲酒　　　　斷賭錢僧<lb/>
　　　　王梵志詩　　　　咏螃蠏<lb/>
　　　　閨意詩　　　　　夢烏衣人<lb/>
　　　　玉簫指環<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_041-5a"/>
欽定四庫全書<lb/>
　類説卷四十一　　　　　　宋　曾慥　編<lb/>
　　南部新書<lb/>
槐花黄舉子忙<lb/>
　長安舉人六月後落第者不出京謂之過夏多借淨<lb/>
　坊廟院作文章曰夏課時語曰槐花黄舉子忙<lb/>
長名榜<lb/>
　吏部故事放長名榜舊語曰長名以前選人屬侍郎<lb/>
<pb n="KR3j0180_WYG_041-5b"/>
　長名以後侍郎屬選人<lb/>
一品墳<lb/>
　舊令一品墳髙一丈八尺惟郭子儀薨特加十尺<lb/>
三絶<lb/>
　李白為天才絶白居易為人才絶李賀為鬼才絶<lb/>
生十六男<lb/>
　淮南程幹本富家三年焚蕩俱盡妻茅氏連年生十<lb/>
　六男父子相携乞於市<lb/>
<pb n="KR3j0180_WYG_041-6a"/>
榜花<lb/>
　大中以來禮部放榜歳取二人姓氏稀僻者謂之色<lb/>
　目人亦曰榜花<lb/>
中書令着緋<lb/>
　張嘉貞開元中書令着緋傅遊藝武后時居相位着<lb/>
　綠<lb/>
清夜遊西園圖<lb/>
　顧長康畫有梁朝諸王跋尾云圖上若干人俱食天<lb/>
<pb n="KR3j0180_WYG_041-6b"/>
　祿貞觀中褚河南裝背<lb/>
玉葉冠<lb/>
　玉真公主玉葉冠人莫計其價<lb/>
柑子結實<lb/>
　天寶中内種柑子結實凡一百五十顆<lb/>
羅浮先生<lb/>
　軒轅集號羅浮先生年數百歳立於床上垂髮至地<lb/>
封四海為王<lb/>
<pb n="KR3j0180_WYG_041-7a"/>
　天寶十載始封四海為王<lb/>
鑄張説横財<lb/>
　盧懷慎暴卒而蘇曰㝠司三十爐日夕為張説鼓鑄<lb/>
　横財我無一焉<lb/>
異人言遷改<lb/>
　李徳裕三鎮遷改皆有異人為言之惟投南荒未嘗<lb/>
　先覺<lb/>
李相笏<lb/>
<pb n="KR3j0180_WYG_041-7b"/>
　李參軍善相笏休咎呼為李相笏又有龍復本者無<lb/>
　目凡有象簡竹笏以手捻之必知官祿年壽<lb/>
文章<lb/>
　李翰言文當如千兵萬馬而無人聲<lb/>
書過其父<lb/>
　李合光善書或曰筆迹過其父一聞此語終身不書<lb/>
虎入私廟<lb/>
　大歴八年虎入元載私廟<lb/>
<pb n="KR3j0180_WYG_041-8a"/>
脚踜蹬<lb/>
　先天中王仙客為侍御史忽除膳部員外殊有惋悵<lb/>
　敬忠曰有意嫌兵部專心望考功誰知脚踜蹬偏落<lb/>
　省牆東膳部在省東北隅也<lb/>
貶李太尉制詞<lb/>
　大中中李太尉三貶至朱崖時兩制皆為擬制用者<lb/>
　乃令狐綯之詞李虞仲集中此制尤髙未知孰是有<lb/>
　俗傳之制云蛇用兩頭狐搖九尾鼻不正而身不正<lb/>
<pb n="KR3j0180_WYG_041-8b"/>
　眼既斜而心亦斜此仇家謗也<lb/>
工部令史冷熱相激<lb/>
　司門都官屯田虞部主客皆閒簡無事有角觝之戲<lb/>
　假作吏部令史虞部令史相見忽然俱倒悶絶良久<lb/>
　云冷熱相激<lb/>
貢土水<lb/>
　天下貢賦惟長安縣貢土萬年貢水<lb/>
果頭三屈律<lb/>
<pb n="KR3j0180_WYG_041-9a"/>
　黄巢令皮日休作讖語云欲知聖人姓田八二十一<lb/>
　欲知聖人名果頭三屈律巢頭醜掠髮不盡疑三屈<lb/>
　律之言為譏也遂及禍<lb/>
劉氏寄詩<lb/>
　杜羔妻劉氏善為詩羔累舉不第將至家妻先寄詩<lb/>
　曰良人的的有奇才何事年年被放囘如今妾面羞<lb/>
　郎面郎若來時近夜來羔見詩即囘去尋登第妻又<lb/>
　寄詩云長安此去無多地鬱鬱葱葱佳氣浮良人得<lb/>
<pb n="KR3j0180_WYG_041-9b"/>
　意正年少今夜醉眠何處樓<lb/>
翠微寺僧<lb/>
　崔慎由鎮西川有異人張叟曰君四十無子為公求<lb/>
　之終南翠微寺有僧絶粒五十年君宜遺以服玩若<lb/>
　愛而受之則其嗣也果受之僧尋卒遂生子叟復相<lb/>
　曰貴則過公不得其終㓜字曰衲僧又云緇郎<lb/>
記三生事<lb/>
　劉三復能記三生事云曾為馬馬常患渴望驛而嘶<lb/>
<pb n="KR3j0180_WYG_041-10a"/>
　傷其蹄則連心痛後三復乘馬過磽确之地必為緩<lb/>
　轡有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石必去之<lb/>
為誰零落為誰開<lb/>
　嚴惮字子重善為詩與杜牧友善有詩云春光冉冉<lb/>
　歸何處更向花前把一盃盡日問花花不語為誰零<lb/>
　落為誰開<lb/>
恨不得修史<lb/>
　于志寧為僕射修史恨不得學士來濟為學士恨不<lb/>
<pb n="KR3j0180_WYG_041-10b"/>
　得修史<lb/>
公主輒折匕筯<lb/>
　大中中于琮選尚永福公主忽中寢上曰朕此女因<lb/>
　與㑹食對朕輒折匕筯情性如此恐不可為士大夫<lb/>
　妻尋改尚廣徳公主<lb/>
栁公權罰俸<lb/>
　大中十一年賀正盧鈞以太子少師率百僚年八十<lb/>
　餘聲容明暢舉朝稱服明年栁公權以少師率班亦<lb/>
<pb n="KR3j0180_WYG_041-11a"/>
　八十矣氣力綿憊誤尊號一字罰俸一季人多恥之<lb/>
顧渚貢焙<lb/>
　唐制湖州造茶最多謂之顧渚貢焙歳造一萬八千<lb/>
　四百八斤<lb/>
嗜蟠蟲爪甲<lb/>
　鮮于叔明嗜蟠蟲權長儒嗜人爪甲此亦瘡痂之類<lb/>
大郎罷相<lb/>
　韋承慶出相除禮部尚書嗣立入拜鸞臺平章事時<lb/>
<pb n="KR3j0180_WYG_041-11b"/>
　語曰大郎罷相小郎拜相<lb/>
念珠户曹<lb/>
　京兆户曹月俸一百八索謂之念珠户曹<lb/>
除徳裕人情怕否<lb/>
　李太尉太和七年自西川囘入相上問王涯今日除<lb/>
　徳裕人情怕否曰忠良甚喜其中小人亦有怕者上<lb/>
　言曰須怕他涯時為鹽鐵使<lb/>
大霧三日<lb/>
<pb n="KR3j0180_WYG_041-12a"/>
　李錡之誅也大霧三日不開或聞鬼哭内疑其寃詔<lb/>
　許收塟<lb/>
江融屍起坐<lb/>
　江融為左史被羅織受誅其屍起而復坐者三雖斷<lb/>
　其頭似怒不息無何周興敗<lb/>
天荒闕<lb/>
　忻州刺史號天荒闕葢歴任多死<lb/>
韻英<lb/>
<pb n="KR3j0180_WYG_041-12b"/>
　天寶時翰林學士陳友元廷堅撰韻英十卷未施行<lb/>
　而西京陷<lb/>
菩薩蠻<lb/>
　大中初女蠻國入貢危髻金冠瓔珞披體故號菩薩<lb/>
　蠻因制此曲<lb/>
坐主門生沆瀣一氣<lb/>
　杜審權大中十二年知舉放盧處權有戲之曰坐主<lb/>
　審權門生處權可謂權不失權乾符二年崔沆放崔<lb/>
<pb n="KR3j0180_WYG_041-13a"/>
　瀣談者稱座主門生沆瀣一氣<lb/>
禮闈題詩<lb/>
　大中元年魏扶知禮闈題詩曰梧桐葉落滿庭隂鎖<lb/>
　閉朱門試院深曾是昔年辛苦地不將今日負初心<lb/>
　及榜出為無名子削為五言以戲之<lb/>
蜈蚣肉<lb/>
　天寶四載廣府因海潮漂一蜈蚣死割其一爪得肉<lb/>
　一百二十斤<lb/>
<pb n="KR3j0180_WYG_041-13b"/>
畫胡頭<lb/>
　滋水驛在長安驛之東睿皇在藩日經北㕔㕔西壁<lb/>
　畫一胡頭因題曰喚出眼何用苦深藏縮却鼻何畏<lb/>
　不聞香<lb/>
賦催粧詩<lb/>
　陳嶠字景山孑然無依數舉不遂暮年獲一名還鄉<lb/>
　已耳順矣鄉里以儒家女妻之至新婚近八十矣合<lb/>
　卺之夕文士競集賦催粧詩成有生美之諷嶠自成<lb/>
<pb n="KR3j0180_WYG_041-14a"/>
　一章云彭祖尚聞年八百陳郎猶是小孩兒客皆絶<lb/>
　倒嶠嘗有閒居詩曰小橋風月年年事爭奈潘安老<lb/>
　去何<lb/>
蒺藜棒<lb/>
　韋丹任洪州值毛鶴叛造蒺藜棒一千具<lb/>
權臣所居坊<lb/>
　近俗於權臣以所居坊呼之安邑李吉甫靖安李宗<lb/>
　閔驛坊韋澳樂和李景讓也<lb/>
<pb n="KR3j0180_WYG_041-14b"/>
後行祠屯<lb/>
　省中語曰後行祠屯不傅中行都門中行刑户不傅<lb/>
　前行駕庫<lb/>
法蘭言吉凶<lb/>
　開元初鹿苑寺僧法蘭者多言微㫖有歙縣令劉昌<lb/>
　源詣之蘭曰長官留下腰帶麻鞋看未幾劉丁内艱<lb/>
傳座<lb/>
　長安風俗元日以次逓飲食相邀號傳座<lb/>
<pb n="KR3j0180_WYG_041-15a"/>
湖接兩頭蘇聨三尾<lb/>
　咸通末鄭渾之為蘇州督郵譚銖為醝院官鍾輻為<lb/>
　院巡俱廣文時湖州牧李超趙蒙相次俱狀元二郡<lb/>
　相接時語曰湖接兩頭蘇聨三尾<lb/>
服附子硫黄<lb/>
　韓藩端公自宣州退居鍾山因服附子硫黄過數九<lb/>
　竅百毛皆出血惟存皮骨小歛莫及但以血絹舉骨<lb/>
　就棺而已<lb/>
<pb n="KR3j0180_WYG_041-15b"/>
龎居士入滅<lb/>
　襄陽龎居士將入滅州牧于公問疾居士曰但願空<lb/>
　諸所有慎勿實諸所無好住世間皆如影響言訖枕<lb/>
　公膝而死<lb/>
鴞音<lb/>
　天寶末韋斌謫蘄春時李泌以處士放逐中夜同宴<lb/>
　屢聞鴞音韋流涕泌曰此聲人以為好音聴之則無<lb/>
　足悲請飲酒不聞鴞音者浮以大白坐客皆企其音<lb/>
<pb n="KR3j0180_WYG_041-16a"/>
　終夕不厭<lb/>
坊州貢杜若<lb/>
　貞觀中尚藥奏求杜若勅下度支有省郎以謝朓詩<lb/>
　云芳洲生杜若乃委坊州貢之本州曹官判云坊州<lb/>
　不出杜若應由讀謝朓詩誤郎官作如此判事豈不<lb/>
　畏二十八宿咲人耶太宗聞之謫授雍州司法<lb/>
李適之入仕<lb/>
　不歴丞簿便為别駕不歴兩畿官便為京兆尹不歴<lb/>
<pb n="KR3j0180_WYG_041-16b"/>
　御史中丞便為大夫不歴給舎便為宰相不歴刺史<lb/>
　便為節度然不得其死<lb/>
九成宫使<lb/>
　天寶七載以給事中楊釗充九成宫使宫使之名自<lb/>
　此始<lb/>
見蝦䗫入相<lb/>
　李揆為禮部侍郎堂前見一蝦䗫髙數尺以缶覆之<lb/>
　明日啓之亡矣後數日入相<lb/>
<pb n="KR3j0180_WYG_041-17a"/>
夢中得句<lb/>
　鄭顥夢中得句云石門霧露白玉殿莓苔青續成長<lb/>
　韻此一聨杜詩也<lb/>
布袋盛米放倒即慢<lb/>
　杜邠公飲食洪博既飽即寢人有諌非攝生之理公<lb/>
　曰君不見布袋盛米放倒即慢<lb/>
好食羊頭<lb/>
　開元末有人好食羊頭嘗晨出有怪在焉羊頭人身<lb/>
<pb n="KR3j0180_WYG_041-17b"/>
　衣冠甚偉曰吾未之神也其屬在羊以爾好食羊頭<lb/>
　故求汝汝輟食則已若不已吾將殺汝其人大懼遂<lb/>
　不復食<lb/>
乞你頭衘<lb/>
　房光庭嘗送塟出定鼎門際晚且饑㑹鬻蒸餅與同<lb/>
　行數人食之素不持錢鬻者逼之房曰乞你頭衘我<lb/>
　右臺御史也可隨取時賞其放逸<lb/>
紫陽花<lb/>
<pb n="KR3j0180_WYG_041-18a"/>
　杭州靈隠山多桂寺僧云月中種也至今中秋夜往<lb/>
　往子墜寺僧亦嘗拾得招賢寺僧植桂香紫可愛郡<lb/>
　守白公名曰紫陽花<lb/>
鴉挽鈴<lb/>
　温璋為京兆尹一日聞挽鈴者三乃一鴉也曰爾必<lb/>
　有探其雛者來訴耳命吏隨之果得探雛者<lb/>
天下諸胡盡帶令<lb/>
　令狐綯姓氏少族人有至者不吝由是逺近皆趍至<lb/>
<pb n="KR3j0180_WYG_041-18b"/>
　有姓胡冒令者温庭筠戲曰自從元老登庸後天下<lb/>
　諸胡盡帶令<lb/>
不營私廟<lb/>
　貞觀中王珪通籍漸久不營私廟四時猶祭於寢為<lb/>
　有司所彈文皇優容之特置廟於永樂坊<lb/>
五羊城<lb/>
　呉脩為廣州刺史未至州有五仙人騎五色羊負五<lb/>
　穀而來今州㕔梁上畫五仙人騎五色羊為瑞故廣<lb/>
<pb n="KR3j0180_WYG_041-19a"/>
　南謂之五羊城<lb/>
蘇氏合葬<lb/>
　魏知古年七十卒妻蘇氏不哭殮訖舉聲一慟同日<lb/>
　合塟<lb/>
念金剛經<lb/>
　白人哲龍朔中為珠陽尉差運米遼東入海遇風四<lb/>
　望昏黑人哲急念金剛經三百遍忽如夢寐見一梵<lb/>
　僧曰汝念真經故來救汝<lb/>
<pb n="KR3j0180_WYG_041-19b"/>
雷公墨<lb/>
　雷州之西有雷公廟百姓每年配納雷鼔車人有以<lb/>
　黄魚彘肉同食者立遭雷震每大雷後人多於野中<lb/>
　拾得黳石號雷公墨扣之鏘然光瑩如漆又於霹靂<lb/>
　處收得如楔如斧謂之霹靂楔與兒帶辟驚邪與孕<lb/>
　婦人磨服催生皆驗<lb/>
爆直<lb/>
　史舊例初入臺陪直二十五日節假直五日謂之伏<lb/>
<pb n="KR3j0180_WYG_041-20a"/>
　豹直百司州縣初授官陪直者皆有此名杜易簡解<lb/>
　伏豹之義云直宿者離家獨宿人情所貴其人初蒙<lb/>
　榮拜故以此相處衆官皆出此人獨留如藏伏之豹<lb/>
　伺候待摶曰伏豹韓琬解為爆直言如燒竹遇節則<lb/>
　爆封演以為舊説南山赤豹愛其毛體每雪霜雨霧<lb/>
　禽獸皆出惟豹深藏故古人以喻賢者隠居避世鮑<lb/>
　明逺賦云豈若南山赤豹遇雨霧而深藏豹直葢取<lb/>
　不出之義初官陪直已有伏豹之名何必以遇節而<lb/>
<pb n="KR3j0180_WYG_041-20b"/>
　比燒節之爆<lb/>
問坐死立死者誰<lb/>
　志閑和尚乾寜二年忽問侍者曰坐死者誰曰僧伽<lb/>
　立死者誰曰僧㑹乃行七歩垂手而逝<lb/>
官衘之名<lb/>
　當是選補陞授須存資歴聞奏之時先具舊官衘名<lb/>
　書於前次書擬官於後使新舊相衘不斷故曰頭衘<lb/>
　如人口衘物取其連續之意如馬有衘以制其首前<lb/>
<pb n="KR3j0180_WYG_041-21a"/>
　馬以進後馬續來相次不絶古人謂之衘尾相屬即<lb/>
　其義也<lb/>
人肉治羸疾<lb/>
　開元間明州人陳藏器撰本草拾遺云人肉治羸疾<lb/>
　自是閭閻相效割股<lb/>
改尚書<lb/>
　天寶四年改尚書無頗作陂<lb/>
平生有三不稱意<lb/>
<pb n="KR3j0180_WYG_041-21b"/>
　杜豳公位極人臣嘗言平生不稱意有三其一為澧<lb/>
　州刺史其二貶司農卿其三自西州移鎮廣陵舟次<lb/>
　瞿唐為駭浪所驚左右呼不至渴甚自潑茶吃也<lb/>
為妾造寺<lb/>
　王縉為相為妾造感應寺宏麗無比為識者所嗤<lb/>
鄭覃入相<lb/>
　鄭覃歴官三十餘任未嘗出都門便登相位<lb/>
　　雲溪友議<lb/>
<pb n="KR3j0180_WYG_041-22a"/>
題西施石<lb/>
　王軒泊舟苧羅山題西施石曰嶺上千峯秀江邉細<lb/>
　草春今逢浣紗石不見浣紗人俄一女郎振瓊璫扶<lb/>
　石筍曰妾自呉宫還越國素衣千載無人識當時心<lb/>
　比金石堅今日為君堅不得既為鴛鴦之㑹仍為恨<lb/>
　别之詞後有郭凝素者聞王軒之遇每於浣溪長吟<lb/>
　寂無所遇朱澤嘲曰三春桃李本無言苦被殘陽鳥<lb/>
　雀喧借問東隣效西子何如郭素擬王軒<lb/>
<pb n="KR3j0180_WYG_041-22b"/>
薛媛詩<lb/>
　南楚材者客陳潁潁守欲以女嫁之楚材家有妻重<lb/>
　違守意輒諾之其妻薛媛對鏡自圖其形仍寄詩曰<lb/>
　欲下丹青筆先招寶鏡端已驚顔索莫漸覺髮凋殘<lb/>
　淚眼描來易愁腸寫出難恐君渾忘却時展畫圖看<lb/>
剪水作花<lb/>
　陸暢雪詩云天人寧底巧剪水作花飛<lb/>
慎氏詩<lb/>
<pb n="KR3j0180_WYG_041-23a"/>
　嚴灌夫娶妻慎氏十餘年無子乃拾其過而出之慎<lb/>
　氏為詩以訣曰當時心事已相闗雨散雲飛一餉間<lb/>
　便是孤帆從此去不堪重過望夫山灌夫覽詩悽感<lb/>
　遂為夫婦如初<lb/>
盛小叢<lb/>
　李訥尚書夜登越城樓聞歌曰鴈門上鴈初飛愛其<lb/>
　激切召至曰去籍之妓盛小叢也曰女歌何善也曰<lb/>
　是梨園供奉南不嫌之甥所唱不嫌授之也時崔元<lb/>
<pb n="KR3j0180_WYG_041-23b"/>
　範御史赴闕訥餞於鏡湖命小叢歌在坐各為一絶<lb/>
　訥曰綉衣奔命去情多南國佳人歛翠蛾曾向教坊<lb/>
　聴國樂為君重唱盛叢歌<lb/>
娼肆題詩<lb/>
　崔涯張祐齊名每題詩娼肆譽之則車馬繼來毁之<lb/>
　則盃盤失錯嘲曰惟得蘇子面猶貪玳瑁皮懷胎十<lb/>
　個月生下崑崙兒布袍披襖火燒氊帋被箜篌麻接<lb/>
　絃更着一雙皮靸子紇蹄紇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>出門前又嘲李端端<lb/>
<pb n="KR3j0180_WYG_041-24a"/>
　曰黄昏不語不知行鼻似烟窗耳似鐺獨把象牙梳<lb/>
　插髮崑崙山上月初生端端道旁見二子再拜曰端<lb/>
　端祗候三郎六郎伏望哀之乃重贈曰覔得黄騮鞴<lb/>
　綉鞍善和坊裏取端端揚州近日渾成錯一朶能行<lb/>
　白牡丹於是賔客競臻其户或曰李家娘子纔出墨<lb/>
　池便登雪嶺何其一日黑白不均<lb/>
雍女剃髮為尼<lb/>
　崔涯妻雍氏揚州總教之女雍族以崔有詩名資贍<lb/>
<pb n="KR3j0180_WYG_041-24b"/>
　甚厚畧無恭敬但呼妻父雍老而已雍仗劍呼女謂<lb/>
　崔曰某河朔之人惟習弓馬養女合嫁軍門徒慕士<lb/>
　流之徳不情乃爾小女不可别醮便令出家立令剃<lb/>
　髮為尼涯悲泣悔過慟别留詩曰隴上流泉隴下分<lb/>
　斷腸嗚咽不堪聞嫦娥一入月宫去巫峽千秋空白<lb/>
　雲<lb/>
抛耍令<lb/>
　杜悰出澧陽李宣古者數陪遊宴侮慢既深悰不能<lb/>
<pb n="KR3j0180_WYG_041-25a"/>
　忍使卧於泥中辱之長林公主曰待士如此那得平<lb/>
　原之譽乎遣人扶起更以新衣宣古為詩曰紅燈初上<lb/>
　月輪髙照見堂前萬朶桃觱篥調清銀字管琵琶聲<lb/>
　亮紫檀槽能歌婉女顔如玉解飲蕭郎眼似刀爭奈<lb/>
　夜深抛耍令舞來挼去使人勞時席間崔雲娘者形<lb/>
　貌瘦瘠宣古贈曰何事最堪悲雲娘只自奇瘦拳抛<lb/>
　令急長觜出歌遲只怕肩侵鬂惟愁骨透皮不須當<lb/>
　户立頭上有鍾馗<lb/>
<pb n="KR3j0180_WYG_041-25b"/>
贈肥錄事詩<lb/>
　杜牧經陜圻有錄事女肥且巨牧贈詩曰盤古當時<lb/>
　有逺孫尚令今日逞家門一車白土漿泥項十幅紅<lb/>
　旗補破裩瓦官寺裏逢行迹華岳山前見掌痕不須<lb/>
　啼哭愁難嫁待與將書報洛神<lb/>
贈胡子女<lb/>
　陸岩夢桂州筵上贈胡子女詩曰眼睛深却湘江水<lb/>
　鼻孔髙於華岳山<lb/>
<pb n="KR3j0180_WYG_041-26a"/>
送温庭筠<lb/>
　紀唐夫送温庭筠詩曰何事明時泣玉頻長安不見<lb/>
　杏園春鳯凰詔下雖沾命鸚鵡才髙却累身且飲醁<lb/>
　<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>消積恨莫言黄綬拂行塵方城若比長沙逺猶隔<lb/>
　千山與萬津<lb/>
且鬭樽前見在身<lb/>
　牛僧孺贈汝州劉中丞詩曰休論世上升沉事且鬭<lb/>
　樽前見在身禹錫和曰指有當時舊冠劍待公三日<lb/>
<pb n="KR3j0180_WYG_041-26b"/>
　拂埃塵牛公曰三日之事何敢當焉葢以宰相三日<lb/>
　後主印可以升百司也<lb/>
胡釘鉸<lb/>
　列禦冦墓在鄭郊有胡生者家貧少為洗鏡釘鉸之<lb/>
　藝號胡釘鉸有美酒茶果輒祭禦冦祠以求聰慧忽<lb/>
　夢一人刀劃其腹以一卷書置於心腑及覺乃能詩<lb/>
　嘗贈韓少府云忽聞梅福來相訪笑着荷衣出草堂<lb/>
　兒童不慣見車馬爭入蘆花深處藏<lb/>
<pb n="KR3j0180_WYG_041-27a"/>
郭氏蒼頭<lb/>
　咸陽郭氏一蒼頭曰捧劍每遭鞭箠一旦忽題詩曰<lb/>
　青鳥<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>蔔萄飛上金井欄美人恐驚去不敢捲簾看<lb/>
　其主遂稍容之<lb/>
彈琴不俊<lb/>
　明皇時張野狐觱篥雷海青琵琶李龜年唱歌公孫<lb/>
　大娘舞劍上自擊鼔不好彈琴言其不俊也又寧王<lb/>
　彈琵琶皆至精妙上幸岷山百官竄辱惟龜年奔江<lb/>
<pb n="KR3j0180_WYG_041-27b"/>
　潭病卒復蘇曰遇二妃令教二女蘭苕唱被禊畢放<lb/>
　還且言長安有中興之主也<lb/>
虞舜辟陽侯<lb/>
　李群玉校書歸湘中題二妃廟詩見二女郎曰兒是<lb/>
　娥皇女英也二年後當與郎君為雲雨之遊俄而影<lb/>
　滅段成式戲之曰不知足下是虞舜之辟陽侯也群<lb/>
　玉後二年而卒段為詩哭曰曾話黄陵事今為白日<lb/>
　催老無男子累誰哭到泉臺<lb/>
<pb n="KR3j0180_WYG_041-28a"/>
湘靈鼓瑟詩<lb/>
　錢起湘靈鼔瑟詩曰善撫雲和瑟常聞帝子靈馮夷<lb/>
　空自舞楚客不堪聴逸韻諧金石清音發杳㝠蒼梧<lb/>
　來怨慕白芷動芳馨流水傳湘浦悲風過洞庭曲終<lb/>
　人不見江上數峰青<lb/>
不識韋臯是貴人<lb/>
　張延賞選壻韋臯性髙不拘小節公侮之不禮乃辭<lb/>
　去後自金吾持節西州為延賞代臯易姓名為韓翶<lb/>
<pb n="KR3j0180_WYG_041-28b"/>
　去城三十里人報曰替相公者韋臯非韓翺也苗夫<lb/>
　人曰必韋郎也延賞曰天下同姓名者何限彼韋生<lb/>
　已填溝壑豈能乘吾位乎明日入州方知不誤公曰<lb/>
　吾不識人西門而出平日婢僕無禮者臯悉殺而投<lb/>
　於蜀江後郭圓作詩曰宣父辭周儀入秦昔賢誰不<lb/>
　困風塵當時甚訝張延賞不識韋臯是貴人<lb/>
葉上題詩<lb/>
　明皇時掖庭書落葉隨御水而流云舊寵悲秋扇新<lb/>
<pb n="KR3j0180_WYG_041-29a"/>
　恩寄草春聊題一片葉將寄接流人顧况和曰愁見<lb/>
　鶯啼栁絮飛上陽宫女斷腸時君恩不禁東流水葉<lb/>
　上題詩寄與誰<lb/>
題紅葉<lb/>
　盧渥臨御溝見一紅葉上有絶句曰流水何太急深<lb/>
　宫盡日閒殷勤謝紅葉好去到人間後宣宗省宫人渥<lb/>
　獲一人乃昔年題紅葉者<lb/>
餅裹屍肉<lb/>
<pb n="KR3j0180_WYG_041-29b"/>
　興化有蘭若上座僧一旦作大餅招徒衆入屍陀林<lb/>
　以餅裹屍肉而食衆僧掩鼻而走上座曰汝等能食<lb/>
　此肉方可食猪肉自此緇徒因成精進<lb/>
鱠殘魚<lb/>
　寶志大師對梁武帝食鱠帝曰朕不知味二十餘年<lb/>
　師何必爾志公乃吐出小魚皆具鱗尾今秣陵有鱠<lb/>
　殘魚<lb/>
判僧飲酒<lb/>
<pb n="KR3j0180_WYG_041-30a"/>
　陸長源郎中判僧常滿知真等於娼家飲烹宰等事<lb/>
　云口説如來之教在處貪財身着梵僧之衣終朝食<lb/>
　肉苦行未同迦葉自謂頭陀神通何有淨名入諸淫<lb/>
　舎犯爾嚴戒黷我明刑仍集逺近僧徒痛杖三十處<lb/>
　死<lb/>
斷賭錢僧<lb/>
　浙西韓滉相公斷僧雲晏等賭錢喧爭云正法何曾<lb/>
　執具空門不積餘財白日既能賭博通宵必醉尊罍<lb/>
<pb n="KR3j0180_WYG_041-30b"/>
　强説天堂難到又言地獄長開並付江神收管波中<lb/>
　便是泉臺<lb/>
王梵志詩<lb/>
　王梵志生於西域林木之上因名梵志有詩曰欺誑<lb/>
　得錢君莫羡得了却是輸他便來往報答甚分明只<lb/>
　是換頭不識面又曰天公未生我冥冥無所知天公<lb/>
　忽生我生我復何為無衣遣我寒無食令我饑還爾<lb/>
　天公我還我未生時又曰我肉衆生肉形殊性不殊<lb/>
<pb n="KR3j0180_WYG_041-31a"/>
　元同一性命只是别形軀苦痛教他死將來為已須<lb/>
　莫教閻老斷自想意何如又曰多置庄田廣修宅四<lb/>
　隣買盡猶嫌窄彫梁峻宇無歇時幾日能為客中客<lb/>
　造作庄田猶未巳堂上哭聲身已死哭人盡是分錢<lb/>
　人口哭元來心裏喜又曰麄行出家兒心中未平實<lb/>
　貧齋行則遲富齋行則疾貪他油煑䭔愛君波羅蜜<lb/>
　飽食不知慚受罪無休日又曰不願大大富不願大<lb/>
　大貧昨日了今日今日了明晨此之大大願此之大<lb/>
<pb n="KR3j0180_WYG_041-31b"/>
　大因所願只如此真成上上人又曰本是屎尿袋强<lb/>
　將脂粉搽凡人無所識喚作一團花相牽入地獄此<lb/>
　最是寃家又曰衆生願兀兀常住無明窟心裏惟欺<lb/>
　謾口中佯念佛世無百年人擬作千年調打鐵作門<lb/>
　限鬼見拍手笑家有梵志詩生死免入獄不論有益<lb/>
　事且得耳根熟白帋畫屏風客來即與讀空飯手捻<lb/>
　鹽亦勝設酒肉勸君莫殺命背面被生嗔吃他他吃<lb/>
　汝輪環作主人又曰照面不用鏡布施不須財端坐<lb/>
<pb n="KR3j0180_WYG_041-32a"/>
　念真相此便是如來大皮裹大樹小皮裹小樹生兒<lb/>
　不用多了事一個足省得分田宅無人横煎蹙但行<lb/>
　平等心天亦念孤獨未死先懷慮家有五男兒哭我<lb/>
　無所處哭我我不聞不哭我亦去無常忽來頭知身<lb/>
　在何處<lb/>
咏螃蠏<lb/>
　皮日休咏螃蠏呈浙西從事詩曰未遊滄海早知名<lb/>
　有骨還從肉上生莫道無心畏雷電海龍王處也横<lb/>
<pb n="KR3j0180_WYG_041-32b"/>
　行又題金錢花云隂陽無炭地無爐鑄出金錢不用<lb/>
　模漫向人前逞顔色不知還解濟貧無<lb/>
閨意詩<lb/>
　朱慶餘作閨意詩云洞房昨夜停紅燭待曉堂前拜<lb/>
　舅姑粧罷低聲問夫壻畫眉深淺入時無張籍酧曰<lb/>
　越女新粧出鏡心自知明艶更沉吟齊紈未足人間<lb/>
　貴一曲菱歌敵萬金<lb/>
夢烏衣人<lb/>
<pb n="KR3j0180_WYG_041-33a"/>
　李筌註隂符經至禽獸之制五氣經年不解夢烏衣<lb/>
　人教之遂通其義<lb/>
玉簫指環<lb/>
　韋臯遊江夏與姜制置青衣玉簫有情臨别約七年<lb/>
　再㑹因留玉指環逾八年不至玉簫絶食而殞後鎮<lb/>
　蜀相山人有少公之術乃見玉簫曰後三年再為侍<lb/>
　妾後東川盧八坐送一歌姬真玉簫也而中指有玉<lb/>
　隠出不異玉環<lb/>
<pb n="KR3j0180_WYG_041-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷四十一<lb/>
</p>
<p>
</p>
  </div>
</body>
</text>
</TEI>
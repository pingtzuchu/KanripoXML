<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_047-1a"/>
欽定四庫全書<lb/>
　類説目録<lb/>
　　卷四十七<lb/>
　　　遯齋閒覽<lb/>
　　　　盜入魏公室　　　醉僧<lb/>
　　　　荆公思咸恒二卦　雪詩<lb/>
　　　　叅軍簿尉受笞　　羅紹威詩<lb/>
　　　　金山詩　　　　　西山寺詩<lb/>
<pb n="KR3j0180_WYG_047-1b"/>
　　　　荆公金山詩　　　徐寅詩<lb/>
　　　　動人春色不須多　詩人以棄官為高<lb/>
　　　　狄遵度詩　　　　編竹橋救蟻<lb/>
　　　　草堂和尚　　　　燕巢過尺吉祥<lb/>
　　　　誦金剛經　　　　口中芙渠花香<lb/>
　　　　一介行李　　　　李陵江淹書<lb/>
　　　　吉貝布　　　　　半夜鐘<lb/>
　　　　打字不字　　　　通印子魚<lb/>
<pb n="KR3j0180_WYG_047-2a"/>
　　　　蘭芷　　　　　　柘枝<lb/>
　　　　擬古詩　　　　　香奩集<lb/>
　　　　歐公疑易未完書　論晉史<lb/>
　　　　南北史　　　　　蘭亭不入選<lb/>
　　　　杜預碑　　　　　少伏生八嵗多太公二<lb/>
　　　　年　　　　　　　消風㪚<lb/>
　　　　合依元降指揮　　妻妬<lb/>
　　　　姊妺六虎　　　　誤探澡豆末<lb/>
<pb n="KR3j0180_WYG_047-2b"/>
　　　　腸痒疾　　　　　李伯時畫<lb/>
　　　　四詩人名謎　　　盜絹<lb/>
　　　　張公吃酒李公醉賦<lb/>
　　　　兄弟同遊娼館　　絶欲延夀<lb/>
　　　　皤然一翁公然一婆<lb/>
　　　　三鹿為犇　　　　上官弼下官口<lb/>
　　　　學士院題　　　　雲破月來花弄影<lb/>
　　　　嘲聶姓　　　　　戲作啟事<lb/>
<pb n="KR3j0180_WYG_047-3a"/>
　　　　謎語　　　　　　而立嵗古稀年<lb/>
　　　　門上書午字　　　僕呼司徒<lb/>
　　　　墨池皮棚　　　　崖州地望重<lb/>
　　　　中丞雇船歸鄉長老逓馬赴闕<lb/>
　　　　我儂爾儂　　　　秀才康了<lb/>
　　　　竹詩　　　　　　仇覽梅福<lb/>
　　　　舍弟江南没家兄塞北亡<lb/>
　　　　月夜招隣僧閒話詩<lb/>
<pb n="KR3j0180_WYG_047-3b"/>
　　　　堂字口不合　　　一壺千金<lb/>
　　　　鍾馗　　　　　　雌黄<lb/>
　　　　王莽禁複名　　　訝鼓戲<lb/>
　　　　倒誦掲諦呪　　　燕肉餌魚<lb/>
　　　　張百盃　　　　　太隂𤣥精石<lb/>
　　　　李廷珪墨　　　　李泌茶詩<lb/>
　　　　荔枝譜　　　　　忌食羊血<lb/>
　　　　目疾忌浴　　　　仕宦忌瓦日<lb/>
<pb n="KR3j0180_WYG_047-4a"/>
　　　　細末將來　　　　避火<lb/>
　　　　䑕淚　　　　　　南人不識雪<lb/>
　　　　鳳州三出　　　　栁連道中託宿<lb/>
　　　　蠱毒　　　　　　朱虎殘<lb/>
　　　　蜈蚣　　　　　　蟲入耳<lb/>
　　　　水蠱蟲　　　　　夜虎<lb/>
　　　　栽松<lb/>
　<lb/>
<pb n="KR3j0180_WYG_047-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_047-5a"/>
欽定四庫全書<lb/>
　類說卷四十七　　　　　宋　曾慥　編<lb/>
　　遯齋閒覽<lb/>
盜入魏公室<lb/>
　韓魏公鎮相州因祀宣尼齋宿省夜偷兒入室挺刄<lb/>
　曰不能自濟求濟於公公曰几上器具可直百千盡<lb/>
　以與汝偷兒曰願得公首以獻西人公即引頸偷兒<lb/>
　稽顙曰以公徳量過人故來試公几上之物已荷公<lb/>
<pb n="KR3j0180_WYG_047-5b"/>
　賜願無他也公曰諾終不以語人其後為盜者以他<lb/>
　事坐罪當死於市中備言其事曰慮吾死後惜公之<lb/>
　遺徳不𫝊於世也<lb/>
醉僧<lb/>
　孫元規知杭州號為神明有僧元夕市中灸頂求化<lb/>
　施利山積公命捕其妻女數人遂寘於法又有僧醉<lb/>
　卧道上為邏者所擒規問為僧而飲何也對曰野性<lb/>
　所嗜不能自禁遂與對酒一壺一引而盡公令扶歸<lb/>
<pb n="KR3j0180_WYG_047-6a"/>
　勿使侵侮僧明日聲鼓登坐曰吾西域人也溷迹於<lb/>
　此不幸為此子所識不可復留矣跏趺而逝<lb/>
荆公思咸恒二卦<lb/>
　王荆公知常州對客未嘗有笑容一日㑹客娼優在<lb/>
　庭公忽大笑人頗怪之有客乘間啓公公曰疇昔席<lb/>
　丄偶思咸恒二卦自喜有得不覺發笑耳<lb/>
雪詩<lb/>
　羅可嘗作百韻雪詩其間有斜侵潘岳鬂横上馬良<lb/>
<pb n="KR3j0180_WYG_047-6b"/>
　眉之句<lb/>
叅軍簿尉受笞<lb/>
　杜甫詩曰脫身簿尉中始與捶楚辭韓愈云判司卑<lb/>
　官不敢說未免捶楚塵埃間杜牧云參軍與簿尉塵<lb/>
　土驚劻勷一語不中治鞭捶身滿瘡以此知唐之叅<lb/>
　軍簿尉有過即受笞杖之刑猶今胥吏<lb/>
羅紹威詩<lb/>
　羅紹威唐末為魏博節度使喜為詩時江東羅隠有<lb/>
<pb n="KR3j0180_WYG_047-7a"/>
　詩名紹威厚禮之因目已所為詩號偷江東集如樓<lb/>
　前淡淡雲頭日簾外蕭蕭雨脚風之句無愧於隠<lb/>
金山詩<lb/>
　郭祥正金山詩王荆公極愛之有云鳥飛不盡暮天<lb/>
　碧魚歌忽斷蘆花風又山居詩云謝家庄上無多景<lb/>
　只有黄鸝三兩聲<lb/>
西山寺詩<lb/>
　唐題西山寺詩云終古碍新月半江無夕陽<lb/>
<pb n="KR3j0180_WYG_047-7b"/>
荆公金山詩<lb/>
　金山寺留題詩云樹影中流見鐘聲兩岸聞又天多<lb/>
　剰得月土少不生塵若用之於落星寺有何不可王<lb/>
　荆公云天末海雲横北固烟中沙岸似西興尤為中<lb/>
　的<lb/>
徐寅詩<lb/>
　莆陽徐寅詩云身閒不厭頻來客年老偏怜最小兒<lb/>
　洛陽李度詩云醉輕浮世事老重故鄉人<lb/>
<pb n="KR3j0180_WYG_047-8a"/>
動人春色不須多<lb/>
　唐人詩云嫩緑枝頭紅一㸃動人春色不須多不記<lb/>
　作者名氏王荆公親書此兩句於書上或為荆公自<lb/>
　作非也<lb/>
詩人以棄官為髙<lb/>
　詩人類以棄官歸隠為髙趙嘏云早晚粗酧身事了<lb/>
　水邉歸去一閒人若身事了則心亦熾無歸期矣王<lb/>
　易簡公青山得去且歸去官職有來還自來是豈能<lb/>
<pb n="KR3j0180_WYG_047-8b"/>
　忘情於軒冕耶嘗於壁間見人題云謀身待足何時<lb/>
　足未老得閒方是閒與所謂一日觀除目三年損道<lb/>
　心異矣<lb/>
狄遵度詩<lb/>
　狄遵度為詩以老杜為法嘗為文祭耒陽之墳忽夢<lb/>
　子美誦詩十餘篇世所未聞者及覺記其彷彿足成<lb/>
　篇焉佳城云佳城鬱鬱頽寒烟孤雛乳獸號荒阡夜<lb/>
　卧北斗寒掛枕木落霜拱鴈連天孤雲西去半落日<lb/>
<pb n="KR3j0180_WYG_047-9a"/>
　行客東盡隨長川乾坤未毁吾尚在肯與蟪蛄論天<lb/>
　年夜卧以下子美所誦也嵗餘遵度卒時年二十六<lb/>
編竹橋救蟻<lb/>
　二宋少有胡僧曰小宋他日當魁天下大宋亦不在<lb/>
　其下後十餘年僧驚謂大宋曰公丰神頓異如能救<lb/>
　活數百萬命者答曰貧儒何力及此僧曰試記之宋<lb/>
　曰堂下比有蟻穴為暴雨所漂群蟻繚繞穴旁吾戲<lb/>
　編竹橋以渡之僧曰是也小宋今嵗首捷公終不出<lb/>
<pb n="KR3j0180_WYG_047-9b"/>
　其下比唱第小宋果中魁選章憲后臨朝謂弟不可<lb/>
　先兄乃以大宋為第一小宋為第十<lb/>
草堂和尚<lb/>
　曽楚公居泉南有草堂和尚年九十餘戒行孤潔公<lb/>
　與其夫人時擕衣食遺之僧曰願為夫人之子以報<lb/>
　時夫人方娠一夕夢僧披幃而入夫人驚悟而生子<lb/>
　則草堂和尚已坐化其所生子即魯公也<lb/>
燕巢過尺吉祥<lb/>
<pb n="KR3j0180_WYG_047-10a"/>
　俗𫝊燕巢人家巢户内向及長過尺者吉祥也集賢<lb/>
　張公毎嵗燕巢正寢其長可容疋練户悉内向數年<lb/>
　遂登庸焉<lb/>
誦金剛經<lb/>
　張持國日誦金剛經二遍每展卷必焚香正坐誦經<lb/>
　未畢不中起與語亦不答其家素多恠持國在家則<lb/>
　帖然一日妻病恍惚見數婦人侵侮妻曰不能媚吾<lb/>
　夫乃獨困我婦人曰彼常誦金剛經吾儕安敢近妻<lb/>
<pb n="KR3j0180_WYG_047-10b"/>
　曰吾豈不誦經耶答曰汝日誦萬遍吾猶不懼妻於<lb/>
　是始加精勤其怪遂息<lb/>
口中芙渠花香<lb/>
　歐公知穎州有官妓盧媚兒姿貌端秀口中常作芙<lb/>
　渠花香有蜀僧曰此人前身為尼誦法華經二十年<lb/>
　一念之誤乃至於此公後問妓曽讀法華經否妓曰<lb/>
　失身於此所不暇也公命取經示之一覽輒誦如素<lb/>
　所熟者易以他經則不能也<lb/>
<pb n="KR3j0180_WYG_047-11a"/>
一介行李<lb/>
　左傳云君不使一介行李告於寡人註云行李謂行<lb/>
　人也今人乃謂行裝為行李非是<lb/>
李陵江淹書<lb/>
　東坡云李陵答蘓武書其詞儇淺乃齊梁間人擬作<lb/>
　蕭統不悟而劉子元獨知之據宋書江淹獄中上書<lb/>
　云此少卿所以仰天搥心泣盡而繼之以血也正引<lb/>
　陵書中語是又非齊梁間人所作明矣年世既逺真<lb/>
<pb n="KR3j0180_WYG_047-11b"/>
　偽難辨如此者多如繫辭歐公尚疑非仲尼所作荆<lb/>
　公以詩序非子夏之文禮記多漢儒所増五經如此<lb/>
　况其餘哉朱威以私意改周易正經數十處多見其<lb/>
　不知量也<lb/>
吉貝布<lb/>
　閩中木綿採其花為布號吉貝布南史海南諸國𫝊<lb/>
　林邑等國出古貝木其葉如鵝毛紡之作布與苧布<lb/>
　不異亦染成五色織為斑布葢俗呼古為吉耳<lb/>
<pb n="KR3j0180_WYG_047-12a"/>
半夜鐘<lb/>
　歐公詩話譏唐人夜半鐘聲到客船之句云半夜非<lb/>
　鐘鳴時或云人死鳴無常鐘疑詩人偶聞此耳嘗過<lb/>
　姑蘇宿一寺夜半聞鐘因問寺僧皆曰分夜鐘曷足<lb/>
　怪乎尋聞他寺皆然始知半夜鐘惟姑蘇有之<lb/>
打字不字<lb/>
　今土俗同訛者豈惟打字不字本分鳩切人皆以逋<lb/>
　骨反呼之遍檢諸韻並無此音<lb/>
<pb n="KR3j0180_WYG_047-12b"/>
通印子魚<lb/>
　莆陽通應子魚名著天下其地有通應侯廟前有港<lb/>
　港中魚最佳今人必求其大可容印者謂之通印子<lb/>
　魚荆公亦有詩云長魚俎上通三印此𫝊聞之訛也<lb/>
蘭芷<lb/>
　荀子云蘭槐之根為芷自是兩物又云蟹六距而二<lb/>
　螯蟹實八足不應言六距荀卿楚人蘭芷蟹皆楚地<lb/>
　所有著書者既借物以為喻當能辨物之形性不知<lb/>
<pb n="KR3j0180_WYG_047-13a"/>
　何以致誤如此<lb/>
柘枝<lb/>
　柘枝舞本後魏拓拔氏之戲後人鄙之易拓以柘易<lb/>
　拔以枝<lb/>
擬古詩<lb/>
　文選有江文通擬古三十首如擬休上人閨情云日<lb/>
　暮碧雲合佳人殊未來今人遂用為休上人詩故事<lb/>
　又擬淵明田園詩云種禾在東臯苗生滿阡陌今此<lb/>
<pb n="KR3j0180_WYG_047-13b"/>
　詩又在淵明集中皆誤也<lb/>
香奩集<lb/>
　筆談謂香奩集乃和凝所為後人嫁其名於韓偓誤<lb/>
　矣唐呉融詩集中有和韓致堯侍郎無題二首與香<lb/>
　奩集中無題韻同偓序中亦具載其事又嘗見偓親<lb/>
　書詩一卷其嬝娜多情春盡等詩多在卷中偓詞致<lb/>
　婉麗非凝能及凝言予有香奩集不行於世凝好為<lb/>
　小詞洎作相専令人收拾焚毁然則凝之香奩集乃<lb/>
<pb n="KR3j0180_WYG_047-14a"/>
　浮艷小詞所謂不行於世欲自掩耳安得便以今香<lb/>
　奩集為凝作也<lb/>
歐公疑易未完書<lb/>
　歐永叔作傳易圖序云予讀經解至引易曰差若毫<lb/>
　釐謬以千里之句今易無此文疑易非完書且經解<lb/>
　所引按王充論註乃易之緯文永叔於易經求之誤<lb/>
　矣<lb/>
論晉史<lb/>
<pb n="KR3j0180_WYG_047-14b"/>
　晉史偽誕極多有甚害名教者如鄧攸挈子與兄子<lb/>
　偕行時盜起攸恐不能兩全欲活兄子遂棄已子其<lb/>
　子追及攸乃縛於道旁而去如此則攸之滅天性何<lb/>
　足為賢列女傳王渾見王濟趨庭曰生子如此足慰<lb/>
　人意妻鍾琰曰新婦得配叅軍生子不翅如此何等<lb/>
　語乃載之史册更謂之列女乎謝安捷書至正與客<lb/>
　棋還内不覺屐齒之折謂之矯情鎮物安之過海風<lb/>
　起浪湧諸人皆懼而安自若又桓温欲害安與王坦<lb/>
<pb n="KR3j0180_WYG_047-15a"/>
　之坦之倒執手板而安神色不變苻堅入冦獨無懼<lb/>
　色如此之類曰矯可乎故荆公詩云鄙哉斗筲人得<lb/>
　失易驚怯妄言屐齒折吾欲刋史牒葢深疾作史者<lb/>
　之謬也<lb/>
南北史<lb/>
　李延夀著南北史粗得作史體故唐書本傳亦謂其<lb/>
　過本書逺甚然好述妖異兆祥謠讖特為繁猥如云<lb/>
　陳主名叔寳以反語為少福且俚俗反語豈足載凡<lb/>
<pb n="KR3j0180_WYG_047-15b"/>
　人以叔寳為名字者固多若從反語盡為少福乎又<lb/>
　齊文宣即位年號天保以字文析之為一大人只十<lb/>
　故天寳盡十年而帝崩如梁主蕭歸襲位亦號天保<lb/>
　而盡二十三年一何無據也此類甚多可盡削去<lb/>
蘭亭不入選<lb/>
　王右軍蘭亭以天朗氣清自是秋景似此不入選然<lb/>
　絲竹管弦語亦重複也<lb/>
杜預碑<lb/>
<pb n="KR3j0180_WYG_047-16a"/>
　杜預製二碑一沉水中慮數百年後水為陵則碑出<lb/>
　預但知陵谷有遷變而不知石亦有磨滅此一說也<lb/>
　然深谷為陵則必實以土然後為陵谷既為陵則石<lb/>
　亦埋沒豈復可見此又不達物理<lb/>
少伏生八嵗多太公二年<lb/>
　梁灝八十二嵗雍熙二年狀元及第謝啟云白首窮<lb/>
　經少伏生之八嵗青雲得路多太公之二年後終秘<lb/>
　書監卒年九十餘<lb/>
<pb n="KR3j0180_WYG_047-16b"/>
消風散<lb/>
　王荆公嘗訪蔡君謨取絶品茶烹㸃公於夾袋中取<lb/>
　消風散一撮投茶甌中併食之君謨失色公徐曰大<lb/>
　好茶味君謨大笑亦嘆公真率<lb/>
合依元降指揮<lb/>
　元厚之熙寜中知福州有吏白事公問如何行遣對<lb/>
　曰合依元降指揮公曰元降未嘗指揮吏悚而退終<lb/>
　不罪也<lb/>
<pb n="KR3j0180_WYG_047-17a"/>
妻妬<lb/>
　撫州監酒范寺丞者妻美而妬一夕范輪宿同事戲<lb/>
　取妓雙屐宻置范卧具中詰旦吏挈衾囊歸妻見履<lb/>
　神色沮喪因拊心曰天乎吾至是耶入室自縊而死<lb/>
　又有人任湖南倅妻生子始晬甚愛之偶因開宴命<lb/>
　妓佐酒一妓秀慧倅與戲笑忽見老兵擎生肉二盤<lb/>
　至倅與客前倅愕問之則其子肉也葢妻忿夫與妓<lb/>
　戯乃手刄其子持肉以獻焉婦人之妬出於天資脇<lb/>
<pb n="KR3j0180_WYG_047-17b"/>
　以白刄不變也故小說載太宗賜房𤣥齡妻酒事至<lb/>
　今以為口實<lb/>
姊妹六虎<lb/>
　延平呉氏姊妹六人皆妬悍時號六虎其中五虎尤甚<lb/>
　平生殺婢十餘人凡三適人皆不終夜分嘗聞堂廡<lb/>
　間喧呼聲同室皆懼五虎怒曰狂鬼敢爾耶命闢户<lb/>
　移榻中庭持刄獨寢徹旦寂然人謂五虎之威鬼猶<lb/>
　畏之<lb/>
<pb n="KR3j0180_WYG_047-18a"/>
誤探澡豆末<lb/>
　沙陽醫者鄧獻臣夜有叩門者甚急曰吾家去此一<lb/>
　十里父年八十忽病腹疾困殆逺投先生鄧方被酒<lb/>
　遽於篋中探藥一貼授之其人倉忙而去及曉方悟<lb/>
　藥乃澡豆末耳鄧悔恨意其人必死既而其人至曰<lb/>
　賴君靈餌父已痊安以十千為謝葢鄧以無心付之<lb/>
　此人至誠服之故疾愈<lb/>
腸痒疾<lb/>
<pb n="KR3j0180_WYG_047-18b"/>
　傅舍人忽得腸痒之疾至劇時往往對衆失笑吃吃<lb/>
　不止此疾古人所未有也<lb/>
李伯時畫<lb/>
　李伯時至騏驥院見外國所進六馬乃畫圖之未幾<lb/>
　六馬繼死人以為李畫入神奪其精魄<lb/>
四詩人名謎<lb/>
　有人作詩謎云佳人佯醉索人扶露出胸前霜雪膚<lb/>
　走入帳中尋不見任他風水滿江湖乃賈島李白羅<lb/>
<pb n="KR3j0180_WYG_047-19a"/>
　隠潘閬四詩人名也或云王荆公作<lb/>
盜絹<lb/>
　有書生因盜絹被執太守令作賦獲免其警對云窺<lb/>
　户而閴無人心乎愛矣見利而忘其義卷而懐之<lb/>
張公吃酒李公醉賦<lb/>
　郭胐有才學而輕脫夜出為醉人所誣太守詰問朏<lb/>
　笑曰張公喫酒李公醉者胐是也太守令作張公喫<lb/>
　酒李公醉賦朏云事有不可測人當防未然何張公<lb/>
<pb n="KR3j0180_WYG_047-19b"/>
　之飲也乃李老之醉焉清河丈人方肆盃盤之樂隴<lb/>
　西公子俄遭酩酊之愆守笑而釋之<lb/>
兄弟同遊娼館<lb/>
　李漢英秀才與昆弟同遊娼館題壁而去有滑稽子<lb/>
　書昔人鴈詩於其旁曰兩行何處閙文字一隊誰家<lb/>
　好弟兄<lb/>
絶欲延夀<lb/>
　蒲𫝊正知杭州有術士請見年踰九十有嬰兒之色<lb/>
<pb n="KR3j0180_WYG_047-20a"/>
　公訪以長年之術答曰某術甚簡而易行惟絶色欲<lb/>
　耳公曰若然則雖千嵗何益<lb/>
皤然一翁公然一婆<lb/>
　有一郎官年老置婢妾數人鬂白令妻妾互鑷之妻<lb/>
　忌其少為群婢所恱乃去其黒者妾欲其少乃去白<lb/>
　者未幾頤頷遂空又進士李居仁盡摘白髪其友驚<lb/>
　曰昔日皤然一翁今則公然一婆矣<lb/>
三鹿為犇<lb/>
<pb n="KR3j0180_WYG_047-20b"/>
　石甫學士嘗戯荆公云鹿之行速於牛牛之體壯於<lb/>
　鹿應以三鹿為犇三牛為麤而其字文相反何耶公<lb/>
　笑而不答<lb/>
上官弼下官口<lb/>
　陳亞性滑稽知潤州幕中有上官弼亞所親信任滿<lb/>
　將去亞曰何以見敎弼曰郎中才行無玷但調謔過<lb/>
　差亞笑曰君乃上官弼也如下官口何弼笑而去<lb/>
學士院題<lb/>
<pb n="KR3j0180_WYG_047-21a"/>
　有人於學士院題云李伯陽指李木為姓生而知之<lb/>
　楊大年見之索筆云馬文淵以馬革裹屍死而後已<lb/>
雲破月來花弄影<lb/>
　郎中張子野以樂章擅名宋子京往見之先令人戯<lb/>
　曰尚書欲見雲破月來花弄影郎中子野屏後呼曰<lb/>
　得非紅杏枝頭春意閙尚書耶<lb/>
嘲聶姓<lb/>
　國子博士郭忠恕嘗嘲司業聶崇義云近貴全為瞶<lb/>
<pb n="KR3j0180_WYG_047-21b"/>
　收龍只作聾雖然三個耳其奈不成聰崇義答曰莫<lb/>
　笑有三耳全勝畜二心<lb/>
戱作啟事<lb/>
　孔大夫嗣宗為浙曹戯作啟事云滿肚裏伴客茶湯<lb/>
　一眼底欠人書啟火爐頭却如孤鬼門道裡正似院<lb/>
　翁<lb/>
謎語<lb/>
　王荆公戱作謎語畫時圓寫時方冬時短夏時長吉<lb/>
<pb n="KR3j0180_WYG_047-22a"/>
　甫解云東海有一魚無頭亦無尾更除脊梁骨便是<lb/>
　這箇謎<lb/>
而立嵗古稀年<lb/>
　有人年七十妻纔三十嵗生子東坡戯作詩云聖善<lb/>
　方當而立嵗乃翁已及古稀年<lb/>
門上書午字<lb/>
　李安義者謁富人鄭生辭以出安義於門上大書午<lb/>
　字而去或問其故答曰牛不出頭耳此亦昔人題鳯<lb/>
<pb n="KR3j0180_WYG_047-22b"/>
　之意<lb/>
僕呼司徒<lb/>
　文潞公戯云某平生仕宦不能追一僕某未入西府<lb/>
　比僕已呼僕射某方得僕射此僕復遷司徒矣葢俚<lb/>
　俗之呼如此<lb/>
墨池皮棚<lb/>
　王僧彦父名師古常自呼硯為墨池謂鼓為皮棚守<lb/>
　嶺南一郡有李彦古以進納得官過郡請謁刺云永<lb/>
<pb n="KR3j0180_WYG_047-23a"/>
　州司戸叅軍李墨池皮棚謹祗候叅<lb/>
崖州地望重<lb/>
　丁晉公自崖州還坐客論天下州郡何地最雄盛公<lb/>
　曰惟崖州地望最重客問其故答曰宰相只作彼州<lb/>
　司户叅軍他州何可及也<lb/>
中丞雇船歸鄉長老逓馬赴闕<lb/>
　舒信道元豐中得罪南歸時方召本長老住慧林或<lb/>
　問京師新事答曰舒中丞雇客船歸鄉本長老乘逓<lb/>
<pb n="KR3j0180_WYG_047-23b"/>
　馬赴闕<lb/>
我儂爾儂<lb/>
　杜三思呉人有口辯㐮邑人李防戱曰聞仙鄉有爾<lb/>
　儂我儂之說出於何典答曰出應我裡第二篇應我<lb/>
　裡葢北人相語之詞<lb/>
秀才康了<lb/>
　栁冕應舉多忌諱謂安樂為安康以避落字也忽聞<lb/>
　榜出遣僕視之須臾僕還曰秀才康了也<lb/>
<pb n="KR3j0180_WYG_047-24a"/>
竹詩<lb/>
　錢塘有學人作竹詩獻東坡有云葉攅千口劍莖聳<lb/>
　萬條鎗公曰此竹葉似太少其人未喻公笑曰十竹<lb/>
　方生一葉豈云多耶<lb/>
仇覽梅福<lb/>
　今人號縣令為字民簿為仇覽尉為梅福有王伉者<lb/>
　頑鄙為尉氏尉呼令為薛家或謔之曰君知字覽之<lb/>
　義乎縣令必須識字故謂之字簿與令同覽詞狀者<lb/>
<pb n="KR3j0180_WYG_047-24b"/>
　也故謂之覽伉曰然則尉何以為梅福曰職任雄𦂳<lb/>
　一枚有福人也如足下可謂王福矣伉嘗為富家主<lb/>
　藏故以此譏之<lb/>
舍弟江南沒家兄塞北亡<lb/>
　有李廷彦獻百韻詩於達官有句云舍弟江南沒家<lb/>
　兄塞北亡達官惻然曰君家禍如此廷彦遽曰實無<lb/>
　此事但圖對屬親切耳<lb/>
月夜招隣僧閒話詩<lb/>
<pb n="KR3j0180_WYG_047-25a"/>
　許義方之妻以端潔自許義方嘗出經年始歸妻曰<lb/>
　自君之出惟閉門自守義方咨嘆問何以自娯答曰<lb/>
　時作小詩以適情耳義方欣然取詩觀之首篇題云<lb/>
　月夜招隣僧閒話<lb/>
堂字口不合<lb/>
　太學有至樂堂舉人居此多易名待聘遂有成名者<lb/>
　錢塘一寺極佳而僧好爭訟沈睿達因閲僧堂見堂<lb/>
　字口不合戯舉筆塗合之爭競遂息今所在遇火灾<lb/>
<pb n="KR3j0180_WYG_047-25b"/>
　亟須州縣牌額焚之得息乃知祈禳厭勝理或有之<lb/>
一壺千金<lb/>
　𫝊云中流失船一壺千金乃今所謂浮鐶者浙人呼<lb/>
　為壺明州昌國縣在海島中今往來船有二鐶舟人<lb/>
　云壺也<lb/>
鍾馗<lb/>
　今人嵗首畫鍾馗辟邪俗𫝊起於唐明皇時皇祐中<lb/>
　穿地得碑乃宋宗慤母墓誌載其妹名鍾馗又北史<lb/>
<pb n="KR3j0180_WYG_047-26a"/>
　堯暄本名鍾葵字辟邪生於魏道武時又有于勁者<lb/>
　亦字鍾馗以世數考之暄又居前則知不特起於宋<lb/>
　也然馗葵二字不同必𫝊寫有誤<lb/>
雌黄<lb/>
　古人寫書皆用黄紙以檗染之所以辟蠧故曰黄卷<lb/>
　有誤字以雌黄滅之為其與紙色相類故可否人文章<lb/>
　謂之雌黄<lb/>
王莽禁複名<lb/>
<pb n="KR3j0180_WYG_047-26b"/>
　東漢人無複名或云王莽時禁用兩字葢沿襲所致<lb/>
訝鼓戯<lb/>
　王子淳初平熙河敎軍士為訝鼓戯遂盛行於世其<lb/>
　舉動舞按之節與優人之詞皆子淳所製也或云子<lb/>
　淳與西人對陣命軍士百人裝為訝鼓隊出軍前虜<lb/>
　見皆驚愕乃進兵奮擊大破之<lb/>
倒誦揭諦呪<lb/>
　漁人以猢猻毛置網四角則多得魚云魚見之如人<lb/>
<pb n="KR3j0180_WYG_047-27a"/>
　見錦繡也有人見垂釣布網但志心黙倒誦揭諦呪<lb/>
　七遍可使終日無獲<lb/>
燕肉餌魚<lb/>
　有漁者得魚甚易云取燕肉和麫為餌爾則人食燕<lb/>
　肉必為蛟龍所害魚與蛟龍皆水類故其說為可信<lb/>
張百盃<lb/>
　張伯玉飲酒數斗不醉世號張百盃即吸水漱滌云<lb/>
　酒之毒在齒滌去則不為患陳康民用其說亦能飲<lb/>
<pb n="KR3j0180_WYG_047-27b"/>
　至一斗不醉<lb/>
太隂𤣥精石<lb/>
　鹽有十餘種海鹽最美其次解鹽然食之令人多風<lb/>
　鹽精英在地嵗久凝結如水精名太隂𤣥精石其味<lb/>
　苦本草云味醎者誤也<lb/>
李廷珪墨<lb/>
　唐本墨工李超與子廷珪自易水渡江居歙本姓奚<lb/>
　江南賜姓李氏廷珪始名廷邽故世有奚廷珪墨又<lb/>
<pb n="KR3j0180_WYG_047-28a"/>
　有李廷邽墨或作廷珪字者偽也其子承寛二子承<lb/>
　晏晏子文用皆能世其業祥符中昭應宫用廷邽墨<lb/>
　為染飾有貴族嘗誤遺一丸於池中踰月臨池飲又<lb/>
　墜一金器乃令善水者取之併得墨光色不變表裡<lb/>
　如新<lb/>
李泌茶詩<lb/>
　茶古不著所出本草云益州唐以䝉山顧渚蘄門者<lb/>
　為上品尚雜以蘇椒之類故李泌詩云旋沬番成碧<lb/>
<pb n="KR3j0180_WYG_047-28b"/>
　玉池添蘓散出琉璃眼遂以碧色為貴止曰煎茶不<lb/>
　知㸃試之妙大率皆草茶也陸羽茶經統言福建泉<lb/>
　韶等十州所出者其味極佳而已今建安為天下第<lb/>
　一<lb/>
茘枝譜<lb/>
　稱漢初南粤王尉陀以備方物和帝時交趾七郡貢<lb/>
　生茘枝天寳中涪州嵗驛致之未嘗有言及閩中者<lb/>
　今廣南梓䕫所出僅比閩中之下品是真茘枝自唐<lb/>
<pb n="KR3j0180_WYG_047-29a"/>
　其名未始著也今蒲陽為天下第一<lb/>
忌食羊血<lb/>
　服餌之家忌食羊血雖服藥數十年一食則前功盡<lb/>
　喪<lb/>
目疾忌浴<lb/>
　有目疾者切忌浴令人目盲<lb/>
仕宦忌瓦日<lb/>
　仕宦多忌瓦日不赴官人多不曉瓦之義或云九字<lb/>
<pb n="KR3j0180_WYG_047-29b"/>
　頗類瓦數家之說不同最為無據凡上官切忌初四<lb/>
　初七十六十九日名曰四不祥日用此日鮮有善終<lb/>
　者<lb/>
細末將來<lb/>
　太祖皇帝内宴令進粉故名頭食後人宴集將終方<lb/>
　薦此味葢失其次耳又州郡公宴將作曲伶人呼細<lb/>
　末將來葢御宴進樂先以絃聲發之後以衆樂和之<lb/>
　故號絲抺將來今所在起曲先以竹聲不惟訛其名<lb/>
<pb n="KR3j0180_WYG_047-30a"/>
　亦失其實矣<lb/>
避火<lb/>
　有孫供奉者火發於堂衆皆踰垣奔逃有乳姥直穿<lb/>
　熖中出身不焦灼嬰兒尚眠未覺人問之答曰吾夫<lb/>
　云避火當瞑目認勁直趍出若目開則氣悶必倒我<lb/>
　用此說故出而不損亦不覺身蹈烈火也<lb/>
䑕淚<lb/>
　夜藏飲食於木器中覆之不宻䑕欲盜食不可得環<lb/>
<pb n="KR3j0180_WYG_047-30b"/>
　器而走淚滴器中食之者得黄疾徧身如蠟針藥所<lb/>
　不能療也<lb/>
南人不識雪<lb/>
　嶺南無雪閩中惟建劍汀邵四州有之故北人嘲云<lb/>
　南人不識雪向道似楊花然南方栁實無花是南人<lb/>
　非止不識雪亦不識楊花也<lb/>
鳯州三出<lb/>
　陜西鳯州妓女手皆纖白翠栁色尤可愛又公庫酒<lb/>
<pb n="KR3j0180_WYG_047-31a"/>
　美故世言鳯有三出謂手栁酒也宣城士人李愈云<lb/>
　吾鄉有四出漆栗筆蜜<lb/>
栁連道中託宿<lb/>
　湖南好事妖神殺人以祭儒生為上祀僧為次餘人<lb/>
　為下有儒生出行栁連道中日暮耕者曰前有猛虎<lb/>
　不宜夜行此林下有居民可以託宿生入一荒逕忽<lb/>
　見髙門大第主人延入一室肴饌豐美既夕有婦人<lb/>
　出甚妍生挑之欣然而就留連數日情意款昵私曰<lb/>
<pb n="KR3j0180_WYG_047-31b"/>
　是夜將謀殺子以祭鬼我亦良家子為其所刼至此<lb/>
　遣妾侍君欲聨君心耳及夜宂壁與婦人同出比明<lb/>
　行四十里投近縣縣遣吏捕之盡得姦狀前後被殺<lb/>
　者數十人指途耕者乃其黨也於是一家伏法生用<lb/>
　賞得官與婦人偕老<lb/>
蠱毒<lb/>
　閩蜀之俗好畜蠱其法先聚百蟲於器中任其自相<lb/>
　啖食數月食盡惟留一物者則事以為蠱以其子内<lb/>
<pb n="KR3j0180_WYG_047-32a"/>
　飲食中即殺人妄云殺人多則蠱家富饒不然反受<lb/>
　禍故愚人造畜不已初中毒而未覺有異半年後其<lb/>
　毒始行孕育漸多食人腸胃盡乃死臨死時輒能自<lb/>
　道所毒之家姓名被者多是遊行商賈故其事難究<lb/>
　蔡君謨為民曹凡破數百家自後稍息土人云家有<lb/>
　蠱不可畜雞駭飛去<hi>闕</hi>又有物不懼惟蝎能制之白<lb/>
　蘘荷亦能療其毒栁子厚種白蘘荷詩頗述其事本<lb/>
　草云以知<hi>闕</hi>子三兩枚藏衣領間遇食有毒蠱自擊<lb/>
<pb n="KR3j0180_WYG_047-32b"/>
　觸有聲<lb/>
朱虎殘<lb/>
　虎每食一人則耳成一缺汀州西山有虎為射者所<lb/>
　殺兩耳如鋸焉虎性甚靈不妄食人葢命所值或宿<lb/>
　寃也武康民朱泰事母甚孝為虎所摶而去泰大呼<lb/>
　云虎暴殺我母將無所依虎遽捨之泰後安健如故<lb/>
　鄉里號朱虎殘<lb/>
蜈蚣<lb/>
<pb n="KR3j0180_WYG_047-33a"/>
　有人野外見蜈蚣逐一蛇甚急蛇知力屈回身張口<lb/>
　向之蜈蚣入其口俄頃蛇死穴其腹旁而出拆蛇視<lb/>
　之已無腸矣𫝊言蝍蛆甘帶蝍蛆即蜈蚣<lb/>
蟲入耳<lb/>
　蟲之類能入人耳者不獨蚰蜒如壁虱即火頭蟲皂<lb/>
　角蟲皆能為害有人患腦痛為蟲所食或教以桃葉<lb/>
　為枕一夕蠱自鼻出形如鷹觜人莫曉其名有人蚰<lb/>
　蜒入耳遇其極時以頭撞柱至血流不知云痒甚不<lb/>
<pb n="KR3j0180_WYG_047-33b"/>
　可忍蚰蜒入耳往往食髓至盡又能滋生凡蟲入耳<lb/>
　惟用生油灌之為妙<lb/>
水蠱蟲<lb/>
　凡夜食必以燭陳正敏大醉取水將飲聞水中有聲<lb/>
　急呼燭視之得一蟲狀如蚯蚓左右曰水蠱蟲也入<lb/>
　腹中食人腸胃<lb/>
夜虎<lb/>
　嶺南有蟲如蚯蚓長尺餘觜利如錐多夜半出半身<lb/>
<pb n="KR3j0180_WYG_047-34a"/>
　着地半指空而行或誤觸之者直入人心腹食人至<lb/>
　死乃出土人目為夜虎<lb/>
栽松<lb/>
　凡松欲偃葢甚易栽時去松中大根惟留四旁鬚根<lb/>
　則無不偃葢<lb/>
　<lb/>
　<lb/>
　<lb/>
<pb n="KR3j0180_WYG_047-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷四十七<lb/>
</p>
<p>
</p>
  </div>
</body>
</text>
</TEI>
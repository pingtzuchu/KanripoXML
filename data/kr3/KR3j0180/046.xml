<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目録</head> <lb/>
    <p>
<pb n="KR3j0180_WYG_046-1a"/>
欽定四庫全書<lb/>
　類說目録<lb/>
　　卷四十六<lb/>
　　　青瑣高議<lb/>
　　　　追虎碑　　　　　分財不平<lb/>
　　　　御愛檜　　　　　謝紅蓮<lb/>
　　　　竈神　　　　　　玉源道君<lb/>
　　　　羣玉宫　　　　　身入甕中<lb/>
<pb n="KR3j0180_WYG_046-1b"/>
　　　　高言詩　　　　　題驪山詩<lb/>
　　　　陳圖南詩　　　　囘處士磨鏡<lb/>
　　　　吕洞賔沁園春　　神清之洞<lb/>
　　　　韓湘詩　　　　　蘇子羙詩<lb/>
　　　　金山寺詩　　　　陸子履詩<lb/>
　　　　拄杖詩　　　　　苦吟句<lb/>
　　　　清悟詩　　　　　范文正茶詩<lb/>
　　　　六字詩　　　　　石道士詩<lb/>
<pb n="KR3j0180_WYG_046-2a"/>
　　　　麄官到底是男兒　言懷詩<lb/>
　　　　李清臣詩　　　　閒慢緘題必不看<lb/>
　　　　孩兒啼哭飯籮空　燕離巢詩<lb/>
　　　　張退翁詩　　　　娼妓崔蘭英<lb/>
　　　　李太保家青衣　　評畫<lb/>
　　　　桑維翰召故人　　汾陽王<lb/>
　　　　韓魏公為紫府真人<lb/>
　　　　驪山記　　　　　王㓜玉句<lb/>
<pb n="KR3j0180_WYG_046-2b"/>
　　　　切孫氏脉　　　　泥子記<lb/>
　　　　流紅記　　　　　譚意哥記<lb/>
　　　　龜息氣　　　　　小蓮<lb/>
　　　　朱蛇記　　　　　周婆必不作是詩<lb/>
　　　　西池春游記<lb/>
　　　續青瑣高議<lb/>
　　　　賢鷄君傳　　　　張世寜神降<lb/>
　　　　桃源三夫人　　　隆和曲匄者<lb/>
<pb n="KR3j0180_WYG_046-3a"/>
　　　　茹魁𫝊　　　　　妓贈陳希夷詩<lb/>
　　　　有酒如線　　　　火筯熨手<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_046-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_046-4a"/>
欽定四庫全書<lb/>
　類說卷四十六　　　　　　宋　曾慥　編<lb/>
　　青瑣高議<lb/>
追虎碑<lb/>
　鄆州有追虎碑斷裂不可考父老云昔張侍郎守鄆<lb/>
　境内有虎害物公令直吏執符追虎不徃且斬吏别<lb/>
　其家痛飲而行果見巨虎致符於地虎熟視銜符隨<lb/>
　吏而來傾城閉户登屋升木望之虎至府閉目蹲伏<lb/>
<pb n="KR3j0180_WYG_046-4b"/>
　若待罪者公叱曰汝異類輙據官道食行旅乃呼吏<lb/>
　治罪命如法撻之公戒虎約三日出境不然盡殺之<lb/>
　乃去死於其地化為石今呼為虎石<lb/>
分財不平<lb/>
　張公詠知杭州有沈章訟兄彦均割家貨不平公撻<lb/>
　而遣之後半載公因過其所居下馬召章并彦曰汝<lb/>
　弟訟汝治家掌財伊㓜小不知貨多少汝又分之不<lb/>
　均果乎彦曰均平章曰不均公命兄之族入於弟室<lb/>
<pb n="KR3j0180_WYG_046-5a"/>
　弟之族入於兄家即時對換人莫不伏<lb/>
御愛檜<lb/>
　亳州太清宫營前殿而老檜南枝碍簷官吏欲斤斧<lb/>
　去之一夕大雷雨明日視之枝已轉北矣真宗幸宫<lb/>
　愛其茂盛乃名御愛檜石曼卿詩云人間斤斧不容<lb/>
　手天上風雲與轉枝<lb/>
謝紅蓮<lb/>
　熈寜中皮郎中道由北都館於憲司有女奴呼呌為<lb/>
<pb n="KR3j0180_WYG_046-5b"/>
　鬼所慿曰我謝紅蓮也向為人側室不幸主婦見殺<lb/>
　埋骨於此不得徃生皮翌日見魏公具道其事公曰<lb/>
　伏屍徃徃為恠乃命求之了不見役夫夢一婦人曰<lb/>
　我骨在厨浴之間果得骨塟於高原公門下吏李生<lb/>
　夢婦人曰為我多謝魏公公時之正人方貴顯有吏<lb/>
　兵擁衛我不敢見幸煩子致誠懇也<lb/>
竈神<lb/>
　彭介為荆州刺史中夜庖厨有燈火介潜窺之有烏<lb/>
<pb n="KR3j0180_WYG_046-6a"/>
　衣朱冠者箕踞而坐呵責捶撻人也介推戸而入他<lb/>
　皆散去惟烏衣起揖其面焦黒曰某即竈神公曰所<lb/>
　遣責者何人神曰飢餓無主之鬼竊食耳公能春秋<lb/>
　臨水祭之無主之骨擇土掩之為德不細公之見吾<lb/>
　當有㣲恙急服牛黄以生犀致鼻中即無患公歸如<lb/>
　其言而愈乃祭餓鬼於水濵塟遺骨於高原公既沒<lb/>
　柩歸長沙空中聞泣聲<lb/>
玉源道君<lb/>
<pb n="KR3j0180_WYG_046-6b"/>
　劉丞相赴舉京師過獨木鎮有老叟贈詩曰今年且<lb/>
　跨窮騾去異日當乘寳馬歸又曰公自是羅浮山玉<lb/>
　源道君<lb/>
羣玉宫<lb/>
　進士牛益出都門息桞陰下夢至高門大第吏云此<lb/>
　羣玉宫也俄有乘馬而至者吏迎侯甚恭益熟視乃<lb/>
　故人吕臻内翰吕曰吾掌此宫益見殿上有白玉碑<lb/>
　朱書字蒙以絳紗大字云中洲天仙籍其次皆名氏<lb/>
<pb n="KR3j0180_WYG_046-7a"/>
　數千其中惟識數人乃吕夷簡李廸俞靖而已益問<lb/>
　天仙之詳吕曰自有次序真人而上非子可知道君<lb/>
　次真人天仙次道君地仙次天仙水仙次地仙地上<lb/>
　主者次神仙率皆由初行進補逓升仙陛益曰今世<lb/>
　卿相率皆仙乎曰十中七八益曰富公弼國之元老<lb/>
　豈其仙乎曰富公是崑臺真人九十三嵗方還崑府<lb/>
　益曰公今何職曰吾更三百年補地上主者益曰主<lb/>
　者又是何官曰掌五嶽四凟名山大川者也益夢覺<lb/>
<pb n="KR3j0180_WYG_046-7b"/>
　作詩曰須信出塵事分明在目前幾多浮世客俱被<lb/>
　利名牽<lb/>
身入甕中<lb/>
　慈雲長老姓袁始名道待試南宫病起强遊西池一僧<lb/>
　延入茅屋似無烟㸑惟一巨瓮破笠覆之私念必積<lb/>
　榖其中試舉其笠瓮中明朗樓臺高下人物徃來有<lb/>
　人呼道名姓隨聲已在其中有宰相李輔國召道為<lb/>
　門賔以女妻之是年秋試中魁選繼為御史時天子<lb/>
<pb n="KR3j0180_WYG_046-8a"/>
　自征北狄道上奏云攻夷狄如以明珠弹雀雖得雀<lb/>
　亦失珠矣得彼地猶石田不可耕也古人謂禦戎無<lb/>
　上策未為正論臣以忠信結之為上策擇將守邉為<lb/>
　次策以兵攻之為中策以女妻之為下策玉帛結之<lb/>
　為無策帝喜其奏詔授中丞俄而拜相㢸諧輔理天<lb/>
　子廢王后而立馬妃道極諫帝怒貶瓊州司馬㑹諫<lb/>
　臣論其忠復拜相時大興兵征遼道上奏甚鯁帝震<lb/>
　怒斬道東市刃及頸乃覺身坐瓮旁再拜僧曰富貴<lb/>
<pb n="KR3j0180_WYG_046-8b"/>
　通塞命也此天之所有性命心智氣也此身之所有<lb/>
　吾將順乎天而眷乎内僧曰是矣送道出門僧與寺<lb/>
　俱不見乃剃髮披緇居太慈寺禪臘俱高及將去世<lb/>
　作詩曰來自無來去總是恁地去莫要錯却路<lb/>
高言詩<lb/>
　高言好學有志義作詩曰昨夜陰風透膽寒地爐無<lb/>
　火酒瓶乾男兒慷慨平生事時復挑燈把劍看<lb/>
題驪山詩<lb/>
<pb n="KR3j0180_WYG_046-9a"/>
　西蜀張俞留題驪山二絶云金碧樓臺挿碧空笙簫<lb/>
　逓響入天風當時國色并春色盡在君王顧盻中玉<lb/>
　帝樓臺鎻碧霞終年培養牡丹芽不防野鹿踰垣入<lb/>
　啣出宫中第一花俞後宿温池夢碧衣童子曰吾海<lb/>
　仙之侍者被命召子俞曰仙何人耶童曰蓬萊第一<lb/>
　宫太眞妃也引至一宫仙子曰驪山題詩甚佳俞避<lb/>
　席俛對仙入御浴湯影沉沉甃成龍鳳命俞解衣入<lb/>
　浴相去數歩浴已携手入後院俞曰今見仙之姿艷<lb/>
<pb n="KR3j0180_WYG_046-9b"/>
　一禄山安能動志也仙愧曰事係天理幸無見詰俞<lb/>
　曰明皇今在何地曰明皇乃高真今治玉羽川在潭<lb/>
　衡間乃命徹去盃盤對榻而寢俞曰願得共榻仙曰<lb/>
　宿契未合後二紀待子於伊水取百合香遺之俞明<lb/>
　日戲為詩曰昨夜遇温泉夢與楊妃浴敢將豫讓炭<lb/>
　輙對卞和玉同歡一宵間千生萬生足想得唐明皇<lb/>
　暢哉暢哉福<lb/>
陳圖南詩<lb/>
<pb n="KR3j0180_WYG_046-10a"/>
　陳搏字圖南唐僖宗封為清虛處士仍賜宫女三人<lb/>
　先生作詩曰雪為肌體玉為腮深謝君王送到來處<lb/>
　士不生巫峽夢虛勞雲雨下陽臺五代時遊華山遂<lb/>
　不出真宗遣中使宣召先生為奏謝曰臣性同猿鳥<lb/>
　心若土灰不曉仁義之淺深安識禮儀之去就敗荷<lb/>
　為服脫籜為冠體有青毛足無草履茍臨軒陛貽笑<lb/>
　聖朝又云數行紫詔徒煩紫鳯銜來一片閒心已被白<lb/>
　雲留住嘗作詩云華山高處是吾宫出即凌空跨曉<lb/>
<pb n="KR3j0180_WYG_046-10b"/>
　風臺殿不將金鎖閉來時自有白雲封<lb/>
囘處士磨鏡<lb/>
　賈師雄郎有古鐡鏡甚寳之久欲淬磨有囘處士自<lb/>
　售磨鏡笥中有葯堆鏡上曰藥少須歸取之既去久<lb/>
　不至遣人詢其宿止乃在寺中題詩寺門上曰手内<lb/>
　青蛇凌白日洞中仙藥艷長春須知物外烟霞客不<lb/>
　是塵中磨鏡人公視鏡上藥已飛去一㸃光明通裏<lb/>
　如玉<lb/>
<pb n="KR3j0180_WYG_046-11a"/>
吕洞賔沁園春<lb/>
　崔中舉進士遊岳陽謁故人李郎中寓市邸唱沁園<lb/>
　春有補鞋人曰此何曲也崔曰都下新聲也其人曰<lb/>
　吾不解書子能為我書吾倣此調撰一詞崔勉為寫<lb/>
　其意深入至道因問其姓名曰吾生於江口長於山<lb/>
　口今為守谷之客崔明日見太守具言其事乃令召<lb/>
　之擊戸應聲漸逺再呼不應排戸則閴不見人壁間<lb/>
　有詩云腹内嬰兒養已成且居㕓市暫娱情無端措<lb/>
<pb n="KR3j0180_WYG_046-11b"/>
　大輕揺舌却入白雲深處行太守曰江口山口乃二<lb/>
　口吕字谷者洞也客者賔也仙之姓名曉然但嘆恨<lb/>
　塵緣魔隔不偶真仙爾<lb/>
神清之洞<lb/>
　歐陽永叔與梅聖俞遊嵩山醉望西峯巨崖有丹書<lb/>
　四大字云神清之洞永叔指示聖俞曰無所見公乃<lb/>
　不言泊乞身辟世作詩曰四字丹書萬仭崖神清之<lb/>
　洞鎖樓臺烟霞極目無人到鸞鶴今應待我來後數<lb/>
<pb n="KR3j0180_WYG_046-12a"/>
　日薨公平生不言神仙事主張吾道當如是也<lb/>
韓湘詩<lb/>
　韓湘字清夫文公侄也落魄不覊醉輙高歌公曰汝<lb/>
　堂堂七尺未嘗見讀一行書久逺立身何地湘笑曰<lb/>
　㣲解作詩即曰青山雲水窟此地是吾家徹夜流瓊<lb/>
　液凌晨咀絳霞琴彈碧玉調爐煖白朱砂寳鼎存金<lb/>
　虎元田養白鵶一瓢藏世界五尺斬妖邪解造逡廵<lb/>
　酒能開頃刻花有人能學我同共看仙葩公曰子安<lb/>
<pb n="KR3j0180_WYG_046-12b"/>
　能奪造化開花乎湘曰此事甚易取土聚之以盆俄<lb/>
　頃碧花二朶類牡丹花葉有小金書云雲横秦嶺家<lb/>
　何在雪擁藍闗馬不前公莫曉句意後謫潮州途中<lb/>
　遇湘曰憶向花上之句乎詢地名即藍闗也公曰吾<lb/>
　知汝異人為汝足成此詩俱至沅湘唱和甚多湘告<lb/>
　去公為詩曰才為世用古來多如此雄文世孰過好<lb/>
　待功名成就日却抽身去卧烟蘿湘詩曰舉世多為<lb/>
　名利役伊予獨向道中醒他時定是飛昇去衝破秋<lb/>
<pb n="KR3j0180_WYG_046-13a"/>
　空一㸃青<lb/>
蘓子羙詩<lb/>
　吴江長橋跨太湖二浙絶景也蘓子羙詩云雲頭艷<lb/>
　艷開金餅水面沉沉卧彩虹楊蟠詩曰百尺長虹晴<lb/>
　卧影一千頃玉碧無瑕鄭毅夫曰挿天螮蝀玉腰濶<lb/>
　架海鯨鯢金背高<lb/>
金山寺詩<lb/>
　潤州金山寺張祐詩云寺影中流見鐘聲兩岸聞羅<lb/>
<pb n="KR3j0180_WYG_046-13b"/>
　隠詩云老僧齋罷閉門睡不管波濤四面生孫山詩<lb/>
　云結宇孤峯上安禪巨浪間<lb/>
陸子履詩<lb/>
　薄有田園歸去好苦無官况莫來休王兖詩曰高空<lb/>
　有月千門閉大道無人獨自行<lb/>
拄杖詩<lb/>
　王兖拄杖詩云探水卓破金鰲頭撥雲<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>折老虎脚<lb/>
苦吟句<lb/>
<pb n="KR3j0180_WYG_046-14a"/>
　歐陽永叔嘗言苦吟句云一句坐中得片心天外來<lb/>
清悟詩<lb/>
　僧清悟詩云鳥歸花影動魚沒水㾗圓<lb/>
范文正茶詩<lb/>
　蔡君謨謂范文正曰公採茶歌云黄金碾畔緑塵飛<lb/>
　碧玉甌中翠濤起今茶絶品其色甚白翠緑乃下者<lb/>
　耳欲改為玉塵飛素濤起如何希文善之<lb/>
六字歌<lb/>
<pb n="KR3j0180_WYG_046-14b"/>
　石守道赴太學直講濮州杜㸃作六字歌送之云仁<lb/>
　義途中馳騁詩書府裡從容頭角驚殺蝦蟹學海波<lb/>
　中老龍爪距遂出狐兎聖人門前大蟲推倒楊朱墨<lb/>
　翟扶起仲尼周公一條路出甕口幾程身寄雲中水<lb/>
　浸山影倒碧春看花稍半紅因此歌得在當年三豪<lb/>
　之列又上歐陽永叔云一片靈臺掛明月萬丈詞熖飛<lb/>
　長虹乞取一杓鳳池水活得久旱泥蟠龍其豪麄皆<lb/>
　此類也<lb/>
<pb n="KR3j0180_WYG_046-15a"/>
石道士詩<lb/>
　有石道士詩云石壓笋斜出岸懸花倒生後刺史入<lb/>
　觀中怒其不掃治庭宇撻之此辱先見前詩意也乃<lb/>
　投刺史云春來不是人慵掃為惜蒼苔襯落花刺史<lb/>
　悔焉召飲復有詩曰敲開敗籜露新竹拾上落花裝<lb/>
　舊枝<lb/>
麄官到底是男兒<lb/>
　李丞相云當時外鎮為粗官有學士遺外鎮官茶外<lb/>
<pb n="KR3j0180_WYG_046-15b"/>
　鎮有詩云麄官乞與眞虛直賴有詩情合得嘗符彦<lb/>
　卿和汴帥詩云全軍十萬擁雄師正是酬恩報國時<lb/>
　汴水波濤喧鼓角隋堤楊栁拂旌旗前驅紅斾闗西<lb/>
　將環坐青娥趙國姬為報長安冠盖道麄官到㡳是<lb/>
　男兒<lb/>
言懷詩<lb/>
　張退翁有言懐詩云命教隨分樂天賜一生閒<lb/>
李清臣詩<lb/>
<pb n="KR3j0180_WYG_046-16a"/>
　韓魏公知中山李清臣謁見其侍吏報曰太祝方寢<lb/>
　清臣為絕句曰公子乘閒卧絳厨白衣老吏慢寒儒<lb/>
　不知夢見周公否曾說當時吐哺無魏公見其詩曰<lb/>
　吾知此人久矣竟有東床之選<lb/>
閒慢緘題必不看<lb/>
　蔣堂侍郎告老姑蘓有僧將遊錢唐求吕濟叔書公<lb/>
　作詩曰告老於君惟掩户年來無事老江干吾師莫<lb/>
　訝無書去閒慢緘題必不看濟叔見之厚遇其僧且<lb/>
<pb n="KR3j0180_WYG_046-16b"/>
　以書愧謝焉<lb/>
孩兒啼哭飯蘿空<lb/>
　有儒生張求上吕申公詩曰近日厨中乏短供孩児<lb/>
　啼哭飯蘿空母因低語向兒道爹有新詩上相公相<lb/>
　公見詩甚恱因厚贈之<lb/>
燕離巢詩<lb/>
　唐僖宗時干化茂依中丞蔡授門舘一日告去作燕<lb/>
　離巢詩云舊壘危巢泥已隳今年因向社前歸連雲<lb/>
<pb n="KR3j0180_WYG_046-17a"/>
　大厦無棲處更望誰家門户飛主人見詩復留之<lb/>
張退翁詩<lb/>
　張士遜丞相送魏處士詩云一片閒雲來帝里歸飛<lb/>
　不肯待秋風<lb/>
娼妓崔蘭英<lb/>
　陳叔文登第授宜興簿娼妓崔蘭英囊中可千緍欲<lb/>
　適人叔文曰吾未娶即定約歸欺其妻曰貧無路費<lb/>
　吾且一身赴官乃與崔泛汴東下三年替回沂汴而<lb/>
<pb n="KR3j0180_WYG_046-17b"/>
　進私念英不知有妻妻不知有英歸必起訟因與英<lb/>
　痛飲推於水併女奴推墮焉後遊相國寺見二婦人<lb/>
　熟視乃英也遣女奴召叔文叔文曰汝無恙乎英曰<lb/>
　向中子計我二人墮水相抱浮沉號呼求救人拯之<lb/>
　得活今日之事勿復再言但我活即不怨君我在城<lb/>
　下住若明日速來不然訟子於公叔文不得已市羊<lb/>
　酒徃焉至城下則女奴已出迎叔文入至暮不出其<lb/>
　僕乃入見叔文仆面而手自束於背若今之極法者<lb/>
<pb n="KR3j0180_WYG_046-18a"/>
　死矣<lb/>
李太保家青衣<lb/>
　龔球在都下元夜閒隨青氊車一婦人下車携青囊<lb/>
　其去甚急球遂至暗處曰我李太保家青衣身年過<lb/>
　限又加苦焉今夕走耳君能容我願為侍者球與携<lb/>
　手同行妄指一巷云吾所居也汝且坐巷口吾先報<lb/>
　家人然後呼汝乃携青囊入巷尾出他衢而去囊中<lb/>
　皆金珠售於江淮間獲千緍徃來為商錢益増羡一<lb/>
<pb n="KR3j0180_WYG_046-18b"/>
　夕泊舟山陽並舟一婦人似識面而不憶婦人曰我<lb/>
　天之涯地之角下入九泉皆不見子子只在此也我<lb/>
　向車上奔婢也子挈我青囊去坐待至曉為街吏所<lb/>
　擒付獄窮治囊中物我無所訴荷械鞭箠肌肉潰壊<lb/>
　手足墮落竟死獄中訴於陰府得與子對球曰汝能<lb/>
　捨我乎曰我思獄中之苦恨不斬子為萬段婦人忿<lb/>
　然升舟家人驚呼乃無所見球如醉卧夢為一吏攝<lb/>
　至陰府王召吏云球命禄已盡但王氏受重苦合於<lb/>
<pb n="KR3j0180_WYG_046-19a"/>
　人世償之命吏送還後球遍身生瘡臭不可近日夜<lb/>
　號呼手足墮地而死<lb/>
評畫<lb/>
　畫山水貴乎石老而潤水淡而明泉石分乎高下山<lb/>
　川辨乎逺近野徑縈紆雲烟出没干里江山盡歸目<lb/>
　下畫松竹則貴乎勢傲烟霞氣凌霜雪怪節森列直<lb/>
　幹倚空虬枝蟠屈倒纒龍蛇偃葢低欹如藏風雨畫<lb/>
　樓閣則貴乎萬木拱合羣瓦鱗鱗良工望之不敢伸<lb/>
<pb n="KR3j0180_WYG_046-19b"/>
　手<lb/>
桑維翰召故人<lb/>
　桑維翰拜相故人韓魚通謁公黙不語魚退曰桑公<lb/>
　吾故人今見之有不可犯之色翌日告别公曰吾奏<lb/>
　子姓名授子學士俄有二吏持箱中有黄誥及袍笏<lb/>
　之類公置酒先問曰朱炳秀才安乎頃最相愛為召<lb/>
　來炳至一如魚禮箱出誥及公裳授軍廵判官他日<lb/>
　又詢魚曰羌岵秀才何在最相鄙薄見侮殊甚今吾<lb/>
<pb n="KR3j0180_WYG_046-20a"/>
　在政地彼尚困塵土間君子不念舊惡為吾作書召<lb/>
　之當與一官岵至公令於府中授官有白衣吏數人<lb/>
　執岵至通衢一吏云羌岵謀反罪當斬岵大呼曰韓<lb/>
　魚召我來受官我何罪乃斬之魚大慟曰岵之死吾<lb/>
　召之也乃告疾還鄉一日公坐小軒見岵來曰公生<lb/>
　死在已岵昔日同塲屋閒相諧謔乃戲笑耳相公何<lb/>
　報之深也使吾身受利刃屍棄郊野妻子凍殍公心<lb/>
　安乎吾上訴於天帝憫其無辜授司馬判官公曰吾<lb/>
<pb n="KR3j0180_WYG_046-20b"/>
　為君飯千僧誦佛書千卷可乎岵曰得君之命而已<lb/>
　他無所用公不久遂死手足皆有傷處<lb/>
汾陽王<lb/>
　少時宿郊外田舍家聞燭下有人嗽聲不見其形又<lb/>
　榻下有人呼曰吾二人各直一更夜有人盗牽公馬<lb/>
　出垣外二人匍匐出執其盗曰爾何人輙敢盗汾陽<lb/>
　王馬奪馬以歸<lb/>
韓魏公為紫府真人<lb/>
<pb n="KR3j0180_WYG_046-21a"/>
　右侍禁孫勉為元城埽官㟁多墮陷埽卒曰有巨黿<lb/>
　穴其下天晴輙出勉伺其出引矢射之正中其頸勉<lb/>
　晝夢一吏召曰子殺黿今召子証隨至一宫闕吏曰<lb/>
　紫府真人宫也勉曰真人何姓氏曰韓魏公也勉私<lb/>
　念向蒙公提拂見當求助入望公坐殿上侍立乃碧<lb/>
　衣童子勉再拜乞真人大庇公頋左右取青囊中黄<lb/>
　詔章讀誥曰黿五百世方比人身之貴穴殘埽岸事<lb/>
　乃勉職也公命遣去<lb/>
<pb n="KR3j0180_WYG_046-21b"/>
驪山記<lb/>
　張俞遊驪山見老叟曰吾嘗見大父言唐明皇時事<lb/>
　因取驪山六幅圖大小九殿臺亭六十二處當時有<lb/>
　獻牡丹者謂之楊家紅乃楊勉家花貴妃夕面口脂<lb/>
　在手印於花上詔於先春館栽來嵗花開上有指印<lb/>
　紅迹帝名為一捻紅帝詔郡國鑄開元錢妃指甲誤<lb/>
　觸模冶吏不敢換迄今錢背有甲㾗焉民間獻黄牡<lb/>
　丹花面幾一尺高數寸帝未及賞為鹿銜去有佞人<lb/>
<pb n="KR3j0180_WYG_046-22a"/>
　奏云釋氏有鹿銜花以獻金仙帝私曰野鹿遊宫中<lb/>
　非嘉兆也殊不知禄山亂深宫此其應也貴妃日與<lb/>
　禄山嬉遊一日醉戲無禮尤甚引手<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>傷妃乳間妃<lb/>
　泣曰吾私汝之過也慮帝見㾗以金為訶子遮之後<lb/>
　宫中皆效之禄山嘗醉卧明霞閣下宫人誤覆水於<lb/>
　面禄山瞋目噴氣頭上生角體亦生翼蜿蜒欲飛帝<lb/>
　急徃觀曰不足畏也此乃猪龍少頃禄山睡覺曰臣<lb/>
　夢為人以水沃臣臣化為龍妃以問帝帝曰禄山非<lb/>
<pb n="KR3j0180_WYG_046-22b"/>
　真龍乃是猪龍異日須死兵刃妃曰莫為患乎曰此<lb/>
　外非汝可知一日妃浴出對鏡匀面裙腰上㣲露一<lb/>
　乳帝捫弄曰軟温新剝鷄頭肉禄山對曰潤滑初來<lb/>
　塞上酥妃大笑曰信是胡奴只識酥禄山出守漁陽<lb/>
　白妃曰此行深非所樂此别復有相見期乎妃笑而<lb/>
　不答禄山曰人但患無心耳茍有心雖抽腸濺血萬<lb/>
　生萬死猶且不顧臣須來見娘娘因抱妃泣久不止<lb/>
　禄山數失禮於妃妃晚年尤不喜恨無計絶之耳既<lb/>
<pb n="KR3j0180_WYG_046-23a"/>
　行甚怏怏令前騎作樂禄山曰樂有離聲人多别恨<lb/>
　自古迄今也後興兵反私曰吾非敢覬覦大寳但欲<lb/>
　殺楊國忠等數人一見貴妃叙離索得同歡三五日<lb/>
　便死亦快樂也<lb/>
王㓜玉句<lb/>
　王㓜玉名娼也嘗有句云春蠶到死絲方盡蠟燭成<lb/>
　灰淚始乾<lb/>
切孫氏脉<lb/>
<pb n="KR3j0180_WYG_046-23b"/>
　周黙授宜興簿㓜好方藥隣有張復者妻孫氏張病<lb/>
　煩一切脉黙見其妻秀艷念無計得之白其母召飲<lb/>
　接隣家好挑之宛不對黙念吾且少年孫亦妙齡其<lb/>
　夫極老乃折簡送詩曰五十衰翁二十妻目昏髪白<lb/>
　已頭低絳幃深處休論議天外青鸞伴木鷄孫答詩<lb/>
　曰雨集枯池時暫緑藤籠老木一畨新如今且悅目<lb/>
　前景粧㸃亭臺隨分春毎得子簡急看即毁恐彰子<lb/>
　之惡也因毉之功邀而取之市里庸人有不為者况<lb/>
<pb n="KR3j0180_WYG_046-24a"/>
　士人乎黙將之官為簡曰古詩云寒江後浪催前浪<lb/>
　浮世新人換舊人是老當先沒也我願終身不娶以<lb/>
　待孫答曰無妄之言未敢奉訴人之脩短固自有期<lb/>
　設或不幸當俟他日後三年黙替歸訪之則復已死<lb/>
　乃遣媒與孫通好娶之<lb/>
泥子記<lb/>
　衛士錢千㳂河岸行見一泥兒卧氷上彩色鮮明千<lb/>
　取歸遺其妻妻曰君以我無子遺我也乃造綵衣晝<lb/>
<pb n="KR3j0180_WYG_046-24b"/>
　致懷抱夜卧寢所一夕泥子遺溺茵蓆千乃棄於溝<lb/>
　中中夜泥子自門而入悲啼求母乳升床入衾千懼<lb/>
　求康生占焉康布卦云事係三人之命愈恐求術康<lb/>
　曰子歸以利刃擊之當絶其怪千淬劍伺怪至擊之<lb/>
　鏗然有聲執燭視之怪無有也其妻斃於血中明日<lb/>
　衛士縶千有司千以康生教之吏追康生為証康惧<lb/>
　自縊千竟不能自明伏法東市<lb/>
流紅記<lb/>
<pb n="KR3j0180_WYG_046-25a"/>
　唐僖宗時有于祐晚歩禁衢流一紅葉上有二句云<lb/>
　慇懃謝紅葉好去到人間祐復題云曾聞葉上題紅<lb/>
　意葉上題詩問阿誰好事者贈詩曰君恩不禁東流<lb/>
　水流出宫情是此溝祐後取一宫人韓氏於祐書笥<lb/>
　中見紅葉驚曰此吾所作吾於水亦得紅葉即祐所題<lb/>
　得葉之初嘗有詩云獨歩天溝岸臨流得葉時此情<lb/>
　誰㑹得腸㫁一聨詩於是相對感泣曰事豈偶然莫<lb/>
　非前定<lb/>
<pb n="KR3j0180_WYG_046-25b"/>
譚意哥記<lb/>
　譚意哥喪親流落長沙年八嵗寄養竹工張文家官<lb/>
　妓丁婉卿見意姿艷偶念茍得之必盈吾屋乃厚遺<lb/>
　文求售年未及笄獨歩一時車馬如市尤工詩筆府<lb/>
　公㑹客毉博士有故至府公曰毉博拜時鬚瞥地意<lb/>
　對曰郡侯宴處幙漫天半刺蔣田指意面曰冬𤓰霜<lb/>
　後頻添粉意執公裳袂曰木棗秋來也著緋㑹汝州<lb/>
　張正字為潭茶官相得歡甚意乃歸之有情者贈詩<lb/>
<pb n="KR3j0180_WYG_046-26a"/>
　云才色相逢方得意風流㑹遇事尤佳牡丹移入仙都<lb/>
　去從此湘東無好花後張調官意餞别曰子本名家<lb/>
　我乃娼類今之分袂决無後期腹有君之息數月矣<lb/>
　君宜念之别後寄詩曰瀟湘江上探春回消盡寒氷<lb/>
　落盡梅願得兒夫似春色一年一度一歸來張内逼<lb/>
　慈親之教外為物議之非約孫殿丞女為姻不敢作<lb/>
　書報意意為書云妾之鄙陋自知甚明一入閨幃克<lb/>
　勤婦道遽此見棄致我失圖求之人情似傷薄惡有<lb/>
<pb n="KR3j0180_WYG_046-26b"/>
　義則合佩服前言無故見離自傷㣲弱稚子三嵗期<lb/>
　於成人芘妾之身而已後三年張妻孫氏謝世有客<lb/>
　自沙來云意掩戸不出買田百畆自給親教其子張<lb/>
　乃如長沙意不見曰子已有室宜去無凂我張曰吾<lb/>
　妻已亡矣意云通媒妁行六禮乃敢聞命張如其請<lb/>
　挈歸京師意治閨門有禮法其子以進士登第<lb/>
龜息氣<lb/>
　王昭素能運龜息氣年九十餘方卒其首縮入腹中<lb/>
<pb n="KR3j0180_WYG_046-27a"/>
小蓮<lb/>
　李郎中女奴公大惑之一旦泣曰妾城上之狐也前<lb/>
　世為人側室䜛其主母良人聼焉憂憤而死訴於陰<lb/>
　官妾受此罰嵗月既滿當死鷹犬之下或身落鼎爼<lb/>
　膏人口腹又成留滯未得徃生公某日出都門有荷<lb/>
　狐者公多以錢售之以紙為衣以布為棺塟之高壌<lb/>
　公之惠也翌日辭去公如期出門果得狐塟之<lb/>
朱蛇記<lb/>
<pb n="KR3j0180_WYG_046-27b"/>
　李元於吳江岸見小朱蛇長不滿尺為牧童所困元<lb/>
　以百錢售之放於茂草中明年再經長橋有邏士朱<lb/>
　浚謁見曰浚居橋尾數百歩耳大人遣奉召幸恕坐<lb/>
　邀同舟至一山樓殿寳飾侍衛甚嚴俄一人高冠道<lb/>
　服引元坐曰小子不幸幾死頑童之手賴君子救此<lb/>
　㣲命朱浚令再拜乃命置酒水陸交錯曰吾乃南海<lb/>
　之鱗有功於世天帝詔居此封安流王吾有女奴小<lb/>
　字雲姐今欲贈子子納之當得其助無何别去後赴<lb/>
<pb n="KR3j0180_WYG_046-28a"/>
　禮闈明日當試雲姐私入竊所試題目出元乃撿閱<lb/>
　宿搆入試大得意薦名登科雲姐告辭曰奉王命不<lb/>
　敢久留作詩别曰六年於此報深恩水國魚鄉是去<lb/>
　程莫為初婚又相别都將舊愛與新人元時新娶故<lb/>
　也<lb/>
周婆必不作是詩<lb/>
　曹圭妻朱氏剛狠或勸其子誦闗雎之篇以規諷之<lb/>
　母曰毛詩何人作也子云周公所為朱曰使周婆必<lb/>
<pb n="KR3j0180_WYG_046-28b"/>
　不作是詩也後圭為縣令凡有男女訟於庭婦人雖<lb/>
　曲朱則使直焉圭夫婦忽病夢二吏攝至陰府府君<lb/>
　命紙書斷曰婦強夫弱内剛外柔一妻不能制禦百<lb/>
　姓何由整齊鞭背若干朱氏詞曰身為婦女合治閨<lb/>
　門奪夫權而在手反曲直以從私鞭背若干既覺背<lb/>
　各有鞭迹存焉<lb/>
西池春遊記<lb/>
　侯誠叔久寓都下嘗遊西池有婦人其容甚冶遣小<lb/>
<pb n="KR3j0180_WYG_046-29a"/>
　青衣送詩曰人間春色都三月池上風光直萬金幸<lb/>
　有桃源歸去路如何才子不相尋他日乂得詩曰春<lb/>
　光入水到底碧野色隨人是處同不必殷勤頻借問<lb/>
　妾家祗住杏園東青衣引生至大第盃盤交錯燈火<lb/>
　如晝生歸數月復至其處都迷舊路老叟云此有狐<lb/>
　怪多為人妻告欲再見之青衣復送詩曰暌離經月<lb/>
　音書斷君問隣翁盡得因沾酒暗思前古事鄭生的<lb/>
　是賦情人乃復見姬俛首愧赧生曰大丈夫當眠卧<lb/>
<pb n="KR3j0180_WYG_046-29b"/>
　烟月占桞憐花則無憂矣相携卧内粧囊極厚生有<lb/>
　舅家南陽乃徃詣之舅為娶郝氏為婦生以書謝絶<lb/>
　姬後十年郝氏死生亦失官嘗出宋門輕車駕花牛<lb/>
　揭簾呼生曰子非某郎耶吾已委身從人矣不敢多<lb/>
　言同車乃良人之族也<lb/>
　　續青𤨏高議<lb/>
賢鷄君傳<lb/>
　賢鷄君魯敢西城道上遇青衣曰君東齋客伺久矣<lb/>
<pb n="KR3j0180_WYG_046-30a"/>
　歸歩庭除見女子揉英弄蕋映身花陰君疑狐妖正<lb/>
　色逺之女亦徐去月餘飛空而來曰奴西王母之裔<lb/>
　家于瑶池西真閣恍如夢中引君同跨彩麟在寒光<lb/>
　碧虚中臨萬丈絶壑陟蟠桃嶺西顧瓊林爛若金銀<lb/>
　世界曰此瑤池也藍波烟浪㶑灔萬頃珠樓玉閣玲<lb/>
　瓏千疊紅光翠靄間若虹光掛天雨脚貫地命君升<lb/>
　西眞閣曰嘗見紫雲娘誦君佳句語未畢見千萬紅<lb/>
　粧珠珮丁當星眸丹臉霞裳人面特秀麗艷發其旁<lb/>
<pb n="KR3j0180_WYG_046-30b"/>
　西真曰此吾西王母也久之紫雲娘亦至西真曰此<lb/>
　賢鷄君也須臾觥籌逓舉霞衣吏請奏鸞鳳和鳴曲<lb/>
　又奏雲雨慶先期曲酒酣復入一洞碧桃艷杏香凝<lb/>
　如霧西真曰他日與君人間還雙棲於此君乃辭歸<lb/>
張世寜神降<lb/>
　太原府助教張世寜暴疾將終吟曰翠羽旌幢仙子<lb/>
　室紫雲樓殿玉皇家人間風物易分散回首武陵空<lb/>
　落花既卒神降一姝曰我籍係上天第十八洞玉仙<lb/>
<pb n="KR3j0180_WYG_046-31a"/>
　人也因㑹瑤池考視塵中地仙功行簿聞人間麴蘖<lb/>
　香徘徊不進遂犯後至之罰西王母啓其事為我有<lb/>
　人世酒分宜謫償之寓迹浮生今還本籍因歌曰休<lb/>
　休休偷得休時便好休歡喜寃家無徹頭<lb/>
桃源三夫人<lb/>
　陳純至桃源愛其山水秀艷乃裹糧沿溪而行九九<lb/>
　日至萬丈絶壁下夜聞石壁間人語純糧盡卧困聞<lb/>
　有羙香流巨花十餘片其去甚急純速取得一花面<lb/>
<pb n="KR3j0180_WYG_046-31b"/>
　盈尺五乃食之渴甚飲溪水數斗下利三日行歩愈<lb/>
　疾有青衣採蘋岸下曰此桃源三夫人之地上府玉<lb/>
　源中府靈源下府桃源後夜中秋三仙相㑹於此其<lb/>
　夕水際樓閣相望有童曰玉源夫人召純徃見三夫<lb/>
　人坐絳殿中衆樂並作玉源請純曰近世中秋月詩<lb/>
　可舉一二句純曰莫辭終夕看動是隔年期桃源曰<lb/>
　意思雖佳但七月十五夜月亦可玉源乃作詩曰玉<lb/>
　兎歩虚碧氷輪碾太清靈源和曰不是月華别都縁<lb/>
<pb n="KR3j0180_WYG_046-32a"/>
　秋氣清桃源曰九秋今又半萬里一輪懸純曰秋静<lb/>
　夜方靜月圓人更圓玊源笑曰此書生好莫與仙葩食<lb/>
　教異日作枯骨如何敢亂生意思純曰和韻偶然耳<lb/>
　將曉同舟而下有頃即至𤨏忩朱閣非人世所有玉<lb/>
　源戒純慎無入南軒當不利於子純竊徃焉軒中有<lb/>
　玉笛純取吹之忽見人物山川乃其鄉里子呼他人<lb/>
　為父妻呼他人為夫方宴聚語笑久之不見純嘔一<lb/>
　卵於地化為紅鶴飛去仙來見純責曰不聼吾戒今<lb/>
<pb n="KR3j0180_WYG_046-32b"/>
　不能救矣莫非命也後三十年當復此來宜内養眞<lb/>
　元外崇善行以舟送純歸<lb/>
隆和曲丐者<lb/>
　李無競入都調官至朱廷鎮有二丐者喧爭於道老<lb/>
　者曰我終身丐乞聚金数百此子貸去半載不償無<lb/>
　競取緍如所逋數與之丐者謝曰吾實逋其錢君行<lb/>
　路人能償之以解其鬭吾家在隆和曲筠柵青簾乃<lb/>
　所居也子能訪我當有厚謝無競異其言後入隆和<lb/>
<pb n="KR3j0180_WYG_046-33a"/>
　果有簾柵入門見數丐者地爐共火入室有冠𢃄者<lb/>
　立於堂乃向丐者丐既坐曰可小酌禦寒無競恍惚<lb/>
　甚疑其人勤勸遜辭終不飲但濡唇而已時方大寒<lb/>
　盤中皆夏果取小御桃三枚懷歸丐者作詩曰君子<lb/>
　多疑即多誤世人無信即無成吾家路徑平如砥何<lb/>
　事夫君不肯行無競至邸取桃乃紫金三塊因大悔<lb/>
　恨翌日再訪之已不見詢問皆無知者無競琢其金<lb/>
　為飲噐年七十餘而色紅潤豈酒濡唇之力乎<lb/>
<pb n="KR3j0180_WYG_046-33b"/>
茹魁傳<lb/>
　茹魁河東人不載其名字諱之也在都下與名妓胡<lb/>
　文媛徃來既久媛欣然奉之魁出則闔户雖萬金之<lb/>
　子莫得見媛嘗為蜀葵花詩曰却有一端宜恨處開<lb/>
　花相背不傾陽<lb/>
妓贈陳希夷詩<lb/>
　成都妓單氏贈陳摶先生詩云帝王師不得日月老<lb/>
　應難<lb/>
<pb n="KR3j0180_WYG_046-34a"/>
有酒如線<lb/>
　楊億於丁晉公席上舉令云有酒如線遇斟則見答<lb/>
　曰有餅如月因食則缺<lb/>
火筯熨手<lb/>
　丁晉公在祕閣日愛近火常以鐡筯於灰燼間書畫<lb/>
　同舍伺公暫起火筯使熱公至為筯所熨曰昨宵聞<lb/>
　鼓聲通曉不得寐問其故曰樂其祖先耳<hi>樂烙也</hi>
　<lb/>
<pb n="KR3j0180_WYG_046-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷四十六<lb/>
</p>
<p>
</p>
  </div>
</body>
</text>
</TEI>
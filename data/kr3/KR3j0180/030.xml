<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目錄</head> <lb/>
    <p>
<pb n="KR3j0180_WYG_030-1a"/>
欽定四庫全書<lb/>
　類說目錄<lb/>
　　卷三十<lb/>
　　　新序<lb/>
　　　　兩頭蛇　　　　　虞丘子賢相<lb/>
　　　　史魚屍諫　　　　君仁者臣直<lb/>
　　　　腹下毳背上毛　　天下有五墨墨<lb/>
　　　　中行氏先亡　　　景公不以人祠<lb/>
<pb n="KR3j0180_WYG_030-1b"/>
　　　　國有妖　　　　　反裘負芻<lb/>
　　　　國是　　　　　　疑獄<lb/>
　　　　吞蛭　　　　　　無忘在莒<lb/>
　　　　善善惡惡　　　　好學受規諫<lb/>
　　　　楚莊冝霸　　　　郄虎受賞<lb/>
　　　　國家大患　　　　宋昭反國<lb/>
　　　　宋玉見襄王　　　雞有五徳<lb/>
　　　　葉公好龍　　　　楚丘先生<lb/>
<pb n="KR3j0180_WYG_030-2a"/>
　　　　閭丘卬見宣王　　靈公鑿池<lb/>
　　　　飲酒五日五夜　　鳬鴈食粃<lb/>
　　　　不受魚　　　　　白公勝納劍<lb/>
　　　　袁旌不食盗　　　澤及朽骨<lb/>
　　　　學可以安國保民　折衝<lb/>
　　　　醜婦無鹽　　　　夢惡<lb/>
　　　說苑<lb/>
　　　　三懼　　　　　　三不祥<lb/>
<pb n="KR3j0180_WYG_030-2b"/>
　　　　不見妖孽禱山川　成湯六事<lb/>
　　　　子貢未知為人下　少事長賤事貴<lb/>
　　　　為親負米　　　　年七十欲學<lb/>
　　　　愚公之谷　　　　上溢下漏<lb/>
　　　　治國之道曰愛民　更法<lb/>
　　　　閉心　　　　　　子路治蒲<lb/>
　　　　治天下如運諸掌　鄭人涉水<lb/>
　　　　婦人而丈夫飾　　愛兼屋上烏<lb/>
<pb n="KR3j0180_WYG_030-3a"/>
　　　　鬭者終身之禍　　子路持劍<lb/>
　　　　為室羙　　　　　年老而自養<lb/>
　　　　釣道二　　　　　分地<lb/>
　　　　三逐五去　　　　茅焦諌秦皇<lb/>
　　　　平公罷臺　　　　臣咲其曠也<lb/>
　　　　諤諤而昌　　　　欹器<lb/>
　　　　五寒　　　　　　春秋有忽然亡者<lb/>
　　　　水可以亡人之國　酒入舌出<lb/>
<pb n="KR3j0180_WYG_030-3b"/>
　　　　哭有三失　　　　鄂君綉被<lb/>
　　　　事不兩隆　　　　民有五死<lb/>
　　　　終身之憂　　　　萍實<lb/>
　　　　忘其妻忘其身　　鼔琴聲悲<lb/>
　　　　介子推相荆　　　天下之士至<lb/>
　　　　孔子歎　　　　　進賢為賢<lb/>
　　　　逐髙繚　　　　　楚王遺弓<lb/>
　　　　五恥　　　　　　好稱人惡<lb/>
<pb n="KR3j0180_WYG_030-4a"/>
　　　　惠王聽讒　　　　商日益賜日損<lb/>
　　　　事君所以為親　　魯侯走齊<lb/>
　　　　老子問常摐　　　治國尊賢賤不肖<lb/>
　　　　臣請浮君　　　　向隅不樂<lb/>
　　　　食馬得酒　　　　孔子猶江海<lb/>
　<lb/>
　<lb/>
　<lb/>
<pb n="KR3j0180_WYG_030-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目錄<lb/>
<pb n="KR3j0180_WYG_030-5a"/>
欽定四庫全書<lb/>
　類說卷三十　　　　　　　宋　曾慥　編<lb/>
　　新序<lb/>
兩頭蛇<lb/>
　孫叔敖兒時出游歸而泣母問其故對曰見兩頭蛇<lb/>
　者必死予向者見之因而憂泣母曰蛇今安在曰恐<lb/>
　他人又見殺而埋之母曰有隂徳者必有陽報汝今<lb/>
　不死也<lb/>
<pb n="KR3j0180_WYG_030-5b"/>
虞丘子賢相<lb/>
　楚莊王罷朝而晏樊姬問其故王曰與賢相虞丘子<lb/>
　語不知日之晏也樊姬笑曰虞丘為相數十年未嘗<lb/>
　進一賢知而不進是不忠也不知是不智也安得為<lb/>
　賢虞丘子於是辭位而進孫叔敖王卒以霸<lb/>
史魚屍諫<lb/>
　史鰌字子魚病且死謂子曰吾不能進蘧伯玉退彌<lb/>
　子瑕生不能正君死不當成禮置屍北堂足矣鰌死<lb/>
<pb n="KR3j0180_WYG_030-6a"/>
　靈公往弔䘮其子具言公曰夫子生而進賢退不肖<lb/>
　死以屍諫可謂忠矣乃召蘧伯玉為卿退彌子瑕徙<lb/>
　䘮正堂成禮而後返衛以治<lb/>
君仁者臣直<lb/>
　魏文侯問士大夫曰寡人何如君也皆曰仁君也翟<lb/>
　璜曰君伐中山不封弟而封子以此知君非仁君也<lb/>
　文侯怒逐璜出任座曰君仁君也曰子何以言之曰<lb/>
　其君仁者其臣直璜之言直是以知君仁君也文侯<lb/>
<pb n="KR3j0180_WYG_030-6b"/>
　曰善拜璜為上卿<lb/>
腹下毳背上毛<lb/>
　晉平公浮西河嘆曰安得賢士共此樂者舟人固桑<lb/>
　曰劍産於越珠産江漢玉産崑山三寳皆無足而至<lb/>
　君茍好士賢士至矣公曰吾食客三千朝食不足暮<lb/>
　收市租暮食不足朝收市租尚何不好士乎固桑曰<lb/>
　鴻鵠髙飛所恃者六翮耳腹下之毳背上之毛增之<lb/>
　一把飛不為髙下不知君之食客六翮耶將腹背之<lb/>
<pb n="KR3j0180_WYG_030-7a"/>
　毳毛耶<lb/>
天下有五墨墨<lb/>
　晉平公謂師曠曰甚矣子之墨墨也對曰天下有五<lb/>
　墨墨臣不得與焉羣臣行賂以采名百姓侵寃無所<lb/>
　愬一也忠臣不用用臣不忠下才處髙不肖臨賢二<lb/>
　也姦臣欺詐府庫空虚三也國貧民怨上下不和四<lb/>
　也至道不明法令不行五也國有五墨墨而不危者<lb/>
　未之有也臣之墨墨小墨墨耳何害乎國家哉<lb/>
<pb n="KR3j0180_WYG_030-7b"/>
中行氏先亡<lb/>
　趙文子問叔向曰晉六軍孰先亡對曰中行氏為政<lb/>
　以苛為察以欺為誠以刻為忠以計多為善以聚斂<lb/>
　為良其鞟革大則大矣裂之道也當先亡<lb/>
景公不以人祠<lb/>
　齊景公時大旱三年卜之曰必以人祠公曰凡吾所<lb/>
　以求雨者為吾民也今必以人祠乃雨寡人將自當<lb/>
　之言未卒而天雨<lb/>
<pb n="KR3j0180_WYG_030-8a"/>
國有妖<lb/>
　武王勝殷得二虜問曰而國有妖乎一虜曰晝出星<lb/>
　而夏雨雪此吾國之妖也一虜曰吾國子不聽父弟<lb/>
　不聽兄君令不行此妖之大者也<lb/>
反裘負芻<lb/>
　魏文侯出逰見路人反裘而負芻文侯問對曰臣愛<lb/>
　其毛文侯曰若不知裏盡而毛無所恃耶<lb/>
國是<lb/>
<pb n="KR3j0180_WYG_030-8b"/>
　楚莊王問孫叔敖曰寡人未得所以為國是也敖曰<lb/>
　國之有是衆非之所惡也臣恐王之不能定也王曰<lb/>
　願相國與諸侯士大夫共定國是寡人豈敢以褊國<lb/>
　驕士民哉<lb/>
疑獄<lb/>
　梁有疑獄羣臣率以為無罪雖梁王亦疑召陶朱公<lb/>
　問之公曰臣家有二白璧其色相如也其徑相如也<lb/>
　其澤相如也然其價一者千金一者五百金王曰何<lb/>
<pb n="KR3j0180_WYG_030-9a"/>
　也曰側而視之一者厚倍是以千金王曰善故獄疑<lb/>
　則從去賞疑則從予梁國大恱由是觀之牆薄則亟<lb/>
　壞繒薄則亟裂器薄則亟毁酒薄則亟酸夫薄而可<lb/>
　久者殆未有也故有國畜民施政教者宜厚之而可<lb/>
　耳<lb/>
吞蛭<lb/>
　楚惠王食寒𦵔而得蛭因吞之腹有疾不能食令尹<lb/>
　問疾王曰食𦵔得蛭念譴而行其誅則庖宰食監法<lb/>
<pb n="KR3j0180_WYG_030-9b"/>
　皆當死心又不忍恐蛭之見也因吞之令尹曰君有<lb/>
　仁徳天之所奉也病不為傷是夕惠王之後蛭出久<lb/>
　病心腹之疾皆愈<lb/>
無忘在莒<lb/>
　桓公與管仲鮑叔寗戚飲鮑叔曰祝吾君無忘在莒<lb/>
　也管仲無忘束縳而從魯也寗子無忘飯牛車下也<lb/>
　公曰寡人與二大夫皆無忘夫子之言齊之社稷必<lb/>
　不廢矣<lb/>
<pb n="KR3j0180_WYG_030-10a"/>
善善惡惡<lb/>
　齊桓公出游見亡國故郭氏之墟問野人曰郭氏曷<lb/>
　為墟曰善善而惡惡公曰善善惡惡人之善行也為<lb/>
　墟何也野人曰善善不能行惡惡不能去是以為墟<lb/>
　也公歸以語管仲管仲曰君亦一郭氏也於是公招<lb/>
　野人而賞之<lb/>
好學受規諫<lb/>
　葉公諸梁問樂王鮒曰晉大夫趙文子為人何若對<lb/>
<pb n="KR3j0180_WYG_030-10b"/>
　曰好學而受䂓諫好學智也受䂓諫仁也江出汶山<lb/>
　其源出甕口至楚國其廣十里無他故其下流多也<lb/>
　人而好學受諫宜哉其立也<lb/>
楚莊冝覇<lb/>
　晉人伐楚三舍不止大夫曰請撃之莊王曰先君之<lb/>
　時晉不伐楚及孤之身而晉伐楚是寡人之過也如<lb/>
　何其辱諸大夫也大夫曰先君之時晉不伐楚及臣<lb/>
　之身而晉伐楚是臣之罪也請擊之莊王俛泣而起<lb/>
<pb n="KR3j0180_WYG_030-11a"/>
　拜諸大夫晉人聞之曰君臣爭以過為在巳且君下<lb/>
　其臣猶如此所謂上下一心三軍同力未可攻也乃<lb/>
　夜還師孔子聞之曰楚莊王霸其有方矣下士以一<lb/>
　言而敵還以安社稷其霸不亦冝乎詩曰柔逺能邇<lb/>
　以定我王此之謂也<lb/>
郄虎受賞<lb/>
　晉文公將伐鄴趙衰言所以勝鄴文公用之而勝鄴<lb/>
　將賞趙衰趙衰曰君將賞其末乎賞其本乎賞其末<lb/>
<pb n="KR3j0180_WYG_030-11b"/>
　則騎乘者存賞其本則臣聞之㕁虎公召郄虎曰衰<lb/>
　言所以勝鄴遂勝將賞之曰葢聞之子子當賞㕁虎<lb/>
　對曰言之易行之難臣言之者也公曰子無辭㕁虎<lb/>
　不敢固辭乃受賞<lb/>
國家大患<lb/>
　晉平公問叔向曰國家之患孰為大曰大臣重祿而<lb/>
　不極諫近臣畏罰而不敢言下情不上通此患之大<lb/>
　者也公下令曰欲進善言有謁者不通者死<lb/>
<pb n="KR3j0180_WYG_030-12a"/>
宋昭反國<lb/>
　宋昭公出亡歎曰吾知所以亡矣朝臣千人發政舉<lb/>
　吏無不曰吾君聖者侍御數百人被服以立無不曰<lb/>
　吾君麗者内外不聞吾過至此故宋昭亡而能悟葢<lb/>
　得反國云<lb/>
宋玉見襄王<lb/>
　宋玉因其友見楚襄王襄王待之無以異玉讓其友<lb/>
　友曰薑桂因地而生不因地而辛婦人因媒而嫁不<lb/>
<pb n="KR3j0180_WYG_030-12b"/>
　因媒而親子之事王未耳何怨於我玉曰若齊有狡<lb/>
　兔曰東郭㕙一旦走五百里有良狗曰韓盧亦走五<lb/>
　百里使之遥見而指屬則雖韓盧不及衆兎之塵若<lb/>
　躡迹而縱緤則雖東郭亦不能離今子之屬臣也躡<lb/>
　迹而縱緤與遥見而指屬與其友曰僕人有過<lb/>
鷄有五徳<lb/>
　田鐃事魯哀公而不見察鐃曰君不見鷄乎頭戴冠<lb/>
　文也足𫝊距武也敵在前敢闘勇也見食相呼仁也<lb/>
<pb n="KR3j0180_WYG_030-13a"/>
　守夜不失時信也有此五者君爚而食之以其所從<lb/>
　來近也鴻鵠一舉千里止君園池食君魚鱉啄君菽<lb/>
　粟無此五者君猶貴之以其所從來逺也請鴻鵠逺<lb/>
　矣公曰止吾書子之言鐃曰有士不用何書其言遂<lb/>
　去之吳<lb/>
葉公好龍<lb/>
　葉公子髙好龍龍聞而下之窺頭於牖拖尾於堂葉<lb/>
　公棄走失其魂魄五色無主是葉公非好龍也好夫似<lb/>
<pb n="KR3j0180_WYG_030-13b"/>
　龍而非者也<lb/>
楚丘先生<lb/>
　年七十被裘帶索見孟嘗君君曰先生老矣楚丘曰<lb/>
　噫將使我追車而赴馬乎投石而超距乎逐麋鹿而<lb/>
　摶豹虎乎吾已死矣何暇老哉將使我出正詞而當<lb/>
　諸侯乎决嫌疑而定猶豫乎吾始壯矣何老之有<lb/>
閭丘卬見宣王<lb/>
　齊有閭丘卬年十八見宣王曰家貧親老願得小仕王<lb/>
<pb n="KR3j0180_WYG_030-14a"/>
　曰子年尚稚未可也卬曰顓頊年十二而治天下秦<lb/>
　項槖七嵗為聖人師王曰未有咫角驂駒能服重致<lb/>
　逺者也士亦華髪墮顛乃可用爾卬曰尺有所短寸<lb/>
　有所長驊騮騄驥天下駿馬也試於竈間未必能過<lb/>
　貍鼬也黃鵠白鶴一舉千里試於堂廡未能過燕服<lb/>
　翼也宣王曰善哉與俱歸<lb/>
靈公鑿池<lb/>
　衛靈公鑿池宛春曰天寒起役恐傷民公曰天寒乎<lb/>
<pb n="KR3j0180_WYG_030-14b"/>
　宛春曰君衣狐裘坐熊席隩隅有竈是以不寒今民<lb/>
　衣敝不補履决不苴君則不寒民誠寒公曰善令罷<lb/>
　役<lb/>
飲酒五日五夜<lb/>
　趙襄子飲酒五日五夜不廢優莫曰紂七日今君五<lb/>
　日襄子曰然則吾亡乎曰不亡襄子曰不及紂二日<lb/>
　耳不亡何待優曰桀紂之亡也遇湯武天下盡桀也<lb/>
　而君紂也桀紂並世焉能相亡然亦殆矣<lb/>
<pb n="KR3j0180_WYG_030-15a"/>
鳬鴈食粃<lb/>
　鄒穆公令食鳬鴈以粃勿以粟倉無粃求易於民二<lb/>
　石粟得一石粃吏請以粟食之公曰百姓飽牛而耕<lb/>
　曝背而耘豈為鳥獸哉粟米人之上食爾知小計不<lb/>
　知大惠鳥食鄒之粃不害鄒之粟粟在倉與在民於<lb/>
　我何擇鄒民聞之皆知私積與公家為一體也<lb/>
不受魚<lb/>
　有餽魚於鄭相者鄭相不受或謂曰子嗜魚何故不<lb/>
<pb n="KR3j0180_WYG_030-15b"/>
　受對曰吾以嗜魚故不受魚受魚失祿無以食魚不<lb/>
　受魚得祿終身食魚<lb/>
白公勝納劍<lb/>
　白公勝將弑楚惠王惠王出亡令尹司馬皆死㧞劍<lb/>
　屬之屈廬曰子與我將舎子子不與我必殺子廬曰<lb/>
　子殺叔父而求福於廬也可乎知命之士見利不動<lb/>
　臨死不恐為人臣者時生則生時死則死上知天命<lb/>
　下知臣道其有可刼乎<lb/>
<pb n="KR3j0180_WYG_030-16a"/>
袁旌不食盗<lb/>
　東方有士曰袁旌目飢於道狐父之盗丘人也見之<lb/>
　下壺飡以與之袁旌因三餔而能視曰子誰也曰盗<lb/>
　也袁曰嘻汝乃盗也而為何食我以吾不食也兩手<lb/>
　據地嘔之不出喀喀然伏地而死<lb/>
澤及朽骨<lb/>
　周文王作靈臺握地得死人一骨王曰更𦵏之吏曰<lb/>
　此無主矣文王曰有天下者天下之主也有一國者<lb/>
<pb n="KR3j0180_WYG_030-16b"/>
　一國之主也寡人固為主又安求主遂更𦵏之天下<lb/>
　皆曰文王賢矣澤及朽骨况於人乎<lb/>
學可以安國保民<lb/>
　魯哀公問子夏曰必學而後可以安國保民乎子夏<lb/>
　曰黃帝學乎太真顓頊學乎綠圗帝嚳學乎赤松子<lb/>
　堯學乎尹壽舜學乎務成跗禹學乎西王國湯學乎<lb/>
　威子伯文王學乎鉸時子斯武王學乎郭叔周公學<lb/>
　乎太公仲尼學乎耼此十一聖人未遭此師則功業<lb/>
<pb n="KR3j0180_WYG_030-17a"/>
　不著名號不傳夫不學不明古道而能安國保民者<lb/>
　未之有也<lb/>
折衝<lb/>
　晏子不出樽爼之間而知千里之外可謂折衝矣<lb/>
醜婦無鹽<lb/>
　齊有婦人極醜號曰無鹽女行年三十無所容詣宣<lb/>
　王願僃後宫王方置酒漸臺左右大笑曰此天下强<lb/>
　顔女子也夫王曰夫人不容鄉里布衣欲千萬乘之<lb/>
<pb n="KR3j0180_WYG_030-17b"/>
　主亦有竒能乎對曰竊嘗喜隠王曰隠固寡人所願<lb/>
　見王取隠書讀之又不能得明旦問之又不以隠對<lb/>
　但舉手拊肘曰殆哉殆哉大王内聚姦臣衆人不附<lb/>
　尊所好而忽所恃此一殆也漸臺五重萬民罷極此<lb/>
　二殆也賢者伏匿於山林諂䛕強據於左右此三殆<lb/>
　也酒漿流湎以夜續朝此四殆也宣王歎曰痛乎無<lb/>
　鹽君之言寡人之殆幾不全於是停漸臺罷女樂退<lb/>
　諂䛕去雕琢選兵馬實府庫招進直言延及側陋擇<lb/>
<pb n="KR3j0180_WYG_030-18a"/>
　吉日而立太子進慈母顯隠女拜無鹽君為王后而<lb/>
　國大安者醜女之力也<lb/>
夢惡<lb/>
　諸侯夢惡則修徳大夫夢惡則修官士夢惡則修身<lb/>
　如是而禍不至矣<lb/>
　　說苑<lb/>
三懼<lb/>
　明主有三懼一曰處尊位而恐不聞其過二曰得意<lb/>
<pb n="KR3j0180_WYG_030-18b"/>
　而恐驕三曰聞天下之至言而恐不能行<lb/>
三不祥<lb/>
　齊景公問晏子曰今日出獵上山見虎下澤見蛇殆<lb/>
　不祥也晏子曰國有三不祥有賢不知一不祥知而<lb/>
　不用二不祥用而不任三不祥今上山見虎虎之室<lb/>
　也下澤見蛇蛇之室也曷為不祥也<lb/>
不見妖孽禱山川<lb/>
　楚莊王曰天不見妖地不出孽則禱於山川曰天其<lb/>
<pb n="KR3j0180_WYG_030-19a"/>
　亡予此能求過於天必不逆矣<lb/>
成湯六事<lb/>
　湯時大旱六年使人持三足鼎祝山川曰政不節耶<lb/>
　使人疾耶苞苴行耶讒夫昌耶宫室營耶女謁盛耶<lb/>
　言未己而天雨<lb/>
子貢未知為人下<lb/>
　子貢問孔子賜為人下焉未知所以為人下之道也<lb/>
　子曰為人下者其猶土乎種則五穀生焉掘之則甘<lb/>
<pb n="KR3j0180_WYG_030-19b"/>
　泉出焉草木植焉禽獸育焉生人立焉死人入焉多<lb/>
　其功而不言為人下者其猶土乎<lb/>
少事長賤事貴<lb/>
　孫卿曰少事長賤事貴不肖事賢天下之通義也有<lb/>
　人貴而不能為人上賤而羞為人下此姦人之心也<lb/>
　身不離姦心行不離姦道然而求見譽於衆不亦難<lb/>
　乎<lb/>
為親負米<lb/>
<pb n="KR3j0180_WYG_030-20a"/>
　子路曰負重涉逺者不擇地而休家貧親老者不擇<lb/>
　祿而仕昔者事二親負米百里之外親沒之後累茵<lb/>
　而坐列鼎而食願食藜藿為親負米之時不能復得<lb/>
　也<lb/>
年七十欲學<lb/>
　晉平公曰吾年七十欲學恐已暮矣師曠曰何不炳<lb/>
　燭乎公曰安有為臣而戲君乎曰盲臣安敢戲君臣<lb/>
　聞少而好學如日出之陽壯而好學如日入之光老<lb/>
<pb n="KR3j0180_WYG_030-20b"/>
　而好學如炳燭之明<lb/>
愚公之谷<lb/>
　齊桓公出獵逐鹿入山谷中問老公曰何谷曰愚公<lb/>
　之谷以臣名之曰視公儀狀非愚人也對曰臣固畜<lb/>
　游牛生子而大賣而買駒少年曰牛不能生馬遂持<lb/>
　駒去傍隣聞之以臣為愚故名此谷為愚公曰公誠<lb/>
　愚矣何為而與之桓公歸以告管仲管仲曰此夷吾<lb/>
　之愚也使堯在上咎繇為理安有取人之駒者乎若<lb/>
<pb n="KR3j0180_WYG_030-21a"/>
　有見暴如是叟者又必不與也公知獄訟之不正故<lb/>
　與云耳請退而脩政<lb/>
上溢下漏<lb/>
　文王問吕望曰為天下若何對曰王國富民覇國富<lb/>
　士僅存之國富大夫將亡之國富倉府是謂上溢而<lb/>
　下漏文王曰善是月發倉府以賑貧民<lb/>
治國之道曰愛民<lb/>
　武王問太公曰治國之道若何曰愛民而已利之而<lb/>
<pb n="KR3j0180_WYG_030-21b"/>
　勿害成之勿敗生之勿殺與之勿奪樂之勿苦喜之<lb/>
　勿怒此治國之道民失其務則害之也農失其時則<lb/>
　敗之也重刑罰則殺之也重賦斂則奪之也多徭役<lb/>
　則苦之也有此者適以擾之則怒之也<lb/>
更法<lb/>
　太公曰為國而數更法令者不法法以其所善為法<lb/>
　者也故令出而亂亂則更法<lb/>
閉心<lb/>
<pb n="KR3j0180_WYG_030-22a"/>
　公儀休相魯魯君死左右請閉門休曰止池淵吾不<lb/>
　稅蒙山吾不賦可以令君不死吾已閉心矣何閉於<lb/>
　門<lb/>
子路治蒲<lb/>
　孔子曰蒲多壯士又難治也吾語汝恭以敬可以攝<lb/>
　勇公以正可以容衆㢘以潔可以親上<lb/>
治天下如運諸掌<lb/>
　楊朱見梁王言治天下如運諸掌王曰先生有一妻<lb/>
<pb n="KR3j0180_WYG_030-22b"/>
　一妾不能治三畆之園不能芸言治天下如運諸掌<lb/>
　何也楊朱曰君不見夫羊乎百羊而羣使五尺童子<lb/>
　荷杖隨之欲東而東欲西而西使堯牽一羊舜荷杖<lb/>
　隨之則變之始也<lb/>
鄭人涉水<lb/>
　景差相鄭鄭人有冬涉水者出而脛寒景差過之下<lb/>
　陪乘而載之叔向曰景子為人國相豈不困哉吾聞<lb/>
　良吏三月而溝渠脩十月而澤梁成六畜且不濡足<lb/>
<pb n="KR3j0180_WYG_030-23a"/>
　而况人乎<lb/>
婦人而丈夫飾<lb/>
　景公好婦人而丈夫飾者國人盡服之公使吏禁之<lb/>
　曰女子而男子飾者裂其衣斷其帶裂衣斷帶相望<lb/>
　而不止晏子曰君徒禁之於外猶懸牛首於門而求<lb/>
　買馬肉也公胡不使内勿服則外莫敢為也公曰善<lb/>
　使内勿服不旋月而國莫之服<lb/>
愛兼屋上烏<lb/>
<pb n="KR3j0180_WYG_030-23b"/>
　武王克殷問太公將奈其士衆何太公曰愛其人者<lb/>
　兼屋上之烏憎其人者惡其儲胥咸㓺劉厥敵死靡<lb/>
　有餘何如王曰不可召公曰有罪者殺之無罪者治<lb/>
　之何如王曰不可周公曰使各居其宅田其田無變<lb/>
　舊新唯仁是親百姓有過在予一人王曰廣大乎平<lb/>
　天下矣<lb/>
鬭者終身之禍<lb/>
　孫卿曰鬭者忘其身者也忘其君者也行須㬰之怒<lb/>
<pb n="KR3j0180_WYG_030-24a"/>
　而闗終身之禍是忘其身也家室離散親戚被戮是<lb/>
　忘其親也犯刑法之大禁是忘其君也凡鬭者皆以<lb/>
　己為是而以他人為非己誠是也人誠非也則是己<lb/>
　君子而彼小人也以君子而與小人相賊害豈不過<lb/>
　甚多哉<lb/>
子路持劍<lb/>
　孔子曰安用此乎子路曰善者固以善之不善者用<lb/>
　以自衛子曰君子以忠為質以仁為衛感不善以忠<lb/>
<pb n="KR3j0180_WYG_030-24b"/>
　化冦暴以仁何必持劔乎<lb/>
為室美<lb/>
　襄子為室美智伯曰室美矣士茁曰臣亦有懼也髙<lb/>
　山峻源不生草木松栢之地其下不肥今土木勝人<lb/>
　臣懼不安人也室成三年而智氏亡<lb/>
年老而自養<lb/>
　桓公平陵見人家有年老而自養者公問其故曰有<lb/>
　子九人家貧無以妻之使傭而未返也公取外御者<lb/>
<pb n="KR3j0180_WYG_030-25a"/>
　五人妻之管仲曰公之施惠亦小矣待所見而施惠<lb/>
　焉則齊國有妻者少矣公曰若何管仲曰令國人夫<lb/>
　二十而室女子十五而嫁<lb/>
釣道二<lb/>
　宓子賤為單父宰陽晝曰有釣道二焉請以送子投<lb/>
　綸以餌迎而吸之者陽鱎魚也薄而不美若亡若存<lb/>
　若食若不食者魴魚也博而厚味子賤曰善未至單<lb/>
　父冠葢交接於道子賤曰車驅之陽鱎者至矣於是<lb/>
<pb n="KR3j0180_WYG_030-25b"/>
　至單父詣耆老尊賢者與之共治之<lb/>
分地<lb/>
　晉文侯問政於舅犯對曰分熟不如分腥分腥不如<lb/>
　分地上得地而民知富上失地而民知貧<lb/>
三逐五去<lb/>
　楊四見趙簡子曰臣居鄉三逐事君五去聞君好士<lb/>
　故走來見簡子絶食而嘆左右諫曰居鄉三逐是不<lb/>
　容衆也事君五去是不忠上也簡子曰美女者醜之<lb/>
<pb n="KR3j0180_WYG_030-26a"/>
　仇也盛徳之士亂世所疏也正直之行邪枉所憎也<lb/>
　因授以為相而國大治矣<lb/>
茅焦諫秦皇<lb/>
　秦始皇太后不謹遷于萯陽宫諫而死者二十七人<lb/>
　矣齊客茅焦上諫帝曰君不見闕下積死人耶焦曰<lb/>
　天有二十八宿今死者已二十七人臣欲滿其數耳<lb/>
　始皇立焦為仲父爵之上卿迎太后歸咸陽<lb/>
平公罷臺<lb/>
<pb n="KR3j0180_WYG_030-26b"/>
　晉平公使叔向聘吳吳拭舟以逆之左右各五百人<lb/>
　有綉衣而豹裘者有錦衣而狐裘者平公曰吳其亡<lb/>
　矣奚以敬舟奚以敬民叔向曰君為馳底之臺上可<lb/>
　以發乎兵下可以陳鐘鼓諸侯聞君者亦曰奚以敬<lb/>
　臺奚以敬民所敬各異也於是平公乃罷臺<lb/>
臣咲其曠也<lb/>
　趙簡子舉兵攻齊有敢諫者死甲士公廬大笑趙簡<lb/>
　子曰子何笑曰臣有宿笑當桑之時臣隣家夫與妻<lb/>
<pb n="KR3j0180_WYG_030-27a"/>
　俱之田見桑中女因往追之不能得遂返其妻怒而<lb/>
　去之臣笑其曠也簡子曰今吾伐國失國是吾曠也<lb/>
　於是罷師<lb/>
諤諤而昌<lb/>
　武王諤諤而昌紂嘿嘿而亡君無諤諤之臣父無諤<lb/>
　諤之子兄無諤諤之弟夫無諤諤之妻士無諤諤之<lb/>
　友其亡可待<lb/>
敧器<lb/>
<pb n="KR3j0180_WYG_030-27b"/>
　孔子觀周廟敧器問守廟曰何器曰座右之器子曰<lb/>
　取水試之滿則覆虚則敧中則正烏有滿而不覆者<lb/>
　哉子路曰持滿有道乎孔子曰挹而損之髙而能下<lb/>
　滿而能虚富而能斂貴而能卑智而能愚勇而能怯<lb/>
　辨而能訥博而能淺明而能暗是謂損而不及能行<lb/>
　此道唯至徳者及之<lb/>
五寒<lb/>
　國有五寒而氷凍不與焉一曰政外二曰女厲三曰<lb/>
<pb n="KR3j0180_WYG_030-28a"/>
　泄謀四曰不敬卿士而國家敗五曰不能治内而務<lb/>
　外<lb/>
春秋有忽然亡者<lb/>
　石讎曰春秋有忽而足以亡者國君不可不慎者也<lb/>
　妃妾不一足以亡公族不親足以亡大臣不任足以<lb/>
　亡國爵不用足以亡親佞近讒足以亡舉百事不時<lb/>
　足以亡吏民不節足以亡刑法不中足以亡内失衆<lb/>
　心外嫚大國足以亡<lb/>
<pb n="KR3j0180_WYG_030-28b"/>
水可以亡人之國<lb/>
　六晉之時智氏最強滅中行氏又決晉水以灌晉陽<lb/>
　之城不滿三板智伯行水魏宣子御韓康子驂乘智<lb/>
　伯曰吾始不知水可以亡人之國也宣子肘康子康<lb/>
　子履宣子之足肘足接於車上而智氏分身死國亡<lb/>
　為天下大笑<lb/>
酒入舌出<lb/>
　齊桓公具酒管仲後至飲半棄酒公曰期而後至飲<lb/>
<pb n="KR3j0180_WYG_030-29a"/>
　而棄酒於禮可乎對曰臣聞酒入舌出酒入舌出者<lb/>
　言失言失者身棄臣計棄身不如棄酒<lb/>
哭有三失<lb/>
　孔子聞哭者甚悲見之丘吾子也孔子曰子何哭之<lb/>
　悲也曰吾有三失少好學問周徧天下還後親亡一<lb/>
　失也事君奢驕諫而不遂二失也厚交友而後絶三<lb/>
　失也樹欲靜乎風不止子欲養乎親不待往而不來<lb/>
　者年也不可得再見者親也請從此辭自刎而死<lb/>
<pb n="KR3j0180_WYG_030-29b"/>
鄂君綉被<lb/>
　襄成君衣翠衣帶玉劍履縞舄立于逰水之上楚大<lb/>
　夫莊幸者願把君之手君忿而不言辛曰鄂君子晢<lb/>
　泛舟新波之中乘青翰張翠葢㑹鐘鼓之音榜枻越<lb/>
　人擁楫而歌曰今夕何夕兮搴中流今日何日兮得<lb/>
　與王子同舟山有木兮木有枝心說君兮君不知鄂<lb/>
　君乃揄脩袂而擁之舉綉被而覆之君何踰於鄂君<lb/>
　臣何獨不若榜枻之人願把手而不可哉<lb/>
<pb n="KR3j0180_WYG_030-30a"/>
事不兩隆<lb/>
　意不並銳事不兩隆盛於彼者必衰於此長於左者<lb/>
　必短於右喜夜卧者必不早起也<lb/>
民有五死<lb/>
　聖人能去其三不能除其二饑渴死者可去也凍寒<lb/>
　死者可去也罹五兵死者可去也壽命死者不可去<lb/>
　也癰疽死者不可去也饑渴死者中不充也凍寒死<lb/>
　者外勝中也罹五兵死者徳不中也壽命死者嵗數<lb/>
<pb n="KR3j0180_WYG_030-30b"/>
　終也癰疽死者血氣岎也<lb/>
終身之憂<lb/>
　君子有終身之憂無一朝之患順道而道循理而言<lb/>
　喜不加易怒不加難<lb/>
萍實<lb/>
　楚昭王渡江有物大如斗直觸王舟孔子曰此名萍<lb/>
　實令剖食之唯覇者能獲齊有飛烏一足下止殿前<lb/>
　孔子曰此名商羊天將大雨果然<lb/>
<pb n="KR3j0180_WYG_030-31a"/>
忘其妻忘其身<lb/>
　魯哀公曰予聞忘甚者徙而忘其妻有諸乎孔子曰<lb/>
　此非忘也甚者忘其身<lb/>
鼓琴聲悲<lb/>
　應侯與賈于子坐聞其鼓琴之聲應侯曰琴何悲也<lb/>
　對曰張急調下故使之悲耳急張者良材也調下者<lb/>
　官卑也取良材而卑官之能無悲乎<lb/>
介子推相荆<lb/>
<pb n="KR3j0180_WYG_030-31b"/>
　介子推行年十五而相荆仲尼使人往視還曰廊下<lb/>
　有二十五俊士堂上有二十五老人仲尼曰合二十<lb/>
　五人之智智於湯武幷二十五人之力力於彭祖以<lb/>
　治天下其固免矣况荆乎<lb/>
天下之士至<lb/>
　周公下白屋之士百七十人而天下之士皆至晏子<lb/>
　與同衣食百人而天下之士亦至仲尼修道行理文<lb/>
　章而天下之士亦至<lb/>
<pb n="KR3j0180_WYG_030-32a"/>
孔子歎<lb/>
　曰銅鞮伯華而無死天下其有定矣<lb/>
進賢為賢<lb/>
　子貢問孔子曰今之人臣孰為賢子曰往者齊有鮑<lb/>
　叔鄭有子皮賢者也子貢曰齊無管仲鄭無子産乎<lb/>
　子曰進賢為賢吾聞鮑叔之進管仲子皮之進子産<lb/>
　未聞管仲子産有所進也<lb/>
逐髙繚<lb/>
<pb n="KR3j0180_WYG_030-32b"/>
　晏子逐髙繚左右諫曰繚事夫子三年曾無以爵位<lb/>
　而逐之其義可乎晏子曰此子事吾三年未嘗弼吾<lb/>
　過是以逐之也<lb/>
楚王遺弓<lb/>
　楚共王出獵而遺其弓左右請求之王曰楚人遺之<lb/>
　楚人得之又何求焉仲尼聞之曰惜乎其不大亦曰<lb/>
　人遺弓人得之而已何必楚也<lb/>
五恥<lb/>
<pb n="KR3j0180_WYG_030-33a"/>
　君子有五恥朝不坐燕不議君子恥之居其位無其<lb/>
　言君子恥之有其言無其行君子恥之既得之又失<lb/>
　之君子恥之地有餘民不足君子恥之君子雖窮不<lb/>
　處亡國之勢雖貧不受亂君之祿<lb/>
好稱人惡<lb/>
　好稱人惡人亦稱其惡好憎人者亦為人所憎<lb/>
惠王聽讒<lb/>
　所射子見秦惠王王說之唐姑讒之復見惠王懐怒<lb/>
<pb n="KR3j0180_WYG_030-33b"/>
　以待之非其說異也所聽者熒也故以徵為羽非弦<lb/>
　之罪也以甘為苦非味之過也<lb/>
商日益賜日損<lb/>
　孔子曰丘死之後商也日益賜也日損商也好與賢<lb/>
　已者處也賜好說不如己者<lb/>
事君所以為親<lb/>
　齊宣王謂田過曰儒者䘮親三年君與父孰重過曰<lb/>
　父重王怒曰何為去親而事君過曰非君之土地無<lb/>
<pb n="KR3j0180_WYG_030-34a"/>
　以處吾親非君之穀祿無以養吾親非君之爵位無<lb/>
　以尊顯吾親受之君致之親凡事君所以為親也宣<lb/>
　王黙然<lb/>
魯侯走齊<lb/>
　魯哀侯棄國而走齊齊侯曰君何年之少而棄國之<lb/>
　早對曰臣始為太子多諫臣臣受而不用也人多愛<lb/>
　臣臣踈而不近也猶秋蓬惡於根本而英於枝葉秋<lb/>
　風一起根且㧞之矣<lb/>
<pb n="KR3j0180_WYG_030-34b"/>
老子問常摐<lb/>
　常摐有疾老子問曰先生疾甚無遺敎以詔弟子乎<lb/>
　摐曰過故鄉而下車子知之乎老子曰非謂其不忘<lb/>
　故耶摐曰嘻是巳過喬木而趨子知之乎老子曰非<lb/>
　謂其敬老耶摐曰嘻是巳張口曰吾舌存乎曰然吾<lb/>
　齒存乎曰亡舌存以柔齒亡以剛摐曰是巳天下之<lb/>
　事巳盡矣<lb/>
治國尊賢賤不肖<lb/>
<pb n="KR3j0180_WYG_030-35a"/>
　子路問孔子治國何如子曰尊賢而賤不肖子路曰<lb/>
　范中行氏尊賢而賤不肖其亡何也曰中行氏尊賢<lb/>
　而不能用賤不肖而不能去賢者知其不已用而怨<lb/>
　之不肖者知其賤而讐之中行氏雖欲不亡得乎<lb/>
臣請浮君<lb/>
　魏文侯觴大夫於曲陽歎曰吾獨無豫讓以為臣蹇<lb/>
　重舉酒曰臣請浮君臣聞有名之父母不知孝子有<lb/>
　道之君不知忠臣豫讓之君亦何如哉文侯曰善受<lb/>
<pb n="KR3j0180_WYG_030-35b"/>
　而飲之爵曰無管仲鮑叔以為臣故有豫讓之功也<lb/>
向隅不樂<lb/>
　聖人之於天下猶一堂之上也今有滿堂飲者一人<lb/>
　向隅獨泣則一堂之人皆不樂矣<lb/>
食馬得酒<lb/>
　秦繆公亡其駿馬自往求之見人已殺其馬共食其<lb/>
　肉公曰食駿馬肉不飲酒者殺人即須飲之酒殺馬<lb/>
　者慚而去居三年晉攻秦往時食馬肉者相謂曰可<lb/>
<pb n="KR3j0180_WYG_030-36a"/>
　以出死報食馬得酒之恩矣繆公卒以難解<lb/>
孔子猶江海<lb/>
　趙簡子問子貢曰孔子為人何如對曰賜不能識也<lb/>
　譬渴者之飲江海如是而已孔子猶江海也何足以<lb/>
　識之<lb/>
　<lb/>
　<lb/>
　<lb/>
<pb n="KR3j0180_WYG_030-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷三十<lb/>
</p>
<p>
</p>
  </div>
</body>
</text>
</TEI>
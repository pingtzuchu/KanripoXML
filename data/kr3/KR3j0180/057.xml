<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目録</head> <lb/>
    <p>
<pb n="KR3j0180_WYG_057-1a"/>
欽定四庫全書<lb/>
　類說目録<lb/>
　　卷五十七<lb/>
　　　王直方詩話<lb/>
　　　　西池唱和　　　　詩備四景<lb/>
　　　　顧屠　　　　　　長白山主<lb/>
　　　　掃愁帚醒酒氷　　動人春色不湏多<lb/>
　　　　晁無咎詩文　　　陳無巳詩啓<lb/>
<pb n="KR3j0180_WYG_057-1b"/>
　　　　山谷論詩　　　　軟紅香塵<lb/>
　　　　書法詩格　　　　反舌有聲<lb/>
　　　　陶淵明詩　　　　鬼作人語人作鬼語<lb/>
　　　　尋常百姓<lb/>
　　　　上王正仲詩　　　秦少游詩䜟<lb/>
　　　　至寳丹　　　　　酴釄詩<lb/>
　　　　文周翰詩　　　　竹詩<lb/>
　　　　雨拳風口　　　　老杜家諱<lb/>
<pb n="KR3j0180_WYG_057-2a"/>
　　　　郭功父詩　　　　蔡天啓詩<lb/>
　　　　荆公詩句　　　　林逋詠梅<lb/>
　　　　蘇子由寄東坡詩　孟郊詩<lb/>
　　　　作詩如雜劇　　　鷗同一波<lb/>
　　　　寂齋詩　　　　　表徳皆連甫<lb/>
　　　　獨樂園詩　　　　詩貴圎熟<lb/>
　　　　謝師厚詩　　　　木杪龜趺<lb/>
　　　　東坡謝御書詩　　譏米元章<lb/>
<pb n="KR3j0180_WYG_057-2b"/>
　　　　橄欖詩　　　　　館中種竹<lb/>
　　　　砲車雲　　　　　歐公詩<lb/>
　　　　旱詩　　　　　　東坡論文<lb/>
　　　　沙詩　　　　　　嘲王禹玉詩<lb/>
　　　　東坡表山谷詩　　潘邠老詩<lb/>
　　　　詩用毿毿字　　　秦少游口號<lb/>
　　　陳輔之詩話<lb/>
　　　　宋玉屈原<lb/>
<pb n="KR3j0180_WYG_057-3a"/>
　　　　清風明月常有光景如新<lb/>
　　　　歐詩如玉燭　　　王建宫詞<lb/>
　　　　紅消香潤入梅天　馮㓂二公詩<lb/>
　　　　體物賦情　　　　三韓使人金山詩<lb/>
　　　　瀑布詩　　　　　應制詩<lb/>
　　　　㝠搜造極　　　　蓬萊仙<lb/>
　　　　改恨作幸字<lb/>
　　　西清詩話<lb/>
<pb n="KR3j0180_WYG_057-3b"/>
　　　　㤗陵挽詞　　　　功謝蕭規恩從隗始<lb/>
　　　　憶霖詩　　　　　狀元入相<lb/>
　　　　杜詩天闕字　　　霓裳詞<lb/>
　　　　荆公得離騷句法　王君玉詩<lb/>
　　　　試館職詩　　　　離合體<lb/>
　　　　集句　　　　　　瘞鶴銘<lb/>
　　　　鄭虔不見八哀詩　何遜諸人詩賦<lb/>
　　　　殺風景　　　　　弔杜子美詩<lb/>
<pb n="KR3j0180_WYG_057-4a"/>
　　　　全用平聲詩　　　海立<lb/>
　　　　夢中賦詩　　　　燮成三日雨<lb/>
　　　　洞庭詩　　　　　太白遺篇<lb/>
　　　　峰頂寺詩　　　　滕王湛然<lb/>
　　　　池底鋪錦　　　　虎圖詩<lb/>
　　　　後主長短句　　　方城髙士<lb/>
　　　　三僧詩　　　　　老野狐精<lb/>
　　　　皮光業詩　　　　竹林鳥<lb/>
<pb n="KR3j0180_WYG_057-4b"/>
　　　　題周陵詩　　　　禮部唱和<lb/>
　　　　吕洞賔　　　　　鳯子<lb/>
　　　　王元之對属　　　王荆公詩<lb/>
　　　　秋英不比春花落　植紅梅<lb/>
　　　　愛文字飲與俗人沽酒同科<lb/>
　　　　原父再婚　　　　王舍人竊鄭詩<lb/>
　　　　東坡戲陳季常畏内<lb/>
　　　　碾玉匠甞南食　　彭門題壁<lb/>
<pb n="KR3j0180_WYG_057-5a"/>
　　　　二舉子被執　　　生日詩<lb/>
　　　　幽谷種花　　　　李後主長短句<lb/>
　　　　歌者囀春鶯　　　魯直詩<lb/>
　　　　癩可瘦權　　　　丘氏寄夫詩<lb/>
　　　　張元　　　　　　扈蹕詩<lb/>
　　　　楊鸞詩　　　　　栁枝絳桃<lb/>
　　　　羅浮仙　　　　　内宴詩<lb/>
　　　　處黙詩<lb/>
<pb n="KR3j0180_WYG_057-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目錄<lb/>
<pb n="KR3j0180_WYG_057-6a"/>
欽定四庫全書<lb/>
　類說卷五十七　　　　　宋　曾慥　編<lb/>
　　王直方詩話<lb/>
西池唱和<lb/>
　元祐中秘閣上已日集西池王仲至有詩張文潜和<lb/>
　最工云萃浪有聲黄織動卷風無力彩旌垂秦少游<lb/>
　云簾幙千家錦繡垂仲至笑曰又待入小石調也然<lb/>
　少㳺有已煩逸少書陳迹更屬相如賦上林人所難<lb/>
<pb n="KR3j0180_WYG_057-6b"/>
　及<lb/>
詩備四景<lb/>
　手把寒梅撼雪英婆娑漸見緑隂成隔窓昨夜蕭蕭<lb/>
　雨已有秋風落葉聲歐公云此詩偹四時景<lb/>
顧屠<lb/>
　元祐中顧子敦有顧屠之號以其肥倞也錢穆父有<lb/>
　九男子東坡以為九子母後有詩云九州羡君門戸<lb/>
　壯葢為此也又送子敦云我友顧子敦軀膽兩雄偉<lb/>
<pb n="KR3j0180_WYG_057-7a"/>
　又曰磨手向猪羊又曰平生批勅手皆屠家語也子<lb/>
　敦不樂坡復曰善保千金軀前言戲之耳<lb/>
長白山主<lb/>
　歐陽仲純夢道士持告身云上帝命汝為長白山主<lb/>
　既没東坡哭之云死為長白主名字書絳闕<lb/>
掃愁帚醒酒氷<lb/>
　東坡以洞庭春色為掃愁帚山谷以水晶鱠為醒酒<lb/>
　氷<lb/>
<pb n="KR3j0180_WYG_057-7b"/>
動人春色不須多<lb/>
　荆公作内相翰苑中有石榴一叢枝葉茂甚惟發一<lb/>
　花公詩曰穠葉萬枝紅一㸃動人春色不須多<lb/>
晁無咎詩文<lb/>
　元豐中晁無咎作詩文有聲陳無巳以詩戲曰聞道<lb/>
　新文能入様相州紅顆鄂州花<lb/>
陳無已詩啓<lb/>
　陳無已除官一篇云扶老趨嚴詔徐行及聖時端能<lb/>
<pb n="KR3j0180_WYG_057-8a"/>
　㡬字正敢恨十年遲肯着金根謬寜辭乳嫗譏向來<lb/>
　憂畏斷不盡鹿門期或云纔得一正字未須云趨嚴<lb/>
　詔無巳復作謝啓曰名雖文字之選實為將相之儲<lb/>
　又曰頭童齒豁敢辭乳嫗之譏聞淺見輕益畏金根<lb/>
　之謬<lb/>
山谷論詩<lb/>
　山谷論詩文不可鑿空強作待境而生便自工耳毎<lb/>
　作一篇先立大意長篇須曲折三致意乃成章耳<lb/>
<pb n="KR3j0180_WYG_057-8b"/>
軟紅香塵<lb/>
　前軰有西湖風月不如東華軟紅香塵之語故東坡<lb/>
　詩云半白不羞垂領髪軟紅猶戀属車塵<lb/>
書法詩格<lb/>
　東坡云書之美者莫如顔魯公然書法之壊自魯公<lb/>
　始詩之美者莫如韓退之然詩格之變自退之始<lb/>
反舌有聲<lb/>
　山谷云讀周書月令反舌有聲佞人在側乃觧老杜<lb/>
<pb n="KR3j0180_WYG_057-9a"/>
　百舌過時如發口君側有讒人之句<lb/>
陶淵明詩<lb/>
　山谷云寜律不諧不可使句弱寜用字不工不可使<lb/>
　語濇此庾開府所長也然有意於為詩也至陶淵明<lb/>
　所謂不煩繩削而自合者<lb/>
鬼作人語人作鬼語<lb/>
　明月清風良宵㑹同星河易畨歡娯不終此鬼詩也<lb/>
　山谷云當是鬼中曹子建所作又云邯鄲宫中金石<lb/>
<pb n="KR3j0180_WYG_057-9b"/>
　絲簧此兩句不惟人少能作知之者亦極難得張文<lb/>
　潜曰舊時鬼作人語今時人作鬼語<lb/>
尋常百姓<lb/>
　丹陽陳輔毎嵗清明上塚則至蔣山湖隂先生之居<lb/>
　上題詩云北山松粉自飄花白下風輕麥脚斜身似<lb/>
　舊時王謝燕一年一度到君家荆公見詩笑曰戲君<lb/>
　為尋常百姓耳<lb/>
上王正仲詩<lb/>
<pb n="KR3j0180_WYG_057-10a"/>
　有以長句上王正仲一聨云狗監傳新賦鷄林講近<lb/>
　詩<lb/>
秦少游詩䜟<lb/>
　秦少游以校勘出為杭倅至楚酒間有詩云平生通<lb/>
　欠僧房睡准擬如今處處還明日報謫監處州酒稅<lb/>
　好事者以為詩䜟<lb/>
至寳丹<lb/>
　王禹玉詩號至寳丹以多使珍寳如黄金必以白玉<lb/>
<pb n="KR3j0180_WYG_057-10b"/>
　為對有人強作富貴語云脛脉化成紅玳瑁眼睛變<lb/>
　作碧琉璃晏叔原小詞云舞低楊栁樓心月歌盡桃<lb/>
　花扇底風晁無咎云能作此語定知不住三家村也<lb/>
酴醿詩<lb/>
　韓持國酴醿詩云平生為愛此香濃仰面嘗迎落絮<lb/>
　風毎恐春歸有餘恨典型元在酒盃中山谷最愛荆<lb/>
　公扶輿發陽熖窈窕一川花謂包含數意<lb/>
文周翰詩<lb/>
<pb n="KR3j0180_WYG_057-11a"/>
　東坡見文周翰詩云不易吟得到個田地此詩可作<lb/>
　兩用<lb/>
竹詩<lb/>
　王郊竹詩云葉垂千口劍榦聳萬條鎗東坡曰十條<lb/>
　竹竿只一箇葉兒也<lb/>
雨拳風口<lb/>
　王禹錫與東坡有舊嘗作賀雨詩云打葉雨拳随手<lb/>
　去吹涼風口逐人來東坡曰十六郎作詩怎得如此<lb/>
<pb n="KR3j0180_WYG_057-11b"/>
　不入規矩禹錫云醉中所作他日又呈一軸東坡曰<lb/>
　爾復醉耶<lb/>
老杜家諱<lb/>
　老杜家諱閑而詩中有云翩翩戲蝶閑過幔又云也<lb/>
　愛零霜鬂留歡一夜閑一作䦨當以閑字為正臨文恐<lb/>
　自不避<lb/>
郭功父詩<lb/>
　郭功父以詩示東坡先自吟咏聲動左右謂坡曰此<lb/>
<pb n="KR3j0180_WYG_057-12a"/>
　詩㡬分坡曰十分詩也祥正驚喜問之坡曰七分來<lb/>
　是讀三分來是詩東坡又云郭祥正之徒但知有韻<lb/>
　底是詩<lb/>
蔡天啟詩<lb/>
　蔡天啟雲和秦少游詩云願同籍湜軰終老韓公門<lb/>
荆公詩句<lb/>
　荆公和人曲歌一句云夕陽到處花偏煖又代小兒<lb/>
　賦花糕詩恨不見之<lb/>
<pb n="KR3j0180_WYG_057-12b"/>
林逋咏梅<lb/>
　王君卿云疎影横斜水清淺暗香浮動月黄昏此林<lb/>
　逋咏梅然杏與桃李皆可用也坡云可則是杏花桃<lb/>
　李不敢承當<lb/>
蘇子由寄東坡詩<lb/>
　蘇子由奉使朔方寄東坡云誰將家集過幽都每見<lb/>
　遼人問大蘇莫把文章動蠻貊恐妨談笑卧江湖<lb/>
孟郊詩<lb/>
<pb n="KR3j0180_WYG_057-13a"/>
　李希聲曰孟郊詩正如晁錯為人不為不佳所傷者<lb/>
　峻直耳<lb/>
作詩如雜劇<lb/>
　山谷云作詩如作雜劇初時布置臨了須打諢方是<lb/>
　出塲葢是讀秦少游詩惡其終篇無所歸也<lb/>
鷗同一波<lb/>
　荆公云鷗鳥不驚之類如何作語則好山谷云鷗同<lb/>
　一波<lb/>
<pb n="KR3j0180_WYG_057-13b"/>
　<lb/>
　少游極惡山谷和寂齋詩云志大畧細謹言蔡州事<lb/>
　人少知音者<lb/>
表徳皆連甫<lb/>
　熈寧初荆公用事一時字多以甫押多以圏時語曰<lb/>
　表徳皆連甫花書盡帶圏<lb/>
獨樂園詩<lb/>
　東坡作温公獨樂園詩從頭四句已都說盡云青山<lb/>
<pb n="KR3j0180_WYG_057-14a"/>
　在屋上流水在屋下中有五畆園花木秀而野此便<lb/>
　可以圖畫也<lb/>
詩貴圎熟<lb/>
　謝眺云好詩圎美流轉如彈丸故東坡云中有輕圎<lb/>
　句銅丸飛柘彈葢詩貴圎熟也然圎熟多失之平易<lb/>
　老硬多失之枯乾能不失二者之間則可與古作者<lb/>
　並驅矣<lb/>
謝師厚詩<lb/>
<pb n="KR3j0180_WYG_057-14b"/>
　山谷云謝師厚詩絶似老杜如倒着衣裳迎戸外盡<lb/>
　呼兒女拜燈前編之老杜詩集無愧<lb/>
木杪龜趺<lb/>
　東坡為程筠歸真亭詩云㑹看千字誄木杪見龜趺<lb/>
　趺是龜座不應見於木杪也<lb/>
東坡謝御書詩<lb/>
　孫莘老笑東坡謝賜御書詩云有甚道理後面直說<lb/>
　到陜西奏㨗<lb/>
<pb n="KR3j0180_WYG_057-15a"/>
譏米元章<lb/>
　東坡䟦米元章所收書云畫地為餅未必似要令痴<lb/>
　兒出饞水又云錦囊玉軸來無趾山谷和云百家傳<lb/>
　本畧相似如月行天見諸水又云拙者竊鈎輒折趾<lb/>
　皆謂元章患淨潔病又好奪取人畫也<lb/>
橄㰖詩<lb/>
　東坡橄㰖詩云紛紛青子落紅鹽橄㰖木髙難採以<lb/>
　鹽擦本身則其實自落南人誇棗云比至爾回味時<lb/>
<pb n="KR3j0180_WYG_057-15b"/>
　我已甜訖<lb/>
舘中種竹<lb/>
　李公擇種竹舘中戲云後人指此竹必云李文正手<lb/>
　植劉貢父笑曰文正不獨能繫筆亦能種竹耶時有<lb/>
　筆工學文正故云<lb/>
砲車雲<lb/>
　舟人占雲若砲車雲起輒急避之大風倐至也東坡<lb/>
　有云今日江頭天色惡砲車雲起風欲作張文潜有<lb/>
<pb n="KR3j0180_WYG_057-16a"/>
　云喜連山色閒眉黛愁對江雲起砲車<lb/>
歐公詩<lb/>
　歐公詩云白髪垂兩鬂黄金腰七環又云萬釘寳帶<lb/>
　腰環七劉貢父云永叔這條腰帶㡬時道着<lb/>
旱詩<lb/>
　張文潜旱詩云天邉趙盾益可畏水底武侯方熟眠<lb/>
　時以為㡬於湯燖右軍也<lb/>
東坡論文<lb/>
<pb n="KR3j0180_WYG_057-16b"/>
　東坡云凡人作文字須是筆頭上挽得數萬斤重方<lb/>
　可以言文字也歐公云興來筆力千金重<lb/>
沙詩<lb/>
　有人展刺見荆公云詩人龍太初時老兵方以沙擦<lb/>
　銅器公曰可作沙詩太初頃刻誦曰茫茫黄出塞𣺌<lb/>
　𣺌白鋪汀鳥過風平篆潮回日射星<lb/>
嘲王禹玉詩<lb/>
　王禹玉既亾無名子嘲曰太公因被子孫煎身後無<lb/>
<pb n="KR3j0180_WYG_057-17a"/>
　名只有錢喏喏<graphic n="KR3726" url="https://raw.githubusercontent.com/kanripo/KR-Gaiji/master/images/KR3726.png" mimeType="image/png"/>畨王介甫竒竒噷動宋昭宣嘗言<lb/>
　井口難為戲獨坐中書不計年東府近來無土地便<lb/>
　應正受不須權禹玉家子弟經府指論是張山人作<lb/>
　詩某平生多作十七字詩似恁著題詩某吟不得府<lb/>
　尹笑而遣之<lb/>
東坡表山谷詩<lb/>
　東坡謝金帶鞍馬表乃四六中送竆文山谷狸毛筆<lb/>
　詩乃篇章中毛頴傳<lb/>
<pb n="KR3j0180_WYG_057-17b"/>
潘邠老詩<lb/>
　潘邠老詩多犯老杜為之不已老杜亦難為存活使<lb/>
　老杜復生則須共潘十厮炒<lb/>
詩用毿毿字<lb/>
　東坡自海外回有詩用毿毿字李端叔和曰再見門<lb/>
　生識不識雪髯霜鬂两毿毿有一明眼人能見人前<lb/>
　後世忽一惡少見之其人云頭上已有剥剥之聲腰<lb/>
　間欲作毿毿之勢陳無已曰我欲和云莫教腰下見<lb/>
<pb n="KR3j0180_WYG_057-18a"/>
　毿毿<lb/>
秦少游口號<lb/>
　吕申公在揚州中秋令秦少游作口號有照海旌幢<lb/>
　秋色裏激天鼓吹月明中之句是夕却㣲隂少㳺别<lb/>
　作云自是我公多恵愛却回秋色作春隂<lb/>
　　陳輔之詩話<lb/>
宋玉屈原<lb/>
　文忠公自稱六一居士王荆公自稱楚老今詩話舉<lb/>
<pb n="KR3j0180_WYG_057-18b"/>
　六一楚老指二宗師也六一云屈原離騷讀之使人<lb/>
　頭悶然摘出一二句反覆味之與風無異宋玉詩比<lb/>
　屈原時有出藍之色<lb/>
清風明月常有光景如新<lb/>
　楚老云世間好語言已被老杜道盡世間俗詔言已<lb/>
　被樂天道盡然李賛皇云譬之清風明月四時常有<lb/>
　而光景常新又似不乏也<lb/>
歐詩如玉燭<lb/>
<pb n="KR3j0180_WYG_057-19a"/>
　楚老云歐詩如玉燭葉致逺曰得非四時皆是和氣<lb/>
　滿幅俱同流水乎公曰致逺可謂善鍳裁者惜乎不<lb/>
　使歐公生前聞之<lb/>
王建宫詞<lb/>
　王建宫詞荆公獨愛其樹頭樹底覔殘紅一片西飛<lb/>
　一片東自是桃花貪結子錯教人恨五更風<lb/>
紅消香潤入梅天<lb/>
　王君玉宻學有望江南十首自謂謫仙楚老酷愛其<lb/>
<pb n="KR3j0180_WYG_057-19b"/>
　紅消香潤入梅天之句<lb/>
馮冦二公詩<lb/>
　馮長樂七嵗吟治圃詩云已落地花方遣掃未經霜<lb/>
　草莫教鋪仁厚天性全生靈性命已兆於此㓂萊公<lb/>
　八嵗吟華詩云只有天在上更無山與齊其師謂萊<lb/>
　公父曰賢郎怎不作宰相<lb/>
體物賦情<lb/>
　詩家之功全在體物賦情情之所寓惟色色之所比<lb/>
<pb n="KR3j0180_WYG_057-20a"/>
　惟花如唐人牡丹詩云紅開西子粧樓晚翠掲麻姑<lb/>
　水殿春若移春作秋全是蓮花句林和靖梅花疎影<lb/>
　横斜水清淺暗香浮動月黄昏近似野薔薇也<lb/>
三韓使人金山詩<lb/>
　熈寧中三韓使人朴寅亮作金山詩其序舊云前後<lb/>
　詩人不見山之為金云萬疊抱岑天倚杵一竿斜日<lb/>
　水浮金<lb/>
瀑布詩<lb/>
<pb n="KR3j0180_WYG_057-20b"/>
　徐凝瀑布一條界破青山色誠不如范文正白虹下<lb/>
　澗飲長劍倚天立有僧議徐詩不見瀑布輙吟云地<lb/>
　軸不卷盡天機長放來此得形而不得勢何異三韓<lb/>
　使人云金山不見金意外過求之弊也<lb/>
應制詩<lb/>
　舊史栁公權應制聨句薫風從南來殿閣生㣲涼然<lb/>
　當畏暑居廣殿南風之來不止㣲涼之意新史易曰<lb/>
　殿桷生餘涼葢屈桷叢椽受風勁快此兩字有功於<lb/>
<pb n="KR3j0180_WYG_057-21a"/>
　修詞也<lb/>
㝠搜造極<lb/>
　人心思究經術往往不能致情惟詩㝠捜造極所謂<lb/>
　應湏入海求唐人有云句自夜中得心從天外歸<lb/>
蓬萊仙<lb/>
　有蓬萊仙者語言極有情致陶隐居云得為才鬼猶<lb/>
　勝頑仙<lb/>
改恨作幸字<lb/>
<pb n="KR3j0180_WYG_057-21b"/>
　蕭楚才知溧陽縣時張乖崖作郡一日召食見公几<lb/>
　案有一絶云獨恨太平無一事淮南閒殺老尚書蕭<lb/>
　改恨作幸字公出視稿曰誰改吾詩左右以實對蕭<lb/>
　曰與公全身公功髙位重奸人側目之秋且天下一<lb/>
　統公獨恨太平何也公曰蕭弟一字之師也<lb/>
　　西清詩話<lb/>
㤗陵挽詞<lb/>
　御制㤗陵挽詞五章武帳初籌夜雲軿忽帝鄉百神<lb/>
<pb n="KR3j0180_WYG_057-22a"/>
　陪禹塟三載服堯䘮北極聨龍衮西風折雁行空餘<lb/>
　千古事纉述愧重光姑射仙期早華胥夢已陳朝廷<lb/>
　繫聖母基業付冲人日轉銅壺影天移玉座春九門笳鼓<lb/>
　發悲動属車塵眷哲天攸縱神機智獨謀塵流藏寳<lb/>
　閣鎻鑰受降樓風急鴒原晚霜寒雁宿秋遺衣今在<lb/>
　寢猶想未明求再御中天坐猶思玉色温瑶堦花自<lb/>
　落寳扇影空存重感天倫戚欽承世及恩欲諧追述<lb/>
　志永紹裕陵尊憶開王邸日曽駐六龍飛玉宇春初<lb/>
<pb n="KR3j0180_WYG_057-22b"/>
　永金盤露未晞荆根方並秀棣蕚更交輝今日承基<lb/>
　緒追懐往事非<lb/>
功謝蕭規恩從隗始<lb/>
　熈寧初張掞侍郎以二府成詩賀王荆公公和曰功<lb/>
　謝蕭規慚漢第恩從隗始詫燕臺陸農師曰蕭規曹<lb/>
　隨髙帝論功蕭何第一而請從隗始初無恩字公笑<lb/>
　曰韓退之鬭鷄聯句感恩慚隗始若無據豈當對功<lb/>
　字<lb/>
<pb n="KR3j0180_WYG_057-23a"/>
憶霖詩<lb/>
　張乖崖少與逸人傅霖同學公既顯達求霖三十年<lb/>
　不可得作憶霖詩云寄與巢由莫相笑此生終不羡<lb/>
　輕肥晚年守花丘有被褐騎驢叩門大呼曰語尚書<lb/>
　青州傅霖來閣吏走白公曰傅先生天下士汝何人<lb/>
　敢呼姓名霖笑曰别子一世尚爾同心是豈知世間<lb/>
　有我哉公問何昔隐今出霖曰子将去矣來報子耳<lb/>
　曰詠亦自知之霖曰知復何言後一月公薨<lb/>
<pb n="KR3j0180_WYG_057-23b"/>
狀元入相<lb/>
　本朝状頭入相者吕文穆蒙正王文正曽李文定廸<lb/>
　宋元憲庠元憲登庸知制誥石楊體賀以詩曰坐朝<lb/>
　四十三龍首身到黄扉止四人副樞王伯庸堯曰何<lb/>
　不言已四人而特言止葢伯庸繼元憲魁天下士然<lb/>
　未㡬薨於位自慶厯至今迄未有先多士而後大拜<lb/>
　者<lb/>
杜詩天闕字<lb/>
<pb n="KR3j0180_WYG_057-24a"/>
　杜子美宿龍門詩天闕象緯逼雲卧衣裳冷荆公云<lb/>
　闕當作閱然韋還東都記龍門號雙闕以與大内對<lb/>
　峙若天闕焉此宿龍門詩也用闕字何疑<lb/>
霓裳詞<lb/>
　歐公論王建霓裳詞弟子部中留一色聼風聽水作<lb/>
　霓裳以不曉聽風聼水為恨唐人西城記云龜兹國<lb/>
　王與臣庶知樂者於大山間聼風水聲均節成音後<lb/>
　畨入中國如伊州凉州甘州皆自龜兹致也此說近<lb/>
<pb n="KR3j0180_WYG_057-24b"/>
　之但不及霓裳耳鄭嵎津陽門詩註葉法善引明皇<lb/>
　月宫聞樂歸留冩其半㑹西凉府進婆羅門曲聲調<lb/>
　相同乃合二者製霓裳羽衣則知霓裳亦來西域云<lb/>
荆公得離騷句法<lb/>
　元豐中荆公在金陵東坡自黄州北遷日與公遊公<lb/>
　嘆曰不知更㡬百年方有如此人物以近製示東坡<lb/>
　云若積李兮縞夜宗桃兮炫晝自屈宋没世曠千餘<lb/>
　年無復離騷句法乃今見之坡至儀真寄金陵守王<lb/>
<pb n="KR3j0180_WYG_057-25a"/>
　勝之詩有云峰多巧障日江逺欲浮天公乃撫几曰<lb/>
　老夫生平作詩無此兩句<lb/>
王君玉詩<lb/>
　王君玉琪秋蓮詩云蠶寒氷蠒瘦蜂老露房空聞角<lb/>
　詩云隴雁下驚天在水征人相顧月如霜又有詩云<lb/>
　魚寒不食清池釣鷺静頻驚小閣棊君玉嘗曰詩家<lb/>
　不妨間用俗語尤見工夫雪未消者俗謂之待伴如<lb/>
　云待伴不禁鴛瓦冷羞明常怯玉鈎斜待伴羞明皆<lb/>
<pb n="KR3j0180_WYG_057-25b"/>
　俗語<lb/>
試舘職詩<lb/>
　王仲玉欽臣試舘職詩云古木隂生白玉堂長年來<lb/>
　此試文章日斜奏罷長楊賦閒拂塵埃向畵墻王荆<lb/>
　公改為奏賦長楊罷云如此語健<lb/>
離合體<lb/>
　藥名詩起於陳亞非也東漢已有離合體至唐始著<lb/>
　藥名之號如張籍江皋嵗暮相逢地黄葉霜前半夏<lb/>
<pb n="KR3j0180_WYG_057-26a"/>
　枝子夜吟詩向松桂心中萬事善君知是也<lb/>
集句<lb/>
　集句自國初有之至石曼卿以文為戲然後大著下<lb/>
　第偶成一生不得文章力欲上青雲未有因聖主不<lb/>
　勞千里召嫦娥何惜一枝春鳯凰詔下雖沾命豺虎<lb/>
　叢中也立身啼得血流無用處着朱騎馬是何人又<lb/>
　云年來年去志求忙為他人作嫁衣裳仰天大笑出<lb/>
　門去獨對春風舞一塲<lb/>
<pb n="KR3j0180_WYG_057-26b"/>
瘞鶴銘<lb/>
　焦山瘞鶴銘華陽真逸撰歐公云顧况道號蘇子美<lb/>
　詩山隂不見換鵝經京口空傳瘞鶴銘真作右軍書<lb/>
　矣陶隐居外傳隐居號華陽真人晚號華陽真逸則<lb/>
　瘞鶴銘為隐居不疑<lb/>
鄭䖍不見八哀詩<lb/>
　樹萱録云杜子美自負其詩鄭虔妻病瘧令誦予詩<lb/>
　虬鬚似太宗色映塞外春瘧鬼自避此唐末俗子之<lb/>
<pb n="KR3j0180_WYG_057-27a"/>
　論虬鬚似太宗乃八哀詩謂汝陽王璡璡死先於䖍<lb/>
　而八哀詩乃虔沒後同軰作則䖍不及見此詩明矣<lb/>
何遜諸人詩賦<lb/>
　何遜詩云薄雲岩際出初月波中上少陵則云薄雲<lb/>
　岩際宿孤月浪中翻宿因出而益妍玉臺集序金星<lb/>
　將婺女爭華麝月與嫦娥競爽北齊碑云浮雲與嶺<lb/>
　松張葢秋月與岩桂分叢庾子山馬射賦落花與芝<lb/>
　葢齊飛楊栁共春旗一色王勃云落霞與孤鶩齊飛<lb/>
<pb n="KR3j0180_WYG_057-27b"/>
　秋水共長天一色薛逢原云原花将晚照爭紅怪石<lb/>
　與寒流共碧<lb/>
殺風景<lb/>
　李義山雜纂其一曰殺風景謂清泉濯足花上揮聯<lb/>
　背山起樓燒琴煮鶴對花飲茶花下喝道晏元獻上<lb/>
　荆公詩皆用殺風景之語<lb/>
弔杜子美詩<lb/>
　唐人弔杜子美詩云賦出三都上詩須二雅求葢少<lb/>
<pb n="KR3j0180_WYG_057-28a"/>
　陵法度逺繼周詩與奴白飯馬青芻雖不言主人而<lb/>
　待奴馬如此主人可知與言刈其楚言秣其馬言刈<lb/>
　其蔞言秣其駒同意又小城萬丈餘大城鉄不如則<lb/>
　小城難為髙大城難為堅故也正得古人著書互相<lb/>
　備意<lb/>
全用平聲詩<lb/>
　晏元獻謂梅聖俞曰古人章句中全用平聲製字穩<lb/>
　帖如枯桑知天風是也恨未見側字詩聖俞遂作五<lb/>
<pb n="KR3j0180_WYG_057-28b"/>
　側體云月出斷㟁口影照别舸背且獨與婦飲頗勝<lb/>
　俗客對<lb/>
海立<lb/>
　杜少陵九天之雲下垂四海之水皆立東坡有美堂<lb/>
　詩天外黒風吹海立葢出此<lb/>
夢中賦詩<lb/>
　張亶熈寧中夢行大空中聞天風海濤聲振林木徐<lb/>
　見海中樓闕列瓊琚琅珮數百人揖亶出紙請賦筆<lb/>
<pb n="KR3j0180_WYG_057-29a"/>
　硯皆碧玉也且戒曰此間文章要似隱起鸞鳯嘗與<lb/>
　織女機杼分巧過是乃人間語耳亶詩曰天風吹散<lb/>
　赤城霞染出連雲萬樹花誤入醉鄉迷去路旁人應<lb/>
　笑忘還家有仙人曰子詩佳絶未免近凢酌酒一盃<lb/>
　極甘寒忽覺身墮萬仭山而寤<lb/>
燮成三日雨<lb/>
　宋琪沈義倫俱在黄閣久旱既雨復不止琪曰燮成<lb/>
　三日雨義倫對曰調得一城泥<lb/>
<pb n="KR3j0180_WYG_057-29b"/>
洞庭詩<lb/>
　洞庭天下壯觀古人詩如水涵人影濶山㧞地形髙<lb/>
　又四顧疑無地中流忽有山未若孟浩然氣蒸雲夢<lb/>
　澤波動岳陽城至杜子美則云吳楚東南坼乾坤日<lb/>
　夜浮<lb/>
太白遺篇<lb/>
　李太白遺篇云斷崖如削𤓰嵐光破崖緑天河從中<lb/>
　來白雲漲川谷玉案動文字世眼不可讀攝身凌青<lb/>
<pb n="KR3j0180_WYG_057-30a"/>
　霄松風拂我足又云舉袖露條脫招我飯胡麻<lb/>
峰頂寺詩<lb/>
　蘄州黄梅縣峰頂寺在水中央環伏萬山曾阜為令<lb/>
　因事至其上見梁間一榜塵暗粉落滌拂讀之乃太<lb/>
　白詩也夜宿峰頂寺舉手捫星辰不敢髙聲語恐驚<lb/>
　天上人世傳楊文公㓜時詩者誤<lb/>
滕王湛然<lb/>
　歐公録王建宫詞云内中數日無呼喚搨得滕王蛺<lb/>
<pb n="KR3j0180_WYG_057-30b"/>
　蝶圖有名葢湛然非元嬰也<lb/>
池底鋪錦<lb/>
　王建宫詞魚藻宫中鎻翠娥先皇行處不曾過如今<lb/>
　池底休鋪錦菱角鷄頭積漸多李石開成承詔録文<lb/>
　宗論徳宗奢靡云聞得禁中老宫人每引流泉先於<lb/>
　池底鋪錦則知建詩皆摭實非鑿空語也<lb/>
虎圖詩<lb/>
　王介甫歐陽永叔梅聖俞坐上分題賦虎圖介甫先成<lb/>
<pb n="KR3j0180_WYG_057-31a"/>
　乃題老杜畫鶻行<lb/>
後主長短句<lb/>
　南唐後主圍城中作長短句未就而城破櫻桃落盡<lb/>
　春歸去蝶畨金粉雙飛子䂓月小樓西曲瓊鈎箔惆<lb/>
　悵卷金泥門巷寂寥人去後望殘烟草低迷<lb/>
方城髙士<lb/>
　范謙叔居方城有髙士自言昔乃白髪社翁遇師授<lb/>
　以神藥顔如渥丹告歸留詩云莫訝杖藜歸去早家<lb/>
<pb n="KR3j0180_WYG_057-31b"/>
　山閒却一溪雲<lb/>
三僧詩<lb/>
　僧齊已詩云春深遊寺客花落閉門僧惠崇云曉風<lb/>
　飄磬逺暮雪入廊深閩僧可仁詩云一鉢即生涯隨<lb/>
　縁度嵗華是山皆有寺何處不為家<lb/>
老野狐精<lb/>
　王荆公見東坡醉白堂記云此定是韓白優劣論東<lb/>
　坡曰不若介甫處州學記乃學校策耳然二公勝處<lb/>
<pb n="KR3j0180_WYG_057-32a"/>
　心相傾慕東坡奉祠西太一見公舊題楊栁鳴蜩綠<lb/>
　暗荷花落日紅酣三十六陂春水白頭想見江南注<lb/>
　目久之曰老野狐精也<lb/>
皮光業詩<lb/>
　吳越王錢鏐時宰相皮光業有詩云行人折栁和輕<lb/>
　絮燕子銜泥帶落花衆爭嘆譽裴光約抗聲曰二句<lb/>
　偏枯不工栁當有絮泥或無花<lb/>
竹林鳥<lb/>
<pb n="KR3j0180_WYG_057-32b"/>
　少陵七歌云嗚呼四歌兮歌四奏竹林為我啼清晝<lb/>
　後註詩者更作林猿崇寧間有客自同州籠一禽大<lb/>
　如雀色正青善鳴問其名曰竹林鳥也<lb/>
題周陵詩<lb/>
　李邯鄲有題周朝三陵詩恭帝陵云弄耜牽車挽鼔<lb/>
　催不知門外倒戈回荒榛斷壠可三尺誰道房陵半<lb/>
　仗來為仇家所訐以誣訕得罪<lb/>
禮部唱和<lb/>
<pb n="KR3j0180_WYG_057-33a"/>
　嘉祐初歐陽永叔王禹玉梅公儀韓子華范景仁同<lb/>
　掌春闈有禮部唱和集梅聖俞時為属有詩云萬蟻<lb/>
　戰酣春晝永五星明處夜堂深舉子戲曰主文自以<lb/>
　為星我軰為蟻此試官謙徳也<lb/>
吕洞賔<lb/>
　鍾弱翁𫝊師平凉有方士通謁徒牧童牽黄犢立庭<lb/>
　下弱翁異之指牧童曰道人頗能賦此乎笑曰不煩<lb/>
　我語是兒能之乃大書曰草鋪横野六七里笛弄晚<lb/>
<pb n="KR3j0180_WYG_057-33b"/>
　風三四聲歸來飽飯黄昏後不脫簔衣卧月明既去<lb/>
　郡人見方士擔兩大瓮長歌出郭迹之不在瓮乃二<lb/>
　口豈洞賔耶<lb/>
鳯子<lb/>
　嘲泥鵝詩鵝兒唼啑雌黄觜鳯子輕盈膩粉腰崔豹<lb/>
　古今註云蛺蝶大者為鳯子<lb/>
王元之對属<lb/>
　王禹偁元之父本磨家畢文簡士安為州從事元之<lb/>
<pb n="KR3j0180_WYG_057-34a"/>
　七嵗代其父輸麵至公宇立庭下文簡方命諸子属<lb/>
　句云鸚鵡能言寧比鳯元之抗聲曰蜘蛛雖巧不如<lb/>
　蠶文簡曰子精神滿腹將且名世其後與公接武朝<lb/>
　廷<lb/>
王荆公詩<lb/>
　王荆公云李漢豈知韓退之者緝其文不擇美惡不<lb/>
　可以示子孫况垂世乎以此門弟子意有在焉其文<lb/>
　迄無善本如春殘葉宻花枝少睡起茶多酒盞踈吾<lb/>
<pb n="KR3j0180_WYG_057-34b"/>
　皇英聖超光武上將威名得隗囂皆王元之詩也金<lb/>
　陵獨酌西江雪浪來天際寄劉元父翰林放逐蓬萊<lb/>
　殿王君玉詩也臨津艶艶花千樹天末海門横北固<lb/>
　不知朱戶鎻婵娟皆王平甫詩也<lb/>
秋英不比春花落<lb/>
　歐公嘉祐中見王荆公詩黄昏風雨瞑園林殘菊飄<lb/>
　零滿地金笑曰百花盡落獨菊枝上枯耳因戲曰秋<lb/>
　英不比春花落為報詩人仔細㸔荆公聞之曰是豈<lb/>
<pb n="KR3j0180_WYG_057-35a"/>
　不知楚詞云餐秋菊之落英歐陽㡬不學之過也<lb/>
植紅梅<lb/>
　紅梅獨盛於姑蘇晏元獻始移植西岡第中一日貴<lb/>
　游賂園吏得枝分接由是都下有二本公嘗與客飲<lb/>
　花下賦詩曰若更遲開二三月北人應作杏花㸔客<lb/>
　曰公詩固佳待北俗何淺耶公笑曰傖父安得不然<lb/>
　王君聞盗花種以詩寄公舘娃宫北舊精神粉瘦瓊<lb/>
　寒露蕋新園吏無端偷折去鳯城從此有雙身<lb/>
<pb n="KR3j0180_WYG_057-35b"/>
愛文字飲與俗人沽酒同科<lb/>
　東坡言韓退之詩長安衆富兒盤饌羅羶葷不觧文<lb/>
　字飲惟能醉紅裙至云艷姬踏筵舞清眸射劍㦸則<lb/>
　知此老個中興復不淺張文潜戲答曰愛文字飲者<lb/>
　與俗人沽酒同科<lb/>
原父再婚<lb/>
　劉原父敞再婚歐公以二絶戲之曰平生志業有誰<lb/>
　先落筆文章海内傳明日都城應紙貴開簾却扇見<lb/>
<pb n="KR3j0180_WYG_057-36a"/>
　新篇仙家千載一何長浮世空驚日月忙洞裏新花<lb/>
　莫相笑劉郎今是老劉郎原父不恱<lb/>
王舍人竊鄭詩<lb/>
　嘉祐中賞花釣魚王介甫以知制誥預末坐上出詩<lb/>
　群臣属和至介甫日將夕矣亟欲奏御得披香殿字<lb/>
　未有對鄭毅夫獬接席曰宜對太液池敲其詩云披<lb/>
　香殿上留朱輦太液池邉送酒盃明日都下盛傳王<lb/>
　舍人竊鄭太液波翻披香簾卷介甫頗銜之<lb/>
<pb n="KR3j0180_WYG_057-36b"/>
東坡戲陳季常畏内<lb/>
　東坡謫黄州與陳慥季常逰季常自以飽禪學而妻<lb/>
　栁氏頗悍季常畏之客至或詬罵未巳聲達於外東<lb/>
　坡因詩戲云誰似龍丘居士賢談空說有夜不眠忽<lb/>
　聞河東獅子吼拄杖落手心茫然<lb/>
碾玉匠嘗南食<lb/>
　葉海致逺有試茶詩云碾成天上龍兼鳯煮出人間<lb/>
　蟹與蝦好事者戲曰此非試茶乃碾玉匠人嘗南食<lb/>
<pb n="KR3j0180_WYG_057-37a"/>
　詩也<lb/>
彭門題壁<lb/>
　彰門壁上有一聨一鳩鳴午寂雙燕話春晴東坡曰<lb/>
　此唐人得意句<lb/>
二舉子被執<lb/>
　石曼卿為舘職五鼓趨朝見二舉子繫邏舍曼卿問何<lb/>
　事吏云昨日里閈有娶婦者二子穴隙以窺夜分乃<lb/>
　被執曼卿力為釋觧口占集句云司空臨汝汝須知<lb/>
<pb n="KR3j0180_WYG_057-37b"/>
　月下敲門更有誰尀耐一雙窮相眼得便宜是落便<lb/>
　宜<lb/>
生日詩<lb/>
　周邦彦美成上家公生日詩云化行禹貢山川外人<lb/>
　在周公禮樂中<lb/>
幽谷種花<lb/>
　歐公守滁州命幕客種花琅琊幽谷謝以狀問名品<lb/>
　公書紙尾云淺深紅白宜相間先後仍須次第栽我<lb/>
<pb n="KR3j0180_WYG_057-38a"/>
　欲四時携酒去莫教一日不花開<lb/>
李後主長短句<lb/>
　南唐李後主歸朝後每懐江國且念嬪妾散落長短<lb/>
　句云簾外雨潺潺春意將䦨羅衾不耐五更寒夢裡<lb/>
　不知身是客一餉貪歡獨自莫凭欄無限江山别時<lb/>
　容易見時難流水落花春去也天上人間未㡬下世<lb/>
　云<lb/>
歌者囀春鶯<lb/>
<pb n="KR3j0180_WYG_057-38b"/>
　王詵晉卿都尉既䘮蜀國貶均州姬侍盡逐有歌者<lb/>
　號囀春鶯不知流落何許二年從汝隂道過市樓泣<lb/>
　聲甚悲問之乃囀春鶯也得句云佳人已属沙叱利<lb/>
　義士今無古押衙客有足成章者其詞云㡬年流落<lb/>
　向天涯萬里歸來两鬢華翠袖香殘空浥淚青樓雲<lb/>
　𣺌定誰家佳人已属沙叱利義士今無古押衙回首<lb/>
　音塵两沉絶春鶯休囀沁園花<lb/>
魯直詩<lb/>
<pb n="KR3j0180_WYG_057-39a"/>
　黄魯直八嵗能詩送人赴舉云送君歸去明主前若<lb/>
　問舊時黄庭堅謫在人間今八年<lb/>
癩可痩權<lb/>
　詩僧矩可身被惡疾人號癩可善權亦能詩人物清<lb/>
　癯人目為痩權可詩如清霜群木落盡見西山秋權<lb/>
　云谷口未斜日數峰生夕隂<lb/>
丘氏寄夫詩<lb/>
　朝奉郎丘舜諸女皆能文詞其仲寄夫云簾裡孤燈<lb/>
<pb n="KR3j0180_WYG_057-39b"/>
　覺曉遲獨眠留得宿粧眉珊瑚枕上驚殘夢認得蕭<lb/>
　郎馬過時<lb/>
張元<lb/>
　姚嗣宗守華州狂士張元天聖間坐累終身託興吟<lb/>
　咏如咏雪詩戰退玉龍三百萬敗鱗殘甲滿空飛咏<lb/>
　白鷹有心待捻月中兎故向天邉飛白雲崆峒山詩<lb/>
　有云踏碎賀蘭石掃清西海塵布衣能辦此可惜作<lb/>
　窮鱗公曰此人若不收拾失一張元矣因表薦官之<lb/>
<pb n="KR3j0180_WYG_057-40a"/>
扈蹕詩<lb/>
　曾子開賦扈蹕詩押辛字往還不已東坡厭之復和<lb/>
　云讀罷君詩何所似搗殘薑桂有餘辛顧問客曰觧<lb/>
　此否謂唱首多辣氣耳<lb/>
楊鸞詩<lb/>
　世傳歐公掌貢闈舉子問堯舜是㡬種事公曰不用<lb/>
　使此乃南唐湯恱楊鸞問答見鄭文寳江表志又載<lb/>
　鸞詩云白日蒼蠅滿飯盤夜間蚊子又成團每到更<lb/>
<pb n="KR3j0180_WYG_057-40b"/>
　深人靜後定來頭上咬楊鸞<lb/>
栁枝絳桃<lb/>
　唐詩林云退之侍妾名栁枝絳桃其使王庭凑有夀<lb/>
　陽驛絶句不見園花兼巷栁馬頭惟有月團團迨歸<lb/>
　栁枝竄去又有鎮州初歸詩别來楊栁街頭樹擺亂<lb/>
　東風只欲飛惟有小桃園裏在留花不發待郎歸自<lb/>
　是專属意絳桃矣<lb/>
羅浮仙<lb/>
<pb n="KR3j0180_WYG_057-41a"/>
　近有人遊羅浮留宿岩谷中夜見一人身無衣而紺<lb/>
　毛覆體意必仙也乃再拜問道其人了不顧長嘯數<lb/>
　聲響振林木歌詩云雲來萬嶺動雲去一天色長嘯<lb/>
　兩三聲空山秋月白<lb/>
内宴詩<lb/>
　張籍寒食内宴朝光瑞氣滿宫樓彩纛魚龍四面稠<lb/>
　廊下御厨分冷食殿前香騎逐飛毬千官盡醉猶教<lb/>
　坐百戲皆呈未放休共喜拜恩侵夜出金吾不敢問<lb/>
<pb n="KR3j0180_WYG_057-41b"/>
　行由乃知唐清明亦宴百官皆冷食又至夜而罷<lb/>
處黙詩<lb/>
　吳越紀事越僧處黙詩有竒句嘗云到江吳地盡隔<lb/>
　岸越山多羅隱見曰此我句失之乆矣乃為吳丐得<lb/>
　<lb/>
　<lb/>
　<lb/>
　類說卷五十七<lb/>
</p>
<p>
</p>
  </div>
</body>
</text>
</TEI>
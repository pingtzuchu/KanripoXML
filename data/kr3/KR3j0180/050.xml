<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目録</head> <lb/>
    <p>
<pb n="KR3j0180_WYG_050-1a"/>
欽定四庫全書<lb/>
　類說目録<lb/>
　　卷五十<lb/>
　　　佛書雜說<lb/>
　　　　如來　　　　　　三教<lb/>
　　　　舜佛　　　　　　八卦<lb/>
　　　　色空　　　　　　人弗為惡<hi>缺</hi>
　　　　無漏法門　　　　觀音如來<lb/>
<pb n="KR3j0180_WYG_050-1b"/>
　　　　心法　　　　　　身口清净<lb/>
　　　　莊老　　　　　　大慈<lb/>
　　　　種諸善根　　　　老子不能言仁義<lb/>
　　　　變化　　　　　　吕望<lb/>
　　　　魍魎　　　　　　貞一致一三昧<lb/>
　　　　孟子善立言<lb/>
　　　孔子雜說<lb/>
　　　　名諱　　　　　　文君北蠻<lb/>
<pb n="KR3j0180_WYG_050-2a"/>
　　　　射策　　　　　　印綬<lb/>
　　　　作史　　　　　　才智<lb/>
　　　　退之有聲樂服金石<lb/>
　　　　相反　　　　　　禇大<lb/>
　　　　文字忌諱　　　　兵家勝負<lb/>
　　　縉紳脞說<lb/>
　　　　王母侍女　　　　騎上杯<lb/>
　　　　夢妻寄詩　　　　夢青衣婦人索眼<lb/>
<pb n="KR3j0180_WYG_050-2b"/>
　　　　雨中望蓬萊詩　　婦人在鏡中<lb/>
　　　　閻羅王　　　　　玲瓏奈老何<lb/>
　　　　三仙　　　　　　渾家聨句<lb/>
　　　　南岳地仙　　　　綠裙紅袖<lb/>
　　　　楚小波　　　　　桐葉上詩<lb/>
　　　　孟氏為少年所私　在母胎二十二月<lb/>
　　　　北岳賜石雁　　　廬山紅蓮<lb/>
　　　　月中桂子　　　　蒲麥<lb/>
<pb n="KR3j0180_WYG_050-3a"/>
　　　　獨孤妻夢翫月　　八戒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_050-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目録<lb/>
<pb n="KR3j0180_WYG_050-4a"/>
欽定四庫全書<lb/>
　類說卷五十　　　　　　　宋　曽慥　編<lb/>
　　佛書雜說<lb/>
如來<lb/>
　如者來之體來者如之用湛然常自如者謂之如應<lb/>
　物而來者謂之來來者金聲如者玉振之也<lb/>
三教<lb/>
　儒者之陽陰老氏之有無釋家之色空言其致則一<lb/>
<pb n="KR3j0180_WYG_050-4b"/>
　也<lb/>
舜佛<lb/>
　舜由仁義行非行仁義也佛由定慧行非行定慧也<lb/>
八卦<lb/>
　正北方坎其本性也佛也陰静而有陽動乎其間葢<lb/>
　陽生於陰也至於艮則終萬物始萬物者也惟文殊<lb/>
　可即此義也文殊者智也萬物莫不由乎智而相終<lb/>
　始也至震則萬物發生而出故曰帝出乎震以體言<lb/>
<pb n="KR3j0180_WYG_050-5a"/>
　之為神以用言之為帝惟普賢可即此義齊乎㢲則<lb/>
　亊當齊戒用事之時必洗心防患故以㢲為齊離者<lb/>
　萬物盛大如佛法用徧法界而有光明故曰相見乎<lb/>
　離至坤則將收歛也如佛漸入湼槃之際故曰致役<lb/>
　乎坤兊者正西物皆收成則多悅矣故曰說言乎兊<lb/>
　至乾則陰陽相薄之地故曰戰乎乾至坎則脫一有<lb/>
　為之時故曰勞乎坎方歸至静如入湼槃者也此言<lb/>
　萬物皆循天地陰陽自然之理儒者之道至此極矣<lb/>
<pb n="KR3j0180_WYG_050-5b"/>
色空<lb/>
　釋氏之色空即老氏之有無色即是空空即是色莊<lb/>
　子所謂有無無有者是也在我之謂形在彼之謂色<lb/>
　如釋氏所謂六根六塵是也<lb/>
無漏法門<lb/>
　佛者人弗為惡也仙者如山之不動也人弗為惡通<lb/>
　乎晝夜之道而即所謂圓覺也退藏於宻釋氏所謂<lb/>
　無漏法門也<lb/>
<pb n="KR3j0180_WYG_050-6a"/>
觀音如來<lb/>
　異口同善言也真實不虛比其觀自在者也諦聽比<lb/>
　佛之觀世音也菩薩者博施濟衆者也般若者類莊<lb/>
　生之齊物如來菩薩猶堯舜禹稷也<lb/>
心死<lb/>
　哀莫大於心死禪家所謂蒼天蒼天<lb/>
身口清凈<lb/>
　心無罣碍故無有恐怖此全於天者能之所以逺離<lb/>
<pb n="KR3j0180_WYG_050-6b"/>
　顛倒心不念是非口不言利害此其所以身口清凈<lb/>
　也手擎三千大千世界荘生所謂狹宇宙者也色不<lb/>
　異空空不異色色即是空空即是色此忘其肝膽遺<lb/>
　其耳目内外俱盡者也心處六情如鳥投網因物有<lb/>
　遷者也<lb/>
荘老<lb/>
　前際不來後際不斷荘生所謂無古今也無量無邉<lb/>
　此所以處乎不深之度藏乎無端之紀游乎萬物之<lb/>
<pb n="KR3j0180_WYG_050-7a"/>
　所終始而曾不知其極也無上㣲妙此老子所謂㣲<lb/>
　妙𤣥通深不可識也本性空寂此常無欲以觀其妙<lb/>
　也心善淵此所謂如清泠水者也凈無瑕穢此所謂<lb/>
　滌除𤣥覧無疵者也<lb/>
大慈<lb/>
　人以大覺為歸世之迷人塵勞妄想而不悟雖生而<lb/>
　䘮其所以生矣此達者之所哀佛氏之所以有大悲<lb/>
　之號也<lb/>
<pb n="KR3j0180_WYG_050-7b"/>
種諸善根<lb/>
　臯陶布種萬民之德而黎民歸之猶釋氏所謂種諸<lb/>
　善根<lb/>
老子不能言仁義<lb/>
　老子能言道德不能言仁義葢人亦有能逺而不能<lb/>
　近能高而不能下者老子豈不知仁義之為益於世<lb/>
　我欲盛言大道之羙故提起仁義耳<lb/>
變化<lb/>
<pb n="KR3j0180_WYG_050-8a"/>
　變者天道也化者地道而已能變化者惟聖人乎<lb/>
吕望<lb/>
　吕望未足為聖人止為大賢耳<lb/>
魍魎<lb/>
　神不明謂之魍精不明謂之魎<lb/>
貞一致一三昩<lb/>
　道家云貞一儒者云致一釋氏云三昩其義通也言<lb/>
　一即有二遂至於三言三即昩在其間反復存之而<lb/>
<pb n="KR3j0180_WYG_050-8b"/>
　已<lb/>
孟子善立言<lb/>
　孟子曰君子之於禽獸見其生不忍見其死聞其聲<lb/>
　不忍食其肉此似近乎釋氏又曰今樂猶古樂此似<lb/>
　近乎老荘不見孟子善立言也釋氏深言之儒淺言<lb/>
　之深亦見其淺淺亦見其深孟子言至此而止者為<lb/>
　天下後世慮也<lb/>
　　孔子雜說<lb/>
<pb n="KR3j0180_WYG_050-9a"/>
名諱<lb/>
　太史公名談故史記無談字季布𫝊改趙談作趙同范<lb/>
　曄父名㤗故後漢無㤗字郭㤗鄭㤗皆作大字李翺<lb/>
　父名楚金故為文皆以今為兹韓愈為李賀作諱辯<lb/>
　持言在不稱徵之說故愈父仲卿未嘗諱焉曹志植<lb/>
　之子奏議云幹植不強不諱植字三國志猶不諱其<lb/>
　君名云功以權成是斥孫權之名也<lb/>
文君北蠻<lb/>
<pb n="KR3j0180_WYG_050-9b"/>
　文王可以為文君張衡賦文君為我端著是也北狄<lb/>
　可以為北蠻史記匈奴傳獫狁葷粥居下北蠻是也<lb/>
　二典可以為謨馬融戛擊鳴球載于虞謨是也堯典<lb/>
　可以為唐書吴陸抗傳靖言庸違唐書攸戒是也韶<lb/>
　亦可為禹樂史記禹興九韶之樂是也三王亦得稱<lb/>
　帝史記夏紀帝紂是也獻俘不獨人也物亦為俘書<lb/>
　俘厥寳玉是也俘取也匄不止自乞也與人自可稱<lb/>
　匄唐川王云盡取善繒匄諸宫人是也胗不止脉也<lb/>
<pb n="KR3j0180_WYG_050-10a"/>
　視物亦可為胗王喬詔上方胗視是也餉不止於飲<lb/>
　食也魏文紀注以詩賦餉孫權徐孝穆有答餉鏡詩<lb/>
　是也城邑亦可曰幣趙世家以城市邑十七幣吾國<lb/>
　是也<lb/>
射策<lb/>
　漢射策與對策不同按蕭望之𫝊射謂為難問疑義<lb/>
　書於策量其大小署為甲乙之科不使彰獻射者隨<lb/>
　其所取得而釋之對者顯問以政事經義觀其所對<lb/>
<pb n="KR3j0180_WYG_050-10b"/>
　文詞定高下晉潘京為州所辟因謁見問策探得不孝<lb/>
　字刺史曰辟士為不孝耶答曰今為忠臣不得為孝<lb/>
　此亦射策遺法耳<lb/>
印綬<lb/>
　漢時印綬非若今之金紫銀緋長使服之也葢居是<lb/>
　官則佩是印綬罷則解之故三公上印綬也後漢張<lb/>
　奂云吾前後十要銀艾銀即銀印艾即緑綬十要者<lb/>
　一官一珮之耳印不甚大淮南王曰方寸之印丈二<lb/>
<pb n="KR3j0180_WYG_050-11a"/>
　之組是也晉婦人亦有印綬虞譚母賜金章紫綬是<lb/>
　也<lb/>
作史<lb/>
　晉張輔云司馬遷叙三千年亊五十萬言班固叙二<lb/>
　百年亊乃八十萬言自昔史氏所書兩氏一亊則曰<lb/>
　語在某人傳晉書載王隱諌祖納奕棋一段幾二百字<lb/>
　兩傳俱出此為文煩矣<lb/>
才智<lb/>
<pb n="KR3j0180_WYG_050-11b"/>
　天下無窮者才智也陳平嘗出六竒燕居深念恐禍<lb/>
　及已陸賈教之交驩太尉又為書吕氏數事平從之<lb/>
　卒誅諸吕則賈之智謀又在平之右矣方劉晏治財<lb/>
　穀一人而已順宗時李㢲蒞職一年較其所入如晏<lb/>
　最多之年明年過之又明年增一百八十萬緍而程<lb/>
　异之計較又精於㢲就財榖之才觀之是劉晏不如<lb/>
　李巽李巽又不如异之<lb/>
退之有聲樂服金石<lb/>
<pb n="KR3j0180_WYG_050-12a"/>
　韓退之晚年有聲樂而服金石藥張籍祭文曰乃出<lb/>
　二侍女合弹琵琶筝既而公疾浸加孺人侍湯藥白<lb/>
　樂天思舊詩云退之服硫黄一病訖不痊㣲之煉秋<lb/>
　石未老身溘然退之嘗譏人不解文字飲而自敗於<lb/>
　女妓乎作李博士墓銘戒人服金石藥而自餌硫黄<lb/>
　乎<lb/>
相反<lb/>
　羊祜鑿墓陶侃决措二人正相反王戎好聚嘗手執<lb/>
<pb n="KR3j0180_WYG_050-12b"/>
　牙籌王衍口不言錢謂阿堵物二人正相反坦之作<lb/>
　廢莊論阮籍作達莊論亦相反廢莊論詆譏子休而<lb/>
　多竊其言操戈入室文章之最病<lb/>
褚大<lb/>
　或疑褚先生為褚大非也按儒林𫝊褚大董仲舒弟<lb/>
　子也平凖書褚大為武帝使而褚先生者哀成間人<lb/>
　也武紀注禇先生名少孫為漢博士<lb/>
文字忌諱<lb/>
<pb n="KR3j0180_WYG_050-13a"/>
　曹植七啓言食味云搴芳蓮之巢龜張恊七命云丹<lb/>
　穴之雛二者似非庖厨物也大抵作文字須識忌諱<lb/>
兵家勝負<lb/>
　兵家勝負多出偶然無定算也謝𤣥以八萬人當苻<lb/>
　堅百萬之衆其勢宜不敵也若堅阻肥水而陳必保<lb/>
　萬全惟麾軍却退衆亂不能立故敗世謂謝𤣥能走<lb/>
　苻堅者此耳桓温伐蜀敗於管橋衆懼欲退鼓吏誤<lb/>
　鳴進鼓於是攻之李壽大潰乃以國降世謂桓平蜀<lb/>
<pb n="KR3j0180_WYG_050-13b"/>
　者此耳<lb/>
　　縉紳脞說<lb/>
王母侍女<lb/>
　王母見漢武左右侍女四人帝問其名氏曰董䨇成<lb/>
　許飛瓊凌婉華叚安香<lb/>
騎上盃<lb/>
　海東有姓劉人善作酒盛暑可寄千里謂之騎上盃<lb/>
夢妻寄詩<lb/>
<pb n="KR3j0180_WYG_050-14a"/>
　蘓檢登第夢妻寄詩曰楚水平如鏡周囘白鳥飛金<lb/>
　陵幾多地一去不知歸<lb/>
夢青衣婦人索眼<lb/>
　僧乘杲夢一使者押青衣婦人問杲索眼聲氣頗厲<lb/>
　使人將出刀先斷杲右手杲曰願以左手易之使人<lb/>
　問左右何意杲曰近方受戒留右手撘袈裟使人曰<lb/>
　更不用㫁手師一言撘袈裟已還嗔叱婦人令去又<lb/>
　曰此婦魚也師前身為王家兒六七歲家人買得此<lb/>
<pb n="KR3j0180_WYG_050-14b"/>
　魚尚鮮活師以手剜取其眼故今來索<lb/>
雨中望蓬萊詩<lb/>
　君房夢出郊望巨浸中樓臺參差忽有二青衣棹舟<lb/>
　至大呼曰張秀才賦雨中望蓬萊山詩君房賦曰重<lb/>
　簾埀宻雨孤夢隔秋宫紅爐九華暗香消芳思融仙<lb/>
　忻望不及鶴信遣誰通但云許玉斧寜知張巨公二<lb/>
　童曰凡世人爭合道神仙名字俄巨獸哮吼波上風<lb/>
　濤大作恐懼而覺<lb/>
<pb n="KR3j0180_WYG_050-15a"/>
婦人在鏡中<lb/>
　江南魯思郾女一日將粧忽見一婦人在鏡中被髮<lb/>
　徒跣抱一嬰兒自是日日見之思郾自問其故曰我<lb/>
　徃歳建昌縣録事娶我為側室踰年生此子君女為<lb/>
　正妻後録事出旁縣君女并此子投我井中以石填<lb/>
　之詐其夫云逃去我家訟於有司適㑹君女卒今雖<lb/>
　後身固當償命也其女遂卒<lb/>
閻羅王<lb/>
<pb n="KR3j0180_WYG_050-15b"/>
　唐嚴安之為京兆尹以強明稱民吏畏之一日見一<lb/>
　神鞬櫜致禮甚恭曰五道將軍拜謁今奉天符迎公<lb/>
　為閻羅王替韓王安之是夜卒明皇聞之追封為平<lb/>
　等王<lb/>
玲瓏奈老何<lb/>
　商玲瓏餘杭歌妓白公守郡日與歌曰罷胡琴掩瑤<lb/>
　瑟玲瓏再拜當歌立莫為使君不解歌聽唱黄雞與<lb/>
　白日黄雞催曉丑前鳴白日催人酉後没腰間紅綬<lb/>
<pb n="KR3j0180_WYG_050-16a"/>
　繫未稳鏡裡朱顔看已失玲瓏玲瓏奈老何使君歌<lb/>
　了汝更歌時元㣲之在越州厚幣邀至月餘使盡歌<lb/>
　所唱之曲作詩送行兼寄樂天曰休遣玲瓏唱我詞<lb/>
　我詞多是寄君詩却向江邊整囘棹月落潮平是去<lb/>
　時<lb/>
三仙<lb/>
　武夷山中秋日吕真人鍾離先生武夷君三座空中<lb/>
　呼曰若男女命皆坐命鼓師搥引鼓管師鮑公希吹<lb/>
<pb n="KR3j0180_WYG_050-16b"/>
　横笛板師何鳳兒撫節板絃師董嬌娘彈坎侯謝英<lb/>
　妃撫長離<hi>觱篥也</hi>吕阿香戞圓腹<hi>琵琶也</hi>須㬰命行酒令<lb/>
　歌人唱人間好曲詞曰天上人間兮㑹合疎稀日落<lb/>
　西山兮夕鳥歸飛百年一餉兮志與願違天宫咫尺<lb/>
　兮恨不相隨<lb/>
渾家聫句<lb/>
　滕廷俊洛陽道中投宿庄家主人偶出廷俊嘆曰為<lb/>
　客多苦辛日暮無主人忽有老父衰鬂敝衣出曰適<lb/>
<pb n="KR3j0180_WYG_050-17a"/>
　聞郎詩雖曹云客子常畏人不能過也僕忝渾家掃<lb/>
　門之客姓麻名和第大偕至西堂隅見萃堂復閣中<lb/>
　有樽酒盤杓同坐良久又一客出曰和且邪謂麻大<lb/>
　曰適與君聨句未成麻乃書題目云同在渾家平原<lb/>
　館聨句一首麻大詩曰自與渾家隣馨香遂滿身無<lb/>
　心好清净有用去灰塵且邪曰僕是七言韻又不同<lb/>
　乃吟曰冬朝毎去依烟火春至還歸養子孫曾向苻<lb/>
　王筆端坐邇來求食渾家門廷俊猶不悟作詩曰田<lb/>
<pb n="KR3j0180_WYG_050-17b"/>
　文稱好客凡有幾多人如有馮讙在今希厠下賔二<lb/>
　人相顧笑曰何得相譏曰使君在渾家門一日當厭<lb/>
　足矣於是飡肴饌引滿數十廵主人歸呼廷俊二人<lb/>
　俱不見身坐厠屋下旁有大蒼蠅秃掃箒而已廷俊<lb/>
　有熱疾自此頓愈<lb/>
南岳地仙<lb/>
　進士趙顔於畫工處得軟障圖一婦人甚麗顔曰如<lb/>
　何令生願納為妻畫工曰予神畫也此名真真呼其<lb/>
<pb n="KR3j0180_WYG_050-18a"/>
　名百日晝夜不歇即必應則以百家綵灰酒灌之遂<lb/>
　活顔如其言果下障言笑飲食如常踰年生一子其<lb/>
　友曰此妖也予有神劍可斬之其夕真真泣曰妾南<lb/>
　岳地仙也為人畵形君又見呼既不奪君志今忽疑<lb/>
　妾不可更住携其子却上軟障嘔出前飲百綵灰酒<lb/>
　覩其上惟添一兒子皆是畵焉<lb/>
緑裙紅袖<lb/>
　建隆初有人泊舟巴硤夜聞人咏曰秋徑填黄葉懸<lb/>
<pb n="KR3j0180_WYG_050-18b"/>
　崖露草根猿聲一呌㫁客淚數重㾗通宵凡吟百過<lb/>
　又有梁伯升者肄業廢宅中夢一女子綠裙紅袖呼<lb/>
　曰梁君聽妾幽恨之句詩曰卜得上硤日秋來風浪<lb/>
　多江陵一夜雨腸㫁木蘭歌<lb/>
楚小波<lb/>
　進士謝朏寓居寳應晚至縣橋忽見女郎自舟中出<lb/>
　曰某楚小波也可見訪舟中懷中出詩曰畫橋直下<lb/>
　是蘭舟搶月冲烟任意遊金玉滿堂無用處早隨年<lb/>
<pb n="KR3j0180_WYG_050-19a"/>
　少去來休妾貎君才兩不常君今休更苦思量兒家<lb/>
　自有清溪水飲着方知氣味長胐至友人家夜深復<lb/>
　見小波倚橋柱戯之曰尾生何來晚耶朏作頋揖狀<lb/>
　平歩水中而不知覺其僕下水救拽上岸若醉人矣<lb/>
　月餘方醒友人曰此倡鬼也奪詩焚之<lb/>
桐葉上詩<lb/>
　蜀侯繼圖倚大悲寺樓風飄大桐葉上有詩曰拭翠<lb/>
　歛雙蛾為欝心中事捻管下庭除畫成相思字此字<lb/>
<pb n="KR3j0180_WYG_050-19b"/>
　不書石此字不書紙書向秋葉上願逐秋風起天下<lb/>
　有心人盡解相思死天下負心人不識相思意有心<lb/>
　與負心不知落何地後數年繼圖卜任氏為婚乃云<lb/>
　是妾所書葉也<lb/>
孟氏為少年所私<lb/>
　維揚萬眞者大商也在外貿易其妻孟氏春時獨遊<lb/>
　園亭吟曰可惜春時節依前獨自遊無端數行淚長<lb/>
　抵對花流忽有少年踰垣誘曰浮生如寄年少幾何<lb/>
<pb n="KR3j0180_WYG_050-20a"/>
　繁花正開而黄葉又墜人間之恨何啻干端豈如偷<lb/>
　頃刻之歡也孟氏作詩曰誰家少年郎心中暗自欺<lb/>
　不道終不可可即恐郎知少年報之曰神女配張碩<lb/>
　文君遇長卿逢時兩相得聊足慰多情由是私之挈<lb/>
　歸已舍踰年夫自外至孟氏憂泣少年曰吾固知其<lb/>
　來言訖騰身而去頃之方沒竟不知何恠<lb/>
在母胎二十二月<lb/>
　供奉官郭坦自云母胎餘年不育其家以為妖異多<lb/>
<pb n="KR3j0180_WYG_050-20b"/>
　服藥墮之皆不動有善針人曰三針必效凡百餘針<lb/>
　竟亦不動父母知其不可奈何信命而已至二十二<lb/>
　月生子母俱安長亦少病惟胸臆間有黑㸃數十處<lb/>
　乃當日針㾗也人生豈偶然可生可斃<lb/>
北岳賜石鴈<lb/>
　楊裕河朔人一日出郊有使人自北馳騎來問子非<lb/>
　楊裕乎北岳賜汝物可跪受之使者懷中探一物若<lb/>
　帛裹者裕歸焚香啓之得石鴈一雄一雌左翅掩右<lb/>
<pb n="KR3j0180_WYG_050-21a"/>
　者雄也右翅掩左者雌也後生一男一女男為周朝<lb/>
　宣徽使女為漢高祖妃<lb/>
廬山紅蓮<lb/>
　雍熈中君房寓泊廬山開先寺望黄石岩瀑水中一<lb/>
　大紅葉泛泛而下令僧行急取乃紅蓮一葉長三尺<lb/>
　濶一尺三寸嘗觀廬山記說沛水出雙劍峯頂有池<lb/>
　濶數百尺其深莫測又有清源池生蓮花大如車輪<lb/>
　今可信矣君房因分此葉遺好事者磨湯飲之其蓮<lb/>
<pb n="KR3j0180_WYG_050-21b"/>
　香經宿不散<lb/>
月中桂子<lb/>
　白樂天題靈隱詩云在郡三百日入山十二囘宿因<lb/>
　桂子下醉為海棠開又云山寺月中尋桂子郡城樓<lb/>
　上看潮頭祥符中君房為錢塘令宿月輪山寺僧報<lb/>
　云桂子下塔遽出登塔望之紛紛如烟霧轉旋成穏<lb/>
　散墜塔上如牽牛子黄白相間咀之無味<lb/>
蒲麥<lb/>
<pb n="KR3j0180_WYG_050-22a"/>
　有道士過濟州村坊曰澤中多蒲蒲中有麥可食居<lb/>
　人曰未嘗知此道士曰採熟蒲毎作栲栳入小麥二斗<lb/>
　磨之即俱為麫矣村人依教試之正與麥麫無異但<lb/>
　輕而不堅明年濟鄆人多食救民之饑他年即不可<lb/>
　食<lb/>
獨孤妻夢翫月<lb/>
　貞元中進士獨孤遐叔家長安遊蜀二年乃歸去城<lb/>
　數里天暝止於佛寺因吟舊詩曰近家心轉切不敢<lb/>
<pb n="KR3j0180_WYG_050-22b"/>
　問來人夜分有十餘人持酒具樂器至庭下遐叔意<lb/>
　謂貴族乃潜伏伺之中有女郎側身不樂察之乃其<lb/>
　妻也一少年舉杯曰願聞金玉之聲其妻悲愁若無<lb/>
　所訴歌曰今夕何夕存耶没耶良人去兮天之涯園<lb/>
　林傷心兮三見花一人曰良人非逺何天涯乎遐叔<lb/>
　驚憤取大磚飛擊悄然一無所有速駕而歸青衣報<lb/>
　娘子夢驚魘方悟遐叔至寢妻曰向夢與姑妺玩月<lb/>
　出金光門向一野寺為凶暴者脇與雜坐飲酒其說<lb/>
<pb n="KR3j0180_WYG_050-23a"/>
　與遐叔所見一同<lb/>
八戒<lb/>
　江南徐鉉保成八戒一曰知富貴之矯傲故屈已而<lb/>
　自卑二曰知名利之敗身故隨時而任運三曰知嗜<lb/>
　欲之促壽故觀德而不為四曰知思慮之消意故暢<lb/>
　道而守一五曰知語煩之傷氣故終日而忘言六曰<lb/>
　知喜怒之傷神故省已而自理七曰知戯樂之虛偽<lb/>
　故存神而自怡八曰知酒食之害人故量味而節儉<lb/>
<pb n="KR3j0180_WYG_050-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目錄</head> <lb/>
    <p>
<pb n="KR3j0180_WYG_060-1a"/>
欽定四庫全書<lb/>
　類說目錄<lb/>
　　卷六十<lb/>
　　　拾遺類總<lb/>
　　　　日三竿　　　　　三氣星<lb/>
　　　　蓴龜　　　　　　颶風<lb/>
　　　　三危露　　　　　文章嶺<lb/>
　　　　春賦　　　　　　天上青童<lb/>
<pb n="KR3j0180_WYG_060-1b"/>
　　　　少女風　　　　　濯枝雨<lb/>
　　　　鮑魚不登于俎　　青蠅弔客<lb/>
　　　　箋紙九萬　　　　升仙橋<lb/>
　　　　射茱茰　　　　　鳥雌雄<lb/>
　　　　承露盤　　　　　避談字<lb/>
　　　　三爵　　　　　　𤣥真子漁歌<lb/>
　　　　鸞岡鶴嶺　　　　黍谷<lb/>
　　　　附子　　　　　　徙豐沛屠兒<lb/>
<pb n="KR3j0180_WYG_060-2a"/>
　　　　歌動梁塵　　　　離宫别觀<lb/>
　　　　分風送舡　　　　鳯詔<lb/>
　　　　新城稻　　　　　草鍾乳<lb/>
　　　　天可倚柱　　　　天心月脇<lb/>
　　　　炊金饌玉　　　　瑞雲<lb/>
　　　　木妖　　　　　　硯名結隣<lb/>
　　　　九釘盤　　　　　鳩車竹馬<lb/>
　　　　壺郎　　　　　　八極<lb/>
<pb n="KR3j0180_WYG_060-2b"/>
　　　　猊糖　　　　　　四乳<lb/>
　　　　夢臼中炊　　　　七寳粧嚴公<lb/>
　　　　金波玉葉　　　　神燕鬼丸<lb/>
　　　　蝶降武帝祠　　　周易卜殺名字<lb/>
　　　　手巾　　　　　　觀除目損道心<lb/>
　　　　子規詩　　　　　一夔足矣<lb/>
　　　　擾亂春風卒未休　攟載<lb/>
　　　　大駔　　　　　　闘鴨<lb/>
<pb n="KR3j0180_WYG_060-3a"/>
　　　　軻母擇隣　　　　氣毬<lb/>
　　　　彌勒同龕　　　　六出花<lb/>
　　　　在朝緩帶　　　　至日迎長<lb/>
　　　　鴈塔　　　　　　秘掖<lb/>
　　　　金箆刮膜　　　　李賀通眉<lb/>
　　　　華顛童子　　　　職田公廨田<lb/>
　　　　花姑　　　　　　二負臣<lb/>
　　　　四友　　　　　　貧女詩<lb/>
<pb n="KR3j0180_WYG_060-3b"/>
　　　　春宫怨　　　　　竹詩<lb/>
　　　　日月不圓　　　　龍伯國<lb/>
　　　　大家　　　　　　日畿<lb/>
　　　　君臣四書　　　　彈琴<lb/>
　　　　握石臺　　　　　鬼谷先生<lb/>
　　　　肉芝　　　　　　漢江解佩<lb/>
　　　　西凉觀燈　　　　愁城<lb/>
　　　　眼纈　　　　　　堯眉禹耳<lb/>
<pb n="KR3j0180_WYG_060-4a"/>
　　　　七緯　　　　　　五湖<lb/>
　　　　賺蘭亭記　　　　明皇乙酉生<lb/>
　　　　擘名接脚　　　　道士常持漏<lb/>
　　　　挑菜詩　　　　　覆窠<lb/>
　　　　三皇步　　　　　一國香<lb/>
　　　　天闕山　　　　　螻蛄<lb/>
　　　　落鵰端公　　　　女生武主<lb/>
　　　　車武子妻妬　　　華渚虹流<lb/>
<pb n="KR3j0180_WYG_060-4b"/>
　　　　今夕當雨　　　　河精<lb/>
　　　　九山　　　　　　水精柱<lb/>
　　　　口吃　　　　　　刼急<lb/>
　　　　鞭爛鞍朽　　　　赤玉簫<lb/>
　　　　哭隣女　　　　　賣狗嫁女<lb/>
　<lb/>
　<lb/>
　類說目錄<lb/>
<pb n="KR3j0180_WYG_060-5a"/>
欽定四庫全書<lb/>
　類說卷六十　　　　　　　宋　曾慥　編<lb/>
　　拾遺類總<lb/>
日三竿<lb/>
　永明中日出三竿采色黄色赤暈<lb/>
三氣星<lb/>
　三氣星主甘露明潤則甘露降<lb/>
蓴龜<lb/>
<pb n="KR3j0180_WYG_060-5b"/>
　蓴羮絶美江東人謂之蓴龜<lb/>
颶風<lb/>
　南海秋夏雲物有暈如虹者謂之颶母必有颶風<lb/>
三危露<lb/>
　水之美者有三危之露<lb/>
文章嶺<lb/>
　貴州有文章嶺涪州有錦綉洲<lb/>
春賦<lb/>
<pb n="KR3j0180_WYG_060-6a"/>
　艷錦安天鹿新綾織鳯凰<lb/>
天上青童<lb/>
　趙旭幽居廣陵有女子衣六銖霧綃之衣躡五色連<lb/>
　文之履云吾天上青童也運數當與郎偶中夜又聞<lb/>
　外有一女呼青夫人扣柱歌曰月露飄飄星漢斜獨<lb/>
　行窈窕浮雲車仙郎獨邀青童君結情羅帳連心花<lb/>
　旭起迎之曰吾娥媚也聞君青童㑹集故捕逃耳既<lb/>
　别授以隱訣大要以心死可以長生保精可以致神<lb/>
<pb n="KR3j0180_WYG_060-6b"/>
少女風<lb/>
　管輅過清河時大旱輅曰今夕當雨樹中已有少女<lb/>
　㣲風樹間又有隂鳥和鳴又有少男風起衆鳥亂翔<lb/>
　其應至矣須臾風雲四合大雨<lb/>
濯枝雨<lb/>
　六月大雨名濯枝雨<lb/>
鮑魚不登於爼<lb/>
　太公望傅太子發嗜鮑魚而公不與文王曰發嗜鮑<lb/>
<pb n="KR3j0180_WYG_060-7a"/>
　魚何為不與太公曰禮鮑魚不登於爼<lb/>
青蠅吊客<lb/>
　虞翻放棄南方自恨淪沒海隅生無可與語死以青<lb/>
　蠅為吊客<lb/>
牋紙九萬<lb/>
　王右軍為會稽内史謝公就乞牋紙檢校庫中有九<lb/>
　萬張悉與之<lb/>
升仙橋<lb/>
<pb n="KR3j0180_WYG_060-7b"/>
　蜀城十里有升仙橋司馬相如初入長安題曰不乘<lb/>
　赤車駟馬不過此下<lb/>
射茱茰<lb/>
　郭璞避難至新息有以茱茰令璞射之璞曰子如赤<lb/>
　含含以𤣥珠按文言之當是茱茰<lb/>
鳥雌雄<lb/>
　武帝問東方朔何以知鳥之雌雄曰雄左翼加右聲<lb/>
　高雌右翼加左聲小<lb/>
<pb n="KR3j0180_WYG_060-8a"/>
承露盤<lb/>
　漢武以銅作承露盤高二十丈上有仙人掌承露和<lb/>
　玉屑將以求仙<lb/>
避談字<lb/>
　蘓頲年五歲裴談過其父試誦庾信枯樹賦頲頗避<lb/>
　談字易其韻曰昔年移栁依依漢隂今看搖落凄凄<lb/>
　江潯樹猶如此人何以任<lb/>
三爵<lb/>
<pb n="KR3j0180_WYG_060-8b"/>
　劉表子弟號爵為三雅大曰伯雅受七升次曰仲雅<lb/>
　受六升又次曰季雅受五升<lb/>
𤣥真子漁歌<lb/>
　憲宗求訪𤣥真子漁歌李德裕為潤州刺史乃獲之<lb/>
　𤣥真子張志和也自號烟波釣徒歌曰西塞山邊白<lb/>
　鷺飛桃花流水鱖魚肥青箬笠綠蓑衣春江細雨不<lb/>
　須歸二曰釣臺漁父褐為裘兩兩三三舴艋舟能縱<lb/>
　棹慣乘流長江白浪不曾憂三曰霅溪灣裏釣魚翁<lb/>
<pb n="KR3j0180_WYG_060-9a"/>
　舴艋為家西復東江上雪浦邊風笑著荷衣不怕窮<lb/>
　四曰㳂江近舍與人歡菰飯蓴羮亦共飡楓葉落荻<lb/>
　花殘醉泊漁舟不覺寒五曰青草湖中月正圓巴陵<lb/>
　漁父棹歌連釣車子撅頭舡樂在風波不用仙<lb/>
鸞岡鶴嶺<lb/>
　西山有四十二羅漢一十二真人據鸞岡鶴嶺之秀<lb/>
黍谷<lb/>
　鄒衍在燕有谷地美而寒不生五穀鄒子吹律而陽<lb/>
<pb n="KR3j0180_WYG_060-9b"/>
　氣生至今名谷黍<lb/>
附子<lb/>
　附子一歲曰測子二歲曰烏頭三歲曰附子四歲曰<lb/>
　烏喙五歲曰天雄<lb/>
徙豐沛屠兒<lb/>
　太上皇不樂関中思慕郷里高祖徙豐沛屠兒沽酒<lb/>
　煑餅為新豐<lb/>
歌動梁塵<lb/>
<pb n="KR3j0180_WYG_060-10a"/>
　漢興善歌者吳人虞公發聲動梁上塵<lb/>
離宫别觀<lb/>
　秦始皇上林苑中作離宫别觀一百四十六所<lb/>
分風送舡<lb/>
　洞庭湖過客祈禱能分風送南北舡<lb/>
鳯詔<lb/>
　石虎詔書以五色紙著木鳯口中飛下端門謂之鳯<lb/>
　詔<lb/>
<pb n="KR3j0180_WYG_060-10b"/>
新城稻<lb/>
　新城秔稻五里聞香<lb/>
草鍾乳<lb/>
　韭性煖號草鍾乳幽州方言黄鳥曰黄鶯<lb/>
天可倚柱<lb/>
　百代之後地高天下千代之後天可倚柱<lb/>
天心月脇<lb/>
　皇甫湜稱詩文之奇曰穿天心出月脇<lb/>
<pb n="KR3j0180_WYG_060-11a"/>
炊金饌玉<lb/>
　駱賔王謂盛饌曰炊金饌玉<lb/>
瑞雲<lb/>
　雲之色曰矞矞瑞雲也<lb/>
木妖<lb/>
　唐天寳中宫邸起宅窮極土木識者曰木妖<lb/>
硯名結隣<lb/>
　唐李衞公収硯至多其尤妙者名結隣言與相結為<lb/>
<pb n="KR3j0180_WYG_060-11b"/>
　隣也<lb/>
九飣盤<lb/>
　唐御厨進饌用九盤裝累名九飣盤<lb/>
鳩車竹馬<lb/>
　王元長曰小兒五歲曰鳩車之戲七歲曰竹馬之遊<lb/>
壺郎<lb/>
　掌漏官曰壺郎陸俚賦潘岳謂斗刁曰金祈今銅㸃<lb/>
　是也<lb/>
<pb n="KR3j0180_WYG_060-12a"/>
八極<lb/>
　中國者天下八十一分之一有海環之如此者九有<lb/>
　大瀛海環之總曰八極<lb/>
猊糖<lb/>
　糖作狻猊形曰猊糖<lb/>
四乳<lb/>
　文王體有四乳見春秋元命苞<lb/>
夢臼中炊<lb/>
<pb n="KR3j0180_WYG_060-12b"/>
　張瞻夢炊於臼中占之䘮妻臼中炊言無婦也<lb/>
七寳装嚴公<lb/>
　隋李德林脩律令訖賜九環帶後進平陳策文帝曰<lb/>
　俟功成以七寳裝嚴公<lb/>
金波玉葉<lb/>
　月似金波初映空雲如玉葉乍從風<lb/>
神燕鬼丸<lb/>
　金薄圖神燕朱泥印鬼丸<lb/>
<pb n="KR3j0180_WYG_060-13a"/>
蝶降武帝祠<lb/>
　梁山有漢武帝廟至今有祭者往往有二三百蝴蝶<lb/>
　降祠所享其食近之不驚徹饌然後羣去時謂武帝<lb/>
　侍從捉之者必致病<lb/>
周易卜殺名字<lb/>
　知晉州焦敏寡聞謂國子監印本九經不真衆言此<lb/>
　雖起於五代羣儒精較固為真本敏曰公輩全不細<lb/>
　看只如周易名字為甚却總卜殺<lb/>
<pb n="KR3j0180_WYG_060-13b"/>
手巾<lb/>
　梁武帝以手巾絞杜稜稜悶絶<lb/>
觀除目損道心<lb/>
　唐姚合詩云一日觀除目三年損道心山宜衝雪上<lb/>
　詩入帶風吟野客嫌知印家人笑賣琴只應隨日過<lb/>
　覺是錯彌深<lb/>
子規詩<lb/>
　杜荀鶴子規詩云楚天空濶月成輪蜀魄聲聲似告<lb/>
<pb n="KR3j0180_WYG_060-14a"/>
　人啼得血流無用處不如緘口過殘春<lb/>
一䕫足矣<lb/>
　魯哀公問孔子曰吾聞䕫一足有異於人信乎子曰<lb/>
　昔重黎舉䕫而進又欲求人而佐舜曰樂天地之精<lb/>
　也惟聖人為能為六律均五聲知樂之本以通八風<lb/>
　䕫能若此一而足矣非一足也<lb/>
擾亂春風卒未休<lb/>
　羅隱詩云一簇青烟鎻玉樓半垂欄畔半垂溝明年<lb/>
<pb n="KR3j0180_WYG_060-14b"/>
　還有新條在擾亂春風卒未休<lb/>
攟載<lb/>
　垂槖而入攟載而歸<lb/>
大駔<lb/>
　段干木晉之大駔<lb/>
鬭鴨<lb/>
　張籍寄友人云憶在江南日同遊三月時採茶尋逺<lb/>
　澗鬭鴨向春池<lb/>
<pb n="KR3j0180_WYG_060-15a"/>
軻母擇隣<lb/>
　孟軻少與母孤居近墓軻乃戲為墓母曰此非所以<lb/>
　居去居市旁復戲為商賈母去居學館旁乃為揖遜<lb/>
　進退之禮母曰此真可居遂為儒學<lb/>
氣毬<lb/>
　韋莊鄜州寒食詩云永日迢迢無一事隔牆聞築氣<lb/>
　毬聲<lb/>
彌勒同龕<lb/>
<pb n="KR3j0180_WYG_060-15b"/>
　褚遂良帖云聞久棄塵滓與彌勒同龕一食清齋八<lb/>
　時禪誦<lb/>
六出花<lb/>
　宋江夏王義恭正旦以衣承雪作六出花進以為瑞<lb/>
在朝緩帶<lb/>
　唐諺云一人在朝百人緩帶一人貴而親友皆榮也<lb/>
至日迎長<lb/>
　曹植曰冬至獻履所以迎福踐長<lb/>
<pb n="KR3j0180_WYG_060-16a"/>
鴈塔<lb/>
　佛在世間時有比丘見羣鴈飛空乃念曰此鴈可充<lb/>
　我之費鴈乃墜地佛曰此鴈王也不可輒食乃為營<lb/>
　塔<lb/>
秘掖<lb/>
　宋之問曰西城秘掖北禁仙流<lb/>
金箆刮膜<lb/>
　魏文帝病眼令華佗以金箆刮膜<lb/>
<pb n="KR3j0180_WYG_060-16b"/>
李賀通眉<lb/>
　李賀小傳曰賀通眉長指苦吟疾書<lb/>
華顛童子<lb/>
　裴駰曰唐睢華顛以悟秦甘羅童子以報趙<lb/>
職田公廨田<lb/>
　隋開皇中公卿以下給田職一品至五品又給公廨<lb/>
　田<lb/>
花姑<lb/>
<pb n="KR3j0180_WYG_060-17a"/>
　南岳夫人傳有女道士黄虛徹年逾八十貎若嬰孺<lb/>
　號為花姑夫人寓夢示之後亦升天<lb/>
二負臣<lb/>
　孝宣時上郡石室有反縛械臣劉向曰二負臣也詹<lb/>
　與二負臣殺窫窊帝握其左足<lb/>
四友<lb/>
　醉吟先生傳與嵩山僧如滿為空門友平泉客韋楚<lb/>
　為山水友劉夢得為詩友皇甫明之為酒友<lb/>
<pb n="KR3j0180_WYG_060-17b"/>
貧女詩<lb/>
　唐秦韜玉咏貧女詩蓬門未識綺羅香擬托良媒益<lb/>
　自傷誰愛風流高格調共憐時世儉梳粧敢將十指<lb/>
　誇纎巧不把雙眉鬬畫長自恨年年把針線為他人<lb/>
　作嫁衣裳<lb/>
春宫怨<lb/>
　杜荀鶴春宫怨詩云早被嬋娟誤欲粧臨鏡慵承恩<lb/>
　不在貎教妾若為容風煖鳥聲碎日高花影重年年<lb/>
<pb n="KR3j0180_WYG_060-18a"/>
　越溪女相憶採芙蓉<lb/>
竹詩<lb/>
　羅鄴竹詩云桃李還應笑後時<lb/>
日月不圓<lb/>
　論衡曰日月不圓者去人逺也<lb/>
龍伯國<lb/>
　河圖玉板曰從崑崙以北九萬里得龍伯國人長三<lb/>
　十丈生萬八千歲而死<lb/>
<pb n="KR3j0180_WYG_060-18b"/>
大家<lb/>
　天子無外以天下為家故稱大家父事天母事地兄<lb/>
　事日姊事月<lb/>
日畿<lb/>
　天子之畿方千里象日月徑圓故曰日畿又曰日圍<lb/>
君臣四書<lb/>
　天子下書有四曰策書曰制書曰詔書曰誡書羣臣<lb/>
　上通天子亦四曰章曰奏曰表曰議<lb/>
<pb n="KR3j0180_WYG_060-19a"/>
彈琴<lb/>
　彈琴輪指曰蟹行側轉指曰鸞鳴若全用甲則聲乾<lb/>
　而多悲思全用肉則聲重濁而不匀<lb/>
握石臺<lb/>
　燕昭王好神仙仙人甘需與王登握石之臺<lb/>
鬼谷先生<lb/>
　鬼谷先生晉平公時人因隱鬼谷故以為號姓王名<lb/>
　詡曾以縱横術授蘓秦張儀後得仙<lb/>
<pb n="KR3j0180_WYG_060-19b"/>
肉芝<lb/>
　進士蕭静之握地得物類人手肥潤色㣲紅烹食之<lb/>
　後遇異人曰嘗食仙藥因告之曰肉芝食之者壽<lb/>
漢江解珮<lb/>
　鄭交甫於漢江遇二女與語解所佩大明珠遺交甫<lb/>
　已而不見視珠亦亡<lb/>
西凉觀燈<lb/>
　唐明皇用葉法善術上元夜自上陽宫往西凉府觀<lb/>
<pb n="KR3j0180_WYG_060-20a"/>
　燈以鐵如意質酒而還遣使取之不誣<lb/>
愁城<lb/>
　攻許愁城終不破盪許愁城終不開閉戸欲驅愁愁<lb/>
　終不肯去深藏欲避愁愁已知人處又云何物煑愁<lb/>
　能得熟何物燒愁能得然又云時解寛衣帶偏能損<lb/>
　面皮謂愁鬼也又云且將一寸心能容萬斛愁<lb/>
眼纈<lb/>
　醉眼曰眼纈<lb/>
<pb n="KR3j0180_WYG_060-20b"/>
堯眉禹耳<lb/>
　堯眉八彩禹耳三漏堯時厨中自生肉薄如箑搖鼓<lb/>
　生風食物不壞謂之箑脯<lb/>
七緯<lb/>
　一曰易緯二曰書緯三曰詩緯四曰禮緯五曰樂緯<lb/>
　六曰孝經緯七曰春秋緯<lb/>
五湖<lb/>
　五湖者太湖之别名以周行五百餘里故名五湖按<lb/>
<pb n="KR3j0180_WYG_060-21a"/>
　揚州記太湖一名宫亭一名震澤一云洞庭按荆州<lb/>
　記云宫亭即彭蠡澤是也謂之彭澤一名青草湖以<lb/>
　青草山得名<lb/>
賺蘭亭記<lb/>
　蕭翼賺蘭亭記王右軍書用䑕鬚筆蠒紙凡三百二<lb/>
　十四字<lb/>
明皇乙酉生<lb/>
　唐明皇以乙酉生而喜鬬雞兆亂之象也<lb/>
<pb n="KR3j0180_WYG_060-21b"/>
擘名接脚<lb/>
　貞元四年吏部奏艱難以來文籍失墜人或妄冒吏<lb/>
　或詐欺分見官者謂之擘名承已死者謂之接脚<lb/>
道士常持滿<lb/>
　汝陽王飲葉靜能葉曰有生徒能飲當令上謁翌日<lb/>
　有通謁者曰道士常持滿見之侏儒談胚渾之道飲<lb/>
　以酒至五斗許忽醉倒<lb/>
挑菜詩<lb/>
<pb n="KR3j0180_WYG_060-22a"/>
　陸龜䝉挑菜詩云行歇每移甥舅影挑頻時見舅姑<lb/>
　心<lb/>
覆窠<lb/>
　江南謂輕薄言語為覆窠談<lb/>
三皇步<lb/>
　三皇步五帝驟三王馳五霸騖<lb/>
一國香<lb/>
　赤土國在海南出異香每燒一彈丸香香聞數百里<lb/>
<pb n="KR3j0180_WYG_060-22b"/>
　號一國香<lb/>
天闕山<lb/>
　晉元帝欲於宫前立闕衆議未定王導指牛頭山為<lb/>
　天闕山不别立闕<lb/>
螻蛄<lb/>
　於子然遇一辯士自稱蘆鈎後騐之乃一螻蛄<lb/>
落鵰端公<lb/>
　唐高駢少為司馬總兵巡按見雙鵰曰我若貴當疊<lb/>
<pb n="KR3j0180_WYG_060-23a"/>
　雙果矢中二鵰因號落鵰端公<lb/>
女主武王<lb/>
　貞觀中秘記云唐三世後有女主武王代有天下太<lb/>
　宗宻召李淳風訪之淳風曰其人已生陛下宫中從<lb/>
　今四十當有天下誅殺子孫殆盡太宗曰疑似者殺<lb/>
　之何如曰天之所命無復避之法王者不死枉及無<lb/>
　辜且據占已長或為陛下眷屬更四十年當衰老則<lb/>
　仁慈恐傷陛下子孫不多今若殺之為讐更生少壯<lb/>
<pb n="KR3j0180_WYG_060-23b"/>
　為害轉甚遂止<lb/>
車武子妻妬<lb/>
　車武子妻大妬車呼其兄同宿取一絳裙挂屏風上<lb/>
　其婦拔刀徑上床發被乃其兄也慚而退<lb/>
華渚虹流<lb/>
　海圖曰大星如虹下流華渚女節感而生白帝金天<lb/>
　氏少昊妃附寳見電光遶北斗樞感而生九子黄帝<lb/>
　軒轅氏<lb/>
<pb n="KR3j0180_WYG_060-24a"/>
今夕當雨<lb/>
　管輅𫝊曰時大旱輅曰今夕當雨樹上已有少女風<lb/>
　矣須臾果雨<lb/>
河精<lb/>
　河圖曰河精上為天河<lb/>
九山<lb/>
　吕氏春秋曰何謂九山㑹稽太山王屋首陽太華岐<lb/>
　山太行羊腸孟門<lb/>
<pb n="KR3j0180_WYG_060-24b"/>
水精柱<lb/>
　魏畧曰大素國以水精為屋柱<lb/>
口吃<lb/>
　管子曰吾畏事不敢事畏言不敢言故曰老吃<lb/>
刼急<lb/>
　陳留阮簡為開封令有刼賊吏白曰甚急簡方圍棊<lb/>
　長嘯吏曰刼急簡曰局上刼亦甚急<lb/>
鞭爛鞍朽<lb/>
<pb n="KR3j0180_WYG_060-25a"/>
　異苑曰有人山行見洞中二老翁樗蒲以馬策拄地<lb/>
　觀之俄鞭爛鞍朽<lb/>
赤玉簫<lb/>
　三十國春秋曰涼州胡安盜發晉文王張駿墓見駿<lb/>
　貎如生得赤玉簫紫王簫<lb/>
哭隣女<lb/>
　王隠晉書曰阮籍隣女未適而死籍往哭之盡哀<lb/>
賣狗嫁女<lb/>
<pb n="KR3j0180_WYG_060-25b"/>
　晉呉隠之將嫁女牽狗賣之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目錄</head> <lb/>
    <p>
<pb n="KR3j0180_WYG_020-1a"/>
欽定四庫全書<lb/>
　類説目錄<lb/>
　　卷二十<lb/>
　　　傳燈錄<lb/>
　　　　學非非想　　　　　四諦法輪<lb/>
　　　　金棺髙七多羅樹　　至雙樹悲泣<lb/>
　　　　寳盖折柄　　　　　身十七性十七<lb/>
　　　　三屍化華鬘　　　　寳山者身<lb/>
<pb n="KR3j0180_WYG_020-1b"/>
　　　　從自心来　　　　義勝<lb/>
　　　　言與心親行與道合　處胎六十嵗<lb/>
　　　　脇尊者　　　　　鋸義木義<lb/>
　　　　汝化性海得否　　蟒住石窟<lb/>
　　　　除我慢　　　　　　一針投水<lb/>
　　　　身心俱定　　　　　鈴鳴風鳴<lb/>
　　　　答無者誰　　　　　善惡之報<lb/>
　　　　心無所希名之曰道　夢吞二珠<lb/>
<pb n="KR3j0180_WYG_020-2a"/>
　　　　林間已經九白　　　聖子<lb/>
　　　　開手奉珠　　　　　當為佛事<lb/>
　　　　瓔珞童子　　　　　無價寳珠<lb/>
　　　　立六宗　　　　　　壁觀一念廻機隻履<lb/>
　　　　頂骨如五峰秀出　　解脱法門<lb/>
　　　　姓空　　　　　　　本来無一物<lb/>
　　　　形為影本聲是響根　嬾融<lb/>
　　　　安心偈　　　　　　色聲鴆毒<lb/>
<pb n="KR3j0180_WYG_020-2b"/>
　　　　逢徑即止　　　　　鵲巢和尚布毛侍者<lb/>
　　　　見性成佛　　　　　捨父逃走<lb/>
　　　　如人飲水　　　　　了元歌<lb/>
　　　　破竈墮　　　　　　岳神受戒<lb/>
　　　　風動幡動　　　　　念法華經三千部<lb/>
　　　　拆幔幢門外覔三車　坐禪豈得成佛<lb/>
　　　　一宿覺　　　　　　即心是佛<lb/>
　　　　兩宗　　　　　　　卧輪偈<lb/>
<pb n="KR3j0180_WYG_020-3a"/>
　　　　飢来喫飯困来即眠　虎似什麽<lb/>
　　　　枯木偈　　　　　　大空小空二虎<lb/>
　　　　凌行婆　　　　　　一口吸盡西江水<lb/>
　　　　百丈竿頭進一步　　貧無卓錐之地<lb/>
　　　　撃竹作聲　　　　　一念修無漏道<lb/>
　　　　師唱誰家曲　　　　誰將生死與汝<lb/>
　　　　五禪　　　　　　　一指頭禪<lb/>
　　　　選佛塲　　　　　　雲在青天水在瓶<lb/>
<pb n="KR3j0180_WYG_020-3b"/>
　　　　日遺十餅　　　　　切忌道着<lb/>
　　　　船子和尚　　　　　有把茅盖頭<lb/>
　　　　辨愚癡齋一中　　　學人本分事<lb/>
　　　　枯木龍吟　　　　　路逢猛虎<lb/>
　　　　三十年得拄杖力　　末後一句<lb/>
　　　　竹箸瓦碗　　　　　如何是古佛心<lb/>
　　　　東家人死西家助哀　如何是布袋下事<lb/>
　　　　臨刑偈　　　　　　無去無来<lb/>
<pb n="KR3j0180_WYG_020-4a"/>
　　　　此心能有㡬人知<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_020-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目錄<lb/>
<pb n="KR3j0180_WYG_020-5a"/>
欽定四庫全書<lb/>
　類説卷二十　　　　　　　宋　曾慥　編<lb/>
　　傳燈錄<lb/>
學非非想<lb/>
　釋迦佛生刹利王家放大智光明照十方世界涌金<lb/>
　蓮花自然捧雙足分手指天地作獅子吼聲即周昭<lb/>
　王二十四年也年十九欲出家夜有天人名淨居於<lb/>
　窓牖中义手白太子言出家時至乃於檀特山中修<lb/>
<pb n="KR3j0180_WYG_020-5b"/>
　道鬰頭藍弗處學非非想於二月八日明星出成佛<lb/>
　號天人師時年三十於鹿野苑中為橋門陳如等轉<lb/>
　四諦法輪論道果説法住世四十九年將金縷僧迦<lb/>
　黎衣傳法與摩訶迦葉説無常偈曰諸行無常是生<lb/>
　滅法生滅滅已寂滅為樂諸弟子以香薪茶毗之燼<lb/>
　後金棺如故髙七多羅樹往反空中化火三昧得舍<lb/>
　利八斛四斗世尊滅後一千十七年永平中教至中<lb/>
　夏<lb/>
<pb n="KR3j0180_WYG_020-6a"/>
四諦法輪<lb/>
金棺髙七多羅樹<hi>並見上</hi>
至雙樹悲泣<lb/>
　第一祖迦葉世尊入般涅槃迦葉至雙林樹間悲戀<lb/>
　號泣佛於金棺内現雙足<lb/>
寳盖折柄<lb/>
　第二祖阿難梵語阿難陀此云歡喜如来多聞博達<lb/>
　智慧無碍世尊以為總持第一受持法藏如水𫝊器<lb/>
<pb n="KR3j0180_WYG_020-6b"/>
　阿難念身危脆猶如聚沫辭阿闍王門者曰王寢不<lb/>
　可以聞王夢寳盖嚴飾風雨折柄墜地既寤即至毘<lb/>
　舍離城見阿難於常河中流將入寂滅雪山五百仙<lb/>
　人飛空而至阿難為説法須㬰五百羅漢為諸仙人<lb/>
　出家受具阿難踊身虛空作十八變分身四分一奉<lb/>
　娑竭羅龍宫一奉毘舍離龍王一奉阿闍王各造塔<lb/>
　供養<lb/>
身十七性十七<lb/>
<pb n="KR3j0180_WYG_020-7a"/>
　第三祖商那和修者化縁既乆得優婆毱多為給侍<lb/>
　因問曰汝年㡬也荅曰十七師曰汝身十七耶性十<lb/>
　七耶荅曰師髮已白為髮白耶心白耶師曰我但髮<lb/>
　白非心白耳毱多曰我身十七非性十七也和修知<lb/>
　是法器遂為落髮偈曰非法亦非心無心亦無法説<lb/>
　是心法時是法非心法<lb/>
三屍化華鬘<lb/>
　第四祖優婆毱多隨方行化魔宫震動波旬竭力以<lb/>
<pb n="KR3j0180_WYG_020-7b"/>
　害正法宻持瓔珞伺尊者入定縻之於頸尊者取人<lb/>
　狗蛇三屍化為華鬘以酬波旬大喜引頸受之即變<lb/>
　三種臭屍波旬盡其魔力不能移動乃升六欲天告<lb/>
　諸天王及梵王求解王曰若因他倒還因他起離他<lb/>
　求起終無其理波旬即禮尊者哀露懴悔毱多曰汝<lb/>
　可自唱歸於三寳魔王合掌三唱華鬘悉除四祖化<lb/>
　導最多每度一人以一籌置石室縱十八尋廣二十<lb/>
　尋充滿其間後得提多迦乃付大法眼藏<lb/>
<pb n="KR3j0180_WYG_020-8a"/>
寳山者身<lb/>
　五祖提多迦初生夢寳山泉涌日從窟出照耀天地<lb/>
　四祖曰寳山者身也泉涌者法無盡也日從窟出者<lb/>
　入道之相也照耀天地者知慧超越也<lb/>
從自心来<lb/>
　六祖彌遮迦至比天竺國有一人持酒問曰師何方<lb/>
　而来欲往何所師曰從自心来欲往無處曰識我手<lb/>
　中物否師曰此是觸器曰師識我否師曰我即不識<lb/>
<pb n="KR3j0180_WYG_020-8b"/>
　識即非我<lb/>
義勝<lb/>
　七祖婆須蜜者忽一智者自稱難提日與師論義師<lb/>
　曰仁者論即不義義即不論若疑論義終非義論難<lb/>
　提知師義勝即曰我願求道沾甘露味<lb/>
言與心親行與道合<lb/>
　八祖難提者至毗舍羅家一子名伏䭾蜜多禮拜曰<lb/>
　父母非我親誰是最親者諸佛非我道誰為最道者<lb/>
<pb n="KR3j0180_WYG_020-9a"/>
　尊者曰汝言與心親父母非可比汝行與道合諸佛<lb/>
　心即是外求有相佛與汝不相似欲識汝本心非合<lb/>
　亦非離<lb/>
處胎六十嵗<lb/>
　九祖伏䭾蜜多有長者擕一子来曰此子處胎六十<lb/>
　嵗因號難生今令出家師説偈曰真理本無名因名<lb/>
　顯真理受得真實法非真亦非偽<lb/>
脇尊者<lb/>
<pb n="KR3j0180_WYG_020-9b"/>
　十祖初侍伏䭾尊者未嘗睡眠謂其脇不至席因號<lb/>
　脇尊者<lb/>
鋸義木義<lb/>
　十一祖富那夜奢有馬鳴大士問曰我欲識佛師曰<lb/>
　不識者是曰佛既不識焉知是乎師曰既不識佛焉<lb/>
　知不是曰此是鋸義師曰彼是木義復問鋸義者何<lb/>
　曰與師正出又問木義者何曰汝被我解馬鳴遂悟<lb/>
汝化性海得否<lb/>
<pb n="KR3j0180_WYG_020-10a"/>
　十二祖馬鳴大士忽見女子説偈曰稽首長老尊當<lb/>
　受如来記今於此地上宣通第一義師曰將有魔来<lb/>
　吾當除之即現一金龍震動山岳師儼然如坐魔遂<lb/>
　滅復本形曰我名迦毗摩羅化巨海為小㮀師曰汝<lb/>
　化性海得否曰我未嘗知師曰山河大地皆依法建<lb/>
　三昧六神通由兹法現迦毘遂發信心與徒衆三千<lb/>
　俱来剃度師乃付法<lb/>
蟒住石窟<lb/>
<pb n="KR3j0180_WYG_020-10b"/>
　十三祖迦毗摩羅入山逢大蟒盤繞師身師授三皈<lb/>
　依蟒化為素服老人曰我昔為比丘有初學數来請<lb/>
　益我煩為應荅起嗔恨想命終墮為蟒身住是窟中<lb/>
　千載適聞戒法故来謝耳又曰北有大樹䕃覆五百<lb/>
　丈其樹王名龍樹<lb/>
除我慢<lb/>
　十四祖龍樹尊者至南印國人多信福業曰人有福<lb/>
　業世間第一徒言佛性誰能觀之尊者曰汝欲見<lb/>
<pb n="KR3j0180_WYG_020-11a"/>
　佛性先須除我慢彼人曰佛性大小荅曰非小非大<lb/>
　非廣非狹無福無報不死不生<lb/>
一針投水<lb/>
　十五祖迦那提婆謁龍樹大士及門龍樹先遣人以<lb/>
　滿鉢水示之祖以一針投水欣然契㑹<lb/>
身心俱定<lb/>
　十六祖羅睺羅多見僧迦難提入定方起尊者曰汝<lb/>
　身定耶心定耶曰身心俱定尊者曰身心俱定何有<lb/>
<pb n="KR3j0180_WYG_020-11b"/>
　出入曰雖有出入不失定相如金在井金體常寂<lb/>
鈴鳴風鳴<lb/>
　十七祖僧迦難提見山舍一童子持圓鑑曰諸佛大<lb/>
　圓鑑内外無瑕翳兩人同得見心眼皆相似即出家<lb/>
　受戒名迦邪舍多時聞風吹殿銅鈴聲尊者問師曰<lb/>
　鈴鳴耶風鳴耶師曰非風非鈴我心鳴耳曰心復誰<lb/>
　乎曰俱寂靜<lb/>
答無者誰<lb/>
<pb n="KR3j0180_WYG_020-12a"/>
　十八祖迦邪舍多至月氐國一婆羅門舍自扣其門<lb/>
　舍主羅多曰此舍無人尊者曰荅無者誰羅多遽開<lb/>
　闗延接投誠出家<lb/>
善惡之報<lb/>
　十九祖鳩摩羅多曰善惡之報有三時焉凡人但見<lb/>
　仁殀暴夀逆吉義凶便謂亡因果不知影響相隨毫<lb/>
　釐靡忒百千萬劫亦不磨滅<lb/>
心無所希名之曰道<lb/>
<pb n="KR3j0180_WYG_020-12b"/>
　二十祖闍黎多曰我不求道亦不顛倒我不禮佛亦<lb/>
　不䡖慢我不長坐亦不懈怠我不廢食亦不雜食我<lb/>
　不知足亦不貪慾心無所希名之曰道<lb/>
夢吞二珠<lb/>
　二十一祖婆修盤頭其母初夢吞明暗二珠有孕有<lb/>
　一羅漢曰汝當生二子一即祖師一即芻尼昔如来<lb/>
　在雪山修道芻尼巢於頂上佛既成道芻尼受報為<lb/>
　那提國王佛記云汝後與聖同胞今無爽矣芻尼野<lb/>
<pb n="KR3j0180_WYG_020-13a"/>
　鵲子<lb/>
林間已經九白<lb/>
　二十二祖摩拏羅曰我在林間已經九白印度以一<lb/>
　年為一白偈曰心隨萬境轉轉處實能幽隨流認得<lb/>
　性無喜復無憂<lb/>
聖子<lb/>
　二十三祖鶴勒七嵗㳺行聚落覩民間淫祀入廟叱<lb/>
　曰汝妄興禍福幻惑於人嵗費牲牢傷害斯甚言訖<lb/>
<pb n="KR3j0180_WYG_020-13b"/>
　廟貌忽壊鄉黨謂之聖子<lb/>
開手奉珠<lb/>
　二十四祖師子比丘有長者引一子見師曰此子當<lb/>
　生便拳左手今既長矣終未能舒願聞宿因師即手<lb/>
　接曰還我珠来童子遽開手奉珠師曰吾前為僧有<lb/>
　童子婆舍吾赴西海齋受襯珠付之今見還矣遂為<lb/>
　法嗣<lb/>
當為佛事<lb/>
<pb n="KR3j0180_WYG_020-14a"/>
　二十五祖婆舍斯多中印國王太子求出家祖曰汝<lb/>
　欲出家當為何事曰不為别事祖曰不為何事曰不<lb/>
　為俗事祖曰當為何事曰當為佛事<lb/>
瓔珞童子<lb/>
　二十六祖不為蜜多有婆羅門子不知名氏或自言<lb/>
　瓔珞人謂之瓔珞童子尊者曰此童子即大勢至菩<lb/>
　薩也<lb/>
無價寳珠<lb/>
<pb n="KR3j0180_WYG_020-14b"/>
　二十七祖般若多羅南印王施無價寳珠王子曰此<lb/>
　是世寳於諸寳中法寳為上此是世光於諸光中智<lb/>
　光為上此是世明於諸明中心明為上<lb/>
立六宗<lb/>
　二十八祖達磨天竺國有佛大勝多立六宗一有相<lb/>
　宗二無相宗三定慧宗四戒行宗五無得宗六寂靜<lb/>
　宗師歎其分裂一一化服六宗之人皆歸其教又説<lb/>
　偈曰在胎為身處世為人在眼曰見在耳曰聞在鼻<lb/>
<pb n="KR3j0180_WYG_020-15a"/>
　辨香在口談論在手執捉在足運奔徧現俱該法界<lb/>
　收攝在一微塵識者知是佛性不識喚作精魂師泛<lb/>
　海至廣州梁武帝迎請至金陵曰朕造寺捨經度僧<lb/>
　不可勝紀有何功徳師曰並無功徳此但人天小果<lb/>
　有漏之因如影隨形雖有非實帝問如何是聖諦第<lb/>
　一義曰廓然無聖帝曰對朕者誰師曰不識帝不領<lb/>
　悟潛回洛陽止嵩山少林寺終日面壁觀婆羅門有<lb/>
　僧神光自維曰昔人求道敲骨取髓刺血濟飢布髮<lb/>
<pb n="KR3j0180_WYG_020-15b"/>
　淹泥投崖餉虎古尚如此我又何人其夜大雪豎立<lb/>
　不動師曰汝求何事光曰願和尚開甘露門廣度羣<lb/>
　生自斷左臂置前師與易名慧可光曰我心未寧乞<lb/>
　師與安師曰將心来與汝安光曰覔心了不可得師<lb/>
　曰我與汝安心竟師將西歸命門人各言所得道副<lb/>
　曰如我所見不執文字不離文字而為道用師曰汝<lb/>
　得吾皮毛總持曰我今一見更不再見師曰汝得吾<lb/>
　肉道育曰四大本空五隂非有而我見處一法可得<lb/>
<pb n="KR3j0180_WYG_020-16a"/>
　師曰汝得吾骨最後慧可禮拜後依位而立師曰汝<lb/>
　得吾髓又曰明道者多行道者少説理者多通理者<lb/>
　少汝當闡揚物理使悟一念廻機便同本得偈曰吾<lb/>
　本来兹土傳教救迷情一花開五葉結果自然成時<lb/>
　魏氏禪雋如林律師流支三藏僧中鸞鳯也與師論<lb/>
　議是非鋒起競加毒藥師端居而逝後三嵗人遇師<lb/>
　于葱嶺手攜隻履翩翩獨逝問師何往曰西天去明<lb/>
　帝令唘壙惟空棺一隻革履存焉<lb/>
<pb n="KR3j0180_WYG_020-16b"/>
壁觀一念廻機隻履並見上<lb/>
頂骨如五峯秀出<lb/>
　二十九祖慧可大師宴坐香山八載見一神人曰將<lb/>
　欲受果何滯此也翊日頭痛如刺其師欲治之空中<lb/>
　曰此乃換骨非常痛也師覩其頂骨如五峯秀出矣<lb/>
　後有居士来問曰弟子身纒風恙請和尚懴罪師曰<lb/>
　將罪来與汝懴居士曰覔罪不可得師曰我與汝懴<lb/>
　罪竟宜依佛法僧住曰和尚是僧何名佛法師曰是<lb/>
<pb n="KR3j0180_WYG_020-17a"/>
　心是佛是心是法佛法無二僧寳亦然曰今日始知<lb/>
　罪性不在内不在外不在中間如其心然佛法無二<lb/>
　也<lb/>
解脱法門<lb/>
　三十祖僧璨大師有沙彌乞解脱法門師曰誰縛汝<lb/>
　曰無人縛師曰何更求解脱乎<lb/>
姓空<lb/>
　三十一祖道信大師逢一小兒師曰汝何姓曰是佛<lb/>
<pb n="KR3j0180_WYG_020-17b"/>
　姓師曰汝無姓耶曰姓空<lb/>
本来無一物<lb/>
　三十二祖𢎞忍大師有居士盧慧能来謁師曰汝自<lb/>
　何来曰嶺南師曰欲何事曰求作佛師曰嶺南人無<lb/>
　佛性若何得佛曰人有南北佛性豈然有僧神秀於<lb/>
　廊壁書偈曰身是菩提樹心如明鏡臺時時勤拂拭<lb/>
　莫遣有塵埃能宻于偈側寫云菩提本非樹明鏡亦<lb/>
　非臺本来無一物何假拂塵埃大師乃𫝊衣付法於<lb/>
<pb n="KR3j0180_WYG_020-18a"/>
　能<lb/>
形為影本聲是響根<lb/>
　向居士致書二祖曰影因形起響逐聲来弄影勞形<lb/>
　不識形為影本揚聲止響不知聲是響根<lb/>
嬾融<lb/>
　金陵牛頭山法融禪師少通經史歎曰儒道世典非<lb/>
　究竟法般若正觀出世舟航遂投師落髮入牛頭山<lb/>
　有百鳥銜花之異貞觀中四祖親訪問寺僧此間有<lb/>
<pb n="KR3j0180_WYG_020-18b"/>
　道人否曰出家兒那箇不是道人祖曰阿那箇是道<lb/>
　人僧云山中有一嬾融莫是道人遂入山見師遶庵<lb/>
　有虎狼之類祖乃舉兩手作怖勢師曰猶有這個在<lb/>
　師乃稽首請真要祖曰百千法門同歸方寸河沙妙<lb/>
　徳總在心源一切業障煩惱本来空寂一切因果皆<lb/>
　如夢幻無三界可出無菩薩可求汝但任心自在觸<lb/>
　目遇縁快樂無憂故名為佛<lb/>
安心偈<lb/>
<pb n="KR3j0180_WYG_020-19a"/>
　慧忠禪師有安心偈曰人法雙凈善惡兩忘真心真<lb/>
　實菩提道場<lb/>
色聲鴆毒<lb/>
　鍾山曇璀禪師初謁牛頭融師曰色聲為無生之鴆<lb/>
　毒受想乃至人之坑穽<lb/>
逢徑即止<lb/>
　徑山道欽禪師為𤣥素禪師弟子師曰汝乘流而行<lb/>
　逢徑即止師遂南行至徑山乃住錫焉有僧問如何<lb/>
<pb n="KR3j0180_WYG_020-19b"/>
　是道師曰山上有鯉魚水底有蓬塵<lb/>
鵲巢和尚布毛侍者<lb/>
　杭州道林禪師初至秦望山見長松枝葉蟠屈如盖<lb/>
　遂棲止其上時謂之鳥窠禪師復有鵲巢其側人目<lb/>
　為鵲巢和尚有侍者㑹通欲辭去師曰何往曰往諸<lb/>
　方學佛法師曰若是佛法此中亦有少許於身上拈<lb/>
　起布毛吹之遂悟時謂布毛侍者元和中太守白居<lb/>
　易入山曰師住處甚危險師曰太守危險尤甚曰弟<lb/>
<pb n="KR3j0180_WYG_020-20a"/>
　子位鎮江山何險之有師曰薪火相交識性不停得<lb/>
　非險乎又問佛法大意師曰諸惡莫作衆善奉行白<lb/>
　曰三嵗孩兒也解恁麽道師曰三嵗孩兒雖道得八<lb/>
　十老人行不得<lb/>
見性成佛<lb/>
　天台雲居智禪師有僧問見性成佛其義云何師曰<lb/>
　清淨之性本来湛然如是明見乃名見性性即佛佛<lb/>
　即性故云見性成佛<lb/>
<pb n="KR3j0180_WYG_020-20b"/>
捨父逃走<lb/>
　北京神秀禪師有偈曰一切佛法自心本有將心外<lb/>
　求捨父逃走<lb/>
如人飲水<lb/>
　蒙山道明禪師曰入處如人飲水冷暖自知<lb/>
了元歌<lb/>
　洛京仁儉禪師唐天后詔入殿前仰視后曰㑹麽后<lb/>
　曰不㑹師曰老僧持不語戒翌日進短歌十九首並<lb/>
<pb n="KR3j0180_WYG_020-21a"/>
　敷演真理唯了元歌盛行於世<lb/>
破竈墮<lb/>
　和尚隠嵩山有廟甚靈一竈不輟烹殺物命師以杖<lb/>
　三敲云咄此竈只是泥瓦合成聖從何来靈從何起<lb/>
　恁麽烹宰物命竈乃傾破墮落俄有一人青衣峩冠<lb/>
　拜曰我本竈神乆受業報今日蒙師説法吾得生天<lb/>
　中特来致謝安國師號為破竈墮嘗嘆曰此子㑹盡<lb/>
　物我一如朗月處空無不見者<lb/>
<pb n="KR3j0180_WYG_020-21b"/>
嶽神受戒<lb/>
　元珪禪師有異人峩冠而至曰我嶽神也能生死於<lb/>
　人師曰吾本不生汝焉能死吾視生與空等視吾與<lb/>
　汝等汝能壊空與汝乎茍能壊吾則不生不滅也汝<lb/>
　不能又焉能生死吾耶神稽首乞戒師曰付汝五戒<lb/>
　能不淫乎曰亦娶也師曰謂無羅欲也曰能師曰能<lb/>
　不盜乎曰何乏我也師曰謂享而福淫不供而禍善<lb/>
　也曰能師曰能不殺乎曰我實司其柄師曰謂有濫<lb/>
<pb n="KR3j0180_WYG_020-22a"/>
　誤疑混也曰能師曰能不妄乎曰我正直師曰謂先<lb/>
　後不合天心也曰能師曰汝不遭酒敗乎曰能師曰<lb/>
　如上是為佛戒<lb/>
風動幡動<lb/>
　慧能大師寓止法性寺暮夜風颺刹幡聞二僧對論<lb/>
　一云幡動一云風動師曰風幡非動動自心耳<lb/>
念法華經三千部<lb/>
　洪州法達禪師七嵗出家誦法華經禮祖師頭不至<lb/>
<pb n="KR3j0180_WYG_020-22b"/>
　地祖訶曰禮不投地何如不禮師曰念法華經已及<lb/>
　三千部祖曰負此事業都不知過聽吾偈曰禮本折<lb/>
　幔幢頭奚不至地有我罪即生亡功福無比又曰汝<lb/>
　今名法達勤誦未休歇空誦但循聲明心號菩薩汝<lb/>
　今有縁故吾今為汝説但信佛無言蓮花從口發又<lb/>
　曰心迷法華轉心悟轉法華誦乆不明義與義作讎<lb/>
　家無念念即正有念念成邪有無俱不計長御白牛<lb/>
　車師曰經説三車大牛車與白牛車如何區别祖曰<lb/>
<pb n="KR3j0180_WYG_020-23a"/>
　佛為凡夫説此理殊不知坐却白牛車更於門外覔<lb/>
　三車師喜曰經誦三千部曽無一句亡未明出世㫖<lb/>
　寧歇累年狂羊鹿牛權設初中後善揚誰知火宅内<lb/>
　元是法中王<lb/>
折幔幢門外覔三車<hi>並見上</hi>
坐禪豈得成佛<lb/>
　南嶽懐讓禪師有沙門道一坐禪師問曰大徳坐禪<lb/>
　圖什麽曰圖作佛師取一磚於石上磨一曰作什麽<lb/>
<pb n="KR3j0180_WYG_020-23b"/>
　師曰磨作鏡一曰磨磚豈得成鏡耶師曰坐禪豈得<lb/>
　成佛耶師入室弟子有六人師各印可云一人得吾<lb/>
　眉善威儀一人得吾眼善顧盼一人得吾耳善聽理<lb/>
　一人得吾鼻善知氣一人得吾舌善談説一人得吾<lb/>
　心善古今<lb/>
一宿覺<lb/>
　永嘉𤣥覺禪師初謁六祖問荅相失便欲辭去祖留<lb/>
　一宿時謂一宿覺<lb/>
<pb n="KR3j0180_WYG_020-24a"/>
即心是佛<lb/>
　司空山本淨禪師楊光庭問佛道之義師曰若欲求<lb/>
　佛即心是佛若欲㑹道無心是道<lb/>
兩宗<lb/>
　唐天寳四年定兩宗南能頓宗即六祖慧能盧行者<lb/>
　居慧溪北秀漸教即神秀亦師五祖悟解無及旁出<lb/>
　法嗣<lb/>
卧輪偈<lb/>
<pb n="KR3j0180_WYG_020-24b"/>
　卧輪禪師偈云卧輪有伎倆能斷百思想對境心不<lb/>
　起菩提日月長六祖曰此偈未明心地因作偈曰慧<lb/>
　能沒伎倆不斷百思想對境心數起菩提怎麽長<lb/>
飢来喫飯困来即眠<lb/>
　大珠慧海禪師或問和尚修道如何用功師曰飢来<lb/>
　喫飯困来即眠曰一切人總如是同師用功否曰不<lb/>
　同他喫飯時不肯喫飯百種須索睡時不肯睡千般<lb/>
　計較所以不同也<lb/>
<pb n="KR3j0180_WYG_020-25a"/>
虎似什麽<lb/>
　彬山智堅禪師與歸宗南泉行脚從虎邉過問歸宗<lb/>
　云虎似什麽宗云似個猫兒師曰似個狗子泉云我<lb/>
　見是個大蟲<lb/>
枯木偈<lb/>
　大梅山法常禪師有偈云摧殘枯木倚寒林㡬度逢<lb/>
　春不變心樵客遇之猶不顧郢人那得苦追尋<lb/>
大空小空二虎<lb/>
<pb n="KR3j0180_WYG_020-25b"/>
　潭州華林善覺禪師一日觀察使裴休訪之問有侍<lb/>
　者否師曰有兩個乃喚大空小空時二虎自庵後出<lb/>
　師曰有客且去二虎咆哮而去休問作何行業感得<lb/>
　如斯師曰山僧常念觀音<lb/>
凌行婆<lb/>
　浮盃和尚有凌行婆来禮拜問荅有僧舉似南泉<lb/>
　泉曰苦哉浮盃被老婆摧折<lb/>
一口吸盡西江水<lb/>
<pb n="KR3j0180_WYG_020-26a"/>
　襄州居士龎藴初謁石頭和尚復與丹霞禪師為友<lb/>
　石頭問日用事作麽生對曰日用事無别唯吾自偶<lb/>
　諧頭頭非取舍處處勿張乖朱紫誰為號丘山絶㸃<lb/>
　埃神通并妙用運水及搬柴後參馬祖云不與萬法<lb/>
　為侣是什麽祖云待汝一口吸盡西江水即向汝道<lb/>
　居士頓悟曰有男不婚有女不嫁大家團欒頭共説<lb/>
　無生話一女名靈照常隨製竹漉籬鬻之以供朝夕<lb/>
百丈竿頭進一步<lb/>
<pb n="KR3j0180_WYG_020-26b"/>
　招賢大師偈曰百丈竿頭不動人雖然得入未為真<lb/>
　百丈竿頭須進步十方世界是全身又曰學道之人<lb/>
　不識真只為從来認識神無始劫来生死本痴人喚<lb/>
　作本来身<lb/>
貧無卓錐之地<lb/>
　仰山慧寂禪師問香嚴見處如何嚴曰去年貧未是<lb/>
　貧今年貧始是貧去年無卓錐之地今年錐也無師<lb/>
　曰汝只得如来禪未得祖師禪<lb/>
<pb n="KR3j0180_WYG_020-27a"/>
撃竹作聲<lb/>
　香嚴智閑禪師因山中芟除草人以瓦礫擊竹作聲<lb/>
　廓然省悟<lb/>
一念修無漏道<lb/>
　楚南禪師曰諸子設使解得三世佛教如瓶注水吸<lb/>
　得百千三昧不如一念修無漏道免被人天因果繋<lb/>
　絆<lb/>
師唱誰家曲<lb/>
<pb n="KR3j0180_WYG_020-27b"/>
　首山省念禪師有僧問師唱誰家曲宗風嗣阿誰師<lb/>
　曰少室巖前親掌視僧曰更請洪音和一聲師曰如<lb/>
　今也要大家知<lb/>
誰將生死與汝<lb/>
　石頭希遷禪師有僧問如何是解脱師曰誰縛汝又<lb/>
　問如何是淨土師曰誰垢汝問如何是涅槃曰誰將<lb/>
　生死與汝<lb/>
五禪<lb/>
<pb n="KR3j0180_WYG_020-28a"/>
　禪有五有凡夫禪有外道禪有小乘禪有大乗禪有<lb/>
　最上乘禪<lb/>
一指頭禪<lb/>
　俱眠和尚初住菴遇天龍和尚豎一指示之師大悟<lb/>
　臨寂示曰吾得天龍一指頭禪一生用不盡<lb/>
選佛塲<lb/>
　丹霞天然禪師初習儒將應舉道遇一禪客問仁者<lb/>
　何往曰選官去禪客曰選官何如選佛曰選佛當往<lb/>
<pb n="KR3j0180_WYG_020-28b"/>
　何所曰江西馬大師出世此選佛塲也師往見馬祖<lb/>
　乃令參南嶽石頭<lb/>
雲在青天水在瓶<lb/>
　藥山惟儼禪師朗州刺史李翺問如何是道師曰雲<lb/>
　在天水在瓶翺作偈曰練得身形似鶴形千株松下<lb/>
　兩函經我来問道無餘話雲在青天水在瓶翺問如<lb/>
　何是戒定慧師曰太守欲保任此事須向髙髙山頂<lb/>
　坐深深海底行閨閣中物捨不得便為滲漏師一<lb/>
<pb n="KR3j0180_WYG_020-29a"/>
　夜登山大笑翺贈詩曰選得幽居愜野情終年無送<lb/>
　亦無迎有時直上孤峯頂月下披雲笑一聲<lb/>
日遺十餅<lb/>
　龍潭崇信禪師賣餅家子也悟和尚居皇天寺師日<lb/>
　以十餅遺之悟嘗留一餅曰吾惠汝以䕃子孫師自<lb/>
　念曰餅是我持去何反遺我遂問之悟曰是汝持来<lb/>
　復汝何咎師曉𤣥㫖遂請出家一日問心要悟曰任<lb/>
　性逍遥隨縁放曠但盡凡心無别勝解<lb/>
<pb n="KR3j0180_WYG_020-29b"/>
切忌道着<lb/>
　道吾山圓智禪師藥山問何處来曰㳺山来藥山曰<lb/>
　速將道来曰山上鳥兒白如雪澗底㳺魚忙似轍藥<lb/>
　山曰智不到處切忌道着師見雲巖不安曰離此殻<lb/>
　漏子於甚處相見巖曰不生不滅處相見師曰何不<lb/>
　道非不生不滅處所不求相見<lb/>
船子和尚<lb/>
　華亭船子和尚於華亭吳江泛小舟時號船子和尚<lb/>
<pb n="KR3j0180_WYG_020-30a"/>
有把茅盖頭<lb/>
　徳山宣鑒禪師溈山問衆還識這阿師也無衆曰不<lb/>
　識溈曰是伊將来有把茅盖頭罵佛罵祖去<lb/>
辨愚痴齋一中<lb/>
　良价禪師既坐化其徒號慟師復開目曰勞生息死<lb/>
　於悲何有召主事僧令辨愚痴齋一中責其戀情延<lb/>
　至七日食具方畢端坐長逝<lb/>
學人本分事<lb/>
<pb n="KR3j0180_WYG_020-30b"/>
　白馬遁儒禪師或問如何是學人本分事師曰昨夜<lb/>
　三更日正曙問如何是法身向上事師曰井底蝦蟇<lb/>
　吞却月<lb/>
枯木龍吟<lb/>
　僧問香嚴如何是道嚴曰枯木龍吟僧曰學人不㑹<lb/>
　嚴曰髑髏裏眼睛<lb/>
路逢猛虎<lb/>
　雲居禪師有僧問路逢猛虎時如何師曰千人萬人<lb/>
<pb n="KR3j0180_WYG_020-31a"/>
　不逢偏汝便逢問孤峯獨宿如何曰閒者十間僧堂<lb/>
　阿誰教汝孤峯獨宿<lb/>
三十年得拄杖力<lb/>
　道希禪師拄杖云三十年在山得此氣力有僧問得<lb/>
　他什麽氣力師曰過溪過嶺東拄西拄<lb/>
末後一句<lb/>
　守清禪師有僧問末後一句師曰塵中人自老天際<lb/>
　月常明如何是和尚家風曰一瓶兼一鉢到處是生<lb/>
<pb n="KR3j0180_WYG_020-31b"/>
　涯問佛法大意曰擾擾匆匆晨鷄暮鐘<lb/>
竹箸瓦碗<lb/>
　西明院琛禪師僧問如何是和尚家風師曰竹箸瓦<lb/>
　碗<lb/>
如何是古佛心<lb/>
　華嚴慧達禪師僧問如何是古佛心師曰山河大地<lb/>
　問如何是華嚴境師曰滿目無形影<lb/>
東家人死西家助哀<lb/>
<pb n="KR3j0180_WYG_020-32a"/>
　天台拾得者豐干禪師山中行至赤城見一人攜至<lb/>
　寺中名為拾得一日掃地寺主問汝畢竟姓個什麽<lb/>
　在何處住拾得放下掃帚义手而立寺主罔測寒山<lb/>
　搥胸曰蒼天蒼天拾得問汝作什麽曰豈不見道東<lb/>
　家人死西家助哀二人作舞大笑而出<lb/>
如何是布袋下事<lb/>
　布袋和尚形材猥矮蹙額皤腹以杖荷一布囊供身<lb/>
　之具盡貯囊中入市見物求乞或醯醢魚葅不接入<lb/>
<pb n="KR3j0180_WYG_020-32b"/>
　口分少許投囊中白鹿和尚問如何是布袋師便放<lb/>
　下布袋又問如何是布袋下事師負之而去<lb/>
臨刑偈<lb/>
　僧肇法師遭秦主難臨刑偈曰大元初無主五藴本<lb/>
　来空將頭臨白刄猶似斬春風<lb/>
無去無來<lb/>
　李翺見老宿獨坐問曰端居丈室當何所務曰法身<lb/>
　凝寂無去無来<lb/>
<pb n="KR3j0180_WYG_020-33a"/>
此心能有㡬人知<lb/>
　禪月詩云禪客相逢只彈指此心能有㡬人知<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_020-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷二十<lb/>
</p>
<p>
</p>
  </div>
</body>
</text>
</TEI>
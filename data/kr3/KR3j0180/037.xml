<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目錄</head> <lb/>
    <p>
<pb n="KR3j0180_WYG_037-1a"/>
欽定四庫全書<lb/>
　類說目錄<lb/>
　　卷三十七<lb/>
　　　内經<lb/>
　　　　黄帝與岐伯問難　素問惟八卷<lb/>
　　　　半百而衰　　　　天癸<lb/>
　　　　四時之道　　　　内格<lb/>
　　　　痤疿　　　　　　風百病之始<lb/>
<pb n="KR3j0180_WYG_037-1b"/>
　　　　旦暮氣　　　　　四時氣更傷五臟<lb/>
　　　　冬不按蹻　　　　隂陽寒熱<lb/>
　　　　病腫<lb/>
　　　　四時五行五臟五氣七損八益<lb/>
　　　　耳目手足　　　　邪風<lb/>
　　　　診脉　　　　　　四經十二從<lb/>
　　　　十二官　　　　　氣候<lb/>
　　　　六脉　　　　　　人卧血歸肝<lb/>
<pb n="KR3j0180_WYG_037-2a"/>
　　　　配天象地　　　　六氣<lb/>
　　　　五藏六府　　　　胃水穀海<lb/>
　　　　診法　　　　　　血脉<lb/>
　　　　五色　　　　　　得彊則生失彊則死<lb/>
　　　　四變之動　　　　平人不病<lb/>
　　　　胃者平人常氣　　脫血<lb/>
　　　　胃疸　　　　　　妊子婦人<lb/>
　　　　水穀　　　　　　平心脉<lb/>
<pb n="KR3j0180_WYG_037-2b"/>
　　　　平肺脉　　　　　平肝脉<lb/>
　　　　平脾脉　　　　　平腎脉<lb/>
　　　　五臟病　　　　　胃五臟之本<lb/>
　　　　汗出　　　　　　五入<lb/>
　　　　五惡　　　　　　五液<lb/>
　　　　五禁　　　　　　五臟所藏<lb/>
　　　　五主　　　　　　五臟所傷<lb/>
　　　　五臟之脉　　　　重虛<lb/>
<pb n="KR3j0180_WYG_037-3a"/>
　　　　風厥　　　　　　百病生於氣<lb/>
　　　　寒熱厥　　　　　肺氣<lb/>
　　　　脾癉　　　　　　虛實<lb/>
　　　　九鍼　　　　　　百病生於皮毛<lb/>
　　　　有餘不足　　　　五味各歸所喜<lb/>
　　　　分肉谿谷　　　　天地氣所生<lb/>
　　　　氣虚氣逆　　　　三部九候<lb/>
　　　　脾四時寄治　　　熱中消中富貴人<lb/>
<pb n="KR3j0180_WYG_037-3b"/>
　　　難經<lb/>
　　　　動脉　　　　　　脉太過不及<lb/>
　　　　隂陽虛實　　　　臟腑之病<lb/>
　　　　死脉　　　　　　四時脉<lb/>
　　　　寸關尺　　　　　尺脉<lb/>
　　　　形病脉病　　　　榮衛<lb/>
　　　　三焦　　　　　　臟一腎兩<lb/>
　　　　結癰　　　　　　卧而不寐<lb/>
<pb n="KR3j0180_WYG_037-4a"/>
　　　　人面耐寒　　　　五邪<lb/>
　　　　病邪　　　　　　虛補其母實㵼其子<lb/>
　　　　七𫝊　　　　　　臟病難治腑病易治<lb/>
　　　　治未病　　　　　傷寒有五<lb/>
　　　　真心痛<lb/>
　　　黄庭經<lb/>
　　　　上有章　　　　　至道章<lb/>
　　　　心神章　　　　　脾長章<lb/>
<pb n="KR3j0180_WYG_037-4b"/>
　　　　三關章　　　　　若得章<lb/>
　　　　瓊室章　　　　　常念章<lb/>
　　　　五行章　　　　　隱藏章<lb/>
　　　　口為章<lb/>
　　　神異經<lb/>
　　　　銀盤　　　　　　花栁酒<lb/>
　　　　天地長男宫　　　織女降<lb/>
　　　　赤郭<lb/>
<pb n="KR3j0180_WYG_037-5a"/>
　　　山海經<lb/>
　　　　丹粟　　　　　　蜜都<lb/>
　　　　九耳鐘　　　　　青鳥<lb/>
　　　　五衢　　　　　　九代舞<lb/>
　　　　常山蛇　　　　　花四照<lb/>
　　　相馬經<lb/>
　　　　伯樂相馬<lb/>
　　　相鶴經<lb/>
<pb n="KR3j0180_WYG_037-5b"/>
　　　　胎生<lb/>
　　　相牛經<lb/>
　　　　蘭珠<lb/>
　<lb/>
　<lb/>
　<lb/>
　<lb/>
　類說目録<lb/>
<pb n="KR3j0180_WYG_037-6a"/>
欽定四庫全書<lb/>
　類說卷三十七　　　　　　宋　曾慥　編<lb/>
　　内經<lb/>
黄帝與岐伯問難<lb/>
　黄帝御極坐明堂之上臨觀八極考建五常以為人<lb/>
　生負隂而抱陽食味而被色寒暑相盪喜怒交侵乃<lb/>
　與岐伯上窮天紀下極地理逺取諸物近取諸身更<lb/>
　相問難雷公之倫受業傳之而内經作矣蒼周之興<lb/>
<pb n="KR3j0180_WYG_037-6b"/>
　秦和述六氣之論具明於左史厥後越人得其一二<lb/>
　演述難經西漢倉公傳其舊學東漢仲景撰其遺論<lb/>
　晉皇甫謐次為甲乙隋楊上善為太素唐王氷篤好<lb/>
　之大為次註<lb/>
素問惟八卷<lb/>
　班固曰内經十八卷素問即其經之九卷兼靈樞九<lb/>
　卷乃其數焉雖年代移革而授學猶存懼非其人時<lb/>
　有所隱故第七一卷師氏藏之奉行惟八卷耳周有<lb/>
<pb n="KR3j0180_WYG_037-7a"/>
　和緩漢有淳于魏有張公華公皆得斯妙道者也<lb/>
半百而衰<lb/>
　帝問天師曰古人百嵗動作不衰今人半百動作皆<lb/>
　衰對曰古人知道者法於隂陽知於術數飲食有節<lb/>
　起居有常不妄作勞終其天年今人以酒為漿以妄<lb/>
　為常醉以入房欲竭其精故半百而衰<lb/>
天癸<lb/>
　女子年十四而天癸至任脉通太冲盛月事以時下<lb/>
<pb n="KR3j0180_WYG_037-7b"/>
　故有子丈夫二八腎氣盛天癸至精氣溢隂陽和故<lb/>
　有子年老育子者氣脉常通腎氣有餘也有子男不<lb/>
　過盡八八女不過盡七七而天地精氣竭矣子夀不<lb/>
　過天癸之數也<lb/>
四時之道<lb/>
　春謂發陳天地俱生萬物以榮夜卧早起廣步於庭<lb/>
　被髪緩形以使志生生而勿殺予而勿奪賞而勿罰<lb/>
　應生養之道也夏為蕃秀天地氣交萬物華實夜卧<lb/>
<pb n="KR3j0180_WYG_037-8a"/>
　早起厭於日中使志無怒而氣得泄應長養之道也<lb/>
　秋謂容平天氣以急地氣以明早卧早起與雞俱興<lb/>
　使志安形歛應收養之道也冬謂閉藏水氷地坼早<lb/>
　卧晚起必待日光去寒就温無泄皮膚使志若寧應<lb/>
　伏藏之道也<lb/>
内格<lb/>
　道者聖人行之愚者背之從隂陽則生逆之則死從<lb/>
　之則治逆之則亂反順為逆是謂内格内性拒格非<lb/>
<pb n="KR3j0180_WYG_037-8b"/>
　天道也聖人不治已病治未病不治已亂治未亂<lb/>
痤疿<lb/>
　凡人有大怒則形氣絶而血菀於上使人薄厥傷筋<lb/>
　若汗不出使人偏枯汗出見濕乃生痤疿<lb/>
風百病之始<lb/>
　風者百病之始也清靜則内外閉拒雖百苛來弗能<lb/>
　害故病乆則傳化上下不并良醫弗為<lb/>
旦暮氣<lb/>
<pb n="KR3j0180_WYG_037-9a"/>
　平旦人氣生日中陽氣隆日西陽以虚門以閉是故<lb/>
　暮而收拒無擾筋骨無見霧露反此三時形乃困薄<lb/>
四時之氣更傷五臟<lb/>
　春傷於風邪留夏乃為洞泄木勝脾土故也夏傷於<lb/>
　暑秋為瘧疾秋傷於濕冬逆而欬發為痿厥冬傷於<lb/>
　寒春必温病四時之氣更傷五臟<lb/>
冬不按蹻<lb/>
　春氣病在頭夏氣病在臟秋氣病在肩冬氣病在四<lb/>
<pb n="KR3j0180_WYG_037-9b"/>
　肢冬不按蹻<hi>按摩蹻捷擾動筋骨</hi>則陽氣潜藏春不鼽衂<hi>鼽鼻中水</hi>
　<hi>出衂鼻中血出</hi>水不窮於木也又且春不病頭項仲夏不病<lb/>
　胸脇長夏不病洞泄秋不病風瘧冬不病痺瘚並為<lb/>
　冬不按蹻所致<lb/>
隂陽寒熱<lb/>
　隂靜陽躁陽生隂長陽發隂藏陽化氣隂成形寒極<lb/>
　生熱熱極生寒寒氣生濁熱氣生清<lb/>
病腫<lb/>
<pb n="KR3j0180_WYG_037-10a"/>
　先痛而後腫氣傷形也風勝則痛熱勝則腫躁勝則<lb/>
　乾寒勝則浮濕勝則濡<lb/>
四時五行五臟五氣七損八益<lb/>
　天有四時五行生長收藏以生寒暑燥濕風人有五<lb/>
　藏化五氣以生喜怒悲憂恐故喜怒傷氣寒暑傷形<lb/>
　暴怒傷隂暴喜傷陽能知七損八益則隂陽可調女<lb/>
　子七七天癸之終丈夫八八天癸之極若知之則强<lb/>
　不知則老且病矣<lb/>
<pb n="KR3j0180_WYG_037-10b"/>
耳目手足<lb/>
　天不足西北而人右耳目不如左明地不滿東南而<lb/>
　人左手足不如右强東方陽也其精並於上故上盛<lb/>
　而下虚故耳目聰明手足不便西方隂也其精並於<lb/>
　下則下盛而上虛故耳目不聰明而手足便<lb/>
邪風<lb/>
　邪風之至疾如風雨善治先治皮毛次治肌膚次治<lb/>
　筋脉㳄治六腑次治五臟治五臟者半生半死也<lb/>
<pb n="KR3j0180_WYG_037-11a"/>
診脉<lb/>
　善用針者從隂引陽從陽引隂以右治左以左治右<lb/>
　以我知彼以表知裏善診脉者察色按脉先别隂陽<lb/>
　審清濁而知部分視喘息聽音聲而知所苦觀權衡<lb/>
　規矩而知病所生按尺寸觀浮沉滑濇而知病所在<lb/>
四經十二從<lb/>
　人有四經十二從四經應四時十二從應十二月十<lb/>
　二月應十二脉春弦夏洪秋浮冬沉四時經脉也從<lb/>
<pb n="KR3j0180_WYG_037-11b"/>
　謂天氣順行十二辰之分十二脉謂手三隂三陽足<lb/>
　三隂三陽<lb/>
十二官<lb/>
　心者君主之官神明出焉肺者相傅之官制節出焉<lb/>
　肝者將軍之官謀慮出焉膽中正之官决斷出焉膻<lb/>
　中臣使之官喜樂出焉<hi>在兩乳間為氣之海</hi>脾胃倉廪之官五<lb/>
　味出焉大腸傳道之官變化出焉小腸受盛之官化<lb/>
　物出焉腎者作强之官伎巧出焉三焦決瀆之官水<lb/>
<pb n="KR3j0180_WYG_037-12a"/>
　道出焉膀胱者州都之官津液藏焉凡十二官不得<lb/>
　相失脾胃二藏共一官<lb/>
氣候<lb/>
　三日謂之候五候謂之氣六氣謂之時四時謂之歲<lb/>
六脉<lb/>
　凡人諸脉屬目髓屬腦筋屬節血屬心氣屬肺六脉<lb/>
　氣之潮汐也<lb/>
人卧血歸肝<lb/>
<pb n="KR3j0180_WYG_037-12b"/>
　人卧血歸於肝眼受血而能視足受血而能步掌受<lb/>
　血而能握指受血而能攝<lb/>
配天象地<lb/>
　眞人上配天以養頭下象地以養足中倣人事以養<lb/>
　五臟<lb/>
六氣<lb/>
　天氣通於肺地氣通於嗌風氣通於肝雷氣通於心<lb/>
　谷氣通於脾雨氣通於腎腸胃為海九竅為水<lb/>
<pb n="KR3j0180_WYG_037-13a"/>
五臟六腑<lb/>
　五臟藏精氣而不瀉故滿而不能實六腑傳物化而<lb/>
　不藏故實而不能滿水穀入口則胃實而腸虛食下<lb/>
　則腹實而胃虛<lb/>
胃水穀海<lb/>
　胃者水穀之海六腑之源五味入口藏於胃以養五<lb/>
　臟氣口亦太隂也五臟六腑之氣皆出於胃變見於<lb/>
　氣口五氣入鼻藏於肺肺有病鼻為不利<lb/>
<pb n="KR3j0180_WYG_037-13b"/>
診法<lb/>
　診法常以平旦隂氣未動陽氣未散飲食未進經脉<lb/>
　未盛絡脉調匀血氣未亂故乃可診切脉動靜内視<lb/>
　精明察五色觀五臟有餘不足六腑强弱形氣盛衰<lb/>
　以此㕘决死生之分<lb/>
血脉<lb/>
　脉者血之府脉實血實脉虚血虛<lb/>
五色<lb/>
<pb n="KR3j0180_WYG_037-14a"/>
　色者氣之華也赤欲如白裹朱不欲如赭白欲如鵝<lb/>
　羽不欲如鹽青欲如蒼璧之澤不欲如藍黄欲如羅<lb/>
　裹雄黄不欲如土黒欲如重漆不欲如屋塵五色精<lb/>
　微象見其敗壽不乆也<lb/>
得强則生失强則死<lb/>
　五臟者身之强頭者精神之府頭傾側視深精神將<lb/>
　奪矣背者胸之府背曲肩隨胸將壊矣腰者腎之府<lb/>
　轉腰不能勤腎將敗矣膝者筋之府屈伸不能行筋<lb/>
<pb n="KR3j0180_WYG_037-14b"/>
　將憊矣骨者髓之府不能乆立行則振掉髓將憊矣<lb/>
　得强則生失强則死<lb/>
四變之動<lb/>
　彼春之煖為夏之暑彼秋之忿為冬之怒四變之動<lb/>
　脉與上下春應中矩夏應中規秋應中衡冬應中權<lb/>
平人不病<lb/>
　人一呼脉再動一吸脉亦再動呼吸定息脉五動閏<lb/>
　以太息此平人不病脉也不足為遲有餘為數<lb/>
<pb n="KR3j0180_WYG_037-15a"/>
胃者平人常氣<lb/>
　平人之常氣稟於胃胃者平人之常氣人無胃氣曰<lb/>
　逆逆者死<lb/>
脫血<lb/>
　臂多青脉曰脫血尺脉緩濇謂之解㑊安卧脉盛謂<lb/>
　之脫血卧乆傷氣也<lb/>
胃疸<lb/>
　已食如饑者胃疸胃熱則消穀也面腫曰風足頸腫<lb/>
<pb n="KR3j0180_WYG_037-15b"/>
　曰水目黄曰黄疸<lb/>
妊子婦人<lb/>
　少隂脉動甚者妊子也少隂脉掌後陷中當小指動<lb/>
　而應手者也<lb/>
水榖<lb/>
　人以水榖為本故絶水榖則死脉無胃氣亦死<lb/>
平心脉<lb/>
　平心脉來累累如連珠如循琅玕曰心平夏以胃氣<lb/>
<pb n="KR3j0180_WYG_037-16a"/>
　為本病心脉來喘喘連屬其中微曲曰心病死心脉<lb/>
　來前曲後倨如操帶鈎曰心死<lb/>
平肺脉<lb/>
　平肺脉來厭厭如落榆莢曰肺平秋以胃氣為本病<lb/>
　肺脉來如循雞羽曰肺病死肺脉來如物之浮如風<lb/>
　吹毛曰肺死<lb/>
平肝脉<lb/>
　平肝脉來和柔相離如竿末稍曰肝平春以胃氣為<lb/>
<pb n="KR3j0180_WYG_037-16b"/>
　本病肝脉來如循長竿曰肝病死肝脉來急如新張<lb/>
　弓弦曰肝死<lb/>
平脾脉<lb/>
　平脾脉來和柔相離如雞踐地曰脾平長夏以胃氣<lb/>
　為本病脾脉來如雞舉足曰脾病死脾脉來如銳堅<lb/>
　如鳥喙如鳥距如屋漏如水流曰脾死<lb/>
平腎脉<lb/>
　平腎脉來喘喘累累按之如鈎曰腎平冬以胃氣為<lb/>
<pb n="KR3j0180_WYG_037-17a"/>
　本病腎脉來如引葛按之益堅曰腎病死腎脉來發<lb/>
　如奪索辟辟如挾彈石曰腎死<lb/>
五臟病<lb/>
　五臟相通移皆有次五臟有病則各傳其所勝不治<lb/>
　法三月若六月若三日若六日傳五臟皆當死<lb/>
胃五臟之本<lb/>
　五臟皆稟氣於胃<lb/>
汗出<lb/>
<pb n="KR3j0180_WYG_037-17b"/>
　飲食飽甚汗出於胃驚而奪精汗出於心持重逺行<lb/>
　汗出於腎疾走恐懼汗出於肝搖體勞苦汗出於脾<lb/>
五入<lb/>
　酸入肝辛入肺苦入心鹹入腎甘入脾是謂五入<lb/>
五惡<lb/>
　心惡熱肺惡寒肝惡風脾惡濕腎惡燥是為五惡<lb/>
五液<lb/>
　五臟化為液心為汗肺為涕肝為淚脾為涎腎為唾<lb/>
<pb n="KR3j0180_WYG_037-18a"/>
　是為五液<lb/>
五禁<lb/>
　<hi>原闕</hi>
　<lb/>
　<lb/>
五臟所藏<lb/>
　心藏神肺藏魄肝藏魂脾藏意腎藏志是為五臟所<lb/>
　藏<lb/>
<pb n="KR3j0180_WYG_037-18b"/>
五主<lb/>
　心主脉肺主皮肝主筋脾主肉腎主骨是為五主<lb/>
五臟所傷<lb/>
　乆視傷血乆卧傷氣乆坐傷肉乆立傷骨乆行傷筋<lb/>
　是為五臟所傷<lb/>
五臟之脉<lb/>
　肝脉弦心脉鈎脾脉代肺脉毛腎脉石是謂五臟之<lb/>
　脉<lb/>
<pb n="KR3j0180_WYG_037-19a"/>
重虛<lb/>
　脉氣上虛尺虛是為重虚<lb/>
風厥<lb/>
　汗出而身熱者風也汗出而煩滿不解者厥也<lb/>
百病生於氣<lb/>
　怒則氣上喜則氣緩悲則氣消恐則氣下寒則氣收<lb/>
　暑則氣泄驚則氣亂勞則氣耗思則氣結九氣不動<lb/>
　何病之生<lb/>
<pb n="KR3j0180_WYG_037-19b"/>
寒熱厥<lb/>
　厥陽氣衰於下則為寒厥隂氣衰於下則為熱厥<lb/>
肺氣<lb/>
　肺者臟之盖也肺氣盛則脉大脉大則不得偃卧<lb/>
脾癉<lb/>
　有病口甘者五氣之溢也名曰脾癉有病口苦者名<lb/>
　曰膽癉<lb/>
虛實<lb/>
<pb n="KR3j0180_WYG_037-20a"/>
　氣實形實氣虚形虛穀盛氣盛穀虛氣虛脉實血實<lb/>
　脉虚血虛此其常也反此者病<lb/>
九鍼<lb/>
　上應天地隂陽一天二地三人四時五音六律七星<lb/>
　八風九野一針皮二針肉三針脉四針筋五針骨六<lb/>
　針調隂陽七針益精八針除風九針通九竅除三百<lb/>
　六十五節氣一鑱針二圓針三提針四鋒針五䤵針<lb/>
　六圓利針七毫針八長針九大針<lb/>
<pb n="KR3j0180_WYG_037-20b"/>
百病生於皮毛<lb/>
　百病始生必先於皮毛邪中之則腠理開開則入客<lb/>
　於脉絡脉絡留而不去傳入於經經留而不去傳入<lb/>
　於腸胃<lb/>
有餘不足<lb/>
　神有有餘不足氣有有餘不足血有有餘不足形有<lb/>
　有餘不足志有有餘不足凡此十者其氣不等<lb/>
五味各歸所喜<lb/>
<pb n="KR3j0180_WYG_037-21a"/>
　五味入胃各歸所喜故酸先入肝苦先入心甘先入<lb/>
　脾辛先入肺醎先入腎<lb/>
分肉谿谷<lb/>
　肉之大㑹為谷肉之小㑹為谿分肉之間谿谷之㑹<lb/>
　以行榮衛以㑹大氣邪溢氣壅脉熱肉敗榮衛不行<lb/>
　必將為膿内銷骨髓外破大㬷留於節腠必將為敗<lb/>
　積寒留舍榮衛不居卷肉縮筋肘不能伸内為骨痺<lb/>
　外為不仁命曰不足大寒留於谿谷也<lb/>
<pb n="KR3j0180_WYG_037-21b"/>
天地氣所生<lb/>
　<hi>原闕</hi>
　<lb/>
　<lb/>
氣虛氣逆<lb/>
　邪氣盛則實精氣奪則虛氣虛者肺虛也氣逆者足<lb/>
　寒也非其時則生當其時則死餘藏亦如此<lb/>
三部九候<lb/>
<pb n="KR3j0180_WYG_037-22a"/>
　脉有三部部有九候以决生死以豦百病<lb/>
脾四時寄治<lb/>
　脾治中安常以四時長四藏各十八日寄治不得獨<lb/>
　主於時<lb/>
熱中消中富貴人<lb/>
　多飲數溲曰消中多喜曰瘨多怒曰狂熱中消中皆<lb/>
　富貴人也<lb/>
　　難經<lb/>
<pb n="KR3j0180_WYG_037-22b"/>
動脉<lb/>
　十二經皆有動脉獨取寸口以决五臟六腑死生吉<lb/>
　凶之法寸口者脉之大㑹手太隂之動脉人一呼脉<lb/>
　行三寸一吸脉行三寸呼吸定息脉行六寸人一日<lb/>
　一夜凡一萬三千五百息脉行五十度周於身漏水<lb/>
　下百刻榮衛行隂陽各二十五度為一周也故五十<lb/>
　度復㑹於手太隂寸口者五臟六腑之所終始<lb/>
脉太過不及<lb/>
<pb n="KR3j0180_WYG_037-23a"/>
　脉有太過有不及有隂陽相乘有伏有溢有關有格<lb/>
隂陽虛實<lb/>
　脉有陽盛隂虛隂盛陽虛浮之損小沉之實大故曰<lb/>
　隂盛陽虛沉之損小浮之實大故曰陽盛隂虛是隂<lb/>
　陽虛實之意也<lb/>
臟腑之病<lb/>
　數者腑也遲者臟也數則為熱遲則為寒諸陽為熱<lb/>
　諸隂為寒故以别臟腑之病<lb/>
<pb n="KR3j0180_WYG_037-23b"/>
死脉<lb/>
　脉一呼再至曰平三至曰離經四至曰奪精五至曰<lb/>
　死六至曰命脉絶此死之脉也<lb/>
四時脉<lb/>
　春脉弦夏脉鈎秋脉毛冬脉石四時之脉也<lb/>
七傳<lb/>
　言七傳者死間藏者生何也傳者傳其勝也間藏者傳<lb/>
　其子也假令心病傳於肺肺傳於肝肝傳於胃胃傳於<lb/>
<pb n="KR3j0180_WYG_037-24a"/>
　腎腎傳於心一臟不再傳故七傳者死間藏者得其<lb/>
　所生也假令心病傳脾脾傳肺肺傳腎腎傳肝肝傳<lb/>
　心是母子自相傳竟而復始如環之無端故言生也<lb/>
臟病難治腑病易治<lb/>
　臟病難治腑病易治何也臟病傳其所勝也腑病傳<lb/>
　其子也<lb/>
治未病<lb/>
　經言上上治未病中上治已病何也見肝之病則知肝<lb/>
<pb n="KR3j0180_WYG_037-24b"/>
　當傳於脾故先實其脾氣無令脾受肝之邪也故曰治<lb/>
　未病見肝之病不曉相傳且一心治肝故曰治已病<lb/>
傷寒有五<lb/>
　傷寒有五有中風有傷寒有濕温有熱病有温病自<lb/>
　霜降至春分傷風冷即病謂之傷寒冬受寒氣春又<lb/>
　中風而病者謂之温病至夏發者名熱病病而多汗<lb/>
　者謂之濕温其傷八節虛邪者謂之中風<lb/>
真心痛<lb/>
<pb n="KR3j0180_WYG_037-25a"/>
　頭心之病有厥痛有真痛手三陽之脉受風寒者厥<lb/>
　頭痛入連在腦者真頭痛其五臟氣相干者厥心痛<lb/>
　其痛甚但在心手足青者即名真心痛其真頭心痛<lb/>
　者旦發夕死夕發旦死<lb/>
　　黄庭經<lb/>
上有章<lb/>
　紫烟上下三素雲<lb/>
　　<hi>上丹田中丹田下丹田皆有日光之氣</hi>
<pb n="KR3j0180_WYG_037-25b"/>
至道章<lb/>
　髮神蒼華字太元腦神精根字泥丸眼神明工字英<lb/>
　𤣥鼻神玉隴字靈堅耳神空閑字幽田舌神通命字<lb/>
　正倫齒神崿峰字羅千<hi>一面之間皆有神</hi>
心神章<lb/>
　心神丹元字守靈肺神元白字虛成肝神龍烟字含<lb/>
　明腎神𤣥冥字育嬰脾神常在字魂停膽神龍曜字<lb/>
　威名肺部之宫似華盖急存白元和六氣<hi>白元君主肺宫之神</hi>
<pb n="KR3j0180_WYG_037-26a"/>
　心部含華丹錦緋常被玉羅在重闈<hi>心色赤上有炁如玉光</hi>
　肝部之宫翠重裹青錦披裳佩玉鈴腎部之宮𤣥<lb/>
　闕圓蒼錦雲衣舞龍蟠脾部之宫屬戊巳外應尺<lb/>
　宅氣秀芳<hi>尺宅面也</hi>膽部之宫六府精雷電八震揚王<lb/>
　旌<lb/>
脾長章<lb/>
　含潄金醴吞玉英保灌玉廬以自賞<hi>玉廬鼻也</hi>靈臺鬱藹<lb/>
　望黄野<hi>脾曰黄野</hi>
<pb n="KR3j0180_WYG_037-26b"/>
三關章<lb/>
　口為天關手為人關脚為地關<lb/>
若得章<lb/>
　若得二宫存𤣥丹太乙涙珠安崑崙重樓中關十二<lb/>
　環自髙自下皆真人玉堂絳宇盡𤣥宫璇璣玉衡色<lb/>
　闌干<lb/>
瓊室章<lb/>
　瓊室之中八素集泥丸夫人當中立寸田尺宅可理<lb/>
<pb n="KR3j0180_WYG_037-27a"/>
　生外物不干泰而平<hi>三丹田各有一寸</hi>
常念章<lb/>
　存潄五芽不饑渇神華執巾六丁謁<hi>五芽者五行之生氣分配五臟</hi>
　老君六甲將圖云丁卯神司馬卿丁丑神趙子玉丁<lb/>
　亥神張文通丁酉神臧文公丁未神石叔通丁巳神<lb/>
　崔巨卿<lb/>
五行章<lb/>
　伏牛幽闕羅品列<hi>伏牛腎棗腎為幽闕</hi>父曰泥丸母雌一口衘<lb/>
<pb n="KR3j0180_WYG_037-27b"/>
　靈芒雲五星<hi>口吐五色雲氣</hi>
隱藏章<lb/>
　子丹進饌肴𤣥黄乃曰狼膏及玉霜<lb/>
口為章<lb/>
　口為玉池太和宫潄咽靈液灾不干體生光華氣香<lb/>
　蘭却減百邪玉煉顔<lb/>
　　神異經<lb/>
銀盤<lb/>
<pb n="KR3j0180_WYG_037-28a"/>
　北荒異國有銀盤長五十丈中有明珠大數大照千<lb/>
　里<lb/>
花柳酒<lb/>
　河陵國柳花為酒<lb/>
天地長男宫<lb/>
　東明山有宫闕銀榜碧鏤字曰天地長男之宫<lb/>
織女降<lb/>
　郭翰遇織女降其室衣𤣥綃之衣霜羅之帔戴翹鳯<lb/>
<pb n="KR3j0180_WYG_037-28b"/>
　之冠躡瓊元之履張丹轂之幬施九晶玉華之簟轉<lb/>
　㑹風之扇有同心龍枕翰曰牽牛郎何在曰河漢阻<lb/>
　隔不復相聞翌日丹鉛書青縑一幅以寄翰<lb/>
赤郭<lb/>
　南方人長七尺腹圍亦如之朱衣縞帶赤蛇遶項惟<lb/>
　食惡鬼朝吞三千暮吞三百名曰赤郭又名食邪又<lb/>
　名黄父又云以鬼為飯霧為漿<lb/>
　　山海經<lb/>
<pb n="KR3j0180_WYG_037-29a"/>
丹粟<lb/>
　矩山多丹粟<lb/>
蜜都<lb/>
　青要山號帝之蜜都<lb/>
九耳鐘<lb/>
　豐山有九耳鐘每霜降則自鳴<lb/>
青鳥<lb/>
　龜山西王母有三青鳥主為母取食<lb/>
<pb n="KR3j0180_WYG_037-29b"/>
五衢<lb/>
　少室山有木其花五衢<hi>花五出如衢路也</hi>
九代舞<lb/>
　夏后作九代舞<hi>九代馬名也</hi>
常山蛇<lb/>
　常山有巨蛇長九丈物觸之中首則尾至中尾則<lb/>
　首至中腰則首尾俱至名曰率然孫子兵法曰將至<lb/>
　三軍勢如率然者此也<lb/>
<pb n="KR3j0180_WYG_037-30a"/>
花四照<lb/>
　招搖之上其花四照<lb/>
　　相馬經<lb/>
伯樂相馬<lb/>
　王良問伯樂曰相馬可得聞乎答曰馬頭為正欲方<lb/>
　目為承欲明脊為將軍欲强腹為城郭欲張四下為<lb/>
　令欲長汗溝欲深耳欲小如斬竹口中色如日月光<lb/>
　者行千里口中有黒者曰衘烏短壽白額入口名枸<lb/>
<pb n="KR3j0180_WYG_037-30b"/>
　鴈一名的盧<lb/>
　　相鶴經<lb/>
胎生<lb/>
　陽鳥也稟金火之氣以生三年頂赤七年善飛又七<lb/>
　年十二時鳴六十年藂毛生泥不能汚一百六十年<lb/>
　雌雄相視而孕一千六百年不食而胎生仙人騏驥<lb/>
　也其相以長頸修趾則善鳴龜背鼈腹則能舞<lb/>
　　相牛經<lb/>
<pb n="KR3j0180_WYG_037-31a"/>
蘭珠<lb/>
　蘭珠欲大<hi>尾林也</hi>豐岳欲髙<hi>膝骨/也</hi>垂星欲髙<hi>蹄也</hi>上柱欲<lb/>
　大<hi>車骨也</hi>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_037-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷三十七<lb/>
</p>
<p>
</p>
  </div>
</body>
</text>
</TEI>
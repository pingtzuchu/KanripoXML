<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目錄</head> <lb/>
    <p>
<pb n="KR3j0180_WYG_018-1a"/>
欽定四庫全書<lb/>
　類説目錄<lb/>
　　卷十八<lb/>
　　　江南野錄<lb/>
　　　　先主　　　　　　政事僕射<lb/>
　　　　月詩　　　　　　赤軍子<lb/>
　　　　邊羅漢　　　　　甲兵三十萬<lb/>
　　　　改豫章為南都宋齊丘既死忽見<lb/>
<pb n="KR3j0180_WYG_018-1b"/>
　　　　彼有人焉未可圖也<lb/>
　　　　諸軍名　　　　　李後主詩<lb/>
　　　　此措大兒語　　　後主好佛<lb/>
　　　　千懇萬端饑寒二字<lb/>
　　　　畫山水圖詩　　　田舍翁火爐頭之作<lb/>
　　　　登臺望雨　　　　紙鳶上詩<lb/>
　　　　好青峭數峯　　　大噐不可力致<lb/>
　　　　卷軸何多艾氣　　服术忌桃李<lb/>
<pb n="KR3j0180_WYG_018-2a"/>
　　　　夢白衣婦人　　　韓熙載不敢阻興<lb/>
　　　湘山野錄<lb/>
　　　　胡旦絶句　　　　十議<lb/>
　　　　喜朝京闕詩　　　早梅詩<lb/>
　　　　保全成資　　　　丁晉公謝啟<lb/>
　　　　度撰　　　　　　梨號五臟刀斧<lb/>
　　　　袁安卧雪圖　　　丁冦二公留題<lb/>
　　　　試經　　　　　　講節卦<lb/>
<pb n="KR3j0180_WYG_018-2b"/>
　　　　混沌道士　　　　門生獻三策<lb/>
　　　　吕申公薦陳文恵　大人已曾上聞<lb/>
　　　　乞賜監書　　　　之乎者也助得甚事<lb/>
　　　　退傅游春　　　　河南驛記<lb/>
　　　　奕棋避六宫之惑　主皮之議何如<lb/>
　　　　無地起樓臺相公　陜西竊盜未獲<lb/>
　　　　三僕將相才器　　天子何謂官家<lb/>
　　　　赤洪崖打白洪崖　麻衣道者<lb/>
<pb n="KR3j0180_WYG_018-3a"/>
　　　　要錢准備納青苗　束帛之義<lb/>
　　　　造鐘清凉寺<lb/>
　　　　孫思邈請僧誦法華經<lb/>
　　　　蟹賦　　　　　　泥金雙帶寫詩<lb/>
　　　　紫微垣小星　　　譏陳烈詩<lb/>
　　　　燐火乃人血凝結而成<lb/>
　　　　自然堪下涙何必更殘陽<lb/>
　　　　掖庭嬪御出家　　紫微失却張君房<lb/>
<pb n="KR3j0180_WYG_018-3b"/>
　　　雲齋廣錄<lb/>
　　　　小由基　　　　　煉水銀法<lb/>
　　　　洛陽花酒一時來　江神也世情<lb/>
　　　　渡淮遇風詩　　　猥藁<lb/>
　　　　白苧吟　　　　　父詩促歸<lb/>
　　　　春詩　　　　　　牡丹詩<lb/>
　　　　秋日郊行詩　　　寒亭詩<hi>見上</hi>
　　　　北顧樓詩　　　　趙當遇燈檠<lb/>
<pb n="KR3j0180_WYG_018-4a"/>
　　　　夢妻寄詩　　　　蘓小歌蝶戀花<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_018-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目錄<lb/>
<pb n="KR3j0180_WYG_018-5a"/>
欽定四庫全書<lb/>
　類說卷十八　　　　　　　宋　曾慥　編<lb/>
　　江南野錄<lb/>
先主<lb/>
　名昪字正倫朱梁統制天下楊行宻専居淮南大將<lb/>
　徐温出師濠上見先主擕歸以為己子遂冒徐姓名<lb/>
　知誥<lb/>
政事僕射<lb/>
<pb n="KR3j0180_WYG_018-5b"/>
　呉主委政先主遷左僕射頽綱振舉逺邇樂推呼為<lb/>
　政事僕射遂受呉禪奉呉主為讓皇義父温為武皇<lb/>
　改元昇元復姓李氏<lb/>
月詩<lb/>
　圜丘之際太史奏月延三刻時上旬月當三更而壇<lb/>
　之際皎然如日禮畢而落初有禪代之志忽半夜寺<lb/>
　僧撞鐘滿城皆驚旦將斬之云夜來倡得月詩曰徐<lb/>
　徐東海北漸漸出天衢此夜一輪滿清光何處無先<lb/>
<pb n="KR3j0180_WYG_018-6a"/>
　主喜而釋之又天祐中童謡云東海鯉魚飛上天東<lb/>
　海徐氏之望鯉姓也天時人事相符如此<lb/>
赤軍子<lb/>
　嗣主璟字伯玉嗣位改元保大是年處州妖賊作亂<lb/>
　皆絳衣號赤軍子<lb/>
邊羅漢<lb/>
　鼎州劉言叛襲長沙邊鎬棄城走鎬柔懦酷喜釋氏<lb/>
　為將惟務全活人號邊羅漢後克潭州至是弱而無<lb/>
<pb n="KR3j0180_WYG_018-6b"/>
　斷唯事齋施人號邊和尚<lb/>
甲兵三十萬<lb/>
　世宗即位嗣王遣孫忌奉表稱藩既而背約世宗問<lb/>
　忌江南虚實忌曰本國雖小甲兵尚三十萬未易可<lb/>
　圖世宗曰江南不過十數郡何見欺也忌曰精兵雖<lb/>
　止十餘萬然長江一條飛湍千里可敵十萬之師國<lb/>
　老宋齊丘乃王猛謝安之徒可敵十萬<lb/>
改豫章為南都宋齊丘既死忽見<lb/>
<pb n="KR3j0180_WYG_018-7a"/>
　宋齊丘既死彗孛見斗牛之分嗣主議遷都豫章以<lb/>
　避之改豫章為南都既至常不自安宴百僚於殿上<lb/>
　忽見宋齊丘自陛而進遂得疾而殂識者謂信讒害<lb/>
　賢良之故<lb/>
彼有人焉未可圖也<lb/>
　後主名昱字重光周世宗怒不割淮南將征建康見<lb/>
　白氣貫空使覘之乃後主與獵焉嘆曰彼有人焉未<lb/>
　可圖也乾徳二年始用鐡錢以十當銅錢之一是嵗<lb/>
<pb n="KR3j0180_WYG_018-7b"/>
　國亡<lb/>
諸軍名<lb/>
　初先主之世均量民田以奠科賦家出一卒號為義<lb/>
　師又於客户三丁抽一謂之團軍至嗣主許諸郡民<lb/>
　競渡每端午較其殿最勝者加以銀盌謂之打標至<lb/>
　是盡蒐為卒謂之凌波軍又率民間傭奴贅婿謂之<lb/>
　義男軍又募豪民自備緡帛軍器招集無賴軰謂之<lb/>
　自在軍王師圍急乃招百姓老弱外能被鎧者謂之<lb/>
<pb n="KR3j0180_WYG_018-8a"/>
　排門軍<lb/>
李後主詩<lb/>
　王師既入建業後主已下登舟赴闕舟中泣下賦詩<lb/>
　曰江南江北舊家鄉三十年來夢一場呉苑宫闈今<lb/>
　冷落廣陵臺殿已荒凉雲投逺岫愁千片雨打孤舟<lb/>
　涙萬行兄弟四人三百口不堪閒坐細思量<lb/>
此措大兒語<lb/>
　初後主違㫖拒命嘗曰他日王師見討孤當躬擐戎<lb/>
<pb n="KR3j0180_WYG_018-8b"/>
　服背城一戰如其不獲取寳自焚太祖聞之曰此措<lb/>
　大兒語耳徒有其口必無其志至是果然<lb/>
後主好佛<lb/>
　後主酷信浮圖朝退與后頂僧伽帽衣袈裟誦佛書<lb/>
　拜跪頓顙為瘤贅親為桑門削作厠簡自試之腮頰<lb/>
　少有澁滯者再為治之其手不收學佛握印而行建<lb/>
　康中僧至萬餘僧犯姦有司具牘還俗後主令禮佛<lb/>
　三百拜免刑北朝隂選少年有經業口辯者往化之<lb/>
<pb n="KR3j0180_WYG_018-9a"/>
　後主崇奉謂之一佛出世朝夕與論六根四諦天堂<lb/>
　地獄循環果報號曰小長老又説令廣施利造塔像<lb/>
　身被紅羅銷金三事後主嫌其大奢乃云陛下不讀<lb/>
　華嚴安知佛富貴自是兵機守禦皆弛財用益竭又<lb/>
　於牛頭山大起蘭若聚徒千衆日暮設齋無非珍饌<lb/>
　一日食之不盡明旦再具謂之折倒時以為讖王師<lb/>
　尅池州令僧俗兵士念救苦觀世音菩薩<lb/>
千懇萬端饑寒二字<lb/>
<pb n="KR3j0180_WYG_018-9b"/>
　宋齊丘說先主以虚懐待士立延賓亭招納賢豪孫<lb/>
　忌韓熈載等皆為之用嗣主左右侍從皆東宫白面<lb/>
　少年熈載等多肆排毁以先朝老臣終不為少主所用<lb/>
　齊丘乞歸九華舊居賜號九華先生齊丘天才縱逸<lb/>
　凡建碑碣皆自為文命韓熈載八分書之熈載常以<lb/>
　紙塞其鼻曰其詞穢且臭齊丘昔嘗著啟云至於千<lb/>
　懇萬端只為饑寒二字<lb/>
畫山水圖詩<lb/>
<pb n="KR3j0180_WYG_018-10a"/>
　先主移鎮金陵沈彬有詩名知先主欲取楊氏因獻<lb/>
　親畫山水圖詩須知手筆安排定不怕山河整頓難<lb/>
田舍翁火爐頭之作<lb/>
　孫魴有詩名李建勲先匿魴齋中候沈彬至問魴詩<lb/>
　如何彬曰非有國風雅頌之體實得田舍翁火爐頭<lb/>
　之作魴時出曰田舍翁無乃太過乎彬曰子夜坐句<lb/>
　云劃多灰漸冷坐久席成痕此非田舍翁火爐上作<lb/>
　而何魴題金山寺詩云萬古波心寺金山名日親天<lb/>
<pb n="KR3j0180_WYG_018-10b"/>
　多剩得月地少不生塵過櫓妨僧夢驚濤濺佛身誑<lb/>
　言張處士題後更無人<lb/>
登臺望雨<lb/>
　李家明滑稽善諷諫從後主登臺望鍾山雨曰其勢<lb/>
　即至矣家明曰雨雖必來不敢入城懼陛下重税嗣<lb/>
　主遂令𣙜務降半而征又見牛卧樹隂嗣主曰牛且<lb/>
　熱矣家明上一絶句曰曽遭寗戚鞭敲角又被田單<lb/>
　火燎身閒背斜陽嚼枯草近來問喘更無人<lb/>
<pb n="KR3j0180_WYG_018-11a"/>
紙鳶上詩<lb/>
　宋齊丘止生一子輙死哀慟不已李家明作大紙鳶<lb/>
　上書云欲興唐祚革强呉盡是先生設計謨一個孩<lb/>
　兒拚不得讓王千古合何如乘風度至齊丘第遂絶<lb/>
　其縷令墜齊丘見之慚感而止<lb/>
好青峭數峯<lb/>
　嗣主幸南都時既劃江舟楫多行南岸北望皖公山<lb/>
　曰好青峭數峯李家明曰龍舟輕颭錦㠶風正值宸<lb/>
<pb n="KR3j0180_WYG_018-11b"/>
　游望逺空回首皖公山色翠影斜不過夀杯中嗣主<lb/>
　慚俛首而過<lb/>
大器不可力致<lb/>
　陳度兩策科名皆非正榜嘗曰吾必使子孫雪之耳<lb/>
　及其子九思舉進士亦以老榜君子曰大器不可以<lb/>
　力致盛名不可以强取<lb/>
卷軸何多艾氣<lb/>
　韓熈載初知貢舉人皆以為巨題熈載自賦詩五首<lb/>
<pb n="KR3j0180_WYG_018-12a"/>
　旦示諸生皆有可觀及著格言五十餘篇時軰罕及<lb/>
　誘掖後進號韓夫子性好謔浪有投贄荒惡者使妓<lb/>
　炷艾燻之俟來嗔曰子之卷軸何多艾氣也晚年奉<lb/>
　貢入梁京絶知舊題壁云未到故鄉時將謂故鄉好<lb/>
　及至親得歸爭如身不到目前相識無一人出入空<lb/>
　傷我懐抱風雨蕭蕭旅館秋歸來忩下和衣倒夢中<lb/>
　忽到江南路尋得京中舊居處桃臉蛾眉笑出門爭<lb/>
　向門前擁將去又云僕本江北人今作江南客再去<lb/>
<pb n="KR3j0180_WYG_018-12b"/>
　江北遊舉目無相識金風吹我寒秋月為誰白不如<lb/>
　歸去來江南有人惜或問江南何不食剝皮羊熈載<lb/>
　曰江南地産羅綺故耳時皆不喻熈載去乃悟追之<lb/>
　不及<lb/>
服术忌桃李<lb/>
　韓熈載後遷中書侍郎赴宴見園子裹紅抹額引數<lb/>
　十宫奴皆名色乃嘆曰此職也好以中書侍郎兼之<lb/>
　熈載少嘗服术忌桃李後主内宴俱賜侍臣熈載不<lb/>
<pb n="KR3j0180_WYG_018-13a"/>
　得已遂食數顆至是夕瀉出十數术人長寸餘而卒<lb/>
夢白衣婦人<lb/>
　盧絳感疾夢白衣婦人曰子當食蔗即愈妾乃耿玉真<lb/>
　歌曰清風明月夜深時箕箒盧郎恨尚遲他日孟家<lb/>
　陂上約再來相見是佳期後王師渡江執送絳至梁<lb/>
　門孟家陂果見白衣婦人因嘆曰昔夢驗矣死何恨<lb/>
　玉真姓耿氏夫死與前婦之子通與絳同場斬焉<lb/>
韓熙載不敢阻興<lb/>
<pb n="KR3j0180_WYG_018-13b"/>
　自髙宻奔江淮先主大加進擢後主即位頗疑北人<lb/>
　往往賜死熈載懼禍肆情坦率破財貨售樂妓以百<lb/>
　數月俸至散與妓女一無所有既而不能給遂衣敝<lb/>
　縷作瞽者持獨絃琴俾門生舒雅執板隨房歌舞求<lb/>
　丐以足日膳旦暮不禁其出入竊與諸生淫雜熈載<lb/>
　過之笑曰不敢阻興而已及夜奔客寢其客有詩云<lb/>
　最是五更留不住向人頭畔着衣裳時謂北齊徐之<lb/>
　才無以過之月入不供遂表後主曰家無盈日之儲<lb/>
<pb n="KR3j0180_WYG_018-14a"/>
　野乏百金之産仲尼蔬食平仲豚肩亦未之如也今<lb/>
　商飈已至寒色漸加挾纊授衣未知何以後主批云<lb/>
　熈載咄咄意要出錢支分破除廣引妓路如去臨川<lb/>
　一使幣帛輕快措大無失也且日俸五十餘千謂之<lb/>
　不足則竭國家之産不過養得百十個措大爾乃賜<lb/>
　内庫綿絹充時服自是多不赴朝為左右所彈分司<lb/>
　南都上表乞住曰諸佛慈悲常容悔過宣尼聖哲亦<lb/>
　許自新臣無横草之功有滔天之罪羸形雖在壯節<lb/>
<pb n="KR3j0180_WYG_018-14b"/>
　全消滿船稚子嬰兒盡室行啼坐哭勁風孤燭病身<lb/>
　那得長存萬水千山回首不堪永訣後主又批云既<lb/>
　無遷善之心遂掇自貽之咎表陳悔過覽之愴然可<lb/>
　得許本職在闕下<lb/>
　　湘山野錄<lb/>
胡旦絶句<lb/>
　夏英公竦鎮襄陽胡秘監旦䘮明居䘮性多狷躁公<lb/>
　昔常師焉時一見之一日謂公曰讀書乎曰郡事無<lb/>
<pb n="KR3j0180_WYG_018-15a"/>
　暇時為絶句胡曰試誦之公曰燕雀紛紛出亂麻漢<lb/>
　江灘畔使君家空堂自恨無金彈任爾啾啾到日斜<lb/>
十議<lb/>
　眞宗詔种放至以韋布長揖宰執楊大年詩曰不把<lb/>
　一言裨萬乘祗义雙手揖三公上召億曰卿安知無<lb/>
　一言裨朕乎出皂囊十軸書乃放所奏也書曰十議<lb/>
　所謂議道議徳議仁議義議兵議刑議政議賦議安<lb/>
　議危億曰臣當負荆謝之<lb/>
<pb n="KR3j0180_WYG_018-15b"/>
喜朝京闕詩<lb/>
　楊大年年一十一舉神童至闕叅政李至令賦喜朝<lb/>
　京闕詩有云七閩波渺邈雙闕氣岧嶤曉登雲外嶺<lb/>
　夜度月中潮斷句云願秉清忠節終身立聖朝<lb/>
早梅詩<lb/>
　王沂公曽布衣時以所業贄吕文穆公蒙正有早梅<lb/>
　詩云雪中未問和羮事且向百花頭上開文穆曰此<lb/>
　生已安排作狀元宰相矣後皆然<lb/>
<pb n="KR3j0180_WYG_018-16a"/>
保全成資<lb/>
　陳亞知潤州無治狀浙憲馬卿尋欲按之馬至因觴<lb/>
　於甘露寺閣至醉憲曰將注子滿酌郎中處陳驚謝<lb/>
　曰不敢望滿但得成資保全而去大幸也<lb/>
丁晉公謝啟<lb/>
　丁晉公貶崖州權臣實有力焉後召還光州致任權<lb/>
　臣出鎮許田丁致謝云三十年門館遊從不無事契<lb/>
　一萬里風波徃復盡荷生成<lb/>
<pb n="KR3j0180_WYG_018-16b"/>
度撰<lb/>
　石中立在中書盛度撰張文公神道碑石急問曰是<lb/>
　誰撰盛卒對曰度撰滿堂大咲<lb/>
梨號五臟刀斧<lb/>
　李建勲罷相江南出鎮豫章一日遊西山因聞茅屋<lb/>
　老叟敎數村童公觴於其廬連食數梨賔僚有曰梨<lb/>
　號五臟刀斧不宜多食叟笑曰鶡冠子云五臟刀斧<lb/>
　乃離别之離非梨也盖離别戕伐胷懐甚若刀斧遂<lb/>
<pb n="KR3j0180_WYG_018-17a"/>
　就架取小册振拂以呈丞相乃鶡冠子也<lb/>
袁安卧雪圖<lb/>
　丁晉公鎮金陵重建賞心亭取家藏袁安卧雪圖張<lb/>
　於亭之屏乃唐周昉筆凡經十四守雖極愛之不敢<lb/>
　輙取偶一帥竊去易以蘆鴈後王琪君玉留詩曰千<lb/>
　里秦淮在玉壺江山清麗壯呉都昔人已化遼天鶴<lb/>
　舊畫難尋卧雪圖冉冉流年去京國蕭蕭華髪老江<lb/>
　湖殘蟬不㑹登臨意又噪西風入坐隅<lb/>
<pb n="KR3j0180_WYG_018-17b"/>
丁冦二公留題<lb/>
　潤州甘露寺有酌泉冦萊公南遷過之題曰平仲酌<lb/>
　泉經此回望北闕黯然而行未㡬丁晉公又過題曰<lb/>
　謂之酌泉禮佛而去范諷帥湖南留詩曰平仲酌泉<lb/>
　回北望謂之禮佛向南行烟嵐翠鏁門前路轉使髙<lb/>
　僧厭寵榮<lb/>
試經<lb/>
　潭州試經童試官舉經頭一句曰三千大千時一閩<lb/>
<pb n="KR3j0180_WYG_018-18a"/>
　童誦不通音操南音上請曰覆試官不知裏頭有世<lb/>
　界耶無世界耶郡官大笑<lb/>
講節卦<lb/>
　皇祐中待制王安國邇英閣講周易至節卦有慎言<lb/>
　語節飲食王以語朴仁宗問賈魏公曰慎何言語節<lb/>
　何飲食公曰在君子言之則出口之言皆愼入口之<lb/>
　食皆節在王者言之則命令為言語燕樂為飲食君<lb/>
　天下須慎命令節宴樂上大喜<lb/>
<pb n="KR3j0180_WYG_018-18b"/>
混沌道士<lb/>
　太祖太宗潜耀日嘗與一道士遊無定姓名自曰混<lb/>
　沌或曰真無自御極不復見上巳祓禊西沼道士揖<lb/>
　太祖曰别來喜安否亟見之一如平昔抵掌浩飲上<lb/>
　曰我夀還得幾多對曰在今年十月二十夜晴則可<lb/>
　延一紀不爾當速措置上酷留之俾泊後苑後或見<lb/>
　宿於大鳥巢中數日不見至所期之日上御太清閣<lb/>
　以望氣是夕果晴星斗明燦上心方喜俄而隂霾四<lb/>
<pb n="KR3j0180_WYG_018-19a"/>
　起天地陡變雪雹驟降移仗下閣急𫝊宫鑰開端門<lb/>
　召開封尹即太宗也延入大寢酌酒對飲悉屏宫官<lb/>
　但遥見燭影下太宗時避席有不可勝之狀飲訖禁<lb/>
　漏三更鼔雪已數寸帝引柱斧㪬<hi>丑角切</hi>雪顧太宗曰<lb/>
　好做好做遂解帶就寢鼻息如雷霆是夕太宗留宿<lb/>
　禁中將五鼔周廬者寂無所聞帝已崩矣大宗授遺<lb/>
　詔柩前即位近臣環玉扆以瞻聖體五色温瑩如出<lb/>
　湯沐<lb/>
<pb n="KR3j0180_WYG_018-19b"/>
門生獻三策<lb/>
　冦萊公罷相移鎭長安情况牢落忽天書降於乾祐<lb/>
　縣或𫝊上意欲公保奏取信天下公從之士論譏惜<lb/>
　未幾再入相有門生曰某有三策一曰莫若稱疾求<lb/>
　外郡消禍第二朝覲日便以乾祐之事露誠奏之少救<lb/>
　生平公直之名第三不過為宰相耳公不悦竟有海<lb/>
　康之行<lb/>
吕申公薦陳文恵<lb/>
<pb n="KR3j0180_WYG_018-20a"/>
　吕申公累求致仕仁宗問何人可代公曰無如陳堯<lb/>
　佐者上然之遂拜相後文憲公極懐引薦之徳因撰<lb/>
　一詞攜觴歌之曰二社良辰千家庭院翩翩又睹雙<lb/>
　歸燕鳳凰巢穏許為鄰瀟湘烟暝來何晚亂入紅樓<lb/>
　低飛緑岸畫梁輕拂歌塵散為誰歸去為誰來主人<lb/>
　情重珠簾捲申公笑曰自恨捲簾人已老文恵應曰<lb/>
　莫言調鼎事無功老於巖廊醖藉不减頃為呉江詩<lb/>
　曰平波𣺌𣺌烟蒼蒼菰蒲纔熟楊栁黄扁舟繫岸不<lb/>
<pb n="KR3j0180_WYG_018-20b"/>
　忍去秋風斜日鱸魚鄉又湖州碧瀾堂詩苕溪清淺<lb/>
　霅溪斜碧玉光寒照萬家誰向月明終夜聽洞庭魚<lb/>
　笛隔蘆花<lb/>
大人已曽上聞<lb/>
　冲晦處士李退夫者為事矯恠居京師北郊一日種<lb/>
　胡荽俗𫝊須主人口誦猥語則茂退夫撒種宻誦曰<lb/>
　夫婦之道人倫之性<hi>云云</hi>不絶於口忽有客至命其<lb/>
　子畢之子執餘種曰大人已曾上聞皇祐中館閣或<lb/>
<pb n="KR3j0180_WYG_018-21a"/>
　談話則曰宜撒胡荽一處<lb/>
乞賜監書<lb/>
　胡旦大監喪明嵗久忽奏乞入見真宗許之王沂公<lb/>
　曰此老利吻若對必妄訐時政因奏曰胡旦瞽廢日<lb/>
　久蹈舞失容乞送中書問求見之因旦甚感之至堂<lb/>
　沂公與諸相具諸生之禮列拜旦長揖而坐沂公問<lb/>
　目疾近日如何胡曰近亦稍减見相公參政只可三<lb/>
　二分來問其所來堅乞引對既𫝊聖語但言襄陽無<lb/>
<pb n="KR3j0180_WYG_018-21b"/>
　書乞賜一監公曰此必可得急奏奉聖㫖依奏乞見<lb/>
　宜不允<lb/>
之乎者也助得甚事<lb/>
　太祖將展外城幸朱雀門上指門額問趙普曰何不<lb/>
　秪書朱雀門須着之字安用普曰語助太祖曰之乎<lb/>
　者也助得甚事<lb/>
退傅游春<lb/>
　退𫝊張鄧公士遜晚春乘安輿出南薫扺暮自宜秋<lb/>
<pb n="KR3j0180_WYG_018-22a"/>
　而入閽兵捧門牌請官位公書一絶曰閑遊靈沼送<lb/>
　春回闗吏何須苦見猜八十衰翁無品秩昔曾三到<lb/>
　鳳池來<lb/>
河南驛記<lb/>
　錢思公鎮洛僚屬皆一時俊彦時河南創大驛命謝<lb/>
　希深尹師魯歐永叔各撰一記希深之文近七百字<lb/>
　歐公五百字師魯止三百八十餘字歐公未伏在師<lb/>
　魯之下别撰一記更减師魯文卄字而成之尤完粹<lb/>
<pb n="KR3j0180_WYG_018-22b"/>
　有法師魯曰歐九真一日千里也<lb/>
奕棊避六宫之惑<lb/>
　太宗喜奕棊諌臣乞竄待詔賈𤣥於南州者言𤣥每<lb/>
　進新圖妙勢恱惑明主恐壅遏萬幾上曰朕非不知<lb/>
　聊避六宫之惑耳<lb/>
主皮之議何如<lb/>
　眞宗欲擇臣僚中善弓矢美容儀者伴北使射弓時<lb/>
　兼備者惟陳康肅堯咨可上謂翰林學士晏殊曰陳<lb/>
<pb n="KR3j0180_WYG_018-23a"/>
　某若肯換武當授節鉞卿可諭之康肅母尚在堂陳<lb/>
　曰當白老母不敢専擅母怒撻曰汝策名第一父子<lb/>
　以文章立朝為名臣汝欲叨竊厚祿於門户忍乎上<lb/>
　以寸紙細書問晏曰主皮之議如何小璫誤送中書<lb/>
　大臣茫然不諭次日稟奏上笑而遷就曰朕不曉此<lb/>
　一句經義因問卿等上黜其璫於前省<lb/>
無地起樓臺相公<lb/>
　冦萊公初生兩耳垂有肉環數嵗方合自疑嘗為異<lb/>
<pb n="KR3j0180_WYG_018-23b"/>
　僧好遊佛舍與僧談空歴富貴四十年無田宅園邸<lb/>
　在大名自出試進士題云公儀休㧞園葵賦霍將軍<lb/>
　辭治第詩此其志也魏野獻詩曰有官居鼎鼐無地<lb/>
　起樓臺後北使入大名問曰莫是無地起樓臺相公<lb/>
　否<lb/>
陜西竊盜未獲<lb/>
　康定中西戎冦邊王師失律當國一相以老得謝同<lb/>
　列就第為賀飲酣自矜曰某一山民耳遭時得告老<lb/>
<pb n="KR3j0180_WYG_018-24a"/>
　於家當天下無一事之辰可謂太平幸民也石叅政<lb/>
　中立曰只有陜西一夥竊盗未獲滿座大笑<lb/>
三僕將相才器<lb/>
　太宗八子眞宗第三封夀王詔一異僧徧相諸王僧<lb/>
　已見七王惟夀王未起僧奏曰徧覲諸邸皆不及夀<lb/>
　王上曰卿未見安知之僧曰適見三僕立於門皆將<lb/>
　相才器其僕既爾主可知矣三僕張相耆楊相崇勲<lb/>
　郭太尉承祐也<lb/>
<pb n="KR3j0180_WYG_018-24b"/>
天子何謂官家<lb/>
　李侍讀仲容善飲號李萬回真宗飲量無敵飲則召<lb/>
　公一夕上命巨觥仲容曰告官家免巨觥上因問何<lb/>
　故謂天子為官家仲容曰蔣濟萬機論三皇官天下<lb/>
　五帝家天下兼三五之徳故曰官家上大喜曰真所<lb/>
　謂君臣千載遇也李曰忠孝一生心<lb/>
赤洪崖打白洪崖<lb/>
　丁晉公釋褐授饒倅同年白稹折簡貸金五鐶稹新<lb/>
<pb n="KR3j0180_WYG_018-25a"/>
　婿富室懼公見撓故為此耳公答曰欺天倖福吾何<lb/>
　有立地機闗子大乖五百青蚨兩家缺赤洪崖打白<lb/>
　洪崖或謂其時已有朱崖之䜟矣<lb/>
麻衣道者<lb/>
　錢文禧公若水少謁陳希夷求相陳邀入山齋地爐<lb/>
　中見老僧擁壊衲瞑目附火錢揖之僧微開目而已<lb/>
　良久陳問曰如何僧擺頭曰無此等骨後見希夷曰<lb/>
　吾始見子神貌清粹謂子可學神仙而此僧言子無<lb/>
<pb n="KR3j0180_WYG_018-25b"/>
　仙骨作貴公卿耳錢曰其僧何人耶陳曰麻衣道者<lb/>
要錢准備納青苗<lb/>
　撫人饒竦者熈寜中下第以詩見王荆公曰飛還垂<lb/>
　翅下青霄歸指臨川去路遥二畆荒田都賣却要錢<lb/>
　准備納青苗竦與劉相冲之有素時知衡州竦謁之<lb/>
　公不恱其來竦亟曰某有少幹不敢潜過一見而去公<lb/>
　問所缺曰並無但乏好酒遂贈一擔鞭馬而行竦至<lb/>
　耒陽宻覘其令不謹遽謁之云太守致意兵厨雙壺<lb/>
<pb n="KR3j0180_WYG_018-26a"/>
　奉贈請具書謝之令不疑其誑亟戒刻木醵金贈之<lb/>
　後數日劉得書駭笑又嘗下第去京芘巨商厚貸以<lb/>
　免征税自撰除目一紙皆大除拜凡過闗通謁遽曰<lb/>
　還聞近日差除否某前數日臨出京錄得之仕人無<lb/>
　不願見既而曰下第小生敝舟雖無一物敢煩公吏<lb/>
　一檢其人曰何煩如是言訖飄然而去凡藉此大有<lb/>
　所獲<lb/>
束帛之義<lb/>
<pb n="KR3j0180_WYG_018-26b"/>
　夏英公鎮襄陽遇大赦值平年各賜束帛時胡旦瞽<lb/>
　廢在州公依赦㫖送縑十疋胡笑曰𫝊語舍人何寡<lb/>
　簡如此奉還五疋請檢韓詩外𫝊及服䖍諸儒所解<lb/>
　束帛戔戔賁於丘園之義公檢之果見三代束帛束<lb/>
　脩之制若束脩得十挺即脯一束也束帛則卷為二<lb/>
　端五疋表王有屈折於隠淪之道也<lb/>
造鐘清凉寺<lb/>
　江南李氏時有一民死而復蘓云至㝠司見先主役<lb/>
<pb n="KR3j0180_WYG_018-27a"/>
　土木甚嚴民大駭曰主何至此耶主曰吾為宋齊丘<lb/>
　所誤殺和州降者千餘人汝歸語嗣君凡寺觀鳴大<lb/>
　鐘吾受苦則暫休或為吾能造一鐘尤善後主造鐘<lb/>
　清凉寺鐫云追薦烈祖孝皇帝脱幽出厄<lb/>
孫思邈請僧誦法華經<lb/>
　成都一僧誦法華經甚専雖經兵亂於蜀亦不能害<lb/>
　忽一山僕至云先生來晨請師誦經引侍過溪嶺數<lb/>
　重烟嵐中一山居僕曰先生病起晚請誦至寳塔品<lb/>
<pb n="KR3j0180_WYG_018-27b"/>
　願見報欲一聽之至時果出野服杖藜兩耳垂肩焚<lb/>
　香聽經罷入不復出以藤盤竹箸秫飯一盂杞菊數<lb/>
　甌無鹽酪美若甘露得襯錢一鐶僕送出路口問曰<lb/>
　先生何姓曰姓孫問何名僕於僧掌中書思邈二字<lb/>
　僧大駭僕失去三日山中㝷求竟迷舊路歸視襯資<lb/>
　乃金錢一百文也由兹一飯身輕無疾天禧中僧一<lb/>
　百五十嵗矣後隠不見<lb/>
蟹賦<lb/>
<pb n="KR3j0180_WYG_018-28a"/>
　僕射嚴續初以位髙寡學為世所鄙江文蔚作蟹賦<lb/>
　譏之有云外視多足中無寸腸口裏雌黄每失塗而<lb/>
　相照胷中戈甲常聚衆以横行續以韓熈載有才名<lb/>
　請撰其父墓碑欲茍稱譽取信於人厚贈金寳并一<lb/>
　歌姬熈載既成文無㸃墨及續事業續求改竄熈載<lb/>
　悉還所贈止寫一絶於泥金雙帶曰風栁吹花無定<lb/>
　枝陽臺雲雨夢中歸他年蓬島音聲斷留取尊前舊<lb/>
　舞衣<lb/>
<pb n="KR3j0180_WYG_018-28b"/>
泥金雙帶寫詩<hi>見上</hi>
紫微垣小星<lb/>
　祖宗居潜日與趙普遊長安市忽值陳希夷曰可市<lb/>
　飲乎太祖曰可與趙學究同席希夷睥睨韓王曰也<lb/>
　得既入酒舍韓王足痺爭席左陳怒曰紫微垣一小<lb/>
　星輙據吾上可乎斥之使居席右<lb/>
譏陳烈詩<lb/>
　蔡君謨守福唐召李遘陳烈飯於後圃時暮春酤酒<lb/>
<pb n="KR3j0180_WYG_018-29a"/>
　郡人嬉遊籍妓因喏而過公留之佐酒舉歌一拍烈<lb/>
　驚駭越墻攀木而遁李賦詩曰七閩山水掌中窺乘<lb/>
　興登臨到落暉誰在畫樓沽酒處幾多鳴櫓越潮歸<lb/>
　晴來海色依稀見醉後鄉心積漸微山鳥不知紅粉<lb/>
　樂一聲檀板便驚飛盖譏其矯之過也<lb/>
燐火乃人血凝結而成<lb/>
　僧錄賛寜博物王禹偁徐鉉嘗就學焉栁開守維揚<lb/>
　後圃遇隂雨即青炎晱起觸近則散寜曰此燐火兵<lb/>
<pb n="KR3j0180_WYG_018-29b"/>
　戰血或牛馬血著土則凝結為此氣栁掘之皆斷鎗<lb/>
　折劍乃古戰地也因贈詩曰空門今日見張華<lb/>
自然堪下淚何必更殘陽<lb/>
　眞宗國卹凡補䕃子弟有當齋挽之職者若齋郎止<lb/>
　侍齋祭若挽郎至有執紼翣者王沂公在中書翰林<lb/>
　承㫖李維連日詣中堂求免其子挽鐸之役公戯曰<lb/>
　昨日并今日齋郎又挽郎維曰自然堪下泪何必更<lb/>
　殘陽不數日丁遂出維而南遷符下泪之讖<lb/>
<pb n="KR3j0180_WYG_018-30a"/>
掖庭嬪御出家<lb/>
　申國長主為尼掖庭嬪御隨出家者三十餘人太宗<lb/>
　詔兩禁各以詩送之陳彭年詩云盡出花鈿散寳津<lb/>
　雲鬟初剪向殘春因驚風燭難留世遂作池蓮不染<lb/>
　身貝葉乍翻疑軸錦梵聲才學悞梁塵從兹艷質歸<lb/>
　空後湘浦應無解佩人<lb/>
紫微失却張君房<lb/>
　祥符中命詞臣撰日本國祥光記當直者學不優常<lb/>
<pb n="KR3j0180_WYG_018-30b"/>
　以張君房代之既𫝊宣甚急張醉飲樊樓紫微大窘<lb/>
　後錢楊二公作閒忙令大年曰世上何人最號閒司<lb/>
　諫拂衣歸華山謂种放也希白曰世上何人最號忙<lb/>
　紫微失却張君房<lb/>
　　雲齋廣錄<lb/>
小由基<lb/>
　陳文恵公堯佐與弟堯叟俱位至宰相弟堯咨尤精<lb/>
　弧矢自號小由基祥符中守荆南回其母馬氏曰汝<lb/>
<pb n="KR3j0180_WYG_018-31a"/>
　典名藩有何異政堯咨曰路當衝要將迎殆無虚日<lb/>
　然弓矢無衆不服母曰汝父以忠孝禆補國家不務<lb/>
　仁政善化而専卒伍百夫之役以杖擊之金魚墜地<lb/>
煉水銀法<lb/>
　范文正公仲淹少極貧悴常與一術者遊病篤告文<lb/>
　正曰吾有煉水銀法兒㓜不足以付今以方授子并<lb/>
　白銀一斤内文正懐中後為諌官術者之子已長呼<lb/>
　而告之取其方并白金授之封識宛然<lb/>
<pb n="KR3j0180_WYG_018-31b"/>
洛陽花酒一時來<lb/>
　陳文恵公退居鄭下時張相士遜判西京嘗以姚黄<lb/>
　魏紫及酒遺之公答詩曰有花無酒頭慵舉有酒無<lb/>
　花眼倦開正向西園念蕭索洛陽花酒一時來<lb/>
江神也世情<lb/>
　馮叅政京慶厯中鄂州預鄉薦至大江風濤洶湧幾<lb/>
　至沈沒來春名魁南省廷試復第一受恩還鄂復過<lb/>
　大江風微浪穩舟楫安然公題詩江亭云江神也世<lb/>
<pb n="KR3j0180_WYG_018-32a"/>
　情為我風色好<lb/>
渡淮遇風詩<lb/>
　唐介渡淮中流遇風舟人甚恐公吟曰聖宋非狂楚<lb/>
　清淮異汨羅平生仗忠信今日任風波日暮舟濟岸<lb/>
　衆乃欣然公足其詩後云舟楫顚危甚黿鼉出沒多<lb/>
　斜陽幸無事沽酒聽魚歌<lb/>
猥藁<lb/>
　景祐五年宋郊祁齊名天下稱二宋以比二陸祁在蜀<lb/>
<pb n="KR3j0180_WYG_018-32b"/>
　日有詩三百首名猥藁嘗有詩云碧雲謾有三年信<lb/>
　明月空為兩地愁後竟不入二府而薨<lb/>
白苧吟<lb/>
　王彦澤少吟白苧行云君心莫厭歡樂多請看雲間<lb/>
　日西入議者曰美則美矣日之西入光景無多意近<lb/>
　乎䜟夀果不永<lb/>
父詩促歸<lb/>
　餘杭進士洪浩熈寜中游太學十年不歸其父垂白<lb/>
<pb n="KR3j0180_WYG_018-33a"/>
　作詩寄浩曰太學何藩且一歸十年甘㫖誤庭闈休<lb/>
　辭客路三千逺須念人生七十稀腰下雖無蘓子印<lb/>
　篋中幸有老萊衣歸時定約春前後免使髙堂賦式<lb/>
　微<lb/>
春詩<lb/>
　成都進士周式有春詩云珠簾繡户遲遲日栁絮梨<lb/>
　花寂寂春<lb/>
牡丹詩<lb/>
<pb n="KR3j0180_WYG_018-33b"/>
　淇州進士楊軒為牡丹詩曰楊妃歌舞態西子巧讒<lb/>
　魂利劍斬不斷餘妖鍾此根光華日已盛欄檻豈長<lb/>
　存寄興尋芳者須知松桂尊<lb/>
秋日郊行詩<lb/>
　太原白昊有秋日郊行詩云鶴盤逺翅投孤島蟬曵<lb/>
　殘聲到别枝過客詩荆門軍玉泉山寒亭過客多題<lb/>
　詩獨一篇云朔風凛凛雪漫漫果是寒亭分外寒六<lb/>
　月火雲天不雨請君來此凭欄干<lb/>
<pb n="KR3j0180_WYG_018-34a"/>
北顧樓詩<lb/>
　僧仲殊潤州北顧樓賦詩曰北顧樓前一笛風碧雲<lb/>
　飛盡建康宫江南二月多芳草春在濛濛細雨中<lb/>
趙當遇燈檠<lb/>
　宋潜為耳凌巡檢延故人趙當訓其子弟忽見美婦<lb/>
　人立燈下纎腰一搦唱曰郎行久不歸妾心傷亦苦<lb/>
　低迷羅箔風泣背西窓雨遂滅燈趍趙就寢曰妾本<lb/>
　東方人鬻身於彭城今郎觀光上國孤眠暗室明夜<lb/>
<pb n="KR3j0180_WYG_018-34b"/>
　又來唱曰一自别來信音少相思痩得肌膚小秋夜<lb/>
　迢迢更漏長守盡寒爐天未曉後又曰獨倚朱扉翠<lb/>
　黛顰傷嗟良夜暫相親如今且伴才郎宿應為才郎<lb/>
　䘮此身諸生恠趙精神恍惚具告其父潜徃觀焉見<lb/>
　一婦人唱曰向晚臨鸞拂黛眉紅粧妖艷照羅幃不<lb/>
　辭夜夜偷相訪只恐傍人又得知宋大呼遽入以手<lb/>
　挽之甚細視之乃一燈檠耳焚之<lb/>
夢妻寄詩<lb/>
<pb n="KR3j0180_WYG_018-35a"/>
　進士登渥在太學夢至其家見妻於燈下披箋握管<lb/>
　寫書寄生生曰我已至矣何用書為妻但揮涕而不<lb/>
　答又於别幅見詩一絶曰泪濕香羅袖臨風不肯乾<lb/>
　欲慿西去鴈寄與薄情看生既覺以語同舍曰君思<lb/>
　念之極以至於此後旬日得書并詩皆夢中所見無<lb/>
　少差焉<lb/>
蘓小歌蝶戀花<lb/>
　賢良司馬槱夢一美人曰君異日守官之所乃妾之<lb/>
<pb n="KR3j0180_WYG_018-35b"/>
　居也幸無相忘因歌蝶戀花一闋既覺唯記其半詞<lb/>
　曰妾本錢塘江上住花落花開不管流年度燕子銜<lb/>
　將春色去紗牕幾陣黄梅雨槱續其後云斜挿犀梳<lb/>
　雲半吐檀板珠唇唱徹黄金縷望斷行雲無覔處夢<lb/>
　回明月生春浦後調官得杭幕後夢向之美人曰時<lb/>
　當諧矣相將就寢乃為詩曰長天書錦鴈來盡深院<lb/>
　落花鸎更多發策决科君自爾求田問舍我如何槱<lb/>
　曰吾方以少登第子何遽勸吾退也曰其如命何自<lb/>
<pb n="KR3j0180_WYG_018-36a"/>
　是每夕夢中必來槱與同僚道其本末衆曰廨後有<lb/>
　蘓小墓得非是乎君後剏二畫舫每與同僚遊江上<lb/>
　一日昏後舟卒見一少年衣緑袍攜二美人同升畫<lb/>
　舫俄頃火發舫已沒急至公廨郎君已暴亡矣其弟<lb/>
　棫字才叔亦登第善屬文長於詩哭兄詩有云畫舸<lb/>
　南遊遂不歸乃記畫船事也此詩之作因夢與才仲<lb/>
　燕語如平生既寤遂賦詩以寫其悲悵之意詩曰誰<lb/>
　敎作鴈破羣飛一舸南遊遂不歸乍見音容悲且喜<lb/>
<pb n="KR3j0180_WYG_018-36b"/>
　不知魂夢是邪非陟岡望逺心猶在擕㓜還家意已<lb/>
　違泪眼重尋丘壑去可堪猶采故山薇<lb/>
　<lb/>
　<lb/>
　<lb/>
　<lb/>
　<lb/>
　類說卷十八<lb/>
</p>
<p>
</p>
  </div>
</body>
</text>
</TEI>
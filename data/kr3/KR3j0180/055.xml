<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_055-1a"/>
欽定四庫全書<lb/>
　類説目録<lb/>
　　卷五十五<lb/>
　　　玉壺清話<lb/>
　　　　上問吕溱安否　　星名周伯<lb/>
　　　　李建中詩　　　　謝靈運托生為邉鎬<lb/>
　　　　選純孝三士談經　范果進詩<lb/>
　　　　西齋潤筆　　　　五子登科<lb/>
<pb n="KR3j0180_WYG_055-1b"/>
　　　　房相蒼頭　　　　城隍督修夷陵縣宇<lb/>
　　　　楊大年作詩預宴　懐玉山人<lb/>
　　　　同甲同休戚　　　保守門閥<lb/>
　　　　泗水發願文　　　王禹偁詩表<lb/>
　　　　李韓書詞　　　　逞藝傷生<lb/>
　　　　御屏書楊徽之十聨<lb/>
　　　　茂直免死　　　　酆都觀主<lb/>
　　　　君臣隆替有限　　賜錢償逋<lb/>
<pb n="KR3j0180_WYG_055-2a"/>
　　　　氷壺先生　　　　治烏髭牢齒歌<lb/>
　　　　治殺生獄　　　　咎太尉知人<lb/>
　　　　太祖討蜀　　　　花項漢為天子<lb/>
　　　　水銀知制誥　　　射覆<lb/>
　　　　四夷來王賦　　　元厚之詩<lb/>
　　　雜説<lb/>
　　　　曽魯公帖　　　　陳希夷戒种放<lb/>
　　　　党進掉書袋　　　父為所由<lb/>
<pb n="KR3j0180_WYG_055-2b"/>
　　　　唐酒價　　　　　奏按中名次公者<lb/>
　　　　落第紫微揀停殿院<lb/>
　　　　邵父陳母　　　　夢六印懸劍鋒<lb/>
　　　　太宗問蟫字　　　胡旦取珍噐貸金<lb/>
　　　　養民寡欲　　　　西河急奏<lb/>
　　　　太祖誅譛者　　　高陽關奏<lb/>
　　　　陶穀鸞膠曲<lb/>
　　　冷齋夜話<lb/>
<pb n="KR3j0180_WYG_055-3a"/>
　　　　改易古詩　　　　二禽名<lb/>
　　　　横陳　　　　　　奪胎換骨法<lb/>
　　　　李格非論文　　　秀關西語<lb/>
　　　　象外句　　　　　滿城風雨近重陽<lb/>
　　　　十四字師號　　　竹詩<lb/>
　　　　崑體　　　　　　持棊謎<lb/>
　　　　没浩蕩　　　　　張天覺草書<lb/>
　　　　東坡詩　　　　　太祖逺略<lb/>
<pb n="KR3j0180_WYG_055-3b"/>
　　　　丁晉公詩　　　　崔徽頭子詞<lb/>
　　　　荆公女詩　　　　筍名稚子<lb/>
　　　　北征詩　　　　　長公主挽詞<lb/>
　　　　李杜韓歐四家詩集<lb/>
　　　　漁網石上詩　　　墨梅<lb/>
　　　　呉城龍女　　　　牡丹偈<lb/>
　　　　白樂天詩　　　　東坡詞<lb/>
　　　　華亭船子和尚偈　老杜詩<lb/>
<pb n="KR3j0180_WYG_055-4a"/>
　　　　李元膺詞　　　　石曼卿墜馬<lb/>
　　　　道人肝臟饅頭　　坡谷秦三宫詩<lb/>
　　　大酒清話<lb/>
　　　　恵花酒詩　　　　竊詩<lb/>
　　　　陳亞及第　　　　平似稱明似鏡<lb/>
　　　　孫山得觧　　　　講易<lb/>
　　　　嘲任轂詩　　　　敎坊進口號<lb/>
　　　　羊雪二詩　　　　皮歸相嘲<lb/>
<pb n="KR3j0180_WYG_055-4b"/>
　　　　臘月養蚕　　　　陳亞詩<lb/>
　　　　賀四廂太保啓　　觀君風采必不甚高<lb/>
　　　　送客詩　　　　　假蝗蟲<lb/>
　　　　宣水　　　　　　亂寫試卷<lb/>
　　　　孔門上哲　　　　對属<lb/>
　　　　末厥　　　　　　二書生賦詩<lb/>
　　　漁樵閒話<lb/>
　　　　老忠化虎　　　　玉樹曲<lb/>
<pb n="KR3j0180_WYG_055-5a"/>
　　　　隠娘敎習撃刺之法<lb/>
　　　　衡山老虎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_055-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_055-6a"/>
欽定四庫全書<lb/>
　類說卷五十五　　　　　　宋　曽慥　編<lb/>
　　玉壺清話<lb/>
上問吕溱安否<lb/>
　熈寜初吕溱尹京上殿府推官周約随後上忽問曰<lb/>
　卿體中安否對曰無事須臾又問卿果無恙曰臣不<lb/>
　敢強時吕公容采無少虧將退又問約曰卿見吕溱<lb/>
　如何對曰以臣觀溱似亦無事吕出殿門深疑整巾<lb/>
<pb n="KR3j0180_WYG_055-6b"/>
　拂靣索鏡自照問周曰公果見溱如何曰龍圖無自<lb/>
　疑容采安靜後數日果感疾不起以此知聖明非凡<lb/>
　見可及也<lb/>
星名周伯<lb/>
　景徳二年有巨星見于天氐之西光芒如金丸無有<lb/>
　識者春官正周克明言按天文録荆州占其星名周<lb/>
　伯語曰其色金黄其光煌煌所見之國太平而昌又<lb/>
　按元命苞義曰徳星時澶淵凱旋六合平定宜此星<lb/>
<pb n="KR3j0180_WYG_055-7a"/>
　之見<lb/>
李建中詩<lb/>
　李建中能書草𨽻為詩清淡如其人有杭州望湖樓<lb/>
　詩云小艇閒撑處湖天景亦㣲春波無限緑白鳥自<lb/>
　由飛落日孤汀逺輕烟古寺稀時携一壺酒到戀晚<lb/>
　凉歸西湖詩云漲烟春氣重貯月夜痕深毎喜誦楞<lb/>
　嚴經四句云將聞持佛戒何不自聞聞復翳根除塵<lb/>
　消覺圓净凡起居皆咏之<lb/>
<pb n="KR3j0180_WYG_055-7b"/>
謝靈運託生為邉鎬<lb/>
　江南邉鎬初生其父忽夢謝靈運持刺來謁自稱前<lb/>
　永嘉守修髯秀采骨清神竦所披衣巾輕若烟霧曰<lb/>
　欲託君為父子頃寄浙西飛來峯翻譯金剛經有未<lb/>
　合佛㫖處願生君家刋正慎勿以葷羶啖我七嵗放<lb/>
　我出家為僧以畢前經夢訖鎬生貌類夢中者父愛<lb/>
　之小字康樂成童聪敏堅求出家其父不允以葷迫<lb/>
　之及冠強為娶後嗣主愛其博雅累用之而柔懦寡<lb/>
<pb n="KR3j0180_WYG_055-8a"/>
　㫁惟好釋氏初從軍平建州惟務全活人號邉羅漢<lb/>
　及充湘潭號邉菩薩及帥潭政出多門絶無威㫁楚<lb/>
　人失望人號邉和尚<lb/>
選純孝三士談經<lb/>
　真宗喜談經一日命馮元談易曰朕欲選純孝之士<lb/>
　三人便裘頂㡌横經並坐暇則薦茗果盡談論削去<lb/>
　進説之儀元薦查道李虚已李行簡三人真宗立召<lb/>
　俾陪侍喜曰朕得人矣<lb/>
<pb n="KR3j0180_WYG_055-8b"/>
范果進詩<lb/>
　太宗收并州凱旋范果為縣令進詩有千里版圖來<lb/>
　浙右一聲金皷下河東之句<lb/>
西齋潤筆<lb/>
　李翰於和凝榜及第後與座主同任學士凝作相翰<lb/>
　為承㫖適當批詔次日於玉堂輒開和相舊閤悉取<lb/>
　圖畫器玩留詩云座主登庸歸鳯閣門生批詔主鼇<lb/>
　頭玉堂舊閣多珎玩可作西齋潤筆不<lb/>
<pb n="KR3j0180_WYG_055-9a"/>
五子登科<lb/>
　竇禹鈞生五子儀侃儞儼偘皆相繼登科馮瀛王贈<lb/>
　禹鈞詩云靈椿一樹老丹桂五枝芳<lb/>
房相蒼頭<lb/>
　石熈載少時於嵩陽道中遇一叟曰真太平宰相也<lb/>
　吾㓜為唐相房元齡檢書蒼頭公酷似房公仍嘱曰<lb/>
　善事真主語訖即滅後為太宗掌書記踐祚七年拜<lb/>
　平章事<lb/>
<pb n="KR3j0180_WYG_055-9b"/>
城隍督修夷陵縣宇<lb/>
　寳元初宋正基知峽州一夕夢一吏云城隍神遣某<lb/>
　督修夷陵縣廨宇不宜後時連三夕夢之明日報歐<lb/>
　陽永叔謫夷陵令宋感其夢待之特異歐公益事謙<lb/>
　謹每禀白必歛板於庭俟宋入門先降階接之<lb/>
楊大年作詩預宴<lb/>
　楊大年二十一為光禄丞三月後苑曲宴公不得預<lb/>
　以詩贈舘職曰聞戴宫花滿鬂紅上林絲管侍重瞳<lb/>
<pb n="KR3j0180_WYG_055-10a"/>
　蓬萊咫尺無因到始信仙凡逈不同上聞即日直集<lb/>
　賢院令預晚宴<lb/>
懐玉山人<lb/>
　楊大年祖文逸仕後唐玉山令有道士來謁稱懐玉<lb/>
　山人斯須不見大年遂生後年三十七為學士晝寢<lb/>
　玉堂夢道士稱懐玉山人䄂出一牒寫三十七字大<lb/>
　年驚曰得非數乎道士㣲咲又曰可添乎道士命筆<lb/>
　止添一紀為四十九至其數果卒<lb/>
<pb n="KR3j0180_WYG_055-10b"/>
同甲同休戚<lb/>
　李濬與李宗諤同宗同甲後一日而生平日休戚一<lb/>
　同宗諤死濬後一日<lb/>
保守門閥<lb/>
　真宗謂李宗諤曰國朝將相之家世緒不墜相惟昉<lb/>
　將惟曹彬爾聞卿家尤更雍穆有法朕惟二聖基業<lb/>
　亦如卿家保守門閥<lb/>
泗水發願文<lb/>
<pb n="KR3j0180_WYG_055-11a"/>
　李宗諤奏汴渠流尸蔽河而下暴露灘渚上惻然御<lb/>
　製泗水發願文勅勒石於淮亭嵗給錢百緡修齋醮<lb/>
　各七日官給錢收瘞御製略云嗟乎灘磧之上競食<lb/>
　者烏鳶島渚之間爭餐者魚鱉汝等孽非他造殃盡<lb/>
　自貽仕官者怙勢以凌民為民者欺心而冒法仗兹<lb/>
　浣滌各遂起騰悟諸佛本空之原體太上真虚之理<lb/>
王禹偁詩表<lb/>
　王禹偁嘗作二黜賦以見志後知制誥忤時相出知<lb/>
<pb n="KR3j0180_WYG_055-11b"/>
　黄州蘓易簡榜下放孫何等進士三百餘人奏曰禹<lb/>
　偁禁林宿儒累為遷客臣欲令榜下諸生送于郊奏<lb/>
　可之禹偁作詩謝曰綴行相送我何榮老鶴乘軒愧<lb/>
　谷鶯三入承明不知舉看人門下放諸生時交親循<lb/>
　時好惡不敢迎近獨竇元賔執手泣於閤門曰天乎<lb/>
　得非命耶公後以詩謝曰惟有南京竇員外為予垂<lb/>
　涙閤門前至郡未㡬二虎鬬於境一死郡鷄夜鳴冬<lb/>
　雷而雹司天奏守土者當其咎即命徙蘄謝表曰宣<lb/>
<pb n="KR3j0180_WYG_055-12a"/>
　室鬼神之問不望生還茂陵封禪之文止期身後閱<lb/>
　月而卒太宗嘗戒曰卿聦明文章不下韓桞但剛不<lb/>
　容物人多沮卿使朕難庇<lb/>
李韓書詞<lb/>
　李榖與韓熈載早同筆硯分携約曰各以才命選其<lb/>
　主糓顯徳中仕周為平章事熈載仕江南李先主為<lb/>
　光政殿學士熈載貽糓書曰江南果相我長駈以定<lb/>
　中原糓答曰中原茍相我下江南如探囊中物耳後<lb/>
<pb n="KR3j0180_WYG_055-12b"/>
　果作相親征江南而熈載已卒<lb/>
逞藝傷生<lb/>
　仁宗讀五代史至周太祖臨水引弓射兩鳬一發疊<lb/>
　貫從臣稱賀上掩卷曰逞藝傷生非朕所喜也内臣<lb/>
　鄭昭信掌内應十五年常戒曰動活之物不得擅烹<lb/>
　深惡於殺也<lb/>
御屏書楊徽之十聯<lb/>
　楊徽之太宗聞其詩名盡索所着選集中十聯書於<lb/>
<pb n="KR3j0180_WYG_055-13a"/>
　御屏<lb/>
茂直免死<lb/>
　張茂直少買𤓰於圃翁倚鋤睨曰子不乆當㫁頸下<lb/>
　刄之際稍速則死稍緩則生果獲免必享富貴無何<lb/>
　慕容彦超據兖例駈守埤周師破敵擁城者例斬至<lb/>
　茂直挾刃者曰汝髪甚修鬒惜為頸血所汚可先㫁<lb/>
　之茂直徐理髪得免後為知制誥<lb/>
酆都觀主<lb/>
<pb n="KR3j0180_WYG_055-13b"/>
　王顯少為太宗給侍赤脚道者相曰此兒須為將相<lb/>
　但無隂徳耳及長太宗曰爾非儒家全寡學問他日<lb/>
　富貴不免面牆取軍戒三篇令誦之咸平中出師定<lb/>
　州便宜從事忽道士通謁自稱酆都觀主笑則口角<lb/>
　至耳亂髪若剛鬛謂曰昨日上帝牒番魂二萬至本<lb/>
　觀死於公手公果殺之則功冠於世然减算十二年<lb/>
　二端請裁之顯謂風狂叱起後數日契丹引數萬騎<lb/>
　獵於威勝軍境顯引兵襲撃大破之斬二萬級露布<lb/>
<pb n="KR3j0180_WYG_055-14a"/>
　至闕召為樞相數稔而卒<lb/>
君臣隆替有限<lb/>
　劉昌言太宗時為起居郎善捭闔以迎主意未㡬以<lb/>
　諌議知宻院君臣之㑹隆替有限一旦上眷忽觧曰<lb/>
　劉某奏對皆操南音朕理㑹一字不得<lb/>
賜錢償逋<lb/>
　李文靖公沆初知制誥太宗知其窮多負人息錢曰<lb/>
　沆為一制誥俸入㡬何豈暇償逋耶特賜錢百萬令<lb/>
<pb n="KR3j0180_WYG_055-14b"/>
　償之後為相當太平無一事凡封章建議更張悉屏<lb/>
　之謂所親曰無以報國用安黎庶耳<lb/>
氷壺先生<lb/>
　太宗命蘓易簡講文中子有楊素遺子食經羮藜含<lb/>
　糗之説上因問食品何物最珍對曰物無定味適口<lb/>
　者珎臣止知虀汁為美臣憶一夕寒甚擁爐痛飲夜<lb/>
　半吻燥中庭月明殘雪中覆一虀盎連咀數根臣此<lb/>
　時自謂上界仙厨鸞脯鷺胎殆恐不及屢欲作氷壺<lb/>
<pb n="KR3j0180_WYG_055-15a"/>
　先生𫝊記其事因循未暇也上笑而然之<lb/>
治烏髭牢齒歌<lb/>
　張師貞年五十齒已疎揺後十餘年巨臠大胾利若<lb/>
　刀截嘗得藥方叙曰元亨在天聖中登岳頂至明星<lb/>
　舘故基下得㫁碑彷彿有古文乃治口齒烏鬚藥歌<lb/>
　一首曰猪牙皁角及生薑西國升麻蜀地黄木律旱<lb/>
　蓮槐角子細辛荷蒂<hi>剪荷葉心子也</hi>要相當青鹽等分同燒<lb/>
　煅研細將來使最良揩齒牢牙髭鬂黒誰知世上有<lb/>
<pb n="KR3j0180_WYG_055-15b"/>
　仙方<lb/>
治殺生獄<lb/>
　邵倅關蔚宗鏤板印觀音像王元懌待制撰文云都<lb/>
　官鞏彦輔夢兩緋衣召入大府有紫衣當案者此王<lb/>
　也廡下以沙盆剔囚目研之餘斷腕截耳不可類述有<lb/>
　頃一官至訶鞏觧衣鞏自陳有官無罪官怒曰此治<lb/>
　殺生獄豈問官耶鞏窘呼觀音名號囚者皆和而殘<lb/>
　者完繋者釋鞏乃蘓<lb/>
<pb n="KR3j0180_WYG_055-16a"/>
昝太尉知人<lb/>
　昝居潤太尉不識字毎案牘以左手持巨筆畫一長<lb/>
　畫雖狡吏善詐摹之必敗沈倫在幕府常曰沈推官<lb/>
　行歩端重如履廟堂必為宰相力薦於太祖後果作<lb/>
　相沈以昝不知書其子孫皆召於家庭建學敎如已<lb/>
　子以報其知人之徳也<lb/>
太祖討蜀<lb/>
　太祖採聴明逺有自蜀來者問曰劍外有何事對曰<lb/>
<pb n="KR3j0180_WYG_055-16b"/>
　但聞城郭皆誦苦熱詩曰煩暑欝蒸無處避凉風清<lb/>
　冷㡬時來上曰蜀民思吾之來也時已下荆楚孟昶<lb/>
　有唇亡齒寒之懼而西討無名昶遣蠟丸間道徃西<lb/>
　凉結劉鈞為援為朝廷所獲太祖曰興師有名矣命<lb/>
　王全斌討之執昶赴闕大將王仁贍先歸乞見恐其<lb/>
　惡暴露厯數全斌等貪財瀆貨太祖笑曰納李廷<lb/>
　珪妓擅開豐徳庫取金寳此又誰耶仁贍惶怖上曰<lb/>
　此行清介畏慎者止曹彬一人耳臺臣請深治征蜀<lb/>
<pb n="KR3j0180_WYG_055-17a"/>
　諸將士盡釋之<lb/>
花項漢為天子<lb/>
　魏人柴翁有女在唐莊宗掖庭明宗入洛遣出宫父<lb/>
　母迎之奩具計直千萬分半與父母令歸曰兒見郵<lb/>
　舎隊長黝色花項雀形者極貴人也願事之父母不<lb/>
　能奪問之乃郭威也一日謂郭曰君貴不可言妾有<lb/>
　貲五百萬願奉君以發其身周祖因其貲得為軍司<lb/>
　柴翁知冥間事一日忽大笑妻問之但笑不止因飲<lb/>
<pb n="KR3j0180_WYG_055-17b"/>
　以酒極醉乃曰花項漢將為天子<lb/>
水銀知制誥<lb/>
　夏侯嘉正太宗時為正言直舘喜丹竈嘗曰使我得<lb/>
　水銀銀半兩知制誥一日平生足矣二願俱不遂而<lb/>
　卒<lb/>
射覆<lb/>
　丁文果善射覆太宗置一物器中文果曰蘤蘤華華<lb/>
　山中採花雖無官職一日兩衙啓之乃蜂也又取一<lb/>
<pb n="KR3j0180_WYG_055-18a"/>
　物令射文果曰有頭有足不石即玉欲要縮頭不能<lb/>
　入腹乃壓書石龜也<lb/>
四夷來王賦<lb/>
　錢熈泉人進四夷來王賦太宗擢為舘職有司請試<lb/>
　上曰試官前進士趙某親自選中<lb/>
元厚之詩<lb/>
　元厚之文詞老而不衰懐荆南舊遊云去年曾醉海<lb/>
　棠叢聞説新枝發舊紅昨夜夢回花下飲不知身在<lb/>
<pb n="KR3j0180_WYG_055-18b"/>
　玉堂中<lb/>
　　雜説<lb/>
曽魯公帖<lb/>
　曽魯公年垂八十筆力尚壯曽子宣謫守番陽手簡<lb/>
　云扶揺方逺六月不息消長以道七日自當來復<lb/>
陳希夷戒种放<lb/>
　陳搏隠華山㓜時戲渭水一青衣媪抱至懐中乳之<lb/>
　日令汝更無嗜欲聦悟過人先生嘗戒門人种放曰<lb/>
<pb n="KR3j0180_WYG_055-19a"/>
　子他日遭逢明主名動天闕名者古今美器造物者<lb/>
　深忌之天地間無完名子名將有物敗之放晚節侈<lb/>
　飾過度營産滿雍鎬間遂䘮清節<lb/>
党進掉書袋<lb/>
　党進不識一字朝廷遣防秋於高陽辭日須欲致詞<lb/>
　閤門曰太尉邉臣不須如此進性強狠堅欲致之搢<lb/>
　笏前跪多時不能道一字忽仰靣瞻上表厲聲曰臣<lb/>
　聞上古其風朴畧願官家好將息仗衛掩口後左右<lb/>
<pb n="KR3j0180_WYG_055-19b"/>
　問曰太尉何故念此兩句進曰我常見措大愛掉書<lb/>
　袋我亦掉兩句要得官家知我讀書<lb/>
父為所由<lb/>
　凌䇿侍郎其父曽為鎮所由䇿方成童父携拜安鴻<lb/>
　漸乞立一名鴻漸滑稽輕薄因命名曰敎之盖言所<lb/>
　由生也䇿後長立頗衘之<lb/>
唐酒價<lb/>
　真宗嘗問近臣唐酒價㡬何無能對者丁晉公曰毎<lb/>
<pb n="KR3j0180_WYG_055-20a"/>
　升三十上曰何以知之曰杜甫詩云速來相就飲一<lb/>
　斗愜有三百青銅錢是知一升三十也<lb/>
奏案中名次公者<lb/>
　梁適随判院盧南金上殿奏案中有名次公者仁宗<lb/>
　問曰因何名次公南金以明法不能對適曰漢黄覇<lb/>
　字次公上曰卿是何人曰詳議官梁適又問那個梁<lb/>
　家曰祖顥父固俱中甲科上曰恠卿面貌酷似梁固<lb/>
　他日適奏曰臣父祖頃事太宗真宗不知陛下何以<lb/>
<pb n="KR3j0180_WYG_055-20b"/>
　知之上曰天童閤有名臣頭子朕觀之甚熟適後除<lb/>
　記注知制誥至翰林學士除目皆出御批不十年至<lb/>
　台輔筆談載次公事乃龎莊敏<lb/>
落第紫㣲㨂停殿院<lb/>
　張去華甲科直舘越職上言知制誥張澹盧多遜殿<lb/>
　院帥頑詞學荒淺願校優劣太祖立召澹軰臨軒重<lb/>
　試委陶糓考較上選多遜入格餘並黜之時諺謂澹<lb/>
　為落第紫㣲頑為㨂停殿院去華除右補闕士論短<lb/>
<pb n="KR3j0180_WYG_055-21a"/>
　之後十六年不遷反不逮平進者談苑亦載<lb/>
邵父陳母<lb/>
　邵煜知廣州鑿内河以泊舟楫不為颶風所害陳世<lb/>
　卿代之奏乞免本州計口買鹽之害五羊之民始有<lb/>
　衣食廣人歌曰邵父陳母除我二苦<lb/>
夢六印懸劍鋒<lb/>
　張乖崖鎮益屢乞代王文正奏除凌䇿少嘗夢人以<lb/>
　六印懸劍鋒以授之後在劍外凢六任<lb/>
<pb n="KR3j0180_WYG_055-21b"/>
太宗問蟫字<lb/>
　凌䇿辟楊蟫為益倅奏名上太宗不識蟫<hi>音尋</hi>字詔問<lb/>
　立名之因奏曰先臣命之不知其由兄蚡弟蛻盡旁<lb/>
　虫今已孤不敢輒更上曰蟫有何義曰臣聞出羽陵<lb/>
　蠧書曰白魚䖝也上曰古人名字以日月山川隠疾<lb/>
　尚恐稱呼有碍今以細碎㣲類例名其子何謂也御<lb/>
　筆特去䖝止賜名覃<lb/>
胡旦取珎器貸金<lb/>
<pb n="KR3j0180_WYG_055-22a"/>
　胡旦大監出知明州同年董儼給事知揚州延留甚<lb/>
　歡入後舘出妓侍宴悉皆尚方珎器旦曰人生㑹合<lb/>
　難得來日能枉駕敝舟數盃可乎又曰珍噐家貧未<lb/>
　識可畧假借夸示妻孥董以具奩盡貯送舟中明日<lb/>
　五更不告而行至餘杭薛映大諌亦榜下生也首問<lb/>
　過維揚見董同年否旦曰望之材噐英邁竒男子也<lb/>
　然止是性貪一日旦謂映曰貸二千緡創鑑湖别墅<lb/>
　鄞麾纔罷便當謝病扁舟釣於越溪薛不得已贈白<lb/>
<pb n="KR3j0180_WYG_055-22b"/>
　金三百星後知制誥王繼恩平蜀以銀數千兩賂旦<lb/>
　託為褒詔事敗旦貶潯州便殿賜玦<lb/>
養民寡欲<lb/>
　王昭素學行高世鰥居絶欲四十年顔如渥丹太宗<lb/>
　召至<hi>闕</hi>　　　　坐講乾卦至九五飛龍在天整巾<lb/>
　稽首改容而説曰此文正陛下今日留禁中月餘上<lb/>
　詢治世養身之術昭素曰治世莫若養民養身莫非<lb/>
　寡欲上書其語于御屏<lb/>
<pb n="KR3j0180_WYG_055-23a"/>
西河急奏<lb/>
　慶厯中王師失律于西河數大將䧟没急奏至已旬<lb/>
　日大臣固緩之上因御化成殿老卒擁箒嘆曰可惜<lb/>
　劉太尉上恠問之對曰官家豈不知劉太尉與五六<lb/>
　大將一時殺了即觧衣帶書進呈曰臣之營州西虎<lb/>
　翼一營盡析臣壻亦没此書家人急報也上急召執<lb/>
　政視之大臣始奏得報未審候旦夕得其詳方奏乞<lb/>
　寛聖慮上厲聲曰事至如此猶言乞寛聖慮卿忍人<lb/>
<pb n="KR3j0180_WYG_055-23b"/>
　也宰相因乞骸骨<lb/>
太祖誅譛者<lb/>
　開寳中或奏太祖曰晉王天日姿表恐物情附之為<lb/>
　京尹肆意不戢吏縱法以結豪俊陛下當圖之上怒<lb/>
　曰朕與晉弟雍睦起國和孝相保他日欲令管勾天<lb/>
　下公事小人敢離我手足亟令誅之<lb/>
高陽關奏<lb/>
　太宗嗣位高陽關奏妖氣夜起横亘北陸邉情頗揺<lb/>
<pb n="KR3j0180_WYG_055-24a"/>
　上召向敏中議之向奏曰崔翰領節高陽恃功恣横<lb/>
　陛下宜召還誅之以壓妖氣上曰是何言歟翰以其<lb/>
　能㧞於行伍遂建節旄料渠不肯孤朕也上遣一詞<lb/>
　臣宣撫慰勞而已妖祲自消邉心亦寜<lb/>
陶榖鸞膠曲<lb/>
　國初朝廷遣陶榖使江南以假書為名寔使覘之丞<lb/>
　相李榖以書抵韓熈載云五桞公驕甚其善待之榖<lb/>
　至果如李所言熈載曰陶秀實非端介者其守可隳<lb/>
<pb n="KR3j0180_WYG_055-24b"/>
　因令留宿候寫六朝書畢舘留半年熈載遣歌兒秦<lb/>
　弱蘭詐為驛卒之女敝衣竹釵擁箒洒掃榖見之而<lb/>
　喜遂犯慎獨之戒作小闋贈之後數日李主宴于清<lb/>
　心堂命玻璃巨鍾滿酌之榖毅然不顧出蘭于席歌<lb/>
　前闋以侑之榖大慚倒載吐茵尚未許罷大為李主<lb/>
　所薄詞名風光好云好姻縁惡姻縁只得郵亭一夜<lb/>
　眠别神仙琵琶撥盡相思調知音少待得鸞膠續鳯<lb/>
　絃是何年逮歸京師鸞膠之曲已喧因是卒不大用<lb/>
<pb n="KR3j0180_WYG_055-25a"/>
　　冷齋夜話<lb/>
改易古詩<lb/>
　温公曰魏野詩云燒葉爐中無宿火讀書窓下有殘<lb/>
　燈俗人易葉為藥魯直曰老杜詩云黄獨無苖山雪<lb/>
　盛黄獨者芋魁小者耳俗人易為黄精如淵明詩悠<lb/>
　然見南山俗人易曰望南山<lb/>
二禽名<lb/>
　退之詩云喚起窓全曙催歸日未西魯直云二禽名<lb/>
<pb n="KR3j0180_WYG_055-25b"/>
　也催歸子規也喚起聲如絡絲圓轉清亮偏于春曉<lb/>
　鳴江南謂之喚春<lb/>
横陳<lb/>
　王荆公曰千林無葉芘華身黄菊分香委路塵嵗晚<lb/>
　蒼官纔自保日高青女尚横陳又曰木落岡巒因自<lb/>
　獻水歸洲渚得横陳山谷曰自獻横陳事見相如賦<lb/>
　楞嚴經亦曰於横陳時味如嚼蠟<lb/>
奪胎換骨法<lb/>
<pb n="KR3j0180_WYG_055-26a"/>
　黄魯直云詩意無窮人才有限以有限之才追無窮<lb/>
　之意雖少陵淵明不得工也然不易其意而造其語<lb/>
　謂之換骨法規模其意形容之謂之奪胎法如鄭谷<lb/>
　十月菊曰自縁今日人心别未必秋香一夜衰此意<lb/>
　甚佳病在氣不長曽子固曰詩當使人一覧語盡而<lb/>
　意有餘荆公菊詩云千花百卉凋零後始見閒人把<lb/>
　一枝東坡則曰萬事到頭都是夢休休明日黄花蝶<lb/>
　也愁又如李白詩曰鳥飛不盡暮天碧又曰青天盡<lb/>
<pb n="KR3j0180_WYG_055-26b"/>
　處没孤鴻然其病如前所論山谷詩云不知眼界濶<lb/>
　多少白鳥去盡青天回凡此之類皆換骨法也顧况<lb/>
　詩云一别二十年人堪㡬回别荆公云一日君家把<lb/>
　酒盃六年波浪與塵埃不知烏石江邉路到老相尋<lb/>
　得㡬回樂天詩云臨風杪秋樹對酒長年身醉貌如<lb/>
　霜葉雖紅不是春東坡云兒童悞喜朱顔在一笑那<lb/>
　知是酒紅凡此之類皆奪胎法也<lb/>
李格非論文<lb/>
<pb n="KR3j0180_WYG_055-27a"/>
　李格非曰諸葛孔明出師表李令伯陳情表劉伯倫<lb/>
　酒徳頌陶淵明歸去來引皆沛然如肝肺中流出殊<lb/>
　不見斧鑿痕是知文章以氣為主老杜詩過人在誠<lb/>
　實耳如玉川子詩曰昨夜村飲歸徤倒三四五摩挲<lb/>
　青莓苔莫喚驚著汝荆公用其意作扇詩云玉斧修<lb/>
　成寳月團月邉仍有女乘鸞青冥風露非人世鬂亂<lb/>
　釵横特地寒<lb/>
秀關西語<lb/>
<pb n="KR3j0180_WYG_055-27b"/>
　法雲秀關西謂黄魯直曰公作艷歌小詞可罷之魯<lb/>
　直曰空中語耳非殺非偷寜至坐此墮惡道耶師曰<lb/>
　君以邪言蕩人淫心使逾禮越禁其罪非止墮惡道<lb/>
　而已魯直自此不作詞曲李伯時善畫馬師曰伯時<lb/>
　為大夫而以畫行已可恥又作馬伯時恚曰無乃蕩<lb/>
　人心墮惡道乎師曰公業此日乆思其情狀求其神<lb/>
　駿繋念不忘一日眼光落地必入馬胎無疑伯時愕<lb/>
　然曰何以洗其過師勸畫觀世音<lb/>
<pb n="KR3j0180_WYG_055-28a"/>
象外句<lb/>
　唐僧多佳句比物以意而不指言一物謂之象外句<lb/>
　如無可詩云聴雨寒更盡閉門落葉深是落葉比雨<lb/>
　聲又曰㣲陽下喬木逺燒入秋山是以㣲陽比逺燒<lb/>
　也妙在言其用不言其名耳<lb/>
滿城風雨近重陽<lb/>
　潘大臨工詩貧甚謝元逸以書問有新作否答曰秋<lb/>
　來景物件件都是佳句恨為俗氛蔽翳昨日得句云<lb/>
<pb n="KR3j0180_WYG_055-28b"/>
　滿城風雨近重陽忽催租人至遂敗意止此一句奉<lb/>
　寄聞者笑其迂濶<lb/>
十四字師號<lb/>
　道潜有句云隔林彷彿聞機杼知有人家在翠㣲東<lb/>
　坡曰此吾師十四字師號<lb/>
竹詩<lb/>
　西湖僧清順怡然常作竹詩曰城中寸土如寸金幽<lb/>
　軒種竹只十個春風慎勿長兒孫穿我堦前緑苔破<lb/>
<pb n="KR3j0180_WYG_055-29a"/>
　又有林下詩云乆從林下遊識破林下趣從渠緑䕃<lb/>
　繁不碍清風度閒來石上眠落葉不知數一鳥忽飛<lb/>
　來啼破幽寂處<lb/>
崑體<lb/>
　詩到李義山謂之文章一厄以其用事僻澁時號崑<lb/>
　體荆公晚年亦或喜之如雲詩云借問火城將䇿探<lb/>
　何如雲屋聴窓知<lb/>
持棊謎<lb/>
<pb n="KR3j0180_WYG_055-29b"/>
　荆公在鍾山因奕棋作數語曰彼亦不敢先此亦不<lb/>
　敢先是以無所爭故能入於不死不生公笑曰此持<lb/>
　棊隠語也<lb/>
没浩蕩<lb/>
　老杜詩曰白鷗没浩蕩今誤作波荆公曰道人北山<lb/>
　來問松我東岡舉手指屋脊云今時許長今誤作問<lb/>
　松裁東岡與波浩蕩當併按也<lb/>
張天覺草書<lb/>
<pb n="KR3j0180_WYG_055-30a"/>
　張丞相好草書而不工一日得詩索筆疾書滿紙使<lb/>
　其姪録之當竒險處姪罔然而止執所書問曰此何<lb/>
　字丞相熟視詬曰胡不早來問致吾忘也<lb/>
東坡詩<lb/>
　東坡作海棠詩曰只恐夜深花睡去高燒銀燭照紅<lb/>
　粧事見楊妃外𫝊曰妃子卯酒未醒明皇笑曰是豈<lb/>
　妃子醉直海棠睡未足耳作尼童詩曰應將白練作<lb/>
　春衣事見則天詔應天下尼用白練為衣作橄㰖詩曰<lb/>
<pb n="KR3j0180_WYG_055-30b"/>
　已輸崖蜜十分甜事見鬼谷子曰照夜清螢也百花<lb/>
　醴蜜也崖蜜櫻桃也<lb/>
太祖逺略<lb/>
　神宗皇帝一日行後苑見牧豭豘者問何所用對曰<lb/>
　自祖宗以來畜之不知果安用上沉思乆之詔付有<lb/>
　司禁中自今不得復畜數月衛士忽獲妖人急欲血<lb/>
　澆之禁中卒不能致神宗方悟太祖逺畧亦及此<lb/>
丁晉公詩<lb/>
<pb n="KR3j0180_WYG_055-31a"/>
　丁晉公海外詩云草解忘憂憂底事花名含笑咲何<lb/>
　人世以為工東坡云花非識靣常含咲鳥不知名祗<lb/>
　自呼便覺才力相去逺矣<lb/>
崔徽頭子詞<lb/>
　秦少游有詞云落紅萬㸃愁如海覺範賦崔徽頭子<lb/>
　用少游韻曰半身屏外睡覺唇紅退春思亂芳心碎<lb/>
　空餘簮髻玉不見流蘓帶試與問今人秀韻誰冝對<lb/>
　湘浦曽同㑹手搴輕羅盖疑是夢今猶在十分春易<lb/>
<pb n="KR3j0180_WYG_055-31b"/>
　盡一㸃情難改多少事都随恨逺連雲海<lb/>
荆公女詩<lb/>
　荆公女呉安持之妻工詩嘗寄荆公曰西風不入小<lb/>
　窓紗秋氣應怜我憶家極目江山千里恨依然和涙<lb/>
　看黄花和曰青燈一㸃映窓紗好讀楞嚴莫念家能<lb/>
　了諸縁如幻事世間唯有妙蓮花<lb/>
筍名稚子<lb/>
　老杜詩曰竹根稚子無人見唐人食筍詩云稚子脱<lb/>
<pb n="KR3j0180_WYG_055-32a"/>
　錦綳駢頭玉香滑則稚子為筍明矣賛寜雜記竹根<lb/>
　有䑕大如猫其色類竹名竹豚一名稚子<lb/>
北征詩<lb/>
　老杜北征詩曰不聞夏商衰中自誅褒妲意著明皇<lb/>
　鑒夏商之衰敗能悔過賜妃子死也劉禹錫馬嵬詩<lb/>
　曰官軍誅佞卒天子矜妖姬郡吏仗門屏貴人牽帝<lb/>
　衣白樂天長恨歌曰六軍不發無柰何宛轉蛾眉馬<lb/>
　前死乃是官軍迫使妃子歌咏禄山叛逆耳其去老<lb/>
<pb n="KR3j0180_WYG_055-32b"/>
　杜何啻九牛毛耶<lb/>
長公主挽詞<lb/>
　神宗作秦國大長公主挽詞曰海闊三山路香輪定<lb/>
　不歸帳深空翡翠珮冷失珠璣眀月留歌扇殘霞散<lb/>
　舞衣都門送車返宿草自春非又曰曉發城西道靈<lb/>
　車望更遥春風寒魯舘明月㫁秦簫塵入羅衣暗香<lb/>
　随玉篆消芳魂飛北渚那復可為招又曰塵自天淵<lb/>
　發恩從國愛深歌鍾雖在舘桃李不成春水折空還<lb/>
<pb n="KR3j0180_WYG_055-33a"/>
　沁樓高亦隔秦區區㑹稽市無復獻珠人<lb/>
李杜韓歐四家詩集<lb/>
　王荆公以李太白杜子美韓退之歐陽公詩編為四<lb/>
　家集以歐公居太白之上公曰太白詞語迅快然十<lb/>
　句九句言婦人酒耳<lb/>
漁網石上詩<lb/>
　嘉祐河濵漁網得一石上刻詩曰雨滴空堦曉無心<lb/>
　換夕香井桐花落盡一半在銀床銀床井欄也不知誰作<lb/>
<pb n="KR3j0180_WYG_055-33b"/>
墨梅<lb/>
　衡州華光長老以墨為梅花黄魯直觀之曰如嫩寒<lb/>
　春曉行孤山水邉籬落間但欠香耳<lb/>
呉城龍女<lb/>
　黄魯直發荆州亭柱間有詞曰簾捲曲欄獨倚雲展<lb/>
　暮天無際涙眼不曽晴家在呉頭楚尾數㸃雪花亂<lb/>
　委撲漉沙鷗驚起詩句欲成時没入蒼烟叢裡魯直<lb/>
　悽然曰似為予發也不知何人所作筆勢類女子又<lb/>
<pb n="KR3j0180_WYG_055-34a"/>
　有淚眼不曽晴之句疑其鬼也是夕有女子見夢於<lb/>
　魯直曰我家豫章呉城山附客舟至此堕水死不得<lb/>
　登江亭有感而作不意公能識之魯直驚寤曰此必<lb/>
　呉城小龍女軰也<lb/>
牡丹偈<lb/>
　太祖將問罪江南李後主欲拒王師法眼禪師觀大<lb/>
　内牡丹作偈諷之曰擁毳對芳叢由來趣不同髪從<lb/>
　今日白花是去年紅艷曵随朝露馨香逐曉風何須<lb/>
<pb n="KR3j0180_WYG_055-34b"/>
　待零落然後始知空後主不省師乃渡江<lb/>
白樂天詩<lb/>
　白樂天毎作詩令一老嫗觧之問曰解否嫗曰觧則<lb/>
　録之不觧則又易之故唐末之詩近于鄙俚<lb/>
東坡詞<lb/>
　東坡與少游飲别作虞美人曰波聲汩枕長淮曉隙<lb/>
　月窺人小無情汴水自東流只載一船離别向西州<lb/>
　竹隂花島曽同醉酒未多於淚誰敎風鍳在塵埃醖<lb/>
<pb n="KR3j0180_WYG_055-35a"/>
　造一塲煩腦世𫝊此詞賀方回作非也乃東坡作<lb/>
華亭舡子和尚偈<lb/>
　華亭舡子和尚有偈曰千尺絲綸直下垂一波纔動<lb/>
　萬波随夜靜水寒魚不食滿舡空載月明歸黄魯直<lb/>
　歌成長短句曰一波纔動萬波随簔笠一鈎絲金鱗<lb/>
　正在深處千尺也須垂吞又吐信還疑上鈎遲水寒<lb/>
　江靜滿目青山載月明歸<lb/>
老杜詩<lb/>
<pb n="KR3j0180_WYG_055-35b"/>
　老杜詩曰天子呼來不上舡舡方言也乃襟紐是已<lb/>
　家家養烏鬼川陜路民多供事烏蠻鬼俗人不觧便<lb/>
　作養畜字沈存中遂認差烏鬼為鸕鷀夜䦨更秉燭<lb/>
　照恐尚是夢作去聲讀則失其意<lb/>
李元膺詩<lb/>
　李元膺䘮妻作長短句去年相逢深院宇海棠下曽<lb/>
　歌金縷歌罷花如雨翠羅衫上㸃㸃紅無數今嵗重<lb/>
　尋携手處空物是人非春暮回首青門路亂紅飛絮<lb/>
<pb n="KR3j0180_WYG_055-36a"/>
　相逐東風去元膺尋亦卒<lb/>
石曼卿馬<lb/>
　石曼卿喜戲謔嘗出馭者失鞍馬驚曼卿堕地從吏<lb/>
　遽扶掖升鞍曼卿徐曰賴我石學士也若瓦學士豈<lb/>
　不破碎乎<lb/>
道人肝臟饅頭<lb/>
　覺璉禪師能詩歐公曰此道人作肝臟饅頭也或問<lb/>
　其故答曰是中無一㸃菜氣仁宗留住凈因禪院作<lb/>
<pb n="KR3j0180_WYG_055-36b"/>
　偈曰堯仁况是如天濶乞與孤寒自在飛乃其詩也<lb/>
坡谷秦三公詩<lb/>
　秦少游責雷州詩曰南土四時都熱愁人日夜長安<lb/>
　此身如石不轉一時忘了家鄉黄魯直責宜州曰老<lb/>
　色日上面懽情日去心今既不如昔後當不如今輕<lb/>
　紗一幅巾短簟六尺床無客日自靜有風終夕凉少<lb/>
　游鍾情故詩閒暇至東坡則云平生萬事足所欠惟<lb/>
　一死英特邁徃之氣可畏而仰企<lb/>
<pb n="KR3j0180_WYG_055-37a"/>
　　大酒清話<lb/>
恵花酒詩<lb/>
　張齊賢丞相荅西京留守恵花酒詩曰有花無酒頭<lb/>
　慵舉有酒無花眼倦開好是西園無事日洛陽花酒<lb/>
　一齊來<lb/>
竊詩<lb/>
　魏周輔有詩上陳亞犯古人一聨亞不為禮周輔復<lb/>
　上一絶曰無所用心惟飽食爭如窓下作新詞文章<lb/>
<pb n="KR3j0180_WYG_055-37b"/>
　大抵多相犯剛被人言愛竊詩亞次韻曰昔賢自是<lb/>
　堪加罪非敢言君愛竊詩尀耐古人多意智預先偷<lb/>
　子一聨詩<lb/>
陳亞及第<lb/>
　陳亞㓜孤育於舅家舅為醫工人呼作衙推亞登第<lb/>
　皆賀其舅有詩云張公吃酒李公醉自古人言信有<lb/>
　之陳亞今年新及第滿城人賀李衙推<lb/>
平似秤明似鏡<lb/>
<pb n="KR3j0180_WYG_055-38a"/>
　雙漸為孟州僉判同僚或稱其縣長官平似秤明似<lb/>
　鏡漸曰却被押司走上㕔打破鏡踏折秤<lb/>
孫山得觧<lb/>
　孫山末綴得觧有同試者託山探得失山曰解名盡<lb/>
　處是孫山君名更在孫山外山後以恩榜成名作詩<lb/>
　云盤古榜中同進士伏羲手裡探花郎又云幸頼聖<lb/>
　恩收拾了這回含笑入黄泉<lb/>
講易<lb/>
<pb n="KR3j0180_WYG_055-38b"/>
　咸平邑大夫召黄州先生講易至暌卦至上九見豕<lb/>
　負塗載鬼一車曰隂下有載上之義鬼即積隂也孫<lb/>
　山曰載鬼一車乃閻羅大王般家小也一日説噬嗑<lb/>
　卦至雷電合而章先生曰先一個電後一聲雷所以<lb/>
　相合山曰某且歸先生問何為山曰惡天色也一日<lb/>
　講論語季氏旅泰山為五岳之尊山曰泰山既為五<lb/>
　岳之尊竈王㑹是一家之主<lb/>
嘲任轂詩<lb/>
<pb n="KR3j0180_WYG_055-39a"/>
　任轂遯名伊洛山水望蒲輪而不至潜至京師訪問<lb/>
　知友有朝士嘲曰雲林應訝鶴書遲日入京來探事<lb/>
　宜從此見山須合眼被山相賺已多時<lb/>
敎坊進口號<lb/>
　唐昭宗時事勢為朱全忠所持一日開宴教坊伶人<lb/>
　觀榜曰賴是五百年間生一個若是一年生一個敎<lb/>
　朝廷怎生奈何<lb/>
羊雪二詩<lb/>
<pb n="KR3j0180_WYG_055-39b"/>
　書生王勉吟羊詩云頭上兩條皂角頦下一撮髭鬚<lb/>
　不知是何方聖者髀臋裡行撒數珠又作雪詩云上<lb/>
　天燒下豆稭灰烏李須敎做白梅道士變成銀觱篥<lb/>
　師姑化作玉茶槌<lb/>
皮歸相嘲<lb/>
　皮日休謁歸仁紹託故不出日休假其姓為詩嘲曰<lb/>
　硬骨頑形知㡬秋臭骸知是不風流及至死後鑚令<lb/>
　遍秪為當初不出頭仁紹復嘲曰㡬片尖裁砌作毬<lb/>
<pb n="KR3j0180_WYG_055-40a"/>
　火中煉了水中揉一包閒氣知常在惹踢招拳卒未<lb/>
　休<lb/>
臘月養蠶<lb/>
　河北一主簿見邑宰曰有一大利便事百姓五月收<lb/>
　麥養蠶一併勞苦欲令臘月中養蠶宰曰是則是矣<lb/>
　但恐臘月無桑簿曰伏惟安置<lb/>
陳亞詩<lb/>
　有僧嵗旱市中求雨陳亞作藥名詩贈云無雨若還<lb/>
<pb n="KR3j0180_WYG_055-40b"/>
　經半夏和師變作葫蘆巴夀州有娼魁肥亞問是何<lb/>
　處人曰本是淝上人亞笑曰我喚作是淝下人亞自<lb/>
　為名賛云有口如啞無心作惡中心本無一物外面<lb/>
　多許稜角有僕黄興外厨煮料置猪蹄其中小婢如<lb/>
　僧竊食之興訟于公公曰正合占詩云如僧清早厨<lb/>
　邉過偷却黄興料裏蹄<lb/>
賀四廂太保啓<lb/>
　李源作四廂太保賀啓云伏惟太保纔離五都之中<lb/>
<pb n="KR3j0180_WYG_055-41a"/>
　便轉四廂之職紫𫀆窣地牙笏當胸手執金骨之朶<lb/>
　身坐銀交之椅舊時攏馬只是一箇如今喝道約勾<lb/>
　十人據此威風下梢須為太尉亦宜念舊第一莫打<lb/>
　長行<lb/>
觀君丰采必不甚高<lb/>
　有貴人性強嘗與属吏對棊曰觀君丰采必不甚高<lb/>
　請坐西廊便使墨子下手高聲唱喏殺著不得作聲<lb/>
送客詩<lb/>
<pb n="KR3j0180_WYG_055-41b"/>
　高敖曹送客詩云相送復相送相送至橋頭培堆兩<lb/>
　眼淚拍塞一懐愁<lb/>
假蝗蟲<lb/>
　賈黄中為相盧多遜作叅一日附畿有蟲蝻盧曰其<lb/>
　間所有乃假蝗蟲賈曰亦聞不傷稼但蘆多損耳<lb/>
宣水<lb/>
　石叅政在中書堂一相曰取宣水來石曰何也曰宣<lb/>
　徽院水甘冷石公曰若司農寺水當呼為農水也<lb/>
<pb n="KR3j0180_WYG_055-42a"/>
亂冩試卷<lb/>
　孔登非儒者治平中來京師應舉恥曵白乃亂冩試<lb/>
　卷上云三日雷聲五日電光十日雨下太山不厭微<lb/>
　塵大海不論杓子杳時人好取奉我也好随順屋上<lb/>
　好喂馬屎尿兩邉流幡竿頭上好開典庫答曰高燥<lb/>
　莫下來不得却待咨聞又冩伊州一本後云此去及<lb/>
　第十萬八千里又曰我道者事做也買取一兩草鞋<lb/>
　長行試院出榜召捕登竄歸<lb/>
<pb n="KR3j0180_WYG_055-42b"/>
孔門上哲<lb/>
　楊球上陳亞大卿啓云伏惟某官詩禮名家孔門上<lb/>
　哲公戲答詩曰蒙君遺長牋語意如何説請看身上<lb/>
　衣裩中本無蝎又嗤人面黒詩曰笑似烏梅裂啼如<lb/>
　豉汁流眉間粘帖子已上是幞頭<lb/>
對属<lb/>
　有郡丞席上作對属云時熱不須湯盞湯一妓對曰<lb/>
　㕔凉無用扇車扇<lb/>
<pb n="KR3j0180_WYG_055-43a"/>
末厥<lb/>
　歐公歸田録云尖簷㡌子卑凡厮短靿靴兒末厥兵<lb/>
　公云不知末厥何謂也嘗見老儒云尖簷㡌子蹺蹊<lb/>
　擫淺面麻鞋列缺茶説故兩存之<lb/>
二書生賦詩<lb/>
　河朔書生與洛陽書生同飲賦詩河朔生曰昔年曽<lb/>
　向洛陽東年年只是看花紅今年不見花枝面花在<lb/>
　舊時紅處紅河朔生曰昔年曽向北京北年年只是<lb/>
<pb n="KR3j0180_WYG_055-43b"/>
　看蘿蔔今年不見蘿蔔面蘿在舊時蔔處蔔<lb/>
　　漁樵閒話<lb/>
李忠化虎<lb/>
　劍州君子李忠乆病其子市藥歸父朶頥而涎出其<lb/>
　狀如虎子走而出閉其室旋聞哮吼之聲穴壁視之<lb/>
　乃真虎也<lb/>
玉樹曲<lb/>
　唐末有宜春人王轂者以詩擅名嘗作玉樹曲其詞<lb/>
<pb n="KR3j0180_WYG_055-44a"/>
　云君臣猶在醉鄉中一面已無陳日月嘗于市㕓遭<lb/>
　無賴軰歐撃轂大呼曰爾軰莫無禮吾便是吟玉樹<lb/>
　曲者無賴軰慚謝而退<lb/>
隠娘敎習撃刺之法<lb/>
　唐魏大將聶鋒有女子方十嵗名隠娘忽為乞丐尼<lb/>
　竊去父母不知所向日夜悲泣後五年尼送隠娘還<lb/>
　曰敎已成矣父母詢其所學云尼携至一巖洞中與<lb/>
　藥一粒服令持一劍敎習撃刺之法一年後刺猿猱<lb/>
<pb n="KR3j0180_WYG_055-44b"/>
　如飛刺虎豹如無物三年能飛以刺鷹鷂四年挈我<lb/>
　於都市中再指其人必數其過惡曰為我取其首來<lb/>
　某應聲而首已至矣即以藥消之為水後五年忽曰<lb/>
　大僚某人罪惡貫盈欺君罔民為我取其首來隠娘<lb/>
　承命而徃伏於大僚所居梁上移刻方持其首至尼<lb/>
　大怒曰何大晚如是隠娘曰為見其人戯弄一兒可<lb/>
　愛未欲下手尼叱之曰已後遇此軰先㫁其所愛然<lb/>
　後决之汝術已成可還遂還家<lb/>
<pb n="KR3j0180_WYG_055-45a"/>
衡山老虎<lb/>
　長慶中有處士馬拯在衡山精舎見老僧古貌龎眉<lb/>
　借拯僕持錢徃山下市鹽酪初亦不知老僧所向山<lb/>
　人馬紹繼至云路逢一虎食一僕食訖即脱班衣而<lb/>
　衣禪衲熟視乃老僧也有頃歸僧口吻尚有餘血二<lb/>
　人駭愕共為之計紿僧云寺井有怪物僧徃窺井二<lb/>
　人併力推入井中以巨石壓之急下山已日暮見數<lb/>
　十人或僧道或男女皆大怒曰二賊殺我襌師今來<lb/>
<pb n="KR3j0180_WYG_055-45b"/>
　追捕二人詰獵者曰彼衆何人也獵者曰此倀鬼也<lb/>
　昔為虎食之人既已鬼矣遂為虎之役二人乃厲聲<lb/>
　叱鬼曰汝軰真下鬼也生既為虎之食死又為虎之<lb/>
　役今幸其斃又從而號哭耶一鬼答曰某等為虎食<lb/>
　啖固當刻心以報寃然終不知所謂禪師者乃虎也<lb/>
　<lb/>
　<lb/>
　類説卷五十五<lb/>
</p>
<p>
</p>
  </div>
</body>
</text>
</TEI>
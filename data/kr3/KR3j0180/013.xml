<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目錄</head> <lb/>
    <p>
<pb n="KR3j0180_WYG_013-1a"/>
欽定四庫全書<lb/>
　類說目錄<lb/>
　　卷十三<lb/>
　　　樹萱錄<lb/>
　　　　對棗辨文　　　　野鵲灘西一棹孤<lb/>
　　　　四叟俱化猿　　　瓶隱<lb/>
　　　　碧衣女子詠詩　　神女遺龍髯疋素<lb/>
　　　　取琴鼓霸西戎　　夜遇女子誦詩<lb/>
<pb n="KR3j0180_WYG_013-1b"/>
　　　　吳神樂部　　　　檀越結願香<lb/>
　　　　二叟化白鷺　　　朝榮觀主<lb/>
　　　　李邕見徐敬業<lb/>
　　　北户錄<lb/>
　　　　通犀　　　　　　孔雀不匹偶<lb/>
　　　　白孔雀　　　　　鵂鶹<lb/>
　　　　天地少女　　　　九頭鳥<lb/>
　　　　五月五日作鴞羮　鸚鵡行<lb/>
<pb n="KR3j0180_WYG_013-2a"/>
　　　　赤白吉了　　　　羽蟲毛蟲<lb/>
　　　　紅蟹　　　　　　蟹名無腸公子<lb/>
　　　　樹生小兒　　　　紅蝙蝠<lb/>
　　　　媚藥　　　　　　鵲腦<lb/>
　　　　莖草　　　　　　左行草<lb/>
　　　　靈水　　　　　　名洞三十六<lb/>
　　　　魚三百六十頭則有蛟龍長之<lb/>
　　　　蚊母鳥　　　　　鵝毛被<lb/>
<pb n="KR3j0180_WYG_013-2b"/>
　　　　叙筆　　　　　　紫姑卜<lb/>
　　　　孟公孟姥　　　　桄榔木<lb/>
　　　　墨紙　　　　　　蠒紙<lb/>
　　　　團油飰　　　　　蟻子醬<lb/>
　　　　蛤臛　　　　　　東家種竹西家治地<lb/>
　　　　變柑　　　　　　胡柑<lb/>
　　　　千頭木奴<hi>附見上</hi>　　壺橘<lb/>
　　　　胡桃　　　　　　紅藤簟<lb/>
<pb n="KR3j0180_WYG_013-3a"/>
　　　　閼氏山　　　　　石榴作胭脂<lb/>
　　　　蜈蚣　　　　　　壽陽粧<lb/>
　　　　花子掩痕　　　　白犬丹鷄盟祭<lb/>
　　　　吞紙抱火　　　　奴婢若干頭<lb/>
　　　瀟湘錄<lb/>
　　　　赤丁子　　　　　白鳳銜書<lb/>
　　　　七木之精　　　　南山木强人<lb/>
　　　羯鼓錄<lb/>
<pb n="KR3j0180_WYG_013-3b"/>
　　　　都曇答臘　　　　羯鼓八音領袖<lb/>
　　　　判斷景物<hi>附見上</hi>　　花奴<lb/>
　　　　羯鼓解穢　　　　奉敇竪金雞<lb/>
　　　　心脾骨下事<hi>附見上</hi>　漢第二鼓<lb/>
　　　　明皇供御捲　　　無結尾聲<lb/>
　　　　琵琶錄<lb/>
　　　　琵琶　　　　　　曹綱右手興奴左手<lb/>
　　　　㽔賔鐵　　　　　鄭中丞大小忽雷<lb/>
<pb n="KR3j0180_WYG_013-4a"/>
　　　　宫中胡二姐　　　夲領帶邪聲<lb/>
　　　　米和郎<lb/>
　　　歸田錄<lb/>
　　　　貎甚閒暇　　　　靴直九百<lb/>
　　　　年號有寳字　　　改元乾徳<lb/>
　　　　人生何處不相逢　出文稿數箧<lb/>
　　　　恩欲歸己怨使誰當<lb/>
　　　　措大索事分　　　黃絁衾褥<lb/>
<pb n="KR3j0180_WYG_013-4b"/>
　　　　手熟　　　　　　文富二相<lb/>
　　　　隣壤交懽　　　　紫宸殿學士<lb/>
　　　　五鳳齊飛入翰林　御史言事須白中丞<lb/>
　　　　晉公齋僧䟽　　　張公食物<lb/>
　　　　好一江水　　　　恩澤三執不行<lb/>
　　　　二宋　　　　　　奉勑江南勾當公事回<lb/>
　　　　鑄鼎象物賦　　　珊瑚筆格<lb/>
　　　　花䗶燭　　　　　學士著姓<lb/>
<pb n="KR3j0180_WYG_013-5a"/>
　　　　王張相嘲　　　　徳邁九皇<lb/>
　　　　奉使契丹表　　　驪山詩<lb/>
　　　　善言富貴　　　　名畫<lb/>
　　　　對屬　　　　　　此回真是送燈臺<lb/>
　　　　笑得面似靴皮　　論棋<lb/>
　　　　作文章在三上　　不得黃紙書名<lb/>
　　　　有教無類賦　　　金帶<lb/>
　　　　胡猻入布袋　　　盛肥丁痩<lb/>
<pb n="KR3j0180_WYG_013-5b"/>
　　　　古鏡照二百里　　劄子<lb/>
　　　　有螃蟹無通判　　臺官用稀姓<lb/>
　　　　祠廟訛謬　　　　語訛<lb/>
　　　　章得象　　　　　俊叨<lb/>
　　　　文中虎<lb/>
　　　花木錄<lb/>
　　　　花木疏記　　　　一葉百影<lb/>
　　　　仙都苑　　　　　花姑<hi>附録花枤</hi>
<pb n="KR3j0180_WYG_013-6a"/>
　　　使遼錄<lb/>
　　　　割馬肝　　　　　吹葉成曲<lb/>
　　　　打圍　　　　　　南朝峭漢<lb/>
　　　　銀牌　　　　　　黒山<lb/>
　　　　佛粧　　　　　　以車渡河<lb/>
　　　茶錄<lb/>
　　　　雲脚乳靣　　　　候湯<lb/>
　　　　茗戰　　　　　　火前火後<lb/>
<pb n="KR3j0180_WYG_013-6b"/>
　　　　報春鳥　　　　　蟾背蝦目<lb/>
　　　　文火　　　　　　苦茶<lb/>
　　　　秘水　　　　　　茶詩<lb/>
　<lb/>
　<lb/>
　<lb/>
　<lb/>
　類說目錄<lb/>
<pb n="KR3j0180_WYG_013-7a"/>
欽定四庫全書<lb/>
　類說卷十三　　　　　　　宋　曾慥　編<lb/>
　　樹萱錄<lb/>
對棗辨文<lb/>
　叙云敢問對棗之辨文粗比樹萱之攄思<lb/>
野鵲灘西一棹孤<lb/>
　湘川記云朱陵之靈壇太虛之寳洞當翼軫之宿度<lb/>
　應璣衡故曰衡山山有五峯曰紫葢曰雲密曰祝融<lb/>
<pb n="KR3j0180_WYG_013-7b"/>
　曰天柱曰石廩山多詞人樵夫舟子往往能詩嘗有<lb/>
　廣州從事舟行聞人諷詠曰野鵲灘西一棹孤月光<lb/>
　遥接洞庭湖堪憎回雁峰前過望斷家山一字無<lb/>
四叟俱化猿<lb/>
　王縉少在嵩陽觀肄業一日有四叟携榼来訪一曰<lb/>
　木巢南二曰林大節三曰孫文蔚四曰石媚虬高談<lb/>
　雄飲既醉俱化為猿升木而去<lb/>
瓶隱<lb/>
<pb n="KR3j0180_WYG_013-8a"/>
　申屠有崖放曠雲泉嘗攜一瓶一日躍身入瓶時號<lb/>
　瓶隱<lb/>
碧衣女子詠詩<lb/>
　張確嘗遊霅上白蘋溪見二碧衣女子攜手吟咏一<lb/>
　篇云碧水色堪染白蓮香正濃分飛俱有恨此别幾<lb/>
　時逢藕隱玲瓏玉花藏縹緲容何當假䨇翼聲影暫<lb/>
　相從確逐之化為翡翠飛去<lb/>
神女遺龍髯疋素<lb/>
<pb n="KR3j0180_WYG_013-8b"/>
　李瀛遇神女遺以疋素云鮫室所織後遇胡人以三<lb/>
　百萬易之云此龍頷小髯緝成三十小刼方斷一綜<lb/>
取琴鼔霸西戎<lb/>
　韋璠者咸通初遊涇上至一廢館遇書生自稱曰知<lb/>
　白留璠宿曰五十刻之綺譚可釋千餘年之疑史夜<lb/>
　深取琴而鼓曰秦穆公修武德諸侯畢賀故作此譜<lb/>
　號覇西戎世罕聞惟某受之於烏稠伯俄頃人琴俱<lb/>
　不見室中惟一塜<lb/>
<pb n="KR3j0180_WYG_013-9a"/>
夜遇女子誦詩<lb/>
　番禺鄭僕射嘗遊湘中宿於驛樓夜遇女子誦詩云<lb/>
　紅樹送秋色碧溪彈夜弦佳期不可再風雨杳如年<lb/>
　頃刻不見<lb/>
吳神樂部<lb/>
　金陵進士姓黃夢遇臺城故妓賦詩云歌罷玉樓月<lb/>
　舞殘金縷衣勻鈿收迸筯斂黛别重闈網斷蛛猶織<lb/>
　梁空燕不歸那堪回首處江歩野棠飛<lb/>
<pb n="KR3j0180_WYG_013-9b"/>
檀越結願香<lb/>
　有郎官夢謁老僧於松林中前有爐香烟甚微僧曰<lb/>
　此是檀越結願香香烟尚存檀越已二生三榮朱紫<lb/>
　矣<lb/>
二叟化白鷺<lb/>
　剡人賈傳於鏡湖泊舟夜月縱歩於清水芳荷中見<lb/>
　二叟立語一呼碧繼翁一呼篁棲叟相與吟詩賈遽<lb/>
　叱之化為白鷺飛去<lb/>
<pb n="KR3j0180_WYG_013-10a"/>
朝榮觀主<lb/>
　李凉公鎮朔方有甿園樹下産菌一本其大數尺上<lb/>
　有樓臺中有二叟對博刻成三字曰朝榮觀公令甿<lb/>
　掘地數尺有巨蟒目光如鏡吐沫成菌是夜公夢黃<lb/>
　衣人致命曰黃盧公昨與朝榮觀主博為愚人持獻<lb/>
　公<lb/>
李邕見徐敬業<lb/>
　南岳天柱寺僧道相居寺之西嶺枯木中其徒常數<lb/>
<pb n="KR3j0180_WYG_013-10b"/>
　百人李邕見之曰昔徐敬業敗走入海李逸使别將<lb/>
　追之不得乃斬類敬業者獻其首和尚識此人否師<lb/>
　曰始以足下為洞悟物理今乃暗於事機如是師將<lb/>
　終召門弟子曰予本姓徐國初有大功迯難至此言<lb/>
　訖而終乃敬業也沈拾遺為作碑不敢正言乃云徐<lb/>
　敬業昆弟<lb/>
　　北戸錄<lb/>
通犀<lb/>
<pb n="KR3j0180_WYG_013-11a"/>
　置大霧重露之中終不沾濡又堪為釵<lb/>
孔雀不匹偶<lb/>
　但音影相接便有孕如白鶂雄雌視則成孕<lb/>
白孔雀<lb/>
　宋武帝時有獻白孔雀者象以齒而焚麝因香而死<lb/>
　孔雀亦以毛羽為累<lb/>
鵂鶹<lb/>
　晝一物無見夜則目甚明人截手爪棄露地鳥夜至<lb/>
<pb n="KR3j0180_WYG_013-11b"/>
　人家拾取視之則知有吉凶凶者輒受其殃也陳藏<lb/>
　器引五行書除手爪埋戸内恐為此鳥所得鵂鶹即<lb/>
　姑獲鬼車之類<lb/>
天地少女<lb/>
　姑獲𤣥中記云夜飛晝藏一名天女一名夜行遊女<lb/>
　一名隱飛好取人家小兒養之今小兒衣不欲夜露<lb/>
　此物以血㸃其衣為誌即取兒也<lb/>
九頭鳥<lb/>
<pb n="KR3j0180_WYG_013-12a"/>
　鬼車一名鬼鳥九首能入人屋收䰟氣為犬所噬一<lb/>
　首嘗以血滴人家則凶今呼為九頭鳥<lb/>
五月五日作鴞羮<lb/>
　鴞大如鳩惡聲鳥入人屋凶肉甚美可以為炙說文<lb/>
　曰梟不孝鳥至日捕梟磔之漢五月五日梟羮賜百<lb/>
　官古人尚鴞炙是意欲滅其族非為其美也又淮南<lb/>
　萬畢術見瓦上梟鳴取破甑向梟抵之自止<lb/>
鸚鵡<lb/>
<pb n="KR3j0180_WYG_013-12b"/>
　廣南多鸚鵡翠襟丹嘴巧解人言小不及隴右每飛<lb/>
　則數千頭凡養之俗忌以手頻觸背犯者多病顛而<lb/>
　卒士人謂為鸚鵡瘴鸚鵡一作鸚母孫權大會有白<lb/>
　頭鳥集殿權曰何鳥諸葛恪曰白頭翁張昭坐中最<lb/>
　老疑恪戯之目曰未聞鳥名白頭翁請使諸葛復索<lb/>
　白頭姥恪曰鳥名鸚母未能對請使張昭復見求鸚<lb/>
　父<lb/>
赤白吉了<lb/>
<pb n="KR3j0180_WYG_013-13a"/>
　亷州民獲赤白吉了者赤者尋卒白者久而能言笑<lb/>
　語效人珎禽也<lb/>
羽蟲毛蟲<lb/>
　樓炭經云鳥有四千五百種獸有二千四百種白虎<lb/>
　通云羽蟲三百六十有六鳳為之長毛蟲三百六十<lb/>
　有六麟為之長<lb/>
紅蟹<lb/>
　儋州出紅蟹即蛑蝤擁劔蟚蜞倚望招潮竭朴沙狗<lb/>
<pb n="KR3j0180_WYG_013-13b"/>
　蘆虎數丸類也<lb/>
蟹名無腸公子<lb/>
　蟹一名蛫廣雅云雄曰狼螘雌曰博帶抱朴子云山<lb/>
　中辰日稱無腸公子蟹也海上有小蟹附之如榆莢<lb/>
　名曰蟹奴<lb/>
樹生小兒<lb/>
　大食國西臨大海嘗遣人乗船經八年未及西岸中<lb/>
　有方石石上有樹榦赤葉青樹上小兒長六七寸見<lb/>
<pb n="KR3j0180_WYG_013-14a"/>
　人皆笑動其手足尻着樹枝其使摘取一枝小兒輒死<lb/>
紅蝙蝠<lb/>
　出瀧州雙伏紅蕉花間若獲其一則一不去南人收<lb/>
　為媚藥<lb/>
媚藥<lb/>
　布穀脚頸骨媚藥也男左女右𢃄之置水中能相随<lb/>
鵲腦<lb/>
　令人相思挱挼一雙納置枕中令夫妻相好<lb/>
<pb n="KR3j0180_WYG_013-14b"/>
莖草<lb/>
　姑媱山帝女死化為莖草服之媚人<lb/>
左行草<lb/>
　令人有情<lb/>
靈水<lb/>
　金義西南有盤龍山山有乳洞斜貫一溪號曰靈水<lb/>
名洞三十六<lb/>
　天下名洞三十有六而洞庭林屋當其九也即吳王<lb/>
<pb n="KR3j0180_WYG_013-15a"/>
　使龍威丈人得禹書之處禹書亦曰靈寳經三卷其<lb/>
　洞有金沙龍盆魚皆四足<lb/>
魚有三百六十頭則有蛟龍長之<lb/>
　陶朱公養魚經曰凡種魚池中作數洲令魚循環無<lb/>
　窮如在江海每二月上庚日取鯉魚有子者投池中<lb/>
　至四月六月八月各投一神守神守者鱉也魚至三<lb/>
　百六十頭則有蛟龍長之因風雨則飛去惟鱉守之<lb/>
　則不能去<lb/>
<pb n="KR3j0180_WYG_013-15b"/>
蚊母鳥<lb/>
　端州有鳥捕魚而食每作一聲則蚊子羣出其口廣<lb/>
　雅云蚊母鳥其翅可為扇辟蚊<lb/>
鵞毛被<lb/>
　邕之南溪洞酋長以鵞毛為被取頭頸細軟毛如稻<lb/>
　畦衲之其温軟不下綿絮也<lb/>
叙筆<lb/>
　番禺諸郡多以青羊為筆或用鷄鴨毛或以山雉五<lb/>
<pb n="KR3j0180_WYG_013-16a"/>
　色可愛得非江淹夢中所得者乎每有置狐之毫虎<lb/>
　僕之毛䑕鬚羊毛麝毛貍毛羊鬚胎髮然未若兔毫<lb/>
　按博物志蒙恬製筆董仲舒答牛享問曰蒙恬以枯<lb/>
　木為管鹿毛為柱羊毛為被所謂蒼毫非兎毫竹管<lb/>
　也夫有筆之理與書同生尚書中候云龜負圖周公<lb/>
　援筆寫之其来尚矣<lb/>
紫姑卜<lb/>
　卜之流雜見書傳虎卜紫姑卜牛蹄卜灼骨卜鳥卜<lb/>
<pb n="KR3j0180_WYG_013-16b"/>
　雖不法於蓍龜亦有可稱者異苑曰世有紫女一名<lb/>
　紫姑云是人家妾大婦所嫉每以穢事相役正月十<lb/>
　五日感激而死故世人以其日作其形夜於厠間或<lb/>
　猪欄邉迎之<lb/>
孟公孟姥<lb/>
　南方除夜及將發船皆殺雞擇骨為卜傳古法也占<lb/>
　吉即以肉祀船神呼為孟公孟姥其来尚矣<lb/>
桄榔木<lb/>
<pb n="KR3j0180_WYG_013-17a"/>
　木如莎皮如穰木皮出麫可食木理有文堪為棊局<lb/>
墨紙<lb/>
　南朝呼食為頭梁元帝謝賜功徳淨饌一頭魚為斗<lb/>
　梁科律生魚若干斗呼筆為雙為床為枚梁簡文答<lb/>
　徐摛書時設書幌乍置筆床四管為一床也墨為螺<lb/>
　為量為丸為枚陸雲與兄書送墨二螺梁科律御墨<lb/>
　一量十二丸漢官儀令僕丞郎賜墨一枚紙為番為<lb/>
　幅為枚湘東王上梁武紙萬幅筆四百枚奉簡文帝<lb/>
<pb n="KR3j0180_WYG_013-17b"/>
　紅綠牋三千番又云送四色紙三萬枚答湘東王也<lb/>
蠒紙<lb/>
　晉宋間有一種紙長丈餘就船抄之世謂蠒紙紙字<lb/>
　從系氏蔡倫從巾<lb/>
團油飰<lb/>
　廣俗家富者每婦産三日或足月洗兒及子孩晬作<lb/>
　團油飰以煎鰕魚炙雞鵝豬羊灌腸蕉子姜桂鹽䜴<lb/>
　之屬而為之<lb/>
<pb n="KR3j0180_WYG_013-18a"/>
蟻子醬<lb/>
　廣人於山間掘取大蟻卵為醬名蟻子醬<lb/>
蛤臛<lb/>
　廣南作蛤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛤即蛙也作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如常法陶注本草云青<lb/>
　背者曰土鴨黒者曰蛤子漢書言鄠杜之間水多蛙<lb/>
　魚人得不飢又宋書張暢弟為猘犬所傷毉云食蝦<lb/>
　蟇膾膾成弟有難色暢先食而弟方食果愈乃知前<lb/>
　人食蛙久矣抱朴子云萬嵗者頷下丹書八字南史<lb/>
<pb n="KR3j0180_WYG_013-18b"/>
　丘傑傳蝦蟇有毒夢得藥三丸下科子數升<lb/>
東家種竹西家治地<lb/>
　凡種竹正月二月斫取西南根東北角種之竹性向<lb/>
　西南引也諺云東家種竹西家治地<lb/>
變柑<lb/>
　新州出變柑苞大於升自高要移植不數百里形味<lb/>
　俱變因為名<lb/>
胡柑<lb/>
<pb n="KR3j0180_WYG_013-19a"/>
　風土記曰柑有赭者謂之胡柑丹陽太守李衡作宅<lb/>
　種柑千樹曰吾有千頭木奴<lb/>
壺橘<lb/>
　羅浮有壺橘十種又有椰子煎椰子有兩眼俗謂之<lb/>
　越王頭<lb/>
胡桃<lb/>
　柳世隆謝樂遊胡桃云胡桃垂乳吉之先兆者也<lb/>
紅藤簟<lb/>
<pb n="KR3j0180_WYG_013-19b"/>
　瓊州出紅藤簟方言謂之笙或曰籧篨亦曰行唐沈<lb/>
　約彈奏歙令仲文秀恣横云令史輸六尺笙四十領<lb/>
閼氏山<lb/>
　習鑿齒與謝侍中書云此有紅藍北人採取其花作<lb/>
　胭脂胭脂婦人粧時作頰色用如豆許挼令徧頰殊<lb/>
　覺鮮明匈奴名妻閼氏言可愛如胭脂也西河舊事<lb/>
　歌曰失我祁連山使我六畜不蕃息失我閼氏山使<lb/>
　我婦女無顔色<lb/>
<pb n="KR3j0180_WYG_013-20a"/>
石榴作胭脂<lb/>
　鄭䖍云石榴堪作胭脂睿宗女代國公主嘗為之棄<lb/>
　其實於禁中叢生成林<lb/>
蜈蚣<lb/>
　開寧縣多蜈蚣大者皮可冒鼓<lb/>
壽陽粧<lb/>
　宋武帝壽陽公主梅花落額上成五出花後人效之<lb/>
　為梅花粧<lb/>
<pb n="KR3j0180_WYG_013-20b"/>
花子掩㾗<lb/>
　上官昭容自製花子以掩黥處天后每對宰臣令昭<lb/>
　容卧床裙下錄所奏事一日竊窺宰臣上覺退朝怒甚<lb/>
　取甲刀刺面上不許拔昭容遽為乞拔刀子詩後為花<lb/>
　子以掩㾗也有集二十卷詩在集中明皇令張説作序<lb/>
白犬丹雞盟祭<lb/>
　粤人每相友善則山下作壇祭以白犬丹雞仰天盟<lb/>
　曰某月某日甲與乙為友上下四旁莫不並見卿乘<lb/>
<pb n="KR3j0180_WYG_013-21a"/>
　車我戴笠後日相逢下車揖我步行卿乗馬後日相<lb/>
　逢馬當下如此數千言出本俗風土記<lb/>
吞紙抱火<lb/>
　毛寢家訓云朱詹貧而好學饑即吞紙寒即抱火讀<lb/>
　書不輟<lb/>
奴婢若干頭<lb/>
　梁簡文帝言安吉主餉胡子一頭云方言異俗極有<lb/>
　可觀山髙海深宛在其貎又梁律奴婢若干頭<lb/>
<pb n="KR3j0180_WYG_013-21b"/>
　　瀟湘録<lb/>
赤丁子<lb/>
　洛陽牟頴郊外𦵏一骷髏夢一人来謝云我夲强冦<lb/>
　為同輩見害感公掩藏願隂䕶公若有急但呼赤丁<lb/>
　子即至矣後數有應驗<lb/>
白鳳銜書<lb/>
　楊妃嘗獨坐有一白鳳至前口衘書取視乃天帝詔<lb/>
　勅謂妃為謫仙責其妬媚言其馬嵬之事<lb/>
<pb n="KR3j0180_WYG_013-22a"/>
七木之精<lb/>
　順宗時書生賈秘於洛陽廢苑中遇七人同飲稱七<lb/>
　賢邀秘坐徐詰之乃松柳槐桑棗栗樗七木之精<lb/>
南山木强人<lb/>
　馬舉領淮南日有一叟詣舉言兵法曰先以法治兵<lb/>
　兵治而後將校精士卒勇曰為帥何如叟曰先取勝<lb/>
　地次對敵軍冲關入却不可忘也仍有捨小而全大<lb/>
　息殺而屢逃據其險地張其疑兵妙在急攻不可持<lb/>
<pb n="KR3j0180_WYG_013-22b"/>
　疑其或遲速未决險易相懸進不能攻勢須求活屢<lb/>
　勝必敗慎在欺敵舉曰先生何許人何學之深耶曰<lb/>
　予南山木强人也有韜玉含珠之譽假合之體殊不<lb/>
　堅牢豈得久耶公留於客舘至夜失之見室内惟一<lb/>
　棊局耳忽躍起墮地而碎<lb/>
　　羯鼓錄<lb/>
都曇答臘<lb/>
　出自外夷樂以戎羯之鼓故曰羯鼓其音太簇一均<lb/>
<pb n="KR3j0180_WYG_013-23a"/>
　龜茲髙昌皆用之次在都曇鼓答臘之下難樓鼓之<lb/>
　上都屢似鼓而亦答臘即揩鼓也鼓如漆桶盛以䋲<lb/>
　床擊用兩杖其聲焦急明月清風特異衆樂<lb/>
羯鼓八音領袖<lb/>
　明皇尤愛羯鼓玉笛為八音之領袖春雨始晴景色<lb/>
　明麗帝曰對此景物豈可不與他判斷之乎命取羯<lb/>
　鼓臨軒縱擊曲名春光好顧柳杏皆已微拆上笑曰<lb/>
　此一事不換我作天公可乎又製秋風髙至秋空迥<lb/>
<pb n="KR3j0180_WYG_013-23b"/>
　澈奏之必逺風徐来庭葉徐下<lb/>
花奴<lb/>
　汝陽王璡寧王長子嘗戴砑綃㡌子打曲上自摘紅<lb/>
　槿花至㡌上簪之二物極滑久之方安一曲花不墜<lb/>
　夲色所謂定頭項難在不容搖動也帝曰花奴資質<lb/>
　明瑩必神仙謫墜也寧王隨而短之上曰大哥不在<lb/>
　過處阿瞞自是相師帝王之像須有英特之氣深沉<lb/>
　之候花奴但端秀過人當得公卿<lb/>
<pb n="KR3j0180_WYG_013-24a"/>
羯鼓解穢<lb/>
　上不好琴聽彈未畢曰速召花奴將羯鼓来為我解<lb/>
　穢<lb/>
奉勅竪金雞<lb/>
　黄幡綽知音上召之不時至怒甚綽至聞上理鼓因<lb/>
　止謁者不令報曲罷綽走入上問何處去来綽曰坐<lb/>
　送親故至郊外上曰賴稍遲向我怒至必撾適其長<lb/>
　入供奉暫釋曰出外不可放他内官笑言綽聽鼓候<lb/>
<pb n="KR3j0180_WYG_013-24b"/>
　竟入上厲聲曰我心脾下事安有官奴聞鼓能料耶<lb/>
　今且謂我如何綽下堦鞠躬大聲曰奉勅竪金鷄上<lb/>
　笑而止<lb/>
漢第二鼓<lb/>
　宋璟尤善羯鼓曰南山起雲北山起雨者宋所作也<lb/>
　璟與帝論鼓事云不是青山石末即是魯山花磁此<lb/>
　是漢震第二鼓且鼓用石末花磁固是腰鼓掌下朋<lb/>
　肯聲是以手拍非羯鼓明矣第二鼓者左以杖右以<lb/>
<pb n="KR3j0180_WYG_013-25a"/>
　手拍璟又曰頭如青山峯手如白雨㸃山峯取不動<lb/>
　雨㸃取碎急此羯鼓之能事<lb/>
明皇供御捲<lb/>
　嗣曹王臯有巧智有以二捲獻者臯曰不意今日獲逢<lb/>
　至寳命取柈選柈平者置一捲於柈心以油滿注捲<lb/>
　中而油不浸葢相契然也臯曰此必明皇供御捲問<lb/>
　其所自云其父在黔中得之高力士<lb/>
無結尾聲<lb/>
<pb n="KR3j0180_WYG_013-25b"/>
　廣徳中蜀李宛者善羯鼓夜聞鼓聲叩門謂鼓工曰<lb/>
　君所鼓者非耶婆色雞乎無尾何也工曰按舊譜無<lb/>
　結尾聲故夜求之宛曰曲下意盡乎工曰盡宛曰意<lb/>
　盡則曲盡工曰奈聲不盡何宛曰可與言矣曲有不<lb/>
　盡者以他曲解之此曲當用掘柘急遍解之工如言<lb/>
　果相諧恊聲意皆盡註云如柘枝用渾脫解甘州用<lb/>
　吉了解之類<lb/>
　　琵琶錄<lb/>
<pb n="KR3j0180_WYG_013-26a"/>
琵琶<lb/>
　法三才象四時夲胡中馬上所鼓推手前曰琵却手<lb/>
　後曰琶漢遣烏孫公主念其行道思慕使知音馬上<lb/>
　奏琵琶以慰之<lb/>
曹綱右手興奴左手<lb/>
　元和中有王芬曹保保子善才保孫綱皆習琵琶裴<lb/>
　興奴與曹同時綱善為連撥不事提絃興奴長於攏<lb/>
　撚時人謂曹綱有右手興奴有左手<lb/>
<pb n="KR3j0180_WYG_013-26b"/>
㽔賓鐵<lb/>
　樂工亷郊師於曹綱綱曰教授人多矣未有此性靈<lb/>
　弟子也郊嘗池上彈㽔賓調忽聞芰荷中有物跳躍<lb/>
　出岸乃方響一片有知者識是㽔賓鐵也指撥精妙<lb/>
　致律吕相應物類相感耳<lb/>
鄭中丞大小忽雷<lb/>
　文宗朝有内人鄭中丞胡琴内庫有二琵琶號大小<lb/>
　忽雷舊吏梁厚本在昭應别墅垂釣之際忽見一物<lb/>
<pb n="KR3j0180_WYG_013-27a"/>
　過長五六尺許以錦纒之令家僮接得就岸即秘器<lb/>
　也發視乃一女郎粧貎儼然中繫其頸鼻有餘息將<lb/>
　養經旬日是内弟子厚本納為妻言琵琶因提頭脫<lb/>
　送南趙家料理値訓注之亂人莫知之厚本購得之<lb/>
　夜分方敢䡖彈後遇良辰花下酒酣即彈數曲有黃<lb/>
　門過曰此鄭中丞琵琶聲也翌日達上文宗追悔至<lb/>
　是驚喜使宣召赦厚本罪任從匹偶<lb/>
宫中胡二姐<lb/>
<pb n="KR3j0180_WYG_013-27b"/>
　有白秀才納一妓乃宫娃忽唱新聲白驚遂不復唱<lb/>
　後遊靈武李靈曜尚書席上有客唱河滿子四座稱<lb/>
　妙白曰某有妓聲調殊異於此召至則淡服閑雅品<lb/>
　調激越客曰莫是宫中胡二姐否胡曰莫是梨園駱<lb/>
　供奉乎相對泣下<lb/>
夲領帶邪聲<lb/>
　貞元中康崑崙琵琶第一手兩市祈雨因鬬樂聲崑<lb/>
　崙登街東綠樓彈一曲新番羽調綠腰註云綠腰即<lb/>
<pb n="KR3j0180_WYG_013-28a"/>
　錄要是也本自樂工進曲上令錄出要者必謂街西<lb/>
　無敵曲罷西市樓出一女郎抱樂器云我亦彈此曲<lb/>
　兼移在楓香調中乃下撥聲如雷妙絶如神崑崙拜<lb/>
　謂為師女郎更衣出乃僧善本俗姓段翌日徳宗召<lb/>
　入令教崑崙段師曰請彈一曲段曰本領何雜兼帶<lb/>
　邪聲崑崙曰段師神人也臣少學隣家女巫授一品<lb/>
　絃後易數師段曰且遣崑崙不近樂器十餘年忘其<lb/>
　本態然後可教詔許之後果盡傳師之技也<lb/>
<pb n="KR3j0180_WYG_013-28b"/>
米和郎<lb/>
　咸通中有米和郎嘉榮子也田從道尤妙後有王連<lb/>
　兒<lb/>
　　歸田錄<lb/>
貎甚閒暇<lb/>
　楊大年方與客棊石中立自外至戲云止於坐隅貎<lb/>
　甚閒暇石答曰口不能言請對以臆<lb/>
靴直九百<lb/>
<pb n="KR3j0180_WYG_013-29a"/>
　馮道和凝同在中書一日和問馮曰公靴新買其直<lb/>
　㡬何馮舉左足曰九百和性𥚹急顧吏詬責曰吾靴<lb/>
　何用一千八百馮徐舉右足曰此亦九百<lb/>
年號有寳字<lb/>
　國家開寳中錢文曰宋通元寳至寳元中則曰皇宋<lb/>
　通寳近世錢文皆著年號惟此二錢不然者以年號<lb/>
　有寳字故也<lb/>
改元乾徳<lb/>
<pb n="KR3j0180_WYG_013-29b"/>
　太祖建隆六年議改元語宰執勿用前世舊號改元<lb/>
　乾徳後於内人鏡背有乾徳之號學士陶榖曰此偽<lb/>
　蜀年號也太祖由是益重儒士<lb/>
人生何處不相逢<lb/>
　冦忠愍公凖累貶雷州司户時丁晉公馮相拯同在<lb/>
　中書丁當秉筆欲貶崖州忽自疑曰崖州再渉鯨波如<lb/>
　何馮唯唯而已丁乃擬雷州及丁之貶也馮遂擬崖<lb/>
　州時語曰若見雷州冦司户人生何處不相逢<lb/>
<pb n="KR3j0180_WYG_013-30a"/>
出文稿數篋<lb/>
　楊文公億在學士院忽夜召見從容出文稿數篋曰<lb/>
　卿識朕書手蹟皆是自起草未嘗命臣下代作大年<lb/>
　知必為人所譖佯狂奔於陽翟<lb/>
恩欲歸己怨使誰當<lb/>
　王文正公曾常謂大臣不當收恩嘗曰恩欲歸己怨<lb/>
　使誰當<lb/>
措大索事分<lb/>
<pb n="KR3j0180_WYG_013-30b"/>
　陶榖為學士嘗晚召對太祖御便殿榖見上將前佯<lb/>
　却者再四太祖大笑曰措大索事分顧左右取袍帶<lb/>
　来上已束帶榖趍入<lb/>
黃絁衾褥<lb/>
　仁宗不豫大臣日至寢閣見上用素漆唾壺磁盞御<lb/>
　榻上衾褥皆黃絁已故暗宫人遽取新衾覆其上亦<lb/>
　黃絁也<lb/>
手熟<lb/>
<pb n="KR3j0180_WYG_013-31a"/>
　陳康肅公堯咨善射有賣油翁曰無他手熟耳公怒<lb/>
　曰爾安敢輕吾射翁曰以我酌油知之取一葫蘆以<lb/>
　錢覆其口以杓酌油自錢孔入而錢不濕因曰我亦<lb/>
　無他為手熟耳公笑而遣之<lb/>
文富二相<lb/>
　至和初並用文富二公為相上遣黃門於百官班中<lb/>
　聽其論議朝士往往相賀上曰古者用人或以夢卜<lb/>
　苟不知人當從人望卜豈足憑乎予作文公批答曰<lb/>
<pb n="KR3j0180_WYG_013-31b"/>
　永惟商周之所記至以夢卜而求賢孰若用縉紳之<lb/>
　公言從中外之人望也<lb/>
隣壤交歡<lb/>
　楊大年答契丹書云隣壤交歡真宗批云朽壤糞壤<lb/>
　大年改為隣境明旦引唐故事不稱職求罷上曰楊<lb/>
　億不通商量真有性氣<lb/>
紫宸殿學士<lb/>
　丁度罷參政為紫宸殿學士即文明殿學士也以文<lb/>
<pb n="KR3j0180_WYG_013-32a"/>
　明真宗諡號遂更紫宸近世學士皆以殿名為官稱<lb/>
　議者以紫宸非人臣宜稱更曰觀文乃隋煬帝殿名<lb/>
　理宜避之當時不知然則朝廷之士不可不學也<lb/>
五鳳齊飛入翰林<lb/>
　太宗時宋白賈黃中李至吕䝉正蘓易簡五人同拜<lb/>
　翰林學士承㫖扈䝉贈詩曰五鳳齊飛入翰林其後<lb/>
　皆為名臣<lb/>
御史言事須白中丞<lb/>
<pb n="KR3j0180_WYG_013-32b"/>
　御史臺故事三院御史言事必先白中丞自劉子儀<lb/>
　為中丞始榜臺中御史有所言不須先白至今如此<lb/>
晉公齋僧疏<lb/>
　丁晉公南遷作齋僧疏云補仲山之衮雖曲盡於巧<lb/>
　心和傅說之羮實難調於衆口有詩云草解忘憂憂<lb/>
　底事花名含笑笑何人<lb/>
張公食物<lb/>
　張僕射齊賢每食肥猪肉數斤天壽院風藥黒神丸<lb/>
<pb n="KR3j0180_WYG_013-33a"/>
　常人不過服一彈丸公以五七兩為大劑夾以胡餅<lb/>
　食之罷相知安州與客食厨吏置大桶竊視公所食<lb/>
　如其物投桶中至暮浸漬滿桶晏元獻清瘦如削毎<lb/>
　析半餅以筯捲之抽筯内捻頭一莖此亦異於人也<lb/>
好一江水<lb/>
　曹侍中利用在樞府務革僥倖中官尤被裁抑其後<lb/>
　曹芮被誅曹再貶房州至襄陽渡監送内臣楊懐敏<lb/>
　謂曰侍中好一江水葢欲其自投也再三言之曹不<lb/>
<pb n="KR3j0180_WYG_013-33b"/>
　喻至襄陽驛遂逼其自縊<lb/>
恩澤三執不行<lb/>
　澶淵之役曹侍中使契丹議定盟好章獻明肅太后<lb/>
　時以勛舊自處太后亦嚴憚之呼侍中而不名凡内<lb/>
　降恩澤皆執不行所執既多故有三執又降出者不<lb/>
　得已行之遂為小人所側目凡三降不行者請者必<lb/>
　又啓后曰臣已告得侍中宅妳婆或其親信為言之<lb/>
　許矣於是又降出曹但以三執不得已行之太后大<lb/>
<pb n="KR3j0180_WYG_013-34a"/>
　怒遂及曹芮之禍乃知大臣功髙權重禍患非知慮<lb/>
　所能及也<lb/>
二宋<lb/>
　宋鄭公庠初名郊與弟祁名動天下號二宋仁宗欲<lb/>
　大用有譖謂姓符國號名應郊天郊者交也宋郊其<lb/>
　言不祥上命改之公不得已改之公後更踐二府以<lb/>
　司空致仕兼享福壽譖者竟不見用<lb/>
奉勅江南勾當公事回<lb/>
<pb n="KR3j0180_WYG_013-34b"/>
　曹武惠王彬勛業甚盛嘗曰吾為將未嘗以喜怒輒<lb/>
　戮一人所居堂敝壊子弟欲葺公曰方冬牆壁瓦石<lb/>
　間百蟲所蟄不可傷其生其愛物如此既平江南回<lb/>
　諸閣門入見牓子稱奉勅江南勾當公事回其不伐<lb/>
　又如此<lb/>
鑄鼎象物賦<lb/>
　真宗雖以文詞取士然必視其器識每賜進士及第<lb/>
　必召髙第三四人並列於庭更察其形神磊落者始<lb/>
<pb n="KR3j0180_WYG_013-35a"/>
　賜第或取其所試文詞有理趣者徐奭鑄鼎象物賦<lb/>
　云足惟下正詎聞公餗之敧傾鉉乃上居實取王臣<lb/>
　之威重遂以為第一蔡齊置器賦安天下於覆盂其<lb/>
　功可大遂以為第一<lb/>
珊瑚筆格<lb/>
　錢思公性儉約子弟非時不能取一錢公有珊瑚筆<lb/>
　格平生珍惜子弟有欲錢竊取之公乃榜於家庭以<lb/>
　十千購之子弟佯為求得以獻公欣然以十千與之<lb/>
<pb n="KR3j0180_WYG_013-35b"/>
　一嵗中率五七如此公終不悟<lb/>
花蠟燭<lb/>
　鄧州花蠟燭云是冦莱公法公自少富貴不㸃油燈<lb/>
　雖厠溷間燭泪成堆杜祁公在官未嘗燃官燭油燈<lb/>
　一炷與客相對二公皆名臣奢儉不同如此然祁公<lb/>
　壽考終吉莱公有南遷之禍雖其不幸亦可為戒<lb/>
學士著姓<lb/>
　故事學士在内中院吏朱衣雙引太祖朝李昉為學<lb/>
<pb n="KR3j0180_WYG_013-36a"/>
　士太宗在南衙朱衣一人前引昉回去其一往時學<lb/>
　士入劄子不著姓但云學士臣某盛度丁度並為學<lb/>
　士遂著姓以别之後皆著姓<lb/>
王張相嘲<lb/>
　晏元獻罷副相為南京留守時年三十八嵗幕下王<lb/>
　琪張亢亢體絶大琪目為牛琪瘦骨立亢目為猴琪<lb/>
　嘲曰張亢觸墻成八字亢曰王琪望月呌三聲<lb/>
徳邁九皇<lb/>
<pb n="KR3j0180_WYG_013-36b"/>
　楊文公戒門人為文宜避俗語既而公作表云伏惟<lb/>
　陛下徳邁九皇門人鄭戩曰未審何時得賣生菜公<lb/>
　笑而易之<lb/>
奉使契丹表<lb/>
　夏英公竦父官河北契丹犯河北殁於陣後公丁母<lb/>
　憂起奉使契丹公表云父殁王事身丁母憂義不戴<lb/>
　天難下穹廬之拜禮當枕塊敢謀客館之安時以為<lb/>
　四六對偶精絕<lb/>
<pb n="KR3j0180_WYG_013-37a"/>
驪山詩<lb/>
　孫僅為陜西轉運使作驪山詩二篇後篇云秦帝墓<lb/>
　成陳勝起明皇宫就祿山来時方建玉清昭應宫有<lb/>
　惡僅者錄詩以進真宗讀前篇云朱衣吏引上髙臺<lb/>
　遽曰僅小器也此何足誇遂棄不讀而陳勝祿山之<lb/>
　語卒不得聞人以為幸<lb/>
善言富貴<lb/>
　晏元獻曰老覺腰金重慵便枕玉凉未是富貴語不<lb/>
<pb n="KR3j0180_WYG_013-37b"/>
　如笙歌歸院落燈火下樓臺此善言富貴者也<lb/>
名畫<lb/>
　近時名畫李成巨然山水包鼎虎趙昌花果成官至<lb/>
　尚書郎其山水寒林人多有之巨然惟玉堂北壁獨<lb/>
　存包氏宣州人畫虎名家鼎為妙子孫曾不得彷彿<lb/>
　昌寫生逼真而筆法軟俗殊無古人格致<lb/>
對屬<lb/>
　冦莱公戲云水底日為天上日楊大年曰眼中人是<lb/>
<pb n="KR3j0180_WYG_013-38a"/>
　面前人<lb/>
此回真是送燈臺<lb/>
　諺云趙老送燈臺一去更不來天聖中有尚書郎趙<lb/>
　世長年老求為西京留臺有輕薄子送詩云此回真<lb/>
　是送燈臺後竟卒於留臺<lb/>
笑得面似靴皮<lb/>
　田元均在三司深厭干請不欲峻拒每温顔强笑以<lb/>
　遣之嘗曰作三司使數年直笑得面似靴皮<lb/>
<pb n="KR3j0180_WYG_013-38b"/>
論棊<lb/>
　胡旦曰以棊為易解如旦聰明尚或不能以為難解<lb/>
　則愚下小人往往精絕<lb/>
作文章在三上<lb/>
　錢思公坐則讀經史卧則讀小說上厠閱小詞宗公<lb/>
　垂每走厠必挾書逺近聞其諷誦予平生所作文章<lb/>
　多在三上馬上枕上厠上<lb/>
不得黄紙書名<lb/>
<pb n="KR3j0180_WYG_013-39a"/>
　錢思公官兼將相自云平生不足惟不得於黄紙上<lb/>
　書名深以為恨<lb/>
有教無類賦<lb/>
　南省試進士有教無類賦王沂公為第一有神龍異<lb/>
　禀猶嗜欲之可求纎草何知尚薫蕕而相假有輕薄<lb/>
　子云相國寺前熊番斤斗望春門外驢舞柘枝議者<lb/>
　曰言雖鄙俚事亦着題<lb/>
金𢃄<lb/>
<pb n="KR3j0180_WYG_013-39b"/>
　太宗曰玉不離石犀不離角可貴者惟金創為金銙<lb/>
　以賜羣臣方團毬絡賜兩府御仙花賜學士以上今<lb/>
　俗謂毬絡為笏頭御仙花為荔枝<lb/>
猢猻入布袋<lb/>
　梅聖俞以詩知名三十年終不得一館職晚年受勅<lb/>
　修唐書語其妻曰吾之修書可謂猢猻入布袋妻曰<lb/>
　君之仕宦何異鮎魚上竹竿也<lb/>
盛肥丁瘦<lb/>
<pb n="KR3j0180_WYG_013-40a"/>
　盛文肅公豐肥丁晉公踈瘦翰林侍讀梅詢性喜焚<lb/>
　香每晨起將視事焚香以公服罩之撮袖以出坐之<lb/>
　撒開濃香郁然有舘職竇元賔不喜修餙經時未嘗<lb/>
　沐浴時語曰盛肥丁瘦梅香竇臭<lb/>
古鑑照二百里<lb/>
　呂文穆公䝉正為相有朝士藏古鑒能照二百里欲<lb/>
　因公弟獻以求知公曰吾面不過楪子大安用照二百<lb/>
　里聞者嘆服以謂賢於李衛公逺矣<lb/>
<pb n="KR3j0180_WYG_013-40b"/>
劄子<lb/>
　唐人奏事非狀者謂榜子亦曰錄子今謂之劄子<lb/>
有螃蟹無通判<lb/>
　國朝始置諸州通判嘗與知州爭權有錢昆者杭人<lb/>
　嗜蟹嘗求外郡人問其所欲何州昆曰但得有螃蟹<lb/>
　無通判處則可矣<lb/>
臺官用稀姓<lb/>
　景祐中有郎官皮仲容為輕薄子戲云聞君有臺憲<lb/>
<pb n="KR3j0180_WYG_013-41a"/>
　之命仲容愧謝問何以知之對曰新制臺官必用稀<lb/>
　姓者以君姓知之時三院御史仲簡論程掌禹錫也<lb/>
祠廟訛謬<lb/>
　世俗𫝊訛惟祠廟之名為甚都城蒲池寺今轉為菩<lb/>
　提寺江南大小孤山今轉孤為姑江側有澎浪磯轉<lb/>
　為彭郎磯云小姑壻也西京龍門山望之如雙闕山<lb/>
　口有廟像持一屠刀按膝而坐曰豁口大王尤可笑<lb/>
　者<lb/>
<pb n="KR3j0180_WYG_013-41b"/>
語訛<lb/>
　世俗𫝊訛舉世同其謬者惟打字其義本謂考擊聲<lb/>
　故人相毆以物相擊皆謂之打而工造金銀器亦曰<lb/>
　打葢有撾擊之義至於造舟車曰打船打車網魚則曰<lb/>
　打魚汲水曰打水役人餉飰曰打飰粘紙曰打糊量<lb/>
　地曰打量試眼曰打試遍檢字書了無此字本音謫<lb/>
　耿不知因何轉為丁雅也<lb/>
章得象<lb/>
<pb n="KR3j0180_WYG_013-42a"/>
　章郇公得象與石資政中立友善石戲章曰昔有戴<lb/>
　松牛韓幹馬今有章得象<lb/>
俊叨<lb/>
　京師食店賣酸餡大書牌牓俚俗轉酸從食饀從舀<lb/>
　有云彼家賣俊叨不知何物也湯餅唐人謂之不托<lb/>
　今曰餺飥晉束晳餅賦有饅頭薄持起溲牢九饅頭<lb/>
　名存而起溲牢九莫曉何物薄持荀氏又曰薄夜亦<lb/>
　莫知何物也<lb/>
<pb n="KR3j0180_WYG_013-42b"/>
文中虎<lb/>
　謝希深初以奉禮郎鎻㕔應舉以啟事謁大年云曵<lb/>
　鈴其空念無君子者解組不顧公如蒼生何大年曰<lb/>
　此文中虎也<lb/>
　　花木錄<lb/>
花木䟽記<lb/>
　唐相石泉公王方慶著花木䟽賛皇公李徳裕著花<lb/>
　木錄<lb/>
<pb n="KR3j0180_WYG_013-43a"/>
一葉百影<lb/>
　瀛州有影木日中視之則一葉百影花有實夜如列<lb/>
　星萬年一實其大如𤓰<lb/>
仙都苑<lb/>
　北齊武帝改芳林園為仙都苑植名果有合歡杏同<lb/>
　心李<lb/>
花姑<lb/>
　魏夫人李弟子善種謂之花姑<lb/>
<pb n="KR3j0180_WYG_013-43b"/>
花枤<lb/>
　牡丹將開勿多灌土寒則開遲剪花急則花枤無傷<lb/>
　　使遼錄<lb/>
割馬肝<lb/>
　接伴使耶律永興副姚跂回張向問北馬有割去肝<lb/>
　者遂知無病能行果否云有之其法飲以醇酒於腋<lb/>
　間破之取去少肉然亦十失八九又問鵰巢中生獵<lb/>
　犬果否云亦有之然極難得今駕前有二隻其性識<lb/>
<pb n="KR3j0180_WYG_013-44a"/>
　頗異每獵而獲十倍常犬<lb/>
吹葉成曲<lb/>
　遼人吹葉成曲以歌聲相和音韻甚和<lb/>
打圍<lb/>
　北人打圍一嵗間各有所處正月釣魚海上於水底<lb/>
　釣大魚二月三月放鶻號海東青打鴈四月五月打<lb/>
　麋鹿六月七月於凉淀處坐八月九月打虎豹之類<lb/>
　自此直至嵗終如南人趂時耕種也<lb/>
<pb n="KR3j0180_WYG_013-44b"/>
南朝峭漢<lb/>
　跂回云自來奉使北朝禮遇之厚無如王拱辰預釣<lb/>
　魚放鶻之㑹皇帝親御琵琶以侑酒是時先父館伴<lb/>
　相得甚歡拱辰謂先父云南朝峭漢惟君異日先父<lb/>
　為上道此語上曰拱辰答問似此語言極多其才器<lb/>
　不在人下然識量不足難於逺到吾見奉使之人惟<lb/>
　富弼不可量也因問南朝如卿人材有㡬弼曰臣斗<lb/>
　筲之器不足道本朝人材勝如臣者車載斗量安可<lb/>
<pb n="KR3j0180_WYG_013-45a"/>
　數計察斯人大未可量<lb/>
銀牌<lb/>
　形如方嚮刻蕃書宣速二字使者執牌馳馬日行數<lb/>
　百里所至如北主親到須索更易無敢違者<lb/>
黒山<lb/>
　北塞黒山如中國之岱宗云北人死魂皆歸此山每<lb/>
　嵗五京進人馬紙各萬餘事祭山而焚之其禮甚嚴<lb/>
　非祭不敢近也<lb/>
<pb n="KR3j0180_WYG_013-45b"/>
佛粧<lb/>
　遼婦以黄物塗面如金謂之佛粧<lb/>
以車渡河<lb/>
　過盧溝河伴使云恐乘轎危以車渡極安而速濟不<lb/>
　曉其法<lb/>
　　茶錄<lb/>
雲脚乳靣<lb/>
　凡茶少湯多則雲脚散湯少茶多則乳面聚<lb/>
<pb n="KR3j0180_WYG_013-46a"/>
候湯<lb/>
　茶經一曰茶二曰檟三曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>四曰茗五曰荈郭璞云<lb/>
　早取為茶晩取為荈又候湯有三沸如魚目㣲有聲<lb/>
　為一沸四邊如湧泉連珠為二沸騰波鼓浪為三沸<lb/>
　湯老矣<lb/>
茗戰<lb/>
　建人謂鬭茶為茗戰<lb/>
火前火後<lb/>
<pb n="KR3j0180_WYG_013-46b"/>
　蜀雅州蒙頂上有火前茶謂禁火以前採者後者曰<lb/>
　火後茶又有石花茶<lb/>
報春鳥<lb/>
　顧渚山茶記山中有鳥每至正月二月鳴云春起也<lb/>
　至三四月云春去也採茶者呼為報春鳥<lb/>
蟾背蝦目<lb/>
　謝宗論茶云豈可為酪蒼頭便應代酒從事又云候<lb/>
　蟾背之芳香觀蝦目之沸湧細漚花泛浮浡雲騰昏<lb/>
<pb n="KR3j0180_WYG_013-47a"/>
　俗塵勞一啜而散<lb/>
文火<lb/>
　顧况論茶云煎以文火細烟小鼎長泉<lb/>
苦茶<lb/>
　陶隱居云苦茶換骨輕身丹岳黄石君服之仙去<lb/>
秘水<lb/>
　唐秘書省中水最佳名秘水<lb/>
茶詩<lb/>
<pb n="KR3j0180_WYG_013-47b"/>
　古人茶詩欲知花乳清泠味須是眠雲卧石人杜牧<lb/>
　茶詩云山實東呉秀茶稱瑞草魁劉禹錫試茶詩云<lb/>
　何况蒙山顧渚春白泥赤印走香塵<lb/>
　<lb/>
　<lb/>
　<lb/>
　<lb/>
　類說卷十三<lb/>
</p>
<p>
</p>
  </div>
</body>
</text>
</TEI>
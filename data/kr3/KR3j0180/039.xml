<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_039-1a"/>
欽定四庫全書<lb/>
　類説目録<lb/>
　　卷三十九<lb/>
　　　七書孫子<lb/>
　　　　廟算　　　　　　鈍兵<lb/>
　　　　拙速　　　　　　善用兵<lb/>
　　　　將民之司命　　　用兵法<lb/>
　　　　不戰而屈人兵　　上兵<lb/>
<pb n="KR3j0180_WYG_039-1b"/>
　　　　十則圍　　　　　大敵<lb/>
　　　　將為國輔　　　　縻軍<lb/>
　　　　勝負　　　　　　善戰<lb/>
　　　　交和　　　　　　勝兵<lb/>
　　　　正合竒勝　　　　擇人任勢<lb/>
　　　　致人不致於人　　知戰之地<lb/>
　　　　兵形象水　　　　倍道<lb/>
　　　　兵以詐立　　　　奪氣奪心<lb/>
<pb n="KR3j0180_WYG_039-2a"/>
　　　　夜戰晝戰　　　　避其鋭氣<lb/>
　　　　治心治力　　　　歸師勿遏<lb/>
　　　　將受命於君　　　無恃其不來<lb/>
　　　　五危　　　　　　必勝<lb/>
　　　　絶澗　　　　　　論軍勢<lb/>
　　　　進不求名　　　　嬰兒愛子<lb/>
　　　　率然　　　　　　亡地死地<lb/>
　　　　脱兎　　　　　　五攻<lb/>
<pb n="KR3j0180_WYG_039-2b"/>
　　　　興師十萬日費千金<lb/>
　　　　五間<lb/>
　　　呉子<lb/>
　　　　醮呉起於廟　　　四不和<lb/>
　　　　戰勝守勝　　　　兵起有五<lb/>
　　　　軍命　　　　　　可撃之道<lb/>
　　　　四輕　　　　　　善將<lb/>
　　　　天竈<lb/>
<pb n="KR3j0180_WYG_039-3a"/>
　　　尉繚子<lb/>
　　　　彗柄　　　　　　助戰<lb/>
　　　　三勝　　　　　　誅殺<lb/>
　　　　歩鼓　　　　　　制敵<lb/>
　　　　太上無過<lb/>
　　　司馬法<lb/>
　　　　好戰忘戰　　　　逐奔縱綏<lb/>
　　　　賞罸　　　　　　國容<lb/>
<pb n="KR3j0180_WYG_039-3b"/>
　　　　戍軍　　　　　　七政<lb/>
　　　黄石公三畧<lb/>
　　　　簞醪投諸河　　　將禮<lb/>
　　　　財賞　　　　　　重賞死士<lb/>
　　　　隆恩　　　　　　自専<lb/>
　　　　使智使勇　　　　良弓藏<lb/>
　　　　卒離<lb/>
　　　六韜<lb/>
<pb n="KR3j0180_WYG_039-4a"/>
　　　　主尊人安　　　　六守<lb/>
　　　　三寳　　　　　　失時<lb/>
　　　　六賊　　　　　　七害<lb/>
　　　　賞罸　　　　　　聖人將動<lb/>
　　　　三戒　　　　　　從中御<lb/>
　　　　將者人之司命　　三陣<lb/>
　　　　敵壘虚實　　　　弱勝強少撃衆<lb/>
　　　　車騎<lb/>
<pb n="KR3j0180_WYG_039-4b"/>
　　　李衛公問對<lb/>
　　　　正兵竒兵　　　　八陣<lb/>
　　　　丘井之法　　　　竒正循環<lb/>
　　　　四種　　　　　　蕃長於馬漢長於弩<lb/>
　　　　諸將軍識虚實　　治兵之法遍告諸將<lb/>
　　　　舊將凋零　　　　伍法<lb/>
　　　　六花陣　　　　　曹公新書<lb/>
　　　　三覆之義　　　　不籍偽臣家<lb/>
<pb n="KR3j0180_WYG_039-5a"/>
　　　　推誠　　　　　　變客為主<lb/>
　　　　鐡蒺藜　　　　　分而能合<lb/>
　　　　李勣可保任<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_039-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_039-6a"/>
欽定四庫全書<lb/>
　類説卷三十九　　　　　　宋　曽慥　編<lb/>
　　七書孫子<lb/>
廟算<lb/>
　兵者詭之道也未戰而廟算勝者得算多也未戰而<lb/>
　廟算不勝者得算少也多算勝少算不勝况無算乎<lb/>
鈍兵<lb/>
　鈍兵挫鋭屈力殫貨諸侯乗其敝而起雖有知者不<lb/>
<pb n="KR3j0180_WYG_039-6b"/>
　能善其後<lb/>
拙速<lb/>
　兵聞拙速未覩巧之乆也<lb/>
善用兵<lb/>
　善用兵者役不再籍粮不三載取用於國因粮於敵<lb/>
　故軍食可足<lb/>
將民之司命<lb/>
　兵貴勝不貴乆故知兵之將民之司命國家安危之<lb/>
<pb n="KR3j0180_WYG_039-7a"/>
　主<lb/>
用兵法<lb/>
　用兵之法全國為上破國次之全軍為上破軍次之<lb/>
　全旅為上破旅次之全卒為上破卒次之全伍為上<lb/>
　破伍次之<lb/>
不戰而屈人之兵<lb/>
　百戰百勝非善之善也不戰而屈人之兵善之善者<lb/>
　也<lb/>
<pb n="KR3j0180_WYG_039-7b"/>
上兵<lb/>
　上兵伐謀其次伐交其次伐兵其下攻城攻城之法<lb/>
　為不得已<lb/>
十則圍<lb/>
　用兵之法十則圍之五則攻之倍則分之敵則能戰<lb/>
　之少則能逃之不若則能避之<lb/>
大敵<lb/>
　小敵之堅大敵之擒也<lb/>
<pb n="KR3j0180_WYG_039-8a"/>
將為國輔<lb/>
　將為國之輔輔周則國必強輔隙則國必弱<lb/>
縻軍<lb/>
　不知軍之不可進退是謂縻軍<lb/>
勝負<lb/>
　知彼知己百戰不殆不知彼而知己一勝一負不知<lb/>
　彼不知己每戰必敗<lb/>
善戰<lb/>
<pb n="KR3j0180_WYG_039-8b"/>
　善戰者先為不可勝以待敵之可勝不可勝在己可<lb/>
　勝在敵善戰者立於不敗之地故勝兵先勝而後戰<lb/>
　敗兵先戰而後求勝<lb/>
交和<lb/>
　兩軍相對曰交和<lb/>
勝兵<lb/>
　勝兵若以鎰稱銖敗兵若以銖稱鎰勝兵之戰若决<lb/>
　積水於千仞之谿者形也<lb/>
<pb n="KR3j0180_WYG_039-9a"/>
正合竒勝<lb/>
　凡戰者以正合竒勝戰勢不過竒正相生如循環<lb/>
擇人任勢<lb/>
　善戰者求之於勢不責於人故能擇人而任勢善戰<lb/>
　之兵如轉圜石於千里之山者勢也<lb/>
致人不致於人<lb/>
　先處戰地而待敵者佚後處戰地而趍戰者勞故善<lb/>
　戰者致人不致於人<lb/>
<pb n="KR3j0180_WYG_039-9b"/>
知戰之地<lb/>
　知戰之地知戰之日則可千里會戰不知戰之地不<lb/>
　知戰之曰則左右前後不能救况逺者數千里近者<lb/>
　數里乎<lb/>
兵形象水<lb/>
　水之形避高而趍下兵之形避實而撃虚水因地而<lb/>
　致流兵因敵而制勝<lb/>
倍道<lb/>
<pb n="KR3j0180_WYG_039-10a"/>
　卷甲而趍日夜不處倍道兼行百里而平<lb/>
兵以詐立<lb/>
　兵以詐立以利動以分合為變者也<lb/>
奪氣奪心<lb/>
　三軍可奪氣將軍可奪心<lb/>
夜戰晝戰<lb/>
　夜戰多火鼓晝戰多旌旗所以變人之耳目也<lb/>
避鋭氣<lb/>
<pb n="KR3j0180_WYG_039-10b"/>
　朝氣鋭晝氣惰暮氣歸善用兵者避其鋭氣擊其惰歸<lb/>
治心治力<lb/>
　以治待亂以靜待譁此治心者也以近待逺以佚待<lb/>
　勞以飽待饑此治力者也無邀正正之旗勿擊堂堂<lb/>
　之陣<lb/>
歸師勿遏<lb/>
　用兵之法高陵勿向背立勿逆佯北勿從鋭卒勿攻<lb/>
　餌甘勿食歸師勿遏圍師勿關窮師勿追此用兵之<lb/>
<pb n="KR3j0180_WYG_039-11a"/>
　法也<lb/>
將受命於君<lb/>
　受命於君圯地無舎衢地合交絶地無留圍地則謀<lb/>
　死地即戰<lb/>
無恃其不來<lb/>
　用兵之法無恃其不來恃吾有以待之無恃其不攻<lb/>
　恃吾有所不可攻<lb/>
五危<lb/>
<pb n="KR3j0180_WYG_039-11b"/>
　將有五危必死可殺必生可虜忿速可侮亷潔可辱<lb/>
　愛民可煩<lb/>
必勝<lb/>
　凡軍好高惡下貴陽賤隂來生處實軍無百疾是謂<lb/>
　必勝<lb/>
絶澗<lb/>
　凡地有絶澗天井天牢天羅天陷天隙必亟去之勿<lb/>
　近也山水深大者為絶澗四方高中央下者為天井<lb/>
<pb n="KR3j0180_WYG_039-12a"/>
　深山若蒙籠者為天牢可以羅絶人者為天羅地形<lb/>
　陷者為天陷澗道狹深者為天隙<lb/>
論軍勢<lb/>
　塵高而鋭者車來也卑而廣者徒來也散而脩逹者<lb/>
　樵採也少而徃來者營軍也半進半退者誘也校而<lb/>
　立者饑也汲而先飲者渇也見利不進者勞也鳥集<lb/>
　虚也夜呼者恐也軍擾者將先動也旌旗動者亂也<lb/>
　殺馬肉食者軍無糧也懸缶不返者窮冦也數賞者<lb/>
<pb n="KR3j0180_WYG_039-12b"/>
　窘也數罸者困也來委謝者欲休息也<lb/>
進不求名<lb/>
　進不求名退不避罪惟民是保而利於主國之寳也<lb/>
嬰兒愛子<lb/>
　視卒如嬰兒故可與赴深溪視卒如愛子故可與俱<lb/>
　死<lb/>
率然<lb/>
　善用兵者如率然率然者常山之蛇也撃其首則尾<lb/>
<pb n="KR3j0180_WYG_039-13a"/>
　至撃其尾則首至撃其中則首尾俱至<lb/>
亡地死地<lb/>
　陷之亡地而後存陷之死地而後生<lb/>
脱兎<lb/>
　始如處女敵人開户後如脱兎敵不及拒<lb/>
五攻<lb/>
　凡火攻有五一曰火人二曰火積三曰火輪四曰火<lb/>
　庫五曰火隊<lb/>
<pb n="KR3j0180_WYG_039-13b"/>
興師十萬日費千金<lb/>
　興師十萬出征千里百姓之費公家之奉日費千金<lb/>
　内外騷動<lb/>
五間<lb/>
　兵有因間有内間有反間有死間有生間<lb/>
　　呉子<lb/>
醮呉起於廟<lb/>
　魏文侯身自布席夫人捧觴醮呉起於廟立為大將<lb/>
<pb n="KR3j0180_WYG_039-14a"/>
　守西河與諸侯大戰七十六全勝六十四闢土四面<lb/>
　拓地千里皆起之功<lb/>
四不和<lb/>
　圖國家者必先敎百姓而親萬民有四不和不和於<lb/>
　國不可出軍不和於軍不可出陣不和於陣不可進<lb/>
　戰不和於戰不可决勝<lb/>
戰勝守勝<lb/>
　戰勝易守勝難故曰天下戰國五勝者禍四勝者敝<lb/>
<pb n="KR3j0180_WYG_039-14b"/>
　三勝者霸二勝者王一勝者帝<lb/>
兵起有五<lb/>
　兵起有五一曰爭名二曰爭利三曰積惡四曰内亂<lb/>
　五曰因饑<lb/>
軍命<lb/>
　一軍之中必有虎賁之士力輕扛鼎足輕戎馬搴旗<lb/>
　取將必有能者若此之等選而别之愛而責之是謂<lb/>
　軍命<lb/>
<pb n="KR3j0180_WYG_039-15a"/>
可撃之道<lb/>
　武侯問敵可撃之道起曰敵人逺來行列未定可撃<lb/>
　既食未設備可撃奔走可撃勤勞可撃未得地利可<lb/>
　撃失時可撃行未息可擊渉水半渡可撃狹路可撃<lb/>
　旌旗亂動可撃數移動可撃將離士卒可撃心怖可<lb/>
　撃凡若此者急撃勿疑<lb/>
四輕<lb/>
　用兵之道先明四輕地輕馬馬輕人人輕戰戰輕敵<lb/>
<pb n="KR3j0180_WYG_039-15b"/>
　進有重賞退有重罪<lb/>
善將<lb/>
　凡兵戰之塲止尸之地必死則生幸出則變善將如<lb/>
　坐漏船之中伏燒屋之下使知者不及謀勇者不及<lb/>
　慮<lb/>
天竈<lb/>
　武矦曰三軍進止有道無當天竈無當龍頭天竈大<lb/>
　谷之口龍頭大山之端將戰審候風之從來風順致<lb/>
<pb n="KR3j0180_WYG_039-16a"/>
　敵而從之風逆堅陣以待之<lb/>
　　尉繚子<lb/>
彗柄<lb/>
　楚將公子心與齊人戰時有彗星出柄在齊柄所在<lb/>
　勝不可撃公子心曰彗星何知以彗鬬者固倒而勝<lb/>
　焉明日與齊人戰大破之<lb/>
助戰<lb/>
　天下諸國助我戰猶良驥騄耳之駛彼駑鬐興角逐<lb/>
<pb n="KR3j0180_WYG_039-16b"/>
　何能餒吾氣哉<lb/>
三勝<lb/>
　兵有以道勝有以威勝有以力勝<lb/>
誅殺<lb/>
　殺一人而三軍震者殺之殺一人而萬人喜者殺之<lb/>
歩鼓<lb/>
　歩鼓趍戰一歩一鼓也<lb/>
制敵<lb/>
<pb n="KR3j0180_WYG_039-17a"/>
　正兵貴先竒兵貴後或先或後制敵者也<lb/>
太上無過<lb/>
　賞如山罸如谿太上無過其次補過<lb/>
　　司馬法<lb/>
好戰忘戰<lb/>
　國雖大好戰必亡天下雖安忘戰必危<lb/>
逐奔縱綏<lb/>
　古者逐奔不過百歩縱綏不過三舎<lb/>
<pb n="KR3j0180_WYG_039-17b"/>
賞罸<lb/>
　賞不踰時欲民速得為善之利也罸不遷刻欲民速<lb/>
　覩不善之害也<lb/>
國容<lb/>
　古者國容不入軍軍容不入國<lb/>
戍軍<lb/>
　古者戍軍三年不興覩民之勞也上下相報知之至<lb/>
　也得意則凱歌示一喜也偃伯靈臺答民之勞示伏<lb/>
<pb n="KR3j0180_WYG_039-18a"/>
　也<lb/>
七政<lb/>
　七政一曰人二曰正三曰詞四曰巧五曰灾六曰水<lb/>
　七曰兵是謂七政<lb/>
　　黄石公三畧<lb/>
簞醪投諸河<lb/>
　將帥必與士卒同滋味而共安危敵乃可加兵有全<lb/>
　勝昔良將有饋簞醪者使投諸河與士卒同流而飲<lb/>
<pb n="KR3j0180_WYG_039-18b"/>
　夫一簞之醪不能味一河之水而三軍思為致死者<lb/>
　以滋味之及已也<lb/>
將禮<lb/>
　軍井未達將不言渇軍幕未下將不言倦軍竈未炊<lb/>
　將不言饑冬不服裘夏不操扇雨不張盖是謂將禮<lb/>
財賞<lb/>
　軍無財士不來軍無賞士不徃<lb/>
重賞死士<lb/>
<pb n="KR3j0180_WYG_039-19a"/>
　香餌之下必有懸魚重賞之下必有死士<lb/>
隆恩<lb/>
　興師之國務先隆恩攻取之國務先養民<lb/>
自専<lb/>
　出軍行師將在自専進退内御則功難成<lb/>
使智使勇<lb/>
　使智使勇使貪使愚智者樂立其功勇者好行其志<lb/>
　貪者邀趍其利愚者不歉其死<lb/>
<pb n="KR3j0180_WYG_039-19b"/>
良弓藏<lb/>
　高鳥死良弓藏敵國滅謀臣亡<lb/>
卒離<lb/>
　人衆一合不可卒離威權一與不可卒移<lb/>
　　六韜<lb/>
主尊人安<lb/>
　文王曰欲使主尊人安奈何太公曰愛民而已利而<lb/>
　勿害成而勿敗生而勿殺與而勿奪樂而勿苦喜而<lb/>
<pb n="KR3j0180_WYG_039-20a"/>
　勿怒<lb/>
六守<lb/>
　人君有六守一曰仁二曰義三曰忠四曰信五曰勇<lb/>
　六曰謀<lb/>
三寳<lb/>
　人君無以三寳借人借人則君失其威大農大工大<lb/>
　商謂之三寳<lb/>
失時<lb/>
<pb n="KR3j0180_WYG_039-20b"/>
　日中必熭操刀必割執斧必伐日中不熭是謂失時<lb/>
　操刀不割失利之期執斧不伐則人將欺涓涓不塞<lb/>
　將為江河熒熒不滅炎炎奈何<lb/>
六賊<lb/>
　王人者有六賊一曰臣有大作宫室傷王之徳二曰<lb/>
　民有任氣遊俠傷王之化三曰臣有朋黨蔽賢傷王<lb/>
　之權四曰士有抗志高節傷王之威五曰臣有輕爵<lb/>
　禄喜犯難傷人之勞六曰強宗侵奪傷庶人之樂<lb/>
<pb n="KR3j0180_WYG_039-21a"/>
七害<lb/>
　又有七害無智畧權謀王者慎勿使為將有名無實<lb/>
　慎勿與謀朴躬惡服偽人也慎勿近博聞高議奸人<lb/>
　也慎勿寵茍得輕死貪求爵禄慎勿使技巧畢餙傷<lb/>
　農事者必禁之巫蠱左道誘惑良民者必止之<lb/>
賞罸<lb/>
　賞一以勸百罸一以懲衆用賞貴信用罸貴必<lb/>
聖人將動<lb/>
<pb n="KR3j0180_WYG_039-21b"/>
　鷙鳥將撃卑飛歛翼猛獸將摶弭耳俯伏聖人將動<lb/>
　必有愚色<lb/>
三戒<lb/>
　將有三戒冬不服裘夏不操扇雨不張盖<lb/>
從中御<lb/>
　民不可從外治軍不可從中御<lb/>
將者人之司命<lb/>
　將不仁則三軍不親將不勇則三軍不鋭將不知則<lb/>
<pb n="KR3j0180_WYG_039-22a"/>
　三軍疑將不明則三軍傾將不精㣲則三軍失其機<lb/>
　將不常戒則三軍失其備將不強力則三軍失職故<lb/>
　將者人之司命<lb/>
三陣<lb/>
　日月星辰一左一右一向一背此謂天陣丘陵水泉<lb/>
　亦左右前後之别此謂地陣用車用馬用文用武此<lb/>
　謂人陣<lb/>
敵壘虚實<lb/>
<pb n="KR3j0180_WYG_039-22b"/>
　武王曰何以知敵壘虚實太公曰將必上知天道下<lb/>
　知地理中知人事登高下望觀敵變動望其壘知其<lb/>
　虚實望其士卒知其去來<lb/>
弱勝強少撃衆<lb/>
　武王曰以弱勝強以少撃衆奈何太公曰以少撃衆<lb/>
　必以日之暮伏於深草要之隘路以弱勝強者必得<lb/>
　大國與鄰國之助<lb/>
車騎<lb/>
<pb n="KR3j0180_WYG_039-23a"/>
　車者軍之羽翼所以陷堅陣要強敵遮走北也騎者<lb/>
　軍之伺候所以踵敗軍絶糧道撃侵冦也<lb/>
　　李衛公問對<lb/>
正兵竒兵<lb/>
　太宗將討高麗曰兵少地遥以何術臨之靖曰臣以<lb/>
　正兵太宗曰平突厥用竒兵今言正兵何也曰諸葛<lb/>
　亮七擒孟獲正兵而已自黄帝以來先正後竒先仁<lb/>
　義而後權譎霍邑之戰師以義舉者正也建成墜馬<lb/>
<pb n="KR3j0180_WYG_039-23b"/>
　右軍少却者竒也<lb/>
八陣<lb/>
　太宗曰天地風雲龍虎鳥蛇斯八陣何謂也靖曰傳<lb/>
　之者誤也古人秘藏此法詭設八名本一也分為八<lb/>
　焉天地者本乎旗號風雲者本乎幡名龍虎鳥蛇本<lb/>
　乎隊伍之别後世詭設物象何止八乎<lb/>
丘井之法<lb/>
　黄帝始立丘井之法因以制兵井分四道八家處之<lb/>
<pb n="KR3j0180_WYG_039-24a"/>
　其形井字開方九焉五為陣法四為閒地數起於五<lb/>
　也虚其中大將居之環其四面諸部連遶所謂終於<lb/>
　八也<lb/>
竒正循環<lb/>
　太宗曰卿視韓擒虎言卿可與論孫呉亦竒正之謂<lb/>
　乎靖曰擒虎安知竒正但以竒為竒以正為正爾曽<lb/>
　未知竒正循環之無窮也<lb/>
四種<lb/>
<pb n="KR3j0180_WYG_039-24b"/>
　張良所學六韜三畧是也韓信所學穰苴孫武是也<lb/>
　大體不出三門四種而已太公謀八十一篇不可以<lb/>
　言窮次公言七十一篇不可以兵窮太公兵法八十<lb/>
　五篇不可以才窮此三門也凡兵家權謀為一種形<lb/>
　勢為一種及隂陽技巧二種此四種也<lb/>
蕃長於馬漢長於弩<lb/>
　太宗曰蕃兵惟稱勒馬奔衝此竒兵歟漢兵惟強弩<lb/>
　犄角此正兵歟靖曰蕃長於馬馬利乎速鬬漢長於<lb/>
<pb n="KR3j0180_WYG_039-25a"/>
　弩弩利乎緩戰<lb/>
諸將軍識虚實<lb/>
　孫武十三篇無出虚實用兵識虚實之勢則無不勝<lb/>
　今諸將但能言背實撃虚及其臨敵罕識虚實盖不<lb/>
　能致人反為敵所致也<lb/>
治兵之法徧告諸將<lb/>
　太宗曰孫子所言治兵何如靖曰以近待逺以佚待<lb/>
　勞以飽待饑畧言其槩耳推此三義有六焉以防待來<lb/>
<pb n="KR3j0180_WYG_039-25b"/>
　以靜待躁以重待輕以嚴待懈以治待亂以守待攻<lb/>
　太宗曰今人習孫子者但誦空文其治兵之法宜徧<lb/>
　告諸將<lb/>
舊將凋零<lb/>
　太宗曰舊將先卒凋零殆盡諸軍新置不經陳敵<lb/>
伍法<lb/>
　太宗曰數家伍法孰者為要靖曰左氏云先偏後伍<lb/>
　司馬曰五人為伍尉繚子有束伍今漢制有尺籍伍<lb/>
<pb n="KR3j0180_WYG_039-26a"/>
　符後世符籍以紙為之臣酌其法自五人變為二十<lb/>
　五人自二十五人變為七十五人諸家兵法惟伍法<lb/>
　為要穰苴所謂五人為伍十五為隊至今因之此其<lb/>
　要也<lb/>
六花陣<lb/>
　太宗曰李勣論兵多與卿合但勣不究出處卿所製<lb/>
　六花陣色出何術乎曰諸葛亮八陣法也大陣包小<lb/>
　陣大營包小營隅落鈎連曲折相對古制如此臣為<lb/>
<pb n="KR3j0180_WYG_039-26b"/>
　圗因之故内畫之方外環之圓是成六拖俗所號耳<lb/>
曹公新書<lb/>
　曹公驕而好勝當時諸將奉新書莫敢攻其短臨敵<lb/>
　立表無乃晚乎<lb/>
三覆之義<lb/>
　太宗曰曹公有戰騎遊騎今何者比乎靖曰新書六<lb/>
　戰騎居前陷騎居中遊騎居後名號分為三類耳曹<lb/>
　公前後及中分為三覆不言兩廂舉一端也後人不<lb/>
<pb n="KR3j0180_WYG_039-27a"/>
　觧三覆之義臣熟用此法逰騎當前戰騎當後陷騎<lb/>
　臨變而分皆曹公術也太宗嘆曰多少人為曹公所<lb/>
　惑<lb/>
不籍偽臣家<lb/>
　太宗曰卿平蕭鋭諸將欲籍偽臣家以賞士卒獨卿<lb/>
　不從以謂蒯通不戮於漢既而江漢歸順文能附衆<lb/>
　武能威敵其卿之謂乎<lb/>
推誠<lb/>
<pb n="KR3j0180_WYG_039-27b"/>
　李靖曰臣頃討突厥總畨漢之衆出塞千里未嘗戮<lb/>
　一楊干斬一莊賈亦推赤誠而已<lb/>
變客為主<lb/>
　因糧於敵是變客為主也飽能饑之佚能勞之是變<lb/>
　主為客也<lb/>
鐡蒺藜<lb/>
　太宗曰鐡蒺藜行馬太公所制乎靖曰有之然拒敵<lb/>
　而已兵貴致人非欲拒之也太公六韜言守禦之具<lb/>
<pb n="KR3j0180_WYG_039-28a"/>
　耳非攻戰所施也<lb/>
分而能合<lb/>
　苻堅總百萬之衆而敗於淝水此兵合而不能分也<lb/>
　呉漢討公孫述與副將劉向分屯相去二十里述來<lb/>
　攻漢尚出合撃大破之此兵分而能合者也<lb/>
李勣可保任<lb/>
　太宗曰李勣長孫無忌共掌國政他日何如靖曰勣<lb/>
　忠義臣可保任也無忌佐命大臣肺腑之親然外貌<lb/>
<pb n="KR3j0180_WYG_039-28b"/>
　不長内亦嫉賢故尉遅敬徳面折其短遂引退焉侯<lb/>
　君集恨其忘舊因以犯逆者無忌致其然也上曰勿<lb/>
　泄也朕徐思其處置<lb/>
　<lb/>
　<lb/>
　<lb/>
　<lb/>
　類説卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_043-1a"/>
欽定四庫全書<lb/>
　類説目録<lb/>
　　卷四十三<lb/>
　　　北夢瑣言<lb/>
　　　　鄉貢進士李某　　歩打進士<lb/>
　　　　楸玉局冷暖子　　油客對棋<lb/>
　　　　不覽白氏文章　　上表訴寃<lb/>
　　　　南華非僻書　　　鼻中龍虎氣交<lb/>
<pb n="KR3j0180_WYG_043-1b"/>
　　　　許洞庭　　　　　田家詩<lb/>
　　　　飯後鐘　　　　　金蓮花盆濯足<lb/>
　　　　李帝師選婿　　　义手而卧<lb/>
　　　　秃丁　　　　　　此豚端正<lb/>
　　　　離魂何處斷　　　錦半臂<lb/>
　　　　足榖翁　　　　　命代英雄人中祥瑞<lb/>
　　　　不肖子三變　　　無字碑<lb/>
　　　　夲分官　　　　　既受官爵何不食肉<lb/>
<pb n="KR3j0180_WYG_043-2a"/>
　　　　嗜好　　　　　　八行疊紙<lb/>
　　　　天荒解　　　　　北韓南郭<lb/>
　　　　弄笏唱浣溪沙　　桞家細婢事賣絹牙郎<lb/>
　　　　温飛卿謫官　　　東山尼失志<lb/>
　　　　白鳯凰　　　　　水月觀音<lb/>
　　　　讀書萬卷飲酒百杯<lb/>
　　　　拆襪線　　　　　好驢馬不入行<lb/>
　　　　天性不飲　　　　朱相即是非相<lb/>
<pb n="KR3j0180_WYG_043-2b"/>
　　　　涓縷未申　　　　孫氏詩<lb/>
　　　　秦婦吟秀才　　　曲子相公<lb/>
　　　　百詩如一首　　　李程賦且在<lb/>
　　　　一片宫商　　　　得力於猫兒狗子<lb/>
　　　　㶚橋風雪　　　　題秦皇詩<lb/>
　　　　内侍始用襴笏　　交龍龜賦<lb/>
　　　　李義山重陽留題　天靜星辰可摘<lb/>
　　　　厯帝記　　　　　崇文雪詩<lb/>
<pb n="KR3j0180_WYG_043-3a"/>
　　　　題風箏　　　　　洞庭三冬無髭鬚<lb/>
　　　　賈島佛　　　　　麄鄙句<lb/>
　　　　自落便宜詩　　　駐馬上山阿<lb/>
　　　　淡菜非雅物　　　金鏁鏁玉鈎鈎<lb/>
　　　　出家者剃度　　　作祝雞翁<lb/>
　　　　侯詠首過　　　　聞父苦吟再生為子<lb/>
　　　　用破一生心　　　隂兵復仇<lb/>
　　　　白蓮花玉環　　　風流帶熖<lb/>
<pb n="KR3j0180_WYG_043-3b"/>
　　　　周禮庫　　　　　不愛紫衣僧<lb/>
　　　　僧比蜀茶　　　　不置油衣<lb/>
　　　　内逼但請光訪　　買鞋<lb/>
　　　　登華山　　　　　阿灰作浣溪沙詞<lb/>
　　　　落第詩　　　　　醮詩<lb/>
　　　　天帝召滑能着棋　好食竹雞<lb/>
　　　　喫鱠眼花　　　　婢僕詩<lb/>
　　　　道士行法事不䖍　征遼碑<lb/>
<pb n="KR3j0180_WYG_043-4a"/>
　　　　夢旛飛指　　　　木星入南斗<lb/>
　　　　玉界尺　　　　　坐主辱門生<lb/>
　　　　病鶴詩　　　　　五髭鬚<lb/>
　　　　<graphic n="KR3219" url="https://raw.githubusercontent.com/kanripo/KR-Gaiji/master/images/KR3219.png" mimeType="image/png"/>鬼　　　　　　採龜<lb/>
　　　　睡龍　　　　　　射鹿<lb/>
　　　　六甲行厨　　　　五采纒梯<lb/>
　　　　這邉走那邉走　　安天龍<lb/>
　　　　鹿茸　　　　　　紫稍花<lb/>
<pb n="KR3j0180_WYG_043-4b"/>
　　　　㸃㸃師　　　　　煎餅招鬼<lb/>
　　　　醫火燒瘡　　　　衣冠土梟<lb/>
　　　　一歩一計　　　　蒿餅子<lb/>
　　　　白牡丹老嫗　　　誦天蓬呪<lb/>
　　　　偷驢賊　　　　　蜀主詩詞<lb/>
　　　　回避一抄夏供　　替代<lb/>
　　　　識字亂情　　　　龍巢飜<lb/>
　　　　乞食歌姬院　　　間氣布衣<lb/>
<pb n="KR3j0180_WYG_043-5a"/>
　　　　偷江東集　　　　僧鸞詩<lb/>
　　　　鼓琴吹笛　　　　檢譜角觝<lb/>
　　　　醉鄉無戸税<lb/>
　　　幽閒鼓吹<lb/>
　　　　公主不視疾　　　寄杜黄裳錢并毡車<lb/>
　　　　末坐慘緑少年全别<lb/>
　　　　實告賢於能詩　　金銅茶籠子物<graphic n="KR2350" url="https://raw.githubusercontent.com/kanripo/KR-Gaiji/master/images/KR2350.png" mimeType="image/png"/>
　　　　錢至十萬通神　　元載一書得絹千疋<lb/>
<pb n="KR3j0180_WYG_043-5b"/>
　　　　叚和尚製西凉州　宣宗問於勑使如何<lb/>
　　　　立儲宫　　　　　長日惟消一局棋<lb/>
　　　　逺郡謝表　　　　張長史筆迹<lb/>
　　　　米價方貴居亦不易<lb/>
　　　　崢嶸甚　　　　　雁門太守行<lb/>
　　　　訪李賀遺文　　　作假天子<lb/>
　　　　牛僧孺詣于頔<lb/>
　　　法苑珠林<lb/>
<pb n="KR3j0180_WYG_043-6a"/>
　　　　取兒償金色　　　金箆療目<lb/>
　　　　夢賔頭盧　　　　青衫白㡌女化羊<lb/>
　　　　負錢作牛　　　　四十二章經<lb/>
　　　　諸天雨　　　　　晤言消戚戚<lb/>
　　　　般若臺　　　　　判夢四法<lb/>
　　　　鵲尾爐　　　　　誦法華經<lb/>
　　　醉鄉日月<lb/>
　　　　醉鄉所宜　　　　君子中人小人<lb/>
<pb n="KR3j0180_WYG_043-6b"/>
　　　　不歡之候　　　　害馬<lb/>
　　　　歡候　　　　　　明府<lb/>
　　　　飲餙　　　　　　三材<lb/>
　　　　犯觥令　　　　　飲儲<lb/>
　　　　飲器　　　　　　六鶴齊飛<lb/>
　　　　手執令　　　　　狂花病葉<lb/>
　　　　招手令　　　　　令十說<lb/>
　　　　徵名　　　　　　寒筵氷法<lb/>
<pb n="KR3j0180_WYG_043-7a"/>
　　　　霹靂酵<lb/>
　　　岳陽風土記<lb/>
　　　　竹生日　　　　　偷笋<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_043-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目錄<lb/>
<pb n="KR3j0180_WYG_043-8a"/>
欽定四庫全書<lb/>
　類説卷四十三　　　　　　宋　曾慥　編<lb/>
　　北夢瑣言<lb/>
鄉貢進士李某<lb/>
　唐宣宗好儒雅留心貢舉題殿柱曰鄉貢進士李某<lb/>
歩打進士<lb/>
　僖宗好蹴踘鬬雞自以能於歩打謂優人石野猪曰<lb/>
　朕若作歩打進士合得狀元對曰或遇堯舜禹湯作<lb/>
<pb n="KR3j0180_WYG_043-8b"/>
　禮部侍郎陛下不免落第<lb/>
楸玉局冷暖子<lb/>
　日本國王子入貢善圍棋帝令待詔顧師言與之對<lb/>
　手王子出本國如楸玉局葢玉之蒼者如楸葉色冷<lb/>
　暖玉棋子冬暖夏凉師言懼辱君命汗手死心始敢<lb/>
　落指王子不勝問禮賓曰第三手也王子願見第一<lb/>
　手賔曰勝第三可見第二勝第二可見第一王子嘆<lb/>
　曰小國之一不及大國之三<lb/>
<pb n="KR3j0180_WYG_043-9a"/>
油客對棊<lb/>
　蜀簡州刺史安重覇黷貨無厭州有油客子姓鄧安<lb/>
　召與對敲只令立侍每落一子俾退立墉下竢我算<lb/>
　路始進終日僅下數十子而已鄧生倦立飢不可堪<lb/>
　或諷曰此侯好賂本不為棊鄧然之以十金鋌得免<lb/>
不覽白氏文章<lb/>
　劉禹錫謁李德裕曰曾得白居易文集否德裕曰吾<lb/>
　於此人不足乆矣其文章何必覧焉<lb/>
<pb n="KR3j0180_WYG_043-9b"/>
上表訴寃<lb/>
　令狐綯怙權出鎭維掦上表訴寃云臣非美酒美肉<lb/>
　安能啖衆人之口<lb/>
南華非僻書<lb/>
　令狐綯以故事訪於温岐對以事出南華且曰非僻<lb/>
　書也相公爕理之暇時宜覧古綯怒奏岐有才無行<lb/>
　授方城尉岐詩云因知此恨人多積悔讀南華第二<lb/>
　篇<lb/>
<pb n="KR3j0180_WYG_043-10a"/>
鼻中龍虎氣交<lb/>
　王庭凑生於别墅有鳩數十朝集庭樹暮宿簷下常<lb/>
　寢於途有人自云濟源駱山人見君鼻中之氣左如<lb/>
　龍右如虎龍虎氣交王在今秋子孫相繼滿一百年<lb/>
　大樹及堂是其兆也是年果為鎭州三軍立為留後<lb/>
　至期而别墅之庭樹婆娑矣<lb/>
許洞庭<lb/>
　許棠有洞庭詩尤工時號許洞庭<lb/>
<pb n="KR3j0180_WYG_043-10b"/>
田家詩<lb/>
　聶夷中咏田家詩云父耕原上田子斫山下荒六月<lb/>
　禾未秀官家已修倉鋤田日當午汗滴禾下土誰念<lb/>
　盤中飡粒粒皆辛苦又曰二月賣新絲五月糶新榖<lb/>
　醫得眼前瘡剜却心頭肉我願君王心化作光明燭<lb/>
　不照綺羅筵偏照逃亡屋<lb/>
飯後鐘<lb/>
　段相文昌少貧每聽曾口寺齋鐘輒詣謁飡為寺僧<lb/>
<pb n="KR3j0180_WYG_043-11a"/>
　所厭乃齋後扣鐘後入相出鎭京南題曾口寺云曾<lb/>
　遇闇黎飯後鐘或云王播相公題掦州沃寺詩亦兩<lb/>
　存之<lb/>
金蓮花盆濯足<lb/>
　段文昌富貴後打金蓮花盆盛水濯足或窺之答曰<lb/>
　人生幾何要酧平生不足也<lb/>
李帝師選婿<lb/>
　李光顔愛女未聘賔僚盛譽一鄭秀才詞學門閥公<lb/>
<pb n="KR3j0180_WYG_043-11b"/>
　曰某一徤兒也偶立微功豈可妄求婿仕族已選得<lb/>
　一佳婿乃召客司小將曰此即某女匹也超三五階<lb/>
　軍職厚與金帛而已或曰李帝師與侯景求婚王謝<lb/>
　何其逺哉<lb/>
义手而卧<lb/>
　王文公凝每寢必义手而卧慮夢中見先靈也<lb/>
禿丁<lb/>
　高駢鎭蜀有開元寺僧黄昏禮賛公命擒之笞背皆<lb/>
<pb n="KR3j0180_WYG_043-12a"/>
　斥逐語將吏曰僧徒禮念亦無罪過但以此十年後<lb/>
　當有秃丁作亂我以是厭之其後土人果秃髮執兵<lb/>
　號大髠小髠據此寺為寨<lb/>
此豚端正<lb/>
　路岩貎美善巾裹閭巷有祗服修容者人必譏曰爾<lb/>
　非路侍中耶嘗鬻豚之肆見儈豕者謂屠此豚端正<lb/>
　路侍中不如<lb/>
離䰟何處斷<lb/>
<pb n="KR3j0180_WYG_043-12b"/>
　路侍中自成都移鎭渚宫於合江亭離筵官妓行雲<lb/>
　等感恩多詞所謂離魂何處斷烟雨江南岸<lb/>
錦半臂<lb/>
　鄭愚以錦為半臂後以所業投崔鉉鉉曰眞消得錦<lb/>
　半臂<lb/>
足榖翁<lb/>
　韋宙善治生江陵庄積榖有七十堆宣宗曰此所謂<lb/>
　足榖翁也<lb/>
<pb n="KR3j0180_WYG_043-13a"/>
命代英雄人中祥瑞<lb/>
　呉行魯少事内官西門軍容一日為洗足中尉以脚<lb/>
　下文理示之曰如此文理爭教不作軍容行魯曰某<lb/>
　亦有之乃脱屨呈中尉嘆曰我為汝成之後假以軍<lb/>
　職有功除西川節度制云為命代之英雄作人中之<lb/>
　祥瑞<lb/>
不肖子三變<lb/>
　不肖子弟有三變第一變為蝗虫謂鬻庄而食第二<lb/>
<pb n="KR3j0180_WYG_043-13b"/>
　變為蠧魚謂鬻書而食第三變為大蟲謂賣奴婢而食<lb/>
　此軰何代無之<lb/>
無字碑<lb/>
　趙崇標質堂堂不為文章號無字碑<lb/>
本分官<lb/>
　薛能尚書以文章自負累出戎鎭常邑邑有詩謝寄<lb/>
　柱茶云麄官乞與眞抛却賴有詩名合得嘗鎭許昌<lb/>
　日令其子具鞬叅諸幕客曰俾渠消灾葢不得本分<lb/>
<pb n="KR3j0180_WYG_043-14a"/>
　官矯此以見志<lb/>
既受官爵何不食肉<lb/>
　崔愼由亷察浙西有瓦官寺僧為門徒有術士言相<lb/>
　國氣色有貴子夫人妾媵皆無所見乃召曽侍更衣<lb/>
　官妓術士曰果在此也及誕腋下有文即瓦官僧因<lb/>
　名小字緇郎七歳尚不食肉有僧掌其腮曰既受官<lb/>
　爵何不食肉自此方味葷血即國𦙍也<lb/>
嗜好<lb/>
<pb n="KR3j0180_WYG_043-14b"/>
　崔鉉好食新捻頭杜豳公每早食饋飯乾脯崔侍中<lb/>
　安濳好看鬭牛<lb/>
八行疊紙<lb/>
　盧相光啓先人伏刑爾後兄弟修餙謂親知曰此乃<lb/>
　開荒也䇿名後受知於租庸張濬每致書疏凡一事<lb/>
　别為一幅八行重疊别紙自公始<lb/>
天荒解<lb/>
　荆州每歳解舉人多不成名號天荒解劉蜕以荆解<lb/>
<pb n="KR3j0180_WYG_043-15a"/>
　及第後號破天荒<lb/>
北韓南郭<lb/>
　成令公汭一夜為巨蛇遶身乃曰茍有所負死生惟<lb/>
　命逡廵蛇亦亡去後鎭渚宫厲精為治朝廷號北韓<lb/>
　南郭韓即華州韓建成令公姓郭後歸姓<lb/>
㺯笏唱浣溪沙<lb/>
　薛昭緯恃才傲物每入朝省㺯笏而行又好唱浣溪<lb/>
　沙詞有門生獻規曰侍郎重德爾後請不㺯笏與唱<lb/>
<pb n="KR3j0180_WYG_043-15b"/>
　浣溪沙時謂至言<lb/>
桞家細婢事賣絹牙郎<lb/>
　桞仲郢僕射有婢失意鬻於成都葢巨源使君欲之<lb/>
　取致其家一日通衢有鬻綾羅者從忩下窺葢公於<lb/>
　束縑内選擇舒卷酧酢可否桞婢失聲而仆似中風<lb/>
　葢命扶出翌日瘳曰某雖賤人曾為桞家細婢死則<lb/>
　死矣安能事賣絹牙郎乎<lb/>
温飛卿謫官<lb/>
<pb n="KR3j0180_WYG_043-16a"/>
　温庭筠字飛卿或作雲舊名岐毎入試押官韻作賦<lb/>
　凡八叉手而八韻成多為隣鋪假手號曰救數人也<lb/>
　宣宗詩句有金歩揺温以玉條脱續入藥名白頭翁<lb/>
　温以蒼耳子為對宣宗好微行温不識之詰曰公非<lb/>
　司馬長史之流文參簿尉之類帝曰非也謫為方城<lb/>
　縣尉制詞云徒負不羇之才罕有適時之用竟流落<lb/>
　而死常題村民林亭云卓氏壚前金線桞隋家堤畔<lb/>
　錦帆風貪為兩地行霖雨不見池蓬照日紅<lb/>
<pb n="KR3j0180_WYG_043-16b"/>
東山尼失志<lb/>
　東山尼開堂説法禪師鄧隱峯有道者也試其所守<lb/>
　中夜挾刄入禪室欲行强暴尼憚死失志隱峯取其<lb/>
　衵服集衆以曉之其徒立散<lb/>
白鳯凰<lb/>
　沈詢侍郎精粹端美除山北節旄京師咸誦曹唐遊<lb/>
　仙詩云玉詔新除沈侍郎便分茅土領東方不知今<lb/>
　夜遊何處侍從皆騎白鳯凰即丰姿可知也<lb/>
<pb n="KR3j0180_WYG_043-17a"/>
水月觀音<lb/>
　蔣凝侍郎亦有人物時號水月觀音<lb/>
讀書萬卷飲酒百盃<lb/>
　高測上張燕公啓事云讀書萬卷飲酒百盃公曰萬<lb/>
　卷書未易徵詰百盃酒以奉試乃飲以酒果如所言<lb/>
拆襪線<lb/>
　韓昭任蜀粗有文章李台嘏曰韓八座事藝如拆襪<lb/>
　線無一條長<lb/>
<pb n="KR3j0180_WYG_043-17b"/>
好驢馬不入行<lb/>
　李德裕不樂應舉父勉之答曰好驢馬不入行由是<lb/>
　以品子叙官<lb/>
天性不飲<lb/>
　有士子謁陸相扆公命酒勸之辭曰天性不飲酒公<lb/>
　曰誠如所言已㧞五分葢平生悔吝若有十分不為<lb/>
　酒自然减半<lb/>
朱相即是非相<lb/>
<pb n="KR3j0180_WYG_043-18a"/>
　光化中朱朴自毛詩愽士登庸自言可以立致太平<lb/>
　内宴日俳優穆刁綾作念經行者至御前曰若見朱<lb/>
　相即是非相<lb/>
涓縷未申<lb/>
　朱朴拜相時人曰朱公涓縷未申而效樂僮吹觱篥<lb/>
孫氏詩<lb/>
　進士孟昌期妻孫氏善為詩一旦焚之以為才思非<lb/>
　婦人之事有白蠟燭詩曰自有清香勝蕙蘭一條白<lb/>
<pb n="KR3j0180_WYG_043-18b"/>
　玉逼人寒他時紫禁春風夜醉草天書仔細看聞琴<lb/>
　詩曰近若流泉來碧嶂逺如𤣥鶴下青㝠謝酒詩云<lb/>
　好是緑窻風月夜一盃揺蕩滿懐春<lb/>
秦婦吟秀才<lb/>
　李逺詩云人事千盃酒流年一局棊唐宣宗以非牧<lb/>
　人之才不與郡守蜀相韋莊應舉時黄巢犯闕著秦<lb/>
　婦吟云内庫燒為錦繡灰天街踏盡公卿骨多訝之<lb/>
　號秦婦吟秀才<lb/>
<pb n="KR3j0180_WYG_043-19a"/>
曲子相公<lb/>
　晉相和凝好為曲子號曲子相公<lb/>
百詩如一首<lb/>
　薛能題劉仁德詩卷云百首如一首卷初如卷終譏<lb/>
　其不能變態也<lb/>
李程賦且在<lb/>
　李程以日五色賦擢第為河南尹舉人有浩虚舟行<lb/>
　卷中日五色賦程覧至末韻侵晚水以芒動俯寒山<lb/>
<pb n="KR3j0180_WYG_043-19b"/>
　而秀發大咍曰李程賦且在瑞日何為到夜秀發<lb/>
一片宫商<lb/>
　沈光有洞庭樂賦韋岫目此賦乃一片宫商<lb/>
得力於猫兒狗子<lb/>
　盧延讓有句云狐冲官道過狗刺店門開又云餓猫<lb/>
　臨䑕穴嚵犬䑛魚砧又云栗爆燒氊破猫跳觸鼎翻<lb/>
　頗為時貴所賞盧曰平生投謁公卿不意得力於猫<lb/>
　兒狗子也<lb/>
<pb n="KR3j0180_WYG_043-20a"/>
㶚橋風雪<lb/>
　或問鄭棨新詩曰詩思在㶚橋風雪中驢子上此處<lb/>
　何以得之<lb/>
題秦皇詩<lb/>
　宣宗閲趙嘏詩卷有題秦皇詩云從知六國隨斤斧<lb/>
　莫有群儒辨是非上不悦<lb/>
内侍始用襴笏<lb/>
　唐自安史後戎柄皆付大閹魚朝恩竇文楊乃其魁<lb/>
<pb n="KR3j0180_WYG_043-20b"/>
　自楊復恭始用襴笏以前紫缺而已<lb/>
交龍龜賦<lb/>
　皮日休謁歸融尚書不見因撰交龍龜賦譏其不出<lb/>
　頭也融亦撰皮靸鞋賦逓相謗誚<lb/>
李義山重陽留題<lb/>
　李商隠令狐綯父楚之故吏也殊不展分重陽日義<lb/>
　山詣㕔事留題云十年泉下無消息九日樽前有所<lb/>
　思郎君官重施行馬東閣無因許再窺相國乃扄閉<lb/>
<pb n="KR3j0180_WYG_043-21a"/>
　此㕔終身不處因怒義山官止使下員外<lb/>
天靜星辰可摘<lb/>
　顧雲為高燕公草齋詞云天靜則星辰可摘竒險之<lb/>
　句施於至敬可乎<lb/>
歴帝記<lb/>
　孔緯每朝士上封事不暇周覧但曰古今存亡其知<lb/>
　之矣未審所陳利害何如于誨上崔相啓事數千字<lb/>
　上至堯舜下及隋唐一興一替止於歴帝記也<lb/>
<pb n="KR3j0180_WYG_043-21b"/>
崇文雪詩<lb/>
　高崇文本將校因功授西川節度使作雪詩曰崇文<lb/>
　崇武不崇文提戈出塞號將軍那個酵兒射雁落白<lb/>
　毛空裏落紛紛鄙語呼人曰酵兒<lb/>
題風箏<lb/>
　高駢鎭蜀築羅城四十里朝廷疑之一日聞樂聲知<lb/>
　有改移乃題風箏曰夜静絃聲響碧空宫商信任往<lb/>
　來風依稀似曲纔堪聼只恐風吹别調中俄報移渚<lb/>
<pb n="KR3j0180_WYG_043-22a"/>
　宫<lb/>
洞庭三冬無髭鬚<lb/>
　洞庭湖濶數百里秋水歸壑惟一條湘川而已僧齊<lb/>
　已欲吟一詩未得有蔡押衙者吟曰可憐洞庭湖却<lb/>
　到三冬無髭鬚以其不成湖也<lb/>
賈島佛<lb/>
　進士李洞慕賈島每欲鑄而頂戴常念賈島佛<lb/>
麄鄙句<lb/>
<pb n="KR3j0180_WYG_043-22b"/>
　包賛多為麄鄙句如苦竹笋抽青撅子石榴樹掛小<lb/>
　瓶兒又云墓是山鍾子舡為水靸鞋又云櫓揺舡掠<lb/>
　鬂風動水搥胸<lb/>
自落便宜詩<lb/>
　世𫝊逸詩曰忩下有詩留客宿室中無事伴僧眠號<lb/>
　自落便冝詩<lb/>
駐馬上山阿<lb/>
　顧况披道士服在茅山有秀才行吟曰駐馬上山阿<lb/>
<pb n="KR3j0180_WYG_043-23a"/>
　况云風來屎氣多秀才云道士莫無禮顧曰是况其<lb/>
　人慚退<lb/>
淡菜非雅物<lb/>
　孫光憲詩云曉厨烹淡菜春杼織橦花牛翰林曰吾<lb/>
　子安知淡菜非雅物也<lb/>
金鎻鎻玉鈎鈎<lb/>
　杜荀鶴詩云舊衣灰絮絮新酒竹蒭蒭韋相詩云印<lb/>
　將金鎻鎻簾用玉鈎鈎其氣槩可見矣<lb/>
<pb n="KR3j0180_WYG_043-23b"/>
出家者剃度<lb/>
　曹相確夢為僧心惡之有一士曰侍郎旦夕必登庸<lb/>
　出家者剃度也時杜相出鎭江西公果大拜<lb/>
作祝雞翁<lb/>
　李徳裕至朱崖著四十九論叙所志嘗遺段成式書<lb/>
　自到崖州幸且頑徤居人多養雞徃徃飛入官舍今<lb/>
　且作祝雞翁耳<lb/>
侯詠首過<lb/>
<pb n="KR3j0180_WYG_043-24a"/>
　豆盧瑑罷相乘閒詣僧院獨坐儼然一叟也舉子侯<lb/>
　詠自外門入殊不顧揖謂叟曰文參長史乎曰非也<lb/>
　逺州刺史乎曰稍高又曰少卿監乎答曰更向上去<lb/>
　生瞿然不安疑是丞郎出門知是盧相也歸貢長牋<lb/>
　首過亦恕之留而命酒凡十盂乃小懲也<lb/>
聞父苦吟再生為子<lb/>
　顧况字逋翁暮年一子即非熊前身也一旦暴亡况<lb/>
　追悼哀切乃吟曰老人䘮愛子日暮泣成血老人年<lb/>
<pb n="KR3j0180_WYG_043-24b"/>
　七十不作多時别非熊在𡨕中聞之以情告㝠官皆<lb/>
　憫之却令生况家三嵗能言㝠間聞父苦吟之事<lb/>
用破一生心<lb/>
　李頗詩曰只將五字句用破一生心<lb/>
隂兵復仇<lb/>
　楊収貶死嶺外鄭愚尚書鎮南海忽見楊相曰某為<lb/>
　軍容使楊𤣥价譛害得請於帝賜隂兵復仇欲借十<lb/>
　萬緍鄭許其半曰非銅錢也燒時幸勿著地長揖而<lb/>
<pb n="KR3j0180_WYG_043-25a"/>
　滅即具素錢祭之後見楊乘白馬背朱弓撚彤矢有<lb/>
　天吏鞚馬曰我殺楊𤣥价射中其脚俄𤣥价病脚疾<lb/>
　而殂<lb/>
白蓮花玉環<lb/>
　元和中蘓昌逺居呉中水鄉一女郎素衣紅臉若神<lb/>
　仙中人自是相狎贈以玉環一日見檻前白蓮花開<lb/>
　花中有物乃玉環因斷之遂絶<lb/>
風流帶熖<lb/>
<pb n="KR3j0180_WYG_043-25b"/>
　有娼徐月英送人詩云惆悵人間萬事違兩人同去<lb/>
　一人歸生憎平望亭前水忍照鴛鴦相背飛金陵一<lb/>
　營妓卒而焚之月英曰此娘平生風流没亦帶熖<lb/>
周禮庫<lb/>
　李涪尚書號周禮庫葢精於舊典也<lb/>
不愛紫衣僧<lb/>
　狄歸昌右丞愛與僧遊有服紫袈裟者乃疎之每誦<lb/>
　前軰詩曰因過竹院逢僧話又得浮生半日閒<lb/>
<pb n="KR3j0180_WYG_043-26a"/>
僧比蜀茶<lb/>
　鄭谷亦愛僧用比蜀茶曰與僧未必皆美不欲捨之<lb/>
不置油衣<lb/>
　孔極侍郎朝回遇雨避於坊叟之簾下延入㕔事叟<lb/>
　烏帽紗巾逢迎甚恭因備酒饌一一精好孔公借油<lb/>
　衣叟曰某寒不出熱不出風不出雨不出未嘗置油<lb/>
　衣也孔公不覺頓忘宦情<lb/>
内逼但請光訪<lb/>
<pb n="KR3j0180_WYG_043-26b"/>
　有丞郎馬上内逼急詣一空宅徑登溷軒乃大優穆<lb/>
　刁綾空屋也將上馬穆優忽至曰侍郎他日内逼但<lb/>
　請光訪<lb/>
買鞋<lb/>
　薛侍郎未登第前就肆買鞋鞋主曰秀才脚第幾對<lb/>
　曰與昭緯作脚來未曾與立第也<lb/>
登華山<lb/>
　道士程子霄登華山偶顚仆宇文翰戯曰不知上得<lb/>
<pb n="KR3j0180_WYG_043-27a"/>
　不得且恠懸之又懸<lb/>
阿灰作浣溪沙詞<lb/>
　張偉侍郎䘮愛妾悼念不已其猶子曙作浣溪沙詞<lb/>
　枕障熏爐隔綉幃二年終日兩相思好風明月始應<lb/>
　知天上人間何處去舊歡新夢覺來時黄昏微雨畫簾<lb/>
　垂侍郎朝退覩詞慟曰必是阿灰所作然於名教還<lb/>
　亦不可阿灰中諫小字也<lb/>
落第詩<lb/>
<pb n="KR3j0180_WYG_043-27b"/>
　高蟾落第詩云天上碧桃和露種日邉紅杏倚雲栽<lb/>
　芙蓉生在秋江上不向東風怨未開胡曾下第詩云<lb/>
　翰苑何時休嫁女文章早晚罷生兒上林新桂年年<lb/>
　發不許平人折一枝<lb/>
醮詩<lb/>
　李<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>醮詩云一封紅篆書為奏塵寰事<lb/>
天帝召滑能着棋<lb/>
　待詔滑能棋甚髙少逢敵手有張小子請饒一路隨<lb/>
<pb n="KR3j0180_WYG_043-28a"/>
　手輙應一旦曰某非棋客天帝命我取公着棋請指<lb/>
　揮家事滑奄然而逝<lb/>
好食竹雞<lb/>
　有富商暴亡醫工梁新診視曰尋常嗜何物僕夫曰<lb/>
　好食竹雞新曰竹雞食半夏中半夏毒也命搗薑汁<lb/>
　灌之方甦<lb/>
吃鱠眼花<lb/>
　有一少年眼中常見一鏡醫工趙卿曰郎君吃鱠太<lb/>
<pb n="KR3j0180_WYG_043-28b"/>
　多醬醋不快又有魚鱗在胸中所以眼花乃設芥醋<lb/>
　一甌忍飢啜之遂愈<lb/>
婢僕詩<lb/>
　李昌符作婢僕詩五十首有云不論秋菊與春花個<lb/>
　個能噇空肚茶無事莫教頻入庫一應閒物要㱔㱔<lb/>
道士行法事不䖍<lb/>
　玉局觀二道士上壇行法事其僕忽見四人着緋自<lb/>
　天而下拽二道士壇前鞭背二十相次患發背而死<lb/>
<pb n="KR3j0180_WYG_043-29a"/>
征遼碑<lb/>
　張建章泛海遇風忽有青衣曰奉天仙命請大夫俄<lb/>
　至大島有女仙甚盛食畢告退女仙曰子不欺暗室<lb/>
　君子人也及還風濤寂然又回風至西岸太宗征遼<lb/>
　碑在水中建章帛苞麥屑至水中摸而讀之不欠一<lb/>
　字<lb/>
夢幡飛指<lb/>
　劉仁恭微時夢佛幡於手指飛或曰君年四十九必<lb/>
<pb n="KR3j0180_WYG_043-29b"/>
　有旌旙之貴果然<lb/>
木星入南斗<lb/>
　乾符中木星入南斗知星者咸曰金火土犯斗則為<lb/>
　灾惟木為福術士邉岡曰木在斗中朱字也識者言<lb/>
　唐有緋衣之䜟裴字為緋衣牛字着人即朱也裴度<lb/>
　牛僧孺每應此䜟安知鍾於碭山之朱乎<lb/>
玉界尺<lb/>
　趙光逢丰神秀異號玉界尺<lb/>
<pb n="KR3j0180_WYG_043-30a"/>
坐主辱門生<lb/>
　封舜卿與門生鄭致雍同入翰林鄭有俊才封思拙<lb/>
　俗時謂坐主辱門生<lb/>
病鶴詩<lb/>
　沙門貫休風騷之外精於筆札成中令問其筆法休<lb/>
　曰此事須登壇而授安可草草而言成衘之逓於黔<lb/>
　中因以病鶴詩見意詩曰見説氣清邪不入不知爾<lb/>
　病自何來<lb/>
<pb n="KR3j0180_WYG_043-30b"/>
五髭鬚<lb/>
　江陵有村民事伍子胥神誤呼五髭鬚乃畫五丈夫<lb/>
　皆鬍腮祝呼之祭云一髭鬚二髭鬚五髭鬚<lb/>
<graphic n="KR3219" url="https://raw.githubusercontent.com/kanripo/KR-Gaiji/master/images/KR3219.png" mimeType="image/png"/>鬼<lb/>
　江河邉多<graphic n="KR3219" url="https://raw.githubusercontent.com/kanripo/KR-Gaiji/master/images/KR3219.png" mimeType="image/png"/>鬼徃徃呼人姓名應之必溺死<lb/>
採龜<lb/>
　南人採龜尿以其性妬而與蛇交採時取雄龜以鏡<lb/>
　照之既見鏡中龜即滛發而失溺即以物取之<lb/>
<pb n="KR3j0180_WYG_043-31a"/>
睡龍<lb/>
　江南蘆荻之間徃徃燒起睡龍辰州民燒起一龍四<lb/>
　面風雷急雨不能撲滅尋為煨燼而角不化瑩白如<lb/>
　玉<lb/>
射鹿<lb/>
　唐州有民獵深山射中一鹿視之乃人也呼獵者曰<lb/>
　我隋初隠此山今日合死於子之手但置我石室間<lb/>
　獵者諾之逡廵而絶獵人旬日再徃即亡其屍矣<lb/>
<pb n="KR3j0180_WYG_043-31b"/>
六甲行厨<lb/>
　修道功深者享六甲行厨凡有所須舉意即至<lb/>
五彩纒梯<lb/>
　馮涓失意蹭蹬有詩云取水郎中何日了破柴員外<lb/>
　幾時休年八十五以五彩纒梯穿屋具冠帶立梯一<lb/>
　級而終<lb/>
這邉走那邉走<lb/>
　蜀後主裹小巾其尖如錐宫妓多衣道服簪以蓮花<lb/>
<pb n="KR3j0180_WYG_043-32a"/>
　冠因施胭脂夾臉號醉粧作詞云這邉走那邉走只<lb/>
　是尋花桞那邉走這邉走莫厭金盃酒<lb/>
安天龍<lb/>
　滄州有民子路逢白蛇以繩繋之擺其頭落須臾雷<lb/>
　電撮此子上空中為電火燒死有朱書云此人殺安<lb/>
　天龍為天符所誅<lb/>
鹿茸<lb/>
　南中多鹿一牡管牝百數至春羸痩夏食菖蒲却肥<lb/>
<pb n="KR3j0180_WYG_043-32b"/>
　獵者先以繩繋其茸截取之以末散也<lb/>
紫稍花<lb/>
　龍生二卵一為吉了上岸與鹿交或遺精枯槎號紫<lb/>
　稍花益陽道<lb/>
㸃㸃師<lb/>
　蜀州靈鷲山有僧卧一室常用手㸃胸時號㸃㸃師<lb/>
煎餅招鬼<lb/>
　夜作煎餅多招鬼神有儒生出通衢云昨夜崇福院<lb/>
<pb n="KR3j0180_WYG_043-33a"/>
　僧作煎餅肉羮被我番其鼎器其肉羮和灰埋花欄<lb/>
　中又一鬼於人家不得煎餅推其小婢落火復一鬼<lb/>
　至云我能醫火燒瘡爾但與我煎餅因教之有姬夜<lb/>
　作煎餅忩中忽露一青手遺餅而没<lb/>
醫火燒瘡<lb/>
　醫火燒瘡無出醋泥甚驗<lb/>
衣冠土梟<lb/>
　起居郎蘓堦寢陋無行人目為衣冠土梟<lb/>
<pb n="KR3j0180_WYG_043-33b"/>
一歩一計<lb/>
　李克用入魏愽覘云城上有旗幟來往晉王曰劉鄩<lb/>
　一歩一計更令審探果縛芻為人縛旗於上驢負之<lb/>
　循堞而行鄩軍已去二日矣<lb/>
蒿餅子<lb/>
　貫休眞率嘗有僧許蒿脯未得乃拍手謂曰你蒿餅<lb/>
　子何在<lb/>
白牡丹老嫗<lb/>
<pb n="KR3j0180_WYG_043-34a"/>
　人之家道切要防閑嫠婦少婢僕處子不正之偶徃<lb/>
　徃有焉有嫗號白牡丹蓄下胎藥臨終見嬰兒無數<lb/>
　聚啖其腦<lb/>
誦天蓬呪<lb/>
　曹肅西庄多為跨白鶴書生所魘有魏處士夜見跨<lb/>
　驢者逐之誦天蓬呪無恙又夢鬼追之甚急空中有<lb/>
　人授大斧一揮人驢俱斃<lb/>
偷驢賊<lb/>
<pb n="KR3j0180_WYG_043-34b"/>
　王先主㣲時偷驢遭刑攻東川為守陴卒日夜呌偷<lb/>
　驢賊先主謂俳優王舍城曰為我罵之優㦸手指城<lb/>
　上人且令靜聼曰我偷你屋裏驢耶城上皆笑一旦<lb/>
　袒背示舍城無瘡㾗舍城曰大好大好何處得此膏<lb/>
　藥<lb/>
蜀主詩詞<lb/>
　蜀後主荒於酒色月夜毎言惆悵惆悵又云切道斷<lb/>
　人生幾何有分者任作傀儡入秦至劍州悦江水之<lb/>
<pb n="KR3j0180_WYG_043-35a"/>
　美詩云不緣朝帝闕好此結茅廬至咸陽撰曲子云<lb/>
　盡是一塲傀儡<lb/>
廻避一抄夏供<lb/>
　貫休戒行精嚴求化養衆徐簡夫曰所在長老有似<lb/>
　蜣蜋見爇糞盡即翾然而飛衆僧依長老相聚而食<lb/>
　僧亡即索然而去休怒拂袖而出簡夫曰又廻避得<lb/>
　一抄夏供也<lb/>
替代<lb/>
<pb n="KR3j0180_WYG_043-35b"/>
　荆南都頭李遇疾困攝至隂府逢一人先物故者曰<lb/>
　常侍安得此來復有一人云已追到李遇遂蘓見妻<lb/>
　子泣其身下卧一畫人號替代<lb/>
識字亂情<lb/>
　李義山雜纂云婦人識字即亂情尤不可作詩詩思<lb/>
　不出二百里<lb/>
龍巢飜<lb/>
　夷陵江或浮大木蔽塞水面土人謂之龍巢飜<lb/>
<pb n="KR3j0180_WYG_043-36a"/>
乞食歌姬院<lb/>
　裴休披毳衲於歌姬院持鉢乞食曰不為俗情所染<lb/>
　可以説法為人<lb/>
間氣布衣<lb/>
　皮日休傲誕自號間氣布衣<lb/>
偷江東集<lb/>
　鄴王羅紹威慕江東羅隠詩賦目其集曰偷江東<lb/>
僧鸞詩<lb/>
<pb n="KR3j0180_WYG_043-36b"/>
　僧鸞鄙賈島詩自諷其詞云鯨目光燒半海紅鰲頭<lb/>
　浪蹙掀天白又云我不能致思於藩籬蹄涔之間<lb/>
鼓琴吹笛<lb/>
　温庭筠善鼓琴吹笛云有絃即彈有孔即吹不必柯<lb/>
　亭㸑桐也<lb/>
檢譜角觝<lb/>
　顔王雲論兵必攘袂叱咤若對大敵人號檢譜角觝<lb/>
醉鄉無戸稅<lb/>
<pb n="KR3j0180_WYG_043-37a"/>
　劉虚白嗜酒有詩云知道醉鄉無戸税任教荒却下<lb/>
　丹田<lb/>
　　幽閒鼔吹<lb/>
公主不視疾<lb/>
　宣宗萬壽公主駙馬鄭尚書之弟凱有危疾上使訊<lb/>
　之回問公主視疾否曰在慈恩寺看塲戯上曰我恠<lb/>
　士大夫不與我為親良有以也召主責曰豈有小郎<lb/>
　病乃就看他處乎立遣歸宅<lb/>
<pb n="KR3j0180_WYG_043-37b"/>
寄杜黄裳錢并氊車<lb/>
　李師道䟦扈憚杜黄裳為相未敢失禮命幹吏寄錢<lb/>
　數千緡并氊車子一乘亦直千緡使者宅前伺候累<lb/>
　日有緑輿出從二青衣藍縷問何人曰相公夫人使<lb/>
　者遂歸以告師道折其謀終身不敢失節<lb/>
末坐慘緑少年全别<lb/>
　潘炎德宗時翰林學士妻劉晏女也京兆有故伺候<lb/>
　累日不得見乃遺守門者三百縑夫人曰豈有人臣<lb/>
<pb n="KR3j0180_WYG_043-38a"/>
　京兆尹願一見遺奴三百縑其危可知也勸炎避位<lb/>
　子孟陽初為侍郎夫人曰以爾人材而位丞郎吾懼<lb/>
　禍至試㑹爾同列吾觀之客至夫人喜曰皆汝之儔<lb/>
　也末坐慘緑少年何人也曰補闕杜黄裳夫人曰此<lb/>
　人全别必是有名卿相<lb/>
實告賢於能詩<lb/>
　元稹在鄂州周復為從事相國賦詩命院中屬和復<lb/>
　曰某偶以大人往還謬獲一第其實詩賦皆不能也<lb/>
<pb n="KR3j0180_WYG_043-38b"/>
　相國曰遽以實告賢於能詩<lb/>
金銅茶籠子物<graphic n="KR2350" url="https://raw.githubusercontent.com/kanripo/KR-Gaiji/master/images/KR2350.png" mimeType="image/png"/>
　崔造退位一二歳居閒躁悶謂兒侄不得他諸道金<lb/>
　銅茶籠子物<graphic n="KR2350" url="https://raw.githubusercontent.com/kanripo/KR-Gaiji/master/images/KR2350.png" mimeType="image/png"/>也遂復起<lb/>
錢至十萬通神<lb/>
　張延賞判度支有獄頗寃濫公召吏嚴戒旬日須了<lb/>
　明日案上有小帖子曰錢三萬乞不問此獄公怒更<lb/>
　促之明日帖子云錢五萬貫公亦怒明日復見帖子<lb/>
<pb n="KR3j0180_WYG_043-39a"/>
　曰錢十萬貫遂止不問所親偵之公曰錢至十萬通<lb/>
　神矣無不可為之事吾懼及禍不得不止也<lb/>
元載一書得絹千疋<lb/>
　元載在中書有丈人來投載度其人不任事贈河北<lb/>
　一書丈人不得已持去既至幽州及拆視之更無一<lb/>
　詞惟署名而已大悔怒欲回試謁院吏斯須有大校<lb/>
　持箱請書書入舘之上舍留連數日奉絹千疋<lb/>
叚和尚製西凉州<lb/>
<pb n="KR3j0180_WYG_043-39b"/>
　元載子伯和勢傾中外福州觀使寄樂妓十人既至<lb/>
　半歳不得送使者窺伺門下有琵琶康崑崙最厚乃<lb/>
　厚遺求通既送妓伯和一試盡以遺之有叚和尚善<lb/>
　琵琶自製西凉州崑崙求之不與以樂之半贈乃𫝊<lb/>
宣宗問於敕使何如<lb/>
　宣宗問韋澳曰朕於敕使何如澳即述上威制前朝<lb/>
　無比上閉目揺手曰總未總未依前怕他在計將安<lb/>
　出澳曰謀之外廷恐有太和末事不若就其中揀才<lb/>
<pb n="KR3j0180_WYG_043-40a"/>
　識者委以計上曰朕已行之自黄至綠自緑至緋皆<lb/>
　感恩若紫衣掛身即一片矣公慚而退<lb/>
立儲宮<lb/>
　裴休嘗論儲宫當立宣宗曰若立儲宫便是閒人<lb/>
長日惟消一局棊<lb/>
　宣宗坐朝次對官必待氣息平均然後問事令狐相<lb/>
　進李逺知杭州上曰逺詩長日惟消一局棊可臨郡<lb/>
　哉<lb/>
<pb n="KR3j0180_WYG_043-40b"/>
逺郡謝表<lb/>
　宣宗視逺郡謝上表左右曰不足煩聖慮上曰無非<lb/>
　時章奏只有此表安知其不有情懇乎吾不敢忽<lb/>
張長史筆迹<lb/>
　張長史為常熟尉有老父過狀判去數日復至曰某<lb/>
　實非論事覩公筆跡竒妙耳<lb/>
米價方貴居亦不易<lb/>
　白居易初以詩謁顧况况熟視姓名曰米價方貴居<lb/>
<pb n="KR3j0180_WYG_043-41a"/>
　亦弗易披卷首曰咸陽原上草一歳一枯榮野火燒<lb/>
　不盡春風吹又生况曰道得個語居即易矣因為延<lb/>
　譽聲名大振<lb/>
崢嶸甚<lb/>
　喬彛京兆府解試渥洼馬賦警句曰四蹄曳練番瀚<lb/>
　海之霜華一噴生風下胡山之木葉便欲首送乃曰<lb/>
　崢嶸甚宜以解副薦之<lb/>
鴈門太守行<lb/>
<pb n="KR3j0180_WYG_043-41b"/>
　李賀以歌詩謁韓吏部歸極困解帶讀之首篇鴈門<lb/>
　太守行曰黑雲壓城城欲摧甲光向日金鱗開却束<lb/>
　帶邀之<lb/>
訪李賀遺文<lb/>
　李藩常綴李賀歌詩知賀表兄與賀筆硯之舊託訪<lb/>
　所遺其人曰某盡記其數為亦多㸃竄請得所緝者<lb/>
　為改正公併付之彌年絶迹公怒召詰之答曰恨其<lb/>
　傲忽常思報之其文已投溷中矣故賀篇什流傳者<lb/>
<pb n="KR3j0180_WYG_043-42a"/>
　少<lb/>
作假天子<lb/>
　苖帝師落第出都門有父老曰要知前事耶曰某有<lb/>
　一第分乎曰大有事苖曰一郡乎曰更向上曰亷察<lb/>
　乎曰更向上將相乎曰更向上公怒曰作天子乎曰<lb/>
　天子真者不得假者即得後果為將相及德宗升遐<lb/>
　攝之冢宰三日<lb/>
牛僧孺詣于頔<lb/>
<pb n="KR3j0180_WYG_043-42b"/>
　牛僧孺詣襄陽于頔求知頔以海客遇之牛怒而去<lb/>
　後召客將問牛秀才發未曰已去立命小將賫書絹<lb/>
　五百疋追之僧孺不啓封揖回<lb/>
　　法苑珠林<lb/>
取兒償金色<lb/>
　梁南陽人侯慶有一銅像慶有一牛擬化為金色像<lb/>
　曰卿夫婦負我金色久不償今取卿兒醜多以充色<lb/>
　至曉醜多病卒像忽自有金色光照四隣隣里皆來<lb/>
<pb n="KR3j0180_WYG_043-43a"/>
　觀焉<lb/>
金鎞療目<lb/>
　後周張元其祖䘮明元然七層燈七晝夜讀藥師經<lb/>
　每日行道曰今以燈光普施法界乞祖目明元求代<lb/>
　暗夜夢一翁以金鎞療其祖目三日後其目果瘥<lb/>
夢賔頭顱<lb/>
　晉釋道安者註般若諸經恐不合理乃誓曰若所説<lb/>
　不違理者當見瑞相乃夢胡道人白頭眉長語曰君<lb/>
<pb n="KR3j0180_WYG_043-43b"/>
　所註經殊合道理我不得入泥洹住在域當相助𢎞<lb/>
　通可時設食也後逺公云和尚所夢乃是賔頭顱也<lb/>
青衫白㡌女化羊<lb/>
　唐長安市裏每歳元日已後逓飲食相邀號為傳坐<lb/>
　東市趙太次當設之有客先到見碓上童女青衫白<lb/>
　帽以索繋頸于碓柱泣曰我主人女也盗父母錢欲<lb/>
　買脂粉未及而死其錢今在厨舍壁中坐此得罪今<lb/>
　當償命言畢化為青羊白頭客驚告主人主人問其<lb/>
<pb n="KR3j0180_WYG_043-44a"/>
　形貎乃是小女死已二年于厨壁取得錢於是送羊<lb/>
　僧寺闔門不復食肉<lb/>
負錢作牛<lb/>
　永徽中汾州人路伯逹負同縣人錢一千後與錢主<lb/>
　佛前誓曰若我未還公願死與君家作牛逾年而死<lb/>
　錢主家㹀牛産一赤犢子額上白毛為路伯逹三字<lb/>
四十二章經<lb/>
　漢明帝夢金人飛空而來未幾僧摩騰自天竺至乃<lb/>
<pb n="KR3j0180_WYG_043-44b"/>
　立精舍以居之今洛城西白馬寺是也譯四十二章<lb/>
　經傳于世<lb/>
諸天雨<lb/>
　兠率天雨摩泥珠䕶世城雨美膳阿修羅天雨兵仗<lb/>
　閆浮世界謂熱也<lb/>
晤言消戚戚<lb/>
　謝安與支遁書曰人生如寄耳終日戚戚遲君來晤<lb/>
　言消之<lb/>
<pb n="KR3j0180_WYG_043-45a"/>
般若臺<lb/>
　陳文逹持誦金剛經有人入㝠見築臺云此般若臺<lb/>
　待陳文逹<lb/>
判夢四法<lb/>
　判夢有四法一曰旡明薰習二曰舊識廵遊三曰大<lb/>
　偏增<hi>闕</hi>四曰善惡先兆<lb/>
鵲尾爐<lb/>
　香爐有柄可執者曰鵲尾爐<lb/>
<pb n="KR3j0180_WYG_043-45b"/>
誦法華經<lb/>
　釋慧慶誦法華經夜間空中有彈指贊嘆之聲嘗遇<lb/>
　風濤慶誦不輟舡在浪中如有人牽之倐忽至岸<lb/>
　　醉鄉日月<lb/>
醉鄉所宜<lb/>
　凡醉有所宜醉花宜晝襲其光也醉雪宜夜消其寒<lb/>
　也醉得意宜唱宣其和也醉將離宜撃鉢壯其神也<lb/>
　醉丈人宜謹節奏愼章程畏其侮也醉俊人宜益觥<lb/>
<pb n="KR3j0180_WYG_043-46a"/>
　盂加旗幟助其烈也醉樓宜暑資其清也醉水宜秋<lb/>
　泛其爽也此皆審其宜攷其景反此則失飲之天矣<lb/>
君子中人小人<lb/>
　凡酒以色清味重而飴為聖色如金而味醇且苦者<lb/>
　為賢色黑而酸醨者為愚以家醪糯觴醉人者為君<lb/>
　子以家醪黍觴醉人者為中人以巷醪秫觴醉人者<lb/>
　為小人<lb/>
不歡之候<lb/>
<pb n="KR3j0180_WYG_043-46b"/>
　不歡之候有九主人吝一也賔輕主二也鋪陳顇而<lb/>
　不叙三也樂生而妓驕四也數易令五也騁牛飲六<lb/>
　也迭恠諧七也手相<hi>闕</hi>八也歡骰子九也<lb/>
害馬<lb/>
　酒徒謂不可與飲者為歡塲之害馬<lb/>
歡候<lb/>
　歡之候十有三得其時一也賔主乆間二也酒醇而<lb/>
　主嚴三也非觥罍不謳四也不能令有耻五也方飲<lb/>
<pb n="KR3j0180_WYG_043-47a"/>
　不重膳六也不動筵七也錄事貎毅而法峻八也明<lb/>
　府不受請謁九也廢賣律十也廢替十一也不恃酒<lb/>
　十二也使勿歡勿暴十三也<lb/>
明府<lb/>
　凡飲以一人為明府主斟酌之宜酒懦為曠官謂冷<lb/>
　也酒猛為苛政謂熱也<lb/>
飲餙<lb/>
　飲餙者如暑中置寒筵氷之類<lb/>
<pb n="KR3j0180_WYG_043-47b"/>
三材<lb/>
　凡飲以一人為錄事以紏坐人須擇有飲材者材有<lb/>
　三謂善令知音大戸也<lb/>
犯觥令<lb/>
　初犯令律事以本戸繩之不止者置觥錄事投旗於<lb/>
　前曰某犯觥令<lb/>
飲儲<lb/>
　下酒物色謂之飲儲<lb/>
<pb n="KR3j0180_WYG_043-48a"/>
飲噐<lb/>
　飲器大曰武小曰文<lb/>
六鶴齊飛<lb/>
　古者交歡多為博列子曰虞氏設樂飲酒撃博接士<lb/>
　其齒以牙餙以箭長五寸其數六刻一頭作鶴形仙<lb/>
　經云六鶴齊飛葢其名也宋齊以降多以樗蒲頭戰<lb/>
　酒骰子之制亦六鶴樗蒲之變也<lb/>
手執令<lb/>
<pb n="KR3j0180_WYG_043-48b"/>
　手執令旋其盞如羊角飛其袂如虎眼然後可以畋<lb/>
　漁風月矰繳笙竽以召飲徒<lb/>
狂花病葉<lb/>
　或有勇於牛飲者以巨觥沃之既撼狂花復凋病葉<lb/>
　者飲流謂睚眦者為狂花目睡者為病葉<lb/>
招手令<lb/>
　招手令云亞其虎膺謂手掌曲其松根謂指節以蹲<lb/>
　鶚間虎膺之下蹲鶚大指也以鈎㦸差玉柱之旁鈎<lb/>
<pb n="KR3j0180_WYG_043-49a"/>
　㦸頭指玉柱中指也潜虬濶玉柱三分潜虬無名指<lb/>
　也竒兵濶潜虬一寸竒兵小指也死其三洛謂嚲其<lb/>
　腕生其五峯通呼五指也<lb/>
令十説<lb/>
　令有十說有入頭有揭尾有抛過有轉江有挑心有<lb/>
　搨首有五段有三分有轉開有合地<lb/>
徵名<lb/>
　風雲中徵人名如朱雲斛律明月禽鳥中徵人名如<lb/>
<pb n="KR3j0180_WYG_043-49b"/>
　魏豹扁鵲草木中徵人名如鄧艾越椒布帛中徴人名<lb/>
　如季布爰絲顔色中徵人名如衛青李白形體中徵<lb/>
　人名如張耳伯牙親族中徵人名如王郎衛子夫家<lb/>
　具中徵人名如劉盆子公孫杵臼州郡中徵人名如<lb/>
　馮唐孔光李廣<lb/>
寒筵氷法<lb/>
　造寒筵氷法盛夏初夏於井側安鑊用大水晶一塊<lb/>
　大如拳無瑕釁者以新汲水熾火煑千沸取起瓶口<lb/>
<pb n="KR3j0180_WYG_043-50a"/>
　小腹大滿盛其湯以油帛宻封其口勿令泄氣復以<lb/>
　重湯煑之千沸急沉井底平旦出之破瓶氷已結矣<lb/>
霹靂酵<lb/>
　暑月候大雷霆時収雨水掬米炊飯釀酒名霹靂酵<lb/>
　　岳陽風土記<lb/>
竹生日<lb/>
　竹有生日五月十三也移竹栽宜用此日或隂雨土<lb/>
　虚則鞭竹明年笋莖交出<lb/>
<pb n="KR3j0180_WYG_043-50b"/>
偷笋<lb/>
　閭閻偷笋隔籬埋<hi>闕</hi>於墻下一作埋猫狗其笋自迸<lb/>
　出<lb/>
　<lb/>
　<lb/>
　<lb/>
　<lb/>
　類説卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目録</head> <lb/>
    <p>
<pb n="KR3j0180_WYG_005-1a"/>
欽定四庫全書<lb/>
　類說目録<lb/>
　卷五<lb/>
　　　燕北雜記<lb/>
　　　　壓禳法　　　　蕭姓請耶律<lb/>
　　　　木兔　　　　　艾衣<lb/>
　　　　請蕭姓者　　　三節<lb/>
　　　　埋狗　　　　　打圃斗射虎<lb/>
<pb n="KR3j0180_WYG_005-1b"/>
　　　　木葉山　　　　奠黑山<lb/>
　　　　旋風　　　　　戎装飲<lb/>
　　　　種田　　　　　治盜<lb/>
　　　　擂鼔　　　　　錫里<lb/>
　　　　行軍　　　　　午日大喊<lb/>
　　　　錫勒必<lb/>
　　　洞㝠記<lb/>
　　　　帝徳宜封　　　九色鳳雛<lb/>
<pb n="KR3j0180_WYG_005-2a"/>
　　　　負局先生　　　却睡草<lb/>
　　　　神馬　　　　　鮫人泣珠<lb/>
　　　　猗蘭殿　　　　王母降<lb/>
　　　　玉枝　　　　　龜甲屏風<lb/>
　　　　刀花赤鵲　　　桂柱<lb/>
　　　　碧草　　　　　唱迴風曲<lb/>
　　　　龍呌池　　　　翻雞菱<lb/>
　　　　躡空草　　　　蟹膠<lb/>
<pb n="KR3j0180_WYG_005-2b"/>
　　　　懐夢草　　　　騰光臺<lb/>
　　　　含烟舟　　　　玉璃<lb/>
　　　　玉燕釵　　　　龜二千年一出頭<lb/>
　　　　滑稽兒　　　　影蛾池<lb/>
　　　　十洲記　　　　不死草<lb/>
　　　　集絃膠　　　　割玉如泥<lb/>
　　　　碧海　　　　　火浣布<lb/>
　　　　仙椹　　　　　蓬丘<lb/>
<pb n="KR3j0180_WYG_005-3a"/>
　　　　十二玉樓　　　崑崙宫<lb/>
　　　　廣寒宫　　　　青雲干吕<lb/>
　　　　神丸　　　　　武帝四多<lb/>
　　　　風生獸　　　　靈膠<lb/>
　　　　扶桑　　　　　風山<lb/>
　　　拾遺記<lb/>
　　　　青虹　　　　　丹渠霞漿<lb/>
　　　　昆臺　　　　　召百辟受教<lb/>
<pb n="KR3j0180_WYG_005-3b"/>
　　　　甯封食飛魚　　孤桑<lb/>
　　　　鐘磬聲振百里　夢吞日生子<lb/>
　　　　丹石　　　　　寳露<lb/>
　　　　三壺　　　　　青鸐<lb/>
　　　　貫月查　　　　鳥吐五色氣<lb/>
　　　　河精　　　　　黄龍𤣥龜<lb/>
　　　　玉簡　　　　　傅說夢乘雲<lb/>
　　　　蜂舟　　　　　泥籬國來朝<lb/>
<pb n="KR3j0180_WYG_005-4a"/>
　　　　鳳鷂　　　　　緑囊中丸散<lb/>
　　　　師延奏曲　　　比翼鳥<lb/>
　　　　八駿　　　　　玉帳髙㑹<lb/>
　　　　仁烏　　　　　水精之子<lb/>
　　　　黄髮五老　　　寳井<lb/>
　　　　𤣥天女　　　　肘間金壺<lb/>
　　　　指端出浮圖　　螺舟<lb/>
　　　　子午臺　　　　趙髙懐中青丸<lb/>
<pb n="KR3j0180_WYG_005-4b"/>
　　　　紫琉璃帳　　　雲雷宫<lb/>
　　　　崆峒靈𤓰　　　瓊厨金穴<lb/>
　　　　兩舌重音　　　夜舒荷<lb/>
　　　　太一之精　　　舌耕<lb/>
　　　　經神經苑　　　行尸走肉<lb/>
　　　　書倉　　　　　針神<lb/>
　　　　辟寒金　　　　機絶針絶絲絶<lb/>
　　　　囈語通周易　　九鼎<lb/>
<pb n="KR3j0180_WYG_005-5a"/>
　　　　招凉珠　　　　白獺髓<lb/>
　　　　百濯香　　　　青衣撲火<lb/>
　　　　九醖酒　　　　頻斯國<lb/>
　　　　側理紙　　　　房老<lb/>
　　　　瑶臺十二　　　芳塵<lb/>
　　　　金霧　　　　　頗稜<lb/>
　　　　怨碑　　　　　帝辛枕<lb/>
　　　　泥封　　　　　滛泉<lb/>
<pb n="KR3j0180_WYG_005-5b"/>
　　　　龍駒島　　　　蓬萊山<lb/>
　　　　不周之粟　　　冰蠶<lb/>
　　　　金堂　　　　　玉錢<lb/>
　　　　碧霜　　　　　玉人<lb/>
　　　　夜明苔　　　　鑄兔腎為二劍<lb/>
　　　　月鏡　　　　　神龜<lb/>
　　　　八鴻　　　　　璿宫<lb/>
　　　㝠祥記<lb/>
<pb n="KR3j0180_WYG_005-6a"/>
　　　　神實不盡　　　壊經為衣<lb/>
　　　　阿練　　　　　女記前生刀子<lb/>
　　　齊諧記<lb/>
　　　　啖膾鼈　　　　針腫<lb/>
　　　　白獺<lb/>
　<lb/>
　<lb/>
　<lb/>
<pb n="KR3j0180_WYG_005-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目録<lb/>
<pb n="KR3j0180_WYG_005-7a"/>
欽定四庫全書<lb/>
　類說卷五　　　　　　　　　宋　曽慥　編<lb/>
　　燕北雜記<lb/>
壓禳法<lb/>
　毎年正月一日以糯米炊飰用白羊髓和丸為團如<lb/>
　拳大行宫寢帳内各散四十九丸為壓禳法遼人呼<lb/>
　比謂之阿尼雅伊能伊<hi>滿洲語元旦也舊作妳担離遼史作迺揑咿唲解云日子並誤今改</hi>
蕭姓請耶律<lb/>
<pb n="KR3j0180_WYG_005-7b"/>
　二月一日遼人蕭姓者並請耶律姓者於本家筵席<lb/>
　番呼此節為扎拉巴<hi>蒙古語已請之謂舊作瞎里尀解云瞎里是請尀是時並誤今改</hi>
木兔<lb/>
　三月三日以木雕爲兔分兩朋走馬射之先中者勝<lb/>
　其負朋下馬跪奏勝朋人酒勝朋於馬上接琖飲之<lb/>
　遼稱此節為陶拉噶爾布噶<hi>索倫語射兔之謂舊訛作淘里化今改</hi>
艾衣<lb/>
　五月五日午時採艾摘葉與綿相和絮衣七事遼主<lb/>
<pb n="KR3j0180_WYG_005-8a"/>
　著之南北臣僚各賜艾衣三事渤海厨子進艾膏遼<lb/>
　稱此節為托卜伊能伊<hi>滿洲語托卜端也伊能伊日也舊作討賽離遼史作討賽咿唲今並改</hi>
請蕭姓者<lb/>
　六月十八日耶律姓却請蕭姓者亦名扎拉巴<lb/>
三節<lb/>
　七月十三日至十五日迎節送節哭節遼人呼為賽<lb/>
　音伊能伊<hi>滿洲語吉日也舊作賽離捨解云賽離是月捨是子並誤今改正</hi>
埋狗<lb/>
<pb n="KR3j0180_WYG_005-8b"/>
　八月八日殺白犬於寢帳前七步埋其頭露觜後七<lb/>
　日移寢帳於埋狗頭地上呼此節為伊克努爾<hi>蒙古語伊</hi>
　<hi>克大也努爾面也舊作担褐妳遼史作揑褐耐解云担褐是狗妳是頭並誤今並改</hi>
打圃斗射虎<lb/>
　九月九日打圃斗射虎少者輸重九一筵席射罷於<lb/>
　地髙處卓帳飲菊花酒出兔肝切生以鹿舌醬拌食<lb/>
　之呼此節為博羅哩烏楚哩<hi>滿洲語博羅哩秋也烏楚哩時也遼史訛必里遲離此又訛一十賽今並改</hi>
木葉山<lb/>
<pb n="KR3j0180_WYG_005-9a"/>
　十月將小紙衣甲像生鎗刀器械望木葉山寄庫呼<lb/>
　為達勒噶喀<hi>滿洲語燒也舊作戴辣解云戴是燒辣是甲並誤今改</hi>
奠黒山<lb/>
　冬至日殺白羊白馬白雁出生血和酒望黒山奠神<lb/>
　言契丹死魂為黒山神管係<lb/>
旋風<lb/>
　契丹見旋風合眼用鞭望空打四十九下口道阿都<lb/>
　拉七聲<lb/>
<pb n="KR3j0180_WYG_005-9b"/>
戎裝飲<lb/>
　臘月戎裝飲酒呼為綽哈雅布<hi>滿洲語綽哈兵也雅布令其行也舊誤今改作粆離尀解云粆離是戰尀是時並</hi>
種田<lb/>
　遼謂種田為塔哩<hi>滿洲語種田也舊作提烈誤今改</hi>
治盜<lb/>
　正月十三至十五日盗皆原釋如盜及十貫以上依<lb/>
　法行遣呼為呼爾哈豁羅<hi>滿洲語盗賊也舊作鶻吕尀解云鶻吕是偷尀是時並誤今改正</hi>
擂鼔<lb/>
<pb n="KR3j0180_WYG_005-10a"/>
　遼主别有鼔十六面發更時擂動至二㸃住三更再<lb/>
　擂呼為巴爾巴勒鼔<hi>是驚鬼</hi>
錫里<hi>蒙古語選㧞也舊作舎利今改</hi>
　契丹富豪民要裹頭巾者納牛駝七十頭馬百疋并<lb/>
　給契丹名目謂之錫里<lb/>
行軍<lb/>
　契丹行軍不擇日用艾和馬糞於白羊琵琶骨上灸<lb/>
　灸破便出行不破即不出<lb/>
<pb n="KR3j0180_WYG_005-10b"/>
午日大喊<lb/>
　遼人每遇午日如不逢兵亦須排陣望西大喊七聲<lb/>
　言午是遼國大旺之日<lb/>
錫勒必<lb/>
　北界漢兒方為契丹凌辱罵作錫勒必錫勒必奴婢<lb/>
　也<lb/>
　　洞㝠記<lb/>
帝徳宜封<lb/>
<pb n="KR3j0180_WYG_005-11a"/>
　武帝坐温室小殿有童女玉色服青衣縁瑣窗而入<lb/>
　跪於帝前曰后土之尊使臣送瑶符於陛下符文曰<lb/>
　帝徳宜封帝乃議封禪之事<lb/>
九色鳳雛<lb/>
　東方朔游房林之野獲九色鳳雛<lb/>
負局先生<lb/>
　李衮負五嶽真形圖而至號負局先生<lb/>
却睡草<lb/>
<pb n="KR3j0180_WYG_005-11b"/>
　善語國人飲丹露云日初出有露如珠又有草食之<lb/>
　不睡號却睡草<lb/>
神馬<lb/>
　東方朔游吉雲之地得神馬乘以遶日三匝朝出暮<lb/>
　歸<lb/>
鮫人泣珠<lb/>
　跋勒國人嘗有鮫人宿其舎既去泣别所墮淚皆成<lb/>
　珠<lb/>
<pb n="KR3j0180_WYG_005-12a"/>
猗蘭殿<lb/>
　猗蘭殿漢武帝所生之殿<lb/>
王母降<lb/>
　武帝時王母降聞其歌不見人聲圍匝梁棟間<lb/>
玉枝<lb/>
　東方朔得西那國玉枝以進武帝賜近臣年髙者云<lb/>
　病則枝汗死則折老耼得之七百年不汗偓佺得之<lb/>
　三千年不折<lb/>
<pb n="KR3j0180_WYG_005-12b"/>
龜甲屏風<lb/>
　武帝起神明臺臺上設金牀象席雜玉為龜甲屏風<lb/>
刀化赤鵲<lb/>
　武帝賜東方朔刀後化赤鵲入雲去<lb/>
桂柱<lb/>
　甘泉宫有凌波殿以桂為柱風來自香<lb/>
碧草<lb/>
　瑶琨山有碧草草實如菱以釀酒一飲三旬不醒<lb/>
<pb n="KR3j0180_WYG_005-13a"/>
唱迴風曲<lb/>
　漢宫人麗娟善歌體弱殆不勝衣常居瑠璃帳帶琥<lb/>
　珀佩恐隨風輕舉常唱迴風曲庭葉翻落如秋<lb/>
龍呌池<lb/>
　漢宫龍呌池有掇月舟太一池有連錢荇<lb/>
翻雞菱<lb/>
　𤣥都觀有翠水水中有菱狀如飛雞謂之翻雞菱又<lb/>
　有鴨丹毛而輕登芙蕖唼食朝露號升蕖鴨<lb/>
<pb n="KR3j0180_WYG_005-13b"/>
躡空草<lb/>
　烏奔國有草如芥葉食之能行空中號躡空草<lb/>
蟹膠<lb/>
　善化國貢蟹長九尺有百足四殻煮其殻為蟹膠勝<lb/>
　於鳳啄<lb/>
懐夢草<lb/>
　鍾火山有香草武帝思李夫人東方朔獻帝懐之即<lb/>
　夢見名懐夢草<lb/>
<pb n="KR3j0180_WYG_005-14a"/>
騰光臺<lb/>
　建元中起騰光臺臺上設樂有懸黎之磬吹霜條之<lb/>
　箎唱來雲依日之曲<lb/>
含烟舟<lb/>
　漢宫含烟舟以木蘭文杏為櫓<lb/>
玉螭<lb/>
　成帝㣲行見一玉螭遊於路<lb/>
玉燕釵<lb/>
<pb n="KR3j0180_WYG_005-14b"/>
　趙后玉釵化為白燕飛去後人因作釵名玉燕釵<lb/>
龜二千年一出頭<lb/>
　黄安者為代郡卒服朱砂舉體皆赤嘗坐一龜廣長<lb/>
　三尺曰此龜伏羲初造網罟得之性畏日月每二千<lb/>
　年一出頭我坐此見五出頭矣<lb/>
滑稽兒<lb/>
　帝呼東方朔為滑稽兒<lb/>
影娥池<lb/>
<pb n="KR3j0180_WYG_005-15a"/>
　望鵲臺有池廣千尺帝欲使仙人乘舟弄月影因名<lb/>
　影娥池<lb/>
十洲記<lb/>
　十洲者祖洲瀛洲𤣥洲炎洲長洲元洲流洲生洲鳳<lb/>
　麟洲聚窟洲<lb/>
不死草<lb/>
　祖洲有不死草出瓊田又名養神芝人已死三日者<lb/>
　以草覆之即活採服之長生<lb/>
<pb n="KR3j0180_WYG_005-15b"/>
集絃膠<lb/>
　鳳麟洲以麟角作膠名集絃膠能屬連斷絃又名續<lb/>
　絃膠<lb/>
割玉如泥<lb/>
　流洲以昆吾石作礪冶鐵作劍割玉如削泥<lb/>
碧海<lb/>
　扶桑東有碧海水色深碧<lb/>
火浣布<lb/>
<pb n="KR3j0180_WYG_005-16a"/>
　炎洲有火林山山有火䑕䑕毛為火浣布有垢燒即<lb/>
　除<lb/>
仙椹<lb/>
　扶桑島有木如桑實如椹仙人以為珍果九十年一<lb/>
　實<lb/>
蓬丘<lb/>
　蓬萊山一名蓬丘别有圓海黒色無風而洪波百丈<lb/>
　不可得往<lb/>
<pb n="KR3j0180_WYG_005-16b"/>
十二玉樓<lb/>
　崑崙山積金為城名天墉城面方千里上有十二玉<lb/>
　樓<lb/>
崑崙宫<lb/>
　崑崙山有三角一角正北名閬風巔一角正西名𤣥<lb/>
　圃臺一角正東名崑崙宫<lb/>
廣寒宫<lb/>
　冬至後月養魄於廣寒宫<lb/>
<pb n="KR3j0180_WYG_005-17a"/>
青雲干吕<lb/>
　漢武時西域逺夷來貢云嘗占東風入律十旬不休<lb/>
　青雲干吕連月不散意中國有好道之君故捜竒藴<lb/>
　以獻<lb/>
神丸<lb/>
　月支國獻武帝香四兩大如雀卵累如桑椹使者曰<lb/>
　此更生之神丸<lb/>
武帝四多<lb/>
<pb n="KR3j0180_WYG_005-17b"/>
　月支使者見武帝退而語人曰帝有四多目多顧則<lb/>
　貪忍口多言則犯難身多動則淫賊心多飾則奢侈<lb/>
　未有用此能成天下之治者也<lb/>
風生獸<lb/>
　炎洲有風生獸似豹青色大如貍在火中不焚其毛<lb/>
　不焦斫刺不入以鐵椎椎其頭乃死以口向風便活<lb/>
　石上菖蒲塞其耳鼻則死取其腦和菊服之長生<lb/>
靈膠<lb/>
<pb n="KR3j0180_WYG_005-18a"/>
　日西國王貢靈膠四兩吉光裘二領裘入水不沈入<lb/>
　火不焦<lb/>
扶桑<lb/>
　扶桑地方萬里多生林木葉如桑樹長者數千丈兩<lb/>
　兩同根偶生故名扶桑<lb/>
風山<lb/>
　𤣥洲上有風山聲響如雷<lb/>
　　拾遺記<lb/>
<pb n="KR3j0180_WYG_005-18b"/>
青虹<lb/>
　春皇者伏羲之别號居華胥之洲初神母游洲上有<lb/>
　青虹繞神母即娠厯十二年生伏羲<lb/>
丹渠霞漿<lb/>
　神農時陸地生丹渠駢生如車葢又有流雲洒液名<lb/>
　為霞漿<lb/>
昆臺<lb/>
　黄帝厭世于昆臺乃鼎湖峻極之處<lb/>
<pb n="KR3j0180_WYG_005-19a"/>
召百辟受教<lb/>
　黄帝召百辟受徳教者先列珪玉於蘭臺燃沈榆之<lb/>
　香<lb/>
甯封食飛魚<lb/>
　黄帝使風后負書常伯荷劍日游洹流夕歸隂浦萬<lb/>
　里一息洹流有石渠一莖百葉千年一花其地一名<lb/>
　沙瀾沙湧起成波瀾也中多神龍魚鼈皆能飛翔仙<lb/>
　人甯封食飛魚而死二百年更生故甯先生游沙海<lb/>
<pb n="KR3j0180_WYG_005-19b"/>
　頌云青渠的皪千載舒百齡暫死餌飛魚<lb/>
孤桑<lb/>
　少昊妃皇娥處璇宫夜織或乘桴游窮桑之浦有神<lb/>
　童稱白帝之子即太白之精與之燕戲窮桑者西海<lb/>
　之濵有孤桑直上千尋萬嵗一實食之後天而老<lb/>
鐘磬聲振百里<lb/>
　顓頊有浮金之鐘沈明之磬羽毛拂之則聲振百里<lb/>
　又奏含英之樂<lb/>
<pb n="KR3j0180_WYG_005-20a"/>
夢吞日生子<lb/>
　帝嚳之妃鄒屠氏之女行不踐地常履風雲夢吞日<lb/>
　則生子<lb/>
丹石<lb/>
　丹丘之野多鬼血化為丹石則碼碯也丹丘千年一<lb/>
　燒黄河千年一清<lb/>
寳露<lb/>
　黄帝時瑪瑙甕堯時猶存甘露在其中盈而不竭謂<lb/>
<pb n="KR3j0180_WYG_005-20b"/>
　之寳露頒賜羣臣至舜時露漸減時淳則露滿時澆<lb/>
　則露竭<lb/>
三壺<lb/>
　海中三山曰三壺方壺則方丈也蓬壺則蓬萊也瀛<lb/>
　壺則瀛洲也<hi>形如壺</hi>
青鸐<lb/>
　羽山之北有鳥曰青鸐聲如鐘磬世語曰青鸐鳴時<lb/>
　太平<lb/>
<pb n="KR3j0180_WYG_005-21a"/>
貫月查<lb/>
　堯時有巨查浮西海上有光如月查浮四海十二年<lb/>
　一周天周而復始名貫月查亦曰桂星查<lb/>
鳥吐五色氣<lb/>
　舜葬蒼梧有鳥吐五色氣名曰憑霄銜土成墳積珠<lb/>
　成壟<lb/>
河精<lb/>
　鯀治水九載無績自沈羽淵化為𤣥魚<lb/>
<pb n="KR3j0180_WYG_005-21b"/>
黄龍𤣥龜<lb/>
　禹盡力溝洫黄龍曳尾於前𤣥龜負青泥於後<lb/>
玉簡<lb/>
　禹游龍門八神探玉簡授之長一尺二寸使量度天<lb/>
　地禹執簡平定水土<lb/>
傅說夢乘雲<lb/>
　傅說賃為赭衣舂巖夢乘雲繞日而行筮得利建侯<lb/>
　卦帝聘之<lb/>
<pb n="KR3j0180_WYG_005-22a"/>
蜂舟<lb/>
　武王伐紂有大蜂如丹鳥飛集王舟因以繪旗名舟<lb/>
　曰蜂舟<lb/>
泥籬國來朝<lb/>
　成王時泥籬國來朝其人自發其國常行雲中下聞<lb/>
　雷霆或入潛穴波瀾在上視日月以知方國計寒暑<lb/>
　以知年月<lb/>
鳳鷂<lb/>
<pb n="KR3j0180_WYG_005-22b"/>
　旃塗國獻鳳鷂載以瑶車駕以赤象飲瓊漿飼雲實<lb/>
　成王崩飛去<lb/>
緑囊中丸散<lb/>
　昭王坐祇明之臺夢白雲起有羽衣人指畫王心應<lb/>
　手即裂曰先欲易王之心乃出方寸緑囊中有續脉<lb/>
　明丸補血精散王貯以玉缶緘以金繩王以塗足則<lb/>
　飛天萬里如遊咫尺<lb/>
師延奏曲<lb/>
<pb n="KR3j0180_WYG_005-23a"/>
　師延樂人也拊一絃琴則地祇皆升吹玉律則天神<lb/>
　俱降當軒轅時已數百嵗聽樂聲審國興亡紂欲殺<lb/>
　之師延奏清商流徵滌角之音紂曰淳古逺樂非予<lb/>
　可聽更奏迷魂淫魄之曲乃得免禍<lb/>
比翼鳥<lb/>
　燃丘國獻比翼鳥以玉為樊其使者經百餘國方至<lb/>
　京師<lb/>
八駿<lb/>
<pb n="KR3j0180_WYG_005-23b"/>
　穆王巡行天下馭八龍之駿一名絶地足不踐土二<lb/>
　名翻羽行越飛禽三名奔霄夜行萬里四名超影逐<lb/>
　日而行五名踰輝毛色炳耀六名超光一形十影七<lb/>
　名騰霧乘雲而奔八名挾翼身有翅<lb/>
玉帳髙㑹<lb/>
　穆王集方士春霄宫設常生之燈鳳腦之燈璠膏之<lb/>
　燈又有氷荷出冰壑中西王母乘鳳輦而來玉帳高<lb/>
　㑹進洞淵紅蘤嵰州甜雪崑崙流素蓮隂岐黒棗萬<lb/>
<pb n="KR3j0180_WYG_005-24a"/>
　嵗冰桃千年碧藕素蓮一房百子黒棗其樹百尋實<lb/>
　長二尺百年一熟<lb/>
仁烏<lb/>
　晉文公焚林求介子推有白鵶遶烟而噪呼曰仁烏<lb/>
　俗謂烏白臆者為慈烏則其類也<lb/>
水精之子<lb/>
　孔子生之夜有三蒼龍自天而下有二神女擎香露<lb/>
　於空中以沐浴孔母天帝下奏鈞天之樂有五老列<lb/>
<pb n="KR3j0180_WYG_005-24b"/>
　於庭則五星之精也先是有麟吐玉書於闕里人家<lb/>
　云水精之子系衰周而素王故二龍遶室五星降庭<lb/>
　孔母以繡紱繫麟角及夫子將終抱麟解紱而泣<lb/>
黄髮五老<lb/>
　老耼居反景日室之山有黄髮五老即五方之精也<lb/>
　或乘鴻鶴或衣羽毛耳出於頂瞳子皆方握青筠之<lb/>
　杖與耼共談天地之數<lb/>
寳井<lb/>
<pb n="KR3j0180_WYG_005-25a"/>
　范蠡收四方難得之貨或藏之井塹謂之寳井麗色<lb/>
　溢於閨房謂之遊宫<lb/>
𤣥天女<lb/>
　燕昭王時廣延國獻善舞二人一名提漠次名旋娟<lb/>
　或行無移影或積年不飢其舞一曰縈塵次曰集羽<lb/>
　王好神仙𤣥天之女託形作此二人<lb/>
肘間金壺<lb/>
　浮提國獻善書二人出肘間金壺中有汁如漆洒地<lb/>
<pb n="KR3j0180_WYG_005-25b"/>
　皆篆隸佐老子作道徳經凡數萬言老子删除之留<lb/>
　五千言<lb/>
指端出浮圖<lb/>
　休胥國道人尸羅指端出浮圖十層髙三尺人長五<lb/>
　六分執幢葢遶塔而行<lb/>
螺舟<lb/>
　秦始皇好仙有宛渠之民乘螺舟而至舟形似螺沈<lb/>
　行海底水不浸入其國人長十丈語及天地初開之<lb/>
<pb n="KR3j0180_WYG_005-26a"/>
　時了如目睹<lb/>
子午臺<lb/>
　始皇起雲明臺窮四方之珍木捜天下之巧工子時<lb/>
　起工午時已畢秦人謂之子午臺<lb/>
趙髙懐中青丸<lb/>
　秦王子嬰懸趙髙於井口七日不死以鑊湯煮七日<lb/>
　不沸乃戮之獄吏曰髙初囚時懐中有一青丸大如<lb/>
　雀卵方士云髙先世受韓終丹法冬卧堅冰夏卧爐<lb/>
<pb n="KR3j0180_WYG_005-26b"/>
　上不覺寒熱髙死一青雀從屍中入雲九轉之驗也<lb/>
紫琉璃帳<lb/>
　黄偃以玉精為盤貯冰於前設紫琉璃帳火齊屏風<lb/>
　列靈麻之燭<lb/>
雲雷宫<lb/>
　漢成帝造飛行殿方一丈其行疾若風雷號雲雷宫<lb/>
崆峒靈𤓰<lb/>
　漢明帝時燉煌進異𤓰云崆峒靈𤓰四劫一實<lb/>
<pb n="KR3j0180_WYG_005-27a"/>
瓊厨金穴<lb/>
　光武皇后弟郭况家工作之聲不絶人謂郭氏之室<lb/>
　不雨而雷東京謂况家為瓊厨金穴<lb/>
兩舌重音<lb/>
　西方有因霄國國人皆善嘯丈夫嘯聞百里婦人五<lb/>
　十里如笙竽之音人舌尖處倒向喉内亦曰兩舌重<lb/>
　音吕氏春秋云反舌殊鄉之國是也<lb/>
夜舒荷<lb/>
<pb n="KR3j0180_WYG_005-27b"/>
　靈帝起裸遊館千間渠水遶砌蓮大如葢長一丈荷<lb/>
　夜舒晝卷名夜舒荷宫人靚粧解上衣著内服或共<lb/>
　裸浴西域貢茵墀香煮湯餘汁入渠號流香渠<lb/>
太一之精<lb/>
　劉向校書天禄閣夜有老人著黄衣植青藜杖授向<lb/>
　五行洪範云我是太一之精天帝聞金卯之子有博<lb/>
　學者下而觀焉出懐中玉牒有天文地圖之書<lb/>
舌耕<lb/>
<pb n="KR3j0180_WYG_005-28a"/>
　賈逵通經門徒來學不逺萬里獻粟盈倉或云逵非<lb/>
　力耕所謂舌耕<lb/>
經神經苑<lb/>
　鄭康成為經神任末為經苑何休為學海<lb/>
行尸走肉<lb/>
　任末曰人而好學雖死若存不學者雖存行尸走肉<lb/>
　耳<lb/>
書倉<lb/>
<pb n="KR3j0180_WYG_005-28b"/>
　曹曾積石為倉以藏書名曹氏書倉<lb/>
針神<lb/>
　魏文帝美人薛靈芸容貌絶世妙於針工能暗中裁<lb/>
　染號針神<lb/>
辟寒金<lb/>
　魏明帝時昆明國貢𠻳金鳥飼以真珠飲以龜腦常<lb/>
　吐金屑如粟鳥性畏寒處之小屋水精為户内外通<lb/>
　光名辟寒臺宫人以鳥吐金飾釵謂之辟寒金<lb/>
<pb n="KR3j0180_WYG_005-29a"/>
機絶針絶絲絶<lb/>
　吳王趙夫人能於指間織錦號機絶於方寸帛上繡<lb/>
　五嶽河海號針絶以神膠續髮織裁為幔仍一髮析<lb/>
　為數縷號絲絶<lb/>
囈語通周易<lb/>
　吕蒙夢誦周易俄驚曰向夢見伏羲周公文王論世<lb/>
　祚興亡之事日月貞明之道衆云吕蒙囈語通周易<lb/>
　<hi>囈魚計反睡語也</hi>
<pb n="KR3j0180_WYG_005-29b"/>
九鼎<lb/>
　禹鑄九鼎五者以應陽數四者以象隂法以雌金為<lb/>
　隂鼎雄金為陽鼎鼎中常滿以占休咎夏桀之亡鼎<lb/>
　水皆沸<lb/>
招凉珠<lb/>
　黑蚌珠能却暑燕昭王暑月懐之號消暑招凉珠<lb/>
白獺髓<lb/>
　孫和月下舞水精如意悞傷鄧夫人頰太毉曰得白<lb/>
<pb n="KR3j0180_WYG_005-30a"/>
　獺髓雜玉與琥珀屑當滅痕富春漁人云此物知人<lb/>
　欲取則入石洞伺其祭魚有鬭死者穴中有枯骨可<lb/>
　合玉舂為粉歕瘡上和乃合此膏琥珀太多及差有<lb/>
　赤㸃更益其妍諸嬖人更以丹脂㸃頰以要寵<lb/>
百濯香<lb/>
　孫亮為四姬造香百浣不歇號百濯香<lb/>
青衣撲火<lb/>
　糜竺家有伏屍夜聞涕泣竺命為棺以青布衣置塚<lb/>
<pb n="KR3j0180_WYG_005-30b"/>
　中後見一婦人曰君有火厄今以青蘆杖報君竺財<lb/>
　貨如山大珠如卵謂之寳庭後火起見數十青衣童<lb/>
　子撲火火滅童子云多聚鸛鳥禳火以鸛能畜水於<lb/>
　巢上<lb/>
九醖酒<lb/>
　張華為九醖酒若醉不呌笑搖動則消爛腸胃名爛<lb/>
　腸酒<lb/>
頻斯國<lb/>
<pb n="KR3j0180_WYG_005-31a"/>
　魏有頻斯國人來朝五色玉為衣賫金壺壺中有漿<lb/>
　如脂嘗一滴則壽千嵗其國有大石可容萬人上刻<lb/>
　三皇像天皇十二頭地皇十一頭人皇九頭皆龍身<lb/>
　國人不食五穀日中無影飲桂漿羽毛為衣<lb/>
側理紙<lb/>
　張華進博物志賜于闐青鐵硯遼西麟角筆南越側<lb/>
　理紙南人以苔為紙其紙縱横斜側因以為名後人<lb/>
　言陟里<lb/>
<pb n="KR3j0180_WYG_005-31b"/>
房老<lb/>
　石季倫妾名翔風妙别玉聲善觀金色聲容相類者<lb/>
　十人服飾一等屑沈香為塵布象席上踐之無跡者<lb/>
　賜真珠百琲有跡者節其飲食閨中戲曰爾非痩骨<lb/>
　輕軀安得百琲真珠及翔風色衰退為房老<lb/>
瑶臺十二<lb/>
　崑崙山上有瑶臺十二各廣千步皆五色玉第九層<lb/>
　有芝田蕙圃<lb/>
<pb n="KR3j0180_WYG_005-32a"/>
芳塵<lb/>
　石虎起四十丈樓結珠為簾垂五色玉佩雜寳異香<lb/>
　為屑風作則揚之名芳塵塵甚以酒洒之名粘雨又<lb/>
　為四時浴室碔砆為堤琥珀為杓池中以百雜香嚢<lb/>
　漬水中浴罷洩水宫外名温香渠<lb/>
金霧<lb/>
　岱輿山有平沙千里色如金風起沙名金霧又名金<lb/>
　塵有獸名𠻳月有光如月有瑶草香花葉俱香<lb/>
<pb n="KR3j0180_WYG_005-32b"/>
頗稜<lb/>
　西國菜名頗稜因僧攜子入中國訛為波稜<lb/>
怨碑<lb/>
　秦始皇作墓幷匠者閉之匠人墓中刻石皆怨詞後<lb/>
　經發墓人號怨碑<lb/>
帝辛枕<lb/>
　漢誅梁冀得一玉虎頭枕頷下篆云帝辛之枕與妲<lb/>
　己同枕之<lb/>
<pb n="KR3j0180_WYG_005-33a"/>
泥封<lb/>
　元封中浮忻國貢蘭金之泥常以此泥封函匣及宫<lb/>
　門鬼魅不敢干衛青張騫之徒皆受金泥之璽封<lb/>
淫泉<lb/>
　日南有泉甘軟男女飲之則淫號淫泉<lb/>
龍駒島<lb/>
　東海有島名龍駒川穆王養八駿處有草名龍芻<lb/>
蓬萊山<lb/>
<pb n="KR3j0180_WYG_005-33b"/>
　蓬萊山一名防丘一名雲來瀛洲一名魂洲一名環<lb/>
　洲懸火精為日黒玉為烏水精為月青瑤為蟾兔<lb/>
不周之粟<lb/>
　員嶠山多大鵲銜不周之粟粟穗髙三丈食之經月<lb/>
　不饑吕氏春秋亦云粟之美者有不周之粟<lb/>
冰蠶<lb/>
　員嶠山有冰蠶長七寸有鱗覆以雪霜作蠒長一尺<lb/>
　織為文錦入水不濡<lb/>
<pb n="KR3j0180_WYG_005-34a"/>
金堂<lb/>
　洞庭山浮水上其下金堂數百間龍女居之金石絲<lb/>
　竹之聲徹於山頂<lb/>
玉錢<lb/>
　晉因墀國獻玉錢其文曰天壽永昌<lb/>
碧霜<lb/>
　廣廷國霜色紺碧<lb/>
玉人<lb/>
<pb n="KR3j0180_WYG_005-34b"/>
　蜀先主以玉人立甘后側玩之宫人妬后亦妬玉人<lb/>
夜明苔<lb/>
　晉太始中外國獻金苔有宫人得幸者賜之照燿滿<lb/>
　室名夜明苔<lb/>
鑄兔腎為二劍<lb/>
　干將鏌鎁昆吾山有獸如兔食銅鐵膽腎皆如鐵吳<lb/>
　國武庫中兵刃俱盡而封署如故得雙兔殺之有鐵<lb/>
　如膽腎方知兵刃為兔所食乃鑄腎為二劍雄為干<lb/>
<pb n="KR3j0180_WYG_005-35a"/>
　將雌為鏌鎁<lb/>
月鏡<lb/>
　周靈王時外國貢石鏡其白如月照人則寒名月鏡<lb/>
火齊鏡<lb/>
　有韓房者自渠胥國來獻火齊鏡廣三尺闇中視物<lb/>
　如晝向鏡語則鏡中影應聲而答<lb/>
神龜<lb/>
　崑崙山有神龜萬嵗則升木能言<lb/>
<pb n="KR3j0180_WYG_005-35b"/>
八鴻<lb/>
　八方曰八鴻鴻大也<lb/>
璿宫<lb/>
　后宫曰璿宫<lb/>
　　㝠祥記<lb/>
神實不盡<lb/>
　宋王灌之不信佛法嘗謂身神俱滅寧有三世耶後<lb/>
　得病氣絶復蘇謂荷道力或曰明府生平置論不爾<lb/>
<pb n="KR3j0180_WYG_005-36a"/>
　今何見而異之灌之斂眉答云神實不盡佛教不得<lb/>
　不信語卒而終<lb/>
壊經為衣<lb/>
　宋尼智通年少信道不篤師死罷嫁魏郡梁甫生一<lb/>
　男家貧無以為衣尼有法華等經悉練之以衣其兒<lb/>
　一年得病竟體壊爛狀若火瘡有細白蟲日出升餘<lb/>
　晝夜號呌聞空中語云壊經為衣得此報也旬餘而<lb/>
　死<lb/>
<pb n="KR3j0180_WYG_005-36b"/>
阿練<lb/>
　晉中書令王珉有一胡沙門毎瞻珉丰采曰若我復<lb/>
　生得與此人作子願亦足矣頃之病卒珉生一子始<lb/>
　能言便解外國語及絶國珠貝生所未見即識名曰<lb/>
　咸為沙門先身故珉字之曰阿練<lb/>
女記前生刀子<lb/>
　向靖有女數嵗而亡始病時弄小刀子母奪取不與<lb/>
　傷母手又後産生一女年四嵗曰前時刀子何在母<lb/>
<pb n="KR3j0180_WYG_005-37a"/>
　曰無也女曰昔爭刀子故傷母手何云無也靖覔數<lb/>
　刀子合置一處令女自識女見大喜即取先者<lb/>
　　齊諧記<lb/>
啖膾鼈<lb/>
　晉有麻姑者好啖膾華本者好啖鼈臛二人相善麻<lb/>
　姑見一鼈大如釡尾是大蛇繫之一月盡變成鼈取<lb/>
　作臛召本食之非常肥美本强令麻姑食之姑啖一<lb/>
　臠有物塞喉不下開口見本本見一蛇頭開口吐舌<lb/>
<pb n="KR3j0180_WYG_005-37b"/>
　本驚走本得大蛇作膾喚姑食甚美苦求此魚本醉<lb/>
　家牽蛇餘肉來姑見之嘔血而死<lb/>
針腫<lb/>
　有范光祿者病脹脚腫忽有一人不通名便入齋中<lb/>
　云佛使我来理君病因針腫上出黄濃水三升許而<lb/>
　去其病遂愈<lb/>
白獺<lb/>
　魏徐邈善畫明帝游洛水見白獺愛之不可得邈曰<lb/>
<pb n="KR3j0180_WYG_005-38a"/>
　獺嗜鯔魚乃不避死遂畫板作鯔魚懸岸羣獺競来<lb/>
　一時執得帝曰卿畫何其神也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_005-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_009-1a"/>
欽定四庫全書<lb/>
　類説目録<lb/>
　　卷九<lb/>
　　　仇池筆記上<lb/>
　　　　論文選　　　　　三殤<lb/>
　　　　日月蝕　　　　　中宮太乙<lb/>
　　　　八陣圖詩　　　　不忮之誠信於異類<lb/>
　　　　陽闗三疊　　　　磨蝎為身宮<lb/>
<pb n="KR3j0180_WYG_009-1b"/>
　　　　治目治齒　　　　老子解<lb/>
　　　　三豪詩　　　　　萬花㑹<lb/>
　　　　弄猢猻　　　　　治大風方<lb/>
　　　　酒名　　　　　　論詩<lb/>
　　　　禁同省往來　　　劉原父語<lb/>
　　　　溪洞畫李師中像　韓玉汝李金吾<lb/>
　　　　舒公封荆公　　　以意改書<lb/>
　　　　書秋雨詩　　　　杜子美詩<lb/>
<pb n="KR3j0180_WYG_009-2a"/>
　　　　子美詩外尚有事在<lb/>
　　　　孟郊詩　　　　　白樂天詩<lb/>
　　　　成相　　　　　　擬作<lb/>
　　　　薑多食損智　　　石墨<lb/>
　　　　桃笙　　　　　　池魚<lb/>
　　　　耳白於靣　　　　如夢詞<lb/>
　　　　論物理　　　　　木蠧<lb/>
　　　　小兒吸蟾蜍氣　　奴為祟<lb/>
<pb n="KR3j0180_WYG_009-2b"/>
　　　　附語　　　　　　晉人書<lb/>
　　　　𨼆者楊朴　　　　古鏡<lb/>
　　　　剖桃核得雄黄　　砑光㡌<lb/>
　　　　戴嵩鬭牛　　　　鵝有二能<lb/>
　　　　戒殺　　　　　　論醫脉之難明<lb/>
　　　　黎稼子　　　　　服井花水<lb/>
　　　　費孝先卦影　　　看茶啜墨<lb/>
　　　　正獻公焚聖語　　賈婆婆<lb/>
<pb n="KR3j0180_WYG_009-3a"/>
　　　　世有顯人　　　　論柳宗元<lb/>
　　　　論金土同價　　　青苖錢<lb/>
　　　　巫蠱　　　　　　字謎<lb/>
　　　　論墨　　　　　　佛菩薩語<lb/>
　　　　李赤詩　　　　　論茶<lb/>
　　　　魯直詩文　　　　論漆<lb/>
　　　　二紅飯　　　　　大禹周公<lb/>
　<lb/>
<pb n="KR3j0180_WYG_009-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目録<lb/>
<pb n="KR3j0180_WYG_009-4a"/>
欽定四庫全書<lb/>
　類説卷九　　　　　　　　宋　曾慥　編<lb/>
　　仇池筆記上<lb/>
論文選<lb/>
　舟中讀文選恨其編次無法去取失當齊梁文字衰<lb/>
　陋蕭統尤為卑弱如李陵五言皆偽今日觀淵明集<lb/>
　可喜者甚多而獨取數篇淵明作閒情賦正所謂國<lb/>
　風好色而不淫正使不及周南與屈原所陳何異而<lb/>
<pb n="KR3j0180_WYG_009-4b"/>
　統大譏之此小兒强解事也<lb/>
三殤<lb/>
　李善註文選本末詳備所謂五臣者真俚儒荒陋者<lb/>
　也詠張子房詩云苛慝暴三殤此禮所謂上中下三<lb/>
　殤言秦無道戮及㓜稚而註乃引苛政猛於虎吾父<lb/>
　吾夫吾子皆死謂夫謂父為殤此類甚謬<lb/>
日月蝕<lb/>
　玉川子月蝕詩以蝕月者月中蝦蟆也梅聖俞作日<lb/>
<pb n="KR3j0180_WYG_009-5a"/>
　蝕詩云食日者三足烏也此因俚説以寓意也戰國<lb/>
　策日月暉於外其賊在内則俚説亦當矣<lb/>
中宫太乙<lb/>
　杜子美詩曰自平宫中呂太乙世不曉其義而妄者<lb/>
　以為唐有自平宫偶讀𤣥宗實錄有宫人吕太乙叛於<lb/>
　廣南杜詩云自平宫中呂太乙下文有海南収珠之<lb/>
　句見書不廣輕改文字鮮不為笑<lb/>
八陣圖詩<lb/>
<pb n="KR3j0180_WYG_009-5b"/>
　予嘗夢杜子美云世人誤㑹八陣圖詩江流石不轉<lb/>
　遺恨失吞吳以為先主武侯欲與闗侯復仇故恨不<lb/>
　滅吳非也我意以為吳蜀唇齒之國不當相圖晉能<lb/>
　取蜀者以蜀有吞吳之意此為恨耳<lb/>
不忮之誠信於異類<lb/>
　予少時書室前竹栢雜花衆鳥巢其上武陽君惡殺<lb/>
　生婢僕不得捕取數年間鳥有巢於低枝其雛可俯<lb/>
　而窺也此無他不忮之誠信於異類<lb/>
<pb n="KR3j0180_WYG_009-6a"/>
陽闗三疊<lb/>
　舊傳陽闗三疊歌者每句再疊而已若通一首又是<lb/>
　四疊皆非是每句三唱以應三疊則叢然無復節奏<lb/>
　有文勛者得古本陽闗每句皆再唱而第一句不疊<lb/>
　乃知唐本三疊如此樂天詩云相逢且莫推辭酒聽<lb/>
　唱陽闗第四聲注云勸君更盡一盃酒以此驗之若一<lb/>
　句再疊則此句為第五聲今為第四則第一句不疊審矣<lb/>
磨蝎為身宫<lb/>
<pb n="KR3j0180_WYG_009-6b"/>
　韓退之詩云我生之辰月宿南斗乃知退之磨蝎為<lb/>
　身宫予以磨蝎為命宫平生多得謗毁殆同病也<lb/>
治目治齒<lb/>
　張文潜曰病目忌㸃洗目有病當存之齒有病當治<lb/>
　之治目如治民治齒如治軍治民如曹參之治齊治<lb/>
　軍如商鞅之治秦<lb/>
老子解<lb/>
　子由寄老子新解使戰國時有此書則無商鞅韓非<lb/>
<pb n="KR3j0180_WYG_009-7a"/>
　使漢初有此書則孔老為一晉宋間有此書則佛老<lb/>
　不為二<lb/>
三豪詩<lb/>
　石介作三豪詩云曼卿豪於詩永叔豪於史杜黙師<lb/>
　雄豪於歌永叔亦贈黙詩云贈之三豪篇而我濫一<lb/>
　名黙歌少見於世有云學海波中老龍夫子門前大<lb/>
　蟲皆此類語永叔不誚者此公惡爭名且為介諱也<lb/>
　黙豪氣正是京東學究飲私酒食瘴死牛肉醉飽後<lb/>
<pb n="KR3j0180_WYG_009-7b"/>
　所發也作詩狂恠至盧仝馬異極矣若更求其人便<lb/>
　作杜黙矣<lb/>
萬花㑹<lb/>
　揚州芍藥為天下冠蔡京為守始作萬花㑹用花十<lb/>
　餘萬枝旣困諸邑吏縁為奸予首罷之萬花本洛師<lb/>
　故事亦為民害錢惟演作留守始置驛貢洛花有識<lb/>
　鄙之此宫妾愛君之意也<lb/>
弄猢猻<lb/>
<pb n="KR3j0180_WYG_009-8a"/>
　陳敦云猢猻作人服折旋俯仰中度細視之其相侮<lb/>
　慢也甚矣人言弄猢猻不知人為猢猻所弄此言頗<lb/>
　有理<lb/>
治大風方<lb/>
　王游元龍云孫子飛有治大風方極驗常以施人一<lb/>
　日夢人云天使此病人君違天怒若施不已君當得<lb/>
　此病藥不能救子飛懼遂不施僕以為天之所病不<lb/>
　可療耶則藥不應有効藥有効者則是天不能病當<lb/>
<pb n="KR3j0180_WYG_009-8b"/>
　是病之祟畏是藥而假天以禁人耳子飛不察為鬼<lb/>
　所脇予則不然若病者得愈願代受其苦家有一方<lb/>
　能下腹中穢惡今當常以施人<lb/>
酒名<lb/>
　退之詩云且可勤買抛青春國史補云酒有郢之富<lb/>
　春烏程之若春滎陽之土窟春富平之石凍春劔南<lb/>
　之燒春杜子美云聞道雲安麴米春裴鉶𫝊竒亦有<lb/>
　酒名松醪春乃知唐人名酒多以春<lb/>
<pb n="KR3j0180_WYG_009-9a"/>
論詩<lb/>
　唐末五代文物衰盡詩有貫休齊己書有亞栖村俗<lb/>
　之氣大率相似蘇子美有張長史書云隔簾歌已俊<lb/>
　對坐貌彌精語既凡惡而字法真亞栖之流曽子固<lb/>
　編李白集有贈懐素草書歌及笑巳乎數首皆貫休<lb/>
　齊己辭格二子號有知識者故深可恠如白樂天贈<lb/>
　徐凝退之贈賈島皆世俗無知者所託不足多恠<lb/>
禁同省往來<lb/>
<pb n="KR3j0180_WYG_009-9b"/>
　元祐元年余為中書舍人執政患省事多漏泄欲於<lb/>
　舍人㕔後作露籬禁同省往來余曰執政應須簡要<lb/>
　清通何必樹籬挿棘諸公笑而止明年竟作之暇日<lb/>
　偶讀白樂天詩有西省北院新建小亭種竹開牕東<lb/>
　通騎省與李常侍隔牕小飲作詩乃知唐時得西掖<lb/>
　作牕以通東省而今日本省不得往來可嘆也<lb/>
劉原父語<lb/>
　劉原父嘗酒酣云陳季弼告陳元龍曰逺近之論謂<lb/>
<pb n="KR3j0180_WYG_009-10a"/>
　明府奚而自驕元龍曰閨門雍穆有徳有行吾敬陳<lb/>
　元方兄弟淵清玉潔有禮有法吾敬華子魚清修疾<lb/>
　惡有識有義吾敬趙元達博聞強記吾敬孔文舉雄<lb/>
　姿傑出吾敬劉𤣥徳所敬如此何驕之有餘子𤨏𤨏<lb/>
　何足錄哉因仰天太息此原父之雅趣也吾嘗作詩<lb/>
　云平生我亦輕餘子晚嵗人誰念此翁記原父語也<lb/>
　原父沒尚有貢父在每語強人意今復死矣何時復<lb/>
　見此俊傑人乎悲夫<lb/>
<pb n="KR3j0180_WYG_009-10b"/>
溪洞畫李師中像<lb/>
　郭祥正從章惇入梅山溪洞中見洞王蘇甘家有畫<lb/>
　像事之甚嚴云桂府李大夫也問其名曰此豈可名<lb/>
　哉叩頭稱死罪數四卒不敢名徐考其年月則李師<lb/>
　中誠之也嘗為提刑權桂府爾<lb/>
韓玉汝李金吾<lb/>
　韓縝為秦州以賊殺不辜去官秦人語曰寧逢乳虎<lb/>
　莫逢韓玉汝孫臨最滑稽或問莫逢韓玉汝當以何<lb/>
<pb n="KR3j0180_WYG_009-11a"/>
　對臨曰何怕李金吾<lb/>
舒公封荆公<lb/>
　王介甫先封舒公改封荆公詩曰戎狄是膺荆舒是<lb/>
　懲識者云宰相不學之過也<lb/>
以意改書<lb/>
　近世人輕以意改書鄙淺之人好惡多同從而和之<lb/>
　使古書日就訛舛孔子曰吾猶及史之闕文也蜀本<lb/>
　莊子云用志不分乃疑於神此與易隂疑於陽禮使<lb/>
<pb n="KR3j0180_WYG_009-11b"/>
　人疑汝於夫子同今四方本皆作凝陶潜詩採菊東<lb/>
　籬下悠然見南山採菊之次偶然見山境與意㑹今<lb/>
　皆作望南山杜子美云白鷗沒浩蕩葢滅沒於烟波<lb/>
　間而宋敏求云鷗不解沒改作波二詩改此兩字覺<lb/>
　一篇神氣索如也<lb/>
書秋雨詩<lb/>
　杞人馬正卿書子美秋雨嘆一篇壁上初無意也正<lb/>
　卿即日辭歸不出至今白首固窮守節<lb/>
<pb n="KR3j0180_WYG_009-12a"/>
杜子美詩<lb/>
　余在岐山見秦州進一馬騌如牛項下重胡倒立毛<lb/>
　生肉端蕃人云此肉騌乃知鄧公騘馬肉騌碨礧連<lb/>
　錢不當作肉駿悲陳陶云四方義士同日死此房琯<lb/>
　之敗也唐書作陳濤未知孰是琯既敗猶欲持重有<lb/>
　所伺而中人促戰遂大敗故後篇云焉得附書與我<lb/>
　軍忍待明年莫倉卒北征詩云桓桓陳將軍仗鉞奮<lb/>
　忠烈謂陳元禮也佐𤣥宗平内難又從幸蜀建誅國<lb/>
<pb n="KR3j0180_WYG_009-12b"/>
　忠之策洗兵馬云張公一生江海客謂張鎬也明皇<lb/>
　雖誅蕭至忠長懐之侯君集云蹭蹬至此至忠亦蹭<lb/>
　蹬者耶故杜子美亦哀之云赫赫蕭京兆今為時所<lb/>
　怜後出塞詩云我本良家子出師亦多門躍馬三十<lb/>
　年恐負明主恩坐見幽州騎長驅河洛昏中夜間道<lb/>
　歸故里但荒村惡名幸脱免到老無兒孫詳味此詩<lb/>
　葢祿山反時其將有脱身歸國而祿山殺其妻子不<lb/>
　出姓名可恨也憶昔詩云闗中小兒壊紀綱謂李輔<lb/>
<pb n="KR3j0180_WYG_009-13a"/>
　國也張后不樂上為忙謂肅宗張皇后也為留猛士<lb/>
　守未央謂郭子儀奪兵柄入宿衛也<lb/>
子美詩外尚有事在<lb/>
　杜子美自許稷與契人未必許也然其詩云舜舉十六<lb/>
　相身尊道何髙秦時用商鞅法令如牛毛此是稷契<lb/>
　軰人口中語也又云知名未足稱局促商山芝又云<lb/>
　王侯與螻蟻同盡隨丘墟願聞第一義回向心地初<lb/>
　乃知子美詩外尚有事在也<lb/>
<pb n="KR3j0180_WYG_009-13b"/>
孟郊詩<lb/>
　歐永叔云孟郊詩鬢邉雖有絲不堪織寒衣就使堪<lb/>
　織能得多少<lb/>
白樂天詩<lb/>
　白樂天為王涯所䜛謫江州司馬甘露之禍樂天有<lb/>
　詩云當君白首同歸日是我青山獨往時不知者以<lb/>
　為幸亡樂天豈幸人之禍者哉葢悲之也<lb/>
成相<lb/>
<pb n="KR3j0180_WYG_009-14a"/>
　孫卿子書有韻語者其言鄙近多云成相莫曉其義<lb/>
　前漢藝文志詩賦類中有成相雜詞十篇則成相者<lb/>
　古謳謠之名也疑所謂䘮舂不相者又樂記云治亂<lb/>
　以相相字亦恐由此得名<lb/>
擬作<lb/>
　劉子𤣥辯文選所載李陵與蘇武書葢齊梁文士擬<lb/>
　作予因悟陵與武五言亦後人擬作列女傳蔡琰二<lb/>
　詩其詞明白感慨頗類木蘭詩東京無此格也建安<lb/>
<pb n="KR3j0180_WYG_009-14b"/>
　七子猶含蓄不盡發見况伯喈女乎琰之流離必在<lb/>
　父沒之後董卓既誅伯喈乃遇禍此詩乃云董卓所<lb/>
　驅虜入胡尤知其非真也葢范曄荒淺遂載之本傳<lb/>
薑多食損智<lb/>
　王介甫多思而喜鑿時出一新説已而悟其非又出<lb/>
　一説以解之是以其學多謬嘗與劉貢父食曰孔子<lb/>
　不撤薑食何也貢父曰言薑食多損智道非明民將<lb/>
　以愚之孔子以道教人者故不撤薑食所以愚之也<lb/>
<pb n="KR3j0180_WYG_009-15a"/>
　介甫欣然而笑久之乃悟其戲也貢父雖戲言王氏<lb/>
　之學實大類此<lb/>
石墨<lb/>
　陸士衡與士龍書云登銅雀臺得曹公所藏石墨數<lb/>
　瓮今分寄一螺大業拾遺宫中以蛾綠畫眉亦石墨<lb/>
　之類也沈存中帥鄜延以石燭作墨堅重而黑在松<lb/>
　烟之上曹公所藏豈此物耶<lb/>
桃笙<lb/>
<pb n="KR3j0180_WYG_009-15b"/>
　栁子厚詩云盛時一失貴反賤桃笙葵扇安可常不<lb/>
　知桃笙為何物因閲方言晉魏之間簟謂之笙乃悟<lb/>
　桃笙以桃竹為簟也<lb/>
池魚<lb/>
　眉州有人家畜數百魚深池中以磚砌四圍皆屋凡<lb/>
　三十餘年一日天晴無雷池中忽發大聲如風雨魚<lb/>
　皆躍起羊角而上不知所往舊説不以鼈守則為蛟<lb/>
　龍所取予以謂蛟龍必因風雨疑此魚圏局三十餘<lb/>
<pb n="KR3j0180_WYG_009-16a"/>
　年日有騰㧞之念精神不衰久而自達理或然耳<lb/>
耳白於靣<lb/>
　歐公嘗曰少時有僧相我耳白於靣名滿天下唇不<lb/>
　着齒無事得謗其言頗驗耳白於靣則衆所共見唇<lb/>
　不着齒余不敢問公如何也<lb/>
如夢詞<lb/>
　泗州雍熙塔下浴戲作如夢令兩闋云水垢何曾相<lb/>
　受細看兩俱無有寄語揩背人盡日勞君揮肘輕手<lb/>
<pb n="KR3j0180_WYG_009-16b"/>
　輕手居士本來無垢又云自淨方能洗彼我自汗流<lb/>
　吁氣寄語澡浴人且共肉身遊戲但洗但洗本為人<lb/>
　間一切此本唐莊宗製名憶仙姿嫌其不雅馴改為<lb/>
　如夢令如夢如夢和淚出門相送取以為名云<lb/>
論物理<lb/>
　舒州毉人李惟熙善論物理云菱芡皆水物菱寒而<lb/>
　芡暖者菱花開背日芡花開向日故也又曰桃杏雙<lb/>
　仁輙殺人者其花本五出六出必雙草木花皆五出<lb/>
<pb n="KR3j0180_WYG_009-17a"/>
　惟柳與雪花六出此殆陰陽之理今桃杏六出雙仁<lb/>
　皆殺人者失常故也<lb/>
木蠧<lb/>
　木實之蠧者必不沙爛爛者必不蠧而能浮不浮者<lb/>
　亦殺人嘗攷其理既沙爛散則不能藴蓄而生蟲𤓰<lb/>
　至甘而不蠧者以其沙也<lb/>
小兒吸蟾蜍氣<lb/>
　富彦國在青社河北大饑民爭歸之有夫婦襁負一<lb/>
<pb n="KR3j0180_WYG_009-17b"/>
　子棄之道左空塚中而去後歸鄉過此塚欲取其骨<lb/>
　則兒尚活肥徤於未棄時視之塚中有大蟾蜍如車<lb/>
　輪氣咻咻然意兒呼吸此氣故能不食而健自爾遂<lb/>
　不食年六七嵗肌理如玉其父抱兒來京師以示小<lb/>
　兒毉張荆筐張曰物之能蟄燕蛇蝦蟇之類是也能<lb/>
　蟄則不食不食則夀千嵗若聽其不食不娶長必得<lb/>
　道父喜携去今不知所在<lb/>
奴為祟<lb/>
<pb n="KR3j0180_WYG_009-18a"/>
　石普好殺人未嘗慚悔醉中縳一奴使指使投之汴<lb/>
　河指使哀而縱之既醒而悔指使畏其暴不敢以實<lb/>
　告居久之普病見奴為祟自以必死指使呼奴示之<lb/>
　祟不復見普亦愈<lb/>
附語<lb/>
　世有附語者多婢妾賤人否則衰病不久當死者其<lb/>
　聲音舉止皆類死者意有竒鬼能如是耶昔人逺行<lb/>
　者取金釵藏壁中忘以語其妻已而病且死以告其<lb/>
<pb n="KR3j0180_WYG_009-18b"/>
　僕既而不死聞空中聲真其夫也曰吾已死爾如不<lb/>
　信金釵在某所取得之遂發䘮其後夫歸反以為鬼<lb/>
晉人書<lb/>
　唐太宗購晉人書自二王以下近千軸皆在秘府武<lb/>
　后時為張易之兄弟所攘竊遂流落人間多在王涯<lb/>
　張延賞家涯敗軍人刼奪金玉軸而棄其書余於李<lb/>
　瑋都尉家見晉人數帖皆有小印涯字意其為王氏<lb/>
　物也有謝尚謝琨王衍等皆竒夷甫獨超然若羣鶴<lb/>
<pb n="KR3j0180_WYG_009-19a"/>
　聳翅欲飛而未起也<lb/>
𨼆者楊朴<lb/>
　真宗東封訪天下𨼆者得杞人楊朴上問卿臨行有<lb/>
　人作詩否朴對曰臣妻一首云更休落魄耽盃酒切<lb/>
　莫猖狂愛咏詩今日捉將官裏去這回斷送老頭皮<lb/>
　上大笑放還山<lb/>
古鏡<lb/>
　元豐中余自齊安過古黄州獲一鏡其背銘云漢有<lb/>
<pb n="KR3j0180_WYG_009-19b"/>
　善銅出白陽取為鏡清而明左龍右虎輔之其字如<lb/>
　菽大篆款甚精妙白陽疑白水之陽也其銅黑色如<lb/>
　漆照人㣲小古鏡皆然此道家聚形之法也<lb/>
剖桃核得雄黄<lb/>
　岐亭王詡夢水邉見一人為人毆傷已死見詡而號<lb/>
　救之得免明日水邉見一鹿為獵者所得已中幾瘡<lb/>
　詡以數千贖之鹿隨詡起居未嘗暫捨詡所居茂林<lb/>
　一日有村婦林中見一桃過熟而絶大獨在木杪取<lb/>
<pb n="KR3j0180_WYG_009-20a"/>
　而食之棄其核詡大驚取而剖之得雄黄一塊如桃<lb/>
　仁乃嚼吞之甚甘美自是斷葷肉齋居一世不復殺<lb/>
　生<lb/>
砑光㡌<lb/>
　徐倅李陶有子年十七八忽咏落花詩云流水難窮<lb/>
　目斜陽易斷腸誰同砑光帽一曲舞山香父驚問之<lb/>
　若有物馮附者云西王母宴羣仙有舞者戴砑光帽<lb/>
　帽上簮花舞山香一曲曲未盡花皆落去<lb/>
<pb n="KR3j0180_WYG_009-20b"/>
戴嵩鬭牛<lb/>
　有藏戴嵩鬭牛者以錦囊繫肘自隨出與客觀旁一<lb/>
　牧童曰鬭牛力在前尾入兩股間今畫鬭而尾掉何<lb/>
　也黄筌見畫飛鴈頸足皆展者曰飛鳥縮頭則展足<lb/>
　縮足則展頭無兩展者驗之信然<lb/>
鵝有二能<lb/>
　錢塘人喜殺日屠百鵝余自湖上夜歸屠者之門百<lb/>
　鵝皆號聲振衢路若有所訴鵝能警盜亦能却蛇其糞<lb/>
<pb n="KR3j0180_WYG_009-21a"/>
　殺蛇蜀人園池養鵝蛇即逺去有此二能而不能免<lb/>
　死也又有祈雨之厄悲夫安得人如逸少乎<lb/>
戒殺<lb/>
　水族痴暗人輕殺之或云不能償寃是乃欺善怕惡<lb/>
　李公擇云雞無雄而卵者抱之雖能破殻而出不數<lb/>
　日輙死此卵可食非殺也余曰凡能動者皆佛子也<lb/>
　竹虱初如塗粉竹葉上久乃能動百十為曹無非佛<lb/>
　子梁武水陸畫像六道外者以淡墨作人畜禽魚等<lb/>
<pb n="KR3j0180_WYG_009-21b"/>
　形罔罔然於空中乃是佛子流浪陋劣之極至於濕<lb/>
　生如竹虱者猶不可得但若存若亡於㝠間耳而謂<lb/>
　水族雞卵可殺乎但起一殺念地獄已具不必在其<lb/>
　能訴與不能訴也<lb/>
論醫脉之難明<lb/>
　古今所病甚虚有盛候大實有羸狀疑似之間便有<lb/>
　死生之異士大夫多秘所患以求診驗醫能否使索<lb/>
　病於㝠漠之中辨虚實冷暖於疑似之間醫不幸而<lb/>
<pb n="KR3j0180_WYG_009-22a"/>
　失終不肯自謂失也巧飾遂非以全其名間有謹愿<lb/>
　者雖或因主人之言亦復參以所見兩存而雜治以<lb/>
　故藥不効吾平生求醫葢於平時黙驗其工拙有疾<lb/>
　求療必盡告以所患使醫了然知患之所在然後診<lb/>
　之虚實冷暖主定於中脉之疑似不能惑也故雖中<lb/>
　醫治吾疾常愈吾求疾愈而已豈以困醫為事哉<lb/>
黎稼子<lb/>
　故人黎醇字希聲治春秋歐公喜之為人質木遲緩<lb/>
<pb n="KR3j0180_WYG_009-22b"/>
　劉貢父戯呼為黎稼子黎以為指其徳不知果木實有<lb/>
　是也一旦聨騎出閙市有喝是果鬻者大笑幾落馬<lb/>
服井花水<lb/>
　時雨降多置器廣庭中所得甘滑不可名潑茶煮藥<lb/>
　皆美而有益其次井泉甘冷者乾以九二化坎坤以<lb/>
　六二為坎天一為水人能服井花水甘熱與石流黄<lb/>
　鍾乳等非其人服之亦能發背腦為疽又分至日取<lb/>
　水儲之後七日輙生物如雲母狀<lb/>
<pb n="KR3j0180_WYG_009-23a"/>
費孝先卦影<lb/>
　至和元年成都人費孝先遊青城詣老人村壊其竹<lb/>
　床孝先欲償其值老人笑曰子視其下書云此床某<lb/>
　年某月日為費孝先所壊誠有數子何償焉孝先知<lb/>
　其異乃留師事之老人授以易範圍卦影後數年孝<lb/>
　先名聞天下四方治其學者所在而有皆自託於孝<lb/>
　先真偽不可知也<lb/>
看茶啜墨<lb/>
<pb n="KR3j0180_WYG_009-23b"/>
　真松煤遠烟自有龍麝氣世之嗜者如滕達道蘇浩<lb/>
　然呂行甫暇日晴暖研墨水數合弄筆之餘乃啜飲<lb/>
　之蔡君謨嗜茶老病不能飲但把玩而已看茶啜墨<lb/>
　亦事之可笑者也<lb/>
正獻公焚聖語<lb/>
　杜正獻公為相蔡君謨孫之翰為諫官屢乞出仁宗<lb/>
　曰卿等審欲得郡當具所欲奏來於是蔡除福州孫<lb/>
　除安州正獻公曰諫官無故出終非美事乞且依舊<lb/>
<pb n="KR3j0180_WYG_009-24a"/>
　上可之退書聖語時陳恭公為執政不肯書曰吾初<lb/>
　不聞正獻懼遂焚之由此罷相議者謂正獻當明白<lb/>
　奏審不當遽焚其書也<lb/>
賈婆婆<lb/>
　温成皇后乳母賈氏宫中謂之賈婆婆賈昌朝結之<lb/>
　謂之姑姑臺諌論其奸吳春卿欲得其實而不可近<lb/>
　侍有進對者曰臺諫近日言事虚實相半如賈姑姑<lb/>
　事豈有是哉仁宗黙然久之曰賈氏實曾薦昌朝非<lb/>
<pb n="KR3j0180_WYG_009-24b"/>
　仁宗盛徳豈肯以實語臣下<lb/>
世有顯人<lb/>
　李士衡之父豪恣不法誅死士衡進用王欽若欲言<lb/>
　之而未有路㑹真宗論時文之敝因言路振文人也<lb/>
　然不識體上曰何也李士衡父誅死而振為贈言曰<lb/>
　世有顯人上頷之士衡以故不大用<lb/>
論柳宗元<lb/>
　敢為妄誕居之不疑吕温為道州衡州及死二州之<lb/>
<pb n="KR3j0180_WYG_009-25a"/>
　人哭之逾月客舟之道于永者必呱呱然雖子産不<lb/>
　至此温何以得之其稱温之弟恭亦賢豪絶人者又<lb/>
　云恭妻裴延齡女也孰有士君子肯為延齡壻乎宗<lb/>
　元與伾文交葢亦不羞於延齡者也<lb/>
論金土同價<lb/>
　齊髙帝云當使金土同價意則善矣然物豈有此理<lb/>
　哉孟子曰物之不齊物之情也巨屨小屨同價人豈<lb/>
　為之哉孟子亦自忘此言為菽粟如水火之論金不<lb/>
<pb n="KR3j0180_WYG_009-25b"/>
　可賤如土猶土不可貴如金也堯之民比屋可封桀<lb/>
　之民比屋可誅若信此説則堯時諸侯滿天下桀時<lb/>
　大辟徧四海也<lb/>
青苖錢<lb/>
　儋耳進士黎子雲言城北有唐村老人曰允從者問<lb/>
　子雲宰相何苦以青苖錢困我於官有益乎子雲言<lb/>
　官患民貧富不均富者逐什一益富貧者取倍稱至<lb/>
　鬻田質口故為是法以均之允從曰貧富不齊自古<lb/>
<pb n="KR3j0180_WYG_009-26a"/>
　已然雖天公不能齊也民有貧富猶器有厚薄也子<lb/>
　欲磨其厚以等其薄厚者未動而薄者先穴矣此負<lb/>
　薪能談王道者耶<lb/>
巫蠱<lb/>
　漢武帝惡巫蠱如仇讎葢夫婦君臣父子之間嗷嗷<lb/>
　然不聊生矣然史記封禪書云丁夫人雒陽虞初等<lb/>
　以方祠詛匈奴大宛已且為巫蠱何以責其下此最<lb/>
　可笑<lb/>
<pb n="KR3j0180_WYG_009-26b"/>
字謎<lb/>
　鮑明遠詩有字謎三首飛泉仰流者舊説是井字又<lb/>
　乾之一九隻立無偶坤之二六宛然雙宿云是小字<lb/>
　又頭如刀尾如鈎中間橫四角六右面負兩刃左邉<lb/>
　雙屬牛乃龜字也<lb/>
論墨<lb/>
　近人論墨不取其光光而不黒是為棄墨黑而不光<lb/>
　索然無神氣亦復安用要使其光青而不浮湛湛如<lb/>
<pb n="KR3j0180_WYG_009-27a"/>
　小兒目睛乃佳<lb/>
佛菩薩語<lb/>
　濟南監鎮宋保國出其所集王荆公華嚴余曰華嚴<lb/>
　有十八卷今獨解其一何也公謂我此佛語至深妙<lb/>
　他皆菩薩語耳曰余於藏經中佛語取雜菩薩語中<lb/>
　復取菩薩語雜佛中子能識其非是乎曰不能也非<lb/>
　獨子不能荆公亦不能也予昔在岐下聞河陽猪至<lb/>
　美使人往致之使者醉猪夜逸買他猪以償吾不知<lb/>
<pb n="KR3j0180_WYG_009-27b"/>
　也客皆大詫以為非他産所及已而事敗客皆大慚<lb/>
　今荆公之猪未敗耳屠者賣肉娼者歌唱或因以悟<lb/>
　子若一念清淨墻壁瓦礫皆説無法而云佛語深妙<lb/>
　菩薩不及豈非夢中語乎保國曰唯<lb/>
李赤詩<lb/>
　姑孰堂十咏恠其語不類太白王平甫云此李赤詩<lb/>
　也赤自比李白故名赤後為厠鬼所惑死今觀其詩<lb/>
　止於此以太白自比其心疾已久矣豈厠鬼之罪耶<lb/>
<pb n="KR3j0180_WYG_009-28a"/>
論茶<lb/>
　除煩去膩不可缺茶然暗中損人不少吾有一法每<lb/>
　食已以濃茶潄口煩膩皆出既令脾胃不知肉在齒<lb/>
　間消縮脱去不煩挑刺而齒性便若縁此堅宻率皆<lb/>
　用中下茶在上者亦不常有數日一啜不為害也此<lb/>
　大有理<lb/>
魯直詩文<lb/>
　黄魯直詩文如蝤蛑江瑶柱格韻髙絶盤飡盡廢然<lb/>
<pb n="KR3j0180_WYG_009-28b"/>
　不可多食多食則發風動氣<lb/>
論漆<lb/>
　漆畏蟹予嘗使工作漆器工以蒸餅潔手而食之宛<lb/>
　轉如中毒狀急以蟹食之乃蘇墨入漆書善然以少<lb/>
　蟹黄敗之乃可不爾即堅頑不可用也<lb/>
二紅飯<lb/>
　今年東坡収大麥二十餘石賣之價甚賤而粳米適<lb/>
　盡故夜課奴婢舂以為飯嚼之噴噴有聲小兒女相<lb/>
<pb n="KR3j0180_WYG_009-29a"/>
　調云是嚼虱子然日中腹饑用漿水調淘食之自然<lb/>
　甘酸浮滑有西北村落氣味今日復令庖人雜小豆<lb/>
　作飯尤有味老妻大笑曰此新様二紅飯也<lb/>
大禹周公<lb/>
　東坡將别乞一言於徐仲車曰自古皆有功獨稱大<lb/>
　禹之功自古皆有才獨稱周公之才以其有徳以將<lb/>
　之故耳<lb/>
　<lb/>
<pb n="KR3j0180_WYG_009-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷九<lb/>
</p>
<p>
</p>
  </div>
</body>
</text>
</TEI>
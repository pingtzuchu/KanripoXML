<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_056-1a"/>
欽定四庫全書<lb/>
　類説目録<lb/>
　　卷五十六<lb/>
　　　古今詩話<lb/>
　　　　杜詩愈疾　　　　可與桃源<lb/>
　　　　春日得春衣　　　探驪獲珠<lb/>
　　　　詩瓢　　　　　　戀鏡湖春色<lb/>
　　　　鄭鷓鴣　　　　　瑞錦窩<lb/>
<pb n="KR3j0180_WYG_056-1b"/>
　　　　淮西碑㡌子　　　捉語意合處<lb/>
　　　　樂天之宫　　　　詩中虎<lb/>
　　　　迷樓　　　　　　三花馬<lb/>
　　　　舉人試燒燭　　　麯塵絲<lb/>
　　　　鹽曲　　　　　　飲硯水<lb/>
　　　　調脂弄粉　　　　垜疊死人<lb/>
　　　　秋聲詩　　　　　釣叟圖<lb/>
　　　　長年三老　　　　水鳥<lb/>
<pb n="KR3j0180_WYG_056-2a"/>
　　　　打脊詩　　　　　爾汝歌<lb/>
　　　　第三㕔　　　　　鍾山公<lb/>
　　　　賈至詠薛瑶英詩<lb/>
　　　　何遜能詩　　　　太白入月<lb/>
　　　　杜詩　　　　　　張文昌馬詩<lb/>
　　　　詩動靜　　　　　院落深沉杏花雨<lb/>
　　　　范希文詩　　　　聞喜宴賜詩<lb/>
　　　　蝴蝶詩　　　　　李氏宫中詩<lb/>
<pb n="KR3j0180_WYG_056-2b"/>
　　　　邱濬詩　　　　　調元地養病坊<lb/>
　　　　魏野詩　　　　　三入翰林<lb/>
　　　　江南曲　　　　　江山留人<lb/>
　　　　湘靈鼓瑟詩　　　閩士詩賦<lb/>
　　　　詩人用也字　　　使契丹詩<lb/>
　　　　夜宴詩　　　　　四夷妙賦三酌酸文<lb/>
　　　　渥注馬賦　　　　伐兩京道中槐<lb/>
　　　　有客謂張三影　　草詞<lb/>
<pb n="KR3j0180_WYG_056-3a"/>
　　　　太宗詩　　　　　増三班奉職俸<lb/>
　　　歐公詩話<lb/>
　　　　昌陵挽詞　　　　有禄肥妻子<lb/>
　　　　賣花擔上㸔桃李　神御殿朝拜<lb/>
　　　　梅聖俞詩　　　　鄭都官不愛之徒<lb/>
　　　　杜集　　　　　　九僧集<lb/>
　　　　郊島詩　　　　　周朴詩<lb/>
　　　　梅聖俞論詩　　　渴睡漢狀元及第<lb/>
<pb n="KR3j0180_WYG_056-3b"/>
　　　　贈漁父詩　　　　滕王蛺蝶圖<lb/>
　　　　詩句語病　　　　謝伯初詩<lb/>
　　　　芙蓉城主　　　　聴風聴水<lb/>
　　　　趙師民詩　　　　論韓退之詩<lb/>
　　　温公詩話<lb/>
　　　　朝堂厚朴湯　　　恵崇詩<lb/>
　　　　律聴軍聲詩　　　鮑孤鴈<lb/>
　　　　魏野詩　　　　　蹴踘詩<lb/>
<pb n="KR3j0180_WYG_056-4a"/>
　　　　陳文恵詩　　　　章憲太后挽詞<lb/>
　　　　石曼卿對　　　　劉槩詩<lb/>
　　　　韓魏公詩　　　　宦者王紳宫詞<lb/>
　　　　賞花釣魚　　　　藥名詩<lb/>
　　　　蓑衣七夕二詩　　堠子詩<lb/>
　　　　邇英講藝詩　　　鄭工部詩<lb/>
　　　　戲殺<lb/>
　　　劉貢父詩話<lb/>
<pb n="KR3j0180_WYG_056-4b"/>
　　　　嚴杜二詩　　　　王元之謝表<lb/>
　　　　不唧溜鈍漢　　　潘閬詩<lb/>
　　　　四十餘年老徤兒　吾宗天下著<lb/>
　　　　黄覺贈梅昌言詩　遇吕洞賔<lb/>
　　　　諸舘職撏撦至此　次韻依韻用韻<lb/>
　　　　唐詩量力名家　　瑞葉<lb/>
　　　　西山詩　　　　　福州詩僧<lb/>
　　　　老欲依僧急則抱佛<lb/>
<pb n="KR3j0180_WYG_056-5a"/>
　　　　楊諤詩　　　　　花蕋夫人詩<lb/>
　　　　野鷹何有征徭　　赤松贈張良詩<lb/>
　　　　五方語音　　　　藥名詩<lb/>
　　　　承霧狼對凝霜兎　下官之稱<lb/>
　　　　字偏旁令　　　　互郎<lb/>
　　　　佚老亭　　　　　末厥兵<lb/>
　　　　何樓　　　　　　孟東野詩<lb/>
　　　　西都詩　　　　　名似姓詩<lb/>
<pb n="KR3j0180_WYG_056-5b"/>
　　　　説黄巢事　　　　殺祭社猪<lb/>
　　　　有酒如澠在北曰狄<lb/>
　　　　香印　　　　　　黄耳寄書<lb/>
　<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_056-6a"/>
欽定四庫全書<lb/>
　類説卷五十六　　　　　　宋　曽慥　編<lb/>
　　古今詩話<lb/>
杜詩愈疾<lb/>
　有病瘧者杜子美曰誦吾詩可治乃令誦夜䦨更秉<lb/>
　燭相對如夢寐瘧如初又令誦子章髑髏血糢糊疾<lb/>
　果頓愈<lb/>
可與桃源<lb/>
<pb n="KR3j0180_WYG_056-6b"/>
　憲宗稱戎昱詩曰此人若在可與武陵桃源稱其吟<lb/>
　咏<lb/>
春日得春衣<lb/>
　栁公權從駕上云我有一喜事邉衣乆不及時今年<lb/>
　二月悉已給散可作詩賀公權曰去嵗雖無戰今年<lb/>
　未得歸皇恩何以報春日得春衣<lb/>
探驪獲珠<lb/>
　元稹劉禹錫韋楚客同㑹樂天舎各賦金陵懐古劉<lb/>
<pb n="KR3j0180_WYG_056-7a"/>
　詩先成白曰四人探驪子先獲珠所餘鱗角何用三<lb/>
　公乃遂罷作<lb/>
詩瓢<lb/>
　唐求喜吟咏撚稿為丸貯以大瓢於江中曰茍不沉<lb/>
　没得之者方知吾苦心耳流至新渠有識者曰此唐<lb/>
　山人詩瓢取得之其詩遂𫝊題隠居云數㸃石泉雨<lb/>
　一溪霜葉風業在青山處道成無事中<lb/>
戀鏡湖春色<lb/>
<pb n="KR3j0180_WYG_056-7b"/>
　元稹亷察浙東喜官妓劉採春稹嘗有詩云因循歸<lb/>
　未得不是戀鱸魚人註之曰戀鏡湖春色耳謂劉採<lb/>
　春也<lb/>
鄭鷓鴣<lb/>
　鄭都官有鷓鴣詩時稱鄭鷓鴣<lb/>
瑞錦窠<lb/>
　禮部郎中掌省中文翰謂之瑞錦窠<lb/>
淮西碑㡌子<lb/>
<pb n="KR3j0180_WYG_056-8a"/>
　柳子厚謂韓退之淮西碑猶有帽子僕若為之便説<lb/>
　用兵伐叛事又云左飡右粥何如我平淮西雅云仰<lb/>
　父俯子<lb/>
捉語意合處<lb/>
　唐詩僧善論詩尤善捉語意合處張水部一日得句<lb/>
　云常因送人處憶得别家時自謂古人未道僧曰亦<lb/>
　有道者見他桃李樹思憶故園春是也<lb/>
樂天之宫<lb/>
<pb n="KR3j0180_WYG_056-8b"/>
　有客商過海值風抵一闕云是樂天之宫白聞遂賦<lb/>
　詩云近有人從海上回海山深處見樓臺中有仙龕<lb/>
　藏一室皆言此待樂天來又云吾學空門不學仙恐<lb/>
　君此語是虚𫝊海山不是吾歸處歸則須歸兠率天<lb/>
詩中虎<lb/>
　羅鄴牡丹詩云落盡春紅始見花幄籠輕日䕶香霞<lb/>
　買栽池舘恐無地看到子孫能㡬家人皆謂之詩中<lb/>
　虎宋之問天后朝求為北門學士不許乃作明河篇<lb/>
<pb n="KR3j0180_WYG_056-9a"/>
　以見意云明河可望不可親願得乘槎一問津更將<lb/>
　織女支機石還訪臨邛賣卜人天后曰吾非不知其<lb/>
　才調但以其有口過耳之問有齒疾口臭故也本事<lb/>
　詩已載<lb/>
迷樓<lb/>
　隋煬帝時浙人項昇進新宫圖帝愛之令揚州依圖<lb/>
　營建既成幸之曰使真仙逰此亦當自迷乃名迷樓<lb/>
三花馬<lb/>
<pb n="KR3j0180_WYG_056-9b"/>
　韓幹畫閱馬圖并御馬皆有三花馬三花者剪鬃為<lb/>
　三辮也樂天詩云舞衣栽四葉馬鬛剪三花<lb/>
舉人試燒燭三條<lb/>
　唐制舉人試日既暮許燒燭三條韋永貽試日先畢<lb/>
　作詩云三條燭盡鐘初動九轉丹成鼎未開日月漸<lb/>
　低人擾擾不知誰是謫仙來<lb/>
麯塵絲<lb/>
　楊巨源詩云江邉楊柳麯塵絲<lb/>
<pb n="KR3j0180_WYG_056-10a"/>
鹽曲<lb/>
　交趾有黄帝鹽曲按唐譜有突厥鹽阿鵲鹽等施肩<lb/>
　吾詩云顛狂楚客歌成雪媚懶呉娘笑是鹽<lb/>
飲硯水<lb/>
　禮部試不給茶湯但飲硯水皆黔其口吻<lb/>
調脂弄粉垜疊死人<lb/>
　徐仲鴉李九臯俱善詩徐詩富艷李多用事李謂徐<lb/>
　曰公詩如美女善調脂弄粉徐曰公乃鬻㝠器者但<lb/>
<pb n="KR3j0180_WYG_056-10b"/>
　垜疊死人耳<lb/>
秋聲詩<lb/>
　徐鍇作秋聲詩井梧分堕砌塞鴈逺横空雨滴苔莓<lb/>
　老風吹薜荔紅<lb/>
釣叟圖<lb/>
　世𫝊江南釣叟圖上有漁父詞二首有蠒縷一鈎輕<lb/>
　之句<lb/>
長年三老<lb/>
<pb n="KR3j0180_WYG_056-11a"/>
　川峽呼梢工篙手為長年三老老杜詩云長年三老<lb/>
　歌聲裡白晝攤錢高浪中<lb/>
水鳥<lb/>
　鸊鵜本水鳥也其膏塗刃劍不生秀古詩云馬啣苜<lb/>
　蓿葉劍瑩鸊鵜膏<lb/>
打脊詩<lb/>
　盧延讓哭邉將詩曰自是碙砂發非干礟石傷牒多<lb/>
　身上職怨大背邉瘡人謂是打脊詩<lb/>
<pb n="KR3j0180_WYG_056-11b"/>
爾汝歌<lb/>
　孫皓歸晉封歸命侯武帝問曰聞南人好作爾汝歌<lb/>
　頗能否皓舉觴歌曰昔與汝為隣今與汝為臣上汝<lb/>
　一盃酒令汝夀萬春<lb/>
第三<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
　社翁今日没心情為乏治聾酒一瓶惱亂玉堂將欲<lb/>
　遍依稀循到第三<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
鍾山公<lb/>
<pb n="KR3j0180_WYG_056-12a"/>
　後唐李建勛出帥臨川歸拜司空累表乞致仕自稱<lb/>
　鍾山公詔授司徒不起學士湯悦致狀賀之建勛答<lb/>
　詩曰司空猶未許那敢作司徒幸有山公號如何不<lb/>
　見呼先是宋齊丘退歸九華未朞一徴而起時論少<lb/>
　之或以建勛比宋者因作詩曰桃花流水須相信不<lb/>
　學劉郎去又來<lb/>
賈至咏薛瑶英詩<lb/>
　元載納薛瑶英為姬處以金絲帳却塵褥衣以龍綃<lb/>
<pb n="KR3j0180_WYG_056-12b"/>
　衣賈至詩云舞怯銖衣重笑疑桃臉開方知漢成帝<lb/>
　虚築避風臺<lb/>
何遜能詩<lb/>
　何遜八嵗能詩沈約曰每讀卿詩一日三復不已故<lb/>
　義山詩曰寄言何遜休聨句瘦盡東陽姓沈人<lb/>
太白入月<lb/>
　李太白三擬詞選不如意悉焚之惟留恨别賦及禄<lb/>
　山反至胡無人云太白入月敵可摧及禄山死太白<lb/>
<pb n="KR3j0180_WYG_056-13a"/>
　入月<lb/>
杜詩<lb/>
　楊大年不喜杜詩謂之村夫子嘗有鄉人以杜詩強<lb/>
　大年曰公試為我續杜句乃舉江漢思歸客大年將<lb/>
　属對鄉人徐曰乾坤一腐儒大年黙然歐公亦不甚<lb/>
　愛杜詩而謂韓退之絶倫退之於唐世文章未嘗屈<lb/>
　下獨稱李杜不已歐公不悦子美所不可曉則又愛<lb/>
　賞李白將由太白騰趠飛動易為感動歟<lb/>
<pb n="KR3j0180_WYG_056-13b"/>
張文昌馬詩<lb/>
　張文昌樂府詞清麗深婉五言亦平淡可愛至七言<lb/>
　詩則賛多文少謝馬詩云乍離華廐移蹄澁初到貧<lb/>
　家舉眼驚此馬一遲鈍不能行而多驚者<lb/>
詩動靜<lb/>
　有詩云風定花猶落之句王荆公以對鳥鳴山更幽<lb/>
　上句靜中有動下句動中有靜<lb/>
院落深沉杏花雨<lb/>
<pb n="KR3j0180_WYG_056-14a"/>
　王荆公云梨花一枝春𢃄雨桃花亂落如紅雨珠簾暮<lb/>
　卷西山雨皆警句也然終不若院落深沉杏花雨為優<lb/>
　言盡而意不盡也<lb/>
范希文詩<lb/>
　范希文贈釣者詩云江上徃來人盡愛鱸魚美㸔君<lb/>
　一葉舟出没風濤裡又觀渡詩一棹輕如葉旁觀亦<lb/>
　損神他時在平地無忽險中人<lb/>
聞喜宴賜詩<lb/>
<pb n="KR3j0180_WYG_056-14b"/>
　太宗好文每進士及第賜聞喜宴御製詩為故事仁<lb/>
　宗詩尤多有云寒儒逢景運報國合如何<lb/>
蝴蝶詩<lb/>
　謝學士蝴蝶詩云狂随柳絮有時見舞入梨花無處<lb/>
　尋<lb/>
李氏宫中詩<lb/>
　歐公云詩源乎心貧富愁樂皆係其情江南李氏宫<lb/>
　中詩曰簾日已高三丈透金爐次第添香獸紅錦地<lb/>
<pb n="KR3j0180_WYG_056-15a"/>
　衣随歩皺佳人舞徹金釵溜酒惡時拈花蕋嗅别殿<lb/>
　㣲聞簫鼓奏與措大詩試挑野菜和根煑旋斫青柴<lb/>
　帶葉燒異矣<lb/>
丘濬詩<lb/>
　丘濬至山陽太守召飲濬詩曰醜却天下婦人面正<lb/>
　得世間君子心<lb/>
調元地養病坊<lb/>
　王随入相而病甚尤好釋氏或嘲曰誰謂調元地番<lb/>
<pb n="KR3j0180_WYG_056-15b"/>
　成養病坊但見僧盈室寜知火燎房<lb/>
魏野詩<lb/>
　魏野隠華山真宗屢召不起留題壁間遯去云洗硯<lb/>
　魚吞墨烹茶鶴避烟使還以詩對上曰野不來矣<lb/>
三入翰林<lb/>
　劉子儀三入翰林詩曰蟠桃三竊成何味上盡鰲頭<lb/>
　勢轉孤<lb/>
江南曲<lb/>
<pb n="KR3j0180_WYG_056-16a"/>
　冦萊公少年時偶作江南曲云江南春盡離腸㫁蘋<lb/>
　滿汀洲人未歸又曰日暮江南一望時愁情不㫁如<lb/>
　春水意皆悽愴末年果南遷<lb/>
江山留人<lb/>
　蘓子美乆失意登蘓之閶門題云時光苒苒都如夢<lb/>
　風物蕭蕭又變秋家在鳯凰城闕下江山安用苦相<lb/>
　留又書其旁曰江山留人耶人留江山耶<lb/>
湘靈鼓瑟詩<lb/>
<pb n="KR3j0180_WYG_056-16b"/>
　錢起寓宿驛舎窓外有人咏曰曲中人不見江上數<lb/>
　峯青及殿試湘靈鼓瑟詩落句意乆不属遂以此一<lb/>
　聨續之因中魁選<lb/>
閩士詩賦<lb/>
　真宗朝試天徳清明賦有閩士破題云天道如何仰<lb/>
　之彌高㑹考試亦閩人遂中選又荆南進士吟雪詩<lb/>
　始用先字落句云十二峯前旋旋天<lb/>
詩人用也字<lb/>
<pb n="KR3j0180_WYG_056-17a"/>
　詩人用也字本皆音夜杜云青袍也自公元稹云也<lb/>
　向慈恩寺裡遊今人讀如字非也<lb/>
使契丹詩<lb/>
　刁約使契丹詩云押宴移離畢看房賀䟦支餞行三<lb/>
　疋製宻賜十貔貍皆紀實也移離畢官名如中國執<lb/>
　政官賀䟦支如執房閤疋製小木罌以色綾木為之<lb/>
　如黄漆貔貍皆如䑕而大遼以為珎膳<lb/>
夜宴詩<lb/>
<pb n="KR3j0180_WYG_056-17b"/>
　施肩吾夜宴詩曲欄如畫買不眠玉爐夜起沉香烟<lb/>
　青娥一行十二仙紅顔欲笑桃花然碧窓弄嬌梳洗<lb/>
　晚户外不知銀漢轉被郎嗔罰琉璃盞酒入四肢紅<lb/>
　玉軟<lb/>
四夷妙賦三酌酸文<lb/>
　錢熈太宗時進四夷來王賦擢舘職嘗撰三酌酸文<lb/>
　畧曰渭川凝碧早抛釣月之流商嶺排青不逐眠雲<lb/>
　之客又年年落第春風徒泣於遷鶯處處覉遊夜雨<lb/>
<pb n="KR3j0180_WYG_056-18a"/>
　空愁於㫁鴈及卒李慶孫哭之曰四夷妙賦無人誦<lb/>
　三酌酸文舉世𫝊<lb/>
渥洼馬賦<lb/>
　喬彛試渥洼馬賦四蹄曵練畨瀚海之驚波一噴生<lb/>
　風下胡山之碎葉<lb/>
伐兩京道中槐<lb/>
　貞元中度支欲取兩京道中槐樹為薪更栽小桃渭<lb/>
　南尉張造牒曰召伯所憇尚勿剪除先帝舊遊豈宜<lb/>
<pb n="KR3j0180_WYG_056-18b"/>
　斬伐乃止<lb/>
有客謂張三影<lb/>
　有客謂張子野曰人皆謂公為張三中即心中事眼<lb/>
　中淚意中人也公曰何不目我為張三影雲破月來<lb/>
　花弄影嬌柔懶起簾櫳壓花影柳徑無人墜風絮無<lb/>
　影此予平生得意句也<lb/>
草詞<lb/>
　林逋咏草詞云金谷年年亂生春色誰主餘花落處<lb/>
<pb n="KR3j0180_WYG_056-19a"/>
　滿地和烟雨又是離歌一闋長亭暮王孫去萋萋無<lb/>
　數南北東西路<lb/>
太宗詩<lb/>
　陜府唐昭宗有詞云安得有英雄迎歸大内中逍遥<lb/>
　橋有太宗詩云昔乘匹馬去今駈萬乘來氣象不侔<lb/>
　矣<lb/>
増三班奉職俸<lb/>
　舊制三班奉職月俸七百肉半斤祥符中有人題壁<lb/>
<pb n="KR3j0180_WYG_056-19b"/>
　云三班奉職實堪悲卑賤孤寒即可知七百料錢何<lb/>
　日富半斤羊肉㡬時肥朝廷遂増俸<lb/>
　　歐公詩話<lb/>
昌陵挽詞<lb/>
　李丈正進昌陵挽詞云奠玉㡬回朝上帝御樓三度<lb/>
　納降王<lb/>
有禄肥妻子<lb/>
　仁宗時有逹官詩云有禄肥妻子無恩及吏民戲曰<lb/>
<pb n="KR3j0180_WYG_056-20a"/>
　通衢遇一輜軿車載極重羸牛甚苦豈非足下妻子<lb/>
乎<lb/>
賣花擔上看桃李<lb/>
　京師士大夫牽於事役罕有宴遊至有賣花擔上看<lb/>
　桃李沽酒樓頭聴管絃之句<lb/>
神御殿朝拜<lb/>
　西京神御殿去城十里朝拜嘗苦晨興留守進官酒<lb/>
　三行不交一言而退其詩云正夢寐中行十里不交<lb/>
<pb n="KR3j0180_WYG_056-20b"/>
　言處飲三盃<lb/>
梅聖俞詩<lb/>
　梅聖俞詩有咏河豚春洲生荻芽春岸飛楊花河豚<lb/>
　於此時貴不數魚鰕破題已道盡河豚好處蘓子瞻<lb/>
　得西南夷所賣蠻布弓衣其文織成聖俞春雪詩其<lb/>
　名重夷狄如此<lb/>
鄭都官不愛之徒<lb/>
　呉僧賛寜國初為僧録安鴻漸嘲曰鄭都官不愛之<lb/>
<pb n="KR3j0180_WYG_056-21a"/>
　徒時時作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>賛寜曰秦始皇未坑之軰徃徃成羣鄭<lb/>
　谷詩云愛僧不愛紫衣僧<lb/>
杜集<lb/>
　陳從易詩類白樂天盖自楊劉唱和西崑行後進爭<lb/>
　效之風雅之變謂之崑體陳公偶得杜集舊本文多<lb/>
　脱誤至身輕一鳥下脱一字各與數客各用一字補<lb/>
　之或云疾或云落或云起或云下後得一本乃身輕<lb/>
　一鳥過陳公嘆服雖一字諸君亦不能到也<lb/>
<pb n="KR3j0180_WYG_056-21b"/>
九僧集<lb/>
　詩僧本朝名世者九人有集號九僧一曰恵崇餘忘<lb/>
　其名詩有云馬放降來地鵰盤戰後雲又云春生桂<lb/>
　嶺外人在海門西進士許侗俊逸之士㑹諸僧分題<lb/>
　約曰不得犯此一家乃山水風雲竹石花草雪霜星<lb/>
　日禽鳥之類諸僧皆閣筆侗及第時人嘲曰張康渾<lb/>
　裹馬許侗閙裝妻是也<lb/>
郊島詩<lb/>
<pb n="KR3j0180_WYG_056-22a"/>
　孟郊賈島以詩窮死孟移居云借車載家具家具少<lb/>
　於車乃是都無一物耳謝炭云暖得曲身成直身非<lb/>
　身備嘗不能道此句賈云鬂邉雖有絲不堪織寒衣<lb/>
　就令織得能有㡬何又嘲饑詩云坐開西林琴凍折<lb/>
　兩三絃不止忍饑而已其寒亦何可忍也<lb/>
周朴詩<lb/>
　周朴詩旬煆季煉未及成篇已播人口有云風煖鳥<lb/>
　聲碎日高花影重又云曉來山鳥閙雨過杏花稀<lb/>
<pb n="KR3j0180_WYG_056-22b"/>
梅聖俞論詩<lb/>
　梅聖俞曰詩家若意新語工得前人所未道者為善<lb/>
　必然狀難寫之景如在目前含不盡之意見於言外<lb/>
　賈島云竹籠拾山果瓦瓶擔石泉姚合云馬随山鹿<lb/>
　放雞逐野禽飛等是山邑官况蕭條不如縣古槐根<lb/>
　出官清馬骨高為工也若嚴維柳塘春水漫花塢夕<lb/>
　陽遲則天容物態豈不在目前乎温庭筠雞聲茅店<lb/>
　月人跡板橋霜賈島恠禽啼曠野落日恐行人則道<lb/>
<pb n="KR3j0180_WYG_056-23a"/>
　路辛苦覊愁旅思豈不見於言外乎<lb/>
渇睡漢狀元及第<lb/>
　吕文穆薄遊一縣胡旦随父宰邑客有譽吕舉其詩<lb/>
　云挑盡寒燈夢不成胡笑曰乃是一渇睡漢耳俗語<lb/>
　轉為磕吕明年中甲科寄聲胡曰渇睡漢狀元及第<lb/>
　矣胡答曰待我明年第二人及第輸君一籌耳次榜<lb/>
　果中首選<lb/>
贈漁父詩<lb/>
<pb n="KR3j0180_WYG_056-23b"/>
　有贈漁父詩云眼前不見市朝事耳畔惟聞風雨聲<lb/>
　説者云患肝腎風盡日覓不得有時還自來本謂好<lb/>
　句難得者云此是人家失却猫兒<lb/>
滕王蛺蝶圖<lb/>
　王建宫詞百首多言唐禁中事皆史𫝊小說所不載<lb/>
　者如内中數日無呼喚搨得滕王蛺蝶圖滕王元嬰<lb/>
　高祖子名畫録畧言其善畫<lb/>
詩句語病<lb/>
<pb n="KR3j0180_WYG_056-24a"/>
　詩人貪求好句理有不通亦語病也如袖中諌草朝<lb/>
　天去頭上宫花侍宴歸進諌章疏無直用稿草之理<lb/>
　姑蘓城外寒山寺半夜鐘聲到客船其如三更不是<lb/>
　撞鐘時賈島哭僧云寫留行道影焚却坐禪身時謂<lb/>
　燒殺活和尚也若歩随青山影坐學白塔骨又獨行<lb/>
　潭底影數息樹邉身何精粗之異也<lb/>
謝伯初詩<lb/>
　閩人謝景伯初天聖間以詩知名予謫夷陵見寄長<lb/>
<pb n="KR3j0180_WYG_056-24b"/>
　韻有云長官衫色江波緑學士文章蜀錦張異域化<lb/>
　為儒雅谷逺民爭識校儲郎下國難留金馬客新詩<lb/>
　𫝊與竹枝娘又詩云自種黄花添野景旋移高竹聴<lb/>
　秋聲園林換葉梅初熟池沼無人燕學飛<lb/>
芙蓉城主<lb/>
　石曼卿死後人有恍惚見之者云我命為仙主芙蓉<lb/>
　城騎青騾去如飛後有降於一舉子家留詩云鶯聲<lb/>
　不逐春光老花影長随日脚長<lb/>
<pb n="KR3j0180_WYG_056-25a"/>
聴風聴水<lb/>
　王建霓裳詞弟子歌中留一色聴風聴水作霓裳今<lb/>
　世間有望瀛獻仙音二曲此其遺聲也不知聴風聴<lb/>
　水為何事<lb/>
趙師民詩<lb/>
　趙師民龍圖詩云麥秋晨氣潤槐夏午隂凉<lb/>
論韓退之詩<lb/>
　韓退之筆力無施不可嘗以詩為文章末事故曰多<lb/>
<pb n="KR3j0180_WYG_056-25b"/>
　情怯酒客餘事作詩人予獨愛其用韻韻寛則波瀾<lb/>
　横溢泛入旁韻不拘常格如此日足可惜之類韻窄<lb/>
　則因難見巧愈險愈竒如病中贈張十八之類譬善<lb/>
　馭者通衢廣陌縱横馳逐惟意所之至于水曲蟻封<lb/>
　疾徐中節而不蹉跌梅聖俞論韓詩云退之為人木<lb/>
　強若寛韻可自足而輒旁出窄韻難獨用而反不出<lb/>
　豈非拗強而然歟<lb/>
　　温公詩話<lb/>
<pb n="KR3j0180_WYG_056-26a"/>
朝堂厚朴湯<lb/>
　詩話尚有遺者歐陽文忠公文章名聲雖不可及然<lb/>
　記事一也故敢續之文徳殿常朝之所宰相奏事畢<lb/>
　乃來押班常至日旰守朝堂卒好以厚朴湯飲朝士<lb/>
　有戲為詩曰立殘庭下梧桐影吃盡街頭厚朴湯<lb/>
恵崇詩<lb/>
　恵崇詩有劍靜龍歸匣旗閒虎遶竿其尤自負者河<lb/>
　分岡勢㫁春入燒痕青或云其犯古曰河分岡勢司<lb/>
<pb n="KR3j0180_WYG_056-26b"/>
　空曙春入燒痕劉長卿不道師兄多犯古古人詩句<lb/>
　犯師兄潘閬嘗謔之曰爾當憂獄事吾夢爾拜我豈<lb/>
　當歸俗耶崇曰恵崇拜沙門倒也秀才得無詣沙門<lb/>
　島耶<lb/>
律聴軍聲詩<lb/>
　滕元發甫御試律聴軍聲詩云萬國休兵外群生奏<lb/>
　凱中<lb/>
鮑孤鴈<lb/>
<pb n="KR3j0180_WYG_056-27a"/>
　鮑常為河南府法曹嘗忤知府薛映常獻孤鴈詩云<lb/>
　天寒稻粱少萬里孤難進不惜充君庖為帶邉庭信<lb/>
　薛大嗟賞時號鮑孤鴈<lb/>
魏野詩<lb/>
　魏野少未知名題湖上寺詩云數聲離岸櫓㡬㸃别<lb/>
　州山有文士見之大驚贈詩曰怪得名稱野由來性<lb/>
　不群借冠來謁我倒履起迎君由是人始重之有贈<lb/>
　先公詩云文雖如貌古道不似家貧<lb/>
<pb n="KR3j0180_WYG_056-27b"/>
蹴踘詩<lb/>
　丁晉公少好蹴踘作詩云鷹鶻騰雙眼龍蛇遶四肢<lb/>
　躡來行數歩蹺後立多時<lb/>
陳文恵詩<lb/>
　陳文恵公詩云平波𣺌𣺌烟蒼蒼菰蒲纔熟楊柳黄<lb/>
　扁舟繋岸不忍去秋風斜日鱸魚香又云雨網蛛絲<lb/>
　㫁風枝鳥夢揺<lb/>
章憲太后挽詞<lb/>
<pb n="KR3j0180_WYG_056-28a"/>
　章憲太后上仙石曼卿進挽歌曰震出坤柔變乾成<lb/>
　太極虚<lb/>
石曼卿對<lb/>
　李長吉歌云天若有情天亦老石曼卿對月如無恨<lb/>
　月長圓<lb/>
劉槩詩<lb/>
　劉槩有氣節作詩云昔年曽作瀟湘客憔悴東秦歸<lb/>
　未得西窓或見好溪山如何尚有楚卿憶讀書悞人<lb/>
<pb n="KR3j0180_WYG_056-28b"/>
　四十年有時自把䦨干拍<lb/>
韓魏公詩<lb/>
　熈寜初魏公罷相守北門新進多凌侮之公作詩云<lb/>
　花去曉叢蜂蝶亂雨匀春圃桔橰閒稱其㣲婉<lb/>
宦者王紳宫詞<lb/>
　元豐初宦者王紳效王建宫詞有曰太皇生日儼尊<lb/>
　榮獻夀宫中未五更天子捧觴仍再拜寳慈侍立到<lb/>
　天明<lb/>
<pb n="KR3j0180_WYG_056-29a"/>
賞花釣魚<lb/>
　先朝春月多召兩府兩制三舘於後苑賞花釣魚自<lb/>
　趙元昊背叛西陲用兵廢缺甚乆嘉祐末復修故事<lb/>
　羣臣和御製詩韓魏公云輕雲閣雨迎天仗寒色留<lb/>
　春入夀盃二十年前曾侍宴台司今日喜重陪内侍<lb/>
　任守中曰韓琦詩譏陛下仁宗愕然守中曰譏陛下<lb/>
　遊宴太頻<lb/>
藥名詩<lb/>
<pb n="KR3j0180_WYG_056-29b"/>
　陳亞郎中為藥名詩百首上元夜云但看車前牛領<lb/>
　上十家皮没五家皮<lb/>
蓑衣七夕二首詩<lb/>
　楊朴善為詩不仕太宗召見面賦蓑衣詩云狂脱酒<lb/>
　家春醉後亂堆漁舎晚晴時七夕詩云年年乞與人<lb/>
　間巧不道人間巧已多<lb/>
堠子詩<lb/>
　劉子儀與夏英公同在翰林英公為副樞意頗不平<lb/>
<pb n="KR3j0180_WYG_056-30a"/>
　作堠子詩云空呈厚貌臨官道大有人從㨗徑過<lb/>
邇英講藝詩<lb/>
　進士丁偃試邇英殿講藝詩云白虎前芳掩金華舊<lb/>
　事輕無心非不寤垂意在蒼生<lb/>
鄭工部詩<lb/>
　鄭工部詩有杜曲花光醲似酒㶚陵春色老于人誠<lb/>
　難得之句<lb/>
戲殺<lb/>
<pb n="KR3j0180_WYG_056-30b"/>
　梅聖俞卒宋子才選曰比見聖俞面光澤特出意謂<lb/>
　充盛不知乃不祥也時韓欽聖宗彦面亦光澤沈文<lb/>
　通指曰次至欽聖矣衆皆尤其暴謔不數日欽聖果<lb/>
　卒予謂文通曰君雖不為呪咀亦戲殺耳<lb/>
　　劉貢父詩話<lb/>
嚴杜二詩<lb/>
　梅聖俞愛嚴維詩柳塘春水慢花塢夕陽遲善則善<lb/>
　矣細細較之夕陽遲則繁花春水慢不繁也如老杜<lb/>
<pb n="KR3j0180_WYG_056-31a"/>
　深山催短景喬木易高風此乃無瑕纇<lb/>
王元之謝表<lb/>
　王元之謫黄州詩云又為太守黄州去依舊郎官白<lb/>
　髪生謝上表云諸縣豐登苦無公事一家飽煖全荷<lb/>
　君恩元之在朝與宰相不相能作江豚詩刺其肥大<lb/>
　云飡啖魚鰕頗肥腯又云江雲漠漠天雨來天意為<lb/>
　霖不干汝俗云江豚出能致風雨也<lb/>
不唧溜鈍漢<lb/>
<pb n="KR3j0180_WYG_056-31b"/>
　詩以意義為主文詞次之意深意高雖文詞平易自<lb/>
　是竒作盧仝詩有云不唧溜鈍漢非其篇前後意義<lb/>
　自可掩口矣<lb/>
潘閬詩<lb/>
　潘閬歸錢塘詩云乆客見華髪孤棹桐廬歸新月無<lb/>
　朗照落日有餘輝漁浦風水急龍山烟火㣲時聞沙<lb/>
　上鴈一一背人飛此詩不减劉長卿<lb/>
四十餘年老徤兒<lb/>
<pb n="KR3j0180_WYG_056-32a"/>
　王益柔勝之年少頡頏無所卑下張掞叔文年長毎<lb/>
　群聚輒居上坐舊𫝊徐州節度使王智興詩云四十<lb/>
　餘年老徤兒勝之宻就叔文坐後屏風題此句<lb/>
吾宗天下著<lb/>
　李詢公素嘗有詩贈同姓曰吾宗天下著王勝之注<lb/>
　曰居甘泉以謳著賣藥以木牛著圍棋以憨著裁幞<lb/>
　頭以拗著作詩以豁逹著此數人皆京師人名娼李<lb/>
　氏住甘泉善歌李木牛賣藥李憨子圍棊國手無敵<lb/>
<pb n="KR3j0180_WYG_056-32b"/>
　而精神昏濁<lb/>
黄覺贈梅昌言詩<lb/>
　梅昌言出鎮并州黄覺贈詩曰出去暫開貔虎幕歸<lb/>
　來須占鳯凰池鬂間未有一莖白陶鑄蒼生固不遅<lb/>
遇吕洞賔<lb/>
　黄覺旅舎見一道士共飲舉杯摭水寫吕字覺始悟<lb/>
　其為洞賔也出懐中七大錢三小錢曰數不可益也<lb/>
　與藥可數寸許嵗旦以酒磨服可一嵗無疾覺如其言<lb/>
<pb n="KR3j0180_WYG_056-33a"/>
　至七十餘藥亦垂盡作詩曰床頭歴日無多子屈指<lb/>
　明年七十三果以是年終<lb/>
諸舘職撏撦至此<lb/>
　李商隠錦瑟詩人莫曉其意或云是令狐楚家青衣<lb/>
　名楊大年錢文僖晏文献劉子儀為詩皆宗義山號<lb/>
　西崑體後進多竊取義山詩句御宴優人有為義山<lb/>
　者衣服敗敝告人曰吾近為諸舘職撏撦至此子儀<lb/>
　畫義山像寫其詩列左右貴重之如此<lb/>
<pb n="KR3j0180_WYG_056-33b"/>
次韻用韻依韻<lb/>
　唐人賡和詩有次韻用韻依韻其次韻同在一韻中<lb/>
　耳用韻用彼之韻不必次之韓吏部和皇甫陸渾山<lb/>
　火是也今人多不曉劉長卿餘干旅舎揺落暮天逈<lb/>
　丹楓霜葉稀孤城向水閉獨鳥背人飛渡口月初上<lb/>
　鄰家漁夜歸鄉心正欲絶何處搗征衣張籍宿江上<lb/>
　楚驛南渡口夜深來客稀月明見潮上江靜覺鷗飛<lb/>
　旅舎今已逺此行殊未歸離家乆無信又聴搗征衣<lb/>
<pb n="KR3j0180_WYG_056-34a"/>
　兩詩似次韻皆竒作也<lb/>
唐詩量力名家<lb/>
　管子云事無終始無務多業言學者貴能成就也唐<lb/>
　人為詩皆量己力精思數十年各自名家今人未有<lb/>
　少得高視前人杜詩云更覺良工心獨苦豈獨畫手<lb/>
　也<lb/>
瑞葉<lb/>
　海陵人王綸女為鬼所慿自稱仙人為字數十品名<lb/>
<pb n="KR3j0180_WYG_056-34b"/>
　號形製不相犯諸仙所用有雪詩云何事月娥欺不<lb/>
　在亂飄瑞葉落人間云天上有瑞木開花六出也謂<lb/>
　綸為清非孺子不曉其義贈詩曰君為秋桐我為春<lb/>
　風春風㑹使秋桐變秋桐不識春風面題金山云潮<lb/>
　頭風滚雪山脚石蟠虬<lb/>
西山詩<lb/>
　洪州西山客多留詩有僧告郡守曰詩盡不佳何不<lb/>
　除去守愕然曰僧作佳乎吟曰洪州太白方積翠傍<lb/>
<pb n="KR3j0180_WYG_056-35a"/>
　穹蒼萬古遮新月半江無夕陽<lb/>
福州詩僧<lb/>
　福州山僧詩多佳句如雲收千嶂雨潮展半江天詩因<lb/>
　試客分題僻棊為饒人下着低<lb/>
老欲依僧急則抱佛<lb/>
　王丞相好嘲謔嘗曰老欲依僧客對曰急則抱佛耳<lb/>
　丞相曰投老欲依僧是古詩客曰急則抱佛脚亦是<lb/>
　俗諺云全句然上去頭下去脚豈不的對<lb/>
<pb n="KR3j0180_WYG_056-35b"/>
楊諤詩<lb/>
　蜀人楊諤受釐宣室詩云願前明主席一問洛陽人<lb/>
　題驪山云行人問宫殿耕者得珠璣<lb/>
花蕋夫人詩<lb/>
　孟蜀時花蕋夫人詩大約似王建宫詞有云厨舡進<lb/>
　食索嘗新列坐無非侍從臣日午殿頭宣索膾隔花<lb/>
　催喚打漁人又云月頭支給買花錢滿殿宫娥近數<lb/>
　千遇著喚名多不語含羞走過御床前<lb/>
<pb n="KR3j0180_WYG_056-36a"/>
野鷹何有征徭<lb/>
　山東經學多不省文章嘗一縣兩經生同官忽舉鄭<lb/>
　谷詩云任是深山更深處也應無計避征徭其一人<lb/>
　嘆曰此詩誤矣野鷹何嘗有征徭乎觧曰古人所為<lb/>
　寜有失也是年必當科取毛翎耳<lb/>
赤松贈張良詩<lb/>
　楊安國為翰林學士以老欲求外官告人曰赤松子<lb/>
　贈張良詩曰不如閒早歸山去免事君王不到頭吾<lb/>
<pb n="KR3j0180_WYG_056-36b"/>
　猶是矣<lb/>
五方語音<lb/>
　司馬君實論九旗之名旗與旂相近緩急何以區别<lb/>
　小雅庭燎向晨言觀其旂左傳龍尾伏辰取虢之旂<lb/>
　然尉旂當為芹音爾關中人言清濁之清則不改晴<lb/>
　字丹青之青則為萋音又以中為烝䖝為塵不知旂<lb/>
　本為芹音因人語轉如青之言萋也五方語若是多<lb/>
　閩人以高為歌荆楚人以南為難以荆為斤文士作<lb/>
<pb n="KR3j0180_WYG_056-37a"/>
　歌詩亦多不悟者<lb/>
藥名詩<lb/>
　陳亞藥名詩咏白髪云若是道人頭早白老君當日<lb/>
　合烏頭棊為臈寒呵子下衣因春瘦縮紗裁<lb/>
承霧狼對迎霜兎<lb/>
　石少傅中立有通刺承務郎石喜曰求此對三十年<lb/>
　今得之迎霜兎可以對承霧狼有上官佖勸石慎言<lb/>
　語石怒曰君上官佖也奈下官口何<lb/>
<pb n="KR3j0180_WYG_056-37b"/>
下官之稱<lb/>
　晉魏以前有國者皆臣吏民宋孝武惡諸侯之強稍<lb/>
　貶奪其禮令稱下官下官之稱亦不輕矣今人乃以<lb/>
　代名<lb/>
字偏旁令<lb/>
　有以進士為舉首者其黨人意侮之因其人出令以<lb/>
　字偏旁為率曰金銀釵釧鋪次一人曰絲綿紬絹網<lb/>
　黨人曰鬼魅魍魎魁俗有謎語曰急打急圓慢打慢<lb/>
<pb n="KR3j0180_WYG_056-38a"/>
　圓分為四叚送夜窯前初似陶瓦乃謂令耳<lb/>
互郎<lb/>
　今有人謂駔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為牙本謂之互郎主互市事也唐人<lb/>
　書互作牙以互似㸦因轉為牙今人謂萬為万謂千<lb/>
　為撇但數目可按故能存本字不然亦若互牙耳<lb/>
佚老亭<lb/>
　陳文恵公使相致仕年近八十有詩云青春岐路遊<lb/>
　將徧白髪光隂得最多作佚老亭自後士大夫歸老<lb/>
<pb n="KR3j0180_WYG_056-38b"/>
　者徃徃名亭佚老云文恵善遺墨書自目云前無古<lb/>
　人後無來者<lb/>
末厥兵<lb/>
　歐公記陶尚書詩云尖簷帽子卑凡厮短靿靴兒末<lb/>
　厥兵不曉其義予謂今呼秃尾狗為厥尾衣之短後<lb/>
　者亦曰厥此兵正用其末賤耳但今人不以末厥連<lb/>
　之不然亦可對卑凡字<lb/>
何樓<lb/>
<pb n="KR3j0180_WYG_056-39a"/>
　世人語虚偽者為何樓國初京師有何樓其下所賣<lb/>
　物皆濫者故人以此目之今樓已廢語猶相𫝊<lb/>
西都詩<lb/>
　宋次道嘗為西都詩以野狐落對五鳯樓言野狐落<lb/>
　唐宫名宫人所聚<lb/>
名似姓詩<lb/>
　太宗時進士同年有數人名似姓者或取為詩云郭<lb/>
　鄭鄭東東野綘馬張張夏夏侯璘熈寜初士人有崔<lb/>
<pb n="KR3j0180_WYG_056-39b"/>
　度崔公度王韶王子韶皆的對也又有張君陳陳君<lb/>
　張唐人東方虬欲對西門豹當有好事者為對<lb/>
説黄巢事<lb/>
　有道人説黄巢事因曰黄六晚節至此張安道云黄<lb/>
　巢兄弟六人巢最處少且云黄六猶可以誑人詭偽<lb/>
　多端如此<lb/>
殺祭社猪<lb/>
　張端為河南司録府當祭社買猪已呈尹猪突入端<lb/>
<pb n="KR3j0180_WYG_056-40a"/>
　家端即殺之以白尹尹召問端對曰按律猪無故夜<lb/>
　入人家主人登時殺之勿論尹大笑為别市猪<lb/>
有酒如澠在北曰狄<lb/>
　劉相沆使契丹舘客嘗曰有酒如澠繫行人而不住<lb/>
　未能對者劉即應曰在北曰狄吹出塞以何妨<lb/>
香印<lb/>
　太祖登極市人以香印字逼近上名不敢斥言擊鐵<lb/>
　盤黙喻因𫝊不改<lb/>
<pb n="KR3j0180_WYG_056-40b"/>
黄耳寄書<lb/>
　陸機使黄耳寄書自洛至呉厯江淮大河能浮水若<lb/>
　此犬通神不容言説耳或云陸氏有奴名黄耳不知<lb/>
　者見犬有名黄耳遂以為其狗也<lb/>
孟東野詩<lb/>
　李習之稱孟東野詩食虀腸亦苦強歌聲不歡出門<lb/>
　即有碍誰謂天地寛可謂知音今世𫝊郊集五卷文<lb/>
　有减也集語多寒濇疑向五卷是名士刪取東野與<lb/>
<pb n="KR3j0180_WYG_056-41a"/>
　退之聨句宏博若出一手退之容有潤色也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_056-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷五十六<lb/>
</p>
<p>
</p>
  </div>
</body>
</text>
</TEI>
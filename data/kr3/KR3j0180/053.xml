<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目録</head> <lb/>
    <p>
<pb n="KR3j0180_WYG_053-1a"/>
欽定四庫全書<lb/>
　類說目録<lb/>
　　卷五十三<lb/>
　　　說藪<lb/>
　　　　庾銑算數　　　　樓鼔<lb/>
　　　　奕賭宣城太守　　丁公藤酒<lb/>
　　　　别後䦨干<lb/>
　　　談苑<lb/>
<pb n="KR3j0180_WYG_053-1b"/>
　　　　長主衣貼綉鋪翠𥜗<lb/>
　　　　賜劉鋹酒<lb/>
　　　　江南遺後主銀五萬兩<lb/>
　　　　内酒坊火　　　　永昌陵<lb/>
　　　　五岳祈雨　　　　海東青<lb/>
　　　　一佛出世　　　　飛白<lb/>
　　　　奕棋三勢　　　　棊圖十九字<lb/>
　　　　待詔賈𤣥　　　　馮道奉使<lb/>
<pb n="KR3j0180_WYG_053-2a"/>
　　　　盧多遜攻趙普之短<lb/>
　　　　隣里侵舊居　　　卧榻側他人鼾睡<lb/>
　　　　漁陽掺　　　　　赤烏白兔<lb/>
　　　　祝詞　　　　　　杖記<lb/>
　　　　論食魚　　　　　丁晉公遇吕洞賔<lb/>
　　　　千字文　　　　　吳綾汗衫寫詔<lb/>
　　　　六帖　　　　　　獺祭魚<lb/>
　　　　李商隱用灰釘事　鴨能人言<lb/>
<pb n="KR3j0180_WYG_053-2b"/>
　　　　題翠微詩　　　　赦日樹金雞<lb/>
　　　　上坡下坡　　　　辜負口眼<lb/>
　　　　太平興國　　　　靈棋經<lb/>
　　　　臍裂　　　　　　周世宗作詩<lb/>
　　　　地獄受苦　　　　不欺神明<lb/>
　　　　三多　　　　　　天雞弄和風詩<lb/>
　　　　比試制誥　　　　兩制作詩賦<lb/>
　　　　重戴　　　　　　盧延讓詩<lb/>
<pb n="KR3j0180_WYG_053-3a"/>
　　　　五禽以客名　　　記詩<lb/>
　　　　錢劉變詩格　　　二僧詩<lb/>
　　　　轆轤體　　　　　筆法五字<lb/>
　　　　視虚實用藥　　　一目失明<lb/>
　　　　築太乙宫<lb/>
　　　　洛陽宫闕似兠率天宫<lb/>
　　　　毁銅像鑄錢　　　太平興國寺<lb/>
　　　　西土人不食肉　　李符知春州<lb/>
<pb n="KR3j0180_WYG_053-3b"/>
　　　　朱處士詩　　　　徐鉉好鬼神<lb/>
　　　　造五鳳樓手　　　謁金門詞<lb/>
　　　　求通好書　　　　不動尊院<lb/>
　<lb/>
　<lb/>
　<lb/>
　<lb/>
　類說目録<lb/>
<pb n="KR3j0180_WYG_053-4a"/>
欽定四庫全書<lb/>
　類說卷五十三　　　　　　宋　曾慥　編<lb/>
　　談藪<lb/>
庾詵算數<lb/>
　齊庾詵算數妙絶獻武公蕭頴胄疾篤問詵曰當無<lb/>
　害否曰鎭星在襄陽荆州自少福明府歸終亂代齊<lb/>
　名伊霍有何恨哉公曰昏主狂虐人思堯舜恨不見<lb/>
　清廓天下息馬華山也歔欷而終<lb/>
<pb n="KR3j0180_WYG_053-4b"/>
樓鼓<lb/>
　齊李崇為兖州刺史州有刼盜崇乃村置一樓樓懸<lb/>
　一鼔盜發之處搥鼔亂擊諸村始聞者撾鼔一通次<lb/>
　聞者復撾以為節俄頃之間聲布百里伏其險要無<lb/>
　不擒獲諸州置鼓自此始也時號卧虎<lb/>
奕賭宣城太守<lb/>
　宋文帝善奕與羊𤣥保賭宣城太守當日勅除人以<lb/>
　為虚度<lb/>
<pb n="KR3j0180_WYG_053-5a"/>
丁公藤酒<lb/>
　齊解叔讓母病風空中語云得丁公藤為酒便瘥後<lb/>
　求至冝都郡見山中人伐木云此丁公藤療風尤驗<lb/>
　乃以四段與之并示以漬酒法母病果安<lb/>
别後䦨干<lb/>
　王元景使梁州孝綽送之泣下元景無淚謝曰卿無<lb/>
　恠我别後䦨干<lb/>
　　談苑<lb/>
<pb n="KR3j0180_WYG_053-5b"/>
長主衣貼綉鋪翠𥜗<lb/>
　魏國長主常衣貼綉鋪翠𥜗太祖曰自今勿復為餙<lb/>
　主笑曰所用翠羽幾何帝曰主家服此宫闈戚里相<lb/>
　效翠羽價高小民逐利傷生實汝之由汝生長冨貴<lb/>
　當念惜福主曰官家豈不能用黄金裝肩舁太祖曰<lb/>
　我以四海之冨宫殿悉以金銀為餙亦可辦我為天<lb/>
　子守財耳豈可妄用<lb/>
賜劉鋹酒<lb/>
<pb n="KR3j0180_WYG_053-6a"/>
　劉鋹性巧自結珍珠鞍勒為戱龍之狀太祖曰移此<lb/>
　心勤民政不亦善乎鋹在國中多置酖以毒臣下太<lb/>
　祖幸講武池從官未集鋹先至召賜巵酒鋹疑之捧<lb/>
　盃泣曰臣違拒朝廷罪在不赦陛下旣待臣以不死<lb/>
　願為大梁布衣觀太平之盛太祖曰朕推赤心於人<lb/>
　腹中安有此事取酒自飲别酌賜鋹後陳洪進自漳<lb/>
　泉歸闕錢俶於吳越來朝江南後主於衆同列鋹因<lb/>
　侍宴自言臣於數人中率先歸朝願得持梃為諸國<lb/>
<pb n="KR3j0180_WYG_053-6b"/>
　降王之長太祖大笑<lb/>
江南遺後主銀五萬兩<lb/>
　開寳中趙普尤秉政江南後主以銀五萬兩遺普普<lb/>
　辭太祖曰大國之體不可自弱當使之勿測不可不<lb/>
　受旣而後主遣弟從善入貢常賜外宻齎白金如遺<lb/>
　普之數江南君臣始震駭服上之偉度<lb/>
内酒坊火<lb/>
　太祖時内酒坊火悉以監官而下數十人棄市遺火<lb/>
<pb n="KR3j0180_WYG_053-7a"/>
　卒縳投火中自是諸司莫不整肅<lb/>
永昌陵<lb/>
　太祖生洛陽夾馬營樂其風土國初營繕宫室有遷<lb/>
　都之志九年四幸郊祀而宫殿宿衛多不安處或見<lb/>
　恠異遂東歸嘆曰我生不得居此死當葬於此登闕<lb/>
　發鳴鏑指其所曰後當葬此永昌陵即其地也<lb/>
五岳祈雨<lb/>
　至道二年夏旱遣中使詣五岳祈雨學士草祝上自<lb/>
<pb n="KR3j0180_WYG_053-7b"/>
　書隨其方設香再拜遣之王禹偁上言五岳視三公<lb/>
　御署祝板已踰禮典固無親書之理上曰成湯剪爪<lb/>
　斷髮以禱桑林之社尚無所愛矧為百姓請命豈於<lb/>
　筆札有惜哉<lb/>
海東青<lb/>
　登州海岸林中有鶻自高麗一夕飛過海岸號海東<lb/>
　青淳化中趙保忠以獻上曰朕乆罷畋遊盡放鷹犬<lb/>
　無所事此今以賜卿<lb/>
<pb n="KR3j0180_WYG_053-8a"/>
一佛出世<lb/>
　太宗尤重内外制之任甞曰朕聞朝廷命一舍人親<lb/>
　姻相賀諺以謂一佛出世豈容易哉又曰學士之職<lb/>
　清切貴重朕嘗恨不得為之<lb/>
飛白<lb/>
　太宗善飛白字大者方數尺小草特工甞曰朕君臨<lb/>
　天下亦何事筆硯但心好之不能捨耳<lb/>
奕棋三勢<lb/>
<pb n="KR3j0180_WYG_053-8b"/>
　太宗嘗作奕棊三勢一曰獨飛天鵝勢二曰對面千<lb/>
　里勢三曰大海取明珠勢皆上所製<lb/>
棊圖十九字<lb/>
　古棊圖之法以平上去入分四隅為記交雜難辨徐<lb/>
　鉉改為十九字一天二位三才四時五行六宫七斗<lb/>
　八方九州十日十一冬十二月十三閏十四雉十五<lb/>
　望十六相十七笙十八松十九客甚為簡便<lb/>
待詔賈𤣥<lb/>
<pb n="KR3j0180_WYG_053-9a"/>
　太宗棊品第一待詔賈𤣥時比王積薪𤣥嗜酒病死<lb/>
　上痛惜之潘愼修亦善棊獻詩曰如今總得仙翁術<lb/>
　也怯君王四路饒<lb/>
馮道奉使<lb/>
　晉天福中奏寳䇿戎衣之號輔相中當一人為使趙<lb/>
　瑩桑維翰李崧咸懼將命馮道索紙書云道去遣人<lb/>
　語妻子不復歸家不數日北行契丹以道有重名畱<lb/>
　之賜牛頭牙笏為殊禮道作詩曰牛頭偏得賜象笏<lb/>
<pb n="KR3j0180_WYG_053-9b"/>
　更容持道凡得賜悉市薪炭云北地苦寒老年所不<lb/>
　堪當為之備遼人頗感其意乃遣歸道三上表乞畱<lb/>
　固遣始去更住月餘旣行所至畱駐凡兩月出境即<lb/>
　馳歸左右曰得生還恨無羽翼公獨宿畱何也道曰<lb/>
　遼人多詐總急還以彼筯脚一夕即追及亦何可脫<lb/>
　但徐緩即不能測矣道歸作詩云去年今日奉皇華<lb/>
　只為朝廷不為家殿上一盃天子泣門前雙節國人<lb/>
　嗟龍荒冬住時時雪兔苑春歸處處花上下一行如<lb/>
<pb n="KR3j0180_WYG_053-10a"/>
　骨肉幾人身死掩風沙道在契丹有詩云朝披四襖<lb/>
　專藏手夜葢三衾怯露頭其苦寒如此<lb/>
盧多遜攻趙普之短<lb/>
　竇儀開寳中為翰林學士時趙普專政帝欲聞其過<lb/>
　一日召儀語及普所為不法且譽儀負才望之意儀<lb/>
　盛言普間關舊臣公忠亮直帝不悦儀歸置酒曰我<lb/>
　必不作宰相亦不謫朱崖吾門可保矣既而召學士<lb/>
　盧多遜遂攻普之短普罷出鎭河陽多遜遂參知政<lb/>
<pb n="KR3j0180_WYG_053-10b"/>
　事作相後普復入相多遜有崖州之行其言驗也<lb/>
隣里侵舊居<lb/>
　楊玠仕蜀至顯官隨王衍歸唐後以致仕歸長安舊<lb/>
　居多為隣里侵占子弟欲詣府訴玠批狀尾云四隣<lb/>
　侵我我從伊畢竟須思未有時試上含元殿基處秋<lb/>
　風秋草正離離子弟不敢復言<lb/>
卧榻側他人鼾睡<lb/>
　開寳中王師圍金陵李後主遣徐鉉入朝對於便殿<lb/>
<pb n="KR3j0180_WYG_053-11a"/>
　懇述江南事大之禮甚恭徒以被病未任朝謁非敢<lb/>
　拒詔太祖曰不須多言江南有何罪但天下一家卧<lb/>
　榻之側豈可許他人鼾睡鉉復命未幾城䧟隨後主<lb/>
　歸朝鉉性質直見士大夫寒日多被褐曰中朝自五<lb/>
　胡猾亂其風未改荷氊被毳實煩有徒一日見其婿<lb/>
　亦被毛裘責曰吳郎上流安得效此淑曰晨興苦寒<lb/>
　朝中服者甚衆鉉曰士君子有操者亦未嘗服蓋自<lb/>
　謂也<lb/>
<pb n="KR3j0180_WYG_053-11b"/>
漁陽摻<lb/>
　徐諧仕江左至中書舍人校秘書時吳淑為校理古<lb/>
　樂府中有摻字淑多改為操蓋章草之變諧曰非可<lb/>
　以一例若漁陽摻者音七鑒反三撾鼔也禰衡作漁<lb/>
　陽摻撾鼓歌云邊城晏開漁陽摻黄塵蕭蕭白日暗<lb/>
　淑笑伏之又嘗至清暑閣閣前地經雨草生磚縫中<lb/>
　薙去復生諧曰吕氏春秋桂枝之下無雜木味辛螫<lb/>
　故也後主令取桂屑數斗勻布縫中經宿草盡死其<lb/>
<pb n="KR3j0180_WYG_053-12a"/>
　博識如此<lb/>
赤烏白兔<lb/>
　錢昭序知通利軍至道初獲赤烏白兔表獻曰烏乃<lb/>
　陽精兔惟隂類若火德蕃昌之盛示金方馴服之徴<lb/>
祝詞<lb/>
　太宗自作祝詞不成命翰林學士錢若水草云上帝<lb/>
　洪休雖眇躬是荷下民之命乃明神所司上喜曰朕<lb/>
　思之乆矣不能措詞<lb/>
<pb n="KR3j0180_WYG_053-12b"/>
杖記<lb/>
　党進朔州人國初為騎帥不識文字上忽問軍中人<lb/>
　數先是軍校皆以所掌兵甲之數細書著所持梃謂<lb/>
　之杖記如笏記焉進但引梃對曰盡在是矣京師市<lb/>
　井間有畜鷹鷂者進必解縱之罵曰不能買肉供父<lb/>
　母反以餉禽獸乎太宗在藩邸有鷹鷂進忽見詰責<lb/>
　欲解放圉人曰晉王令養進遽與錢令市肉曰汝當<lb/>
　謹視無使為猫猪所傷嘗病瘡賔佐入視進方擁錦<lb/>
<pb n="KR3j0180_WYG_053-13a"/>
　衾一從事竊語曰錦衾爛兮進聞爛兮二字疑其誚<lb/>
　已遂大怒命左右急捉從事批其頰罵曰脚患小瘡<lb/>
　那至於爛過市見縛闌者問汝何言優者說韓信進<lb/>
　怒曰汝對我說韓信見韓信即當說我此三頭兩面<lb/>
　之人即命杖之進名進常稱暉或以為言曰吾自從<lb/>
　其便耳<lb/>
論食魚<lb/>
　劉吉䕶治京東河決時張去華為轉運使巡視㑹食<lb/>
<pb n="KR3j0180_WYG_053-13b"/>
　設鱠鯉為饌去華曰南以魚為食殊不厭其腥也意<lb/>
　輕鄙南士吉對曰運使舉進士狀元曾不讀書尚書<lb/>
　禹決九川有魚鱉使人鮮食易姤之九二包有魚羲<lb/>
　氏以畋以漁周禮䱷人掌以時䱷為梁詩載嘉魚小<lb/>
　雅炰鱉鱠鯉國風云必河之魴戴記云水潦降不獻<lb/>
　魚鱉魚鱉不中殺不鬻於市居山者不以魚鱉為禮<lb/>
　三月天子乘舟薦鮪於寢廟孟秋天子食稻與魚又<lb/>
　食魚者去乙孔子魯人云魚餒不食趙盾晉人魚飡<lb/>
<pb n="KR3j0180_WYG_053-14a"/>
　田文齊人其上客皆食有魚子産鄭人而人獻魚子<lb/>
　公亦鄭人解黿染指於鼎大舜漁於雷澤吕望釣於<lb/>
　渭濵又何必皆南州之人去華色沮不能答<lb/>
丁晉公遇吕洞賔<lb/>
　丁謂通判饒州日吕洞賔見之曰君狀貌頗似李德<lb/>
　裕他日冨貴皆如之又謁張洎畱詩云功成當在破<lb/>
　𤓰年俗以破𤓰為二八洎年六十四卒洞賔有自咏<lb/>
　云朝辭百越暮三吳䄂有青蛇膽氣粗三入岳陽人<lb/>
<pb n="KR3j0180_WYG_053-14b"/>
　不識朗吟飛過洞庭湖又有飲海龜兒人不識燒山<lb/>
　符子鬼難看一粒粟中藏世界二升鐺内煮山川之<lb/>
　句<lb/>
千字文<lb/>
　千字文題云勅員外散騎侍郎周興嗣次韻勑字乃<lb/>
　梁字傳冩誤耳時命令尚未稱勑至唐顯慶中始云<lb/>
　不經鳳閣鸞臺不得稱勑<lb/>
吳綾汗衫寫詔<lb/>
<pb n="KR3j0180_WYG_053-15a"/>
　唐末有朱書御札徴兵方鎮蓋危難中以此示信昭<lb/>
　宗以吳綾汗衫寫詔間道與錢鏐告以國難<lb/>
六帖<lb/>
　白居易作六帖以陶家瓶數千各題門目作七層架<lb/>
　列齋中命諸生采集事類投瓶中倒取抄録成書故<lb/>
　所記時代無次<lb/>
獺祭魚<lb/>
　舊說李商隱為文多檢閱書册鱗次堆積時號獺祭<lb/>
<pb n="KR3j0180_WYG_053-15b"/>
　魚<lb/>
李商隱用灰釘事<lb/>
　劉錯欲註李商隱樊南集有代王元茂檄劉稹書云<lb/>
　䘮具躋陵飛走之期旣絶投戈散地灰釘之望斯窮<lb/>
　獨恨不知灰釘事乃漢杜篤論都賦云焚康居灰珎<lb/>
　竒雅鳴鏑釘鹿蠡商隱之雕篆如此<lb/>
鴨能人言<lb/>
　唐陸龜蒙狡猾多智居笠澤有内養自長安使杭州<lb/>
<pb n="KR3j0180_WYG_053-16a"/>
　舟出舍下彈一緑頭雄鴨折頸龜蒙大呼曰此鴨善<lb/>
　人言將貢天子今持死鴨詣官自言耳内養驚駭厚<lb/>
　遺金帛乃止問曰此鴨何言龜蒙曰常自呼其名<lb/>
題翠㣲詩<lb/>
　翠㣲寺在驪山絶頂舊離宫也唐太宗避暑於此後<lb/>
　有人題詩云翠㣲寺本翠㣲宫樓閣亭臺幾十重天<lb/>
　子不來僧又去樵夫時倒一枝松<lb/>
赦日樹金雞<lb/>
<pb n="KR3j0180_WYG_053-16b"/>
　宋孝王問司天膺之後魏北齊赦日樹金雞事膺之<lb/>
　曰按海中星占云天雞星動為有赦北齊赦日令武<lb/>
　庫設金雞於闕門右撾鼓千聲宣赦建金雞或云起<lb/>
　於西涼吕光究其㫖蓋西方主兊兊為澤雞者㢲之<lb/>
　神㢲為號令故合二物制其形掲長竿使衆人覩之<lb/>
上坡下坡<lb/>
　李文正令言呼諌議為坡拜蓋唐舊語自外入為諌<lb/>
　議班在給舍上歳滿遷給事中又歳滿遷舍人故或<lb/>
<pb n="KR3j0180_WYG_053-17a"/>
　有嘲諫議云君今上坡後當復下坡矣劉君佳話載<lb/>
　初拜諫議者給舍戯曰何人驟居我上彼曰以我不<lb/>
　才何不拽下著乃遷也<lb/>
辜負口眼<lb/>
　諺曰不到長安辜負眼不到兩浙辜負口<lb/>
太平興國<lb/>
　太宗改元太平興國識者謂太平字一人六十也太<lb/>
　宗夀六十九中間歳内改元亦叶其數<lb/>
<pb n="KR3j0180_WYG_053-17b"/>
靈棊經<lb/>
　靈棊經乃黄石公法南齊江謐嘗以棊占得金益玉<lb/>
　盃之卦唐經籍志五行部有十三靈棊經卜一卷蓋<lb/>
　所傳舊矣凡一事再卜卒不驗<lb/>
臍裂<lb/>
　殿中丞王全嗜酒忽臍裂有聲以盎承之得清酒斗<lb/>
　餘而卒<lb/>
周世宗作詩<lb/>
<pb n="KR3j0180_WYG_053-18a"/>
　周世宗嘗作詩以示學士竇儼曰此可宣布否儼曰<lb/>
　詩專門之學今若勵精叩練有妨幾務茍切磋未至<lb/>
　又不盡善世宗解其意遂不作詩<lb/>
地獄受苦<lb/>
　人或疑釋經所述地獄受苦之期太長公曰律文有<lb/>
　流三千里地甚逺徒三年日甚長造罪之初止一念<lb/>
　頃耳<lb/>
不欺神明<lb/>
<pb n="KR3j0180_WYG_053-18b"/>
　江南處士朱真曰世云不欺神明但不欺心即不欺<lb/>
　神明也<lb/>
三多<lb/>
　學者當取三多看讀多持論多著述多三多之中持<lb/>
　論為難<lb/>
天雞弄和風詩<lb/>
　江南張佖知舉試天雞弄和風詩佖但以文選中詩<lb/>
　句為題未嘗究其所出進士張某白主司言爾雅鶾<lb/>
<pb n="KR3j0180_WYG_053-19a"/>
　天雞螒天雞未知孰是佖不能對亟取爾雅檢以語<lb/>
　之<lb/>
比試制誥<lb/>
　張去華任拾遺上言今制誥張澹不才願得比試詔<lb/>
　令中書引試澹果不勝去華遷補闕澹罷知制誥去<lb/>
　華負時名雖勝遂為清議所鄙而澹亦當引退豈宜<lb/>
　與新進士爭鋒其亦失也<lb/>
兩制作詩賦<lb/>
<pb n="KR3j0180_WYG_053-19b"/>
　晉開運中詔兩制各作詩賦一篇付禮部為考試之<lb/>
　目李懌獨曰懌識字有數因人成事使令衣白袍入<lb/>
　貢部下第必矣胡能作文章為世模楷終不肯作<lb/>
重戴<lb/>
　重戴者大裁帽也本野夫岩叟之服以皂為之後魏<lb/>
　孝文帝自雲中徙代以賜百僚五代以來惟御史服<lb/>
　之淳化初宰相學士臺省官皆令服之<lb/>
盧延譲詩<lb/>
<pb n="KR3j0180_WYG_053-20a"/>
　唐盧延譲為詩淺近惟吳融獨重其作云必垂名宿<lb/>
　東林云兩三條電欲為雨七八個星猶在天言懐云<lb/>
　名紙毛生五門下家僮骨立六街中𤣥上人曰高僧<lb/>
　解語牙無水老鶴能飛骨有風八月十六日夜云光<lb/>
　只訛些子縁應耗没多寄人云吟安一個字撚折數<lb/>
　莖鬚又有樹上詰諏批頰鳥窓間壁駁叩頭蟲<lb/>
五禽以客名<lb/>
　李昉為詩慕白居易園林畜五禽皆以客名白鷴曰<lb/>
<pb n="KR3j0180_WYG_053-20b"/>
　佳客鷺鶿曰白雪客鶴曰仙客孔雀曰南客鸚鵡曰<lb/>
　隴客又慕居易七老之會得宋琪等八人為九老㑹<lb/>
記詩<lb/>
　自雍熈至今三十年其能詩者今畧記之楊徽之會<lb/>
　望云杳杳烟蕪何處盡搖揺風桞不勝垂江行云新<lb/>
　霜染楓葉皓月借蘆花嘉陽川云青帝已教春不老<lb/>
　素娥何惜月長圓元夜云雲歸萬年樹月滿九重城<lb/>
　徐鉉病中云向空咄咄煩書字舉世滔滔莫問津梁<lb/>
<pb n="KR3j0180_WYG_053-21a"/>
　周翰山居云宿雨一番蔬甲拆春山幾處茗旗香鄭<lb/>
　文寳春郊云百草千花路斜風細雨天送别云杜曲<lb/>
　花光濃似酒灞陵春色老於人送人去云滿㠶西日<lb/>
　催行路一夜東風落楚梅劉師道寄别云南浦未傷<lb/>
　春草碧北行仍愧曉猿驚咲世云野馬飛牕日醯雞<lb/>
　舞瓮天李宗諤春郊云一溪晚緑浮鸂鶒萬樹春紅<lb/>
　呌杜鵑李維渚宫亭云故宫芳草在往事暮江流送<lb/>
　人越州云風樵若耶路霜橘洞庭秋丁謂送張南安<lb/>
<pb n="KR3j0180_WYG_053-21b"/>
　云梅花過嶺路桃葉渡江舡芭蕉云緑章封事緘初<lb/>
　啟青鳯求凰尾乍開蘇為湖亭詩春波何限緑白鳥<lb/>
　自由飛晏殊云東陽詩骨瘦南浦别魂消錢昭度村<lb/>
　居云黄蜂衙退海潮上白蟻戰酣山雨來自咏云剛<lb/>
　腸欺竹葉衰病怯菱花春晝云人歸漢后黄金殿燕<lb/>
　在盧家白玉堂登樓云逺水净林色㣲雲生夕陽<lb/>
錢劉變詩格<lb/>
　近年錢惟演劉筠首變詩格惟演途中云雪意未成<lb/>
<pb n="KR3j0180_WYG_053-22a"/>
　雲着地秋聲不斷雁連天又云客亭厭見論長短村<lb/>
　酒那能辨聖賢送僧云宿榻孤烟起行衣夢雨涼<lb/>
二僧詩<lb/>
　楚僧惠崇思東寺林云鳥歸杉墮雪僧定石沉雲送<lb/>
　李堪云秋聲動群木暮色起千山蜀僧希書答黄桂<lb/>
　州云來書逢歳缺去夢歴峯危廣南陳轉運云春生<lb/>
　桂嶺外人在海門西<lb/>
轆轤體唱和聨句<lb/>
<pb n="KR3j0180_WYG_053-22b"/>
　自舜作歌臯陶颺言載賡及栢梁聨句顔延年和謝<lb/>
　監謝𤣥暉有和武昌登孫權故城等篇梁何遜集中<lb/>
　多聨句唐元稹作春深題二十篇並用家花車斜四<lb/>
　韻劉白易之亦同此四字令狐楚和詩多次韻凡聨<lb/>
　句或兩句四句亦有出一句對一句者謂之轆轤體<lb/>
筆法五字<lb/>
　錢若水言古之善書得筆法者唐陸希聲得之凡五<lb/>
　字撇押鈎格扺用筆如鈎則㸃晝遒勁謂之撥鐙筆<lb/>
<pb n="KR3j0180_WYG_053-23a"/>
　希聲云昔二王皆傳此法希聲以授沙門𧦬光入長<lb/>
　安為翰林供奉希聲猶未達寄詩曰筆下龍蛇似有<lb/>
　神天池雷雨變逡巡寄言昔日不龜手應念江頭洴<lb/>
　澼人𧦬光因引薦希聲於貴倖後至宰相刁衍言江<lb/>
　南後主得此法書絶勁復增二字曰導送<lb/>
視虚實用藥<lb/>
　陳昭遇善醫絶不讀書隨劉鋹歸朝持藥囊日閱數<lb/>
　百人其風勞冷氣之候皆黙識之然後視其老幼虚<lb/>
<pb n="KR3j0180_WYG_053-23b"/>
　實按古方用湯劑鮮不愈者實未嘗尋脉訣也世以<lb/>
　為神醫莊周所謂懸解童過所謂讀書百遍義自見<lb/>
　是也<lb/>
一目失明<lb/>
　錢鏐年老一目失明中朝國醫吳某曰可無療此當<lb/>
　延五七歳夀若決膜去内障眼即復舊但慮損福鏐<lb/>
　曰吾得不為一目鬼於地下足矣醫為治之復故凡<lb/>
　賂醫金帛計五萬緍未幾鏐卒<lb/>
<pb n="KR3j0180_WYG_053-24a"/>
築太乙宫<lb/>
　太平興國中方士楚芝蘭上言按太乙經五福太乙<lb/>
　為天九貴神凡行五宫四十五年一徙今當入吳分<lb/>
　五福所至民獲其祐宜築宫於蘇州太宗從之宫成<lb/>
　芝蘭又言祠太乙於吳但福及吳民可徙築京城南<lb/>
　三十里蘇村遂改築新宫凡十殿曰君基太乙臣基<lb/>
　太乙民基太乙九氣太乙大游太乙小游太乙十神<lb/>
　太乙天太乙地太乙并五福為十八<lb/>
<pb n="KR3j0180_WYG_053-24b"/>
洛陽宫闕似兠率天宫<lb/>
　西晉時有胡僧至洛陽見宫闕嘆曰此正是兠率天<lb/>
　宫但生人之力營構非道力所成耳將終與徒衆别<lb/>
　曰山河天下皆變滅而況人身何得長乆但能專心<lb/>
　清凈屏除三毒形數雖乖其會必同<lb/>
毁銅佛鑄錢<lb/>
　周世宗毁銅佛像鑄錢曰佛教以為頭目髓腦有利<lb/>
　於衆生尚無所惜寜復以銅像為愛乎鎮州大悲銅<lb/>
<pb n="KR3j0180_WYG_053-25a"/>
　像甚有靈應撃毁之際以斧钁自胸鏡破之後世宗<lb/>
　北征病疽發胸間咸謂報應<lb/>
太平興國寺<lb/>
　太平興國寺舊龍興寺也世宗廢為龍倉國初寺主<lb/>
　僧屢撾鼓求復為寺上遣中使持劍令斷首仍戒曰<lb/>
　怖畏即斬之或臨刑無懼即未可斬既訊其僧神色<lb/>
　自若引頸就戮上大感嘆復以為寺又修舊封禪寺<lb/>
　為開寳寺<lb/>
<pb n="KR3j0180_WYG_053-25b"/>
西土人不食肉<lb/>
　大中祥符初西域僧覺稱來云入此國見屠殺猪羊<lb/>
　懸肉市肆甚不忍觀見此方人心頗惡彼西土人全<lb/>
　不食肉上召問其所欲但求金襴袈裟歸置金剛座<lb/>
　而已<lb/>
李符知春州<lb/>
　盧多遜貶朱崖諫議大夫李符適知開封府求見趙<lb/>
　普言朱崖雖海外而水土無他惡流竄者多獲全春<lb/>
<pb n="KR3j0180_WYG_053-26a"/>
　州在内地而至者必死望追改前命外彰寛宥乃置<lb/>
　之死地普頷之月餘符坐事貶宣州上怒未已令貶<lb/>
　嶺外普具述其事即以符知春州到郡而卒<lb/>
朱處士詩<lb/>
　江南處士朱真白善嘲咏刺蝟詩云行似針氊動卧<lb/>
　似栗毬圓莫欺如此大誰敢便行拳嘗謁一貴人不<lb/>
　禮㕔事有格子屏風真白題詩曰道隔何曾隔言糊<lb/>
　又不糊渾身總是眼還解識人無題棺木云乆乆終<lb/>
<pb n="KR3j0180_WYG_053-26b"/>
　須要如今未要君咏月云當塗當塗見蕪湖蕪湖見<lb/>
　八月十五夜一似没柄扇<lb/>
徐鉉好鬼神<lb/>
　徐鉉不信佛酷好鬼神之說江南中主以楞嚴經令<lb/>
　觀可見精理旬餘曰臣讀之數過見其談空之說似<lb/>
　一器中傾出復入一器中都不曉其義鉉專搜其神<lb/>
　恠為稽神録嘗典選選人詭言神恠因以私禱布衣<lb/>
　蒯亮好為大言鉉館於門下稽神録中多亮所言亮<lb/>
<pb n="KR3j0180_WYG_053-27a"/>
　嘗忤鉉甚怒不與語亮一日忽云有異人肉翅自㕔<lb/>
　飛出升堂而去鉉即喜命記之或謂鉉曰公鄙斥浮<lb/>
　屠之教瞿曇豈不得作黄面神人乎鉉笑而不答<lb/>
造五鳯樓手<lb/>
　韓浦韓洎咸有詞學洎嘗輕浦語人曰吾兄為文譬<lb/>
　如繩樞草舍聊庇風雨予之為文是造五鳯樓手浦<lb/>
　竊聞其言偶得蜀牋以詩贈洎曰十様蠻牋出益州<lb/>
　寄來新自浣溪頭老兄得此全無用助爾添修五鳯<lb/>
<pb n="KR3j0180_WYG_053-27b"/>
　樓<lb/>
謁金門詞<lb/>
　江南成幼文為大理卿好為歌詞嘗作謁金門曲有<lb/>
　風乍起吹皺一池春水之句後因奏牘稽滯中主曰<lb/>
　卿試與行一池春水又何缺於卿哉<lb/>
求通好書<lb/>
　開寳中遼涿州刺史耶律琮遺雄州刺史求通好<lb/>
　書官無交於境外言即非冝事有利於國家專之亦<lb/>
<pb n="KR3j0180_WYG_053-28a"/>
　可其文采甚足觀也<lb/>
不動尊院<lb/>
　李濤為布衣時泥水關有佛舍曰不動尊院中有不<lb/>
　出院僧未幾寺為火焚僧衆他徙濤題詩云走却坐<lb/>
　禪客移將不動尊世間顛倒事八萬四千門<lb/>
　<lb/>
　<lb/>
　<lb/>
<pb n="KR3j0180_WYG_053-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目録</head> <lb/>
    <p>
<pb n="KR3j0180_WYG_015-1a"/>
欽定四庫全書<lb/>
　類說目録<lb/>
　　卷十五<lb/>
　　　談賔録<lb/>
　　　　著毛蘿蔔　　　　笑中有刀<lb/>
　　　　開通元寳錢　　　閻立本圖<lb/>
　　　　畫家三祖　　　　守鴨緑之險<lb/>
　　　　土山頭　　　　　醫者意也<lb/>
<pb n="KR3j0180_WYG_015-1b"/>
　　　　下第詩<lb/>
　　　劇談録<lb/>
　　　　黄中君鬼谷子　　金盆漬白龍皮<lb/>
　　　　玉蘂花　　　　　煉炭炊飯<lb/>
　　　　白傅泛舟徃香山　灘有鸂䳵<lb/>
　　　　見我龍鍾故相戲耳<lb/>
　　　　謫仙怨　　　　　明經及第何事來見<lb/>
　　　賈氏談錄<lb/>
<pb n="KR3j0180_WYG_015-2a"/>
　　　　石上刻有道字　　龍尾道<lb/>
　　　　貢院榜　　　　　綺紈子<lb/>
　　　　六籍奴婢　　　　院體<lb/>
　　　　海鷗咏　　　　　白傅塜<lb/>
　　　　伐叛亭　　　　　白傅不賜謚<lb/>
　　　　八角井　　　　　文中子<lb/>
　　　　百衲琴　　　　　華岳掌<lb/>
　　　　澄泥硯　　　　　虞美人<lb/>
<pb n="KR3j0180_WYG_015-2b"/>
　　　　風水性　　　　　厄在白馬<lb/>
　　　晉公談錄<lb/>
　　　　五星在奎　　　　朝衣不可臨弔<lb/>
　　　　墨慘衣　　　　　木掩房<lb/>
　　　　趙普位故相上　　御宴値雨<lb/>
　　　先公談錄<lb/>
　　　　仕宦忌太速　　　照袋<lb/>
　　　　起復佩魚　　　　拜宰相父母<lb/>
<pb n="KR3j0180_WYG_015-3a"/>
　　　　麄官　　　　　　竇氏五龍<lb/>
　　　　見客問三事　　　尚書裏行<lb/>
　　　　宗室之雋　　　　天下生齒數<lb/>
　　　　江南馮延已詞　　法帖<lb/>
　　　　題擷芳亭詩　　　換得西湖十頃秋<lb/>
　　　　玉樓銀海　　　　換羊書<lb/>
　　　　張公庠詩　　　　善佞<lb/>
　　　　杜子美墳　　　　開元樂調<lb/>
<pb n="KR3j0180_WYG_015-3b"/>
　　　　草書錢文　　　　王仲至召試詩<lb/>
　　　　圓通不出世　　　黄魯直詩<lb/>
　　　　二宋詩　　　　　櫻桃薦酪<lb/>
　　　　柳三眠　　　　　碧箋題詩<lb/>
　　　　夢抛毬詩　　　　鸚鵡呼琵琶<lb/>
　　　　宣赦詩　　　　　囘鄉詩<lb/>
　　　　元夕御樓詩　　　劉貢父詩<lb/>
　　　　怪石詩　　　　　李太白峯頂寺詩<lb/>
<pb n="KR3j0180_WYG_015-4a"/>
　　　　謝番羅襖詩　　　姚嗣宗詩<lb/>
　　　　司馬公詩　　　　妓求參寥詩<lb/>
　　　　題小溪詩　　　　東波詩<lb/>
　　　　醉僧祭文　　　　鬚多中相法<lb/>
　　　　晏叔原詩　　　　春秋月<lb/>
　　　　秘色磁器　　　　馬一疋<lb/>
　　　　柴桑令　　　　　狀元徐適詩<lb/>
　　　　張坦化為蛇　　　陳知黙詩<lb/>
<pb n="KR3j0180_WYG_015-4b"/>
　　　　三平兩滿文字　　張安道前生<lb/>
　　　　李白墳　　　　　京城<lb/>
　　　　江珧柱　　　　　内庫酒北苑茶<lb/>
　　　　對屬　　　　　　還鄉和尚<lb/>
　　　　錢王詩　　　　　𫝊逸人詩<lb/>
<pb n="KR3j0180_WYG_015-5a"/>
欽定四庫全書<lb/>
　類說卷十五　　　　　　　宋　曾慥　編<lb/>
　　談賔錄<lb/>
著毛蘿蔔<lb/>
　唐率府馮先震入集賢院校文選註蹲鴟云今之芋<lb/>
　子即是著毛蘿蔔<lb/>
笑中有刀<lb/>
　李義府狀貎温恭而褊急隂賊忤意者必加傾陷人<lb/>
<pb n="KR3j0180_WYG_015-5b"/>
　謂笑中有刀<lb/>
開通元寳錢<lb/>
　武德中廢五銖錢行開通元寳錢名其書皆歐陽詢<lb/>
　之所為也初進様文德皇后掐一甲痕因鑄之<lb/>
閻立本圖<lb/>
　東蠻王入朝顔師古奏昔武王時逺國歸款周史集<lb/>
　為王㑹篇今卉服鳥章備集鸞邸宜圖其事以貽於<lb/>
　後詔閻立本圖之莫不盡該毫末備得精神<lb/>
<pb n="KR3j0180_WYG_015-6a"/>
畫家三祖<lb/>
　晉以來顧長康張僧繇陸探微為畫家三祖<lb/>
守鴨綠之險<lb/>
　元萬頃為遼東管記作檄文譏髙麗云不知守鴨綠<lb/>
　之險莫離支報曰敬聞命矣移兵守之萬頃由是坐<lb/>
　罪<lb/>
土山頭<lb/>
　諸曹郎中不自員外除者謂之土山頭趙謙光自大<lb/>
<pb n="KR3j0180_WYG_015-6b"/>
　理正卿為户部郎中員外郎趙浩嘲曰員外由來美<lb/>
　郎中望不優寜知粉署裏畨作土山頭謙光答曰錦<lb/>
　帳隨情設金檀任意熏惟愁員外置不應列星文<lb/>
醫者意也<lb/>
　許裔宗名醫人問何不著書曰醫者意也脉之深趣<lb/>
　不可言傳<lb/>
下第詩<lb/>
　羅隱下第詩云名慚桂苑一枝綠鱠憶松江滿箸紅<lb/>
<pb n="KR3j0180_WYG_015-7a"/>
　惟應鮑叔深知我他日蒲帆百尺風<lb/>
　　劇談錄<lb/>
黃中君鬼谷子<lb/>
　竇庭芝與卜者葫蘆生相善一日謂曰君家禍將至<lb/>
　遇黃中君鬼谷子方可救敎庭芝物色求之得李泌<lb/>
　傾心結之未幾遇朱泚之亂庭芝陷賊中事平德宗<lb/>
　命誅之泌以前事上聞特貸其死帝曰黃中君葢指<lb/>
　朕謂卿爲鬼谷子何也<lb/>
<pb n="KR3j0180_WYG_015-7b"/>
金盆漬白龍皮<lb/>
　李德裕當盛暑㑹客以金盆漬白龍皮於坐側須臾<lb/>
　凉颷爽氣凛若髙秋<lb/>
玉蘂花<lb/>
　唐昌觀有玉蘂花甚盛一日有女子容貎婉麗遶花<lb/>
　而行觀者如堵忽折花數枝曰昔有玉峯之約自此<lb/>
　可以行矣飄然乘空而去劉禹錫詩云玉女來看玉<lb/>
　樹花異香先擁七香車攀枝弄雪時回首驚怪人間<lb/>
<pb n="KR3j0180_WYG_015-8a"/>
　日未斜<lb/>
煉炭炊飯<lb/>
　洛下豪家子飲食鮮華有李使君亦尚華侈盛具召之<lb/>
　曾不下筯李曰試食此以炭炊豪家子勉食一七曰<lb/>
　凡以炭炊先燒炭熟謂之煉火此炊炭尚未煉也後<lb/>
　經兵亂豪家子丐食山寺而卒<lb/>
白傅泛舟徃香山<lb/>
　盧簡辭遊伊川别墅忽有二童子操篷艇中有白衣<lb/>
<pb n="KR3j0180_WYG_015-8b"/>
　人與僧偶坐船後以桐甑而炊吟笑宛若神仙問之<lb/>
　乃白傅泛舟徃香山也<lb/>
灘有鸂䳵<lb/>
　河南伊闕縣前水中每縣官有入臺者先有灘出石<lb/>
　礫金沙清澈可愛牛僧孺為尉一日報灘出縣僚共<lb/>
　觀之老吏曰此必分司御史若是西臺當有一雙鸂<lb/>
　䳵僧孺祝曰既能有灘何惜鸂䳵言訖一雙飛下不<lb/>
　旬日僧孺果拜察院<lb/>
<pb n="KR3j0180_WYG_015-9a"/>
見我龍鍾故相戲耳<lb/>
　裴晉公未第時羇遊洛中一日策蹇上天津橋時淮<lb/>
　西不庭已數年矣有二老人倚柱立語曰蔡州何時<lb/>
　得平見晉公愕然曰適憂蔡州未平須待此人為相<lb/>
　僕聞其語遽告公公曰見我龍鍾故相戲耳後果如<lb/>
　其言<lb/>
謫仙怨<lb/>
　明皇幸蜀一日登髙山望秦州謂高力士曰吾聼張<lb/>
<pb n="KR3j0180_WYG_015-9b"/>
　九齡言不至於此馬上吹笛為曲號謫仙怨<lb/>
明經及第何事來見<lb/>
　元和中李賀以歌詩著名元稹已老以明經中第亦<lb/>
　工篇什願與賀交執刺見之賀見刺曰明經及第何<lb/>
　事來見李賀稹慚退未㡬制策登科為禮部郎官乃<lb/>
　議賀父名晉不合舉進士時輩從而誹之賀不第故<lb/>
　也<lb/>
　　賈氏談錄<lb/>
<pb n="KR3j0180_WYG_015-10a"/>
石上刻有道字<lb/>
　贊皇公平泉莊臺榭百餘所竒花異草珍松怪石故<lb/>
　公自製平泉花木記今悉絶矣惟鴈翅檜珠子柏連<lb/>
　房玉蘂存焉怪石洛陽有力者取去石上皆刻有道<lb/>
　兩字<lb/>
龍尾道<lb/>
　含元殿前龍尾道路七轉由丹鳯門北望宛如龍尾<lb/>
　下垂<lb/>
<pb n="KR3j0180_WYG_015-10b"/>
貢院榜<lb/>
　右諭及貢院字用淡墨氊筆書李紳侍郎將放舉人命<lb/>
　吏書榜未及填右諭貢院字吏暴卒令史王昶善書<lb/>
　被酒染筆不能加墨一榜之内濃淡相間反致其妍<lb/>
　遂成故事<lb/>
綺紈子<lb/>
　牛竒章初與李衛公飲僧孺曰綺紈子何預斯堂衛<lb/>
　公銜之世𫝊周秦行紀非僧孺所作是衛公門人章<lb/>
<pb n="KR3j0180_WYG_015-11a"/>
　瓘撰文宗曰此必假名僧孺若貞元進士豈敢呼德<lb/>
　宗為沈婆兒也<lb/>
六籍奴婢<lb/>
　劉蕡讀文中子曰才本中庸擬上述作或問於六籍<lb/>
　何如曰猶奴婢之於郎主後遂以文中子為六籍奴<lb/>
院體<lb/>
　中土士人札翰多為院體貞元中翰林學士吳通微<lb/>
　嘗工行草院體近吏故吏胥放其書大行於世遺法<lb/>
<pb n="KR3j0180_WYG_015-11b"/>
　至今<lb/>
海鷗咏<lb/>
　顧况師事李泌得其服氣之法能終日不食及泌卒<lb/>
　作海鷗咏大為權貴所嫉貶饒州司户作詩云萬里飛<lb/>
　來為海鳥曾蒙丹鳯借枝柯一朝鳯去梧桐死滿目<lb/>
　鴟梟奈爾何<lb/>
白傅塚<lb/>
　白傅塟龍門山四方過者必奠巵酒塜前方丈之土<lb/>
<pb n="KR3j0180_WYG_015-12a"/>
　常成泥濘<lb/>
伐叛亭<lb/>
　李贊皇平上黨回鶻自矜其功平泉莊置搆思亭伐<lb/>
　叛亭<lb/>
白𫝊不賜謚<lb/>
　白傅大中末有奏疏請賜謚上曰何不取醉吟先生<lb/>
　墓表看卒不賜謚弟敏中奏立神道碑李義山文也<lb/>
八角井<lb/>
<pb n="KR3j0180_WYG_015-12b"/>
　滑臺城北嘗有昏墊之患貞元中賈丞相鑿八角井<lb/>
　於城隅以鎮之<lb/>
文中子<lb/>
　隋末隱白牛溪著王氏六經北面學者國初多居佐<lb/>
　命之列劉禹錫盛稱王通能明王道以大中立言㳺<lb/>
　其門者皆天下俊傑自後士大夫擬議及諸史筆未<lb/>
　有言及文中子者<lb/>
百袖琴<lb/>
<pb n="KR3j0180_WYG_015-13a"/>
　李沂公百衲琴制度甚古其音清越無比<lb/>
華岳掌<lb/>
　華岳掌其石如人肉色每太陽對照即見之日暮則<lb/>
　漸隱不見<lb/>
澄泥硯<lb/>
　絳縣人善制澄泥縫絹袋至汾水中踰年而取之陶<lb/>
　為硯水不涸又鄴郡二臺舊瓦有維箕之狀斷為硯<lb/>
　則愈於澄泥<lb/>
<pb n="KR3j0180_WYG_015-13b"/>
虞美人<lb/>
　褒斜山谷中虞美人草狀如鷄冠大而無花葉皆相<lb/>
　對或唱虞美人則兩葉如人撫掌之狀頗中節拍<lb/>
風水性<lb/>
　陜河風性寒民多傷風河洛以東地鹹水性冷故民<lb/>
　雖哺粟食麥麵而無熱疾滑臺風水性寒冷尤甚士<lb/>
　民啖附子如芋栗<lb/>
厄在白馬<lb/>
<pb n="KR3j0180_WYG_015-14a"/>
　李德裕有術者謂曰公他日位極人臣但厄在白馬<lb/>
　及登相位雖親戚中亦不蓄白馬後為白敏中所傾<lb/>
　命馬植專典淮南獄公坐是竄南海<lb/>
　　晉公談錄<lb/>
五星在奎<lb/>
　太宗即位五星在奎居兖州地分太宗為晉王領兖<lb/>
　海奎為天上奴僕宫故執御者皆驟居富貴<lb/>
朝衣不可臨弔<lb/>
<pb n="KR3j0180_WYG_015-14b"/>
　王樞宻父太師傾背朝士弔者朱紫盈門獨徐鉉攜<lb/>
　一麻袍角帶客次更易訖方入弔或問之曰朝衣不<lb/>
　可臨弔<lb/>
墨慘衣<lb/>
　艾仲孺侍郎言祖母始嫁衣笥中有墨慘衣妯娌問<lb/>
　之云父母令候夫家私忌日着此慰尊長今此禮亦<lb/>
　亡<lb/>
木掩房<lb/>
<pb n="KR3j0180_WYG_015-15a"/>
　晉公被謫之初木掩房三日馮拯薨時火守房王欽<lb/>
　若薨時火拂房<lb/>
趙普位故相上<lb/>
　趙普初拜相太祖曰汝雖為相坐立班須讓舊相普<lb/>
　曰陛下創業以臣爲相正欲彈壓四方臣見故相直<lb/>
　須在上太祖佳之又嘗奏事忤㫖上怒手裂奏章挼<lb/>
　而擲之普徐拾起開展復奏上愈怒拂袖起普猶奏<lb/>
　曰此事合如此容臣進入取㫖<lb/>
<pb n="KR3j0180_WYG_015-15b"/>
御宴値雨<lb/>
　太祖大宴雨暴作上不悅趙普奏曰外面百姓正望<lb/>
　雨官家大宴何妨只是損得些陳設濕得些樂官衣<lb/>
　裳但令雨中作雜劇更可笑此時雨難得百姓快活<lb/>
　時正好飲酒太祖大喜宣令雨中作樂宜勸滿飲盡<lb/>
　歡而罷<lb/>
　　先公談錄<lb/>
仕宦忌太速<lb/>
<pb n="KR3j0180_WYG_015-16a"/>
　先公少多病灸灼殆無完膚故從伯趙相國謂曰大<lb/>
　凡壮年仕宦忌於太速肌體患在太豐觀子氣實神<lb/>
　深雖體中多疾不足慮也<lb/>
照袋<lb/>
　王太保每天氣和煖必乘小駟從三四蒼頭攜照袋<lb/>
　貯筆硯韻畧刀子牋紙并小樂器之類照袋以馬皮<lb/>
　為之四方有葢并襻五代士人同用之<lb/>
起復佩魚<lb/>
<pb n="KR3j0180_WYG_015-16b"/>
　先公周顯徳末翰林學士起復裹素紗軟脚幞頭慘<lb/>
　紫公服每日入朝猶佩魚袋或曰魚袋者取事君夙<lb/>
　夜匪懈之義然以金為飾亦見其華也居喪奪情不<lb/>
　當有金寳之飾公遽謝不敏<lb/>
拜宰相父母<lb/>
　丞相如在具慶或偏侍百官就私第請謁必先通起<lb/>
　居方見丞相事分深者皆升堂拜如不升堂亦須向<lb/>
　北遥拜近日少行此禮<lb/>
<pb n="KR3j0180_WYG_015-17a"/>
麄官<lb/>
　唐士大夫重内輕外任方面者目為麄材張燕公愧<lb/>
　無通材供國麄使薛許昌謝人惠茶詩云麄官乞與<lb/>
　真抛棄賴有詩情合得嘗王彦威仕元和間為太常<lb/>
　博士累官至大僚其詩云貔貅十萬擁雄師正是酬<lb/>
　㤙報國時汴水波濤喧鼓角隋堤楊栁拂旌旗前驅<lb/>
　紅斾關西將坐列青娥趙國姬為報長安冠葢道麄<lb/>
　官到㡳是男兒彦威時為宣武節度使<lb/>
<pb n="KR3j0180_WYG_015-17b"/>
竇氏五龍<lb/>
　諫議大夫竇禹鈞子五人俱進士及第馮道詩云燕<lb/>
　山竇十郎敎子有義方靈椿一株老丹桂五枝芳時<lb/>
　號竇氏五龍<lb/>
見客問三事<lb/>
　李昉為相每見客必問三事民間有何疾苦為政有<lb/>
　何術業時政有何缺失<lb/>
尚書裏行<lb/>
<pb n="KR3j0180_WYG_015-18a"/>
　舊語太常不是卿秘書不是監以其職器清重不與<lb/>
　他卿監比也先公為翰長以病求為大蓬又太常卿<lb/>
　在六尚書下與丞即同幕次謂之尚書裏行<lb/>
　　侯鯖録<lb/>
宗室之雋<lb/>
　唐元稹行李從易宗丞制詞云昔劉氏子孫在屬籍<lb/>
　者十餘萬人嘗考王莽居攝時作大誥云宗室之雋<lb/>
　有四百人孟康注云謂諸劉見在者何多寡不同如<lb/>
<pb n="KR3j0180_WYG_015-18b"/>
　此豈莽殘啄之餘四百人者皆賛莽以盜漢偷生嗜<lb/>
　利之徒歟不然安得生存於斯至為莽稱雋耶<lb/>
天下生齒數<lb/>
　天下生齒之數前漢一千二百二十三萬後漢一千六<lb/>
　百七萬魏九十四萬晉二百四十五萬宋九十萬後魏<lb/>
　三百二十七萬北齊三百三萬後周三百五十萬隋八<lb/>
　百九十萬唐九百六萬本朝太祖二百五十萬太宗三<lb/>
　百五十七萬真宗八百六萬仁宗一千一百九十萬英宗<lb/>
<pb n="KR3j0180_WYG_015-19a"/>
　一千二百四十八萬神宗一千七百三十萬<lb/>
江南馮延已詞<lb/>
　有士人家收江南李後主書一詞云馮延已撰詞云<lb/>
　銅壺滴漏初盡髙閣鷄鳴半空催啓五門金鎖猶垂<lb/>
　三殿珠櫳堦前御柳搖綠仗下宫花散紅鴛瓦數行<lb/>
　曉日鸞旗百轉春風侍臣蹈舞重疊聖壽南山永同<lb/>
法帖<lb/>
　閣下法帖十卷淳化所集其中多弔喪問疾唐國子<lb/>
<pb n="KR3j0180_WYG_015-19b"/>
　祭酒李涪所撰刋誤云短啓出於晉宋兵革之際當<lb/>
　時國禁書疏非弔喪問疾不得輒行尺牘故羲之書<lb/>
　首云死罪是違制令也<lb/>
題擷芳亭詩<lb/>
　歐陽永叔閒居汝陰時一妓能盡記公所爲歌詞公<lb/>
　戲曰他日當來作守後自維揚移汝州其人已不復<lb/>
　見題擷芳亭云柳絮已將春去遠海棠應恨我來遲<lb/>
　後三十年東坡來作守見之曰此乃杜牧之綠葉成<lb/>
<pb n="KR3j0180_WYG_015-20a"/>
　陰之句耶<lb/>
換得西湖十頃秋<lb/>
　歐公自揚州移汝州作西湖詩云綠芰紅蓮畫舸浮<lb/>
　使君那復憶揚州都將二十四橋月換得西湖十頃<lb/>
　秋東坡自汝移揚作詩云二十四橋亦何有換此十<lb/>
　頃玻璃風使歐公詩也<lb/>
玉樓銀海<lb/>
　東坡作雪詩云凍合玉樓寒起粟光搖銀海眩生花<lb/>
<pb n="KR3j0180_WYG_015-20b"/>
　後見荆公曰道家以兩肩為玉樓目為銀海是使此事<lb/>
　否坡退曰惟荆公知此出處<lb/>
換羊書<lb/>
　黃魯直戲東坡曰昔右軍字為換鵞字韓宗儒性饕<lb/>
　餮每得公一帖於殿帥姚麟換羊肉數斤可名二丈<lb/>
　書為換羊書矣公在翰苑一日以生辰制撰紛冗宗<lb/>
　儒日作數簡以圖報書來人督索甚急公笑曰𫝊語本<lb/>
　官今日斷屠<lb/>
<pb n="KR3j0180_WYG_015-21a"/>
張公庠詩<lb/>
　張公庠少能詩一絶云一年春事又成空擁鼻微吟<lb/>
　半醉中夾道桃花新過雨馬蹄無處避殘紅<lb/>
善佞<lb/>
　荆州有馮希樂善佞嘗謁長林縣令云昨初入境見<lb/>
　虎狼相尾西去此乃善政所感有頃村人報昨夜有<lb/>
　虎食人令戲詰之馮遽曰是必畧食便過<lb/>
杜子美墳<lb/>
<pb n="KR3j0180_WYG_015-21b"/>
　在耒陽唐史云至耒陽以牛炙白酒一夕醉飽卒然<lb/>
　元微之作子美墓誌云扁舟下荆楚竟以寓卒旅殯<lb/>
　岳陽至其嗣業始葬偃師首陽山當以誌墓為正葢<lb/>
　子美自言晉當陽侯杜元凱之後故世葬首陽山子<lb/>
　美父閑嘗為鞏縣令故子美為鞏縣人首陽山在官<lb/>
　路之北古塜纍纍元凱墓猶載圖經可考子孫附葬<lb/>
　者數十但不知孰為子美墓耳<lb/>
開元樂調<lb/>
<pb n="KR3j0180_WYG_015-22a"/>
　沈括為翰林學士有開元樂調四首裕陵愛之云鸛<lb/>
　鵲樓頭日暖蓬萊殿裡花香草綠煙迷歩輦天髙日<lb/>
　近龍床樓上正臨空闕雲間不見人家寒食輕籠薄<lb/>
　霧滿城明月梨花按舞驪山影裏回鸞渭水光中玉<lb/>
　笛一天明月翠華滿陌春風殿後春旗簇仗樓前御<lb/>
　隊穿花一片紅雲開處外人遙認官家<lb/>
草書錢文<lb/>
　前世錢文未有草書者淳化中太宗宸翰為之既成<lb/>
<pb n="KR3j0180_WYG_015-22b"/>
　以賜近臣王元之有詩云謫官無俸突無烟惟擁琴<lb/>
　書盡日眠還有一般勝趙一囊中猶貯御書錢<lb/>
王仲至召試詩<lb/>
　王仲至仁宗時名儒召試學士院詩云翠木陰陰白<lb/>
　玉堂老來方此試文章宫簷日永揮毫罷閒拂塵埃<lb/>
　看畫牆宿華岳觀詩云凌空老樹雲垂葉壓屋梨花<lb/>
　雪照人深怪地仙敎俗客殷勤留看華山春後再題<lb/>
　云石臺流水共蒼苔靑竹林間一逕開可惜梨花飛<lb/>
<pb n="KR3j0180_WYG_015-23a"/>
　已盡年來遊客始重來<lb/>
圓通不出世<lb/>
　圓通禪師法秀立身峻潔不肯出世作頌云誰能一<lb/>
　日三梳頭撮得根牢繫便休大抵是他肌骨好不搽<lb/>
　紅粉也風流<lb/>
黄魯直詩<lb/>
　黄魯直讀太真外傳詩云寒日邉聲斷春風塞草長<lb/>
　又結客詩云結客結英豪肯同兒女曹黃金粧劍珮<lb/>
<pb n="KR3j0180_WYG_015-23b"/>
　猛獸畫旗旄北極狼星落中原王氣髙終令賀蘭賊<lb/>
　不着赭黃袍<lb/>
二宋詩<lb/>
　宋莒公兄弟皆有髙名少作落花詩云一夜東風拂<lb/>
　苑牆歸來何處剰凄凉漢臯佩冷臨江失金谷樓危<lb/>
　到地香淚臉補痕煩獺髓舞臺收影費鸞觴南朝樂<lb/>
　府休賡曲桃葉桃根盡可傷景文詩曰墜素飛紅各<lb/>
　自傷青樓烟雨忍相望將飛更作囘風舞已落猶成<lb/>
<pb n="KR3j0180_WYG_015-24a"/>
　半面粧滄海客歸珠迸淚章臺人去骨遺香可能無<lb/>
　意傳雙蝶盡委芳心與蜜房西湖展江亭詩云鑿開<lb/>
　魚鳥忘情地展盡江湖極目天<lb/>
櫻桃薦酪<lb/>
　杜牧之櫻桃詩曰思用烹騂酪從將玩玉盤唐人已<lb/>
　用櫻桃薦酪也<lb/>
柳三眠<lb/>
　李商隱賦云豈如河畔牛星隔歲猶聞一過不及苑<lb/>
<pb n="KR3j0180_WYG_015-24b"/>
　中人柳終朝剰得三眠云漢苑外有人形桞一日三<lb/>
　眠三倒<lb/>
碧箋題詩<lb/>
　長安南山下一書生作小圃蒔花木一日有金犢車<lb/>
　從數女奴皆艶麗下飲於庭邀生同坐甚款洽將别<lb/>
　出小碧箋題詩曰相思無路莫相思風裏楊花只片<lb/>
　時惆悵深閨獨寢處曉鶯啼斷綠楊枝<lb/>
夢抛毬詩<lb/>
<pb n="KR3j0180_WYG_015-25a"/>
　李慎言字希古夢至一宫殿有數百妓抛毬人唱一<lb/>
　詩覺而記三首侍宴黃昏未肯休玉堦月色夜如流<lb/>
　朝來自覺承恩最笑倩傍人認繡毬隋家宫殿鎖清<lb/>
　秋曾見嬋娟颺繡毬金鑰玉簫俱寂寂一天明月照<lb/>
　西樓堪恨隋家㡬帝王舞裙挼盡繡鴛鴦如今重到<lb/>
　抛毬處不是熏爐舊日香<lb/>
鸚鵡呼琵琶<lb/>
　蔡持正謫新州侍兒名琵琶嘗養一鸚鵡持正每呼<lb/>
<pb n="KR3j0180_WYG_015-25b"/>
　琵琶即扣一響板鸚鵡𫝊言呼之琵琶卒後誤觸響<lb/>
　板鸚鵡猶傳呼持正感傷成疾不起嘗為詩云鸚鵡<lb/>
　言猶在琵琶事已非傷心瘴江水同渡不同歸<lb/>
宣赦詩<lb/>
　張舜民紹聖中入元祐責籍繫潭州赦書獨不赦黨<lb/>
　人有宣赦詩云擊鼔填街道傳聲過水濵國嚴三歲<lb/>
　犯恩洒萬方春舟楫親南斗衣冠拱北辰嶺南並嶺<lb/>
　北多少望歸人<lb/>
<pb n="KR3j0180_WYG_015-26a"/>
回鄉詩<lb/>
　賀知章回鄉詩云離别家鄉歲月多近來人事半消<lb/>
　磨惟有門前鏡湖水春風不减舊時波又云幼小離<lb/>
　鄉老大回鄉音無改鬢毛衰兒童相見不相識却問<lb/>
　客從何處來<lb/>
元夕御樓詩<lb/>
　元豐中元夕御樓觀燈有御製詩時王禹玉蔡持正為<lb/>
　左右相持正扣禹玉云應制上元詩如何使故事禹<lb/>
<pb n="KR3j0180_WYG_015-26b"/>
　玉曰鰲山鳯輦外不可使章子厚笑曰此誰不知後<lb/>
　兩日登彩山獨賞禹玉詩云雪消華月滿仙臺萬燭<lb/>
　當樓寳扇開雙鳯雲中扶輦下六鰲海上駕山來鎬<lb/>
　京春酒沾周宴汾水秋風陋漢才一曲昇平人盡樂<lb/>
　君王又進紫霞盃是夕以髙麗進樂又添一盃<lb/>
劉貢父詩<lb/>
　劉貢父自校書郎出倅海陵詩云璧門金闕倚天開<lb/>
　五見宮花落井槐明日扁舟滄海去却從雲氣望蓬<lb/>
<pb n="KR3j0180_WYG_015-27a"/>
　萊<lb/>
怪石詩<lb/>
　黄亞夫魯直父也有怪石一絶云山魈水怪著薜茘<lb/>
　天祿辟邪眠莓苔鈎簾對坐心語口曾見漢唐池舘<lb/>
　來<lb/>
李太白峯頂寺詩<lb/>
　曾阜為蘄州黄梅縣令有峯頂寺去城百餘里在亂<lb/>
　山中人跡不到阜按田偶至梁間小榜流塵昏晦乃<lb/>
<pb n="KR3j0180_WYG_015-27b"/>
　李白所題詩也詩云夜宿峯頂寺舉手捫星辰不敢<lb/>
　髙聲語恐驚天上人<lb/>
謝番羅襖詩<lb/>
　熈寧中黄魯直為宫教五開府者酒餘脱淺色番羅<lb/>
　襖衣之魯直醉中作詩云疉送香羅淺色衣著來春<lb/>
　氣入書幃到家慈母驚相問為説王孫脱贈時<lb/>
姚嗣宗詩<lb/>
　東坡於關中驛舎見一詩喜而錄之初不知姓名後<lb/>
<pb n="KR3j0180_WYG_015-28a"/>
　聞乃姚嗣宗詩云欲挂衣冠神武門先尋水竹渭南<lb/>
　村却將舊斬樓蘭劔買得耕牛敎子孫<lb/>
司馬公詩<lb/>
　司馬池待制溫公父也有詩云冷於陂水淡於秋逺<lb/>
　陌初窮見渡頭賴得丹靑無畫處畫成應遣一生愁<lb/>
妓求參寥詩<lb/>
　參寥來徐州訪東坡坡席上戲令一妓求詩云多謝<lb/>
　樽前窈窕娘好將幽夢惱襄王禪心已作沾泥絮不<lb/>
<pb n="KR3j0180_WYG_015-28b"/>
　逐東風上下狂<lb/>
題小溪詩<lb/>
　參寥錢塘題小溪詩云城根野水綠逶迤裊裊輕舟<lb/>
　掠岸過欲採芝蘭無覔處野花汀草占春多<lb/>
東坡詩<lb/>
　韓康公上元召從官數人出家妓侍飲其專寵者曰<lb/>
　魯生偶中蜂螫少頃持扇就東坡乞詩詩中有魚吹<lb/>
　細浪歌搖日舞罷花枝蜂入懷之句上句記姓下句<lb/>
<pb n="KR3j0180_WYG_015-29a"/>
　記事<lb/>
醉僧祭文<lb/>
　東坡云蘓州有僧好飲以醉死將死自祭文云惟靈<lb/>
　生在浮提不貪不妬愛喫酒兮倒街卧路想汝直待<lb/>
　生兠率天爾時方斷得住何故凈土之中無酒得<lb/>
　沽<lb/>
鬚多中相法<lb/>
　黃魯直云髯多而疎秀者必貴宻而泛短者乃神氣<lb/>
<pb n="KR3j0180_WYG_015-29b"/>
　不足都尉王晉卿殿帥曹貫道皆無鬚每指鬚多者<lb/>
　為中相法晉卿嘗道鞏洛間有後唐莊宗廟神像兩<lb/>
　眼外皆髭也作詩寄貫道云伐梁繼李號良圖却惑<lb/>
　歌兒便喪軀拂拭塵埃覘遺像元來滿面是鬍鬚<lb/>
晏叔原詩<lb/>
　熈寧中鄭俠上書事作下獄悉治平時徃還厚善者<lb/>
　俠家搜得晏叔原與俠詩曰小白長紅又滿枝築毬<lb/>
　場外獨支頥春風自是人間客主領繁華得㡬時裕<lb/>
<pb n="KR3j0180_WYG_015-30a"/>
　陵稱之卽令釋出<lb/>
春秋月<lb/>
　東坡在汝陰初春庭梅開盛色鮮霽夫人曰春月勝<lb/>
　如秋月秋月令人慘悽春月令人和悦坡笑曰誠如<lb/>
　子言卽召客飲作减字木蘭花云春庭花午搖蕩春<lb/>
　醪光欲舞歩轉囘廊半落梅花婉婉香輕風薄霧都<lb/>
　是少年行樂處不似秋光只與離人照斷腸<lb/>
秘色磁器<lb/>
<pb n="KR3j0180_WYG_015-30b"/>
　今之秘色磁器世言錢氏有國越州燒進不得臣下<lb/>
　用之故云秘色比見陸龜蒙集越器云九秋風露越<lb/>
　窑開奪得千峯翠色來好向中宵盛沆瀣共嵇中散<lb/>
　鬭遺盃乃知唐已有秘色非錢氏為始<lb/>
馬一疋<lb/>
　韓詩外傳曰顔回望吳門馬見一疋練孔子曰馬也<lb/>
　然則馬之光景長一疋耳故後人號為一疋又應劭<lb/>
　風俗通曰馬一疋或曰馬夜行目照前四丈故曰一<lb/>
<pb n="KR3j0180_WYG_015-31a"/>
　疋或曰度馬縱橫適得一疋或說馬死賣得一疋帛<lb/>
　或曰春秋左氏説諸侯相贈乘馬束帛帛為疋與馬<lb/>
　適相匹耳<lb/>
柴桑令<lb/>
　今士子多以柴桑翁為淵明不知劉遺民曾作柴桑<lb/>
　令也樂天宿西林寺詩云木落天晴山翠開愛山騎<lb/>
　馬入山來心知不及柴桑令一宿西林便却回注柴<lb/>
　桑令劉遺民也<lb/>
<pb n="KR3j0180_WYG_015-31b"/>
狀元徐適詩<lb/>
　崇寧初特奏名狀元徐適詩云白髪青衫晩得官瓊<lb/>
　林頓覺酒腸寬平康夜過無人問留得宫花醒後看<lb/>
張坦化為蛇<lb/>
　林棣縣虞候張坦暴酷嗜利病死葬城外月餘夜夜<lb/>
　呌呼人報其家謂復生妻子輩開掘視之身已化巨<lb/>
　蛇頭面人也取置荆囤中體寒索厚被日食肉二斤<lb/>
　酒一斗復得人言後數月頭亦蛇矣漸不能人言其<lb/>
<pb n="KR3j0180_WYG_015-32a"/>
　家送置山中<lb/>
陳知黙詩<lb/>
　歐公晩年喜陳知黙詩恨不多但説其兩聯一云平<lb/>
　地風烟橫白鳥半山雲木卷蒼藤一云雲埋山麓藏<lb/>
　秋雨葉脱林梢帶晩風<lb/>
三平兩滿文字<lb/>
　傅欽之作中丞彈劉仲馮一日貢父見之曰小姪何<lb/>
　過致煩臺評欽之慚云也只三平兩滿文字貢父笑<lb/>
<pb n="KR3j0180_WYG_015-32b"/>
　曰七上八下人材<lb/>
張安道前生<lb/>
　張安道謫知滁州道遇一僧舍入門悵然便悟前生<lb/>
　曽作寺僧手冩楞伽經四卷問其徒具言有老僧平<lb/>
　生誦此經自書者猶匣在屋梁上取視之筆迹宛然今<lb/>
　生一同遂託東坡書此經入金山寺印施及東坡作<lb/>
　杭倅遊壽星院入門便悟曽到能言其院後堂殿山<lb/>
　石處作詩記之<lb/>
<pb n="KR3j0180_WYG_015-33a"/>
李白墳<lb/>
　李太白墳在太平州采石鎮然州之南青山有正墳<lb/>
　或過采石酒狂捉月竊意當時槁葬於此後遷窆青<lb/>
　山焉<lb/>
京城<lb/>
　唐東京宫城東西四里南北二里周圍十三里高四<lb/>
　丈八尺西京宫城東西四里南北二里周圍十三里<lb/>
　高三丈三尺本朝東京宫城周圍五里舊城周圍二<lb/>
<pb n="KR3j0180_WYG_015-33b"/>
　十里即汴梁城也唐建中二年節度使李勉重築國<lb/>
　初號闕城亦曰裏城新城乃周世宗顯德二年詔别<lb/>
　築新城周圍四十八里號曰外城又曰羅城亦曰新<lb/>
　城裕陵命内使宋用臣重築之<lb/>
江珧柱<lb/>
　海物異名云江珧柱其甲美如玉骨柱膚寸郭景純<lb/>
　江賦云玉珧海月土肉石華世人不用此珧字是未<lb/>
　知此耳<lb/>
<pb n="KR3j0180_WYG_015-34a"/>
内庫酒北苑茶<lb/>
　東坡云諸葛筆譬如内庫酒北苑茶山谷曰衙香椽<lb/>
　燭與京師婦人梳頭亦天下所不及<lb/>
對屬<lb/>
　東坡云與我周旋寜作我為郎憔悴却羞郎可為的<lb/>
　對<lb/>
還鄉和尚<lb/>
　錢氏時有還鄉和尚每唱云還鄉寂寂杳無踪不掛<lb/>
<pb n="KR3j0180_WYG_015-34b"/>
　征㠶水陸通踏得故鄉田地穩更無南北與西東或<lb/>
　問其說曰明年大家都去果有納土之應<lb/>
錢王詩<lb/>
　錢王有詩曰士悲秋色女懷春此語由来未是真若<lb/>
　也有情相眷戀四時天氣總愁人<lb/>
傅逸人詩<lb/>
　傅逸人巖真宗時人贈張忠定詩曰思把浮名買却<lb/>
　閒門前流水對青山青山不語人無事門外風花自<lb/>
<pb n="KR3j0180_WYG_015-35a"/>
　徃還張答云蕭蕭踈葦映門牆見說新秋鱠味長何<lb/>
　事輕抛來帝里至今䰟魄遶寒塘又題壁云寒蛩入<lb/>
　夜忙催織戴勝春深苦勸耕人若無心濟天下不知<lb/>
　蟲鳥有何情<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_015-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷十五<lb/>
</p>
<p>
</p>
  </div>
</body>
</text>
</TEI>
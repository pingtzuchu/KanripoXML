<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_048-1a"/>
欽定四庫全書<lb/>
　類説目録<lb/>
　　卷四十八<lb/>
　　　墨客揮犀<lb/>
　　　　畫韓退之　　　　不曉孟子<lb/>
　　　　奔馬踐死一犬　　鹽法<lb/>
　　　　鸛雀樓　　　　　王向判狀<lb/>
　　　　魏野詩　　　　　白樂天詩<lb/>
<pb n="KR3j0180_WYG_048-1b"/>
　　　　五馬　　　　　　持棊謎<lb/>
　　　　東坡詩　　　　　屢遊相鬚曽經御覽<lb/>
　　　　許我　　　　　　芸草七里香<lb/>
　　　　黄宗旦病目　　　包孝肅笑比黄河清<lb/>
　　　　擔糞着棋　　　　先毆者出錢<lb/>
　　　　竒疾　　　　　　擊甕圖<lb/>
　　　　羣見　　　　　　熊館<lb/>
　　　　滿城風雨近重陽　花詩比美女<lb/>
<pb n="KR3j0180_WYG_048-2a"/>
　　　　春日即事詩　　　梵志詩<lb/>
　　　　宋迪畫山水　　　江神元祐遷客之鬼<lb/>
　　　　雪詩　　　　　　夀聖寺畫壁<lb/>
　　　　酒肉林中過一生　蹙融<lb/>
　　　　散𨽻　　　　　　汝犯我當出汝詩示人<lb/>
　　　　左手舉筯　　　　薦福寺碑<lb/>
　　　　秋霖賦　　　　　玉輅<lb/>
　　　　鬼掣足　　　　　夢兄弟同在翰林<lb/>
<pb n="KR3j0180_WYG_048-2b"/>
　　　　張綬真賛　　　　問即不知用則不錯<lb/>
　　　　天生黒於予　　　宅枕乾岡貎類藝祖<lb/>
　　　　陳亞詩　　　　　猫拱手曰不敢<lb/>
　　　　張天覺草書　　　讀相鶴經不熟<lb/>
　　　　平生恨五事　　　蘇合香酒<lb/>
　　　　晉宋墨迹　　　　打乳嫗闗節秀才<lb/>
　<lb/>
　類説目録<lb/>
<pb n="KR3j0180_WYG_048-3a"/>
欽定四庫全書<lb/>
　類說卷四十八　　　　　　宋　曽慥　編<lb/>
　　墨客揮犀<lb/>
畫韓退之<lb/>
　世人畫韓退之小面而美髯着紗帽此江南韓熙載<lb/>
　也有當時題誌甚明熙載諡文靖謂之韓文公因此<lb/>
　謬為退之<lb/>
不曉孟子<lb/>
<pb n="KR3j0180_WYG_048-3b"/>
　聖美少謁一逹官値其與客談孟子殊不相顧忽問<lb/>
　聖美曰嘗讀孟子否曰生平愛之都不曉其義主人<lb/>
　問不曉何義曰從頭不曉主人曰試言之曰既云孟<lb/>
　子不見諸侯因何見梁惠王其人愕然無對<lb/>
奔馬踐死一犬<lb/>
　徃嵗士人多尚對偶為文穆脩張景始為古文二<lb/>
　公造朝待旦適見有奔馬踐死一犬各記其事以較<lb/>
　工拙穆曰馬逸有黄犬遇蹄而斃張曰有犬死奔馬<lb/>
<pb n="KR3j0180_WYG_048-4a"/>
　之下時文體新變二人語皆拙澁當時已謂之工<lb/>
鹽法<lb/>
　王君貺為三司使乞更河北鹽法仁廟批曰朕不忍<lb/>
　河北軍民頓食貴鹽三司即時寢罷<lb/>
鸛雀樓<lb/>
　河中府鸛雀樓前瞻中條下瞰大河唐人留詩甚多<lb/>
　李益曰鸛雀樓西百尺牆汀洲雲樹共茫茫漢家簫<lb/>
　鼓隨流水魏國山河半夕陽事去千年猶恨速愁來<lb/>
<pb n="KR3j0180_WYG_048-4b"/>
　一日即知長風烟併在思歸處逺目非春亦自傷王<lb/>
　文奐曰白日依山盡黄河入海流欲窮千里目更上<lb/>
　一層樓暢詩曰迴臨飛鳥上髙出世塵間天勢圍平<lb/>
　野河流入斷山<lb/>
王向判狀<lb/>
　歐公守滁州王向為三班奉職監管一鎮内有書生<lb/>
　為學子不行束脩自徃詣之學子閉門不接書生訟<lb/>
　之向判曰禮聞來學不聞徃教先生既已自屈弟子<lb/>
<pb n="KR3j0180_WYG_048-5a"/>
　寜不少髙盍二物以収威豈兩詞而造獄書生持判<lb/>
　見歐公公大稱其才奬進成就卒為文人<lb/>
魏野詩<lb/>
　蜀人魏野有陕州平陸縣詩云寒食花藏縣重陽菊<lb/>
　遶灣一聲離岸櫓數㸃别州山㓂忠愍鎮北都有妓<lb/>
　女舉止生梗土人謂之生張八因府集野贈詩曰君<lb/>
　為北道生張八我是西州熟魏三莫恠尊前無笑語<lb/>
　半生半熟未相諳<lb/>
<pb n="KR3j0180_WYG_048-5b"/>
白樂天詩<lb/>
　白樂天每作詩令老嫗解之問曰解否嫗曰解則録<lb/>
　之不解又易之故唐末之詩近於鄙俚也<lb/>
五馬<lb/>
　世謂太守為五馬或云詩曰孑孑干旟在浚之都素<lb/>
　絲組之良馬五之鄭註謂周禮州長建旟漢太守比<lb/>
　州長法御五馬故云或曰古乘駟馬車至漢太守出<lb/>
　則増一馬事見漢官儀也<lb/>
<pb n="KR3j0180_WYG_048-6a"/>
持棊謎<lb/>
　舒王在鍾山與道士棊道士曰彼亦不敢先此亦不<lb/>
　敢先惟其不敢先是亦無所爭故能入於不死不生<lb/>
　公笑曰此持棊謎也<lb/>
東坡詩<lb/>
　東坡作海棠詩曰只恐夜深花睡去故燒髙燭照紅<lb/>
　粧事見楊妃外傳曰明皇登沉香亭詔妃子妃子醉<lb/>
　顔殘粧鬂亂釵横上笑曰是豈妃子醉直海棠睡未<lb/>
<pb n="KR3j0180_WYG_048-6b"/>
　足耳作仙童詩曰故將白練作仙衣不見紅膏汚天<lb/>
　質事見則天長夀二年詔度天下尼用白練為衣橄<lb/>
　㰖詩曰待得㣲甘回齒頰已輸崖蜜十分甜崖蜜事<lb/>
　見鬼谷子曰照夜清螢也百花醴蜜也崖蜜櫻桃也<lb/>
　贈舉子詩曰平生萬事足所欠惟一死事見梁僧史<lb/>
　曰世祖詔䟦陀羅至戱曰摩訶衍不負逺來惟有一<lb/>
　死在對曰貧道客食陛下三十載所欠者惟一死耳<lb/>
屢逰相鬚曽經御覧<lb/>
<pb n="KR3j0180_WYG_048-7a"/>
　王荆公入朝有虱自領而上直緣其鬚上顧而笑公<lb/>
　不知也朝退王禹玉指以告公且曰敢獻一言公曰<lb/>
　何如禹玉曰屢遊相鬚曽經御覽<lb/>
許我<lb/>
　賈魏公為相有方士姓許對人未嘗稱名時謂之許<lb/>
　我公强邀之驢而入㕔事門吏止之許曰我無所求<lb/>
　於丞相丞相召我來若如此我去爾不下驢而去公<lb/>
　使人召之終不至嘆曰許一介人耳惟其無所求於<lb/>
<pb n="KR3j0180_WYG_048-7b"/>
　人尚不可以勢屈况以道義自任者乎<lb/>
芸草七里香<lb/>
　古人藏書辟蠧用芸芸香草也今人謂之七里香是<lb/>
　也葉類豌豆作小叢生南人採置席下能去蚤虱予<lb/>
　判昭文館時得數株於潞公家移植秘閤今不復存<lb/>
　香草多異名所謂蘭蓀蓀即菖蒲也蕙零零香是也<lb/>
　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>白芷是也<lb/>
黄宗旦病目<lb/>
<pb n="KR3j0180_WYG_048-8a"/>
　黄宗旦晚年病目毎奏事先具奏目成誦至上前展<lb/>
　奏目誦之同列宻以他書易之宗旦不知也至上前<lb/>
　所誦與奏目不同歸乞致仕<lb/>
包孝肅笑比黄河清<lb/>
　包孝肅尹京號明察有編戸犯法當杖脊吏受財與<lb/>
　約曰今見尹汝但號呼自辨我與汝分罪决杖我亦<lb/>
　决杖既而包引囚問果分辨不已吏訶曰但受脊杖<lb/>
　出何用多言包謂其弄權杖之於庭特寛囚罪止從<lb/>
<pb n="KR3j0180_WYG_048-8b"/>
　杖坐不知乃為所賣孝肅峭勁未嘗有笑容人謂包<lb/>
　希仁笑比黄河清<lb/>
擔糞着棋<lb/>
　林逋居杭州孤山畜兩鶴縱之則飛入雲霄乆之復<lb/>
　入籠中逋嘗泛小艇遊西湖有客至則一童子延客<lb/>
　坐開籠縱鶴良乆逋歸嘗以鶴飛為驗也逋多學惟<lb/>
　不能棋毎曰逋世間事皆能之惟不能擔糞與着棋<lb/>
先毆者出錢<lb/>
<pb n="KR3j0180_WYG_048-9a"/>
　鞠真卿守潤州民有鬭毆者本罪之外别令先毆者<lb/>
　出錢與後應者小人靳財錢終日紛争相視無敢先<lb/>
　下手<lb/>
竒疾<lb/>
　世有竒疾者吕縉叔知潁州忽得疾但縮小臨終如<lb/>
　小兒有姜愚者忽不識字又一人患目視直物皆曲<lb/>
　又一老婦啖物不知飽啖蒸餅百枚日飰一石米察<lb/>
　繩者毎饑立須啖物稍遲則悶絶<lb/>
<pb n="KR3j0180_WYG_048-9b"/>
擊甕圖<lb/>
　司馬温公童稚時與羣兒戯庭有大甕一兒登之足<lb/>
　跌沒水中羣兒棄去公以石擊甕水因穴出兒得不<lb/>
　死其活人手段已見齠齔中矣京落間至今多為小<lb/>
　兒擊甕圖<lb/>
羣見<lb/>
　舊制天下貢舉人到闕皆入對謂之羣見班列紛錯有<lb/>
　司患之近嵗止令解元入見向數百人閤門常言班列<lb/>
<pb n="KR3j0180_WYG_048-10a"/>
　不可整齊有三色舉人蕃人駱駝也<lb/>
熊館<lb/>
　熊於山數千里悉有跧伏之所必在石岩枯木中山<lb/>
　民謂之熊館惟虎出百里外則迷失道路<lb/>
滿城風雨近重陽<lb/>
　黄州潘大臨工詩貧甚臨川謝無逸以書問有新作<lb/>
　否答曰秋來景物件件是佳句恨為俗氛蔽翳昨日<lb/>
　有詩曰滿城風雨近重陽忽催租人至遂敗意止此<lb/>
<pb n="KR3j0180_WYG_048-10b"/>
　一句奉寄聞者笑其迂濶<lb/>
花詩比美女<lb/>
　前輩作花詩多比美女如曰若教解語應傾國任是<lb/>
　無情也動人黄魯直酴醿詩曰露濕何郎試湯餅日<lb/>
　烘荀令炷爐香乃比美丈夫彭淵材作海棠詩曰雨<lb/>
　過温泉浴妃子露濃湯餅試何郎意尤工也<lb/>
春日即事詩<lb/>
　趙師民春日即事云委地露花啼曉恨拂堤楊桞弄<lb/>
<pb n="KR3j0180_WYG_048-11a"/>
　春容<lb/>
梵志詩<lb/>
　𣑽志詩云城外土饅頭饀菜在城裡一人喫一個莫<lb/>
　嫌沒滋味黄魯直曰既是饀菜何緣更知滋味易之<lb/>
　曰預先以酒澆且圖有滋味<lb/>
宋迪畫山水<lb/>
　度支員外郎宋迪善畫山水其得意者有平沙鴈落<lb/>
　逺浦帆歸山市晴嵐江天暮雪洞庭秋月瀟湘夜雨<lb/>
<pb n="KR3j0180_WYG_048-11b"/>
　烟寺曉鐘漁村落照謂之八景有陳用之亦畫山水<lb/>
　迪曰汝畫信工但少天趣當求敗牆張素其上乆之<lb/>
　見敗牆之土皆成山水之象髙者為山下者為水坎<lb/>
　者為谷缺者為澗顯者為近晦者為逺心存目想隨<lb/>
　意命茟自然境皆天就不類人為是謂活茟用之自<lb/>
　此畫遂絶妙<lb/>
江神元祐遷客之鬼<lb/>
　王榮老官於觀州罷渡觀江之日風作不得濟父老<lb/>
<pb n="KR3j0180_WYG_048-12a"/>
　曰公囊中有竒物此江神極靈當獻之榮老以玉麈<lb/>
　尾獻之不可又以端硯又以宣包虎獻之皆不驗有<lb/>
　黄魯直草書扇子題韋應物詩曰春潮帶雨晚來急<lb/>
　野渡無人舟自横持以獻之香火未収南風徐來一<lb/>
　帆而濟予謂觀江神必元祐遷客之鬼不然何嗜之<lb/>
　深也<lb/>
雪詩<lb/>
　盛次仲孔平仲同在館中雪夜論詩曰當作不經人<lb/>
<pb n="KR3j0180_WYG_048-12b"/>
　道語平仲曰斜拖闕角龍千丈淡抺牆腰月半稜仲<lb/>
　曰句甚佳惜其未大乃曰看來天地不知夜飛入園<lb/>
　林總是春<lb/>
夀聖寺畫壁<lb/>
　王拱據陜州集天下良工畫夀聖寺壁為一時絶妙<lb/>
　畫工凡十八人皆殺之同為一坎葬於寺西使天下<lb/>
　不復有此筆其不道如此至今尚存十堵餘神彩皆<lb/>
　欲飛動<lb/>
<pb n="KR3j0180_WYG_048-13a"/>
酒肉林中過一生<lb/>
　劉跛子青州人拄一拐毎嵗一至洛中看花館於范<lb/>
　氏園有大范者見之即與二十四金曰跛子吃半角<lb/>
　小范止與十金曰跛子喫碗羮去乃作詩曰大范見<lb/>
　時二十四小范見時喫碗羮人生四海皆兄弟酒肉<lb/>
　林中過一生<lb/>
蹙融<lb/>
　蹙融或謂之蹙戎漢書謂之格五雖止用數棋共行<lb/>
<pb n="KR3j0180_WYG_048-13b"/>
　一道亦有能否徐徳占善移遂至無敵其法已常欲<lb/>
　有餘裕而致敵人於險<lb/>
散𨽻<lb/>
　古人以散筆作𨽻書謂之散𨽻近歳蔡君謨以散筆<lb/>
　作草書謂之散草或曰飛草其法皆生於飛白亦自<lb/>
　成一家<lb/>
汝犯我當出汝詩示人<lb/>
　沈東陽野史曰晉桓温少與殷浩友善浩嘗作小詩<lb/>
<pb n="KR3j0180_WYG_048-14a"/>
　示温温曰汝慎勿犯我犯我當出汝詩示人<lb/>
左手舉筯<lb/>
　有三客共過一新貴人留食三客皆左手舉筯貴人<lb/>
　曰公等皆左轉也客曰我輩自應須左轉如君豈是<lb/>
　背匙人<lb/>
薦福寺碑<lb/>
　范文正守鄱陽有書生上詩甚工自言平生未嘗飽<lb/>
　天下寒餓無出我右者時盛行歐陽率更字薦福寺<lb/>
<pb n="KR3j0180_WYG_048-14b"/>
　碑墨本直千錢文正為打千本使售於京師紙墨已<lb/>
　具一夕雷擊碎其碑故時人語曰有客打碑來薦福<lb/>
　無人騎鶴上揚州東坡作窮措大詩曰一夕雷轟薦<lb/>
　福碑<lb/>
秋霖賦<lb/>
　徐仲謀皇祐中罷廣東提刑到闕時京師多雨仲謀<lb/>
　獻秋霖賦其畧曰連綿乎七月八月渰浸乎大田小<lb/>
　田望晴霽時終朝禮佛放朝叅而隔夜傳宣泥途沒<lb/>
<pb n="KR3j0180_WYG_048-15a"/>
　於街心不通車馬波浪平於橋面難渡舟船時賈文<lb/>
　元陳恭公秉政奏曰隂陽失序自當策免聖恩未允<lb/>
　致小臣以詞語侵侮臣等無面目師長百辟上怒仲<lb/>
　謀責監邵武酒税<lb/>
玉輅大駕<lb/>
　玉輅唐髙宗造自唐至今凡三至太山登封其他巡<lb/>
　幸莫計其數至今完壯乗之安若山岳措盃水其上<lb/>
　而不搖慶歴中别造玉輅乗之動搖竟廢不用元豐<lb/>
<pb n="KR3j0180_WYG_048-15b"/>
　中復造尤工未經進御方陳大庭車屋適壞遂壓而<lb/>
　碎又用唐輅其穩利堅乆歴世莫窺其法世傳有神<lb/>
　物䕶之若行諸輅之後則隱然有聲<lb/>
鬼掣足<lb/>
　有李主簿夜泛舟臨舷濯足忽有物自水中掣其足<lb/>
　衆力救之李號呼云痛徹心骨不可忍吾寜死也遂<lb/>
　隨之而入明日求其尸不獲<lb/>
夢兄弟同在翰林<lb/>
<pb n="KR3j0180_WYG_048-16a"/>
　元厚之少夢人告異日須兄弟數人同在翰林厚之<lb/>
　自思素無兄弟疑夢不然熙寜中除學士同時相先<lb/>
　後為學士者五人韓持國維陳和叔繹鄧文約綰楊<lb/>
　元素繪并厚之名絳名皆從系始悟兄弟之説<lb/>
張綬真贊<lb/>
　裴度自賛其真曰爾形不長爾貎不揚胡為將胡為<lb/>
　相一片靈臺丹青莫狀張綬貎甚美嘗繪其容以寄<lb/>
　其兄唐公公改裴賛寄之曰爾形甚長爾貎甚揚不<lb/>
<pb n="KR3j0180_WYG_048-16b"/>
　為將不為相一片靈臺丹青莫狀<lb/>
問即不知用則不錯<lb/>
　士人應敵文章多用他人議論時語曰問即不知用<lb/>
　則不錯<lb/>
天生黒於予<lb/>
　王荆公病喘藥用紫團山參不可得時薛師政自河<lb/>
　東還適有之贈公數兩不受曰平生無紫團參亦活<lb/>
　到今日竟不受公面䵩黒門人進澡豆令公洗面公<lb/>
<pb n="KR3j0180_WYG_048-17a"/>
　曰天生黒於予澡豆其如予何<lb/>
宅枕乾岡貌類藝祖<lb/>
　王相有邉功乆居樞要仁廟朝有諌官言公宅枕乾<lb/>
　岡貌類藝祖公上章待罪云宅枕乾岡乃朝廷所賜<lb/>
　貎類藝祖盖父母所生上益厚遇之<lb/>
陳亞詩<lb/>
　陳亞詩云浪平天接影山盡樹回根又有惜竹詩云<lb/>
　出檻亦不剪從教長瘦叢年年當盛夏葉葉是清風<lb/>
<pb n="KR3j0180_WYG_048-17b"/>
猫拱手曰不敢<lb/>
　鄱陽龔冕仲之祖其家衆妖競作牝雞或晨雊犬或<lb/>
　巾幘行䑕或日晝羣出家人驚懼召女巫徐嬈治之<lb/>
　對爐而坐有一猫臥其側家人指猫曰吾家百物為<lb/>
　異不為異者獨猫耳猫忽人立拱手曰不敢嬈大駭<lb/>
　而去後數日二子皆登髙第乃知妖異未必盡為禍<lb/>
　也<lb/>
張天覺草書<lb/>
<pb n="KR3j0180_WYG_048-18a"/>
　張丞相好草聖而不工一日得句索筆疾書使其姪<lb/>
　録之姪執所書問曰此何字丞相熟視之乆亦自不<lb/>
　諳詬曰胡不早來問致吾忘也<lb/>
讀相鶴經不熟<lb/>
　淵材迂濶好恠嘗畜兩鶴客至誇曰此仙禽也凡禽<lb/>
　卵生此禽胎生語未卒園丁報曰鶴夜產一卵淵材<lb/>
　呵曰敢謗鶴耶俄頃鶴展脛伏地忽誕一卵淵材嘆<lb/>
　曰鶴亦敗道吾乃為劉禹錫佳話所悮自今除佛老<lb/>
<pb n="KR3j0180_WYG_048-18b"/>
　孔子之語餘皆勘驗然淵材讀相鶴經未熟耳<lb/>
平生恨五事<lb/>
　淵材嘗曰平生所恨者五事耳一恨鰣魚多骨二恨<lb/>
　金橘多酸三恨蓴菜性冷四恨海棠無香五恨曾子<lb/>
　固不能作詩<lb/>
蘓合香酒<lb/>
　王文正太尉氣羸多病真宗賜藥酒一瓶文正飲之<lb/>
　安健上曰此蘇合香酒也一斗酒以蘇合香丸一兩<lb/>
<pb n="KR3j0180_WYG_048-19a"/>
　同煑調五臟却諸疾自此士庶效之<lb/>
晉宋墨迹<lb/>
　晉宋人墨迹多是弔䘮問疾書簡唐貞觀中購求前<lb/>
　世墨迹甚嚴非弔䘮問疾書迹皆入内府士大夫家<lb/>
　所存皆當日朝廷所不取者所以流傳至今<lb/>
打乳嫗闗節秀才<lb/>
　許懐徳為殿帥有舉人因乳嫗求為門客曵襴拜庭<lb/>
　下懐徳遽坐受之人謂懷徳武人不知事體宻謂曰<lb/>
<pb n="KR3j0180_WYG_048-19b"/>
　宜少降接徳曰我得打乳嫗闗節秀才只消如此待<lb/>
　之<lb/>
　<lb/>
　<lb/>
　<lb/>
　<lb/>
　<lb/>
　類說卷四十八<lb/>
</p>
<p>
</p>
  </div>
</body>
</text>
</TEI>
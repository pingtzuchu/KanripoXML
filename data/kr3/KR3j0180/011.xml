<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類説目録</head> <lb/>
    <p>
<pb n="KR3j0180_WYG_011-1a"/>
欽定四庫全書<lb/>
　類説目録<lb/>
　　卷十一<lb/>
　　　幽明録<lb/>
　　　　天賜簡策　　　　　頭風<lb/>
　　　　鄭𤣥老奴　　　　　恥與魑魅爭光<lb/>
　　　　人言鬼可憎　　　　郭長生<lb/>
　　　幽怪録<lb/>
<pb n="KR3j0180_WYG_011-1b"/>
　　　　貧在膏肓　　　　　烏將軍娶婦<lb/>
　　　　韋女嫁張老　　　　狐誦通天經<lb/>
　　　　申蘭申春　　　　　人礦院<lb/>
　　　　君山鸚鵡　　　　　王母女玉巵娘子<lb/>
　　　　威汚蠖　　　　　　輕素輕紅二㝠器<lb/>
　　　　死劉禛庇生顧總　　女郎𫝊鸞腦令<lb/>
　　　　三耳秀才　　　　　兠𤣥國<lb/>
　　　　滕六降雪㢲二起風　黄石化金<lb/>
<pb n="KR3j0180_WYG_011-2a"/>
　　　　橘中之樂不減商山　癭中猱<lb/>
　　　　和神國　　　　　　隴右山川掠剰使<lb/>
　　　　明皇觀揚州上元　　胡僧呪海水<lb/>
　　　　塚狐學道成仙　　　女留青花氊履<lb/>
　　　　娶耐重鬼<lb/>
　　　芝田録<lb/>
　　　　學慚䑕獄智乏雞碑　賜宋璟鍾乳<lb/>
　　　　陸贄何面孔　　　　房琯不是滅賊手<lb/>
<pb n="KR3j0180_WYG_011-2b"/>
　　　　李林甫妬賢嫉能　　魏徵寢疾<lb/>
　　　　開眼認取新婦　　　武王以妲己賜周公<lb/>
　　　　紙鳶繫詔　　　　　木鵞繫詔<lb/>
　　　　麥是何姓　　　　　朕以全樹借汝<lb/>
　　　　父如你面　　　　　髙宗針百㑹<lb/>
　　　　持盂判選　　　　　推倒平淮西碑<lb/>
　　　　恵山泉水遞　　　　市中用小斗<lb/>
　　　　含元殿柱材　　　　諱樂不歡笑<lb/>
<pb n="KR3j0180_WYG_011-3a"/>
　　　　姓談乞官　　　　　詣葫蘆生問命<lb/>
　　　　惡文親表一時奉獻　必不失歸命侯<lb/>
　　　　太公遇文王贊　　　糶米救旱<lb/>
　　　　杜書記平善　　　　御李子<lb/>
　　　　元公餒死空谷　　　式盤占失牛<lb/>
　　　　兄弟訟財　　　　　魚鑰<lb/>
　<lb/>
　<lb/>
<pb n="KR3j0180_WYG_011-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説目録<lb/>
<pb n="KR3j0180_WYG_011-4a"/>
欽定四庫全書<lb/>
　類説卷十一　　　　　　　宋　曽慥　編<lb/>
　　幽明録<lb/>
天賜簡䇿<lb/>
　漢何比干有老嫗年可八十餘求避雨雨甚而衣不<lb/>
　濕比干延入待之乃曰君先出后稷自堯至晉有隂<lb/>
　功今天賜之䇿如簡長九寸以授之曰子孫能佩者<lb/>
　富貴言訖不見<lb/>
<pb n="KR3j0180_WYG_011-4b"/>
頭風<lb/>
　羊祐患頭風治之祜曰生三日時首向北戸覺風吹<lb/>
　意甚患之不能語耳病源既逺不可治也<lb/>
鄭𤣥老奴<lb/>
　王輔嗣註易笑鄭𤣥云老奴甚無意夜久忽聞外間<lb/>
　有著屐聲須臾而入自云是鄭𤣥曰君少年何以穿<lb/>
　鑿文句妄譏老子言訖而去輔嗣暴卒<lb/>
恥與魑魅爭光<lb/>
<pb n="KR3j0180_WYG_011-5a"/>
　嵇康燈下操琴忽一人長丈餘黒面單衣帶革康熟<lb/>
　視乃吹火滅曰恥與魑魅爭光<lb/>
人言鬼可憎<lb/>
　阮德如嘗登厠見一鬼長丈餘色黒而眼大著白單<lb/>
　衣手上摸相去咫尺德如心安氣定笑曰人言鬼可<lb/>
　憎果然如是鬼赧而退<lb/>
郭長生<lb/>
　宋嘉中泰山巢氏居晉陵家婢採薪忽一人隨婢還<lb/>
<pb n="KR3j0180_WYG_011-5b"/>
　家不使人見與婢飲宴輒吹笛而歌歌云閒夜寂以<lb/>
　清長笛亮且鳴若欲知我者姓郭字長生<lb/>
　　幽怪録<lb/>
貧在膏肓<lb/>
　杜子春落魄資産蕩盡有老人與錢三百萬不告姓<lb/>
　而去旬歳稍盡去馬而驢而徒老人又與錢千萬數<lb/>
　年後貧過昔日老人又與三千萬曰此而不痊貧在<lb/>
　膏肓矣子春曰感叟深恵惟叟所使老人曰中夜見<lb/>
<pb n="KR3j0180_WYG_011-6a"/>
　於雙檜之下及期而徃老人黄冠絳帔與登華山堂<lb/>
　中有藥爐玉女環立青龍白虎分據前後日暮戒曰<lb/>
　慎勿言萬苦皆非真實但安心莫懼道士適去而千<lb/>
　乘萬騎拔劍張弓逼問姓名皆不對俄猛虎毒蛇蝮<lb/>
　蝎萬計爭與搏咥子春神色不動有人稱大將軍執<lb/>
　子春之妻鞭捶煮研苦不可忍妻曰得公一言即性<lb/>
　命全也子春終不顧將軍曰此賊妖術已成勑左右<lb/>
　斬之魂魄被領見隂府君刀山鑊湯之苦無不備嘗<lb/>
<pb n="KR3j0180_WYG_011-6b"/>
　然心念道士之言似亦可忍已受罪畢府君曰此人<lb/>
　不合作男乃生作單父王家女終不失聲目為啞女<lb/>
　既長適同鄉盧珪盧珪親迎為妻數年生一男聰慧<lb/>
　無比盧抱兒與言終無詞盧大怒撲兒於石上應手<lb/>
　而碎子春愛生於心不覺失聲未息身坐故處道士<lb/>
　亦在前時五更初矣俄紫焰穿天焚屋道士曰措大<lb/>
　誤人如此子之心喜懼哀怒惡欲皆能忘所未臻者<lb/>
　愛而已使子無噫聲吾藥成子亦上仙矣指路使歸<lb/>
<pb n="KR3j0180_WYG_011-7a"/>
　嘆恨而去<lb/>
烏將軍娶婦<lb/>
　郭元振開元中下第自晉之汾夜行失道有宅門宇<lb/>
　甚峻堂上燈燭而悄無人俄聞女子哭聲公曰人耶<lb/>
　鬼耶曰妾鄉有烏將軍能禍福人毎歳鄉人擇美女<lb/>
　嫁焉父利鄉人之金潜以應選棄妾此室而去將軍<lb/>
　二更當來公大憤曰吾力救不得當殺身以徇語未<lb/>
　久車馬駢闐紫衣吏入復走曰相公在此既而將軍<lb/>
<pb n="KR3j0180_WYG_011-7b"/>
　入公出揖曰聞今夕佳禮願為小相將軍喜而延坐<lb/>
　因割鹿腊公取佩刀捉其腕而㫁之將軍失聲而去<lb/>
　天明視其手乃猪蹄也俄聞哭聲漸近乃女父母舁<lb/>
　櫬而來將收其屍公具告焉乃令鄉人執弓矢尋血<lb/>
　而行入大塚中見一大猪無前左蹄走出而斃公納<lb/>
　其女為側室<lb/>
韋女嫁張老<lb/>
　張老者六合縣園叟隣有韋恕女既笄招媒媪訪良<lb/>
<pb n="KR3j0180_WYG_011-8a"/>
　壻張老曰幸為求之媪罵曰豈有衣冠女子肯嫁園<lb/>
　叟耶叟曰但一言之不從則已媪入言之韋恕曰今<lb/>
　日得五百緍則可老曰諾不移時而錢至韋大驚曰<lb/>
　吾度其必無而言之今如之何不得已遂許焉其女<lb/>
　無怍色親戚咸惡之老曰今既相厭去亦何難王屋<lb/>
　山下有小庄明旦且歸他日相思可令大兄來天壇<lb/>
　山南相訪既出去杳無耗後數年恕令義方至天壇<lb/>
　山訪之遇崑崙奴曰大郎子何久不來引至甲第中<lb/>
<pb n="KR3j0180_WYG_011-8b"/>
　花榮烟媚鸞鶴徘徊及門聞珠珮聲青衣引一人戴<lb/>
　逺遊冠絳綃衣引韋前拜乃張老也言曰人生勞苦<lb/>
　若在火中愁焰日熾兄久客何以自娱賢妹畧梳頭<lb/>
　即奉見引入堂内沈香為梁玳瑁帖門碧玉窻真珠<lb/>
　箔妹畧序寒温而已張老曰兄不可久居奉金二十<lb/>
　鎰并一故席帽曰兄若無錢可於揚州賣藥王老家<lb/>
　取一千萬持此為信韋歸持帽徃王老家果得錢<lb/>
狐誦通天經<lb/>
<pb n="KR3j0180_WYG_011-9a"/>
　裴仲元家鄠北因逐兔入大塚有狐凭棺讀書仲元<lb/>
　搏之不中取書以歸字不可認識忽有胡秀才請見<lb/>
　曰行周乃凭棺讀書者裴曰何書也曰通天經非人<lb/>
　間所習足下誠無所用願奉百金贖之裴不應又曰<lb/>
　千鎰又不應客怒拂衣而起裴内兄韋端士已死忽<lb/>
　逢之曰聞逐兔得書吾識其字乃出示之韋云為胡<lb/>
　秀才取爾遂失不見裴亦尋卒<lb/>
申蘭申春<lb/>
<pb n="KR3j0180_WYG_011-9b"/>
　尼妙寂姓葉氏初嫁大賈任華父升與華徃長沙忽<lb/>
　夢父泣曰吾與汝夫湖中遇盜殺我者車中猴門東<lb/>
　草夢其夫曰殺我者禾中走一日夫妙寂不解有李<lb/>
　公佐者能辨隠語謂曰殺汝父者申蘭殺汝夫者申<lb/>
　春耳猴申生也車去兩頭故申字草而門東蘭字禾<lb/>
　中走者穿田也亦申字一日加夫春字妙寂乃易男<lb/>
　服泛傭江湖聞蘄黄間有申村申村有申蘭兄弟黙<lb/>
　徃求傭年餘無知其非丈夫者二盜飲醉妙寂奔告<lb/>
<pb n="KR3j0180_WYG_011-10a"/>
　有司而獲之詞伏就法而從釋教<lb/>
人礦院<lb/>
　雀環司戎宣郎之子遇疾見黄衫二吏逮入城榜其<lb/>
　門曰判官院杻繫數千吏入告出曰判官傳語不務<lb/>
　成家但恣酒色輕杖放歸若踵前非必無容恕環曰<lb/>
　判官謂誰曰司戎郎也環曰此身不入何以受刑吏<lb/>
　曰入則不得出矣凡人有三魂一魂在家一魂受刑<lb/>
　爾街西有門榜曰人礦院大石周圍數里有數千大<lb/>
<pb n="KR3j0180_WYG_011-10b"/>
　鬼石東有杻械數千人㸃名拽投石上椎碎付磑獄<lb/>
　者火獄者湯獄者行及城門見一吏南走曰黄河欲<lb/>
　分一枝前者天令三丁取一計功不集今請二丁取<lb/>
　一環寤其家泣候之已七日矣後數月河中節度使<lb/>
　薛公奏分河一枝減衝城之勢初奏三丁取一復請<lb/>
　二丁取一竟如所見<lb/>
君山鸚鵡<lb/>
　隋栁歸舜自巴陵泛舟遇風至君山登㟁行數里有<lb/>
<pb n="KR3j0180_WYG_011-11a"/>
　鸚鵡數千相呼姓字有名武游郎者阿蘇兒者武仙<lb/>
　郎者自在先生者踏蓮露者武游郎曰昔見漢武帝<lb/>
　乘鬱金楫泛積翠池自吹縹玉笛武仙郎曰栁十二<lb/>
　遭風得臻異境所謂因病致妍耳下官禽鳥不能致<lb/>
　力為轉逹桂家娘子遙呼曰何春有客即有捧水精<lb/>
　牀者何春呼鳯花臺何不看客即有鸚鵡飛至誦玉<lb/>
　樓近詩歸舜因誦薛道衡江總數篇鳯花臺曰近代<lb/>
　非不靡麗殊少骨氣忽有二道士曰君船風便何不<lb/>
<pb n="KR3j0180_WYG_011-11b"/>
　急回授一尺綺曰以此掩眼即去矣歸舜忽飛逹舟<lb/>
　所<lb/>
王母女玉巵娘子<lb/>
　有崔書生於東周邏谷口見一女郎具聘娶之崔母<lb/>
　曰新婦妖美必是狐媚傷害於汝女曰侍奉箕箒便<lb/>
　望終身而尊夫人待以狐媚明日便行矣明日入山<lb/>
　遂失所在後有胡僧曰若所納妻王母第三女玉巵<lb/>
　娘子若住一年舉家必仙矣崔生嘆恨不已<lb/>
<pb n="KR3j0180_WYG_011-12a"/>
威汚蠖<lb/>
　來君綽夜行投宿野人家主人自稱威汚蠖奴曰蝸<lb/>
　兒方丈水陸畢陳明日視其處惟汚池有大螾長數<lb/>
　尺蝸螺皆甚大因吐出昨夜所食青泥汚水數升<lb/>
輕素輕紅二㝠器<lb/>
　曹恵江州㕘軍官舎有木偶人自言輕素某與輕紅<lb/>
　是謝宣城家俑偶隠侯家老蒼頭所也昔在壙中方<lb/>
　持湯與樂家娘子濯足忽二賊執燈而至娘子跣足<lb/>
<pb n="KR3j0180_WYG_011-12b"/>
　化為白螻賊見輕紅等二㝠器不惡可與小兒為戲<lb/>
　具自爾流落數家廬山人欲輕素作舞姬便當奉辭<lb/>
死劉楨庇生顧總<lb/>
　顧總為縣吏數被鞭捶因逃墟墓之間有二黄衣人<lb/>
　曰劉君頗憶昔日周旋否僕二人乃王粲徐幹君前<lb/>
　身是劉楨因出䄂中書曰此若集也總一覽了然明<lb/>
　悟乃攜集見縣宰宰大驚曰不可使劉公幹為小吏<lb/>
　即以賔禮待之時謂死劉楨猶庇得生顧總<lb/>
<pb n="KR3j0180_WYG_011-13a"/>
女郎傳鸞腦令<lb/>
　竟陵掾劉諷夜投空館有四女郎至青衣曰紫綬屈<lb/>
　劉家六姨舅母南陵翹翹將溢奴來此間好風月彈<lb/>
　琴咏詩大是好事竟陵判司不足迴避俄頃三女至<lb/>
　攜一小兒設犀角酒樽象杓一女郎傳口令曰鸞腦<lb/>
　老頭腦好好頭腦鸞老又笑曰昔賀若弼弄長孫鸞<lb/>
　侍郎以其年老口吃又無髪故造此令又歌曰明月<lb/>
　清風良宵㑹同星河易翻歡娱不終緑樽翠杓為君<lb/>
<pb n="KR3j0180_WYG_011-13b"/>
　斟酌今宵不飲何時歡樂又歌曰玉戸金缸願陪君<lb/>
　王邯鄲宫中金石絲簧衛女秦娥左右成行紈縞繽<lb/>
　紛翠眉紅粧王歡轉盼為王歌舞願得君歡長無災<lb/>
　苦歌竟已五更又曰楊栁裊裊隨風急西樓美人春<lb/>
　夢中翠簾斜捲千條入忽有黄衣人曰婆提王屈娘<lb/>
　子速來女娘皆起明旦捨得翠釵雙隻<lb/>
三耳秀才<lb/>
　兖州佐史董慎逢黄衣使者曰泰山府君呼君決疑<lb/>
<pb n="KR3j0180_WYG_011-14a"/>
　獄内慎布囊中汲水調泥封兩目負之而去忽唱曰范<lb/>
　慎追董慎至君笑曰使范慎追董慎取左曹布囊盛右<lb/>
　曹錄事可謂能防慎矣令慎知右曹錄事慎曰胥吏不<lb/>
　知文字當州張審通秀才可用府君俄頃召審通補左<lb/>
　曹錄事各賜縑衣魚鬚笏豹皮靴給𤣥狐之乘審通判<lb/>
　狀申天曹府君受譴命塞通一耳通乞更判申府君加<lb/>
　六天副正使謂審通曰非君不可正此獄塞君一耳與<lb/>
　君三耳謂慎曰頼君薦賢當壽一周年相報復以泥封<lb/>
<pb n="KR3j0180_WYG_011-14b"/>
　二人布囊送歸妻子云君亡精魂已十餘日審通額角<lb/>
　涌出一耳尤聰時人曰天有九頭鳥地有三耳秀才<lb/>
兠𤣥國<lb/>
　薛君曹忽見二青衣駕赤犢出市中别有天地花木<lb/>
　䌓茂曰此兠𤣥國也<lb/>
滕六降雪㢲二起風<lb/>
　晉州刺史蕭志忠將以臘日為畋㳺有樵者於霍山<lb/>
　見一長人俄有虎兕鹿豕狐兎駢匝長人曰余𤣥㝠<lb/>
<pb n="KR3j0180_WYG_011-15a"/>
　使者奉北帝命臘日蕭使君畋獵汝等若干合鷹死<lb/>
　若干合箭死有老麋屈膝求救使者曰東谷嚴四善<lb/>
　謀羣獸從行薪者隨覘之茅堂中有黄冠一人老麋<lb/>
　哀請黄冠曰若令滕六降雪㢲二起風即蕭君不復<lb/>
　獵矣薪者回未明風雪竟日蕭果不出<lb/>
黄石化金<lb/>
　侯適劍門外見四黄石大如斗收之皆化為金適貨<lb/>
　錢百萬市美妾十餘人大第良田甚多忽一老翁負<lb/>
<pb n="KR3j0180_WYG_011-15b"/>
　笈曰吾來求君償債將我金去不記憶乎盡收拾妓<lb/>
　妾投於笈亦不覺窄須臾已失所在後數年見老翁攜<lb/>
　妓游行問之皆笑不言逼之遂失所在<lb/>
橘中之樂不減商山<lb/>
　巴卭人橘園霜後兩橘大如三斗盎剖開每橘有二<lb/>
　老叟相對象戯談笑自若一叟曰君輸我龍女髪十<lb/>
　兩瀛洲玉塵九斛龍縞襪八緉一叟曰橘中之樂不<lb/>
　減商山但不得深根固蒂為愚人摘下耳一叟取龍<lb/>
<pb n="KR3j0180_WYG_011-16a"/>
　肝脯削食之俄而四叟共乘一龍足下雲起而去<lb/>
癭中猱<lb/>
　伶人刁俊朝妻巴嫗項癭初如雞卵漸如數斗之囊<lb/>
　中有琴瑟笙磬之音妻曰此疾誠可憎可決拆看有<lb/>
　何物揮刃將及癭忽坼裂一猱跳出其妻㝠然大漸<lb/>
　矣有黄冠叩門曰吾癭中猱兒本是老猴精解致風<lb/>
　雨與漢江鬼愁潭老蛟徃還天誅蛟搜索黨與故亡<lb/>
　匿夫人蝤蠐之領今於鳯凰山神處得起雲膏塗之<lb/>
<pb n="KR3j0180_WYG_011-16b"/>
　立愈俊朝如其言塗之隨手瘡合<lb/>
和神國<lb/>
　李元之暴疾見一衣冠曰吾古弼也是汝逺祖欲至<lb/>
　和神國無人擔囊汝可隨從飛舉甚速其國生百果<lb/>
　一載一度暗換花實大瓠中盛以五穀不假耕種樹<lb/>
　枝出五色絲不假蠶杼無蛟蚋蟣虱蜂蝎之蟲無䲭<lb/>
　梟鴉鵲之禽虎狼狐狸之獸四時之氣如二三月人<lb/>
　生二男二女居隣則世世為婚人壽一百二十無夭<lb/>
<pb n="KR3j0180_WYG_011-17a"/>
　折疾病不置溷所人無私倉餘糧棲畝要者取之十<lb/>
　日一雨降必以夜古弼曰此國雖非神仙風俗不惡<lb/>
　汝回為世人言之<lb/>
隴右山川掠剰使<lb/>
　韋元方外兄裴璞卒元方見武吏躍馬而來乃璞也<lb/>
　言曰吾為隴右山川掠剰使生人一飲一啄無非前<lb/>
　定况財寳隂司所籍其獲有限過數則隂吏狀使乃<lb/>
　掠之子之逢吾亦是前定合得白金二斤過此當掠<lb/>
<pb n="KR3j0180_WYG_011-17b"/>
　故不厚也人生有命定不參差以道靜觀無復躁撓<lb/>
　勉之哉<lb/>
明皇觀揚州上元<lb/>
　開元正月望明皇謂葉仙師曰四方此夕何處極盛<lb/>
　對曰天下無如廣陵帝欲一觀俄虹橋起於殿前師<lb/>
　奏請行但無回顧帝步上之高力士樂官數十人從<lb/>
　行俄頃到廣陵士女仰望曰仙人現於雲中師曰請<lb/>
　勅樂官奏霓裳羽衣一曲帝回闕後奏云廣陵上元<lb/>
<pb n="KR3j0180_WYG_011-18a"/>
　夜有仙人乘彩雲自西來臨孝感寺奏霓裳羽衣曲<lb/>
　一終而去上大悦<lb/>
胡僧呪海水<lb/>
　葉靜能開元中講於明州奉化有父老白衣而髯者<lb/>
　泣拜自稱曰寳藏之守龍也職在小海千秋無失乃<lb/>
　獲稍遷茍失之則受炎沙之罰今九百餘年胡僧午<lb/>
　日午時術成來喝水水乾寳無所隠炎沙誠不可迯<lb/>
　仙師乃使青衣人書墨符徃海際黒烟四起有婆羅<lb/>
<pb n="KR3j0180_WYG_011-18b"/>
　門仗劍持呪海水減半青衣人隨墮馬又使黄衣人<lb/>
　執朱符以徃婆羅門又喝之海水十涸七八有白龍<lb/>
　躍淺波中又使朱衣人執黄符徃連喝不墮朱衣投<lb/>
　符海水復舊婆羅門嘆曰何道士若此之能哉波停<lb/>
　風息老父泣謝仙師終天皈附自是朝夕定省若門<lb/>
　人焉<lb/>
塚狐學道成仙<lb/>
　党超元隠居華山夜有女子扣門曰妾南塚之狐學<lb/>
<pb n="KR3j0180_WYG_011-19a"/>
　道成仙業圓願足後日當死箭下來曉獵徒有過者<lb/>
　宜求獵狐道成後必有奉報明夕果有北方獵騎求<lb/>
　宿遂厚遇之以獵狐祈於諸人次日獵騎果遇一狐<lb/>
　斃於箭下持與超元超元潛送穴中復見前女泣謝<lb/>
　曰道業雖成准例當死為拆食無計復生今䝉深恩<lb/>
　特全斃質仙路遙逺從此永辭火宅之中愁焰方熾<lb/>
　能思靜理少息俗心亦可一念之間暫臻涼地藥金<lb/>
　五十斤為謝後有胡客來曰君有九天液金高價酬<lb/>
<pb n="KR3j0180_WYG_011-19b"/>
　之而去<lb/>
女留青花氊履<lb/>
　尹縱之肄業中條山月夜有女子至綽約異常但耳<lb/>
　稍黒留宿極歡縱之留青花氊履一隻女拜乞萬端不<lb/>
　與涕泣而去凝血在地氊履右蹄殻也至山下見大<lb/>
　猪無後右蹄殻怒目而走走而斃也<lb/>
娶耐重鬼<lb/>
　王煌自洛之緱氏庄道左有白衣姬設祭哭甚哀旁<lb/>
<pb n="KR3j0180_WYG_011-20a"/>
　二婢曰娘子適裴郎已卒少孤無家可歸煌與同行<lb/>
　到别墅成結縭之禮有道士任𤣥言曰君所偶乃威<lb/>
　神之鬼也速絶尚可後數日又曰決死矣不信吾言<lb/>
　至是惜哉明日以符投之當見本形煌投符立變為<lb/>
　耐重鬼曰與汝情意如此奈何聽妖道士言令吾形<lb/>
　見捽煌卧牀上一踏而斃𤣥言曰此乃北天王右腿<lb/>
　耐重也三千年一替化形成人擇取而替之煌得坐<lb/>
　死滿三千年亦當求替今既卧亡終天不復得替矣<lb/>
<pb n="KR3j0180_WYG_011-20b"/>
　　芝田録<lb/>
學慚䑕獄智乏雞碑<lb/>
　前輩詩云書後欲題三百顆洞庭須待滿林霜後人<lb/>
　多言率爾成章不知南朝有人於紙尾寄洞庭霜橘<lb/>
　三百顆也予學慚䑕獄智乏雞碑因省前逹之言有<lb/>
　關人事紀成五卷<lb/>
賜宋璟鍾乳<lb/>
　重午賜宋璟鍾乳命𫝊毉合煉兒姪曰上賜必珍其<lb/>
<pb n="KR3j0180_WYG_011-21a"/>
　家必欺換不如就宅脩製璟曰持誠示信尚懼見猜<lb/>
　示人以不信其可得乎爾勿以此待人<lb/>
陸贄何面孔<lb/>
　陸宣公至忠州土塞其門鹽菜由狗竇中端坐抄藥<lb/>
　方兒姪亦罕與語㑹轉運使至京上問爾峽中過<lb/>
　聞陸贄何面孔具以狀對上惻然拜太子賔客已卒<lb/>
房琯不是滅賊手<lb/>
　天寳賊陷兩京𤣥宗西幸肅宗即位國皇為主看除<lb/>
<pb n="KR3j0180_WYG_011-21b"/>
　目顧裴士淹曰有新相士淹問為誰上曰房琯然亦<lb/>
　不是滅賊手士淹曰陛下不須言之上小慚<lb/>
李林甫妬賢嫉能<lb/>
　上皇曰李林甫之才不可多得妬賢嫉能以此須敗<lb/>
　士淹曰陛下既知如此何故久任今日之事林甫厲<lb/>
　階也上不樂數里執鞭無言<lb/>
魏徴寢疾<lb/>
　上曰卿必不起豈無一言徴曰婺不恤緯上曰真藥<lb/>
<pb n="KR3j0180_WYG_011-22a"/>
　石也<lb/>
開眼認取新婦<lb/>
　魏徴疾亟上領幼女曰無以報卿功德卿强開眼認<lb/>
　取新婦徴曰大事盡矣終不能主領數年公主下嫁<lb/>
　伯玉<lb/>
武王以妲己賜周公<lb/>
　曹太祖收冀州袁熈妻美麗文帝納為妃孔北海諫<lb/>
　曰武王伐紂以妲己配周公曹公曰書傳中不省此<lb/>
<pb n="KR3j0180_WYG_011-22b"/>
　事融曰但見明公今日行之即是當時合有公不樂<lb/>
　久之<lb/>
紙鳶繫詔<lb/>
　侯景逼臺城梁武帝計無所出有小兒獻䇿以紙為<lb/>
　鳶繫詔書因風縱之冀有外援鳶飛數百援仍不至<lb/>
　臺城遂陷<lb/>
木鵞繫詔<lb/>
　煬帝在東都代王留守長安羣盜蜂起有獻計者刻<lb/>
<pb n="KR3j0180_WYG_011-23a"/>
　木鵞繫詔於頸致之渭河冀關東救兵至日放百十<lb/>
　順流而下竟無救至<lb/>
麥是何姓<lb/>
　且威尚書於省中見將軍麥鐵杖戲曰麥是何姓鐵<lb/>
　杖曰且之與麥相去幾何時以為的對<lb/>
朕以全樹借汝<lb/>
　李義甫八歳舉神童文皇在上林有捕得烏者義甫<lb/>
　進烏詩曰日裏揚朝彩琴中伴夜啼上林如許樹不<lb/>
<pb n="KR3j0180_WYG_011-23b"/>
　借一枝棲上笑曰朕以全樹借汝<lb/>
父如你面<lb/>
　路隋少失父母問爾識父否曰不識母曰只如你面<lb/>
　隋至成人終身不覽鏡<lb/>
高宗針百㑹<lb/>
　高宗腦癰待詔鳴鶴曰須針百㑹則天曰天子頭上<lb/>
　可是出血處命撲殺上曰試令針之即時眼明諸苦<lb/>
　悉去則天自以金帛賜之<lb/>
<pb n="KR3j0180_WYG_011-24a"/>
持盂判選<lb/>
　德宗播遷喬林從至盩厔曰臣為陛下仙遊寺出家<lb/>
　以禳賊上惜其去度不能阻既而入京持盂求布施<lb/>
　曰常有常施後與朱泚作吏部尚書知選事有選人<lb/>
　通官云不穏便林戲曰只此選得穏便否泚敗上曰<lb/>
　與卿分深如何持盂判選言猶在耳當卿談戲之時<lb/>
　乃朕恓惶之際<lb/>
推倒平淮西碑<lb/>
<pb n="KR3j0180_WYG_011-24b"/>
　元和中有老卒推倒平淮西碑帝怒命縛來朕自砍<lb/>
　殺之囚至曰碑中只言裴度功不述李愬力㣲臣是<lb/>
　以不平因此上命赦罪勑段文昌别撰<lb/>
惠山泉水逓<lb/>
　李太尉性簡儉在中書不飲京城水悉用恵山泉時<lb/>
　有水逓之號有僧曰水逓有損盛德公曰末俗安有<lb/>
　不嗜不欲者某不求貨殖不邇聲色若止以水誅其<lb/>
　聚歛廣蓄聲樂如何僧曰京師昊天觀後一眼泉恵<lb/>
<pb n="KR3j0180_WYG_011-25a"/>
　山水脉相通因取水秤量與恵山等遂罷水逓<lb/>
市中用小斗<lb/>
　長慶中有人雷震而死背上粉書云市中用小斗<lb/>
含元殿柱材<lb/>
　含元殿換柱舎羊界窮山有巨材數百尺可用山有<lb/>
　布衣曰此材他年載殿而去驚震宇宙宜鋸解之即<lb/>
　驗矣解之果有紅血而下布衣曰此血也急送渭水<lb/>
　不爾一州之患深山大澤實生龍蛇此木生無人之<lb/>
<pb n="KR3j0180_WYG_011-25b"/>
　境蟒在其中十五年後崩山倒谷安可為材用也<lb/>
諱樂不歡笑<lb/>
　韋有翼尚書有重名平生不飲酒不務歡笑為家諱<lb/>
　樂故也<lb/>
姓談乞官<lb/>
　晉謝脁知吏部選事有姓談者乞官脁曰齊桓滅郯<lb/>
　那得有君對曰郯子奔莒所以有僕<lb/>
詣葫蘆生問命<lb/>
<pb n="KR3j0180_WYG_011-26a"/>
　白中金應舉屢不第詣葫蘆生問命生殊不許後入<lb/>
　安上門一婦人以紫文新帕封在閙中女奴力倦置<lb/>
　於門闑車馬駢集門將闢婦人女奴俱失所在帕留<lb/>
　闑傍公為守衛至日晏主竟不至忽見婦人號泣曰<lb/>
　夫犯刑憲有能救䕶者惟欲寳帶今晨遺失夫不免<lb/>
　極刑矣公以帶還之其人泣謝而去明日再見葫蘆<lb/>
　生曰秀才近種得隂德來年及第位極人臣<lb/>
惡文親表一時奉獻<lb/>
<pb n="KR3j0180_WYG_011-26b"/>
　盧君出牧衢州有一士投贄公開卷閲其文十篇皆<lb/>
　公所製也宻語曰非秀才之文對曰某苦心夏課知<lb/>
　已不一非假手也公曰此某所為文兼能暗誦否客<lb/>
　詞窮吐實曰得此文無名姓不知是員外撰述惶懼<lb/>
　欲去公曰此雖某所製亦不示人秀才但有之留連<lb/>
　厚䘏比去問其所之曰汴州梁尚書也是某親丈人<lb/>
　須住旬日公曰大梁尚書乃親表與君若是内戚即<lb/>
　某與君合是至親此説想又妄耳其人戰灼若無所<lb/>
<pb n="KR3j0180_WYG_011-27a"/>
　容公曰不必如此前時惡文及大梁親表一時奉獻<lb/>
必不失歸命侯<lb/>
　隋文帝問賀若弼曰卿識陳天子否弼曰臣未甚識<lb/>
　帝召之陳主以弼名重既見先拜之恭謹流汗賀若<lb/>
　弼戲曰卿不必如此恐悚必不失却歸命侯<lb/>
太公遇文王贊<lb/>
　王勃之先文中子見勃弄筆令作題太公遇文王賛<lb/>
　曰姬昌好德吕望賛華城闕雖近風雲尚賖漁舟倚<lb/>
<pb n="KR3j0180_WYG_011-27b"/>
　石釣浦横沙路幽山谷溪深岸斜豹韜禳惡龍鈐辟<lb/>
　邪雖逢切近猶待安車君王握手何其晚耶<lb/>
糶米救旱<lb/>
　令狐文公除守兖州州方旱米價甚高迓吏至公首<lb/>
　問米價幾何州有幾倉倉有幾石屈指獨語曰舊價若<lb/>
　干諸倉出米若干定價出糶則可賑救左右竊聴語<lb/>
　達郡中富人竟發所蓄米價頓平<lb/>
杜書記平善<lb/>
<pb n="KR3j0180_WYG_011-28a"/>
　牛竒章公帥維揚杜牧在幕中夜㣲服逸遊公以街<lb/>
　子數輩潛隨以防不虞後牧以拾遺召公以縦逸為<lb/>
　戒牧始隠諱公取一篋皆街子輩報帖云杜書記平<lb/>
　善<lb/>
御李子<lb/>
　魏武遷漢獻帝於許昌有李色黄大如含桃帝食之<lb/>
　至今號御李子<lb/>
元公餒死空谷<lb/>
<pb n="KR3j0180_WYG_011-28b"/>
　元德秀退居安陸去家數十里值大雨水漲七日不<lb/>
　通餓死空屋盧載為誄曰誰為府君犬必啖肉誰<lb/>
　為府僚馬必食粟使我元公餒死空谷<lb/>
式盤占失牛<lb/>
　賈躭精於術數有一叟失牛詣公訴之公取㡌筒中<lb/>
　式盤作卦曰爾牛在安國觀三門後槐樹鵲巢叟徃<lb/>
　探巢下見旁舎繫牛遂獲之<lb/>
兄弟訟財<lb/>
<pb n="KR3j0180_WYG_011-29a"/>
　西蜀有兄弟訟財者獄久不決畢搆為㢘察呼其兄<lb/>
　弟以人乳飲之皆感悟復同居<lb/>
魚鑰<lb/>
　門鑰必以魚者取其不瞑目守夜之義<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_011-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類説卷十一<lb/>
</p>
<p>
</p>
  </div>
</body>
</text>
</TEI>
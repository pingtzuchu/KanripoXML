<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目録</head> <lb/>
    <p>
<pb n="KR3j0180_WYG_033-1a"/>
欽定四庫全書<lb/>
　類說目録<lb/>
　　卷三十三<lb/>
　　　真誥<lb/>
　　　　金玉條脫　　　　櫛頭理髪<lb/>
　　　　清虚宫　　　　　香嬰<lb/>
　　　　芙蓉冠　　　　　金棺塟狗<lb/>
　　　　此道在長養分生　四難<lb/>
<pb n="KR3j0180_WYG_033-1b"/>
　　　　服日餐霞　　　　張良三期<lb/>
　　　　守真一則嬰顔而𤣥鬢<lb/>
　　　　玉醴金漿交棃火棗<lb/>
　　　　山中許道士人間許長史<lb/>
　　　　兄弟七人得道　　青童詩<lb/>
　　　　神形如車馬　　　度形舟<lb/>
　　　　紫微歌　　　　　採五芝<lb/>
　　　　金漿玉㽔　　　　南真夫人<lb/>
<pb n="KR3j0180_WYG_033-2a"/>
　　　　尸解　　　　　　人死適太隂<lb/>
　　　　得道之士　　　　玉晨大道君<lb/>
　　　　四真人　　　　　白髪懸石重十萬斤<lb/>
　　　　東王公西王母　　食桃皮飲石中黄水<lb/>
　　　　三闗　　　　　　心不正<lb/>
　　　　夜半握固　　　　隱榖蟲<lb/>
　　　　九患　　　　　　學道大忌<lb/>
　　　　食勿多飽勿卧　　式規法<lb/>
<pb n="KR3j0180_WYG_033-2b"/>
　　　　吐死氣取生氣　　陽臺<lb/>
　　　　太洞真經　　　　太極隱芝<lb/>
　　　　尸解仙　　　　　陽丹<lb/>
　　　　服术叙　　　　　五難<lb/>
　　　　抜愛欲根　　　　道在呼吸之間<lb/>
　　　　飯學道者　　　　天下有五難<lb/>
　　　　行道如磨鏡　　　小兒貪刀刃蜜<lb/>
　　　　無愛即無憂　　　學道如彈琴<lb/>
<pb n="KR3j0180_WYG_033-3a"/>
　　　　惜氣　　　　　　求名如燒香<lb/>
　　　　穿井　　　　　　摩面<lb/>
　　　　營治城郭灌溉中岳<lb/>
　　　　閉目内視　　　　叩齒咽液<lb/>
　　　　櫛髪呪　　　　　燒香<lb/>
　　　　閉氣拜靜　　　　善惡夢<lb/>
　　　　服日月　　　　　射箭<lb/>
　　　　讀道徳經　　　　性躁<lb/>
<pb n="KR3j0180_WYG_033-3b"/>
　　　　丹砂合藥　　　　卧床欲髙<lb/>
　　　　殺鬼法　　　　　風病<lb/>
　　　　八節　　　　　　真人和六液<lb/>
　　　　五夘之日　　　　不食蒜<lb/>
　　　　暮卧存日月可辟萬邪<lb/>
　　　　地肺　　　　　　拜樹乞長生<lb/>
　　　　三等號　　　　　服霧氣<lb/>
　　　　大既有之小亦宜然　嵩髙女真<lb/>
<pb n="KR3j0180_WYG_033-4a"/>
　　　　五色隱芝　　　　種五果<lb/>
　　　　服胎氣　　　　　三官獄<lb/>
　　　　佛道仙道　　　　受藏景化形法<lb/>
　　　　日行三千里　　　龍奏靈阿鳯鼓雲池<lb/>
　　　　彭祖名鏗　　　　至人<lb/>
　　　　桐栢山　　　　　酆都官名<lb/>
　　　　稻名重思　　　　鬼官北斗<lb/>
　　　　天門亭長　　　　室宇潔淨<lb/>
<pb n="KR3j0180_WYG_033-4b"/>
　　　　鬼畏啄齒　　　　侍帝晨<lb/>
　　　　四明賔友　　　　南宫仙<lb/>
　　　　元規領鬼兵　　　文舉求自代<lb/>
　　　　逸少繫禁中　　　忠孝人為地下主者<lb/>
　　　　至真　　　　　　英雄不為仙<lb/>
　　　　三官之僚　　　　鬱池𤣥宫<lb/>
　　　　帝嚳九變十化經　玉霄琳房<lb/>
　　　　學道先治病　　　存神光<lb/>
<pb n="KR3j0180_WYG_033-5a"/>
　　　　味道讀經　　　　神藥<lb/>
　　　　老子㧞白日　　　上帝殺害日<lb/>
　　　　雲林夫人　　　　玉佩金鐺<lb/>
　　　　服日月芒法　　　按行洞天<lb/>
　　　　含真臺　　　　　髪不白<lb/>
　　　　死津生道　　　　服黄連不死<lb/>
　　　　白石生斷糓<lb/>
　<lb/>
<pb n="KR3j0180_WYG_033-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目錄<lb/>
<pb n="KR3j0180_WYG_033-6a"/>
欽定四庫全書<lb/>
　類說卷三十三　　　　　　宋　曽慥　編<lb/>
　　真誥<lb/>
金玉條脫<lb/>
　蕚緑華自云南山人女子年可二十上下青衣升平<lb/>
　元年䧏羊權家一月中輒六過末贈權詩云所期豈<lb/>
　朝華嵗暮於吾子并致火浣布手巾金玉條脫各一<lb/>
　君慎勿泄我是九疑山中得道女羅郁也<lb/>
<pb n="KR3j0180_WYG_033-6b"/>
櫛頭理髪<lb/>
　清靈真人云櫛頭理髪欲得過多<lb/>
清虚宫<lb/>
　南嶽夫人言明日當詣王屋山清虚宫<lb/>
香嬰<lb/>
　紫微王夫人與一神女俱來著雲錦䙱緑繡帶髻在<lb/>
　頂中餘髪至腰指著金鐶白珠約臂容顔如玉五香<lb/>
　馥芳如燒香嬰氣也香嬰者嬰香也出外國作詩曰<lb/>
<pb n="KR3j0180_WYG_033-7a"/>
　雲闕竪空際瓊臺聳鬰羅俯漱雲瓶津仰掇碧奈花<lb/>
　濯足玉天池鼓枻牽牛河<lb/>
芙蓉冠<lb/>
　桐栢山真人王子喬建芙蓉冠著朱衣以珠綴縫帶<lb/>
　劔<lb/>
金棺塟狗<lb/>
　清虚真人曰黄赤之道混氣之法是張道陵受教施<lb/>
　化為種子之一術非真人之事也吾數見行此而絶<lb/>
<pb n="KR3j0180_WYG_033-7b"/>
　種未見種子而得生所謂抱玉赴火以金棺塟狗也<lb/>
此道在長養分生<lb/>
　紫微夫人曰黄書赤界雖長生之秘要實得生之下<lb/>
　術非上宫天真流軿晏景之夫所得言也此道在長<lb/>
　養分生而已有懐於淫氣兼以行乎隱書者適足以<lb/>
　握水官之筆鳴三官之鼓耳<lb/>
四難<lb/>
　南嶽夫人言虚妄者徳之病華衒者身之灾淫者失<lb/>
<pb n="KR3j0180_WYG_033-8a"/>
　之首耻者體之籥遣此四難可以問道<lb/>
服日飡霞<lb/>
　九華真妃曰日者霞之實霞者日之精惟聞服日實<lb/>
　之法未見知霞精之養飡霞之經甚秘致霞之道甚<lb/>
　易此謂體生玉光霞映上清之法又曰眼者身之鏡<lb/>
　耳者體之牖視多則鏡昏聽衆則牖閉妾有磨鏡之<lb/>
　石决牖之術面者人之庭髪者腦之華心悲則面焦<lb/>
　腦减則髪素所以精氣内䘮丹津損竭妾有童面之<lb/>
<pb n="KR3j0180_WYG_033-8b"/>
　經還白之法精者體之神明者身之寳勞多則精散<lb/>
　營多則明消妾有益精之道延明之經<lb/>
張良三期<lb/>
　南嶽夫人曰言者性命之全敗也信者得失之闗鍵<lb/>
　也張良三期可謂篤道而明心矣<lb/>
守真一則嬰顔而𤣥鬢<lb/>
　篤行一年使頭不白禿髪更生内接兒孫以職業自<lb/>
　覊外綜王事朋友之交耳目廣用聲氣雜役此道不<lb/>
<pb n="KR3j0180_WYG_033-9a"/>
　專行事無益不失其才例多隱逸棲身林嶺之中逺<lb/>
　人間而抱淡則必嬰顔而𤣥鬢<lb/>
玉醴金漿交梨火棗<lb/>
　此則騰飛之藥不比金丹若體未真穢念盈懐恐此<lb/>
　物必不肯來也火棗交梨之根先生君心中者使心<lb/>
　中猶有荆棘相雜是以二樹不見可剪除荆棘俾此<lb/>
　樹復生出其實無幾何也<lb/>
山中許道士人間許長史<lb/>
<pb n="KR3j0180_WYG_033-9b"/>
　雲林王夫人謂許長史曰玉醴金漿交生神梨方丈<lb/>
　火棗𤣥先靈芝我當與山中許道士不以與人間許<lb/>
　長史許道士名玉斧長史之子也<lb/>
兄弟七人得道<lb/>
　王子晉父周靈王有子三十八人子晉太子也是為<lb/>
　子喬弟兄七人得道五男二女妹名觀香受子喬飛<lb/>
　解脫網之道入緱氏山中其兄眉夀亦得道<lb/>
青童詩<lb/>
<pb n="KR3j0180_WYG_033-10a"/>
　青童大君曰欲殄滅度根當㧞生死栽沉吟墮九泉<lb/>
　但坐惜形骸<lb/>
神形如車馬<lb/>
　太虚真人曰觀神載形時亦如車從馬車敗馬奔亡<lb/>
　牽連一時假哀世莫識此但是惜風火種罪天網上<lb/>
　受毒地獄下<lb/>
度形舟<lb/>
　西城真人曰形為度神舟泊岸當别去徘徊生死輪<lb/>
<pb n="KR3j0180_WYG_033-10b"/>
　但苦心猶豫<lb/>
紫微歌<lb/>
　紫微夫人歌曰褰裳濟緑河遂見扶桑公髙㑹大林<lb/>
　墟寢宴𤣥華宫信道茍純篤何不棲東峯<lb/>
採五芝<lb/>
　右英吟曰有心許斧子言當採五芝芝草不必得汝<lb/>
　亦不能來<lb/>
金漿玉㽔<lb/>
<pb n="KR3j0180_WYG_033-11a"/>
　右英曰瓊丹一御九華三飛雲液晨酣流黄徘徊仰<lb/>
　咽金漿咀嚼玉㽔改容於三隂之館童顔於九煉之<lb/>
　尸<lb/>
南真夫人<lb/>
　南人即南真夫人也云得道去世或顯或隱或再酣<lb/>
　瓊精而叩棺一服刀圭而尸爛鹿皮翁吞玉華而流<lb/>
　蟲出户仇季子咽金液而臭聞百里黄帝火九鼎於<lb/>
　荆山尚有橋領之墓季主服雲散以潛升猶頭足異<lb/>
<pb n="KR3j0180_WYG_033-11b"/>
　處墨秋咽虹丹以投水寗生服石腦而赴火務光剪<lb/>
　韭以入清泠之淵柏成納氣而腸胃三腐得道取舎<lb/>
　之迹無常矣<lb/>
尸解<lb/>
　人死後視其形如生人皆尸解也足不青皮不皺目<lb/>
　光不毁無異生人頭髪盡脫而失形骨者皆尸解也<lb/>
　白日飛昇方是仙非尸解之例也<lb/>
人死適太隂<lb/>
<pb n="KR3j0180_WYG_033-12a"/>
　若其人暫死適太隂權過三官者肉爛血沉而又五<lb/>
　臟自生白骨如玉七魄常侍三魂内守三元權息太<lb/>
　神内閉三二十年隨意而出收血育肉生精煉液復<lb/>
　質成形勝於未死之容也真人煉形於太隂易貌於<lb/>
　三官者此之謂也<lb/>
得道之士<lb/>
　得道之士暫遊太隂者太一守尸三魂營骨七魄衛<lb/>
　肉胎靈錄氣<lb/>
<pb n="KR3j0180_WYG_033-12b"/>
玉晨大道君<lb/>
　太上者道之子孫是為上清真人即玉晨大道君也<lb/>
四真人<lb/>
　老君者太上之弟子年七嵗知長生之要是以為太<lb/>
　極真人有四真人老君處其左佩神虎之符帶流金<lb/>
　之鈴紫毛之節金精之巾<lb/>
白髪懸石重十萬斤<lb/>
　中山劉偉道學仙十二年仙人試之以石重十萬斤<lb/>
<pb n="KR3j0180_WYG_033-13a"/>
　一白髪懸之使偉道卧其下偉道心安體悦卧其下<lb/>
　十二年仙人遂授神丹而白日升天<lb/>
東王公西王母<lb/>
　漢初有四五小兒戲一兒歌曰着青裙入天門揖金<lb/>
　母拜木公時人莫知惟張子房往拜之此乃東王公<lb/>
　之玉童也金母者西王母也木公者東王公也仙人<lb/>
　拜王公揖王母<lb/>
食桃皮飲石中黄水<lb/>
<pb n="KR3j0180_WYG_033-13b"/>
　黄子陽魏人在博洛山中食桃皮飲石中黄水司馬<lb/>
　季主以尊仙八方與之遂以度世<lb/>
三闗<lb/>
　為道當令三闗常調三闗者口為心闗足為地闗手<lb/>
　為人闗三闗調五臟安則舉身無病<lb/>
心不正<lb/>
　欲使心正常以日出三丈錯手着兩肩上以日當心<lb/>
　心中間暖則心正矣有姜伯真行道採藥值仙人仙<lb/>
<pb n="KR3j0180_WYG_033-14a"/>
　人使平立日中其形偏仙人曰子篤志學仙人不知<lb/>
　心不正之為失因教以此遂得道<lb/>
夜半握固<lb/>
　常以夜半時去枕平卧握固放體氣調而微者身神<lb/>
　具矣<lb/>
隱穀蟲<lb/>
　得道者有隱穀蟲之法而見三尸之術穀蟲死則三<lb/>
　尸枯三尸枯自然落矣<lb/>
<pb n="KR3j0180_WYG_033-14b"/>
九患<lb/>
　學道者有九患有志無時有時無友有友無志有志<lb/>
　不遇其師遇師不覺覺師不勤勤不守道或守不固<lb/>
　固不能久此人之九患也<lb/>
學道大忌<lb/>
　喜怒損志哀戚損性榮華惑徳隂陽竭精學道之大<lb/>
　忌也<lb/>
食勿多飽勿卧<lb/>
<pb n="KR3j0180_WYG_033-15a"/>
　食慎勿多多則生病飽甚便卧卧則心蕩心蕩多失<lb/>
　性食多生病則藥不行<lb/>
式規法<lb/>
　式規之法使人目明常以甲子旬取東流清水合真<lb/>
　丹以洗目<lb/>
吐死氣取生氣<lb/>
　欲為道者口常吐死氣取生氣慎笑節語常思其形<lb/>
陽臺<lb/>
<pb n="KR3j0180_WYG_033-15b"/>
　王屋山仙之别天所謂陽臺也始得道者皆詣陽臺<lb/>
　處清虚之宫也<lb/>
太洞真經<lb/>
　太洞者神州也神州别有三山山有七宮宫有七變<lb/>
　朝化為金日中為銀暮化為銅夜化為光或為山或<lb/>
　為水或為石謂之七變七變有七經七經有三十一<lb/>
　玉童隨此書故曰太洞真經讀之萬過便仙<lb/>
太極隱芝<lb/>
<pb n="KR3j0180_WYG_033-16a"/>
　閬野者閬風之府崑崙上有九府是為九宫太極為<lb/>
　太宫諸仙人是九宫之官明大洞為仙卿服金丹為<lb/>
　大夫衆芝為御史服太極隱芝便為左右仙公及真<lb/>
　人矣<lb/>
尸解仙<lb/>
　尸解之仙不得御華葢乘飛龍登太極遊九宫<lb/>
陽丹<lb/>
　陽丹九轉世人皆有此術謂房中之事陽丹或作隂丹<lb/>
<pb n="KR3j0180_WYG_033-16b"/>
服术叙<lb/>
　紫微夫人服术叙云察草木之速益於己者並不及<lb/>
　术术氣則式遏鬼氣輕身延年通液化津益血生腦逐<lb/>
　惡致真守精衛命古人名為山精之卉山薑之精太<lb/>
　上遵仙銘曰子欲長生當服山精子欲輕翔當服山<lb/>
　薑<lb/>
五難<lb/>
　西城王君曰人離三惡道得為人難也去女為男難<lb/>
<pb n="KR3j0180_WYG_033-17a"/>
　也六情四體完具難也得生中國難也值有道父母<lb/>
　國君難也<lb/>
㧞愛欲根<lb/>
　青童君曰人之為道能㧞愛欲之根如掇懸珠一一<lb/>
　掇之㑹有盡時銷去外惡㑹有盡時盡則道矣<lb/>
道在呼吸之間<lb/>
　太上曰人命在幾日間或曰在一日間或曰在飯食<lb/>
　間太上謂未為道或曰在呼吸之間太上曰善哉可<lb/>
<pb n="KR3j0180_WYG_033-17b"/>
　謂為道矣<lb/>
飯學道者<lb/>
　太虚真人曰飯凡人百不如飯一善人飯善人千不<lb/>
　如飯一學道者<lb/>
天下有五難<lb/>
　紫元夫人曰天下有五難貧窮恵施難豪富學道難<lb/>
　制命不死難得見洞經難生值壬辰後聖世難<lb/>
行道如磨鏡<lb/>
<pb n="KR3j0180_WYG_033-18a"/>
　太上曰行道如磨鏡垢去明存即自見形斷六情守<lb/>
　空虚見道之真亦知宿命矣又念道行道信道遂得<lb/>
　信根其福無量<lb/>
小兒貪刀刃蜜<lb/>
　紫微夫人曰為道者譬持火入㝠室中其㝠即滅而<lb/>
　明獨存財色於己如小兒貪刀刃之蜜其甜不足以<lb/>
　美口即有截舌之患<lb/>
無愛即無憂<lb/>
<pb n="KR3j0180_WYG_033-18b"/>
　南極夫人曰人從愛生憂憂生則有畏無愛即無憂<lb/>
　無憂則無畏<lb/>
學道如彈琴<lb/>
　太上真人問人曰子嘗彈琴絃緩何如答曰不鳴不<lb/>
　悲又問絃急何如曰聲絶而傷悲又問緩急得中何<lb/>
　如答曰衆音和合八音妙奏矣真人曰學道執心調<lb/>
　適亦如彈琴道可得矣<lb/>
惜氣<lb/>
<pb n="KR3j0180_WYG_033-19a"/>
　學道之心如憶朝食未有不得者也惜氣如惜面目<lb/>
　未有不全者也<lb/>
求名如燒香<lb/>
　人隨俗要求華名譬如燒香衆人皆聞其芳不知薫<lb/>
　以自燔燔盡則氣滅名立則身絶<lb/>
穿井<lb/>
　學道如穿井形愈深而去土愈難運出當披其心正<lb/>
　其行乃見泉源<lb/>
<pb n="KR3j0180_WYG_033-19b"/>
摩面<lb/>
　大素經曰一面之上兩手常摩拭使熱令人光澤皺<lb/>
　斑不生先摩切兩掌令熱以拭兩目仍順手摩髪如<lb/>
　理櫛之狀兩臂更交互以手摩之髪不白脉不浮外<lb/>
營治城郭灌溉中嶽<lb/>
　消魔經曰若體中不寧當反舌塞喉漱滿咽液亦無<lb/>
　數體中自寛軟耳欲數按抑令人聰徹所謂營治城<lb/>
　郭名書皇籍鼻亦欲得按其左右令人氣平所謂灌<lb/>
<pb n="KR3j0180_WYG_033-20a"/>
　溉中嶽名書帝籙<lb/>
閉目内視<lb/>
　經曰坐常欲閉目内視存見五臟腸胃久行之自得<lb/>
　分明了了<lb/>
叩齒咽液<lb/>
　紫微夫人曰夜卧覺叩齒九通咽液九遍以手按鼻<lb/>
　左右上下數十遍<lb/>
櫛髪呪<lb/>
<pb n="KR3j0180_WYG_033-20b"/>
　櫛髪呪曰泥丸𤣥華保精長存左為隱月右為日根<lb/>
　六合清煉百神受恩呪畢咽液五遍能常行之髪不<lb/>
　落而日生經曰理髪欲向王地<lb/>
燒香<lb/>
　南嶽夫人曰燒香時勿反顧忤真氣致邪應也入靜<lb/>
　户先以右足著前使人通逹上聞臨食勿道死事恐<lb/>
　令食物來衆邪氣洗澡時常存六丁令人所向如願<lb/>
閉氣拜靜<lb/>
<pb n="KR3j0180_WYG_033-21a"/>
　正一平經曰閉氣拜靜使百鬼畏憚功曹使者龍虎<lb/>
　君日可見與語<lb/>
善惡夢<lb/>
　數遇惡夢一曰魂妖二曰心試三曰尸賊夢覺以左<lb/>
　手躡人中二七遍啄齒二七遍反凶成吉夜遇善惡<lb/>
　夢覺當摩目二七叩齒二七遍<lb/>
服日月<lb/>
　東華真人服日月之象男服日象女服月象一日不<lb/>
<pb n="KR3j0180_WYG_033-21b"/>
　廢使人聰明五臟生華太虚真人曰以月五日夜半<lb/>
　存日象在心中日從口入使照一心之内<lb/>
射箭<lb/>
　為道當如射箭直往不顧乃能得造堋的<lb/>
讀道徳經<lb/>
　太極真人云讀道徳五千言萬遍則雲駕來迎<lb/>
性躁<lb/>
　中君云性躁暴者一身之賊病求道之堅梗也逐之<lb/>
<pb n="KR3j0180_WYG_033-22a"/>
　者真去改之者道來<lb/>
丹砂合藥<lb/>
　小茅君云丹砂雄黄雌黄家家有之終無一人合者<lb/>
　又云可令許斧數沐浴濯其水疾之氣消其積垢之<lb/>
　痴亦致真之階<lb/>
卧床欲髙<lb/>
　人卧床當令高高則地氣不及鬼吹不干鬼氣侵人<lb/>
　當依地而逆上耳<lb/>
<pb n="KR3j0180_WYG_033-22b"/>
殺鬼法<lb/>
　帝殺鬼之法先叩齒三十六下然後乃誦天蓬呪<lb/>
風病<lb/>
　風病生於丘墳隂濕三泉壅滯故地官以水氣相激<lb/>
　多作風痺<lb/>
八節<lb/>
　八節之日當謀善事不可忿爭喜怒及行威刑<lb/>
真人和六液<lb/>
<pb n="KR3j0180_WYG_033-23a"/>
　學生之法不可泣涙及多唾泄是以真人常吐納咽<lb/>
　沫以和六液<lb/>
五卯之日<lb/>
　甲寅庚申是尸鬼競亂精神躁穢之日夫婦不可同<lb/>
　席當清齋不寢凡五卯之日當齋心存神令氣常存<lb/>
　如此玉女降<lb/>
不食蒜<lb/>
　黄仙君口訣服藥物不欲食蒜及石榴子猪犬頭肉<lb/>
<pb n="KR3j0180_WYG_033-23b"/>
暮卧存日月可辟萬邪<lb/>
　青牛道士口訣暮卧存日在額上月在臍上辟千鬼<lb/>
　萬邪致玉女降<lb/>
地肺<lb/>
　金陵有洞虚之膏腴句曲之地肺履之者萬萬知之<lb/>
　者無一茅山天市壇四靣皆有寳金白玉各九千斤<lb/>
　入地九尺耳<lb/>
拜樹乞長生<lb/>
<pb n="KR3j0180_WYG_033-24a"/>
　有人好道不知其方朝夕拜一枯樹輙云乞長生如<lb/>
　此二十八年不倦一旦木生紫華華甘津如蜜食訖<lb/>
　即仙精誠之至也有人數向太華山拜禮一旦西嶽<lb/>
　丈人授其仙道一人十年拜河水遂見河侯河伯教<lb/>
　授水行不溺法<lb/>
三等號<lb/>
　號地下主者有三等鬼神之號復有三等<lb/>
服霧氣<lb/>
<pb n="KR3j0180_WYG_033-24b"/>
　漢張㣲子常服霧氣云霧氣是山澤水火之華精金<lb/>
　石之盈氣久服則能散形入空與雲氣合體㣲子受<lb/>
　法於東華玉妃<lb/>
大既有之小亦宜然<lb/>
　晉王衍女字進賢為愍懐太子妃洛陽亂劉曜畧進<lb/>
　賢欲妻之進賢罵曰我皇太子婦司徒公女胡羌小<lb/>
　子敢干我乎即投孟津侍婢六出曰大既有之小亦<lb/>
　宜然復投河中<lb/>
<pb n="KR3j0180_WYG_033-25a"/>
嵩髙女真<lb/>
　韓西華出遊撫接二人將入華陽宫洞内<lb/>
五色隱芝<lb/>
　羅江大霍有洞臺中有五色隱芝華陽洞有五夜種<lb/>
　光芝良常山有熒火芝得食一枚心中一孔明食七<lb/>
　枚七孔明得食四十九枚夀萬年<lb/>
種五果<lb/>
　巴陵侯姜升茂住句曲山下種五果并五辛菜常買<lb/>
<pb n="KR3j0180_WYG_033-25b"/>
　菜以市丹砂升茂以秦時封侯今名此地為姜地又<lb/>
　有郭四朝種柰所謂福鄉之柰<lb/>
服胎氣<lb/>
　後漢龍伯髙從仙人刁道林受服胎炁之法<lb/>
三官獄<lb/>
　三官有獄官名大理李豐令為大理都餘一守缺擬<lb/>
　王附子不以與許虎也<lb/>
佛道仙道<lb/>
<pb n="KR3j0180_WYG_033-26a"/>
　裴真人有弟子三十四人其十八人學佛道餘者學<lb/>
　仙道<lb/>
受藏景化形法<lb/>
　司馬季主入委羽山受石精金光藏景化形法於太<lb/>
　𤣥仙女<lb/>
日行三千里<lb/>
　宋徳𤣥周宣時人得道能一日行三千里<lb/>
龍奏靈阿鳯鼓雲池<lb/>
<pb n="KR3j0180_WYG_033-26b"/>
　挹九轉而尸化吞刀圭而蟲流司馬季主燕昭王王<lb/>
　子晉是也周穆王北造崑崙之阿飲絳山石髓食玉<lb/>
　樹之實而方墓乎汲郡夏禹詣中山啖紫柰醉金酒<lb/>
　服靈實行九真而猶葬於㑹稽北戎長胡大王獻帝<lb/>
　舜以白狼之玉霜十轉紫華而方死塟蒼梧之野此諸<lb/>
　聖並以龍奏靈阿鳯鼔雲池豈同腐骸太隂以肉餉<lb/>
　蟲螘者哉<lb/>
彭祖名鏗<lb/>
<pb n="KR3j0180_WYG_033-27a"/>
　青精先生彭祖名鏗鳯綱啇山四皓淮南八公並以<lb/>
　肥遁山林遊仙為樂升虚為戚非不能登天也弗為<lb/>
　之耳<lb/>
至人<lb/>
　至人在元氣為元君在𤣥宫為𤣥師在南辰為南極<lb/>
　老人在太虚為太虚真人在南為赤松子<lb/>
桐栢山<lb/>
　桐栢山髙萬八千丈其山八重周回八百餘里樹則<lb/>
<pb n="KR3j0180_WYG_033-27b"/>
　踈玡琳碧泉則石醴金精其山盡五色金也<lb/>
酆都宫名<lb/>
　世人有知酆都六天宫門名則百鬼不敢為害<lb/>
稻名重思<lb/>
　酆都稻名重思其米如石榴子亦以上獻仙官<lb/>
鬼官北斗<lb/>
　鬼官北斗君乃道家七辰北斗之考官此鬼一官又<lb/>
　𨽻九星精上屬北辰玉君天上北斗有所司察故鬼<lb/>
<pb n="KR3j0180_WYG_033-28a"/>
　官亦置此職武王發今為北斗君夏啓為東明公領<lb/>
　斗君師文王為西明公領北斗師邵公奭為南明公<lb/>
　吳季札為北明公四明公有賔友四人此四公後當<lb/>
　亦升仙階四明公領四方鬼<lb/>
天門亭長<lb/>
　北斗君天門亭長今是臧洪紀瞻與虞潭更直一日<lb/>
　守天門殷浩侍帝晨與何晏對温太真為監海國伯<lb/>
　取杜預為長史<lb/>
<pb n="KR3j0180_WYG_033-28b"/>
室宇潔淨<lb/>
　人卧室宇當令潔淨則受靈氣不淨則受故氣故氣<lb/>
　亂人室宇者所為不成所作不立一身亦然耳當洗<lb/>
　沭澡潔故氣者鬼神塵濁不正之氣也<lb/>
鬼畏啄齒<lb/>
　夜行常啄齒鬼神畏啄齒聲故不得犯人也兼以漱<lb/>
　液亦善<lb/>
侍帝晨<lb/>
<pb n="KR3j0180_WYG_033-29a"/>
　侍帝晨有八人李廣王嘉何晏等如世之侍中<lb/>
四明賔友<lb/>
　魏武帝為北宫大傅孫䇿漢髙祖晉宣帝荀彧為四<lb/>
　明公賓友<lb/>
南宫仙<lb/>
　有隂徳者徑補仙官或入南宫受化不拘職位在世<lb/>
　以罪福多少稱量家分大都行隂徳多恤窮厄例皆<lb/>
　詣南宫為仙<lb/>
<pb n="KR3j0180_WYG_033-29b"/>
元規領鬼兵<lb/>
　庾元規為北大帝中衛大將軍以華歆為司馬所謂<lb/>
　軍公也領鬼兵數千人<lb/>
文舉求自代<lb/>
　孔文舉為後中衛大夫將軍陶侃為西河侯求滕含<lb/>
　自代未許<lb/>
逸少繫禁中<lb/>
　逸少有事繫禁中已五年云事已散<lb/>
<pb n="KR3j0180_WYG_033-30a"/>
忠孝人為地下主者<lb/>
　忠孝之人既終皆為地下主者一百四十年受下仙<lb/>
　之教授以大道漸補仙官比干今在戎山學善在少<lb/>
　室得此變煉者甚多舉此二人為標耳<lb/>
至真<lb/>
　至真者紛華不能散其正氣男言之務光之行女言<lb/>
　之宋金潭女是也<lb/>
英雄不為仙<lb/>
<pb n="KR3j0180_WYG_033-30b"/>
　諸英雄之才誅暴整亂建號帝王既終受書三官四<lb/>
　輔或為五帝上相或為四明賔友助治百鬼綜理死<lb/>
　生此等奉屬三官永無進仙之冀坐殺伐酷害故也<lb/>
　秦始皇今為北帝上相劉季為南明賔友是也<lb/>
三官之僚<lb/>
　齊桓公為三官都禁郎主生死簡籙晉文公為水官<lb/>
　司命此等名位是三官之僚無與真仙家事<lb/>
欝池𤣥宫<lb/>
<pb n="KR3j0180_WYG_033-31a"/>
　八淳山髙五十里與滄浪方山相連下有碧海上有<lb/>
　桑林真人欝池𤣥宫東王所鎮處也<lb/>
帝嚳九變十化經<lb/>
　<hi>闕</hi>玉子者帝嚳也詣鍾山獲九變十化經以隱遯日<lb/>
　月遊行星辰一旦疾崩後有發其墓者惟見一劔作<lb/>
　龍鳴虎哮之聲<lb/>
玉霄琳房<lb/>
　大道玉晨君登玉霄琳房四盼天下有志節逺遊之<lb/>
<pb n="KR3j0180_WYG_033-31b"/>
　心者<lb/>
學道先治病<lb/>
　學生之道當先治病不使體有虚邪及血少腦减有<lb/>
　道士王仲甫吸引二景飡霞四十餘年都不覺益其<lb/>
　子亦服之十八年白日升天南嶽真人降而教仲甫<lb/>
　云子身有大病腦宫虧减筋液不注雖按景飡霞未<lb/>
　為身益仲甫因服藥治病兼修其事後亦升天<lb/>
存神光<lb/>
<pb n="KR3j0180_WYG_033-32a"/>
　凡存神光行仙事不得以衣服借人亦不服非己之<lb/>
　物巾褐履屐皆使鮮盛三魂七魄或棲其中亦為五<lb/>
　神之氣忌洿沾故也<lb/>
味道讀經<lb/>
　凡味至道讀神經十言二十言中當一二過舐唇咽<lb/>
　液百言五十言三兩過叩齒㑹神靈和血氣<lb/>
神藥<lb/>
　服神藥勿使北方天忌亥子日不可睡亡精失氣减<lb/>
<pb n="KR3j0180_WYG_033-32b"/>
　損年命<lb/>
老子㧞白日<lb/>
　正月四日二月八日三月十一日四月十六日五月<lb/>
　二十日六月二十四日七月二十八日八月十九日<lb/>
　九月十六日十月十三日十一月十二日十二月七<lb/>
　日老子㧞白日<lb/>
上帝殺害日<lb/>
　正月庚申二月辛酉三月庚戌四月癸亥五月壬子<lb/>
<pb n="KR3j0180_WYG_033-33a"/>
　六月癸丑七月甲寅八月乙夘九月甲辰十月丁巳<lb/>
　十一月丙午十二月丁未上帝殺害日百事不宜<lb/>
雲林夫人<lb/>
　王媚蘭阿母第十三女名雲林夫人<lb/>
玉珮金璫<lb/>
　仙人有玉珮金璫以登太極<lb/>
服日月芒法<lb/>
　日有九芒月有十芒方諸宫有服日月芒法<lb/>
<pb n="KR3j0180_WYG_033-33b"/>
按行洞天<lb/>
　東海君乘獨飈飛輪車按行諸洞天<lb/>
含真臺<lb/>
　處士得道者居含真臺童女得道者居蕭堂<lb/>
髪不白<lb/>
　凝心虚形抱𤣥念神專守真一則髪不白禿更鬒乃<lb/>
　有以百思纒胷寒熱破神口言吉凶之㑹身排得失<lb/>
　之門抱道不行握寳不用而望頭不白者亦希聞也<lb/>
<pb n="KR3j0180_WYG_033-34a"/>
死津生道<lb/>
　小有真人曰失道從死津三魂迷生道生生日已逺<lb/>
　死死日已早<lb/>
服黄連不死<lb/>
　劉奉林周時人學道嵩山四百年三合神丹為邪物<lb/>
　所敗乃入委羽山能閉氣三日不息今千餘年猶未<lb/>
　升仙但服黄連得不死爾不能有所役使<lb/>
白石生斷榖<lb/>
<pb n="KR3j0180_WYG_033-34b"/>
　入山常煮白石子者以石為糧世號白石生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷三十三<lb/>
</p>
<p>
</p>
  </div>
</body>
</text>
</TEI>
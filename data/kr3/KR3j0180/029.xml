<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類說目錄</head> <lb/>
    <p>
<pb n="KR3j0180_WYG_029-1a"/>
欽定四庫全書<lb/>
　類說目錄<lb/>
　　卷二十九<lb/>
　　　麗情集<lb/>
　　　　烟中仙　　　　　崔徽<lb/>
　　　　灼灼　　　　　　燕子樓<lb/>
　　　　無雙仙客　　　　蓮花妓<lb/>
　　　　蜀妓薛濤　　　　愛愛<lb/>
<pb n="KR3j0180_WYG_029-1b"/>
　　　　酥香　　　　　　燕女墳<lb/>
　　　　泰娘　　　　　　張好好<lb/>
　　　　湖州髫髻女　　　三卿題<lb/>
　　　　黃陵廟詩　　　　贈妓詩<lb/>
　　　　文宗詩　　　　　非烟<lb/>
　　　　薛瓊瓊　　　　　柳枝娘<lb/>
　　　　趙嘏姬　　　　　琴客<lb/>
　　　　香兒　　　　　　余媚娘<lb/>
<pb n="KR3j0180_WYG_029-2a"/>
　　　靈怪集<lb/>
　　　　鐺釡皆行　　　　火車<lb/>
　　　　廢宅三怪　　　　女倚樹吟<lb/>
　　　　虎脫皮為女子<lb/>
　　　雞跖集<lb/>
　　　　日三竿　　　　　月半環<lb/>
　　　　星牢　　　　　　銀灣<lb/>
　　　　桑林雨　　　　　去天尺五<lb/>
<pb n="KR3j0180_WYG_029-2b"/>
　　　　孤雲兩角　　　　分香<lb/>
　　　　蓴龜　　　　　　抱甕<lb/>
　　　　食猪　　　　　　瓊筵<lb/>
　　　　長鎗　　　　　　數米秤薪<lb/>
　　　　釵澤　　　　　　休休休<lb/>
　　　　白足禪僧　　　　談柄<lb/>
　　　　甲乙夜　　　　　出於繫表<lb/>
　　　　薛濤　　　　　　柳三眠<lb/>
<pb n="KR3j0180_WYG_029-3a"/>
　　　　急灘上水舡　　　天乳星<lb/>
　　　　銀浦　　　　　　綠莎㕔<lb/>
　　　　縹瓦　　　　　　雞跖<lb/>
　　　　雌甲辰<lb/>
　　　資暇集<lb/>
　　　　不拜單于　　　　車馬行色<lb/>
　　　　行李　　　　　　甪里<lb/>
　　　　客散　　　　　　藥欄<lb/>
<pb n="KR3j0180_WYG_029-3b"/>
　　　　七歩　　　　　　渭陽<lb/>
　　　　萬幾　　　　　　鄼侯<lb/>
　　　　甘羅　　　　　　押牙<lb/>
　　　　揚州　　　　　　星火鋪<lb/>
　　　　豹直　　　　　　急急如律令<lb/>
　　　　蹙戎　　　　　　端午<lb/>
　　　　寓直　　　　　　俗談<lb/>
　　　　麻胡　　　　　　三臺<lb/>
<pb n="KR3j0180_WYG_029-4a"/>
　　　　措大　　　　　　投子<lb/>
　　　　屋頭　　　　　　卷白波<lb/>
　　　　吳牛魏鵲　　　　杜度<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_029-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說目錄<lb/>
<pb n="KR3j0180_WYG_029-5a"/>
欽定四庫全書<lb/>
　類說卷二十九　　　　　　宋　曾慥　編<lb/>
　　麗情集<lb/>
烟中仙<lb/>
　越漁者楊父一女絶色為詩不過兩句或問胡不終<lb/>
　篇答曰無奈情思纒繞至兩句即思迷不繼有謝生<lb/>
　求娶焉父曰吾女宜配公卿謝曰諺云少女少郎相<lb/>
　樂不忘少女老翁苦樂不同且安有少年公卿耶翁<lb/>
<pb n="KR3j0180_WYG_029-5b"/>
　曰吾女詞多兩句子能續之稱其意則妻矣示其篇<lb/>
　曰珠簾半床月青竹滿林風謝續曰何事今宵景無<lb/>
　人解與同女曰天生吾夫遂偶之後七年春日楊忽<lb/>
　題曰春盡花隨盡其如自是花謝曰何故為不祥句<lb/>
　楊曰吾不久於人間矣謝續曰從來說花意不過此<lb/>
　容華楊即瞑目而逝後一年江上烟光溶曵見楊立<lb/>
　江中曰吾本仙謫居人間後倘思之即復謫下不能<lb/>
　得仙矣<lb/>
<pb n="KR3j0180_WYG_029-6a"/>
崔徽<lb/>
　蒲女崔徽同郡裴敬中為梁使蒲一見為動相從累<lb/>
　月敬中言還徽不得去怨抑不能自支後數月敬中<lb/>
　宻友知退至蒲有丘夏善寫人形知退為徽致意於<lb/>
　夏果得絶筆徽捧書謂知退曰為妾謝敬中崔徽一<lb/>
　旦不及卷中人徽且為郎死矣明日發狂自是稱疾<lb/>
　不復見客而卒<lb/>
灼灼<lb/>
<pb n="KR3j0180_WYG_029-6b"/>
　錦城官妓灼灼善舞柘枝歌水調相府筵中與河東<lb/>
　人坐神通目授如故相識自此不復面矣灼灼以軟<lb/>
　綃多聚紅淚宻寄河東人<lb/>
燕子樓<lb/>
　張建封僕射節制武寜舞妓盼盼公納之燕子樓白<lb/>
　樂天使經徐與詩曰醉嬌無氣力風裊牡丹花公薨<lb/>
　盼盼誓不他適多以詩代問答有詩近三百首名燕<lb/>
　子樓集嘗作三詩云樓上殘燈伴曉霜獨眠人起合<lb/>
<pb n="KR3j0180_WYG_029-7a"/>
　歡床相思一夜情多少地角天涯不是長北邙松栢<lb/>
　鏁愁烟燕子樓中思悄然自埋劍履歌塵散紅軟香<lb/>
　銷一十年適看鳴雁岳陽回又覩𤣥禽過社來瑶瑟<lb/>
　玉簫無意緒任從蟲網任從灰樂天和曰滿忩明月<lb/>
　滿簾霜被冷香銷獨卧床燕子樓前清月夜秋來只<lb/>
　為一人長鈿暈羅衫色似烟一回看着一澘然自從<lb/>
　不舞霓裳曲疊在空箱得幾年今年有客洛陽回曽<lb/>
　到尚書塜上來見說白楊堪作柱爭教紅粉不成灰<lb/>
<pb n="KR3j0180_WYG_029-7b"/>
　又一絶云黃金不惜買蛾眉揀得如花四五枝歌舞<lb/>
　教成心力盡一朝身去不相隨盼盼泣曰妾非不能<lb/>
　死恐百載之後人以我公重於色乃和白詩云自守<lb/>
　空樓歛恨眉形同春後牡丹枝舎人不會人深意剛<lb/>
　道泉臺不去隨<lb/>
無雙仙客<lb/>
　唐王仙客者劉振之甥振有女曰無雙㓜與戲弄相<lb/>
　雅振妻戲呼仙客為王郎子後無雙長成舅氏以位<lb/>
<pb n="KR3j0180_WYG_029-8a"/>
　尊官顯欲廢前約毎窺見無雙明艷若神仙中人有<lb/>
　青衣告客親事情恐參差也一日振趍朝忽走馬歸<lb/>
　云涇源兵士姚令言領兵入含元殿天子出苑北門<lb/>
　百官奔走行在召仙客勾當家事當以無雙嫁乃裝<lb/>
　金帛押領出開逺門我與骨肉出啟夏門遶城續至<lb/>
　仙客依教出城外久待不至遂至啟夏門守夏門者<lb/>
　皆持白棒徐問城中有何事今日有何人出此門答<lb/>
　云朱太尉作天子午後有人重載携家欲出去是租<lb/>
<pb n="KR3j0180_WYG_029-8b"/>
　庸使劉尚書門司不敢放出追騎至向北去矣仙客<lb/>
　驚懼走歸襄陽後知克復亰闕入京訪舅氏見舊使<lb/>
　蒼頭塞鴻仙客曰阿舅阿母安否鴻曰尚書授偽命<lb/>
　與夫人皆處極刑無雙已入宫掖家人唯婢採蘋在<lb/>
　焉訪求得之與居京兆尹以仙客為富平尉忽報中<lb/>
　使押内家三十人往園陵仙客令塞鴻假為驛吏夜<lb/>
　深簾下呼塞鴻曰郎徤否明日紫褥下取書鴻明日<lb/>
　得書云甞見勅使說富平古押衙人間有心人能求<lb/>
<pb n="KR3j0180_WYG_029-9a"/>
　之否仙客乃訪古生者居村墅厚贈金寳嵗餘古生<lb/>
　曰察君之意將有求於老夫耳士為知己用願粉身<lb/>
　以答深海之恩仙客以實告古生曰此事大易後半<lb/>
　嵗曰何人識無雙仙客以採蘋對古曰宿留數日後<lb/>
　忽聞有髙品過處置園陵宫人仙客令刺探所殺者<lb/>
　乃無雙也是夕扣門甚急古生領一兠子入曰此無<lb/>
　雙也今死矣後日當活古生又曰暫借塞鴻乃抽刀<lb/>
　斷其頸仙客甚怒古曰今日報郎君足矣比聞茅山<lb/>
<pb n="KR3j0180_WYG_029-9b"/>
　道士有藥服者立死三日復活求得一丸昨令採蘋<lb/>
　假作中使以無雙逆黨賜藥令自盡至陵下托以親<lb/>
　故百練贖其尸舁人等皆殺之以滅口老夫亦自刎<lb/>
　言訖舉刅而死仙客挈無雙變姓名歸襄陽諧老<lb/>
蓮花妓<lb/>
　嚴子牧豫章陳陶隠西山操行清潔守欲撓之遣小<lb/>
　妓蓮花往侍焉陶殊不採妓乃獻詩求去云蓮花為<lb/>
　號玉為腮珍重尚書遣妾來處士不生巫峽夢虚勞<lb/>
<pb n="KR3j0180_WYG_029-10a"/>
　神女下陽臺陶答曰近來詩思清於水老去風情薄<lb/>
　似雲已向昇天得門户錦衾深愧卓文君<lb/>
蜀妓薛濤<lb/>
　元㣲之元和中使蜀籍妓薛濤者有才色府公嚴司<lb/>
　空知元之情遣濤往侍焉後登翰林以詩寄曰錦江<lb/>
　滑膩峨眉秀毓出文君與薛濤言語巧偷鸚鵡舌文<lb/>
　章奪得鳳凰毛紛紛詞客皆停筆個個公侯欲夢刀<lb/>
　别後相思隔烟水菖蒲花發五雲髙<lb/>
<pb n="KR3j0180_WYG_029-10b"/>
愛愛<lb/>
　姓楊氏錢塘娼家女也七夕泛舟西湖採荷香為金<lb/>
　陵少年張逞所調相携潜遁於京師餘二年逞為父<lb/>
　捕去後或傳逞已卒致愛愛感念而亡小婢錦兒出<lb/>
　其故綉手籍香囊纈履郁然如新<lb/>
酥香<lb/>
　杜秘書多情多才也號善小詞元㣲之所謂能道人<lb/>
　意中語者信有之也隣有富家翁姓張氏有處子小<lb/>
<pb n="KR3j0180_WYG_029-11a"/>
　字酥香凡才人所為歌曲悉皆諷之一夕踰垣而至<lb/>
　杜疑為怪女曰兒乃隣家慕郎詞章願無棄也杜始<lb/>
　望不至此黎明徙居僻地富家翁失女不敢自明後<lb/>
　十年僕有過杜笞之僕以聞官杜捕逮鞫實除籍流<lb/>
　于河朔瀕行述承過樂一詞訣别女持紙三唱絶脰<lb/>
　而死<lb/>
燕女墳<lb/>
　宋末娼家女姚玉京嫁襄州小校敬瑜敬瑜溺水而<lb/>
<pb n="KR3j0180_WYG_029-11b"/>
　死玉京守志養姑舅常有雙燕巢梁間一日為鷙鳥<lb/>
　所獲其一孤飛悲鳴徘徊至秋翔集玉京之臂如告<lb/>
　别然玉京以紅縷繫足曰新春定來為吾侣也明年<lb/>
　果至因贈詩曰昔年無偶去今春猶獨歸故人恩義<lb/>
　重不忍更雙飛自爾秋歸春來凡六七年其年玉京<lb/>
　病卒明年復來周章哀鳴家人語曰玉京死矣墳在<lb/>
　南郭燕遂至<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>所亦死毎風清月明襄人見玉京與<lb/>
　燕同逰漢水之上<lb/>
<pb n="KR3j0180_WYG_029-12a"/>
泰娘<lb/>
　韋尚書家善謳者㑹樂工琵琶新聲尚書薨為蘄州刺<lb/>
　史張懸所得懸死泰娘無所歸抱樂器而哭其音焦<lb/>
　以悲劉禹錫歌曰泰娘家本閶門西門前綠水環金<lb/>
　堤有時粧成好天氣走上臯橋折花戲風流太守韋<lb/>
　尚書路旁忽見停隼旟斗量明珠鳥傳意紺幰迎入<lb/>
　専城居從郎西入帝城中貴逰簮組香簾櫳低鬟緩<lb/>
　視抱明月纎指破撥生胡風繁華一旦有消歇佩劍<lb/>
<pb n="KR3j0180_WYG_029-12b"/>
　無光履聲絶蘄州刺史張公子白馬親到銅駞里<lb/>
　自言買笑擲黄金月堕雲中從此始安知鵩鳥坐隅<lb/>
　飛寂寞旅魂招不歸秦家鏡破前時結韓壽香銷故<lb/>
　篋衣舉目風煙非舊時歸㝷岐路多參差如何將此<lb/>
　兩行淚更洒湘江斑竹枝<lb/>
張好好<lb/>
　杜牧佐沈傳師在江西張好好十三始以善歌來入<lb/>
　樂籍中公移鎮宣城好好復宣城籍中後二嵗為沈<lb/>
<pb n="KR3j0180_WYG_029-13a"/>
　述師著作雙鬟納之<lb/>
湖州髫髻女<lb/>
　唐杜牧太和末往㳺湖州刺史崔君素所厚者悉致<lb/>
　名妓殊不愜意牧曰願張水戲使州人畢觀牧當間<lb/>
　行寓目使君如其言兩岸觀者如堵忽有里姥引髫<lb/>
　髻女年十餘嵗真國色也將致舟中姥女皆懼牧曰<lb/>
　且未即納當為後期吾十年必為郡若不來乃從他<lb/>
　適因以重幣結之洎丹墀入相牧上牋乞守湖州比<lb/>
<pb n="KR3j0180_WYG_029-13b"/>
　至郡則十四年所納之姝已從人三載而生二子牧<lb/>
　亟使召之父母懼其見奪携㓜以詣母曰向約十年<lb/>
　不來而後嫁嫁已三年矣牧俛首曰其詞直強之不<lb/>
　祥乃禮而遣之為悵别詩曰自是尋春去較遲不須<lb/>
　惆悵怨芳時狂風落盡深紅色綠葉成隂子滿枝<lb/>
三卿題<lb/>
　云子家本若耶溪東與閨中同志者紉蘭佩蕙趨閑<lb/>
　之境不得從人不幸良人已失邈然無依命筆聊書<lb/>
<pb n="KR3j0180_WYG_029-14a"/>
　絶句<hi>闕</hi>姓二九下父後玉無瑕弁無首荆山石徃往<lb/>
　有以筆墨非女之事名姓故隠而不書詩曰昔逐良<lb/>
　人西入關良人身沒妾東還謝娘衛女不相待為雨<lb/>
　為雲歸舊山李舒解曰二九十八也十加八木字子<lb/>
　為父後木下子李字玉無瑕去其㸃也弁無首存其<lb/>
　廾也王下廾弄字也荆山石往往有者荆石多韞玉<lb/>
　當是姓李名弄玉也<lb/>
黃陵廟詩<lb/>
<pb n="KR3j0180_WYG_029-14b"/>
　開寳中賈知㣲遇曾城夫人杜蘭香及舜二妃於巴<lb/>
　陵二妃誦李羣玉黃陵廟詩曰黃陵廟前青草春黃<lb/>
　陵女兒茜裙新輕舟短棹唱歌去水逺天長愁殺人<lb/>
　賈與夫人别命青衣以秋雲羅帕覆定命丹五十粒<lb/>
　曰此羅是織女繰玉蠶織成遇雷雨宻收之其仙丹<lb/>
　毎嵗但服一粒則保一年後大雷雨見篋間一物如<lb/>
　雲烟騰空而去<lb/>
贈妓詩<lb/>
<pb n="KR3j0180_WYG_029-15a"/>
　歐陽詹贈太原妓詩云髙城已不知况乃城中人<lb/>
文宗詩<lb/>
　文宗與宰相謀誅宦官事洩番為内官所殺上登臨<lb/>
　游幸未嘗為樂往往瞠目獨語因題詩殿柱曰輦路<lb/>
　生春草上林花滿枝凭髙何限意無復侍臣知明日<lb/>
　便殿觀牡丹云俯者如愁仰者如恱開者如笑合者<lb/>
　如咽吟罷方省舒元輿詞也歎息泣下命樂適情宫<lb/>
　人沈翹翹舞河滿子詞云浮雲蔽白日上曰汝知書<lb/>
<pb n="KR3j0180_WYG_029-15b"/>
　耶此是文選古詩第一首念君臣值姦邪所蔽正是<lb/>
　今日乃賜金臂環翹翹善玉方響以響犀為椎紫檀<lb/>
　為架後出宫歸秦城奉使日東翹翹將玉方響登樓<lb/>
　撰一曲名憶秦郎<lb/>
非烟<lb/>
　武公業咸通中任河南功曹愛妾曰非烟善秦聲好<lb/>
　文學北隣趙象者窺見恱之因門媪題絶句寄非烟<lb/>
　以金鳳牋答詩象又以玉葉紙賦詩非烟又以連蟬<lb/>
<pb n="KR3j0180_WYG_029-16a"/>
　錦香囊碧苔牋贈詩象夜登梯踰垣入堂中盡繾綣<lb/>
　之意明日象送詩曰十洞三清雖路阻有心還得傍<lb/>
　瑶臺瑞香風引思深夜知是蘂宫仙馭來烟復贈相<lb/>
　思只怕不相識相見還愁却别君願得化為松上鶴<lb/>
　一雙飛去入行雲無何烟以細過捶女奴女奴乗間<lb/>
　以告公業縛之大柱鞭楚流血但云生相親死亦何<lb/>
　恨乃飲楚而絶洛陽有崔李二生與武掾逰崔詩云<lb/>
　恰似傳花人飲散空林池下最繁枝其夕夢烟謝曰<lb/>
<pb n="KR3j0180_WYG_029-16b"/>
　妾貎不迨桃李而零落過之李詩云艷魄香魂如有<lb/>
　在還應羞見墜樓人夢烟曵手曰士有百行君得全<lb/>
　乎何至苦相詆斥當屈君於地下面證之數日而生<lb/>
　卒<lb/>
薛瓊瓊<lb/>
　開元宫中第一箏手清明日上令宫妓踏青狂生崔<lb/>
　懐寳竊窺瓊瓊悦之因樂供奉楊羔濳班中得之羔<lb/>
　令崔小詞方得見薛崔作詞云平生無所願願作樂<lb/>
<pb n="KR3j0180_WYG_029-17a"/>
　中箏得近玉人纎手子砑羅裙上放嬌聲便死也為<lb/>
　榮羔飲懐以薰肌酒曰此常春草所造亦云千嵗藟<lb/>
　草可令髮白變黑致長生之道及崔為刑南司錄瓊<lb/>
　瓊理箏為吏所收赴闕明皇因以賜之<lb/>
柳枝娘<lb/>
　洛中里娼也聞誦李義山燕臺詩乃折柳結帶贈義<lb/>
　山以乞詩<lb/>
趙嘏姬<lb/>
<pb n="KR3j0180_WYG_029-17b"/>
　進士趙嘏有姬纎麗迫與計偕將携之西上為母氏<lb/>
　所沮乃留之鶴林寺因中原齋㑹浙帥窺之強致去<lb/>
　奄有明年嘏登第以詩箴之曰寂寞堂前日又曛陽<lb/>
　臺去作不歸雲當時聞說沙吒利今日青娥屬使君<lb/>
　帥得詩甚慚乃遣歸之<lb/>
琴客<lb/>
　柳宜城之愛妾也善撫琴瑟宜城請老琴出嫁顧况<lb/>
　歌曰佳人玉立生北方雖家邯鄲不是娼頭髻挼墮<lb/>
<pb n="KR3j0180_WYG_029-18a"/>
　手爪長善撫琴瑟有文章南山䦨干千丈雪七十非<lb/>
　人不煖熱人情銷歇古共然相公心在特書絶上善<lb/>
　若水任方圎憶昨好之今棄捐服藥不如獨自眠從<lb/>
　他别嫁一少年<lb/>
香兒<lb/>
　元載妓薛瓊英㓜以香屑雜飲食啖之長而肌香又<lb/>
　名香兒<lb/>
余媚娘<lb/>
<pb n="KR3j0180_WYG_029-18b"/>
　適周氏夫亡以介潔自守陸希聲使媒游說媚娘曰<lb/>
　陸郎中不置側室及女奴則可為婦希聲諾之娶二<lb/>
　年劈牋洙墨更唱迭和媚娘又能饌五色膾妙不可<lb/>
　及無何希聲納蕣英媚娘許之希聲以為誠然既共<lb/>
　居畧無他說侯希聲已他適將蕣英閉室中手刃殺<lb/>
　之碎其肌體盛以二大合封題云送物歸别墅閽吏<lb/>
　異之送京兆獄媚娘遂就極典<lb/>
　　靈怪集<lb/>
<pb n="KR3j0180_WYG_029-19a"/>
鐺釡皆行<lb/>
　鄭尚書絪罷相居第厨中鐺釡悉皆行盡日方定數<lb/>
　日鄭薨<lb/>
火車<lb/>
　李令開元中為秘書監頗事珍饌慘毒取味病篤有<lb/>
　甲仗數隊隨一火車入門聞堂中人誦經甲仗等回<lb/>
　良久一朱衣鬼徑來踏開門如雷震自内扶令出擲<lb/>
　火車中載之而去<lb/>
<pb n="KR3j0180_WYG_029-19b"/>
廢宅三怪<lb/>
　姚康成夜宿廢宅遇見三人入廊房内賦詩一人黑<lb/>
　細長吟曰昔日炎炎徒自知今無烽竈欲何為可怜<lb/>
　長柄今何用曾見燧人火化時一人細長面多創孔<lb/>
　吟曰當時得意氣填心一曲君前直萬金今日不如<lb/>
　庭下竹風來猶得學龍吟又一人肥短鬚髮散垂吟<lb/>
　曰頭焦鬢禿但心存力盡塵埃不復論莫笑今來同<lb/>
　荻草曽經中日掃柴門明日尋之鐵銚子一柄破笛<lb/>
<pb n="KR3j0180_WYG_029-20a"/>
　一管秃黍穰帚一把<lb/>
女倚樹吟<lb/>
　太和進士曹唐夜見一女峩冠黃服衣如煙霧倚樹<lb/>
　吟曰暫調清瑟理霓裳塵思那知鶴夢長樹裏有天<lb/>
　春寂寂人間無路月茫茫玉砂瑶草連溪綠雲水桃<lb/>
　花滿洞香霧水風燈易零落不知何日見劉郎唐明<lb/>
　日病卒五代史補載此詩曹唐作<lb/>
虎脫皮為女子<lb/>
<pb n="KR3j0180_WYG_029-20b"/>
　崔韜宿滁州𫝊舎夜見一虎入門韜懼潜伏視之見<lb/>
　虎脫皮乃一女子上㕔事而寢韜出問之云妾家以<lb/>
　畋獵為事韜取皮棄井中携女而去後韜擢第將妻<lb/>
　子赴官宣城再至滁驛視井中虎皮猶在韜取之妻<lb/>
　被之纔畢復變為虎哮吼上㕔食韜及其子而去<lb/>
　　雞跖集<lb/>
日三竿<lb/>
　南齊天文志永明五年日出三竿朱色黃色赤暈<lb/>
<pb n="KR3j0180_WYG_029-21a"/>
月半環<lb/>
　韓渥詩月若半環霜若玉<lb/>
星牢<lb/>
　貫索九星賤人之牢也九星皆明天下獄煩出列宿<lb/>
　圗<lb/>
銀灣<lb/>
　謂之銀河也出許洞詩<lb/>
桑林雨<lb/>
<pb n="KR3j0180_WYG_029-21b"/>
　應璩書曰湯禱桑林克致為雨<lb/>
去天尺五<lb/>
　韋曲杜鄠近長安諺曰韋曲杜鄠去天尺五<lb/>
孤雲兩角<lb/>
　廣記興元之南有路險絶謂之孤雲兩角去天一握<lb/>
分香<lb/>
　陸士衡弔魏武敘云武帝遺令曰餘香可分與諸夫<lb/>
　人<lb/>
<pb n="KR3j0180_WYG_029-22a"/>
蓴龜<lb/>
　雜組曰蓴根羮之絶羙江東謂之蓴龜<lb/>
抱甕<lb/>
　語林曰冬月釀酒令人抱甕速得味好<lb/>
食猪<lb/>
　宋明帝能食猪肉炙至二百臠<lb/>
瓊筵<lb/>
　張說詩云玉斚飛千日瓊筵薦八珍<lb/>
<pb n="KR3j0180_WYG_029-22b"/>
長鎗<lb/>
　李賀詩長鎗江米熟小樹棗花香<lb/>
數米秤薪<lb/>
　金載云韋莊澁慳數米而炊秤薪而㸑<lb/>
釵澤<lb/>
　馮衍妻任氏悍忌惟一婢頭無釵澤而無脂粉<lb/>
休休休<lb/>
　司空圗歌曰休休休莫莫莫伎倆雖多性靈惡賴是<lb/>
<pb n="KR3j0180_WYG_029-23a"/>
　長教閒處著<lb/>
白足禪僧<lb/>
　魏武帝時有一僧足白名思始甚有神異號白足禪<lb/>
　師<lb/>
談柄<lb/>
　南朝棲霞寺大朗法師毎談論手執松枝以為談柄<lb/>
甲乙夜<lb/>
　唐文宗曰若不甲夜觀事乙夜觀書何以為人君也<lb/>
<pb n="KR3j0180_WYG_029-23b"/>
出於繋表<lb/>
　庾信哀江南賦註曰何休見鄭𤣥註易曰子之道出<lb/>
　於繋表矣<lb/>
薛濤<lb/>
　元和初薛濤好製小詩惜其幅大乃狹小之皆以為<lb/>
　便减諸牋皆小名曰薛濤牋<lb/>
柳三眠<lb/>
　李義山賦曰豈如河畔牛星隔年只聞一過不及苑<lb/>
<pb n="KR3j0180_WYG_029-24a"/>
　中人柳終朝剰得三眠註漢苑中有人形柳一日三<lb/>
　起三倒<lb/>
急灘上水船<lb/>
　唐裴延裕在内庭文書敏㨗號下水船梁太祖受禪<lb/>
　姚洎為學士號上水船又號急灘頭上水船<lb/>
天乳星<lb/>
　列星圗曰天乳星明則甘露降<lb/>
銀浦<lb/>
<pb n="KR3j0180_WYG_029-24b"/>
　李賀謂天河為銀浦<lb/>
綠莎㕔<lb/>
　河中府舊有綠莎㕔王元之詩云綠莎㕔事舊鳴蛩<lb/>
縹瓦<lb/>
　瑠璃名縹瓦劉陶詩云縹碧以為瓦<lb/>
雞跖<lb/>
　吕氏春秋善學者如齊王食雞必食其跖<lb/>
雌甲辰<lb/>
<pb n="KR3j0180_WYG_029-25a"/>
　裴晉公有遺以槐癭者郎中庾威在坐曰此是雌樹<lb/>
　生者公問郎中年甲對云與公同是甲辰公笑曰郎<lb/>
　中便是雌甲辰<lb/>
　　資暇集<lb/>
不拜單于<lb/>
　浩虚舟作蘇武不拜單于賦攷漢正傳是鄭衆非蘇<lb/>
　武也李翰蒙求亦明言蘇武持節鄭衆不拜<lb/>
車馬行色<lb/>
<pb n="KR3j0180_WYG_029-25b"/>
　將送者多云車馬有行色莊子稱桞下季逢夫子自<lb/>
　盗跖所回非去也以車馬而有塵面焉意殆涉逺而<lb/>
　來者用此宜審何不據文意而正其訛<lb/>
行李<lb/>
　李字人姓之外更無别義左𫝊行李之李當作使杜<lb/>
　不究意理註云行使人也今逺行結束次第謂之行<lb/>
　李而不悟是行使耳按舊文使字作<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>傳冩誤作李<lb/>
　古使字山下人又人下子<lb/>
<pb n="KR3j0180_WYG_029-26a"/>
甪里<lb/>
　漢四皓其一號甪里甪音祿今多呼為角魏子友孔<lb/>
　氏秘記慮將來之誤直書祿里<lb/>
客散<lb/>
　今見賔旅出主人之門必曰客散不知客散孟嘗門<lb/>
　此是王維悲府主人沒之河上乃云秋風正蕭索痛<lb/>
　其主人沒後同僚皆散其可用耶<lb/>
藥欄<lb/>
<pb n="KR3j0180_WYG_029-26b"/>
　園庭中藥欄即約闌猶言圍援非花藥之欄也有不<lb/>
　悟者以藤架蔬圃媒作切對漢宣帝池藥未御幸者<lb/>
　假與貧民漢書蘭入宫禁字多作草下闌則藥欄尤<lb/>
　分明也<lb/>
七歩<lb/>
　陳思王七歩之㨗若方今朝諸王則大不佳何者七<lb/>
　歩成詩即燃萁煑豆之二十字也若以諸王為㨗卒<lb/>
　有十歩事相當何不採如後魏耶<lb/>
<pb n="KR3j0180_WYG_029-27a"/>
渭陽<lb/>
　徵舅氏事必用渭陽豈可輕耶齊楊愔㓜時其舅問<lb/>
　讀詩至渭陽未愔便號泣又有思戀二字亦不可輕<lb/>
　用其義類此<lb/>
萬幾<lb/>
　一日二日萬幾孔安國云幾㣲也當戒萬事之㣲也<lb/>
　晉太宗為丞相於事動必經年桓温怪其遲對曰萬<lb/>
　幾那得速耶此對真得書義近改為樞機之機當由<lb/>
<pb n="KR3j0180_WYG_029-27b"/>
　漢王嘉奏封事誤從木傍也顔氏不引孔註以證後<lb/>
　人不根其本且曰漢書尚爾曾不知班顔自誤後學<lb/>
　也<lb/>
鄼侯<lb/>
　蕭何封侯舉世呼為醝有呼賛者則反掩口而哂深<lb/>
　可訝也鄒氏云屬沛郡者音嵳屬南陽者音賛又茂<lb/>
　陵書云蕭何國在南陽合二家之說則音賛明矣<lb/>
甘羅<lb/>
<pb n="KR3j0180_WYG_029-28a"/>
　世云甘羅十二為秦相大誤也史記云羅事吕不韋<lb/>
　因說趙有功始皇封為上卿不曾為丞相丞相秦者<lb/>
　是羅祖名茂<lb/>
押牙<lb/>
　武職有押衙之目衙宜作牙非押衙府也葢押牙旗<lb/>
　者按兵書云牙旗者將軍之旌故竪於門史傳咸作<lb/>
　牙門今押牙既作押衙牙門亦為牙門也<lb/>
揚州<lb/>
<pb n="KR3j0180_WYG_029-28b"/>
　以風俗輕揚今作楊柳之楊謬也<lb/>
星火鋪<lb/>
　肆有以筐以筥或倚或垂鱗其物以鬻者名曰星貨<lb/>
　鋪此葢言其列貨叢雜如星之繁俗呼為星火鋪誤<lb/>
　也<lb/>
豹直<lb/>
　新官併宿本署曰爆直合作豹字豹性潔善服氣雨<lb/>
　雪霜霧伏而不出慮汚其身列女傳陶答子妻云南<lb/>
<pb n="KR3j0180_WYG_029-29a"/>
　山有文豹霧雨七日不下食者欲以澤其毛衣成其<lb/>
　文章小謝詩云雖無𤣥豹姿終隠南山霧是也南華<lb/>
　亦云豹棲於山林伏於嵓六然則併宿公署雅是豹<lb/>
　伏之義<lb/>
急急如律令<lb/>
　符祝之類末句急急如律令者人以為如飲酒之律<lb/>
　令速去不得滯一說漢朝毎行下文書皆云如律令<lb/>
　言非律非令之文書行下當亦如律令故符祝有如<lb/>
<pb n="KR3j0180_WYG_029-29b"/>
　律令之言按律令之令宜平聲讀為零律令是雷邉<lb/>
　㨗鬼此鬼善走與雷相疾速故云如此鬼之疾走也<lb/>
蹙戎<lb/>
　今奕棊取一道人行五棊曰蹙融融宜作戎此戲出<lb/>
　於黃帝蹙鞠意在軍戎也殊非圎融之意庾元規著<lb/>
　坐右方所言蹙戎者今蹙融也<lb/>
端午<lb/>
　周處風土記仲夏端五烹鶩角黍端始也謂五月初<lb/>
<pb n="KR3j0180_WYG_029-30a"/>
　五日也俗書端午其義無取予家元和中端五詔書<lb/>
　並無作午字<lb/>
寓直<lb/>
　二字起於潘岳為虎賁中郎將晉朝未有將校省故寄<lb/>
　直散騎省今百官各當本司而直固是當直安可云寓<lb/>
俗談<lb/>
　俗之誤談何限呼郡刺史為刺使謂般涉為官陟謂<lb/>
　茜為塹食魚謂鱖為桂以鮓鱟為詬人振鼻為噴涕<lb/>
<pb n="KR3j0180_WYG_029-30b"/>
　呿口為愛富殊不知噴啑為噫音隘藏府氣噫出也<lb/>
　又呼熨斗為醖剪刀為箭羃為幕禮為理保為補褒<lb/>
　為捕暴為歩觸類甚多不可悉數<lb/>
麻胡<lb/>
　俗怖嬰兒曰麻胡隋將軍麻祜性酷虐稚童互相恐<lb/>
　嚇曰麻祜來轉祜為胡如憲宗朝涇將郝玭畨中皆<lb/>
　畏其威嬰兒啼者以玭怖之則止武宗朝孩孺相脇<lb/>
　云薛尹來者類此也<lb/>
<pb n="KR3j0180_WYG_029-31a"/>
三臺<lb/>
　今日之催酒三臺或曰鄴中有三臺石崇㳺宴之地<lb/>
　樂工以促飲又云蔡邕三日之間周歴三臺樂府以<lb/>
　邕曉音律製此曲希其厚遺<lb/>
措大<lb/>
　稱士流為醋大言其峭醋冠四民之首一說衣冠儼<lb/>
　然有不可犯之色犯必有驗比於醋而更驗或云有<lb/>
　士人貧居新鄭以驢負醋廵邑而賣邑人指其醋䭾<lb/>
<pb n="KR3j0180_WYG_029-31b"/>
　而號之亦云鄭有醋溝士流多居其州溝東尤多甲<lb/>
　族以甲乙敘之故曰醋大四說皆非也醋作措止言<lb/>
　其能舉措大事而已<lb/>
投子<lb/>
　投擲之義今或作頭字言骨頭所成非也有作骰字<lb/>
　者按諸家之書骰即股字不音投史記蔡澤說范雎<lb/>
　曰博者或欲大投注投瓊也則知以石玉為投擲之<lb/>
　義安有頭骰之理哉<lb/>
<pb n="KR3j0180_WYG_029-32a"/>
屋頭<lb/>
　俗命如厠為屋頭并州人鑿土為室厠在所居之上<lb/>
　故也一說北齊文宣帝怒崔叔寳以溷汁沃頭<lb/>
卷白波<lb/>
　飲酒名卷白波起於東漢既擒白波賊戮之如卷席<lb/>
　故酒席倣之以快人情氣也<lb/>
吳牛魏鵲<lb/>
　初學記月門中以吳牛對魏鵲吳牛以見月而喘魏<lb/>
<pb n="KR3j0180_WYG_029-32b"/>
　鵲者引魏武帝月明星稀烏鵲南飛為據如此則盍<lb/>
　言魏烏乎漢武帝秋風詞云秋風起兮白雲飛草木<lb/>
　黄落兮雁南歸月用魏鵲則風事亦用漢雁矣<lb/>
杜度<lb/>
　世徵姓名同者必稱杜度韓文公諱辨亦引之按杜<lb/>
　恕篤論云杜操字伯度魏時以名同武帝故隠而舉<lb/>
　字後人削去伯字恕與伯度一家豈可不信篤論之<lb/>
　本真而從文公之末誤也<lb/>
<pb n="KR3j0180_WYG_029-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0180_WYG_029-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類說卷二十九<lb/>
</p>
<p>
</p>
  </div>
</body>
</text>
</TEI>
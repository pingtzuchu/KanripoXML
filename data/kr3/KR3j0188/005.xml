<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷五</head> <lb/>
    <p>
<pb n="KR3j0188_WYG_005-1a"/>
欽定四庫全書<lb/>
　儼山外集卷五<lb/>
　　　　　　　　　　　　　明　陸深　撰<lb/>
　　春風堂隨筆<lb/>
世傳花卉凡以海名者皆從海外來理或當然予家海<lb/>
　上園亭中喜種雜花最佳者為海棠每欲取名花填<lb/>
　小詞使童歌之有海紅花海榴花更欲采一種為四<lb/>
　闋累年而不得辛丑南歸訪舊至南浦見堂下盆中<lb/>
<pb n="KR3j0188_WYG_005-1b"/>
　有樹婆娑鬱茂問之曰此海桐花即山礬也因憶山<lb/>
　谷賦水仙花云山礬是弟梅是兄但白花耳却有嵗<lb/>
　寒之意<lb/>
本朝畫手當以錢唐戴文進為第一宣廟喜繪事御製<lb/>
　天縱一時待詔有謝廷循倪端石鋭李在皆有名文<lb/>
　進入京衆工妬之一日在仁智殿呈畫文進以得意<lb/>
　之筆上進第一幅是秋江獨釣圖畫一紅袍人垂鈎<lb/>
　於水次畫家惟紅色最難者文進獨得古法入妙宣<lb/>
<pb n="KR3j0188_WYG_005-2a"/>
　廟閲之廷循從旁奏曰此畫甚好但恨鄙野爾宣廟<lb/>
　扣之乃曰大紅是朝廷品官服色却穿此去釣魚甚<lb/>
　失大體宣廟頷之遂揮去其餘幅不視故文進在京<lb/>
　師頗窘廹宋王士元畫武王誓師獨夫崇飲圖識者<lb/>
　以為精慮入神與六經合孫四皓進之天子下圖畫<lb/>
　院品第髙文進妬之定為下品止賜三十縑古今忌<lb/>
　才雖曲藝亦然可資浩歎文進名亦偶同<lb/>
今世所用摺疊扇亦名聚頭扇吾鄉張東海先生以為<lb/>
<pb n="KR3j0188_WYG_005-2b"/>
　貢於東洋永樂間始盛行於中國予見南宋以來詩<lb/>
　詞咏聚扇者頗多予收得楊妺子所寫絹扇面摺痕<lb/>
　尚存東坡謂髙麗白松扇展之廣尺餘合之止两指<lb/>
　許正今摺扇蓋自北宋已有之倭人亦製為泥金面<lb/>
　烏竹骨充貢出自東洋果然<lb/>
天地開闢日月重光遭遇際㑹畢力遐方将掃羣穢還<lb/>
　過故鄉肅清萬里總齊八荒告成歸老待罪舞陽此<lb/>
　司馬宣王過温歌宜入詩凖<lb/>
<pb n="KR3j0188_WYG_005-3a"/>
北齊文宣天保七年築長城東至於海前後所築東西<lb/>
　凡三千餘里率十里一戍其要害置州鎮凡二十五<lb/>
　所是役頗大明年又於長城内築重城自厙洛㧞而<lb/>
　東至於烏紇凡四萬餘里髙洋備邊如此<lb/>
長子羊頭山秬黍可以纍律河内葭莩灰可以布琯非<lb/>
　其地則無驗今長子與河内地相連屬豈天地之氣<lb/>
　鍾於此耶<lb/>
邢子才有書甚多而不甚讎校見人校書常笑曰何愚<lb/>
<pb n="KR3j0188_WYG_005-3b"/>
　之甚天下書至死讀不可遍焉能始復校此且誤書<lb/>
　思之更是一適<hi>北齊書</hi>
元韶娶魏孝武帝后魏室竒寳多随后入韶家有二玉<lb/>
　鉢相盛可轉而不可出瑪瑙榼容三升玉縫之皆西<lb/>
　域鬼作也鬼作即世所謂鬼工<lb/>
方言以十二生肖配十二辰為人命所属莫知所起周<lb/>
　宇文䕶母留齊貽書䕶曰昔在武川鎮生汝兄弟大<lb/>
　者属䑕次者属兎汝身属蛇當時已有此語<lb/>
<pb n="KR3j0188_WYG_005-4a"/>
知止而后有定定而后能靜靜而后能安安而后能慮<lb/>
　慮而后能得此一條自具大學始終節目亦吾道異<lb/>
　端之所以分也如告子之學可謂定矣而未能靜禪<lb/>
　者之學可謂靜矣而未能安惟其未能安故資於神<lb/>
　通惟其未能慮故失之誕謾豈能有所得耶<lb/>
製筆之法桀者居前毳者居後强者為刄要者為輔參<lb/>
　之以檾束之以管固以漆液澤以海藻濡墨而試直<lb/>
　中繩勾中鈎方圓中規矩終日握而不敗故曰筆妙<lb/>
<pb n="KR3j0188_WYG_005-4b"/>
　此数言簡約未知誰所為可題為筆經<lb/>
唐代宗廣徳二年七月以國用不及秋苖方青即征之<lb/>
　號為青苗荆公青苖之法雖不同其為虐政一也<lb/>
王忠肅公翺字九臯鹽山人為太宰時每呼二侍郎為<lb/>
　崔家尹家至今相傳以公為樸直此字亦有所本盖<lb/>
　尊敬之詞漢稱天子曰官家石曼卿每呼韓魏公為<lb/>
　韓家若今人則為輕鮮之詞矣<lb/>
仲尼之門五尺童子羞稱五霸古以二嵗半為一尺言<lb/>
<pb n="KR3j0188_WYG_005-5a"/>
　五尺是十二嵗以上十五嵗則稱六尺若晏嬰身不<lb/>
　滿三尺是以律起尺矣周尺凖今八寸二尺四五寸<lb/>
　豈成形體當是極言其短耳曹交九尺四寸以長凖<lb/>
　今七尺五寸餘<lb/>
栝松百年即有白衣如粉本草謂之艾衲香吾鄉錢鼒<lb/>
　先生號艾衲盖取諸此趙文敏公號松雪乃是一琴<lb/>
　名若艾衲香亦可稱曰松雪<lb/>
宋至和三年正月六日仁宗不豫罷朝两月餘是時儲<lb/>
<pb n="KR3j0188_WYG_005-5b"/>
　嗣未立中外人情不安四月初仁宗瘳始御殿時王<lb/>
　堯臣文彦博劉沆富弼四人同在中書竊議曰方今<lb/>
　朝廷根本不可不早定以安人心時未敢顯言亦不<lb/>
　暇與密院同謀彦博謂堯臣曰必得賢嗣以厭人心<lb/>
　堯臣曰豈不知養育於宫中者耶彦博以指書案作<lb/>
　實字堯臣復以指抹下作貫字衆言無易此矣至上<lb/>
　前伏奏若得請不可如常例退殿廬令堂吏書聖㫖<lb/>
　劉沆欲袖紙筆當於上前親書翌日於垂拱殿共奏<lb/>
<pb n="KR3j0188_WYG_005-6a"/>
　仍引西漢故事人主初即位建儲令曰臣等既叨輔<lb/>
　相之重當任社稷之大計也乞賜開納仁宗欣然加<lb/>
　奨曰知卿等盡忠然大事朕更熟思之堯臣等再三<lb/>
　論奏曰知臣莫若君知子莫若父料陛下必素垂意<lb/>
　嘗選賢者育於宫中計無易此仁宗雖黙而首肯之<lb/>
　四人拜賀且謝乞聖㫖明諭之堯臣尤激切仁宗曰<lb/>
　既是大事未可輕出翌日當盡議時五月天熱且旰<lb/>
　食不便衆退堯臣歸密草詔意懐之明日登對復申<lb/>
<pb n="KR3j0188_WYG_005-6b"/>
　前請彦博在御榻左弼次之沆在右堯臣次之堯臣<lb/>
　越次奏曰願陛下早定此議付外施行仁宗曰朕意<lb/>
　既已定矣卿等無憂時亦旰昃衆遂退是年八月召<lb/>
　韓琦充樞密使遂定䇿立之議當時事體可謂慎且<lb/>
　密矣<lb/>
昔人云讀漢書要取堂扁合作者信難得宋吕文靖題<lb/>
　鏡湖天花寺一絶云賀家湖上天花寺一一軒窻向<lb/>
　水開不用閉門防俗客愛閒能有幾人來予欲取愛<lb/>
<pb n="KR3j0188_WYG_005-7a"/>
　閒二字署山居一軒<lb/>
今世官司各有俚語以寓議評如在京兵部四司曰武<lb/>
　選武選多恩多怨職方職方最窮最忙車駕車駕不<lb/>
　上不下武庫武庫又閒又富聞他衙門中尚多惜不<lb/>
　得其詳此語蓋自宋以來即有之元豐時有曰吏勲<lb/>
　封考筆頭不倒户度金倉日夜窮忙禮祠主膳不識<lb/>
　判硯兵職駕庫典了襏袴刑都比門總是寃魂工屯<lb/>
　虞水白日見鬼紹興後時事不同又為之語曰吏勲<lb/>
<pb n="KR3j0188_WYG_005-7b"/>
　封考三婆二嫂户度金倉細酒肥羊禮祠主膳淡喫<lb/>
　齏麫兵職駕庫齩薑呷醋刑都比門人肉餛飩工屯<lb/>
　虞水生身餓鬼本朝國子監自祖宗以來例不刷卷<lb/>
　故諺曰金祭酒銀典簿正徳戊寅予自編修轉司業<lb/>
　時適祭酒闕予得㫖遂署印稽考錢糧其實空虚典<lb/>
　簿㕔至起息掲債予問之前祭酒石熊峯邦彦先生<lb/>
　云自來如此余遂舉劾典簿王勤者黜之適送供堂<lb/>
　皂𨽻銀數两至色如黑銅予笑曰正好謂之銅司業<lb/>
<pb n="KR3j0188_WYG_005-8a"/>
　聞者絶倒<lb/>
世目薄行人為没前程此語亦有所自桞子厚作非國<lb/>
　語人以為子厚平生作文得國語最深因知其短長<lb/>
　而持之故謂子厚為没前程然則以夫子之道反害<lb/>
　夫子從古已然可歎也<lb/>
丘文荘公仲深濬近世最號博學强記洛陽劉少師希<lb/>
　賢健嘗戱之曰丘先生是有一屋散錢却少一條索<lb/>
　子文莊聞之曰劉先生有一屋索子却少散錢蓋報<lb/>
<pb n="KR3j0188_WYG_005-8b"/>
　之也吾聞崔同年子鐘銑云納齋嘉話云貫如散錢<lb/>
　一是索子<lb/>
武康石色黑而潤文如波浪人家園池疊假山以此為<lb/>
　竒大至尋丈者絶少武康縣今屬湖州山溪間多産<lb/>
　此石予行江南山中亦見此類有甚大者或云出海<lb/>
　島中水洗而成文海舶取以壓風者徃年入蜀自棧<lb/>
　道過鳳縣嶺純是此石人家用作短墻有甚佳者摺<lb/>
　皺成文而方整可坐其品格頗多惟疊雪者為甲横<lb/>
<pb n="KR3j0188_WYG_005-9a"/>
　文疊起如摺有黑白層疊相間者有白石作腰𢃄圍<lb/>
　者曰玉𢃄流水其文皆竪麻衣如人衣麻之状錦犀<lb/>
　紅黄色相間成文虎皮大文圓嵌作黄黑色麻皮如<lb/>
　畫家麻皮皴海石蒼黑色面作礬頭紋鬼面石紋突<lb/>
　出而獰狠有透漏如太湖石謂之湖石武康嘗欲聚<lb/>
　而作譜恐未能悉其品也粗記如此<lb/>
歙石製硯識者以為在端溪之上予讀江賓暘送姪售<lb/>
　硯序因刪次其語為歙硯志<lb/>
<pb n="KR3j0188_WYG_005-9b"/>
　唐開元間獵人葉氏得石於長城里琢為硯遂聞天<lb/>
　下山在羊鬬嶺之巘两水夾之水盡處乃産硯石有<lb/>
　坑一曰𦂳足次曰羅紋今呼為舊坑又次曰莊基三<lb/>
　坑相去百餘歩而石品夐異舊坑又自為三曰泥漿<lb/>
　曰棗心曰緑石去舊坑纔數尺而石品復異自莊基<lb/>
　北行二里泝溪而上曰眉子坑則東坡所歌者今在<lb/>
　水底不可斵矣<lb/>
　舊坑絲石為上生在石中斵者先去頑石次得硯材<lb/>
<pb n="KR3j0188_WYG_005-10a"/>
　然極麤工人名曰麤麻石石心最𦂳處為浪出至慢<lb/>
　處為絲愈慢處為羅紋故曰𦂳處為浪慢處為絲如<lb/>
　木理然<lb/>
　絲之品不一曰刷絲曰内裏絲曰叢絲曰馬尾絲獨<lb/>
　吐絲為竒正視之疎疎見黒㸃如洒墨側視之刷絲<lb/>
　粲然工人謂之硯寳蓋石之精云惟棗心坑或有之<lb/>
　他産則劣故三衢絲石黑而頑南路絲石暗而黝綿<lb/>
　潭絲石浮而滑夾路絲石紅而枯水池山絲石枯而<lb/>
<pb n="KR3j0188_WYG_005-10b"/>
　燥皆不甚宜筆墨云<lb/>
　宋謝塈知徽州時嘗於舊坑取石貢理宗初坑上嘗<lb/>
　有五色雲氣如錦衾郡檄隨雲所覆處斵之得<hi>闕</hi>
　<lb/>
　<lb/>
　<lb/>
　<lb/>
　儼山外集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二十六</head> <lb/>
    <p>
<pb n="KR3j0188_WYG_026-1a"/>
欽定四庫全書<lb/>
　儼山外集卷二十六<lb/>
　　　　　　　　　　　　　明　陸深　撰<lb/>
　　史通㑹要下<lb/>
　　　叢篇一<lb/>
夫愛憎之情忘而後是非之論定故史必修於異代豈<lb/>
曰才難而已乎堯典述徳標以虞書此聖人之志也重<lb/>
華協帝毋亦身親筆削與禹貢夏后之書也或曰伯益<lb/>
<pb n="KR3j0188_WYG_026-1b"/>
所記云<lb/>
書之二典不獨記其事并與其深㣲之意傳之葢當時<lb/>
執筆皆聖人之徒也又曰古之良史眀足以周萬事之<lb/>
理道足以徧天下之用知足以通難知之意文足以發<lb/>
難顯之情<hi>並曽鞏文</hi>
古之王者代有史官以日繫月屬辭比事君舉必書用<lb/>
存有法書而不法是謂空言葢褒貶之重慎也<hi>蘓頲文</hi>
國史眀乎得失之跡<hi>詩大序</hi>
<pb n="KR3j0188_WYG_026-2a"/>
國史之興將明得失使一代之典煥然可觀<hi>温嶠表</hi>
夫勸善懲惡正言直筆紀聖朝功徳述忠臣賢士事業<lb/>
載姦臣佞人醜行以傳無窮者史官之職也<hi>李翺文</hi>
夫天之生人也有賢有不肖若乃其惡可以戒世其善<lb/>
可以示後而死之日亡得而稱焉是誰之過與葢史官<lb/>
之責也<lb/>
史之為義也不隠惡不虚美美者因其美以美之雖有<lb/>
其惡不加毁也惡者因其惡而惡之雖有其美不加譽<lb/>
<pb n="KR3j0188_WYG_026-2b"/>
也<lb/>
史之為用也記功司過彰善闡惡得失一朝榮辱千載<lb/>
茍違斯法豈曰能官<lb/>
自古置史官書事以明鑒戒人君但為善事不患史官<lb/>
不書若所為錯忤史官縱不書天下之人書之<lb/>
因大臣之除罷而識君子小人進退消長之機因政事<lb/>
之因革而識取士養民治軍理財之方<hi>陳君舉文</hi>
别統系以明大一統之義表嵗年以倣首時之體辨名<lb/>
<pb n="KR3j0188_WYG_026-3a"/>
號以正名紀即位改元以正始書尊立崩𦵏以叙始終<lb/>
書篡弑廢徙以討亂賊書祭祀以著吉禮之得失書行<lb/>
幸田狩以著巡逰之荒怠書恩澤制詔以著命令之美<lb/>
惡書朝㑹聘問以著賔禮之是非書封拜黜罷以見賞<lb/>
罰之當否書征伐戰攻以志用兵之正偽書人事以寓<lb/>
予奪書災祥以垂勸戒<lb/>
　　　叢篇二<lb/>
書法之難也有五煩而不整一也俗而不典二也書不<lb/>
<pb n="KR3j0188_WYG_026-3b"/>
實錄三也賞罰不中四也文不勝質五也<hi>袁崧文</hi>
史有三長才也學也識也<hi>劉知㡬文</hi>
史之叙事也辨而不華質而不俚其文直其事核若斯<lb/>
而已可也<lb/>
古之國史異聞則書<lb/>
國史表言行昭法式至於人理常事不足備列<lb/>
史之為書也有其事則記無其事則闕<lb/>
夫直筆者不掩惡不虚美雖然存大體而已若錄及細<lb/>
<pb n="KR3j0188_WYG_026-4a"/>
碎如宋孝王王劭之徒專言鄙事訐以為直吾無取焉<lb/>
古者刋定一史纂成一家體統各殊指歸咸别<lb/>
史以好善為主嫉惡次之子長孟堅史之好善者也南<lb/>
史董狐史之嫉惡者也兼此二長而重之以文其惟左<lb/>
氏乎<lb/>
史官掌修國史凡天地日月之詳山川封域之分昭穆<lb/>
繼代之序禮樂師旅之事誅賞興廢之政皆本起居<lb/>
夫記事之體欲簡而詳疎而不漏若煩則盡取省則都<lb/>
<pb n="KR3j0188_WYG_026-4b"/>
損二者皆過也<lb/>
論史之煩省者但當求其事有妄載言有闕書可矣必<lb/>
量世事之厚薄限篇第以多寡失其折衷矣張世偉著<lb/>
馬班優劣論以為遷叙三千年事五十萬言固叙二百<lb/>
四十年事八十萬言非通論也<lb/>
史氏所書以正為主若馬卿之子虛上林揚雄之甘泉<lb/>
羽獵班固兩都馬融廣成費矣<lb/>
史論立言理當雅正<lb/>
<pb n="KR3j0188_WYG_026-5a"/>
表嵗以首年而因年以著統大書以提要而分注以備<lb/>
言使夫嵗年之乆近國統之離合事辭之詳畧議論之<lb/>
同異通貫曉析如指諸掌名曰資治通鑑綱目粤自紀<lb/>
傳創興而編年之法廢細大不捐猥瑣不綱而策書之<lb/>
法廢是非去取由其一隅之見不能不謬於聖人而懲<lb/>
勸之法又廢矣<lb/>
　　　叢篇三<lb/>
夫飾言為文編文為句句積而章立章積而篇成章句<lb/>
<pb n="KR3j0188_WYG_026-5b"/>
之言有顯有晦顯也者繁詞縟說理盡於篇中晦也者<lb/>
省字約文事溢於句外觀太史公之創表也於帝王則<lb/>
叙其子孫於公侯則紀其年月列行縈紆以相屬編字<lb/>
戢孴而相排雖燕越萬里而於徑寸之内犬牙可接雖<lb/>
昭穆九代而於方寸之中鴈行有叙使讀者閱文便覩<lb/>
舉目可詳此其所以為快也<lb/>
史之為道以古傳今非以今博古也如春秋諸國賦詩<lb/>
左氏惟錄其篇名史漢語在某傳是已<lb/>
<pb n="KR3j0188_WYG_026-6a"/>
史漢作傳多以品類相從如韓非老子以其著書俱有<lb/>
子名董卓袁紹並生漢末各稱英雄耳<lb/>
莊青翟劉舍位登丞相而班史無錄姜詩趙壹身止掾<lb/>
吏而謝書有傳後之修史者不然位官通顯必為操筆<lb/>
其立傳也止具官厯贈典若斯而已乎<lb/>
司馬史記子雲太𤣥皆成一家言傳之以傳世可也至<lb/>
於短編小說多載傳中甚矣其煩也若梁孝元撰同姓<lb/>
名人錄一卷是已<lb/>
<pb n="KR3j0188_WYG_026-6b"/>
宇文初習華風事由蘇綽至於軍國詞令皆准尚書當<lb/>
時風行頗去淫麗若夫矯枉過正多矣故其書文而不<lb/>
實雅而無檢真跡甚寡客氣尤繁云<lb/>
漢武帝怒司馬遷議已收景武二紀自毁之<lb/>
司馬相如傳子長錄其自叙孟堅因之宋書臧質魯爽<lb/>
王僧達諸傳皆孝武自造而叙事多虚<lb/>
夫晉宋以前帝王傳授始自錫命終於登極其有牋疏<lb/>
詔策並皆偽飾然款曲頻煩猶云備其文物也若梁武<lb/>
<pb n="KR3j0188_WYG_026-7a"/>
之居江陵齊宣之在晉陽作史者固宜削之以見例也<lb/>
　　　叢篇四<lb/>
史才不其難乎班固之議司馬遷曰論大道則先黄老<lb/>
而後六經序游俠則退處士而進奸雄述貨殖則崇勢<lb/>
利而羞貧賤傅𤣥之議固曰論國體則飾主闕而折忠<lb/>
臣叙世教則貴取容而賤直節述時務則謹詞章而畧<lb/>
事實劉知幾之議王孫令狐曰論王業則黨悖逆而誣<lb/>
忠義敘國家則抑正順而褒篡奪述風俗則矜外夷而<lb/>
<pb n="KR3j0188_WYG_026-7b"/>
陋華夏君子皆不以為過惟新唐書成表進有曰其事<lb/>
則增於前其文則損於舊議者謂歐宋之失正坐於此<lb/>
元人之進宋史表曰聲容盛而武備衰論建多而成效<lb/>
少宋之國是實符斯言我朝丘文莊公濬擬題於國學<lb/>
作進元史表云非無一善之可稱終是三綱之不正聞<lb/>
者亦快之<lb/>
　　　叢篇五<lb/>
監修國史監者總領之義明立科條各當任使則人思<lb/>
<pb n="KR3j0188_WYG_026-8a"/>
自勉書可立成矣<lb/>
古之國史皆出自一家如左氏司馬氏故能垂諸不朽<lb/>
漢東觀大集羣儒著述而制作始可議矣是以伯度譏<lb/>
其不實公理以為可焚非過也<lb/>
唐修晉隋二史仍用衆手志則李淳風于志寧紀傳則<lb/>
顔師古孔頴達然用當其才不失所長<lb/>
宋修唐書歐陽文忠則表志宋景文公則紀傳各出姓<lb/>
名以示撰述有工拙焉<lb/>
<pb n="KR3j0188_WYG_026-8b"/>
五代史成於一人之手歐陽可以上踵班馬矣<lb/>
今史司取士滋多人自為荀袁家自為政駿每記事敷<lb/>
言則閣筆相視含毫不發頭白可期汗青無日<lb/>
　　　叢篇六<lb/>
史官善惡必書使驕臣賊子懼此權顧輕哉班生受金<lb/>
陳夀求米僕乃視如浮雲耳<lb/>
司馬遷氣本好竒復因論事遭刑意多憤激故葛洪論<lb/>
之曰伯夷居列傳之首以為善而無報也項羽列於本<lb/>
<pb n="KR3j0188_WYG_026-9a"/>
紀以為居髙位者非關有徳也論者又謂武帝表章儒<lb/>
術而海内凋弊反不若文景之恭儉其先黄老而後六<lb/>
經以此武帝刻深羣臣多誅顧當刑者得以貨免其羞<lb/>
貧賤者以此其進奸雄者葢歎時無魯朱家能脫已於<lb/>
禍耳李方叔謂之用意深逺此類是已<lb/>
陳夀嘗為諸葛亮書佐得撻百下其父亦為亮所髠故<lb/>
蜀志多誣妄云<lb/>
丁儀丁廙有盛名於魏陳夀謂其子曰可覔千斛米見<lb/>
<pb n="KR3j0188_WYG_026-9b"/>
與當為尊翁作佳傳丁不與之竟不為立傳<lb/>
魏收性憎勝已喜念舊惡名門盛徳與之有怨者莫不<lb/>
被以醜言沒其善事遷怒所至毁及髙曽尚書令楊遵<lb/>
一代貴臣勢傾朝野收撰其家傳甚美世號穢史收初<lb/>
得楊休之助因謝曰無以報徳當為卿作佳傳又納爾<lb/>
朱榮子金故減其惡而增其善前後伏訴者百餘人頼<lb/>
僕射楊素髙徳正而解<lb/>
宋朝有朱墨史<lb/>
<pb n="KR3j0188_WYG_026-10a"/>
　　　叢篇七<lb/>
司馬文正公六任冗官皆以書局自随小人欲中傷之<lb/>
乃倡為書局之人利尚方筆墨絹帛及御府果餌金錢<lb/>
之賜<lb/>
栁子厚曰冒居館下近密地食奉養役使掌故利紙筆<lb/>
為私書取以供子弟費<lb/>
劉知幾曰史曹崇扃峻宇深附九重雖地處禁中而人<lb/>
同方外可以養拙可以藏愚或終年卒嵗竟無删述而<lb/>
<pb n="KR3j0188_WYG_026-10b"/>
人莫之知也或輒不自揆輕弄筆端而人莫之見也繡<lb/>
衣直指所不能繩强項申威所不能及斯固素餐之窟<lb/>
宅尸祿之淵藪也<lb/>
丘文莊公濬之論史官其畧曰天下不可一日無史亦<lb/>
不可一日無史官也百官所任者一時之事史官所任<lb/>
者萬世之事唐宋宰相皆兼史官其重如此我朝法制<lb/>
可謂簡要矣然是職也是非之權衡公議之所繫也若<lb/>
推其本必得如元揭徯斯所謂有學問文章知史事而<lb/>
<pb n="KR3j0188_WYG_026-11a"/>
心術正者然後用之則文質相稱本末兼該足為一代<lb/>
之良史矣深又嘗聞之王文恪公鏊曰臺諌者一時之<lb/>
公論史官者萬世之公論也並名言云<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0188_WYG_026-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷二十六<lb/>
</p>
<p>
</p>
  </div>
</body>
</text>
</TEI>
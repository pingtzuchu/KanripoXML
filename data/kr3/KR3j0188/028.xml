<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二十八</head> <lb/>
    <p>
<pb n="KR3j0188_WYG_028-1a"/>
欽定四庫全書<lb/>
　儼山外集卷二十八<lb/>
　　　　　　　　　　　　　明　陸深　撰<lb/>
　　同異録上<lb/>
　　　進同異録序<lb/>
臣愚才拙器疎力小圖大故嘗狭陋漢唐之治思欲致<lb/>
身唐虞之朝恭遇陛下繼統御極天縱性成真堯舜之<lb/>
主也千載一時益思自奮第愧誠意素薄不識獻納之<lb/>
<pb n="KR3j0188_WYG_028-1b"/>
宜言出禍隨動與罪會仰賴陛下仁聖曲賜保全尚與<lb/>
衣冠之列昨自講筵出佐延平延平實文獻之邦楊羅<lb/>
李朱四賢之遺風猶在水土相宜職務易稱臣頗得以<lb/>
讀書向學每見先儒議論有功於大典禮大政事者手<lb/>
自劄録未及三月又蒙陛下特超常資付以山西學政<lb/>
俾列憲臣增還舊秩非臣捐糜所能報也比至山西巡<lb/>
行之暇偶出舊編粗加詮次分為上下謹用繕寫上塵<lb/>
乙覽伏惟聖人之學貴得其要帝王之務在知所先儻<lb/>
<pb n="KR3j0188_WYG_028-2a"/>
事博覽汎觀殆非神明化育所以無聲無臭之妙也頗<lb/>
恨時日有限文籍少隨不免挂一而漏萬譬如涓埃何<lb/>
益海嶽然裒多益寡之志終存而萬折必東之性難改<lb/>
竊伏自念臣本農家僻居江海之上兼有藏書可資考<lb/>
索衣食所餘足備筆札之費儻蒙乞賜骸骨少假嵗時<lb/>
臣當部分首尾兼總條貫勒成一家之言庸為萬㡬之<lb/>
助罔知可否若蹈淵冰不勝恐悚待罪之至臣謹序<lb/>
　　　典常上<lb/>
<pb n="KR3j0188_WYG_028-2b"/>
　　　　臣深釋曰典常經久之意上簡帙之首也是<lb/>
　　　　編皆古人之成軌乃今時之急務第厥所由<lb/>
　　　　葢將以寓施為緩急之序而區區一得之愚<lb/>
　　　　亦因以附見於此<lb/>
歐陽修唐紀贊畧<lb/>
　自古受命之君非有徳不王自夏后氏以来始傳以<lb/>
　世而有賢有不肖故其為世數亦或短或長<lb/>
司馬光應詔論畧<lb/>
<pb n="KR3j0188_WYG_028-3a"/>
　漢世國家有大典禮大刑獄大征伐必下公卿大夫<lb/>
　博士議郎議其議者固不能一必有參差不齊者矣<lb/>
　於是天子稱制决之曰丞相議是或曰廷尉當是而<lb/>
　羣下帖然無有不服者矣<lb/>
　又曰古之帝王聞人之言則能識其是非故謂之聰<lb/>
　觀人之行則能察其邪正故謂之明是非既辨邪正<lb/>
　既分姦不能惑佞不能移故謂之剛取是而舍非誅<lb/>
　邪而用正確然無所疑故謂之斷誅一不肖而天下<lb/>
<pb n="KR3j0188_WYG_028-3b"/>
　不肖者皆懼故謂之威賞一有功而天下有功者皆<lb/>
　喜故謂之福<lb/>
富弼邪正辨畧<lb/>
　夫天子無官爵無職事但能辨别君子小人而進退<lb/>
　之乃天子之職也自古稱明王明君明后者無他惟<lb/>
　能辨别君子小人而用舍之方為明矣至於煩思慮<lb/>
　親細故則非所以用明之要也<lb/>
歐陽修禮樂志畧<lb/>
<pb n="KR3j0188_WYG_028-4a"/>
　由三代而上治出於一而禮樂達于天下由三代而<lb/>
　下治出於二而禮樂為虚名古者宫室車輿以為居<lb/>
　衣裳冕弁以為服尊爵爼豆以為器金石絲竹以為<lb/>
　樂以適郊廟以臨朝廷以事神而治民其嵗時聚會<lb/>
　以為朝覲聘問懽欣交接以為射鄉食饗合衆興事<lb/>
　以為師田學校下至里閭田畝吉凶哀樂凡民之事<lb/>
　莫不一出於禮由之以敎其民為孝慈友悌忠信仁<lb/>
　義者常不出於居處動作衣服飲食之間葢其朝夕<lb/>
<pb n="KR3j0188_WYG_028-4b"/>
　從事者無非乎此也此所謂治出於一而禮樂達于<lb/>
　天下使天下安習而行之不知所以遷善逺罪而成<lb/>
　俗也及三代已亡遭秦變古後之有天下者自天子<lb/>
　百官名號位序國家制度宫車服器一切用秦其間<lb/>
　雖有欲治之主思所改作不能超然逺復三代之上<lb/>
　而牽其時俗稍即以損益大抵安於苟簡而已其朝<lb/>
　夕從事則以簿書獄訟兵食為急曰此為政也所以<lb/>
　治民至於三代禮樂具名物而藏於有司時出而用<lb/>
<pb n="KR3j0188_WYG_028-5a"/>
　之郊廟朝廷曰此為禮也所以敎民此所謂治出於<lb/>
　二而禮樂為虚名<lb/>
劉顔輔弼名對序畧<lb/>
　昔者三王咸設四輔一曰師二曰保三曰疑四曰丞<lb/>
　俾居左右前後各主訓䕶論思又建三公以總百揆<lb/>
　書曰夢帝賚予良弼又曰弼予一人是四輔三公九<lb/>
　卿通謂之輔弼故西漢汲黯曰天子置公卿輔弼之<lb/>
　臣寧令從諛承意陷主於不義乎則三公九卿通謂<lb/>
<pb n="KR3j0188_WYG_028-5b"/>
　之輔弼明矣皆所以勗仁勸道補政益徳申朝廷之<lb/>
　大義固社稷之長策致君上於無過措國家於不傾<lb/>
　出入詢謀言動獻替者也是以持平守正審情切事<lb/>
　中於時病合於物心一言之發足以廣其聰明一語<lb/>
　之行足以垂其法度此乃輔弼之臣應對之名者也<lb/>
徐積書鄭綮傳畧<lb/>
　天下之所恃而為安危者誰乎曰宰相焉耳故自朝<lb/>
　廷百執事至於州縣之吏不幸而一非其人不過敗<lb/>
<pb n="KR3j0188_WYG_028-6a"/>
　其一局之事耳至於宰相者其人一非則天下殆矣<lb/>
　雖亡宗赤族何益禍敗葢天子之於天下也得其術<lb/>
　則其道甚易宰相佐天子治天下以一身而當天下<lb/>
　之責雖得其術其道甚難<lb/>
蔡襄送黄子思寺丞知咸陽序畧<lb/>
　天子之尊下視民人逺絶不比然出政化行徳澤使<lb/>
　之速致而均被者葢其所闗行有以始而終之者也<lb/>
　惡乎始宰相以始之惡乎終縣令以終之輔相天子<lb/>
<pb n="KR3j0188_WYG_028-6b"/>
　施政化徳澤自朝廷下四方而至扵縣令者承其上之<lb/>
　所施然後周致於其民也近天子莫如相相必得賢<lb/>
　故能輔其政化徳澤之施也近民莫如令令無良焉<lb/>
　雖政敎之美徳澤之厚而民莫由致之也相近天子<lb/>
　而令近於民其勢固殊然其相與貫通以為本末是<lb/>
　必動而相濟者也民知所賴而相休養以業其生惟<lb/>
　令而已令之於民察其土風井閭而别其善惡強弱<lb/>
　富貧勤惰寃讐疾苦以條辨而均治之使咸得其平<lb/>
<pb n="KR3j0188_WYG_028-7a"/>
　焉令之責豈輕也哉<lb/>
歐陽修請補館職疏畧<lb/>
　臣竊以治天下者用人非止一端故取士不以一路<lb/>
　若夫知錢榖曉刑獄熟民事精吏幹勤勞夙夜以辦<lb/>
　集為功者謂之才能之士明於仁義禮樂通於古今<lb/>
　治亂其文章論議與之謀慮天下之事可以決疑定<lb/>
　策論道經邦者謂之儒學之臣善用人者必使有才<lb/>
　者竭其力有識者竭其謀故以才能之士布列中外<lb/>
<pb n="KR3j0188_WYG_028-7b"/>
　分治百職使各辦其事以儒學之臣置之左右與之<lb/>
　日夕謀議求其要而行之而又於儒學之中擇其尤<lb/>
　者置之廊廟而付以大政使總治羣材衆職進退而<lb/>
　賞罰之此用人大畧也<lb/>
劉摰分析助役論畧<lb/>
　祖宗累朝之舊臣則鐫刻鄙棄去者殆盡國家百年<lb/>
　之成法則剗除廢棄存者無㡬　豈不怪天下所<lb/>
　謂賢士大夫比嵗相引而去者凡㡬人矣　　亦當<lb/>
<pb n="KR3j0188_WYG_028-8a"/>
　察此乎去舊臣則勢位無所軋已而權可保也去異<lb/>
　已者則凡要路皆可以用門下之人也去舊法則曰<lb/>
　今所以制馭天下者是己之所為而　　必將久任<lb/>
　以聽其伸縮也<lb/>
　　　　臣深謹案摰此論葢當王安石變法之日然<lb/>
　　　　安石猶知畏名義創宫觀以處異議而朝廷<lb/>
　　　　之體不失卒使宋社丘墟金人搆禍其源已<lb/>
　　　　兆於此摰之論可監已臣又案章内空白二<lb/>
<pb n="KR3j0188_WYG_028-8b"/>
　　　　字乃前朝臣子尊稱君上之文義當避闕餘<lb/>
　　　　倣此<lb/>
劉摰論人才疏畧<lb/>
　臣竊以為治之道唯知人為難葢善惡者君子小人<lb/>
　之分其實義利而已然君子為善非有心於善而惟<lb/>
　義所在小人為惡頗能依真以售其偽而欲與善者<lb/>
　淆故善與惡雖為君子小人之辨而常至於不明世<lb/>
　之人徒見其須臾而不能覆其久也故君子常難進<lb/>
<pb n="KR3j0188_WYG_028-9a"/>
　而小人常可以得志此不可不察也是故今天下有<lb/>
　二人之論有安常習故樂於無事之論有變古更法<lb/>
　喜於敢為之論二論各立一彼一此時以此為進退<lb/>
　則人以此為去就臣嘗求二者之意葢皆有所為而<lb/>
　為非也樂無事者以為守祖宗成法獨可以因人所<lb/>
　利據舊而補其偏以馴致於治此其所得也至昧者<lb/>
　則茍簡怠惰便私膠習而不知變通之權此其所失<lb/>
　也喜有為者以謂法爛道窮不大變化則不足以通<lb/>
<pb n="KR3j0188_WYG_028-9b"/>
　物而成務此其所是也至鑿者則作聰明棄理任智<lb/>
　輕肆獨用強民以從事此其所非也彼以此為亂常<lb/>
　此以彼為流俗畏義者以竝進為可恥嗜利者以守<lb/>
　道為無能二勢如此士無歸趨臣謂此風不可浸長<lb/>
唐制畧<lb/>
　給事中得以封駮詔書封謂封還詔書而不行駮謂<lb/>
　駮正詔書之所失<lb/>
孫覺論章疏畧<lb/>
<pb n="KR3j0188_WYG_028-10a"/>
　凡人臣當謹宻者以君子小人消長之勢未分言有<lb/>
　漏泄或能致禍如其不宻則害於其身若遭值明主<lb/>
　危言正論無所忌憚亦何謹宻之有乎惟有姦邪小<lb/>
　人以枉為直懼為公論之所不容則唯恐其言之不<lb/>
　宻若得此輩在位　　何所利乎<lb/>
　　　　臣深謹按易曰君不宻則失臣臣不宻則失<lb/>
　　　　身㡬事不宻則害成此宻説之所由始也竊<lb/>
　　　　詳宻之為義葢具數端有縝宻有秘宻有隠<lb/>
<pb n="KR3j0188_WYG_028-10b"/>
　　　　宻有深宻有慎宻有微宻有機宻有茂宻若<lb/>
　　　　夫君臣事㡬之間大抵縝宻之意居多而非<lb/>
　　　　必専主於秘宻也語云有天徳便可行王道<lb/>
　　　　其要只在慎獨慎獨云者正宻之謂也何者<lb/>
　　　　有縝宻則秘宻該焉有秘宻而無縝宻此禍<lb/>
　　　　亂之所乗以起者也昔趙清獻公晝之所為<lb/>
　　　　夜必焚香以告天不敢告者不敢為也乃所<lb/>
　　　　謂宻也究而言之其所謂宻者乃不敢為也<lb/>
<pb n="KR3j0188_WYG_028-11a"/>
　　　　非不敢告也<lb/>
宋祁慶厯兵録序畧<lb/>
　世之言兵者縁井田作乗車即鄉為軍因田為蒐周<lb/>
　法則然外制郡國内彊京師兵非虎符不得發漢法<lb/>
　則然開府籍軍混兵於農使士皆土著有格死無叛<lb/>
　上唐制則然然晩周力分諸侯其弊弱者常分暴者<lb/>
　常并故列國相軋而亡漢衰權假彊臣其弊勢侔則<lb/>
　疑力寡則隨故僣邦鼎峙而立唐季亂生置帥其弊<lb/>
<pb n="KR3j0188_WYG_028-11b"/>
　弱故羣不逞糜潰而爭宋興剗五代餘亂一天下之<lb/>
　權僣藩納地梗帥嬰法經武制衆罔不精明凡軍有<lb/>
　四一曰禁兵殿前馬步三司隷焉卒之鋭而慓者充<lb/>
　之或挽彊或塌張或戈船突騎或投石擊刺故處則<lb/>
　衞鎮出則更戍二曰廂兵諸州隷焉卒之力而悍者<lb/>
　募之天下已定不甚恃兵唯邊蠻夷者時時與禁兵<lb/>
　參屯故専於服勞間亦戍更三曰役兵羣有司隷焉<lb/>
　人之游而惰者入之若牧置若漕輓若管庫若工技<lb/>
<pb n="KR3j0188_WYG_028-12a"/>
　業一事專故處而無更凡軍有額居有營有常廩有<lb/>
　横賜四曰民兵農之健而材者籍之視鄉縣大小而<lb/>
　為之數有部曲無營壁闕者輒補嵗一閲焉非軍興<lb/>
　不得擅行<lb/>
　　　　臣深謹案祁論厯代制兵甚有要約又斷之<lb/>
　　　　曰始未嘗不善而後稍陵遲亦深著鑒戒宋<lb/>
　　　　之後州郡兵弱竟成金人之禍又令人慨然<lb/>
　　　　於藩鎮之不設也<lb/>
<pb n="KR3j0188_WYG_028-12b"/>
潘興嗣通論畧<lb/>
　昔者井法大壞而天下之民病矣然而智者一出則<lb/>
　藏兵於民藏食於兵以全制勝坐而收功則謂之屯<lb/>
　田者是也漢嘗以數萬之衆臨氐羌氐羌固小矣而<lb/>
　議者謂費而勝之不若以全制也於是以萬人留田<lb/>
　果無一矢一鏃之費而虜平矣曹操出於擾攘之際<lb/>
　憂不先於天下而憂食不出於兵也於是大興屯田<lb/>
　以示天下之形勢勢莫微於羌事莫急於操時顧必<lb/>
<pb n="KR3j0188_WYG_028-13a"/>
　先此者葢不茍一切之便而以深久之利為慮也昔<lb/>
　者兵賦之法大壊而天下之武備虚矣然而智者一<lb/>
　出則兵有府府有帥帥有統唐嘗以六十萬之衆田<lb/>
　於近輔之郊當四方有事時長戈利㦸奮然而直往<lb/>
　及其無事則偃兵以就農故天下之言武備者必先<lb/>
　府兵今以數十萬之衆宿於燕秦晉魏之地半天下<lb/>
　之賦長轂巨軸逆險泝波而上不足以給奉養重商<lb/>
　賈之利出内帑之金不足以佐費用無事之時顧且<lb/>
<pb n="KR3j0188_WYG_028-13b"/>
　如此一旦有事則重以四方之兵倍數而益之豈惟<lb/>
　費廣而坐飼之驕不足以臨敵也<lb/>
　　　　臣深聞之先師章文懿公懋懋至金陵時猶<lb/>
　　　　及見國初人道遇白鬚眉輒下馬問遺事有<lb/>
　　　　告之曰太祖最留意屯田嘗曰吾京師養兵<lb/>
　　　　百萬要令不廢百姓一粒米每以逺田三畝<lb/>
　　　　易城外民田一畝為屯田不足則移數衞於<lb/>
　　　　江北今江浦六合諸屯是已其法每一軍撥<lb/>
<pb n="KR3j0188_WYG_028-14a"/>
　　　　田三十六畝嵗收一十八石為子粒除與月<lb/>
　　　　糧嵗十二石閏加一石餘六石上倉其分畨<lb/>
　　　　宿衞上直并打差應役一應軍人於數内支<lb/>
　　　　給口糧又餘以充倉厫之費行之數年倉厫<lb/>
　　　　苫葢完備而儲偫豐足自後屯田悉為勢豪<lb/>
　　　　所侵其法漸廢而江北諸屯荒蕪者亦多今<lb/>
　　　　制民出力以養軍軍出力以衞民二分而後<lb/>
　　　　兩弊沿邊諸鎮則嵗運府藏以給之驕兵債<lb/>
<pb n="KR3j0188_WYG_028-14b"/>
　　　　帥天下之民有不勝其困矣今日之屯田恐<lb/>
　　　　不可不講也<lb/>
朱仲晦應詔封事畧<lb/>
　今將帥之選率皆膏粱騃子厮役凡流徒以趨走應<lb/>
　對為能苞苴結託為事物望素輕既不為軍士所服<lb/>
　而其所以得此差遣所費已是不貲以故到軍之日<lb/>
　惟務裒斂刻剥經營賈販百種搜羅以償債負債負<lb/>
　既足則又别生希望愈肆誅求葢上所以奉權貴而<lb/>
<pb n="KR3j0188_WYG_028-15a"/>
　求陞擢下所以飾子女而快巳私皆於此乎取之至<lb/>
　於招收簡閲訓習撫摩凡軍中之急務往往皆不暇<lb/>
　及軍士既已困於刻剥苦於役使而其有能者又不<lb/>
　見優異無能者或反見親寵怨怒鬱積無所伸訴平<lb/>
　時既皆悍然有不服之心一旦緩急何由可恃<lb/>
張齊賢諫北征畧<lb/>
　自古疆場之難非盡由戎狄亦多邊吏擾而致之若<lb/>
　縁邊諸寨撫御得人但使峻壘深溝畜力養鋭以逸<lb/>
<pb n="KR3j0188_WYG_028-15b"/>
　自處寧我致人此李牧所以稱良將於趙用此術也<lb/>
　所謂擇卒未如擇將任力不及任人且戎狄之心固<lb/>
　亦擇利避害安肯投諸死地而為冦哉<lb/>
　　　　臣深始至山西巡行忻代之間因得以訪問<lb/>
　　　　三闗事宜若諸邊守此上策也但所謂邊吏<lb/>
　　　　擾致之今則不然今日之弊乃在報功耳當<lb/>
　　　　大舉入冦之時邊將盡皆束手無策敗衂則<lb/>
　　　　朝廷任其害冦既出境乃要利剷截幸得疲<lb/>
<pb n="KR3j0188_WYG_028-16a"/>
　　　　罷之餘者數級則以奏捷要賞也<lb/>
蘇轍上神宗書畧<lb/>
　古者天子七廟三昭三穆與太祖而七以人子之愛<lb/>
　其親推而上之至於其祖由祖而上至於百世宜無<lb/>
　所不愛無所不愛則宜無所不廟苟推其無窮之心<lb/>
　則百世之外無非廟而後為稱也聖人知其不可故<lb/>
　為之制七世之外非有功徳則迭毁春秋之祭不與<lb/>
　莫貴於天子莫尊於天子之祖而廟不加於七何者<lb/>
<pb n="KR3j0188_WYG_028-16b"/>
　恩之所不能及也何獨至於宗室而不然臣聞三代<lb/>
　之間公族有以親未絶而列於庶人者兩漢之法帝<lb/>
　之子為王王之庶子猶有為侯者自侯以降則庶子<lb/>
　無復爵土葢有去而為民者有自為民而復仕於朝<lb/>
　者至唐亦然故臣以為凡今宗室宜以親疏貴賤為<lb/>
　差以次出之使得從仕比於異姓擇其可用而試之<lb/>
　以漸凡其秩禄之數遷叙之等黜陟之制任子之令<lb/>
　與異姓均臨之以按察持之以寮吏威之以刑禁以<lb/>
<pb n="KR3j0188_WYG_028-17a"/>
　時察之使其不才者不至於害民其賢者有以自効<lb/>
　而其不任為吏者則出之於近郡官為廬舍而廩給<lb/>
　之使得占田治生與士庶比今聚而養之厚之以不<lb/>
　訾之禄尊之以莫貴之爵使其賢者老死鬱鬱而無<lb/>
　所施不賢者居諸隘陋戚戚而無以為樂甚非計之<lb/>
　得也昔唐武徳之初封從昆弟子自勝衣以上皆爵<lb/>
　郡王太宗即位疑其不便以問大臣封徳彞曰爵命<lb/>
　崇則力役多以天下為私奉非至公之法也於是疏<lb/>
<pb n="KR3j0188_WYG_028-17b"/>
　屬王者悉降為公夫自王以為公非人情之所樂也<lb/>
　而猶且行之今使之爵禄如故而獲治民雖有内外<lb/>
　之異宜無所怨者然臣觀朝廷之議未嘗敢有及此<lb/>
　何也以宗室之親而布之於四方懼其啓姦人之心<lb/>
　而生意外之變也臣切以為不然古之帝王好疑而<lb/>
　多防雖父子兄弟不得尺寸之柄幽囚禁錮齒於匹<lb/>
　夫者莫如秦魏然秦魏皆數世而亡其所以亡者劉<lb/>
　氏項氏與司馬氏而非其宗室也故為國者苟失其<lb/>
<pb n="KR3j0188_WYG_028-18a"/>
　道雖胡越之人皆得謀之苟無其釁雖宗室誰敢覬<lb/>
　者惟　　蕩然與之無疑使得以次居外如漢唐之<lb/>
　故此亦去冗費之一端也<lb/>
　　　　臣深謹案王安石當熙豐之間亦嘗裁減宋<lb/>
　　　　宗室一時宗學諸生擁馬為之大閧安石立<lb/>
　　　　馬從容諭之曰譬如祖宗親盡而祧何况賢<lb/>
　　　　輩宗室並服其言而退斯亦天下之公議也<lb/>
　　　　固當不以人廢<lb/>
<pb n="KR3j0188_WYG_028-18b"/>
馬端臨封建叙畧<lb/>
　列侯不世襲始於唐親王不世襲始於宋<lb/>
　又曰古之帝王未嘗以天下為己私古之諸侯亦未<lb/>
　嘗視封内為己物上下之際均一至公非如後世分<lb/>
　疆書土爭城爭地必若是其截然也秦滅六國再傳<lb/>
　而滅西漢之初剿滅異代所封而以畀其功臣繼而<lb/>
　剿滅異姓諸侯而以畀其同宗又繼而剿滅疏屬劉<lb/>
　氏王而以畀其子孫葢檢制益宻而猜防益深矣周<lb/>
<pb n="KR3j0188_WYG_028-19a"/>
　雖大封未聞成康而後復畏文武之族偪而必欲夷<lb/>
　滅之以建置巳之子孫也漢魏而下每一易主則前<lb/>
　帝之子孫殲焉而運祚卒以不永<lb/>
賈讓治河奏畧<lb/>
　治河有上中下策古者立國居民疆理土地必遺川<lb/>
　澤之分度水勢所不及大川無防小水得入陂障卑<lb/>
　下以為汙澤使秋水多得有所休息左右游波寛緩<lb/>
　而不迫葢隄防之作近起戰國壅防百川各以自利<lb/>
<pb n="KR3j0188_WYG_028-19b"/>
　齊與趙魏以河為境趙魏瀕山齊地卑下作隄去河<lb/>
　二十五里河水東抵齊隄則西泛趙魏趙魏亦為隄<lb/>
　去河二十五里雖非其正水尚有所遊盪時至而去<lb/>
　今隄防陿者去水數百步逺者數里迫阨如此不得<lb/>
　安息今行上策徙民當水衝者泛濫自定今瀕河十<lb/>
　郡治隄嵗費且萬萬及其大決所殘無數如出數年<lb/>
　治河之費以業所徙之民遵古聖之法定山川之位<lb/>
　使神人各處其所而不相奸且以大漢方制萬里豈<lb/>
<pb n="KR3j0188_WYG_028-20a"/>
　其與水爭咫尺之地哉此功一立千載無患故謂之<lb/>
　上策若乃多穿漕渠於冀州地使民得以溉田分殺<lb/>
　水怒雖非聖人法亦救敗術也通渠有三利不通有<lb/>
　三害民常罷於救水半失作業水行地上湊潤上徹<lb/>
　民則病濕氣木皆立枯鹵不生榖決溢有敗為魚鼈<lb/>
　食此三害也若有渠溉則鹽鹵下隰填淤加肥故種<lb/>
　禾麥更為秔稻髙田五倍下田十倍轉漕舟船之便<lb/>
　此三利也今瀕河隄吏卒一郡數千人伐買薪石之<lb/>
<pb n="KR3j0188_WYG_028-20b"/>
　費嵗數千萬足以通渠成水門又民利其溉灌相率<lb/>
　治渠雖勞不罷民田適治河隄亦成此誠富國安民<lb/>
　興利除害支數百嵗故謂之中策若乃繕完故隄增<lb/>
　卑培薄勞費無已數逢其害此最下策也<lb/>
　　　　臣深謹案河事要領無過於此奏故采其尤<lb/>
　　　　得要領者著于篇但古今所不同者讓論自<lb/>
　　　　東北入海故為順今日則障之南行入海故<lb/>
　　　　為逆以本朝定鼎燕都䕶運道故也臣家江<lb/>
<pb n="KR3j0188_WYG_028-21a"/>
　　　　河下流葢嘗睹其入海之處江流視河尤盛<lb/>
　　　　然江害少而河患多何也大抵水分則力微<lb/>
　　　　併則勢悍力微則為利勢悍則滋害又河流<lb/>
　　　　或斷而江流常行斷則易淤而淺行則順利<lb/>
　　　　而深其所達滯固然也况江源出峽則洞庭<lb/>
　　　　彭蠡為之瀦科坎既明流止有制是故江患<lb/>
　　　　嘗少河出洛陽行梁宋間土既疏而無所游<lb/>
　　　　泊併夷夏數十百之水而縱其所如安保其<lb/>
<pb n="KR3j0188_WYG_028-21b"/>
　　　　不為害也哉今日治河次第固自有所以讓<lb/>
　　　　之論為不疎矣<lb/>
馬端臨户口序畧<lb/>
　古之人方其為士則道問學及其為農則力稼穡及<lb/>
　其為兵則善戰陣投之所向無不如意是以千里之<lb/>
　邦萬家之聚皆足以世守其國而扞城其民民衆則<lb/>
　其國彊民寡則其國弱光岳既分風氣日漓民生其<lb/>
　間才益乏而知益劣士拘於文墨而授之介胄則慙<lb/>
<pb n="KR3j0188_WYG_028-22a"/>
　農安於犁鋤而問之刀筆則廢以至九流百工釋老<lb/>
　之徒食土之毛者日繁於是民之多寡不足為國家<lb/>
　之盛衰<lb/>
髙錫勸農論畧<lb/>
　勸農者古典也在於知其病而去之夫農之病者由<lb/>
　制度隳也制度隳則下得以僣上是故宫室無常規<lb/>
　服玩無常色器用無常宜飲食無常味四者偕作於<lb/>
　是竒伎淫巧出焉浮薄澆詭騁焉業専於是貨易於<lb/>
<pb n="KR3j0188_WYG_028-22b"/>
　是者利甚厚於農矣凡民之情所急者利于今之農<lb/>
　其利甚寡農家之利田與桑也田桑之所出者榖帛<lb/>
　夫以墾之婦以蠶之力竭氣衰方見榖帛榖帛之價<lb/>
　輕重不常農家出則其價輕入則其價重輕重之弊<lb/>
　起於時也時底於稔故有輕而出時遇於凶故有重<lb/>
　而入稔既輕出凶又重入敢言利乎且務竒伎淫巧<lb/>
　浮薄澆詭皆坐而獲利焉誰肯勤於農哉若欲勤農<lb/>
　先思舉制制度舉則下無以僣上上之宫室下不得<lb/>
<pb n="KR3j0188_WYG_028-23a"/>
　宅焉上之服色下不得衣焉上之品用下不得舉焉<lb/>
　上之飲食下不得薦焉則竒伎淫巧浮薄澆詭者盡<lb/>
　息矣農不勸而自勸也<lb/>
　　　　臣深謹案錫所論著頗盡傷農害農之故然<lb/>
　　　　於國家勸農之法制疎矣采其要者如此<lb/>
蘇軾徐州上書畧<lb/>
　徐州為南北之襟要而京東諸郡彭城所寄也昔項<lb/>
　羽入闗既燒咸陽而東歸則都彭城夫以羽之雄畧<lb/>
<pb n="KR3j0188_WYG_028-23b"/>
　舍咸陽而取彭城則彭城之險固形便足以得志於<lb/>
　諸侯者可知矣臣觀其地三面被山獨其西平川數<lb/>
　百里西走梁宋使楚人開闗而延敵材官騶發突騎<lb/>
　雲縱真若屋上建瓴水也地宜菽麥一熟而飽數嵗<lb/>
　其城三面阻水樓堞之下以汴泗為池獨其南可通<lb/>
　車馬而戲馬臺在焉其髙十仞廣袤百步若用武之<lb/>
　世屯千人其上聚櫑木砲石凡戰守之具以與城相<lb/>
　表裏而積三年糧於城中雖用十萬人不易取也其<lb/>
<pb n="KR3j0188_WYG_028-24a"/>
　民皆長大膽力絶人喜為剽掠小不適意則有飛揚<lb/>
　跋扈之心非止為盜而已漢髙祖沛人也項羽宿遷<lb/>
　人也劉裕彭城人也朱全忠碭山人也皆在今徐州<lb/>
　數百里間耳其人以此自負凶桀之氣積以成俗魏<lb/>
　太武以三十萬衆攻彭城不能下而王智興以卒伍<lb/>
　庸材恣雎於徐朝廷亦不能下豈非其地形便利人<lb/>
　卒勇悍故耶<lb/>
　　　　臣深謹案宋都汴故彭城為左臂子瞻徐州<lb/>
<pb n="KR3j0188_WYG_028-24b"/>
　　　　形勢為宋論也亦甚明切我朝都燕則徐州<lb/>
　　　　形勢所繫尤大葢以百物所輸多從南上今<lb/>
　　　　日之喉襟也惜乎子瞻自守之策居多猶未<lb/>
　　　　盡彭城之利害也<lb/>
　<lb/>
　<lb/>
　<lb/>
　儼山外集卷二十八<lb/>
</p>
<p>
</p>
  </div>
</body>
</text>
</TEI>
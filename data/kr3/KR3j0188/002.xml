<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二</head> <lb/>
    <p>
<pb n="KR3j0188_WYG_002-1a"/>
欽定四庫全書<lb/>
　儼山外集卷二<lb/>
　　　　　　　　　　　　　明　陸深　撰<lb/>
　　傳疑録下<lb/>
王政謹權量聖人於粗迹皆有精義存焉諺曰大秤小<lb/>
　斗用以掊克聚歛髙下其手亂之始也故謹之亦在<lb/>
　於始所謂探賾索隠鉤深致逺者是物也<lb/>
　權以權輕重也五權之法銖两斤鈞石二十四銖為<lb/>
<pb n="KR3j0188_WYG_002-1b"/>
　兩十六兩為斤三十斤為鈞四鈞為石<lb/>
　量以量多少也五量之法龠合升斗斛十龠為合十<lb/>
　合為升十升為斗十斗為斛<lb/>
　度以度長短也五度之法分寸尺丈引秬黍一為分<lb/>
　十分為寸十寸為尺十尺為丈十丈為引<lb/>
　衡以凖曲直也五則之法衡規矩繩凖衡運生規規<lb/>
　圓生矩矩方生繩繩直生凖<lb/>
　夫權起於黄鍾之重一龠容千二百黍為十二銖兩<lb/>
<pb n="KR3j0188_WYG_002-2a"/>
　之為兩故曰兩一兩二十四銖也乗之而為石石一<lb/>
　百二十斤也<lb/>
　量起於黃鍾之龠十龠為合以十乗之而為斛後世<lb/>
　斛容五斗黍榖出入兩斛當一石凡糧稅入籍為石<lb/>
　者皆兩斛也此或便於轉輸俗因用之漢書糧榖稱<lb/>
　斛鹽亦稱斛茭藁稱石注曰石百二十斤也斛石權<lb/>
　量用同<lb/>
　度起於黄鍾之長後世十寸謂之尺十尺謂之丈凡<lb/>
<pb n="KR3j0188_WYG_002-2b"/>
　公私所度皆以丈計矣<lb/>
　衡起於黃鍾之平權與物鈞而為衡衡平而權鈞矣<lb/>
　按黄鍾為萬事根本其要在中氣元聲而已但纍黍<lb/>
　候氣之法無授受之真必當有神解妙悟者此禮樂<lb/>
　之本也<lb/>
　虞書曰乃同律度量衡三代共之至秦不師古而後<lb/>
　紛綸莫定矣迨南渡六朝割裂之際乃有大升大兩<lb/>
　長尺之法當時調鍾律測晷景及冠冕制用小升小<lb/>
<pb n="KR3j0188_WYG_002-3a"/>
　兩自餘公私用大升大兩或云隋制以三兩當一兩<lb/>
　三升當一升一尺二寸當一尺然後魏髙祖已有廢<lb/>
　大斗去長尺之令矣<lb/>
　漢書黄鍾之龠以子榖秬黍中者千有二百實其龠<lb/>
　以井水凖其槩十龠為合杜氏通典所載黍同而以<lb/>
　二龠為合當從杜説千二百黍為十二銖以十乘之<lb/>
　至鈞石則不合矣故兩之為兩兩龠為合兩斛為石<lb/>
　古今宜然<lb/>
<pb n="KR3j0188_WYG_002-3b"/>
　纍黍之法<lb/>
　　以子穀秬黍中者度之九十黍為黄鍾一黍一分<lb/>
　　九十分之得九寸子北方也秬黍黒黍也<lb/>
　　愚按子穀以冀州黒羊山所出為中但時有豐歉<lb/>
　　實有虧成固亦難凖若和氣須候之<lb/>
　候氣之法<lb/>
　　於三重密屋内以木為案十有二具每取律吕之<lb/>
　　管隨十二辰置於案上内卑外髙而以土埋之上<lb/>
<pb n="KR3j0188_WYG_002-4a"/>
　　平於地中實葭莩之灰以輕緹素覆律口每地氣<lb/>
　　至於律㝠符則灰飛衝素散出於外而氣應矣<lb/>
　　凡節氣有早晩故灰飛有多少或初入月其氣即<lb/>
　　應或至中下旬間氣始應者或飛灰出三五夜而<lb/>
　　盡或終一月纔飛少許各有徴應大扺管灰小動<lb/>
　　為氣和大動為君弱臣彊不動為君嚴猛云<lb/>
　　一説律管入地以葭灰實其端其月氣至則灰飛<lb/>
　　而通<lb/>
<pb n="KR3j0188_WYG_002-4b"/>
　　北齊信都芳為輪扇二十四埋地以測二十四氣<lb/>
　　每一氣感則一扇自動他扇並住與管灰相應無<lb/>
　　少異<lb/>
　旋相為宫之法<lb/>
　　每律皆可以起宫如黄鍾為宫則太簇為商姑洗<lb/>
　　為角林鍾為徵南吕為羽皆以三分損益隔八相<lb/>
　　生得之餘律皆然<lb/>
　　宫者君主之義十二管更迭為主自黄鍾始當其<lb/>
<pb n="KR3j0188_WYG_002-5a"/>
　　為宫五聲皆備黄鍾第一宫下生林鍾為徵上生<lb/>
　　太簇為商下生南吕為羽上生姑洗為角餘倣此<lb/>
　　林鍾第二宫　太簇三　　南吕四　姑洗五<lb/>
　　應鍾六　　　㽔賔七　　大吕八　夷則九<lb/>
　　夾鍾十　　　無射十一　仲吕十二<lb/>
　三分損益之法<lb/>
　　凡陽律三分其數而損一分以下生隂<lb/>
　　凡隂律三分其數而益一分以上生陽如林鍾未<lb/>
<pb n="KR3j0188_WYG_002-5b"/>
　　至應鍾亥皆在子午以東故謂之下生大吕丑至<lb/>
　　㽔賔午皆在子午以西故謂之上生一説數多者<lb/>
　　上生少者下生<lb/>
　　黄鍾三分之得二十七數凡三損去一分得五十<lb/>
　　四數是為下生林鍾為徵<lb/>
　　三分林鍾一十八數凡三益一分得七十二數是<lb/>
　　為上生太簇為商<lb/>
　　三分太簇二十四數凡三損去一分得四十八數<lb/>
<pb n="KR3j0188_WYG_002-6a"/>
　　是為下生南吕為羽<lb/>
　　三分南吕十六數凡三益一分得六十四數是為<lb/>
　　上生姑洗為角<lb/>
　　三分姑洗二十一數凡三零一數不行<lb/>
　隔八相生之法<lb/>
　　如子為黄鍾之宫歴丑寅夘辰巳午至未為林鍾<lb/>
　　之徴餘以類推又如黄鍾九以林鍾六為妻太簇<lb/>
　　九以南吕六為妻隔八而生子則林鍾生太簇夷<lb/>
<pb n="KR3j0188_WYG_002-6b"/>
　　則生夾鍾之類故曰律娶妻而吕生子也<lb/>
　五聲宫<hi>土</hi>商<hi>金/</hi>角<hi>木/</hi>徵<hi>火/</hi>羽<hi>水</hi>
　　黄鍾為宫八十一　濁　　君　復　子<lb/>
　　太簇為商七十二　次濁　臣　泰　寅<lb/>
　　姑洗為角六十四　次濁　民　夬　辰<lb/>
　　林鍾為徵五十四　次清　事　遯　未<lb/>
　　南吕為羽四十八　清　　物　觀　酉<lb/>
　　數之多少聲之尊卑分焉<lb/>
<pb n="KR3j0188_WYG_002-7a"/>
　　宫最大而沈濁羽最細而輕清商之大次宫徵之<lb/>
　　細次羽角居四者之中<lb/>
　　大抵歌聲長而濁者為宫以漸而清且短為商為<lb/>
　　角為徵為羽<lb/>
　　律吕相間以次而短故黄鍾最長至應鍾而短極<lb/>
　　黄鍾之數八十一三分損一下生徵徴三分益一<lb/>
　　上生商商三分損一下生羽羽三分益一上生角<lb/>
　　角聲之數六十四以三分之不盡一算數不可行<lb/>
<pb n="KR3j0188_WYG_002-7b"/>
　　此聲之所以止於五也<lb/>
　二變<lb/>
　　變宫四十二<hi>小分六</hi>
　　變徵五十六<hi>小分八</hi>
　　五聲宫與商商與角徵與羽相去各一律至角與<lb/>
　　徵羽與宫相去乃二律相去一律則音節和相去<lb/>
　　二律則音節逺故角徵之間近徵收一聲比徴少<lb/>
　　下故謂之變徴羽宫之間近宫收一聲少髙於宫<lb/>
<pb n="KR3j0188_WYG_002-8a"/>
　　故謂之變宫古人謂之和繆盖所以濟五聲之不<lb/>
　　及也<lb/>
　　角聲既不可行必當有以通之故因角數以九歸<lb/>
　　之得五百七十六三分損益再生變徴變宫以從<lb/>
　　五聲之數存其餘數以為彊弱至變徴之數五百<lb/>
　　一十二以三分之又不盡二算數又不行此變聲<lb/>
　　所以止於二也<lb/>
　　五聲十二律旋相為宫各有七聲合八十四聲宫<lb/>
<pb n="KR3j0188_WYG_002-8b"/>
　　商角徴羽各十二聲凡六十聲為六十調變宫十<lb/>
　　二在羽聲之後宫聲之前變徴十二在角聲之後<lb/>
　　徴聲之前宫不成宫徴不成徴凡二十四聲不可<lb/>
　　為調非正聲也<lb/>
　揚雄琴清曰舜彈五弦之琴而天下化堯加二弦以<lb/>
　合君臣之恩桓譚新論曰文武各加一弦五弦第一<lb/>
　為宫次商角徴羽餘二弦為少宫少商按此豈即二<lb/>
　變為七聲耶一説商以前但有五音<lb/>
<pb n="KR3j0188_WYG_002-9a"/>
　劉彞曰宫屬土絃用八十一絲為最多而聲至濁於<lb/>
　五聲獨尊故為君象商屬金絃用七十二絲聲次濁<lb/>
　故次於君而為臣象角屬木絃用六十四絲聲半清<lb/>
　半濁居五聲之中故次於臣而為民象徴屬火絃用<lb/>
　五十六絲其聲清有民而後有事故為事象羽屬水<lb/>
　絃用四十八絲為最少而聲至清有事而後用物故<lb/>
　為物象此其大小之次也愚按彞言特指絲聲耳八<lb/>
　音皆具五聲<lb/>
<pb n="KR3j0188_WYG_002-9b"/>
　愚按通典以應鍾為變宫㽔賔為變徴淮南子曰姑<lb/>
　洗生應鍾比於正音故為和應鍾生㽔賔不比於正<lb/>
　音故為繆按二變不得為調以其非正聲也所謂和<lb/>
　繆者盖以繆和之取濟助耳醫家有繆刺左病則鍼<lb/>
　右恐其意亦當然<lb/>
　十二律<lb/>
　　黄鍾子管長九寸空圍九分<lb/>
　　大吕丑管長四寸二百四十三分寸之五十二倍<lb/>
<pb n="KR3j0188_WYG_002-10a"/>
　　　之為八寸分寸之二百四十<lb/>
　　太簇寅管長八寸<lb/>
　　夾鍾卯管長三寸二千一百八十七分寸之一千<lb/>
　　　六百三十一倍之為七寸分寸之一千七十五<lb/>
　　姑洗辰管長七寸九分寸之一<lb/>
　　中吕巳管長六寸萬七千六百八十三分寸萬二<lb/>
　　　千九百七十四<lb/>
　　㽔賔午管長六寸八十一分寸之二十六<lb/>
<pb n="KR3j0188_WYG_002-10b"/>
　　林鍾未管長六寸<lb/>
　　夷則申管長五寸七百三十九分寸之四百五十<lb/>
　　　一<lb/>
　　南吕酉管長五寸三分寸之一<lb/>
　　無射戌管長四寸六千五百六十一分寸之六千<lb/>
　　　五百二十四<lb/>
　　應鍾亥管長四寸二十七分寸之二十<lb/>
　一説黄鍾長八寸七分一　　宫<lb/>
<pb n="KR3j0188_WYG_002-11a"/>
　　大吕長七寸五分三分一<lb/>
　　太簇長七寸七分二　　　角<lb/>
　　夾鍾長六寸一分三分一<lb/>
　　姑洗長六寸七分四　　　羽<lb/>
　　中吕長五寸七分三分二　徴<lb/>
　　㽔賔長五寸六分三分一<lb/>
　　林鍾長五寸七分四　　　角<lb/>
　　夷則長五寸四分三分一　商<lb/>
<pb n="KR3j0188_WYG_002-11b"/>
　　南吕長四寸七分八　　　徴<lb/>
　　無射長四寸四分三分二<lb/>
　　應鍾長四寸二分三分二　羽<lb/>
　律者候氣之管也漢書律厯志云十二律黄帝之所<lb/>
　　作也黄帝使伶倫自大夏之西崑崙之隂取竹之<lb/>
　　嶰谷生其竅厚均者斷兩節間而吹之以為黄鍾<lb/>
　　之宫制十二筩以聽鳳之鳴其雄鳴為六雌鳴為<lb/>
　　六比黄鍾之宫而皆可以生之是謂律本陽六為<lb/>
<pb n="KR3j0188_WYG_002-12a"/>
　　律隂六為吕律以統氣類物吕以旅陽宣氣只言<lb/>
　　六律者陽統隂也<lb/>
　　古用玉為律漢末用銅律史記注律述也所以述<lb/>
　　陽氣也一説律法也言陽氣與隂氣為法吕助也<lb/>
　　言隂氣助陽宣氣俱稱律故曰十二律<lb/>
　　按劉昭曰吹以考聲列以候氣皆以聲之清濁氣<lb/>
　　之先後求黄鍾者也<lb/>
　　其法多截竹以擬黄鍾之管或極其長或極其短<lb/>
<pb n="KR3j0188_WYG_002-12b"/>
　　每管皆差一分吹之而聲清候之而氣應則黄鍾<lb/>
　　可得矣<lb/>
　氣至升降之數<lb/>
　　冬至黄鍾九寸<hi>升五分一釐三毫</hi>
　　大寒大吕八寸三分七釐六毫<hi>升三分七釐六毫</hi>
　　雨水太簇八寸<hi>升四分五釐一毫六絲</hi>
　　春分夾鍾七寸四分三釐七毫三絲<hi>升三分三釐七毫三絲</hi>
　　穀雨姑洗七寸一分<hi>升四分□□五毫四絲三忽</hi>
<pb n="KR3j0188_WYG_002-13a"/>
　　小滿仲吕六寸五分八釐三毫四絲六忽<hi>升三分□□三</hi>
　　　<hi>毫四絲六忽</hi>
　　夏至蕤賔六寸三分八釐<hi>升二分八釐</hi>
　　大暑林鍾六寸<hi>升三分三釐四毫</hi>
　　處暑夷則五寸五分五釐五毫<hi>升二分五釐五毫</hi>
　　秋分南吕五寸三分<hi>升三分□□四毫一絲</hi>
　　霜降無射四寸八分八釐四毫八絲<hi>升二分二釐四毫八絲</hi>
　　小雪應鍾四寸六分六釐<lb/>
<pb n="KR3j0188_WYG_002-13b"/>
　漢京房作律凖後魏王仲孺按京房凖九尺之内若<lb/>
　十七萬七千一百四十七分一尺之内為萬九千六<lb/>
　百八十三分又復十之是為於凖一寸之内亦為萬<lb/>
　九千六百八十三分然則於凖一分之内乗為二千<lb/>
　分又為小分以辨彊弱中間至促離婁之明亦未易<lb/>
　以辨也<lb/>
　十二律解<lb/>
　　黄鍾所以宣養六氣九徳也<lb/>
<pb n="KR3j0188_WYG_002-14a"/>
　　太簇所以金奏贊揚出滯也<lb/>
　　姑洗所以修潔百物考神納賔也<lb/>
　　蕤賔所以安靖神人獻酬交酢也<lb/>
　　夷則所以詠歌九則平民無貳也<lb/>
　　無射所以宣布哲人之令徳示民軌儀也<lb/>
　　大吕助宣氣也<lb/>
　　夾鍾出四隙之細也<lb/>
　　中吕宣中氣也<lb/>
<pb n="KR3j0188_WYG_002-14b"/>
　　林鍾和展百事俾莫不任肅純恪也<lb/>
　　南吕賛陽秀也<lb/>
　　應鍾均利器用俾應復也見國語<lb/>
　　黄鍾<hi>復卦</hi>陽氣鍾黄泉而出也鍾者踵也律有形有<lb/>
　　　色五色莫盛於黄故陽氣鍾於黄泉孶萌萬物<lb/>
　　　為六氣元也位於子十一月<lb/>
　　太簇<hi>泰卦</hi>太大也簇凑也言萬物隨於陽氣太簇而<lb/>
　　　生也位於寅正月<lb/>
<pb n="KR3j0188_WYG_002-15a"/>
　　姑洗<hi>犬卦</hi>姑故也洗鮮也萬物去故就新改柯易葉<lb/>
　　　莫不鮮明也位於辰三月<lb/>
　　蕤賔<hi>姤卦</hi>言隂氣幼少故蕤萎陽不用之故曰賔位<lb/>
　　　於午五月<lb/>
　　夷則<hi>否卦</hi>夷傷也則法也言萬物始傷被刑法也位<lb/>
　　　於申七月<lb/>
　　無射<hi>剥卦</hi>射終也言萬物隨陽而終當復隨隂而起<lb/>
　　　無有終已也位於戌九月<lb/>
<pb n="KR3j0188_WYG_002-15b"/>
　　六律之吕<lb/>
　　大吕<hi>臨卦</hi>吕助也謂陽氣方生隂氣助其宣物位於<lb/>
　　　丑十二月<lb/>
　　夾鍾<hi>大壯</hi>夾孚甲言萬物孚甲種類分出也又當隂<lb/>
　　　陽相夾厠位於夘二月<lb/>
　　仲吕<hi>乾卦</hi>言萬物盡旅而西行又謂陽氣盛長隂助<lb/>
　　　成功也位於巳四月<lb/>
　　林鍾<hi>遯卦</hi>林茂也盛也六月陽皆茂盛積於林野又<lb/>
<pb n="KR3j0188_WYG_002-16a"/>
　　　林衆也萬物成就種類衆盛也位於未六月<lb/>
　　南吕<hi>觀卦</hi>南任也謂時物皆秀有懐姙之象八月初<lb/>
　　　物皆含秀懐吐之象隂任陽功助陽成功也位<lb/>
　　　於酉八月<lb/>
　　應鍾<hi>坤卦</hi>應和也謂嵗功皆應和陽功收而聚之也<lb/>
　　　又陽氣應不用事隂雜陽氣閉塞萬物作種也<lb/>
　　　位於亥十月見史記<lb/>
　　愚按六律六吕律屬陽吕屬隂通之為十二律古<lb/>
<pb n="KR3j0188_WYG_002-16b"/>
　　稱黄帝所作其名必亦黄帝所命有理有象大抵<lb/>
　　取諸聲氣云夫聲以器出氣由物形非可妄論也<lb/>
　　國語是先秦古書但言其義與其用耳史記所叙<lb/>
　　兼及歴卦而義衍居多亦未指名其體耳二書未<lb/>
　　詳本始果出於何人也若毛鄭以義説詩而聲氣<lb/>
　　遂亡漢儒之失大槩俱然又按黄帝初斷十二筩<lb/>
　　以置律盖竹管也淮南子謂律之數六分為雌雄<lb/>
　　此與嶰谷之事合又曰十二鍾以副十二月則非<lb/>
<pb n="KR3j0188_WYG_002-17a"/>
　　徒取於義而實有其器本律名鍾者亦四但古器<lb/>
　　毁闕遂生後来紛紜之論<lb/>
　　揚子雲曰聲生於日律生於辰夫謂十二律為十<lb/>
　　二辰可也以十干并為五如甲巳為角以配五聲<lb/>
　　子雲之學零星若此<lb/>
　八音　金　石　絲　竹　匏　土　革　木<lb/>
　　金之屬<hi>鐘鐸</hi>　　<hi>棧鐘/方響</hi>　<hi>鎛鼔/銅</hi>　<hi>錞于/銅鈸</hi>　<hi>鐃/</hi>　　<hi>鐲</hi>
　　石之屬<hi>磬</hi>　　<hi>毊</hi>
<pb n="KR3j0188_WYG_002-17b"/>
　　絲之屬<hi>琴篌箜</hi>　<hi>瑟/</hi>　　<hi>筑/</hi>　<hi>筝/</hi>　<hi>琵琶/</hi>　<hi>阮咸</hi>
　　竹之屬<hi>簫篥<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>
                    </hi>　<hi>管/笳</hi>　　<hi>箎/角</hi>　<hi>七星/</hi>　<hi>籥/</hi>　　<hi>笛</hi>
　　匏之屬<hi>笙</hi>　　<hi>竽</hi>
　　土之屬<hi>塤</hi>　　<hi>缶</hi>
　　革之屬<hi>鼔臈鼔齊鼔鼔答    鷄樓</hi>　<hi>擔鼔/正鼔</hi>　<hi>羯鼔都曇鼔/節鼔撫拍</hi>　<hi>毛圓鼔雅</hi>
　　木之屬<hi>柷敔</hi>　<hi>舂牘/</hi>　<hi>拍板</hi>
　通典八音之外又有三　<hi>桃皮</hi>　<hi>貝/</hi>　<hi>葉</hi>
　舜時用八音用金石絲竹匏土革木計用八百般樂<lb/>
<pb n="KR3j0188_WYG_002-18a"/>
　器至周時改用宫商角徴羽用製五音減樂器至五<lb/>
　百般至唐朝又減樂器至三百般太宗朝三百般樂<lb/>
　器内挑絲竹為别部用宫商角徴羽並分平上去入<lb/>
　四聲其徴音有其聲無其調見唐鄭安節樂府雜録<lb/>
　八音之中金聲最髙竹革之聲次之匏音次之絲音<lb/>
　又次之石音最低<lb/>
　陽管六　黄鍾　　太簇　　姑洗　　㽔賔<lb/>
　　　　　夷則　　無射<lb/>
<pb n="KR3j0188_WYG_002-18b"/>
　隂管六　大吕　　夾鍾　　中吕　　林鍾<lb/>
　　　　　南吕　　應鍾<lb/>
　黄鍾為宫太簇為商姑洗為角林鍾為徴南吕為羽<lb/>
　應鍾為變宫五百七十六數㽔賔為變徴五百一十二<lb/>
　數<lb/>
子者孶也陽氣至此更孶益而生故謂之子丑者紐也<lb/>
　言居終始之際故謂之丑寅者津也津者塗之義正<lb/>
　月之時生萬物之津塗故謂之寅夘茂也言陽氣至<lb/>
<pb n="KR3j0188_WYG_002-19a"/>
　此物生孶茂也故謂之卯辰者振動之義此月物皆<lb/>
　震動而長故謂之辰巳者起也物至此時皆長而起<lb/>
　也故謂之巳午者長也明物皆長故謂之午未者味<lb/>
　也言時物向成皆有氣味故謂之未申者身也言萬<lb/>
　物皆身體而成就故謂之申酉者猶縮之義此月時<lb/>
　物皆縮小而成也故謂之酉戌者滅也言時衰滅也<lb/>
　故謂之戌亥者劾也言隂陽氣劾收萬物故謂之亥<lb/>
　漢儒十二辰解盖依月令而傅㑹之若推之嵗辰又<lb/>
<pb n="KR3j0188_WYG_002-19b"/>
　推之日辰則窒礙矣大撓作甲子本於周天度數以<lb/>
　日為主故因日生時積時為日積日為月積月為嵗<lb/>
　以其餘四分度之一推測盈虚置閏焉用以起厯冬<lb/>
　至夜半乃厯元也十二辰為十二宫葢周天之位次<lb/>
　耳字書日之所寺為時因日之所寺以紀昬明隂陽<lb/>
　之候如日在子宫為子在午宫為午餘以類推未必<lb/>
　可以義解也<lb/>
厯法有月建辰在辰與建交錯貿易處其在天體似表<lb/>
<pb n="KR3j0188_WYG_002-20a"/>
　裏然<lb/>
　十一月建子辰在星紀　十二月建丑辰在𤣥枵<lb/>
　正月建寅辰在娵訾　　二月建卯辰在降婁<lb/>
　三月建辰辰在大梁　　四月建巳辰在實沈<lb/>
　五月建午辰在鶉首　　六月建未辰在鶉火<lb/>
　七月建申辰在鶉尾　　八月建酉辰在壽星<lb/>
　九月建戌辰在大火　　十月建亥辰在析木<lb/>
　<lb/>
<pb n="KR3j0188_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二十五</head> <lb/>
    <p>
<pb n="KR3j0188_WYG_025-1a"/>
欽定四庫全書<lb/>
　儼山外集卷二十五<lb/>
　　　　　　　　　　　　　眀　陸深　撰<lb/>
　　史通㑹要中<lb/>
　　　書凡<lb/>
荀悅有言立典有五志焉一曰達道義二曰彰法式三<lb/>
曰通古今四曰著功勲五曰表賢能干寳釋之曰體國<lb/>
經野之言則書之用兵征伐之權則書之忠臣烈士孝<lb/>
<pb n="KR3j0188_WYG_025-1b"/>
子貞婦之節則書之文誥專對之言則書之才力伎藝<lb/>
殊異則書之劉知幾廣之以三科一曰叙沿革二曰眀<lb/>
罪惡三曰旌怪異禮儀用舍節文升降則書之君臣邪<lb/>
僻國家䘮亂則書之幽眀感應禍福萌兆則書之<lb/>
　　　修詞<lb/>
傳曰言之無文行之不逺信哉詞命專對古之所重也<lb/>
若尚書所載伊尹之訓臯陶之謨洛誥康誥牧誓泰誓<lb/>
春秋所載吕相絶秦子産獻㨗臧孫諫君納鼎魏絳對<lb/>
<pb n="KR3j0188_WYG_025-2a"/>
戮揚干史記所載蘇秦合從張儀連衡范雎反間以相<lb/>
秦魯連解紛而全趙則世隨文降矣是以選言布策者<lb/>
雖有潤色討論終存體質梗槩夫後之視今亦猶今之<lb/>
視昔而作者皆怯書今語勇效昔言不其惑乎是以好<lb/>
丘眀者則偏模左傳愛子長者則全學史公用使周秦<lb/>
言詞見於魏晉之代楚漢應對行乎宋齊之日故裴少<lb/>
期譏孫盛錄曹公平素之語而全作夫差滅亡之辭雖<lb/>
言則似而事殊乖矣世之議者又以北朝衆作周史為<lb/>
<pb n="KR3j0188_WYG_025-2b"/>
工葢賞其記言之體多同於古故也殊不知善為政者<lb/>
不擇人而理故俗無精粗咸被其化工為史者不選事<lb/>
而書故言無美惡盡傳於後若事皆不謬言必近真何<lb/>
止得古人之糟粕而已<lb/>
　　　叙事<lb/>
夫史以叙事為本而史之叙事以簡為工故尚書所載<lb/>
務於寡事春秋變體貴於省文若文約而事豐尤述作<lb/>
之美者也自漢而降斯文日煩可謂費矣葢叙史之體<lb/>
<pb n="KR3j0188_WYG_025-3a"/>
有四有直紀才行有唯書事跡有因言而知有假論而<lb/>
顯尚書稱堯標以允恭克讓左傳之叙大叔目以美秀<lb/>
而文所謂直紀其才行者左氏載申生為驪姬所譛自<lb/>
縊而亡漢書稱紀信為項籍所圍代君而死所謂唯書<lb/>
其事跡者武王之聲罪獨夫也但曰焚炙忠良刳剔孕<lb/>
婦随㑹之論楚事也才曰篳路藍縷以啓山林所謂因<lb/>
言而知者史記衛青傳後曰蘇建嘗責大將軍不薦賢<lb/>
待士漢書孝文紀末曰吳王詐病不朝賜以几杖所謂<lb/>
<pb n="KR3j0188_WYG_025-3b"/>
因論而顯者若四者相兼而畢書其費尤廣矣簡約之<lb/>
中復有二類一曰省句二曰省字左傳書華耦稱先人<lb/>
得罪於宋魯人以為敏夫以魯為敏此省句也春秋書<lb/>
隕石於宋五夫聞之隕視之石數之五此省字也大抵<lb/>
省句易省字難洞識此心始可與言史矣<lb/>
　　　效法<lb/>
效法之體有二一曰貎同而心異二曰貎異而心同何<lb/>
以言之古者命官有别卿與大夫各為名秩此春秋之<lb/>
<pb n="KR3j0188_WYG_025-4a"/>
例也秦有天下列為帝王譙周撰古史書李斯之棄市<lb/>
也云秦殺其大夫以天子之丞相名諸侯之大夫此與<lb/>
春秋所謂貎同而心異也當春秋之世列國分書至於<lb/>
魯國直云我而已如典午既嘗統一干寳晉紀每𦵏必<lb/>
云𦵏我某皇帝且無二君何我之有此與春秋又所謂<lb/>
貎同而心異也齊桓繼絶左傳云邢遷如歸衛國忘亡<lb/>
言上下安堵不失舊物也如孫皓之成擒也干寳亦云<lb/>
吳國既滅江外忘亡豈司馬氏之所能致與此與左氏<lb/>
<pb n="KR3j0188_WYG_025-4b"/>
又所謂貎同而心異也春秋諸國皆用夏正魯以行天<lb/>
子禮樂故獨用周正至如書元年春王正月者年則魯<lb/>
君之年月則周王之月如曹馬受命躬為帝王非是以<lb/>
諸侯守藩行天子班厯而孫盛魏晉二陽秋每年必書<lb/>
某年春帝正月夫年既編帝紀而月又列帝名此與春<lb/>
秋又所謂貎同而心異也春秋三傳各釋經義如公羊<lb/>
屢云何以書記其事也此則先引經語而繼以釋辭勢<lb/>
使之然非史體也如吳均齊春秋每書災變亦曰何以<lb/>
<pb n="KR3j0188_WYG_025-5a"/>
書記異也夫事無他議言從已出輒自問答者豈叙事<lb/>
之體耶此與公羊又所謂貎同而心異也史漢每於列<lb/>
傳首書人名字至傳内有呼字處則於傳首已詳而漢<lb/>
書李陵傳稱隴西任立政陵字立政曰少公歸易耳夫<lb/>
上不言立政之字而輒言字立政曰少公者此省文從<lb/>
可知也至令狐徳棻周書於伊婁穆傳首云伊婁穆字<lb/>
奴干既而續云太祖字之曰奴干作儀同面向我也夫<lb/>
上書其字而下復曰字豈是事從簡易文去重複者耶<lb/>
<pb n="KR3j0188_WYG_025-5b"/>
此與漢書又所謂貎同而心異也世之述者喜編次古<lb/>
文撰叙今事可謂宋人守株者矣語曰世異則事異事<lb/>
異則治異求其偶中亦有可言者焉是故君父見害臣<lb/>
子所不忍言故左叙桓公之在齊也而云彭生乘公薨<lb/>
於車如干寳晉紀叙愍帝歿于平陽而云晉人見者多<lb/>
哭賊懼帝崩此與左氏實所謂貎異而心同也一時所<lb/>
記詳其始末若左成七年鄭獲楚鍾儀以獻晉至九年<lb/>
晉歸鍾儀於楚以求平是也至裴子野宋畧叙索虜臨<lb/>
<pb n="KR3j0188_WYG_025-6a"/>
江太子劭使力士排徐湛江湛僵仆於是始與劭有隙<lb/>
其後三年有徐江為元凶所殺事此與左氏亦所謂貎<lb/>
異而心同也凡列姓名罕兼其字如左傳上言羊斟則<lb/>
下曰叔牂前稱子産則次是國僑是也至裴子野宋畧<lb/>
亦然上書桓𤣥則下有敬道後叙殷鐡則先著景仁此<lb/>
與左氏又所謂貎異而心同也左氏論語叙人酬對或<lb/>
去其對曰問曰等字如裴子野宋畧云李孝伯問張暢<lb/>
卿何姓曰姓張張長史乎此與左氏又所謂貎異而心<lb/>
<pb n="KR3j0188_WYG_025-6b"/>
同也附見者如左稱楚武欲伐隋熊率且比曰季梁在<lb/>
何益蕭方三十國春秋說朝廷聞慕容雋死曰中原可<lb/>
圖矣桓温曰慕容恪在其憂方大此與左氏又所謂貎<lb/>
異而心同也事應者如左稱叔輒聞日蝕而哭昭子曰<lb/>
子叔其將死乎秋八月叔輒卒王邵齊志稱張伯徳夣山<lb/>
上掛絲占者曰其為幽州乎秋七月拜為幽州刺史此<lb/>
與左氏又所謂貌異而心同也至如左叙晉敗於邲先<lb/>
濟者賞而云上軍下軍爭舟舟中之指可掬夫不言攀<lb/>
<pb n="KR3j0188_WYG_025-7a"/>
舟亂以刃斷指而但曰舟指可掬則讀者自覩其事矣<lb/>
王邵述髙季式破敵於韓陵追奔逐北而云夜半方歸<lb/>
槊血滿袖夫不言奪槊深入擊刺甚多而但稱槊血滿<lb/>
袖則聞者亦知其義矣此與左氏又所謂貎異而心同<lb/>
也<lb/>
　　　雋永<lb/>
夫文章之變化無窮矣必有餘音足句為其始末是以<lb/>
伊惟夫葢發語之端也焉哉矣兮斷句之助也去之則<lb/>
<pb n="KR3j0188_WYG_025-7b"/>
不足加之則有餘厥有定理而史之叙事時亦類此故<lb/>
將述晉靈公厚斂彫牆則且以不君為稱欲云司馬安<lb/>
四至九卿而先以巧宦標目所謂説事之端也書重耳<lb/>
伐原示信而續以一戰而霸文之教也書匈奴為偶人<lb/>
象郅都令馳射莫能中則云其見憚如此所謂論事之<lb/>
助也寄抑揚於片言隻字之間有雋永者矣<lb/>
　　　篇目<lb/>
史記一百三十卷司馬遷采左氏國語删世本戰國策<lb/>
<pb n="KR3j0188_WYG_025-8a"/>
據楚漢列時事上自黄帝下訖麟止作十二本紀十表<lb/>
八書三十世家七十列傳謂之史記藏諸名山副在京<lb/>
師至宣帝時遷外孫楊惲祖述其書遂宣布焉而十篇<lb/>
未成有錄而已元成之間㑹稽褚先生更補其闕作武<lb/>
帝紀三王世家龜策日者列傳辭多鄙陋非遷本意也<lb/>
西漢書一百卷漢司徒掾班彪以太初後史記未善於<lb/>
是采舊事徴異聞作後傳六十五篇其子固以所續未<lb/>
詳乃起元髙皇終乎新莽十有二世二百三十年為十<lb/>
<pb n="KR3j0188_WYG_025-8b"/>
二紀八表十志七十列傳其事未畢會有訟其私作史<lb/>
記者有詔收繫固弟超詣闕自陳固續父舊書明帝意<lb/>
解乃詔固詣校書卒業至章帝建初中乃成後坐竇氏<lb/>
事卒於洛陽獄書頗㪚亂其妺曹大家博學能屬文奉<lb/>
詔緝校又選髙才郎馬融等十人從大家授讀其八表<lb/>
天文志或云是待詔馬續所作而古今人物表頗不類<lb/>
本書云<lb/>
後漢書一百三十卷宋宣城太守范煜作凡十紀十志<lb/>
<pb n="KR3j0188_WYG_025-9a"/>
八十列傳合百篇窮覽舊集删煩補畧㑹以罪收十志<lb/>
未成而死梁劉昭因舊本補注三十卷<lb/>
三國志晉著作陳夀集三國史撰為國志凡六十五篇<lb/>
宋文帝命中書郎裴松之補注<lb/>
晉書一百三十卷紀十志二十列傳七十載記三十序<lb/>
例一目錄一唐房𤣥齡等奉勑修時太宗與焉故又總<lb/>
之曰御撰云<lb/>
宋書一百卷紀十志三十列傳六十梁沈約撰河東裴<lb/>
<pb n="KR3j0188_WYG_025-9b"/>
子野又删為畧二十卷宋治平中南豐曾鞏等奉詔校<lb/>
定政和中頒之學官<lb/>
南齊書五十九卷梁蕭子顯撰八紀十一志四十列傳<lb/>
宋曾鞏等校定<lb/>
梁書五十六卷唐姚思㢘撰六本紀五十列傳思㢘名<lb/>
簡以字行梁史官察之子<lb/>
陳書三十六卷唐姚思㢘撰六本紀三十列傳察在陳<lb/>
嘗删撰梁陳事未成且死屬思㢘繼其業唐貞觀中與<lb/>
<pb n="KR3j0188_WYG_025-10a"/>
梁書同時上之宋曽鞏等校定<lb/>
後魏書一百三十卷齊魏收撰本紀十二列傳十二志<lb/>
十宋劉恕等校正<lb/>
北齊書五十卷唐李百藥撰本紀八列傳四十二初李<lb/>
徳林在齊嘗撰著紀傳貞觀初百藥續成父書獻之<lb/>
周書五十卷唐令狐徳棻等撰本紀八列傳四十二宋<lb/>
仁宗時出太清樓本合史館秘閣本又取夏竦李巽家<lb/>
本校定其後林希王安國上之<lb/>
<pb n="KR3j0188_WYG_025-10b"/>
隋書八十五卷唐魏徴等撰本紀五列傳五十長孫無<lb/>
忌等撰志三十<lb/>
南史八十卷<lb/>
北史八十卷唐李延夀撰南起宋盡陳百七十年北起<lb/>
魏盡隋二百四十二年<lb/>
唐書一百三十卷唐韋述撰初吳兢撰唐史止於開元<lb/>
凡一百十卷述因兢本刋去酷吏傳為紀志列傳一百<lb/>
十二卷至徳乾元以後史官于休烈增肅宗紀二卷令<lb/>
<pb n="KR3j0188_WYG_025-11a"/>
狐峘等復隨紀志傳後増緝成之<lb/>
新唐書二百二十五卷宋嘉祐中曽公亮等奉詔删定<lb/>
歐陽修撰紀志宋祁撰列傳<lb/>
五代史七十五卷宋歐陽修撰梁唐晉漢周事<lb/>
宋史本紀四十七卷志一百六十二卷表三十二卷列<lb/>
傳世家二百五十五卷<lb/>
遼史本紀三十卷志三十一卷表八卷列傳四十六卷<lb/>
金史本紀十九卷志三十九卷表四卷列傳七十三卷<lb/>
<pb n="KR3j0188_WYG_025-11b"/>
已上三史元至正間中書右丞相托克托等奉命修<lb/>
元史本紀三十七卷志五十二卷表六卷傳六十三卷目錄<lb/>
二卷通計一百六十一卷洪武二年翰林學士宋濂等<lb/>
奉勑修<lb/>
　<lb/>
　<lb/>
　<lb/>
　儼山外集卷二十五<lb/>
</p>
<p>
</p>
  </div>
</body>
</text>
</TEI>
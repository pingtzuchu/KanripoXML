<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷十二</head> <lb/>
    <p>
<pb n="KR3j0188_WYG_012-1a"/>
欽定四庫全書<lb/>
　儼山外集卷十二<lb/>
　　　　　　　　　　　　　明　陸深　撰<lb/>
　　玉堂漫筆卷中<lb/>
相傳永樂初遣胡忠安公巡行天下以訪邋遢張仙人<lb/>
　即張三丰名通號𤣥𤣥子天師之後寓居鳳翔寳雞<lb/>
　縣之金臺觀修煉洪武壬申常應蜀獻王之召辭還<lb/>
　山金時人也都太僕𤣥敬甞為予言蘇城人家有三<lb/>
<pb n="KR3j0188_WYG_012-1b"/>
　丰手筆蓋與劉太保秉中冷協律起敬同學於沙門<lb/>
　海霅者南陽張朝用嘗記三丰遺跡云三丰陜西寳<lb/>
　雞人元時於鹿邑之太清宮學道與朝用髙祖毅相<lb/>
　識往來其家為親密亦愛朝用之父叔廉元末兵亂<lb/>
　叔㢘避地寳雞洪武中三丰亦來寳雞與西闗李道<lb/>
　士白雲先生交契相厚朝用時方年十三三丰見之<lb/>
　問曰汝誰家子答曰吾父柘城張叔廉也兵亂徙家<lb/>
　於此三丰曰我張𤣥𤣥也昔客柘城時擾汝家名毅<lb/>
<pb n="KR3j0188_WYG_012-2a"/>
　者為誰答曰吾髙祖也三丰曰吾曾見其始生時童<lb/>
　子其勉力讀書後當官至三品越月朝用與李白雲<lb/>
　送之北去見其行足不履地云朝用官詹事府主簿<lb/>
　忠安公以其常識三丰薦之為均州知州與同往尋<lb/>
　訪竞無所遇而還十五年文皇再遣寳雞醫官蘇欽<lb/>
　等齎香書遍訪名山求之又遣龍虎山道士奉書云<lb/>
　皇帝致書真仙張三丰先生足下朕久仰真仙渴思<lb/>
　親承儀範嘗遣使致香奉書遍詣名山䖍請真仙道<lb/>
<pb n="KR3j0188_WYG_012-2b"/>
　徳崇髙超乎萬有體合自然神妙莫測朕才質踈庸<lb/>
　徳行菲薄而至誠願見之心夙夜不忘敬再遣龍虎<lb/>
　山道士謹致香奉書䖍請拱候雲車夙駕惠然降臨<lb/>
　以副朕拳拳仰慕之懷敬奉書或云此舉實託之以<lb/>
　别有所為忠安行事有密勑云又淮安王宗道字景<lb/>
　雲學仙嘗與三丰往來游從永樂三年國子助教王<lb/>
　達善以宗道識三丰薦文皇召見文華殿賜金冠鶴<lb/>
　<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>奉書香徧訪於天下名山越十年足跡滿天下竟<lb/>
<pb n="KR3j0188_WYG_012-3a"/>
　無所遇而還復命近見都公談纂記三丰在洪武永<lb/>
　樂中事三則祝希哲野記冷謙作仙奕圖以遺三丰<lb/>
　一條此不録<lb/>
洪武二十八年戶部節奉太祖聖㫖山東河南民人除<lb/>
　已入額田地照舊徵外新開荒的田地不問多少永<lb/>
　逺不要起科有氣力的儘他種按此可為各邊屯田<lb/>
　之法<lb/>
彭惠安集有云天時不同地利亦異亢旱則低處得過<lb/>
<pb n="KR3j0188_WYG_012-3b"/>
　而髙處全無水澇則髙處或可而低處不熟按此可<lb/>
　論吾縣東西鄉之利害<lb/>
國初嵗遣監察御史巡按方隅大災重患乃遣廷臣行<lb/>
　視謂之巡撫事迄而止無定員宣徳間以闗中江南<lb/>
　地大而要始命官更代巡撫不復罷去正統末南北<lb/>
　兵興於是内省邊隅徧置巡撫官矣今惟浙江福建<lb/>
　無巡撫時設巡視陜西一省則有四巡撫北直𨽻則<lb/>
　有兩巡撫云<lb/>
<pb n="KR3j0188_WYG_012-4a"/>
丁酉嵗予自四川左轄召為光禄入朝面見候五日乃<lb/>
　罷因免朝故也後轉太常兼讀學詹事兼學士皆不<lb/>
　得面恩當時叙菴李公時在内閣曽與論請行午朝<lb/>
　禮敘菴以為難彭惠安公韶𢎞治初因彗星上䟽云<lb/>
　臣獲隨午朝竊念日奏尋常起數於事無補但於祖<lb/>
　宗勤政之典乞師其意可也臣願今午朝惟議經邦<lb/>
　急務如吏部有大陞除禮部有大災異户部兵部有<lb/>
　𦂳急錢粮邊報工部法司有𦂳闗工程囚犯之類許<lb/>
<pb n="KR3j0188_WYG_012-4b"/>
　令先期開具事由奏乞聖駕定日出御左順門侍衞<lb/>
　一如午朝之儀事該各衙門㑹議者各官就於御前<lb/>
　公同計議如吏部陞除大臣明言某官才徳堪任某<lb/>
　官資望未可之類内閣輔臣亦同議可否事體既定<lb/>
　就行口奏取㫖奉行次日補本備照若係本衙門自<lb/>
　行者亦就御前逐一陳説有無故事兩疑情由請㫖<lb/>
　定奪若是事體重大一時難決者聴各官先行博議於<lb/>
　下候至朝時再議奏行仍乞温顔俯詢曲折如此不<lb/>
<pb n="KR3j0188_WYG_012-5a"/>
　惟世事日熟而聖明耳目開達羣臣髙下邪正亦自<lb/>
　可見有事則行不分寒暑無事則止勿勞聖駕既不<lb/>
　廢午朝之典乂可率羣臣興事則凡時政得失軍民<lb/>
　利病自可次第弛張矣其議如此若用之今日尤切<lb/>
　事宜老成先見可敬可服己亥南廵還有旨各衙門<lb/>
　俱嚴公座仍許禮部都察院叅劾予掌詹事印日往<lb/>
　衙門與崔少詹後渠坐堂復至東閣畫㑹一時冷局<lb/>
　為之振作時見左順門陳御座設黄幄於上將朝廷<lb/>
<pb n="KR3j0188_WYG_012-5b"/>
　欲修午朝故事耶因讀惠安新集備記於此<lb/>
張文潛以水喻作文之法至謂激溝瀆而求水之奇此<lb/>
　無見於理而欲以言語句讀為奇反覆咀嚼卒亦無<lb/>
　有文之陋也此言切中今日之弊<lb/>
太祖時南京官僚想用傘蓋襲封誠意伯劉基有華葢殿<lb/>
　侍宴退朝詩云團團褐羅傘被服金文章可見<lb/>
史記扁鵲傳飲以上池之水上池水竹木上未到地水<lb/>
宋髙宗南渡建炎初有臣僚召對所陳劄子首曰恭惟<lb/>
<pb n="KR3j0188_WYG_012-6a"/>
　陛下嵗二月東巡狩至於錢塘吕頥浩當國見之笑<lb/>
　曰秀才家識甚好惡文章之弊一至於此為之浩歎<lb/>
柘湖今在華亭縣南六十五里本海鹽縣地王莽時改<lb/>
　曰展武因陷為湖<lb/>
扈瀆今在上海縣北十里本海鹽之東堰晉袁崧築壘<lb/>
　以禦孫恩者<lb/>
上海縣元末割華亭東北之五鄉分置唐天寳初割海<lb/>
　鹽之北境置華亭縣<lb/>
<pb n="KR3j0188_WYG_012-6b"/>
至正十六年張士誠陷姑蘇據浙西五郡十九年發松<lb/>
　江嘉興湖州杭州民夫築杭州城松江入皇朝當在<lb/>
　龍鳳年間吳元年上海錢鶴臯平<lb/>
靜安寺在縣西北十里中有赤烏碑陳朝檜<lb/>
永定二年割海鹽鹽官隸海寧郡上海又嘗屬錢塘矣<lb/>
蘇丑字叔武歙人易簡之後年八十餘正統間卒以隱<lb/>
　逸自高性愛古法書名畫不惜萬金購之曰此足養心<lb/>
　性非他玩好可比其人品亦可謂博雅矣近時江南<lb/>
<pb n="KR3j0188_WYG_012-7a"/>
　人家有好古玩物至於敗家亡身者此又可為監戒<lb/>
　也<lb/>
懷素自敘帖近刻石於蘇州兼刻古今題跋出於文徵<lb/>
　明父子之手爛然可觀内蘇欒城一跋云予兄和仲<lb/>
　蓋謂東坡自題曰蘇轍同叔在紹聖三年三月謫髙<lb/>
　安時所冩豈有所諱耶將别有字行而子曕子由特<lb/>
　顯著者耶其印仍曰子由李西涯跋云舊聞秘閣有<lb/>
　石本今不及見在𢎞治十一年九月所冩時已入閣<lb/>
<pb n="KR3j0188_WYG_012-7b"/>
　似指今内閣而言空青曾紆紹興三年三月曾跋一<lb/>
　過而文徵明所引曾空青云馮當世本後歸上方而<lb/>
　石刻為内閣本此指宋内閣而言按宋無内閣而本<lb/>
　朝無秘閣用字微有不同而制度當考釋文虚蕩字<lb/>
　細觀刻本當是薄字草法稍作轉摺爾若蕩字亦可<lb/>
　通不若薄義為順也建業文房之印當是徐鼎臣兄<lb/>
　弟筆意尚存繆篆之體爾嘉靖庚子四月廿日晨起<lb/>
　偶觀因書所疑南窻下兩目作花投筆浩歎<lb/>
<pb n="KR3j0188_WYG_012-8a"/>
張户侍西磐潤字汝霖山西平陽人一日過予與論薛<lb/>
　文清公西磐云曾聞劉少師脢菴言讀書録乃公記<lb/>
　毎日所得故不厭重詞複説以資尋繹玩味最可觀<lb/>
　後來為人分類剖析作著述之體殊非本旨近樊御<lb/>
　史得仁所寄重刻本則又決裂破碎矣不但著書之<lb/>
　難而傳書之難如此<lb/>
全椒樂韶鳳洪武中以兵部尚書轉翰林院大學士以<lb/>
　病免起為國子司業<lb/>
<pb n="KR3j0188_WYG_012-8b"/>
永州府舊志李應宗零陵人洪武五年進士蔣奬洪武<lb/>
　八年進士亦零陵人道州李克遜洪武丁卯科進士<lb/>
　丁卯為十九年皆不開科當有誤唐福領永樂乙酉<lb/>
　科進士永樂有丙戌亦無乙酉科<lb/>
國朝進士科始於洪武四年辛亥吳伯宗為狀元自後<lb/>
　罷試至十八年乙丑為丁顯榜二十一年戊辰為任<lb/>
　亨泰榜二十四年辛未為許觀榜是年五月重試則<lb/>
　韓克忠為狀元二十七年甲戌為張信榜洪武中又<lb/>
<pb n="KR3j0188_WYG_012-9a"/>
　有張顯忠花綸皆稱狀元送花狀元歸娶詩見練子<lb/>
　寧集丁丑年有陳安榜庚辰則胡靖也<lb/>
衡山後生竹最大名曰南竹土人截取其筒以為甑節<lb/>
　處可製盥盆然在深山中人蹟不到之處<lb/>
世傳七賢過闗圖或以為即竹林七賢爾屢有人持其<lb/>
　畫來求題跋漫無所據觀其畫衣冠騎從當是晉魏<lb/>
　間人物意態若將避地者或謂即論語作者七人像<lb/>
　而為畫爾姜南舉人云是開元間冬雪後張説張九<lb/>
<pb n="KR3j0188_WYG_012-9b"/>
　齡李白李華王維鄭䖍孟浩然出藍田闗遊龍門寺<lb/>
　鄭䖍圖之虞伯生有題孟浩然像詩風雪空堂破帽<lb/>
　温七人圖裏一人存又有槎溪張輅詩二李清狂狎<lb/>
　二張吟鞭遥指孟襄陽鄭䖍筆底春風滿摩詰圖中<lb/>
　詩興長是必有所傳云<lb/>
元髙徳基云吳人尚奢爭勝所事不切廣置田宅計較<lb/>
　㣲利不知異時友貽子孫不肖之害故謂之蘇州獃<lb/>
　自今觀之獃豈獨蘇哉<lb/>
<pb n="KR3j0188_WYG_012-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0188_WYG_012-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷十二<lb/>
</p>
<p>
</p>
  </div>
</body>
</text>
</TEI>
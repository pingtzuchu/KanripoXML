<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二十九</head> <lb/>
    <p>
<pb n="KR3j0188_WYG_029-1a"/>
欽定四庫全書<lb/>
　儼山外集卷二十九<lb/>
　　　　　　　　　　　　　明　陸深　撰<lb/>
　　　論述下<lb/>
　　　　臣深釋曰道無精粗法有倫要故析為下篇<lb/>
　　　　並皆竒文奥義可以考見古今之物情習俗<lb/>
　　　　葢有神明之道焉各仍舊篇故曰論述<lb/>
楊時求仁齋記畧<lb/>
<pb n="KR3j0188_WYG_029-1b"/>
　吾邑距中州數千里之逺舟車不通縉紳先生與一<lb/>
　時懐徳秉義之士足以表世範俗者皆無自而至士<lb/>
　之欲為君子者何所取資耶故後生晩學無所窺觀<lb/>
　游談戲謔不聞箴規切磨之益同則嬉狎異則相訾<lb/>
　至悖義踰禮而不悔雖英材異稟間時有之亦不過<lb/>
　誦六藝之文百家之編為章句之儒釣聲利而已一<lb/>
　日衒鬻而不售則反視平昔所有皆陳腐剽剥無所<lb/>
　用之往往轉而易業者十嘗六七此與㕓夫販父積<lb/>
<pb n="KR3j0188_WYG_029-2a"/>
　百貨坐市區逐什一之利流徙無常者何異耶予嘗<lb/>
　悼之又竊自悲其力之不足欲逃此而未能思得吾<lb/>
　黨之士柔不溺于隨剛不憤于慾者相進於道庶㡬<lb/>
　少激頽俗今吾子乃能經營於此以教學為事是真<lb/>
　有志者哉<lb/>
　　　　臣深謹案楊時字中立宋徽宗時人世稱龜<lb/>
　　　　山先生今之延平府將樂縣人也程門髙第<lb/>
　　　　弟子贈將樂伯宋史有傳我朝從祀夫子廟<lb/>
<pb n="KR3j0188_WYG_029-2b"/>
　　　　庭臣至延平訪其遺文讀之首録此文以寓<lb/>
　　　　世道之感<lb/>
朱熹余龍山文集序畧<lb/>
　熹少時猶頗及見前輩而聞其餘論覩其立心處已<lb/>
　則以剛介質直為賢當官立事則以彊毅果斷為得<lb/>
　至其為文則又務為明白磊落指切事情而無含糊<lb/>
　臠卷睢盱側媚之態使讀之者不過一再即曉然知<lb/>
　其為論某事出某策而彼此無疑也近年以来風俗<lb/>
<pb n="KR3j0188_WYG_029-3a"/>
　一變上自朝廷縉紳下及閭巷韋布相與傳習一種<lb/>
　議論制行立言專以醖藉襲藏圓熟軟美為尚使與<lb/>
　之居者窮年而莫測其中之懐聽其言終日而莫知<lb/>
　其意之所鄉回視四五十年之前風聲氣俗葢不啻<lb/>
　寒暑朝夜之相反是孰使之然哉觀於龍山余公之<lb/>
　文者亦可以慨然而有感矣<lb/>
　　　　臣深聞之唐臣劉禹錫曰文章與時髙下豈<lb/>
　　　　不信哉今世論文章之弊者必曰晩宋晩宋<lb/>
<pb n="KR3j0188_WYG_029-3b"/>
　　　　云葢言文既弊而宋亦晩矣嗚呼可不懼哉<lb/>
　　　　可不懼哉觀於文公所稱四五十年前正當<lb/>
　　　　龜山之時又觀龜山前所云者習俗已自變<lb/>
　　　　矣宋之盛時可想見也臣於時事頗有所感<lb/>
　　　　故知文體所繫大矣<lb/>
唐庚辨同論畧<lb/>
　道至於聖人極矣豈容復有異乎然禹之措置如此<lb/>
　湯之措置如此文武周公之措置則又如此使數聖<lb/>
<pb n="KR3j0188_WYG_029-4a"/>
　人比肩而事主交臂而共政則論事之際吾意必有<lb/>
　同異者矣寧能盡合乎是猶有辭焉曰時不同也若<lb/>
　諸子之論性豈復繫於時哉而孟子之説如此荀子<lb/>
　揚子之説則又如此使數人者比肩而事主交臂而<lb/>
　共政則論事之際吾意其必有同異者矣寧能盡合<lb/>
　乎是亦有解焉曰師友有不同也若子夏子游曾子<lb/>
　子張之徒則又將安所諉哉皆出於周末不可謂之<lb/>
　異時皆受道於洙泗之間不得謂之異師講業請益<lb/>
<pb n="KR3j0188_WYG_029-4b"/>
　周旋出處奔走憂患葢無適而不同者凡數十年不<lb/>
　得謂之異友而論交論學如黑白之相反方圓大小<lb/>
　之不相及也此復何哉説者以為孔子殁學者無所<lb/>
　統一使夫子在學者宜不至此然吾聞孔子行年六<lb/>
　十而六十化始之所謂是卒而非之曰言豈一端而<lb/>
　已夫各有所當也此一人耳而有所謂昔日之言有<lb/>
　所謂今日之言者而况於衆口乎是以先王知羣言<lb/>
　之不可一也因使人人得極其説而不以同異為誅<lb/>
<pb n="KR3j0188_WYG_029-5a"/>
　賞公卿大夫之出於斯時者亦人人各薦其所聞而<lb/>
　不以同異為喜愠何者閨門之内父子兄弟相與言<lb/>
　而有可有不可筮人布蓍卜人引龜而㕘之一從一<lb/>
　不從故曰物之不齊物之情也寧可罪哉今為申商<lb/>
　之學則不然以謂同心同徳者周人所以興離心離<lb/>
　徳者商人所以亡刑賞生殺足以整齊天下而不塞<lb/>
　異議之口則非所以一道徳而同風俗噫古之所謂<lb/>
　同心同徳者果謂此耶吾不忍聞是説矣周公之時<lb/>
<pb n="KR3j0188_WYG_029-5b"/>
　朝廷之士不為少矣而東征之議書稱十夫子翼則<lb/>
　同者寡而有不同者衆矣豈皆小人耶豈皆誅之耶<lb/>
　夫以周公之權而十人者助之其勢足以誅鋤羣臣<lb/>
　之異巳者為有餘矣鼻息所向天下其孰敢違然近<lb/>
　於人情通於物理忠於王室而推至公於天下者終<lb/>
　不肯為此何則駕馭羣臣正恐其雷同耳奴婢同則<lb/>
　家道危臣下同則人主孤人主孤而天下之覆可勝<lb/>
　諱哉古人所以貴和而賤同者慮此<lb/>
<pb n="KR3j0188_WYG_029-6a"/>
　　　　臣深謹案唐庚字子西盛宋時人而文亦雄<lb/>
　　　　健條暢臣每愛之殆不下蘇氏兄弟也<lb/>
劉更生災異封事畧<lb/>
　臣聞舜命九官濟濟相讓和之至也衆賢和於朝則<lb/>
　萬物和於野故簫韶九成而鳳凰来儀百獸率舞四<lb/>
　海之内靡不和寧文武周公崇推讓之風諸侯和於<lb/>
　下天應報於上幽厲之際朝廷不和自此之後天下<lb/>
　大亂春秋之世災異並起禍亂輒應弑君亡國不可<lb/>
<pb n="KR3j0188_WYG_029-6b"/>
　勝數由此觀之和氣致祥乖氣致異天地之常經古<lb/>
　今之通誼也今　　開三代之業招文學之士優游<lb/>
　寛容使得並進今賢不肖渾淆白黑不分邪正雜揉<lb/>
　忠讒並進轉相是非毁譽混亂所以熒惑耳目感移<lb/>
　心意不可勝載分曹為黨往往羣朋將同心以陷正<lb/>
　臣正臣進者治之表也正臣陷者亂之機也乗治亂<lb/>
　之機未知孰任而災異數見此臣所以寒心者也夫<lb/>
　乗權藉勢之人子弟叢集於朝羽翼陰附者衆輻輳<lb/>
<pb n="KR3j0188_WYG_029-7a"/>
　於前毁譽將必用以終乖離之咎是以日月無光雪<lb/>
　霜夏隕海水沸出陵谷易處列星失行皆怨氣之所<lb/>
　致也原其所以然者由上多疑心既已用賢人而行<lb/>
　善政如或譛之則賢人退而善政還夫執狐疑之心<lb/>
　者来讒賊之口持不斷之意者開羣枉之門讒邪進<lb/>
　則衆賢退羣枉盛則正士消故易有否泰否者閉而<lb/>
　亂也泰者通而治也詩云雨雪麃麃見晛曰消與易<lb/>
　同義昔者鯀共工驩兠與舜禹雜處堯朝周公與管<lb/>
<pb n="KR3j0188_WYG_029-7b"/>
　蔡並居周位當是時迭進相毁流言相謗豈可勝道<lb/>
　哉帝堯成王能賢舜禹周公而消共工管蔡故以大<lb/>
　治榮華至今孔子與季孟偕仕於魯李斯與叔孫俱<lb/>
　宦於秦魯君始皇賢季孟李斯而消孔子叔孫故以<lb/>
　大亂汙辱至今故治亂榮辱之端在所信任信任既<lb/>
　賢在於堅固而不移詩云我心匪石不可轉也言守<lb/>
　善篤也易曰渙汗其大號言號令如汗汗出而不返<lb/>
　者也今出善令未能踰時而反是反汗也用賢未能<lb/>
<pb n="KR3j0188_WYG_029-8a"/>
　三旬而退是轉石也論語曰見不善如探湯今二府<lb/>
　奏佞讇不當在位歴年而不去故出令則如反汗用<lb/>
　賢則如轉石去佞則如拔山如此望陰陽之調不亦<lb/>
　難乎昔孔子與顔淵子貢更相稱譽不為朋黨禹稷<lb/>
　與臯陶傳相汲引不為比周何則忠於為國無邪心<lb/>
　也故賢人在上位則引其類易曰飛龍在天大人聚<lb/>
　也在下位則思與其類俱進易曰拔茅茹以其彚征<lb/>
　吉在上則引其類在下則推其類故湯用伊尹不仁<lb/>
<pb n="KR3j0188_WYG_029-8b"/>
　者逺而衆賢至類相致也今佞邪與賢臣並交㦸之<lb/>
　内合黨共謀違善依惡歙歙訿訿數設危險之言欲<lb/>
　以傾移主上此天地之所以先戒災異之所以重至<lb/>
　者也自古明聖未有無誅而治者也故舜有四放之<lb/>
　罰而孔子有兩觀之誅然後聖化可得而行今以<lb/>
　　明知誠深思天地之心迹察兩觀之誅覽否泰之<lb/>
　卦觀雨雪之詩厯周唐之所進以為法原秦魯之所<lb/>
　消以為戒考祥應之福省災異之禍以揆當世之變<lb/>
<pb n="KR3j0188_WYG_029-9a"/>
　放逺邪佞之黨壊散險詖之聚杜閉羣枉之門廣開<lb/>
　衆正之路決斷狐疑分别猶豫使是非炳然可知則<lb/>
　百異消滅而衆祥並至太平之基萬世之利也<lb/>
　　　　臣深始至延平偶得漢書舊本一冊讀之因<lb/>
　　　　節此文并正家疏畧之自此已後則隨所得<lb/>
　　　　入録矣<lb/>
匡衡論治性正家疏畧<lb/>
　臣聞治亂安危之機在乎審所用心葢受命之王務<lb/>
<pb n="KR3j0188_WYG_029-9b"/>
　在創業垂統傳之無窮繼體之君心存於承宣先王<lb/>
　之徳而褒大其功昔者成王之嗣位思述文武之道<lb/>
　以養其心休烈盛美皆歸之二后而不敢專其名是<lb/>
　以上天歆享鬼神祐焉其詩曰念我皇祖陟降庭止<lb/>
　言成王常思祖考之業而鬼神祐助其治也　　聖<lb/>
　徳天覆子愛海内然陰陽未和姦邪未禁者殆論議<lb/>
　者未丕揚先帝之盛功爭言制度不可用也務變更之<lb/>
　所更或不可行而復復之是以羣下更相是非吏民<lb/>
<pb n="KR3j0188_WYG_029-10a"/>
　無所信臣竊恨國家釋樂成之業而虗為此紛紛也<lb/>
　願　　詳覽統業之事留神於遵制揚功以定羣下<lb/>
　之心大雅曰無忝爾祖聿修厥徳孔子著之孝經首<lb/>
　章葢至徳之本也傳曰審好惡理情性而王道畢矣<lb/>
　能盡其性然後能盡人物之性可以贊天地之化治<lb/>
　性之道必審巳之所有餘而彊其所不足葢聰明疏<lb/>
　通者戒於太察寡聞少見者戒於壅蔽勇猛剛彊者<lb/>
　戒於太暴仁愛温良者戒於無斷湛静安舒者戒於<lb/>
<pb n="KR3j0188_WYG_029-10b"/>
　後時廣心浩大者戒於遺忘必審巳之所當戒而齊<lb/>
　之以義然後中和之化應而巧偽之徒不敢比周而<lb/>
　望進唯　　戒所以崇聖徳<lb/>
韓愈栁宗元墓誌銘畧<lb/>
　嗚呼士窮乃見節義今夫平居里巷相慕悦酒食游<lb/>
　戲相徵逐詡詡彊笑語以相取下握手出肺肝相示<lb/>
　指天日涕泣誓生死不相背負真若可信一旦臨小<lb/>
　利害僅如毛髪比反眼若不相識落陷穽不一引手<lb/>
<pb n="KR3j0188_WYG_029-11a"/>
　救反擠之又下石焉者皆是也此宜禽獸夷狄所不<lb/>
　忍為而其人自視以為得計聞子厚之風亦可以少<lb/>
　愧矣<lb/>
富弼辭樞宻副使奏畧<lb/>
　臣執性至愚惟道為務不是飾讓亦非好名美禄髙<lb/>
　官人之所欲但看事理有可受與不可受爾茍無後<lb/>
　悔受之無疑禍若相隨以死不受今北方雖暫通和<lb/>
　向去事未可知臣若受賞恐他日復有變動朝廷責<lb/>
<pb n="KR3j0188_WYG_029-11b"/>
　使人冒賞之罪臣斷不敢避斧鉞之誅設或朝廷謂<lb/>
　使人只是幹一時之事後来不可加責且恕重誅其<lb/>
　如天下公論亦不肯放臣矣畏懼公論甚於斧鉞臣<lb/>
　所以累次不敢受賞功之命者實欲逃他日斧鉞之<lb/>
　責公論之逼也<lb/>
蘇軾上神宗書畧<lb/>
　臣之所欲言者三願　　結人心厚風俗存紀綱而<lb/>
　已人主之所恃者人心失人心則亡此必然之理是<lb/>
<pb n="KR3j0188_WYG_029-12a"/>
　以君子未論行事之是非先觀衆心之向背謝安之<lb/>
　用諸桓未必是而衆之所樂則國以安庾亮之召蘇<lb/>
　峻未必非而勢有不可則反為危辱自古及今未有<lb/>
　和易同衆而不安剛果自用而不危者也<lb/>
　國家之所以存亡者在道徳之淺深而不在乎彊與<lb/>
　弱厯數之所以長短者在風俗之厚薄而不在乎富<lb/>
　與貧道徳誠深風俗誠厚雖貧且弱不害於長而存<lb/>
　道徳誠淺風俗誠薄雖彊且富不救於短而亡人君<lb/>
<pb n="KR3j0188_WYG_029-12b"/>
　知此則知所輕重矣夫國之短長如人之夀夭人之<lb/>
　夀夭在元氣國之長短在風俗世有尫羸而夀考亦<lb/>
　有盛壯而亡若元氣猶存則尫羸而無害及其已耗<lb/>
　則盛壯而愈危故臣願　　愛惜風俗如䕶元氣古<lb/>
　之人非不知深刻之法可以齊衆勇悍之夫可以集<lb/>
　事忠厚近於迂闊老成初若遲鈍終不肯以彼而易<lb/>
　此者顧其所得小而所喪大也自古用人必須厯試<lb/>
　雖有卓異之器必有己試之效一則使其更變而知<lb/>
<pb n="KR3j0188_WYG_029-13a"/>
　難事不輕作一則待其功髙而望重人自無辭大抵<lb/>
　名器爵禄人所奔趨積勞而後遷則人各安分今若<lb/>
　多開驟進之門使有意外之得公卿侍從跬步可圖<lb/>
　其得者既不肯以僥倖自名則不得者必皆以沈淪<lb/>
　為恨使天下常調舉生妄心恥不若人何所不至欲<lb/>
　望風俗之厚豈可得哉<lb/>
　自建隆以来未嘗罪一言者縱有薄責旋即超升許<lb/>
　以風聞而無官長風采所繫不問尊卑言及乗輿則<lb/>
<pb n="KR3j0188_WYG_029-13b"/>
　天子改容事闗廊廟則宰相待罪聖人深意流俗豈<lb/>
　知葢臺諫未必皆賢所言未必皆是然須養其鋭氣<lb/>
　而借之重權者豈徒然哉將以折姦臣之萌也夫姦<lb/>
　臣之始以臺諫折之而有餘及其既成以干戈取之<lb/>
　而不足臣自幼小所記及聞長老之談皆謂臺諫所<lb/>
　言常隨天下公議公議所與臺諫亦與之公議所擊<lb/>
　臺諫亦擊之及至英廟之初始建稱親之議本非人<lb/>
　主大過亦無典禮明文徒以衆心未安公議不允當<lb/>
<pb n="KR3j0188_WYG_029-14a"/>
　時臺諫以死爭之今者物論沸騰人怨交至公議所<lb/>
　在亦可知矣相顧不發中外失望夫彈劾積威之後<lb/>
　雖庸人亦可以奮揚風采消委之餘雖豪傑有所不<lb/>
　能振起臣恐自兹以往習慣成風盡為執政私人以<lb/>
　致人主孤立紀綱一廢何事不生孔子曰鄙夫可與<lb/>
　事君也與哉其未得之也患得之既得之患失之茍<lb/>
　患失之無所不至矣臣始讀此書疑其太過以為鄙<lb/>
　夫之患失不過備位而苟容及觀李斯憂蒙恬之奪<lb/>
<pb n="KR3j0188_WYG_029-14b"/>
　其權則立二世以亡秦盧杞憂懐光之數其惡則誤<lb/>
　徳宗以再亂其心本生於患失其禍乃至於喪邦孔<lb/>
　子之言良不為過是以知為國者平居必當有忘軀<lb/>
　犯顔之士則臨難庶㡬有徇義守死之臣<lb/>
陳瓘論蔡京疏畧<lb/>
　自古為人臣者官無髙下干犯人主未必得禍一觸<lb/>
　權臣則破碎必矣或以為離間君臣或以為賣直歸<lb/>
　怨或託以他事陰中傷之或於已黜之後責其怨望<lb/>
<pb n="KR3j0188_WYG_029-15a"/>
　此古之人所不免也<lb/>
蘇轍快哉亭記畧<lb/>
　士生於世使其中不自得將何往而非病使其中坦<lb/>
　然不以物傷性將何適而非快<lb/>
劉摯分析助役論畧<lb/>
　近嵗臺諫官疊以言事罷免豈其言皆無補於事與<lb/>
　豈皆願為訐激險直之語以自為名而潔去與嘗以<lb/>
　謂欲言政府之事者其譬如治湍暴之水可以循理<lb/>
<pb n="KR3j0188_WYG_029-15b"/>
　而漸𨗳之不可以隄防激鬭而發其怒不惟難攻亦<lb/>
　為患滋大故臣自就職以来切慕君子之中道欲其<lb/>
　言直而不違於理辭順而不屈其志庶㡬愚忠少悟<lb/>
　天聽而亦不敢悻然如淺丈夫以一言一事輕決去<lb/>
　就致聖朝數數逐去言事者而無所裨補思以上全<lb/>
　國體而下亦庶㡬能久其職業而成功名兩月之間<lb/>
　纔十餘疏其言及助役法者止三疏耳當天下多事<lb/>
　之時而臣言簡緩又不足以感悟則其負　　已多<lb/>
<pb n="KR3j0188_WYG_029-16a"/>
　矣不意大臣之怒臣至如此<lb/>
張舜民史説畧<lb/>
　韓退之潮陽之行齒髪衰矣不若少時之志壯也故<lb/>
　以封禪之説迎憲宗又曰自今請改事　　觀此言<lb/>
　傷哉丈夫之操始非不堅誓於金石凌於雪霜既而<lb/>
　怵於死生顧於妻孥罕不回心低首求免一時之難<lb/>
　者退之是也退之非求富貴者也畏死爾故善為國<lb/>
　者如農圃然初則養育其材勿使之夭折終則將就<lb/>
<pb n="KR3j0188_WYG_029-16b"/>
　其美勿使之摧折君臣相成同底于道顧必使之至<lb/>
　於盡歡竭忠之地亦何有哉唯樂天則不然知其不<lb/>
　可為而一切舍之危行而放其言懐卷而同其塵可<lb/>
　謂晦而明柔而立者也故終其身而不辱<lb/>
崔鶠楊嗣復論畧<lb/>
　氣類所合物莫能間君臣相與必有所謂合者君子<lb/>
　不之察欲彊以口舌折姦人之鋒勢必不振此小人<lb/>
　所以常勝君子所以常不勝一也人情逆之則怒順<lb/>
<pb n="KR3j0188_WYG_029-17a"/>
　之則喜毁之則怒譽之則喜小人性便諛佞志在詭<lb/>
　隨而君子任道直前有犯無隐此小人所以常勝君<lb/>
　子所以常不勝二也君子正直是與不妄説人而小<lb/>
　人竊爵禄以植朋黨竭智力以市内援此小人所以<lb/>
　常勝君子所以常不勝三也君子難進而易退小人<lb/>
　易進而難退易進則常在上以制人難進則常在下<lb/>
　而為人所制此小人所以常勝君子所以常不勝四<lb/>
　也君子柔亦不茹剛亦不吐不虐幼賤不畏髙明而<lb/>
<pb n="KR3j0188_WYG_029-17b"/>
　小人之於人失勢則鼠伏以事之得勢則虎步以陵<lb/>
　之此小人所以常勝君子所以常不勝五也君子窮<lb/>
　則以命自安而不尤人達則以恕存心而不害物小<lb/>
　人在下則不安而懐毒以伺上居上則快意而肆虐<lb/>
　以害人此小人所以常勝而君子所以常不勝六也<lb/>
　君子一有不安於其心則畏君畏親畏天畏人而小<lb/>
　人欲濟其姦則欺君欺親欺天欺人無不可者此小<lb/>
　人所以常勝君子所以常不勝七也君子勵廉節崇<lb/>
<pb n="KR3j0188_WYG_029-18a"/>
　名譽小人苟獲其欲則天下賤之而不羞萬世非之<lb/>
　而不辱此小人所以常勝君子所以常不勝八也君<lb/>
　子所言欲訥於行欲敏有過則改見義則服而小人<lb/>
　矜利口以服人喜姦言而文過此小人所以常勝君<lb/>
　子所以常不勝九也天下善人少不善人多故君子<lb/>
　為國求人難於選拔而凶邪一嘯則千百為羣此小<lb/>
　人所以常勝君子所以常不勝十也君子不念舊惡<lb/>
　以徳報怨而小人忘恩背義至以怨報徳此小人所<lb/>
<pb n="KR3j0188_WYG_029-18b"/>
　以常勝君子所以常不勝十一也君子有若無實若<lb/>
　虚有功不矜有善不伐而小人無而為有虚而為盈<lb/>
　露巧而揚能矜功而賣善以惑時君以冀徼倖此小<lb/>
　人所以常勝君子所以常不勝十二也君子小人之<lb/>
　不敵亦明矣<lb/>
唐庚察言論畧<lb/>
　古之人臣抵掌緩頰説人主以用兵者其言未嘗不<lb/>
　引義慷慨豪健俊偉使聽者踴躍激發奮然而從之<lb/>
<pb n="KR3j0188_WYG_029-19a"/>
　至考論其心則有為國計者有為身謀者是不可以<lb/>
　不察也今夫戰則除害於時不戰則遺患於後此有<lb/>
　必勝之勢彼有必敗之道思慮深熟利害之形了然<lb/>
　於胷中知其決不誤國而後為之若此者為國計非<lb/>
　身謀也張華裴度是已天下既平謀臣宿將以侯就<lb/>
　第杜門却掃無所用其竒則瞋目扼腕爭為用兵之<lb/>
　説庶㡬有以騁其智勇而舒其意氣若此者為身謀<lb/>
　非國計也臧宫馬武是巳國家無事貪財嗜利之臣<lb/>
<pb n="KR3j0188_WYG_029-19b"/>
　無所僥倖則必鼓倡兵端以求其所欲兵革一動則<lb/>
　金錢貨幣玉帛子女何求而不得若此者為身謀非<lb/>
　國計也陳湯甘延夀是已官崇禄厚無所羨慕惴惴<lb/>
　然唯恐一日失勢而不得保其所有則必建開邊之<lb/>
　議以中人主之欲以久其權若此者為身謀非國計<lb/>
　也楊國忠是已前侯故將失職之臣負罪憂畏思有<lb/>
　以撼動其君則爭議邊功以希復進若此者為身謀<lb/>
　非國計也竇憲是已古之人臣逆節已萌而功效未<lb/>
<pb n="KR3j0188_WYG_029-20a"/>
　著人心未服則未嘗不因戰伐之功以收天下之望<lb/>
　若此者為身謀非國計也桓温劉裕是已<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0188_WYG_029-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷二十九<lb/>
</p>
<p>
</p>
  </div>
</body>
</text>
</TEI>
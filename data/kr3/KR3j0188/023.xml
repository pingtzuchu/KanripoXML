<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二十三</head> <lb/>
    <p>
<pb n="KR3j0188_WYG_023-1a"/>
欽定四庫全書<lb/>
　儼山外集卷二十三<lb/>
　　　　　　　　　　　　　明　陸深　撰<lb/>
　　中和堂隨筆下<lb/>
昔人收蓄蘭亭多至三百餘匣當時好事其盛若此今<lb/>
　何寥寥耶間有流傳摧泐之餘考其工拙徃徃俱有<lb/>
　可喜語云蘭亭無下本信哉吾松舊有數刻家往時<lb/>
　搜得一石於郡齋及承乏國子復得一石於載道所<lb/>
<pb n="KR3j0188_WYG_023-1b"/>
　合為一帙充匣藏一種夫金珠犀玉之珍雖號一時<lb/>
　精絶安知後出者不愈勝耶惟是懐易嗜寡之物好<lb/>
　古之士宜以日惜之可也<lb/>
儒先謂月中山河之影電為光於同雲之際皆非也隂<lb/>
　精之融而未盡者月也陽光之迸而成形者電也故<lb/>
　日中之烏亦陽精之融而未盡者也故日月物也非<lb/>
　神也詩曰上天之載無聲無臭<lb/>
余往來漕渠未嘗不三致意焉通塞者天幸也使北方<lb/>
<pb n="KR3j0188_WYG_023-2a"/>
　無惰農有此焉而不恃可也國家詳於講漕而畧於<lb/>
　講農豈未之思乎<lb/>
吳淵頴立夫所著有樂府類編辨次其時代又有楚漢<lb/>
　正聲專取宋玉司馬相如揚雄栁宗元四家之作惜<lb/>
　未見其全書<lb/>
每嵗濵海之地至秋間輙有颶風挾雨推潮而上謂之<lb/>
　風潮然不常作作輒損秋田木綿豆尤甚余今年四<lb/>
　十有六凡經幾次惟今嘉靖元年七月廿五日尤異<lb/>
<pb n="KR3j0188_WYG_023-2b"/>
　余所居小樓頗堅亦動揺不已其尤異者則北風挾<lb/>
　雨擁入北窻如注雨皆自下而上飛灑屋梁先壠新<lb/>
　建兩石亭皆摧倒予夫婦相對而泣兩年精力一旦<lb/>
　盡矣自餘各處小房屋頽塌數十間皆可不問惟壓<lb/>
　死一小兒夫水逆行謂之洚水若兹雨者不亦可謂<lb/>
　之洚雨乎<lb/>
葉文莊公水東日記載熊天慵先生朋來文深所推與<lb/>
　余近見其鐘鼎篆韻序文尤博雅朋來墓誌見虞文<lb/>
<pb n="KR3j0188_WYG_023-3a"/>
　靖集<lb/>
王源字啓澤别號韋菴永樂甲申進士福建漳州龍巖<lb/>
　縣人為松江同知奏免逋租數十萬<hi>金寔文集</hi>
洪武三年庚戌徐士全榜<hi>見蘇志</hi>十八年乙丑景清榜<lb/>
魏尚守雲中其軍市租盡以給士卒出私養錢享賔客<lb/>
　軍吏賔客所該尤廣凡游説探諜之人皆是此雲中<lb/>
　鴈門尤要策也宋田錫謂厚賜將帥使之賞用足充<lb/>
　供億若在今日能使將帥不刻減軍士抑亦可矣<lb/>
<pb n="KR3j0188_WYG_023-3b"/>
龍鳯十二年實為丙午丁未為吳元年<lb/>
葉宗行松江上海人永樂間以言事稱㫖擢知錢塘縣<lb/>
　清白自將均徭役簡詞訟民甚親之卒於官浙江按<lb/>
　察使周新自為文祭之曰惟錢塘之山水與公萬古<lb/>
　同清<lb/>
宋宰相王淮字季海本朝黄閣老淮字宗豫皆温州人<lb/>
　元大徳間有王淮字玉淵博學美容儀嘗受業於石<lb/>
　塘胡先生大徳間授瀏陽州教授歴松江路判官處<lb/>
<pb n="KR3j0188_WYG_023-4a"/>
　州人<lb/>
陳迪字景道少倜儻有志操領洪武乙卯鄉薦辟郡學<lb/>
　訓導嘗為郡撰萬夀賀表上覽而異之除翰林編修<lb/>
　進侍講預修大典擢山東布政司左㕘議捕蝗弭盜<lb/>
　民甚徳之再遷雲南左布政時普定曲靖烏撒烏䝉<lb/>
　諸夷煽亂迪擊破之㨗聞有白金綵幣之賜召入為<lb/>
　禮部尚書革除二年朝廷因災求言廸條陳清刑獄<lb/>
　恤流民等事多見采納尋加太子少保辭不受靖難<lb/>
<pb n="KR3j0188_WYG_023-4b"/>
　師起迪與太常寺卿黄子澄兵部尚書齊㤗等上書<lb/>
　陳論大計事敗文廟召迪等責問迪杭辭不屈遂與<lb/>
　子丹山鳯山等六人同日伏誅子孫俱盡迪既刑人<lb/>
　於衣𢃄中得詩有曰三受天王顧命新山河𢃄礪此<lb/>
　絲綸千秋公論明於日照徹區區不貳心又有五噫<lb/>
　詞並悲烈蒼頭侯來保者拾其遺骸以歸是時宗婣<lb/>
　悉戍邊徼洪熈改元始詔釋之同時有俞逢辰者字<lb/>
　彦章永陽西鎮人洪武初選充燕府伴讀靖難師起<lb/>
<pb n="KR3j0188_WYG_023-5a"/>
　嘗以力諫被誅先是逢辰寓書其家示以必死至是<lb/>
　果然予得之王給諫蓋云<lb/>
葉春字景陽海鹽人由吏員仕至刑部右侍郎<lb/>
唐以雄𦂳望三等分别内郡縣以上中下三等分别外<lb/>
　郡縣<lb/>
馮益字損之慈谿人永樂九年鄉試舉人盛有時名水<lb/>
　東日記載其以人才薦内閣試記里鼓賦曳白而出<lb/>
　以為無實後以館於曹欽家與謀逆伏誅嘗為隴西<lb/>
<pb n="KR3j0188_WYG_023-5b"/>
　教諭近見清道觀天開圖畫記文亦特作<lb/>
孫權有舸名馳馬曹真有騎曰驚帆正堪作對<lb/>
唐庚子西眉州人及登東坡之門予在蜀時欲為刻其<lb/>
　文而未成詩刻在綿州亦嘗為補亡數首近見次强<lb/>
　㓜安冬日旅舍五言云殘嵗無多日此身猶旅人客<lb/>
　情安枕少天色舉杯頻桂玉黄金盡風埃白髮新異<lb/>
　鄉梅信逺誰寄一枝春又次留别七言云白頭重踏<lb/>
　軟紅塵獨立鴛行覺異倫往事已空誰叙舊好詩乍<lb/>
<pb n="KR3j0188_WYG_023-6a"/>
　見且嘗新細思寂寂門羅雀猶勝纍纍塜卧麟力請<lb/>
　宫祠如意否漸謀歸老錦江濵其文筆尤勝嘗云六<lb/>
　經不可學亦不湏學最尊史記而不取漢書當是為<lb/>
　新唐書發憤之過也又謂立意之初必有難易二塗<lb/>
　學者往往舍難而趨易故文章罕工此論亦當<lb/>
王文恪公筆記稱王行止仲才敏蘇志傳在文章止仲<lb/>
　嘗識姚少師廣孝於未遇中皆圖王斷伯之人然止<lb/>
　仲死於藍黨豈其學術所遭有幸不幸哉<lb/>
<pb n="KR3j0188_WYG_023-6b"/>
曹子建號繡虎王仲宣泥下濳蛙鄧艾伏鸞陸雲隱鵠<lb/>
　皆喻其文也<hi>見玉箱雜記</hi>
隋煬帝命虞世南等四十人選文章自楚辭訖大業共<lb/>
　五千卷為一部今所存者無幾<lb/>
天文分野角亢氐屬鄭兗州東郡入角一度東平任城<lb/>
　山隂入角六度濟北陳留入亢五度濟隂入氐一度<lb/>
　東平入氐七度泰山入角十二度房心屬宋豫州潁<lb/>
　川入房一度汝南入房二度沛郡入房四度梁國入<lb/>
<pb n="KR3j0188_WYG_023-7a"/>
　房五度淮陽入心一度魯國入心三度楚國入房四<lb/>
　度尾箕屬燕幽州涼州入箕十度上谷入尾一度漁<lb/>
　陽入尾三度右北平入尾七度西河上郡北地遼西<lb/>
　東入尾十度涿郡入尾十六度渤海入箕一度樂浪<lb/>
　入箕三度𤣥莬入箕六度廣陽入箕九度斗牽牛湏<lb/>
　女屬吳越揚州九江入斗一度廬江入斗六度豫章<lb/>
　入斗十度丹陽入斗十六度會稽入牛一度臨淮入<lb/>
　牛四度廣陵入牛八度泗水入女一度六安入女六<lb/>
<pb n="KR3j0188_WYG_023-7b"/>
　度虚危屬齊青州齊國入虚六度北海入虚九度濟<lb/>
　南入危一度樂安入危四度東萊入危九度平原入<lb/>
　危十一度菑州入危十四度營室東壁屬衛并州安<lb/>
　定入營室一度天水入營室八度隴西入營室四度<lb/>
　酒泉入營室十一度張掖入營室十二度武都入東<lb/>
　壁一度金城入東壁四度武威入東壁六度燉煌入<lb/>
　東壁八度奎婁胃屬魯徐州東海入奎一度琅琊入<lb/>
　奎六度髙密入婁一度城陽入婁九度膠東入胃一<lb/>
<pb n="KR3j0188_WYG_023-8a"/>
　度昴畢屬趙冀州魏郡入昴一度鉅鹿入昴三度恒<lb/>
　山入昴五度廣平入昴七度中山入昴八度清河入<lb/>
　昴九度信都入畢三度趙郡入畢八度安平入畢四<lb/>
　度河間入畢十度真定入畢十三度觜參屬魏益州<lb/>
　廣漢入觜一度越嶲入觜三度蜀郡入參一度犍為<lb/>
　入參三度牂牁入參五度巴蜀入參八度漢中入參<lb/>
　九度益州入參七度東井輿鬼屬秦雍州雲中入東<lb/>
　井一度定襄入東井八度鴈門入東井十六度代郡<lb/>
<pb n="KR3j0188_WYG_023-8b"/>
　入東井二十八度太原入東井二十九度上黨入輿<lb/>
　鬼二度柳七星張屬周三輔𢎞農入柳一度河南入<lb/>
　七星三度河東入張一度河内入張九度翼軫屬楚<lb/>
　荆州南陽入翼六度南郡入翼十度江夏入翼十二<lb/>
　度零陵入軫十一度桂陽入軫六度武陵入軫十度<lb/>
　長沙入軫十六度此二十八宿分屬十有二州星家<lb/>
　相傳若此余每求其説而難通夫天常運而不息地<lb/>
　一成而無變以至動求合至静未易以齊此其難通<lb/>
<pb n="KR3j0188_WYG_023-9a"/>
　者一也若以為形象所主必有相當氣類之應乃出<lb/>
　自然不應各有入度之限况天之一度當地之二千<lb/>
　九百餘里則天大而地小尤礙脗合此其難通者二<lb/>
　也且以輿地言之閩粤廣交通謂之揚州實當中國<lb/>
　之半而分星所屬止此此又地廣而天狹矣此其難<lb/>
　通者三也姑記所疑以俟深明此學者辨焉<lb/>
　<lb/>
　<lb/>
<pb n="KR3j0188_WYG_023-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷二十三<lb/>
</p>
<p>
</p>
  </div>
</body>
</text>
</TEI>
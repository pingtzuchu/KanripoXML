<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷九</head> <lb/>
    <p>
<pb n="KR3j0188_WYG_009-1a"/>
欽定四庫全書<lb/>
　儼山外集卷九<lb/>
　　　　　　　　　　　　　明　陸深　撰<lb/>
　　願豐堂漫書<lb/>
南畿辛酉鄉試少傅劉野亭先生忠以翰林侍講為考<lb/>
　試官䇿問中有及宗室日繁而禄入不繼者余當時<lb/>
　才以恩義立説謂恩之所不能周者則當裁之以義<lb/>
　與其過於恩而非福不若裁以義而無患此特場屋<lb/>
<pb n="KR3j0188_WYG_009-1b"/>
　體耳漫無籌策遂占首選程文所刻乃欲折鈔以當<lb/>
　俸入亦非通論此事甞往来於懷常與朋僚講之今<lb/>
　制雖將軍殿下亦嵗給禄米二百石金枝玉葉日以<lb/>
　廣衍傳之千萬年之後雖竭天下之力不足以供之<lb/>
　蓋坐困之道也宋神宗時王荆公安石作相裁減宗<lb/>
　室恩數宗子相率訴馬前荆公徐諭之曰祖宗親盡<lb/>
　亦須祧遷何况賢輩宗子遂散去其後宋宗室無論<lb/>
　戚疎少長皆仰食縣官西南兩宗無頼者至縱其婢<lb/>
<pb n="KR3j0188_WYG_009-2a"/>
　與閭巷通生子則冒為己子以利其請給其醜若是<lb/>
　今太宰䆳菴楊先生一清謂宜自國王而下以次制<lb/>
　其妃嬪之數蓋有見也<lb/>
凡圖畫雷形作人間小鼓環而聯之或畫其神狀如飛<lb/>
　鳥而鋭喙肉翄赤色而人足按宋大觀間大滌山人<lb/>
　胡真隠居山間一日忽聞有聲若鼉鼓數百黒雲靉<lb/>
　靆間火毬相逐已而迅雷烈風移時乃止夫隂陽相<lb/>
　搏擊則為雷非若七政可以形象求也雷若有象則<lb/>
<pb n="KR3j0188_WYG_009-2b"/>
　火毬近是霹靂斧先儒所謂星隕而石之類火能生<lb/>
　土故也脢菴劉少師健為庶僚時奉命往祀華山正<lb/>
　及夏日脢菴與客登髙顧見山下白霧彌漫若大海<lb/>
　然而山頂赤日了無纖翳俯視突煙暴起或丈餘遞<lb/>
　至尺許亦無所聞頗異之從者以為雨作也及下山<lb/>
　村麓人云適有驟雨挾震雷數百已過矣向所見煙<lb/>
　中突起者悉雷也凡聲自下聞之則震自上聞之則<lb/>
　否所謂山頭只作小兒啼者是已<lb/>
<pb n="KR3j0188_WYG_009-3a"/>
周文襄公忱巡撫江南日巨璫王振當國慮其異巳也<lb/>
　時振新作居第今之京衞武學是己公預令人度其<lb/>
　齋閤使松江作剪絨毯遺之覆地不失尺寸振極喜<lb/>
　以為有才公在江南凡上利便事振悉從中賛之宋<lb/>
　秦檜格天閣成鄭仲為蜀宣撫遺錦地衣一鋪檜命<lb/>
　鋪閣上廣袤無尺寸差檜黙然不樂鄭竟得罪二事<lb/>
　極相類一以見疑一以見厚豈其心術之微有不同<lb/>
　耶<lb/>
<pb n="KR3j0188_WYG_009-3b"/>
楊髠發宋諸陵有裒其骨葬之者陶九成輟耕録所載<lb/>
　以為唐義士珏瞿宗吉歸田詩話所載以為林義士<lb/>
　塾周公謹癸辛雜志則以為宋陵使羅銑者蓋中宦<lb/>
　云<lb/>
張莊懿公鎣仲子早卒聘都城趙氏女女聞夫卒即輿<lb/>
　至夫家守制奉翁姑如婦禮年五十餘矣𢎞治間宜<lb/>
　春劉侯徳資琬守松上其事旌之題曰趙女張節婦<lb/>
　顧侍讀士廉以為言婦則無所附麗言女則已去其<lb/>
<pb n="KR3j0188_WYG_009-4a"/>
　母家若不當旌者錢修撰與謙奮臂起辨之引張良<lb/>
　陶潛為事類至千餘言不罷郡中一閧予時遊南雍<lb/>
　還心是士廉言而與謙已病革矣元余忠宣公闕為<lb/>
　中書吏部員外郎時安西郭氏女受聘未行㑹夫卒<lb/>
　自縊死有司請旌其門闕以為過於中庸不可以訓<lb/>
　格不下惜當時禮官無引此以駁之者<lb/>
婦人首飾以髲為之者曰假頭亦曰假髻作俑於晉太<lb/>
　元中𢎞治末京師婦女悉反戴之今漸傳四方矣殆<lb/>
<pb n="KR3j0188_WYG_009-4b"/>
　非佳兆<lb/>
正徳壬申秋自饒還過蘭谿拜楓山章先生懋於所居<lb/>
　白露山下因留一日語間及吳徵士與弼康齋先生<lb/>
　云昔見白沙陳公甫獻章言公甫就學康齋時忽一<lb/>
　日晨光初動窻外見康齋手自颺穀其子從作厲聲<lb/>
　曰秀才恁地懶惰只此如何到伊川門下又如何到<lb/>
　孟子門下又一日出穫手為鎌傷流血不止舉視傷<lb/>
　處曰若血不即止而吾收之即是為爾所勝言已而<lb/>
<pb n="KR3j0188_WYG_009-5a"/>
　穫如故又往遊武夷過逆旅索宿錢至多三文堅不<lb/>
　與或勸之曰即此便是暴殄天物乃負擔而夜往焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0188_WYG_009-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷九<lb/>
</p>
<p>
</p>
  </div>
</body>
</text>
</TEI>
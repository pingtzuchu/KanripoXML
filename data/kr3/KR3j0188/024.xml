<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二十四</head> <lb/>
    <p>
<pb n="KR3j0188_WYG_024-1a"/>
欽定四庫全書<lb/>
　儼山外集卷二十四<lb/>
　　　　　　　　　　　　　明　陸深　撰<lb/>
　　史通㑹要上<lb/>
　　　建置第一<lb/>
史者國家之典法也自君王善惡功過與其百事之廢<lb/>
置可以垂勸戒示後世者皆得直書而不隠故自前世<lb/>
有國者莫不以史職為重<lb/>
<pb n="KR3j0188_WYG_024-1b"/>
史之建官其來尚矣昔黄帝之世倉頡沮誦實居其職<lb/>
夏則終古商則髙勢孔甲尹逸皆其選也周官大備則<lb/>
有大史小史内史外史左史右史而記言記事之職殆<lb/>
專官也成王之史佚楚之倚相晉之伯黶魯之丘明晉<lb/>
之董狐齊之南史則其人也秦有太史令胡母敬漢興<lb/>
武帝始置太史公位在丞相上以司馬談為之凡天下<lb/>
計書先上太史副上丞相及談卒子遷嗣遷卒宣帝以<lb/>
其官為令行太史公文書而已若禇先生劉向馮商揚<lb/>
<pb n="KR3j0188_WYG_024-2a"/>
雄之徒並以别職來知史事於是太史之署非復記言<lb/>
之司故張衡單颺王立髙堂隆等雖當官見稱唯知占<lb/>
候而已後漢明帝以班固為蘭臺令史又徴楊子山詣<lb/>
蘭臺則蘭臺者當時著述之所也帝詔固與睢陽令陳<lb/>
宗長陵令尹敏司隸從事孟冀又詔史官謁者僕射劉<lb/>
珍諫議大夫李充復命侍中伏無忌諫議大夫黄景共<lb/>
作漢紀和帝永元初復令太中大夫邊韶大軍營司馬<lb/>
崔寔議郎朱穆延篤纉之章和已後則有東觀撰集其<lb/>
<pb n="KR3j0188_WYG_024-2b"/>
中都謂之著作靈帝熹平中光祿大夫馬日磾議郎蔡<lb/>
邕楊彪盧植續紀於此至晉太始中秘書司馬彪漢紀<lb/>
始成而華嶠又删定為後漢書魏氏都鄴黄初好文尚<lb/>
書衛紀繆襲侍中韋誕應璩秘書王沈中郎阮籍司徒<lb/>
長史孫該司隸校尉傅𤣥並典撰述太和中始置著作<lb/>
郎職隸中書晉元康初又隸秘書著作郎一人謂之大<lb/>
著作專掌史任又置佐著作郎八人宋齊以來以佐名<lb/>
施於作下故事佐郎職知博採正郎資以章傳若正佐<lb/>
<pb n="KR3j0188_WYG_024-3a"/>
有失則秘監司之其有才堪述作者雖居他官兼領著<lb/>
作亦有巳為秘書而仍領著作若晉之華嶠陳夀陸機<lb/>
束晳南渡之王隠虞預干寳孫盛宋之徐爰蘇寳生梁<lb/>
之沈約裴子野斯並著作之選也晉康帝嘗以武陵王<lb/>
領秘書監以增重史事齊梁乃置修史學士陳氏因之<lb/>
初有吳郡顧野王北地傅繹為撰史學士又有劉涉謝<lb/>
吳許善心之類皆與焉北朝元魏初有崔浩髙閭之徒<lb/>
為史官洛京之末則綦雋山偉更掌文史齊周及隋以<lb/>
<pb n="KR3j0188_WYG_024-3b"/>
大臣統領者謂之監修國史自餘史官則稱自領而已<lb/>
若魏收栁虬王邵魏澹諸葛頴劉炫亦各一時也隋煬<lb/>
帝置起居舍人二員隸中書省如庾自直崔濬祖虞世<lb/>
南蔡允恭等時號得人唐初因之又加置起居郎二員<lb/>
職視舍人每天子臨軒侍立玉堦之下郎居其左舍人<lb/>
居右人主有命退而錄之以為起居注起居注者編年<lb/>
記事言最詳審後來作史者資焉于時工部尚書温大<lb/>
雅首撰起居注司空房𤣥齡給事中許敬宗與著作郎<lb/>
<pb n="KR3j0188_WYG_024-4a"/>
共編為實錄實錄者錄一帝之事葢始於梁云若令狐<lb/>
徳棻吕才蕭鈞禇遂良上官儀李安期顧𦙍髙智周張<lb/>
大素凌季友斯並當朝所屬也武徳時史官屬秘書省<lb/>
著作局貞觀間移史館於門下省之北宰相監修而著<lb/>
作局始罷龍朔中改名左右史云及大明宫初成則置<lb/>
於門下省之南修撰史事或以他官兼領而品卑者亦<lb/>
與焉自武徳迄於長夀若李仁寳敬播之才美許敬宗<lb/>
牛鳯及之繆妄妍媸判焉韋執誼又奏令史官撰日厯<lb/>
<pb n="KR3j0188_WYG_024-4b"/>
日厯云者猶起草也宋制監修國史一人以宰相為之<lb/>
修撰直館檢討無常員修撰以朝官充直館檢討以京<lb/>
官以上充掌修日厯及圖籍之事國史别置院於宣徽<lb/>
北院之東謂之編修院故事修撰官直館分季撰日厯<lb/>
上判館撰次大中祥符九年以刑部郎中髙紳為史館<lb/>
修撰天聖元年石中立以户部郎中充史館修撰並以<lb/>
物議不與史事而罷仁宗重史事勑宰相為提舉叅政<lb/>
樞副為修史其同修史以殿閣學士以上為之編修官<lb/>
<pb n="KR3j0188_WYG_024-5a"/>
以三館秘校及京官為之火畢乃罷元豐官制别置國<lb/>
史實錄院以首相為提舉翰林學士以上為修國史侍<lb/>
從官為同修國史庻官為編修實錄院提舉官如國史<lb/>
從官為修撰餘官為檢討元祐初復置國史院隸門下<lb/>
省明年置國史院修撰兼知院事紹聖間復以國史院<lb/>
歸秘書省髙宗南渡初即秘書省復建史館以省官兼<lb/>
檢討校勘以從官充修撰紹興間移史館於省側後併<lb/>
為實錄院宰相監修檢討校閱當是之時專史職者修<lb/>
<pb n="KR3j0188_WYG_024-5b"/>
撰而已孝宗時召李燾洪邁修五朝史皆奉京朝不兼<lb/>
他職紹熈末陳傅良直學士院請以右文殿秘閣二修<lb/>
撰并舊史館校勘為史官又増檢討官三員以畢髙錄<lb/>
自後竟無專官而傅伯夀陸游皆自外召以為同修國<lb/>
史兼實錄院同修撰官元世祖初以命王鶚至順帝修<lb/>
宋史以托克托為都總裁特穆爾達實張起巖歐陽𤣥吕<lb/>
思誠掲徯斯為總裁官偏任國族豈立賢之路未廣乎<lb/>
暨皇朝之紹統也髙皇神聖首以宋濂為起居注洪武<lb/>
<pb n="KR3j0188_WYG_024-6a"/>
二年詔修元史以中書左丞相宣國公李善長為監修<lb/>
宋濂王禕為總裁徴山林之士汪克寛胡翰宋禧陶凱<lb/>
陳基趙壎曾魯髙啓趙汸張文海徐尊生黄篪傅恕王<lb/>
錡傅著謝徽十六人為修史官三年續修則趙塤朱右<lb/>
貝瓊朱世廉王㢘王彞張孟兼髙遜志李懋張宣李汶<lb/>
張簡杜寅俞寅殷弼凡十五人而宋濂王禕復為總裁<lb/>
十四年定制以修撰編修檢討為史官又有秘書監𢎞<lb/>
文館及起居注應奉等官後皆廢罷迄今修史以勲臣<lb/>
<pb n="KR3j0188_WYG_024-6b"/>
官髙者一人為監修内閣官充總裁學士等官充副總<lb/>
裁詹坊經局皆豫纂修之事而惟修撰編修檢討稱史<lb/>
官焉<lb/>
自古列國偏朝各有史官若史克史蘇史趙史墨之類<lb/>
皆世官也韓宣子聘魯見易象春秋曰周禮盡在是矣<lb/>
晉之屠黍以圖法歸周澠池之㑹命書某年某月鼓瑟<lb/>
鼓缶即其事也王莽代漢改置柱下五史秩如御史聽<lb/>
事侍傍記跡言行蜀漢稱王崇許葢又郄正為秘書郎<lb/>
<pb n="KR3j0188_WYG_024-7a"/>
陳夀評諸葛不置史官誣矣吳大帝有太史令可孚郎<lb/>
中湏峻歸命時有韋曜周昭薛榮梁廣華覈又有周處<lb/>
自左國史遷東觀令焉偽漢嘉平公師彧以太中大夫<lb/>
領左國史前趙之和苞後趙之徐光前燕之杜輔後燕<lb/>
之董統前凉之劉慶南凉之郎韶李成之常璩畧可考<lb/>
見前秦初有趙淵車敬梁熈韋譚相繼著述苻堅取而<lb/>
觀之焚滅其本後秦扶風馬僧䖍河東衛隆景夏有天<lb/>
水趙思羣北地張淵並著國書周建六官乃改著作正<lb/>
<pb n="KR3j0188_WYG_024-7b"/>
郎為上士佐郎為下士葢有意於倣古云唐之則天武<lb/>
三思祝欽明並知史事劉知幾嘗為著作佐郎後唐之<lb/>
張昭逺晉漢之賈偉柴周之王溥孟蜀之李昊與南唐<lb/>
之髙逺徐鉉各有所錄毛文錫之記蜀事范坰林禹之<lb/>
記吳越聊備一隅若夫史愿之述遼亡劉祈之識金滅<lb/>
亦首丘之義存焉<lb/>
夫彤管風存厥稱女史古者人君外朝則有國史内朝<lb/>
則有女史昔楚王燕逰蔡姬許從漢武帝時有禁中起<lb/>
<pb n="KR3j0188_WYG_024-8a"/>
居注眀徳馬皇后撰眀帝起居注斯女史之職乎隋之<lb/>
王邵請置女史文帝不省事不施行若漢之班婕妤唐<lb/>
之上官婉兒蜀之花蕊夫人並以嬪嬙典習文史豈其<lb/>
流與宋制則以内夫人凡六人輪日修起居至暮封赴<lb/>
史館正其軄也<lb/>
亦有身非史軄而私撰國書若漢魏之陸賈魚豢晉宋<lb/>
之張璠范煜時方頼之山林紀載者復有野史若太和<lb/>
甘露之記有書無人其於正史或有裨焉<lb/>
<pb n="KR3j0188_WYG_024-8b"/>
右厯代史官採其名姓尤章章者著于篇軄業有上下<lb/>
學識有淺深與夫世道推移粗可覽觀矣<lb/>
　　　家法第二<lb/>
自古史之為體其流有六一曰尚書家二曰春秋家三<lb/>
曰左傳家四曰國語家五曰史記家六曰漢書家尚書<lb/>
出於上古至孔子得虞夏商周之典删定為百篇孔安<lb/>
國曰以其上古之書謂之尚書或曰尚上也上天垂文<lb/>
以布節度如天行也王肅曰上所言下為史所書故曰<lb/>
<pb n="KR3j0188_WYG_024-9a"/>
尚書也其義如此葢書主號令故其所載皆典謨訓誥<lb/>
誓命之文若禹貢洪範顧命所陳各止一事又一例云<lb/>
至晉魯國孔衍乃删次漢魏諸史由是有漢尚書後漢<lb/>
尚書漢魏尚書凡二十六卷别有汲冡周書者凡七十<lb/>
二章言愧雅馴殆好事者所為也太原王邵隋書凡八<lb/>
十卷亦准尚書云原夫尚書之所記也若君臣言有可<lb/>
稱則一時咸載如事無足紀故寧畧而不文自周之衰<lb/>
此體廢矣君懋隋書可謂畫虎不成者也乃若帝王無<lb/>
<pb n="KR3j0188_WYG_024-9b"/>
紀公卿闕傳則年月失序爵里難詳斯並典要之所急<lb/>
焉<lb/>
春秋始作出於三代故有夏殷春秋其所記太丁時事<lb/>
也孔子曰屬辭比事春秋教也孟子曰晉之乘楚之檮<lb/>
杌魯之春秋其義一也墨子所見葢有百國春秋云至<lb/>
孔子遵魯史以修春秋為一王之法故能千載不刋比<lb/>
於六經按儒者之說春秋也以事繫日以日繫月言春<lb/>
以包夏舉秋以兼冬葢錯舉以為所記之名也國史所<lb/>
<pb n="KR3j0188_WYG_024-10a"/>
宜宗法如晏子虞卿吕氏陸賈之書本無年月亦號春<lb/>
秋何與至太史公之著史記也頗宗斯㫖惜乎謹嚴衮<lb/>
鉞之意㣲不過整齊故事耳又安得比於春秋哉<lb/>
左傳出於丘明孔子既作春秋而左氏述傳斯則訓釋<lb/>
之義乎觀左氏之釋春秋也文見於經而事詳於傳或<lb/>
經闕而傳存信聖人之羽翼也至漢劉歆始傳其書史<lb/>
漢行世有厭煩者獻帝始命荀悦依左傳著漢紀三十<lb/>
篇晉著作郎樂資追采國策史記為春秋後傳凡三十<lb/>
<pb n="KR3j0188_WYG_024-10b"/>
卷如張璠孫盛干寳徐爰裴子野吳均何元之王邵等<lb/>
作名雖各異咸以左傳為凖的云<lb/>
國語亦出於左氏丘眀既傳春秋又稽其逸文遺事分<lb/>
周魯齊晉鄭楚吳越八國起自周穆終于魯悼列為國<lb/>
語合二十一篇亦經傳之流亞與嗣有戰國策合二周<lb/>
三晉秦齊燕楚晉宋衛中山十二國凡三十三卷夫謂<lb/>
之策者葢即簡以為名或曰㳺士之謀策也孔衍又删<lb/>
為春秋後語葢除去二周三晉及宋衛中山所留者七<lb/>
<pb n="KR3j0188_WYG_024-11a"/>
國而已至司馬彪乃錄漢末之事為九州春秋州為一<lb/>
篇凡九卷亦國語之體例也三國鼎峙地實諸侯所在<lb/>
史官各記國事葢將企踵班馬比跡荀袁而國語之風<lb/>
替矣<lb/>
史記出於司馬遷上起黄帝下窮漢武紀傳以統君臣<lb/>
書表以譜年爵因魯史舊名目之曰史記創新義例解<lb/>
散編年㣲而顯絶而續正而變文見於此而義起於彼<lb/>
勒成一家可謂豪傑特起之士班書嗣興不幸失其㑹<lb/>
<pb n="KR3j0188_WYG_024-11b"/>
通之旨而司馬氏之門户衰矣後來所續若梁室之通<lb/>
史元魏之科錄李延夀之南北史並史記之苖裔也<lb/>
漢書出於班固固因父業乃斷自髙祖終于莽誅為紀<lb/>
志表傳目為漢書制作之工後莫能及尋其創造皆准<lb/>
子長第改書為志而已自東漢已後遞相沿襲曰記曰<lb/>
志體製皆同葢史之流品亦窮之於此矣乃若包舉一<lb/>
代撰成一書言皆精練事甚該密故學者探尋易為功<lb/>
云<lb/>
<pb n="KR3j0188_WYG_024-12a"/>
右六家俱存淳朴既散之餘所為祖述者惟左氏班氏<lb/>
二家而已<lb/>
　　　品流第三<lb/>
自正史外其别流復有十焉一曰偏記二曰小錄三曰<lb/>
逸事四曰瑣言五曰郡書六曰家史七曰别傳八曰雜<lb/>
記九曰地理十曰都邑簿<lb/>
粤若陸賈之楚漢春秋樂資之山陽載記王韶之晉安<lb/>
陸紀姚梁之後畧是謂偏記戴逵之竹林名士王粲之<lb/>
<pb n="KR3j0188_WYG_024-12b"/>
漢末英雄蕭世誠之懐舊志盧志行之知已傳是謂小<lb/>
錄大抵偏記小録之書皆記即日當時之事求諸國史<lb/>
最為實録但言多鄙朴事乏倫類徒為後來作者删削<lb/>
之資矣<lb/>
乃有好竒之士樂為補亡和嶠汲冡記年葛洪西京雜<lb/>
記顧協璅語謝綽拾遺此之謂逸事夫逸事皆前史所<lb/>
遺多益撰述及妄者為之則殽亂難據世有郭子横之<lb/>
洞㝠王子年之拾遺全搆虚詞徒驚愚俗甚哉其弊也<lb/>
<pb n="KR3j0188_WYG_024-13a"/>
劉義慶有世說裴榮期有語林孔思尚有語錄陽松玠<lb/>
有談藪此之謂瑣言夫瑣言者嘲謔調笑之餘用資談<lb/>
柄可助筆端至於褻狎鄙穢出自床第編在紀録之次<lb/>
有傷名教者矣<lb/>
若夫鄉人學士之所編記如周稱之陳留耆舊周裴之<lb/>
汝南先賢陳夀之益部耆舊虞預之㑹稽典錄此謂郡<lb/>
書郡書者一郡之書也流布他邦鮮知愛異若常璩之<lb/>
詳審劉炳之該博能傳不朽者葢無幾焉<lb/>
<pb n="KR3j0188_WYG_024-13b"/>
揚雄家譜殷敬世傳孫氏譜記陸宗系厯此皆出其子<lb/>
孫以顯先烈所謂家史者也家史者正可行于一家難<lb/>
以播於鄉國若夫薪構已亡則斯文亦䘮矣<lb/>
劉向之錄列女梁鴻之錄逸民趙採之錄忠臣徐廣之<lb/>
錄孝子謂之别傳此皆博採前史稍加新言寡聞末學<lb/>
之流於是乎取材焉<lb/>
志怪者則有祖台搜神者則有干寳劉義慶之幽明劉<lb/>
敬叔之異苑皆謂之雜記其所論神仙之道幽㝠之事<lb/>
<pb n="KR3j0188_WYG_024-14a"/>
若失服食鍊氣或可以益夀延年福善禍淫聊取諸勸<lb/>
善懲惡茍談怪異務述妖邪斯義何取焉<lb/>
地理之書若盛𢎞記荆州常璩志華陽國辛氏三秦羅<lb/>
含湘中是也厥若朱贑所採浹於九州闞駰所書殫於<lb/>
四國言皆雅正事無偏黨者矣其有異於此者競美所<lb/>
居談過其實又城郭山川徴諸委巷用為故實鄙哉<lb/>
若夫潘岳關中陸機洛陽三輔黄圖建康宫殿是之謂<lb/>
都邑簿者也夫宫闈陵廟之矩矱必眀門觀街㕓之制<lb/>
<pb n="KR3j0188_WYG_024-14b"/>
度可則史之所不可闕者與及其論榱棟則尺寸皆書<lb/>
記草木則根株必數兹又何益於學者焉<lb/>
右十品具列史之流𣲖備矣至於吕氏淮南𤣥晏抱朴<lb/>
皆以敘事為宗抑亦史之雜也既别出名目不復編於<lb/>
此科<lb/>
　　　義例第四<lb/>
觀夫春秋大義數十炳若日星史春秋之嗣書也詎可<lb/>
闕與凡以師其意而不屑屑其跡故各類而論之<lb/>
<pb n="KR3j0188_WYG_024-15a"/>
夫史之有紀也紀綱庶品網羅萬象篇目之大無過於此司<lb/>
馬遷之著史記也始列天子行事以本紀名篇後世因<lb/>
之守而弗失至紀項羽則名實乖矣葢紀之為體猶春<lb/>
秋之經繫日月以成嵗時書君上以顯國號如陸機晉<lb/>
書列紀三祖竟不編年何紀之有夫紀者義以編年為<lb/>
主惟敘天子一人有大事則書之於年月其瑣屑委曲<lb/>
付之列傳而已近代魏齊二史於諸帝篇或雜載臣下<lb/>
或兼言他事巨細畢書全類傳體何哉迷而不悟也<lb/>
<pb n="KR3j0188_WYG_024-15b"/>
夫史之有世家也豈不以開國承家世代相續如古諸<lb/>
侯乎古之諸侯皆即位建元有世可傳有家可宅周之<lb/>
東遷王制大壊五伯七雄至於楚漢其事異矣司馬遷<lb/>
之記諸國也編次之體與本紀殊蓋欲抑彼諸侯異乎<lb/>
天子故假以他名爾至如陳渉世家可謂自相矛盾者<lb/>
矣<lb/>
夫史之有傳傳者列事也列事者錄人臣之行狀猶春<lb/>
秋之有傳也春秋則傳以解經史漢則傳以釋紀兹例<lb/>
<pb n="KR3j0188_WYG_024-16a"/>
草創始自子長迨於孟堅益以精密夫傳之為體大抵<lb/>
相同有時而異耳如二人行事首尾相随則同書一傳<lb/>
合體成篇陳勝吳廣是也亦有事跡雖寡名行可崇雖<lb/>
寄在他篇為其標冠商山四皓事列王陽之首廬江毛<lb/>
義名在劉平之上是也自兹以後史氏相承或曰傳者<lb/>
傳也古人以傳之不朽為難也<lb/>
夫史之有表也所以標記時事春秋戰國之世天下無<lb/>
主羣雄錯峙各統世年申之於表以統其時則諸國分<lb/>
<pb n="KR3j0188_WYG_024-16b"/>
張一目盡見若兩漢御厯四海一家矣又安用表厥王<lb/>
侯者哉班氏之表人物也則又異矣區别九品網羅千<lb/>
年論世則間語姓不同亦何藉而為表乎且不闗漢事<lb/>
而編入漢書可謂贅疣之甚矣何法盛雖改為注蕪累<lb/>
亦多晉氏播遷五胡鼎沸崔鴻著表頗有甄眀比於史<lb/>
漢有切要矣<lb/>
夫史之有志也其昉於太史公之八書乎班氏則曰志<lb/>
東觀曰記華嶠曰典張勃曰錄何法盛曰說魚豢曰畧<lb/>
<pb n="KR3j0188_WYG_024-17a"/>
其名殊其實一也析而論之則有禮樂刑法律厯郊廟<lb/>
食貨天文藝文五行百官輿服地理符瑞祥異釋老大<lb/>
抵其流十有五六而已通其因革之宜彚以名物之數<lb/>
信作者之淵海也至於名實之際有可議者矣天文志<lb/>
體分濛澒色著青蒼月會星占渾天禆竈之說施於國<lb/>
史何代不可藝文志篇目多同頻煩互出四部七錄中<lb/>
經秘閣之流萃於一代頗乖節文畫蛇添足豈類是與<lb/>
凡作史者宜除此篇必欲為志但書其時彗孛氛祲晦<lb/>
<pb n="KR3j0188_WYG_024-17b"/>
明薄蝕如熒惑退舍月犯少㣲之類是已名賢撰述文<lb/>
儒校讐萃在一時所宜收拾如宋孝王闗東風俗記唯<lb/>
志鄴中之類是已大抵史所可志其最有三一曰都邑<lb/>
二曰氏族三曰方物何者宫闕制度朝廷軌範前王所<lb/>
為後王取則是故宜撰都邑志列于輿服之上五材所<lb/>
需百貨饒布任土作貢㑹計軄方是故宜撰方物志列<lb/>
于食貨之首帝王苖裔公侯子孫餘慶所鍾百世未斬<lb/>
是故宜撰氏族志列於百官之下諸如此類並從隲揚<lb/>
<pb n="KR3j0188_WYG_024-18a"/>
故曰紀傳易而志難信哉<lb/>
夫史之有例猶國之有法也昔夫子修經始發凡例左<lb/>
氏立傳顯其科條若干令升之勒成晉紀可謂史例中<lb/>
興矣雖然凡天子廟號書于卷末而晉孝武不曰烈宗<lb/>
凡人以字行者並書其名而齊斛律不言明月豈踐言<lb/>
之難乎<lb/>
夫史之有别也葢以軄分左右紀有事言古者言為尚<lb/>
書事為春秋是故桓文盟會事之大者也而尚書闕紀<lb/>
<pb n="KR3j0188_WYG_024-18b"/>
繆公誡誓言之大者也而春秋無錄其斷可識矣左氏<lb/>
為書文兼乎事史漢則不能然如賈誼鼂錯董仲舒東<lb/>
方朔等傳唯尚錄言而已後史相承不改其轍至干寳<lb/>
議撰晉史以為宜凖左氏其臣下委曲仍為譜注頗為<lb/>
時所宗焉<lb/>
夫史之有斷限也葢以正厥疆里别其源流爾昔尼父<lb/>
之定書也以舜為始而云稽古帝堯左氏之傳經也以<lb/>
隠為先而云惠公元妃此皆文理於義非濫軼也若漢<lb/>
<pb n="KR3j0188_WYG_024-19a"/>
書之立表志其殆侵官離局者乎何者馬記以史制名<lb/>
故載數千年之事無所不容班書特標漢目但紀十二<lb/>
帝之時有限斯極過此以往不其駁與宋史則上括魏<lb/>
朝隋書則仰包梁代豈非濫與亦有一代之史上下相<lb/>
交若巳見他記則無宜重述故子嬰降沛其詳取驗於<lb/>
秦紀伯符死漢其事斷入於吳書矣沈錄金行上羈劉<lb/>
主魏刋水運下列髙王惟蜀與齊各有國史越次而載<lb/>
孰曰攸宜<lb/>
<pb n="KR3j0188_WYG_024-19b"/>
夫史之有題目也婉而成章先出義例上古墳典其來<lb/>
逺矣逮於史漢頗有條理姑舉列傳論之有文少者具<lb/>
出姓名若司馬相如東方朔是已有字繁者惟書姓氏<lb/>
若毋將葢陳衛諸葛是已又有人多而姓同者則定數<lb/>
以結之若二袁四張二公孫是已降及蔚宗始全錄姓<lb/>
名厯短行於卷中叢細字於標内子孫代出附之祖先<lb/>
魏收因之則又甚矣題司馬以僣晉目劉宋為島夷萬<lb/>
世之公其究安在<lb/>
<pb n="KR3j0188_WYG_024-20a"/>
夫序所以序作者之意也書列典謨詩含比興誠欲暢<lb/>
達其旨必資先容今史漢表志雜傳時復立序夫史以<lb/>
記事為宗自與詩書殊例至於文苑儒林序列首簡不<lb/>
有類於疊牀乎自蔚宗而下彌文勝矣<lb/>
夫史之有論也葢從省文如太史公曰觀張良貎如美<lb/>
婦人耳項羽重瞳豈舜苗裔耶班孟堅曰萬石君之為<lb/>
父浣衣君子非之王楊孫裸𦵏賢於始皇逺矣皆以補<lb/>
書本傳事無重出者也後来作者每卷立論篇終有賛<lb/>
<pb n="KR3j0188_WYG_024-20b"/>
曰序曰銓曰評曰議曰述曰譔曰奏或自顯姓名或列<lb/>
其所號或通稱史臣咸矜衒文采豈知載削之旨哉<lb/>
夫史之有附出也攀附他傳以顯名稱若紀季入齊顓<lb/>
臾事魯咸託附庸所謂青雲驥尾是也今夫邵平紀信<lb/>
沮授陳容或運一異謀樹一竒節得以傳之不朽者豈<lb/>
有假於編名作傳哉<lb/>
夫史之有補注葢古之傳也傳取其轉注取其流義則<lb/>
一也觀夫掇衆史之異詞補前書之所闕若裴松之三<lb/>
<pb n="KR3j0188_WYG_024-21a"/>
國志陸澄劉昭之兩漢書劉彤晉紀劉孝標之世説頗<lb/>
有補裨焉至於拾厥棄捐務為容澤殆其失也<lb/>
右義例十餘作史者參伍以變曲暢而通製作之道其<lb/>
庻幾矣若夫神而明之固筌蹄云爾<lb/>
　<lb/>
　<lb/>
　<lb/>
　<lb/>
<pb n="KR3j0188_WYG_024-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷二十四<lb/>
</p>
<p>
</p>
  </div>
</body>
</text>
</TEI>
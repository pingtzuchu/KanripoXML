<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷一</head> <lb/>
    <p>
<pb n="KR3j0188_WYG_001-1a"/>
欽定四庫全書<lb/>
　儼山外集卷一<lb/>
　　　　　　　　　　　　　明　陸深　撰<lb/>
　　傳疑録上<lb/>
明夷箕子以之漢趙賔訓箕子者隂陽之氣萬物方荄<lb/>
　滋非商箕子也賔蜀人<lb/>
包犧因燧皇之圖而制八卦神農演之為六十四此淳<lb/>
　于俊對髙貴鄉公之言也漢魏間人士守經甚嚴斯<lb/>
<pb n="KR3j0188_WYG_001-1b"/>
　言必有所本<lb/>
周詩有周不顯帝命不時毛氏訓曰不顯顯也不時時<lb/>
　也至集傳亦因之不字當是丕字清廟之不顯不承<lb/>
　即書之丕顯丕承<lb/>
禹貢九州冀兗青徐揚荆豫梁雍周禮九州揚荆豫青<lb/>
　兗雍幽薊并爾雅九州冀豫雍荆揚兗徐幽營周禮<lb/>
　多幽薊并而少冀徐梁爾雅多營而少梁或謂并徐<lb/>
　於青分梁於雍豫舜肇十有二州分冀為幽并分青<lb/>
<pb n="KR3j0188_WYG_001-2a"/>
　為營禹貢之成固前舜典與<lb/>
孟子所論明堂在泰山天子巡狩之地古明堂神農作<lb/>
　之名曰天府黄帝曰合宫虞曰總章商曰陽館周始<lb/>
　曰明堂明堂者明諸侯之尊卑也<lb/>
　明堂九室如井田制南向者曰明堂北向者曰𤣥堂<lb/>
　東青陽西總章中曰太廟太室四方之中室皆曰太<lb/>
　廟四方之旁室曰左个右个春居東夏居南隨時開<lb/>
　門太室則每季月末十八日居之<lb/>
<pb n="KR3j0188_WYG_001-2b"/>
　其位在國之陽三里外丙己之地<lb/>
　其制上圎下方重屋四周中起大室環以辟雍東西<lb/>
　廣九筵南北袤七筵三十六户七十二牖諸侯述職<lb/>
　於是乎布政三公中階之前北面東上九夷之國東<lb/>
　門之外西面北上<lb/>
禮今所傳者儀禮禮記大戴禮與周禮别有后蒼曲臺<lb/>
　記數萬言不傳又有别本周禮鄭康成常引以註周<lb/>
　禮古之經書皆有別本孟子亦有別本與今之刻本<lb/>
<pb n="KR3j0188_WYG_001-3a"/>
　一類者不同<lb/>
戴記月令又見於吕氏春秋或云漢儒雜采吕書以記<lb/>
　禮或云本禮經之舊文也吕書勦取之據不韋之書<lb/>
　月令特優<lb/>
子所雅言詩書執禮執字當是埶<hi>即藝字</hi>字之誤𨽻書埶<lb/>
　執字相類埶樂也是即春秋教以禮樂冬夏教以詩<lb/>
　書與四教亦是四事<lb/>
為長者折枝枝肢古通用肢四支也腰亦曰肢折枝猶<lb/>
<pb n="KR3j0188_WYG_001-3b"/>
　折腰也古詩云折腰載拜跪陶淵明以五斗米折腰<lb/>
　盖言為長者揖拜耳<lb/>
唐太宗即位從封徳彞言於是疏屬王者降為公徳彞<lb/>
　之言曰爵命崇則力役多以天下為私奉非至公之<lb/>
　法也<lb/>
潁濵蘇氏曰宗室之盛未有過於此時者也禄廪之費<lb/>
　多於百官而子孫之衆宫室不能受自生齒以上皆<lb/>
　養於官長而爵之嫁娶喪𦵏無不仰給於上日引月<lb/>
<pb n="KR3j0188_WYG_001-4a"/>
　長恩之所必窮者也今聚而養之厚之以不訾之禄<lb/>
　尊之以莫貴之爵使其賢者老死鬱鬱而無所施不<lb/>
　賢者居處隘陋戚戚而無以為樂甚非人情也<lb/>
三代公族有親未絶而列於庶人者<lb/>
漢之封爵皇子則王王子則侯侯王世及無嫡則絶<lb/>
兩漢之法帝之子為王王之庶子猶有為侯者自侯以<lb/>
　降則庶子無復爵土盖有去而為民者有自為民而<lb/>
　復仕於朝者至唐亦然<lb/>
<pb n="KR3j0188_WYG_001-4b"/>
唐制諸侯王薨子嗣襲王嗣王薨有降爵為公侯者有<lb/>
　數年後嗣封王者<lb/>
宋制親王之子不封郡王親王既没不立嗣王<lb/>
唐宗正寺嵗送進士二十人與國子監京兆府相比李<lb/>
　程李肱皆為舉首<lb/>
宋制宗子特立學以教養之而取才焉其出身仕宦與<lb/>
　民庶畧等嘉王取狀元汝愚為宰相其顯者<lb/>
本朝親王之國無子則取回宫眷除其國近日壽秀涇<lb/>
<pb n="KR3j0188_WYG_001-5a"/>
　是也皆憲廟子至於國王絶則繼晉府新淟是也不<lb/>
　知絶於近支而繼乎逺派必有深意<lb/>
王安石在熈寧間裁減宗室恩數三學宗子閧聚都下<lb/>
　俟安石入朝擁馬以訴安石徐下馬從容言曰譬如<lb/>
　祖宗功徳服盡而祧何況賢輩於是宗子皆散雖荆<lb/>
　公一時應變之才然其言不可廢也<lb/>
屯田之法屯於邊而田者也今腹裏皆有屯田<lb/>
土圭之法六尺為步步百為畆秦廢井田漢興始以二<lb/>
<pb n="KR3j0188_WYG_001-5b"/>
　百四十步為畆唐開元二十五年令田廣一步長二<lb/>
　百四十步為畆畆百為頃至今版圖皆準之一云商<lb/>
　鞅佐秦以一夫力餘地利不盡於是改制二百四十<lb/>
　步為畆<lb/>
立步制畝經土設井使八家同之自黃帝始世儒多謂<lb/>
　難行予行東西南北皆萬里自吳越外田多荒廢水<lb/>
　利不修故也井田亦徒擾昔在山西按察時嘗與于<lb/>
　布政湛議欲於京城外倣菜園之制每二三十畆鑿<lb/>
<pb n="KR3j0188_WYG_001-6a"/>
　井一區用以澆灌黍麥庶嵗穫可期而亦不失井田<lb/>
　之名欲上其事於朝而不果漢時龍首渠田亦鑿井<lb/>
　有深四十餘丈者徃徃井下相通行水盖古法也<lb/>
民出力以養兵兵出力以衛農此兩言似是而實害天<lb/>
　下之大端也其究至於兵農兩弊而後已何則農之<lb/>
　所養者兵或不得用而農之所頼者兵何嘗槩及耶<lb/>
　古者兵出於農而役出於民五口之家常有一人為<lb/>
　兵而二十嵗之男子嵗有三日之役今聞邉兵半皆<lb/>
<pb n="KR3j0188_WYG_001-6b"/>
　執役而京師之禁旅亦且占役矣馬端臨曰兵與農<lb/>
　共此民也故無事則驅之為農而力稼穡有事則調<lb/>
　之為兵而任争戰唐府兵之法猶存至兵農既判不<lb/>
　獨農疲於養兵而兵且耻於為農按貴與之論則屯<lb/>
　田之䇿不可不講也<lb/>
古者求才甚實盖其粗始於力田而其精極於孝弟㢘<lb/>
　耻之際此鄉舉里選之法也故周之人才為盛善乎<lb/>
　宋儒之論曰士大夫為聲病剽畧之文而治茍且記<lb/>
<pb n="KR3j0188_WYG_001-7a"/>
　問之學曳裾束𢃄俯仰周旋而皆有意於天子之爵<lb/>
　祿夫天子之所求於天下者豈在是也宜復古孝弟<lb/>
　之科與今之進士同舉而皆進使天下眀知天子之<lb/>
　意以副上之所求庶乎風俗可漸復矣<lb/>
自古取民之制計嵗故謂之嵗辦貢助徹皆什一漢法<lb/>
　最輕史稱三十而稅一文帝十三年六月詔除民田<lb/>
　租且古者十一而稅以為天下之中正今漢人田或<lb/>
　百一而稅可謂鮮矣當時民力可想也兩稅三限作<lb/>
<pb n="KR3j0188_WYG_001-7b"/>
　自楊炎始唐書食貨志兩稅具載並無三限條格蔡<lb/>
　介夫云夏稅盡六月秋稅盡十一月如此止是兩限<lb/>
　爾想兩稅俱限以三次征輸亦有緩征之意雖然炎<lb/>
　固萬世罪人也<lb/>
世言三尺法者盖用三尺竹簡書律法詔書謂之尺一<lb/>
　亦以一尺版書詔嚢封加璽又謂之璽書<lb/>
近有梓行史漢異同論隲文字頗工獨闕相如傳贊<lb/>
　而不論揚雄所謂曲終而奏雅豈子長所得採摭耶<lb/>
<pb n="KR3j0188_WYG_001-8a"/>
楊徳祖與曹孟徳讀曹娥碑娥上虞人今曹娥江在寧<lb/>
　紹兩界中孫權據越當時孟徳何縁得至江滸耶<lb/>
洪武四年廢圖譜局得非以彌文太盛乎魏晉置中正<lb/>
　以門第官人李唐論相惟重八姓自秦不師古焚毁<lb/>
　典籍聖賢之世系湮没而姓氏遂不辨後世婦人一<lb/>
　例稱氏何所本與傳曰别生分類盖姓之為言生也<lb/>
　氏之為言類也此姓氏之説漢室去古未逺凌煙圖<lb/>
　畫題曰大將軍博陸侯霍氏以氏代名盖男子之美<lb/>
<pb n="KR3j0188_WYG_001-8b"/>
　稱爾豈有姓有氏男女通稱與左傳天子建徳因生<lb/>
　以賜姓胙之土而命之氏義各有取難以混稱也若<lb/>
　堯舜姬姓稱陶唐氏有虞氏大禹姒姓稱有夏氏成<lb/>
　湯子姓稱有商氏吕東萊祖謙云三代之時曰姓者<lb/>
　統其祖考之所自出也百世而不變曰氏者則其子<lb/>
　孫之所自分也數世而一變竊恐氏亦難以自分而<lb/>
　隨變也按姜姓為吕氏至於今不變若國氏為子國<lb/>
　之後駟氏為子駟之後所謂以字為氏者也又有以<lb/>
<pb n="KR3j0188_WYG_001-9a"/>
　郡為氏者齊魯秦吳是已以諡為氏者文武成宣是<lb/>
　已以官為氏者司馬司徒是已以爵為氏者王孫公<lb/>
　孫是已以居為氏者東門北郭是已至於巫乙氏匠<lb/>
　陶氏又以所有事為氏皆不容變如吾陸姓宜稱吳<lb/>
　氏所謂朱張顧陸吳郡四大姓也漢制侯爵凡五等<lb/>
　國邑闗内鄉亭陸以鄉侯為氏裴陸龎閻是也<lb/>
　復有以國以邑以鄉以亭以地以姓以名以次以族<lb/>
　以技以吉徳以凶徳以爵系國系族系邑系之類凡<lb/>
<pb n="KR3j0188_WYG_001-9b"/>
　二十餘有複姓三字姓四字姓之類具見鄭氏通志<lb/>
　故曰三代以前姓氏分而為二男子稱氏婦人稱姓<lb/>
　氏别貴賤姓别婚婣貴者有氏賤者有名三代以後<lb/>
　姓氏合而為一大抵姓可呼為氏氏不可呼為姓也<lb/>
　一説帝堯姓伊祁名放勲堯其諡爾夾漈鄭氏曰堯<lb/>
　舜禹湯皆名也<lb/>
商周之先有無端典禮若𤣥鳥閟宫之詩是已按姜嫄<lb/>
　帝嚳元妃簡狄為次妃則稷契皆帝子也後人追隆<lb/>
<pb n="KR3j0188_WYG_001-10a"/>
　之祀乃有取於𤣥鳥巨人使稷契有母而無父謂之<lb/>
　何哉<lb/>
古今説春秋者只於春王正月皆不得聖人之㫖夫四<lb/>
　時定嵗天道無忒時冬也而謂之春故書曰春實非<lb/>
　春也東遷陵遲政教不綱無王矣而謂之王故書曰<lb/>
　王實非王也本十一月也而謂之正故書曰正月實非<lb/>
　正也所謂㨿事直書而其義自見褒貶之説恐後来<lb/>
　穿鑿耳葵丘首止皆非美詞<lb/>
<pb n="KR3j0188_WYG_001-10b"/>
内恱其君之心委曲聽順而無所違戾外竊其生殺予<lb/>
　奪之柄黜陟天下以見已之權而没其君之威恵内<lb/>
　能使其君歡愛悦懌無所不順而安為之上外能使<lb/>
　其公卿大夫百官庶吏無所不歸命而争為之腹心<lb/>
　上愛下順合而為一然後權臣之勢成此蘇潁濵論<lb/>
　權臣文極明快雖然不已誨盜乎<lb/>
域中輿地東西九千三百二里南北萬三千三百六十<lb/>
　六里此漢之極盛也唐之極盛東西九千五百十里<lb/>
<pb n="KR3j0188_WYG_001-11a"/>
　南北萬六千九百十八里本朝疆界予所行者起自<lb/>
　東海西至成都又西望威茂松潘約有千里盖萬里<lb/>
　餘矣成都萬里橋盖自長安迂道言之指南北也非<lb/>
　實南自延建北至鴈門予行盖五千里餘云<lb/>
南濠都太僕好古書籍在京嘗為言水經予因借出抄<lb/>
　行近刻之吳中予覽之有三疑桑欽著書能成一家<lb/>
　言後漢文苑何不為立傳欽之名姓又别無考見一<lb/>
　疑也水經所具至到源委徧及夷夏非一人一生所<lb/>
<pb n="KR3j0188_WYG_001-11b"/>
　可窮極一疑也所稱酈道元注道元後魏時人其書<lb/>
　該洽浩博後来引用者但稱出水經注而已不知經<lb/>
　注復何所出又一疑也偶覽通典亦載水經郭璞注<lb/>
　三卷酈道元注四十卷皆不詳撰者名氏亦不知何<lb/>
　代之書但謂是順帝以後纂序也且云所作詭誕全<lb/>
　無慿據擬於吳越春秋越絶之流亦不知有桑欽君<lb/>
　卿博洽之儒其論當可信與漢書孔安國傳載徐敖<lb/>
　以毛詩傳惲子真子真傳桑欽君長此當是西漢末<lb/>
<pb n="KR3j0188_WYG_001-12a"/>
　人與水經同乎否<lb/>
山濤為晉吏部尚書最有名實世稱山公啓事偶録其<lb/>
　一通曰侍中彭權遷當選代按雍州刺史髙簡有雅<lb/>
　量在兵間少不盡下情處朝廷足以肅政左右衛將<lb/>
　軍王濟才髙美茂後来之冠此二人誠顧問之秀聖<lb/>
　意儻惜濟貴之驍騎將軍荀愷智器明敏其典宿衛<lb/>
　終不減濟祭酒庾純强正有學亦堪取選國學初建<lb/>
　王荀已亡純能其事宜當少留粗立其制不審宜爾<lb/>
<pb n="KR3j0188_WYG_001-12b"/>
　有當聖㫖者否其體例明確如此誠可為法<lb/>
時日之忌固小道也世俗亦有所自来子卯謂之疾日<lb/>
　又有徃亡日檀弓曰子卯不樂盖本於桀紂之事唐<lb/>
　朝新格又以正月五月九月為忌月至今仕宦上任<lb/>
　避之此本無謂房𤣥齡等損益隋律亦存之以不行<lb/>
　刑謂之斷屠月<lb/>
　<lb/>
　儼山外集卷一<lb/>
</p>
<p>
</p>
  </div>
</body>
</text>
</TEI>
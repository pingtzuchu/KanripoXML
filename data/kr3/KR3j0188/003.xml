<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷三</head> <lb/>
    <p>
<pb n="KR3j0188_WYG_003-1a"/>
欽定四庫全書<lb/>
　儼山外集卷三<lb/>
　　　　　　　　　　　　　明　陸深　撰<lb/>
　　河汾燕閒録上<lb/>
山西地寒予六月初廵五臺嶺頭澗底層氷積雪皚皚<lb/>
　尚衣薄綿再加一綿適可當憲副陳汝止伯安兵備<lb/>
　代州為予言北上鴈門更寒雲中更寒然煖木實産<lb/>
　其間此隂中陽也<lb/>
<pb n="KR3j0188_WYG_003-1b"/>
水潤下情也性最上故雨露自髙降而露又髙凡水失<lb/>
　其情則潰決之禍甚烈性上故也<lb/>
聞喜之裴自後漢裴輯而下葬北倉村數里間凡五十<lb/>
　二人皆尚書侍郎國公將相亦宇内之罕有也<lb/>
六月廿三日予以傷足臥分司承總司關㑹議救荒事<lb/>
　内申明𢎞治間南科給事中羅鑒建言部議舉行每<lb/>
　十里以上積糧一萬五千石遞至八百里以下積糧<lb/>
　一十九萬石此外遞增者旌擢遞減者黜罰是或可<lb/>
<pb n="KR3j0188_WYG_003-2a"/>
　行之蘇松等七府亦為彌文耳若山西則豈能奉行<lb/>
　山西州縣多在山谷之間路逕﨑嶇搬運極難加以<lb/>
　地瘠天寒據豐稔之嵗十里之間所收亦不過一二<lb/>
　萬而先積一萬五千於官則民無嵗不飢矣莫若約<lb/>
　以十里之内令其勤力耕種每嵗加收數千官司增<lb/>
　價糴入倉中以備救荒庶幾民貪於利而開墾日廣<lb/>
　則粟多而民自可給乃是藏富之䇿此勸農之官不<lb/>
　可以不設也信乎立法者以隨時通變為難<lb/>
<pb n="KR3j0188_WYG_003-2b"/>
戴石屏詩麥麨朝充食松明夜當燈此是山西本色語<lb/>
　深山老松心有油者如蠟山西人多以代燭謂之松<lb/>
　明頗不畏風<lb/>
新唐書突厥圍煬帝鴈門煬帝従圍中以木繫詔書投汾<lb/>
　水而下募兵赴援今鴈門近滹沱而不通太原汾水<lb/>
　絶逺况稱圍中投之此盖失實<lb/>
一産而三有至四者皆隂氣盛而母道壯也<lb/>
唐制以禮記春秋左氏傳為大經詩周禮儀禮為中經<lb/>
<pb n="KR3j0188_WYG_003-3a"/>
　易尚書春秋公榖傳為小經當是以簡帙繁簡為次<lb/>
　第爾<lb/>
唐制宰相不正名初因隋制以中書令侍中尚書令共<lb/>
　議國政此宰相職也其後以太宗嘗為尚書令臣下<lb/>
　不敢居由是僕射為尚書省長官與侍中中書令皆<lb/>
　號宰相然不輕授故常以他官居職而假以他名自<lb/>
　太宗時杜淹以吏部尚書叅議朝政魏徴以秘書監<lb/>
　參預朝政其後或曰叅議得失叅知政事之類皆宰<lb/>
<pb n="KR3j0188_WYG_003-3b"/>
　相職也貞觀八年僕射李靖以疾辭位詔疾小瘳三<lb/>
　两日一至中書門下平章事而平章事之名始於此<lb/>
　其後李勣以太子詹事同中書門下三品謂同侍中<lb/>
　中書令也而同三品之名始此然二名不専用而他<lb/>
　官居職者假他名猶故自髙宗已後宰相必加同中<lb/>
　書門下三品雖品髙者亦然惟三公三師中書令則<lb/>
　否其後改易官名而張文瓘以東臺侍郎同東西臺<lb/>
　三品入銜自文瓘始永淳元年以黄門侍郎郭舉兵<lb/>
<pb n="KR3j0188_WYG_003-4a"/>
　部侍郎岑長倩等同中書門下平章事平章事入銜<lb/>
　自倩舉等始自是以後終唐之世訖不改焉<lb/>
李勘字定臣唐渤海王奉慈七世孫好學明六經舉進<lb/>
　士就試禮部吏唱名乃入定臣耻之遂隱居陽羡常<lb/>
　惡元白詩體纎艶乃集詩人之類古斷為唐詩以譏<lb/>
　正其失其識超卓矣惜其集不傳於世無由考觀<lb/>
漢詔死者不可復生<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>者不可復續字書反繼為絶後<lb/>
　乃更為斷失初意矣<lb/>
<pb n="KR3j0188_WYG_003-4b"/>
陳後山有一帖與山谷云邇來起居何如不至乏絶否<lb/>
　何以自存有相恤者否令子能慰意否風土不甚惡<lb/>
　否平居與誰相從有可與語否仕者不相陵否何以<lb/>
　遣日亦著書否近有人傳謁金門詞讀之爽然便如<lb/>
　侍語不知此生亦能復相從如前日否朱時發能復<lb/>
　相濟否備盡謫居意味讀之慨然但謂仕者相陵意<lb/>
　尤可憐仕本□類豈其初心一為人作鷹犬亦何所<lb/>
　不至舒亶李定輩果何人耶又柳子厚與蕭思謙書<lb/>
<pb n="KR3j0188_WYG_003-5a"/>
　云飾知求仕者更言僕以悦讎人之心日為新竒務<lb/>
　相喜可自以速援引之路而僕輩坐益困辱萬罪横<lb/>
　生其言益可憐矣嗟乎人之禍福雖所自取而世態<lb/>
　所從來非一日矣<lb/>
隋文帝開皇十三年十二月八日勑廢像遺經悉令雕<lb/>
　撰此印書之始又在馮瀛王先矣<lb/>
東白先生張公元禎以太常卿兼講學教乙丑科庶吉<lb/>
　士先生天順庚辰進士以道學名世嘗為予言自小<lb/>
<pb n="KR3j0188_WYG_003-5b"/>
　子登朝見士大夫凡三變初登朝見士大夫多講政<lb/>
　事遂有好政事意蓋指李文達公輩也再登朝見士<lb/>
　大夫多講文章遂有好文章意盖指李文正公輩也<lb/>
　及今次登朝見士大夫多講命為之微笑是時靳少<lb/>
　卿貴字充道徐侍讀穆字舜和皆好推星而翰林諸<lb/>
　先生每㑹晤間皆喜談五星三命故術士遊京師者<lb/>
　多獲名利亦一時之風尚也予素不信其術嘗有數<lb/>
　説以闢之同年間每以為抝顧學士鼎臣字九和素<lb/>
<pb n="KR3j0188_WYG_003-6a"/>
　善此以為汝不信自不信命自是有范文正公有言<lb/>
　士之進退多言命運而不言行業明君在上固當使<lb/>
　人以行業而進多言命運是善惡不辨而歸諸天地<lb/>
　豈國家之美事哉其論則正大矣<lb/>
序記之系銘詩本于漢書諸賛如蒯通等賛云昔子翬<lb/>
　謀桓而魯隱危欒書搆郤而晉厲弑豎牛奔仲叔孫<lb/>
　卒郈伯毁季昭公逐費忌納女楚建走宰嚭譛胥夫<lb/>
　差䘮李園進妺春申斃上官訴屈懐王執趙髙敗斯<lb/>
<pb n="KR3j0188_WYG_003-6b"/>
　二世縊伊戾坎盟宋痤死江充造蠱太子殺息夫作<lb/>
　姦東平誅若減去首一二字分明一篇七言古詩特<lb/>
　少韻爾若東方朔賛云首陽為拙柱下為工飽食安<lb/>
　步以仕易農依隱玩世詭時不逄則成韻語矣<lb/>
王荆公變法大抵見於上神宗一疏云本朝累世因循<lb/>
　末俗之弊而無親友羣臣之義人君朝夕與處不過<lb/>
　宦官女子出而視事又不過有司之細故未嘗如古<lb/>
　大有為之君與學士大夫討論先王之法以措之天<lb/>
<pb n="KR3j0188_WYG_003-7a"/>
　下也一切因任自然之理勢而精神之運有所不加<lb/>
　名實之間有所不察君子非不見貴然小人亦得厠<lb/>
　其間正論非不見容然邪説亦有時而用以詩賦記<lb/>
　誦求天下之士而無學校養成之法以科名資厯叙<lb/>
　朝廷之位而無官司課試之方監司無㸃察之人守<lb/>
　将非選擇之吏轉徙之亟既難於考績而游談之衆<lb/>
　因得以亂眞交私養望者多得顯官獨立營職者或<lb/>
　見排沮故上下偷惰取容而已雖有能者在職亦無<lb/>
<pb n="KR3j0188_WYG_003-7b"/>
　以異於庸人農民壊於繇役而未嘗特見救恤又不<lb/>
　為之設官以修其水土之利兵士雜於疲老而未嘗<lb/>
　申飭訓練又不為之擇將而乆其疆場之權宿衛則<lb/>
　聚卒伍無頼之人而未有以變五代姑息羈縻之俗<lb/>
　宗室則無教訓選舉之實而未有以合先王親疎隆<lb/>
　殺之宜其於理財大抵無法故雖儉約而民不富雖<lb/>
　憂勤而國不强頼非敵國外患之時又無堯湯水旱<lb/>
　之變故天下無事過於百年雖曰人事亦天助也後<lb/>
<pb n="KR3j0188_WYG_003-8a"/>
　來事功不出於此國監舊有荆公文集板介谿嚴禮<lb/>
　侍維中為祭酒時重為修補予踵介谿為祭酒命典<lb/>
　簿㕔模印數部以分遺朝士時學録王玠署典簿至<lb/>
　廂房中蹙額言曰好好世界如何要将王安石文字<lb/>
　通行怕有做出王安石事業來予憮然遂止斯言固<lb/>
　不可以人廢也<lb/>
易曰君不密則失臣臣不密則失身幾事不密則害成<lb/>
　切詳密具數義有縝密有秘密有隱密有深密有慎<lb/>
<pb n="KR3j0188_WYG_003-8b"/>
　密有微密有機密有茂密此之謂密對疎而言蓋謂<lb/>
　君臣之間事機之際皆須密密而行令無滲漏罅隙<lb/>
　可乗非専主於隱秘也趙清獻公晝之所為夜必焚<lb/>
　香以告天不敢告者不敢為也乃所謂密也其密在<lb/>
　不敢為非在不敢告<lb/>
世稱韓魏公之功業甚偉閲古堂記所謂幅巾坐嘯恬<lb/>
　然終日予之所樂惡有既乎觀此則知其所本范文<lb/>
　正公特舉中庸以示張子厚皆在濓洛未興之前眞<lb/>
<pb n="KR3j0188_WYG_003-9a"/>
　豪傑哉<lb/>
今衢州古之太末其山與武夷山石理大類予未能周<lb/>
　履其地觀其起伏脉絡意即一山所分也曾子固記<lb/>
　道山亭亦謂粤之太末呉之豫章為其通路今廣信<lb/>
　古之豫章上饒諸山自武夷發而龜峯尤類武夷豈<lb/>
　其左右臂耶記曰路閩者陸出則阸於两山之間山<lb/>
　相屬無間斷累數驛乃一得平地小為縣大為州然<lb/>
　其四顧亦山也其塗或逆坂如縁絙或垂崖如一髪<lb/>
<pb n="KR3j0188_WYG_003-9b"/>
　或側徑鉤出於不測之谿上皆石芒峭發擇地然後<lb/>
　可投步負戴者雖其土人猶側足然後能進非其土<lb/>
　人罕不躓也其谿行則水皆自髙瀉下石錯出其間<lb/>
　如林森立如士騎滿野千里上下不見首尾水行其<lb/>
　隙間或衡縮蟉糅或逆走旁射其状若蚓結若蟲鏤<lb/>
　其旋若輪其激若矢舟泝㳂者投便利失毫分輒破<lb/>
　溺予入閩然後知其文之工也<lb/>
禹貢八州皆有貢物而冀州獨無之冀即今之山西土<lb/>
<pb n="KR3j0188_WYG_003-10a"/>
　瘠天寒生物鮮少蓋自古為然<lb/>
石撰平定州人靖難死節州志載撰洪武中為寧府左<lb/>
　長史太宗靖内難諸郡縣皆下在江西城獨為守備<lb/>
　上怒攻拔之得撰不為屈遂支解而死此恐失實按<lb/>
　寧始封乃今之大寧與太宗同起兵渡江因不之國<lb/>
　江西之封乃在永樂中安得撰守備江西仗節此當<lb/>
　是約兵之日在大寧盡節不當繫之江西<lb/>
共工氏之霸九州也其子曰后土能平后土故祀以為<lb/>
<pb n="KR3j0188_WYG_003-10b"/>
　社厲山氏之有天下也其子曰農能殖百榖夏之衰<lb/>
　也周棄繼之故祀以為稷此社稷之配祭所縁起也<lb/>
　按蔡墨曰共工氏有子曰勾龍為后土后土為社稷<lb/>
　田正也有烈山氏之子曰柱為稷自夏以上祀之周<lb/>
　棄亦為稷自商以來祀之則社稷本無定祀至宋又<lb/>
　嘗祀契為稷祀后土為社今制祀稷為稷仍祀勾龍<lb/>
　氏為社按共工氏有三俱見外紀其一稱共工為太<lb/>
　昊上相其一稱諸侯共工氏與祝融氏戰不勝而怒<lb/>
<pb n="KR3j0188_WYG_003-11a"/>
　所謂頭觸不周山崩者也其一曰共工氏作亂振滔<lb/>
　洪水以禍天下女媧氏滅而誅之五帝時文籍荒野<lb/>
　要不可據以時代考之疑即一人又按禮記疏言共<lb/>
　工有子謂後世子耳然勾龍之為后土亦不知在於<lb/>
　何代禮記注亦稱后土官闕又顓頊氏之子黎也勾<lb/>
　龍初為后土後祀以為社予以為祭専報功若稷為<lb/>
　稷此萬世之通義自古水土之功莫大於禹社宜祭<lb/>
　禹又两聖人功徳兼隆最義之得者漢平帝時亦嘗<lb/>
<pb n="KR3j0188_WYG_003-11b"/>
　以禹配社以稷配稷是亦未可以莽所嘗為而非之<lb/>
　也唐制社以勾龍配稷以后土配此義殊不可曉勾<lb/>
　龍后土據前説是一人宋孝宗時則以社為后土勾<lb/>
　芒氏則又少異矣<lb/>
我朝凖周禮建官以吏户禮兵刑工為次第在庭立班<lb/>
　亦然宋制雖不合而轉遷之次亦同畢仲游議官制<lb/>
　云工部遷刑部刑部遷兵部禮部遷户部户部遷吏<lb/>
　部頗與今制同獨不言兵部遷禮部今制禮部班出<lb/>
<pb n="KR3j0188_WYG_003-12a"/>
　兵部上而兵部資髙自宋時已然豈禮與兵所職有<lb/>
　不能相通與<lb/>
綱目凡例曰凡以國與人者子弟曰傳他人曰讓此義<lb/>
　恐未精孔子稱泰伯三以天下讓豈他人乎堯傳之<lb/>
　舜舜傳之禹豈子弟乎予謂以國與人者有正有變<lb/>
　當具二義乃備<lb/>
　<lb/>
　<lb/>
<pb n="KR3j0188_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷三<lb/>
</p>
<p>
</p>
  </div>
</body>
</text>
</TEI>
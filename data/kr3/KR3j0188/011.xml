<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷十一</head> <lb/>
    <p>
<pb n="KR3j0188_WYG_011-1a"/>
欽定四庫全書<lb/>
　儼山外集卷十一<lb/>
　　　　　　　　　　　　　明　陸深　撰<lb/>
　　玉堂漫筆卷上<lb/>
薛文清公觀崖石毎層有紋横界而層層相沓謂為天<lb/>
　地之初隂陽磨盪而成若水之漾沙一層復一層也<lb/>
　殊不知實是水所漾耳蓋天地之初混沌一物惟有<lb/>
　水火二者開闢之際火日升水日降而天地分矣凡<lb/>
<pb n="KR3j0188_WYG_011-1b"/>
　山阜皆從水中洗出觀江河間沙洲可見余嘗謂水<lb/>
　天下之至高者也山天下之至卑者也故海底有石<lb/>
　而山顛有水然水亦實至高霜露雨雪是也<lb/>
孟子塞乎天地之間塞字與吾往矣字相應是充然不<lb/>
　撓屈之義與塞天地貫金石語微不同雖横渠亦有<lb/>
　天地之塞吾其體之言恐與孟子之意不同<lb/>
性字從心從生若以耳目口鼻手足動靜為性此近於<lb/>
　作用之説釋氏甞曰狗子有佛性是也然釋氏之所<lb/>
<pb n="KR3j0188_WYG_011-2a"/>
　謂性其義亦與吾儒不同<lb/>
薛文清公與吳康齋嘗言夢見朱子孔子二公皆質實<lb/>
　人雖無妄語然不書亦可也<lb/>
釋氏之所謂心吾儒之所謂氣也所謂性似吾儒之所<lb/>
　謂心者命名取義各有宗旨不必比而議之可也<lb/>
昔人謂月體無光借日為光朱子亦有粉丸之喻故新<lb/>
　月之闕向東殘月之闕向西此之謂映日可也惟望<lb/>
　後之月闕亦向西似與映日之説稍礙戊戌正月十<lb/>
<pb n="KR3j0188_WYG_011-2b"/>
　九日予寓東長安是夜客散適見闕月初升闕處乃<lb/>
　西向疑之明日晉陽諸生來見因舉予月影辨因識<lb/>
　之<lb/>
虞伯生集題耕織圖大意謂元有中原置十道勸農使<lb/>
　總於大司農皆慎擇老成重厚之君子親歴原野安<lb/>
　輯而教訓之功成省歸憲司憲司置四僉事其二乃<lb/>
　勸農之官由是天下守令皆以勸農繫銜憲司以耕<lb/>
　桑之事上大司農至郡縣大門兩壁皆畫耕織圖此<lb/>
<pb n="KR3j0188_WYG_011-3a"/>
　意甚好我朝立法最為周密似少此耳<lb/>
漢哀帝時王舜劉歆議天子三昭三穆與太祖之廟而<lb/>
　七七者其正法數可常數者也宗不在此數中宗變<lb/>
　也茍有功徳則宗之不可預為設數殷之三宗是已<lb/>
　宗無數也所以勸帝者之功徳博矣又云宗其道而毁<lb/>
　其廟此皆據統一之君而論又曰迭毁之禮親疏相<lb/>
　推祖宗之序多少之數經傳無明文漢儒之説不過<lb/>
　如此似渉傅㑹姑録出<lb/>
<pb n="KR3j0188_WYG_011-3b"/>
天包地外水在地中恐名理亦未盡天包水外水包地<lb/>
　外地水皆在天中晉志述黄帝書曰天在地外水在<lb/>
　天外水浮天而載地恐亦難據使天果有外恐只是<lb/>
　氣耳豈容有水耶氣無窮理亦無窮却倒説<lb/>
甞見閻閎尚友憲副云龍袖嬌民為我文皇帝白溝之<lb/>
　役時事歐陽圭齋南詞中已有此語想是元時方言<lb/>
　不知是何等也<lb/>
圭齋論風雅取名最有理前輩説詩者之所不及也其<lb/>
<pb n="KR3j0188_WYG_011-4a"/>
　言曰風即風以動之之風雅即雅烏之雅以其聲能<lb/>
　動物也又曰風雅惟其聲不必惟其辭故有聲而無<lb/>
　辭者有之無聲而有辭者無有也<lb/>
月光生於日之所照魄生於日之所蔽當日則光盈就<lb/>
　日則光盡此張衡靈憲生魄生明之説也嘉靖戊戌<lb/>
　九月望在十六十四日晨入朝有事於太廟見月西<lb/>
　墜而闕處向東南此時日在寅宮矣廿一日晨起見<lb/>
　月闕正向西周髀歩日自東而南而西而北穹天所<lb/>
<pb n="KR3j0188_WYG_011-4b"/>
　論日繞辰極沒西而還東不出入地中恐亦有理<lb/>
予登乙丑科今三十六年矣浮沉中外六十有三嵗己<lb/>
　亥蒙御筆親題以學士掌行在翰林院印扈從南廵<lb/>
　時同年在朝者九人掌十印亦盛事也内閣未齋顧<lb/>
　公居守賜闗防石門翟公新起行邊改兵部尚書兼<lb/>
　都察院右都御史鑄闗防禮部行在則介溪嚴公兵<lb/>
　部尚書則東瀛張公禮部印則甬川張公兼掌翰林<lb/>
　院印刑部印則南塘宋公户部右侍郎三峯高公出<lb/>
<pb n="KR3j0188_WYG_011-5a"/>
　辦糧草亦給闗防以行順天府尹則石峯邵公云<lb/>
俞貞木洞庭人石澗先生之孫年九十六而卒嘗見其<lb/>
　題趙仲穆畫馬一絶頗有風致房星方墮墨池中飛<lb/>
　出蒲梢八尺龍想像開元張太僕朝囘騎過午門東<lb/>
楊文貞公跋玉海云松江府學有刻板蓋得之傳聞其<lb/>
　實無之<lb/>
聞前輩翰林先生嘗道抑菴先生王文端公直為吏部<lb/>
　尚書頗致憾於楊文貞公蓋以為擠之也今抑菴集<lb/>
<pb n="KR3j0188_WYG_011-5b"/>
　中有東里翰墨卷引正記其事其序楊文敏公集謂<lb/>
　直在翰林三十七年其出也惟公深惜之而反為忌<lb/>
　者病焉意亦有所指又題梁用之詩後謂内閣在東<lb/>
　角門内常人所不能到其外為文淵閣則翰林諸公<lb/>
　之所處也今内閣榜文淵而不在東角門之内諸學<lb/>
　士所處者則在左順門之南廊而榜為東閣云<lb/>
漢制以本官任他職者曰兼常惠以右將軍兼典屬國<lb/>
　是也以高官攝卑職者曰領劉向以光禄大夫領校<lb/>
<pb n="KR3j0188_WYG_011-6a"/>
　書是也唐制有曰攝者如侍中之攝吏部是也又有<lb/>
　行守試之别職事高者為守職事卑者為行未正名<lb/>
　命者為試宋制則高一品為行下一品為守下二等<lb/>
　為試元祐以後又置權官如以侍郎權尚書之類漢<lb/>
　制趙充國為假司馬則又有假職矣<lb/>
宋制以翰林學士帶知制誥謂之内制以他職帶知制<lb/>
　誥謂之外制今制惟翰林列銜散官署於職事之下<lb/>
　未聞所據獨楊文貞公以為故事南京太學碑文學<lb/>
<pb n="KR3j0188_WYG_011-6b"/>
　士宋公訥奉勅撰散官書於職事之上<lb/>
本朝開科自洪武四年辛亥始後至十七年甲子復設<lb/>
　乙丑㑹試楊文貞謂國初三科猶循元制作經義至<lb/>
　二十一年戊辰始定今三場之制<lb/>
揚州漕河東岸有墓道題曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>國公<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音䖍</hi>與夏字相類<lb/>
　少一發筆下作乂行人遂訛呼為夏國公蓋鎮逺侯<lb/>
　顧公玉之賜葬也玉丙申嵗歸太祖累立戰功靖難師<lb/>
　起輔仁宗居守北京内難平論功封鎮逺侯年八十<lb/>
<pb n="KR3j0188_WYG_011-7a"/>
　有五永樂十二年卒國初功臣未有壽考如玉者也<lb/>
　玉最有功於貴州出鎮貴州時辭仁宗於文華殿曰<lb/>
　殿下於事君父恤兵民素行有誠惟於小人當置度<lb/>
　外凡事有天理不足計意謂漢府然其辭指温厚亦<lb/>
　武臣中之難得者獨與姚少師論兵不合云<lb/>
金陵陳先生遇字中行自少篤學仕元為温州路學教<lb/>
　授時兵亂棄官歸隱閒居一室署曰靜誠毎夙興焚<lb/>
　香叩天願生聖主以救世我太祖克金陵南臺侍御<lb/>
<pb n="KR3j0188_WYG_011-7b"/>
　史秦元之薦於上即日召見與語大悦稱先生而不<lb/>
　名既定鼎賛畫實多命為翰林學士者再皆辭又命<lb/>
　為禮部侍郎又辭又除為禮部尚書又固辭上嘉奬<lb/>
　連稱君子數諭之曰卿即老不欲仕有子令帶刀侍<lb/>
　衞亦叩首以子幼辭洪武甲子年七十二卒董倫誌<lb/>
　其墓<lb/>
石首劉永清永樂辛丑進士庶吉士授檢討修五經四<lb/>
　書成陞侍講正統初陞廣東左布政陳莊靖文自及<lb/>
<pb n="KR3j0188_WYG_011-8a"/>
　第以侍講陞雲南右布政<lb/>
宋太祖北征因河東諜者語劉承鈞曰君家與周世讎<lb/>
　宜其不屈今我與爾無間何為重困此一方之民承<lb/>
　鈞復命曰河東土地甲兵不足以當中國之什一然<lb/>
　承鈞家世非叛者區區守此蓋懼漢氏之不血食也<lb/>
　自漢魏以來詞命簡潔未有其比<lb/>
儀銘郕府長史在景皇監國時忠智可觀即文簡公智<lb/>
　之季子父子可謂克肖者矣<lb/>
<pb n="KR3j0188_WYG_011-8b"/>
陳束字約之以翰林編修出官二司今以叅議捧表入<lb/>
　京過余問近世詩體予未及答明日以所作髙子業<lb/>
　集序為贄其持論甚當但詩貴性情要從胷次中流<lb/>
　出近時李獻吉何仲黙最工姑自其近體論之似落<lb/>
　人格套雖謂之擬作亦可也楊載有云詩當取裁漢<lb/>
　魏而音節以唐為宗殆名言也<lb/>
己亥八月當六年考察予循例自陳俟命閒居少宰張<lb/>
　先生甬川以革朝遺忠録見貽題其㨔曰及謝客時<lb/>
<pb n="KR3j0188_WYG_011-9a"/>
　一覽予閉闗讀之義例蕪雜似是藁草前有三序文<lb/>
　不知誰所為觀其引用亦近日之作也予嘗有意整<lb/>
　齊其事在國子時嘗作編年未就今日就衰退恐無<lb/>
　成矣<lb/>
國初書法以詹孟舉希原為第一奕棊以江隂相子先<lb/>
　為國手奉化胡廷鉉與孟舉同書千文太祖以廷鉉<lb/>
　書法過孟舉令書皇陵碑鄞人樓得達亦累勝子先<lb/>
　得賜冠帶都南濠亦記一僧屢勝子先云<lb/>
<pb n="KR3j0188_WYG_011-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷十一<lb/>
</p>
<p>
</p>
  </div>
</body>
</text>
</TEI>
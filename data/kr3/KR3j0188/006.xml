<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷六</head> <lb/>
    <p>
<pb n="KR3j0188_WYG_006-1a"/>
欽定四庫全書<lb/>
　儼山外集卷六<lb/>
　　　　　　　　　　　　　　　明　陸深　撰<lb/>
　　　知命録<lb/>
嘉靖十四年二月廿一日入闗曉出揚州西門過胡安<lb/>
　定祠入謁乃舊司徒廟改作其東別作司徒廟未成<lb/>
　觀所謂蜀岡者盖地脉自西北来一起一伏皆成岡<lb/>
　陵志謂之廣陵天長亦名廣陵以與蜀通故云<lb/>
<pb n="KR3j0188_WYG_006-1b"/>
廿二日宿張公鋪是夜風雨大作抵曉未息起坐支折足鐺煨<lb/>
　生柴當土牖晨光燁然甚有野意因念得居田間挟一二村<lb/>
　童當此境界讀書以自適願亦足矣而奔波就老為之慨然<lb/>
盱眙縣今在山椒背淮面野不甚險塞臧質守盱眙抗<lb/>
　魏太武古今之竒功也其戰爭處不復可見或謂臧<lb/>
　質傳宋文帝所為殆非實録<lb/>
蜈蚣畏雞雞死而蜈蚣穴之此有情無情報應之必然<lb/>
　者予觀五行生尅之數亦有然者今夫天一生水水<lb/>
<pb n="KR3j0188_WYG_006-2a"/>
　生木木生火火生土土生金金復生水其次火生土<lb/>
　土生金金生水水生木木復生火推之皆然水克火<lb/>
　火生土土復克水火克金金生水水復克火餘亦復<lb/>
　然但生數疎而克數宻豈猶報恩者常難而報怨者<lb/>
　常易耶人烏可以報恩之難而忽生生之德可不以<lb/>
　報怨之易而勇於釋怨耶<lb/>
未至洛陽東十五里小村店道傍椿樹成列内兩株相<lb/>
　去一丈五尺餘土剥露其下西根一條大可拱把纎<lb/>
<pb n="KR3j0188_WYG_006-2b"/>
　直如椽長過東根連綴如一甚竒木固有連理今復<lb/>
　見連根云<lb/>
張文濳舉板蕩詩篇名其義不同非也板蕩之詩同一<lb/>
　亂世也若單舉一字爲義如堯稱蕩蕩云則板豈可<lb/>
　訓亂也<lb/>
都太僕𤣥敬嘗爲予言姚少師廣孝還吳中數事内一<lb/>
　事云少師嘗與嘉定王太史彛同學太史有姊每晨<lb/>
　爲少師總髻撫之有恩故少師事之如母少師既貴<lb/>
<pb n="KR3j0188_WYG_006-3a"/>
　還欲拜之姊不肯出甚堅家人慫恿之曰少師貴人<lb/>
　也且執禮恭豈宜終拒姊不得已出立堂中少師望<lb/>
　見之即下拜至第三拜姊遂抽身入戶云我不要爾<lb/>
　拜許多那見做和尚不了底是甚麽好人少師恬然<lb/>
　受之狄梁公有盧姨在午橋南别墅梁公事之甚謹<lb/>
　偶雪中往候之適姨子擕雉兎自外入意甚輕簡梁<lb/>
　公啓姨曰某今爲相表弟何樂願悉力成之姨曰止<lb/>
　一子爾不欲令事女主公大慙此二媪頗相類可謂<lb/>
<pb n="KR3j0188_WYG_006-3b"/>
　英烈矣<lb/>
予登華山蓋至青柯坪焉自此以上則攀縁鐡索矣小<lb/>
　憇希夷峽供菜飯啓觀希夷蛻骨作黯淡黄色入手<lb/>
　堅實而骨節頗長大惟顱骨頂有二竅爲異世云作<lb/>
　粉紅色與異香咸無之時敘州守趙儒字廷文在傍<lb/>
　拈胷骨一板云亦漸輕矣蓋亦經歴五百餘年信異<lb/>
　人也崔銑子鍾嘗謂余云劉脢菴少師爲庻子時奉<lb/>
　命祭告以六月登絶頂顧其下白霧漲如大海時見<lb/>
<pb n="KR3j0188_WYG_006-4a"/>
　霧中作烟突狀髙低不一而仰視赤日當天同行亦<lb/>
　有兩司官下山始知大雷霹靂驟雨如注向所見煙<lb/>
　突即雷也而不聞聲古云山頭只作小兒啼豈謂此<lb/>
　耶凡聲自上下者也<lb/>
初夏望後行役既倦趂夕陽登驪山之麓北望灞滻合<lb/>
　流如練東望則秦始皇之葬在焉隠隠若山當時可<lb/>
　想矣道傍海榴作花繁英簇絳擁輿東下浴溫泉甚<lb/>
　適起觀古石刻而還<lb/>
<pb n="KR3j0188_WYG_006-4b"/>
少師脢菴劉公健字希賢洛陽人也今贈太師諡文靖<lb/>
　葬北邙之麓予徃拜焉觀賈南塢閣老所撰墓碑頗<lb/>
　不稱公相業還過其家問其孫承學中書遺事說公<lb/>
　甚詳年九十四嵗終時亦無疾西過武功會康修撰<lb/>
　德涵道此共惋惜之相約各書所聞見以裨家傳之<lb/>
　闕德涵云徃歲奔喪西歸見公於洛陽里第留入臥<lb/>
　内微掲幃帳示之雙瞳炯然童顔黑髪自幃中語云<lb/>
　徃歲陳瀾編修借來俞琰叅同是汝批抹的却是我<lb/>
<pb n="KR3j0188_WYG_006-5a"/>
　幾被此書誤了既而相對則一老翁也大聲云我眼<lb/>
　目已昏悶悶見人休胡說丁寧再三德涵以爲仙去<lb/>
　入斂時甚輕惟夫人知之故速舉入柩人不甚傳云<lb/>
咸陽西三十里馬嵬鎭在焉又西四五里即馬嵬坡楊<lb/>
　妃葬處夷然一壠當路傍問之土人云楊妃粉穵土<lb/>
　四尺餘可得如礓砂石研之可傅想亦一時傅會之<lb/>
　談直南百歩有敗屋一區即劉瑾所生之宅劉本姓<lb/>
　笪云<lb/>
<pb n="KR3j0188_WYG_006-5b"/>
漢中形勢絶佳渭南諸山深厚七百餘里擁蔽其後西<lb/>
　南巴蜀東接荆襄不惟輓輸之易而饒沃亦甲天下<lb/>
　曹洪謂三嶽三塗皆不及非虛談也異時亦一都會<lb/>
　之地<lb/>
益門鎭在渭南二十里而風景氣候與關陜迥别秦漢<lb/>
　界限天地自然之理也自此入連雲棧七百餘里惟<lb/>
　鳳縣嶺雞頭關二處最險鳳嶺則迤邐而髙雞關則<lb/>
　陡峻而裊自入武關而南棧閣始相連屬有甚孤危<lb/>
<pb n="KR3j0188_WYG_006-6a"/>
　處眞天下之險道也武關以北棧道才十一爾按宋<lb/>
　大安軍圖經云橋閣共一萬九千二百一十八間護<lb/>
　險偏欄共四萬七千一百三十四間本朝洪武間<lb/>
　普定侯所修連雲棧橋凡四十五處共九百六十七<lb/>
　間方正學發褒城過七盤嶺宿獨架橋閣詩一橋至<lb/>
　一百四十二間今橋無數處有一橋才十餘間而行<lb/>
　旅無阻想漸次開闢矣<lb/>
武夷山形勝佳絶品題者形容不能盡獨所謂釣臺者<lb/>
<pb n="KR3j0188_WYG_006-6b"/>
　逺不及嚴灘之竒褒城雞頭關北五六里有山臨黒<lb/>
　龍江雙峯孤峭大類子陵但自髙下跌而嚴陵則對<lb/>
　列若柱云<lb/>
山隂也水陽也隂氣凝結於西北至東南而漸微陽氣<lb/>
　極盛於東南而融液浩蕩故崑崙在西北瀛海在東<lb/>
　南文王後天之作用也髙行人澄京師人與陳給事<lb/>
　侃俱使琉球髙還會於廣陵與余言海中風甚大與<lb/>
　中國風不同湧浪有如山故後天巽位亦置東南巽<lb/>
<pb n="KR3j0188_WYG_006-7a"/>
　風也<lb/>
王摩詰詩云褒斜不容幰褒斜二谷名即今棧道是也<lb/>
　寳雞以南曰斜谷褒城出口曰褒谷漢鄭子眞耕於<lb/>
　褒中曰谷口<lb/>
洋縣在漢中府東一百二十里居萬山中宋文與可守<lb/>
　洋州即此地篔簹谷與園池舊跡東坡所爲題咏者<lb/>
　尚可考尋按洋字書从水从羊本盛大之義故曰汪<lb/>
　洋莊子曰望洋吾上海東臨巨海之上故亦曰上洋<lb/>
<pb n="KR3j0188_WYG_006-7b"/>
　不知山中何取以名閩中凡山之險峻者亦曰某洋<lb/>
　某洋云<lb/>
洋縣之俗毎歲遇春第四日居人遊江上遇葛藤纒繞<lb/>
　處即解之謂之解繳豈古袚禊之遺耶禪家謂人不<lb/>
　能解脫者亦謂之葛藤云<lb/>
金牛事載蜀記胡曽詠之前人多有辨其非者今沔縣<lb/>
　西百里金牛驛在焉西十里餘入所謂五丁峽峽本<lb/>
　天成斷非人力所能與實漢水之源至若險陡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>隘<lb/>
<pb n="KR3j0188_WYG_006-8a"/>
　處似有斧鑿如棧道者或五丁所爲傳疑可也入峽<lb/>
　二十里東西相對兩巖上有石鐘石鼓形像宛然民<lb/>
　間有謠如地鈐者曰石鐘對石鼓金銀有萬五若人<lb/>
　識得破買了興元府賈胡過其下疑有寳鑿之石鐘<lb/>
　形有殘闕焉<lb/>
寳雞南二十里爲大散關和尚原在焉山自西來即秦<lb/>
　嶺一支不獨爲秦蜀之界亦中國南北之界也凡水<lb/>
　在嶺南者南行通名曰江水在嶺北者北行通名曰<lb/>
<pb n="KR3j0188_WYG_006-8b"/>
　河朱子釋河亦曰北方流水之通名字書江河本諧<lb/>
　聲今屬之南北方言似兼會意矣<lb/>
　<lb/>
　<lb/>
　<lb/>
　<lb/>
　<lb/>
　儼山外集卷六<lb/>
</p>
<p>
</p>
  </div>
</body>
</text>
</TEI>
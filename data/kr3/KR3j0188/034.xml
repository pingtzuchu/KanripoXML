<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷三十四</head> <lb/>
    <p>
<pb n="KR3j0188_WYG_034-1a"/>
欽定四庫全書<lb/>
　儼山外集卷三十四<lb/>
　　　　　　　　　　　　　明　陸深　撰<lb/>
　　書輯下<lb/>
　　　古今訓<lb/>
凡書之道一須人品高二須師法古三須紙筆佳四須<lb/>
　險勁五須高明六須潤澤七須向背八須時出新意<lb/>
　又有九生之法一生筆二生紙三生硯四生水五生<lb/>
<pb n="KR3j0188_WYG_034-1b"/>
　墨六生手七生神八生目九生景<lb/>
夫字形在紙筆法在手筆意在心小心布置大膽落筆<lb/>
夫初學之際宜先筋骨筋骨不立肉何所依故曰多力<lb/>
　豐筋者聖無力無筋者病<lb/>
夫用筆之法腕豎則鋒正而勢全指實則筋力均平掌<lb/>
　虚則運用便易<lb/>
稜骨者書之弊薄也脂肉者書之滓穢也字有態度心<lb/>
　之暢也<lb/>
<pb n="KR3j0188_WYG_034-2a"/>
夫欲書先乾研墨凝神靜慮預想字形大小偃仰平正<lb/>
　振動須令筋骨相連意在筆前然後作字若平直相<lb/>
　似狀如算子上下方整前後齊平便不是書<lb/>
夫書貴注意詳雅起發緜密一字須數體俱入一紙須<lb/>
　字字意殊紙强筆弱紙弱筆强强弱不等則蹉跌矣<lb/>
學古之法多張法書古刻於壁間觀之入神則筆隨人<lb/>
　意矣<lb/>
初學之士所貴臨摹葢節度其手易於成就耳對書之<lb/>
<pb n="KR3j0188_WYG_034-2b"/>
　謂臨覆書之謂摹夫臨書易失古人位置而多得古<lb/>
　人筆意摹書易失古人筆意而多得古人位置是故<lb/>
　臨書易進摹書易忘<lb/>
夫運筆斜則無芒角執筆寛則書軟弱㸃掣短則法臃<lb/>
　腫㸃掣長則法離澌畫短則字埶横畫踈則字形慢<lb/>
　拘則乏埶放又少則純骨無媚純肉無力少墨浮澁<lb/>
　多墨莽鈍<lb/>
用筆不欲太肥肥則形濁不欲太瘦痩則形枯不欲多<lb/>
<pb n="KR3j0188_WYG_034-3a"/>
　露鋒鋩露鋒鋩則意不持重不欲深藏圭角藏圭角<lb/>
　則體不精神<lb/>
夫世之論書多病肥痩而不知肥之病在於剩肉瘦之<lb/>
　病在於露骨肥不剩肉瘦不露骨正自為佳爾<lb/>
寸以内法在指掌寸以外法兼肘腕晉魏間帖掌指間<lb/>
　字也<lb/>
凡篆之用筆最宜單苞<hi>亦曰單鈎</hi>則方圓平直無不如意人<lb/>
　失師傳故字多欹斜且埶不活動若初學時能虚手<lb/>
<pb n="KR3j0188_WYG_034-3b"/>
　心伸中指并二指於几上空畫不抝方可埶筆<lb/>
篆法匾者謂之螎匾徐鉉稱為老手石鼔文是也<lb/>
小篆俗皆喜長太長則無法但以方楷一字半為度一<lb/>
　字為正體半字為埀脚脚不過三凡有三脚當以正<lb/>
　脚為主餘畧収短如旛脚可也若生甘之等字却以<lb/>
　上出為脚如草木之為物正生則上出枝倒懸則下<lb/>
　出枝耳<lb/>
篆口圏中字不可填滿如井斗中着一字任其下空可<lb/>
<pb n="KR3j0188_WYG_034-4a"/>
　放垂筆方不覺大圈比諸字亦須畧収口不可圓亦<lb/>
　不可方只以炭墼範子為度自好若日目等字須更<lb/>
　放小若印文中匾口并口及子字上口却須畧寛使<lb/>
　口中見空稍多字始渾厚<lb/>
徐鉉小篆映日視之有一縷濃墨正當畫中乃筆鋒直<lb/>
　下爾<lb/>
凡隸書人謂宜匾殊不知妙不在匾挑㧞平硬如折刀<lb/>
　頭法曰方勁古拙斬釘截鐵備矣隋唐以降古法盡<lb/>
<pb n="KR3j0188_WYG_034-4b"/>
　廢目漢字為分唐字為隸殊不知漢有隸分唐有分<lb/>
　楷體不同也<lb/>
凡楷書之法如快馬斫陣草書欲左規右矩此古人妙<lb/>
　處也<lb/>
作楷墨欲乾不可太燥行草則燥潤相雜以潤取妍以<lb/>
　燥取險墨濃則筆滯滯則筆枯<lb/>
凡草書之體如人坐卧行立揖遜忿爭乘舟躍馬歌舞<lb/>
　擗踊一切變態各有義理不可忽也<lb/>
<pb n="KR3j0188_WYG_034-5a"/>
古人作草如今人作真何嘗茍且故云匆匆不及草書<lb/>
　其相連處特是引帶耳<lb/>
真生行行生草真如立行如行草如走未有未能立而<lb/>
　能行未能行而能走者也<lb/>
草書之法有緩有急有有鋒有無鋒有承接上字有牽<lb/>
　引下字乍徐還疾忽往復收緩以倣古急以出竒有<lb/>
　鋒以耀其精神無鋒以含其氣運横斜曲直鉤環盤<lb/>
　紆皆以埶為主最忌相帶横畫不欲太長長妨轉換<lb/>
<pb n="KR3j0188_WYG_034-5b"/>
　直畫不欲太多多則神癡以捺代走亦以發代走亦<lb/>
　以捺代乀惟丿則間用之意盡則用懸針或兼用埀<lb/>
　露<lb/>
夫草下筆之始須藏鋒轉腕前緩後急字體形埶狀如<lb/>
　蟲蛇意相鉤連莫令間斷仍須簡畧為上不貴繁冗<lb/>
　至如稜側起伏隨勢所立大抵圓規最妙其有誤發<lb/>
　不可再摹恐失其筆埶若有㸃處須空中遥擲下埶<lb/>
　猶高峰墜石下筆要如放箭箭不欲遲遲則中物不<lb/>
<pb n="KR3j0188_WYG_034-6a"/>
　入雖則施於草迹亦須時時象其篆勢八分章草古<lb/>
　隸等體要相合雜發人意思若直取俗字則不能先<lb/>
　發牋毫尤須靜思閒雅發中於慮則得之<lb/>
凡書有二法曰疾曰澁二法者該之矣<lb/>
夫趨變適時行書為要題勒方幅真乃居先草不兼真<lb/>
　殆於専謹真不通草殊非翰墨真以㸃畫為形質使<lb/>
　轉為性情草以㸃畫為性情使轉為形質草乖使轉<lb/>
　不能成字真虧㸃畫猶可記文夫縱横牽掣之謂使<lb/>
<pb n="KR3j0188_WYG_034-6b"/>
　鉤環盤紆之謂轉向背得宜謂之㸃畫<lb/>
篆尚婉而通隸欲精而宻草貴流而暢章務險而便又<lb/>
　曰真書難於飄揚草書難於嚴重<lb/>
下筆作字初是折鋒次乃搭鋒耳若一字之間右邊多<lb/>
　是搭鋒應於左也隸畫平起篆畫藏鋒大扺折鋒多<lb/>
　精神平藏善含蓄兼之者至也<lb/>
凡字之體不能齊一如東字之長西字之短口字之小<lb/>
　體字之大朋字之斜黨字之正千字之疎萬字之密<lb/>
<pb n="KR3j0188_WYG_034-7a"/>
　畫多者宜痩少者宜肥魏晉書法之高良由各盡字<lb/>
　之真態不以私意參之耳<lb/>
題署及八分肥密可也自此之外皆宜消散恣其運動<lb/>
唐人以書判取士故士大夫字畫勻整齊宻類有科舉<lb/>
　氣習顔魯公干禄字書是其證也<lb/>
張伯英臨池學書池水盡墨鍾繇入抱犢山十年木石<lb/>
　俱黒王羲之五十二嵗而書成永禪師不下樓者四<lb/>
　十餘年要非一朝一夕之故也<lb/>
<pb n="KR3j0188_WYG_034-7b"/>
古人書法皆由悟入若長史之舞劒器魯公之錐畫沙<lb/>
　理宜有之故李陽冰亦曰於天地山川得方圓流峙<lb/>
　之形於日月星辰得經緯昭回之度於雲霞草木得<lb/>
　霏布滋蔓之容於衣冠文物得揖遜周旋之體於鬚<lb/>
　眉口鼻得喜怒舒慘之分於魚蟲禽獸得屈伸飛動<lb/>
　之理乃知夏雲隨風擔夫爭道與觀盪漿聽江聲見<lb/>
　蛇鬭進於書也<lb/>
　　碑帖<hi>附</hi>
<pb n="KR3j0188_WYG_034-8a"/>
昔賢評書如龍跳天門虎卧鳯闕之語既為米元章所<lb/>
嗤若夫魏晉以來墨蹟存世又寡間或流傳人加祕惜<lb/>
非學者之所共見是故類舉姓氏極肆褒彈等之無益<lb/>
耳予録之所未暇也惟碑帖之傳今猶徧衍資於範模<lb/>
者不少故復次第云<lb/>
淳化法帖十卷<lb/>
　宋太宗雅意翰墨乃出御府所藏歴代真跡命侍書<lb/>
　王著摹板禁中深得古意此諸帖之祖也<lb/>
<pb n="KR3j0188_WYG_034-8b"/>
絳帖<lb/>
　潘師旦模刻骨法清勁足正王著肉勝之失然駁馬<lb/>
　露骨又未免羸瘠之歎耳<lb/>
潭帖<lb/>
　僧希白模刻風韻和雅骨肉停匀但形勢俱圓頗乏<lb/>
　峭健之氣<lb/>
大觀帖<lb/>
　蔡京模刻精工之極葢閣帖之亞也<lb/>
<pb n="KR3j0188_WYG_034-9a"/>
太清樓續閣帖<lb/>
　劉燾模刻工夫精緻亞於淳化肥而多骨求備於王<lb/>
　著乃失之麤硬遂少風韻<lb/>
戲魚堂帖<lb/>
　劉次莊模刻在淳化翻刻中頗為有骨格者淡墨搨<lb/>
　尤佳<lb/>
武岡帖<lb/>
　絳帖之次也<lb/>
<pb n="KR3j0188_WYG_034-9b"/>
修内司帖<lb/>
　亦有淡墨搨者絶佳<lb/>
福州諸帖<lb/>
鼎帖<lb/>
　石硬而刻手不精雖博而乏古意<lb/>
星鳯樓帖<lb/>
　曹士冕模刻工緻有餘清而不濃太清之亞也<lb/>
玉麟堂帖<lb/>
<pb n="KR3j0188_WYG_034-10a"/>
　吳琚模刻濃而不清多雜米家筆仗<lb/>
寶晉齋帖<lb/>
　曹之格模刻諸帖中之劣者<lb/>
百一帖<lb/>
　王曼慶模刻筆意清遒雅有勝趣恨刻手不精耳<lb/>
鳯墅續法帖二十卷<lb/>
　曽宏父模刻<lb/>
羣玉堂法帖十卷<lb/>
<pb n="KR3j0188_WYG_034-10b"/>
予少溺志於書無傳焉而未有所得也頗喜考尋前人<lb/>
之遺論纂輯既乆恍乎若有以見其指意之所在而亦<lb/>
未敢遽以為是也中嵗以來抱詞賦之悔不復數數然<lb/>
正德戊寅假館老氏之宫新涼病後再加刪次深懼古<lb/>
人之法不盡傳於將來也昔人有言經術之不明由小<lb/>
學之不振小學之不振由六書之無傳嗚呼予亦安敢<lb/>
少哉是嵗中秋日雲間陸深識<lb/>
　儼山外集卷三十四<lb/>
</p>
<p>
</p>
  </div>
</body>
</text>
</TEI>
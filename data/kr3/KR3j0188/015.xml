<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷十五</head> <lb/>
    <p>
<pb n="KR3j0188_WYG_015-1a"/>
欽定四庫全書<lb/>
　儼山外集卷十五<lb/>
　　　　　　　　　　　　明　陸深　撰<lb/>
　　續停驂録上<lb/>
季札觀於周樂為之辨㣲徴理信美矣頗疑左氏之傅<lb/>
　㑹未必實有斯事也又疑左氏亦為後人所傅㑹未<lb/>
　必盡出於左氏也何以言之按論語吾自衛反魯然<lb/>
　後樂正雅頌各得其所事在哀公十一年時孔子年<lb/>
<pb n="KR3j0188_WYG_015-1b"/>
　已六十五矣前此詩樂盖嘗散亂存什一於千百比<lb/>
　其篇什正其體裁然後謂之一經用以被弦歌而合<lb/>
　律吕此三百五篇之大指也季札聘魯事在襄公二<lb/>
　十九年是時夫子生方八嵗安得樂工之所肄習與<lb/>
　季子之所審定者皆吾夫子國風雅頌之新編也疑<lb/>
　左氏之傅㑹以此又季子之所論皆槩其既往聆音<lb/>
　尋義或有據依獨於歌秦則推其方來是於音義皆<lb/>
　何所取而於列國若異例焉疑後人之傅㑹左氏者<lb/>
<pb n="KR3j0188_WYG_015-2a"/>
　以此先儒以為左傳出於劉歆父子而君子曰皆漢<lb/>
　儒之文豈固有所辨耶<lb/>
鄭漁仲謂樂以詩為本詩以聲為用又謂古之詩今之<lb/>
　詞曲也若不能歌之但能誦其文而説其義可乎不<lb/>
　幸世儒義理之説日勝而聲歌之學日微馬貴與則<lb/>
　謂義理布在方䇿聲則湮没無聞其言皆有見而朱<lb/>
　文公亦謂聲氣之和有不可得聞者此讀詩之所以<lb/>
　難也夫樂之義理詩詞是也而聲歌猶後世之腔調<lb/>
<pb n="KR3j0188_WYG_015-2b"/>
　也兩者俱詣乃為大成漁仲又謂樂之失自漢武始<lb/>
　盖言亡其聲耳漢世樂府如朱鷺君馬黄雉子斑等<lb/>
　曲其辭皆存而不可讀想當時自有節拍短長高下<lb/>
　故可合于律吕後來擬作者但詠其名物詞雖有倫<lb/>
　恐非樂府之全也且唐世之樂章即今之律詩而李<lb/>
　太白立進清平調與王維之陽闗曲于今皆在不知<lb/>
　何以被之弦索宋之小詞今人亦不能歌矣今人能<lb/>
　歌元曲南北詞皆有腔拍如月兒髙黄鶯兒之類亦<lb/>
<pb n="KR3j0188_WYG_015-3a"/>
　有律吕可按一入于耳即能辨之恐後世一失其聲<lb/>
　亦但詠月詠鶯而已此樂之所以難也求元審聲宿<lb/>
　悟神解者世合有異材<lb/>
本朝五嶽五鎮之祀多因前代其來遠矣泰山為東嶽<lb/>
　在今山東泰安州東鎮為沂山在今青州府臨朐縣<lb/>
　華山為西嶽在今陜西華隂縣吳山為西鎮在今隴<lb/>
　州衡山為南嶽在今湖廣衡山縣南鎮為㑹稽山在<lb/>
　今浙江山隂縣北嶽為恒山在今大同府渾源州醫<lb/>
<pb n="KR3j0188_WYG_015-3b"/>
　巫閭山為北鎮在今遼東廣寧衛中嶽為嵩山在今<lb/>
　河南府登封縣霍山為中鎮在今山西霍州東西嶽<lb/>
　鎮相去不遠北嶽北鎮相望千里而山脉一帶惟南<lb/>
　嶽去南鎮三千餘里雖同在江南而間隔絶不相屬<lb/>
　中嶽中鎮南北對峙而黄河界之今京師正當北嶽<lb/>
　北鎮之中東西亦匀停而華山稍南於泰山若龍虎<lb/>
　然南嶽在西南南鎮在東南五嶺為案而江河兩水<lb/>
　為襟帶嶺南諸山為朝拜嶺南之南則南海為外明<lb/>
<pb n="KR3j0188_WYG_015-4a"/>
　堂我朝形勢真天造地設哉<lb/>
至正二十六年丙午中山武寧王將兵二十萬開平忠<lb/>
　武王副之以取浙西十一月由太湖直趨湖州士誠<lb/>
　悉發境中兵及赤龍船親軍戰毗山戰舊館戰皂林<lb/>
　烏鎮相繼而敗生禽其兵六萬十四日取吳江士誠<lb/>
　遣鋭卒迎戰于尹山橋康蘄公持㦸督戰鋭卒盡覆<lb/>
　乃進圍蘇城塞其六門刀劒林立金鼓雷震將士盡<lb/>
　降城中食盡至煮靴以充饑凡十閲月城陷時吳元<lb/>
<pb n="KR3j0188_WYG_015-4b"/>
　年丁未九月也王封府庫縛士誠送京師籍其兵二<lb/>
　十有五萬檄曰總兵官准中書省咨敬奉令㫖余聞<lb/>
　伐罪救民王者之師考之往古世代昭然軒轅氏誅<lb/>
　蚩尤成湯征葛伯文王伐崇侯三聖人之起兵也非<lb/>
　富天下本為救民近覩有元之末主居深宫臣操威福<lb/>
　官以賄成罪以情免臺憲舉親而劾仇有司差貧而<lb/>
　優富廟堂不以為憂方添冗官又改鈔法役數十萬<lb/>
　民湮塞黄河死者枕籍于道哀苦聲聞于天致使愚<lb/>
<pb n="KR3j0188_WYG_015-5a"/>
　民誤中妖術不解偈言之妄誕酷信彌勒之真有冀<lb/>
　其治世以蘇其苦聚為燒香之黨根據汝潁蔓延河<lb/>
　洛妖言既行兇謀遂逞焚蕩城郭殺戮士夫荼毒生<lb/>
　靈無端萬狀元以天下錢糧兵馬大勢而討之畧無<lb/>
　功效愈見猖獗終不能濟世安民是以有志之士旁<lb/>
　觀熟慮乗勢而起或假元氏為名或託香軍為號或<lb/>
　以孤軍獨立皆欲自為由是天下土崩瓦解余本濠<lb/>
　梁之民初列行伍漸至提兵灼見妖言不能成事又<lb/>
<pb n="KR3j0188_WYG_015-5b"/>
　度元運難與立功遂引兵渡江賴天地祖宗之靈及<lb/>
　將相之力一鼓而有江左再戰而定浙東陳氏稱號<lb/>
　據我上游興問罪之師彭蠡交兵元惡授首其父子<lb/>
　兄弟面縛輿櫬既待以不死又封以列爵將相皆置<lb/>
　于朝班民庶各安于田里荆湘湖廣盡入版圖雖徳<lb/>
　化未及而政令頗修惟兹姑蘇張士誠為民則私販<lb/>
　鹽貨行劫于江湖興兵則首聚兇徒負固于海島其<lb/>
　罪一也又恐海隅一區難抗天下全勢詐降于元坑<lb/>
<pb n="KR3j0188_WYG_015-6a"/>
　其叅政趙璉囚其待制孫撝其罪二也厥後掩襲浙<lb/>
　西兵不滿萬數地不足千里僭號改元其罪三也初<lb/>
　寇我邊一戰生擒其親弟再犯浙省楊苗直擣其近<lb/>
　郊首尾畏縮又乃詐降于元其罪四也陽受元朝之<lb/>
　名隂行假王之令挾制達丞相謀害楊左丞其罪五<lb/>
　也占據浙江錢糧十年不貢其罪六也知元綱已墜<lb/>
　公然害其丞相達式特穆爾南臺大夫巴哈特穆爾<lb/>
　其罪七也恃其地險食足誘我叛將掠我邊氓其罪<lb/>
<pb n="KR3j0188_WYG_015-6b"/>
　八也凡此八罪有甚於蚩尤葛伯崇侯雖黄帝湯文<lb/>
　與之同世亦所不容理宜征討以靖天下以安斯民<lb/>
　爰命中書左丞相徐達總率馬歩舟師分道並進攻<lb/>
　取浙西諸處城池已行戒飭軍將征討所到殱厥渠<lb/>
　魁脅從罔治備有條章凡我逋逃臣民被陷軍士悔<lb/>
　悟來歸咸宥其罪其爾張氏臣僚果能明哲識時或<lb/>
　全城附順或棄刃投降名爵賞賜余所不吝凡爾百<lb/>
　姓果能安業不動即我良民舊有田産房屋仍前為<lb/>
<pb n="KR3j0188_WYG_015-7a"/>
　生依額納糧以供軍儲餘無科取使汝等永保鄉里<lb/>
　以全室家此興師之故也敢有千百相聚旅拒王師<lb/>
　即當移兵𠞰滅遷徙宗族于五溪兩廣永離鄉土以<lb/>
　禦邊戎凡余之言信如皎日咨爾臣庶毋或自疑敬<lb/>
　此除敬遵外合備榜曉諭通知須至榜者　按此檄<lb/>
　簡質昌大廟勝已卜於此固不待擒士誠而後為烈<lb/>
　也檄中所指官以賄成罪以情免臺諫舉親而劾仇<lb/>
　有司差貧而優富此元之末造啓聖之資也詩稱殷<lb/>
<pb n="KR3j0188_WYG_015-7b"/>
　鑒又安得吾輩不蹶然有省於斯初至正庚寅間叅<lb/>
　議賈魯以當承平之時無所垂名欲立事功於世首<lb/>
　勸托克托開河墾田所費不訾又勸造至正交鈔物貨<lb/>
　騰滯又勸求禹故道使黄河北行起集丁夫二十六<lb/>
　萬河夫多怨瀏陽有彭和尚能為偈頌勸人念彌勒<lb/>
　佛號遇夜燃香愚民信之遂作亂蘄州有徐真一本<lb/>
　湖南人姿狀龎厚以販布為業一日浴於鹽塘水中<lb/>
　身有光怪妖彭之衆推立為帝以據漢沔欒城有寒<lb/>
<pb n="KR3j0188_WYG_015-8a"/>
　山童詐稱徽宗九世孫起徐州其倡言亦云彌勒佛<lb/>
　下生以紅巾為號未㡬討誅之其黨毛㑹田豐杜遵<lb/>
　道等復奉其子為主寇掠汝潁淮泗之間遂陷汴梁<lb/>
　稱帝改姓韓國號宋改元龍鳯一云至正十五年乙<lb/>
　未劉福通等自碭山夾河迎韓林兒為小明王都亳<lb/>
　州改元龍鳯豈林兒即山童子耶審爾至正二十六<lb/>
　年乃龍鳯十一年也明年我太祖稱呉元年又明年<lb/>
　改洪武元年劉福通先為張士誠將吕珍所殺檄中<lb/>
<pb n="KR3j0188_WYG_015-8b"/>
　所謂掠我邊氓者盖指此誘我叛將當是指諸暨謝<lb/>
　再興也　按張士誠本泰州白駒塲人兄弟三人士<lb/>
　徳士貴以行稱九四九五九六先是中原上馬賊剽<lb/>
　掠淮汴間朝齊暮趙元不能制士誠為鹽塲綱司牙<lb/>
　儈以官鹽夾帶私鹽並縁為姦然資性輕財好施甚<lb/>
　得其下之心當時鹽丁苦於官役遂推為主據髙郵<lb/>
　以叛元命托克托討之師號百萬聲勢甚盛衆謂平在<lb/>
　晷刻及抵城下毛葫蘆已有登其城者矣疾其功者<lb/>
<pb n="KR3j0188_WYG_015-9a"/>
　曰不得總兵官命令如何輒自先登召還及再攻之<lb/>
　不下㑹托克托貶師遂潰叛乙未士誠汎海以數千<lb/>
　人陷平江一云自福山港濟由常熟以入海運遂絶後<lb/>
　元力不能制以詔招之累官至司徒自號成王改元<lb/>
　天祐據有平江嘉興杭州紹興五路之地凡十年<lb/>
　初托克托之總師南伐也丞相雅穆讒之謂天下怨<lb/>
　托克托貶之可不煩兵而定遂詔散其兵而竄之適<lb/>
　駐髙郵師遂大潰而為盜有先是托克托有弟額森<lb/>
<pb n="KR3j0188_WYG_015-9b"/>
　巴哈為中臺御史大夫董師三十萬南伐兵敗汝寧<lb/>
　托克托匿其罪反以捷聞西臺彈劾托克托奏臺憲<lb/>
　不許建言違者坐罪天下事遂不可為矣雅穆矯詔<lb/>
　酖殺之後雅穆事覺亦杖死<lb/>
　陳友諒者本沔陽人為縣貼書及從為盜弟兄四五<lb/>
　人好兵而狡庚子嵗遂殺其君徐真一稱帝於采石<lb/>
　五聖廟僭號曰漢改元大義我太祖親征之大戰鄱<lb/>
　陽前後八十餘日友諒兵敗中流矢死其下復立其<lb/>
<pb n="KR3j0188_WYG_015-10a"/>
　子理於武昌改元徳夀進兵攻圍一年理出降<lb/>
竇儼水論一曰數二曰政大畧謂水之行紀於九六凡<lb/>
　千有七百二十八嵗為浩浩之㑹當其時雖堯舜在<lb/>
　上亦不能弭過此以往則係於時政以貞元之水乃<lb/>
　唐徳宗任用裴延齡棄黜陸宣公之應告君如此可<lb/>
　謂探本之論矣然大禹疏導之功抑豈可少哉近予<lb/>
　西來魏太常莊渠㑹於吳門夜論河事亦以為水災<lb/>
　常逢六數每六十年或六年必有變云六隂數也理<lb/>
<pb n="KR3j0188_WYG_015-10b"/>
　或宜然<lb/>
歐陽文忠謂余嘗患文士不能有所發明以警未悟而<lb/>
　好為新竒以自異欲以怪而取名如元結之徒是也<lb/>
　至於樊宗師遂不勝其弊矣宗師今世所傳絳守居<lb/>
　園池記之外别無文字往年綿州金檢討臯鶴卿惠<lb/>
　予一碑與園池之作頗類文章至此誠弊矣元次山<lb/>
　有集予嘗借抄於王文恪公守谿先生家同年湛元<lb/>
　明刻之嶺南簡質古朴如中興頌則典嚴法度矣歐<lb/>
<pb n="KR3j0188_WYG_015-11a"/>
　公尚猶歎之使公在今日又當如何為歎耶<lb/>
予嘗謂後世文章之快暢者若阿房亂辭陽氷篆贊可<lb/>
　謂千古如新百過不厭者也贊曰斯去千載氷生唐<lb/>
　時氷今又去後來者誰後千年有人吾誰能待之後<lb/>
　千年無人篆止於斯嗚呼郡人為吾寳之此劉中山<lb/>
　禹錫之作姚鉉文粹所編有之歐陽公集古録乃謂<lb/>
　不知作者為誰豈公偶未之考爾<lb/>
䜟緯起於哀平之間相傳總八十一篇如尚書考靈耀<lb/>
<pb n="KR3j0188_WYG_015-11b"/>
　河圗帝覽嬉春秋元命苞孝經援神契春秋合成圖<lb/>
　洛書甄曜度孝經鉤命訣春秋考異郵尚書璇璣鈐<lb/>
　之類紀載雖異名命畧同疑皆一時術士隱叟所為<lb/>
　故出一轍漢光武以赤伏符受命尤所尊信其書曰<lb/>
　河圖㑹昌符自此以後風流漸靡而文體一變矣魏<lb/>
　伯陽作周易叅同契亦本緯書今世傳者文字結搆<lb/>
　頗為古質時作韻語多所根據顧有過於文人華靡<lb/>
　之作豈其本於行持心思之密者非口耳比也明帝<lb/>
<pb n="KR3j0188_WYG_015-12a"/>
　時釋典東來其文字又别出矣嘗見石趙時麻襦與<lb/>
　佛圗澄語曰酉戎受元命絶數終有期金離銷于壤<lb/>
　邊荒不能尊驅除靈期迹莫巳巳之苗裔澄答曰九<lb/>
　木水為難無可以術寧元哲雖存世莫能基必頽久<lb/>
　遊閻浮利擾擾多此患行登凌雲宇㑹於虚遊間言<lb/>
　多隱寓有不可解視叅同之文一類也宋儒謂大藏<lb/>
　翻譯多中國文士助筆亦恐或然將三竺亦自有授<lb/>
　受耶盖不獨道有異端而亦有異端之文矣<lb/>
<pb n="KR3j0188_WYG_015-12b"/>
王雱字元澤荆公子世傳荆公與明道論新法時元澤<lb/>
　囚首跣足攜婦人冠以出大聲曰梟韓琦富弼之首<lb/>
　于市法乃得行其氣象舉措是一紈袴無賴子弟熈<lb/>
　寧中神宗再召荆公衆問荆公來否元澤乃言大人<lb/>
　亦不敢不來然未有一居處衆言居處何難元澤曰<lb/>
　不然大人之意乃欲與司馬十二丈卜鄰以其修身<lb/>
　齊家事事可為子弟法也其雅馴謹厚又如此豈二<lb/>
　人耶又嘗聞荆公每獨處論量天下人才首屈指于<lb/>
<pb n="KR3j0188_WYG_015-13a"/>
　元澤曰大哥是一箇其次即吕吉甫章子厚蔡元度<lb/>
　兄弟以下十餘人皆至宰相而元澤以早亡荆公雖<lb/>
　偏褊不至溺愛豈毁譽成敗皆未足以盡人耶<lb/>
漏水之製以銅作四櫃一夜天池二日人池三平壺四<lb/>
　方分壺自上而下一層低一層以次注水入海浮箭<lb/>
　刻分而上每刻計水二斤八兩二箭當一氣每氣率<lb/>
　差二分半四十八箭周二十四氣其漏箭以百刻分<lb/>
　十二時毎時八刻二十分毎刻六十分初初正初各<lb/>
<pb n="KR3j0188_WYG_015-13b"/>
　十分故毎時共五百分十二時總計六千分嵗綂二<lb/>
　百一十六萬分悉刻之於箭以今尺度箭之刻分尺<lb/>
　之一分凖刻之十分初初正初如尺之一分初一正<lb/>
　一如尺之六分此其大畧也議者謂冬寒水澁不能<lb/>
　如法流行近有以鐵丸圜轉代流水者亦一法也又<lb/>
　元朝立簡儀為圓室一間平置地盤二十四位於其<lb/>
　下屋背中間作圓竅以漏日光可以不出户而知天<lb/>
　運此與日晷之用正同才可施之晴晝爾此外别有<lb/>
<pb n="KR3j0188_WYG_015-14a"/>
　鐙漏沙漏色目人又有玲瓏儀皆巧製也<lb/>
馬嵬坡題詠甚多惟杜佺一首極為婉麗楊栁依依水<lb/>
　拍堤春晴茅屋燕爭泥海棠正好東風惡狼籍殘紅<lb/>
　襯馬蹄<lb/>
唐姚合嘗令武功有縣居詩十首壬辰嵗平定閒居讀<lb/>
　之甚愛乃盡録之將求能畫者分段為圗懸之山居<lb/>
　以娛目<lb/>
　縣去京城逺為官與隱齊馬隨山鹿放雞雞野禽<lb/>
<pb n="KR3j0188_WYG_015-14b"/>
　棲連舍惟藤架侵堦是藥畦更師嵇叔夜不擬作詩<lb/>
　題<lb/>
　乆屈天然性為官世事疎惟尋向山路不寄入城<lb/>
　書因病方收藥緣飱學釣魚養身誠好事此外望<lb/>
　空虚<lb/>
　微官如馬足秖是在泥塵到處貧隨我終年老趂<lb/>
　人簿書銷眼力盃酒耗心神早作歸休計深居過<lb/>
　此身<lb/>
<pb n="KR3j0188_WYG_015-15a"/>
　簿書多不㑹薄俸亦難銷醉卧慵開眼閒行懶繫<lb/>
　腰移花兼蝶至買石得雲饒本自心中樂從他笑<lb/>
　寂寥<lb/>
　曉鐘驚睡覺世事便相闗小市柴薪貴貧家砧杵<lb/>
　閒讀書多旋忘賖酒數空還常羨劉伶醉髙眠出<lb/>
　世間<lb/>
　自下青山路三年著緑衣官卑食肉僭才短昧人<lb/>
　非閒客教長醉髙僧勸早歸不知何計是免與本<lb/>
<pb n="KR3j0188_WYG_015-15b"/>
　心違<lb/>
　作吏荒城裏窮愁欲不勝病多唯識鬼年老漸親<lb/>
　僧夢覺空堂月詩成滿硯冰故人多得路寂寞不<lb/>
　相稱<lb/>
　誰念東山客栖栖守印床何年得事盡終日逐人<lb/>
　忙醉卧唯知倦閒書不正行人間尚疎簡與此豈<lb/>
　相當<lb/>
　窮達應天與人間事不論微官長似客逺縣豈勝<lb/>
<pb n="KR3j0188_WYG_015-16a"/>
　村竟日多無食連宵不閉門齋心調筆硯惟寫五<lb/>
　千言<lb/>
　閉門風雨裏落葉與堦齊野客嫌盃淺山翁喜枕<lb/>
　低聽琴知道性採藥得詩題誰更能騎馬閒行只<lb/>
　杖藜<lb/>
　詩中多佳句有畫手難畫處但三年緑衣與故人得<lb/>
　路之句似欠胷次然仕宦之不得意者亦是本色語<lb/>
　爾唐都長安武功密邇首題曰縣去京城逺又曰遠<lb/>
<pb n="KR3j0188_WYG_015-16b"/>
　縣斯豈實録耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷十五<lb/>
</p>
<p>
</p>
  </div>
</body>
</text>
</TEI>
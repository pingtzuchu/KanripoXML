<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二十一</head> <lb/>
    <p>
<pb n="KR3j0188_WYG_021-1a"/>
欽定四庫全書<lb/>
　儼山外集卷二十一<lb/>
　　　　　　　　　　　　　明　陸深　撰<lb/>
　　豫章漫抄四<lb/>
孔子大管仲之功而小其器春秋人秦而書録穆誓雖<lb/>
　百世可知固聖人餘事而其持論有多少和平氣象<lb/>
宋亡多忠節論者以為養士之報當時文山生於吉疊<lb/>
　山生於信而草廬生於撫文謝死而吳仕魯齋在懐<lb/>
<pb n="KR3j0188_WYG_021-1b"/>
　孟而容城在保定魯齋之赴召也實過静修而一出<lb/>
　一處至今議者恕魯齋而責備草廬以草廬嘗登宋<lb/>
　科第故耳生也以濟時死也以明道是義果何如耶<lb/>
　不然則静修為中行矣而竟不與於斯文也昔夷齊<lb/>
　微箕孔子均謂之仁人豈道無定在死生仕隱之間<lb/>
　不足以盡之耶鄭思肖居杭終身不肯北向坐見北<lb/>
　人則峻避之謝翺居越著西臺慟哭記惟子昻以宗<lb/>
　姓居湖去登膴仕推封三代至親刻石以表之曰臣<lb/>
<pb n="KR3j0188_WYG_021-2a"/>
　幸以膚敏受知列聖荷國厚恩世世子孫不能忘也<lb/>
　此與黍離麥秀之歌玉馬洪範之事又何如耶每致<lb/>
　疑其間而未釋及讀道園集有曰為臣之道一也無<lb/>
　古今異代之間則邪滛甚矣伯生於是乎失言<lb/>
元至正初史館遣屬官馳驛求書東南異書頗出時有<lb/>
　蜀帥紐鄰之孫盡出其家貲徧遊江南四五年間得<lb/>
　書三十萬卷遡峽歸蜀可謂富矣今江西在江南號<lb/>
　稱文獻故邦予來訪之藏書甚少間有一二往往新<lb/>
<pb n="KR3j0188_WYG_021-2b"/>
　自北方載至亦無甚竒書而浙中猶為彼善若吾吳<lb/>
　中則有羣襲有精美者矣<lb/>
楊文公億登干越亭歎曰長洲茅屋曲水漁罾樓閣參<lb/>
　差峯巒逺近或白雲或返照或殘雪在樹或微雨㺯<lb/>
　晴朝暮掩映誠絶境也予自饒城陸行南至餘干良<lb/>
　田流水平林逺山觸目藹藹干越亭乆廢今為學宫<lb/>
　下臨琵琶洲朱子注楚詞之地溪水自玉山來者匯<lb/>
　在十里外宛有退避之意文公品題要為實錄<lb/>
<pb n="KR3j0188_WYG_021-3a"/>
虞文靖公跋趙子昻所書隂符經為李荃偽書與余意<lb/>
　合惟友人穆𤣥菴孔暉以為此決古書也每論之便<lb/>
　擊節不置以為禇河南嘗奉勑書其來已乆然世人<lb/>
　忽明白簡易之言好以詭秘不可觧之説相尚此文<lb/>
　靖之所以歎也<lb/>
滕王閣扁吳傅朋書虞文靖公猶及見之稱其深穩端<lb/>
　潤今閣既易地而扁不知所向往矣南昌惟鐡柱宫<lb/>
　扁最佳豈亦傅朋所書耶字學一藝雖非六藝所急<lb/>
<pb n="KR3j0188_WYG_021-3b"/>
　漸以廢亡而惡札徧布為之三歎<lb/>
李璋濟寧鉅野縣人元上海縣尹嘗刻九經四書送孔<lb/>
　林<lb/>
永樂十年壬辰科進士得除僉事吾鄉黄汝申翰江西<lb/>
　是也當時有數人同除胡若思先生各題詩送之曾<lb/>
　鼎饒安張思安皆陜西顔巽陳琦皆江西陳賞廣東<lb/>
　錢述浙江徐則寧福建今由進士有十年不得此官<lb/>
　者昨壬辰科及第之二人孔天𦙍以王親例除僉事<lb/>
<pb n="KR3j0188_WYG_021-4a"/>
　提學河南昨以嵗貢非人遞降夀州知州<lb/>
甲午十月四日舟過安仁偶讀書坊宋學士文集諸跋<lb/>
　語有云區區富貴能幾何乃無所忌憚至於如此墓<lb/>
　骨已朽覽其官氏人猶指議之不覺感歎<lb/>
宋景濂先生在元時著述每書將仕郎翰林國史院編<lb/>
　修官銜嘗以危太樸承旨薦授<lb/>
松雪翁妙解音律自言至老不能琴而松雪之號復有<lb/>
　取於古琴名何耶<lb/>
<pb n="KR3j0188_WYG_021-4b"/>
五日未至弋陽二十里已過龜峯溪下時新月在未位<lb/>
　木星入之頃刻遂出西行是日月躔牛二十度木星<lb/>
　尚在初度七日方交一度當是太隂亢疾所致又明<lb/>
　日過鉛山見費少師鵝湖首問及此彼以為星與月<lb/>
　相去才五度云<lb/>
木各有土宜予行清化見柿樹衢州之橘田皆異他産<lb/>
　饒信之間桕亦異冬初葉落結子放蠟每顆作十字<lb/>
　裂一叢有數顆望之若梅花初綻枝柯詰曲多在野<lb/>
<pb n="KR3j0188_WYG_021-5a"/>
　水亂石之間逺近成林真可畫也<lb/>
吾鄉諺云斤九釐用以目時人之精慧者不知所本弋<lb/>
　陽徳興産梨頗大有至一斤九兩者土人謂之斤九<lb/>
　梨蓋最其類之大者言之猶芋言魁也<lb/>
浮梁谿山昔人謂為一省之冠饒以饒名亦猶景徳之<lb/>
　陶焉信佳境也十月十六夜宿公館二更時大雷雨<lb/>
　聲甚震撼是月二十二日已屬大雪矣乃有此異<lb/>
宋有兩葉夢得俱號石林姑蘇石林字少藴官至宰執<lb/>
<pb n="KR3j0188_WYG_021-5b"/>
　貴溪石林則南渡進士官至秘書丞知撫州今性理<lb/>
　大全所引用石林葉氏次名西山真氏之後者非少<lb/>
　藴也<lb/>
𤓰見扵詩經比也秦故東陵𤓰美始以味稱昔人謂之<lb/>
　𤓰果又謂之茶𤓰蓋以之實籩而饗客矣至于今不<lb/>
　廢廣志云𤓰之所出以遼東廬江燉煌之種為美故<lb/>
　燉煌郡有𤓰州云廬江今廬州南康九江之地亦名<lb/>
　廬江云余伏暑時至南康食𤓰殊不佳蓋西𤓰也五<lb/>
<pb n="KR3j0188_WYG_021-6a"/>
　代史載胡嶠為蕭翰掌書記嘗隨翰至遼契丹破回<lb/>
　紇因得西𤓰如中國冬𤓰而味甘近世葉子竒又謂<lb/>
　自元太祖征西域始得西𤓰豈誤以契丹作元耶由<lb/>
　是言之則先時所稱𤓰者自是中國之𤓰而今所味<lb/>
　啖者乃西𤓰爾省城産𤓰尤不佳土人惟利其子以<lb/>
　剝仁故江西𤓰仁至充贈遺為名品云按神仙傳記<lb/>
　青登𤓰大如三斗魁𤣥表丹裏呈素含紅似今之西<lb/>
　𤓰矣豈可謂古所無耶彼交梨火棗之難以盡信可<lb/>
<pb n="KR3j0188_WYG_021-6b"/>
　也若魏劉禎𤓰賦所云藍皮密理素肌丹瓤者此何<lb/>
　物也豈本一物而西種特嘉故得名爾陸士衡又謂<lb/>
　其種族類數則有栝樓定桃黄㼐白傳金义密筩小<lb/>
　青大班𤣥骭素椀貍首虎蟠按栝樓本草所載今之<lb/>
　苦𤓰也惟以入藥嵇含雲芝水芝土芝三品則皆甘<lb/>
　𤓰也張載又稱羊骹虎掌桂枝密筩而廣志又載魚<lb/>
　𤓰羊核𤓰女臂𤓰此數種豈同産而異名與惟月令<lb/>
　所載王𤓰生今類已園中早熟條𤓰有刺者呼之閻<lb/>
<pb n="KR3j0188_WYG_021-7a"/>
　尚友謂予云此非也王𤓰本生土中俗稱土豆者是<lb/>
　已張秋崖又云非土豆王𤓰生如𤓰形而小亦有二<lb/>
　種前代稱𤓰者亦未之及一説匏𤓰亦非𤓰也乃星<lb/>
　名今中國之𤓰凡圓者總名菜𤓰止以充蔬傳曰田<lb/>
　中有𤓰淹之以為葅者是已小而白色者曰銀𤓰色<lb/>
　黄者曰金𤓰二種香色味皆美條而斑者曰生𤓰亦<lb/>
　曰筲𤓰微小而色黄者曰黄𤓰晚熟者曰秋黄𤓰架<lb/>
　而垂生至尺餘者曰絲𤓰别有並蒂生者曰嘉𤓰則<lb/>
<pb n="KR3j0188_WYG_021-7b"/>
　不常産有花類海棠而實大如桃者曰木𤓰詩曰投<lb/>
　我以木𤓰是閩中復有一種土生如葛曰土𤓰味尤<lb/>
　甘美南人亦以充果<lb/>
都少鄉𤣥敬南壕先生嘗云家有宋抄京房易經傳許<lb/>
　借未償比於鄱陽余少宰子積家錄之於易無所發<lb/>
　明蓋自成一家言卦分世應起星氣算位即今世錢<lb/>
　卜五鄉六親之術小數也而文理微密比太𤣥頗為<lb/>
　易簡云<lb/>
<pb n="KR3j0188_WYG_021-8a"/>
元世祖分明有帝王之度但病在好利故阿哈瑪特僧格<lb/>
　盧世榮之徒易為遇合雖敗而不悔丘處機能燒金<lb/>
　佐國費世祖尤寵遇之其尊禮西僧本於劉秉中國<lb/>
　祚之言大抵亦利心也其後子孫卒以滛於西僧之<lb/>
　術而失天下帝王豈宜示人以意向哉古語有言為<lb/>
　名與為利特清濁之間耳<lb/>
鐡柱宫在江西省城東南隅宫之東南隅方丈甃池作<lb/>
　石闌檻鐡柱在焉相傳為許旌陽治蛟之物甲午冬<lb/>
<pb n="KR3j0188_WYG_021-8b"/>
　初予與同僚偶往俯觀焉微露其端乃石爾非鐡也<lb/>
　亦不作柱形豈厭勝所為與<lb/>
甲午十一月廿一日雪中舟行塘栖與張秋崖談元末<lb/>
　事秋崖口誦一詩云金陵使者過江來漠漠風烟一<lb/>
　道開王氣有時還自息皇恩無處不周回莫言率土<lb/>
　皆王化且喜江南有俊才歸去丁寧頻囑付春風先<lb/>
　到鳯凰臺此順帝詩贈我太祖者漫記於此<lb/>
右丞相特穆爾達實曰處士無求於朝廷朝廷有求於<lb/>
<pb n="KR3j0188_WYG_021-9a"/>
　處士區區名爵何足吝惜<hi>順帝時徵處士杜本等不至授以官故云</hi>
阿嚕圖為相議除一人為刑部尚書或難之曰此人柔<lb/>
　軟非刑部可用阿魯圖曰選儈子耶若選儈子湏用<lb/>
　强壯人尚書詳讞刑獄不枉人壊法即是好官何用<lb/>
　强壯者為<lb/>
學士巙巙曰天下事宰相當言宰相不得言則臺諫言<lb/>
　之臺諫不敢言則經筵言之<lb/>
元順帝之失天下也此三人者皆有大臣之度而不救<lb/>
<pb n="KR3j0188_WYG_021-9b"/>
　於亂亡豈未能任用耶<lb/>
王景彰懐逺縣人名見濳溪遊荆塗二山記即建文時<lb/>
　學士也<lb/>
太祖一日用舟師至江上適柁壊江東廟有樹可為材<lb/>
　將取之禱于神降之籖云世間萬物皆有主一粒一<lb/>
　毫君莫取英雄豪傑自天生也湏歩歩循規矩太祖<lb/>
　神之遂不伐其樹祝之曰使我有天下當新其廟宇<lb/>
　後乃興建巨麗故金陵江東廟遂著名云<lb/>
<pb n="KR3j0188_WYG_021-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0188_WYG_021-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷二十一<lb/>
</p>
<p>
</p>
  </div>
</body>
</text>
</TEI>
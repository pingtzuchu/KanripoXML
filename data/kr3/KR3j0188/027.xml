<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二十七</head> <lb/>
    <p>
<pb n="KR3j0188_WYG_027-1a"/>
欽定四庫全書<lb/>
　儼山外集卷二十七<lb/>
　　　　　　　　　　　　　　　眀　陸深　撰<lb/>
　　春雨堂雜抄<lb/>
宋初王贄方奉命均兩浙雜税錢氏舊法畝稅三斗王<lb/>
　至悉令畝税一斗朝廷責其擅減王曰今兩浙已為<lb/>
　王民其可復循偽國之法畝稅一斗自䞇方始今兩<lb/>
　浙之稅繁重或云起於賈似道公田或云張士誠以<lb/>
<pb n="KR3j0188_WYG_027-1b"/>
　租為稅今遂因之大抵減稅者必當治朝加稅者必是亂世<lb/>
孝廟升遐武宗以正徳改元出扵劉少師健所定盖<lb/>
　犯前文馬端肅公文升在吏部考選以宰相<lb/>
　湏用讀書人命題諷之今上入繼紀元内閣初擬明<lb/>
　良次嘉靖次紹治上特用嘉靖云<lb/>
王荆公作相裁損宗室恩數於是宗子相率馬首陳狀<lb/>
　訴云均是宗室子孫且告相公看祖宗面荆公厲聲<lb/>
　曰祖宗親盡亦湏祧遷何况賢輩於是皆散去<hi>見陸放翁</hi>
<pb n="KR3j0188_WYG_027-2a"/>
　<hi>老學菴筆記</hi>
諡莫美於忠獻而文貞次之至宋以避諱始易貞為正<lb/>
　世遂以文正為儒臣節惠之極實則不然夫貞者正<lb/>
　而固也義尤該洽宋宰相韓億諡忠獻當時稱為長<lb/>
　者四子綜絳維縝同奏名禮部忠獻啓上曰臣子叨<lb/>
　陛下科第雖非有司觀望然臣既備位政府豈當受<lb/>
　而有之天下將以謂由臣致此臣雖不足道使聖眀<lb/>
　之政人或議之非臣所安也臣教子既已有成又何<lb/>
<pb n="KR3j0188_WYG_027-2b"/>
　必昭示四方以為榮觀哉乞盡免殿試唱第幸甚誠<lb/>
　懇再三仁宗嘉歎而允據此一事雖涉於避嫌之過<lb/>
　然持正有體足以磨鈍厲世者多矣忠獻易名夫豈<lb/>
　徒然<lb/>
容齋隨筆謂唐世制舉科目猥多徒異其名耳其實與<lb/>
　諸科等也今考之唐朝科名髙宗顯慶中有志烈秋<lb/>
　霜科乾封中有幽素科上元中有辭殫文律科武后<lb/>
　垂拱中有辭標文苑科永昌中有蓄文藻之思科有<lb/>
<pb n="KR3j0188_WYG_027-3a"/>
　抱儒素之業科長夀中有臨難不顧徇節寧邦科證<lb/>
　聖中有長才廣度沉迹下僚科通天中有文藝優長<lb/>
　科神功中有絶倫科大足中有㧞萃科有疾惡科長<lb/>
　安中有龔黄科中宗神龍中有才膺管樂科有才髙<lb/>
　位下科有材堪經邦科景龍中有抱器懐能科有茂<lb/>
　才異等科睿宗景雲中有文經邦國科有藻思清萃<lb/>
　科有寄以宣風則能興化變俗科有道侔伊吕科有<lb/>
　手筆俊㧞超越輩流科𤣥宗開元中有哲人竒士科<lb/>
<pb n="KR3j0188_WYG_027-3b"/>
　有逸淪屠釣科有良才異等科有文儒異等科有文<lb/>
　史兼優科有博學通議科有文辭雅麗科有將帥科<lb/>
　有武足安邊科有髙才沉淪草澤科有髙才未達沉<lb/>
　迹下僚科有博學宏詞科有多才科有王霸科有智<lb/>
　謀將帥科天寳中有文辭秀逸科有風雅古調科有<lb/>
　辭藻宏麗科代宗大厯中有樂道安貧科有諷諫主<lb/>
　文科徳宗建中中有賢良方正能直言極諫科外又<lb/>
　有文辭清麗科有經學優深科有軍謀越衆科有力<lb/>
<pb n="KR3j0188_WYG_027-4a"/>
　田聞於鄉閭科正元中有博通墳典達於教化科有<lb/>
　洞識韜畧堪任將帥科有清㢘守節政術可稱堪任<lb/>
　縣令科有孝弟力田聞於鄉閭科復有博通墳典通<lb/>
　於教化科有詳眀政術可以理人科元和中有才識<lb/>
　兼茂明於體用科有達於吏理可使從政科有軍謀<lb/>
　宏達材任將帥科至長慶寳厯泰和之間多循舊章<lb/>
　並用賢良方正能直言極諫與詳眀政術可以理人<lb/>
　軍謀宏達材任將帥博通墳典達於教化等科特小<lb/>
<pb n="KR3j0188_WYG_027-4b"/>
　異耳别有軍謀宏達材任邊將一科似為專設云大<lb/>
　抵名義瑣屑因時就俗固不若賢良方正直言極諫<lb/>
　與秀才茂異之雅重也若究本論之則孝弟力田聞<lb/>
　於鄉閭一科猶有鄉舉里選之遺意施之實用有足<lb/>
　徴者按唐室名臣多起於科目惟張九齡嘗應二科<lb/>
　一則才堪經邦一則道侔伊吕後來相業誠不負科<lb/>
　名矣而裴晉公度在裴垍下第四人及第顔魯公真<lb/>
　卿之忠節乃在於文辭秀逸之科世謂科目不足以<lb/>
<pb n="KR3j0188_WYG_027-5a"/>
　得士寧可據哉開元天寳之際文章宣朗是時有風<lb/>
　雅古調科乃薛據及第而李白杜甫不在兹選往往<lb/>
　皇甫鎛牛僧孺吳通𤣥之流皆大科髙選謂科目盡<lb/>
　足以得士亦豈容遽信哉又按手筆俊拔超越輩流<lb/>
　有科頗疑專為字學而設始知唐人工書亦有自来<lb/>
　矣<lb/>
武舉縁起於漢羽林期門唐宋設科取士法制漸密䕃<lb/>
　襲外誠不可少慶厯間以策為去留弓馬為髙下固<lb/>
<pb n="KR3j0188_WYG_027-5b"/>
　不若今制以弓馬為去留以論策為髙下尤密<lb/>
唐太宗貞觀十八年引汴鄜諸州所舉孝㢘賜坐於御<lb/>
　前上問以皇王政術及皇太子問以曾參説孝經並<lb/>
　不能答太宗謂曰昔楚莊王言事羣臣莫逮退而有<lb/>
　憂色曰諸侯能自得師者王自謀而莫巳若者亡今<lb/>
　以不榖之不徳羣臣莫能逮吾國其幾於亡乎朕發<lb/>
　詔徴天下俊異纔以淺近問之咸不能答海内賢哲<lb/>
　將無其人耶朕甚憂之按此旨裁深厚優容真帝王<lb/>
<pb n="KR3j0188_WYG_027-6a"/>
　雅度漢武元光中初策公孫𢎞帝猶怒以為不能似<lb/>
　有綜核之意雖然並駕馭賢豪之術也質文則有間<lb/>
　矣<lb/>
劉晏興利士大夫所恥言觀其總理之密亦豈易及哉<lb/>
　只如委士人以出納吏人惟書符牒一事最得要領<lb/>
　常言士多清修以名重於利吏多貪汙以利重於名<lb/>
　雖非名理抑可謂察於世變矣<lb/>
三代而下惟光武具聖人之體只圖䜟一事甚為累徳<lb/>
<pb n="KR3j0188_WYG_027-6b"/>
　鄭興賈逵以附同顯榮桓譚尹敏以乖忤淪敗此去<lb/>
　求仙覆轍何大相逺往事可勝歎耶<lb/>
唐髙宗時文武官一品已下九品已上計一萬三千四<lb/>
　百六十五員當時傷其多且濫也典選者往往以僻<lb/>
　書隠學為判目峻為黜落之計遂至蔽壅大抵銓衡<lb/>
　之法尤貴知數入官之數與入流之數相為乘除此<lb/>
　補偏救弊之道若夫官員有數入流無限以有數供<lb/>
　無限此唐之所以失也故曰省事不如省官<lb/>
<pb n="KR3j0188_WYG_027-7a"/>
宋慶厯中黄庻字亞夫常考所屬黄司理者曰治訐獄<lb/>
　嵗再周矣論其罪棄市者五十四流若徒三百十有<lb/>
　四杖百八十六皆得其情無有寃隠不伸非才也其<lb/>
　孰能其考可書中舞陽尉者曰舞陽大約地廣他盗<lb/>
　往往囊槖於其間居一嵗凡竊與强者凡十一前件<lb/>
　官捕得之其亡者一而已非才焉固不能可書中法<lb/>
　曹劉昭逺者曰法者禮之防也其用之以當人情為<lb/>
　得刻者為之則拘而少恩前件官以通經舉進士始<lb/>
<pb n="KR3j0188_WYG_027-7b"/>
　掾於此若老於為法者每抱具獄必傅之經義然後<lb/>
　處故無一不當其情其考可書中載在容齋隨筆予<lb/>
　每見今世考語只用一二語遂定殿最彌文者或用<lb/>
　駢儷語至數十言於事實頗畧私心病之乃知宋時<lb/>
　綜核如此儻可據以為法耶<lb/>
周禮六官文密意詳固是聖人之制作後世惟漢制最<lb/>
　得簡易之道只以丞相總百官而九卿分治天下之<lb/>
　事誠所謂運天下於掌上也使人主擇相相擇九卿<lb/>
<pb n="KR3j0188_WYG_027-8a"/>
　九卿分職各擇其屬雖世守之可也宋承唐敝神宗<lb/>
　有為其意以為據今日之事實考前世之訛謬刪定<lb/>
　重複去其冗長必有此事乃置此官其意可謂善矣<lb/>
唐開元中置麗正書院聚文學之士修書以張説為使<lb/>
　有司供給優厚中書舍人陸堅欲奏罷之惜費也說<lb/>
　曰自古帝王於國家無事之時莫不崇宫室廣聲色<lb/>
　今天子獨近禮文儒發揮典籍所益者大所損者㣲<lb/>
　宋太宗平列國所得祼將之士頗多無地處之於是<lb/>
<pb n="KR3j0188_WYG_027-8b"/>
　設館修三大書命宋白等總之三大書者册府元龜<lb/>
　太平御覽文苑英華也御覽外又别修廣記五百卷<lb/>
　亦皆優為供給葢將以馳驅一時之人才使之樂而<lb/>
　㤀老其本意初不為書籍也明君賢相真自有度<lb/>
錢唐徐子健以醫術㳺江湖間故兵部尚書徐賔之孫<lb/>
　也為予言其祖征交趾時過鴨嘴灘為飛石所拒有<lb/>
　兵噐曰李公車孩兒把<hi>音霸</hi>上設伏機其下只用一人<lb/>
　引繩發之石遂亂飛能渡江椎擊其灘闊一二里許<lb/>
<pb n="KR3j0188_WYG_027-9a"/>
　中逺如神又聞有水底連天礟先沉銅鐵大砲於水<lb/>
　中以蘆葦接長洞中藏藥線於其内水戰時用之亦<lb/>
　曰神妙<lb/>
宋承唐制以同平章事為宰相之職無常員有二人則<lb/>
　分日知印以丞郎已上至三師為之其上相為昭文<lb/>
　殿大學士監修國史其次為集賢殿大學士或置三<lb/>
　相則昭文集賢兩學士并監修國史並除焉太祖乾<lb/>
　徳間以趙韓王普為相為置參知政事以副之參知<lb/>
<pb n="KR3j0188_WYG_027-9b"/>
　政事者與參庻務以毗大政其除授不宣制不押班<lb/>
　不知印不預奏事不升政事堂殿庭别設專位於宰<lb/>
　相及勑尾署銜降一等至道元年詔與宰相體例並<lb/>
　同親王樞密使留守節度使兼中書令侍中同平章<lb/>
　事者則謂之使相不預政事不書勑惟宣勑除授者<lb/>
　勑尾存其銜而已神宗新官制於三省置侍中中書<lb/>
　尚書二令而不除人而以尚書令之貳左右僕射為<lb/>
　宰相左僕射兼門下侍郎以行侍中之職右僕射兼<lb/>
<pb n="KR3j0188_WYG_027-10a"/>
　中書侍郎以行中書令之職復别置中書門下侍郎<lb/>
　尚書左右丞以代參知政事之職徽宗政和間左右<lb/>
　僕射為太宰少宰仍兼兩省侍郎靖康間復為左右<lb/>
　僕射髙宗建炎間改尚書左右僕射各同中書門下<lb/>
　平章事門下中書二侍郎並改為參知政事廢尚書<lb/>
　左右丞乾道間又改尚書左右僕射為左右丞相云<lb/>
　按唐宋置相沿革如此陳平有言宰相上佐天子理<lb/>
　隂陽順四時下遂萬物之宜外鎮四夷諸侯内親附<lb/>
<pb n="KR3j0188_WYG_027-10b"/>
　百姓使卿大夫各任其職此確論也元儒馬端臨亦<lb/>
　謂相業無所不統不容拘以一職乃有同中書門下<lb/>
　三品同平章事參知機務參預政事之名又謂宰相<lb/>
　總百官弼天子既不當儕之他官而其上不當復有<lb/>
　貴官矣唐自開元以來郭元振李光弼相繼以平章<lb/>
　事為節度使謂之使相而宰相之職儕於他官自此<lb/>
　始宋自元祐以後文潞公吕申公相繼以平章國家<lb/>
　重事序宰相上而宰相之上復有貴官自此始然郭<lb/>
<pb n="KR3j0188_WYG_027-11a"/>
　李以勲臣名將為之宜也自此例一開於是田承嗣<lb/>
　李希烈之徒俱以節鎮帶同平章事非一人極而至<lb/>
　於王建馬殷錢鏐之輩蠭起盗地者皆欲效之蓋鄙<lb/>
　他官而不為而必欲儕於宰相以自附於郭李則唐<lb/>
　中葉以後所謂平章者如此文吕以碩徳老臣為之<lb/>
　宜也自此例一開於是蔡京王黼相繼以太師總知<lb/>
　三省事三日一朝赴都堂治事以至於韓侂胄賈似<lb/>
　道擅權專政之久者皆欲效之葢卑宰相而不屑為<lb/>
<pb n="KR3j0188_WYG_027-11b"/>
　而必求加於相以自附於文吕則宋中葉以後所謂<lb/>
　平章者如此其感歎於世變者深矣<lb/>
　<lb/>
　<lb/>
　<lb/>
　<lb/>
　<lb/>
　儼山外集卷二十七<lb/>
</p>
<p>
</p>
  </div>
</body>
</text>
</TEI>
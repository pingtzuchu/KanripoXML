<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷八</head> <lb/>
    <p>
<pb n="KR3j0188_WYG_008-1a"/>
欽定四庫全書<lb/>
　儼山外集卷八<lb/>
　　　　　　　　　　　　　明　陸深　撰<lb/>
　　金臺紀聞下<lb/>
公榖文法悉著何字嘗與汪檢討器之論及必當時口<lb/>
　相講授作答問語而其徒録之者也故其間文有極<lb/>
　拙者非必如左氏操觚為之近見元儒郝文忠經伯<lb/>
　常三傳折衷序亦云公穀二氏口授其義而為之傳<lb/>
<pb n="KR3j0188_WYG_008-1b"/>
　故其文約其辭切其辨精反復曲折使聖人微婉之<lb/>
　㫖可推而見云乃知古人先有以此求之者文忠又<lb/>
　有與友人論文法書亦前人所未道者其書曰古之<lb/>
　為文法在文成之後辭由理出文自辭生法以文著<lb/>
　相因而成也非先求法而作之也後世之為文也則<lb/>
　不然先求法度然後措辭以求理若握杼軸求人之<lb/>
　絲枲而織之經營比次絡繹接續以求端緒未措一<lb/>
　辭鈐制夭閼惟恐其不工而無法故後之為文法在<lb/>
<pb n="KR3j0188_WYG_008-2a"/>
　文成之前以理從辭以辭從文以文從法資於人而<lb/>
　無我是以愈工而愈不工愈有法而愈無法秖為近<lb/>
　世之文弗逮乎古矣<lb/>
友人王瑄字瑩中江浦人與定山莊孔昜同里甞往來<lb/>
　定山之門為余談白沙陳公甫來訪定山定山挐舟<lb/>
　送之有維揚一士人同汎數十里士人素滑稽是日<lb/>
　極肆談鋒盡衽席䙝昵之事人不堪聞故以是為二<lb/>
　老困定山怒不能忍幾至厲聲色迨明日餘恨猶未<lb/>
<pb n="KR3j0188_WYG_008-2b"/>
　巳白沙則當其談時若不聞其聲及其既去若不識<lb/>
　其人定山大服之<lb/>
孝廟人才之盛好事者取其父子同朝作對聯云一雙<lb/>
　探花父兩箇狀元兒時張宗伯昇己丑狀元子恩王<lb/>
　禮侍華辛丑狀元子守仁俱為兵部主事戶部郎中<lb/>
　劉鳯儀則己未探花龍之父兵部員外李瓉則壬戌<lb/>
　探花廷相之父也一時橋梓前此未之有也<lb/>
金華戴元禮國初名醫甞被召至南京見一醫家迎求<lb/>
<pb n="KR3j0188_WYG_008-3a"/>
　溢戶酧應不閒元禮意必深於術者注目焉按方發<lb/>
　劑皆無他異退而怪之日往觀焉偶一人求藥者既<lb/>
　去追而告之曰臨煎時下錫一塊麾之去元禮始大<lb/>
　異之念無以錫入煎劑法特叩之答曰是古方爾元<lb/>
　禮求得其書乃餳字耳元禮急為正之嗚呼不辨餳<lb/>
　錫而醫者世胡可以弗謹哉<lb/>
楊文貞公云東坡之竹妙而不真息齋之竹真而不妙<lb/>
甞聞西域人算日月食者謂日月與地同大若地體正<lb/>
<pb n="KR3j0188_WYG_008-3b"/>
　掩日輪上則月為之食傳注家謂月蝕為暗虚所射<lb/>
　者余未敢信以為然<lb/>
袁凱字景文别號海叟有海叟集行于世國初詩人之<lb/>
　冠冕吾鄉人仕為御史太祖高皇帝甞欲戮一人皇<lb/>
　太子懇釋之召凱問曰朕欲刑之而東宮欲釋之孰<lb/>
　是凱對曰陛下刑之者法之正東宮釋之者心之慈<lb/>
　太祖怒以為凱持兩端下之獄凱下獄三日不食太<lb/>
　祖遣人勸之食已而宥之毎臨朝見凱甞曰是持兩<lb/>
<pb n="KR3j0188_WYG_008-4a"/>
　端者凱一日趨朝過金水橋詭得瘋疾仆不起太祖<lb/>
　曰瘋疾當不仁命以木鑚鑚之凱忍死不為動以為<lb/>
　闒茸不才放歸田里凱歸以鐵索鎖項自毁形骸太<lb/>
　祖每念之曰東海走却大鰻鱺何處尋得遣使即其<lb/>
　家起為本郡儒學教授鄉飲為大賔凱瞠目熟視使<lb/>
　者唱月兒高一曲使者復命以為凱誠瘋矣遂置之<lb/>
　聞之都主事𤣥敬穆余少聞故老談景文既以疾歸<lb/>
　使家人以炒麫攪沙糖從竹筒出之狀類豬犬下潛<lb/>
<pb n="KR3j0188_WYG_008-4b"/>
　布於籬根水涯景文匍匐往取食之太祖使人覘知<lb/>
　以為食不潔矣豈所謂自免於禍者耶<lb/>
國初髙啓季迪侍郎與袁海叟皆以詩名而雲間與姑<lb/>
　蘇近殊不聞其還往唱酬若不相識然何也𤣥敬嘗<lb/>
　道季迪有贈景文詩曰新清還似我雄健不如他今<lb/>
　其集不載是詩𤣥敬得之史鑑明古史得之朱應祥<lb/>
　岐鳳岐鳳吾松人以詩自豪於一時為序在野集者<lb/>
　其事雖無考然兩言者蓋實録云<lb/>
<pb n="KR3j0188_WYG_008-5a"/>
周元素太倉人善畫太祖一日命畫天下江山圖於便<lb/>
　殿壁元素頓首曰臣粗能繪事天下江山非臣所諳<lb/>
　陛下東征西伐熟知險易請陛下規模大勢臣從中<lb/>
　潤色之太祖即援毫左右揮灑畢顧元素成之元素<lb/>
　從殿下頓首賀曰陛下江山已定臣無所措手矣太<lb/>
　祖笑而頷之<lb/>
後唐明宗長興三年令國子監校定九經雕印賣之其<lb/>
　議出於馮道此刻書之始也石林葉少蘊以為雕板<lb/>
<pb n="KR3j0188_WYG_008-5b"/>
　印書始馮道此不然但監本五經道為之爾栁玭訓<lb/>
　序言其在蜀時甞閲書肆云字書小學率雕板印紙<lb/>
　則唐固有之矣石林時印書以杭州為上蜀本次之<lb/>
　福建最下京師比嵗印板殆不減杭州但紙不佳蜀<lb/>
　與福建多以柔木刻之取其易成而速售故不能工<lb/>
　福建本幾遍天下然則建本之濫惡蓋自宋已然矣<lb/>
　今杭絶無刻國初蜀尚有板差勝建刻今建益下去<lb/>
　永樂宣徳間又不逮矣唯近日蘇州工匠稍追古作<lb/>
<pb n="KR3j0188_WYG_008-6a"/>
　可觀<lb/>
古書多重手抄東坡於李氏山房記之甚辨比見石林<lb/>
　一説云唐以前凡書籍皆寫本未有模印之法人不<lb/>
　多有而藏者精於讎對故往往有善本學者以傳録<lb/>
　之艱故其誦讀亦精詳五代時馮道始奏請官鏤板<lb/>
　印行國朝淳化中復以史記前後漢付有司摹印自<lb/>
　是書籍刋鏤者益多士大夫不復以藏書為意學者<lb/>
　易於得書其誦讀亦因滅裂然板本初不是正不無<lb/>
<pb n="KR3j0188_WYG_008-6b"/>
　訛謬世既一以板本為正而藏本日亡其訛謬者遂<lb/>
　不可正甚可惜也其説殆可與坡並傳近時毘陵人<lb/>
　用銅鉛為活字視板印尤巧便而布置間訛謬尤易<lb/>
　夫印已不如録猶有一定之義移易分合又何取焉<lb/>
　兹雖小故可以觀變矣<lb/>
勝國時郡縣俱有學田其所入謂之學糧以供師生廩<lb/>
　餼餘則刻書以足一方之用工大者則糾數處為之<lb/>
　以互易成帙故讎校刻畫頗有精者初非圖鬻也國<lb/>
<pb n="KR3j0188_WYG_008-7a"/>
　朝下江南郡縣悉收上國學今南監十七史諸書地<lb/>
　里嵗月勘校工役並存可識也今學既無田不復刻<lb/>
　書而有司間或刻之然以充餽贐之用其不工反出<lb/>
　坊本下工者不數見也善乎胡致堂之論明宗曰命<lb/>
　國子監以木本印書所以一文義去舛訛使人不迷<lb/>
　於所習善矣頒之可也鬻之不可也或曰天下學者<lb/>
　甚衆安得人人而頒之曰以監本為正俾郡邑皆得<lb/>
　為焉何患於不給國家浮費不可勝計而獨靳於此<lb/>
<pb n="KR3j0188_WYG_008-7b"/>
　哉此馮道趙鳳之失也<lb/>
廷宴餘物懷歸起於唐宣宗時宴百官罷拜舞遺下果<lb/>
　物怪問咸曰歸獻父母及遺小兒上勑太官今後大<lb/>
　宴文武官給食兩分與父母别給果子與男女所食<lb/>
　餘者聽以帕子懷歸今此制尚存然有以懷歸不盡<lb/>
　而獲罪者<lb/>
魯司業鐸振之欲乞終養還戊辰四月中即謀之夜夢<lb/>
　幞頭騎青羊乃去占者以為當乙未日得請是時六<lb/>
<pb n="KR3j0188_WYG_008-8a"/>
　月廿九日得乙未振之屈指以為是其期也時禁方<lb/>
　嚴因循遂過其期後乙未乃八月三十日以為不至<lb/>
　是八月六日已得旨矣俄為吏部覆寢衆以前夢不<lb/>
　驗振之遂再請㫖從中許之明日謝恩適當八月之<lb/>
　乙未振之公服入直房待漏衆共異之<lb/>
本朝輿地前古無比猗與盛哉然有可疑者二事堯舜<lb/>
　時以冀州為皇畿四方皆二千五百里今冀州之北<lb/>
　能幾何耶三吳在古不入職方其民皆斷髪文身以<lb/>
<pb n="KR3j0188_WYG_008-8b"/>
　與蛟龍雜處若空其地然為最下也今財賦日繁而<lb/>
　古之遺跡不異其水不為害者天幸爾萬一洚水不<lb/>
　知何以處之區區開築難以言善<lb/>
　<lb/>
　<lb/>
　<lb/>
　<lb/>
　儼山外集卷八<lb/>
</p>
<p>
</p>
  </div>
</body>
</text>
</TEI>
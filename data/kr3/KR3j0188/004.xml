<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷四</head> <lb/>
    <p>
<pb n="KR3j0188_WYG_004-1a"/>
欽定四庫全書<lb/>
　儼山外集卷四<lb/>
　　　　　　　　　　　　　明　陸深　撰<lb/>
　　河汾燕閒録下<lb/>
晉水澗行類閩越而悍濁怒號特甚雖步可越處輒起<lb/>
　濤頭作漰湃源至髙故也夏秋間為害不細以無堰<lb/>
　堨之具爾予行三晉諸山間嘗欲命縁水之地聚諸<lb/>
　亂石倣閩越間作灘自源而下審地髙低以為疎密<lb/>
<pb n="KR3j0188_WYG_004-1b"/>
　則晉水皆利也有司既不暇及此而晉人簡惰亦復<lb/>
　不知所事甚為可恨閩諺云水無一㸃不為利誠然<lb/>
　亦由其先有豪傑之士作興後來因而修舉之遂成<lb/>
　永世之業故予謂閩水之為利者盈科後進晉水之<lb/>
　不為利者建瓴而下爾<lb/>
石炭即煤也東北人謂之楂<hi>上聲</hi>南人謂之煤山西人謂<lb/>
　之石炭平定所産尤勝堅黑而光極有火力史稱女<lb/>
　媧氏煉五色石以補天今其遺竈在定平之東浮山<lb/>
<pb n="KR3j0188_WYG_004-2a"/>
　予謂此即後世燒煤之始所謂天柱折地維闕者乃<lb/>
　荒唐之説不足深辯天一氣爾豈有損壊可補謂之<lb/>
　補天猶曰代明云予别自有記<lb/>
石守道作怪説以議楊大年之文體吾鄉國初有王彛<lb/>
　先生字宗常作文妖以疵楊亷夫之制作文章體裁<lb/>
　固當有辨妖怪之目誠過矣<lb/>
將相之材尤貴度量足以鎮物若謝安石度量已先勝<lb/>
　矣而将材尤難宋稱狄青偉甚只如却從行者一節<lb/>
<pb n="KR3j0188_WYG_004-2b"/>
　亦眞不可及嘗觀曾南豐所記云有因貴望求從青<lb/>
　行者青延見謂之曰君欲從青行此青之所求也何<lb/>
　必因人言乎然智髙小寇至遣青行可以知事急矣<lb/>
　從青之士能擊賊有功朝廷有厚賞青不敢不為之<lb/>
　請也若往而不能擊賊軍中法重青不敢私也君其<lb/>
　思之願行則奏取君矣非獨君也君之親戚交遊之<lb/>
　士幸皆以青之此言告之茍欲行者皆青之所求也<lb/>
　於是聞者大駭無復敢言求從青行者今每命将託<lb/>
<pb n="KR3j0188_WYG_004-3a"/>
　勢請行者無限有将帥之任者宜以此為法可也<lb/>
劉恕字道原温公門人宋儒中有史學者嘗著自訟文<lb/>
　以為平生有二十失十八蔽其悔過之勇自知之明<lb/>
　實前賢之髙尚顧其所謂失與蔽者予皆有焉又若<lb/>
　為予而發者因録之以自警平生有二十失佻易卞<lb/>
　急遇事輒發狷介剛直忿不思難泥古非今不逹時<lb/>
　變疑滯少斷勞而無功髙自標置擬倫勝已疾惡太<lb/>
　甚不䘏怨怒事上方簡御下苛察直語自信不逺嫌<lb/>
<pb n="KR3j0188_WYG_004-3b"/>
　疑執守小節堅確不移求備於人不䘏咎怨多言不<lb/>
　中節髙談無畔岸臧否品藻不掩人過惡立事違衆<lb/>
　好更革應事不揣已度徳過望無紀交淺而言深戱<lb/>
　謔不知止任性不避禍議論多譏刺臨事無機械行<lb/>
　已無規矩人不忤已而隨衆毁譽事非禍患而憂虞<lb/>
　太過以君子行義責望小人非惟二十失又有十八<lb/>
　蔽言大而智小好謀而闊論劇談而不辨慎密而漏<lb/>
　言尚風義而齷齪樂善而不能行與人和而好異議<lb/>
<pb n="KR3j0188_WYG_004-4a"/>
　不畏强禦而無勇不貪權利而好躁儉嗇而徒費欲<lb/>
　速而遲鈍闇識而强料事非法家而深刻樂放縱而<lb/>
　拘小禮易樂而多憂畏動而惡靜多思而處事乖忤<lb/>
　多疑而數為人所欺事徃未嘗不悔他日復然自咎<lb/>
　自笑亦不自知其所以然也其中惟苛察深刻予似<lb/>
　可免然賦性弛緩而每欲示人以肺肝亦不得不謂<lb/>
　之失與蔽也若夫事徃未嘗不悔他日復然者則又<lb/>
　中予之沈痼循省之餘輙復自笑詩曰我思古人實<lb/>
<pb n="KR3j0188_WYG_004-4b"/>
　獲我心<lb/>
左傳國語並出丘明之手如叙用田賦一事左傳則曰<lb/>
　季孫欲以田賦使冉有訪諸仲尼仲尼不對而私於<lb/>
　冉有曰君子之行也度於禮施取於厚事舉其中斂<lb/>
　從其薄如是則以丘亦足矣若不度於禮而貪冒無<lb/>
　厭則雖以田賦将又不足且子季孫若欲行而法則<lb/>
　周公之典在若欲茍而行又何訪焉不聽國語則曰<lb/>
　仲尼不對而私於冉有曰先王制土籍田以力而砥<lb/>
<pb n="KR3j0188_WYG_004-5a"/>
　其逺近賦里以入而量其有無任力以夫而議其老<lb/>
　㓜於是乎有鰥寡孤疾有軍旅之出則徴之無則已<lb/>
　其歳收田一井出稯禾秉芻缶米不是過也先王以<lb/>
　為足若子季孫欲其法也則有周公之籍若欲犯法<lb/>
　則茍而賦又何訪焉不惟詞異而事實亦不同何也<lb/>
　若以文論國不如左<lb/>
樂府中有蘇幕遮乃髙昌婦人所戴油㡌髙昌西域國<lb/>
　西州也<lb/>
<pb n="KR3j0188_WYG_004-5b"/>
頃見盤瓠蠻誓状云某等既充山職今當鈐束男姪男<lb/>
　行持棒女行把麻任從出入不得生事者上有太隂<lb/>
　下有地宿其翻背者生兒成驢生女成猪舉家滅絶<lb/>
　不得翻面説好背面説惡不得偷寒送暖上山同路<lb/>
　下水同船男兒帶刀同一邊一㸃一齊同殺盗賊不<lb/>
　用此欵者並依山例山例者蠻言誅殺也其言質野<lb/>
　切直粲然成文有僮約之體裁具載范文穆公桂海<lb/>
　虞衡志又有南詔乞書藥文其後曰古人有云察實<lb/>
<pb n="KR3j0188_WYG_004-6a"/>
　者不留聲觀行者不識詞知已之人幸逄相謁言音<lb/>
　未同情慮相契吾聞夫子云君子和而不同小人同<lb/>
　而不和今两國之人不期而㑹豈不習夫子之言哉<lb/>
　便有華風復附詩曰言音未㑹意相和逺隔江山萬<lb/>
　里多亦是唐律夫天之生才未嘗限量而人能力學<lb/>
　何所不至况區區藝文之末乎<lb/>
馬端臨論圩田曰今之田昔之湖徒知湖中之水可涸<lb/>
　以墾田而不知湖外之田将胥而為水也此數言極<lb/>
<pb n="KR3j0188_WYG_004-6b"/>
　盡吾鄉泖湖之利害當大書深刻以示愚民之嗜利<lb/>
　者<lb/>
吾鄉姚氏所藏錢譜盡褒厯代之錢宂紙譜之竒形異<lb/>
　状無所不有而各疏時代由來前輩楊鐡崖維禎錢<lb/>
　艾衲鼒俱有論撰予嘗閲之亦博古之清玩也或謂<lb/>
　錢之通塞頗繫人倫予少時見民間所用皆宋錢雜<lb/>
　以金元錢謂之好錢唐錢間有開元通寳偶忽不用<lb/>
　新鑄者謂之低錢每以二文當好錢一文人亦两用<lb/>
<pb n="KR3j0188_WYG_004-7a"/>
　之𢎞治末京師好錢復不行而惟行新錢謂之倒好<lb/>
　正徳中則有倒三倒四而盗鑄者蜂起矣嘉靖以來<lb/>
　有五六至九十者而裁<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>剪紙之濫極矣夫錢之用<lb/>
　本以權輕重而世終難廢若開元實為輕重之中鼓<lb/>
　鑄者宜以為凖然自賈誼通逹大體而錢議為得要<lb/>
　領至南齊孔顗則曰鑄錢不可以惜銅愛工若不惜<lb/>
　銅則鑄錢無利若不得利則私鑄不敢起私鑄不敢<lb/>
　起則斂散歸公上鼓鑄權不下分此其利之大者斯<lb/>
<pb n="KR3j0188_WYG_004-7b"/>
　乃不易之論而伊川程子亦有權歸公上而民不犯<lb/>
　罪之説其變通之道亦畧可覩矣<lb/>
世恒言韓范富歐固自有次第哉歐不脱文人宜列諸<lb/>
　公之下韓公嘗云用兵先置勝負於度外好水川之<lb/>
　敗為范公所笑范公亦有為之自我者當如是其成<lb/>
　與敗不計之説但韓公論兵却是主張太早在兵家<lb/>
　所謂置勝負於度外者先勝故也若伊尹相湯以伐<lb/>
　桀太公周公佐武王以伐紂是已所謂聖人無死地<lb/>
<pb n="KR3j0188_WYG_004-8a"/>
　者韓公料勝未定故范公得以因事笑之范公英發<lb/>
　勘磨城郢乃是閲歴少而議論多故為吕許公所困<lb/>
　後來解讎一事未必然忠宣父子之間當有真見歐<lb/>
　公大體之言恐非實録晦菴固是懸斷耳富文忠公<lb/>
　嚴重以英宗册立之事頗憾魏公後來致仕鄭公居<lb/>
　洛魏公在相位每嵗魏公必遣人為鄭公生朝慶壽<lb/>
　鄭公竟不報謝但答曰老病無書而已如是者十餘<lb/>
　年鄭公微傷於隘歐陽公不信易繫不喜文中子魏<lb/>
<pb n="KR3j0188_WYG_004-8b"/>
　公同在政府見歐公未嘗道二書其識量宏密真天<lb/>
　人也王荆公與之並政至詆之為俗吏又曰相公但<lb/>
　相貌好耳若魏公者非徒才業過人亦有福有徳之<lb/>
　士後生何由一望其風範哉觀其調和两宫一事真<lb/>
　能包荒藏納信非長厚者不能若於義理亦恐未合<lb/>
　頼英宗遷善改過方成就此一段好事魏公真有福<lb/>
　哉<lb/>
沈存中筆談載兵部員外郎范祥為鈔法令商人就邉<lb/>
<pb n="KR3j0188_WYG_004-9a"/>
　郡入錢四貫八百售一鈔至解池請鹽二百斤任其<lb/>
　私賣得錢以實塞下省數十郡搬運之勞此即今日<lb/>
　開中給引之始<lb/>
北魏延興三年秀容郡婦人一産四男四産十六男秀<lb/>
　容今太原之忻州<lb/>
厯家大抵以漏刻極長於六十極短於四十嘗聞前輩<lb/>
　言惟正綂己巳官厯晝刻三十九夜刻六十一以為<lb/>
　隂過故有土木之變元授時厯則長極於六十二刻<lb/>
<pb n="KR3j0188_WYG_004-9b"/>
　短極於三十八刻以為驗於燕地稍偏北故然外國<lb/>
　有蒸羊脾未熟而天明者則短又不止於三十八刻<lb/>
　而已豈漏刻隨日因地有不同者如此初不全繫於<lb/>
　隂陽之消長也<lb/>
世間糜費惟黄金最多自釋老之教日盛而寺觀装飾<lb/>
　之侈靡已數倍於上下之制用凡金作簿皆一徃不<lb/>
　可復者天地所産有限甚可慮也東坡號知事者見<lb/>
　後世金少以為寳貨神變不可知復歸山澤此何言<lb/>
<pb n="KR3j0188_WYG_004-10a"/>
　與按王莽敗時省中黄金尚有六十萬斤莽藉漢基<lb/>
　富有天下固應有之梁孝王死亦有金四十萬斤彼<lb/>
　藩封亦乃爾至燕王劉澤諸侯也一賜田生金亦二<lb/>
　百斤何漢世之多金耶二百斤當今之三千二百两<lb/>
　使在今日雖人主一時亦有難者<lb/>
四明謝員字友規國初人為吏謫臨洮卒年三十六為<lb/>
　詩文有規矩水東日記嘗載其事録其與蘇嚕克瑪勒序<lb/>
　别口神答二文其謫臨洮自泗州一時交游有詩文<lb/>
<pb n="KR3j0188_WYG_004-10b"/>
　贈行俱佳作内華亭黄仲琪一首云九霄風翮舉清<lb/>
　秋萬里飄然汗漫遊莫謂流離舍初志即看登用納<lb/>
　嘉猷黄河太華供詞筆紫鳯天呉在客裘及早歸來<lb/>
　拜家慶故鄉終不似并州其詩亦壯浪可喜而吾郡<lb/>
　中遂不復知有此人也當是袁景文一輩人漫記于<lb/>
　此訪之<lb/>
宋南渡諸將韓世忠封蘄王楊沂中封和王張俊封循<lb/>
　王異姓真王俱饗富貴之極而俊復善殖産其罷兵<lb/>
<pb n="KR3j0188_WYG_004-11a"/>
　而歸嵗收租米六十萬斛今浙西豈能着此富家也<lb/>
　一隅偏安而有此宋安得復興耶<lb/>
嘗見三教平心論一册當是近時人書稱靜齋學士劉<lb/>
　謐撰本朝學士無所謂劉謐者想亦一僧之辯而黠<lb/>
　者所為託名以傳其言捃摭甚淺頗類今世一種議<lb/>
　論甚可笑也其所譏誚者程張而下皆不免於排韓<lb/>
　尤力次及歐而甚右柳蓋其䕶法之論皆不足深辯<lb/>
　獨謂處州孔子廟碑不屋而壇以為退之不知經義<lb/>
<pb n="KR3j0188_WYG_004-11b"/>
　自是公論又謂上書媚于頔貶潮陽後勸憲宗封禪<lb/>
　作毛仙翁序禱黄陵廟數事雖出於仇讎忿怨之深<lb/>
　文然君子之處患難安可以一事不謹而為異端之<lb/>
　人所指目耶取以志戒<lb/>
今嵗庚寅官厯九十十一連三月皆大盡冬至節在二<lb/>
　十三日巳酉申正一刻明嵗置閏乃在六月厯法莫<lb/>
　問來年閏便數冬至剰剰謂餘也今年十一月大盡<lb/>
　則冬至所餘正七日而閏在六月何與氣朔生閏豈<lb/>
<pb n="KR3j0188_WYG_004-12a"/>
　所謂差一日者耶<lb/>
江南放債一事滋豪右兼併之權重貧民抑勒之氣頗<lb/>
　為弊孔然亦有不可廢者何則富者貧之母貧者一<lb/>
　旦有緩急必資於富而富者以嵗月取贏要在有司<lb/>
　者處之得其道耳只依今律例子母之説而行各為<lb/>
　其主張不使有偏亦是救荒一䇿正如人有两手貧<lb/>
　富猶左右手也養右以助左足以便事一等好功名<lb/>
　官府徃徃嚴禁放債之家譬如戕右以均左則為廢<lb/>
<pb n="KR3j0188_WYG_004-12b"/>
　人矣宋髙宗紹興二十三年温州布衣萬春上書言<lb/>
　乞將民間有私債欠還息與未還息及本與未及本<lb/>
　者並除放髙宗謂輔臣曰若止償本則上户不肯放<lb/>
　債反為細民害乃詔私債還利過本者並與依條除<lb/>
　放此最得公正之道<lb/>
宋孝宗乾道元年十二月立皇太子赦内一欵應為人<lb/>
　曽孫祖孫四世見在特與免本身色役二税諸般科<lb/>
　敷一年前代恩典曠蕩若此<lb/>
<pb n="KR3j0188_WYG_004-13a"/>
世恒言秦隋不道然不道莫甚於始煬後世有遵用其<lb/>
　法過於堯舜者稱皇帝築長城列郡縣是始皇所為<lb/>
　進士科是焬帝所設<lb/>
天下之務日開而未巳如茶古所無今則不可闕茶之<lb/>
　用始於漢著茶經始於陸羽𣙜茶始於張滂爾雅檟<lb/>
　苦茶茶之名始見於此呉志孫皓密賜韋曜茶茗以<lb/>
　當酒飲茶始見於此<hi>注以早採者為茶以晩採者為茗又名荈云</hi>
　<lb/>
<pb n="KR3j0188_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷四<lb/>
</p>
<p>
</p>
  </div>
</body>
</text>
</TEI>
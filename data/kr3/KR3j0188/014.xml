<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷十四</head> <lb/>
    <p>
<pb n="KR3j0188_WYG_014-1a"/>
欽定四庫全書<lb/>
　儼山外集卷十四<lb/>
　　　　　　　　　　　　　明　陸深　撰<lb/>
　　停驂録<lb/>
宿州有睢陽驛凡以睢水在其南也然古睢陽乃今歸<lb/>
　徳州即張許死節之地予過而問焉屢更河患亦既<lb/>
　漫漶矣正統間予同縣人衛君庸知州事嘗採輯史<lb/>
　傳文集為唐忠臣録己巳年刻之後正徳己巳翻刋<lb/>
<pb n="KR3j0188_WYG_014-1b"/>
　人以為有數正綂有土木之變正徳逆瑾之變在明<lb/>
　年庚午八月盖六十之數云夫文獻之廢興非特有<lb/>
　數抑亦有世道焉<lb/>
予觀唐之盛莫過於貞觀開元其時文章則燕許沈宋<lb/>
　字畫則歐虞禇薛皆温潤藻麗有太平氣象天寳以<lb/>
　後多事之日則杜工部顔魯公出焉其辭翰非不雄<lb/>
　偉俊拔也而流離死亡之禍具見𢎞治末予初登朝<lb/>
　士大夫之賢者皆喜習顔書學杜詩每與亡友王韋<lb/>
<pb n="KR3j0188_WYG_014-2a"/>
　欽佩論之欽佩以為非佳兆孝皇賔天逆瑾亂政辛<lb/>
　未壬申之間霸州盜起攻城破縣殺戮甚慘至煩兩<lb/>
　路用兵而川蜀之盜尤烈竭天下之力僅能克之於<lb/>
　是魯公之忠節工部之詩史亦畧彷彿覩矣嗚呼學<lb/>
　術可不慎哉<lb/>
李憲副夢陽字獻吉號空同子𢎞正間名士與予交好<lb/>
　嘗約獻吉遊吳卜居予將入梁訪族二十餘年未酬<lb/>
　也嘉靖己丑秋獻吉尋醫渡江留京潤一兩月予適<lb/>
<pb n="KR3j0188_WYG_014-2b"/>
　有延平之行是嵗除日獻吉下世予赴晉陽以庚寅<lb/>
　三月二十一日經汴城而西望几筵一慟而已其子<lb/>
　枝字伯材以空同子八篇來貺燃燈讀之重為之流<lb/>
　涕内論學下篇一條書劉閣老言李杜事㣲失㫖劉<lb/>
　名徤字希賢號脢菴洛陽人相孝廟首尾二十年相<lb/>
　業甚可觀素以理學自負予乙丑登第為庶吉士與<lb/>
　衆同謁公於安福里第公告諸吉士曰人學問有三<lb/>
　事第一是尋繹義理以消融胸次第二是考求典故<lb/>
<pb n="KR3j0188_WYG_014-3a"/>
　以經綸天下第三却是文章好笑後生輩才得科第<lb/>
　却去學做詩做詩何用好是李杜李杜也只是兩個<lb/>
　醉漢撇下許多好人不學却去學醉漢其言如此雖<lb/>
　抑揚之間不能無過然意則深遠矣<lb/>
予為庶吉士時謁東山先生劉公大夏時雍公誨予曰<lb/>
　初入仕不可受人知知己多難立朝矣只如朋友若<lb/>
　兩三人得力者自可了一生過多則晩年受累今五<lb/>
　十有四髮種種矣益知其言之有味嘗見周密公謹<lb/>
<pb n="KR3j0188_WYG_014-3b"/>
　所記趙徳莊誨趙忠定曰今日於上前得一二語奬<lb/>
　諭明日於宰相處得一二語褒拂往往喪其所守者<lb/>
　多矣乃知古人造就後進者每如此<lb/>
予自延平赴山西過潤時邃翁南歸未久相見勞苦外<lb/>
　無他語但道子行得無受炎凉乎予笑曰不至是小<lb/>
　人炎凉之態可處君子禍福之心可憐翁首肯之曰<lb/>
　有是有是<lb/>
吾松姚蒙先生善醫時鄒都堂來學巡撫江南訪而召<lb/>
<pb n="KR3j0188_WYG_014-4a"/>
　之以醫生見鄒公素嚴重姚有口眼歪斜發動疾公<lb/>
　心輕之問曰汝亦有疾對曰有風疾曰既有風疾何<lb/>
　不醫之曰是胎風公即引手令其診脉姚退却不前<lb/>
　再命之再却公始曰診脉須坐呼座坐之姚乃方脉<lb/>
　既畢公問之姚敘病源一二公亦知醫頷之最後姚<lb/>
　曰大人根器上别有一竅出汙水公大驚曰此予隱<lb/>
　疾甚秘汝何由知姚跪曰以脉得之左手闗脉滑而<lb/>
　緩肝第四葉有漏洞下相通既久公始改容謝之乃<lb/>
<pb n="KR3j0188_WYG_014-4b"/>
　求藥姚曰不須藥只到南京便好以手䇿之曰今是<lb/>
　初七得十二日可到公曰知之矣即治行果十二日<lb/>
　晨抵南京入㑹同舘而卒吁亦神哉其孫舉人湘字<lb/>
　清之向在長安為予道此可見前輩技能難及<lb/>
宋楊彦瞻守三衢以書答狀元留夢炎畧云嘗聞前輩<lb/>
　之言吾鄉昔有第奉常而歸旗者鼓者饋者迓者往<lb/>
　來而觀者闐路駢陌如堵墻既而閨門賀焉宗族賀<lb/>
　焉婣者友者客者交賀焉至於讐者亦茹恥含愧而<lb/>
<pb n="KR3j0188_WYG_014-5a"/>
　賀且謝焉獨鄰居一室扃鐍遠引若避寇然余因恠<lb/>
　而問之愀然曰所貴乎衣錦之榮者謂其得時行道<lb/>
　也將有以庇吾鄉里也今也或竊一名得一官即起<lb/>
　朝富暮貴之想名愈髙官愈穹而用心愈繆武斷者<lb/>
　有之庇姦慝持州縣者有之是一身之榮一害之増<lb/>
　也其居日以廣鄰居日以蹙吾將入山林深密之地<lb/>
　以避之是可弔何以賀為予感其言録之以自警異<lb/>
　日歸田當榜諸㕔事以警子孫<lb/>
<pb n="KR3j0188_WYG_014-5b"/>
召佃之名亦自宋賈似道公田始咸淳戊辰正月改官<lb/>
　田為召佃召人承佃自耕自種自運自納與今法雖<lb/>
　不同而其來有所自矣<lb/>
文潞公富貴福夀古今無比致仕歸洛時年已八十神<lb/>
　宗見其康強問卿攝生亦有道乎潞公對無他臣但<lb/>
　能任意自適不以外物傷和氣不敢做過當事酌中<lb/>
　恰好即止神宗以為名言夫有所享者必有所養燈<lb/>
　籠錦事想亦出於傾陷者所為予鄉前輩陳晩莊先<lb/>
<pb n="KR3j0188_WYG_014-6a"/>
　生名肅字惟敬清修之士一日衣緋窄袖袍㑹席一<lb/>
　士大夫素豪侈攬之曰何不改作先生正色曰我福<lb/>
　薄恐難勝其人曰文潞公如何是豈知有所享者必<lb/>
　有所養也<lb/>
加耗二字起於後唐明宗入倉見受納主吏折閲乃令<lb/>
　石取二升為鼠雀耗我太祖則每斗起耗七合石為<lb/>
　七升盖中制也江南糧税毎石加耗已至七八斗盖<lb/>
　併入雜辦通謂之耗意不止於鼠雀為也近時巡撫<lb/>
<pb n="KR3j0188_WYG_014-6b"/>
　乃於田畝上加耗則漸失初意矣五季漢隱帝時王<lb/>
　章為三司使始令更輸二斗謂之省耗當時人怨之<lb/>
　史亦謂章聚斂刻急胡致堂推本其殺身以為興利<lb/>
　之戒<lb/>
　<lb/>
　<lb/>
　<lb/>
　儼山外集卷十四<lb/>
</p>
<p>
</p>
  </div>
</body>
</text>
</TEI>
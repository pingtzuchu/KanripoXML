<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷十七</head> <lb/>
    <p>
<pb n="KR3j0188_WYG_017-1a"/>
欽定四庫全書<lb/>
　儼山外集卷十七<lb/>
　　　　　　　　　　　　　明　陸深　撰<lb/>
　　續停驂録下<lb/>
史記列傳詳於戰國而畧於春秋或以為左氏後出子<lb/>
　長所未見故爾然諸儒明言采世本左氏國語戰國<lb/>
　䇿諸書豈子長自有深意耶宋眉山王當嘗為列國<lb/>
　諸臣傳效遷史凡一百三十有四人十萬餘言亦有<lb/>
<pb n="KR3j0188_WYG_017-1b"/>
　贊論人稱其議論純正文辭簡古則子産叔向諸公<lb/>
　當無憾矣特今世少傳其書爾<lb/>
春秋比諸經尤難讀簡嚴而宏大惟其簡嚴故立論易<lb/>
　刻惟其宏大故諸説皆通聖人筆削之㫖隱矣事按<lb/>
　左氏之的義取公穀之精此兩言乃讀春秋之要法<lb/>
司馬子長有言左丘失明厥有國語似是未嘗見左傳<lb/>
　者<lb/>
葉石林有春秋傳其序謂左氏不知經公穀不知史其<lb/>
<pb n="KR3j0188_WYG_017-2a"/>
　論過矣大抵左氏以事傳經故詳於史而義畧公穀<lb/>
　以義釋經故深於義而事畧各名一家之書也故三<lb/>
　傳難於獨行而可以兼考丹陽洪興祖有言學者獨<lb/>
　求於義則其失迂而鑿獨求於例則其失拘而淺斯<lb/>
　言得之矣<lb/>
孟子為長者折枝枝當解作肢體之肢猶云折腰也枝<lb/>
　肢字古或通用<lb/>
類書起於六朝而盛於唐宋本以簡約便於文字之營<lb/>
<pb n="KR3j0188_WYG_017-2b"/>
　搆今其書頗多煩碎不該反覺費力齊梁間士夫之<lb/>
　俗喜徴事以為其學淺深之候若梁武帝與沈休文<lb/>
　徴栗事之類唐宋之間則以資科舉應試尤便於詩<lb/>
　賦韻脚與剪裁餖飣之用故先輩嗤之以為韻府羣<lb/>
　玉秀才是也<lb/>
朱子注楚詞在今餘干之東山其意盖為趙汝愚作也<lb/>
　復為後語以選古人之辭世有議其去取之未當者<lb/>
　盖楚詞之文至東漢而病矣况後世乎文公之㫖則<lb/>
<pb n="KR3j0188_WYG_017-3a"/>
　以無心而㝠㑹賢於不病而呻吟者爾此為第一義<lb/>
　也<lb/>
中山劉禹錫敘韋處厚文集曰公未為近臣以前所著<lb/>
　詞賦贊論記述銘志皆文士之詞也以才麗為主自<lb/>
　入為學士至宰相以往所執筆皆經綸制置財成潤<lb/>
　色之詞也以識度為宗觀其發徳音福生人沛然如<lb/>
　時雨褒元老論功臣穆然如景風命相之册和而莊<lb/>
　命將之誥昭而毅薦賢能其氣似孔文舉論經學其<lb/>
<pb n="KR3j0188_WYG_017-3b"/>
　博似劉子駿發十難以摧言利其辯似管夷吾其推<lb/>
　賞甚盛矣今處厚之集人間少見信如所序當居陸<lb/>
　宣公韓文公之右矣然跡其所論次者亦可為摛文<lb/>
　之典要也<lb/>
髙似孫子畧摘取文子精語云神者智之淵神清則知<lb/>
　明智者心之府智公則心平似有見者但論知却是<lb/>
　倒説當曰心者智之府心平則智公<lb/>
馬記班書並為史家冠冕後有作者不能是過然毁譽<lb/>
<pb n="KR3j0188_WYG_017-4a"/>
　之言殆非一家聊記人倫之鑑其稱馬者則曰太史<lb/>
　公書指意之深逺寄興之悠長微而顯絶而續正而<lb/>
　變文見於此而義起於彼有若魚龍之變化不可得<lb/>
　蹤跡者矣非之者曰以三千年之史籍而跼蹐於七<lb/>
　八種之書所可為遷恨者博不足也全用舊文間以<lb/>
　俚俗所可為遷恨者雅不足也譽班者則曰西漢著<lb/>
　書制作之工如英莖咸韶音節超詣後之作者莫能<lb/>
　及其彷彿罵之者曰六帝之前盡竊遷書既不以為<lb/>
<pb n="KR3j0188_WYG_017-4b"/>
　慙六世之後資於賈逵劉歆復不以為恥不但互相<lb/>
　短長而已學者將孰據耶<lb/>
自三代以來廟制各不同按喪服小記王者立四廟禮<lb/>
　緯又謂夏無太祖宗禹而已則五廟殷人祖契而宗<lb/>
　湯則六廟周祖后稷而宗文武則七廟故天子七廟<lb/>
　有其人則七無其人則五若諸侯廟制雖有其人不<lb/>
　得過五王肅謂君臣同制者非也夫禹之父鯀嘗郊<lb/>
　矣而不廟文王猶事殷也而百世不遷然則親親尊<lb/>
<pb n="KR3j0188_WYG_017-5a"/>
　尊何説耶<lb/>
文公論昭穆亦具二説按昭之為言朝也取其向明也<lb/>
　穆之為言北也取其深遠也古者宫室皆東向故昭<lb/>
　穆之義起於南北而無取於東西也文公謂羣廟之<lb/>
　列則左為昭右為穆祫祭之位則北為昭而南為穆<lb/>
　故中庸章句亦謂之左昭右穆云其論太祖特廟則<lb/>
　云生居九重窮極壯麗没祭一室不過尋丈之間以<lb/>
　為孝子順孫之心有所不安若然則秦皇漢武之所<lb/>
<pb n="KR3j0188_WYG_017-5b"/>
　為厚葬猶為合理與恐於幽明人鬼之義皆為未精<lb/>
　豈一時有為之言耶<lb/>
曽子問尸神象也此言極有意義古人用尸以象神正<lb/>
　是欲收斂生者之精神以奉祭與思成羮墻之義合<lb/>
　文公謂古人用尸本與死者是一氣又以生人精神<lb/>
　去交感他那精神是㑹附着他歆享此近於巫覡之<lb/>
　説<lb/>
班固贊漢帝系曰渉魏而東遂為豐公豐公即太上皇<lb/>
<pb n="KR3j0188_WYG_017-6a"/>
　自豐公已上無聞焉其後申屠嘉等議以髙帝為太<lb/>
　祖之廟文帝為太宗之廟漢之廟制如此未嘗上推<lb/>
　最近朴實<lb/>
婁敬説髙祖都闗中其論美矣雖子房亦亟是之所謂<lb/>
　阻三面而守一隅以制東諸侯此亦乗秦之弊而言<lb/>
　爾其詳於内而畧於外甚矣山東諸侯皆吾中原故<lb/>
　土施徳行仁文經武緯何所不可自今觀之闗中形<lb/>
　勝乃當西北二邊故漢唐都長安數有兵患皆慘於<lb/>
<pb n="KR3j0188_WYG_017-6b"/>
　東諸侯正難以執一論也<lb/>
唐張齊賢曰始封之君謂之太祖太祖之廟百世不遷<lb/>
　漢髙起布衣無始封祖即髙祖為太祖魏晉亦然想<lb/>
　當時無禘祭有祫祭而已商周之稷契正如人家門<lb/>
　第偶自有人茍無其人何必模倣以自誣其上世也<lb/>
姚崇宋璟並號名相當𤣥宗將幸東都適太廟四室壊<lb/>
　宋璟則曰陛下三年之制未終遽爾行幸恐未契天<lb/>
　心災異為戒願且停車駕姚崇則曰太廟屋材皆苻<lb/>
<pb n="KR3j0188_WYG_017-7a"/>
　堅時物嵗久朽腐而壊適與行期相㑹何足異也且<lb/>
　王者以四海為家陛下以闗中不稔幸東都百官供<lb/>
　擬已備不可失信但應遷神主於太極殿更修太廟<lb/>
　如期自行耳𤣥宗大喜從之禇無亮以為隋文富有<lb/>
　天下遷都之日豈取苻氏舊材以立太廟乎此諂諛<lb/>
　之言耳𤣥宗亦弗聽自古帝王樂於適巳况𤣥宗乎<lb/>
　但姚崇豈應如此舉措姚宋之優劣於此見矣<lb/>
漢宣詔尊孝武為世宗夏侯勝議獨曰武帝雖有攘四<lb/>
<pb n="KR3j0188_WYG_017-7b"/>
　夷廣土斥境之功然多殺士衆竭民財力奢泰無度<lb/>
　天下虚耗百姓流離物故者半蝗蟲大起赤地數千<lb/>
　里或人民相食畜積至今未復無徳澤於民不宜公<lb/>
　卿共難勝曰此詔書也勝曰詔書不可用也人臣之<lb/>
　誼宜直言正論非茍阿意順㫖議已出口雖死不悔<lb/>
　於是得罪下獄而世宗竟立廟按勝不諱本朝而執<lb/>
　議甚堅此可見漢世士大夫質直如此獨存古意不<lb/>
　行可也<lb/>
<pb n="KR3j0188_WYG_017-8a"/>
漢調兵之制民年二十三為正一嵗為衛士二嵗為材<lb/>
　官騎士習射御騎馳戰陳年六十五衰老乃得免為<lb/>
　庶民就田里唐太宗府兵亦有凡民年二十為兵六<lb/>
　十而免之制按此法甚善今宜用之於三邊始於軍<lb/>
　餘及於土著厚其資糧給之器械則勝兵可得比於<lb/>
　鎮兵京卒調遣過之遠甚<lb/>
南宋名將稱張韓劉岳葉水心論之曰究其勲庸多是<lb/>
　削平内寇撫定東南縱有小勝不能補過卒用屈巳<lb/>
<pb n="KR3j0188_WYG_017-8b"/>
　講和之䇿以成晏安江沱之計予以為此責備之詞<lb/>
　爾又指其實而議之曰自靖康破壊維揚倉卒海道<lb/>
　艱難杭越草創而諸將自誇雄豪劉光世張俊吳玠<lb/>
　兄弟韓世忠岳飛各以成軍雄視海内玩敵養兵無<lb/>
　若劉光世任數避事無若張俊當是時也隨意誅剥<lb/>
　無復顧惜志意咸滿仇疾互生非特北方不可取而<lb/>
　南方亦未易定也此其論宜公矣豈二吳韓岳尚未<lb/>
　免此耶及觀汪彦章之奏劾有曰劉光世韓世忠張<lb/>
<pb n="KR3j0188_WYG_017-9a"/>
　俊王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>之徒身為大將飛揚跋扈不循法度所至驅<lb/>
　掠甚於敵人又曰張俊明州僅能少抗奈何敵未退<lb/>
　數里間而引兵先遁是殺明州一城生靈而髙宗再<lb/>
　有館頭之行者張俊使之也杜充守建康韓世忠守<lb/>
　京口劉光世守九江其措置要害非不善也而世忠<lb/>
　八九月間已掃鎮江所儲之資盡裝海船焚其城郭<lb/>
　為逃遁之計杜充力戰于前世忠王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>卒不為用光<lb/>
　世亦偃然坐視不出一兵方與韓某朝夕飲宴敵至<lb/>
<pb n="KR3j0188_WYG_017-9b"/>
　數十里間而不知則失建康犯兩浙乗輿震驚者世<lb/>
　忠王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>使之也失豫章而太母播越六宫流離者光<lb/>
　世使之也俊自明引兵至温道路一空民皆逃奔山<lb/>
　谷世忠逗留秀州放軍四掠執縛縣宰以取錢糧雖<lb/>
　宸翰召之三四而不來元夕取民間子女張燈髙㑹<lb/>
　<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>自信入閩所過邀索千計公然移文曰無使枉害<lb/>
　生靈其意果安在哉當時事勢若此髙宗周旋其間<lb/>
　亦難矣彦章欲先斬王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>以次論法又欲於偏禆中<lb/>
<pb n="KR3j0188_WYG_017-10a"/>
　擇人隂為諸將之代當時偏禆中不知果有出於諸<lb/>
　將之右者乎<lb/>
鼂錯言于文帝曰遠方之卒守塞一嵗而更不如選常居者<lb/>
　家室田作且以備之以便為之髙城深塹具藺石布<lb/>
　渠答復為一城其内城間百五十歩要害之處通川<lb/>
　之道設立城邑毋下千家為中周虎落<lb/>
本朝丘文莊公濬有言長生邊陲者慣戰而耐苦不徒<lb/>
　為國而亦各自為其家皆通論也<lb/>
<pb n="KR3j0188_WYG_017-10b"/>
後魏經畧江淮於水運之次隨便置倉水次倉自此始<lb/>
唐御史大夫李承嘉嘗召諸御史責曰近日御史言事<lb/>
　不咨大夫禮乎御史蕭至忠曰御史人君耳目比肩<lb/>
　事主得自彈事不相闗白若先白大夫而許彈事如<lb/>
　彈大夫不知白誰也至忠之言侃侃綽有風裁惜乎<lb/>
　承嘉出於私意一時語塞若有至公之心盍應之曰<lb/>
　如彈大夫即白大夫有何不可今制御史有劾坐堂<lb/>
　都御史者亦即具呈此尤可見公道<lb/>
<pb n="KR3j0188_WYG_017-11a"/>
宋制御史入臺滿十旬無章疏者有辱臺之罰此意雖<lb/>
　善而不圓使十旬之内無事可言須强聒耶夫御史<lb/>
　之言當考其當否與大小不當拘其疏數與近遠<lb/>
梁阮孝緒著髙隱傳分為三品言行超逸名氏弗傳為<lb/>
　上篇始終不變姓名可録為中篇挂冠人世栖心塵<lb/>
　表為下篇劉敞兄弟讀其中篇凡一百三十七人予<lb/>
　頗愛其有義例不必風猷具姓名亦可也<lb/>
蘆織席在處有之吾海濵人謂蘆䕠自六朝已有此語<lb/>
<pb n="KR3j0188_WYG_017-11b"/>
　從草從廢名見劉敞傳鄉人謂織席時蘆每飛起故<lb/>
　飛聲轉而為䕠亦方言也<lb/>
河入中國古今異宜後世講河事者非一家總之文多<lb/>
　實少故罕成跡惟有費才力費日月以俟其自定而<lb/>
　已禹貢曰浚川孟子曰水由地中行此二言者古今<lb/>
　不可易之定理也後世之明於河事者亦有賈讓之<lb/>
　三䇿亦有賈魯之三法若余闕所謂中原之地平曠<lb/>
　夷衍無洞庭彭蠡以為之匯故河嘗横潰為患斯言<lb/>
<pb n="KR3j0188_WYG_017-12a"/>
　也尤為要切似非諸家所及大抵河患有二曰决曰<lb/>
　溢决生於不能達溢生於無所容徙潰者决之小也<lb/>
　汎濫者溢之小也雖然决之害間見而溢之害頻嵗<lb/>
　有之被害尤大者則當其衝也是與河爭也其原盖<lb/>
　由於戰國非一日矣使賈魯之三法遂而有成亦小<lb/>
　補耳且當嵗嵗為之其勞其費可勝言哉今欲治之<lb/>
　非大棄數百里之地不可先作湖陂以瀦漫波其次<lb/>
　則濵河之處倣江南圩田之法多為溝渠足以容水<lb/>
<pb n="KR3j0188_WYG_017-12b"/>
　然後濬其淤沙由之地中而後潤下之性必東之勢<lb/>
　得矣<lb/>
三年耕必有一年之蓄以三十年之通制國用自商周<lb/>
　謂之王制法莫善於此者矣自今更有可論者盖古<lb/>
　者建都皆在西北其地髙炕可以盖藏又即其地之<lb/>
　所出者亦少轉輸之費今京師北奠經費咸仰給於<lb/>
　東南東南卑濕再嵗無糧漕輓以來毎石必倍雖使<lb/>
　力耕常稔浥爛之餘與船運之費亦已再倍矣求一<lb/>
<pb n="KR3j0188_WYG_017-13a"/>
　年之餘於三年之内比古尤難愚謂冗食不可以不<lb/>
　汰而廢田不可以不開區區徒事於東南其未形之<lb/>
　變可勝道哉<lb/>
一騎紅塵妃子笑無人知是荔枝來此唐𤣥宗時事説<lb/>
　者以為濾州充貢耳荔枝鮮味不堪逺寄漢和帝時<lb/>
　明言南海獻荔枝龍眼則來長安遠矣<lb/>
宋神宗初宗室袒免之外不復推恩袒免之内以試出<lb/>
　仕<hi>蘇頴濵文</hi>
<pb n="KR3j0188_WYG_017-13b"/>
本朝初總計天下税糧共二千九百四十三萬餘浙江<lb/>
　一布政司二百七十五萬二千餘蘇州一府二百八<lb/>
　十萬九千餘松江一百二十萬九千餘浙當天下九<lb/>
　分之一蘇嬴於浙以一府視一省天下之最重也松<lb/>
　半於蘇蘇一州七縣松才兩縣較蘇之田四分處一<lb/>
　則天下之尤重者惟吾松也<lb/>
黄河水異凡立春後凍解候水初至凡一寸則夏秋當<lb/>
　至一尺謂之水信二月三月曰桃花水春末曰菜花<lb/>
<pb n="KR3j0188_WYG_017-14a"/>
　水四月末曰麥黄水五月曰𤓰蔓水六月中旬後曰<lb/>
　樊山水七月曰豆花水八月曰荻苗水九月曰登髙<lb/>
　水十月曰復漕水十一月十二月曰蹙凌水非時汎<lb/>
　漲曰客水其勢移谼横注岸如刺毁曰劄岸漲溢踰<lb/>
　防曰抹岸掃岸故朽潛流刺其下曰搨岸浪勢旋激<lb/>
　岸土上隤曰淪捲逆漲曰上展順漲曰下展直流中<lb/>
　屈曲横射曰陘<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>水猛驟移其將澄處望之明白曰<lb/>
　拽白又曰明灘其汩起處輒能溺舟者曰蔫浪水水<lb/>
<pb n="KR3j0188_WYG_017-14b"/>
　退淤澱夏則膠土肥腴初秋則黄滅土頗為壤深秋<lb/>
　則白滅土霜降後皆沙也<lb/>
茶之名見於王褒僮約<lb/>
黄小唐制凡民始生為黄四嵗為小<lb/>
輿地以河南為中而汝寧又居河南之中故汝陽縣北<lb/>
　三里有山名天中云測影植圭莫凖於此<lb/>
予為國子司業時彭幸菴澤以太子太保為都察院左<lb/>
　都御史欲舉曹端從祀夫子廟庭以為本朝理學之<lb/>
<pb n="KR3j0188_WYG_017-15a"/>
　冠予時不敢主張予亦不甚知其為人及來提學山<lb/>
　西始訪求之端字正夫别號月川澠池人永樂戊子<lb/>
　鄉舉己丑中副榜仕為霍州蒲州學正後卒𦵏霍州<lb/>
　髙氏原正綂間蒲州謝御史琚記其祠堂有曰聖朝<lb/>
　道學大明崤澠之間有月川曹先生出焉自㓜以聖<lb/>
　賢為己任其言曰佛氏以空為性非天命之性人受<lb/>
　之中老氏以虚為道非率性之道人由之路嘗著家<lb/>
　規輯畧釋太極西銘通書又作存疑録夜行燭編儒<lb/>
<pb n="KR3j0188_WYG_017-15b"/>
　家宗綂譜撰月川詩圖孝經有述解性理有文編孝<lb/>
　親弟長崇正厚倫其稱述如此又按幸菴西歸時曽<lb/>
　柬河南巡撫都憲李梧山先生充嗣曰我朝一代文<lb/>
　明之盛經濟之學莫盛於誠意伯劉公潛溪宋先生<lb/>
　至於道學之傳則斷自澠池月川曹先生始也先生<lb/>
　少負奇質知讀書即慕聖賢之學修己教人治家事<lb/>
　親奉先化俗率自躬行心得以推行之為霍蒲二庠<lb/>
　學正三典陜西文衡四方學者從之甚衆虚往實歸<lb/>
<pb n="KR3j0188_WYG_017-16a"/>
　各有成就河東薛文清公最推尊之先生再典霍庠<lb/>
　教也霍人事先生如父母既而卒於霍遂留葬於彼<lb/>
　吾蘭翰林編修卓菴黄先生過澠池拜其祠而詢其<lb/>
　墓所僉曰在霍卓菴嘆曰狐死正丘首老先生一代名<lb/>
　儒魂魄獨不思故鄉乎遂捐貲屬縣尹並乃郎琇等<lb/>
　移葬澠池今其子孫有為省祭官監生者而其所著<lb/>
　書不下千種藏於家亦有刋行傳布者又曰曹先生<lb/>
　子孫門祚衰薄遺書亦恐久而散亡矣據所稱許盖<lb/>
<pb n="KR3j0188_WYG_017-16b"/>
　好學篤信之人其於斯文道綂之所繫者竟何如也<lb/>
　予少嘗得其所著四書詳説者要皆羽翼朱傳似亦<lb/>
　舉業之書也當訪其遺書并考論之彭柬所指卓菴<lb/>
　即黄諫廷臣先生也<lb/>
異端文字不能不作要有體裁揭文安公徯斯嘗為元<lb/>
　宗室作長明燈記有曰夫燈者所以繼日月之明也<lb/>
　日雖至明而不能恒乎夜月雖至明而不能燭乎晝<lb/>
　故必假膏火以濟其明日月之明不可已而膏火之<lb/>
<pb n="KR3j0188_WYG_017-17a"/>
　明亦不可已譬猶人君之治天下雖極明盛不能徧<lb/>
　觀必假乎臣以達乎明而被乎物故天下不可一日<lb/>
　無明君亦不可一日無賢臣其文暢達可以為法<lb/>
東漢淮瀆廟記<lb/>
　延熹六年正月八日乙酉南陽太守中山盧奴君處<lb/>
　正好禮尊神敬祀以淮水出平氏始於太復潛行地<lb/>
　中見于陽口立廟桐栢春秋崇奉災異告愬水旱請<lb/>
　求位比諸侯聖漢所尊受珪上帝太常定甲郡守奉<lb/>
<pb n="KR3j0188_WYG_017-17b"/>
　祀齊潔沉祭從郭君以來二十餘年不復身至遣行<lb/>
　承事簡畧不敬明神弗歆災害以生五嶽四瀆與天<lb/>
　合徳仲尼慎祭常敬神在若淮則大聖親之桐柏奉<lb/>
　建廟祀崎嶇逼狭開拓神門立闕四達増廣壇場飾<lb/>
　治華盖髙大殿宇整齊傳館石獸表道靈龜十四衢<lb/>
　廷𢎞敞宫廟髙峻祇慎慶祀一年再至躬進三牲執<lb/>
　玉以沉為民祈福靈其報祐天地清和嘉祥昭格禽<lb/>
　獸碩茂草木紛紛黎庶賴祉民用作頌其詞曰泫泫<lb/>
<pb n="KR3j0188_WYG_017-18a"/>
　淮水聖禹所導湯湯其逝惟海是造疏穢濟遠柔順<lb/>
　其道弱而能强仁而能武晝夜不舍明哲所取實為<lb/>
　四瀆與河合矩烈烈明府如古之則䖍恭禮祀不愆<lb/>
　其徳惟前廢弛匪功匪力災異以興隂陽以忒陟彼<lb/>
　髙岡臻兹廟側肅肅其敬靈其降福雍雍其和民用<lb/>
　悦服穰穰其慶年穀登殖望君輿馬扶老抑息慕君<lb/>
　塵軌奔走忘食懐君惠賜思君罔極于胥樂兮傳千<lb/>
　萬億按漢碑之傳世完好能讀如此者鮮矣或云浚<lb/>
<pb n="KR3j0188_WYG_017-18b"/>
　儀吳炳嘗重定其文而書之<lb/>
論語詩書執禮傳者云禮獨言執者以人所執守而言<lb/>
　似費分疏愚恐執字有誤疑即埶字耳埶藝古通用<lb/>
　所謂游於藝也不知是否執禮之文再無經見况子<lb/>
　不語怪力亂神與此章互相發各是四者按古稱六<lb/>
　經亦謂之六藝此之雅言或是詩書禮樂耳盖易具<lb/>
　性命子所罕言樂一埶也故又曰成於樂<lb/>
呉幼清曰兵農既分制雖非古然兵受廩給不耕而食<lb/>
<pb n="KR3j0188_WYG_017-19a"/>
　雖勞而不怨民出賦税免於征行雖貧而不勞若夫<lb/>
　募兵之法懸以重賞使自應募而又使之二十備戎<lb/>
　行五十免軍役此可謂通論於今可行<lb/>
盤盂黄帝史孔甲所作也凡二十六篇<hi>名見漢書田蚡傳</hi>
中庸雜出戴記至二程始尊信而表章之今獨行與六<lb/>
　經並晉戴顒嘗傳中庸梁武帝為中庸講疏然已有<lb/>
　知中庸者矣非但始於宋也<lb/>
俞永華亭人洪武中知汝州魯山縣首革吏弊决積訟<lb/>
<pb n="KR3j0188_WYG_017-19b"/>
　修學校親為諸生講説經史正句讀校文理士風翕<lb/>
　然以盛陞禮部主客司主事<hi>見河南通志</hi>
　<lb/>
　<lb/>
　<lb/>
　<lb/>
　<lb/>
　儼山外集卷十七<lb/>
</p>
<p>
</p>
  </div>
</body>
</text>
</TEI>
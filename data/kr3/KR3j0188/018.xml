<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷十八</head> <lb/>
    <p>
<pb n="KR3j0188_WYG_018-1a"/>
欽定四庫全書<lb/>
　儼山外集卷十八<lb/>
　　　　　　　　　　　　　明　陸深　撰<lb/>
　　豫章漫抄一<lb/>
南昌武寧縣地名常州亥盖市井之區謂之亥者不知<lb/>
　何所取義豈方言耶嶺南謂之虚柳子厚詩綠荷包<lb/>
　飯趂虚人是已其義盖取市㑹不常多虚日也又古<lb/>
　語云市朝滿而夕虚也古詩云日中市朝滿其語多<lb/>
<pb n="KR3j0188_WYG_018-1b"/>
　有所本按虚墟古字通用丘墟或有壟斷之義惟西<lb/>
　蜀謂之疾解之者曰如瘧疾間而復作也甚無謂北<lb/>
　方謂之集聲轉謂之積積豈疾即集之謂耶南方謂<lb/>
　之行鎮店南中諸夷謂之場每以卯丑酉日為市故<lb/>
　曰兎場牛場雞場豈用亥日為市故謂之亥云<lb/>
朱宗晦華亭人洪武間知靖安縣志稱其愛民禮士潔<lb/>
　已奉公修壇壝興學校治橋道勸農桑綽有政聲<lb/>
洪武間松江太守黄輅字子威進賢人宣徳間蘇州太<lb/>
<pb n="KR3j0188_WYG_018-2a"/>
　守况鍾字伯律靖安人皆起吏員皆生南昌皆有能<lb/>
　聲<lb/>
江西通志載豐城朱善備萬洪武初赴廷試第一授翰<lb/>
　林院修撰則備萬當為本朝狀元第一而無錄傳焉<lb/>
　實錄所載善洪武初為郡學教授八年被薦除翰林<lb/>
　修撰後陞文淵閣大學士卒與通志微不同按本朝<lb/>
　科第鄉試則以子午卯酉年會試則以辰戌丑未年<lb/>
　因事則移易故進士科有兩甲申其一以太宗渡江<lb/>
<pb n="KR3j0188_WYG_018-2b"/>
　其一以文場火故也太祖以洪武三年庚戌鄉試明<lb/>
　年辛亥則吳伯宗為狀元後至十八年開科值乙丑<lb/>
　則程以善為狀元一云陳以善登科錄又載丁顯按<lb/>
　臨江練安子寧登洪武乙丑榜第二名則花綸為狀<lb/>
　元今金川玉屑中所載送花狀元應詔歸娶詩又按<lb/>
　水東日記載髙皇帝夢雙絲墜地時張顯宗狀元及<lb/>
　第豈即丁顯或更姓耶二十一年戊辰則任亨泰為<lb/>
　狀元世傳太祖首開科得亨泰甚喜其名盖據所刻<lb/>
<pb n="KR3j0188_WYG_018-3a"/>
　登科錄而言其實不然自任以前已有人矣辛未則<lb/>
　許觀<hi>備遺錄以為黄觀</hi>今登科錄所載則韓克忠是嵗六月<lb/>
　再廷試故也甲戌則張信丁丑則陳安庚辰則胡靖<lb/>
　建文之首科也更名廣一云本名廣靖則唱第時所<lb/>
　更也<lb/>
浮梁程尚書瑀記漫吾亭曰夫逺名利之畏途而從事<lb/>
　於谿山之勝是舍世間之桎梏就物外之羈馽不近<lb/>
　以五十歩笑百歩也其言似有見者<lb/>
<pb n="KR3j0188_WYG_018-3b"/>
商文毅公輅字𢎞載仕至尚書大學士自鄉試至廷試<lb/>
　皆第一世稱為三元本朝三元者唯文毅一人<lb/>
泰和尹文和公正言瑣綴錄中所載佀鍾強珍二公以<lb/>
　名相謔事固有偶然者因憶余乙丑科内閣試庶吉<lb/>
　士以春隂為詩題下註不拘體同年王韋欽佩作歌<lb/>
　行為諸老所賞時柴墟儲静夫罐為太僕少卿過訪<lb/>
　欽佩予時在座因索其稿讀之至警句云朱闌十二<lb/>
　晝沈沈畫棟泥融燕初乳柴墟擊節歎賞曰絶似温<lb/>
<pb n="KR3j0188_WYG_018-4a"/>
　李予曰本是王韋盖指摩詰蘇州以戲之為之一笑<lb/>
　吉水徐舜和先生穆為翰林侍讀以生朝設席邀諸<lb/>
　吉士㑹飲凡同年會皆序齒若至座主家則門生遜<lb/>
　一席舜和嘗考易房時徐子容穆伯潛皆執門生禮<lb/>
　舜和以次行酒大聲曰徐穆二生坐於此而忘其名<lb/>
　之自呼也亦為之一笑<lb/>
誠意伯劉基甞丞髙安登至元間進士盖重紀至元云<lb/>
黄恭正統間贑州知府通志備書其律己謙卑莅事勤<lb/>
<pb n="KR3j0188_WYG_018-4b"/>
　慎興學校勸農桑以憂去郡人至今思之吾松江人<lb/>
　由舉人<lb/>
世間翫戲之具惟奕盛傳其次則象戲又次則抹牌近<lb/>
　刻打馬圖人少習之又别有七國象棋以為出於温<lb/>
　公或未必然亦猶俗云堯以奕誨丹朱也至南史諸<lb/>
　紀傳中却載圍棋在第㡬品此尤為可笑古之摴蒱<lb/>
　陸博今皆不傳漢魏所尚彈棋亦不復見矣想諸伎<lb/>
　倆亦自隨時興廢而俚俗者尤為不常元滕玉宵自<lb/>
<pb n="KR3j0188_WYG_018-5a"/>
　敘少時以累棋蠟鳯為戯不知所謂蠟鳯者又何事<lb/>
　耶黄山谷小詞又有打揭之戱至謂小五出來跋翻<lb/>
　和九若要十一花下死管十三不如十二似有譜者<lb/>
　此雖無益之事覽之茫然殊以博洽為愧<lb/>
景時字秀發華亭人宋慶元三年知吉安府龍泉縣水<lb/>
　沴之餘一意拊摩催科不迫修學校建譙樓縣倉嘗曰<lb/>
　吾於龍泉政事無以踰人惟不擾二字始終守之<lb/>
宋孝宗升祔將復祧廟孫逢吉言太祖造邦與漢髙帝<lb/>
<pb n="KR3j0188_WYG_018-5b"/>
　同而未正東向之位當此時宜更定晦庵時為侍講<lb/>
　不以為然以為殷周之祖是謂稷契典禮不逺稽於<lb/>
　三代乃近法於漢唐逢吉曰我宋之興與商周異安<lb/>
　得以稷契為比不酌人情而必曰三代人將得而議<lb/>
　矣此當以逢吉之言為正逢吉字説之龍泉人<lb/>
江西大家頼糧經催之人往往設法取價於小户有糧<lb/>
　不滿升者索銀至五六錢其名曰小包大吾邑三鄉<lb/>
　嵗難並稔大家有立户在此一鄉而田畝在彼一鄉<lb/>
<pb n="KR3j0188_WYG_018-6a"/>
　者此鄉遭荒而彼鄉成熟則據户蠲免謂之熟作荒<lb/>
　事相偶類皆弊政也<lb/>
紅巾賊李明號饒大膽據福安凡十年甲辰鄧國公愈<lb/>
　擒其父子始平之元末兵起皆以紅抹額稱紅巾者<lb/>
　不獨一李明也按元至正十二年壬辰正月紅巾破<lb/>
　九江閏三月蘄黄沔陽紅巾破江州江州即九江我<lb/>
　太祖髙皇帝以是年六月與中山王等二十四人始<lb/>
　起義畧定定逺後戊戌紅巾徐真一下陳友諒始據<lb/>
<pb n="KR3j0188_WYG_018-6b"/>
　江西時改元天啓明年己亥為天啓二年四月又改<lb/>
　天定五月陳友諒自稱大義元年庚子辛丑年十一<lb/>
　月矮陳㕘政據太和改稱龍鳯七年明年壬寅二月<lb/>
　又作大義三年癸卯大義四年八月友諒敗亡改徳<lb/>
　夀元年明年甲辰徳夀二年仍改稱龍鳯十年明年<lb/>
　乙巳又明年丙午至丁未為吳元年戊申正月初四<lb/>
　日我太祖髙皇帝改元洪武按癸卯即至正二十三<lb/>
　年時明玉珍僭號于蜀自將紅巾三萬攻雲南亦稱<lb/>
<pb n="KR3j0188_WYG_018-7a"/>
　紅巾云<lb/>
江西府州縣皆被帶山谿有田有險其阻深者尤勝大<lb/>
　抵賦税難清盜賊易起則府州官之入銜如前代勸<lb/>
　農監押之類皆不可廢而縣令尤急按唐縣七等一<lb/>
　曰赤京都所治二曰畿京之旁邑三曰望滿四千户<lb/>
　四曰緊三千户以上五曰上千户以上六曰中不滿<lb/>
　千户七曰下五百户以下凡注為令總治民政勸課<lb/>
　農桑與户口賦役錢榖賑濟給納之事皆掌之有孝<lb/>
<pb n="KR3j0188_WYG_018-7b"/>
　弟行義聞于鄉閭者申州激勸以勵風俗有戍兵則<lb/>
　兼兵馬都監或監押其職守若是宋政和二年詔<lb/>
　縣令以十二事遵行一曰敦本業二曰興地利三曰<lb/>
　戒游手四曰謹時候五曰戒茍簡六曰厚積蓄七曰<lb/>
　備水旱八曰戒宰牛九曰置農器十曰廣栽植十一<lb/>
　曰恤田户十二曰無妄訟而以勸課農桑總之因考<lb/>
　前代官制漫錄於此<lb/>
　宋府設官<lb/>
<pb n="KR3j0188_WYG_018-8a"/>
　　知軍事通判軍事<hi>各一員並兼管内勸農營田事</hi>
　　軍判官<hi>一員</hi>
　　錄事司理司户司法㕘軍<hi>各一員</hi>
　　軍學教授<hi>一員</hi>　　　　兵馬都監本軍駐劄<hi>一員</hi>
　　監押<hi>四員添差者不與</hi>　　　巡檢<hi>一員</hi>
　　巡轄馬遞鋪<hi>一員</hi>　　　監在城酒税<hi>一員</hi>
　　監户部贍軍酒庫<hi>一員</hi>
　元府設官<lb/>
<pb n="KR3j0188_WYG_018-8b"/>
　　總管府達嚕噶齊總管<hi>各一員皆兼管内勸農事</hi>
　　同知治中府判<hi>各一員</hi>
　　推官<hi>二員</hi>
　　經歴知事照磨兼架閣<hi>各一員</hi>
　　司獄<hi>一員</hi>
　　中萬户達嚕噶齊正萬户副萬户<hi>各一員</hi>
　　鎮撫經歴知事照磨<hi>各一員</hi>
　　千户所一十一奕每奕千户<hi>三員</hi>
<pb n="KR3j0188_WYG_018-9a"/>
　　百户<hi>三十員</hi>　　　　　彈壓<hi>三十員</hi>
　　每奕又各有首領官<hi>一員</hi>
　宋州設官<lb/>
　　知軍州事通判軍州事<hi>各一員並兼管内勸農營田事</hi>
　　軍事推官軍州判官<hi>各一員</hi>
　　錄事司理司戸司法㕘軍<hi>各一員</hi>
　　軍學教授<hi>一員</hi>　　　　兵馬都監本軍駐劄<hi>一員</hi>
　　監押<hi>四員添差者不與</hi>　　　廵檢<hi>一員</hi>
<pb n="KR3j0188_WYG_018-9b"/>
　　巡轄馬逓鋪<hi>一員</hi>　　　監在城酒税<hi>一員</hi>
　　監户部贍軍酒庫<hi>一員</hi>
　元州設官<lb/>
　　達嚕噶齊知州<hi>各一員並兼管内勸農事</hi>
　　同知州判<hi>各二員</hi>　　　提控案牘都目<hi>各一員</hi>
　　儒學教授學正學録直學<hi>各一員</hi>
　　六齋訓導<hi>各一員</hi>　　　官州峽江提領<hi>各一員</hi>
　　税務提領大使副使<hi>各一員</hi>
<pb n="KR3j0188_WYG_018-10a"/>
　　酒務提領大使副使<hi>各一員</hi>
　宋縣設官<lb/>
　　知縣<hi>一員兼管内勸農營田事</hi>　　縣丞主簿縣尉<hi>各一員</hi>
　元縣設官<lb/>
　　達嚕噶齊縣尹<hi>各一員並兼管内勸農營田事</hi>
　　縣丞<hi>二員</hi>　　　　　　主簿縣尉典史<hi>各一員</hi>
　　教諭<hi>一員</hi>　　　　　　訓導<hi>四員</hi>
　　蒙古學教授學正<hi>各一員</hi>
<pb n="KR3j0188_WYG_018-10b"/>
　　醫學教授學正學錄<hi>各一員</hi>
　　惠民局官醫提領<hi>一員</hi>
　　隂陽學教授<hi>一員</hi>
　　税課提領大使及副使<hi>各一員</hi>
　　酒務提領大使及副使<hi>各二員</hi>
　　驛提領<hi>一員</hi>　　　　　鎮市廵檢<hi>各一員</hi>
　<lb/>
　儼山外集卷十八<lb/>
</p>
<p>
</p>
  </div>
</body>
</text>
</TEI>
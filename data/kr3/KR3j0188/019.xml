<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷十九</head> <lb/>
    <p>
<pb n="KR3j0188_WYG_019-1a"/>
欽定四庫全書<lb/>
　儼山外集卷十九<lb/>
　　　　　　　　　　　　　　明　陸深　撰<lb/>
　　豫章漫抄二<lb/>
袁州萬載縣西北行百里有慈化寺為普庵道場周里<lb/>
　餘甚為宏闊四圍皆山面浸池水如半月有二十四<lb/>
　寮僧衆至二三千正殿深十八丈餘後園中有側栢<lb/>
　甚竒以三人圍之少弱二尺髙二三丈已上分為兩<lb/>
<pb n="KR3j0188_WYG_019-1b"/>
　岐至頂則禿而枝鬚如根相傳以為普庵手植乃倒<lb/>
　栽之此難盡信但木末枯枝堅如鐡石風霜所不能<lb/>
　摧折為少異爾然數百年物也又西過青谿喻氏有<lb/>
　一栢栢植谿上絶似慈化但殊小而頂尤尖秃此樹<lb/>
　與江南垂絲檜是一類但栢身栢葉耳<lb/>
國朝儒臣出翰林者類諡為文惟劉忠愍從其所重陳<lb/>
　莊靖則避其名此李文正公序董文僖集語也按曾<lb/>
　棨諡榮襄金忠諡文忠是翰林亦有不諡文而諡亦<lb/>
<pb n="KR3j0188_WYG_019-2a"/>
　未嘗避名者恨無從質證也<lb/>
先聖之祥有麟書定世符流傳怪異初不藉是以為輕<lb/>
　重其實䜟緯之始也若甕書云後世修吾書董仲舒<lb/>
　䕶吾車拭吾履發吾笥會稽鍾離意璧有七張伯懐<lb/>
　其一秘書云後有一男子自稱秦始皇上我堂踞我<lb/>
　床顛倒我衣裳至沙丘而亡端門書云趣作法孔氏<lb/>
　沒周姬立彗東出秦人滅胡亥術書既散孔子不滅<lb/>
　皆叶韻可讀特其文明白無隱語廋詞如䜟緯之艱<lb/>
<pb n="KR3j0188_WYG_019-2b"/>
　澁者疑皆事後好竒者為之爾<lb/>
嘉靖十二年予以八月廿六日江藩履任九月六日過<lb/>
　各道相訪入湖東道未時未盡於東方見月時鄭大<lb/>
　㕘時夫朱少㕘子純共觀而異之十一月二日予出<lb/>
　巡湖西是日天氣朗霽晚將至市汊於西方見新月<lb/>
　前月乃小盡是月冬至在二十七日大盡所餘三日<lb/>
　明年乃閏二月以月驗之則是月該小盡若非推歩<lb/>
　之誤則躔度之差必居一於此矣予庚寅嵗在山西<lb/>
<pb n="KR3j0188_WYG_019-3a"/>
　别記冬至與嵗閏亦差一日云推閏歌括云欲知來<lb/>
　嵗閏先算至之餘更看大小盡決定不差殊謂二十<lb/>
　日冬至則所餘十日來嵗則閏十月小盡則九月如<lb/>
　冬至在上旬則數足十二日除之更從一起數焉<lb/>
廬山天池寺以周顛仙興建我太祖髙皇帝御製周顛<lb/>
　仙傳甚竒古中載顛仙以手畫地成圈指謂太祖曰<lb/>
　打破箇桶做箇桶盖隱語代革之事桶統也今人所<lb/>
　戴小㡌以六瓣合縫下綴以簷如桶閻憲副尚友閎<lb/>
<pb n="KR3j0188_WYG_019-3b"/>
　謂予言亦太祖所製若曰六合一統云楊維禎㢘夫<lb/>
　以方巾見太祖問其製㢘夫對以四方平定巾太祖<lb/>
　喜令庶人皆得戴之重佳名也商文毅公輅召用自<lb/>
　編民亦以此巾見<lb/>
洪武二年二月壬辰以翰林直學士詹同侍讀學士秦<lb/>
　裕伯為待制袁涣雎稼為翰林應奉裕伯大名人從<lb/>
　父仕元都就學胄監登第累官至福建行省郎中會<lb/>
　世亂棄官寓揚州復避地松江之上海以養母時張<lb/>
<pb n="KR3j0188_WYG_019-4a"/>
　士誠據姑蘇遣人招之拒不納吳元年上命中書檄<lb/>
　下松江起之裕伯對使者曰裕伯受元爵祿二十餘<lb/>
　年背之是不忠也母喪未終忘哀而出是不孝也不<lb/>
　孝不忠之人何益於人國乃上書于中書固辭洪武<lb/>
　元年省臣復檄起之裕伯稱疾不起上乃手書諭之<lb/>
　曰海濱之民好鬭裕伯智謀之士而居此地茍堅守<lb/>
　不起恐有後悔裕伯拜書遂入朝裕伯博辯善為辭<lb/>
　説上欲命以官屢以故辭至是以為待制<lb/>
<pb n="KR3j0188_WYG_019-4b"/>
洪武二年三月上與翰林待制秦裕伯等論學術上曰<lb/>
　為學之道志不可滿量不可陿意不可矜志滿則盈<lb/>
　量陿則驕意矜則小盈則損驕則惰小則陋故聖人<lb/>
　之學以天為準賢人之學以聖為則茍局扵狹小拘扵<lb/>
　凡近則豈能克廣其學哉裕伯對曰誠如聖諭<lb/>
洪武四年七月上因與侍臣論用將曰秦裕伯常言古<lb/>
　者帝王之用武臣或使愚使貪其説本於孫武然其<lb/>
　言非也夫武臣量敵制勝智勇兼盡豈可謂愚攻城<lb/>
<pb n="KR3j0188_WYG_019-5a"/>
　戰野捐軀殉國豈可謂貪若果貪愚之人不可使也<lb/>
　右三則皆於國史錄出又按洪武三年庚戌應天首<lb/>
　科鄉試召前御史中丞劉基今治書侍御史秦裕伯<lb/>
　為考試官見宋景濂小錄序吾鄉新舊郡縣志載裕<lb/>
　伯事甚畧止具錄手勑故人得傳之今海濱有二秦<lb/>
　氏皆云裕伯後亡友秦文解先自䢴溝來而裕伯嘗<lb/>
　寓揚州或當近之秦監生鈿家收有裕伯上中書書<lb/>
　草云其閘港住宅即裕伯故居初有勑書樓被燬叩<lb/>
<pb n="KR3j0188_WYG_019-5b"/>
　其始末兩家子弟多不能詳鈿云裕伯竟不出而不<lb/>
　知其嘗為翰林侍讀學士又為待制備顧問又為治<lb/>
　書侍御史豈皆非世嫡耶無亦淪落於齊民而忘其<lb/>
　先耶按裕伯在元時已有盛名北方文章多出其手<lb/>
　今間見于元文類中當時必有成集以傳俟訪之若吾<lb/>
　邑志宜題曰流寓今閘港有裕伯題橋訛而呼為俞<lb/>
　伯竒橋云<lb/>
甲午二月三日宿痾初起春隂欲開擁肩輿度石梁掩<lb/>
<pb n="KR3j0188_WYG_019-6a"/>
　映重湖之間徐孺子蘇雲卿之遺跡歴歴在目波光<lb/>
　雲影與胷次相推盪灑然自得<lb/>
趙善鳴字元黙與同年湛元明俱出陳白沙之門三十<lb/>
　年前因元明識其人甲午春以南京户部員外公差<lb/>
　過豫章出許司徒函谷所刻論辯為惠始得盡見一<lb/>
　時賢俊論學之説予向嘗疑氣以成形而理亦賦焉<lb/>
　為有語病今諸公併與性即理也一言為不通之論<lb/>
　大抵義理之學要在悦心處如登山然髙一歩則所<lb/>
<pb n="KR3j0188_WYG_019-6b"/>
　見自别若未至其地而議之何益之有函谷至以太<lb/>
　極圖為周子之真贓實犯此何言與<lb/>
河源出吐蕃朶甘思之西鄙有泉百餘泓水沮洳渙散<lb/>
　方可七八十里淖弱不勝物從髙視之燦若列星是<lb/>
　之謂星宿海云夷言鄂敦諾爾鄂敦星諾爾海也羣<lb/>
　流奔湊近五七里匯二巨澤夷言阿喇勒諾爾也自西<lb/>
　來連屬吞噬迤邐而東行一日程始成川名齊璸河<lb/>
　又二三日程有水西南來名伊哷珠與齊璸合又三<lb/>
<pb n="KR3j0188_WYG_019-7a"/>
　四日程有水南來名呼蘭又有水東南來名伊哷珠<lb/>
　合流會于齊璸其流寖大始曰黄河云然水清人尚<lb/>
　可渉又一二日程乃為九度河九度者水八九股可<lb/>
　度也廣六七里乂四五日程始連濁土人抱革嚢或乘<lb/>
　馬過之亦有象舟傅革以濟僅容二人繼是束以兩<lb/>
　山廣可一里二里或半里深叵測矣<lb/>
　朶甘思之東北鄙有大雪山自腹至頂積雪常不消<lb/>
　山最髙即所謂崑崙也自八九股水至崑崙約計二<lb/>
<pb n="KR3j0188_WYG_019-7b"/>
　十日程河行崑崙南半日程又四五日程至闊即及<lb/>
　闊提二地相屬又三日程始至四達之衢是謂哈喇<lb/>
　伯勒齊爾崑崙之西人跡簡少多處山南其東山益<lb/>
　髙地益下岸亦益狹有狐可一躍過也又行五六日<lb/>
　程有水西南來名細黄河又兩日程有水南來名竒<lb/>
　爾滿出二水合流入河河北行轉西至崑崙北二日<lb/>
　程水過之北流少東又北流約行半月程至貴徳州<lb/>
　州隸河州元所置吐蕃宣慰司也又四五日程始至<lb/>
<pb n="KR3j0188_WYG_019-8a"/>
　積石禹貢所謂導河自積石其地也又五日程至河<lb/>
　州安鄉闗又一日程至打羅坑東北行又一日程洮<lb/>
　河水南來入河又一日程至蘭州過北卜渡至鳴河<lb/>
　州過應吉里州正東行至寧夏南又東行即東勝州<lb/>
　也世言黄河九折彼地有二折盖竒爾滿出及貴徳<lb/>
　州巴濟拉也<lb/>
　言河源者惟此二説為近因刪次元臣潘昂霄所志<lb/>
　如此而併記異同之説于左<lb/>
<pb n="KR3j0188_WYG_019-8b"/>
　按史稱河有兩源一出于闐一出葱嶺于闐水北<lb/>
　行出蔥嶺河注蒲類海不流洑至臨洮出焉今洮水<lb/>
　自南來非蒲類明矣詢之土人言于闐蔥嶺水下流<lb/>
　散之沙磧云<lb/>
　唐吐蕃傳河上流由河洪濟梁南二千里水益狹春<lb/>
　可渉秋夏乃勝舟<lb/>
　山經敦薨之水西流注於泑澤出于崑崙之東北陬<lb/>
　實維河源<lb/>
<pb n="KR3j0188_WYG_019-9a"/>
　又曰陽圩之山河出其中<lb/>
　又曰淩門之山河出其中<lb/>
　水經河出崑崙經十餘國乃至泑澤<lb/>
　穆天子傳陽紆之山河曰馮夷所居是惟河宗<lb/>
　漢張騫使西域以為能窮河源盖出於傳聞所云織<lb/>
　女支機石者妄也<lb/>
　其言崑崙最妄者云去嵩髙五萬里閬風𤣥圃瑤池<lb/>
　華蓋為仙人所居云<lb/>
<pb n="KR3j0188_WYG_019-9b"/>
　西域記稱阿耨達大山即崑崙山<lb/>
　地理志稱崑崙山在臨羌西<lb/>
　吐蕃傳亦稱三山中髙而四下曰紫山古所謂崑崙<lb/>
　者其言頗是宋人比之饅頭撚尖者或合元柯九思<lb/>
　以為崑崙行一月始窮河源所謂星宿海者更在崑<lb/>
　崙之西數千里之外唐史所載河源在紫山之間者<lb/>
　亦未盡事實也<lb/>
　凡言程以日記者廣邈之野難以歩測訃一日之力<lb/>
<pb n="KR3j0188_WYG_019-10a"/>
　約可百里而潘志準以廣輪馬行廣輪之義未詳諺<lb/>
　云推車歩豈是與馬之蹄跨開闊停匀馳穩而歩疾<lb/>
　者猶車行然又謂之答罕歩若此馬所行恐不止日<lb/>
　百里也潘志又云行四閲月約四五千里則日又不<lb/>
　能百里矣蓋地有險易行有緩急百里者大較也宋<lb/>
　景濓治河議亦以日準百里云蓋自星宿海至積石<lb/>
　總計六千七百餘里自九渡河抵崑崙南可三千里<lb/>
　而柯九思記云崑崙行一月始窮河源似亦以百里<lb/>
<pb n="KR3j0188_WYG_019-10b"/>
　程日也<lb/>
　余既刪次河源為圖記復倣經修詞曰河源于星宿<lb/>
　海滙為二澤流合三水岐為九度行二千餘里經崑<lb/>
　崙山由山南又合二水北流折而西復過崑崙之北<lb/>
　又轉而東又北行二千餘里至于積石<lb/>
　<lb/>
　<lb/>
　儼山外集卷十九<lb/>
</p>
<p>
</p>
  </div>
</body>
</text>
</TEI>
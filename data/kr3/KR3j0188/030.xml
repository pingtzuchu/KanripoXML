<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷三十</head> <lb/>
    <p>
<pb n="KR3j0188_WYG_030-1a"/>
欽定四庫全書<lb/>
　儼山外集卷三十<lb/>
　　　　　　　　　　　　　明　陸深　撰<lb/>
　　蜀都雜抄<lb/>
蜀人多竒姓今百家姓以為出於宋朝故首以趙錢孫<lb/>
　李尊國姓也我朝千家姓亦以朱奉天運起文然未<lb/>
　見有天姓者而蜀姓或有出於二家外自魏晉以来<lb/>
　取才於門閥故姓氏尤重唐重八姓論相於此至不<lb/>
<pb n="KR3j0188_WYG_030-1b"/>
　許與他姓為婚婣自八姓而下凡有三百五十姓宋<lb/>
　嘉祐中亦有千姓編鴈門邵思撰姓解則分為一百<lb/>
　七十門至有二千五百六十八氏漢潁川太守聊氏<lb/>
　復有萬姓譜古姓之存於今者鮮矣按左氏因生賜<lb/>
　姓胙土命氏以字以諡以官以邑才五者而已<lb/>
峨眉山本以兩山相對如蛾眉故名字當从虫不當从<lb/>
　山<lb/>
月竹嘉定州之産每月生笋<lb/>
<pb n="KR3j0188_WYG_030-2a"/>
吾郡松江本縁淞江得名其地下每有水災乃去水而<lb/>
　作郡吳淞江今吳江寳帶橋一路是已亦名松陵眉<lb/>
　州有江亦名松江即蜀江分派過州城與醴泉江合<lb/>
嘉靖十五年丙申二月二十八日癸丑四更㸃將盡地<lb/>
　震者三初震房屋有聲雞犬皆鳴隨以天鼓自西北<lb/>
　而南後數日得報惟建昌尤甚城郭廨宇皆傾死者<lb/>
　數千人都司李某亦與焉<lb/>
蜀都大抵雨多風少故竹樹皆修聳少陵古栢二千尺<lb/>
<pb n="KR3j0188_WYG_030-2b"/>
　人譏其瘦長詩固有放言要之蜀産與他迥異若謂<lb/>
　栢之森森者惟蜀為然所謂喬木如山者亦惟蜀為<lb/>
　然<lb/>
楊栁多寄生狀類冬青亦似紫藤經冬不凋春夏之交<lb/>
　作紫花散花滿地省衙前有數株冬月望之榮枯各<lb/>
　異<lb/>
峨眉山周迴千里髙八十里中有光怪每天晴雲湧浩<lb/>
　若銀濤其光五采如輪俗云佛見是已夜半有光熠<lb/>
<pb n="KR3j0188_WYG_030-3a"/>
　熠来自天際者又謂之聖燈光相寺在大峨絶頂登<lb/>
　其處遥望西天見雪山一云有小鳥如鷦鷯鳴類人<lb/>
　言一云自白水躡其巔六十里<lb/>
峨眉古今之勝境也山中光怪若虹蜺然每見於雲日<lb/>
　映射之際俗所謂佛光者是已予自陕入川巡撫陕<lb/>
　西黄都憲臣伯鄰為予言曩為川轄時親登其上觀<lb/>
　佛光光未發時有鳥先飛過若言施主發心菩薩来<lb/>
　到光既散復来作聲施主布施菩薩去了又拾藏山<lb/>
<pb n="KR3j0188_WYG_030-3b"/>
　中白石大小皆六稜照燿有光采疑光怪即此石所<lb/>
　為也理當或然但鳥聲何為者耶近余編修承勛懋<lb/>
　昭為余言嘗從楊修撰慎用修兩宿其上登絶頂亦<lb/>
　見光具五色俯視在雲壑中其言白石與黄都憲同<lb/>
　惟云鳥聲只三字若言佛現了其鳥類雀而稍大只<lb/>
　有三枚别無種類三鳥飛入佛殿中嘗就僧食但不<lb/>
　見有長育耳佛殿自西望見三峯插天皆積雪如銀<lb/>
　每日下峯頭則殿中燃燈云此西域崑崙山豈所謂<lb/>
<pb n="KR3j0188_WYG_030-4a"/>
　日月相掩映為晝夜者耶夏日從北峯西下冬日從<lb/>
　南峯惟春秋之間從中峯下不爽云西域去此尚逺<lb/>
　恐目力難及今省城西望亦有雪山聳出晴霽時可<lb/>
　見疊茂才三百里爾宋田錫賦詩云髙髙百里作一<lb/>
　盤八十四盤青雲端豈以至髙求至髙耶東坡亦云<lb/>
　峨眉山西雪千里今峨眉當省城南東三百餘里而<lb/>
　城樓登望不及要之言八十里六十里者近是<lb/>
同年安給事磐字公石作州志亦云有白石如泰山之<lb/>
<pb n="KR3j0188_WYG_030-4b"/>
　狼牙上饒之水晶之類置之日隙則有五色光日中<lb/>
　則無僧曰佛現者此也予近覓視之大類水晶<lb/>
嘉定髙任説禽言亦云施主佛現施主請回<lb/>
夾江縣之伏龜山有仙掌洞今稱紫府洞是已其山雲<lb/>
　常五色黄色居其中亦佛光之類耶<lb/>
蜀中山水稱嘉定自古名人寓居其間漢則揚子雲晉<lb/>
　則郭景純唐則李太白宋則蘇東坡黄山谷晁公武<lb/>
咸淳間文尚忠字敦詩隠居夾江愛邑西江山之勝並<lb/>
<pb n="KR3j0188_WYG_030-5a"/>
　大觀堂築二亭前臨翠嶺下瞰大江暇則擊鮮治具<lb/>
　招避地名勝相與登臨觴咏為樂<lb/>
五塊石在今萬里橋之西其一入地上疊四石俱方或<lb/>
　云其下有一井相傳以為海眼其南即漢昭烈陵予<lb/>
　疑是當時作陵時所餘嘉定州之金銀岡亦有所謂<lb/>
　五塊石<lb/>
黎州安撫司内小㕔東有梨樹一株髙九丈圍九尺州<lb/>
　人取其枝以接果豈黎以梨名耶州人呼為三藏梨<lb/>
<pb n="KR3j0188_WYG_030-5b"/>
　相傳為唐僧西遊植黎杖於此曰他日州治在此恐<lb/>
　非實事古稱黎杖黎即苜蓿養之厯霜雪經一二嵗<lb/>
　其本修直生鬼面可杖取其輕而堅非梨木也<lb/>
嘉定州有鳥一名山和尚一名雨道士堪作對偶<lb/>
大藏西域記云阿耨達池在香山之南大雪山北周八<lb/>
　百里東南流入海者曰殑伽河西南流入海者曰縛<lb/>
　芻河西北流入海者曰徙多河又潛流地下出積石<lb/>
　山東北流入海者為中國之河源阿耨達華言無煩<lb/>
<pb n="KR3j0188_WYG_030-6a"/>
　惱似指所謂星宿海者殑伽華言天堂縛芻華言青<lb/>
　徙多華言冷<lb/>
梵文甚細如敘果有五棗杏等謂之核果梨柰等謂之<lb/>
　膚果椰子胡桃等謂之殻果松子栢仁等謂之檜果<lb/>
　大小豆等謂之角果核殻易解膚皮膚可啖也角華<lb/>
　言亦稱豆角惟檜頗奥按字書空外反麤糠皮謂之<lb/>
　檜豈取義華梵不能無相通云<lb/>
金王子可南雲咏西𤓰云一片冷裁潭底月六灣斜捲<lb/>
<pb n="KR3j0188_WYG_030-6b"/>
　隴頭雲又在元世祖前矣<lb/>
深淘灘淺作堰六言石刻在灌縣相傳以為秦李冰鑿<lb/>
　離堆以利蜀時所為此恐後人所為非古詞也至於<lb/>
　節宣水利無過此言<lb/>
蜀城謂之芙蓉城傳自孟氏今城上間栽有數株兩嵗<lb/>
　著花予適閲視見之皆淺紅一色花亦凋瘵殊不若<lb/>
　吳中之爛然數色也<lb/>
支機石在蜀城西南隅石牛寺之側出土而立髙可五<lb/>
<pb n="KR3j0188_WYG_030-7a"/>
　尺餘石色微紫近土有一窩傍刻支機石三篆文似<lb/>
　是唐人書跡想曾横置故刻字如之事本荒唐此石<lb/>
　蓋出傅會然亦舊物也<lb/>
天涯石在城東門内寳光寺東之側有亭覆之舊志以<lb/>
　為在寧川衞李小旗家問之蜀人莫詳所始意亦萬<lb/>
　里橋之類行旅之人志逺也石首鋭而微頑爾<lb/>
日行黄道月行月道月道交絡黄道外十三日有竒而<lb/>
　入經黄道謂之交朔凡月之行厯二十九日五十三<lb/>
<pb n="KR3j0188_WYG_030-7b"/>
　分而與日相會謂之合朔<lb/>
李侍御鳳翺號五石其居近五塊石故云予問成都石<lb/>
　筍遺跡五石指五塊石是也與少陵所賦石筍行不<lb/>
　肖又云五塊為南筍天涯石為北筍云<lb/>
永嘉林石介夫婆娑泉石間作萱堂以養母客至竹床<lb/>
　瓦豆具酒簌延之佳山水無不到獨不到郡縣<lb/>
宋寧宗嘉定十三年興元軍士張福與其黨莫簡作亂<lb/>
　以紅巾為號<lb/>
<pb n="KR3j0188_WYG_030-8a"/>
予嘗欲取今之州縣推而上之以會于禹貢之命名因<lb/>
　以著古今離合遷改之實為一書宋浦江倪朴文卿<lb/>
　嘗作地輿會元志四十卷惜當時以布衣著書力不<lb/>
　能傳其自叙有曰今學者大抵急於利祿而專務於<lb/>
　時文故不識者不肯目而識者未暇觀也其言亦可<lb/>
　悲矣<lb/>
撫州出兩大儒前有王荆公安石後有呉文正公澄向<lb/>
　使荆公無熙豐之事文正髙不仕之節皆程朱等輩<lb/>
<pb n="KR3j0188_WYG_030-8b"/>
　人也荆公值宋祚將衰故釀禍多文正當元運方隆<lb/>
　故享福盛此士難以成敗論也<lb/>
范文穆公成大當宋孝宗時起祠知處州陛對論力之<lb/>
　所及者三曰日力曰國力曰天力今盡以虛文耗之<lb/>
　不知一時所指者何事後世讀之令人有流涕者<lb/>
進宋史表或云歐陽𤣥所為最警䇿者是聲容盛而武<lb/>
　備衰論建多而成效少不若議論多而成功少差為<lb/>
　渾成至齊亡而訪王蠋乃存秉節之臣楚滅而諭魯<lb/>
<pb n="KR3j0188_WYG_030-9a"/>
　公堪矜守禮之國温厚典雅之㫖尤為藹然一時史<lb/>
　官若張翥呉當號稱博洽而危素亦與焉<lb/>
姚牧菴燧送暢純序稱先師賞其辭而戒之曰弓矢為<lb/>
　物以待盜也使盜得之亦待其人文章固發聞士子<lb/>
　之利器然先有能一世之名將何以應人之見役者<lb/>
　哉非其人而與之與非其人而拒之鈞罪也非周身<lb/>
　斯世之道也其論極為痛切牧菴嘗受業劉静修先<lb/>
　師必静修今文集中無此議論<lb/>
<pb n="KR3j0188_WYG_030-9b"/>
岷嶓潛沱之義難解今蜀山連綿延亘凡居左者皆曰<lb/>
　岷右者皆曰嶓凡水出於岷者皆曰江出於嶓者皆<lb/>
　曰漢江别流而復合者皆曰沱漢别流而復合者皆<lb/>
　曰潛恐屬方言爾故岷謂之汶今汶川是也漢謂之<lb/>
　漾或謂之沔或謂之羌今沿漢水而東有寧羌州有<lb/>
　沔縣又東有洋縣即古洋州也洋漾聲相近豈皆得<lb/>
　名於漢水云<lb/>
按華陽國志云漢有二源東源出武都氐道漾山因名<lb/>
<pb n="KR3j0188_WYG_030-10a"/>
　漾禹貢流漾為漢是也西源出隴西嶓冢山會白水<lb/>
　經葭萌入漢始源曰沔故曰漢沔<lb/>
楠木材巨而良其枝葉亦森秀可翫成都人家庭院多<lb/>
　植之有成行列者其枝葉若相迴避然謂之讓木文<lb/>
　潞公詩所謂移植虞芮間者以此<lb/>
成都學宫前綽楔題曰神禹鄉邦予始至視學見而疑<lb/>
　之昔堯舜禹嗣興冀為中州兩河之間聲教暨焉而<lb/>
　輿地尚未拓也後千餘年而周始有江漢之化至秦<lb/>
<pb n="KR3j0188_WYG_030-10b"/>
　盛强蜀始通焉彼所謂蠶叢魚鳬鼈靈望帝者文物<lb/>
　未備且在衰周之世蜀之先可知也禹都在今之安<lb/>
　邑鯀實四嶽封為崇伯崇今之鄠縣其地遼絶何得<lb/>
　禹生於此乎新志亦以此為疑問之人士皆曰禹生<lb/>
　於汶川之石紐村禹穴在焉檢舊志稱唐元和志廣<lb/>
　柔縣有石紐村禹所生也以六月六日為降誕云是<lb/>
　蓋幾於巫覡之談至宋計有功作禹廟碑始大書曰<lb/>
　崇伯得有莘氏女治水得天下而禹生於此其言頗<lb/>
<pb n="KR3j0188_WYG_030-11a"/>
　為無據有莘氏於鯀亦不經見按莘今之陳留與崇<lb/>
　近鯀娶當或有之鯀為諸侯厥有封守九載弗績多<lb/>
　在河北今諸處之鯀城是已安得治水行天下乎又<lb/>
　安得以室家自隨荒裔之地如石紐者乎予益疑之<lb/>
　雖有功亦曰稽諸人事理或宜然蓋疑詞也此必承<lb/>
　元和志之誤而後説益紛紛矣此雖於事無所損益<lb/>
　而蜀故不可以不辨按揚雄蜀都賦止云禹治其江<lb/>
　左思三都所賦人物竒若相如君平文若王褒揚雄<lb/>
<pb n="KR3j0188_WYG_030-11b"/>
　怪若萇𢎞杜宇僭若公孫劉璋皆列獨不及禹生耶<lb/>
　至宋王騰不平左詞作賦致辨頗極辭鋒亦云岷山<lb/>
　導江厯經營於禹蹟其後云鯀為父而禹子此概人<lb/>
　倫之辨爾亦不言禹所生也又按華陽國志載禹治<lb/>
　水命巴蜀以屬梁州禹娶於塗山辛壬癸甲而去生<lb/>
　子啟呱呱啼不及視三過其門而不入室務在救時<lb/>
　今江州之塗山是也帝禹之廟銘存焉志作於晉常<lb/>
　璩可謂博雅矣况留意蜀之材賢然亦不云禹所生<lb/>
<pb n="KR3j0188_WYG_030-12a"/>
　也今徒以石紐有禹穴二字證之又安知非後人所<lb/>
　為耶禹穴實在今會稽窆石在焉古稱穴居衆詞也<lb/>
　禹平水土時已為司空恐不穴居今言穴蓋葬處非<lb/>
　生處也古今集記則云岷山水源分二派正南入溢<lb/>
　村至石紐過汶川則禹之所導江也由是言之石紐<lb/>
　蓋禹蹟之始而非謂禹所生也又按塗山亦有數説<lb/>
　江州今重慶之巴縣有山曰塗鳳陽之懷逺古鍾離<lb/>
　也自有塗山啓母石在焉江州治水所經鍾離帝都<lb/>
<pb n="KR3j0188_WYG_030-12b"/>
　為近未知孰是蘇鶚又云塗山有四皆禹跡也併指<lb/>
　會稽與當塗云宋景濓遊山記甚詳然亦不能決孔<lb/>
　安國曰塗山國名非山也史記所載啓禹之子其母<lb/>
　塗山氏之女又似姓氏猶司馬氏歐陽氏之謂恐亦<lb/>
　非國名也聊附所疑於此<lb/>
嘗聞前輩云本朝國體與前代不同者三事其一指邊<lb/>
　隘以為不可一日忘備漢唐故事但防守境内而已<lb/>
　近得户部移文開稱宣府嵗用銀九十二萬五千九<lb/>
<pb n="KR3j0188_WYG_030-13a"/>
　百餘兩大同嵗用銀九十九萬二千四百六十餘兩<lb/>
　遼東嵗用銀三十九萬四千八百七十餘兩延綏嵗<lb/>
　用糧料五十二萬一千三十六石零寧夏嵗用糧料<lb/>
　五十三萬四千二百五石草三百九十三萬九千六<lb/>
　百餘束甘肅嵗用糧料六十九萬七千六百零草五<lb/>
　百二十萬三千八百五十四束大約嵗費四百餘萬<lb/>
　而隨時用兵不與焉今上大工之費近得工部總計<lb/>
　九百餘萬只大木一項四川已用九十萬尚須九十<lb/>
<pb n="KR3j0188_WYG_030-13b"/>
　萬可足川之民力可念也<lb/>
貴州金竺長官司有僧寺曰羅永菴有一僧題二詩於<lb/>
　壁間曰風塵一夕忽南侵天命潛移四海心鳳返丹<lb/>
　山紅日逺龍歸滄海碧雲深紫微有象星還拱山漏<lb/>
　無聲水自沈遙想禁城今夜月六宫猶望翠華臨閲<lb/>
　罷楞嚴磬懶敲笑㸔黄屋寄團瓢南來瘴嶺千層迥<lb/>
　北望天門萬里遙欵段久忘飛鳳輦袈裟新換衮龍<lb/>
　袍百官此日知何處惟有羣烏早晩朝人知為建文<lb/>
<pb n="KR3j0188_WYG_030-14a"/>
　君僧遂避去其詩至今畱菴中衞方伯正夫傳其事<lb/>
　漫記之以備一説<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0188_WYG_030-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷三十<lb/>
</p>
<p>
</p>
  </div>
</body>
</text>
</TEI>
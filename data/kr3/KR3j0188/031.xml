<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷三十一</head> <lb/>
    <p>
<pb n="KR3j0188_WYG_031-1a"/>
欽定四庫全書<lb/>
　儼山外集卷三十一<lb/>
　　　　　　　　　　　　　明　陸深　撰<lb/>
　　古竒器録<hi>附江東藏書目録小序</hi>
開元中張説為宰相有人惠説一珠紺色有光名曰記<lb/>
　事珠或有闕忘之事則以手持弄此珠便覺心神開<lb/>
　悟事無巨細渙然明曉一無所忘説秘而寳之<lb/>
龜兹國進奉一枕其色如瑪瑙温温如玉其製作甚樸<lb/>
<pb n="KR3j0188_WYG_031-1b"/>
　素若枕之則十洲三島四海五湖盡在夢中所見𤣥<lb/>
　宗帝因名為遊仙枕後賜與楊國忠<lb/>
内庫有一酒盃青色而有紋如亂絲其薄如葉於盃足<lb/>
　上有縷金字曰自煖盃上令取酒注之温温然有氣<lb/>
　相吹如沸湯遂收於内藏<lb/>
開元二年冬至交趾國進犀一株色黄如金使者請以<lb/>
　金盤置於殿中温温然有煖氣襲人上問其故使者<lb/>
　對曰此辟寒犀也頃自隋文帝時本國曾進一株直<lb/>
<pb n="KR3j0188_WYG_031-2a"/>
　至今日上甚悦厚賜之<lb/>
太白山有隠士郭休字退夫有運氣絶粒之術於山中<lb/>
　建茅屋百餘間有白雲亭煉丹洞注易亭修真亭朝<lb/>
　𤣥壇集神閣每於白雲亭與賔客看山禽野獸即以<lb/>
　槌擊一鐡片子其聲清響山中鳥獸聞之集於亭下<lb/>
　呼為喚鐡<lb/>
内庫中有七寳硯罏一所曲盡其巧每至冬寒硯凍置<lb/>
　於罏上硯冰自消不勞置火冬月𤣥宗常用之<lb/>
<pb n="KR3j0188_WYG_031-2b"/>
葉法善有一鐵鏡鑒物如水每有疾病以鏡照之盡見<lb/>
　腑臟中所滯之物後以藥療之竟至痊瘥<lb/>
王元寳家有一皮扇子製作甚質毎暑月燕客即以此<lb/>
　扇置於坐前使新水灑之則颯然風生巡酒之間客<lb/>
　有寒色遂命撤去明皇曾命中使取視愛而不釋曰<lb/>
　此龍皮扇子也<lb/>
隠士郭休有一拄杖色如朱漆叩之則有聲每出入遇<lb/>
　夜則此杖有光可照十步之内登危涉險未嘗失足<lb/>
<pb n="KR3j0188_WYG_031-3a"/>
　杖之力也<lb/>
學士蘇頲有一錦文花石鏤為筆架嘗置於硯席間每<lb/>
　天欲雨此石架即津出如汗逡巡而雨頲常以此為<lb/>
　雨候無差<lb/>
虢國夫人有夜明枕設於堂中光照一室不假燈燭<lb/>
岐王有玉鞍一面每至冬月則用之雖天氣嚴寒而此<lb/>
　鞍在坐如温火之氣<hi>已上開元天寳遺亊</hi>
東方朔得西域國玉枝以進武帝帝賜近臣年髙者云<lb/>
<pb n="KR3j0188_WYG_031-3b"/>
　病則枝汗死則枝折老聃得之七百年不汗偓佺得<lb/>
　之三千年不折<hi>洞𡨕記</hi>
髙祖初入咸陽宫周行府庫金玉珍寳不可勝言其尤<lb/>
　驚異者有青玉九枝燈髙七尺五寸下作盤龍以口<lb/>
　銜燈燃則鱗甲皆動爛炳若列星盈室復鑄銅人十<lb/>
　二枚座皆髙二尺列於筵上琴筑笙竽各有所執皆<lb/>
　㸃綴華采儼若生人筵下有二銅管上口髙數尺出<lb/>
　筵後其一管空一管内有繩大如指一人吹出一人<lb/>
<pb n="KR3j0188_WYG_031-4a"/>
　納繩則琴筑笙竽等皆作與真樂不殊有琴長六尺<lb/>
　安十三絃二十六徽用七寳飾之銘曰渥璵之樂有<lb/>
　玉笛長二尺三寸六孔吹之則見車馬山林隠隠相<lb/>
　次吹息則不復見銘曰昭華之琯有方鏡廣四尺髙<lb/>
　五尺九寸表裏通明人直来照之影則倒見以手掩<lb/>
　心而照之則知病之所在腸胃五臟歴然無礙又女<lb/>
　子有邪心則膽張心動<lb/>
烽火樹積草池中有珊瑚樹髙一丈二尺一本三柯上<lb/>
<pb n="KR3j0188_WYG_031-4b"/>
　有四百六十二條是南越王趙佗所獻號為烽火樹<lb/>
　至夜光景常然<lb/>
余尚書靖慶厯中知桂州境窮僻處有林木延袤數十<lb/>
　里每至月盈之夕輒有笛聲發于林中甚清逺土人<lb/>
　云聞之已數十年終不詳其何怪也公遣人尋之見<lb/>
　其聲自一大栢木中出乃伐取以為枕笛聲如期而<lb/>
　發公甚寳惜凡數年公之季弟欲窮其怪命工解視<lb/>
　之但見木之文理正如人月下吹笛之像雖善畫者<lb/>
<pb n="KR3j0188_WYG_031-5a"/>
　不能及重以膠合之則不復有聲矣<lb/>
　　附江東藏書目録小序<lb/>
余家學時喜收書然覼覼屑屑不能舉羣有也壯遊兩<lb/>
都多見載籍然限於力不能舉羣聚也間有殘本不售<lb/>
者往往廉取之故余之書多斷闕闕少者或手自補綴<lb/>
多者幸他日之偶完而未可知也正徳戊辰夏六月寓<lb/>
安福里宿痾新起命僮出曝既乃次第于寓樓數年之<lb/>
積與一時長老朋舊所遺歴歴在目顧而樂焉余四方<lb/>
<pb n="KR3j0188_WYG_031-5b"/>
人也又慮放失是故録而存之各繫所得儻后益焉將<lb/>
以類續入是月六日史官江東陸深識<lb/>
夫書莫尚於經經聖人之書也後有作焉凡切於經咸<lb/>
　得附矣故録經第一<lb/>
性理之書倡於宋而盛之然經之流亞也故録性理第<lb/>
　二<lb/>
語曰經載道史載事故録史第三<lb/>
書作于經史間而非經史可附者槩曰古書故録古書<lb/>
<pb n="KR3j0188_WYG_031-6a"/>
　第四<lb/>
聖轍既逝諸子競馳故録諸子第五<lb/>
質漸趨華而文集興焉故録文集第六<lb/>
四詩既刪體裁益衍按厥世代考髙下焉故録詩集第<lb/>
　七<lb/>
山包海匯各適厥用然妍媸錯焉類書之謂也故録類<lb/>
　書第八<lb/>
紀見聞次時事而掌不在官通謂之史可也故録雜史<lb/>
<pb n="KR3j0188_WYG_031-6b"/>
　第九<lb/>
山經地志具險易敘貢賦寓王政矣故録諸志第十<lb/>
聲音之道與天地通而禮樂所由出也故録韻書第十<lb/>
　一<lb/>
不幼敎者不懋成不早醫者不速起其道一也故録小<lb/>
　學醫藥第十二<lb/>
方藝伎術故有成書者孔子曰雖小道必有可觀者焉<lb/>
　故録雜流第十三<lb/>
<pb n="KR3j0188_WYG_031-7a"/>
聖作物覩一代彰矣宣聖從周遵一統故也特為一録<lb/>
　以次宸章令甲示不敢瀆云目曰制書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0188_WYG_031-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山外集卷三十一<lb/>
</p>
<p>
</p>
  </div>
</body>
</text>
</TEI>
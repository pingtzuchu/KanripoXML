<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山外集卷二十</head> <lb/>
    <p>
<pb n="KR3j0188_WYG_020-1a"/>
欽定四庫全書<lb/>
　儼山外集卷二十<lb/>
　　　　　　　　　　　　　　明　陸深　撰<lb/>
　　豫章漫抄三<lb/>
凡門榜題字各有避忌形聲㸃畫之間吉凶所招亦不<lb/>
　可誣也吾鄉縣首舊有髙樓四跨以棲更漏皆呼曰<lb/>
　鼔樓嘉靖初為颶風所折時莆田鄭洛書啓範作令<lb/>
　以綽楔易之予為題百里弦歌四字後啓範召去以<lb/>
<pb n="KR3j0188_WYG_020-1b"/>
　東南壯觀易之自後縣僚俱乏清譽而常應文汝實<lb/>
　予同年守徳子也至以民事去因憶正徳壬申秋予以<lb/>
　翰林編修使淮經吾府時陳威民望為守更新譙樓<lb/>
　榜以壯觀二字同知王卿陜西人也頗有守指題字<lb/>
　忿然謂予曰何名壯觀自我西音乃贓官也相與一<lb/>
　笑予還自饒至富陽陸行過蕭山入紹興拜吏部尚<lb/>
　書海日公王先生于家先生名華字徳輝辛丑狀元<lb/>
　新建伯守仁之父予鄉試座主也時廣東梁喬為守<lb/>
<pb n="KR3j0188_WYG_020-2a"/>
　先生陪入郡齋訪之梁適他出先生握予手登越王<lb/>
　臺觀蘭亭石刻還過㕔事指所匾牧愛二字笑謂予<lb/>
　曰往年戚編修瀾文湍還謂時守曰此便可撤去我<lb/>
　自下望之乃收受字也似含譏諷予心以為可對吾<lb/>
　松壯觀蓋一聲一形云今市闤之處人家門值路者<lb/>
　必樹一碑題曰石敢當蓋厭勝之辭諺譏忽畧人有<lb/>
　曰走馬看石碑右取富昨與方伯戴魯溪書出遇南<lb/>
　浦驛丞於道偶命曰有使客來自京師者可訪七政<lb/>
<pb n="KR3j0188_WYG_020-2b"/>
　厯得一本丞乃寫漆正錄遍求之相與撫掌曰漆正<lb/>
　錄正堪配右取富蓋亦一聲一形之訛偶書之以資<lb/>
　雅謔<lb/>
甲午閏二月六日同餞詔使於都司戴陸二方伯與予<lb/>
　並出申時見五色雲在日之上形如翔鳯毛翎簇簇<lb/>
　文彩爛然儼若垂翄回首之象至都司㕔事與三司<lb/>
　諸公尚觀之方散明日都司劉永昌自浙移蜀道過<lb/>
　豫章予在浙時同事也一見即問之曰先生夜來曾<lb/>
<pb n="KR3j0188_WYG_020-3a"/>
　觀昴宿否有一星犯之是何星予曰當是金星夜來<lb/>
　不曾候之是晚酌于滕王閣天氣清霽星月朗然果<lb/>
　是太白犯昴然去之甚速已逺昴六七寸餘矣然光<lb/>
　芒尚爛然有氣當是邊事有㨗也<lb/>
朝廷必有闗雎麟趾之意然後可以行周官之法度士<lb/>
　大夫必有浴沂風雩之趣然後可以收綱紀文章之<lb/>
　治<lb/>
永樂四年從解縉之請召禮部尚書鄭賜令擇通知典<lb/>
<pb n="KR3j0188_WYG_020-3b"/>
　籍者四出講求遺書<lb/>
太祖髙皇帝以壬辰年六月舉義乙未克太平首用陶<lb/>
　安至己亥召儒士胡翰戴良等會省中日令二人進<lb/>
　講經史庚子夏置儒學提舉司以宋濓為提舉遣世<lb/>
　子受經癸卯五月置禮賢館以處陶安夏煜劉基章<lb/>
　溢宋濂蘇伯衡等意向文儒駸駸乎一統氣象矣先<lb/>
　是丙申中山武寧王下鎮江得徐從龍上喜甚即命<lb/>
　朱文正以白金文綺徃聘從龍與其妻陳氏偕來上<lb/>
<pb n="KR3j0188_WYG_020-4a"/>
　親至龍灣迎之以入時上居富民陳綵帛家因邀從<lb/>
　龍皆盡言無隱既而上改故元御史臺為府居從龍<lb/>
　於西華門外事無大小皆與之謀每以竹板問答甚<lb/>
　密左右皆不能知末稱為先生而不名每嵗從龍誕<lb/>
　日上與世子俱有贈遺或親至其家與之宴飲㑹從<lb/>
　龍子澤死請告還鎮江上出郊握手送之是嵗冬從<lb/>
　龍亦病卒年七十餘上聞驚悼時方督軍至鎮江親<lb/>
　撫其棺哭之命有司營𦵏賻䘏其家諸儒臣中始終<lb/>
<pb n="KR3j0188_WYG_020-4b"/>
　優禮之厚未有過於從龍者也從龍字元之洛陽人<lb/>
　仕元至江南行臺侍御史㑹兵亂避地鎮江云<lb/>
揮麈錄載母昭裔貧時常借文選不得發憤曰異日若<lb/>
　貴當板鏤之以遺學者後至宰相遂踐其言此與馮<lb/>
　道印板之日孰為後先耶<lb/>
予往嵗謫延平北歸宿建陽公館時薛宗鎧作令與小<lb/>
　酌堂後軒是嵗閩中大雪四山皓白而芭蕉一株横<lb/>
　映粉墻盛開紅花名美人蕉世稱王維雪蕉畫為竒<lb/>
<pb n="KR3j0188_WYG_020-5a"/>
　格而不知冐雪著花乃實境也<lb/>
珠光照乘玉價連城似是定論後世文人互用之無礙<lb/>
　名理如枚乘云夜光之璧李太白詩雙珠出海底俱<lb/>
　是連城珍<lb/>
朱子敘讀詩記有曰今觀呂氏家塾之書兼總衆説巨<lb/>
　細不遺融㑹通徹渾然若出於一家之言而一事之<lb/>
　訓一字之義未嘗不謹其説之所自及其斷以已意<lb/>
　雖或超然出於前人意慮之表而謙讓退託未嘗敢<lb/>
<pb n="KR3j0188_WYG_020-5b"/>
　有輕議前人之心此真註釋之例後有作者宜三復<lb/>
　焉<lb/>
曾孫侯氏四正具舉大夫君子凡以庶士小大莫處御<lb/>
　于君所以燕以射則燕則譽此詩相傳即貍首之逸<lb/>
　頗為近之<lb/>
元練晦處州麗水縣人松江府學教授<lb/>
陳寧初名亮茶陵人仕至御史大夫與胡惟庸同賜死<lb/>
　洪武二年以兵部尚書出為松江知府嚴酷人呼為<lb/>
<pb n="KR3j0188_WYG_020-6a"/>
　陳烙鐡<lb/>
九江徳安縣布政分司有松當月臺之左合抱餘不甚<lb/>
　聳拔而西偏抝出一枝作偃蓋曲屈盤旋類人力所<lb/>
　為逺望之若鵲窠然土人以為有茯苓云甚可愛翫<lb/>
　古稱松千年乃偃蓋果然耶聞之葉子竒云松有命<lb/>
　根遇石則偃蓋不必千年也再過開先寺道旁長松<lb/>
　二百餘株一徑森然若龍起就列大者數圍其細瘦<lb/>
　者亦不下徑尺相傳李後主所植亦已五百餘年矣<lb/>
<pb n="KR3j0188_WYG_020-6b"/>
　此皆江西嘉木也<lb/>
李文達公云今之士大夫不求做好人只求好官風俗<lb/>
　如此蓋以當道者使然也何則有一人焉平日仕未<lb/>
　顯時士林鄙之一旦乞求得好官人皆以為榮向之<lb/>
　鄙之者今則敬之愛之矣欲人不求做好官難矣有<lb/>
　人焉位未顯時士林重之介然自守耻於干人好官<lb/>
　未必得也若所鄙之人一旦得好官人反重之而向<lb/>
　之重者今反輕之欲人之求做好人難矣今欲囬此風<lb/>
<pb n="KR3j0188_WYG_020-7a"/>
　俗在當道者留意若不由公論而得好官者不變前<lb/>
　日之所鄙不得好官而為好人者不變前日之所重<lb/>
　庶乎其可也或曰殆有甚者今有一人焉求為好人<lb/>
　而因失好官者則羣起而非笑之鄙賤之有人先已<lb/>
　不好而幸得好官又思為保全之計則凡脅肩諂笑<lb/>
　吮癰舐痔之事無所不至衆方稱譽之不曰有才則<lb/>
　曰是善處人者今去文達時未百年而已如此後将<lb/>
　若何予曰世變則有之若文達之言則宰相之體宜<lb/>
<pb n="KR3j0188_WYG_020-7b"/>
　爾如吾子言不幾於責人太厚乎且夫君子進修之<lb/>
　道顧吾自處何如耳豈容留心於贊毁耶因記之以<lb/>
　警俗<lb/>
鄱湖之濵民以巨罾漁乃洞其底以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>盛之設逆筩焉<lb/>
　使魚能入而不能出也上施轆轤颺網而觀魚之有<lb/>
　無以漸約致魚之初失水也跳躍不已以漸約下至<lb/>
　入筩而水始裕而不知死地之近也陷民於罪何以<lb/>
　異是故曰法網<lb/>
<pb n="KR3j0188_WYG_020-8a"/>
有同事同意而措詞各有工拙如唐人云請君試問東<lb/>
　流水别意與之誰短長可謂痛快矣不如大江流日<lb/>
　夜客心悲未央為沈著又不如恰似一江春水向東<lb/>
　流尤覺深婉予行章江過武陵觀漲頗悟其旨<lb/>
宋北都時每年上供糧米六百五十萬比之我朝多二<lb/>
　百五十萬宋運自江淮入汴頗為近便所稱仰給東南<lb/>
　六路不知與今地方廣狹何如耳<lb/>
今人家池塘所蓄魚其種皆出九江謂之魚苗或曰魚<lb/>
<pb n="KR3j0188_WYG_020-8b"/>
　秧南至閩廣北越淮泗東至於海無别種也蓋江湖<lb/>
　交㑹之間氣候所鍾每嵗於三月初旬挹取於水其<lb/>
　細如髪養之舟中漸次長成亦有盈縮其利頗廣九<lb/>
　江設厰以課之洪武十四年欽差總旗王道兒等至<lb/>
　府編簽漁人謂之澇户<lb/>
餘干新志載至正十二年彭翼起兵湖南遣項普夀取<lb/>
　饒州吳塘人吳宏字徳廣聚義兵復之後授翼江南<lb/>
　行省叅知政事至正庚子鄱陽院判于光取饒州鄧<lb/>
<pb n="KR3j0188_WYG_020-9a"/>
　愈撫之遂通款太祖討友諒舟次康山幸宏營升堂<lb/>
　拜母盡歡而罷遂以宏代愈守饒州鄱陽陳璜珮之<lb/>
　貳守吾松嘗謂予言宏奉母最孝太祖自池州來過<lb/>
　宏拜其母即奉歸金陵曰猶吾母也宏戀其母遂以<lb/>
　城降以為太祖用兵多竒謀類此新志雖載拜母事<lb/>
　乃在于光取饒州後珮之言當有據又云饒州城亦<lb/>
　宏所築時被攻圍宏一夜先毁其家磚甓石砌為倡<lb/>
　各家效之不日而就此當是與元左丞老老復饒州<lb/>
<pb n="KR3j0188_WYG_020-9b"/>
　時事耶漫記之以備㕘考彭翼即所謂妖彭者十八<lb/>
　年為友諒所殺<lb/>
　<lb/>
　<lb/>
　<lb/>
　<lb/>
　<lb/>
　儼山外集卷二十<lb/>
</p>
<p>
</p>
  </div>
</body>
</text>
</TEI>
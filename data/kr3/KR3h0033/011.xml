<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷十一</head> <lb/>
    <p>
<pb n="KR3h0033_WYG_011-1a"/>
欽定四庫全書<lb/>
　書苑菁華卷十一<lb/>
　　　　　　　　　　　　　宋　陳思　撰<lb/>
　　書論上<lb/>
　　　後漢趙壹非草書説<lb/>
余郡士有梁孫達姜孟𨽻者皆當世之彦哲也然慕張<lb/>
生之草書過於希顔孔焉孫逹寫書以示孟𨽻皆口誦<lb/>
其文手摺其篇無怠倦焉於是後學之徒競慕仁賢守<lb/>
<pb n="KR3h0033_WYG_011-1b"/>
令作篇人撰一卷以為袐玩余懼其背經而趨俗此非<lb/>
所𢎞道興世也又想羅趙之所見嗤沮故為説草書本<lb/>
末以慰羅趙息梁姜焉竊覽有道張君所與朱使君書<lb/>
稱正氣可以消邪人無其釁妖不自作誠可謂道信抱<lb/>
真知命樂天者也若夫褒杜崔沮羅趙忻忻有自藏之<lb/>
意者無乃近於矜技賤彼貴我哉夫草書之興也其於<lb/>
近古乎上非天象所垂下非河洛所吐中非聖人所造<lb/>
盖秦之末刑峻網密官書煩冗戰攻並作軍書交馳羽<lb/>
<pb n="KR3h0033_WYG_011-2a"/>
檄分飛故為𨽻草趣急速耳示簡易之指非聖人之業<lb/>
也但貴刪難省煩損複為單務取易為易知非常儀也<lb/>
故其讚曰臨事從宜而今之學草書者不思其簡易之<lb/>
旨真以為杜崔之法龜龍所見也其摶扶拄挃詰屈犮<lb/>
乙不可失也齓齒以上苟枉涉學皆廢倉頡史籀競以<lb/>
崔杜為楷私書相與之際毎書云適迫遽故不及草草<lb/>
本易而速今反難而遲失指多矣凡人各殊氣血異筋<lb/>
骨心有踈密手有巧拙書之好醜係心與手可强為哉<lb/>
<pb n="KR3h0033_WYG_011-2b"/>
若人顔有美惡豈可學以相若耶昔西施心疾捧胸而<lb/>
顰衆愚效之袛增其醜趙女善舞行步媚蠱學者勿獲<lb/>
失節匍匐夫杜崔張子皆有超俗絶世之才博學餘暇<lb/>
遊手於斯後世慕焉耑用為務鑽堅仰髙忘其罷勞夕<lb/>
惕不息昃不暇食十日一筆月數丸墨領袖如皁脣齒<lb/>
常黑雖處衆坐不遑談戯展指畫地以草劌壁臂穿皮<lb/>
刮指𤓰擢折見膚出血猶不休輟然其為字無益於工<lb/>
拙亦如效顰者增醜學步者之失節也且草書之人盖<lb/>
<pb n="KR3h0033_WYG_011-3a"/>
技蓻之細者耳鄉邑不以此較能朝廷不以此科吏博<lb/>
士不以此講經試科不以此求備徴聘不問此意考績不<lb/>
課此字徒善字既不逹於政而拙草無損於治推斯言<lb/>
之豈不細哉夫務内者必闕外志小者必忽大俯而捫<lb/>
虱不暇見天天地至大而不見者才鋭精於蟣虱乃不<lb/>
暇焉第以此篇研思鋭精豈若用之於彼七經稽厯協<lb/>
律推步期程探賾鈎深幽贊神明覽天地之心推聖人<lb/>
之情折疑論之中理俗儒之諍依正道於邪説濟雅樂<lb/>
<pb n="KR3h0033_WYG_011-3b"/>
於鄭聲興至德之和睦𢎞大倫之𤣥清窮可以守身遺<lb/>
名逹可以尊主致平以兹命世永堅後生不以淵乎<lb/>
　　　晉王右軍自論書<lb/>
吾書比之鍾張鍾當抗行或謂過之張草猶當㕍行張<lb/>
精熟過人臨池學書池水盡墨若吾耽之若此未必謝<lb/>
之後逹解者知其評之不虚我盡心精作所久尋諸舊<lb/>
書惟鍾張故為絶倫其餘為是小佳不足在意去此二<lb/>
賢僕書次之頃得書意轉深㸃畫之間皆有意自有言<lb/>
<pb n="KR3h0033_WYG_011-4a"/>
所不盡得其妙者事事皆然平南李式諭君不謝<hi>平南即右</hi>
<hi>軍叔平南將軍王廙也李式晉侍中</hi>
　　　南齊王僧䖍論書<hi>案僧䖍此論本與人書故自辱告起至聊呈一笑云云謂</hi>
　　　　<hi>呈此論并先叙作論之意也自鍾公以下至於謝敷所論之人並依世光後次之南史本</hi>
　　　　<hi>傳刪節止載宋文帝以下數段今抄全文不當亦以宋文帝為首也盖傳寫謬誤今悉正</hi>
　　　　<hi>之</hi>
辱告並五紙舉體精雋靈奥執玩反覆不能釋手雖太<lb/>
傅之婉媚玩好領軍之靜逖合緒方之蔑如也昔杜度<lb/>
<pb n="KR3h0033_WYG_011-4b"/>
殺字甚安而筆體微瘦崔瑗筆勢甚快而結字小踈居<lb/>
處二者之間亦猶仲尼方於季孟也夫工欲善其事必<lb/>
先利其器伯喈非流紈體素不妄下筆若子邑之紙研<lb/>
染輝光仲將之墨一㸃如漆伯英之筆窮神盡思妙物<lb/>
逺矣邈不可追遂令思挫於弱毫數屈於陋墨言之使<lb/>
人於邑若三珍尚存四寶斯覿何但尺素信札動見模<lb/>
式將一字經文方寸千言也承天凉體豫復欲善寫一<lb/>
賦頃遲暉采心目俱勞承閟覽袐府備覩羣跡崔張歸<lb/>
<pb n="KR3h0033_WYG_011-5a"/>
美於逸少雖一代所宗僕不見前古人之跡計亦無以<lb/>
過於逸少既妙盡深絶便當得之實録然觀前世稱目<lb/>
竊有疑焉崔杜之後共推張芝仲將謂之草聖伯玉得<lb/>
其筋巨山得其骨索氏自謂其書為銀鈎蠆尾談者誠<lb/>
得其宗劉德昇為鍾胡所師兩賢並有肥瘦之斷元鳴<lb/>
獲針壁之翫師宜致酒簡之多此亦不能正長𦙍狸骨<lb/>
右軍以為絶倫其功不可及由此言之而向之論或<lb/>
至殺仗聊呈一笑不妄言耳<lb/>
<pb n="KR3h0033_WYG_011-5b"/>
鍾公之書謂之盡妙鍾有三體一曰名石書最妙者也<lb/>
二曰章程書世𫝊秘書教小學者也三曰行押書行書<lb/>
是也三法皆世人所善張超字子益河間人衛覬字伯<lb/>
儒河東人為魏尚書僕射謚敬侯善草及古文畧盡其<lb/>
妙草體如傷瘦而筆跡精秩亦行於代子瓘字伯玉晉<lb/>
司空太保為楚王所害瓘採張芝草法取父書參之更<lb/>
為藁草世𫝊其善瓘子恒字巨山亦能書索靖字㓜安<lb/>
燉煌人散騎常侍張芝姊之孫也𫝊芝草而形異甚矜<lb/>
<pb n="KR3h0033_WYG_011-6a"/>
其書名其字勢曰銀鈎蠆尾<lb/>
韋誕字仲將京兆人善楷書漢魏宫觀題署多是誕手<lb/>
魏明帝起凌雲臺先釘牓未題籠盛誕轆轤長絙引上<lb/>
使就牓題去地將二十五丈誕危懼誡子孫絶此楷法又<lb/>
著之家令官至大鴻臚<lb/>
宋文帝書自謂不減王子敬時議者云天然勝羊欣功<lb/>
夫不及欣<lb/>
王平南廙是右軍叔自過江東右軍之前推廙為最畫<lb/>
<pb n="KR3h0033_WYG_011-6b"/>
為晉明帝師書為右軍法<lb/>
亡曾祖領軍洽右軍云弟書遂不減吾變古制今惟右軍<lb/>
領軍不爾至今猶法鍾張<lb/>
亡從祖中書令珉筆力過於子敬書舊品云有四足素<lb/>
几自朝操筆至暮便竟首尾如一又無誤字子敬戯云<lb/>
第書如騎騾駸駸恒欲度驊騮前<lb/>
庾征西翼書少時與右軍齊名右軍後進庾猶不服在<lb/>
荆州與都下書云小兒輩乃賤家雞皆學逸少書須吾<lb/>
<pb n="KR3h0033_WYG_011-7a"/>
還當比之<lb/>
張翼書右軍自表書晉穆帝令翼寫放題後答右軍右<lb/>
軍當時不别久方覺云小子幾欲亂真張芝索靖韋誕<lb/>
鍾會二衛並得名前代古今既異無以辨其優劣惟見<lb/>
筆力驚絶耳<lb/>
張澄書當時亦呼有意<lb/>
郄愔章草亞於右軍<lb/>
晉齊王攸書京洛以為楷法<lb/>
<pb n="KR3h0033_WYG_011-7b"/>
李式書右軍云是南平之流可比庾翼王濛書亦可比<lb/>
庾翼陸機書呉士書也無以校其多少庾亮書亦能入<lb/>
録<lb/>
亡髙祖丞相導亦甚有楷法以師鍾衛好愛無厭喪亂<lb/>
狼狽猶以鍾繇尚書宣示帖衣𢃄過江後在右軍處右<lb/>
軍借王敬仁敬仁死其母見修平生所愛遂以入棺<lb/>
郄超草書亞於二王緊媚過其父骨力不及也<lb/>
桓𤣥書自比右軍議者未之許云可比孔琳之謝安亦<lb/>
<pb n="KR3h0033_WYG_011-8a"/>
入能流殊亦自重乃為子敬書稽中散詩得子敬書有<lb/>
時裂作校紙<lb/>
羊欣丘道䕶並親授於子敬欣書見重一時行草尤善<lb/>
正乃不稱孔琳之書天然絶逸極有筆力規矩恐在羊<lb/>
欣後丘道䕶與羊欣俱面受子敬故當在欣後<lb/>
范曄與蕭思話同師羊欣然後范背叛皆失故步名亦<lb/>
稍退蕭思話全法羊欣風流趣好殆當不減而筆力恨<lb/>
弱<lb/>
<pb n="KR3h0033_WYG_011-8b"/>
謝靈運書乃不倫遇其合時亦得入流昔子敬上表多<lb/>
在中書雜事中皆自書竊易真本相與不疑元嘉初方<lb/>
就索還上謝太傅殊禮表亦是其例親聞文皇説此<lb/>
謝綜書其舅云緊潔起生寔為得賞至不重羊欣欣亦<lb/>
憚之書法存力恨少媚好<lb/>
顔騰之賀道力並便尺牘<lb/>
康昕學右軍書亦欲亂真學南州識道人作右軍書貨<lb/>
孔琳之書放縱快利筆道流便二王後畧無其比但工<lb/>
<pb n="KR3h0033_WYG_011-9a"/>
夫少自任故未盡其妙故當劣於羊欣<lb/>
謝靜謝敷並善寫經亦入能境居鍾毫之美邁古流今<lb/>
是以征南還有所得<lb/>
　　　梁庾元威論書<lb/>
所學正書宜以殷鈞范懷約為主方正循紀修短合度<lb/>
所學草書宜以張融王僧䖍為則體用得法意氣有餘<lb/>
章表牋書於斯足矣夫才能則闗性分耽嗜殊防大業<lb/>
但令緊快分明屬辭流便字必須體語輒投聲若以巳<lb/>
<pb n="KR3h0033_WYG_011-9b"/>
巳莫分東柬相亂則兩王妙迹二陸髙才頃來非所用<lb/>
也王延之有言曰勿欺數行尺牘即表三種人身豈非<lb/>
一者學書得法二者作字得體三者輕重得宜意謂猶<lb/>
須言無虚出斯則善矣近何令貴隔勢傾朝野聊爾踈<lb/>
漏遂遭十穢之書今聊存兩事書曰有寒士自陳簡於<lb/>
掌選詩云伎能既寡薄支葉復單貧柯條滋垂景木石<lb/>
詎知晨狗馬雖難畫犬羊誠易馴效嚬終未似學步豈<lb/>
如真是云亂朝緒是曰斁彛倫俗作於茲混人途自此<lb/>
<pb n="KR3h0033_WYG_011-10a"/>
屯離合之詩由來久矣不知<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>刺爰加稱贊是其第六<lb/>
穢也近來貴宰子二品清宦進不假手作書而筆迹過<lb/>
鄙無法度被參拜忽云永感答人借車還白不具真本<lb/>
流𫝊合朝耻辱是其第七穢也以此而言書何容易且<lb/>
梁制與平吉人牋書有增懷語者不得答書許乃告絶<lb/>
私弔答中彼此言感思乖錯者州望須刺大中正處入<lb/>
清議終身不得仕盛名年少宜留意勉之余見學阮研<lb/>
書者不得其骨力婉媚惟學攣拳委盡學薄紹之書者<lb/>
<pb n="KR3h0033_WYG_011-10b"/>
不得其批研淵微徒自經營嶮急晚途别法貪省愛異<lb/>
濃頭纎尾斷腰頓足一八相似十小難分屈等如勺變<lb/>
前為學盛言祖述王蕭無妨自有訛繆星不從生籍不<lb/>
從耒許慎門徒居然嗢噱衛恒子弟寧不傷嘆貽誤衆<lb/>
家豈宜攻習書字之興由來尚矣沮誦蒼頡黄帝史也<lb/>
周宣王時柱下史史籀始著籀書今六體之法誰存十<lb/>
五之篇亡矣及秦相李斯破大篆為小篆造蒼頡七章<lb/>
中車府令趙髙造爰厯六章太史胡毋敬造慱學七章<lb/>
<pb n="KR3h0033_WYG_011-11a"/>
後人分五十章為三蒼上卷至哀帝元嘉中揚子雲作<lb/>
訓纂記滂喜為中卷和帝永元中賈升郎更續記彦盤音<lb/>
均為下卷皆是記字字出衙人故稱為三蒼也夫蒼雅<lb/>
之學儒博所宗自景純注解轉加敦尚漢晉正史及古<lb/>
今字書並云蒼頡九篇是李斯所作今竊尋思必不如<lb/>
是其第九章論狶信京劉等郭云狶信是陳狶韓信京<lb/>
劉是大漢西土是長安此非䜟言豈有秦時朝宰談漢<lb/>
家人物牛頭馬腹先逹何以安之江左碩儒相𫝊梁初<lb/>
<pb n="KR3h0033_WYG_011-11b"/>
復有任昉及沈約悉未有譏駁余忽横議變本自許敬<lb/>
侯明哲定其可印而自韻集方言廣雅凡録字者十有<lb/>
四家許慎穿鑿賈氏乃奏説文曹産開拓許侯爰成字<lb/>
苑説文則形聲具舉字苑則品數周悉追悟典墳字弗<lb/>
全體周禮以雞斯為笄纚禮記以相近為禳祈致令衆<lb/>
議叢殘音辭駮互盖由程邈變𨽻流𫝊未一鄭公詩譜<lb/>
頗顯其源且書文一及草木相從凡五百六十七部合<lb/>
一萬五千九百一十五字即曰世中所行十分裁一而<lb/>
<pb n="KR3h0033_WYG_011-12a"/>
今㸃畫失體深成怪也近有居士阮孝緒撰古今文字<lb/>
三卷窮捜正典次丹陽五官丘祾撰文字指要三卷精<lb/>
加摘發惟此兩書可稱要用余少值明師留心字法所<lb/>
以坐右作午畺字不依羲獻妙跡不逐陶葛名方作蒓<lb/>
羮不效晉書不循韻集爰以淺見輕述字府自謂此文<lb/>
或均螢露齊末王融圖古今雜體有六十四書少年崇<lb/>
倣家藏紙貴而鳯魚蟲鳥是七國時書元長皆作𨽻字<lb/>
故貽後來所詰湘東王遣沮陽令韋仲定為九十一種<lb/>
<pb n="KR3h0033_WYG_011-12b"/>
次功曹謝善助增其九法合成百體其中以八卦書為<lb/>
一以大小為兩法徑丈一字方寸千言大小各得可稱神<lb/>
書惟有業殺刁斗出於古器爾等由乎内典散𨽻露書<lb/>
終是飛白意謂此等並非通論今所不取余經為正皆<lb/>
侯書十牒屏風作百體間以朱墨當時衆所驚異自爾<lb/>
絶筆惟留草本而已其百體者懸針書垂露書秦望書汲<lb/>
冡書金鵲書玉字書鵲頭書虎爪書倒薤書偃波書幡<lb/>
信書飛白篆頑古書籕文書竒字書繆篆制書列書日書<lb/>
<pb n="KR3h0033_WYG_011-13a"/>
月書風書雲書星𨽻填𨽻虫食葉書科斗書署書胡書<lb/>
篷書相書天竺書轉宿書一筆篆飛白書一筆𨽻飛白<lb/>
草古文𨽻横書楷書外科𨽻此五十種皆純墨璽文書節文<lb/>
書具文書符文書芝英𨽻花草𨽻籕信𨽻鐘鼓𨽻龍虎篆<lb/>
鳯魚篆騏驎篆仙人篆科斗篆雕虫篆雲篆虫篆魚篆鳥篆<lb/>
龍篆龜篆虎篆鸞篆龍虎𨽻鳯魚𨽻麒麟𨽻仙人𨽻科<lb/>
斗𨽻雲𨽻蟲𨽻魚𨽻鳥𨽻龍𨽻龜𨽻鸞𨽻池龍文𨽻龜書龜<lb/>
文𨽻䑕書牛書虎書兔書龍草書蛇草書馬書羊書猴書雞<lb/>
<pb n="KR3h0033_WYG_011-13b"/>
書犬書豕書十二時書已上五十種皆采色其外復有大篆小<lb/>
篆銘鼎摹印刻符石經象形篇章震書到書反左書等<lb/>
及宋中庶宗炳出九體書所謂縑素書簡秦書牋<lb/>
書吊記書行押書檝書藁書半草書金車書此九法極<lb/>
真草書之次第焉刪捨之外所存猶一百二十體張芝<lb/>
始作一筆飛白書此於井冊等字為妙所以惟云一筆<lb/>
飛白書則無所不通矣反左書者大仝中東宮學士孔<lb/>
敬道所創余見而逹之於是座上訓答諸君有無識者<lb/>
<pb n="KR3h0033_WYG_011-14a"/>
遂呼為衆中清閒法今學者稍多解者益寡敬道又能<lb/>
一筆草書一行一斷婉約流利特出天性頃來莫有繼<lb/>
者宗炳又造畫瑞應圖甚卓絶王元長頗加增定乃有<lb/>
虞舜獬豸周穆狻猊漢武神鳯衛君舞鶴五城九井螺<lb/>
杯魚硯金縢玉英𤣥圭朱草等凡二百一十物余經取<lb/>
其善草嘉禾靈禽瑞獸樓臺罨物可為翫對者盈縮其<lb/>
形狀叅詳其動殖制一部焉此乃青出於藍而寶世中<lb/>
未有復於屏風上作雜體篆二十四種寫凡百名將恐<lb/>
<pb n="KR3h0033_WYG_011-14b"/>
一筆鄣於凡百屏風傳者逾繆併懷嘆息世本云史皇<lb/>
作圖皇帝臣也其唐虞之文章夏后之鼎象則圖畫之<lb/>
宗焉其後繪事逾精丹青轉妙乃有釘女心痛圖魚獺<lb/>
集敬君以之亡婦王嬙由此失身近代陸緩足稱畫聖<lb/>
所聞談者一筆之外僅可蟬雀顧長康稱為三絶於是<lb/>
半癡人耳雜體既資於畫所以附乎書末<lb/>
　　　唐徐浩論書<lb/>
周官内史教國子六書書之源流其來尚矣程邈變𨽻<lb/>
<pb n="KR3h0033_WYG_011-15a"/>
體邯鄲傳楷法事則朴畧未有功能厥後鍾善真書張<lb/>
稱草聖右軍行法小令破體皆一時之妙近古蕭永歐<lb/>
虞頗傳筆勢禇薛已降自鄶不譏矣然人謂虞得其筋<lb/>
禇得其肉歐得其骨當矣夫鷹隼乏彩而翰飛戾天骨<lb/>
勁而氣猛也翬翟備色而翺翔百歩肉重而力沈也若<lb/>
藻曜而髙翔書之鳯凰矣歐虞為鷹隼禇薛為翬翟焉<lb/>
率更云蕭書出於章草頗為知言然歐陽飛白曠古無<lb/>
比徐浩自言余年在齓齠便工翰墨力不可强動而愈<lb/>
<pb n="KR3h0033_WYG_011-15b"/>
拙區區碑石之間矻矻几桉之上亦古人所耻吾豈忘情<lb/>
耶德成而上萟成而下則殷鑑不逺何學書為必以一<lb/>
時風流千里面首斯亦愈於愽奕亞於文章矣初學之<lb/>
際宜先筋骨筋骨不立肉何所附用筆之勢特須藏風<lb/>
若不藏字則有病病且未去能何有焉字不欲踈亦不<lb/>
欲密亦不欲大亦不欲小小長令大大蹙令小踈肥令<lb/>
密密瘦令踈斯其大經矣筆不欲捷亦不欲徐亦不欲<lb/>
平亦不欲側側欹令平平峻使側捷則須安徐則須利如此則其<lb/>
<pb n="KR3h0033_WYG_011-16a"/>
大較矣張伯英臨池學書池水盡黒永師登樓不下四<lb/>
十餘年張公精熟號為草聖永師拘滯終能著名以此<lb/>
而言非一朝一夕所能盡美俗云書無百日工盖悠悠<lb/>
之談也宜白首攻之豈可百日乎<lb/>
　　　唐張懷瓘文字論<lb/>
論者文字者搃而為言若分而為義則文者祖父字者<lb/>
子孫察其物形得其文理故謂之曰文母子相生孳乳寖<lb/>
多因名之為字題于竹帛則名之曰書文也者其道煥<lb/>
<pb n="KR3h0033_WYG_011-16b"/>
焉日月星辰天之文也五岳四瀆地之文也城闕相儀<lb/>
人之文也字之與書理亦歸一同文為用相須而成<lb/>
名言諸無宰制羣有何幽不貫何逺不經可謂事簡而<lb/>
應愽範圍宇宙分别川原髙下之可居土壤沃瘠之可<lb/>
殖是以大荒籍矣紀綱既正人倫顯明君父尊嚴而愛敬盡<lb/>
禮長㓜班列而上下有序是以大道行焉闡典墳之大<lb/>
教成國家之盛業者莫近乎書其後能者加之以𤣥妙<lb/>
故有翰墨之道充焉世之賢逹莫不珍貴時有吏部蘇<lb/>
<pb n="KR3h0033_WYG_011-17a"/>
侍郎晉兵部王員外翰俱朝端英秀詞場雄伯謂僕曰<lb/>
文章雖久遊心翰墨近甚留意若此妙事古來少有知<lb/>
者今擬討論之欲造書賦兼與公作書斷後序王僧䖍<lb/>
雖有賦王檢制其序殊不足動人如陸平原文賦實為<lb/>
名作若不造其極境无由伏後世人心若不知書之深<lb/>
意與文若為差别雖窮其精微粗具梗槩公試為僕言之<lb/>
僕答曰深識書者唯觀神彩不見字形若精𤣥鎰意則<lb/>
物無遺照何有不通王曰幸為木石言之僕曰文則數<lb/>
<pb n="KR3h0033_WYG_011-17b"/>
言乃成其意書則一字已見其心可謂簡易之道欲知<lb/>
其妙初觀莫測久視彌深雖書已緘而心廹目極情猶<lb/>
眷眷者是為妙矣然須考其發意所由從心者為上從<lb/>
眼者為下先其草創立體後具因循者名雖功用多而<lb/>
有聲終性情少而無象同乎精粗其味可知不由靈臺必<lb/>
乏神氣其形雜者其心不長狀貌顯而易明風神𨼆而難<lb/>
辨有若賢才君子立行立言言則可知行則不見自非㝠<lb/>
心𤣥照閉目深觀則識不盡矣可以心與非可言宣别<lb/>
<pb n="KR3h0033_WYG_011-18a"/>
經旬月後見乃有愧色云書道亦大𤣥妙翰與蘇侍郎<lb/>
初並輕忽之以為賦不足言者今始知其極難下語不<lb/>
比於文賦書道尤廣雖流思多日言不盡意竟不能成<lb/>
僕謂之曰員外用心尚踈在萬事皆有細微之理而況<lb/>
乎書凡展臂曰尋倍尋曰常人間無不盡解若知者出<lb/>
乎尋常之外入乎幽應之間追虚補微探竒掇妙人雖<lb/>
思之則盡不能解用心精麤之異有過於是若心不有異<lb/>
照口必不能異心況有異能之事乎請以此理推之後<lb/>
<pb n="KR3h0033_WYG_011-18b"/>
見蘇云近與王員外相見知不作賦也説云引喻少語<lb/>
不能盡會道之<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>更共觀張所商𣙜先賢書處看見所<lb/>
品藻優劣二人平章遂能觸類比興意且無限言之無<lb/>
涯古昔已來未之有也若其為賦應不足難蘇言訖因<lb/>
謂僕曰看公於書道無所不通自運筆到今窮於精妙<lb/>
何為與鍾王頓爾遼濶公且自詳書至何境界與誰等<lb/>
倫僕答曰天地無全功萬物無全用妙理何可備該常<lb/>
嘆書不盡言僕雖知之於言古人得之於書且知者愽<lb/>
<pb n="KR3h0033_WYG_011-19a"/>
學聞見或能知得者非假以天資必不能得是以知之<lb/>
與得又書之比言俱有雲塵之懸所令自評敢違雅意<lb/>
夫鍾王真行一今一古各有自然天骨猶千里之跡邈<lb/>
不可追今之自量可以比於虞禇而已其章草諸賢未<lb/>
盡之得性張有道創意物象近於自然又精熟絶倫是其<lb/>
長也其書勢不㫁絶上下鈎連雖能如珠並集苦不能<lb/>
區别一家尊㓜混雜百年撿探可知是其短也夫人識<lb/>
在賢明用在斷割不分涇渭餘何足云僕今所制不師<lb/>
<pb n="KR3h0033_WYG_011-19b"/>
古法探文墨之妙有索萬物之元精以筋骨立形以神<lb/>
精潤色雖迹在塵壤而志出雲霄靈變無常務於飛動<lb/>
若擒虎豹有强梁拏攫之形若執蛟螭見呦嘐盤旋之<lb/>
勢採彼意象入此規模忽若電飛或疑星墜氣勢生乎<lb/>
流便精魄出於鋒芒觀之欲其駭目驚心肅然凜然<lb/>
如可畏也數百年内方擬獨步其間自評若斯僕未審<lb/>
如何也蘇笑曰今公自評言乃自飾文雖矜耀理亦兼<lb/>
通逹人不己私盛德亦微損其後僕賦成往呈之遇禇<lb/>
<pb n="KR3h0033_WYG_011-20a"/>
思光萬希壯包融並會衆讀賦訖多有賞激蘇謂三子曰<lb/>
晉及王員外俱造書賦歴月不成今此觀之固非思慮<lb/>
所際也萬謂僕曰文與書被公與陸機已把㫁也世應<lb/>
無敢為賦者蘇曰此事必然也包曰知音省文章所貴<lb/>
言得失其何為競悦耳而諛面也已賦雖能豈得盡善<lb/>
無今而乏古論書道則妍虽有餘考賦體則風雅不足纔<lb/>
可共梁以來並轡未得將宋以上齊驅此議何如禇曰<lb/>
誠如所評賦非不能然於張當分之中乃小小者耳其書<lb/>
<pb n="KR3h0033_WYG_011-20b"/>
斷三卷實為妙絶猶蓬山滄海吐納風雲禽獸魚龍於<lb/>
何不有見者莫不心醉後學得漁獵其中實不朽之盛<lb/>
事<lb/>
　<lb/>
　<lb/>
　<lb/>
　<lb/>
　書苑菁華卷十一<lb/>
</p>
<p>
</p>
  </div>
</body>
</text>
</TEI>
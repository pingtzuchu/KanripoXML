<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷十二</head> <lb/>
    <p>
<pb n="KR3h0033_WYG_012-1a"/>
欽定四庫全書<lb/>
　書苑菁華卷十二<lb/>
　　　　　　　　　　　　　宋　陳思　撰<lb/>
　　書論下<lb/>
　　　唐張懷瓘六體書論<lb/>
　　　　大篆　　　小篆　　　　八分<lb/>
　　　　隷書　　　行書　　　　草書<lb/>
臣聞形見曰象書者法象也心不能妙探于物墨不能<lb/>
<pb n="KR3h0033_WYG_012-1b"/>
曲盡于世慮以圖之勢以生之氣以和之神以肅之合<lb/>
而裁成隨變所適法本無體貴乎會通觀彼遺蹤悉其<lb/>
微旨雖寂寥千載若面奉徽音其趣之幽深情之比興<lb/>
可以黙識不可言宣亦猶宥密鬼神有矣不可見而以<lb/>
知啟其𤣥闗會其至理即與大道不殊夫經是聖文尚<lb/>
傳而不秘書是妙跡乃秘而不傳存殁光榮難以過此<lb/>
誠不朽之盛事<lb/>
大篆者史籀造也廣乎古文法于鳥跡若鸞鳯奮翼虬<lb/>
<pb n="KR3h0033_WYG_012-2a"/>
龍掉尾或花蕚相承或柯葉敷暢勁直如矢宛曲若弓<lb/>
銘刻精緻仝乎神化史籀是其祖李斯蔡邕為其嗣<lb/>
小篆者李斯造也鏤鐵屈盤或懸針狀貌鱗羽參差而<lb/>
牙進珪璧錯落以凈明其勢飛騰其形端儼李斯是祖<lb/>
曹喜蔡邕為嗣<lb/>
八分者王次仲造也㸃畫發動體骨雄異作威拔㦸騰<lb/>
氣揚波貴逸尚竒超靈索妙可謂蔡邕為祖張昶皇象<lb/>
為子鍾繇索靖為孫<lb/>
<pb n="KR3h0033_WYG_012-2b"/>
𨽻書者程邈造也字皆真正曰真書大率真書如立行<lb/>
書如行草書如走于舉筆趣盖有殊焉夫學草行分不<lb/>
一二天下老㓜悉習真書而罕能至其冣難也鍾繇法<lb/>
于大篆措思神妙得其古風亦有不足傷于微瘦王羲<lb/>
之比鍾繇鋒芒峻勢多所不及增損則骨肉相稱潤色<lb/>
則婉態妍華是乃過也王獻之逺减于父鋒芒往往直<lb/>
筆而已鋒芒者若犀象之有牙角婉態者若蛟龍之恣盤<lb/>
游夫物負陰而抱陽書亦外柔而内剛綢繆則乍起纎悉則<lb/>
<pb n="KR3h0033_WYG_012-3a"/>
若㓕修短相異岩谷相傾險不至崩危不至失此其大<lb/>
畧也可謂元常為兄逸少為弟子敬為息<lb/>
行書劉德昇造也不真不草是曰行書晨鷄踉蹡而將飛<lb/>
暮鴉聯翩而欲下貴其字承躡不絶氣候流通逸少則<lb/>
動合規儀調諧金石天姿神縱無以寄辭子敬不能純<lb/>
一或行草雜糅辨者難為神會然其鋒穎不可當也宏<lb/>
逸遒健過于逸少可謂子敬為孟逸少為仲元常為季<lb/>
草書者張芝造也草乃文字之末而伯英創意庶乎文<lb/>
<pb n="KR3h0033_WYG_012-3b"/>
字之先其功隣乎篆籀揉于萬象取其元精至於形似<lb/>
㝡為近也字勢生動宛若天然寔得造化之姿神變無<lb/>
極然草法貴在簡易而此公傷於太簡也逸少雖損益<lb/>
合宜其風骨精熟去之尚逺伯英是其祖逸少子敬<lb/>
名乃無所不通獨質分天巧耀今抗古百代流行則逸少<lb/>
居㝡所以然者古質今文世賤質而貴文文則合俗易<lb/>
於精深識者心考之古乃先其質而後其文質者如經<lb/>
文者如緯若鍾張為枝幹二王為華葉美則美矣如彼<lb/>
<pb n="KR3h0033_WYG_012-4a"/>
桃李戞兮鏗兮合乎宫徴磊落崑山之石嵯峨碧海之<lb/>
波奔則激電飛空頓則懸流注壑雖貫珠之一一亦行<lb/>
雁之聯翩求之于希微見之于事物或儼兮其容或敦兮<lb/>
若樸或煥兮若冰之將釋然後無得失故學真者不可<lb/>
不兼鍾學草者不可不兼張此皆書之骨也如不參二<lb/>
家之法欲求于妙不亦難乎若有能越諸家之法度草<lb/>
𨽻之規模獨照靈襟超然物表學乎造化創開規矩則可<lb/>
不然不可不兼於鍾張也盖無獨㫁之明則貴詢于衆<lb/>
<pb n="KR3h0033_WYG_012-4b"/>
議捨短從長固鮮有敗書貴探諸家之美況不遵其祖<lb/>
先乎臣數對龍顔承聖旨修書擬教皇子小學務在㓜<lb/>
年又承諸王學書不習古本今不逮古理在不疑如學<lb/>
文章只讀今人篇什不涉經籍豈成偉器又如不知東<lb/>
都惟須指示洛陽之道日行逺近隨其筋力若令蹙者<lb/>
引去自然不越其前亦猶竭驥子于櫪中閑鴛雛于籠<lb/>
下而望其遼逺寔謂為難若使其出籠去櫪刷勁翮聳<lb/>
蘭筋乗長風躡修路可以摩霄逐日豈惟千里萬里哉<lb/>
<pb n="KR3h0033_WYG_012-5a"/>
如人面不同性分各異書道雖一各有所便順其情則<lb/>
業成違其衷則功棄豈得成大名者哉夫得射法者箭<lb/>
乃端而建用逺則中物而深入為勢有餘矣不得法者<lb/>
乃掉而近物且不中入固不深為勢已盡矣然執筆亦<lb/>
有法若執筆淺而腕堅勁掣三寸而一寸著紙勢有餘<lb/>
矣若執筆深而腕牽束掣三寸而一寸著紙勢已盡矣<lb/>
其故何也筆在指端則掌運動適意騰躍頓挫生氣在焉<lb/>
筆居半指則掌實如樞不轉掣豈自由轉折旋迴乃成稜<lb/>
<pb n="KR3h0033_WYG_012-5b"/>
角筆既死矣寧望字之生動獻之年甫五歳羲之竒其<lb/>
把筆乃潛後掣之不脱㓜得其法此盖生而知之是故<lb/>
學有成法則無難欲探其奥先識其門有知其門不知<lb/>
其奥未有不得其法而得其能夫好事之人廣求名書<lb/>
以教其子察其所入便追習之亦如商人之停百貨色<lb/>
目既衆必有善于人者所貴多本本立而道生貧者咨<lb/>
嗟必不能遂伏惟陛下有萬國之富而同庶人之貪天<lb/>
府妙書寶惜何用若恐損汚真跡搨本亦可師模寸有<lb/>
<pb n="KR3h0033_WYG_012-6a"/>
所長自古大有佳手各稟異氣亦可詳參伏願每季之<lb/>
間一兩度悉召諸王遍示古跡商榷諸家工拙必大開<lb/>
悟心靈習其所便從此豹變冰寒于水昔有成言況復天<lb/>
人神縱者哉其豈可許鍾張二王獨髙于往日也且一食<lb/>
之美惟飽竟日倘一觀而悟則濶于終身夫主人示書<lb/>
謂之設寶縱一聽鈞天之樂覩明月之珠竟何益于人<lb/>
也若順其性得其法何攻不克何業不成侍書之人惟<lb/>
宜指陳妙理亦如侍講敷演聖旨常令大化旁流四表<lb/>
<pb n="KR3h0033_WYG_012-6b"/>
無事士無棄置官盡材能臣及弟懷瓌並同供奉臣謹<lb/>
進懷瓌書大小篆八分臣書真行草合成六體自書契<lb/>
之作三千餘年子孫支分優劣懸隔今考其神妙捨彼<lb/>
繁蕪當道要書用此六體當道要字行此千文此而觀<lb/>
之見其始末探賢哲之深㫖知變化之所由臣敢忘庸<lb/>
愚謹獻論<lb/>
　　　唐蔡希綜法書論<lb/>
余家歴世皆傳儒素尤尚書法十九代祖東漢左中郎<lb/>
<pb n="KR3h0033_WYG_012-7a"/>
邕有篆籀八體之妙云世祖陳侍中景歴五伯祖陌蜀<lb/>
王府記室君知咸能楷𨽻俱為時所重從叔父右衛率<lb/>
府兵曹參軍有隣繼丁八體之蹟第四兄緱氏主簿希<lb/>
逸第七兄洛陽尉希寂並深工草𨽻頗為當代所稱也<lb/>
周宣王史籀作大篆秦始皇程邈改為𨽻書東漢上谷<lb/>
王次仲以𨽻書改為楷法仲之以楷法變為八分其後<lb/>
繼跡者伯喈得其極元常或其亞草聖始自楚屈原章<lb/>
草興于漢章帝楷𨽻則曹喜師宜古梁鵠皇象羅景趙<lb/>
<pb n="KR3h0033_WYG_012-7b"/>
嗣邯鄲淳胡昭杜度窮草法則崔瑗崔寔張芝張昶索<lb/>
靖衛瓘衛恒羲獻宋齊之間王僧䖍羊欣李鎮東蕭子<lb/>
雲蕭思話陶𨼆居永禪師唐初房喬杜如晦楊師道裴<lb/>
行儉髙士亷歐陽詢虞世南陸柬之褚遂良薛稷其次<lb/>
有瑯琊王紹宗穎川鍾紹京范陽張廷珪亦深有意焉<lb/>
父兄子弟相繼其能者東漢崔瑗及寔𢎞農張芝與弟<lb/>
昶河東魏瓘及子恒頴川鍾繇及子會瑯琊王羲之及<lb/>
子獻之曲河宋景文及子之望東海徐嶠之及子浩蘭陵<lb/>
<pb n="KR3h0033_WYG_012-8a"/>
蕭誠及弟諒如是數公等並遭盛明之世得從容于筆<lb/>
硯始其學也則師資一同及爾成功乃菁華各擅亦猶<lb/>
緑葉紅花長松翠柏雖沾雨露孕育于陰陽而盤錯森<lb/>
梢丰茸艶逸各入門自媚詎聞相不臧或自我而作古或<lb/>
因竒而立度若盛傳于代以為貽家之寶則八體之極<lb/>
是歸乎鍾蔡草𨽻之雄是歸乎張王此四賢者自數百<lb/>
載來未之見也右軍筆陣圖云夫三端之妙莫先用筆<lb/>
昔李斯見周穆王書七日興歎哂其無骨蔡邕入鴻都<lb/>
<pb n="KR3h0033_WYG_012-8b"/>
觀碣十旬不返嗟其出羣近代已來多不師古而縁情<lb/>
棄道纔記姓名夫書匪獨貴於端好當先籍其筆力始<lb/>
其作也須急回疾下鷹視鵬逝信之自然猶鱗之得水<lb/>
羽之乘風髙下恣情流轉無碍蔡中郎云欲書先適意<lb/>
任情然後書之若迫于事雖中山之毫不能佳也次須<lb/>
正坐靜慮隨意所擬言不出口氣不再息則無不善矣<lb/>
比欲結搆未可虚發皆須象其一物若鳥之形若蟲食<lb/>
木若山若樹若雲若霧縱横有記運用合度可謂之書<lb/>
<pb n="KR3h0033_WYG_012-9a"/>
昔鍾繇與胡昭俱能為行押書繇初師劉德昇後傳蔡<lb/>
邕筆法由是學之致妙繇臨終于囊中出授子會曰我<lb/>
精思三十餘載行坐未嘗忘此常讀他書未能終盡惟<lb/>
學其字每見方數悉書象之若止息一處則畫其地周<lb/>
廣數步若在寢息則畫其被皆為之穿其用功如此右<lb/>
軍云夫書之為取類非一故紙者陣也筆者刀矟也墨<lb/>
者鍪甲也硯者城池也本領者將帥也心意者副將也<lb/>
結搆者謀畧也颺筆之次第與趯挑之出入者號令也<lb/>
<pb n="KR3h0033_WYG_012-9b"/>
屈折者殺戮也若欲書先乾研墨凝神靜慮預想字形<lb/>
大小偃仰平直振動令筋脉相連意在筆前然後作字<lb/>
若平直相似狀如算子便不是書但得其㸃畫耳昔宋<lb/>
翼常作此書翼繇外甥也叱之翼遂三年不敢見繇潛<lb/>
心改蹟每畫一波常三過折每作一㸃常𨼆鋒為之由<lb/>
此而成晉太康中有人于許下破鍾公墓遂獲此法審<lb/>
此而行用筆之理明矣右軍云若作㸃必須懸手而為<lb/>
之若作波折而傷曳忽一㸃失所若美女之𦕈一目一<lb/>
<pb n="KR3h0033_WYG_012-10a"/>
畫失所如壯士之折一股可謂難矣每字皆須骨氣雄<lb/>
強奕奕然有飛動之態屈折之狀如鋼鐵為鉤牽掣之<lb/>
蹤若勁針直下主客勝負皆須姑息先作者主也後為<lb/>
者客也既搆筋力然後裝束必須舉措合則起發相承<lb/>
輕濃似雲露往來舒卷如林花開吐每書一紙或有重<lb/>
字亦須字字意殊故何延之云右軍書蘭亭每字皆搆<lb/>
别體盖其理也時議多之右軍每嘆曰夫書者𤣥妙之<lb/>
技自非逹人君子不可與談斯道右軍之蹟流行二代<lb/>
<pb n="KR3h0033_WYG_012-10b"/>
衆矣就中蘭亭序黄庭經太師箴樂毅論大雅吟東方<lb/>
先生畫贊文咸遇得其精妙故陶隱居云右軍此數帖<lb/>
皆筆力鮮媚紙墨精新不可復得右軍亦自訝焉或他<lb/>
日更書無復似者乃歎而言曰此神助耳何我力能致<lb/>
又云我少學衛夫人書將謂大能及過江遊諸名山見<lb/>
李斯曹喜書之許見鍾繇梁鵠書又之洛見蔡邕石經<lb/>
又于從兄洽處見張昶華岳碑始知學衛夫人書徒費<lb/>
年月于是遂改本師研精衆碑焉是知學成非一師之<lb/>
<pb n="KR3h0033_WYG_012-11a"/>
能致非好竒博蓺之士不能存知予頃嘗為一體書賦<lb/>
亦畧陳梗槩今復論之用臻其理夫始下筆須藏鋒轉<lb/>
腕前緩後急字體形勢狀如虫蛇相鈎連意莫令斷仍<lb/>
須簡畧為尚不貴繁冗至如稜側起伏隨勢所立大抵<lb/>
方意圓規最妙其有誤發不可再摹恐失其筆勢若字<lb/>
有㸃處須空中退擲下其勢猶髙峯墜石又下筆意如<lb/>
放箭箭不欲遲遲則中物不入然則施于草跡亦須時<lb/>
時象其篆勢八分章草古𨽻等體要相合離發人意思<lb/>
<pb n="KR3h0033_WYG_012-11b"/>
若直取俗字則不能先發于牋毫張伯英偏工于章草<lb/>
代莫過之每與人書下筆必為楷則云怱怱不假草書<lb/>
何者草不以靜思閒雅發于中慮則失其妙用矣以此<lb/>
言之草法尤難仲將每見伯英書稱為草聖衛瓘索靖<lb/>
俱效于張亦各得其妙議者以為衛得伯英之筋索得<lb/>
伯英之肉漢魏已來章法彌盛晉世右軍特出不羣頴<lb/>
悟斯道乃除繁就省創立制度謂之新草今傳十七帖<lb/>
是也子敬已來學者雖各擅其美故亦抑之逺矣邇來<lb/>
<pb n="KR3h0033_WYG_012-12a"/>
率府長史張旭卓然孤立聲被寰中意象之竒不能<lb/>
一一全其古制就王之内彌更减省或有百字五十字<lb/>
字所未形雄逸氣象是為天縱又乘興之後方津筆或<lb/>
施于壁或札于屏則羣象自形有若飛動議者以為張<lb/>
公亦小王之再出也旭常云或問書之妙何得齊古人<lb/>
曰妙在執筆令其圓暢勿使拘攣其次識法須口𫝊手<lb/>
授勿使無度所謂筆法也其次在布置不慢不越巧使<lb/>
合宜其次變通適懷總合規矩其次紙筆精佳五者備<lb/>
<pb n="KR3h0033_WYG_012-12b"/>
矣然後能齊古人僕嘗聞褚河南用筆如印印泥思所<lb/>
以久不悟後目閲江島間平沙細地令人欲書復偶一<lb/>
利錐便取書之健勁明麗天然媚好方悟前志此盖草<lb/>
正用筆悉欲令筆鋒透過紙背用筆如畫沙印泥則成<lb/>
功極致自然其蹟可得齊于古人又崔長史云其為書<lb/>
也推意結字以斷天下之疑垂萌示象以紀天下之德<lb/>
山川草木反覆于寸紙之間日月星辰迴環于尺牘之<lb/>
上漢光武以中興之主急在安人乃至去上林池籞之<lb/>
<pb n="KR3h0033_WYG_012-13a"/>
官廢騁望弋獵之事其以手賜萬國者皆一札十行細<lb/>
書成文也靈帝時中郎伯喈碩學多聞經籍去聖既久<lb/>
俗求正定六經靈帝許之遂令伯喈丹書于碑使工鐫<lb/>
刻立于大學門外于時晚儒後學咸取正焉觀視摹寫<lb/>
車乘填溢豈惟一臺推妙十部稱賢而已哉古來君子<lb/>
夙夜強學不寶尺璧而重寸陰或緝栁編蒲或聚螢映<lb/>
雪寢食靡假冀其業廣匪直䘵取一朝故亦譽流十祀<lb/>
勉旃為之<lb/>
<pb n="KR3h0033_WYG_012-13b"/>
　　　唐張懷瓘評書藥石論<lb/>
臣聞率土作貢任其所有率身事主罄其所能心存口<lb/>
念無所避就況令蕩然不諱忠臣義士咸津其辨可謂<lb/>
開大達之道陛下亦以臣知于書也論于書道是臣之<lb/>
識知而不説用臣何為臣之所言不敢不盡假如欲學<lb/>
文章必先賢經籍子史其上才者深酌古人之意不拾<lb/>
其言故陸士衡云或襲故而彌新美其語新而意古其<lb/>
中才者採連文兩字配言以成章將為故寔有所典據<lb/>
<pb n="KR3h0033_WYG_012-14a"/>
其下才者模榻舊文迴頭易尾或有相呈新製見模榻<lb/>
之文為之愧赧其無才而少學者但寫之而已書道亦<lb/>
然臣雖不工書頗知其道聖人不凝滯于物萬法無定<lb/>
殊途同歸神智無方而妙有用得其法而不著至于無<lb/>
法可謂得矣何必鍾王張索而是規模道本自然誰其<lb/>
限約亦猶大海知者隨性分而挹之先哲有云言相攻<lb/>
失以嘗于德故上下無所不通若面是腹非䕶左忌右<lb/>
則匿惡之名尋聲而至夫馬筋多肉少為上肉多筋少<lb/>
<pb n="KR3h0033_WYG_012-14b"/>
為下書亦如之今之書人或得肉多筋少之法薰蕕同<lb/>
器十年不分寧知不分藏其智能混其體法雷同賞遇<lb/>
或使之然至如馬之羣行驥子不出其外列施銜䇿方<lb/>
知迍足含生之物皆欲骨肉相稱神貌洽然若筋骨不<lb/>
任其脂肉者在馬為駑駘在人為肉疾在書為墨猪准<lb/>
其病狀未即已也非醫緩不能為之惟題署及八分則<lb/>
肥密可也自此之外皆宜蕭散姿質運動然能之至難<lb/>
鑒之不易精察之者君也庖丁解牛目无全形析支分<lb/>
<pb n="KR3h0033_WYG_012-15a"/>
理其有一㸃一畫意態縱横偃亞中間綽有餘裕結字<lb/>
峻秀類于生動幽逺煥若神明以不測為量者書之妙<lb/>
也是曰無病勤勤行之益佳其有方濶齊平無像神貌<lb/>
昏惰氣候蔑然以濃墨為華者書之囮也是曰病甚稍<lb/>
須毒藥以攻之古文篆籕書之祖也都無角節將古通<lb/>
今理亦可明盖欲方而有規圓不失矩亦猶人之指腕<lb/>
促則如指之拳賖則如腕之屈理須裹之以皮肉若露<lb/>
筋骨是乃病也豈曰壯哉書亦須用圓轉順其天理若<lb/>
<pb n="KR3h0033_WYG_012-15b"/>
攝成稜角是乃病也豈曰力哉夫良工理材斤斧無跡<lb/>
才子序事潛及其間書能入流含於和氣宛與理會曲<lb/>
若天成刻角揮鋒就利除害萬事拙者易能者難童蒙<lb/>
書有稜角豈謂能也共人相知若始疎而終密者則大<lb/>
同始密而終疎者則大異故小人甘以壞君子淡以成<lb/>
揮俗之書甘而易入乍觀肥滿則悦心開目亦猶鄭聲<lb/>
之在聽也又若臣之事主獻小利叙小能則非大材理<lb/>
無所用謟諛者必有順情之説忠讜者必有逆耳之言雖<lb/>
<pb n="KR3h0033_WYG_012-16a"/>
知其忠而不親者以忤其意也雖知其謟而不忍踈也<lb/>
以會於情也惟明王聖主則能覆思審察勉聽古言親近<lb/>
忠良增益明聖是以逺大無以淺近取稜角者書之弊<lb/>
薄也脂肉者書之滓穢也嬰斯疾弊須訪良醫自非滌<lb/>
蕩心胸除其煩情古人妙迹用意沈鬱息心㝠搜不可<lb/>
得見故大巧若拙明道若昧泛覽則混于愚智研味則<lb/>
駭於心神百靈儼其如前萬象森其在矚雷電興滅光<lb/>
影糾紛考無説而究情察無形而得相隨變恍惚窮深<lb/>
<pb n="KR3h0033_WYG_012-16b"/>
杳㝠金山玉林殷于其内何竒不有何怪不儲無物之<lb/>
象藏之于密靜而求之或存躁而索之或失雖明目締<lb/>
察而不見長䇿審逼而不知豈徒倒薤懸針偃波垂露<lb/>
而已哉是何也盖麄以言詮而假於説若精以心了則<lb/>
無寄詞神通微貫之而已其得之者心手相應如輪扁<lb/>
之斵輪固言説所不能是以鍾張二王亦無言説雞鶴<lb/>
常鳥知夜知晨則衆禽莫之能及非藴他智所禀性也<lb/>
臣之愚性或有近於鷄鶴乎昔文武皇帝好書有獻輒<lb/>
<pb n="KR3h0033_WYG_012-17a"/>
特賞時人有虞世南歐陽詢褚遂良陸東之等或逸氣<lb/>
遒拔或雅度温良柔和則綽約呈姿剛節則堅斷執操<lb/>
揚聲騰氣四子而已雖人已潛靈而書方曜迹考能録<lb/>
異頓越數朝是知君臣之間榮辱相及也帝者務遵賢<lb/>
貴道亦有邀虚譽以自飾聲寔相半足稱賢君之道味<lb/>
者樂在其中矣不知者妨于觀賞百未減一但不能割<lb/>
其少分耳厭飫生前之樂辜負身後之名使逹人君子<lb/>
議之豈不惑哉且堯舜之至德不被於今時聞者欣而<lb/>
<pb n="KR3h0033_WYG_012-17b"/>
戴之桀紂之君毒不流於今日聞者怒而怨之名固不<lb/>
可不存德固不可不立當今聖化洋溢四海晏然俗且<lb/>
還淳書未返朴今之書者皆古名跡豈有同乎視古觀<lb/>
今足為龜鏡可以目擊夫萬物芸生各歸其根復本謂也<lb/>
書復於本上則注於自然次則歸乎篆籀又其次者師<lb/>
於鍾王夫學鍾王尚不繼虞褚況冗冗者哉自草𨽻之<lb/>
作書斷詳矣從宋齊已後陵夷至於梁陳執剛者失之<lb/>
於上處卑者惑之於下肥鈍之弊于斯為甚貞觀之際<lb/>
<pb n="KR3h0033_WYG_012-18a"/>
崛然又興亦至於今則脂肉稜角無有相沿千載書之<lb/>
學業亦謂澆漓之變變則通通則久事或可應庸夫濟<lb/>
賢哲之功道或可行明主納芻蕘之議皆謂得於時也<lb/>
陛下𢎞至聖德講論文藝邁跡上古化行堯舜之風書<lb/>
盛漢魏之日臣願天下之事悉欲盡美盡善寧以書道<lb/>
獨能謝於前代乎然大道不足崇若忽之則工拙之一<lb/>
也若存之亦當年妙有因富有之謂大業日新之謂盛<lb/>
德伏願下勅以召之必草澤䝉庶涓涓之流成河海<lb/>
<pb n="KR3h0033_WYG_012-18b"/>
菱菱之蕕為蘭杜豈非盛事豈不美矣往者屈也來者<lb/>
伸也不爾非今之體悉不敢來或有過之人亦不敢進<lb/>
夫風者教也風以動之教以化之故天下之風一人之<lb/>
化若不誨示已謂得其𤣥珠瓦釜鐘鳴布鼓雷吼至若<lb/>
曲情順旨必无過患臣深知之不忍為也志士含忠抱<lb/>
義百煉不銷人皆有死无所追悔貞觀之時文臣无限<lb/>
謇謇者魏徴文皇重之良史書之後代美之夫簡兵則<lb/>
觸目而是擇將則萬不得一故與衆同者俗物與衆異<lb/>
<pb n="KR3h0033_WYG_012-19a"/>
者竒材書亦如是為將之明必不披圖講法明在拒敵<lb/>
制勝為書之妙必不凴文按本妙在應變無方皆能遇<lb/>
事從宜决之於度内者也且軍之興亡猶將之明闇人<lb/>
之成敗惟師之愚智不虚心則不知道不知道則無以<lb/>
訓人師之與將人之耳目耳目不明敗可知也是以君<lb/>
子慎其所從白沙在泥與之同黑狂者東走逐者非一<lb/>
京邑翼翼四方取則俗風且行舉國相效迷遊忘返<lb/>
深浪何歸仁覆子育豈不顧念伏願天醫降藥醒悟昏<lb/>
<pb n="KR3h0033_WYG_012-19b"/>
沈遵彼迷津歸其正道弊風一變古法恒流神而化之<lb/>
黙而通之反掌而成行之則是俾夫天府之内有聖<lb/>
朝妙書宛然得十百數載已前氣象比肩鍾王列美竹<lb/>
帛微臣所愿足矣陛下之能事畢矣古人有云窮則獨<lb/>
善其身達則兼濟天下雖陳愚見寧望可行非臣所知<lb/>
事出聖斷人皆欲順已不欲從人者情也惟明者能以<lb/>
理割之且聲利之大端君師所共有其生也風猶可嘉<lb/>
當代擅美其功也徽烈可紀身後垂名亦人情之何逺<lb/>
<pb n="KR3h0033_WYG_012-20a"/>
語曰人心間不容針臣謂此言之良者上下其道一也<lb/>
有一善身之榮有一惡身之耻恐後代議今之書雖不<lb/>
專累於明時終非有益昔伊尹以烹飪干主意不専乎<lb/>
食臣小學説君道豈大乎書臣伏巖藪久無縈望干預<lb/>
求進亦非公卿荐聞陛下天聽低迴旁羅草澤選材于<lb/>
棄木擢臣于翰林是䇿勵駑鈆敢不極力兢惶疑命恐<lb/>
塵天鑑之明鴻飛其㝠無患飲啄譬如為樹置之於野<lb/>
則繁柯茂葉盖其所蔭取之於封則梁棟輪轅迹時為<lb/>
<pb n="KR3h0033_WYG_012-20b"/>
用臣違親事主移孝作忠忠不竭誠孝可知矣侍奉日<lb/>
近輒有評論𨼆而不言臣之罪也言而不𨼆干犯天威<lb/>
冀增涓塵無所顧念不能隨衆碌碌辜負國恩人皆取<lb/>
容寧免後懼行於正道不敢忘主區區之衷愿垂聖察不勝愚<lb/>
直之至故獻評書藥石論云<lb/>
　<lb/>
　<lb/>
　書苑菁華卷十二<lb/>
</p>
<p>
</p>
  </div>
</body>
</text>
</TEI>
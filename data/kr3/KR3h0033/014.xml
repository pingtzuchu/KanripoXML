<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷十四</head> <lb/>
    <p>
<pb n="KR3h0033_WYG_014-1a"/>
欽定四庫全書<lb/>
　書苑菁華卷十四<lb/>
　　　　　　　　　　　　　宋　陳思　撰<lb/>
　　書表<lb/>
　　　後魏江式論書表<lb/>
臣聞庖犧氏作而八卦列其畫軒轅氏興而靈龜彰其<lb/>
彩古史倉頡覽二象之爻觀鳥獸之跡别創文字以代<lb/>
結繩用書契以紀事宣之王庭則百工以叙載之方冊<lb/>
<pb n="KR3h0033_WYG_014-1b"/>
則萬品以明迄於三代厥體頗異雖依類取制未能悉<lb/>
殊倉氏矣故周禮八歳入小學保氏教國子以六書一<lb/>
曰指事二曰諧聲三曰象形四曰會意五曰轉注六曰<lb/>
假借盖倉頡遺法也及宣王太史籀著大篆十五篇與<lb/>
古文或同或異時人即謂之籀書孔子修六經左丘明<lb/>
述春秋皆以古文厥意可得而言之其後七國殊軌文<lb/>
字乖别暨秦兼天下丞相李斯乃奏罷不合秦文者斯<lb/>
作倉頡篇中車府令趙髙作爰歴篇太史胡母敬作博<lb/>
<pb n="KR3h0033_WYG_014-2a"/>
學篇皆取史籀大篆或頗省改所謂小篆者也於是秦<lb/>
燒經書滌除舊典官獄繁多以趨約易始用𨽻書古文<lb/>
由此息矣𨽻者始皇時衙吏下邽程邈附於小篆所作<lb/>
也世人以邈徒𨽻即謂之𨽻書故秦有八體一曰大篆<lb/>
二曰小篆三曰刻符四曰蟲書五曰摹印六曰署書<lb/>
七曰殳書八曰𨽻書漢興有尉律學復教以籀書又習<lb/>
以八體試之課最以為尚書史上書或有字不正輒舉<lb/>
劾焉又有草書莫知誰始考其形畫雖無厥誼亦是一<lb/>
<pb n="KR3h0033_WYG_014-2b"/>
時之變通也孝宣時召通倉頡之篇者張敞從受之凉<lb/>
州刺史杜鄴沛人爰禮講學而大夫秦近一能言之孝<lb/>
平時徴禮等百餘人説文字于未央以禮為小學之士<lb/>
黄門侍郎揚雄採以作訓纂篇及亡新居攝自以運應<lb/>
制作使大司空甄豐校文字之部頗改定百文時有六<lb/>
書一曰古文孔子壁中書也二曰竒字即古文而異者<lb/>
三曰篆書即小篆四曰佐書秦𨽻書也五曰謬篆所以<lb/>
摹印也六曰鳥書所以書幡信也壁中書者魯共王壞<lb/>
<pb n="KR3h0033_WYG_014-3a"/>
孔子壁而得尚書春秋論語孝經也又北平侯張蒼獻<lb/>
春秋左氏傳書體與孔子壁中書相類即前代之古文<lb/>
矣後漢郎中扶風曹喜號曰工篆小異斯法而甚精巧<lb/>
自是後學皆其法也又詔侍中賈逵修理舊文殊異藝<lb/>
術王教一端苟有可以加于國者靡不悉集逵即汝南<lb/>
許慎古學之師後慎嗟時人之好竒嘆俗儒之穿鑿惋<lb/>
文毁于凡譽痛字敗于庸説詭更任情變亂於世故撰<lb/>
説文解字十五篇首一終亥各有部居包括六藝羣書之<lb/>
<pb n="KR3h0033_WYG_014-3b"/>
詁評釋百代諸子之訓天地山川草木鳥獸昆蟲雜物<lb/>
竒恠珍異王制禮儀世間人事莫不畢載可謂類聚羣<lb/>
分雜而不越文質彬彬最可得而論也左中郎將陳留<lb/>
蔡邕採李斯曹喜之法為古今雜形詔于太學立石碑<lb/>
刋載五經題書楷法多是邕書也後開鴻都書畫竒能<lb/>
莫不雲集于時諸方獻篆無出邕者魏相博士清河張<lb/>
楫著埤倉廣雅古今字詁究諸埤廣綴拾遺漏增長事<lb/>
類抑亦于焉益者也然其字詁方之許篇古今之體用<lb/>
<pb n="KR3h0033_WYG_014-4a"/>
或得或失矣陳留邯鄲淳亦與楫同時博聞古藝特善<lb/>
倉雅許氏字指八體六書精究閑理有名于楫以書教<lb/>
諸皇子又建三字石經于漢碑之西其文蔚煥三體復<lb/>
宣校之説文𨽻篆大同而古字少異又有京兆韋誕河<lb/>
東衛覬二家並號能篆當時臺觀榜題寶器之銘悉是<lb/>
誕書或𫝊之子孫世稱其妙晉世義陽王典詞令任城<lb/>
吕忱表上字林六卷尋其況趣附託許慎説文而按偶<lb/>
章句𨼆别古籀竒惑之字文得正𨽻不差篆意忱弟靜<lb/>
<pb n="KR3h0033_WYG_014-4b"/>
别放故左校令李登聲類之法作韻集五卷使宮商角<lb/>
徴羽各為一篇而文字與兄便是魯衛音讀楚夏時有<lb/>
不同皇魏承百王之季紹五運之緒世易風移文字改<lb/>
變篆形謬作𨽻體失真俗學鄙習復加虚造巧談辨士<lb/>
以意為疑炫惑于時難以釐改𫝊日以衆非可正言<lb/>
信哉得之於斯情矣乃曰追來為歸巧言為辨小兔為<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>神虫為蚕如斯甚衆皆不合孔氏古書史籕大篆許<lb/>
氏説文石經三字也凡所開卷莫不惆悵為之嗟咨夫<lb/>
<pb n="KR3h0033_WYG_014-5a"/>
文字者六藝之宗王教之始前人所以垂後今人所以<lb/>
識古故曰本立而道生孔子曰必也正名又曰述而不<lb/>
作書曰予欲觀古人之象皆言遵循舊文而不敢穿鑿<lb/>
也臣六世祖瓊家世陳留往晉之初與從父應元俱受<lb/>
學於衛覬古篆之法埤倉廣雅説文之誼當時並收善<lb/>
譽而祖至太子洗馬出為馮翊郡值洛陽之亂避地河<lb/>
西數𫝊習斯業所以不墜世祖太延中皇風西被牧犍<lb/>
内附臣亡祖文威杖䇿歸國奉獻五世傳掌之書古篆<lb/>
<pb n="KR3h0033_WYG_014-5b"/>
八體之法時蒙褒録叙列于儒林官班文省家號世業<lb/>
暨臣闇短識學庸薄漸潰家風有忝無顯但逢時來恩<lb/>
出願外得承澤雲津厠霑漏潤馳驅文閣叅預史官<lb/>
題篆宫禁猥同上哲既竭愚短欲罷不能是以敢籍六<lb/>
世之資奉遵祖考之訓竊慕古人之軌企踐儒門之轍<lb/>
撰集古來文字以許慎説文為主爰採孔氏尚書五<lb/>
經音注籕篇爾雅三倉凡將方言通俗文字埤倉廣雅<lb/>
古今字詁三字石經字林韻集諸賦文字有六書之誼<lb/>
<pb n="KR3h0033_WYG_014-6a"/>
者以類編聯無重複統為一部其古籕竒字俗𨽻諸體<lb/>
咸使班于篆下各有區别詁訓假借之誼各隨文而解<lb/>
音讀楚夏之聲並逐字而注其所不知者則闕如也脱<lb/>
蒙遂許冀省百氏之觀而同文字之域典書秘書所頒<lb/>
之書乞垂勅給付并學士五人嘗習文字者助臣披覽<lb/>
書生五人專令抄寫付中書黄門國子祭酒一月一監<lb/>
詳議疑𨼆庶無訛謬所撰各目伏聽明旨詔曰可如所<lb/>
請并就太常兼教八分書史也其有所須依請給之名<lb/>
<pb n="KR3h0033_WYG_014-6b"/>
目待書成重問式于是撰集字書號曰古今文字凡四<lb/>
十篇大體依許氏為本上篆下𨽻<lb/>
　　　宋中書侍郎虞龢論書表<lb/>
臣聞爻畫既肇文字載興六藝歸其善八體宣其妙厥<lb/>
後羣能間出洎乎漢魏鍾張擅美晉末二王稱英羲之<lb/>
書云頃尋諸名書鍾張信為絶倫其餘不足存又云吾<lb/>
書比之鍾張鍾當抗行張草猶當雁行羊欣云羲之恒<lb/>
是小推張不知獻之自謂云何欣又云張字形不及右<lb/>
<pb n="KR3h0033_WYG_014-7a"/>
軍自然不如小王謝安嘗問子敬君書何如右軍答云<lb/>
故當勝安云物論殊不爾子敬答曰世人那得知夫古<lb/>
質而今妍數之常也愛妍而薄質人之情也鍾張方之<lb/>
二王可謂古矣豈得無妍質之殊且二王暮年皆勝于<lb/>
少父子之間又為古今子敬窮其妍妙固其宜也然優<lb/>
劣既微而會美俱深故同為終古之獨絶百代之楷式<lb/>
獻之始學父書正體乃不相以至於絶筆章草殊相擬<lb/>
類筆迹流懌宛轉妍媚乃欲過之羲之書在始末有竒<lb/>
<pb n="KR3h0033_WYG_014-7b"/>
殊不勝庾翼郗愔迨其末年乃造其極嘗以章草答庾<lb/>
亮亮以示翼翼嘆服因與羲之書云吾昔有伯英章草<lb/>
書十紙過江亾失常痛妙迹永絶忽見足下答家兄書<lb/>
煥若神明頓還舊觀舊説羲之罷會稽住蕺山下一老<lb/>
嫗捉十許六角竹扇出市王聊問一枚直幾云直二十<lb/>
許右軍取筆書扇扇為五字嫗大悵惋云舉家朝食惟<lb/>
仰於此何乃書壞王云但言王右軍書字索一百入市<lb/>
市人競市去姥復以十數扇來請書王笑不答又云羲<lb/>
<pb n="KR3h0033_WYG_014-8a"/>
之常自表書與穆帝帝使張翼寫放一毫不異題後答<lb/>
之羲之初不覺更詳看乃嘆曰小人幾欲亂真又羲之<lb/>
性好鵞山陰曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>
                    <hi>一作釀</hi>村有一道士養好鵞十餘王清<lb/>
旦乘小艇故往意大願樂乃告求市易道士不與百方<lb/>
譬説不能得道士乃言惟好道久欲寫河上公老子縑<lb/>
素早辨而無人能書府君若能自屈書道德經各兩章<lb/>
便合羣以奉羲之便住半日為寫畢籠鵞而歸又嘗詣<lb/>
一門生家設佳饌供億甚盛感之欲以書相報見有一<lb/>
<pb n="KR3h0033_WYG_014-8b"/>
新棐<hi>一作林</hi>几至滑凈乃書之草正相半門生送王歸郡<lb/>
還家其父已刮盡生失書驚懊累日桓𤣥愛重書法每<lb/>
讌集輒出法書示賓客客有食寒具者仍以手捉書大<lb/>
致汚後出法書輒令客洗手兼除寒具子敬常牋與簡<lb/>
文十許紙題最後云民此書甚合願存之此書為桓𤣥<lb/>
所寶髙祖後得以賜王武剛未審今何在謝奉起廟悉<lb/>
用棐材右軍取柹書之滿牀奉收得一大簀子敬後往<lb/>
謝為説右軍書甚佳而密已削作數寸棐板請子敬書<lb/>
<pb n="KR3h0033_WYG_014-9a"/>
之亦甚合奉並珍録奉後孫履分半與桓𤣥𤣥用履為揚<lb/>
州主簿餘一半孫恩破會稽畧以入海羲之為會稽子<lb/>
敬七八歳學書羲之從後掣其筆不得嘆曰此兒書後當<lb/>
有大名子敬出戲見比館新泥堊壁白凈子敬取帚沾<lb/>
泥汁書方丈一字觀者如市羲之見嘆美問所作答云<lb/>
七郎羲之作書與親親云子敬飛白大有意是因於此<lb/>
壁也有一好事年少故作精白紗裓着詣子敬子敬便<lb/>
取書之草正諸體悉備兩袖及襟畧周年少覺王左右<lb/>
<pb n="KR3h0033_WYG_014-9b"/>
有凌奪之色掣裓而返左右果逐之及門外鬬爭分裂<lb/>
少年纔得一袖耳子敬為吳興羊欣父不疑為烏程令<lb/>
欣時年十五六書已有意為子敬所知子敬往縣入欣<lb/>
齋欣衣白新絹裙晝眠子敬因書其裙幅及帶欣覺歡<lb/>
樂遂寶之後以上朝廷乃零失子敬門生以子敬書種<lb/>
蚕後人于蚕紙中尋取大有所得謝安善書不重子敬<lb/>
每好作書必謂被賞安輒題後答之惟桓𤣥躭玩不能<lb/>
釋手乃撰二王紙迹雜有縑素正行之尤美者各為一<lb/>
<pb n="KR3h0033_WYG_014-10a"/>
袟常置左右及南奔雖甚狼狽猶以自隨擒獲之後莫<lb/>
知所在劉毅頗尚風流亦甚愛書傾意搜求及將敗大<lb/>
有所得盧循素善尺牘尤珍名法西南豪士咸慕其風<lb/>
人無長㓜翕然尚之家籯金幣競逺尋求於是京師三<lb/>
吳之迹頗散四方羲之為會稽獻之為呉興故三呉之<lb/>
近地偏多遺迹也又是末年遒美之時中世宗室諸王<lb/>
尚多素嗤貴遊不甚愛好朝廷亦不搜求人間所秘往<lb/>
往不少新渝恵侯雅所愛重懸金招買不計貴賤而輕<lb/>
<pb n="KR3h0033_WYG_014-10b"/>
薄之徒鋭意摹學以茅屋漏汁染變紙色加以勞辱使<lb/>
類久書真偽相糅莫之能别故恵侯所蓄多有非真然<lb/>
招聚既多時有佳迹如獻之呉興二牋足為名法謝靈<lb/>
運母劉氏子敬之甥故靈運能書而特多王法朝廷秘<lb/>
寶名書久已盈積太初狂迫乃欲一燒時除左右懷讓<lb/>
者譬説乃止孝武亦纂集佳書都鄙士人多有獻奉真<lb/>
偽混雜臣謝病東臯遊玩山水守拙樂靜求志林壑造<lb/>
次之遇遂紆雅顧預陟泛之遊忝文咏之末其諸往法<lb/>
<pb n="KR3h0033_WYG_014-11a"/>
恣意披覽愚好既深稍有微解及臣遭遇曲沾恩誘漸<lb/>
漬𤣥猷朝夕諮訓題勒美惡指示媸妍㸃畫之情昭若<lb/>
發蒙於時聖慮未存草體凡諸教令必應真正小不在<lb/>
意則偽謾難識事事留神則難為心力及飛龍之始戚<lb/>
藩告釁方事經畧未遑研習及三年之初始近寶迹既<lb/>
科簡舊秘再恣尋求景和時所散失及乞左右嬖倖者<lb/>
皆原往罪兼賜其直或存頑愚不敢獻書遂失五卷多<lb/>
是戲學伏惟陛下爰凝濬思淹留草法擬效漸妍賞祈<lb/>
<pb n="KR3h0033_WYG_014-11b"/>
彌妙旬日之間轉求精秘字之美惡書之真偽剖判體<lb/>
趣通微入神機息務閒從容妍玩乃使使三呉荆湘諸<lb/>
境窮幽測逺鳩集散逸及羣臣所上數月之間竒跡雲<lb/>
萃詔臣與前將軍巢尚之司徒參軍事徐希秀淮安太<lb/>
守孫奉伯科簡二王書評其品題除猥録美供御賞玩<lb/>
遂得遊目瓌翰展好寶法錦質綉章爛然畢覩大凡秘<lb/>
藏所録鍾繇紙書六百九十七字張芝縑素及紙書四<lb/>
千八百一十五字年代既久多是簡帖張昶縑素及紙<lb/>
<pb n="KR3h0033_WYG_014-12a"/>
書四千七十字毛宏八分縑素四千五百八十八字索<lb/>
靖紙書五千七百五十五字鍾會書五紙四百六十五<lb/>
字是髙祖平秦川所獲以賜永嘉公主俄為第中所盜<lb/>
流播始興及泰始<hi>按泰始是宋明帝年號原本及墨池編俱誤作秦妬謹改正</hi>開運<lb/>
地無遁寶詔寵沈援素遂乃得之又有范仰恒<hi>仰一作師</hi>上<lb/>
張芝縑素書三百九十八字希世之寶潛采累紀𨼆迹<lb/>
于二王耀美于盛辰别加繕飾在新裝二王書所録之<lb/>
外由是搨甚患用薄紙厚薄不均輒好縐起范曄裝治<lb/>
<pb n="KR3h0033_WYG_014-12b"/>
卷叙小勝猶謂不精孝武使徐爰治䕶紙隨長短參差<lb/>
不同具以數十紙為卷披視不便反見勞茹善惡正草<lb/>
不相分别今所治繕悉改其弊孝武撰子敬字書戲習<lb/>
十卷為秩𫝊云戲學而不題或真行草雜在一紙或重<lb/>
作數字或學前輩名人能書者或有聊爾戲書既不留<lb/>
意亦殊猥劣從聞則録曾未披簡卷小者數紙大者數<lb/>
十巨細差懸不相疋類是以更裁減以二丈為度亦取<lb/>
小書古詩賦讚論或草或正言無次第者入戲學部其<lb/>
<pb n="KR3h0033_WYG_014-13a"/>
有惡者悉皆刪去卷既調均書又精好羲之所書紫紙<lb/>
多是少年臨川時迹既不足觀亦無取焉今搨書皆用<lb/>
大厚紙泯若一體同度翦截皆齊又補接敗字體勢不<lb/>
失墨色更明凡書雖同在一卷要有優劣今此一卷之<lb/>
中以好者在首下者次之中者最後所以然者人之看<lb/>
書必鋭於開卷懈怠於將半既而畧進次遇中品賞悦<lb/>
留連不覺終卷也舊書目秩無次第諸秩中各有第一<lb/>
至於第十脱落散亂卷秩殊互今各題其卷秩所在與<lb/>
<pb n="KR3h0033_WYG_014-13b"/>
目相應雖相涉入終無雜謬又舊以封書紙次相隨草<lb/>
正混糅善惡一貫今各隨其品不從本封條目紙行凡<lb/>
㝡字數皆使分明一毫靡遺二王縑素書珊瑚軸二秩<lb/>
二十四卷紙書金軸二秩二十四卷又紙書玳瑁<lb/>
軸五秩五十卷皆牙軸金題玉躞織成帶又有書扇二<lb/>
秩十二卷又紙書飛白章草二秩十五卷並旃檀軸又<lb/>
紙書戲學一秩十二卷玳瑁軸此皆書之冠冕也自此<lb/>
以下别有三品書凡五十二秩五百二十卷悉旃檀軸<lb/>
<pb n="KR3h0033_WYG_014-14a"/>
又羊欣縑素及紙書近選取其妙者為十八秩一百八<lb/>
十卷皆漆軸而已二王新入書各裝為六秩六十卷别<lb/>
充備須又其中入品之餘各有條貫足以聲華四㝢價<lb/>
傾五都天府之名珍盛代之偉寶陛下淵昭自天觸理<lb/>
必鏡凡諸思制莫不妙極乃詔張永更製御紙緊潔光<lb/>
麗曜日奪目又合秘墨美殊前後色如㸃漆一㸃竟紙<lb/>
書筆别一二簡毫耑用北兔大管豐毛膠漆堅密草書<lb/>
筆悉使長毫以利縱合之便兼使呉興郡作青石圓硯<lb/>
<pb n="KR3h0033_WYG_014-14b"/>
質滑而停墨殊勝南方瓦石之器縑素之工殆絶于昔<lb/>
僧處尋得其術雖不及古不減郗家所製臣見衛恒古<lb/>
來能書人録一卷時有不通今隨事改正并寫諸雜事<lb/>
一卷今新裝二王鎮書定目各六卷又羊欣書目六卷<lb/>
鍾張等書目一卷文字之部備矣謹詣省上表并上録<lb/>
事新書以聞六年九月中侍郎臣虞龢上<hi>按此表舊有誤入江式表</hi>
<hi>中者又有前後顚倒者今依墨池編校正墨池編亦誤者以文義正之然尚有脱誤如内叙謝靈特多王法下</hi>
<hi>應叙宋文帝事下乃叙朝廷秘寳盈積而太初欲燒太初者文帝子元凶劭之年號也叙太初後乃叙孝武以</hi>
<pb n="KR3h0033_WYG_014-15a"/>
<hi>至明帝時事原本時代參差今雖改正而叙文帝一段脱失故文義微有不接</hi>
　　書啟<lb/>
　　　南齊王僧䖍答太祖論書啟<lb/>
僧䖍啟恩眷㒺已賜示古迹十一秩或其人可相或其<lb/>
法可學愛玩彌日暫得忘其沈疴輒率短見并述舊聞<lb/>
具如别牋民間所有秩中所無者或有不好今奉别目<lb/>
二十三卷迫懼乖誤伏深悚息<lb/>
　呉大皇帝書　　　　　呉景皇帝書<lb/>
<pb n="KR3h0033_WYG_014-15b"/>
　呉歸命侯孫皓　　　　晉安帝<lb/>
　亡髙祖丞相導　　　　亡曾祖領軍洽<lb/>
　亡從祖中書令珉　　　韋仲將<lb/>
　張芝　　　　　　　　索靖<lb/>
　張翼　　　　　　　　衛伯儒<lb/>
　右十二卷故州民王僧䖍奉上<lb/>
　　　梁蕭子雲啟<hi>蕭子雲自云善效鍾元常王逸少而微大字體常答勅云</hi>
臣子雲奉勅使臣為千字文今已上呈臣昔不能拔賞<lb/>
<pb n="KR3h0033_WYG_014-16a"/>
隨世所貴規模子敬多歷年所三十六著晉史一部至<lb/>
二王列𫝊欲作論草𨽻法言不盡意遂不能成止論飛<lb/>
白一勢而已十餘年來始見勅有論書一卷商畧筆勢<lb/>
洞達字體又以逸少不及元常猶子敬不及逸少因此<lb/>
研思方悟𨽻式始變子敬全法元常迨今以來自覺功<lb/>
進此稟自天論臣先來猶恨已無臨池之勤又不叅聖<lb/>
旨之奥仰延明照伏增悚息<lb/>
侍中國子祭酒南徐州太守臣子雲啟上<lb/>
<pb n="KR3h0033_WYG_014-16b"/>
　　　陶𨼆居與梁武帝論書啟<lb/>
奉旨左右中書復稍有能者惟用喜贊夫以合心之荄<lb/>
寔挨夾鍾之吐氣令既自上體妙為下理用成王每惟<lb/>
申鍾一論于天下進勢方興所恨微臣沈朽不能鑽仰<lb/>
髙深自懷欣慕前奉神筆三紙并今為五非但字字注<lb/>
目乃畫畫抽心自覺勁媚轉不可説以讐昔歳不復相<lb/>
類正此即為楷式何復多尋鍾王臣心本自敬重今者<lb/>
彌增愛服俯仰悦豫不能自已適啟復蒙給二卷伏覽<lb/>
<pb n="KR3h0033_WYG_014-17a"/>
縹帖皆如聖旨既不蒙垂允小留不敢久停已就摹素<lb/>
者一段未畢不赴今信紙卷先已經有兼多他雜無所<lb/>
復取亦請候俱了日奉送兼此諸書是篇章體臣今不<lb/>
辨復得修習惟願細書如樂毅論太師箴例依倣以寫<lb/>
經傳永存宜題中精要而已<lb/>
　　　梁武帝答書<lb/>
近二卷欲少留羌不為異紙卷是出裝書既須見前所<lb/>
以付耳無正可取備于此及欲更須細書如論箴例逸<lb/>
<pb n="KR3h0033_WYG_014-17b"/>
少迹無甚極細書樂毅論乃微粗健恐非真迹太師箴<lb/>
少復方媚筆力過嫩書體垂異上二者已經至止其外<lb/>
更無可付也<lb/>
　　　陶𨼆居與梁武帝啟<lb/>
樂毅論愚心近甚疑是摹而不敢輕言今旨以為非真<lb/>
竊自信頗涉有悟箴咏吟贊過為淪弱許靜素啟遂蒙<lb/>
永給仰銘矜奬益無喻心此書雖不在法例而致用理<lb/>
均皆聞細楷兼復兩玩先於都下偶得飛白一卷云是<lb/>
<pb n="KR3h0033_WYG_014-18a"/>
逸少好迹臣不嘗别見無以能辨惟覺勢力驚絶謹以<lb/>
呈上於臣非用脱可充閣願仍以奉上臣昔于馮澄處<lb/>
見逸少正書目録一卷澄云右軍勸進洛神賦諸書十<lb/>
餘首皆作今體惟急就篇二卷古法緊細近脱憶此語<lb/>
當時零落已不復存澄又云帖注出裝者皆擬賚諸王<lb/>
及朝士臣近見三卷首帖亦謂久已分本不敢議此正<lb/>
復希於三卷中一兩條更得預出裝之例耳天旨遂復<lb/>
頓給先卷下情益深悚息近初見卷題云第二十二固<lb/>
<pb n="KR3h0033_WYG_014-18b"/>
已欣其多今者素書卷第遂至二百七十惋訝無巳天<lb/>
府如海非一缾所汲量用息心前後都已蒙見大小五<lb/>
卷于野拙之分實已過幸若非殊恩豈可<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望愚固本<lb/>
博涉而不能精昔患無可看乃願作主書令史晚受𨽻<lb/>
法又美典掌之人常言人生數紀之内識解不能周流<lb/>
天壤區區惟充恣五欲寔可耻愧每以為得作才鬼亦<lb/>
當勝于頑仙至今猶然始欲翻然改之自無射以後國政<lb/>
方殷上心淵黙不敢復以閒虚塵觸謹於此題事故遂<lb/>
<pb n="KR3h0033_WYG_014-19a"/>
成煩黷伏願至慈照録誠慊<lb/>
　　　梁武帝答陶𨼆居論書<lb/>
又省别疏云被當宜微以著賞此既勝事風謝非嫌云<lb/>
云然非所習聊試畧言夫運筆邪則無芒角執筆寛則<lb/>
書復弱㸃掣短則法擁腫㸃掣長則法離澌畫促則字<lb/>
勢横畫踈則字形慢拘之乏勢放又少則純骨無媚純<lb/>
肉無力少墨浮澀多墨笨鈍此並黙然任之自然之理<lb/>
也若抑揚得所趣舍無違直筆廉斷觸勢峯鬱揚波折<lb/>
<pb n="KR3h0033_WYG_014-19b"/>
節中規合矩分間下注濃纎有方肥瘐相和骨力相稱<lb/>
婉婉暖暖視之不足稜稜常有生氣通眼合心便為甲<lb/>
科衆家可識亦當復同串耳六體可工亦當復由習耳<lb/>
一聞能特一見能記且古且今不無其人大抵為論終<lb/>
歸于是昔程邈所以能變書體為之舊也張芝所以能<lb/>
善書工學之精也既舊既精方可以肆其談吾少來乃<lb/>
至不嘗畫甲子無論于篇紙老而言之亦復何謂止足<lb/>
見嗤于當今貽笑于後代遂有獨冠之言覽之背熱𨼆<lb/>
<pb n="KR3h0033_WYG_014-20a"/>
真於是乎累真矣此直一藝之工非吾所謂勝事此道<lb/>
心之塵非吾所謂無欲也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0033_WYG_014-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書苑菁華卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷十七</head> <lb/>
    <p>
<pb n="KR3h0033_WYG_017-1a"/>
欽定四庫全書<lb/>
　書苑菁華卷十七<lb/>
　　　　　　　　　　　　　宋　陳思　撰<lb/>
　　書歌<lb/>
　　　李潮八分小篆歌　　　　　　杜　甫<lb/>
蒼頡鳥跡既茫昧字體變化如浮雲陳倉石鼓乆已訛<lb/>
大小二篆生八分秦有李斯漢蔡邕中間作者寂不聞<lb/>
嶧山之碑野火焚棗木傳刻肥失真苦縣光和尚骨立書<lb/>
<pb n="KR3h0033_WYG_017-1b"/>
貴瘦硬方通神惜哉李蔡不復得吾甥李潮下筆親尚書<lb/>
韓擇木騎曺蔡有鄰開元以来數八分潮也奄有二子<lb/>
成三人况潮小篆逼秦相快劒長㦸森相向八分一字直<lb/>
千金蛟龍盤拏肉倔强吳郡張顛誇草書草書非古空<lb/>
雄壯豈如吾甥不流宕丞相中郎丈人行巴東逢李潮<lb/>
逾月求我歌我今衰老才力薄潮乎潮乎奈汝何<lb/>
　　　贈懐素草書歌　　　　　　　李白<lb/>
少年上人號懐素草書天下稱獨步墨池飛出北溟魚<lb/>
<pb n="KR3h0033_WYG_017-2a"/>
筆鋒殺盡中山免八月九月天氣凉酒徒詞客滿髙堂<lb/>
牋麻素扇排數箱宣州石硯墨色光吾師醉後倚䋲床<lb/>
須臾掃盡數千張飄風驟雨驚颯颯落花飛雪何茫茫<lb/>
起来向壁不停手一行數字大如斗怳怳如聞神鬼驚<lb/>
時時只見龍蛇走右盤左蹙如驚電状同楚漢相攻戰<lb/>
湖南七郡凡幾家家家屏幛書題徧王逸少張伯英古<lb/>
来幾許浪得名張顛老死不足數我師此義不師古古<lb/>
来萬事肯天生何必要公孫大娘渾脱舞<lb/>
<pb n="KR3h0033_WYG_017-2b"/>
　　　懐素上人草書歌　　　　　　王　邕<lb/>
衡陽雙峽挿天峻青壁巉巉萬餘仭此中靈秀衆所知<lb/>
草書獨有懐素竒懐素身長五尺四嚼湯誦呪吁可畏<lb/>
銅鉼錫杖倚閒庭班管秋毫多逸意或粉壁或綵牋滿<lb/>
床絹素何相鮮忽作風時如電掣更㸃飛花兼散雪寒<lb/>
猿飲水撼枯藤壯士㧞山伸勁鐵君不見張芝昔日獨<lb/>
稱覽君不見近日張旭為若顛二公絶藝人所惜懐素傳<lb/>
之得真跡峥嶸蹙出海上山突兀狀成湖畔石一縱又<lb/>
<pb n="KR3h0033_WYG_017-3a"/>
一横一欹又一傾臨江不羡飛帆勢下筆長聞驟雨聲我<lb/>
牧此州喜相識又見草書多慧力懐素懐素不可得開<lb/>
卷臨池轉相憶<lb/>
　　　同前　　　　　　　　　　　戴叔倫<lb/>
楚僧懐素工草書古法盡能新有餘神清骨踈意真率<lb/>
醉来為我揮㨗筆始從破體變風姿一一花開春景遲<lb/>
忽為壮麗就枯澁龍蛇騰盤獸屹立馳毫驟墨刻奔洄<lb/>
滿坐失聲看不及心手相思勢轉竒詭形怪状翻合宜<lb/>
<pb n="KR3h0033_WYG_017-3b"/>
人人細向此中妙懐素自言初不知<lb/>
　　　同前<lb/>
幾年出家通宿命一朝却憶臨池聖轉腕摧鋒増崛﨑<lb/>
秋毫繭紙常相隨衡陽客舍来相訪連飲百杯神轉王忽<lb/>
聞風裏度飛泉紙落紛紛如枯鳶形容脱落真如助心<lb/>
思周逰在何處筆下<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>㸔激電流字成只畏盤龍去<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>
狀奔騰若轉篷飛絲歴亂如廻風長松老死倚雲壁蹙<lb/>
浪相翻驚海鴻於今年少尚如此歴觀逺代無倫比妙<lb/>
<pb n="KR3h0033_WYG_017-4a"/>
絶當能動鬼神崔蔡幽魂更心死<lb/>
　　　同前　　　　　　　　　　　魯牧<lb/>
吾觀開士多利用筆精墨妙誠堪重身上藝能無不通<lb/>
就中草聖最天縱有時興酣發神機揮毫㸃墨縱横飛<lb/>
風聲吼烈隨手起龍蛇迸出空壁飛連掃數行勢不絶<lb/>
藤懸岩蹙生竒節劃然放縱驚雲濤或時頓挫蒙毫髪<lb/>
自然宛轉無所拘大笑羲之用障圗狂来紙盡勢不盡<lb/>
投筆抗聲連叫呼信之鬼神助此道墨池未盡書已好<lb/>
<pb n="KR3h0033_WYG_017-4b"/>
行路談召口不容滿堂觀者罕絶倒所恨時人多笑聲<lb/>
唯知賤實翻貴名觀爾向来三五字顛竒何謝張先生<lb/>
　　　同前　　　　　　　　　　　竇　冀<lb/>
狂僧揮翰狂且逸獨任天機摧格律龍虎慙因㸃畫生<lb/>
雷霆如避鋒鋩疾魚牋絹素豈不貴尺縑局蹙兒童戯<lb/>
粉壁長廊數十間興来小豁胸襟氣長幼集賢豪至枕<lb/>
糟藉麵猶半醉忽然絶呌三五聲滿壁縱横千萬字吳<lb/>
興張老爾莫顛葉縣公孫我何謂如熊如羆不足比如<lb/>
<pb n="KR3h0033_WYG_017-5a"/>
虺如蛇不足擬涵牣萬動鬼神泣狂風入林花亂起殊<lb/>
形怪狀不易説就中枯燥尤驚絶邉風殺氣同慘烈崩<lb/>
槎卧木爭摧折塞草遥飛大漠霜胡天亂下陰山雪性偏<lb/>
能事轉新竒郡守王公同賦詩枯藤勁株愧三舍驟雨<lb/>
寒猿驚一時此僧絶藝人莫測假此常為䕶持力連城<lb/>
之璧不可量五百年知草聖堂<lb/>
　　　同前　　　　　　　　　　　任　華<lb/>
我常好古竒古来草書無不知豈不知右軍與獻之雖<lb/>
<pb n="KR3h0033_WYG_017-5b"/>
有壯麗之骨恨無狂逸之姿中間張長史獨放蕩而不<lb/>
羈以顛為名傾動於當時張老顛殊不顛乎懐素顛懐<lb/>
素顛乃是顛人謂爾從江南来我謂爾從天上来負顛<lb/>
狂之墨妙有顛狂之逸才狂僧前日動京華朝騎王公<lb/>
大人馬暮宿王公大人家誰不造素屏誰不塗粉壁粉壁搖<lb/>
晴光素屏凝曉霜待師揮灑兮不可弭忘駿馬迎来坐<lb/>
中堂金盆盛酒竹葉香十杯五杯不解意百杯以後始<lb/>
顛狂一顛一狂多意氣大呌數聲起攘臂揮毫倐忽千<lb/>
<pb n="KR3h0033_WYG_017-6a"/>
萬字有時一字兩字長丈二翕若長鯨撥刺動海島歘<lb/>
若長蛇戍律竄深草廽環繚繞相拘連千變萬化在眼<lb/>
前又如飄風驟雨相激射速碌颯拉動簷隙擲岱山巨石<lb/>
以為㸃掣衡嶽陣雲以為畫興不盡勢轉雄惟恐天低<lb/>
與地窄别有何處最可憐裊裊枯藤萬丈懸接秋水映<lb/>
秋天或如絲或如髪風吹欲絶又不絶鋒鋩利於歐冶<lb/>
劒堅勁渾是并州鐵時復枯燥何䄜褷忽覺隂山突兀<lb/>
横翠㣲中有枯松錯落一萬丈倒掛絶壁蹙枯枝千魑<lb/>
<pb n="KR3h0033_WYG_017-6b"/>
魅兮萬魍魎欲出不可何閃屍又如瀚海日暮愁隂濃<lb/>
忽然躍出千里龍天矯偃蹇入乎蒼穹飛沙走石滿室<lb/>
寒萬里颼颼西北風狂僧有絶藝非數仭髙墻不足以<lb/>
逞其筆勢或送花牋與絹素凝神執筆守常度别作筋<lb/>
骨多情趣霏霏㣲㣲㸃長露三秋月照丹鳳樓三月花<lb/>
開上林樹終恐絆騏驥之足而不得轉千里之步狂僧<lb/>
狂僧爾雖有絶藝猶當假良媒不因禮部張公將爾来<lb/>
安得聲名一日喧九垓<lb/>
<pb n="KR3h0033_WYG_017-7a"/>
　　　懐素上人草書歌<hi>兼近謁徐廣州</hi>　　　蘓　渙<lb/>
張顛沒来二十年謂言草聖無人𫝊零陵沙門繼其後<lb/>
新書大字大如斗興来走筆如旋風醉後耳熱心更兇<lb/>
忽如裴旻舞雙劔七星錯落纒蛟龍又如吳生畫鬼神<lb/>
魑魅睒眵驚本身鈎鎖相連勢不絶倔强毒蛇爭屈鐵西河<lb/>
劒舞氣凌雲孤蓬自振惟有君今日華堂㸔洒落四坐<lb/>
喧呼嘆佳作廻手邀子賦一章欲令美價齊鍾張琅琅<lb/>
誦句三百字何以醉後顛復狂忽然告我遊南溟言祈<lb/>
<pb n="KR3h0033_WYG_017-7b"/>
亞相求大名亞相書翰凌獻之見君絶藝必相知南中<lb/>
紙價當日貴只恐廉泉成墨池<lb/>
　　　懐素上人草書歌　　　　　　釋貫休<lb/>
張顛顛後顛非顛直至懐素之顛始是顛師不談經不<lb/>
坐禪筋骨惟於草妙𫝊顛狂却恐是神仙有神助兮神莫<lb/>
及鐵石畵兮墨須入金樽竹葉數斗餘半欹半傾山衲<lb/>
温醉来把筆猛如虎彩壁素屏不問主亂拏亂抹無規<lb/>
矩羅刹石上坐伍子胥蒯通八字立對漢髙祖勢崩騰<lb/>
<pb n="KR3h0033_WYG_017-8a"/>
兮不可止文機暗轉鋒鋩裏閃電光邊霹靂飛古<lb/>
松身中旱龍死駭人心兮目怒瞋頓人足兮神辟<lb/>
易乍於沙場大戰後斷槍蹶箭何狼籍又似深山怪<lb/>
石上古病松枝掛鐵錫月兔落天山墨斜鑿黄金側<lb/>
剉玉珊瑚枝長大如束天馬驕獰不可勒東却西南又<lb/>
北倒還起斷復續忽如鄂公捉住單雄信秦王肩上搭<lb/>
着棗木槊懐素師若不是星辰降瑞即必是河嶽孕靈<lb/>
固宜須冷笑逸少爭得不醉罵伯英天台古山一千尺<lb/>
<pb n="KR3h0033_WYG_017-8b"/>
崖崩岸折何崢嶸或細㣲仙衣縫綻金條垂或妍媚桃<lb/>
花半紅公子醉我恐山為墨海為水天為筆兮書大地<lb/>
乃能畧展狂僧意長恨師不相識一見此書空歎息伊<lb/>
昔張謂任華葉季良數子贈歌豈虚飾所不足者渾未<lb/>
曽道着其神力石橋被燒却良玉不蝕錐畫沙兮印印<lb/>
泥世人莫得知師雄名在世間清風明月一何極<lb/>
　　　張伯髙草書歌　　　　　　　釋皎然<lb/>
伯英死後生伯髙朝㸔手把山中毫先賢草律我草狂<lb/>
<pb n="KR3h0033_WYG_017-9a"/>
風雲陣發愁鍾王須臾變態皆自我冩形數物無不可<lb/>
閒風逰雲千萬朶驚蛇蹴蹻飛欲堕更覩鄧林花落朝<lb/>
狂風亂攪何飄颻有時凝思筆空握情在寥天獨飛鶴<lb/>
有時取勝筆更髙意得春江萬里濤張生竒絶難再<lb/>
遇草罷臨風展輕素隂慘陽嘘如有道鬼伏魑容若可<lb/>
懼黄公酒壚興偏入阮籍不嗔稽亦顧長安酒牓醉後書<lb/>
此日騁君千里步<lb/>
　　　陳武童子草書歌　　　　　　　前　人<lb/>
<pb n="KR3h0033_WYG_017-9b"/>
書家儒子有竒名天然文章令人驚僧䖍老時把筆法<lb/>
孺子如今皆暗合飈飛電洒眼不及但覺草端鳴颯颯<lb/>
有時作㸃險阻能太行片石㸔欲崩偶然長製濃且燥<lb/>
少室孤松欹不到夏室炎炎少人歡山軒日色在欄杆<lb/>
桐花飛盡子規思主人髙歌興不至濁醪不飲嫌昏沉<lb/>
欲翫草書開我襟龍爪狀竒鼠鬚鋭冰牋白晳越人遇<lb/>
王家小令草最狂為予揮洒驚騰勢<lb/>
　　　蕭鄲草書歌　　　　　　　　顧　况<lb/>
<pb n="KR3h0033_WYG_017-10a"/>
蕭子草書人不及洞庭葉落秋風急上林花開春露濕<lb/>
花枝濛濛向水泣君見數行之洒落石上之松松上鶴<lb/>
若把君書比仲將未知誰上凌烟閣<lb/>
　　　馬秀才草書歌　　　　　　　權徳輿<lb/>
伯英草聖都絶倫後来學者無其人白眉年少未弱冠<lb/>
落紙紛紛運纎腕初聞之子十嵗餘當時時輩皆不如<lb/>
猶輕昔日墨池學未許前賢團扇書絶采芳姿相㸃綴<lb/>
冰映荷花風轉蕙三春併向指下生萬象爭分筆端勢<lb/>
<pb n="KR3h0033_WYG_017-10b"/>
有時當暑如清秋滿堂風雨寒颼颼乍疑崩崖瀑水落<lb/>
又見白日饑鼯愁變化縱横出新意眼㸔一字千金貴<lb/>
憶昔謝安問獻之時人雖見那得知<lb/>
　　　䛒光太師草書歌　　　　　　釋貫休<lb/>
雪壓千峯横枕上窮困雖多還激壯㸔師逸蹟兩相宜<lb/>
髙適歌行李白詩海上驚驅山猛燒吹斷狂烟著沙草<lb/>
江樓曽見落石星幾囬試發將軍砲别有寒鵰掠絶壁<lb/>
提上𤣥猿更生力又見吳中磨角牛舞槊盤刀初觸擊<lb/>
<pb n="KR3h0033_WYG_017-11a"/>
好文天子揮宸翰葉製本多堆玉案晨開冰殿教題壁<lb/>
題罷紫衣親寵錫僧家愛詩自拘束僧家愛畫亦局促<lb/>
唯師草聖藝偏髙一掬山泉心便足<lb/>
　　　贈䛒光上人草書　　　　　　吳　融<lb/>
篆書朴𨽻書俗草書貴在無羈束江南有僧名䛒光紫<lb/>
毫一管能顛狂人家好壁試拂揮瞬目已留三五行摘<lb/>
如鈎挑如撥斜如撑廻如斡又如夏禹鎖淮神波底不<lb/>
出牛難㧞又如朱亥椎晉鄙袖中擡起腕欲脱有時軟<lb/>
<pb n="KR3h0033_WYG_017-11b"/>
縈盈一穂秋風曳空闊有時瘦巉巖百尺枯松露槎枿<lb/>
忽時風動更驚人一聲霹靂龍蛇活稽山賀老昔時傳<lb/>
又聞能者有張顛上人致功應不下其奈飄飄滄海邉<lb/>
河中一入天子國絡素載縑洒毫墨不繫知之與不知<lb/>
便有一字千金直<lb/>
　　　贈廣利大師歌　　　　　　　前　人<lb/>
化人之心固甚難自化其心更不易化人可以程限之<lb/>
自化原須有其志在心為智者何人今日得之於廣利<lb/>
<pb n="KR3h0033_WYG_017-12a"/>
三十年前識師初正見把筆學草書崩雲落雪萬千狀<lb/>
隨手變化生空虚海北天南幾廻别每見書蹤轉竒<lb/>
絶近来兼解作歌詩言語明快有骨氣堅如百錬鋼挺<lb/>
特不可屈又如千里馬脱韁飛滅沒好是不雕刻縱横<lb/>
衝口發昨來示我十餘篇詠殺江南風與日乃知性是<lb/>
天習由人莫輕河邊羖䍽飛天上作麒麟但日新又日<lb/>
新李白非通神<lb/>
　　　賈耽虞書歌<lb/>
<pb n="KR3h0033_WYG_017-12b"/>
衆書之中虞書巧體法自然歸大道不同懐素只攻顛<lb/>
豈類張芝惟扎草形勢素肌骨老父子君臣相揖抱孤<lb/>
青似竹更颼颼濶白如波長浩渺能方正不隳倒功夫<lb/>
未至難尋奥須知孔子廟堂碑便是青緗中至寶<lb/>
　　　姚贊八分書歌<lb/>
吳興姚贊能八分一㸃一畫若崩雲又如春水緑波紋<lb/>
上有鵁鶄鸂鶒羣<lb/>
　　　修公上人草書歌　　　　　　史　邕<lb/>
<pb n="KR3h0033_WYG_017-13a"/>
真蹤草聖今古有修公學得誰及否古人今人一手書<lb/>
師今書成在兩手書時須飲一斗酒醉後掃成龍虎吼<lb/>
風雨驚兮魍魎走山嶽動兮龍蛇鬭千尺松枝如蠧朽<lb/>
欲折不折挂巖口張旭骨懐素筋筋骨一時傳斯人斯<lb/>
人傳得妙通神攘臂縱横草復真一身疑是兩人身<lb/>
　　書詩<lb/>
　　　奉述飛白書勢　　　　　　　岑文本<lb/>
六爻開玉篆八體曜銀書飛毫列錦繡拂素起龍魚鳳<lb/>
<pb n="KR3h0033_WYG_017-13b"/>
舉崩雲絶鳥驚逰霧踈别有臨池草思沾垂露餘<lb/>
　　　送顧八分文學適供吉州　　　杜　甫<lb/>
中郎石經後八分盖憔悴顧侯運鑪錘筆力破餘地昔<lb/>
在開元中韓蔡同贔屭𤣥宗妙其書是以數子至御札<lb/>
早流傳揄揚非造次三人並入直恩澤各不二顧於韓<lb/>
蔡内辨限工小字分日示諸王鈞深法更秘文學與我<lb/>
逰蕭踈外聲利追隨二十載浩蕩長安醉髙歌卿相宅<lb/>
文翰飛省寺視我揚馬間白首不相棄驊騮入窮巷必<lb/>
<pb n="KR3h0033_WYG_017-14a"/>
脱黄金轡一論朋友難遲莫敢失墜古来事反覆相見<lb/>
横涕泗嚮者玉珂人誰是青雲器才盡傷形體病渇汙<lb/>
官位故舊獨依然危時話顛躓我甘多病老子負憂世<lb/>
志胡為困衣食顔色少稱遂逺作苦辛行順從衆多意<lb/>
舟檝無根蔕蛟鼉好為祟况兼水賊繁特戒風颷駛崩<lb/>
騰戎馬際往往殺長吏子為東諸侯勤勉防縱恣邦以<lb/>
民為本魚飢費香餌請哀瘡痍深告訴皇華使使臣進<lb/>
所擇進徳知歴試惻𨼆誅求情固應賢愚異列<lb/>
<pb n="KR3h0033_WYG_017-14b"/>
士惡苟得俊傑思自致贈子猛虎行出郊載<lb/>
酸鼻<lb/>
　　　殿中楊監示張旭草書圖　　　前　人<lb/>
斯人已云亡草聖秘難得及茲頗見示滿目一悽惻悲<lb/>
風生㣲綃萬里起古色鏘鏘鳴玉動落落寒松直連山<lb/>
蟠其間溟漲興筆力有練實先書臨池真盡墨俊㧞為<lb/>
之主暮年思轉極大知張玉俊誰並百代則嗚呼東吳<lb/>
精逸氣感清識楊公拂篋笥舒巻忘寢食念昔飛毫端<lb/>
<pb n="KR3h0033_WYG_017-15a"/>
不得觀酒徳<lb/>
　　　觀薛稷少保書畫壁　　　　　前　人<lb/>
少保有古風得之陜郊篇惜哉功名忤但見書畫傳我<lb/>
逰梓州東遺跡涪江邉畫藏青蓮界書留金牓懸仰看<lb/>
垂露姿不崩亦不蹇鬰欎三大字蛟龍深相纒又揮西<lb/>
方變發地無屋椽惨淡壁飛動到今色未嗔此行叠壮<lb/>
觀郭薛俱才賢不知百年後誰復来通泉<lb/>
　　　送賀監　　　　　　　　　　前　人<lb/>
<pb n="KR3h0033_WYG_017-15b"/>
鏡湖流水春始波狂客歸舟逸興多山隂道士如相見<lb/>
應冩黄庭換白鵝<lb/>
　　　王右軍　　　　　　　　　　前人<lb/>
右軍本清真蕭洒在風塵山隂遇羽客要此好鵝賔掃<lb/>
素冩道經筆精妙入神書罷籠鵝去何曽别主人<lb/>
　　　貽張旭　　　　　　　　　　李　頎<lb/>
張公性嗜酒豁達無所營皓首窮草𨽻時稱太湖精露<lb/>
頂據胡牀長呌三五聲興来灑素壁揮筆如流星下舍<lb/>
<pb n="KR3h0033_WYG_017-16a"/>
風蕭條寒草滿户庭問家何所有生事如浮萍左手持<lb/>
蟹螯右手執丹經瞪目視霄漢不知醉與醒諸賔且方<lb/>
坐旭日臨東城荷葉裹江魚白甌貯香秔徼禄心不屑<lb/>
放神於八紘時人不識者即是安期生<lb/>
　　　醉後贈張旭　　　　　　　　髙　適<lb/>
世上謾相識此翁殊不然興来書自聖醉後語猶顛白<lb/>
髪老閒事青雲在目前牀頭一壺酒能更幾廻眠<lb/>
　　　送外甥懐素上人　　　　　　錢　起<lb/>
<pb n="KR3h0033_WYG_017-16b"/>
釋子吾家寶神清慧有餘能翻梵王字妙絶伯英書逺<lb/>
鶴無前侣孤雲寄太虚狂来輕世界醉裏得真如飛錫<lb/>
離鄉乆寧心喜獵初故池殘雪滿寒栁霽烟疎夀酒還<lb/>
嘗藥晨湌不薦魚遥知襌誦外健筆賦閒居<lb/>
　　　洛中寺北樓見賀監草書　　　劉禹錫<lb/>
髙樓賀監昔曽登壁上筆蹤龍虎騰中國書流讓皇象<lb/>
北朝文士嫓徐陵偶因獨見空驚目恨不同時便伏膺<lb/>
唯恐塵埃轉磨滅再三珍重囑山僧<lb/>
<pb n="KR3h0033_WYG_017-17a"/>
　　　答栁栁州丈人　　　　　　　前　人<lb/>
日日臨池少弄雛還思寫論詩官奴栁家新様元和脚<lb/>
且盡薑芽歛手徒<lb/>
小兒弄筆不能嗔浣壁書窻且學勤聞彼夢熊猶未兆<lb/>
女中誰是衛夫人<lb/>
昔日傭工記姓名逺勞卒苦冩西京近来漸有臨池興<lb/>
為報元常欲抗衡<lb/>
　　　送草書獻上人歸廬山　　　　孟　郊<lb/>
<pb n="KR3h0033_WYG_017-17b"/>
狂僧不為酒狂筆自通天將書雲霞片直至清明巔手<lb/>
中飛黒電象外㵼𤣥泉萬物隨指顧三光為廻旋驟書<lb/>
雲霮䨴洗硯山晴鮮忽怒畫蛇虺噴飯生風烟江人願<lb/>
停筆驚浪恐傾船<lb/>
　　　秘書省有賀知章草題詩筆力遒徤風尚髙逺<lb/>
　　　拂塵尋玩因有此作　　　　　温庭筠<lb/>
越溪漁客賀知章任達憐才愛酒狂鸂鶒葦花隨釣艇<lb/>
蛤蜊菰菜夢横塘幾年凉月空華省一宿秋風憶故鄉<lb/>
<pb n="KR3h0033_WYG_017-18a"/>
榮路脱身終自得福庭回首莫相忘出籠鸞鶴歸遼海<lb/>
落筆龍蛇滿苑牆李白死来無醉客可憐神彩弔殘陽<lb/>
　　　題贈髙閒上人　　　　　　　陳　陶<lb/>
簷蔔花間客軒轅席上珍華江秋菡萏僧國瑞麒麟内<lb/>
殿初招隐曺溪得沒塵龍蛇驚粉署花雨對金輪白馬<lb/>
方依漢朱星又入秦劇談凌鑿齒清論倒波臣拂石先<lb/>
天古降龍舊國春珠環合浦老劔去玉州貧鴛鷺輸黄<lb/>
絹壇塲遶白蘋鼎湖閒入夣金閣静通神海氣成方丈<lb/>
<pb n="KR3h0033_WYG_017-18b"/>
山泉落静中獼猴深愛月鷗鳥不猜人拂檻蕭蕭竹垂<lb/>
空澹澹津漢姝難覔對荆璞本来真伊傅多聨璧劉雷<lb/>
競買鄰江邉有國寳時為動星辰<lb/>
　　　髙閒上人善草書　　　　　　張　祐<lb/>
座上辭安國禪房志沃洲道心黄葉老詩思碧雲秋卷<lb/>
軸朝廷餞書函内庫收陶欣入社叟生怯論經儔日色<lb/>
簾初掲風聲筆未休長波浮海岳大㸃出嵩丘不絶羲<lb/>
之法誰窮智永流殷勤一牋在留着㸔銀鈎<lb/>
<pb n="KR3h0033_WYG_017-19a"/>
　　　寄䛒光上人<lb/>
筆下龍蛇自有神天池雷雨變逡廵寄言昔日不龜手<lb/>
應念江頭洴澼人<lb/>
　　　送䛒光大師<hi>師以草書應制</hi>　　　　　羅　隐<lb/>
禹祠分手戴灣逢徤筆尋知達九重聖主賜衣憐絶藝<lb/>
侍臣摛藻許髙蹤寧親乆别街西寺待詔初離海上峯<lb/>
一種苦心師得了不須囬首笑龍鍾<lb/>
　　　草書屏風　　　　　　　　　韓　偓<lb/>
<pb n="KR3h0033_WYG_017-19b"/>
何處一屏風分明懐素蹤雖多塵色染猶見墨痕濃<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>
石奔秋澗寒藤掛古松若教臨水畔字字恐成龍<lb/>
　　　觀夢龜草書　　　　　　　　釋可朋<lb/>
欲盡金鍾數斗餘動容攘臂立躊躇先教侍者濃磨墨<lb/>
不揖傍人歘便書畫壯倒松横洞壑㸃麤飛石落空虚<lb/>
興来亂抹亦成字祇恐張顛顛不如<lb/>
　　　對御書一絶　　　　　　　　釋亞栖<lb/>
通神筆法得𤣥門親入長空謁至尊莫怪出来多意氣<lb/>
<pb n="KR3h0033_WYG_017-20a"/>
草書曽悦聖明君<lb/>
　　　送八分書與友人繼以詩　　　李建勲<lb/>
跁跒為詩跁跒書不封將去寄仙都仙翁拍手應相笑<lb/>
得似秦朝次仲無<lb/>
　<lb/>
　<lb/>
　<lb/>
　<lb/>
<pb n="KR3h0033_WYG_017-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書苑菁華卷十七<lb/>
</p>
<p>
</p>
  </div>
</body>
</text>
</TEI>
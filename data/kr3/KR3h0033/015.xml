<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷十五</head> <lb/>
    <p>
<pb n="KR3h0033_WYG_015-1a"/>
欽定四庫全書<lb/>
　書苑菁華卷十五<lb/>
　　　　　　　　　　　　　宋　陳思　撰<lb/>
　　書啟<lb/>
　　　陶𨼆居與梁武帝論書啟<lb/>
二卷中有雜迹謹䟽注如别恐未允衷并竊所摹者亦<lb/>
以上呈近十餘日情慮悚悸無寧涉事遂至淹替不宜<lb/>
復待填畢餘各並非用意惟叔夜威輦二篇是經書體<lb/>
<pb n="KR3h0033_WYG_015-1b"/>
式近以單郭為恨伏按卷上苐數甚為不少前旨惟有<lb/>
四卷此書似是宋元嘉中撰集當由自後多致散失逸<lb/>
少有名之迹不過數首黄庭勸進像讚洛神此等不審<lb/>
猶得存否<lb/>
第二十五卷<hi>今見有十一条在别無</hi>按此卷是右軍書者惟有八<lb/>
條前樂毅論書乃極勁利而非甚用意故頗有壞字太<lb/>
師箴大雅吟用意甚至而更成小拘束乃是書扇題屏<lb/>
風好體其餘五片無的可稱臣濤言一紙<hi>此乃不惡而非右軍父子</hi>
<pb n="KR3h0033_WYG_015-2a"/>
<hi>書不識誰人迹又似是摹</hi>給事黄門一紙治廉瀝一紙<hi>凡二衛並是謝安衛軍叅</hi>
<hi>軍任靖書</hi>後又治廉瀝狸骨方一紙<hi>是子敬摹書亦似是</hi>
　　　右四件非右軍書<lb/>
二十四卷<hi>今見有二十一条在</hi>按此卷是右軍書者唯有十一條<lb/>
<hi>並非甚合迹兼多漫抹於摹處難復委曲</hi>前黄初三年一紙<hi>是後人學右軍</hi>繆襲告<lb/>
墓文一紙<hi>是許先生書</hi>抱憂懷痛一紙<hi>是張澄書</hi>五月十一日一<lb/>
紙<hi>是摹王珉書被油</hi>尚想黄綺一紙遂結滯一紙<hi>此二篇並後人所學甚拙</hi>
<hi>惡</hi>不復展一紙<hi>是子/敬書</hi>便復改月一紙<hi>是張翼書</hi>五月十五日<lb/>
<pb n="KR3h0033_WYG_015-2b"/>
繇白一紙<hi>亦是王珉書</hi>治効方一紙<hi>是謝安書</hi>
　　　右十條非右軍<lb/>
伏恐未垂許以區别今謹上許先生書任靖書如别比<lb/>
方即可知王珉張澄謝安張翼書公家應有<lb/>
　　　梁武帝答陶𨼆居書<lb/>
省區别諸書良有精賞所異所同所可未知悉可不耳<lb/>
給事黄門一紙為任靖書觀所送靖書諸字相附近彼<lb/>
二紙靖書字體解離便當非靖書要復當以㸃畫論極諸<lb/>
<pb n="KR3h0033_WYG_015-3a"/>
家之致此亦非可倉卒遂於毫紙且保拙守中也許任<lb/>
二迹并摹者並付反<lb/>
　　　陶𨼆居與梁武帝論書啟<lb/>
啟伏覽書論前意雖止二六而規矩必周後字不出二<lb/>
百亦褒貶大備一言以蔽便書情頓極使元常老骨更<lb/>
蒙榮造子敬懦肌不沈泉夜逸少得進退其間則王科<lb/>
顯然可觀若非聖證品折恐愛附近習之風永遂淪迷<lb/>
矣伯英既稱草聖元常寔自𨽻絶論旨所謂殆同璿璣<lb/>
<pb n="KR3h0033_WYG_015-3b"/>
神寶曠世莫繼斯理既明諸畫虎之徒當日就輟筆反<lb/>
古歸真方𢎞盛世愚管預聞喜佩無屆比世皆髙尚子<lb/>
敬子敬元常既以齊名貴斯式畧海内非惟不復知有<lb/>
元常於逸少亦然非排弃所可湼而無緇不過數紙今<lb/>
奉此論自舞自蹈未足逞泄日月願以所摹竊示洪逺<lb/>
思曠此二人皆是拘思者必當贊仰踴躍有盈半之益<lb/>
臣與洪逺雖不相識從子詡以學業往來故因之有會<lb/>
但既在閣恐或已應聞知摹者所操字大小不甚均調<lb/>
<pb n="KR3h0033_WYG_015-4a"/>
熟看乃尚可恐填意大殊此篇方𫝊千載故宜令迹隨<lb/>
名偕老益增美晚所奉貳旨伏循字迹大覺勁密竊恐<lb/>
既以言發意則應言而新手隨意運筆均手會故益得<lb/>
諧下情歡仰寶奉愈至世論咸云江東無復鍾迹常以<lb/>
歡息比日竚望中原廓清太丘之碑可就摹採今論旨<lb/>
云真迹雖少可得而推是猶有存者不審可復幾字既<lb/>
無出身理胃煩得工人摹填數行脱蒙見此寔為過幸<lb/>
又逸少摹鍾勢巧形密勝於自運不審此例復有㡬紙<lb/>
<pb n="KR3h0033_WYG_015-4b"/>
垂旨以黄庭像讚等諸文可更有出給理自運之迹令<lb/>
不復希請學鍾法仰惟殊思<lb/>
　　　梁武帝答書<lb/>
鍾書乃有一卷𫝊以為真意謂悉是摹多不足論有兩<lb/>
三行許似摹微得鍾書體逸少摹鍾的可知近有二十<lb/>
許首此殊字細畫短多是鍾法今始欲令人採帖未便<lb/>
得付來月日有意者當遣送也<lb/>
　　　陶𨼆居論書啟<lb/>
<pb n="KR3h0033_WYG_015-5a"/>
逸少自呉興以前諸書猶為未稱凡厥好迹皆是向在<lb/>
會稽時永和十許年中者從失郡告靈不仕以後畧不<lb/>
復自書皆使此一人世中不能别也見其緩異呼為末<lb/>
年書逸少亡後子敬年十七八全放此人書故遂成與<lb/>
之相似今聖旨標題足使衆識頓悟於逸少無復末年<lb/>
之譏阮研間近有一人學研書遂不復可别臣比郭摹<lb/>
所得雖粗寓字形而無復其用筆迹勢不審前後諸卷<lb/>
一兩條謹密者可得在出裝之例復蒙垂給至年末聞<lb/>
<pb n="KR3h0033_WYG_015-5b"/>
不此澤自天直以啟審非敢必覬<lb/>
　　　梁簡文帝答江東王上王羲之書啟<lb/>
試筆成文臨池染墨䟽密俱巧其草皆得以望城扉如<lb/>
瞻星石不啻雲飛之散何持曲辱之丹方當奉彼廷中<lb/>
置之悵裏乍楷銅鈎時懸欹案我意之深良不能也<lb/>
　　　梁元帝上東宫古跡啟<lb/>
師宜八分之巧元常三體之妙史籀李斯之篆梁鵠曹<lb/>
喜之書莫可摠箠桂官監滿甲館竊以鸞驚之勢既開<lb/>
<pb n="KR3h0033_WYG_015-6a"/>
之於索靖鷹跱之巧又顯之於蔡邕是以遊霧重雲𫝊<lb/>
敬禮之法鳥鴶魚頏表楊泉之賦頗好六文多慙三體<lb/>
尚方大篆既已寂寥柱下方書何曾彷彿空慕河間之<lb/>
聚書尤美東平之獻表齊彼尺牘顧已缺然北海楷𨽻<lb/>
修成難擬<lb/>
　　　梁庾肩吾謝東宫古跡啟<lb/>
竊以仙岩遺軸入掘成虚孔壁藏文隨間已蠧石書有<lb/>
曜厨畫猶飛豈有跡經四代年踰十紀芝英雲氣之巧<lb/>
<pb n="KR3h0033_WYG_015-6b"/>
未損松鈆鵲返鸞鷔之勢下復薪竹必使酒肆來人池<lb/>
流色變將搨北海之牘還代西河之簡<lb/>
　　　梁顧野王上玉篇答<lb/>
昔者庖犧始成八卦暨乎倉頡肇創六爻政罷結繩教<lb/>
興書契天粟晝零市妖夜哭由來尚矣爰至𤣥龜龍馬<lb/>
負河洛之圖赤雀黄鱗標受終之命鳯羽為字掌理成<lb/>
書豈但人功亦猶天授故能𫝊流奥典鈎深至賾揚顯<lb/>
聖謨耀光洪烈文遺百代則禮樂可知譯宣萬里則心言<lb/>
<pb n="KR3h0033_WYG_015-7a"/>
可述授民軌物則縣方象魏興功命衆則誓威師旅律<lb/>
存三尺政仰八成聽稱責於傅别執士師於兩造勒功<lb/>
名於鍾鼎頌美德於神祇故百官以治萬民以察雕金<lb/>
鏤玉升崧岱而告平汗竹裁縑寫憲章而授政莫不以<lb/>
版牘施行經緯文字表於無窮者矣所以垂性閒居而<lb/>
覿遐年之世藏形晦跡而識逺方之風遵覽篆素以測<lb/>
九垓則靡差膚寸詳觀記録以游八裔則不謬毫釐鑒<lb/>
氷鏡於往謨遺元龜於今體仰瞻景行式備音文戒慎<lb/>
<pb n="KR3h0033_WYG_015-7b"/>
荒邪用存方典設教施法無以尚兹經世治俗豈先乎<lb/>
此但微言既絶大旨亦乖故五典三墳競開異義六書<lb/>
八體合方殊形或字各而訓同或文均而釋異百家前<lb/>
後差互不少字書卷帙糾錯尤多難用尋求易生疑惑猥承<lb/>
恩命預列彤庭總㑹衆篇校讐羣籍以成一家之製文<lb/>
字之訓備矣而學慙積博聞見尤寡才非通敏理辭彌<lb/>
疏既謬完蹤且乖聖旨謹當端笏擁篲以俟嘉猷<lb/>
啟竊聞兩儀俶啟九皇始君情性初動有巢肇制三皇<lb/>
<pb n="KR3h0033_WYG_015-8a"/>
代立十紀逓興龍牒浮河龜書起洛八卦既陳六爻攸<lb/>
叙篆素之流是焉而出至於精課深妙求其本始末學<lb/>
膚淺誠所未詳雖復研考六經校讐百代殊非庸菲所<lb/>
能與奪謹𣲖條例同異具以上呈伏惟聖皇馭㝢膺籙<lb/>
受圖德尚虞軒功造媯姒通微廣運乃聖乃神經天為<lb/>
文止戈為武百工維理庶績咸熙勸以九歌撝之八柄<lb/>
修文德以來要服舞干戚以格有苖是故仁風所扇九<lb/>
服賓王正朔所班四荒懷德攻位洛汭則肅慎識受命<lb/>
<pb n="KR3h0033_WYG_015-8b"/>
之興夷波海水則越裳知聖人之德豈但中和樂職近<lb/>
播岷<graphic n="KR3164" url="https://raw.githubusercontent.com/kanripo/KR-Gaiji/master/images/KR3164.png" mimeType="image/png"/>德化光被旁流江漢殿下天縱岳峙睿哲淵凝<lb/>
三善自然匪須勸學六行前哲寧以勞踰是以聲覃八<lb/>
表譽浹九垓規範百司陶鈞萬品爰獲留心圖籍俛情<lb/>
篆素糾先民之積繆振往古之重疑簡冊所傳莫今比<lb/>
盛野王沾濡聖道沐浴康衢不揆愚淺忘陳狂狷徒蒙<lb/>
收賜終當覆瓿空思來者懼後無傳悚悸交心罔知攸<lb/>
錯謹啟<lb/>
<pb n="KR3h0033_WYG_015-9a"/>
　　書牋<lb/>
　　　唐李嶠為鳯閣侍郎王方慶上書法牋表<lb/>
臣某言奉墨勅令臣家所有書法並將進來但臣家書<lb/>
法屬隋季亂離並多墜失臣十代再從伯祖羲之書先<lb/>
有四十餘紙貞觀十二年太宗文武皇帝購求遺迹臣<lb/>
亡父先臣𢎞直並將奉進一不敢留今之所存唯有一<lb/>
卷并臣十一代祖𨗳已下書一秩十卷謹隨狀進上但<lb/>
臣弓冶不嗣堂搆缺然雖奉納楹多逢壞壁亡失之外<lb/>
<pb n="KR3h0033_WYG_015-9b"/>
所餘無㡬私珍什襲方遺子孫不謂兩曜迴光九霄俯<lb/>
聽曲延採拾遂登旒扆使千載遺寶重增於光價九泉<lb/>
深隧更奉於聖涯寵被私門榮沾異代懷思慕逺感佩<lb/>
兼深臣方慶誠惶誠恐頓首頓首死罪<lb/>
　　　為納言姚璹等御賜飛白書牋表　前　人<lb/>
臣璹等言今月十一日屢傳綸㤙作飛白書題臣等名<lb/>
字垂賜跪承寶貺仰戴瓊文如披七曜之圖似發五神<lb/>
之檢九霄美澤與垂露而同沾千載嘉祥並迴鸞而共<lb/>
<pb n="KR3h0033_WYG_015-10a"/>
集冠六文而首出掩八體而孤騫眇乎若遊霧之拂春<lb/>
林靄乎似輕雲之上銀漢頡皇之始模蟲篆未足多竒<lb/>
劉后之嘗學雲書孰云能擬固巳工逾懸帳妙盡刻符鍾<lb/>
繇竭力而難比伯英絶筋而不逮則知乃神乃聖包衆<lb/>
智而同歸多藝多材摠群方而兼善諒天機之獨運豈<lb/>
凡識之能窺臣等才浮瓶筲任叨衡石器滿之誡每切<lb/>
於愚心棟隆之吉寔慙於明代而天慈曲奬乾造不遺<lb/>
厚禄尊官既殫思而極寵良辰美景又申歡而接燕慶<lb/>
<pb n="KR3h0033_WYG_015-10b"/>
方行而已及澤大溥而先加殊恩與骨肉等深縟禮共<lb/>
衣冠相絶今復親陪霽賞特流宸翰嬴氏之魂遊天上<lb/>
莫比超昇閔生之名在月中詎方遐邈昔者烏衣世胄<lb/>
肇聲於署璧白鳳名流僅聞於題柱未有芝英草聖近<lb/>
縟於采箋合壁逸珍俯光於掌握臣以泰交獨冠今古<lb/>
方且示彼記言𫝊諸貽訓表一人之殊寵留百代之榮<lb/>
觀手舞足蹈徒深踴躍之心摩頂至踵豈答生成之施<lb/>
無任欣戴之至謹詣闕命表陳謝聞<lb/>
<pb n="KR3h0033_WYG_015-11a"/>
　　　為王相請改六書牋表<lb/>
臣某言臣聞兩儀定位法參必在於區分百物正名稱<lb/>
謂不可以相奪然則當至公之運勿申於權處太朴之<lb/>
辰宜循其本臣竊見周官保氏教國子六書一曰指事<lb/>
二曰象形三曰諧聲四曰會意五曰轉注六曰假借夫<lb/>
假借者謂本無其字假用音者也昔伏羲氏仰觀法於<lb/>
天俯觀法於地爰造書篆是生文籍夫書者著也篆者<lb/>
𫝊也所以明著誓言𫝊之不朽推意信字斷文不疑垂<lb/>
<pb n="KR3h0033_WYG_015-11b"/>
萌示象紀天下之徳安可穿鑿音訓物類難周維魯<lb/>
共王壞孔子之宅河内女子毁老子之家而屋壁之餘<lb/>
門庭盖尠敬侯所寫凋訛於正始之間汲冢所開散落<lb/>
於太原之際由是後儒晩學苦音訓之繁耆生故老嗟<lb/>
異同之雜下兼案牘旁洎質劑聽受施行莫能見睹觀<lb/>
摹典憲於何取則不有釐改孰𨗳群疑當今受神丹鑄<lb/>
寶鼎封禪之隆固將九皇比德文章之盛豈直三代同<lb/>
風百官以理萬人以察臣比伏見御筆前後所製新字<lb/>
<pb n="KR3h0033_WYG_015-12a"/>
等神功開合天地範圍於筆端造化運行日月相朢於<lb/>
紙上玉諜石記無以核其幽深河圖洛書不能名其麗<lb/>
則臣幸承皇訓親沐聖教窺東國一札之文章兩京七<lb/>
言之歌詠劉德之陳雅樂雖未澄心劉儻<hi>一作倘</hi>之學史書<lb/>
頗嘗留目輒欲循環睿旨罄竭蒙情凡所借言並加新<lb/>
字將令分有一定無汩乎𣲖流理或萬殊各隨其事業<lb/>
以此化俗佇微益於毫釐以此教人倘不虧於景響伏<lb/>
乞上𤣥卑聽至道曲成務此庸愚霈然聽許臣即望以<lb/>
<pb n="KR3h0033_WYG_015-12b"/>
類撰綴隨表進呈輕觸冕旒不勝惶愓之至<lb/>
　　書判<lb/>
　　　字詁判<lb/>
甲書字詁所由計功不及日請科罪不伏訴云紙類不<lb/>
同<lb/>
　　　對<lb/>
去聖久逺微言已絶求之淳儒存諸詁訓陳呉恢之青<lb/>
簡恐悞當時許蔡邕之丹書將𫝊後學況秘緯有府寫<lb/>
<pb n="KR3h0033_WYG_015-13a"/>
書置官傭計長功能歸典藝紙既昧於大小課罔齊於<lb/>
疾徐覽之繁文豈將鳥以觀迹率其大較乃非人之掣<lb/>
肘惟甲斯篆非罪勿籍<lb/>
　　　對同前　　　　　　　　　　裴　騰<lb/>
底禄致位職司在公登朝庶官無廢一命甲也遊學効<lb/>
於文字工彼汗簡嘗觀太史之書臨諸墨池能妙右軍<lb/>
之筆徵諸考績在日課而有違何以曠官俾月計而不<lb/>
足寧使微言有絶古詞無傳或計巧而致科豈多言<lb/>
<pb n="KR3h0033_WYG_015-13b"/>
而獲免<lb/>
　　　對同前<lb/>
甲楷法有聞頗齊刀筆之吏象形自業偶佐寫書之官<lb/>
不能殺竹惟青臨池盡黑當年有立應已盈裾計日不<lb/>
移無慙尺牘今乃自貽是事日課有違左氏門庭雖多<lb/>
筆硯稚川史籍不滿巾箱曾莫務於五車徒見司於雙<lb/>
管以是㑹意雖則麾肱不能中程何為當理今之薄訴<lb/>
將俟片言欲遲單父之書須辨洛陽之紙則類之大小<lb/>
<pb n="KR3h0033_WYG_015-14a"/>
猶或可問刑之出入於是乎在<lb/>
　　　對同前<lb/>
甲手揮五色已臨科斗之書傳寫六經方寘麒麟之閣<lb/>
而論其日課將貽秋興其羲和之晷遲速有殊簡牘之<lb/>
良短長非等理宜科以畏愛之景辨以功庸之効先則<lb/>
窮其狀跡然復寘以刑科何乃厚誣仍令薄訴須緘騰<lb/>
口之訟方入噬膚之獄<lb/>
　　　對同前　　　　　　　　　　王　釗<lb/>
<pb n="KR3h0033_WYG_015-14b"/>
人之從事則有司存率由舊章乃無厥咎甲以九流賤<lb/>
職三寫為務理宜不愆於素欽乃攸司何得漫其所守<lb/>
越我王度挈瓶猶且不假落簡安得有乖致使魚魯闕<lb/>
辨於當時鈆黄莫施於學校罪自掇也刑明何逃然而<lb/>
紙類以難易論功系日以短長命課事無準定理從<lb/>
哀矜或須加減不伐有詞待測淺深之量方申大小<lb/>
之辜<lb/>
　　　對同前<lb/>
<pb n="KR3h0033_WYG_015-15a"/>
八卦六爻是生書籍龜文鳥跡遂成模楷開汲郡之塜<lb/>
升魯國之堂遂獲遺篇多因墜簡惟甲婆娑玉府掌握<lb/>
銀鈎取類筆耕成能墨妙棄其晷刻差以毫釐計功維<lb/>
自課其短長紙類必難逃其簡牘必也時無所廢理寔可<lb/>
憑須精不匱之勤寧窒有孚之訟<lb/>
　　　署書題閣判<lb/>
得甲代以署書為業因題而變華髪自後而絶鄉黨以<lb/>
墜業擯逐云甲訴無犯不伏<lb/>
<pb n="KR3h0033_WYG_015-15b"/>
　　　對<lb/>
幹蠱馳聲惕厲終吉振人為義何難之有顛沛於是克<lb/>
荷良存甲絶翰深規代濟其美精逾史籀得方丈之雲<lb/>
横績洞張芝改圓池之波態晉廷稱妙即擅一臺越市<lb/>
推珍還標五字諒無殞於前哲俾垂裕於後昆孰謂<lb/>
象賢旋聞鮮克屬以功開揆日翥偃蹇之雕甍號起凌<lb/>
雲結瞳矓之畫閣式題飛牓方至鵲返之書坐陟雲梯<lb/>
遂變虎賁之髪菱花鏡裡非復青顔薤葉風前俄隳素<lb/>
<pb n="KR3h0033_WYG_015-16a"/>
業垂堂取誡誠欲謹身良冶遽捐其如棄訓撫韋家之<lb/>
宿事徒想欽承語王氏之門風深逺祖述永言丘首難<lb/>
安懷土之心浩意家聲宜復懸針之藝<lb/>
　　　學書判<lb/>
丁學盤盂書庚相為引重後乙云遂學或止之舉庚或<lb/>
正之丁云以此報德<lb/>
　　　對<lb/>
丁本諸生弱齡有志操觚遊藝負笈從師服膺孔甲之<lb/>
<pb n="KR3h0033_WYG_015-16b"/>
書留心田蚡之業精窮小學聲洽大成庚有親仁之風<lb/>
乃思延譽之美為游揚於左右得推擇於簪𥚑不以引<lb/>
重之恩而忘奏舉之意眷言報德在此奉公韓厥之故<lb/>
事非遥郤詵之流風斯在自得盡忠之規何聴無稽之說<lb/>
　　　對同前<lb/>
學貴博通九流異軫書稱秘奥四微攸藏必温故而知<lb/>
新方不朽而致逺丁服勤㒺倦考古斯多精孔甲之書<lb/>
方求筮仕獲鄭莊之荐終聞推轂登朝有譽常懷報德<lb/>
<pb n="KR3h0033_WYG_015-17a"/>
之心司敗無言遂致徇私之罰此乃韓厥之舉郤詵其人<lb/>
旌國史而無慙訪朝英而罕輩彼或止者何其小哉請<lb/>
息挽弩之言以錫乘華之寶<lb/>
　　　傭書判<lb/>
甲居道周以傭書自業乙侮之折箠以笞其背甲告他<lb/>
物歐人<lb/>
　　　對　　　　　　　　　　　　李體烈<lb/>
士生於代各安其業或削觚成學或握槧求工道既多<lb/>
<pb n="KR3h0033_WYG_015-17b"/>
門執非一揆甲言自巷黨爰居道周雖殊蘭蕙之邇且<lb/>
託桑榆之蔭傭書自給道有類於班超因侮見罪迹方<lb/>
均於寗越汗簡之貴既不見稱折箠之尤理宜從譴<lb/>
　　　對同前　　　　　　　　　　鄭少微<lb/>
禮訓成俗負販有尊明義在躬德威不侮講學修業固<lb/>
無取於筆耕興藝輔仁事必資於善誘而由禮靡及好<lb/>
狎是崇疑宓子之引肘類徒人之袒背議諸私室雖一<lb/>
抶之何傷列在公庭抵三尺而誰咎他物所擊法所難<lb/>
<pb n="KR3h0033_WYG_015-18a"/>
容<lb/>
　　　丹書判<lb/>
甲以經多謬自丹書碑使工鐫刻立於太學門外其觀<lb/>
游摹寫者車日千餘兩京尹以其聚衆笞之訴稱有故<lb/>
　　　對　　　　　　　　　　　　李希定<lb/>
去聖久逺微言將絶人用其私各安所見闕文不盡大<lb/>
義已乖非有獨見之明誰解陋儒之患甲總覈六藝研<lb/>
精百氏紕繆必考朱紫斯分既祖述於魯儒升我堂矣<lb/>
<pb n="KR3h0033_WYG_015-18b"/>
自光揚於漢筞職爾之由竹簡之書且或朽蠧金碑之<lb/>
字從兹鐫刻魏文典論豈列鴻都揚子𤣥經虚𫝊麟閣<lb/>
觀者如堵紙貴且聞將萬古之不刋於千兩而何有京<lb/>
尹之罰其或病諸既無索於杜季庶息威於寗越<lb/>
　<lb/>
　<lb/>
　<lb/>
　書苑菁華卷十五<lb/>
</p>
<p>
</p>
  </div>
</body>
</text>
</TEI>
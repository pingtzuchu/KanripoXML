<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷四</head> <lb/>
    <p>
<pb n="KR3h0033_WYG_004-1a"/>
欽定四庫全書<lb/>
　書苑菁華卷四<lb/>
　　　　　　　　　　　　　宋　陳思　撰<lb/>
　　書品<lb/>
　　　梁庾肩吾書品論<lb/>
𤣥静先生曰予遍求邃古逖訪厥初書名起於𤣥洛字<lb/>
勢發於倉史故遣結繩取諸文象諸形㑹諸人事未有<lb/>
廣此緘縢深兹文契是以一畫加大天尊可知二方増<lb/>
<pb n="KR3h0033_WYG_004-1b"/>
土地卑可審日以君道則字勢圎月以臣輔則文體缺<lb/>
及其轉注假借之流指事㑹意之類莫不状範毫端形<lb/>
呈字表開篇玩古則千載共朝削簡𫝊今則萬里對面<lb/>
記善則惡自削書賢則過必改玉厯頒正而化俗帝載<lb/>
陳言而設教變通不極日用無窮與聖同功參神並運<lb/>
爰洎中葉捨繁從省漸失頴川之言竟逐雲陽之字若<lb/>
乃鳥迹孕於古文璧書存於科斗符陳帝璽摹調蜀漆<lb/>
署表宫門銘題禮器魚猶捨鳯鳥已分蟲仁義起於麒<lb/>
<pb n="KR3h0033_WYG_004-2a"/>
麟威形發於龍虎雲氣時飄五色仙人還作兩童龜若<lb/>
浮溪蛇知赴穴流星疑燭垂露似珠芝英轉車飛白掩<lb/>
素參差倒薤既思種栁之謡長短懸針復想定情之製<lb/>
蚊脚傍低鵠頭仰立填標板上繆起印中波囬隨鏡之<lb/>
鸞楷顧雕陵之鵲並以篆籀重復見重昔時或巧能售<lb/>
酒或妙令鬼哭信無味之竒珍非趣時之急務且具録<lb/>
前訓今不復兼論惟草正疎通専行於世其或繼之者<lb/>
雖百代可知尋𨽻體發源秦時𨽻人下邳程邈所作始<lb/>
<pb n="KR3h0033_WYG_004-2b"/>
皇見而重之以奏事繁多篆字難製遂作此法故曰𨽻<lb/>
書今時正書是也草勢起於漢時解散𨽻法用以赴急<lb/>
本因草創之義故曰草書建初中京兆杜操始以善草<lb/>
知名今之草書是也余自少迄長留心兹義敏手謝於<lb/>
臨池銳意同於削板而蕺山之扇竟未増前凌雲之臺<lb/>
無因誡子求諸故迹或有淺深輙刪善草𨽻者一百二<lb/>
十八人伯英以稱聖君首法髙以追駿處末推能相越<lb/>
示例而九引類相附大等而三復為略論總名書品<lb/>
<pb n="KR3h0033_WYG_004-3a"/>
　　　　張芝<hi>伯英</hi>　　　鍾繇<hi>元常</hi>
　　　　王羲之<hi>逸少</hi>
　　　右三人上之上<lb/>
論曰𨽻既發源秦史草乃激流齊相跨七代而彌尊將<lb/>
千載而無革誠開博者也均其文總六書之要指其事<lb/>
籠八體之竒能㧞篆籀于繁蕪移楷真於重宻分行紙上<lb/>
類出繭之蛾結畫篇中似聞琴之鶴峰㠋間越瓊山慙<lb/>
其斂霧漪瀾逓振碧海愧其下風抽絲散水定其下筆<lb/>
<pb n="KR3h0033_WYG_004-3b"/>
倚刀較尺驗於成字真草既分於星芒烈火復成於朱<lb/>
佩或横牽䜿掣或濃㸃輕拂或將放而更留或因挑而<lb/>
還置敏思藏於胸中巧意發於毫鋩詹尹端䇿故以迷<lb/>
其造化英韶傾耳無以察其音聲殆善射之不注妙斵<lb/>
輪之不𫝊是以鷹爪含利出沒兎毫龍管潤霜逰茲蠆<lb/>
尾學者鮮能具體窺者罕得其門若探妙測深盡形得<lb/>
勢烟花落紙將動風彩帶字欲飛疑神化之所為非人<lb/>
世之所學惟張有道鍾元常王右軍其人是也張工夫<lb/>
<pb n="KR3h0033_WYG_004-4a"/>
第一天然次之衣帛先書稱為草聖鍾天然第一工夫<lb/>
次之妙盡許昌之碑窮極鄴下之牘王工夫不及張天<lb/>
然過之天然不及鍾工夫過之羊欣云貴越羣品古今<lb/>
莫二兼撮衆法備成一家若孔門以書三子入室矣允<lb/>
為上之上<lb/>
　　　崔瑗<hi>子玉</hi>　杜度<hi>伯度</hi>　師宜官<lb/>
　　　張昶<hi>文舒</hi>　王獻之<hi>子敬</hi>
　　右五人上之中<lb/>
<pb n="KR3h0033_WYG_004-4b"/>
論曰崔子玉擅名北中跡罕南度世有得其摹者王子<lb/>
敬見之稱美以為工類伯英杜度濫觴于草取竒于漢<lb/>
帝詔後奏事皆作草書師宜官鴻都為最能大能小文<lb/>
舒聲劣于兄時云亞聖子敬泥帚早驗天骨製筆復識<lb/>
人工一字不遺兩業傳妙此五人允為上之中<lb/>
　　　索靖<hi>㓜安</hi>　梁鵠<hi>孟黄志按鵠字孟黄安定人見魏  武帝紀注原本作伯</hi>
　　　　<hi>鸞誤今改正墨池編亦誤作孟皇</hi>韋誕<hi>仲將/</hi>　皇象<hi>休明</hi>
　　　胡昭<hi>孔明</hi>　鍾㑹<hi>士季/</hi>　衛瓘<hi>伯玉</hi>
<pb n="KR3h0033_WYG_004-5a"/>
　　　荀輿<hi>長𦙍一本作長轍</hi>　阮研<hi>文機</hi>
　　右九人上之下<lb/>
論曰㓜安斂蔓舅氏抗名衛令孟黄功盡筆力字入帳<lb/>
中仲將不妄染毫須張筆左紙孔明動見模楷所為胡<lb/>
肥而鍾痩休明斟酌二家驅駕八絶士季之範元常猶<lb/>
子敬之禀逸少而巧拙兼効真草皆成伯玉逺慕張芝<lb/>
近參父迹長𦙍狸骨方擬而難迨阮研居今觀古盡窺<lb/>
衆妙之門雖復師王祖鍾成别搆一體此九人允為上<lb/>
<pb n="KR3h0033_WYG_004-5b"/>
之下<lb/>
　　　張超<hi>子並</hi>　郭伯道　劉德昇<hi>君嗣</hi>
　　　崔實<hi>子真</hi>　衛夫人<hi>茂猗/</hi>　李武<hi>景則</hi>
　　　庾翼<hi>稚恭</hi>　郗愔<hi>方回/</hi>　謝安<hi>安石</hi>
　　　王珉<hi>季琰</hi>　桓𤣥<hi>敬道/</hi>　羊欣<hi>敬元</hi>
　　　王僧䖍　　孔琳之　　殷鈞<hi>季和</hi>
　　右十五人中之上<lb/>
論曰子並崔家州里頗相倣効可謂醬鹹于鹽氷寒于<lb/>
<pb n="KR3h0033_WYG_004-6a"/>
水伯道府問朝廷逺封其迹德昇之妙鍾胡各採其美<lb/>
子真俊才門法不墜李妻衛氏自出華宗景則毫素流<lb/>
靡稚恭聲彩遒越郄愔安石草正並驅季琰桓𤣥筋力<lb/>
俱駿羊欣早隨子敬妙最得王體孔琳之聲髙宋氏王<lb/>
僧䖍雄發齊代殷鈞頗耽着愛好終得肩隨此一十五<lb/>
人允為中之上<lb/>
　　　魏武帝<hi>曹操孟德</hi>　孫皓<hi>吳主/元宗</hi>　衛覬<hi>伯儒</hi>
　　　左伯<hi>子邑</hi>　衛恒<hi>巨山/</hi>　杜預<hi>元凱</hi>
<pb n="KR3h0033_WYG_004-6b"/>
　　　王廙<hi>世將</hi>　張彭祖　任靖　韋昶<hi>文休</hi>
　　　王修<hi>敬仁</hi>　張永<hi>景初</hi>　范懷約<lb/>
　　　吳體尚　施方太<lb/>
　　右十五人中之中<lb/>
論曰魏帝筆墨雄贍吳主體裁綿宻伯儒兼叙𨽻草子<lb/>
邑分鑣梁邯巨山三世元凱累葉王廙為右軍之師彭<lb/>
祖取羲之之道任靖矯名文休題柱敬仁清舉致畏逼<lb/>
之詞張范逓峙俱東南之美施吳鄴下後此同年拔萃<lb/>
<pb n="KR3h0033_WYG_004-7a"/>
此十五人允為中之中<lb/>
　　　羅暉<hi>叔景</hi>　趙襲<hi>元嗣</hi>　劉輿　張昭<lb/>
　　　陸機<hi>士衡</hi>　朱誕　王導<hi>茂和/</hi>　庾亮<hi>元規</hi>
　　　王洽<hi>敬和</hi>　郄超<hi>景興/</hi>　張翼<hi>君祖</hi>
　　　宋文帝<hi>姓劉氏義隆</hi>　康昕　徐希秀<lb/>
　　　謝眺<hi>元暉</hi>　劉繪　陶隠居<hi>名𢎞景字通明</hi>
　　　王崇素<lb/>
　　右十八人中之下<lb/>
<pb n="KR3h0033_WYG_004-7b"/>
論曰叔景元嗣並稱西州劉輿之筆扎張昭之無懈陸<lb/>
機以𢎞才掩迹朱誕以偏藝流聲王導則列聖推能庾<lb/>
亮則羣公挹巧王洽以並通諸法郄超以晚年取譽張<lb/>
翼善効宋帝康昕希秀孤生謝眺劉繪文宗書範近來<lb/>
少前陶隠居仙才翰彩抜於山谷王崇素繪篇書筆傳<lb/>
於里閭此十八人允為中之下<lb/>
　　　姜詡　　　梁宣　　　魏武<hi>文成</hi>
　　　韋秀　　　鍾與　　　向泰<lb/>
<pb n="KR3h0033_WYG_004-8a"/>
　　　羊帎　　　晉元帝<hi>景文</hi>　識道人<lb/>
　　　范曄<hi>蔚宗</hi>　宗炳　　　謝靈運<lb/>
　　　蕭思話　　薄紹之<hi>敬叔</hi>　齊髙帝<lb/>
　　　庾黔婁　　費元瑶　　　孫奉伯<lb/>
　　　王薈　　　羊祜<hi>叔子</hi>
　　右二十人下之上<lb/>
論曰此二十人並擅毫翰動成楷則殆逼前良見希後<lb/>
彦允為下之上<lb/>
<pb n="KR3h0033_WYG_004-8b"/>
　　　楊經　　　諸葛融　　楊潭<lb/>
　　　張炳　　　岑淵　　　張輿<lb/>
　　　王濟　　　李夫人　　劉穆之<hi>道和</hi>
　　　朱齡石　　庾景休　　張融<hi>思光</hi>
　　　禇元明　　孔敬通　　王籍<hi>文海</hi>
論曰此十五人雖未窮字奥書尚文情披其藂薄非無<lb/>
草香視其涯㟁皆有珠潤故遺斯紙以為世玩為下之<lb/>
中<lb/>
<pb n="KR3h0033_WYG_004-9a"/>
　　　衛宣　　李韞　　陳基<lb/>
　　　傅廷堅　張紹　　陰光<lb/>
　　　韋熊　　張暢　　曺任<lb/>
　　　宋嘉　　裴邈　　羊固<lb/>
　　　傅夫人　辟閭訓　謝誨<lb/>
　　　徐羨之　孔閭　　顔保光<lb/>
　　　周仁皓　張欣泰　張熾<lb/>
　　　僧岳道人　法高道人<lb/>
<pb n="KR3h0033_WYG_004-9b"/>
　　右二十三人下之下<lb/>
論曰此二十三人皆五味一和五色一彩視其雕文非<lb/>
特刻鵠人人下筆寧止追嚮遺迹見珍餘芳可折誠以<lb/>
驅馳並駕不逮前鋒而中權後殿各盡其美允為下之<lb/>
下<lb/>
今以九例該此衆賢猶如𤣥圃積玉炎洲聚桂其中實相<lb/>
推謝故有此多品然終能振此鱗翼俱上龍門儻後之<lb/>
學者更隨㸃曝云爾<lb/>
<pb n="KR3h0033_WYG_004-10a"/>
　　　唐李嗣真書後品<lb/>
昔蒼頡造書天雨粟鬼夜哭亦有感矣盖德成而上謂<lb/>
仁義禮智藝成而下謂射御書數吾作詩品猶希聞偶<lb/>
合神交自然冥契者是才難也及其作畫評而登逸品<lb/>
數者四人故知藝之為末信矣雖然若超悟逸品之才<lb/>
者亦當夐絶于終古無復繼作故斐然有感而作書評<lb/>
雖不足對揚王休𢎞闡神化亦名流之美事與夫飽食<lb/>
終日博奕猶賢不其逺乎項籍云書足紀姓名此狂夫<lb/>
<pb n="KR3h0033_WYG_004-10b"/>
之言也嗟爾後生既乏經國之才又無干城之畧庶㡬<lb/>
勉夫斯道近代虞袐監歐陽銀青房楮二僕射陸學士<lb/>
王家令髙司衛等亦並由此術無所間然其中亦有更<lb/>
無他技而俛拾朱紱如此則雖慚君子之盛烈苟非莘<lb/>
野之器箕山之英亦何能作戒凌雲之臺拂衣碑石之<lb/>
際耶今之馳騖去聖愈逺徒識方圎而迷㸃畫猶莊生<lb/>
之歎盲者易象之談日中終不見矣太宗與漢王元昌<lb/>
褚僕射遂良等皆受之于史陵褚首師虞後又學史乃<lb/>
<pb n="KR3h0033_WYG_004-11a"/>
謂陵曰此法更不可教人是其妙處也陸學士東之受<lb/>
於虞祕監虞秘監受於永禪師皆有體法今人都不聞<lb/>
師範又自無鑒局雖古迹昭然永不覺悟而執燕石以<lb/>
為寶玩楚鳯而稱珍不亦謬㢤其議于品藻自王愔以<lb/>
下王僧䖍袁庾諸公已言之矣而或未周今採諸家之<lb/>
善聊指同異以貽諸好事其品已定則不復銓列素未<lb/>
曽入有可措者亦復云爾太宗髙宗皆稱神扎吾所伏<lb/>
事何敢寓言始于秦氏終唐世八十一人為十等<lb/>
<pb n="KR3h0033_WYG_004-11b"/>
　　逸品五人<lb/>
　　　李斯小篆<lb/>
右小篆之精古今妙絶秦望諸山及皇帝玉璽猶夫千<lb/>
鈞强弩萬石洪鍾豈徒學者之宗匠亦是𫝊國之遺寶<lb/>
　　　張芝草　　鍾繇正　羲之<hi>三體飛白</hi>
　　　獻之<hi>草書行書</hi>
右四賢之迹揚庭効技策勛底績神合契匠宜運天矩<lb/>
皆可稱曠代絶作而鍾張則筋骨有餘膚肉未贍逸少<lb/>
<pb n="KR3h0033_WYG_004-12a"/>
則加减太過朱粉無設同夫披雲覩日芙蓉出水求其<lb/>
盛美難以備諸然伯英章草似春虹飲澗落霞浮浦又<lb/>
似渥霧沾濡繁霜摇落元常正𨽻如郊廟既陳爼豆斯<lb/>
在又比寒澗園壑秋山嵯峨右軍正體如陰陽四時寒<lb/>
暑調暢巖廊宏深簮裾肅穆其聲鳴也則鏗鏘金石其芬<lb/>
郁也則氛氲蘭麝其難徵也則縹緲而已仙其可覿也<lb/>
則昭彰而在目可謂書之聖也若草行雜體如清風出<lb/>
袖明月入懷瑜瑾爛而五色黼繡摘其七彩故使離朱<lb/>
<pb n="KR3h0033_WYG_004-12b"/>
喪明子期失聽可謂草之聖也其飛白猶霧縠卷舒烟<lb/>
雲炤灼長劍耿介而倚天勁矢超忽而無地可謂飛白<lb/>
之仙也又如松岩㸃黛蓊欝而起朝雲飛泉潄玉洒散<lb/>
而成暮雨既離方以遁圎亦非絲而異帛趣長筆短差<lb/>
難縷陳子敬草書逸氣過父如丹穴鳯舞清泉龍躍倐<lb/>
忽變化莫知所成或蹴海移山或翻濤簸嶽故謝靈運<lb/>
謂云公當勝右軍誠有害名教亦非徒語也而正書行<lb/>
書如田野學士越參朝列非不稽古憲章乃時有漢體<lb/>
<pb n="KR3h0033_WYG_004-13a"/>
處舊説稱其轉妍品鑒踈矣然數公者皆有神助若喻<lb/>
之制作其雅頌之流乎<lb/>
評曰元常每㸃多異羲之萬字不同後學者恐徒傷筋<lb/>
膂耳然右軍肇變古質理不應減鍾故云或謂過之庾<lb/>
翼每不服逸少曽得伯英十紙喪亂遺失常恨妙迹永<lb/>
絶及見逸少與亮書曰今見足下荅家兄書煥若神明<lb/>
頓還舊觀方乃大服羲之又曽書壁而去子敬宻拭之<lb/>
而更别題右軍還觀之曰吾去時真大醉子敬乃心服<lb/>
<pb n="KR3h0033_WYG_004-13b"/>
之然右軍終無敗累子敬往往失落及其不失則神妙<lb/>
無方亦可謂之草聖矣<lb/>
賛曰蒼頡造書鬼哭天廩史籀湮滅陳倉藉甚秦相刻<lb/>
銘爛若舒錦鍾張羲獻超然逸品<lb/>
　　上上品二人<lb/>
　　　程邈𨽻　　　崔瑗小篆<lb/>
右程君首創𨽻則模範煥于丹青崔氏爰效李斯㸃畫<lb/>
皆如鐵石𫝊之後裔厥功亦茂此外鎸勒去之無乃夐<lb/>
<pb n="KR3h0033_WYG_004-14a"/>
乎若校之文章則三都二京之比<lb/>
　　上中品七人<lb/>
　　　蔡邕　　索靖　　梁鵠　　鍾㑹<lb/>
　　　衛瓘　　韋誕　　皇象<lb/>
右自王崔以降更無超越此數君書雅勁于韋蔡皇衛<lb/>
草迹殆亞於二王鍾索遺迹雖少吾家有小鍾正書洛<lb/>
神賦河南長孫氏雅所珍好用子敬草書數紙易之索<lb/>
有月儀三章觀其趣况大為遒竦無愧珪璋特達猶夫<lb/>
<pb n="KR3h0033_WYG_004-14b"/>
聶政相如千載凜凜為不亡矣又毌丘興碑云是索書<lb/>
比蔡石經無相假借蔡公諸體惟范巨卿碑風華艷麗<lb/>
古今冠絶王簡穆云無可以定其優劣亦何勞品書者<lb/>
乎<lb/>
　　上下品一十二人<lb/>
　　　崔　寔　　郄　鑒　　王　庾<lb/>
　　　衛夫人　　王　洽　　郄　愔<lb/>
　　　李　式　　庾　翼　　羊　欣<lb/>
<pb n="KR3h0033_WYG_004-15a"/>
　　　歐陽詢　　虞世南　　褚遂良<lb/>
右逸少謂領軍弟書不減吾吾觀可有十紙信佳作矣<lb/>
體裁用筆全似逸少虛薄不倫右軍藻鑒豈當虛發葢<lb/>
欲假其名譽耳前品措之中下豈所謂允僉望㢤崔衛<lb/>
素負髙名王庾舊稱拔萃崔章草甚妙衛正體尤絶世<lb/>
將楷則微類羲之猶有古制稚恭章草頗推筆力不謝<lb/>
子真郄李縱邁過于羊欣歐陽草書難與競爽如旱蛟<lb/>
得水饞兎走宂筆勢恨少善于鐫勒及飛白諸勢如武<lb/>
<pb n="KR3h0033_WYG_004-15b"/>
庫矛㦸雄劒森森虞世南瀟散灑落真草惟命如羅<lb/>
綺嬌春鵷鴻戯沼故當子雲之上褚氏臨冩右軍亦為<lb/>
髙足豐艷雕刻盛為當今所尚但恨乏自然功勒精悉<lb/>
耳評曰蟲篆者小學之所宗草𨽻者士人之所尚近代<lb/>
君子故多好之或時有可觀耳然許静之迹殆不减小<lb/>
令常歎云小鍾書初不留意試作之乃不可得研之彌<lb/>
久如有髣髴乃知有畫龍之感耳安可厚誣乎此羣英<lb/>
允居上流三品其中銓鑒不無優劣<lb/>
<pb n="KR3h0033_WYG_004-16a"/>
贊曰程邈隷體崔公篆勢梁李蔡索郗皇韋衛羊習獻<lb/>
規褚𫝊羲制邈乎天壤光厥來裔<lb/>
　　中上品七人<lb/>
　　　張　昶　　衛　恒　　杜　預<lb/>
　　　張　翼　　郗嘉賔　　阮　研<lb/>
　　　漢王<hi>元昌</hi>
右文舒白嶽碑文但覺妍冶殊無骨氣庾公置之七品<lb/>
張翼代羲之草奏曽曰小人㡬乎亂真更乃編之乙科<lb/>
<pb n="KR3h0033_WYG_004-16b"/>
涇渭混淆竒難品㑹至于衛杜之筆流𫝊多矣縱任輕<lb/>
巧流轉風媚剛健非有餘便娟少儔匹嘉賔與王庾相<lb/>
將是則髙手顔黄門有言阮交州蕭國子陶𨼆居各得<lb/>
右軍一體故稱當時之冠絶然蕭公力薄終不迨阮漢<lb/>
王作獻之氣勢或如舞劒往往鄰幾<lb/>
　　　謝　安　　康　昕　　桓　𤣥<lb/>
　　　丘道䕶　　許　静　　蕭子雲<lb/>
　　　陶𢎞景　　釋智永　　劉　珉<lb/>
<pb n="KR3h0033_WYG_004-17a"/>
　　　房元齡　　　陸柬之　　王知敬<lb/>
右謝公縱任自在螭盤虎踞之勢康昕巧宻精勤有<lb/>
翰飛嚶哢之體桓𤣥如驚蛇入草銛鋒出匣劉珉比顛<lb/>
波赴壑狂澗争流𨼆居頴脫得書之筋髓如麗景霜空<lb/>
鷹隼初撃道護謬登髙品迹乃浮漫陸柬之學虞草體用<lb/>
筆則青出于藍故非子雲之徒正𨽻功夫恨少不至髙<lb/>
馳也智永精熟過人惜無竒態矣房司空含文抱質王<lb/>
家令碎玉殘金房如海上雙鵷王比雲間孤鶴<lb/>
<pb n="KR3h0033_WYG_004-17b"/>
　　中下品七人<lb/>
　　　孫　皓　　張　超　　謝道韞<lb/>
　　　宋　炳　　宋文帝　　齊髙帝<lb/>
　　　謝靈運<lb/>
右孫皓吳人酣暢驕其家室雖欲矜豪亦復平矣張如<lb/>
郢中少年乍入京輦縱有才辯盖亦可知謝道韞是王<lb/>
凝之之妻雍容和雅芬馥可翫宋文帝有子敬風骨趍<lb/>
縱狼藉翕煥為美康樂往往敬遵髙帝時時合興如慕<lb/>
<pb n="KR3h0033_WYG_004-18a"/>
韓彭之豹變有異張桓之拾青宋炳放逸屈攝頗効康<lb/>
許量其直置孤梗是靈運之流<lb/>
評曰古之學者皆有師法今之學者但任胷懷無自然<lb/>
之逸氣有師心之獨往偶有能者時見一㸃忽有不悟<lb/>
者終身瞑目而欲求乗欵段度越驊騮其亦難矣吾嘗<lb/>
告勉夫後生自古歎知音希可為絶絃者也<lb/>
賛曰西嶽張昶江東阮研銀鷹真白鐵馬桓𤣥衛杜花<lb/>
散安康綺鮮元昌陸東名後身先<lb/>
<pb n="KR3h0033_WYG_004-18b"/>
　　下上品十三人<lb/>
　　　陸　機　　袁　崧　　李夫人<lb/>
　　　謝　眺　　庾肩吾　　蕭　綸<lb/>
　　　王　褒　　斛斯彦明　房彦謙<lb/>
　　　殷令名　　張大𨼆　　藺静文<lb/>
右士衡以下時然合作踳雜不倫或類蚌質胎珠乍比<lb/>
金沙銀鑠陸平原李夫人猶帶古風謝吏部庾尚書創<lb/>
得令韻邵陵王司空是東陽之亞房司𨽻張益州㕘小<lb/>
<pb n="KR3h0033_WYG_004-19a"/>
令之體藺生正書甚為鮮槩殊有規則錢氏小篆飛白<lb/>
寛博敏麗太宗貴之斛斯筆勢咸有由來司𨽻宛轉頗<lb/>
稱流恱皆著名美殷氏擅聲題署代有其人嗟乎有天<lb/>
才者或未能精之有神骨者則其功虛棄但有佳處豈<lb/>
忘存録<lb/>
　　下中品十人<lb/>
　　　范　曄　　蕭思話　　張融<lb/>
　　　梁簡文帝　劉　逖　　王晏<lb/>
<pb n="KR3h0033_WYG_004-19b"/>
　　　周　顒　　王宗素　　釋智果<lb/>
　　　虞　綽<lb/>
右范如寒雋之士亦不可棄蕭比遁世之夫時或堪採<lb/>
思光要自標舉盖無足褒簡文拔羣貴勝猶難繼作劉<lb/>
黄門落花從風王中書竒石當逕彦倫意則甚髙迹少<lb/>
俊銳崇素時象麗人之姿智果頗似委草之質虞綽鋒<lb/>
頴迅健亦又次之矣<lb/>
　　下品七人<lb/>
<pb n="KR3h0033_WYG_004-20a"/>
　　　劉穆之　　褚　淵　　梁武帝<lb/>
　　　梁元帝　　沈君理　　陳文帝<lb/>
　　　張正見<lb/>
右數君亦稱筆札多類效嚬猶枯木之青秀一枝比衆<lb/>
石之孤生片琰彦回輕快練倩有力孝元風流君理放<lb/>
任亦後來之所習非先達之所營吾黨論書有異于是<lb/>
評曰前品云蕭思話如舞女低腰仙人嘯樹亦别仙矣<lb/>
又云張伯英如漢武學道憑虛欲仙終不成矣商𣙜如<lb/>
<pb n="KR3h0033_WYG_004-20b"/>
此不亦謬乎吾今品藻亦未能至當若其顛倒衣裳白<lb/>
珪之玷則庶不為也後來君子儻為鑒焉<lb/>
贊曰蚌質懷珠銀鋼藴礫陸謝參蹤蕭王繼迹思話仙<lb/>
才張融賞擊如彼枯秀衆多羣石<lb/>
　<lb/>
　<lb/>
　<lb/>
　書苑菁華卷四<lb/>
</p>
<p>
</p>
  </div>
</body>
</text>
</TEI>
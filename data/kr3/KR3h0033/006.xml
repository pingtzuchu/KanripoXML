<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷六</head> <lb/>
    <p>
<pb n="KR3h0033_WYG_006-1a"/>
欽定四庫全書<lb/>
　書苑菁華卷六<lb/>
　　　　　　　　　　　　　　　宋　陳思　撰<lb/>
　　書斷<lb/>
　　　唐張懐瓘十體書斷<lb/>
　　　<hi>古文𨽻書</hi>　<hi>大篆/章草</hi>　<hi>籀文/行書</hi>　<hi>小篆/飛白</hi>　<hi>八分草書</hi>
古文案古文者黄帝史蒼頡所造也頡首四目通於神明仰<lb/>
觀奎星環曲之勢俯察龜文鳥跡之象博採衆美合而為字<lb/>
<pb n="KR3h0033_WYG_006-1b"/>
是曰古文孝經援神契云奎主文章蒼頡倣象是也夫文字者<lb/>
摠而為言包意以名事也分而為義則文者祖父字者子孫<lb/>
得之自然備其文理象形之屬則謂之文因而滋蔓母子相<lb/>
生諧聲㑹意之屬則謂之字字者言孳乳浸多也題之竹帛<lb/>
謂之書書者如也舒也著也記也著明萬事記往知來名言<lb/>
諸無宰制羣有何幽不貫何往不經實可謂事簡而應博豈<lb/>
人力哉易曰上古結繩以治後世聖人易之以書契夫一徳之<lb/>
道化其性于未然之前結繩之教懲其罪于已然之後故<lb/>
<pb n="KR3h0033_WYG_006-2a"/>
大道衰而有書利害萌而有契契為信不足書為言立<lb/>
徵書契者决斷萬事也凡文書相約束皆曰契契亦誓<lb/>
也諸侯約信曰誓故春秋傳曰王叔氏不能舉其契是<lb/>
知契者書其信誓之言而盟之濫觴君臣之大約也亦<lb/>
謂刻木剖而分之君執其左臣執其右即昔之銅虎竹<lb/>
使今之銅魚並契之遺像也皇甫謐曰皇帝史蒼頡造<lb/>
文字記言行策而藏之名曰書契故知黄帝導其源堯<lb/>
舜揚其波是有虞夏商周之書神化典謨垂範萬世及<lb/>
<pb n="KR3h0033_WYG_006-2b"/>
周公相成王申明禮樂以加朝祭服色尊卑之節又造<lb/>
爾雅宣尼卜商增益潤色釋言暢物畧盡訓詁及秦用<lb/>
小篆焚燒先典古文絶矣漢文帝時秦博士伏勝獻古<lb/>
文尚書時又有魏文侯樂人竇公年二百八十歳獻古<lb/>
文樂書一篇以今文考之乃周官之大司樂章也及武<lb/>
帝時魯恭王壊孔子宅壁内石函中得孝經尚書等經<lb/>
宣帝時河内女子壊老子屋得古文一篇晉咸寧五年<lb/>
汲郡人不凖盜發魏安釐王冡得册書千餘萬言或冩<lb/>
<pb n="KR3h0033_WYG_006-3a"/>
春秋經傳易經論語夏書周書瑣語大厯梁丘藏穆天<lb/>
子傳及魏史至安釐王二十年其書隨世變易已成數<lb/>
體其周書論楚事者最妙於是古文偹矣甄鄷刪定舊<lb/>
文制為六書一曰古文即此也以壁中書為正周幽王<lb/>
時又有省古文者汲冡書中多有是也滕公冡内得石<lb/>
銘人無識者惟叔孫通云此古文科斗書也科斗者即<lb/>
古文之别名也<hi>衛恒古文賛云黄帝之史沮誦蒼頡䀝彼鳥迹始作書契紀綱萬事垂法立制</hi>
<hi>觀其措筆綴墨用心精專守正循檢矩折規旋其曲如弓其直如經矯然特出若龍騰於川淼爾下隕若雨</hi>
<pb n="KR3h0033_WYG_006-3b"/>
<hi>墜於天信黄唐之遺跡為六藝之範先籀篆盖其子孫𨽻草乃其曾𤣥</hi>蒼頡即古文祖也<lb/>
　賛曰邈邈蒼公軒轅之史創製文字代彼䋲理粲若<lb/>
　星辰鬱為綱紀千齡萬類如掌斯視生人盛德莫斯<lb/>
　之美神章靈篇自兹而起<lb/>
大篆案大篆者周宣王太史史籀所作也或云柱下史<lb/>
始變古文或同或異謂之為篆篆者傳也傳其物理施<lb/>
之無窮甄鄷定六書三曰篆書八體書法一曰大篆又<lb/>
漢書藝文志云史籀十五篇並此也以史官制之用以<lb/>
<pb n="KR3h0033_WYG_006-4a"/>
教授謂之史書凡九千字秦趙高善篆教始皇少子胡<lb/>
亥書又漢元帝王遵嚴延年並工史書是也秦焚書惟<lb/>
易與史篇得全吕氏春秋云蒼頡造大篆非也若蒼頡<lb/>
造大篆則置古文何地所謂籀篆盖其子孫是也<hi>蔡邕篆賛</hi>
<hi>曰體有大篆巧妙入神或象龜文或比龍鱗紆體放尾長翅短身延頸貟翼壯以雙雲</hi>史籀即大<lb/>
篆之祖也<lb/>
　賛曰古文𤣥㳙太史神書千類萬象或龍或魚何詞<lb/>
　不錄何物不儲懌思通理從心所如如彼江海大波<lb/>
<pb n="KR3h0033_WYG_006-4b"/>
　洪濤如彼音樂干戚羽旄<lb/>
籀文案籀文者周太史史籀之所作也與古文大篆小<lb/>
異後人以名稱書謂之籀文七畧曰史籀者周時史官<lb/>
教學童書也與孔氏壁中古文異體甄鄷定六書二曰<lb/>
竒字是也其跡有石鼔文存盖諷宣王畋獵之所作今<lb/>
在陳倉李斯小篆兼采其意史籀即籀文之祖也<lb/>
　賛曰體象卓然殊今異古落落珠玉飄飄纓組蒼頡<lb/>
　之嗣小篆之祖以名稱書遺跡石鼔<lb/>
<pb n="KR3h0033_WYG_006-5a"/>
小篆案小篆者秦始皇丞相李斯所作也增損大篆異<lb/>
同籀文謂之小篆亦曰秦篆始皇二十年始并六國斯<lb/>
時為廷尉乃奏罷不合秦文者於是天下行之畫如鐡<lb/>
石字若飛動作楷𨽻之祖為不易之法其銘題鐘鼎及<lb/>
作符印至今用焉則離之六二黄離元告得中道也斯<lb/>
雖草創遂造其極矣<hi>蔡邕小篆賛云龜文緘列櫛比龍鱗隕若黍稷之垂穎藴若䖝蛇之</hi>
<hi>棼緼若絶若連似水露縁垂下端逺而望之象鴻鵲羣遊絡繹遷延研桑不能數其詰曲離婁不能觀其障間</hi>
<hi>般垂揖讓而辭巧籀誦拱手而韜翰摛華艶於䊵素為學藝之範先也</hi>李斯即小篆之祖<lb/>
<pb n="KR3h0033_WYG_006-5b"/>
也<lb/>
　賛曰李君創法神慮精微鐡為枝體虯作驂騑江海<lb/>
　淼漫山岳巍巍長風萬里鸞鳳於飛<lb/>
八分按八分者秦羽人上谷王次仲所作也王愔云次<lb/>
仲始以古書方廣少波勢建初中以𨽻草作楷法字方<lb/>
入分言有模楷又蕭子良云靈帝時王次仲飭𨽻為八<lb/>
分二家俱言後漢而兩帝不同且靈帝之前工八分者<lb/>
非一而云方廣殊非𨽻書既言古書豈得稱𨽻若驗方<lb/>
<pb n="KR3h0033_WYG_006-6a"/>
廣則篆籀有之變古為方不知其謂也按序先記云王<lb/>
次仲上谷人少有異志早年入學屢有靈竒年未弱冠<lb/>
變蒼頡書為今𨽻書始皇時官務煩多得次仲文簡畧<lb/>
赴急疾之用甚喜遣使召之三徵不至始皇大怒制檻<lb/>
車送之于道化為大鳥出在檻外飜然長引至於西山<lb/>
落二翮於山上今為大翮小翮山山上立祠水旱祈焉<lb/>
又魏土地記云爼陽縣城東北六十里有大翮小翮山<lb/>
又班固北都賦云王次仲匿術於秦皇落雙翮而冲天<lb/>
<pb n="KR3h0033_WYG_006-6b"/>
按數家之言明次仲是秦人既變蒼頡書即非效程邈<lb/>
𨽻也按蔡邕勸學篇上谷王次仲初變古形是也始皇<lb/>
之世出其數書小篆古形猶存其半八分已減小篆之<lb/>
半𨽻又減八分之半然可云子似父不可云父似子故知<lb/>
𨽻不能生八分矣本謂之楷書楷者法也式也模也孔<lb/>
子曰今世行之後世以為楷式或云後漢亦有王次仲<lb/>
為上谷太守非上谷人又楷𨽻初制大範幾同故後人<lb/>
惑之學者務之盖其歳深漸若八字分散人名之為八<lb/>
<pb n="KR3h0033_WYG_006-7a"/>
分時人因冩篇章或冩法令亦謂之章程書故梁鵠云<lb/>
鍾繇善章程書是也夫人才智有所偏工取其長而捨<lb/>
其短諺曰韓詩鄭易挂著壁且二王八分即挂壁之類<lb/>
惟蔡伯喈乃造其極焉王次仲即八分之祖也<lb/>
　賛曰仙客遺範靈姿秀出奮妍楊波金相玉質龍騰<lb/>
　虎踞分勢非一交㦸横戈兮氣雄逸楷之為妙兮偹<lb/>
　華實<lb/>
𨽻書按𨽻書者秦下邳人程邈所造也邈字元岑始為<lb/>
<pb n="KR3h0033_WYG_006-7b"/>
衙縣獄吏得罪始皇幽繫雲陽獄中覃思十年益大小篆<lb/>
方圎而為𨽻書三千字奏之始皇善之用為御史以奏<lb/>
事繁多篆書難成乃用𨽻字以為𨽻人佐書故曰𨽻書<lb/>
蔡邕聖皇篇云程邈刪古立𨽻文甄鄷六書云四曰佐<lb/>
書是也秦造𨽻書以赴急速惟官司刑獄用之餘尚用<lb/>
小篆焉漢亦因循至和帝時賈魴撰滂喜篇以蒼頡為<lb/>
上篇訓纂為中篇滂喜為下篇所謂三蒼也皆用𨽻字<lb/>
冩之𨽻法由兹而廣酈道元水經曰臨淄人發古塜得<lb/>
<pb n="KR3h0033_WYG_006-8a"/>
銅棺前板外引起為字言齊太公六世孫胡公之棺也<lb/>
惟三字古文餘同今𨽻書證知𨽻字出古非始於秦時<lb/>
若爾則𨽻法當先於大篆矣按胡公者齊哀公之弟靖<lb/>
胡公也五世六公計一百餘年當周穆王時也又二百<lb/>
餘歳至宣王之朝大篆出矣又五百餘載至始皇之世<lb/>
小篆出焉不應𨽻書而效小篆然程邈所造書籍共傳<lb/>
酈道元之説未可憑也按八分則小篆之㨗𨽻亦八分<lb/>
之㨗漢陳遵字孟公京兆杜陵人哀帝之世為河南太<lb/>
<pb n="KR3h0033_WYG_006-8b"/>
守善𨽻書與人尺牘並皆藏之以為榮此其創開𨽻書<lb/>
之始也爾後鍾元常王逸少各造其極焉<hi>蔡邕𨽻書勢曰鳥跡之變乃惟</hi>
<hi>佐𨽻蠲彼繁文按兹簡易修短相副異體同勢煥若星辰欝若雲布纎波濃㸃錯落其間若鐘簴設張廷燎飛</hi>
<hi>烟似崇臺重宇層雲冠山逺而望之若飛龍在天近而察之心亂目眩成公綏𨽻勢曰䖝篆既繁草藁近偽適</hi>
<hi>之中庸莫尚於𨽻</hi>程邈即𨽻書之祖也<lb/>
　賛曰𨽻合文質程君是先乃偹風雅如聆管絃長毫<lb/>
　秋勁素體霜妍摧鋒劍折落㸃星懸乍發經焰旋凝<lb/>
　紫烟金芝瓊草萬世芳傳<lb/>
<pb n="KR3h0033_WYG_006-9a"/>
章草按章草者漢黄門令史㳺所作也衛恒李誕並云<lb/>
漢初而有草法不知其誰蕭子良云章草者漢齊相杜<lb/>
操始變稿法非也王愔云漢元帝時史游作急就章觧<lb/>
散𨽻體草書之漢俗簡墮漸以行之是也此乃草字之<lb/>
梗概損𨽻之規矩縱任奔逸赴速急就因草創之義謂<lb/>
之草書為君長告令臣下則可後漢北海敬王劉穆善草書<lb/>
光武器之明帝為太子尤見親幸甚愛其法及穆臨病<lb/>
明帝令為草書尺牘十餘首此其創開草書之先也至<lb/>
<pb n="KR3h0033_WYG_006-9b"/>
建初中杜度善草見稱於章帝上貴其迹詔使草書上<lb/>
事魏文帝亦令劉廣通草書上事盖因草奏後世謂之<lb/>
章草惟張伯英造其極焉魏誕云杜氏傑有骨力而字<lb/>
畫微痩惟劉氏之法書體甚濃結字工巧時有不及張<lb/>
芝喜而學焉耑精其巧可謂草聖超前絶後獨步無雙<lb/>
<hi>崔瑗章草書勢云書契之興始自顓皇冩彼鳥跡以定文章章草之法盖又簡畧應時諭指周旋卒迫兼功並</hi>
<hi>用愛日省力純儉之變豈必古式觀其法象俯仰有儀方不中矩圓不副規折左揚右望之若欹鸞企鳥峙志</hi>
<hi>意飛移狡獸暴駭将奔未馳狀似連珍絶而不離畜怒排鬱放逸生竒騰虵赴穴頭没尾垂機要微妙臨時從</hi>
<pb n="KR3h0033_WYG_006-10a"/>
<hi>宜</hi>
懐瓘按章草之書字字區别張芝變為今草如其拔茅<lb/>
連茹上下牽連或借上字之下而為下字之上竒形離<lb/>
合數意兼包若懸猿飲澗之象鈎鎖連環之狀神化自<lb/>
若變態不窮呼史游草為章因張伯英草而謂也亦猶<lb/>
篆周宣王時作及有秦篆分别而有大小之名魏晉之<lb/>
時名流君子一概呼為章惟知音者乃能辨為章草即<lb/>
𨽻書之㨗草亦章草之㨗也按杜度在史游後一百餘<lb/>
<pb n="KR3h0033_WYG_006-10b"/>
年即觧二𨽻體明是史游創焉史游即章草之祖也<lb/>
　賛曰史游製草如務急就婉若廻鸞攖如舞袖遲廻<lb/>
　亷簡勢欲飛透敷華垂實尺牘尤竒并功惜日學者<lb/>
　為宜<lb/>
行書按行書者後漢頴川劉德昇所造也即正書之少<lb/>
偽務從簡易相間流行故謂之行書王愔云晉世以來<lb/>
工書者多以行書著名昔鍾元常善行狎書是也爾後<lb/>
王羲之獻之並造其極焉獻之嘗白父云古之章草未<lb/>
<pb n="KR3h0033_WYG_006-11a"/>
能宏逸頓異其體合窮偽畧之理極草縱之致不若稿<lb/>
行之間於往法固殊也大人宜改體觀其騰烟煬火則<lb/>
廻禄喪精覆海傾河則𤣥㝠失馭天假其魄非學之功<lb/>
若逸氣縱横則羲謝於獻若簮裙禮樂則獻不離羲雖<lb/>
諸家之法悉殊而子敬最為遒拔夫古今人民狀貌各<lb/>
異此皆自然妙有萬物類此惟書之不同可庶幾也故<lb/>
得之者先禀於天然次資於功用而善學者乃學之於<lb/>
造化異類而求之固不取乎似本而各挺之自然<hi>王珉行書</hi>
<pb n="KR3h0033_WYG_006-11b"/>
<hi>狀云邈乎嵩岱之峻極爛若列宿之麗天偉字挺特竒書秀出揚波騁萟完好宏逸虎踞鳳峙龍伸蠖屈資胡</hi>
<hi>氏之壯傑兼鍾公之精密搃二妙之所長盡要蔑乎文質詳覽字體究尋筆迹粲乎偉乎如圭如璧究若盤雛</hi>
<hi>之仰勢翌若翔鸞之舒翮或乃放乎飛筆雨下風馳綺靡婉娩縱横流離</hi>劉徳昇即行書之<lb/>
祖也<lb/>
　賛曰非草非真發揮柔翰星劒光芒雲虹照爛鸞鶴<lb/>
　嬋娟風行雨散劉子濫觴鍾胡彌漫<lb/>
飛白按飛白者後漢左中郎將蔡邕所作也王𨼆王愔<lb/>
並云飛白變楷製也本是宫殿題署勢既勁大字宜輕<lb/>
<pb n="KR3h0033_WYG_006-12a"/>
微不滿名為飛白王僧䖍云飛白八分之輕者雖有此<lb/>
説不言起由按漢靈帝熹平年詔蔡邕作聖皇篇篇成<lb/>
詣鴻都門上時方修飾鴻都門伯喈待詔門下見役人<lb/>
以堊帚成字心有悦焉歸而為飛白之書漢末魏初並<lb/>
以題署宫閣其體有二創法於八分窮微於小篆自非<lb/>
蔡公設妙豈能詣此可謂勝寄冥通縹𣺌神仙之事也<lb/>
張芝草書得易簡流速之極蔡邕飛白得華艶飄蕩之<lb/>
極字之逸越不復過此二途爾後羲之獻之並造其極<lb/>
<pb n="KR3h0033_WYG_006-12b"/>
其為狀也輪囷蕭索則虞頌以嘉氣非雲離㑹飄流則<lb/>
曹風以麻衣似雪盡能窮其神妙也衛恒祖述飛白而<lb/>
造散𨽻之書開張𨽻體微露其白拘束於飛白蕭洒於<lb/>
𨽻書處其季孟之間也<hi>劉彥祖飛白賛云蒼頡肇迹觀鳥興文名繁類殊有革有因世</hi>
<hi>絶常妙索草鍾真爰有飛白貌艶萟珍若乃載析毫芒纎微和惠素翰氷鮮簡墨電掣直凖箭飛屈擬蠖勢</hi>
梁武帝謂蕭子雲言頃見王獻之書自而不飛卿書飛<lb/>
而不白可斟酌為之令得其衷子雲乃以篆文為之雅<lb/>
合帝意既括鏃而習羽則望逺而益深雖創法於八分<lb/>
<pb n="KR3h0033_WYG_006-13a"/>
實窮微於小篆其後歐陽詢得焉蔡伯喈即飛白祖也<lb/>
　賛曰妙哉飛白祖自八分有美君子潤色斯文絲縈<lb/>
　箭激電繞雪雰淺如流霧深若屯雲舉衆仙之奕奕<lb/>
　舞羣鶴之紛紛誰其覃思於呼蔡君<lb/>
草書按草書者後漢徵士張伯英之所造也梁武帝草<lb/>
書狀曰蔡邕云昔秦之時諸侯争長簡檄相傳望𤇺走<lb/>
馹以篆𨽻之難不能救速遂作赴急文書盖今草書是<lb/>
也今疑不然創制之始其閑者鮮且此書之約畧既是<lb/>
<pb n="KR3h0033_WYG_006-13b"/>
蒼黄之世何粗魯而能識之又云杜氏之變𨽻亦由程<lb/>
氏之改篆其先出自杜氏以張為祖以衛為父索為伯<lb/>
叔二王為兄弟薄為庶息羊為僕𨽻者懐瓘以為諸侯<lb/>
争長之日則小篆及楷𨽻未生何但於草蔡公不應如<lb/>
此誠恐後誣按杜度漢章帝時人元帝朝史游已作草<lb/>
又評羊薄等曰未知書也歐陽詢與楊駙馬書章草千<lb/>
文批後云張芝草聖皇象八絶並是章草西晉悉然迨<lb/>
乎東晉王逸少與從弟洽變章草為今草韵媚婉轉大<lb/>
<pb n="KR3h0033_WYG_006-14a"/>
行於世章草幾將絶矣懐瓘按右軍之前能今草者不<lb/>
可勝數諸君之説一何孟浪欲杜衆口亦猶履影滅跡<lb/>
扣鐘銷聲也又王愔云藁書者若草非草草行之際也<lb/>
非也按藁亦草也因草呼藁正如真正書冩而又塗改<lb/>
亦謂之草藁豈必草行之際謂之草者盖取諸渾屯天<lb/>
造草昧之意也文而為本法此也故孔子曰裨諶草創<lb/>
之是也楚懐王使屈原造憲令草藁未成上官氏見欲<lb/>
奪之又董仲舒欲言灾異草藁未上主父偃竊而奏之<lb/>
<pb n="KR3h0033_WYG_006-14b"/>
並是也如淳曰所作起草為藁姚察曰草猶麄也麄書<lb/>
為本曰藁盖草書之文祖出於此草書之先因於起草<lb/>
自杜度妙於草章崔瑗崔實父子繼能羅暉趙襲亦法<lb/>
此萟襲與張芝相善芝自云上比崔杜不足下方羅趙<lb/>
有餘然伯英學崔杜之法温故知新因而變之以成今<lb/>
草轉精其妙字之體勢一筆而成偶有不連而血脈不<lb/>
斷及其連者氣候通其隔行惟王子敬明其深指故行<lb/>
首之字往往繼前行之末世稱一筆書者起自張伯英<lb/>
<pb n="KR3h0033_WYG_006-15a"/>
即此也實亦約文該思應指宣言列缺施鞭飛亷縱轡<lb/>
也伯英雖云草創遂造其極<hi>索靖草書狀云聖皇御世隨時之宜蒼頡既生書契</hi>
<hi>是為損之草𨽻以崇易簡草書之狀也宛若銀鈎飄若驚鸞舒翼未發若舉復安於是多才之英篤萟之彥役</hi>
<hi>心精微耽思文憲守道兼權觸類生變離析八體靡形不判騁詞放手雨行氷散高音翰屬溢越流漫著絶萟</hi>
<hi>於紈素誠百代之殊觀</hi>張伯英即草書之祖也<lb/>
　賛曰草法簡畧省繁録微鐸言宣事如矢應機霆不<lb/>
　暇激電不及飛徵士已没道逾光暉明神在享其靈<lb/>
　有歇斯萟漫流終古無絶<lb/>
<pb n="KR3h0033_WYG_006-15b"/>
論曰夫卦象所以隂隲其理文字所以宣載其能卦則<lb/>
渾天地之窈㝠秘卜鬼神之變化文能以發揮其道幽<lb/>
賛其功是知卦象者文字之祖萬物之根衆學分鑣馳<lb/>
騖不息或安其所習毁所不見終以自敝也固須原心<lb/>
及本無漫學焉令欲稽其濫觴不可遵諸子之非棄聖<lb/>
人之是先賢設文字所起與八卦同作又云八卦非伏<lb/>
羲自重夫易者太古之書夫子之文章可得而聞也彌<lb/>
綸乎天地錯綜乎四時究極人神盛徳大業也子曰學<lb/>
<pb n="KR3h0033_WYG_006-16a"/>
以聚之問以辨之盖欲討論根源悉其枝𣲖自仲尼没<lb/>
而微言絶諸儒之説是或不經左丘明恥之愧無獨斷<lb/>
之明以釋天下之惑孔安國云伏羲造書契代結䋲非<lb/>
也厥初生人君道尚矣應而不求為而不恃執大象也<lb/>
迨乎伏羲氏作始定人道辨乎臣子伏而化之結䋲而<lb/>
治故孔子曰三皇伯世叶神無文洛乙糺命頡字胥合<lb/>
又班固云庖犧繼天而王為百王先並是也易曰庖犧<lb/>
氏之王天下作結䋲而為網罟以畋以漁盖取諸離離<lb/>
<pb n="KR3h0033_WYG_006-16b"/>
者麗也日月麗乎天百穀草木麗乎土重明以麗乎正<lb/>
乃化成天下離也者明也萬物皆相見南方之卦也聖<lb/>
人南面而聽天下向明而治盖取諸此也庖犧神農氏<lb/>
没軒轅氏作始造圖書禮樂度數甲子律厯目開國之<lb/>
事皆先聖傳流於口黄帝已後紀録言之無幾故春秋<lb/>
國語唯發明五帝太史公叙黄帝顓頊以下事孔子撰<lb/>
書始自堯舜尚年月闕然詩人所述起乎虞氏其可知<lb/>
也巢燧之時淳一無數故言上古昔者俱是伏羲神農<lb/>
<pb n="KR3h0033_WYG_006-17a"/>
之時言後世聖人者即黄帝堯舜之際易曰上古結䋲<lb/>
以理後世聖人易之以書契此猶太陽一照衆星没矣<lb/>
史記及漢書皆云文王重八卦為六十四卦又帝王世<lb/>
紀及孫盛等以為神農夏禹重之並非也夫八卦雖理<lb/>
象已偹尚𨼆神功引而伸之始通變吉凶成其妙用觸<lb/>
類而長天下之能事畢矣故易曰聖人立象以盡意設<lb/>
卦以盡情八卦成列象在其中矣因而重之爻在其中<lb/>
矣剛柔相推變在其中矣伏羲自重之驗也又曰昔者<lb/>
<pb n="KR3h0033_WYG_006-17b"/>
聖人之作易也觀變於隂陽而立卦發揮於剛柔而生<lb/>
爻是以立天之道曰隂與陽立地之道曰柔與剛立人<lb/>
之道曰仁與義兼三才而兩之故易六畫而成卦六位<lb/>
而成章又伏羲自重之驗也若以後世聖人易之以書<lb/>
契謂伏羲即昔者聖人之作易也謂誰矣則自伏羲自<lb/>
重八卦下造書契煥乎可明不至疑惑也又曰河出圖<lb/>
洛出書聖人則之孔安國云河圖八卦是洛之九疇馬<lb/>
融王肅姚信等並云得河圖而作易禮含文嘉曰伏羲<lb/>
<pb n="KR3h0033_WYG_006-18a"/>
則龜書乃作八卦並乗流而迹不計其源滋誤後生深<lb/>
可歎惜云聖人百家衆言自古非一正史之書不經宣<lb/>
尼筆削則未可全是况儒者臆説耶悠悠萬載是非牙<lb/>
起一犬吠形百犬吠聲一人構虚百人傳實按龍圖出<lb/>
河龜書出洛今或云法龍圖而作卦或云則龜書而畫<lb/>
象假欲遵之何者為是按左傳庖犧氏有龍瑞以龍紀<lb/>
官非得八卦八卦若先列於河圖又文王等重之則伏<lb/>
羲何功於易也又夫子不言因圖而畫卦自黄帝堯舜<lb/>
<pb n="KR3h0033_WYG_006-18b"/>
及周公攝政時皆得圖書河以通乾出天包雒以流川<lb/>
吐地符是知有聖人應運則河雒出圖書何必八卦九<lb/>
疇九疇者天始錫禹而黄帝已獲洛書易曰蓍龜神物<lb/>
聖人則之然伏羲非則蓍龜而作易言聖人者通謂後<lb/>
世易經上古不獨指伏羲也夫蓍龜者或悔吝有憂虞<lb/>
之象或得失有吉凶之徵或否泰有隂陽之辭或剛柔<lb/>
有變通之理若河圖洛書者或天地彛倫之法或帝王<lb/>
興亡之數或山川品物之制或治化合神之符故聖人<lb/>
<pb n="KR3h0033_WYG_006-19a"/>
則之而已孔子曰河不出圖洛不出書吾已矣夫是也<lb/>
故知文字之作確乎權輿十體相沿明備萬事皆是自<lb/>
微漸至於昭著春秋則寒暑之濫觴爻畫則文字之兆<lb/>
朕其十體内或先有萌芽今取其昭彰者為始祖夫道<lb/>
之將興自然元應前聖後聖合矩同規雖千萬年至理<lb/>
斯㑹天或垂範或授聖哲必然而出不在考其甲之與<lb/>
乙也按道家相傳則有天皇地皇人皇之書各數百言<lb/>
其猶在者像如符印而不傳其音指審爾則八卦未為<lb/>
<pb n="KR3h0033_WYG_006-19b"/>
雲孫矣况古文乎且荒逺異音各邈㑹於文字其指不<lb/>
殊鳥獸之情悉應若是觀其趣向不逺於人其有知方<lb/>
來辨音節非智能而及復何所學哉則知凡庻之流有<lb/>
如草木鳥獸之類或藴文章又霹靂之下乃時有字或<lb/>
錫貺之瑞往往銘題以古書考之皆可識也又豈學之<lb/>
於人乎又詳釋典或沙刦以前或他方怪俗云為事况<lb/>
與現在無殊是知天之妙道施於萬類一也但所獲有<lb/>
淺深耳豈必在乎羲軒周孔與釋老之教况論篆籀及<lb/>
<pb n="KR3h0033_WYG_006-20a"/>
草𨽻之後先乎縷而分之則如彼摠而言之其若此也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0033_WYG_006-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書苑菁華卷六<lb/>
</p>
<p>
</p>
  </div>
</body>
</text>
</TEI>
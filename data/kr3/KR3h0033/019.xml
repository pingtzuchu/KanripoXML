<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷十九</head> <lb/>
    <p>
<pb n="KR3h0033_WYG_019-1a"/>
欽定四庫全書<lb/>
　書苑菁華卷十九<lb/>
　　　　　　　　　　　　　宋　陳思　撰<lb/>
　　書訣<lb/>
　　　蔡邕九勢八訣<lb/>
夫書肇於自然自然既立隂陽生焉隂陽既立形勢盡<lb/>
矣藏頭䕶尾力在字終下筆用力肌膚之麗故曰勢來<lb/>
不可立勢去不可遏惟學軟則奇怪生焉凡落筆結字<lb/>
<pb n="KR3h0033_WYG_019-1b"/>
上皆覆下下以承上使其形勢逓相映帶無使字背自<lb/>
轉筆宜左右囬顧無使節目孤露<lb/>
藏鋒㸃畫出入之迹欲左先右至囬左亦爾<lb/>
藏頭圖筆屬紙合筆心常在㸃畫中行<lb/>
䕶尾㸃畫勢盡力收<lb/>
疾勢出於啄磔之中又在豎筆𦂳趯之内<lb/>
掠筆在䟎鋒峻趯用之<lb/>
澁勢在於𦂳駃戰行之<lb/>
<pb n="KR3h0033_WYG_019-2a"/>
横鱗豎勒之規此名九勢得之雖無師授亦能妙合古<lb/>
人須翰墨功多即造妙境耳<lb/>
八字訣曰輕為屈折子知之乎曰豈不為鈎筆轉角折<lb/>
鋒輕過之謂乎<lb/>
巧為布置子知之乎曰豈不為欲書先預想字形布置<lb/>
令氣勢異巧之謂乎<lb/>
鋒為末子知之乎曰豈不為己成畫使其鋒健之謂乎<lb/>
力為體子知之乎曰豈不為趯筆則畫㸃皆有力即骨<lb/>
<pb n="KR3h0033_WYG_019-2b"/>
體自能雄媚之謂乎<lb/>
均為間子知之乎曰豈不為築鋒下筆皆須宛成無令<lb/>
其踈之謂乎<lb/>
稱為大小子知之乎曰豈不為大字促之令小小字展<lb/>
之令大須令茂宻之謂乎<lb/>
損為有餘子知之乎曰豈不為趣長短筆㸃畫不足而<lb/>
常使意勢有餘之謂乎<lb/>
益為不足子知之乎曰豈不為畫㸃或有失趣者即以<lb/>
<pb n="KR3h0033_WYG_019-3a"/>
傍㸃救之之謂乎<lb/>
　　　白雲先生書訣<lb/>
天台紫真謂予曰子雖至矣而未善也書之氣必達乎<lb/>
道同混元之理七寳齊貴萬古能名陽氣明則華壁立<lb/>
隂氣大則風神生把筆扺鋒肇乎本壯力圓則潤勢疾<lb/>
則渾堅則刼逸則峻内貴盈外貴虚起不孤伏不寡廽<lb/>
迎非近背接非逺望之惟逸發之惟靖敬兹法也書妙<lb/>
盡矣言訖真逸子遂籍多以為陳續維永和九年三月<lb/>
<pb n="KR3h0033_WYG_019-3b"/>
六日右軍將軍王羲之記<lb/>
　　　變通異訣<lb/>
㸃不變謂之布棊畫不變謂之布筭方不變謂之斗圓<lb/>
不變謂之環此則書之大病學者切宜慎之<lb/>
　　　唐太宗筆法訣<lb/>
夫欲攻書之時當收視反聽絶慮凝神心正氣和則契<lb/>
於𤣥妙心神不正字則欹斜志氣不和書必顛覆同魯<lb/>
廟之器虚則欹滿則覆中則正正者冲和之謂也<lb/>
<pb n="KR3h0033_WYG_019-4a"/>
大抵鋭豎則鋒正鋒正則四面勢全次實指指實則節<lb/>
力均平次虚掌掌虚則運用便易<lb/>
為㸃必收貴堅而重<lb/>
為畫必勒貴澁而遲<lb/>
為擊必勍掠貴險而勁<lb/>
為豎必努貴戰而雄<lb/>
為戈必潤貴遲凝而不顧<lb/>
為環必郁貴戚鋒而摠轉<lb/>
<pb n="KR3h0033_WYG_019-4b"/>
為波必磔貴三折而遣毫<lb/>
側不得平其筆<lb/>
勒不得卧其筆須筆鋒先行<lb/>
努不宜直直則失力<lb/>
趯須存其筆鋒得而出<lb/>
䇿須仰策而收<lb/>
掠須筆鋒左出而利<lb/>
啄須卧筆而疾掩<lb/>
<pb n="KR3h0033_WYG_019-5a"/>
磔須戰筆外發得意徐乃出之<lb/>
大㸃要作稜用忌於圓平貴於通變合筆處䇿羊字是<lb/>
也<lb/>
合勒處勒士字是也<lb/>
凡横畫並仰上覆收士字是也<lb/>
三須解磔上中下仰不覆春主字是也凡畫宜變通者<lb/>
悉用之<lb/>
合掠印掠户乎是也<lb/>
<pb n="KR3h0033_WYG_019-5b"/>
彡乃形影字右邉不可一向為之須背下撇之<lb/>
父須上磔衂鋒下磔放出不可雙出<lb/>
多是四擊一縮二三亦縮四須出鋒<lb/>
巧在乎躪磔則古秀而意深拙在乎輕浮則薄俗而直<lb/>
致以採摭菁英芟薙蕪穢庶近乎翰墨脱専執自賢闕<lb/>
于師授則衆病鋒起衡鑑徒懸于闇矣<lb/>
　　　唐范陽盧雋臨妙訣<lb/>
吳郡張旭言自智永襌師過江楷法隨渡永襌師乃羲<lb/>
<pb n="KR3h0033_WYG_019-6a"/>
獻之孫得其家法以授虞世南虞傳陸東之陸𫝊子彦<lb/>
逺彦逺僕之堂舅以授余不然何以知古人之詞云耳<lb/>
雋按永禪師從姪纂及孫渙皆善書能繼世張懐瓘書<lb/>
斷稱上官儀師法虞公過於纂矣張志遜又纂之亞是<lb/>
則非獨専於陸也王叔明書後吕又云虞禇同師於史<lb/>
陵陵葢隋人也旭之𫝊法葢多其人若韓太傅滉徐吏<lb/>
部浩顔魯公真卿魏仲庠又𫝊蔣陸及從姪野奴二人<lb/>
予所知者又𫝊清河崔邈邈𫝊禇長文韓方明徐吏部<lb/>
<pb n="KR3h0033_WYG_019-6b"/>
𫝊之皇甫閱閱以栁宗元員外為入室劉尚書禹錫為<lb/>
及門者言栁公常<hi>闕</hi>　　五栁𫝊方少卿直温近代賀<lb/>
拔式<hi>闕</hi>　　　　馬璋李中丞戎子方皆得名者葢書<lb/>
非口𫝊手授而云能知未之見也小子蒙昧常有心焉<lb/>
而良師不遇歳月久矣天機懵然因取翰林隱術右軍<lb/>
筆勢論徐吏部論書竇臮字格永字八法勢論刪繁選<lb/>
要以為其篇繫辭言智者觀其彖辭思過半矣倘學者<lb/>
殫思於此鍾繇羲獻誠可見其心乎<lb/>
<pb n="KR3h0033_WYG_019-7a"/>
　　第一用紙筆<lb/>
　　第二認勢<lb/>
　　第三裹束<lb/>
　　第四真如立<lb/>
　　第五草如走<lb/>
　　第六上稀<lb/>
　　第七中勻<lb/>
　　第八下齊<lb/>
<pb n="KR3h0033_WYG_019-7b"/>
用筆之法拓大指擫中指歛第二指拒名指令掌心虚<lb/>
如握印此大要也<lb/>
凡用筆以大指節外置筆令動轉自在然後奔頭微拒<lb/>
奔中中鈎筆拒亦勿令太𦂳名指拒中指小指拒名指<lb/>
此大要也皆不過雙苞自然虚掌實指永字論云以大<lb/>
指拓頭指鈎中指此葢言單苞者當然必須氣脉均勻<lb/>
拳心須虚則轉側圓順腕須健起粘紙則輕重失准把<lb/>
筆淺深在去紙逺近逺則浮泛虚薄近則揾鋒體重<lb/>
<pb n="KR3h0033_WYG_019-8a"/>
用水墨之法水散而墨在迹浮而稜斂事若自然紙剛<lb/>
則用軟筆䇿掠按拂制在一鋒紙柔用硬筆充努鈎磔<lb/>
順成在紙純剛如以錐畫石純柔如以泥洗泥既不圓<lb/>
暢神格亡矣畫石及壁同紙剛例蓋其相得也<lb/>
　　書意<lb/>
　　　梁武帝觀鍾繇書法十二意<lb/>
　　　　平謂横也　　直謂縱也　　均謂間也<lb/>
　　　　宻謂際也　　鋒謂端也　　力謂體也<lb/>
<pb n="KR3h0033_WYG_019-8b"/>
　　　　輕謂屈也　　决謂牽制也　補謂不足也<lb/>
　　　　損謂有餘也　巧謂布置也　稱謂大小也<lb/>
字外之奇文所不書世之學者宗二王元常逸迹曽不<lb/>
睥睨羲之有過人之論後生遂爾雷同元常謂之古肥<lb/>
子敬謂之今痩今古既殊肥痩頗反如自省覽有異衆<lb/>
説張芝鍾繇巧趣精細殆同機神肥痩古今豈易致意<lb/>
其迹雖少可得而推逸少至學鍾書勢巧形宻及其獨<lb/>
運意疎字緩譬猶楚音習夏不能無楚過言不悒未為<lb/>
<pb n="KR3h0033_WYG_019-9a"/>
篤論夫子敬之不迨逸少猶逸少之不迨元常學子敬<lb/>
者如畫虎也學元常者如畫龍也余雖不習偶見其理<lb/>
不習而言心慕之效與聊復自計以補其闕非欲明解<lb/>
强以示物也儻有巧思思盈半矣<lb/>
　　　唐顔真卿述張長史筆法十二意<lb/>
余罷秩醴泉特詣東洛訪金吾長史張公旭請師筆法<lb/>
長史於時在裴儆宅憩止已一年矣衆有師張公求筆<lb/>
法或有得者皆曰神妙僕頃在長安師事張公竟不蒙<lb/>
<pb n="KR3h0033_WYG_019-9b"/>
𫝊授使知是道也人或問筆法者張皆大笑而對之使<lb/>
草書或三紙或五紙皆乘興而散竟不復有得其言者<lb/>
余自再逰洛下相見眷然不替僕因問裴儆足下師敬<lb/>
長史有何所得曰但得書絹素屏數本亦嘗論諸筆法<lb/>
惟言倍加工學臨則書法當自悟爾僕自停裴儆宅月<lb/>
餘因與裴儆從長史言話散却囘向長史請曰僕既承<lb/>
几丈奬誘日月滋深夙夜工勤耽溺翰墨雖四逺流揚<lb/>
自未穏洽得聞筆法要訣則終為師學以冀至於能妙<lb/>
<pb n="KR3h0033_WYG_019-10a"/>
豈任感戴之誠也長史良久不言乃左右盻視拂然而<lb/>
起僕乃從行歸東竹林院小堂張公乃當堂踞牀坐命<lb/>
僕居乎小榻乃曰筆法𤣥微難妄𫝊授非志士髙人詎<lb/>
可言其要妙也書之求能且攻真草今以授子可須思<lb/>
妙乃曰夫平謂横子知之乎僕思以對曰嘗聞長史九<lb/>
丈每令為一平畫皆須縱横有象此豈非其謂乎長史<lb/>
乃笑曰然又曰夫直謂縱子知之乎曰豈不謂直者必<lb/>
縱之不令邪屈之謂乎長史曰然又曰宻為際子知之<lb/>
<pb n="KR3h0033_WYG_019-10b"/>
乎曰豈不謂築鋒下筆皆令宛成不令其疎之謂乎長<lb/>
史曰然又曰均為間子知之乎曰嘗蒙示以間不容光<lb/>
之謂乎長史曰然又曰鋒為末子知之乎曰豈不謂末<lb/>
以成畫使其鋒健之謂乎長史曰然又曰力為骨體子<lb/>
知之乎曰豈不謂趯筆則㸃畫皆有筋骨字體自然雄<lb/>
媚之謂乎長史曰然又曰輕為曲折子知之乎曰豈不<lb/>
謂鈎筆轉角折鋒輕過亦謂轉角為闇過之謂乎又曰<lb/>
決為牽制子知之乎曰豈不謂牽掣為撆决意挫鋒使<lb/>
<pb n="KR3h0033_WYG_019-11a"/>
不怯滯令險峻而成以謂之決乎長史曰然又曰補謂<lb/>
不足子知之乎曰嘗聞於長史豈不謂結搆㸃畫或有<lb/>
失趣者則以别㸃畫旁救之謂乎長史曰然又曰損謂<lb/>
有餘子知之乎曰嘗蒙所授豈不謂趨長短筆長使意<lb/>
氣有餘畫若不足之謂乎曰然又曰巧為布置子知之<lb/>
乎曰豈不謂欲書先預想字形布置令其平穏或意外<lb/>
字體令有異勢是謂之巧乎曰然又曰稱謂大小子知<lb/>
之乎曰嘗聞教授豈不謂大字促之令小小字展之使<lb/>
<pb n="KR3h0033_WYG_019-11b"/>
大兼令茂宻所以為稱乎長史曰然子言頗皆近之矣<lb/>
夫書道之妙煥乎其有㫖焉字外奇妙凡庸不能辨言<lb/>
所不能盡世之學者皆宗二王元常頗存逸迹曽不睥<lb/>
睨筆法之妙遂爾雷同元常謂之古肥子敬謂之今痩古<lb/>
今既殊肥痩頗反如自省覽有異衆説張芝鍾繇功趣<lb/>
精細殆同神機肥痩古今豈異致意真迹雖少可得而<lb/>
推逸少至於學鍾勢巧形宻及其獨運意疎字緩譬楚<lb/>
音習夏不能無楚過言不悒未為篤論又子敬之不逮<lb/>
<pb n="KR3h0033_WYG_019-12a"/>
逸少猶逸少之不逮元常學子敬者畫虎也學元常者<lb/>
畫龍也余雖不習久得其道不習而言心慕之效倘著<lb/>
巧思思過半矣子其勉之工若精勤悉自當為妙筆真<lb/>
卿前請曰幸蒙長史九丈𫝊授用筆之法敢問攻書之<lb/>
妙何如得齊於古人張公曰妙在執筆令其圓暢勿使<lb/>
拘攣其次識法謂口𫝊手授之訣勿使無度所謂筆法<lb/>
也其次在於布置不慢不越巧使合宜其次紙筆精佳<lb/>
其次變法適懐縱拾掣奪咸有規矩五者備矣然後能<lb/>
<pb n="KR3h0033_WYG_019-12b"/>
齊於古人曰敢問長史神用筆勢之理可得聞乎長史<lb/>
曰予𫝊授筆法得之於老舅念逺曰吾昔日學書雖功<lb/>
深奈何迹不至殊妙後聞於禇河南曰用筆當須如印<lb/>
印泥思久不悟後於江島遇見沙地平浄令人意悦欲<lb/>
書乃偶以利鋒畫而書之其勁嶮之狀明利媚好自兹<lb/>
乃悟用筆如錐畫沙使其藏鋒畫乃沉着當其用筆常<lb/>
欲使其透過紙背此功成之極矣真草用筆悉如畫沙<lb/>
㸃畫净媚則其道至矣如此則其迹可久自然齊於古<lb/>
<pb n="KR3h0033_WYG_019-13a"/>
人但恐此理以専想功用故其㸃畫不得安動子其書<lb/>
紳予遂銘謝逡巡再拜而退自此得攻書之妙於兹五<lb/>
年真草自知可成矣<lb/>
　　　字書優劣體意<lb/>
古今書體不一有古文<hi>黄帝史倉頡觀鳥迹制字號曰古文古文别十三若龜書科斗</hi>
<hi>之類</hi>有籀書<hi>周宣王時史籀所作謂之大篆大/篆之别十二若殳書鳥書之類</hi>有小篆<hi>李斯</hi>
<hi>刪古文復及篆之籕書為之小篆之别也如垂露倒薤之類</hi>有𨽻書<hi>程邈作秦朝用篆奏事繁多即</hi>
<hi>令𨽻人佐書謂之𨽻書之别則今龍爪虎爪書之類</hi>其後有八分<hi>秦上谷王次仲作</hi>有飛<lb/>
<pb n="KR3h0033_WYG_019-13b"/>
白<hi>漢蔡邕作</hi>有行書<hi>漢劉徳/昇作</hi>有草書<hi>漢史㳺作號急就其别有四如章草書一筆書</hi>
<hi>草書之類</hi>然較其優劣篆籀八分失之太難行書草書失之太<lb/>
易可為萬世行者惟𨽻書自漢晉以來工於𨽻體未<lb/>
有如鍾索衛之筆法也雖然周之保氏教國予以六書<lb/>
<hi>象形㑹意指事諧聲轉注假借</hi>既教之小學使辯其為書之形必教之<lb/>
大學使通其書之意是以揚雄作纂訓許慎作説文皆<lb/>
所以發明保氏之法至禇遂良之工楷𨽻虞世南之為<lb/>
世秘桞公權之聚媚顔真卿之遒婉王羲之之𨽻書徐<lb/>
<pb n="KR3h0033_WYG_019-14a"/>
浩之草𨽻雖其筆法之工而性命之理道德之義蔑然<lb/>
無聞若夫因止戈為武以知武之非已功如楚子因反<lb/>
正為乏以知酆舒之必可伐如晉伯宗因三蟲食皿為<lb/>
蠱如毉和知晉侯之疾因亥有二首六身史趙知絳老<lb/>
人所生日數之積皆因字通其意不然魯魚相承無有<lb/>
正訛君子奚取為<lb/>
　　書志<lb/>
　　　宋王愔古今文字志目<lb/>
<pb n="KR3h0033_WYG_019-14b"/>
　　　　<hi>唐張彦逺云未見此書惟見其目今具録其目</hi>
　　　上卷古書三十六種<lb/>
古文篆　　大篆　　　象形　　　科斗篆<lb/>
小篆　　　刻符篆　　摹篆　　　蟲書<lb/>
𨽻書　　　署書　　　殳書　　　繆書<lb/>
鳥書　　　尚文大篆　鳯書　　　魚書<lb/>
龍書　　　麒麟書　　龜書　　　蛇書<lb/>
仙人書　　雲書　　　芝英書　　金鎖書<lb/>
<pb n="KR3h0033_WYG_019-15a"/>
十二時書　懸針書　　垂露篆　　倒薤書<lb/>
偃波書　　蚊脚書　　草書　　　行書<lb/>
楷書　　　藁書　　　填書　　　飛白書<lb/>
古今小學<hi>三十七家一百四十七人</hi>　書勢五家<lb/>
　　　中卷秦漢五十九人<lb/>
李斯　　　程邈　　　胡敬叔　　趙髙<lb/>
司馬相如　張敞　　　嚴延年　　漢元帝<lb/>
史㳺　　　劉向　　　孔光　　　爰禮<lb/>
<pb n="KR3h0033_WYG_019-15b"/>
揚雄　　　陳遵　　　杜林　　　劉睦<lb/>
衛宏　　　劉當　　　曹喜　　　杜度<lb/>
王次仲　　班固　　　徐幹　　　賈逵<lb/>
賈魴　　　尤姬　　　許慎　　　崔瑗<lb/>
唐宗　　　曹夀　　　崔寔　　　尹珍<lb/>
羅暉　　　趙襲　　　張超　　　皇甫規妻<lb/>
李巡　　　蔡邕　　　張芝　　　蘓班<lb/>
劉徳昇　　師宜官　　姜羽　　　梁宣<lb/>
<pb n="KR3h0033_WYG_019-16a"/>
張昶　　　梁鵠　　　張<hi>闕</hi>　　　毛𢎞<lb/>
左伯　　　魏武帝　　邯鄲淳　　衛覬<lb/>
鍾繇　　　張昭　　　蘇林　　　張楫<lb/>
胡昭　　　杜恕　　　諸葛融<lb/>
　　　下卷魏晉五十八人<lb/>
韋誕　　　張緝　　　郭伯通　　韋熊<lb/>
來畋　　　鍾㑹　　　諸葛瞻　　皇象<lb/>
何曾　　　傅𤣥　　　韋𢎞　　　辛曠<lb/>
<pb n="KR3h0033_WYG_019-16b"/>
魏徴　　　陳暢　　　楊肇　　　岑泉<lb/>
張𢎞　　　朱育　　　江偉　　　司馬攸<lb/>
孫皓　　　杜預　　　滿爽　　　楊經<lb/>
吕忱　　　衛恒　　　衛宣　　　裴興<lb/>
索靖　　　牽秀　　　李韞　　　向泰<lb/>
裴邈　　　張炳　　　張越　　　羊忱<lb/>
荀輿　　　王<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>　　　李式　　　羊固<lb/>
辟閭訓　　王導　　　庾翼　　　王濛<lb/>
<pb n="KR3h0033_WYG_019-17a"/>
衛夫人　　李廞　　　王怡　　　劉劭<lb/>
王脩　　　王洽　　　王羲之　　張彭祖<lb/>
謝安　　　郄愔　　　任静　　　王獻之<lb/>
王珉　　　桓𤣥<lb/>
　　　唐舒元輿玉筯篆志<lb/>
秦丞相李斯變蒼頡籀文為玉筯篆體尚太古謂古若<lb/>
無人當時議書者皆輸伏之故㧞乎能成一家法式歴<lb/>
兩漢三國至隋氏更八姓無出右者嗚呼天意謂篆之<lb/>
<pb n="KR3h0033_WYG_019-17b"/>
道不可以終絶故受之以趙郡李氏子陽氷陽氷生皇<lb/>
唐開元天子時不聞外奬躬入篆室獨能融一千年而<lb/>
與秦斯相見可謂能不孤天意矣當時得議書者亦皆<lb/>
輸伏之且謂之其格峻其力猛其功偹光大於秦斯百<lb/>
倍矣此直見上天以字寳瑞吾唐矣不然何綿更姓氏<lb/>
而寂寞無人予道不攻篆而識其㸃畫常有意求秦丞<lb/>
相真蹟㑹秦丞相去久聞其有八字刻在荆玉其洪碑<lb/>
樹在嶧山巔今荆璧為璽飛上天矣固不可得而見也<lb/>
<pb n="KR3h0033_WYG_019-18a"/>
洪碑者留在人間徃徃有好事者躋顛得見予亦嘗聞<lb/>
得去嶧山道路異日將裹足觀之未去間行長安㑹同<lb/>
里客有得陽氷真蹟遺在六副素上者遂請歸客堂張<lb/>
之見蟲蝕鳥歩痕蹟若屈鎪石陷入室壁霜畫照著疑<lb/>
龍蛇駭解鱗甲活動皆欲飛去齊目視之分明見文字<lb/>
之根植吾堂中然後知向之議陽氷也謂同於斯吾雖<lb/>
未登嶧山觀此可以信其為深於篆者言之也試以手<lb/>
拂拭其烟顔塵容侵暴日乆攝披折裂玉筯欲折予以<lb/>
<pb n="KR3h0033_WYG_019-18b"/>
䙝慢讓其主主曰此易致耳豈當其如是愛耶予曰今<lb/>
世人以重秦斯之蹟非能盡辯别之以其秦古以斯邈<lb/>
矣向使秦斯與子比肩子能賞之乎曩吾尚欲苦辛登<lb/>
嶧山之巔縮在予掌握中今且獨不為子貴子不過生<lb/>
於唐而得與氷同為唐人吾知氷殁二三十年其蹤蹟<lb/>
流於人間固不甚少得為子目數見故易之若此使氷<lb/>
生於秦時子又安得造次而見遺塵也是子賤目也世<lb/>
人皆然吁嗟氷既即世是字寳入地矣後人思之孜孜<lb/>
<pb n="KR3h0033_WYG_019-19a"/>
求之今且遭不知者忽易想生筆下日有新蹟固為門<lb/>
户見覩之物矣氷雖欲求沽售不獨棄為糞土必遭其<lb/>
詬怒也主人聞之其愧色見於顔眉間欲卷而退知其<lb/>
退也必因循而不信强止留之引筆書其行下志之以<lb/>
保明其為字寳也不謬詞曰斯去千年氷生唐時氷復<lb/>
去矣後來者誰後千年有人誰能待之後千年無人篆<lb/>
止於斯嗚呼主人為吾寳之<lb/>
　<lb/>
<pb n="KR3h0033_WYG_019-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書苑菁華卷十九<lb/>
</p>
<p>
</p>
  </div>
</body>
</text>
</TEI>
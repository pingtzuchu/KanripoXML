<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷十六</head> <lb/>
    <p>
<pb n="KR3h0033_WYG_016-1a"/>
欽定四庫全書<lb/>
　書苑菁華卷十六<lb/>
　　　　　　　　　　　　　宋　陳思　撰<lb/>
　　書<lb/>
　　　漢許冲上説文解字書<lb/>
召陵萬嵗里公乗草莽臣冲稽首再拜上書皇帝陛下<lb/>
臣伏見陛下神明盛徳承遵聖業上考度於天下流化<lb/>
於民先天而天不違後天而奉天時萬國咸寧神人以<lb/>
<pb n="KR3h0033_WYG_016-1b"/>
和猶復深惟五經之妙皆為漢制博採幽逺窮理盡性<lb/>
以至於命先帝詔侍中騎都尉賈逵修理舊文殊藝異<lb/>
術正教一端苟有可以加於國者靡不悉集易曰窮神<lb/>
知化徳之盛也書曰人之有能有為使羞其行而邦其<lb/>
昌臣父故大尉南閣祭酒慎本從逵授古學盖聖人不<lb/>
空作皆有依據今五經之道昭炳光明而文字者其本<lb/>
所由自周禮漢律皆當學六書貫通其意巧説衺辭使<lb/>
學者疑慎博聞通人考之於逵作説文解字六藝羣書<lb/>
<pb n="KR3h0033_WYG_016-2a"/>
之詁皆訓其意而天地鬼神山川草木鳥獸魚蟲洎雜<lb/>
物竒怪王制禮儀世間人事莫不畢載凡十五卷十三<lb/>
萬千四百四十一字慎前以詔書校東觀教小黄門孟<lb/>
子李喜等以文字未定未奏上今慎以病遣臣賫詣闕<lb/>
慎又學孝經孔氏古文説古文孝經者孝昭帝時魯國<lb/>
三老所獻建武帝時給事中議郎衞宏所校皆口𫝊官<lb/>
無其説謹撰具一篇并上臣冲誠惶誠恐稽首頓首死<lb/>
罪死罪臣頓首再拜以聞皇帝陛下建光元年九月己<lb/>
<pb n="KR3h0033_WYG_016-2b"/>
亥朔二十日戊午上<hi>徐鍇曰建光元年漢安帝之十五年嵗在辛酉</hi>召上書者<lb/>
汝南許冲詣左掖門㑹并齎所上書十月十九日黄門<lb/>
饒喜以詔書賜召陵公乗許冲布十四匹即日受詔來<lb/>
省掖勅勿謝<lb/>
　　　唐李陽冰上採訪李大夫書<lb/>
陽冰志於古篆殆三十年見前人遺迹美即美矣惜其<lb/>
未有㸃畫但偏旁模刻而以緬想聖達立卦造書之意<lb/>
乃復仰觀俯察六合之際焉於天地山川得方圓流峙<lb/>
<pb n="KR3h0033_WYG_016-3a"/>
之常於日月星辰得經緯昭回之度於雲霞草木得靡<lb/>
布滋蔓之容於衣冠文物得揖讓周旋之體於眉髪口<lb/>
鼻得喜怒舒惨之分於蟲魚禽獸得屈伸飛動之理於<lb/>
骨角齒牙得擺拉咀嚼之勢随手萬變任心所成可謂<lb/>
通三才之品彚備萬物之情狀者矣常痛孔壁遺文汲<lb/>
冢舊簡年代浸逺謬誤滋多蔡中郎以豐同豊李丞相<lb/>
以未為東魯魚一惑涇渭同流學者相承靡所遷復每一<lb/>
念至未嘗不廢食雪泣攬筆長歎焉天之未喪斯文也<lb/>
<pb n="KR3h0033_WYG_016-3b"/>
故小子得篆籀之宗㫖皇唐聖運逮兹八葉天生克復<lb/>
之主人樂惟新之命以淳古為務以文明為理欽若典<lb/>
謨疇咨故實誠願刻石作篆備書六經立於明堂為不<lb/>
刋之典號曰大唐石經使萬代之後無所損益仰聖朝<lb/>
之鴻烈法髙代之盛事死無恨矣陽冰年垂五十去國<lb/>
萬里家無宿舂之儲出無代步之乗仰望紫極逺於丹<lb/>
霄若溘先犬馬此志不就必將有負於聖朝是謂長埋<lb/>
於古學矣大夫銜命北闕撫寧南方苟利國家専之可<lb/>
<pb n="KR3h0033_WYG_016-4a"/>
也伏奉命題簡牘及到主人寒天已暮闇燭之下承命<lb/>
書之霜深筆冷未窮體勢倘歸秦之日一使聞天非小<lb/>
人之已務是大夫之功業可否之事伏惟去就之陽冰<lb/>
再拜<lb/>
　　書序<lb/>
　　　漢許慎説文解字序<lb/>
古者庖犧氏之王天下也仰則觀象於天俯則觀法於<lb/>
地視鳥獸之文與地之宜近取諸身逺取諸物於是始<lb/>
<pb n="KR3h0033_WYG_016-4b"/>
作為八卦以垂憲象及神農氏結繩為治而統其事庶<lb/>
業綦繁飾偽萌生黄帝之史倉頡見鳥獸蹏迒之跡知<lb/>
分理之可相别異也初造書契百工以治萬民以察盖<lb/>
取諸夬揚於王庭言文能宣教明化於王者朝廷君子<lb/>
所以施禄及下居徳則忌也倉頡之初作書盡依類象<lb/>
形故謂之文其後形聲相益即謂之字字者言孳乳而<lb/>
浸多也著於竹帛謂之書書者如也以迄五帝三王之<lb/>
世改易殊體封於泰山者七十有二代靡有同焉周禮<lb/>
<pb n="KR3h0033_WYG_016-5a"/>
八嵗入小學保氏教國子先以六書一曰指事指事者<lb/>
視而可識察而可見上下是也二曰象形象形者畫成<lb/>
其物随體詰詘日月是也三曰諧聲諧聲者以事為名<lb/>
取譬相成江河是也四曰㑹意㑹意者比類合誼以見<lb/>
措撝武信是也五曰轉注轉注者建類一首同意相受<lb/>
考老是也六曰假借假借者本無其字依聲託事令長<lb/>
是也及宣王太史籀著大篆十五篇與古文或異至孔<lb/>
子書六經左丘明述春秋𫝊皆以古文厥意可得而説<lb/>
<pb n="KR3h0033_WYG_016-5b"/>
其後諸侯立政不統於王惡禮樂之害已而皆去其典<lb/>
籍分為七國田疇異畮車涂異軌律令異法言語異聲<lb/>
文字異形秦始皇帝初兼天下丞相李斯乃奏同之罷<lb/>
其不與秦文合者斯作倉頡篇中車府令趙髙作爰厯<lb/>
篇太史令胡母敬作博學篇此皆取史籀大篆或頗省<lb/>
改作謂小篆者也是時秦燒滅經書滌除舊典大發隸<lb/>
卒興役戍官獄職務繁初有隸書以趨約易而古文由<lb/>
此絶矣<hi>徐鍇曰王僧䖍云秦獄吏程邈善大篆得罪繫雲陽獄増减大篆去其繁複始皇善之出為御</hi>
<pb n="KR3h0033_WYG_016-6a"/>
<hi>史名其書曰隸書班固所謂始之於徒隸也即今之隸書而無㸃畫仰俯之勢</hi>自爾秦書有八<lb/>
體一曰大篆二曰小篆三曰刻符四曰蟲書<hi>徐鍇曰案漢書注蟲</hi>
<hi>書即鳥書以書幡信蟲鳥為形即下云鳥蟲是也</hi>五曰摹印<hi>蕭子良以刻符摹印合為一體徐鍇</hi>
<hi>以為符者竹而中剖之字形半分理應别為一體摹印屈曲瑱宻則秦始文也子良誤合之</hi>六曰署<lb/>
書<hi>蕭子良云署書漢髙六年蕭何所定以題蒼龍白虎二闕羊欣云何覃思累日然後題之</hi>七曰殳<lb/>
書<hi>徐鍇曰書於殳也殳觚随其勢四面書之</hi>八曰隸書漢興有草書<hi>徐鍇曰案書傳</hi>
<hi>多云張芝作草書而云齊相杜操作據説文則張芝之前已有矣蕭子良云藁書者董仲舒欲言災異屬藁草</hi>
<hi>未上即為藁書藁草之初也史記上官奪屈原藁草今云漢興有草者即所言藁草是剏為草書也</hi>尉律<lb/>
<pb n="KR3h0033_WYG_016-6b"/>
<hi>徐鍇曰尉律漢律篇名</hi>學僮十七已上始試諷籀書九千字乃得<lb/>
為吏又以八體試之郡移太史并課最者以為尚書史<lb/>
書或不正輒舉劾之今雖有尉律不課小學不修莫達<lb/>
其説久矣孝宣時召通倉頡讀者張敞從受之凉州刺<lb/>
史杜鄴沛人爰禮講學大夫秦近亦能言之孝平時徵<lb/>
禮等百餘人令説文字未央廷中以禮為小學元士黄<lb/>
門侍郎揚雄采以作訓纂篇凡倉頡已下十四篇凡五<lb/>
千三百四十字羣書所載畧存之矣及亡新居攝使大<lb/>
<pb n="KR3h0033_WYG_016-7a"/>
司空甄豐等挍文書之部自以為應制作頗改定古文<lb/>
時有六書一曰古文孔子壁中書也二曰竒字即古文<lb/>
而異者也三曰篆書即小篆秦始皇帝使下邽人程邈<lb/>
所作也<hi>徐鍇曰李斯雖改史篇為秦篆而程邈復同作也</hi>四曰佐書即秦隸書<lb/>
五曰繆篆所以摹印也六曰鳥蟲書所以書幡信也壁<lb/>
中書者魯恭王壊孔子宅得禮記尚書春秋論語孝經<lb/>
又北平侯張蒼獻春秋左氏𫝊郡國亦往往於山川得<lb/>
鼎彛其銘即前代之古文皆自相似雖頗復見逺流其<lb/>
<pb n="KR3h0033_WYG_016-7b"/>
詳可得畧説也而世之人大共非訾以為好竒者也故<lb/>
詭更正文鄉壁虛造不可知之書變亂常行以耀於世<lb/>
諸生競説字解經諠稱秦之隸書為倉頡時書云父子<lb/>
相𫝊可得改易乃猥曰馬頭人為長人持十為斗蟲者<lb/>
屈中也廷尉説律至以字斷法苛人受錢苛之字止句<lb/>
也若此者甚衆皆不合孔子古文謬於史籀俗儒嗇夫<lb/>
翫其所習蔽所希聞不見通學未嘗覩字例之條怪舊<lb/>
執而善野言以其所知為秘妙究洞聖人之微㫖又見<lb/>
<pb n="KR3h0033_WYG_016-8a"/>
倉頡篇中幼予承詔因號古帝之所作也其辭有神仙<lb/>
之述焉其迷誤不喻豈不悖哉書曰予欲觀古人之象<lb/>
言必遵修舊文而不穿鑿孔子曰吾猶及史之闕文今<lb/>
亡矣夫盖非其不知而不問人用己私是非無正巧説<lb/>
衺辭使天下學者疑盖文字者經藝之本王政之始前<lb/>
人所以垂後今人所以識古故曰本立而道生極天下<lb/>
之至賾而不可亂也今叙篆文合以古籀博采通人至<lb/>
於小大信而有証稽撰其説將以理羣類解謬誤曉學<lb/>
<pb n="KR3h0033_WYG_016-8b"/>
者達神恉<hi>徐鍇曰恒即意㫖字㫖者美也多通用</hi>分别部居不相離厠<hi>徐鍇</hi>
<hi>曰分部相從自許始也</hi>萬物咸覩靡不兼載厥誼不昭爰明以論<lb/>
其稱易孟氏書孔氏詩毛氏禮周官春秋左氏論語孝<lb/>
經皆古文也其於所不知盖缺如也<lb/>
　　　唐顔元孫干禄字書序<lb/>
史籀之興備存往制筆削所誤抑有前聞豈惟豕上加<lb/>
三盖亦馬中闕五迨斯以降舛謬實繁積習生常為弊<lb/>
滋甚元孫伯祖故秘書監貞觀中刋正經籍因録字體<lb/>
<pb n="KR3h0033_WYG_016-9a"/>
數紙以示讐校楷書當代共𫝊號為顔氏字樣懐鈆所<lb/>
賴汗簡攸資時説頓遷嵗久還變復有邵書新定字樣<lb/>
是學士杜延業續修雖稍増加無能條貫或應出而靡<lb/>
載或詭衆而難依且字書源流起於上古自改篆作隸<lb/>
漸失本真若總據說文便下筆多礙當去泰去甚使輕<lb/>
重合宜不揆庸虚久思編葺須因閒暇方契宿心遂㕘<lb/>
校是非較量同異其有義理全僻罔勿畢該㸃畫小虧<lb/>
亦無所𨼆勒成一卷名曰干禄字書以平上去入四聲<lb/>
<pb n="KR3h0033_WYG_016-9b"/>
為次<hi>每轉韻以朱㸃其上</hi>具言俗通正三體<hi>大較則有三體非謂每字總然</hi>偏旁<lb/>
同者不復廣出<hi>謂殳氏回仰召之類是也</hi>字有相亂因而附焉<hi>謂彤彤宂</hi>
<hi>宂禕禕之類是也</hi>所謂俗者例皆淺近惟籍帳文案券契藥方<lb/>
非涉雅言用亦無爽倘能改革善不可加所謂通者相承<lb/>
久逺可以施表奏牋啓尺牘判狀因免詆訶<hi>若須作文言及選曹</hi>
<hi>令試擇兼正體用之尤佳</hi>所謂正者並有憑據可以施著述文章對<lb/>
策碑碣將為允當<hi>進士考試理宜必遵正體明經對策貴合經注本文碑書多作八分任别</hi>
<hi>詢舊則</hi>有此區别其故何哉夫筮仕觀光惟人所急循名<lb/>
<pb n="KR3h0033_WYG_016-10a"/>
責實有國恒規玩考文辭兼詳翰墨昇沈是繫安可忽<lb/>
諸用捨之間尤須折衷目以干禄義在兹乎綆短汲深<lb/>
誠未達於涯涘岐多路惑庶有歸於適從如曰不然請<lb/>
俟来哲<lb/>
　　　唐張㕘五經文字序<lb/>
易繫辭曰上古結繩以治後世聖人易之以書契百官<lb/>
以治萬民以察盖取諸夬夬者王廷字號決之大者決<lb/>
以書契也逮周禮保氏掌養國子以道教之六書謂象<lb/>
<pb n="KR3h0033_WYG_016-10b"/>
形指事㑹意諧聲轉注假借六者造字之本也雖蟲篆<lb/>
變體古今異文離此六者則為謬惑矣王者制天下必<lb/>
使車同軌書同文故教人八嵗入小學文有疑者則必<lb/>
闕而求之春秋之末保氏教廢無所取正各遂其私故<lb/>
孔子曰吾猶及史之闕文也今亡矣夫盖子少時人猶<lb/>
有闕欵之問後亡斯道歎其不知而作之也蕭何漢制<lb/>
亦有著法大使試學童諷書九千字乃得為史以六體<lb/>
試之吏人上書字或不正輒有舉劾皆正史遺文可得<lb/>
<pb n="KR3h0033_WYG_016-11a"/>
焯知者也劉子政父子校中秘書自史籀以下凡十家<lb/>
序為小學次於六藝之末後漢許叔重收集籀篆古文<lb/>
諸家之學就隸為訓注謂之説文時蔡伯喈亦以滅學<lb/>
之後經義分散儒者師門各守所習傳記交亂訛偽相蒙<lb/>
乃請刋之定五經備體刻石立於大學之門外謂之石<lb/>
經學者得以取法焉遭離變難僅有存者後有吕忱又<lb/>
集説文之所漏畧著字林五篇以補之今置國子監置<lb/>
書學博士立説文石經字林之學舉其文義嵗登下之<lb/>
<pb n="KR3h0033_WYG_016-11b"/>
亦古之小學也自頃考功禮部課試貢舉務於取必六<lb/>
書許以所習為通人苟趨便不求當否字失六書猶為<lb/>
一事五經本文為蕩而無守矣十年夏六月有司以職<lb/>
事之病上言其狀詔委國子儒官勘校經本送尚書省<lb/>
參幸承詔㫖得與二三儒者分經鈎考而共次之互發<lb/>
字義更相難及又以前古字少後代稍益之故經典音<lb/>
字多有假借<hi>謂若假后為後辟為避陸為六知為智之類經典通用</hi>陸氏釋文自<lb/>
南徂北徧通衆家之學分析音訓為詳學者當以此正<lb/>
<pb n="KR3h0033_WYG_016-12a"/>
之<hi>惟今文尚書改就自今字刪定之月令依其當時進本與説文音訓頗有不同</hi>卒以所刋書<lb/>
於屋壁雖未知蔡學之精宻石經之堅久慕古之士且<lb/>
知所歸然以經典之文六十餘萬既字兼他體<hi>若鼏幂同物禮</hi>
<hi>經相舛蒍薳同姓春秋互出詰故同篆詩題交錯之類</hi>音非一讀<hi>若鄉愿之鄉為嚮取材之材為</hi>
<hi>哉兩音出於一字而不决其當否</hi>學者𫝊授義有所存離之若有本合<lb/>
之則難並至當之餘但朱發其旁而已猶慮嵗月滋久<lb/>
官増代易倘復蕪漫失其本真乃命孝廉生顔𫝊經收<lb/>
集疑文互體受法師以為定例凡一百六十部三千二<lb/>
<pb n="KR3h0033_WYG_016-12b"/>
百七十五字分為三卷説文體包古今先得六書之要<lb/>
<hi>若古文作明篆文作朙古文作曐篆文作星之類古體經典通行不必改而從篆</hi>有不備者求<lb/>
之字林<hi>若挑稱逍遥之類説文漏畧今得之於字林</hi>其或古體難明衆相驚<lb/>
懵者則以石經之餘比例為助<hi>若宐變為宜㬜變為晉之類説文字有人所難</hi>
<hi>識則以石經遺文字與音代之</hi>石經湮沒所存者寡通以經典及釋文<lb/>
相承隸省引而伸之不敢専也<hi>若<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR1319" url="https://raw.githubusercontent.com/kanripo/KR-Gaiji/master/images/KR1319.png" mimeType="image/png"/>變為夀㮚變為栗之類石經湮沒經典</hi>
<hi>及釋文相承作耳</hi>近代字様多依四聲傳冩之後偏旁漸失今<lb/>
則采説文字林諸部以類相從務於易了不必舊次自<lb/>
<pb n="KR3h0033_WYG_016-13a"/>
非經典文義之所在雖切於時畧不集録以明為經不<lb/>
為字也非常體偏有所合者詳其記據各以朱字記之<lb/>
俾夫觀省無至多惑大厯十一年六月七日司業張參<lb/>
序<lb/>
　　　唐鄭滑節度賈躭說文字源序<lb/>
庖犧氏觀鳥獸之文篆形指事作書契以代結繩<lb/>
降及夏殷周通謂之古文至宣王太史史籀著大<lb/>
篆十五篇古文小異七國分裂篆與古文隨其所<lb/>
<pb n="KR3h0033_WYG_016-13b"/>
尚始皇兼并海内丞相李斯作倉頡七章車府令<lb/>
趙髙作爰歴六章太史令胡母敬作博學七章並<lb/>
約籀文而篆體轉工即世謂之小篆後發卒理獄<lb/>
滋多更趨省易隸書出焉漢興書師以隸合小篆<lb/>
為五十五章教閭里平帝元始中徴通小學㑹京<lb/>
師者百有餘人揚雄採掇其可用者作訓纂八十<lb/>
九章除其重複東漢班固加十三章為一百二章六<lb/>
千一百二十字羣書所載畧備自三國後隸書盛行<lb/>
<pb n="KR3h0033_WYG_016-14a"/>
古文篆籀寖微矣歴晉魏周隋宋齊梁陳通篆者日寡<lb/>
惟碑頌之額時覩數字仍十中八九檢文題之國家成<lb/>
均六書居其一學者粗紀畫㸃鮮造精微聖徳後方事<lb/>
之殷鄉吏富家咸俯拾青紫郡邑髦楚不復積功於六<lb/>
藝惟趙郡李陽冰神明篆法上隣李斯時人獲之悉藏<lb/>
篋笥大厯中篆故李司徒新馹記於東㕔之門右筆法<lb/>
古淡識者宗師猶子檢校祠部員外郎騰能副其業耽<lb/>
每嘆隸書轉訛難究㑹意篆體加正方便校原小學中<lb/>
<pb n="KR3h0033_WYG_016-14b"/>
獨許慎説文最為首出目録五百四十言衆字之根若<lb/>
能研慮於中則聖人之㫖趣可得而知因請騰繼世父<lb/>
之妙書坯山之石藉久垂示將来兹亭控白馬之古津<lb/>
是皇華之都㑹流𫝊模冩以候君上<lb/>
　　　唐𤣥度九經字樣序<lb/>
臣聞秦焚詩書塞人視聴漢興典籍以廣聰明伏以龜<lb/>
鳥之形去聖彌逺㸃畫訛變遂失本源今陛下運契黄<lb/>
農遇崇經籍觀人文以成俗念鳥跡之乖方繇是遂微<lb/>
<pb n="KR3h0033_WYG_016-15a"/>
臣之上請許於國學創立石經仍令小臣覆定字體謬<lb/>
司刋校誓盡所知大厯中司業張參掇篆字之謬著為<lb/>
定體號曰三經文字本部之中採其疑誤舊未載者撰<lb/>
成新加九經字樣一卷凡七十六部四百二十六字其<lb/>
偏旁上下本部所遺者乃纂為雜辨部以統之若體畫<lb/>
全虧則引文以證解之扵雅言執禮誠媿大儒而快<lb/>
覩争先式遵小學謹依開元文字辨其舛訛至於聲<lb/>
韻但約四聲定其音㫖今條目已舉刋削有成願竭<lb/>
<pb n="KR3h0033_WYG_016-15b"/>
愚𠂻以資後學當開成丁巳嵗序謹上<lb/>
　　　唐林韞撥鐙序<lb/>
韞咸通末為州刑掾時廬陵盧肇罷南浦太守歸宜春<lb/>
公之文翰故海内知名韞竊慕小學因師於盧公子弟<lb/>
安期嵗餘盧公忽相謂曰子學我書但求其力爾殊不<lb/>
知用筆之妙不在於力執筆先虚掌實指指不入掌東<lb/>
西上下何所閡焉常人云永字八法乃㸃畫爾拘於一<lb/>
字何異守株翰林禁經云筆貴饒左書尚遲澁此君臣<lb/>
<pb n="KR3h0033_WYG_016-16a"/>
之道也大凡㸃畫不在拘于長短逺近但勿遏其勢俾<lb/>
令筋骨相連意在筆前然後作字若平直相似狀如算<lb/>
子此畫爾非書也吾昔受教於韓吏部其法曰撥鐙今<lb/>
將授子子勿忘傅擫拖鈎拽是也訣盡於此子其㫖而<lb/>
味乎韞加以久罹戎事筆硯多荒終不能窮其妙亦猶<lb/>
古人有得不死之術者他人將從學焉未至得術者物<lb/>
故歎恨不極人或譏之曰彼尚不能自免何恨之有耶<lb/>
客曰昔有善算術者臨終傳於子終不能曉仍傳於人<lb/>
<pb n="KR3h0033_WYG_016-16b"/>
他人盡其妙彼何妨得而不能免哉愚雖受盧公之命<lb/>
既不能自益其妙敢以復傳於智者<lb/>
　　　後蜀林罕字源偏旁小説序<lb/>
罕長興二年嵗在戊子三十有五疾病踰時困坐思書<lb/>
之㸃畫莫知所以乃搜閲今古篆隸始見源由旅觀近<lb/>
代以来篆隸多失始則悶乎不知終則惜其錯誤欲有<lb/>
端正將示同人病間有事其志不遂至明徳二年乙未<lb/>
復病迄於丁酉冬不瘳病中無事得遂前志於大理少<lb/>
<pb n="KR3h0033_WYG_016-17a"/>
卿趙崇祚討論成一家之書昔孔安國尚書序云古者<lb/>
伏羲氏之王天下也始畫八卦造書契以代結繩之政<lb/>
由是文籍生焉賈躭鎮滑州時作偏旁字法序云降及夏<lb/>
殷間通謂之古文至宣王太史史籀著大篆十五篇與<lb/>
古文小異七國分裂大篆古文隨其所尚始皇兼并海内<lb/>
丞相李斯遂收拾遺逸作蒼頡七章中車府令趙髙作<lb/>
爰歴六章太史胡母敬作博學七章並約籀文篆體轉<lb/>
正即世謂之小篆屬秦政滋繁人趨簡易故軍正程邈<lb/>
<pb n="KR3h0033_WYG_016-17b"/>
變古文大小篆作隸書然書之所興莫定何代隸之所<lb/>
起始自秦時篆者蟲篆之形隸者便僕隸之用漢初有<lb/>
書師以隸合小篆為五十五章教於鄉里平帝元始中<lb/>
徴通書㑹京師者百有餘人方立小學之科揚雄採掇<lb/>
其可用者作訓纂八十九章至東漢班固加十三章共<lb/>
一百二章二千一百二十字雖羣書並載而目録不分<lb/>
惟漢太尉祭酒許慎取其形類作偏旁條例十五卷名<lb/>
之説文説文遺漏吕忱又作字林五卷以補其缺漏三<lb/>
<pb n="KR3h0033_WYG_016-18a"/>
國之後歴晉魏陳隋隸書盛行篆書殆將冺滅至唐將<lb/>
作少監李陽冰就許氏説文重加刋正展作三十卷今<lb/>
之所行者是也其時復於説文篆字下便以隷書照之<lb/>
名之字統開元中以隸體不定復隸書字統不録篆文<lb/>
作四十卷名之開元文字自此隸體始定矣兼改古文<lb/>
尚書及無平不陂字即其類也先已有九經音義及切<lb/>
韻玉篇行焉大厯中司業張參作五經文字三卷凡一<lb/>
百六十部其序畧云以類相從務於易了不必舊次非<lb/>
<pb n="KR3h0033_WYG_016-18b"/>
經典文義之所在雖切於時畧不集録以明為經不為<lb/>
字也開成中唐元度以五經文字有所不載者復作新<lb/>
加九經字樣一卷凡七十六部其序畧云其偏旁上下<lb/>
本所無者乃纂為雜辨部以統之然九經所有之字可<lb/>
加訓切况是隸書莫知篆意其字注解或云説文者即<lb/>
前来兩説文者或云石經者即蔡邕於國學所立石經<lb/>
者或云隸省者即隸減也少減曰省乃是隸書於篆書<lb/>
中減省畫㸃而已非是官省之省唐立石經乃蔡邕之<lb/>
<pb n="KR3h0033_WYG_016-19a"/>
故事也周禮保氏掌養國子以道教之六書謂象形指<lb/>
事㑹意諧聲轉注假借六者造字之本也篆雖一體而<lb/>
隸變數般篆隸既興訛舛相錯非究於篆無由曉隸六<lb/>
書者非止一意而屬一字一字之内有占六書二三四者<lb/>
大都造字皆包含六意自有正者倒者横而在上中下<lb/>
者豎而在左右中者向者背者並者重者順者逆者左<lb/>
者右者俯者仰者横折而包别字者豎間而夾别字者<lb/>
有一字成者有全二字三字四字五字合成者有省二<lb/>
<pb n="KR3h0033_WYG_016-19b"/>
字三字四字合成者隸書有不抛篆者有全違篆者有<lb/>
減篆者有添篆者有篆隸同文者有篆體則可辨變隸<lb/>
體則多有義異而文同篆亦有之今悉解之於後文此<lb/>
不重列俗有隸書賦者假記許慎為名頗乖經據顔氏<lb/>
家訓云斯實陶先生弟子杜道士所為大誤時俗吾家<lb/>
子孫不得收寫又有今古隸書端字決疑賦更不經於<lb/>
隸書賦當今之世不可學之人有文下作字為學更旁<lb/>
作生為蘇凡數十百字謂之野書唐有勅文明加禁斷<lb/>
<pb n="KR3h0033_WYG_016-20a"/>
今往往見之亦不可輒學顔真卿撰干禄字書一卷毎<lb/>
一字作三般即注云上正中通下俗既立標題合有褒<lb/>
貶全無予奪亦無取焉其道書鬼書大篆章草八分飛白<lb/>
破體行書無益於字此亦不録篆隸有筆力遒健字勢<lb/>
研麗者斯乃意巧之人臨文改易或參差之長短之曲<lb/>
折之抝捩之務於竒怪以媚一時後習之人性有利鋭<lb/>
致與原篆隸不同盖病由此起今之學者但能明知八<lb/>
法洞曉六書道理既全體格自實亦何必鍾歐虞褚柳<lb/>
<pb n="KR3h0033_WYG_016-20b"/>
之惑亂哉罕今所篆者則取李陽冰重定説文所隸者<lb/>
則取開元文字雖知魯鈍未識源流所貴講説皆有依<lb/>
憑㸃畫且無差互杜征南注左氏春秋以經籍雜傳謂<lb/>
之集解何都尉論序云今集諸家之善亦謂之集解罕<lb/>
以隸書解於篆字之下故效之亦曰集解今以説文浩<lb/>
大備載羣言卷軸繁多卒難尋究翻致懵亂莫知指歸<lb/>
是以翦截浮辭撮其機要於偏旁五百四十一字下各<lb/>
随字訓叶或有事闗造字者混而難辨者須見篆方曉<lb/>
<pb n="KR3h0033_WYG_016-21a"/>
隸者雖在注中亦先篆後隸各随所部載而明知其餘<lb/>
形聲易㑹不闗造字者則畧而不論其篆文下及注中<lb/>
易字便以隸書為音如稍難者則以經四聲而聲不足<lb/>
仍加切韻使學者簡而易從渙然冰釋於説文中已十<lb/>
得其八九矣名之曰林氏字偏旁小説古人窮困堙厄<lb/>
而述作興焉罕卧疾數年飽食終日思有開悟貽厥將<lb/>
来非欲獨藏私家實冀徧之天下乃手書刻石期於不<lb/>
朽一免𫝊寫之誤二免翰墨之勞或有索之易為脱本<lb/>
<pb n="KR3h0033_WYG_016-21b"/>
篆隸無纎毫之負神人無愧恥之心古今所疑坦然明<lb/>
白如其漏脱畧俟君子廣政十二年三月日林罕序<lb/>
　<lb/>
　<lb/>
　<lb/>
　<lb/>
　<lb/>
　書苑菁華卷十六<lb/>
</p>
<p>
</p>
  </div>
</body>
</text>
</TEI>
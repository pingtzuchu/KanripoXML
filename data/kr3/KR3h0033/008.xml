<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書苑菁華卷八</head> <lb/>
    <p>
<pb n="KR3h0033_WYG_008-1a"/>
欽定四庫全書<lb/>
　書苑菁華卷八<lb/>
　　　　　　　　　　　　　　　宋　陳思　撰<lb/>
　　書譜<lb/>
　　　唐吳郡孫過庭撰<lb/>
夫自古之善書者漢魏有鍾張之絶晉末稱二王之妙王羲<lb/>
之云頃尋諸名書鍾張信為絶倫其餘不足觀可謂鍾張云<lb/>
没而羲獻繼之又云吾書比之鍾張鍾當抗行或謂過之張<lb/>
<pb n="KR3h0033_WYG_008-1b"/>
草猶當鴈行然張精熟池水盡墨假令寡人耽之若此未必<lb/>
謝之此乃推張邁鍾之意也考其耑擅雖未邁于前規摭以<lb/>
兼通故無慙于即事評者云彼之四賢古今特絶而今不逮古<lb/>
古質而今妍夫質以代興妍因俗易雖書之作適以記言而<lb/>
浮醨一遷質文三變馳騖沿革物理常然貴能古不乖時<lb/>
今不同弊所謂文質彬彬然後君子何必易雕宫于穴處<lb/>
反玉輅于椎輪者乎又云子敬之不及逸少猶逸少之不<lb/>
及鍾張意者以為評得其綱紀而未詳其始卒也且元常專<lb/>
<pb n="KR3h0033_WYG_008-2a"/>
工於𨽻書伯英尤精於草體彼之二美而逸少兼之擬<lb/>
草則餘真比真則長草雖專工小劣而博涉多優摠其<lb/>
終始匪無乖互謝安素善尺牘而輕子敬之書子敬常<lb/>
作佳書與之謂必存録安輒題後答之甚以為恨安嘗<lb/>
問敬卿書何如右軍答云故當勝安云物論殊不爾子<lb/>
敬又答時人那得知敬雖權以此辭折安所鍳自稱勝<lb/>
父不亦過乎且立身揚名事資尊顯勝母之里曽參不<lb/>
入以子敬之豪翰紹右軍之筆札雖復粗傳楷則實恐<lb/>
<pb n="KR3h0033_WYG_008-2b"/>
未克箕裘况乃假託神仙恥崇家範以斯成學孰愈面<lb/>
墻後羲之往都臨行題壁子敬宻拭除之輒書易其處<lb/>
私為不惡羲之還見乃歎曰吾去時真大醉也敬乃内<lb/>
慚是知逸少之比鍾張則耑博斯别子敬之不及逸少<lb/>
無惑疑焉余志學之年留心翰墨味鍾張之餘烈挹羲<lb/>
獻之前規極慮專精時逾二紀有乖入木之術無間臨<lb/>
池之志觀乎懸針垂露之異奔雷墜石之竒鴻飛獸駭<lb/>
之資鸞舞蛇驚之態絶岸頺峯之勢臨危據槁之形或<lb/>
<pb n="KR3h0033_WYG_008-3a"/>
重若崩雲或輕若蟬翼導之則泉注頓之則山安纎纎<lb/>
乎似初月之出天涯落落乎猶衆星之列河漢同自然<lb/>
之妙有非力運之能成信可謂智巧兼優心手雙暢翰<lb/>
不虚動下必有由一畫之間變起伏於鋒杪一㸃之内<lb/>
殊衂挫於毫末况云積其㸃畫乃成其字曽不傍窺尺<lb/>
牘俯習寸陰引班超以為辭援項籍而自滿任筆為體<lb/>
聚墨成形心昏擬效之方手迷揮運之理求其妍妙不<lb/>
亦繆哉然君子立身務修其本揚雄謂詩賦小道壯夫<lb/>
<pb n="KR3h0033_WYG_008-3b"/>
所不為况復溺思毫釐淪精翰墨者也夫潜神對奕猶<lb/>
標坐𨼆之名樂志垂綸尚體行藏之趣詎若功定禮樂<lb/>
妙擬神仙猶埏埴之罔窮與工鑪而並運好異尚竒之<lb/>
士玩體勢之多方窮微測妙之夫得推移之奥賾著述<lb/>
者假其糟粕藻鍳者挹其菁華固義理之㑹歸信賢逹<lb/>
之兼善者矣存精寓賞豈徒然與是以東晉士人互相<lb/>
陶染至於王謝之族郄庾之倫縱不盡其神竒或亦挹<lb/>
其風味去之滋永斯道逾微方復聞疑稱疑得末行末<lb/>
<pb n="KR3h0033_WYG_008-4a"/>
古今阻絶無所質問設有所㑹緘祕已深遂令學者茫<lb/>
然莫知領要徒見成功之美不悟所致之由或乃就分<lb/>
布於累年向規矩而猶逺圖真不悟習草將迷假令薄<lb/>
解草書粗傳𨽻法則好溺偏固自閡通規詎知心手㑹<lb/>
歸若同源而異𣲖轉用之術猶共樹而分條者乎加以<lb/>
趣變適時行書為要題勒方富真乃居先草不兼真殆<lb/>
於專謹真不通草殊非翰札真以㸃畫為形質使轉為<lb/>
情性草以㸃畫為情性使轉為形質草乖使轉不能成<lb/>
<pb n="KR3h0033_WYG_008-4b"/>
字真虧㸃畫猶可記文廻互雖殊大體相渉故亦傍通<lb/>
二篆俯貫八分包括篇章涵泳飛白若毫釐不察則胡<lb/>
越殊風者焉至如鍾繇𨽻竒張芝草聖此乃專精一體<lb/>
以致絶倫伯英不真而㸃畫狼籍元常不草而使轉縱<lb/>
横自兹已降不能兼善者有所不逮非精專也雖篆𨽻<lb/>
草章工用多變濟成厥美各有攸宜篆尚婉而通𨽻欲精<lb/>
而密草貴流而暢章務險而便然後凛之以風神温之<lb/>
以妍潤鼓之以枯勁和之以閒雅故可逹其情性形其<lb/>
<pb n="KR3h0033_WYG_008-5a"/>
哀樂騐燥濕之殊節千古依然體老壯之異時百齡俄<lb/>
頃嗟乎不入其門詎窺其奥者也又一時而書有乖有<lb/>
合合則流媚乖則彫踈畧言其由各有其五神怡務閒<lb/>
一合也感惠狥知二合也時和氣潤三合也紙墨相發<lb/>
四合也偶然欲書五合也心遽體留一乖也意違勢屈<lb/>
二乖也風燥日炎三乖也紙墨不稱四乖也情怠手䦨<lb/>
五乖也乖合之際優劣互差得時不如得器得器不如<lb/>
得志若五乖同萃思遏手蒙五合交臻神融筆暢暢無<lb/>
<pb n="KR3h0033_WYG_008-5b"/>
不適義無不從當仁者得意忘言罕陳其要企學者希<lb/>
風叙妙雖述猶踈徒立其工求敷厥旨不揆庸昧輒効<lb/>
所明庶欲𢎞既往之風規導將來之器識除繁去濫覩<lb/>
迹明心者焉代有筆陣圖七行中畫執筆圖手貌乖舛<lb/>
㸃畫湮訛頃見南北流傳疑是右軍所製雖則未詳真<lb/>
偽尚可發啟童蒙既常俗所存不籍編録至於諸家勢<lb/>
評多渉浮華莫不外狀其形内迷其理今之所撰亦無<lb/>
取焉若乃師宜官之高名徒彰史牒邯鄲淳之令範空<lb/>
<pb n="KR3h0033_WYG_008-6a"/>
著縑緗暨乎崔杜以來蕭羊以往代祀緜逺名氏滋繁<lb/>
或籍甚不渝人亡業顯或慿附增價身謝道衰加以縻<lb/>
蠧不傳搜祕將盡偶逢真賞時亦罕窺優劣紛紜恒難<lb/>
覼縷其有顯聞當代遺跡見存無俟抑揚自標先後且<lb/>
六爻之作肇自軒轅八體之興始於嬴政其來尚矣厥<lb/>
用斯𢎞但今古不同妍質懸隔既非所習又亦畧諸復<lb/>
有龍蛇雲露之流龜鶴花英之類乍圖真於率爾或寫<lb/>
瑞於當年巧涉丹青工虧翰墨既異夫楷式非所詳焉<lb/>
<pb n="KR3h0033_WYG_008-6b"/>
代傳羲之與子敬筆勢論十章文鄙理踈意乖言拙詳<lb/>
其旨趣殊非右軍且右軍位重才高調清詞雅聲塵未<lb/>
冺翰牘仍存觀夫致一書陳一事造次之際所在稽古<lb/>
豈有貽謀令嗣道叶義方章則頓虧一至於此又云與<lb/>
張伯英同學斯乃更彰虚誕若指漢末伯英時代全不<lb/>
相接必有晉人同號史傳何其寂寥非訓非經宜從集<lb/>
擇夫心之所逹不易盡于名言言之所通尚難行于紙<lb/>
墨粗可彷彿其狀綱紀其辭兾酌希夷取㑹佳境闕而<lb/>
<pb n="KR3h0033_WYG_008-7a"/>
未逮請俟將來今撰執使轉用之由以祛未悟執謂深<lb/>
淺長短之類是也使謂縱横牽掣之類是也轉謂鈎環<lb/>
盤紆之類是也用謂㸃畫向背之類是也方復㑹其數<lb/>
法歸于一途編列衆工錯綜羣妙舉前賢之未及啟後學<lb/>
于成規窮其根源析其枝沠貴使文約理贍迹顯心通<lb/>
披巻可明下筆無滯詭詞異説非所詳焉然今之所陳<lb/>
務禆學者但右軍之書代多稱習良可據為宗匠取立<lb/>
指歸豈惟㑹古通今亦乃情深調合致使摹榻日廣研<lb/>
<pb n="KR3h0033_WYG_008-7b"/>
習歳滋先後著名多從散落歴代孤紹非其效歟試言<lb/>
其由畧陳數意止如樂毅論黄庭經東方朔畫讃太史<lb/>
箴蘭亭序告誓文斯並代俗所傳真行絶致者也寫樂<lb/>
毅則情多怫鬱書畫讃則意渉瓌竒黄庭經則怡懌虚<lb/>
無太史箴又縱横争折暨乎蘭亭興集思逸神超私門<lb/>
誡誓情拘意慘所謂渉樂方笑言哀已嘆豈惟駐想流<lb/>
波將貽嘽緩之奏馳神睢渙方思藻繪之文雖其目擊道<lb/>
存尚或心迷議舛莫不强名為體共習分區豈知情動<lb/>
<pb n="KR3h0033_WYG_008-8a"/>
形言取㑹風騷之意陽舒隂慘本乎天地之心既失其<lb/>
情理乖其實原矣所致安有體哉夫運用之方雖由已<lb/>
出規模所設信属目前差之一毫失之千里苟知其術<lb/>
適可兼通心不厭精手不忘熟若運用盡于精熟規矩<lb/>
閑于胸襟自然容與徘徊意先筆後蕭洒流落翰逸神<lb/>
飛亦猶𢎞羊之心預乎無際庖丁之目不見全牛嘗有<lb/>
好事就吾求習吾乃粗舉綱要隨而授之無不心悟手<lb/>
從言忘意得縱未窮于衆術斷可極于所臨矣若思通<lb/>
<pb n="KR3h0033_WYG_008-8b"/>
楷則少不如老學成規矩老不如少思則老而愈妙學<lb/>
乃少而可勉勉之不已抑有三時時然一變極其分矣<lb/>
至如初學分布但求平正既知平正務追險絶既能險<lb/>
絶復歸平正初謂未及中則過之後乃㑹通㑹通之際<lb/>
人書俱老仲尼云五十知命也七十從心故以逹夷險<lb/>
之情體權變之道亦猶謀而後動動不失宜時然後言<lb/>
言必中理是以右軍之書末年多妙當縁思慮通審志<lb/>
氣和平不激不厲而風規自逺子敬已下莫不鼓努為<lb/>
<pb n="KR3h0033_WYG_008-9a"/>
力標置成體豈獨工用不侔亦乃神情懸隔者也或有<lb/>
鄙其所作或乃矜其所運自矜者將窮性域絶于誘進<lb/>
之途自鄙者尚屈情涯必有可通之理嗟乎盖有學而<lb/>
不能未有不學而能者也考之即事斷可明焉然消息<lb/>
多方性情不一乍剛柔以合體忽勞逸而分驅或恬澹<lb/>
雍容内涵筋骨或折挫槎枿外曜鋒芒察之者尚精擬<lb/>
之者貴似况擬不能似察不能精分布猶踈形骸未檢<lb/>
躍泉之態未覩其妍窺井之談已聞其醜縱欲搪突羲<lb/>
<pb n="KR3h0033_WYG_008-9b"/>
獻誣㒺鍾張安能掩當年之目杜將來之口慕習之軰<lb/>
尤宜慎諸至有未悟淹留偏追勁疾不能迅速飜效遲<lb/>
重夫勁速者超逸之機遲留者賞㑹之致將返其速行<lb/>
臻㑹美之方專溺于遲終爽絶倫之妙能速不速所謂<lb/>
淹留因遲就遲詎名賞㑹非夫心閒手敏難以兼通者<lb/>
焉假令衆妙攸歸務存骨氣骨氣存矣而遒潤加之亦<lb/>
猶枝幹扶踈凌霜雪而彌勁花葉鮮茂與雲日而相暉<lb/>
如其骨力偏多遒麗盖少則若枯槎架險巨石當路雖<lb/>
<pb n="KR3h0033_WYG_008-10a"/>
妍媚云闕而體質存焉若遒麗居優骨氣將劣譬夫芳<lb/>
草落葉空照灼而無依蘭沼漂萍徒青翠而奚託是知<lb/>
偏工易就盡善難求雖學宗一家而變成多體莫不隨<lb/>
其性欲便以為姿質直者則徑挺不遒剛狠者又崛强<lb/>
無潤矜斂者弊于拘束脱易者失于規矩温柔者傷于<lb/>
軟緩躁勇者過于剽迫狐疑者溺于滯澁遲重者終于<lb/>
蹇鈍輕瑣者染于俗吏斯皆獨行之士偏玩所乖易曰<lb/>
觀乎天文以察時變觀乎人文以化成天下况書之為妙<lb/>
<pb n="KR3h0033_WYG_008-10b"/>
近取諸身假令運用未周尚虧工于祕奥而波瀾之際<lb/>
已濬發于靈臺必能傍通㸃畫之情博究始終之理鎔<lb/>
鑄蟲篆陶鈞草𨽻體五材之並用儀刑不極象八音之<lb/>
迭起感㑹無方至若數畫並施其形各異衆㸃齊列為<lb/>
體互乖一㸃成一字之規一字乃終篇之凖違而不犯<lb/>
和而不同留不常遲遣不恒疾𢃄燥方潤將濃遂枯冺<lb/>
規矩于方圓遁鈎繩于曲直乍顯乍晦若行若藏窮變<lb/>
態于毫端合情調于紙上無間心手忘懐楷則自可背<lb/>
<pb n="KR3h0033_WYG_008-11a"/>
羲獻而無失違鍾張而尚工譬夫綘樹青琴殊姿共艶<lb/>
隋珠和璧異質同妍何必刻鶴圖龍竟慙真體得魚獲<lb/>
兔猶恡筌蹄聞夫家有南威之容乃可論于淑媛有龍<lb/>
泉之利然後議于斷割語過其分實累樞機吾嘗盡思<lb/>
作書謂其甚合時稱識者輒以引示其中巧麗曽不留<lb/>
目或有誤失飜被嗟賞既昧所見尤踰所聞或以年職<lb/>
自髙輕致凌誚余乃假之以縹緗題之以古目則賢者<lb/>
改觀愚夫繼聲競賞毫末之竒罕議鋒端之失猶惠侯<lb/>
<pb n="KR3h0033_WYG_008-11b"/>
之好偽似葉公之懼真是知伯子之息流波盖有由矣<lb/>
夫蔡邕不繆賞孫陽不妄顧者以其𤣥鍳精通故不滯<lb/>
于耳目也向使竒音在㸑庸聽驚其妙響逸足伏櫪凡<lb/>
識知其絶羣則伯喈不足稱良樂未可尚也至若老姥<lb/>
遇題扇初怨而後請門生獲書几父削而子懊知與不<lb/>
知也夫士屈于不知已而伸于知已彼不知也曷足怪<lb/>
乎故莊子曰朝菌不知晦朔蟪蛄不知春秋老子云下<lb/>
士聞道大笑之不笑之則不足以為道也豈可執氷而<lb/>
<pb n="KR3h0033_WYG_008-12a"/>
咎夏蟲哉自漢魏已來論書者多矣妍蚩雜糅條目糾<lb/>
紛或重述舊章了不殊于既往或苟興新説竟無益于<lb/>
將來徒使繁者彌繁闕者仍闕今撰為六篇分成兩巻<lb/>
第其功用名曰書譜庶使一家後進奉以規模四海知<lb/>
音或存觀省緘祕之旨余無取焉垂拱三年寫記<lb/>
　　書名<lb/>
　　　古人能書人名<hi>齊王僧䖍録本羊欣所撰者</hi>
臣僧䖍啟昨奉勑須古來能書人名臣所知局狹不辨<lb/>
<pb n="KR3h0033_WYG_008-12b"/>
廣悉輒條䟽上呈羊欣所撰録一卷尋索未得續更呈<lb/>
聞謹啟<lb/>
秦丞相李斯<lb/>
秦中車府令趙髙<hi>右二人善大篆</hi>
秦獄吏程邈善大篆得罪始皇囚于雲陽獄增減大篆<lb/>
體去其繁複始皇善之出為御史名書曰𨽻書<lb/>
扶風曹喜後漢人不知其官善篆𨽻篆小異李斯見師<lb/>
一時<lb/>
<pb n="KR3h0033_WYG_008-13a"/>
陳留蔡邕後漢左中郎將善篆𨽻採斯喜之法真定宣<lb/>
父碑文猶傳于世篆者師焉<lb/>
杜陵陳遵後漢人不知其官善篆𨽻每書一座皆驚時<lb/>
人謂為陳驚座<lb/>
上谷王次仲後漢人作八分楷法<lb/>
師宜官後漢不知何許人宜官能𨽻書大字徑丈小字<lb/>
方寸千言耿球碑是宜官書甚自矜嘗詣酒家先書其<lb/>
壁觀者雲集酒因大售至飲足削書而退<lb/>
<pb n="KR3h0033_WYG_008-13b"/>
安定梁鵠後漢人官至選部尚書得師宜官法魏武重<lb/>
之常以鵠書懸帳中宫殿題署多是鵠手也<lb/>
陳留邯鄲淳為魏臨菑侯文學得次仲法名在鵠後毛<lb/>
𢎞鵠弟子令祕書八分皆傳𢎞法又有左子邑與淳小<lb/>
異亦有名<lb/>
京兆杜度為漢齊相始有草名<lb/>
安平崔瑗後漢濟北相亦善草書平苻堅得摹崔瑗書<lb/>
王子敬云極似張伯英瑗子實官至尚書亦能草書<lb/>
<pb n="KR3h0033_WYG_008-14a"/>
𢎞農張芝髙尚不仕善草書精勁絶倫家之衣帛必先<lb/>
書而後練臨池學書池水盡墨每書云怱怱不暇草書<lb/>
人謂為草聖芝弟昶漢黄門侍郎亦能草今世云芝草<lb/>
者多是昶作也<lb/>
姜詡梁宣田彦和及司徒韋誕皆英弟子並著草誕書<lb/>
最優誕字仲將京兆人善楷書魏宮館寳器皆是誕手<lb/>
冩魏明帝起凌雲臺誤先釘榜而未題以籠盛誕轆轤<lb/>
長絙引之使就榜書之榜去地二十五丈誕甚危懼比<lb/>
<pb n="KR3h0033_WYG_008-14b"/>
下乃誡子孫絶此楷法著之家令官至鴻臚少卿誕子<lb/>
少李亦有能稱<lb/>
羅暉趙襲不詳何許人與伯英同時見稱西州而矜許<lb/>
自夸衆頗惑之伯英與朱寛書自叙云上比崔杜不足<lb/>
下方羅趙有餘<lb/>
河間張超亦善草不及崔張<lb/>
劉德升善為行書不詳何許人<lb/>
潁州鍾繇魏太尉同郡胡昭公車徵二子俱學于德升<lb/>
<pb n="KR3h0033_WYG_008-15a"/>
而胡書肥鍾書痩鍾書有三體一曰銘石之書最妙者<lb/>
也二曰章程書傳祕書教小學者也三曰行狎書相問<lb/>
者也三法皆世人所善繇子㑹鎮西將軍絶能學父書<lb/>
改易鄧艾上事皆莫有知者<lb/>
河東衛覬字伯儒魏尚書僕射善草及古文畧盡其妙<lb/>
草體微痩而筆跡精熟覬子瓘字伯玉為晉太保採張<lb/>
芝法以覬法參之更為草藁草藁是相問書也瓘子恒<lb/>
亦善書博識古文<lb/>
<pb n="KR3h0033_WYG_008-15b"/>
燉煌索靖字㓜安張芝姊之孫晉征南司馬亦善草書<lb/>
陳國何元公亦善草書<lb/>
吳人皇象能草世稱沉著痛快<lb/>
榮陽陳暢晉祕書令史善八分晉宫觀城門皆暢書也<lb/>
榮陽楊肇晉荆州刺史善草𨽻潘岳誄曰草𨽻兼善尺<lb/>
牘必珍足無輟行手不擇文翰動若飛紙落如雲肇孫<lb/>
經亦善草𨽻<lb/>
京兆杜畿魏尚書僕射子恕東郡太守孫預荆州刺史<lb/>
<pb n="KR3h0033_WYG_008-16a"/>
三世善草藁<lb/>
晉齊王攸善草行書<lb/>
太山羊忱晉徐州刺史羊固晉臨海太守並善行書<lb/>
江夏李式晉侍中善冩𨽻草弟定子公府能名同式晉<lb/>
中書郎李克母衛夫人善鍾法王逸少之師<lb/>
瑯琊王廙晉平南將軍荆州刺史能草楷謹傳鍾法晉<lb/>
丞相王導善藁行<hi>廙從兄也</hi>
王恬晉中將軍㑹稽内史善𨽻書<lb/>
<pb n="KR3h0033_WYG_008-16b"/>
王洽晉中書令領軍將軍衆書善尤能𨽻行從兄羲之<lb/>
云弟書遂不減吾<hi>恬弟也</hi>
王珉晉中書令善𨽻行<hi>洽少子也</hi>
王羲之晉右將軍㑹稽内史博精羣法特善草𨽻羊欣<lb/>
云古今莫二<hi>廙兄子也</hi>
王獻之晉中書令善𨽻藁骨勢不及父而媚趣過之<hi>羲之</hi>
<hi>第三子也</hi>兄元之徽之兄子淳之並善草行<lb/>
王允之衛將軍㑹稽内史亦善草行<hi>舒子也</hi>
<pb n="KR3h0033_WYG_008-17a"/>
太原王濛晉司徒左長史能草𨽻子修瑯琊王文學善<lb/>
𨽻行與羲之善故法窮其妙早亡未盡其美子敬每省<lb/>
修書云咄咄逼人<lb/>
王綏晉冠軍將軍㑹稽内史善𨽻行<lb/>
髙平郗愔晉司空㑹稽内史善章草亦能𨽻郗超晉中<lb/>
書郎亦善草<hi>愔子也</hi>
潁川庾亮晉太尉善草行庾翼晉荆州刺史善𨽻行時<lb/>
與羲之齊名<hi>亮弟也</hi>
<pb n="KR3h0033_WYG_008-17b"/>
陳郡謝安晉太傅善行書<lb/>
髙陽許静民鎮軍參軍善𨽻草羲之髙足<lb/>
晉穆帝時有張翼善學人書冩羲之表表出經日不覺<lb/>
後云幾欲亂真<lb/>
㑹稽𨼆士謝敷胡人康昕並攻𨽻草<lb/>
飛白本是宫殿題八分之輕者全用楷法吳時張𢎞好<lb/>
學不仕常着烏巾時人號為張烏巾此人特善飛白能<lb/>
書者鮮不好之<hi>自秦至晉凡六十九人</hi>
<pb n="KR3h0033_WYG_008-18a"/>
　　　傳授筆法人名<lb/>
蔡邕授于神人而傳之崔瑗及女文姬文姬傳之鍾繇<lb/>
鍾繇傳之衛夫人衛夫人傳之王羲之王羲之傳之王<lb/>
獻之王獻之傳之外甥王欣王欣傳之王僧䖍王僧䖍<lb/>
傳之蕭子雲蕭子雲傳之僧智永智永僧傳之虞世南<lb/>
虞世南傳之于歐陽詢詢傳之陸柬之柬之傳之姪彦<lb/>
逺彦逺傳之張昶張昶傳之李陽氷陽氷傳徐浩顔真<lb/>
卿鄔彤韋玩崔邈凡二十有三人文傳終于此矣<lb/>
<pb n="KR3h0033_WYG_008-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書苑菁華巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>世緯卷上</head> <lb/>
    <p>
<pb n="KR3a0095_WYG_001-1a"/>
欽定四庫全書<lb/>
　世緯卷上<lb/>
　　　　　　　　　　　　　明　袁袠　撰<lb/>
　　官宗<lb/>
夫宗室日蕃而祿不給何也封建之法壞而仕宦之途<lb/>
絶也昔在周室並建諸侯同姓封者什七異姓封者什<lb/>
三各治其國以蕃王室入為公孤出為牧伯親疎相制<lb/>
外内聯絡卒賴其力享祚長乆秦壞周法疎忌骨肉闕<lb/>
<pb n="KR3a0095_WYG_001-1b"/>
翦枝葉二世陵遲蕩然亡衞漢興鑒秦覆轍損益周制<lb/>
雖有七國之變而莽操之際猶賴宗室衆强南頓中山<lb/>
之後奮起徒歩光復大業此則親親之明驗也唐宋封<lb/>
建之法廢而仕宦之途猶足以救其末流侯王將相布<lb/>
列中外是以本根不蹷而枝葉扶疎卒受其蔭我明草<lb/>
創高皇帝鑒周漢之所以得懲孤秦之所以失宗子分<lb/>
王裂地而封犬牙磐石崇其位號安享祿給不任以事<lb/>
内銷七國之變而外聳維城之固歲朝京師宴賞有度<lb/>
<pb n="KR3a0095_WYG_001-2a"/>
十王有舍宗人有府詩書禮樂炳焉可述仕進之途禁<lb/>
防未設逮及文皇帝稍稍攝以文法朝覲之典不行仕<lb/>
宦之途以塞生者日衆而歲祿有限分析微弱下同甿<lb/>
隸賢愚壅閼莫能自効分地則不足益祿則無給干法<lb/>
麗禁者紛紛是也而議者乃謂宗室不仕髙皇之法此<lb/>
特未之深考耳古之哲王莫不以親親為先務故詩曰<lb/>
宗子維城又曰無俾城壞曹魏竊命忽棄逺謀忌嫉陳<lb/>
思親賢弗用大權下授祚移司馬詩曰本實先撥此之<lb/>
<pb n="KR3a0095_WYG_001-2b"/>
謂也譬之縣黎結綠之珍連城夜光之寶委之他人固<lb/>
弗若遺之子姓之愈也是故固本者莫若親親親親者<lb/>
莫若崇賢崇賢之術在責之保傅而升其俊秀者于鄉<lb/>
學三歲而簡之升之于國學而試之于鄉試之于大宗<lb/>
伯登之于天子隨材以官之詔德以祿之賢者進不肖<lb/>
者絀而考課之法黜陟之典與疎逺者等則忠勤之心<lb/>
生而奸逆之節泯且仕者有祿則歲祿足不仕者有教<lb/>
則刑法省施親親之名而享賢賢之利則何弗為也<lb/>
<pb n="KR3a0095_WYG_001-3a"/>
　　遴傅<lb/>
考之皇明祖訓凡親王子孫才堪出仕者宗人令具以<lb/>
名聞授任後俱如常選法此髙皇帝意也夫宗室之才<lb/>
者得仕于朝矣而儀賔長史等官乃不得為京朝官此<lb/>
豈祖宗法哉宣德間有㫖漢府親戚不許選官葢止為<lb/>
漢府設也𢎞治初布政雍泰連姻秦府得為宣府都御<lb/>
史國初楊士竒以審理副入為翰林編修周忱以長史<lb/>
累官尚書𢎞治間雷霖以德府長史陞提學副使此其<lb/>
<pb n="KR3a0095_WYG_001-3b"/>
証也夫連姻宗室者不得為京朝官故衣冠之族與宗<lb/>
室婚者鮮矣官王府者不得為京朝官故傅相率不肖<lb/>
矣此非細故也今之傅王者率老死王國終其身弗齒<lb/>
于有司銓衡者必闒茸則授之耄昏則置之而其人亦<lb/>
且絶望于通顯茍利其祿耳矣是棄之也欲宗室之循<lb/>
法軌遵理道而乃以闒茸耄昏者傅之甚亡謂也漢法<lb/>
官王府者必慎簡其人如董仲舒之於江都賈誼之於<lb/>
長沙田叔之於梁申公之於楚王吉之於昌邑諫諍論<lb/>
<pb n="KR3a0095_WYG_001-4a"/>
議斐然可述雖有邪心逆節而猶存畏憚之意今諸侯<lb/>
王皆血氣壯彊而不為置賢師傅此教之亂也是故髙<lb/>
煦反於漢寘鐇反於安化宸濠反於南昌此非傅相官<lb/>
京朝之患也置傅相不得其人也欲宗室之賢莫若遴<lb/>
選傅相而訓之以禮義擇京朝官之有行誼者則為之<lb/>
博通古今明當世之務者則為之考其殿最均其勞逸<lb/>
出為傅相入為公卿畧如漢法以不失祖宗之意是官<lb/>
傅相者有仲舒賈生之稱而宗室獲河間東平之譽維<lb/>
<pb n="KR3a0095_WYG_001-4b"/>
城永固而尾大之患自銷也<lb/>
　　簡輔<lb/>
夫内閣者即今之宰相也是天子之所與承天地理陰<lb/>
陽和萬民撫四夷者也而徒取充位之人甚亡謂也書<lb/>
曰官不必備惟其人葢言有其人則官之無其人則虚<lb/>
焉三代以前率用此道秦始置丞相專任李斯漢以下<lb/>
置相多非其人蕭曹丙魏房杜姚宋隨時立業固未有<lb/>
熈載代工𢎞格心之道者也髙皇帝深慮逺算因胡李<lb/>
<pb n="KR3a0095_WYG_001-5a"/>
之敗鑒元季之失博稽往籍略倣周制革丞相而置六<lb/>
部公孤之官不輕畀人忠勲如劉基親敬如宋濓終其<lb/>
身弗以授也文皇嗣統妙簡英哲于時解縉楊士竒等<lb/>
七人入直内閣備顧問代王言而已洪熈以來爵予稍<lb/>
輕然當時兼保傅者三楊蹇夏黃福錢山之外無聞焉<lb/>
景順之後保傅滿朝而師尹多辟矣何則祖宗朝凡才<lb/>
望者皆得入參機務如黄子澄則以太常少卿入薛瑄<lb/>
則以大理少卿入李賢則以吏部侍郎入而今則非翰<lb/>
<pb n="KR3a0095_WYG_001-5b"/>
林不入内閣矣祖宗朝凡才望者皆得入翰林如宋訥<lb/>
則以助教入胡儼則以知縣入楊士竒則以審理副入<lb/>
周是修則以紀善入劉球則以儀制主事入而今則非<lb/>
及第庶吉士不入翰林矣夫及第者徼一日之長其所<lb/>
對策多浮泛掇拾務詭時好稍觸忌諱即抑寘下甲間<lb/>
有以直言及第如羅倫舒芬之徒復流落不偶壹鬱以<lb/>
死而庶吉士之選尤多狥私不協輿望其選也必權貴<lb/>
之私人乃得與焉其留也亦必權貴之私人乃得與焉<lb/>
<pb n="KR3a0095_WYG_001-6a"/>
凡材識修㓗之士悉擯弗用啟僥倖之門開奔走之路<lb/>
莫此為甚文皇帝儲材論相之意蕩無遺矣方其未得<lb/>
志也則惟權貴之門是趨擠排同列不顧亷耻其既得<lb/>
志也則養驕安祿積日累月坐致髙顯爵位已極則患<lb/>
得患失無所不至六曹之務進退可否必咨而後行葢<lb/>
有天子不知而内閣先聞者矣上蒙下蔽作威作福可<lb/>
不畏哉故議者以為今之内閣無丞相之名而有丞相<lb/>
之實殊非髙皇帝不立丞相之本意也必革之而後可<lb/>
<pb n="KR3a0095_WYG_001-6b"/>
以為理噫是因噎以廢食懲覆而棄舟也權之所寄不<lb/>
在此則在彼茍得其人何患弗理如其材也則置之翰<lb/>
林不必其及第庶吉士也如其材也則登之内閣不必<lb/>
其翰林也凡及第者必直言是取務采輿望焉庶吉士<lb/>
之選必端良者是留務采輿望焉破拘攣之陋格塞請<lb/>
託之私穴官内閣者必極天下之選而公孤之尊弗以<lb/>
輕授兼收並用以復祖宗之故事庶乎其得人也<lb/>
　　降交<lb/>
<pb n="KR3a0095_WYG_001-7a"/>
秦制尊君卑臣百官非奉詔不得上殿視其君如天神<lb/>
然漢興稍變秦制百官得召見論事靣折庭爭止輦以<lb/>
受言臨軒以策士前席之問拊髀之歎雖疎逺小臣得<lb/>
與天子相唯諾葢猶有先王之風焉唐之貞觀開元宋<lb/>
之慶厯莫不親賢禮下大臣有賜坐之儀造膝之請諫<lb/>
官有入閣議事對仗讀彈文之典君臣之交藹如也明<lb/>
興金華數子贊襄獻替分雖君臣而情猶父子乃後復<lb/>
簡楊士竒等七人以備顧問下至牧守咸賜召見不獨<lb/>
<pb n="KR3a0095_WYG_001-7b"/>
察其器能且得問民疾苦周知情偽觀其君臣同遊之<lb/>
歌亦曩時卷阿宴鎬之盛也文皇仁宣待下有禮三楊<lb/>
蹇夏日侍帷幄射鳬西苑飲酒極歡賞花賦詩雍容可<lb/>
想天順間李賢王翺親信寵任事關機務靣决可否孝<lb/>
廟勵精寤寐英哲尊禮元老數開文華講求政理平臺<lb/>
煖閣不時燕見大學士劉健謝遷李東陽等呼以先生<lb/>
弗名也六曹之長皆民譽也華容劉公晝日三接訏謨<lb/>
宻議左右莫聞君臣一心虞廷之都俞何以過此今天<lb/>
<pb n="KR3a0095_WYG_001-8a"/>
子神聖削資格而弗拘拔材竒於不次一言當意立躋<lb/>
華要士有起家六七年而秉鈞軸斯亦巖渭非常之遭<lb/>
也亦嘗數御便殿延見二三大臣矣亦嘗改容禮貌宴<lb/>
賞賡歌矣然延見有時不數語而退天威咫尺分嚴堂<lb/>
陛六曹之長臺諫之司文學侍從之官咸不得與敬大<lb/>
之禮已渥而下交之情未通流俗之見未能深識不曰<lb/>
天子過勞則曰大臣畏議己者噫為斯言者非愚即諂<lb/>
也人之恒情逸則思欲欲則驕縱之心生勞則思艱艱<lb/>
<pb n="KR3a0095_WYG_001-8b"/>
則兢業之懷切安危理亂鮮不由斯故書曰無教逸欲<lb/>
有邦程頤有言接賢士大夫之時多親宦官宫妾之時<lb/>
少則可以涵養氣質而薰陶德性甚矣古人之愛其君<lb/>
也今不思逸欲之喪邦而徒慮憂勤之勞其君是非真<lb/>
能好君者也夫大臣者天子所與燮調者也臺諫者獻<lb/>
替者也文學侍從之官論思啟沃者也皆天子所親信<lb/>
者也大臣論道于前則臺諫拾遺於後而文學侍從之<lb/>
臣得以引經而對據禮而議靣相詰難不出一堂雖有<lb/>
<pb n="KR3a0095_WYG_001-9a"/>
讒説弗行也且以大臣而畏人之議已將焉用彼相哉<lb/>
故曰為斯言者非愚即諂也誠使國有大事天子召大<lb/>
臣者靣計之而大臣亦得以其事請見文學之臣論對<lb/>
以備顧問而官臺諫者許入閣以議從容賜坐務盡所<lb/>
言謀無遺慮動無過舉政體之得失以盡而羣臣之心<lb/>
術見矣其經筵日講必妙選端良忠讜明於經術者為<lb/>
之講章之進要在剖析經㫖切劘政理削浮泛之勦説<lb/>
黜諂諛之故習有疑焉必辨問折衷歸諸至當而後已<lb/>
<pb n="KR3a0095_WYG_001-9b"/>
而外之方岳守令於其來朝也特召數人焉賜之清問<lb/>
以觀其材識凡閭閻之情偽利病悉周知之上自親信<lb/>
以逮疎賤若元氣之周流于一身疏通聯屬無復間隔<lb/>
嘉猷入告而讜言上聞壅蔽之患銷而太和之休應易<lb/>
曰上下交而其志同此之謂也<lb/>
　　誘諫<lb/>
書曰臣下不匡其刑墨傳曰興王賞諫臣夫言路之通<lb/>
塞國家之安危繫焉言者賞不言者罰則言路何患乎<lb/>
<pb n="KR3a0095_WYG_001-10a"/>
弗通古之哲王矇瞍有誦工瞽有規立進善之旌設誹<lb/>
謗之木患危言之弗我聞弗惡言者之過訐也古之忠<lb/>
臣批龍鱗嘗虎口剖心而不悔烹鼎而不懾患吾言之<lb/>
弗直弗患聽言者之不我從也三代以降納諫者莫如<lb/>
唐太宗敢諫者莫如魏徵善乎太宗之作帝範也有曰<lb/>
大臣懷祿而莫諫小臣畏罪而不言夫有國家者使人<lb/>
懷祿畏罪而忠言不聞亡無日矣我明稽古建官而特<lb/>
重臺諫之選給事主封駁御史專糾彈士有材望者乃<lb/>
<pb n="KR3a0095_WYG_001-10b"/>
得與選而且許風聞言事言雖不實弗罪也是以士希<lb/>
折檻之風人慕引裾之節竄逐甫去而章疏繼陳如英<lb/>
皇之北狩武廟之南廵伏闕死諫者踵接于朝是以王<lb/>
曹濁亂于前錢江簸弄于後咸包藏禍心謀為不軌卒<lb/>
賴敢言之士發覺其奸得以亡敗此則諫諍之明效也<lb/>
夫人主莫不願治而惡亂然順心則喜逆耳則怒人臣<lb/>
莫不慕忠而羞佞然嘉奬則言震怒則黙人情然也是<lb/>
故上有容言之主則下有敢言之臣上有危亡之諱則<lb/>
<pb n="KR3a0095_WYG_001-11a"/>
下多依違之辭故世不患無魏徵之敢諫而患無太宗<lb/>
之容言誠使言者賞不言者罰言之善者則施行之不<lb/>
善者亦優容之温顔以來之霽威以下之弛諱忌之禁<lb/>
寛指斥之誅不以順逆為喜怒不以喜怒為刑賞聽言<lb/>
者有文皇之明則進言者多魏徵之直矣<lb/>
　　廣薦<lb/>
夫鄉舉里選所以敦行誼也安車束帛所以搜遺逸也<lb/>
漢興去古未逺興亷舉孝數詔有司而四皓之招申公<lb/>
<pb n="KR3a0095_WYG_001-11b"/>
之迎嚴光周黨之聘猶足以勵士風而端教本自科目<lb/>
之制興而弓旌之招廢士習之卑日以汚陋國初取士<lb/>
之塗甚廣而刑新之典亦嚴士皆避匿不樂仕進故設<lb/>
科無定額而由薦舉進者頗多高皇帝初下金陵首開<lb/>
禮賢之館劉基宋濓葉琛王禕陶安章溢數子者皆抱<lb/>
王佐之器命世之材奮起風雲志存竹帛雍雍乎亦曩<lb/>
時稷卨之亞王魏之倫也宣德以還禁防漸弛風雅濅<lb/>
㣲請託繁滋苞苴競進薦舉者多非其人而吏員任子<lb/>
<pb n="KR3a0095_WYG_001-12a"/>
咸處雜流譽髦之選一歸科目勢之所重不得不然何<lb/>
則糊名易書拔十得五網羅低昻鮮有遺者法出乎畫<lb/>
一而事存乎至公誠不易之令軌也然而科目所得采<lb/>
浮華而遺行實習經義而闇時務判不知律策不通今<lb/>
掇拾剽竊以徼有司童之所習壯之所試不出章句陋<lb/>
亦甚矣是以當官莅事往往碌碌間有卓犖瑰瑋脫頴<lb/>
軼塵不為俗學所困者亦千伯之一二耳風頽而不可<lb/>
止俗因恬而不知怪此有識者之所為痛惜也夫科貢<lb/>
<pb n="KR3a0095_WYG_001-12b"/>
足以得經學之士矣而孝弟力田獨行者非薦舉不進<lb/>
薦舉足以得行誼之士矣而宏詞博學明習政務識達<lb/>
治體者非制科弗庸今當事者皆因陋就簡以為經制<lb/>
既定安用取髙皇帝約束妄紛更為曾不知薦舉之典<lb/>
固髙皇帝法也今不思廢墜之當修而徒慮紛更之無<lb/>
益不恤科目之未盡出於公而徒病薦舉之多私以是<lb/>
而欲求異材收實用吾見士習日卑而教化益衰也故<lb/>
欲士敦實行莫若修薦舉欲士通世務莫若增制科制<lb/>
<pb n="KR3a0095_WYG_001-13a"/>
科之法或五歲一舉焉或三歲一舉焉詔天下之士凡<lb/>
習知錢穀甲兵水利邊務以至天文律厯書算詩賦技<lb/>
藝咸得以所長自售而登進之因能以授官使專於其<lb/>
職而薦舉之法則責之撫按藩臬或一郡一人焉或一<lb/>
省一人焉其謬舉弗勝任者則臺諫得以糾正公卿得<lb/>
以論駁甚者則罷職弗敘其蔽而弗舉者亦如之如是<lb/>
則薦舉足以搜遺逸制科足以羅異材而科貢所得明<lb/>
於經術者兼而用之均其殿最甄其賢不肖如此則取<lb/>
<pb n="KR3a0095_WYG_001-13b"/>
士之途廣而士無遺材責實之政成而人無飾行士習<lb/>
可振而政理足觀矣<lb/>
　　崇儒<lb/>
夫黌校者俊秀之關也師儒者士民之表也是風化之<lb/>
所自出也賢才之所由進也而俗吏忽之蓋自黨庠遂<lb/>
序之制壞而鄉舉里選之意㣲哲王之彜典既隳而人<lb/>
材亦浸不如古矣明興嘉尚儒術敦崇教本鄉社有學<lb/>
郡縣有庠即黨遂之規也成均有師國子有教即辟雍<lb/>
<pb n="KR3a0095_WYG_001-14a"/>
之遺也賢良有薦耆逸有徵即選舉之風也官祭酒者<lb/>
前有宋訥胡儼之儀軌後有李時勉陳敬宗之剛嚴督<lb/>
學者則陳選擅其聲司訓者則魏驥颺其美身教克修<lb/>
師道卓立𢎞治以前人才可觀自青衿之刺興而蔬圃<lb/>
之歎作内之成均循資計祿茍取充位外之鄉學官卑<lb/>
祿薄闒茸耄昬俗所賢者亦不過送迎以為能升散以<lb/>
為職耳䝉師里社尤為無益絃誦滅息教化陵遲人才<lb/>
士習愈趨愈下董生有言養士莫大乎太學今縱不能<lb/>
<pb n="KR3a0095_WYG_001-14b"/>
得人如宋胡亦宜妙選天下之剛嚴端重可為人師者<lb/>
以居之不必其翰林也督學之官國初未有也正統間<lb/>
黃福建議始設此官賜以璽書許以言事且令御史藩<lb/>
臬毋有所侵越權至重也今之官此者多以他途得之<lb/>
進不以正心乎患失且畏御史之刺劾也惟言是聽侵<lb/>
撓不已事權移奪無復璽書之意然則提督之任即付<lb/>
之御史足矣安用此紛紛為邪今宜精簡其人專責乆<lb/>
任申勅御史毋或侵撓有不如勅者許督學者得以上<lb/>
<pb n="KR3a0095_WYG_001-15a"/>
聞庶事權不分而體統畫一矣其司鄉學者凡府之教<lb/>
授州之學正縣之教諭必以進士而訓導則以鄉舉歲<lb/>
貢者參焉增其祿秩優其禮待其卓異者有翰林臺諫<lb/>
之選而歲貢之例必嚴為之禁其年耄昬及闇於經術<lb/>
者毋得濫貢貢則督學者連坐焉而又妙選弟子員之<lb/>
經明行脩者以主里社如此則黨庠遂序興而茂材異<lb/>
等出矣<lb/>
　　貴士<lb/>
<pb n="KR3a0095_WYG_001-15b"/>
夫爵禄以勸功能刑威以懲姦慝二者馭世之大防也<lb/>
然爵濫則士競進而恬退之風微刑繁則士茍免而亷<lb/>
耻之道喪記曰刑不上大夫此言士可殺而不可辱也<lb/>
秦漢以來士也日賤李斯相也具五刑蕭何侯也縛縲<lb/>
絏勲如條絳材如遷向幽囚械繫宫腐髠鉗辱已甚矣<lb/>
王莽之簒羣臣咸頌功德以美新死忠狥國者遂無一<lb/>
人賈生之言亦略驗矣光武中興矯枉過直奬髙節禮<lb/>
逸民東都之季黨錮益嚴而忠節愈厲士皆駢首就戮<lb/>
<pb n="KR3a0095_WYG_001-16a"/>
以扶漢鼎暨乎宋祖以忠厚立國以亷耻養士及其亡<lb/>
也文陸張謝之徒蹈東海而不悔戮燕市而不挫由此<lb/>
言之士何負於國哉我國家刑新甚嚴而養士有禮罹<lb/>
大辟者有三覆之規犯嚴科者有八議之典非法不刑<lb/>
酷吏有禁百七十年司刑者懷于張之平恕而耻湯周<lb/>
之刻深有有功之矜恤而無羅吉之苛虐愼刑貴士蔑<lb/>
以加矣然而畫一之律有定而多門之政頗繁士之作<lb/>
奸犯科者付之刑部都察院評之大理寺輕重之弗衷<lb/>
<pb n="KR3a0095_WYG_001-16b"/>
者刑科又得駁正之亦已足矣今乃下之錦衣衞幽之<lb/>
鎭撫司緝之東厰捕之校尉夫錦衣親軍也鎭撫武弁<lb/>
也東厰中官也校尉則卒𨽻也以介胄之夫而侵刀筆<lb/>
之吏以閹腐奴僕之賤而司執縛討捕之權假狼虎之<lb/>
威以濟其谿壑之欲賂多則削重以為輕賂少則誣虚<lb/>
以為實事干宫禁言觸諱忌者必嚴刑以報怨絶命以<lb/>
滅口察意向以為低昻伺喜怒以為出入其死于搒掠<lb/>
者不可勝紀如劉球鍾同之徒身殘屍毁遂使懷忠者<lb/>
<pb n="KR3a0095_WYG_001-17a"/>
憤激而不平畏死者怯懦而不敢銷剛直之心沮浩然<lb/>
之氣士風陵遲其所由来者漸矣凡獄之經厰衞者則<lb/>
司寇不敢詰廷尉不敢駁刑科不敢糾間有執法之吏<lb/>
翻異成案如薛瑄丁哲禍㡬不測司刑者相引以為戒<lb/>
然則國家奚賴焉夫鎭撫東厰朝廷之所親信也故以<lb/>
大獄付焉然稽之往牒未聞其據經守法有釋之定國<lb/>
之賢也未聞其發奸擿伏有張敞廣漢之能也馬順門<lb/>
達汪直錢寧作威作福覆車踵接爲世大戮今不信士<lb/>
<pb n="KR3a0095_WYG_001-17b"/>
大夫之心而寄耳目於爪牙介胄之士疑公卿之私而<lb/>
任腹心於閹腐奴𨽻之賤獄賂繁滋而威權移奪怨歸<lb/>
于上而利專于下以法守則侵官以典章則破律乖畫<lb/>
一之規而啟多門之弊其尤甚者則官校之捕人于逺<lb/>
方公求賄賂厰衞之杖士于闕庭立斃箠楚夫事之在<lb/>
逺方者詔御史捕之足矣何至紛紛差官校四出乎束<lb/>
縛窘辱得賂則生不賂則死京朝官之有犯者下之法<lb/>
司足矣律當死也據律以議辠殺之可也何至令官校<lb/>
<pb n="KR3a0095_WYG_001-18a"/>
杖之闕庭横屍以出乎以聖明之朝而執縛加于衣冠<lb/>
搒笞施于卿士恐非所以養士大夫之亷耻而尊朝廷<lb/>
也是故欲士之死忠徇節莫若養其亷耻欲朝廷之尊<lb/>
安莫若愛養臣下其有辠也一付之法司而厰衞弗與<lb/>
焉如法司之破律舞文而市恩以立黨故出入人者必<lb/>
以法治之則士之寡亷鮮耻者皆懷死忠徇節之報矣<lb/>
　　裁閹<lb/>
周禮閽人王宫每門四人囿游亦如之寺人王之正内<lb/>
<pb n="KR3a0095_WYG_001-18b"/>
五人内豎倍寺人之數若此其簡也司昬晨以時啟閉<lb/>
守門囿御苑正内路寢給使令而已未聞授以政也故<lb/>
周之盛時未聞有宦寺之禍也巷伯孟子詩書所稱暨<lb/>
乎伊戾禍宋寺貂亂齊趙髙亡秦恭顯敗漢而刑人之<lb/>
禍不可說也桓靈之季王甫曹節侯覽等瀆亂國經操<lb/>
斷威福廢立擅權髙下在心禁錮忠賢誅夷陳竇宫闈<lb/>
流血大盗蜂起自古刑人之禍未有若此極者也唐之<lb/>
中葉覆車靡監髙力士魚朝恩李輔國程元振肇釁孽<lb/>
<pb n="KR3a0095_WYG_001-19a"/>
于前仇士良王守澄田令孜崇厲階于後衣冠駢戮道<lb/>
路横屍甘露之變獨柳之禍言之喪氣較之東京尤為<lb/>
慘烈而世主不悟寄以腹心優其寵祿童貫之徒卒以<lb/>
亡宋䘮亂相尋靡有寧已我太祖髙皇帝洞覽古事深<lb/>
鑒前失監局之官不得過四品掌宫禁備灑掃而已宣<lb/>
統以來優假稍過威福漸移王振喜寧諸閹權勢隆赫<lb/>
凶熖薰灼潛通外國謀危社稷遂使英皇北狩㡬致永<lb/>
嘉靖康之禍猶賴王竑之徒危言正色借劒尚方廷捽<lb/>
<pb n="KR3a0095_WYG_001-19b"/>
馬順以銷肘腋之變壯矣哉固足以逺紓陳竇之憤近<lb/>
雪鍾劉之寃矣然而吉祥搆逆外連亨彪事發倉猝危<lb/>
而後濟憲孝兩朝汪直李廣表裏為奸所幸朝政清明<lb/>
不甚害事暨武皇帝之初年劉瑾馬永成等號為八黨<lb/>
蠱惑聖心斥逐元老洛陽華容鈞陽洪洞諸公相繼竄<lb/>
殛巖廊一空諍臣杜口直士卷舌殺戮之威遍乎縉紳<lb/>
誅求之慘毒及甿庶潛蓄異謀肆行逆跡向非髙廟神<lb/>
靈武皇獨斷改玉改物伊誰禦之夫考之古事既如彼<lb/>
<pb n="KR3a0095_WYG_001-20a"/>
徵之今事又如此然則興替之原理亂之跡斷可識矣<lb/>
而議者猶謂吕彊之清忠楊復光之討賊張承業之存<lb/>
唐光昭史册惡可少也嗟乎求什一於千百亦已難矣<lb/>
世主不悟王甫曹節仇士良田令孜等如彼其多而欲<lb/>
望吕彊楊復光張承業三人者如此其寡非甚惑歟何<lb/>
則婦寺之性陰狠賊戾嗜利亡耻朝夕左右浸漬易入<lb/>
甘言柔聲首䑕兩端伺察意向動中所欲茍非燭以至<lb/>
明斷以至剛其不惑溺者鮮矣古者刑人不在君側書<lb/>
<pb n="KR3a0095_WYG_001-20b"/>
曰侍御僕從罔匪正人秦漢郎中謁者多士人為之猶<lb/>
有古意我國家雖純用寺人而不得與政事所以消伏<lb/>
禍杜危機也誠使政令予奪皆天子獨運於上而心腹<lb/>
耳目寄之忠賢樞機之務一切弗與其在外鎮守守備<lb/>
織造等官悉罷弗用老耄者汰之狠黠者黜之嚴閹割<lb/>
之禁正交通之誅有缺弗補有罪弗宥略如令狐綯之<lb/>
議以復髙皇帝之故事吾見宫帷肅清而肘腋亡患也<lb/>
　世緯卷上<lb/>
</p>
<p>
</p>
  </div>
</body>
</text>
</TEI>
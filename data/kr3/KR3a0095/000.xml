<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>世緯</head>
    <p>
<pb n="KR3a0095_WYG_000-1a"/>
欽定四庫全書　　　　　子部一<lb/>
　世緯　　　　　　　　　儒家類<lb/>
　　提要<lb/>
　　　　<hi>臣</hi>等謹案世緯二卷明袁袠撰袠字永之號<lb/>
　　　　胥臺呉縣人嘉靖丙戌進士官至廣西提學<lb/>
　　　　僉事是書凡二十篇曰官宗曰遴傅曰簡輔<lb/>
　　　　曰降交曰誘諫曰廣薦曰崇儒曰貴士曰裁<lb/>
　　　　閹曰汰異曰距偽曰抑躁曰久任曰惜爵曰<lb/>
<pb n="KR3a0095_WYG_000-1b"/>
　　　　懲墨曰節浮曰革奢曰正典曰實塞曰均賦<lb/>
　　　　其言皆指陳無隠切中時弊雖立説不免過<lb/>
　　　　激而憂時感事發憤著書亦賈誼痛哭之流<lb/>
　　　　亞也當時狃于晏安文恬武嬉朝廷方以無<lb/>
　　　　事為福故袠自序有鑿枘異用竽瑟殊好空<lb/>
　　　　言無益只增多口之語而距偽一篇講學者<lb/>
　　　　尤深嫉之然袠之言曰今之偽者其所誦讀<lb/>
　　　　者周孔之詩書也其所講習者程朱之𫝊疏<lb/>
<pb n="KR3a0095_WYG_000-2a"/>
　　　　也而其所談者則佛老之糟粕也黨同而伐<lb/>
　　　　異尊陸而毁朱云云葢指姚江末流之極弊<lb/>
　　　　有激言之實非排斥正學也乾隆四十六年<lb/>
　　　　二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0095_WYG_000-3a"/>
世緯原序<lb/>
昔孔子謂我欲載之空言不如見諸行事之深切著明<lb/>
也悲夫古之人茍懐抱材徳者曷嘗不欲匡依明聖興<lb/>
立事業者哉而卒託之空言命也是以君子進則勒洪<lb/>
伐於鐘彞退則修遺文於方冊身雖不得躬行其道文<lb/>
之所垂亦足以自見而為法於將來周秦而下善言治<lb/>
理者莫如賈誼其次則王通陸贄又其次則蘇軾王通<lb/>
太平十二䇿亡逸莫考我欲觀唐宋之事舎陸蘇何適<lb/>
<pb n="KR3a0095_WYG_000-3b"/>
矣夫欲考徃而知來者惡可無空言哉是世緯之所由<lb/>
作也客曰古之立辭者不得志則為之故屈平放而賦<lb/>
騷虞卿窮而著書今聖人在位材傑進趨言行計從世<lb/>
緯之作何也袁子曰否非是之謂也夫髙居而逖聽者<lb/>
天子之職也叙官而詔禄者大臣之業也程功而累勞<lb/>
者百司之分也博稽而廣議者衆士之慮也古者庶人<lb/>
工商有謗有諫而况於士乎袠也嘗從大夫之後矣官<lb/>
守有恒言責無與未嘗得排閶闔之門趨文石之陛一<lb/>
<pb n="KR3a0095_WYG_000-4a"/>
攄其愚徒以强壯之年嬰狗馬之疾一旦恐溘先朝露<lb/>
非託筆劄何以自見世緯凡二十篇語多刺譏且濶於<lb/>
事情亦知其枘鑿異用竽瑟殊好空言無益秪增多口<lb/>
有志於應世者亦矜其狂愚采其可用者云爾吳縣袁<lb/>
袠序<lb/>
</p>
<p>
</p>
  </div>
</body>
</text>
</TEI>
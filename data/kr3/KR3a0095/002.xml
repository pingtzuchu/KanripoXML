<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>世緯卷下</head> <lb/>
    <p>
<pb n="KR3a0095_WYG_002-1a"/>
欽定四庫全書<lb/>
　世緯卷下<lb/>
　　　　　　　　　　　　　明　袁袠　撰<lb/>
　　汰異<lb/>
昔孔子作春秋以攘夷狄孟氏談仁義以闢楊墨董生<lb/>
述周孔以黜管商韓愈著原道以排佛老而佛老之害<lb/>
為尤甚愈之言曰孟氏之功不在禹下然則愈之功豈<lb/>
孟氏下乎世儒支離溺口耳之學昧教化之原知佛老<lb/>
<pb n="KR3a0095_WYG_002-1b"/>
之害而甘心沉溺其中以清淨為宗以虚無為本以慈<lb/>
悲為教以寂滅為歸棄綱常蔑禮法隳政事敗五等之<lb/>
倫廢四民之業不蠶而衣不耕而食不誦讀而仕不婚<lb/>
姻而配傷教化亂彛典生人之蠧未有虐於佛老者也<lb/>
世之言者皆以佛老與吾道並立為三以釋迦老聃與<lb/>
周孔並噫是何言歟是何言歟民之初生希希夷夷顓<lb/>
䝉渾噩無思無為聖人者出訓以彛倫式以禮法威以<lb/>
刑禁申以命令而後民知嚮方羲農堯舜之世惡覩所<lb/>
<pb n="KR3a0095_WYG_002-2a"/>
謂釋老者哉而曰並立為三誣亦甚矣老氏之學昉於<lb/>
周末佛氏之言興乎東漢周孔之教衰皇王之道熄而<lb/>
後異説售焉氓之蚩蚩不究其本而倡為三教之説噫<lb/>
斯言也佛老之徒倡之也仲尼之徒無道佛老之事者<lb/>
然則佛老之教可遂寢歟曰奚為而不可韓愈之言曰<lb/>
人其人火其書廬其居斯寢之之術也周秦以來惑老<lb/>
氏者無如秦皇漢武惑佛氏者無如蕭梁秦梁以亡漢<lb/>
以亂斯亦足鑒矣而或不之察甘心為之覆轍相尋亦<lb/>
<pb n="KR3a0095_WYG_002-2b"/>
可哀矣髙皇帝既定天下欲遂滅佛老之教當時諸臣<lb/>
無傅奕之深識而襲蕭瑀之庸愚因循茍簡漸以滋蔓<lb/>
周顚仙張三丰天眼尊者之徒妖荒迂誕怪亂不經成<lb/>
化以來繼曉李孜省軰恣為幻惑百無一驗伎窮智屈<lb/>
終膏斧鉞文成五利相繼誅戮斯亦往事之明驗也有<lb/>
王者作焚其廬火其書人其人習老佛之教者必殺無<lb/>
赦如此則異端汰而庶民興矣<lb/>
　　距偽<lb/>
<pb n="KR3a0095_WYG_002-3a"/>
記曰天下有道則行有枝葉天下無道則辭有枝葉辭<lb/>
之繁者行之慝也道之賊也政之蠧也周衰處士橫議<lb/>
楊墨塞路孟軻昌言以距之而後人知楊墨之非唐季<lb/>
佛老之説横行乎中國上自天子下逮甿庶翕然信之<lb/>
韓愈原道以排之而後人知佛老之非夫楊墨佛老與<lb/>
吾周孔之道判若黑白可以惑憃愚而不可以欺賢智<lb/>
故排之也易為力今之偽者則不然其所誦讀者周孔<lb/>
之詩書也其所講習者程朱之傳疏也而其所談者則<lb/>
<pb n="KR3a0095_WYG_002-3b"/>
佛老之糟粕也其所行者則桀跖之所弗為也假道學<lb/>
之美名以濟其饕餮窮竒之慾勦聖賢之格言以文其<lb/>
膚淺繆悠之説黨同而伐異尊陸以毁朱凡其所言者<lb/>
不出老生之常談庸人孺子皆知其非而士之好名利<lb/>
趨富貴者方以為孔孟復出也翕翕訾訾如沸如狂創<lb/>
書院以聚徒而黌校㡬廢著語錄以惑世而經史不講<lb/>
學士薄舉業而弗習縉紳棄官守而弗務以靜坐為存<lb/>
養以詩歌為禮樂互相標榜私立門戸以希終南之㨗<lb/>
<pb n="KR3a0095_WYG_002-4a"/>
利合則引援勢傾則擠軋吠聲聚臭牢不可破似是實<lb/>
非固不特紫奪朱鄭亂雅而已今聖人御極大道為公<lb/>
而邪說肆起正學湮蕪壞人心術禍慘乎楊墨災深乎<lb/>
佛老世無軻愈孰能距之聖天子嘗下明詔示禁絶矣<lb/>
而風俗頽敗株連蒂固勢莫能止昔孔子誅少正卯子<lb/>
産誅鄧析惡其亂政也然亦未有詆毁先儒蔑棄明詔<lb/>
亂王制蠱人心似是實非如今之偽者也距之如何火<lb/>
其書迸其人不與同中國舉文皇之所以罪朱季友者<lb/>
<pb n="KR3a0095_WYG_002-4b"/>
以罪之庶乎正學明而異端息邪説不至於誣民矣<lb/>
　　抑躁<lb/>
今天下之最可憂者莫甚乎士習之躁競夫躁競者進<lb/>
則恬退者逺而賢不肖倒植教化陵夷風俗壞敗而淪<lb/>
胥以潰矣管子曰禮義亷耻國之四維四維不張國乃<lb/>
滅亡是豈可不為之寒心哉國初取士先行誼而後辭<lb/>
華奬純實而鄙浮薄士皆避匿不樂仕進干旌賁乎丘<lb/>
園束帛加乎巖穴上下乆任内外均勞大臣有羔羊之<lb/>
<pb n="KR3a0095_WYG_002-5a"/>
風小臣懷貂尾之耻司衡者秉公綽之亷潔而當官者<lb/>
甘顔駟之沉滯士風樸醇猗歟美矣自乆任之法壞而<lb/>
速化之弊滋重内而輕外惡勞而喜逸士希清貫人競<lb/>
要津牧宰冀臺諫之司郎署徼翰林之選視廨宇為傳<lb/>
舍剝膏血為鈎餌苞苴公行貨賄晝入諂諛成風鑽刺<lb/>
得志未有如今日者也惡直醜正反䝉譏笑由是清脩<lb/>
者淹屈下僚恬退者肥遯丘壑而小人比周為鬼為蜮<lb/>
鴟鴞嘯乎殿廷蜩螗沸乎宫社陰凝氷堅漸不可救勢<lb/>
<pb n="KR3a0095_WYG_002-5b"/>
之所趨誰能禦之夫司銓者人物之衡鑑庶僚之儀表<lb/>
也其進也既不以正則律己也必不嚴素望既輕則人<lb/>
多侮易而貨賄易入不五六年超遷美秩既富且貴士<lb/>
爭覬覦奔走權門以求必得先後居此者率以贓敗以<lb/>
若人而望其低昂賢否黜陟幽明譬之責盲者以視逺<lb/>
必不能矣此官方之所由汚濫士風之所由壞敗躁競<lb/>
日繁而亷耻道銷也昔鮑宣進而王氏歛手楊綰相而<lb/>
黎幹失色故表儀立則人知法式名器愼則士脩行檢<lb/>
<pb n="KR3a0095_WYG_002-6a"/>
采純樸則浮偽屏崇正直則回邪逺擢修潔則貪濁畏<lb/>
奬恬退則躁競消風俗美而教化興四維其張而國家<lb/>
尊安矣<lb/>
　　乆任<lb/>
漢去古未逺法制尚簡吏咸乆於其任如倉氏庾氏類<lb/>
以官為氏故史稱吏皆老死長子孫終漢之世多循吏<lb/>
自乆任之法壞而吏弊滋矣夫數易長吏則吏皆循資<lb/>
計日以冀遷改其所施設因循茍簡曾無終歲之計而<lb/>
<pb n="KR3a0095_WYG_002-6b"/>
繼之者又好為紛更令方行而遽寢政未成而中罷下<lb/>
之人皇皇焉無復法守而吏胥得並緣為奸送故已去<lb/>
而迎新未來其代署者肆為侵牟狼貪虎苛不饜不止<lb/>
噫弊亦甚矣國初官皆乆任内而公孤六卿臺諫郎署<lb/>
外而方岳牧守丞簿掾史率九載三考而後敘遷其稱<lb/>
職者有進秩而無改任如蹇夏三楊胡濙周忱諸公皆<lb/>
專任責成上下相安無茍且之意列聖繼承守而勿失<lb/>
自正德以來閹豎擅命倖塗旁啟士希終南之㨗而鄙<lb/>
<pb n="KR3a0095_WYG_002-7a"/>
更生之滯然清議頗嚴驟遷速化者羣譏衆訕不旋踵<lb/>
而罷乆任之法猶未大壞也自夫鬻爵之例數開而士<lb/>
之待選於都下者日以停壅當衡者欲疏通之繇是長<lb/>
吏數易而遷轉無常外之牧守丞簿内之臺諫郎署率<lb/>
不滿一考而即敘遷不如是則人多缺少而停壅者益<lb/>
甚甚者三載考績則令丞以下多不察其材否而槩罷<lb/>
之以處待選之士下既數易則上必遞遷曾不數年内<lb/>
而拜京堂官外不失為方岳伯者往往是矣遷轉既速<lb/>
<pb n="KR3a0095_WYG_002-7b"/>
則罷黜亦易賢愚莫分略不愛惜積薪之喻良可慨歎<lb/>
上下茍且日冀月望於祿秩之崇庳豐薄而乆任之法<lb/>
壞敗極矣今天子明聖深燭此弊亦嘗一詔吏部行乆<lb/>
任之法矣當衡者不考其本而急急焉救其末流知停<lb/>
壅者之當疏通而不知鬻爵之例之當禁知守令之不<lb/>
可數易而不知方岳之不可輕黜知臺諫郎署之當乆<lb/>
於其職而不知公卿之不可易退故欲行乆任之法者<lb/>
必自大臣始上不數易則下不得遞遷而鬻爵之例必<lb/>
<pb n="KR3a0095_WYG_002-8a"/>
閉絶勿開凡府之貳倅邑之令丞必科貢乃授如是則<lb/>
待選者不至於停壅而當官者莫敢為茍且庶績其凝<lb/>
而九載三考之法可恒矣<lb/>
　　惜爵<lb/>
記曰大臣法則小臣亷夫大臣者是民之表也吏之帥<lb/>
也天子之所尊信而禮敬者也秩髙而祿且厚矣是奚<lb/>
所不足而乃屑屑於小吏之賂遺甚者視其貨賄之多<lb/>
寡以為髙下即其有無以為否臧是教之貪也假令小<lb/>
<pb n="KR3a0095_WYG_002-8b"/>
吏一再入賄却之而弗受且亟黜焉則墨者逺矣是故<lb/>
苞苴行則碩䑕之風滋簠簋不飭則羔羊之節斁大臣<lb/>
取之小吏小吏取之民禁隳而俗敗上不法而下亡耻<lb/>
利壅而民日貧而國之䘮亂無日矣今天下之彫敝其<lb/>
最者莫若贓吏而吏之犯贓者多出於小官自丞簿以<lb/>
至雜流其不貪者葢百之一二焉是皆入錢以鬻爵者<lb/>
也方其國用之不足也經國者曾不與少知治體者熟<lb/>
計之而鬻爵之令下矣其始下令也以為是特取之富<lb/>
<pb n="KR3a0095_WYG_002-9a"/>
家大室而已民不加賦而國以足用是亡傷也曾不熟<lb/>
計其利之微而害之博也夫入錢以鬻爵者皆非有曾<lb/>
史之行也皆非有游夏之藝也皆非有伯夷之潔也皆<lb/>
非有卓魯之政也是鄉里之所謂白丁也而一旦偃然<lb/>
使之臨民法令之弗習也文字之弗通也流濁而品卑<lb/>
監司之弗禮也胥史之弗畏也而其人亦無復敘遷之<lb/>
望闒茸骫骳嗜利亡厭視其初之所入于縣官者必數<lb/>
倍而後止國之所得者亡㡬而民之所損者亡算害博<lb/>
<pb n="KR3a0095_WYG_002-9b"/>
而利微政蠧而民耗未有逾此極者也國初取士之途<lb/>
甚廣而鬻爵之令不行吏之作姦犯科者少而丞簿以<lb/>
下又多以進士為之其鄉舉歲貢者參用焉愼名器也<lb/>
正統以後朝野多故師旅數興權宜之制興而鬻爵之<lb/>
令開於是乎有納粟買馬之例蓋甚不得已也而入錢<lb/>
拜官者不過處以雜流固未始有偃然為令得親民者<lb/>
也今天下泰寧非有金革之事甚不得已也而數開此<lb/>
例其就選也入錢多者且得為大縣令名器之濫流品<lb/>
<pb n="KR3a0095_WYG_002-10a"/>
之淆未有如今日者也司衡者稍加之意凡以此例進<lb/>
者悉視故事處以雜流而經國者雖甚不得已亦閉而<lb/>
勿開塞僥倖之塗絶冒濫之端懲貪墨之源防衰亂之<lb/>
漸一舉而四利附焉者禁鬻爵之謂也<lb/>
　　懲墨<lb/>
司馬君實有言天之生財止有此數不在官則在民今<lb/>
天下之倉庫所在空虚曾無一年之蓄而縣官所入恒<lb/>
苦於不足用箕歛日急而田野日窮農夫作苦終歲焦<lb/>
<pb n="KR3a0095_WYG_002-10b"/>
勞不得一飽禾稼甫納而場圃已空破釡無糜敗突不<lb/>
烟妻孥枵腹相對而泣催科𨽻下突如豺虎鞭撻不已<lb/>
子女隨鬻愁苦萬狀言之痛心今日之財下不在民上<lb/>
不在官盈箱累槖一歸貪墨下車視篆首籍富戸剝削<lb/>
及膚歛括入髓脅以峻刑羅以密法百計敓攘不盡不<lb/>
止兩浙之民以富為戚怨口載路思食其肉而當衡者<lb/>
方利其賂餽苞苴一入立登清貫貪濁之風煽乎京轂<lb/>
腥穢之臭遍乎遐壤墨吏之得志未有如今日者也昔<lb/>
<pb n="KR3a0095_WYG_002-11a"/>
桓靈之世崔烈入錢為司徒史官書之以垂明戒今之<lb/>
崔烈奚啻百千習以成風恬不知耻而清修之士反蒙<lb/>
嗤笑亷潔之吏多見擯逐官失其職民不聊生瀾倒隄<lb/>
潰莫知止極夫貪墨之吏幸而不敗也則捐其所有之<lb/>
什一已足以躐清華而據津要不幸而敗也不過奪官<lb/>
甚者發配極矣一經肆赦得歸田里乃復以其所有者<lb/>
美田宅髙宫室妖冶之妾便給之僕酣歌燕舞蕩心娯<lb/>
意窮奢極歡遺之子孫利及數世揚揚里閈自謂得訃<lb/>
<pb n="KR3a0095_WYG_002-11b"/>
良由贓鉅而罰太輕利博而害甚小導之為貪奚所忌<lb/>
憚我髙皇帝洞燭民隱深探化本崇亷潔之賞嚴貪墨<lb/>
之誅吏犯贓者寘之極典枉法受賕坐以死律於是當<lb/>
官者懷刑牧民者逺罪吏稱民安㡬致刑措乃後鈔法<lb/>
漸壅贓貫太嚴誅殺不勝不得已而從世輕之典増雜<lb/>
犯之科而墨吏亦漸以肆矣正統以後贓賄繁滋益以<lb/>
例禁贓多者發戍甚者則逺配極邊然發配未㡬而詔<lb/>
赦隨下司刑者及貫而止且無籍没之典髙下任情出<lb/>
<pb n="KR3a0095_WYG_002-12a"/>
入狥私贓者不必問而問者不必贓戍者未㡬犯者相<lb/>
繼建言者紛然病之而莫知變通之術夫律誠不易例<lb/>
則可增如入官給主固有定律而贓至鉅萬者特以詔<lb/>
例籍没之其以贓罪戍邊者永不得赦且著為令夫戍<lb/>
者不得赦則不得歸享其所入而贓多者必籍則無以<lb/>
遺其子孫彼將畏罪之不暇而何利之有將賞之不貪<lb/>
矣國朝小吏之俸甚薄而冗員日増俸薄則不足以養<lb/>
亷而中人之性罕克自樹陳平所謂不受金則無以為<lb/>
<pb n="KR3a0095_WYG_002-12b"/>
資勢使然也是故冗員既增則吏俸不得不薄吏俸薄<lb/>
則犯贓者必多此相因之勢也假令天子下方尺之詔<lb/>
詔吏部凡冗員之無益者悉汰之而即以其祿冗員者<lb/>
益小吏之俸又有籍没不赦之例以為之禁本既正而<lb/>
末流衰止贓吏知畏而民其汔可小康矣乎<lb/>
　　節浮<lb/>
夫承平乆則禁防闊禁防闊則奸偽滋奸偽滋則浮費<lb/>
冗食莫知紀極而財力詘今六邊之士朝廷之所賴以<lb/>
<pb n="KR3a0095_WYG_002-13a"/>
扞封守者也而日不得一飽冦至則京師震恐人無固<lb/>
志兩浙之農朝廷之所賴以供軍國者也而日不得一<lb/>
飽歲饑則父鬻子夫鬻妻而道殣相望夫人無固志而<lb/>
道殣相望則囂然變其樂生之心而有思亂之志不逃<lb/>
而之敵則挺而為盗此非細故也而當事者莫之省憂<lb/>
宴然以為無虞病伏於膏肓而飲食如故此扁鵲之所<lb/>
以駭而走也夫歲入有常而悖出無經則財必詘財詘<lb/>
矣而土木不息師旅數興其最者則官之冗者日益增<lb/>
<pb n="KR3a0095_WYG_002-13b"/>
裁革之詔未乾而添註之令尋下額外之員溢於常品<lb/>
如工部太常寺光祿寺中書科太醫院皆亡賴之淵藪<lb/>
而耗財之螟螣也正德間官方濫極聖天子嗣統下詔<lb/>
清稽凡傳陞乞陞者悉汰無遺薄海内外鼔舞稱快今<lb/>
㡬復舊矣武官襲替比試之法特故事耳降革之例曾<lb/>
不一行其帶俸者又數倍於正額錦衣衞之緝獲妖言<lb/>
强盗者陞俸署級莫敢詰問而邊將之上首級論功者<lb/>
歲不知㡬何也軍士失伍而支糧如故上下相欺公私<lb/>
<pb n="KR3a0095_WYG_002-14a"/>
並竭建言者方急急於理財之術而不知節費之説夫<lb/>
浮費不節雖積如丘山來如江河日朘月削終致陵遲<lb/>
朝滲夕洩立見枯涸雖使管商執籌桑孔司計亡益也<lb/>
古者冢宰制國用量入以為出必使有九年之蓄而後<lb/>
可以為國漢之文景躬行節儉海内富庶宋神宗銳於<lb/>
富國而闇於知人新法紛紛卒基䘮亂由此觀之則生<lb/>
財之不如節用富國之不如足民亦已明矣今宜特詔<lb/>
吏部凡額外之官如傳陞乞陞添註填註自工部以下<lb/>
<pb n="KR3a0095_WYG_002-14b"/>
如前所云者一切革罷復詔兵部集議以聞新官之襲<lb/>
替一如舊官比試而比試之法必嚴其不如式者不得<lb/>
襲例應降革者必如例而功賞之濫者必痛裁之其軍<lb/>
之無丁有糧者以法清之使不得冒支再詔戸部通計<lb/>
歲之所入與所出者而消息之必入浮於出而後可凡<lb/>
營繕賜予尚方監局歲造物料悖出不經者悉罷之行<lb/>
之數年其鹽課之所贏與太倉之所積貯者悉以籌邊<lb/>
而復下令時賜民田租之半則六邊之士皆樂戰而兩<lb/>
<pb n="KR3a0095_WYG_002-15a"/>
浙之農悉力田矣其視不知節費而皇皇於財利者功<lb/>
相萬萬也<lb/>
　　革奢<lb/>
痛乎風俗之移人而奢靡之蠧財也夫一人耕之十人<lb/>
食之則饑者必多一人蠶之十人衣之則寒者必衆此<lb/>
必至之理也今匹夫耕之匹婦蠶之而衣食者千百其<lb/>
人又不特衣食之而已也窮水陸之珍竒極絲縞之纎<lb/>
華而欲民之亡饑寒胡可得也曾子曰國奢則示之以<lb/>
<pb n="KR3a0095_WYG_002-15b"/>
儉國儉則示之以禮禮者制用之節禁奢之防也今士<lb/>
大夫之家鮮克由禮而况於齊民乎其大者則喪葬昏<lb/>
娶動踰古制古者哭則不歌今乃雜以優伶導以髠緇<lb/>
笙管鐃鼔當哀反樂會葬者擕妓以相娯主喪者沉湎<lb/>
以忘返古者婚姻六禮而已今乃傾貲以相夸假貸以<lb/>
求勝履以珠緣髻以金飾寶玉翠綠竒麗駭觀長衫大<lb/>
袖旬日異制京師則世祿之家兩浙則富商大賈越禮<lb/>
踰制僣儗王者是故巨室之昏喪者一而中人之破産<lb/>
<pb n="KR3a0095_WYG_002-16a"/>
者幾矣農夫號于野紅女歎于室而貴遊之子方厭粱<lb/>
肉而弗嘗棄紈縠而弗御靡也極矣我髙皇帝躬服節<lb/>
儉首重農桑服舍有等昬喪有制賤不偪貴下不干上<lb/>
𢎞治以前純朴未彫禁防猶在自逆瑾黷貨繼以寧彬<lb/>
奸贓百萬籍沒無算暨乎今日人有鄧通之銅山家有<lb/>
郭况之金穴無和戎之策而備魏絳之女樂蔑造唐之<lb/>
勲而侈令公之聲伎臨食者笑何曾之萬錢執籌者嗤<lb/>
元載之八百而牧宰之吏方竭民之膏血以奉之上倡<lb/>
<pb n="KR3a0095_WYG_002-16b"/>
下應翕然同風此賈生所以流涕馬廖所以咨嗟也夫<lb/>
俗奢而不知禁財靡而不知節當官者皆黷貨而力田<lb/>
者多逐末此亦民窮財盡之秋也及今不理後必無措<lb/>
即不幸國家有方千里之水旱胡以恤之是故欲富國<lb/>
者莫如足民欲足民者莫如節用重農桑而抑末作賞<lb/>
亷潔而誅貪墨禮教以示之刑禁以威之天子公卿躬<lb/>
行於上以為之先崇漢文之儉朴以修髙皇之法軌則<lb/>
財何以不若水火俗何以不若淳古哉<lb/>
<pb n="KR3a0095_WYG_002-17a"/>
　　正典<lb/>
今之迤北曾不足當中國之一大郡而兵至則上下震<lb/>
恐惟其所欲無不如志深入内地殺略殆盡而沿邊諸<lb/>
將曾不敢發一鏃以禦寇土崩瓦解之勢已成而當事<lb/>
者弗寤建言者皆謂天下已安已治矣彼嘗歲一再入<lb/>
水土弗調士馬多物故者且所志不過金繒子女頭畜<lb/>
而止是何能為噫為斯言者可斬也天下之勢如腹心<lb/>
既顛而四肢痿蹷筋骸脉絡無不受病外邪一觸斃可<lb/>
<pb n="KR3a0095_WYG_002-17b"/>
立待而猶謂宴安無事此昔人所謂燕雀處堂厝火積<lb/>
薪之下者也今天下財竭于東南兵熸于西北邊備日<lb/>
壞而敵勢日强濟農侵擾士無息肩諳達阿布該又為<lb/>
婚姻矣衛拉特朶顔烏梁海土魯畨諸部相繼扇動禍<lb/>
且不測甘肅延夏宣大無歲不兵山西又殘破矣梁鎮<lb/>
馬永劉文王效相繼老死驍將欲盡而債帥得志驕卒<lb/>
䟦扈公謀叛逆許銘張文錦李瑾橫遭慘酷置之弗問<lb/>
大同一軍内殺主將而外通敵國唐之藩鎮曾不若此<lb/>
<pb n="KR3a0095_WYG_002-18a"/>
是以敵敢深入無復顧忌長驅晉冀遂窺井陘所過殘<lb/>
破殺掠士民四十餘萬長平之坑何以過此此則大同<lb/>
為之也夫有功弗賞有罪弗誅雖堯舜不能以為理髙<lb/>
皇帝之祖訓有曰凡賞罰要當不當則人心不服乆則<lb/>
禍必生焉斯言也真百王之彛訓也况乎軍旅之事呼<lb/>
吸之間存亡立異賞弗當功則士弗勸也誅弗當罪則<lb/>
士弗懲也勸懲廢則紀律隳紀律隳則上下解體雖有<lb/>
霍衞之勇李郭之忠無能為也是故孫武斬宫嬪穣苴<lb/>
<pb n="KR3a0095_WYG_002-18b"/>
戮莊賈世宗誅愛能狄青殺陳曙知此道也今六邊諸<lb/>
將覆軍失律輒蔽匿弗以上聞其聞也不過差官往勘<lb/>
輕者罰俸重者降級而已夫進有必死之危而退無失<lb/>
機之戮人情孰不樂生而惡死此士之所以聞皷而奔<lb/>
望烽而靡也敵退則拾其遺落甚者俘邊氓以為首級<lb/>
上功幕府邀求爵賞遷秩任子濫及本兵夫功誠宜賞<lb/>
罪亦宜罰今捨丘山之罪弗誅而惟毫毛之功是賞其<lb/>
誰不效尤以相蒙也山西之事尤可痛憤丁璋以五千<lb/>
<pb n="KR3a0095_WYG_002-19a"/>
饑疲之卒而迎十萬方張之敵揮空拳赴白刄刳剥支<lb/>
解無一人得脱者山西士民無不流涕昔李陵以壯士<lb/>
五千獨當匈奴卒為降虜馬遷猶以為有國士之風以<lb/>
丁璋之忠壯而國家無殊異之典死事之家不蒙優恤<lb/>
此忠臣烈士之所以喪氣也夫失機逗留者斬律至重<lb/>
也今山西殘破奚止失機哭聲震乎原野鋒鏑逮乎嬰<lb/>
豎髑髏山委流血川湧而總兵以下爭先逃匿巡撫大<lb/>
臣束手坐視大同既壞禍延山西伊誰之咎而誅殛未<lb/>
<pb n="KR3a0095_WYG_002-19b"/>
行爵位如故刑賞若此殆非所以鼓舞士氣而變移宿<lb/>
習也假令北兵再入又何以責人之盡死力乎是故誅<lb/>
賞之典不正而求將士用命疆場晏寧吾懼其日以陵<lb/>
遲而噬臍無及也<lb/>
　　實塞<lb/>
邊境之困于敵者恒苦於兵之不足兵不足而地遼逺<lb/>
則戍守者少而敵之出没無常彼聚而我分彼衆而我<lb/>
寡此敵之所以數得志也兵可以多而食恒不足故不<lb/>
<pb n="KR3a0095_WYG_002-20a"/>
經事者數議益兵而曾不虞夫乏食也食足矣或調或<lb/>
募何患乎無兵今秦晉燕趙山之東河之南北嵗所賦<lb/>
者曾不足以餉軍而誅求供億宗藩官吏驛傳諸費又<lb/>
於是乎取給烽火有警恒仰給於太倉銀至而敵去矣<lb/>
士不得一飽而主者輒盈槖邊日益空虚士馬日益彫<lb/>
耗而淺謀者急急於增戍益兵吾懼夫兵之不能枵腹<lb/>
以嘗冦也夫秦隴河渭古稱富饒沃野數千里秦嘗以<lb/>
一隅而北攘匈奴南吞六國矣今舉天下之全力而畏<lb/>
<pb n="KR3a0095_WYG_002-20b"/>
濟農如虎首反居下足反居上此賈生所以痛哭流涕<lb/>
也國初元裔逺遁猶嵗一命將肅清沙漠文皇帝三征<lb/>
迤北數千里外曾不見敵守在四夷屯田達乎河湟牧<lb/>
馬窮乎瀚海鹽賈獲利而飛輓無壅紅粟腐倉牛羊被<lb/>
野士飽而弗試馬肥而弗乘邊陲之樂永宣極矣正統<lb/>
以來閹豎竊簸于内而債帥惰偷于外邊防漸懈敵勢<lb/>
浸强暨乎土木之禍喪師蹙地受降之城河套之藪悉<lb/>
為彼有士不得耕馬不得牧而屯田壞矣屯田壞則鹽<lb/>
<pb n="KR3a0095_WYG_002-21a"/>
賈失利鹽賈失利則飛輓不行而延夏甘肅米價翔貴<lb/>
率一鍾而銀二兩矣食之不足此其繇也古今言實塞<lb/>
者莫善於晁賈雖一時權宜之術而實萬世經乆之利<lb/>
今其言具在消息損益師其意而不泥其故隨時以立<lb/>
制因土以便俗募民以屯田因田以儲榖因榖以益兵<lb/>
因兵以制敵時其衣糧增其戍守謹其烽燧逺其斥堠<lb/>
而又特詔户部講求鹽法博稽其興廢之源而熟計其<lb/>
利害之故寛其嵗課減其引額秤掣以時守支無壅痛<lb/>
<pb n="KR3a0095_WYG_002-21b"/>
革其買窩賣窩之弊而略嚴夫餘鹽私鹽之禁使灶丁<lb/>
不失所而富商大賈樂於報中且無令老耄貪墨者以<lb/>
主之凡鹽課所入悉以餉邊而營繕不急之務一切停<lb/>
罷籌之數年則飛輓之法通而屯田之利舉富强之形<lb/>
成而祖宗之典復矣<lb/>
　　均賦<lb/>
天下之賦莫重於兩浙而尤莫重於蘇松松兩縣耳嵗<lb/>
賦一百二十萬蘇之嵗賦三百五十萬有竒其始因偽<lb/>
<pb n="KR3a0095_WYG_002-22a"/>
呉張士誠之舊額已過重後以漕運之費凡正糧一石<lb/>
復加耗五斗故其重至此其他徭役科𣲖嵗料織造郵<lb/>
驛磚厰諸所徵納者又嵗不知㡬何也贓吏之侵漁巨<lb/>
室之幷兼肆行而莫禁蘇之困極矣長民者思以救之<lb/>
而未得其術公田變而為丈量丈量變而為挨號挨號<lb/>
變而為牽攤咨詢未廣計慮不周甲可而乙否朝令而<lb/>
夕改利未獲而害先滋法未成而謗遄起此則更張無<lb/>
漸任用非人之故也夫丈量之法可行於秦渭燕趙山<lb/>
<pb n="KR3a0095_WYG_002-22b"/>
之東河之南北而不可行於兩浙何則北方沃野千里<lb/>
地皆方幅易於積筭髙皇帝嘗命徐逹等丈量田畆事<lb/>
竟不成至若兩浙之田環以溝澮錯以墳衍尖斜曲折<lb/>
勢難整齊世無章亥誰能歩之統泰間周文襄公亦嘗<lb/>
行丈量之法昉于崑山匹馬獨行躬自履畆尋復中止<lb/>
今崑山有今量同田是也夫以中山之謀略文襄之心<lb/>
計猶且難之而况於今日乎其勢必守責之令令責之<lb/>
丞簿丞簿責之耆長耆長責之里甲得賂則减多為寡<lb/>
<pb n="KR3a0095_WYG_002-23a"/>
不賂則加寡為多私截歩弓偽增畆角以希上指邀功<lb/>
賞者什而九也挨號之法尤為舛謬夫自洪武以至今<lb/>
日百七十餘年矣田數易主額則屢更其魚鱗圖册變<lb/>
亂浥爛郡縣所攢造後湖所藏者且漫漶不可據而乃<lb/>
欲以民間之圖籍為定乎此令一下耆長之狡猾者皆<lb/>
偽造圖籍塗以埃塵刷以黝墨以欺長上至乃移易坵<lb/>
段改換字圩得賂則减官為民不賂則加升為斗紛紛<lb/>
變亂雖絲棼叢棘無以喻也不得已而行牽攤之法夫<lb/>
<pb n="KR3a0095_WYG_002-23b"/>
牽攤誠是也裒多以益寡法既畫一而民不至大病然<lb/>
地有髙下田有肥瘠山田則病旱水田則病澇而坍江<lb/>
坍湖坍海及積荒抛荒者又不可槩均也有田則有租<lb/>
而城中之田其無糧者如故甚亡謂也其法必通計一<lb/>
縣之田為頃為畆者㡬嵗賦者㡬而審均之凡田之髙<lb/>
下肥瘠不大相逺者通為一則其最髙下者與夫坍江<lb/>
坍湖坍海及積荒抛荒者又通為一則而城中之無糧<lb/>
者必槩科之庶乎利多而害少也抑此治其末耳減額<lb/>
<pb n="KR3a0095_WYG_002-24a"/>
者既以為恩則加賦者必以為怨朝三暮四無異乎狙<lb/>
公之術而欲以蘇兩浙之民未也故欲修萬世之利者<lb/>
有三術焉均賦也減額也限田也夫偽呉以一隅而抗<lb/>
天下日事金革其勢不得不重賦以足用髙皇帝定都<lb/>
金陵資呉會之榖粟因江東之財賦蓋欲減而未能非<lb/>
能之而不欲也且今之天下皆王土也何獨天下之賦<lb/>
皆輕而蘇松獨重乎議者必以變亂成法為言夫謂變<lb/>
亂者防奸臣之專權亂法罔上行私也今朝野之人皆<lb/>
<pb n="KR3a0095_WYG_002-24b"/>
知蘇松之重賦法當變通而莫有言者畏變亂之律重<lb/>
也誠使聖天子下明詔集羣議以行之又何變亂之有<lb/>
無已則減額乎議者必謂軍國之需一日不可缺加賦<lb/>
且不足而乃欲減額乎昔漢文節儉三十税一且時賜<lb/>
民田租之半髙皇帝亦嘗數賜民田租矣詔令具在可<lb/>
考也統泰間周忱况鍾奏减蘇賦七十二萬何獨可行<lb/>
於統㤗而不可行於今日乎殆未有周况其人耳誠使<lb/>
三冗既去鹽法既修屯田既復則國課充盈而蘇松之<lb/>
<pb n="KR3a0095_WYG_002-25a"/>
賦額可漸减矣限田之法雖若濶迂而尤為要切夫富<lb/>
者連阡陌而貧者無立錐無制故也今宜稍為之限使<lb/>
豪右并吞之家有所畏憚而貧者有恒産以為之資擇<lb/>
循吏以為民牧而使之加意於農桑凡徭役科𣲖嵗料<lb/>
織造郵驛磚厰諸所徵納皆以次議減則蘇民小康而<lb/>
天下亦永賴矣<lb/>
　<lb/>
　<lb/>
<pb n="KR3a0095_WYG_002-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　世緯卷下<lb/>
</p>
<p>
</p>
  </div>
</body>
</text>
</TEI>
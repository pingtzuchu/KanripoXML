<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>邇言</head>
    <p>
<pb n="KR3a0055_WYG_000-1a"/>
欽定四庫全書　　　　　子部一<lb/>
　邇言　　　　　　　　　儒家類<lb/>
　　提要<lb/>
　　　　<hi>臣</hi>等謹案邇言十二卷宋劉炎撰炎字子宣<lb/>
　　　　松陽人是書分十二章曰成性存心立志踐<lb/>
　　　　行天道人道君臣今昔經籍習俗志見其立<lb/>
　　　　言醇正篤實而切于人情近於事理無迂濶<lb/>
　　　　難行之説亦無刻核過髙之論如曰井田封<lb/>
<pb n="KR3a0055_WYG_000-1b"/>
　　　　建成之非一日其壊也亦非一朝之故不必<lb/>
　　　　泥其制也能存其意亦可以為治矣又曰或<lb/>
　　　　問節誼之士如之何而黨錮曰自取之也君<lb/>
　　　　子百是必有一非小人百非必有一是天下<lb/>
　　　　士至不少矣豈必登龍仙舟者皆賢不在此<lb/>
　　　　選者皆不肖耶更相題表自立禍的者也人<lb/>
　　　　豈能禍之哉又曰或問學聖賢之道者其流<lb/>
　　　　亦有偏乎曰近聞之真公學而至之烏得偏<lb/>
<pb n="KR3a0055_WYG_000-2a"/>
　　　　學而不至雖孔孟門人不能無偏能遡其源<lb/>
　　　　其流歸于正矣不然毫釐之差其謬逾逺是<lb/>
　　　　足為學二程而不至者之戒也如此之類皆<lb/>
　　　　他儒者心知其然而斷不出之於口者炎獨<lb/>
　　　　筆之於書可謂光明磊落無纖毫門户之私<lb/>
　　　　矣此本為嘉靖己丑光澤王所刋考明史諸<lb/>
　　　　王表光澤榮端王寵瀼以成化末年襲封前<lb/>
　　　　有梅南生序稱得抄本于棠陵方思道梅南<lb/>
<pb n="KR3a0055_WYG_000-2b"/>
　　　　生即寵瀼别號也又有嘉泰甲子炎自序嘉<lb/>
　　　　定壬午真徳秀後序嘉定癸未葉克跋書中<lb/>
　　　　治道篇第一條第二條習俗篇第十一條志<lb/>
　　　　見篇第九條寵瀼俱注有脱誤今無别本可<lb/>
　　　　核亦仍其舊又經籍篇唐無全史一條中亦<lb/>
　　　　有訛脱而寵瀼未注又經籍篇第二條下有<lb/>
　　　　夾注止庵曰一段駁揚陶潛蘇軾而抑屈原<lb/>
　　　　之非其言有理併附録之考寵瀼序末有私<lb/>
<pb n="KR3a0055_WYG_000-3a"/>
　　　　印曰止庵則此注亦寵瀼所加矣乾隆四十<lb/>
　　　　二年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0055_WYG_000-4a"/>
邇言原序<lb/>
宋儒劉先生邇言一帙條分十二章累萬餘言盖先生<lb/>
所自著故名邇言謙稱也其言皆窮理盡性成已成物<lb/>
樂天知命居常應變間涉治平修攘之要實内聖外王<lb/>
之學洙泗以来濂洛闗閩間命世醇儒也當時特見重<lb/>
於真西山先生終宋迄元其言未見表著予間得抄本<lb/>
於湖臬副憲棠陵方思道先生謂予曰是書精思至論<lb/>
最有益於學者宜梓行以恵後人予莊誦盡卷仰而歎<lb/>
<pb n="KR3a0055_WYG_000-4b"/>
曰聖賢教人六籍之外口授心𫝊亦諄諄矣而俗學承<lb/>
𫝊惟事口耳而於身心性道初不相涉殆亦功利之移<lb/>
人枝葉辭章之習與性道之學一膜之外已分物我矣<lb/>
安望其能進於是耶是書誠不可不行於世也乃重校<lb/>
訛舛闕其疑者捐禄羨重書鍥諸棃行之用副方先生<lb/>
以心學教人之雅而劉先生著書以望於後之人者其<lb/>
亦在是歟刋成爰序以識嵗月時嘉靖八年三月望日<lb/>
後學南郡梅南生序<lb/>
<pb n="KR3a0055_WYG_000-5a"/>
邇言自序<lb/>
言近而指逺辭約而理盡天下之至言也非聖人其孰<lb/>
能修之是故論語一書獨具中和之道次則孟氏七篇<lb/>
莫非浩然之氣又其次也荀卿辨而肆揚雄約而拘王<lb/>
通華而僭雖三子所言得失不同艱易不一然皆得明<lb/>
道之一端著書之一體有過於老莊申韓之説逺矣先<lb/>
漢而降𫝊經述史先後相望文籍浩繁殆百千家至於<lb/>
諸子如揚雄王通之説絶無而僅有之蓋古人之文辭<lb/>
<pb n="KR3a0055_WYG_000-5b"/>
不勝意今人之文意不勝辭者其源皆壞於科目之習<lb/>
汨於利禄之途也儒者以五常為質六藝為文融心三<lb/>
才㳺步千古天所賦予不薄矣必也不徇流俗仰思聖<lb/>
賢凡有論著不必放意寓言不必僣稱法言不必茍同<lb/>
不必茍異惟履諸身而後議喻諸心而後語不為捭闔<lb/>
以賊正氣不為雕刻以傷正體始於近情終於達道庶<lb/>
乎其可也先君遯齋好古學耳提面命必以義方不幸<lb/>
弱冠之初遽罹陟岵之戚飄泊西東駸駸知命之年貧<lb/>
<pb n="KR3a0055_WYG_000-6a"/>
賤素行之矣艱難備嘗之矣故於流俗之習多所悔恨<lb/>
窮通得喪之分多所開悟人情物理事變世故之間多<lb/>
所儆省承師問友考古驗今輙隨所得紀為邇言承先<lb/>
志也非曰指逺理盡僣擬聖賢之作也竊自比於芻蕘<lb/>
之談狂夫之論云耳昔夫子猶能鄙事大舜猶察邇言<lb/>
未有鄙事不能而知至者未有邇言不察而知化者斯<lb/>
言之著固多得罪於作者恕其鄙而察之可也其或所<lb/>
志不同亦不勞以覆醬瓿譏之此下才十有二篇續有<lb/>
<pb n="KR3a0055_WYG_000-6b"/>
聞見録為外篇云時有宋嘉泰甲子正月朔日括蒼劉<lb/>
炎子宣自序<lb/>
</p>
<p>
</p>
  </div>
</body>
</text>
</TEI>
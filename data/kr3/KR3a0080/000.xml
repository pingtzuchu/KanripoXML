<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太學衍義補卷首</head> <lb/>
    <p>
<pb n="KR3a0080_WYG_000-1a"/>
欽定四庫全書　　　　　子部一<lb/>
　大學衍義補　　　　　　儒家類<lb/>
　　提要<lb/>
　　　　<hi>臣</hi>等謹案大學衍義補一百六十卷明邱濬<lb/>
　　　　撰濬有家禮儀節已著録濬以宋真徳秀大學衍<lb/>
　　　　義止於格致誠正修齊而闕治國平天下之<lb/>
　　　　事焉雖所著讀書一記採録史事稱為此書<lb/>
　　　　之下編然多録名臣事迹無與政典又草創<lb/>
<pb n="KR3a0080_WYG_000-1b"/>
　　　　未完乃採經傳子史輯成是書附以己見分<lb/>
　　　　為十有二目于孝宗初奏上之有詔嘉奬命<lb/>
　　　　録副本付書坊刋行濬又自言衍義補所載<lb/>
　　　　皆可見之行事請摘其要者下内閣議行帝<lb/>
　　　　亦報可至神宗復合梓行親為製序葢皆甚<lb/>
　　　　重其書也然濬聞見雖富議論乃不能甚醇<lb/>
　　　　故王鏊震澤紀聞稱其學該洽尤熟于國家<lb/>
　　　　掌故議論髙竒務于矯俗能以辨博濟其說<lb/>
<pb n="KR3a0080_WYG_000-2a"/>
　　　　如譏范仲淹多事秦檜有再造功評隲皆乖<lb/>
　　　　正理又力主舉行海運平時屢以為言此書<lb/>
　　　　更力申其說所列從前海運抵京之數謂省<lb/>
　　　　内河挽運之資即可抵洋面漂亡之粟似乎<lb/>
　　　　言之成理然一舟覆沒舟人不下百餘糧可<lb/>
　　　　抵以轉輸之費人命以何為抵乎其後萬恭<lb/>
　　　　著議謂為有大害而無微利至以好事斥之<lb/>
　　　　非苛論也又明之中葉正閹竪恣肆之時濬<lb/>
<pb n="KR3a0080_WYG_000-2b"/>
　　　　既欲陳誨納忠則此條尤屬書中要㫖乃獨<lb/>
　　　　無一語及宦寺張志淳南園漫録詆其有所<lb/>
　　　　避而不書殆亦深窺其隠以視真氏原書殊<lb/>
　　　　未免瑕瑜互見然治平之道其理雖具於修<lb/>
　　　　齊其事則各有制置此猶土可生禾禾可生<lb/>
　　　　榖榖可為米米可為飯本屬相因然土不耕<lb/>
　　　　則禾不長禾不穫則榖不登榖不舂則米不<lb/>
　　　　成米不炊則飯不熟不能遞溯其本謂土可<lb/>
<pb n="KR3a0080_WYG_000-3a"/>
　　　　為飯也真氏原本實屬闕遺濬博綜旁搜以<lb/>
　　　　補所未備兼資體用實足以羽翼而行且濬<lb/>
　　　　學本淹通又習知舊典故所條列原原本本<lb/>
　　　　貫串古今亦復具有根柢其人雖不足重其<lb/>
　　　　書要不為無用也乾隆四十六年十月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0080_WYG_000-4a"/>
大學衍義補原序<lb/>
朕惟帝王之學有體有用自仲尼作大學一經曾子分<lb/>
釋其義以為十𫝊其綱明徳新民止至善其目格致誠<lb/>
正修齊治平闡堯舜禹湯文武之正𫝊立萬世帝王天<lb/>
徳王道之標凖宋儒真徳秀因為大學衍義掇取經傳<lb/>
子史之言以實之顧所衍者止於格致誠正修齊而治<lb/>
平猶闕逮我孝宗敬皇帝時大學士丘濬乃繼續引伸<lb/>
廣取未備為大學衍義補揭治國平天下新民之要以<lb/>
<pb n="KR3a0080_WYG_000-4b"/>
收明徳之功采古今嘉言善行之遺以發經𫝊之指而<lb/>
後體用具備成真氏之完書為孔曾之羽異有功於大<lb/>
學不淺是以孝廟嘉其考據精詳論述該博有補政治<lb/>
特命刋而播之朕踐祚㠯來稽古正學經史諸書博涉<lb/>
殆徧因念真氏衍義我聖祖大書于廡壁累朝列聖置<lb/>
之經筵肅宗聴講之餘賦翊學詩以紀之朕爰命儒臣<lb/>
日以進講更數寒暑至于終篇然欲因體究用而此書<lb/>
尤補衍義之闕朕將紬繹玩味見諸施行上遡祖宗聖<lb/>
<pb n="KR3a0080_WYG_000-5a"/>
學之淵源且欲俾天下家喻户曉用臻治平昭示朕明<lb/>
徳新民圖治之意爰命重梓以廣其𫝊而為之叙如此<lb/>
云萬厯三十三年十二月二十一日御製<lb/>
臣惟大學一書儒者全體大用之學也原於一人之心<lb/>
該夫萬事之理而關係乎億兆人民之生其本在乎身<lb/>
也其則在乎家也其功用極於天下之大也聖人立之<lb/>
以為教人君本之以為治士子業之以為學而用以輔<lb/>
君是葢六經之總要萬世之大典二帝三王以來𫝊心<lb/>
<pb n="KR3a0080_WYG_000-5b"/>
經世之遺法也孔子承帝王之𫝊以開百世儒教之宗<lb/>
其所以立教垂世之道為文二百有五言凡夫上下古<lb/>
今百千萬年所以為學為教為治之道皆不外乎是曾<lb/>
子親受其教既總述其言又分釋其義以為大學一篇<lb/>
漢儒襍之禮記中至宋河南程顥兄弟始表章之新安<lb/>
朱熹為之章句或問建安真徳秀又剟取經傳子史之<lb/>
言以填實之各因其言以推廣其義名曰大學衍義獻<lb/>
之時君以端出治之本以立為治之則將以垂之後世<lb/>
<pb n="KR3a0080_WYG_000-6a"/>
以為君天下者之律令格式也然其所衍者止於格物<lb/>
致知誠意正心脩身齊家葢即人君所切近者而言欲<lb/>
其舉此而措之於國天下耳臣竊以謂儒者之學有體<lb/>
有用體雖本乎一理用則散於萬事要必析之極其精<lb/>
而不亂然後合之盡其大而無餘是以大學之教既舉<lb/>
其綱領之大復列其條目之詳而其條目之中又各有<lb/>
條理節目者焉其序不可亂其功不可闕闕其一功則<lb/>
少其一事欠其一節而不足以成其用之大而體之為<lb/>
<pb n="KR3a0080_WYG_000-6b"/>
體亦有所不全矣然用之所以為大者非合衆小又豈<lb/>
能以成之哉是知大也者小之積也譬則網焉網固不<lb/>
止乎一目然一目或解則網有不張譬則室焉室固不<lb/>
止乎一榱然一榱或虧則室有不具此臣所以不揆愚<lb/>
陋竊倣真氏所衍之義而於齊家之下又補以治國平<lb/>
天下之要也其為目凡十有二曰正朝廷<hi>其目六</hi>曰正百<lb/>
官<hi>其目十有一</hi>曰固邦本<hi>其目十/有一</hi>曰制國用<hi>其目十有一</hi>曰明禮<lb/>
樂<hi>其目六</hi>曰秩祭祀<hi>其目/七</hi>曰崇教化<hi>其目十/有一</hi>曰備規制<hi>其目</hi>
<pb n="KR3a0080_WYG_000-7a"/>
<hi>十有六</hi>曰慎刑憲<hi>其目十/有四</hi>曰嚴武備<hi>其目十/有六</hi>曰馭夷狄<hi>其目</hi>
<hi>九</hi>曰成功化<hi>其目一</hi>先其本而後末繇乎内以及外而終<lb/>
歸於聖神功化之極所以兼本末合内外以成夫全體<lb/>
大用之極功也真氏前書本之身家以達之天下臣為<lb/>
此編則又將以致夫治平之效以收夫格致誠正修齊<lb/>
之功因其所餘而推廣之補其畧以成其全故題其書<lb/>
曰大學衍義補云非敢並駕先賢以犯不韙之罪也臣<lb/>
嘗讀真氏之序有曰為人君者不可以不知大學為人<lb/>
<pb n="KR3a0080_WYG_000-7b"/>
臣者不可以不知大學而繼之以為人君而不知大學<lb/>
無以盡正君之法是葢就其本體而言爾若即其功用<lb/>
而究竟之君臣所當知者則固有在也粤自古昔聖賢<lb/>
為學之道帝王為治之序皆必先知而後行知之必明<lb/>
其義行之必舉其要是以欲行其要者必先知其義茍<lb/>
不知其義之所在安能得其要而行之哉故臣之此編<lb/>
始而學之則為格物致知之方終而行之則為治國平<lb/>
天下之要宫闕高深不出殿廷而得以知夫邑里邊鄙<lb/>
<pb n="KR3a0080_WYG_000-8a"/>
之情狀艸澤幽遐不履城闉而得以知夫朝廷官府之<lb/>
政務非獨舉其要資出治者以御世撫民之具亦所以<lb/>
明其義廣正君者以輔世澤民之術譬之毉書其前編<lb/>
則黄帝之素問越人之難經後編則張仲景金匱之論<lb/>
孫思邈千金之方一方可以療一證隨其方以己其疾<lb/>
惟所用之何如也前書主於理而此則主乎事真氏所<lb/>
述者雖皆前言徃事而實專主於啟發當代之君亦猶<lb/>
孔孟告魯衛齊梁之君而因以垂後世之訓臣之此編<lb/>
<pb n="KR3a0080_WYG_000-8b"/>
較之前書文雖不類意則貫通第文兼雅俗事雜儒吏<lb/>
其意葢主於衆人易曉而今日可行所引之事類多重<lb/>
復所修之辭不能雅馴弗暇計也臣遠方下士叨官禁<lb/>
近當先皇帝在御之日開經筵即綴班行之末親覩儒<lb/>
臣以真氏之書進講陛下毓徳青宫又見宫臣之執經<lb/>
者日以是書進焉臣於是時葢已有志於是既而出教<lb/>
大學暇日因採六經諸史百氏之闕也繕寫適完而陛<lb/>
下嗣登大寶葢若有待言者臣學不足以適用文不足<lb/>
<pb n="KR3a0080_WYG_000-9a"/>
以達意偶因所見而妄有所陳區區一得之愚固無足<lb/>
取而惓惓一念之忠儻為聖明所不棄焉未必無少補<lb/>
於初政之萬一臣濬謹序<lb/>
<pb n="KR3a0080_WYG_000-10a"/>
進大學衍義補表<lb/>
國子監掌監事禮部右侍郎臣丘濬誠惶誠懼稽首頓<lb/>
首上言伏以持世立教在六經而撮其要於大學明徳<lb/>
新民有八目而收其功於治平舉徳義而措之於事為<lb/>
酌古道而施之於今政衍先儒之餘義補聖治之極功<lb/>
惟知罄獻芹之誠罔暇顧續貂之誚原夫一經十傳乃<lb/>
聖人全體大用之書分為三綱八條實學者修己治人<lb/>
之要章句既有以大明聖藴衍義又所以上格君心書<lb/>
<pb n="KR3a0080_WYG_000-10b"/>
雖成於前朝道則行於今代惟太祖之建極嘗大書於<lb/>
殿壁之間暨列聖之紹基屢聽講於經筵之上既已致<lb/>
夫雍熈太和之治一皆本乎躬行心得之餘善推所為<lb/>
者固無俟乎盡言欲全其功者亦須補其闕畧竊觀衍<lb/>
義之四要尚遺治平之二條雖曰舉而措之為無難不<lb/>
若成而全之為盡善況有其體則有其用既成乎已當<lb/>
成乎人理固無一之可遺功豈有一之可闕善法不能<lb/>
以徒舉本末則貴乎兼該毎當繙閱之時輒起編劘之<lb/>
<pb n="KR3a0080_WYG_000-11a"/>
念顧一人之見聞有限而天下之事體多端居一室而<lb/>
料度乎四方據己私而折衷乎衆務亦固知其不可猶<lb/>
強為其所難是葢一念區區報國之忠抑亦平生孜孜<lb/>
為學之志是以頓忘下賤僣效前脩豈不知妄儗非倫<lb/>
竊亦欲薄陳所見念惟天下之大其本在於一身人心<lb/>
之微其用散於萬事一物有一物之用一方之宜所以<lb/>
化之者固本於身所以處之者各有其道事皆有理必<lb/>
事事皆得其宜人各有心須人人不拂所欲伊欲處之適<lb/>
<pb n="KR3a0080_WYG_000-11b"/>
當其可必先講之務盡其詳攷古以證今隨時而應用<lb/>
積小以成其大補偏以足其全鉅細精粗而曲折周詳<lb/>
前後左右而均齊方正於以衍治國平均天下之義用<lb/>
以収格致誠正脩齊之功舉本末而有始有終合内外<lb/>
而無餘無欠期必底於聖神功化之極庶以見夫大學<lb/>
體用之全體例悉凖於前書楷範用垂於後學稽聖經<lb/>
訂賢傳剟取無遺紀善行述嘉言蒐求罔棄附以管中<lb/>
之所見覬於日下之可行俯竭涓塵之微仰禆海嶽之<lb/>
<pb n="KR3a0080_WYG_000-12a"/>
大兹葢伏遇皇帝陛下睿智有臨剛明不惑學古訓而<lb/>
獲大道慎儉徳以懐永圖蚤毓徳於青宫服膺大訓時<lb/>
潜心於黄卷玩味聖經開導盡忠益之言體騐極擴充之<lb/>
力每躬行而實踐恒日就以月將仁孝之徳孚於宫闈<lb/>
元良之聲播於函夏一旦承天而踐阼萬邦仰徳以歸<lb/>
心大志夙成適符漢宣登極之歳小毖求助肇周成訪<lb/>
落之心首深究於大猷亟恢𢎞於至治凡新政之大有<lb/>
建置皆舊學之素所講明廣充格致誠正之功用臻脩<lb/>
<pb n="KR3a0080_WYG_000-12b"/>
齊治平之效太平之治端可計日而待也臣濬下愚陋<lb/>
質荒陬孤生生世無寸長頗留心於扶世讀書有一得<lb/>
輙妄意以著書固非虞卿之窮愁亦匪真氏之去位猥<lb/>
以官居三品慚厚禄以何裨年近七旬惜餘齡之無幾<lb/>
一年仕宦不出國門六轉官階皆司文墨莫試涖政臨<lb/>
民之技徒懐愛君憂國之心竭平生之精力始克成編<lb/>
恐無用之陳言終將覆瓿幸際朝廷更化中外肅清總<lb/>
攬權綱一新政務儻得徹九重之聽取以備乙夜之觀<lb/>
<pb n="KR3a0080_WYG_000-13a"/>
采於十百之中用其二三之策未必無補於當世亦或<lb/>
有取於後人民物於是乎一新世道兹焉乎復古好所<lb/>
好惡所惡一人永子育乎兆民賢其賢親其親四海咸<lb/>
尊戴於萬世臣干冒天威無任激切屏營之至臣所撰<lb/>
到大學衍義補一百六十卷補前書一卷并目録三卷<lb/>
共成四十帙謹奉表隨進以聞成化二十三年十一月<lb/>
十八日國子監掌監事禮部右侍郎臣丘濬謹上表<lb/>
<pb n="KR3a0080_WYG_000-14a"/>
欽定四庫全書<lb/>
　太學衍義補卷首<lb/>
　　　　　　　　　　　　　　明　丘濬　撰<lb/>
　誠意正心之要<lb/>
　　審幾㣲<hi>補</hi>
　　　　臣按宋儒真徳秀大學衍義於誠意正心之要立<lb/>
　　　　為二目曰崇敬畏曰戒逸欲其於誠意正心之事<lb/>
　　　　蓋云備矣然臣讀朱熹誠意章解竊有見於審幾<lb/>
<pb n="KR3a0080_WYG_000-14b"/>
　　　　之一言葢天下之理二善與惡而已矣善者天<lb/>
　　　　理之本然惡者人欲之邪穢所謂崇敬畏者存<lb/>
　　　　天理之謂也戒逸欲者遏人欲之謂也然用功<lb/>
　　　　於事為之著不若審察於幾㣲之初尤易為力<lb/>
　　　　焉臣不揆愚陋竊原朱氏之意補審幾㣲一節<lb/>
　　　　於二目之後極知僭踰無所逃罪然一得之愚<lb/>
　　　　或有可取謹剟諸書之言有及於幾微者于左<lb/>
　　謹理欲之初分<lb/>
<pb n="KR3a0080_WYG_000-15a"/>
大學曰所謂誠其意者毋自欺也如惡惡臭如好好色<lb/>
此之謂自謙故君子必慎其獨也<hi>謙讀為慊</hi>
　朱熹曰誠其意者自修之首也毋者禁止之辭自欺<lb/>
　云者知為善以去惡而心之所發有未實也謙快也<lb/>
　足也獨者人所不知而已所獨知之地也言欲自修<lb/>
　者知為善以去其惡則當實用其力而禁止其自欺<lb/>
　使其惡惡則如惡惡臭好善則如好好色皆務决去<lb/>
　而求必得之以自快足於己不可徒茍且以徇外而<lb/>
<pb n="KR3a0080_WYG_000-15b"/>
　為人也然其實與不實葢有他人所不及知而已獨<lb/>
　知之者故必謹之於此以審其幾焉<lb/>
　　臣按誠意一章乃大學一書自修之首而慎獨一<lb/>
　　言又誠意一章用功之始章句謂謹之於此以審<lb/>
　　其幾所謂此者指獨而言也獨者人所不知而己<lb/>
　　所獨知之地也葢以學者用功於致知之際則固<lb/>
　　己知其心之所發有善有惡矣亦固己知其善之<lb/>
　　當為而惡之當去矣然其一念始發於心須臾之<lb/>
<pb n="KR3a0080_WYG_000-16a"/>
　　頃端緒之初有實焉有不實焉葢有他人所不及<lb/>
　　知而己所獨知者是則所謂獨也是乃人心念慮<lb/>
　　初萌動之端善惡誠偽所由分之始甚細微而幽<lb/>
　　隠也學者必審察於斯以實為善而去惡譬如人<lb/>
　　之行路於其分岐之處舉足不差自此而行必由<lb/>
　　乎正道否則差毫釐而繆千里矣大學釋誠意指<lb/>
　　出慎獨一言示萬世學者以誠意之方章句論慎<lb/>
　　獨指出幾之一言示萬世學者以慎獨之要人能<lb/>
<pb n="KR3a0080_WYG_000-16b"/>
　　於此幾微之初致審察之力體認真的發端不差<lb/>
　　則大學一書所謂八條目者皆將為己有矣不然<lb/>
　　頭緒茫茫竟無下手之處各隨所至而用功待其<lb/>
　　既著而致力則亦泛而不切勞而少效矣臣謹補<lb/>
　　入審幾㣲一節以為九重獻伏惟宫闈深邃之中<lb/>
　　心氣清明之際澄神定慮反已静觀察天理人欲<lb/>
　　之分致擴充遏絶之力則敬畏於是乎崇逸欲於<lb/>
　　是乎戒由是以制事由是以用人由是以臨民堯<lb/>
<pb n="KR3a0080_WYG_000-17a"/>
　　舜之君復見於今泰和之治不在於古矣臣不勝<lb/>
　　惓惓<lb/>
中庸曰莫見乎隠莫顯乎㣲故君子慎其獨也<lb/>
　朱熹曰幽暗之中細㣲之事跡雖未形而幾則已動<lb/>
　人雖不知而己獨知之則是天下之事無有著見明<lb/>
　顯而過於此者是以君子既常戒懼而於此尤加謹<lb/>
　焉所以遏人欲於將萌而不使其潛滋暗長於隠㣲<lb/>
　之中以至離道之逺也<lb/>
<pb n="KR3a0080_WYG_000-17b"/>
　　臣按大學中庸二書皆以慎獨為言朱氏章句於<lb/>
　　大學慎獨曰審其幾中庸慎獨曰幾則已動先儒<lb/>
　　謂一幾字是喫𦂳為人處也夫所謂獨者豈出於<lb/>
　　隠微之外哉隠微是人之所不睹不聞而我所獨<lb/>
　　睹獨聞之處也向也戒懼乎己之所不睹不聞是<lb/>
　　時猶未有其幾也雖有其幾未動也今則人雖不<lb/>
　　睹不聞而己則有所睹有所聞矣己所獨睹獨聞<lb/>
　　者豈非其幾乎幾己動矣而人猶未之知人雖未<lb/>
<pb n="KR3a0080_WYG_000-18a"/>
　　知而我已知之則固己甚見而甚顯矣此正善惡<lb/>
　　之幾也於其幾動之處而致其謹焉戒慎乎其所<lb/>
　　初睹恐懼乎其所初聞方其欲動不動之間已萌<lb/>
　　始萌之際審而别之去其惡而存其善慎而守之<lb/>
　　必使吾方寸之間念慮之際絶無一毫人欲之萌<lb/>
　　而純乎義理之發則道不須臾離於我矣<lb/>
易曰幾者動之㣲吉之先見者也<hi>漢書吉之之間有凶字今從之</hi>
　程頥曰所謂幾者始動之㣲也吉凶之端可先見而<lb/>
<pb n="KR3a0080_WYG_000-18b"/>
　未著者也<lb/>
　　臣按大易幾者動之㣲一言乃萬世訓幾字之始<lb/>
　　葢事理之在人心有動有静静則未形也動則已<lb/>
　　形也幾則是動而未形在乎有無之間最㣲細而<lb/>
　　難見故曰動之㣲雖動而未離於静㣲而未至於<lb/>
　　著者也此是人心理欲初分之處吉凶先見之兆<lb/>
　　先儒所謂萬事根源日用第一親切工夫者此也<lb/>
　　大舜精以察之顔子有不善未嘗不知皆於此著<lb/>
<pb n="KR3a0080_WYG_000-19a"/>
　　力焉方其一念初萌之始即豫有以知其善惡之<lb/>
　　幾知其為善也善者吉之兆斷乎可為則為之必<lb/>
　　果知其為惡也惡者凶之兆斷乎不可為則去之<lb/>
　　不疑則其所存所行皆善而無惡而推之天下國<lb/>
　　家成事務而立治功罔有所失矣<lb/>
孟子曰惻隠之心仁之端也羞惡之心義之端也辭讓<lb/>
之心禮之端也是非之心智之端也凡有四端於我者<lb/>
知皆擴而充之矣若火之始然泉之始達茍能充之足<lb/>
<pb n="KR3a0080_WYG_000-19b"/>
以保四海<lb/>
　朱熹曰惻隠羞惡辭讓是非情也仁義禮智性也端<lb/>
　緒也因其情之發而性之本然可得而見猶有物在<lb/>
　中而緒見於外也四端在我隨處發見即此推廣而<lb/>
　充滿其本然之量則其日新又新將有不能自已者<lb/>
　矣<lb/>
　又曰四端是始發處端訓始字尤切如發端履端開<lb/>
　端之類皆始也凡有四端若火始然泉始達始然便<lb/>
<pb n="KR3a0080_WYG_000-20a"/>
　是火之端始達便是水之端<lb/>
　　臣按人心初動處便有善惡之分然人心本善終<lb/>
　　是善念先生少涉於情然後方有惡念耳是以見<lb/>
　　孺子入井者即有怵惕之心見人䝉不潔者即有<lb/>
　　憎惡之心二者皆是情也而實由乎其中有仁義<lb/>
　　之性故其始初端緒發見於外自然如此也四端<lb/>
　　在人者隨處發見人能因其發念之始幾㣲纔見<lb/>
　　端緒畧露即加研審體察以知此念是仁此念是<lb/>
<pb n="KR3a0080_WYG_000-20b"/>
　　義此念是禮或是智於是擴而充之由惻隠之端<lb/>
　　而充之以為不忍人之仁由羞惡之端而充之以<lb/>
　　為不勝用之義與夫辭讓是非皆然則凡所為者<lb/>
　　溥博淵泉而時出之矣孟子所謂端與大易所謂<lb/>
　　幾皆是念慮初生之處但易兼言善惡孟子就性<lb/>
　　善處言爾是故幾在乎審端在乎知既知矣又在<lb/>
　　乎能擴而充之知而不充則是徒知而已然非知<lb/>
　　之於先又曷以知其為善端而充之哉此君子所<lb/>
<pb n="KR3a0080_WYG_000-21a"/>
　　以貴乎窮理也<lb/>
通書曰幾善惡又曰動而未形有無之間者幾也<lb/>
又曰不思則不能通㣲不睿則不能無不通是則無不<lb/>
通生於通㣲通㣲生於思故思者聖功之本而吉凶之<lb/>
機也<lb/>
　朱熹曰幾者動之㣲善惡之所由分也葢動於人心<lb/>
　之㣲則天理固當發見而人欲亦已萌乎其間矣或<lb/>
　問幾如何是動静之間曰似有而未有之時在人識<lb/>
<pb n="KR3a0080_WYG_000-21b"/>
　之爾<lb/>
　又曰一念起處萬事根源尤更𦂳切<lb/>
　又曰幾有善惡之分於此之時宜常窮察識得是非<lb/>
　其初乃毫忽之㣲至其窮察之久漸見充越之大天<lb/>
　然有箇道理開裂在這裏此幾㣲之决善惡之分也<lb/>
　若於此分明則物格而知至知至而意誠意誠而心<lb/>
　正身修家齊國治天下平自己不得止不住<lb/>
　又曰幾是動之㣲是欲動未動之間便有善惡須就<lb/>
<pb n="KR3a0080_WYG_000-22a"/>
　這處理㑹若至於發著之甚則亦不濟事矣所以聖<lb/>
　賢説戒慎乎其所不睹恐懼乎其所不聞又説慎其<lb/>
　獨都是要就這幾㣲處理㑹幾㣲之際大是切要<lb/>
　又曰㣲動之初是非善惡於此可見一念之生不是<lb/>
　善便是惡<lb/>
　又曰幾㣲之間善者便是天理惡者便是人欲纔覺<lb/>
　如此存其善去其惡可也<lb/>
　又曰周子極力説箇幾字儘有警發人處近則公私<lb/>
<pb n="KR3a0080_WYG_000-22b"/>
　邪正逺則廢興存亡只於此處看破便斡轉了此是<lb/>
　日用第一親切工夫精粗隠顯一時穿透堯舜所謂<lb/>
　惟精惟一孔子所謂克己復禮便是此事食芹而美<lb/>
　甚欲獻之吾君<lb/>
　又曰天理人欲之分只争這些子故周子只管說幾<lb/>
　字然辨之不可不早故横渠每説豫字<lb/>
　　臣按宋儒周惇頤因易幾者動之㣲一言而著之<lb/>
　　通書者為詳朱熹因周氏之言而發明之者尤為<lb/>
<pb n="KR3a0080_WYG_000-23a"/>
　　透徹即此數説觀之則幾之義無餘藴矣至其用<lb/>
　　功之要則惇頤所謂思張載所謂豫熹於大學章<lb/>
　　句所謂審者尤為著力處也誠能於其獨知之地<lb/>
　　察其端緒之㣲而分别之擴充其善而遏絶其惡<lb/>
　　則治平之本於是乎立作聖之功於是乎在矣<lb/>
　　　　以上謹理欲之初分<lb/>
　　審幾㣲<lb/>
　　　察事幾之萌動<lb/>
<pb n="KR3a0080_WYG_000-23b"/>
易曰夫易聖人之所以極深而研<hi>研猶審也</hi>幾也惟深也故<lb/>
能通天下之志惟幾也故能成天下之務<lb/>
　　臣按周易此言雖為易書而發然於人君圖治之<lb/>
　　道實切要焉葢事幾之在天下無處無之而在人<lb/>
　　君者一日二日之間其多乃盈於萬是所以研審<lb/>
　　其幾㣲之兆以成天下之務者豈他可比哉先儒<lb/>
　　朱熹謂深就心上説幾就事上説深在心甚𤣥奥<lb/>
　　幾在事半㣲半顯請即君身言之人君一心淵奥<lb/>
<pb n="KR3a0080_WYG_000-24a"/>
　　静深誠有不可測者然其中事事皆備焉事之具<lb/>
　　也各有其理事之發也必有其端人君誠能於其<lb/>
　　方動未形之初察於有無之間審於隠顯之際端<lb/>
　　倪始露豫致其研究之功萌芽始生即加夫審察<lb/>
　　之力由是以釐天下之務御天下之人應天下之<lb/>
　　變審察於其先圖謀於其易天下之務豈有難成<lb/>
　　也哉<lb/>
知幾其神乎君子上交不諂下交不瀆其知幾乎<lb/>
<pb n="KR3a0080_WYG_000-24b"/>
　程頤曰見事之幾㣲者其神妙矣乎君子上交不至<lb/>
　於諂下交不至於瀆者葢知幾也不知幾則至於過<lb/>
　而不已交於上以恭巽故過則為諂交於下以和易<lb/>
　故過則為瀆君子見於幾㣲故不至於過也所謂幾<lb/>
　者始動之㣲也吉凶之端可先見而未著者也<lb/>
　　臣按先儒朱熹謂事未至而空言其理也易見事<lb/>
　　已至而理之顯然者亦易見惟事之方萌而動之<lb/>
　　㣲處此最難見噫此知幾者所以惟神明不測者<lb/>
<pb n="KR3a0080_WYG_000-25a"/>
　　能之也歟君子交於上則不諂所以不諂者知諂<lb/>
　　之流弊必至於屈辱也交於下則不瀆所以不瀆<lb/>
　　者知瀆之末流必至於欺侮也故於其初動未形<lb/>
　　之時而審之則知上交者不可諂下交者不可瀆<lb/>
　　也在人君者雖無上交然人臣有諂諛之態則於<lb/>
　　其初見之始即抑絶之不待其著見也至於交接<lb/>
　　臣下之際尤當嚴重稍有一毫狎瀆之意則己毅<lb/>
　　然戒絶之是亦知幾者矣<lb/>
<pb n="KR3a0080_WYG_000-25b"/>
君子見幾而作不俟終日易曰介于石不終日貞吉介<lb/>
如石焉寧用終日斷可識矣君子知㣲知彰知柔知剛<lb/>
萬夫之望<lb/>
　程頤曰君子明哲見事之幾㣲故能其介如石其守<lb/>
　既堅則不惑而明見幾而動豈俟終日也斷别也其<lb/>
　判别可見矣㣲與彰柔與剛相對者也君子見㣲則<lb/>
　知彰矣見柔則知剛矣知幾如是衆所仰也故曰萬<lb/>
　夫之望<lb/>
<pb n="KR3a0080_WYG_000-26a"/>
　胡寅曰隂陽之運天地之化物理人事之始終皆自<lb/>
　茫忽毫釐至於不可禦故修德者矜細行圖治者憂<lb/>
　未然堯舜君臣反覆警省未嘗不以幾為戒故折句<lb/>
　萌則百尋之木不能成矣忽蟻穴則千丈之隄不能<lb/>
　固矣君子所以貴於見幾而作也<lb/>
　　臣按天下之事莫不有幾惟其知之豫也然後能<lb/>
　　戒之於早而不至於暴著而不可遏茍在己者見<lb/>
　　道有未明立志有不堅臨事而不暇致思雖思而<lb/>
<pb n="KR3a0080_WYG_000-26b"/>
　　不能審處故幾未至也則暗昧而不知幾既見也<lb/>
　　則遲疑而不决是以君子貴乎明哲而定静明哲<lb/>
　　則中心無所惑而灼有所見於善惡未分之初定<lb/>
　　静則外物不能動而確有所守於是非初分之際<lb/>
　　見㣲而知其彰不待其昭著也見柔而知其剛不<lb/>
　　待其堅凝也所以然者亦惟在乎格物以致其知<lb/>
　　知止而后有定定而静静而安安而慮慮而至於<lb/>
　　能得如此則無不知之幾不俟終日而判斷矣然<lb/>
<pb n="KR3a0080_WYG_000-27a"/>
　　此非特可為萬夫之望則雖如神之聖殆亦可幾<lb/>
　　也乎<lb/>
象曰天與水違行訟君子以作事謀始<lb/>
　程頤曰天上水下相違而行二體違戾訟之由也若<lb/>
　上下相順訟何由興君子觀象知人情有爭訟之道<lb/>
　故凡所作事必謀其始<lb/>
　朱熹曰作事謀始訟端絶矣<lb/>
　項安世曰乾陽生於坎水坎水生於天一乾坎本同<lb/>
<pb n="KR3a0080_WYG_000-27b"/>
　氣而生者也一動之後相背而行遂有天淵之隔由<lb/>
　是觀之天下之事不可以細㣲而不謹也不可以親<lb/>
　暱而不敬也禍亂之端夫豈在大曹劉共飯地分於<lb/>
　七箸之間蘇史滅宗忿起於笑談之頃謀始之誨豈<lb/>
　不深切著明乎<lb/>
　都潔曰天為三才之始水為五行之始君子法之作<lb/>
　事謀始<lb/>
　　臣按先儒謂天左旋而水東注違行也作事至於<lb/>
<pb n="KR3a0080_WYG_000-28a"/>
　　違行而後謀之則無及矣是故君子體易之象凡<lb/>
　　有興作必謀其始焉何則理在天地間大中至正<lb/>
　　無有偏枉從之而行則上下相順違之而行則彼<lb/>
　　此交逆是以君子一言之將發也一行之將動也<lb/>
　　一事功之將施行也則反之於己體之於人揆之<lb/>
　　於心繹之於理順乎逆乎順則徐為之逆則亟止<lb/>
　　之不待發於聲徴於色見於施為以作過取愆啓<lb/>
　　争搆訟而貽異時之悔是則所謂謀始也謀之又<lb/>
<pb n="KR3a0080_WYG_000-28b"/>
　　謀必事於理不相悖人與我不相妨前與後不相<lb/>
　　衡决上與下不相齟齬然後作之則所行者無違<lb/>
　　背之事矣事無違行則凡所云為舉錯者皆合於<lb/>
　　天理順於人心又安有紛紛之口語狺狺之訟言<lb/>
　　乎或曰興訟搆獄官府之事也朝廷之於民直驅<lb/>
　　之而已彼將誰訟乎吁上之於下勢不同而理同<lb/>
　　下之於上不敢言而敢怒民之訟於心也甚於其<lb/>
　　訟於口也民之訟於天也甚於其訟於官也仁智<lb/>
<pb n="KR3a0080_WYG_000-29a"/>
　　之君誠畏天譴畏民怒凡有興作惡可不謀於始<lb/>
　　乎<lb/>
虞書兢兢業業一日二日萬幾<lb/>
　蔡沈曰幾㣲也易曰惟幾也故能成天下之務葢禍<lb/>
　亂之幾藏於細㣲而非常人之所豫見及其著也則<lb/>
　雖智者不能善其後故聖人於幾則兢業以圖之所<lb/>
　謂圖難於其易為大於其細者此也一日二日者言<lb/>
　其日之至淺萬幾者言其幾事之至多也葢一日二<lb/>
<pb n="KR3a0080_WYG_000-29b"/>
　日之間事幾之來且至萬焉是可一日而縱欲乎<lb/>
　　臣按天下之事必有所始其始也則甚細㣲而難<lb/>
　　見焉是之謂幾非但禍亂有其幾也而凡天下萬<lb/>
　　事萬物莫不有焉人君於其幾而審之事之未來<lb/>
　　而豫有以知其所將然事之將來而豫有以知其<lb/>
　　所必然於其幾㣲之始致其審察之功果善歟則<lb/>
　　推而大之果惡歟則遏而絶之則善端於是而擴<lb/>
　　充惡念於是乎消殄逸欲無自而生禍亂無由而<lb/>
<pb n="KR3a0080_WYG_000-30a"/>
　　起夫如是吾身之不修國家之不治理未之有也<lb/>
　　茍不先審其㣲待其暴著而後致力焉則亦無及<lb/>
　　矣此古之帝王所以兢兢業業致審於萬事幾㣲<lb/>
　　之初也歟<lb/>
禹曰都帝慎乃在位帝曰俞禹曰安汝止惟幾惟康<lb/>
　蔡沈曰天位惟艱一念不謹或以貽四海之憂一日<lb/>
　不謹或以致千百年之患帝深然之而禹又推其所<lb/>
　以謹在位之意曰安汝止也止者心之所止也安之<lb/>
<pb n="KR3a0080_WYG_000-30b"/>
　云者順適乎道心之正而不陷於人欲之危也惟幾<lb/>
　所以審其事之發惟康所以省其事之安<lb/>
　　臣按幾者動之㣲動者幾之著方其静而未動也<lb/>
　　未有幾也幾既動而後事始萌由是漸見於形象<lb/>
　　而事成焉茍於幾㣲之初不知所審而欲其事為<lb/>
　　之著得其安妥難矣臣愚以為惟幾者又惟康之<lb/>
　　本也人君慎其在位而必欲得其庶事之康非審<lb/>
　　於事幾發動之初曷由得哉<lb/>
<pb n="KR3a0080_WYG_000-31a"/>
帝庸作歌曰勑天之命惟時惟幾<lb/>
　蔡沈曰勑戒勑也幾事之㣲也惟時者無時而不戒<lb/>
　勑也惟幾者無事而不戒勑也葢天命無常理亂安<lb/>
　危相為倚伏今雖治定功成禮備樂和然頃刻謹畏<lb/>
　之不存則怠荒之所自起毫髪幾㣲之不察則禍患<lb/>
　之所自生不可不戒也<lb/>
　　臣按此章帝舜將欲作歌而先述其所以歌之意<lb/>
　　也歌之序意在乎戒天命而謹時幾時以天時言<lb/>
<pb n="KR3a0080_WYG_000-31b"/>
　　幾以人事言無一時而不戒勑以無一時而非天<lb/>
　　命之所寓也無一事而不戒勑以無一事而非天<lb/>
　　命之所存也然謂之事可也而謂之幾者何哉先<lb/>
　　儒謂幾者事之㣲也方其事之始萌欲動未動之<lb/>
　　際方是之時善惡之形未分也而豫察其联兆是<lb/>
　　非之情未著也而豫審其幾㣲毫末方起已存戒<lb/>
　　謹之心萌芽始茁己致防範之意不待其滋長顯<lb/>
　　露而後圖之也古之帝王所以戒勑天命也如此<lb/>
<pb n="KR3a0080_WYG_000-32a"/>
　　其至所以禍亂不興而永保天命也歟後世人主<lb/>
　　不知戒勑天命故雖事幾暴著猶不知省及至禍<lb/>
　　機激發始思所以圖之亦末如之何矣噫幾之一<lb/>
　　言虞廷君臣累累言之是誠萬世人君勑天命保<lb/>
　　至治之樞要也惟明主留意<lb/>
周書嗣若功王乃初服嗚呼若生子㒺不在厥初生自<lb/>
貽哲命今天其命哲命吉凶命厯年知今我初服宅新<lb/>
邑肆惟王其疾敬德<lb/>
<pb n="KR3a0080_WYG_000-32b"/>
　朱熹曰王之初服不可不謹其習猶子之初生不可<lb/>
　不慎其初所敎葢習于上則智習于下則愚矣故今<lb/>
　天命正在初服之時敬德則哲則吉則厯年不敬則<lb/>
　愚則凶則短折也<lb/>
　蔡沈曰嗣其有功者謂繼其能敬德而厯年者也况<lb/>
　王乃新邑初政服行敎化之始乎又歎息言王之初<lb/>
　服若生子無不在於初生習為善則善矣自貽其哲<lb/>
　命為政之道亦猶是也<lb/>
<pb n="KR3a0080_WYG_000-33a"/>
　陳櫟曰明哲之性與生俱生初生之時習於善則明<lb/>
　可作哲習於惡則靡哲不愚哲則為天所命愚則天<lb/>
　不命焉是自貽哲命如所謂自求多福此所謂無不<lb/>
　在其初生時自貽哲命者王之初服亦猶是也王乃<lb/>
　初服之時天命之或吉或凶判於此王德之或敬或<lb/>
　否判於此敬則能祈天永命不敬則不能祈天永命<lb/>
　召公欲王乘此一初之機而疾敬德疾之云者欲其<lb/>
　乘此機而速勉之有今㒺後之謂也<lb/>
<pb n="KR3a0080_WYG_000-33b"/>
　　臣按天下之事莫不有其初家之立敎在子生之<lb/>
　　初國之端本在君立之初葢事必有所從起之處<lb/>
　　於所從起之處而豫為之區處則本原正而支𣲖<lb/>
　　順矣所從起之處即所謂初也有一事即有一初<lb/>
　　是以周公告成王以宅新邑為服行敎化之初也<lb/>
　　雖然豈但宅邑一事哉周公偶因所遭以告其君<lb/>
　　耳是故人君知事之皆必有其初也於其所服行<lb/>
　　之始而審其所發動之幾當其端緒肇啓之時豫<lb/>
<pb n="KR3a0080_WYG_000-34a"/>
　　為終竟據守之地即其始以占其終即其㣲而究<lb/>
　　其著即其近以慮其逺即其易以圖其難兢兢焉<lb/>
　　惟德之是敬汲汲焉惟日之不足是則所以自貽<lb/>
　　厥命者於德為明哲於事為吉祥在身有夀考之<lb/>
　　徴在國有過厯之祚孰謂人君為治不本於一初<lb/>
　　而其所以謹於其初者又豈外於一敬哉<lb/>
詩鶴鳴首章曰鶴鳴于九皋聲聞于野又曰鶴鳴于九<lb/>
皋聲聞于天<lb/>
<pb n="KR3a0080_WYG_000-34b"/>
　朱熹曰鶴之鳴髙亮聞八九里皋澤中水溢出所為<lb/>
　坎從外數至九喻深逺也鶴鳴于九皋而聲聞于野<lb/>
　言誠之不可揜也<lb/>
　　臣按本朝學士朱善曰知誠之不可揜則知念慮<lb/>
　　方萌而鬼神已知形迹欲掩而肺肝已見所以不<lb/>
　　可無誠身之功也臣以是知天下萬事萬物之理<lb/>
　　不出乎一誠誠者何實理也實有是形則實有是<lb/>
　　影實有是器則實有是聲如此詩言鶴之鳴也在<lb/>
<pb n="KR3a0080_WYG_000-35a"/>
　　乎九折之澤至深至逺之處而其聲也乃聞於郊<lb/>
　　野虚空至髙至大之間如人之有為也在乎幽深<lb/>
　　隠僻之地宜若人不知矣然其發揚昭著於外者<lb/>
　　乃無逺而不至焉是何也有是實事於中則有是<lb/>
　　實聲於外誠之不可揜也世之人主每於深宫之<lb/>
　　中有所施為亦自知其理之非也不勝其私欲之<lb/>
　　蔽乃至冒昧為之遮藏引避惟恐事情之彰聞戒<lb/>
　　左右之漏泄忌言者之諷諫申之以切戒禁之以<lb/>
<pb n="KR3a0080_WYG_000-35b"/>
　　嚴刑卒不能使之不昭灼者此葢實理之自然不<lb/>
　　得不然如鶴鳴而聲自聞也嗟乎天下之事有可<lb/>
　　為者有不可為者可為者必可言也不可言者必<lb/>
　　不可為也可為而不可言則非可為者矣人君於<lb/>
　　此凡其一念之興幾㣲方動則必反思於心曰吾<lb/>
　　之為此事可以對人言否乎可以與人言則為之<lb/>
　　不可與人言則不為則所為者無非可言之事若<lb/>
　　然則吾所為者惟恐人傳播之不逺矣尚何事於<lb/>
<pb n="KR3a0080_WYG_000-36a"/>
　　箝人口而罪人之議已也哉<lb/>
禮記曰禮之敎化也㣲其止邪也於未形使人日徙善<lb/>
逺罪而不自知也是以先王隆之也易曰君子慎始差<lb/>
若毫釐繆以千里此之謂也<hi>引易今經文無之</hi>
　葉夢得曰㣲者形而未大也敎以使人傚化以使人<lb/>
　遷故從善而不自知未形者有形之兆也止邪於將<lb/>
　兆則人知舍彼以就此故逺罪而不自知<lb/>
　吳澂曰禮之導人為善每在善幾方動之初其禁人<lb/>
<pb n="KR3a0080_WYG_000-36b"/>
　為惡亦在惡幾未見之時非若其他法令刑罰之屬<lb/>
　待其顯見而後勸率懲遏之也又引易以證之始謂<lb/>
　其初未顯未見之時慎謂宜及此時以禮導其善防<lb/>
　其惡不可失此幾也儻或不然不於其始而敎之止<lb/>
　之其差雖若毫髮之近至於既顯既見而後敎之止<lb/>
　之則難為力其繆乃有千里之逺言其繆甚大也<lb/>
　　臣按先王為治而必隆重於禮者葢以禮為敎化<lb/>
　　之本所以遏民惡念而啓其善端約之於仁義道<lb/>
<pb n="KR3a0080_WYG_000-37a"/>
　　德之中而使其不蕩於規制法度之外以至於犯<lb/>
　　戒令罹刑憲焉自有不知其所以然而然者矣則<lb/>
　　其為敎化也不亦㣲乎㣲者幾之初動未大者也<lb/>
　　君子於其幾㣲方動未形之始而慎之慎之何如<lb/>
　　亦隆禮而已矣是故知男女之有欲也則制婚禮<lb/>
　　以止其淫辟之行於情竇未開之先知飲食之易<lb/>
　　爭也則制鄉飲以止其爭鬭之獄於朶頤未動之<lb/>
　　始制喪祭之禮以止其倍死忘生之念於哭臨奠<lb/>
<pb n="KR3a0080_WYG_000-37b"/>
　　獻之際制聘覲之禮以止其倍畔侵陵之患於玊<lb/>
　　帛俎豆之間是皆不待欲動情勝之時而自有潛<lb/>
　　銷速化之妙縱有過差不逺而復尚何差繆而至<lb/>
　　於千里之遼絶乎<lb/>
子曰不曰如之何如之何者吾末如之何也已矣<lb/>
　朱熹曰如之何如之何者熟思而審處之辭也不如<lb/>
　是而妄行雖聖人亦無如之何矣<lb/>
　　臣按先儒有言善為天下國家者謹於㣲而已矣<lb/>
<pb n="KR3a0080_WYG_000-38a"/>
　　謹㣲之道在於能思是以欲興一念作一事取一<lb/>
　　物用一人必於未行之先欲作之始反之於心反<lb/>
　　覆紬繹至再至三慮其有意外之變恐其有必至<lb/>
　　之憂如何而處之則可以盡善如何而處之則可<lb/>
　　以無弊如何而處之則可以善後而久逺皆於念<lb/>
　　慮初萌之先事幾未著之始思之必極其熟處之<lb/>
　　必極其審然後行之如此則不至於倒行逆施而<lb/>
　　收萬全之功矣茍為不然率意妄行徒取一時之<lb/>
<pb n="KR3a0080_WYG_000-38b"/>
　　快而不為異日之圖一旦馴致於覆敗禍亂無可<lb/>
　　奈何之地雖聖人亦將奈之何哉是故君子之行<lb/>
　　事也欲防㣲而杜漸必熟思而審處<lb/>
司馬光曰書曰一日二日萬幾何謂萬幾幾之為言㣲<lb/>
也言戒懼萬事之㣲也夫水之㣲也捧土可塞及其盛<lb/>
也漂木石沒丘陵火之㣲也勺水可滅及其盛也焦都<lb/>
邑燔山林故治之於㣲則用力寡而功多治之於盛則<lb/>
用力多而功寡是故聖帝明王皆銷患於未萌弭禍於<lb/>
<pb n="KR3a0080_WYG_000-39a"/>
未形天下隂被其德而莫知其所以然也又曰未然之<lb/>
言常見棄忽及其已然又無所及夫宴安怠惰肇荒淫<lb/>
之基竒巧珍玩發奢泰之端甘言悲詞啓僥倖之塗附<lb/>
耳屏語開讒賊之門不□名器導僭逼之源假借威福<lb/>
授陵奪之柄凡此六者其初甚㣲朝夕狎玩未覩其害<lb/>
日滋月益遂至深固比知而革之則用力百倍矣<lb/>
　　臣按宋仁宗時司馬光上五規其四曰重㣲其中<lb/>
　　引孔子告魯君之語謂昧爽夙興正其衣冠平旦<lb/>
<pb n="KR3a0080_WYG_000-39b"/>
　　視朝慮其危難一物失理亂亡之端以此思憂則<lb/>
　　憂可知矣葢人君惟不知憂也故不知所慮當夫<lb/>
　　安逸之時知有亂亡之禍則必憂之矣憂之則慮<lb/>
　　之慮之於無事之時而尋其端緒之所自起究其<lb/>
　　流弊之所必至如光所言之六事者觸類而長之<lb/>
　　隨機而應之逆料其未然之害逺探其將至之患<lb/>
　　千里之外如在目前百年之逺如在旦夕事事而<lb/>
　　思之惟恐一物之失理汲汲而已之惟恐須㬰之<lb/>
<pb n="KR3a0080_WYG_000-40a"/>
　　尚在不玩狎而因循不茍且而姑息惕然而常警<lb/>
　　於心毅然而必致其決凛然而深懼其危如此則<lb/>
　　修之於廟堂而德冒四海治之於今日而福流萬<lb/>
　　世誠有如光之所以期其君者尚何危難之有哉<lb/>
　　　　以上察事幾之萌動<lb/>
　　審幾㣲<lb/>
　　　防姦萌之漸長<lb/>
坤初六履霜堅氷至象曰履霜堅氷隂始凝也馴致其<lb/>
<pb n="KR3a0080_WYG_000-40b"/>
道至堅冰也文言曰積善之家必有餘慶積不善之家<lb/>
必有餘殃臣弑其君子弑其父非一朝一夕之故其所<lb/>
由來者漸矣由辯之不早辯也易曰履霜堅冰至葢言<lb/>
順也<hi>順當作慎</hi>
　程頤曰隂之始凝而為霜履霜則當知隂漸盛而至<lb/>
　堅冰矣猶小人始雖甚㣲不可使長長則至於盛也<lb/>
　义曰天下之事未有不由積而成家之所積者善則<lb/>
　福慶及於子孫所積不善則災殃流於後世其大至<lb/>
<pb n="KR3a0080_WYG_000-41a"/>
　於弑逆之禍皆因積累而至非朝夕所能成也明者<lb/>
　則知漸不可長小積成大辯之於早不使順長故天<lb/>
　下之惡無由而成乃知堅冰之戒也<lb/>
　　臣按辯之於早即所謂審㣲也坤卦此爻隂始生<lb/>
　　於下其端甚㣲而其勢必至於盛其象如人之初<lb/>
　　履霜也則知其為隂氣之凝夫隂氣之始凝也但<lb/>
　　結為㣲薄之霜耳馴而至於極盛且將為堅厚之<lb/>
　　冰焉大凡國家禍亂之變弑逆之故其原皆起於<lb/>
<pb n="KR3a0080_WYG_000-41b"/>
　　小人誠能辯之於早慎之於㣲㣲見其萌芽之生<lb/>
　　端緒之露即有以抑遏壅絶之不使其有滋長積<lb/>
　　累之漸以馴致夫深固堅牢之勢則用力少而禍<lb/>
　　亂不作矣聖人作易以此垂戒示人以扶陽抑隂<lb/>
　　之意葢陽為君子隂為小人小人之初用也未必<lb/>
　　見其有害然其質本隂柔用之之久馴致之禍有<lb/>
　　不能免者人君知其為小人也則於初進之際窺<lb/>
　　見其㣲即抑之黜之不使其日見親用則未萌之<lb/>
<pb n="KR3a0080_WYG_000-42a"/>
　　禍消矣夫然又安有權姦竊柄之禍佞倖蠱心之<lb/>
　　害哉<lb/>
大畜六四童牛之牿元吉<hi>童者未角之稱牿施横木於牛角以防其觸者也</hi>六<lb/>
五豶豕之牙吉<hi>攻其特而去之曰豶所以去其勢也</hi>
　程頤曰初居最下陽之㣲者㣲而畜之則易制猶童<lb/>
　牛而加牿大善而吉也葢人之惡止於初則易既盛<lb/>
　而後禁則扞格而難勝莫若止之於初也又曰豕剛<lb/>
　躁之物而牙為猛利若强制其牙則用力勞而不能<lb/>
<pb n="KR3a0080_WYG_000-42b"/>
　止其躁猛若豶去其勢則牙雖存而剛躁自止其用<lb/>
　如此所以吉也君子法豶豕之義知天下之惡不可<lb/>
　以力制也則察其機持其要塞絶其本原故不假刑<lb/>
　罰嚴峻而惡自止也<lb/>
　　臣按易之大畜此二爻誠人君制惡之要術也人<lb/>
　　君之於小人誠能察之於其㣲知其不可用制之<lb/>
　　於早使其不敢肆操之有要使彼自戢止則天下<lb/>
　　國家又安得有莽懿之禍覽節之患哉君子所以<lb/>
<pb n="KR3a0080_WYG_000-43a"/>
　　貴乎炳幾先也不然則無以知其為小人將馴致<lb/>
　　於權不可收勢不可遏之地矣可不戒哉<lb/>
姤初六繫于金柅<hi>柅止車之物止之以堅强之金柅</hi>貞吉<hi>静正則吉</hi>有攸徃<lb/>
見凶<hi>徃而進見之則凶</hi>羸豕孚蹢躅<hi>羸弱之豕中心之誠在乎蹢躅跳躑也</hi>
　程頤曰姤隂始生而將長之卦一隂生則長而漸盛<lb/>
　隂長則陽消小人道長也制之當於其㣲而未盛之<lb/>
　時君子小人異道小人雖㣲弱之時未嘗無害君子<lb/>
　之心防於㣲則無能為矣<lb/>
<pb n="KR3a0080_WYG_000-43b"/>
　又曰如李德裕處置近倖徒知其帖息畏伏而忽於<lb/>
　志不忘逞照察少不至則失其幾也<lb/>
　　臣按先儒有言豕方羸時力未能動然至誠在于<lb/>
　　蹢躅得伸則伸矣如唐武宗時李德裕為相君臣<lb/>
　　契合莫能間之近倖帖息畏伏誠若無能為者而<lb/>
　　不知其志在求逞也其後繼嗣重事卒定於其手<lb/>
　　而德裕逐矣幾㣲之間所當深察雖然易之言又<lb/>
　　不持為君子小人設也吾心天理人欲之幾亦若<lb/>
<pb n="KR3a0080_WYG_000-44a"/>
　　是焉人欲之萌葢有甚於羸豕之可畏者能於此<lb/>
　　而止之而不使其滋長則善矣臣愚以為吾心私<lb/>
　　欲竊伏之幾尤甚於小人帖息求逞之幾必先有<lb/>
　　以防乎已然後可以防乎人也此又卦爻言外之<lb/>
　　意<lb/>
詩小弁莫髙匪山莫浚匪泉君子無易由言耳屬于垣<lb/>
　朱熹曰山極髙矣而或陟其巔泉極深矣而或入其<lb/>
　底故君子不可易於其言恐耳屬于垣者有所觀望<lb/>
<pb n="KR3a0080_WYG_000-44b"/>
　左右而生讒譖也<lb/>
　吕祖謙曰唐德宗將廢太子而立舒王李泌諫之且<lb/>
　曰願陛下還宫勿露此意左右聞之將樹功於舒王<lb/>
　太子危矣此正君子無易由言耳屬于垣之謂也<lb/>
　　臣按李泌諌德宗曰勿露此意所謂此意之露即<lb/>
　　是幾㣲初動之處也意在言前又不但若詩所謂<lb/>
　　無易由言而已也小人非惟聽吾言之所發有所<lb/>
　　觀望而生讒譖亦且伺吾意之所向有所予奪而<lb/>
<pb n="KR3a0080_WYG_000-45a"/>
　　竊權柄是以人君於凡施為舉動如命官討罪之<lb/>
　　類皆當謹之於幾㣲之先不可輕露其意使小人<lb/>
　　得以窺測之茍或一露其幾則將有貪天功以為<lb/>
　　己私假上權以張己威樹功於人收恩於已者矣<lb/>
　　不獨如李泌所謂建儲一事也<lb/>
通鑑初命晉大夫魏斯趙籍韓䖍為諸侯<lb/>
　司馬光曰事未有不始於㣲而成於著聖人之慮逺<lb/>
　故能謹其㣲而治之衆人之識近故必待其著而後<lb/>
<pb n="KR3a0080_WYG_000-45b"/>
　救之治其㣲則用力寡而功多救其著則竭力而不<lb/>
　能及也<lb/>
　胡寅曰善為天下國家者謹於㣲而已矣卑宫惡服<lb/>
　慮侈汰也不遑暇食防逸豫也慄慄危懼戒驕溢也<lb/>
　動守憲度虞禍亂也不為嗜欲則娛樂之言無自進<lb/>
　不好功利則興作之計無自生嚬笑不茍誰敢矯假<lb/>
　八柄在己誰擅威福誠如是雖使六卿復起三家輩<lb/>
　作操<hi>曹操</hi>懿<hi>司馬/懿</hi>莽<hi>王/莽</hi>温<hi>朱温</hi>接踵於朝方且效忠宣力<lb/>
<pb n="KR3a0080_WYG_000-46a"/>
　之不暇而何有於他志是故韓趙魏之為諸侯孔子<lb/>
　所謂吾末如之何者人君監此亦謹於微而已矣<lb/>
　　臣按三晉欲剖分宗國非一日矣至是魏斯趙籍<lb/>
　　韓䖍始自裂土而南面焉周雖不命其能禁其自<lb/>
　　候哉原其所起之由先儒謂始自悼公委盟會於<lb/>
　　大夫平公受貨賂於崔杼荀躒出會三臣内叛隂<lb/>
　　凝冰堅垂及百年矣是以君子臨事貴於見幾作<lb/>
　　事貴於謀始為大於其細圖難於其易勿謂無害<lb/>
<pb n="KR3a0080_WYG_000-46b"/>
　　其禍將大勿謂無傷其禍將長<lb/>
　　　　以上防姦萌之漸長<lb/>
　　審幾微<lb/>
　　　炳治亂之幾先<lb/>
五子之歌曰怨豈在明不見是圖<lb/>
　　臣按蔡沈謂民心怨背豈待其彰著而後知之當<lb/>
　　於事幾未形之時而圖之也嗟乎使世之居人上<lb/>
　　者皆能圖無形之怨則天下豈有亂亡之禍哉惟<lb/>
<pb n="KR3a0080_WYG_000-47a"/>
　　其不能圖也耳目蔽於左右心志隔於上下見者<lb/>
　　尚不能圖况不見乎明者尚不能知况未明乎圖<lb/>
　　之之道奈何曰民之所好者逸樂也吾役而勞之<lb/>
　　民雖未懟也吾則思曰力窮則懟民之情也豫於<lb/>
　　事役將興之初度其緩急而張弛焉不待其形於<lb/>
　　言也民之所急者衣食也吾征而取之民雖未怨<lb/>
　　也吾則思曰財窮則怨民之心也豫於税斂於民<lb/>
　　之始量其有無而取舍焉不待其徴於色也凡有<lb/>
<pb n="KR3a0080_WYG_000-47b"/>
　　興作莫不皆然則民無怨背之心而愛戴其上如<lb/>
　　父母矣噫察民怨也於㝠㝠之中弭民怨也於涓<lb/>
　　涓之始古之帝王所以得民心而保天下者如此<lb/>
　　後世人君則不然視民如暗見如不見此其所以<lb/>
　　上下相戕而禍亂相仍也歟<lb/>
周官王若曰若昔大猷制治於未亂保邦於未危<lb/>
　　臣按大猷謂大道之世也若昔大道之世制治保<lb/>
　　邦於未亂未危之前所以常治而常安也若待其<lb/>
<pb n="KR3a0080_WYG_000-48a"/>
　　既亂既危而後制之保之則已無及矣然則其道<lb/>
　　何由亦曰審幾而已矣葢天下國家有治則有亂<lb/>
　　有安則有危然亂不生於亂而常生於治之時危<lb/>
　　不起於危而常起於安之日惟人君恃其久安而<lb/>
　　狃於常治也不思所以制之保之於是亂生而危<lb/>
　　至矣人君誠能於國家無事之時審其幾先兢兢<lb/>
　　然業業然恒以治亂安危為念謀之必周慮之必<lb/>
　　逺未亂也而豫圖制亂之術未危也而豫求扶危<lb/>
<pb n="KR3a0080_WYG_000-48b"/>
　　之人則國家常治而不亂君位常安而不危矣蔡<lb/>
　　沈解此謂所以制治保邦者即下文明王立政是<lb/>
　　也而臣以審幾為言者竊以謂人君能於未亂未<lb/>
　　危之前審其事幾之所始以防其末流之所終則<lb/>
　　永無危亂之禍矣其於制治保邦之道似為切要<lb/>
　　惟聖明留意<lb/>
易象曰水在火上既濟君子以思<hi>思之於後</hi>患而豫<hi>為之於前</hi>防<lb/>
之<lb/>
<pb n="KR3a0080_WYG_000-49a"/>
　唐書𤣥宗天寳末安禄山反入關帝獨與貴妃姊妹<lb/>
　皇子妃主皇孫及親近宦官宫人出延秋門妃主皇<lb/>
　孫之在外者皆委之而去至咸陽望賢宫日向中帝<lb/>
　猶未食民獻糲飯雜以麥豆皇孫輩争以手掬食之<lb/>
　須臾而盡有老父郭從謹進言曰在廷之臣以言為<lb/>
　諱闕門之外陛下皆不得知草野之臣必知有今日<lb/>
　久矣但九重嚴邃區區之心無路上達事不至此臣<lb/>
　何由得覩陛下之面而訴之乎帝曰朕之不明悔無<lb/>
<pb n="KR3a0080_WYG_000-49b"/>
　所及慰諭而遣之命軍士散詣邨落求食夜將半乃<lb/>
　至金城縣縣民皆走驛中無燈火人相枕藉而寢貴<lb/>
　賤無以復辨宋儒范祖禹曰上下之等以勢相扶而<lb/>
　已矣天子以一身而寄天下之上合而從之則為君<lb/>
　離而去之則為匹夫明皇享國幾五十年一旦失國<lb/>
　出奔不四十里而已無食天子之貴四海之富其可<lb/>
　恃乎<lb/>
　德宗建中四年涇原兵過京師作亂帝召禁兵禦賊<lb/>
<pb n="KR3a0080_WYG_000-50a"/>
　無一人至者乃與太子諸王公主自苑北門出宦官<lb/>
　左右從者僅百人後宫諸王公主不及從者什七八<lb/>
　遂幸奉天賊登含元殿争入府庫運金帛時朱泚閒<lb/>
　居賊迎入宫僭號稱大秦皇帝帝時在奉天經月城<lb/>
　中資糧俱盡嘗遣健步出城覘賊其人懇以苦寒乞<lb/>
　一襦袴帝為求之不獲竟憫黙而遣之時供御纔有<lb/>
　糲米二斛每伺賊間夜縋人於城外采蕪菁根而進<lb/>
　之<lb/>
<pb n="KR3a0080_WYG_000-50b"/>
　宋史徽宗末年金人分道南侵將逼京師乃傳位欽<lb/>
　宗靖康元年金人自真定趨汴屯于城下京師遂陷<lb/>
　金人欲邀徽宗出郊欽宗乃代其徃遂如青城金人<lb/>
　索金一千萬錠銀二千萬錠帛一千萬匹於是大括<lb/>
　金銀金人逼欽宗易服既而又欲徽宗至青城面議<lb/>
　且以内侍所具諸王皇孫妃主名盡取之徽宗即與<lb/>
　其后同如青城鄆王楷及諸妃公主駙馬及六宫有<lb/>
　位號者皆從凡法駕鹵簿皇后以下車輅冠服禮器<lb/>
<pb n="KR3a0080_WYG_000-51a"/>
　法物八寳九鼎等物及官吏内人内侍技藝工匠倡<lb/>
　優府庫蓄積為之一空<lb/>
　　臣按程頤有言時當既濟惟慮患害之生故思而<lb/>
　　豫防使不至於患也自古天下既濟而致禍亂者<lb/>
　　葢不能思患而豫防也何也葢物極則反勢至則<lb/>
　　危理極則變有必然之理也人君於此思其未萌<lb/>
　　之患慮其末流之禍展轉於心胸之間圖謀於思<lb/>
　　慮之際審之於未然遏之於將長曲盡其防閑之<lb/>
<pb n="KR3a0080_WYG_000-51b"/>
　　術旁求夫消弭之方毋使一旦底於不可救藥無<lb/>
　　可奈何之地則禍患不作而常保安榮矣先儒有<lb/>
　　言成湯之危懼成王之閟毖皆思患豫防之謂也<lb/>
　　後世人主若唐𤣥宗德宗宋之徽宗皆恃其富盛<lb/>
　　而不謹於幾㣲遂馴致於禍亂而不可支持之地<lb/>
　　謹剟于篇以垂世戒若夫叔季之君未致於既濟<lb/>
　　之時而罹禍亂者則不載云臣嘗因是而通論之<lb/>
　　自古禍亂之興未有不由㣲而至著者也人君惟<lb/>
<pb n="KR3a0080_WYG_000-52a"/>
　　不謹於細㣲之初所以馴致於大亂極弊之地彼<lb/>
　　其積弊之後衰季之世固其宜也若夫當承平熈<lb/>
　　洽之餘享豐亨豫大之奉肆其胸臆信任匪人窮<lb/>
　　奢極欲無所不至一旦失其富貴尊榮之勢而為<lb/>
　　流離困厄之歸是豈無故而然哉其所由來必有<lb/>
　　其漸良由不能慎之於始審之於微思其所必至<lb/>
　　之患而豫先有以防之也此三君者皆有過人之<lb/>
　　才當既濟之時不能防微謹始思患而豫防之以<lb/>
<pb n="KR3a0080_WYG_000-52b"/>
　　馴致夫困苦流離之極有不忍言者吁可不戒哉<lb/>
　　可不戒哉臣故因大易思患豫防之象而引三君<lb/>
　　之事以實之而著於審幾微之末以垂萬世之戒<lb/>
　　後世人主尚鑒于兹兢兢業業謹之於微毋使一<lb/>
　　旦不幸而蹈其覆轍焉豈彼一時一人之幸其實<lb/>
　　千萬世億兆之人之幸也<lb/>
　　　　以上炳治亂之幾先<lb/>
　大學衍義補卷首<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>雲谷雜紀卷一</head> <lb/>
    <p>
<pb n="KR3j0035_WYG_001-1a"/>
欽定四庫全書<lb/>
　雲谷雜紀卷一<lb/>
　　　　　　　　　　　　　宋　張淏　撰<lb/>
孟子云堯使九男二女以事舜于畎畝之中趙岐注云<lb/>
堯典曰釐降二女不見九男獨丹朱以𦙍嗣之子臣下<lb/>
以距堯求禪其餘八庶無事故不見于堯典予按呂不<lb/>
韋春秋云堯有子十人自丹朱之外不特八庶子而已<lb/>
皇甫謐帝王世紀云堯娶散宜氏之女曰女皇生丹朱<lb/>
<pb n="KR3j0035_WYG_001-1b"/>
又有庶子九人其數正與不韋春秋合蓋使事舜時朱<lb/>
以嫡子故不在所遣中趙岐云八庶蓋未之考耳<lb/>
管子固管仲所著也今考其書非特出于仲後人從而<lb/>
附益其説者有之戒篇云管子卒云云桓公薨六子皆<lb/>
求立易牙與衛公子豎刁因共殺羣吏而立公子無虧<lb/>
孝公奔宋宋襄公率諸侯以伐齊戰于甗大敗齊師殺<lb/>
公子無虧立孝公而還又小稱篇桓公曰死者無知則<lb/>
已若有知吾何面目以見仲父于地下如此之類皆後<lb/>
<pb n="KR3j0035_WYG_001-2a"/>
人附益<lb/>
説苑趙簡子游于河而樂之歎曰安得賢士而與處焉<lb/>
舟人古乘跪而對曰夫珠玉無足去此數千里而所以<lb/>
能來者人好之也今士有足而不來者此是吾君不好<lb/>
之乎趙簡子曰吾左右客千人朝食不足暮收市征暮<lb/>
食不足朝收市征吾尚可謂不好士乎古乘對曰鴻鵠<lb/>
高飛逺翔其所恃者六翮也背上之毛腹下之毳無尺<lb/>
寸之數去之滿㸭飛不能為之益卑益之滿把飛不能<lb/>
<pb n="KR3j0035_WYG_001-2b"/>
為之益高不知門下左右客千人者有六翮之用乎將<lb/>
盡毛毳也新序晉平公浮西河中流而歎曰安得賢士<lb/>
與共樂者舟人固桑進對曰君言過矣夫劔産于越珠<lb/>
産江漢玉産崑山此三寶者無足而至君今茍好士則<lb/>
賢士至矣平公曰固桑來吾門下食客者三千餘人朝<lb/>
食不足暮收市租暮食不足朝收市租吾尚可謂不好<lb/>
士乎固桑對曰今夫鴻鵠高飛沖天其所恃者六翮耳<lb/>
夫腹下之毳背上之毛增去一把飛不為高下不知君<lb/>
<pb n="KR3j0035_WYG_001-3a"/>
之食客六翮耶將腹背之毳也二書皆劉向所輯二説<lb/>
相類如此疑本一事所傳不一故有簡子平公之異向<lb/>
兩存之豈示傳疑耶<lb/>
鶡冠子漢藝文志云楚人居深山以鶡為冠既不知其<lb/>
名又不知其為何時人然其書時稱燕將劇辛按辛趙<lb/>
人周赧王三年始自趙至燕則鶡冠子當又在其後不<lb/>
然則與之同時書在唐十六篇賈誼鵩賦嘗取之唐初<lb/>
李善注文選復多引用以二書參訂稍稍可讀韓退之<lb/>
<pb n="KR3j0035_WYG_001-3b"/>
云其博選篇四稽五至之説當矣使其人遇其時援其<lb/>
道而施于國家功徳豈少哉學問篇稱賤生于無所用<lb/>
中流失船一壺千金者余三讀其辭而悲之其見稱如<lb/>
此而柳子厚以為言盡鄙淺惟賈誼鵩賦所引用為美<lb/>
意好事者所為反取鵩賦以文飾之太史公伯夷列傳<lb/>
稱賈子曰貪夫殉財烈士殉名夸者死權不稱鶡冠子<lb/>
遷號博極羣書假令當時有其書遷豈不見耶子厚所<lb/>
見與退之大不同予觀其世兵篇有云變化無窮何可<lb/>
<pb n="KR3j0035_WYG_001-4a"/>
勝言水激則悍矢激則逺精神回薄振蕩相轉遲速止<lb/>
息中必參互同合消散孰識其時至人不遺動與道俱<lb/>
縱驅委命與時往來盛衰死生孰識其期儼然至湛孰<lb/>
知其尤禍乎福之所倚福乎禍之所伏禍與福如糾纆<lb/>
渾沌錯分其狀若一交解形狀孰知其則芴芒無貌惟<lb/>
聖人而後能決其意斡流遷徙固無休息終則有始孰<lb/>
知其極以上雖多為賈誼所采取文辭竒古與鵩賦自<lb/>
不同子厚謂為偽書若他篇固不得而知如此篇恐後<lb/>
<pb n="KR3j0035_WYG_001-4b"/>
人筆力未易至此子厚又以貪夫殉財之語不為太史<lb/>
公所稱按胥士之殉名貪夫之殉財此自列子之辭獨<lb/>
夸者死權一語見于鶡冠子賈誼寔合二書以成文爾<lb/>
太史公謂為賈子云則可謂鶡冠子云則非矣蓋子厚<lb/>
一時亦不審上文非鶡冠子語遂至于誤<hi>原註胥士殉名貪夫殉財</hi>
<hi>謂為列子之辭者此李善注文選所云今列子中無此語善不應誤當是近世本有脱誤耳</hi>
韓子楚人和氏得玉璞于楚山中奉而獻之厲王王使<lb/>
玉人相之曰石也王以和為誑而刖其左足及厲王薨<lb/>
<pb n="KR3j0035_WYG_001-5a"/>
武王即位和又奉其璞而獻之武王武王使玉人相之<lb/>
又曰石也王又以和為誑而刖其右足武王薨文王即<lb/>
位和乃抱其璞而哭于荆山之下三日三夜淚盡而繼<lb/>
之以血王聞之使玉人理其璞而得寶焉遂命曰和氏<lb/>
之璧按楚世家熊通自立為武王是楚之王自熊通始<lb/>
其先初無所謂厲王者豈即其兄蚡冒耶今姑置而勿<lb/>
論且以武王初即位之年言之是歳為周平王之三十<lb/>
一年歳在辛丑至文王初即位之年壬辰巳五十二年<lb/>
<pb n="KR3j0035_WYG_001-5b"/>
矣若加以厲王當不止于此和雖三獻不應厯年如是<lb/>
之久疑有舛誤處然此事見于他書者亦多異同新序<lb/>
無文王而有共王淮南子注及前漢鄒陽並後漢孔融<lb/>
及陳元三傳注俱無厲王而有成王又趙壹傳注引琴<lb/>
操又有懷王及子平王其不同如此既無明據不敢以<lb/>
臆見定其是否但武王至共王已六世幾于百年平王<lb/>
在懷王之前相去甚逺初非父子此乃謬妄顯然者<lb/>
櫻桃亦云嬰桃見呂不韋春秋含桃注嬰桃二字頗為<lb/>
<pb n="KR3j0035_WYG_001-6a"/>
雅馴而前輩罕曾引用<lb/>
太史公管仲贊曰吾讀管氏牧民山高乘馬輕重九府<lb/>
詳哉其言之也司馬貞索隱曰皆管氏著書篇名九府<lb/>
蓋錢之府藏其書論鑄錢之輕重故云輕重九府予按<lb/>
輕重與九府自是兩篇名貞但見李竒以圜法為錢故<lb/>
指九府為錢之府藏謂輕重為論錢之輕重遂合輕重<lb/>
于九府非也九府篇劉向時已亡而輕重篇今固存也<lb/>
貞畧不致審何其疎之如是耶<lb/>
<pb n="KR3j0035_WYG_001-6b"/>
史記宰予字子我為臨菑大夫與田常作亂以夷其族<lb/>
孔子恥之司馬貞索隱曰按左氏無宰我與田常作亂<lb/>
之文然有闞止字子我而因爭寵遂為陳恒所殺恐字<lb/>
與宰我相涉因誤云然東坡志林曰李斯上書諌二世<lb/>
其畧曰田常為簡公臣布惠施徳下得百姓上得羣臣<lb/>
隂取齊國殺宰予于庭是宰予不從田常為常所殺也<lb/>
弟子傳乃云宰予與田常作亂<hi>原註李斯事荀卿去孔子不逺宜知其實弟子</hi>
<hi>傳妄也</hi>使吾先師之門乃有叛臣焉而天下通祀者容叛<lb/>
<pb n="KR3j0035_WYG_001-7a"/>
臣于其間豈非千載不蠲之惑也近令兒子邁考閲舊<lb/>
書究其所因則宰我不叛其驗甚明太史公因陋承疑<lb/>
使宰我有寃千載而吾先師䝉其詬自茲一洗亦古今<lb/>
之快也蘇子由古史曰田恒之亂本與闞止争政闞止<lb/>
亦子我也田恒既殺闞止弑簡公則尚誰族宰我者事<lb/>
蓋必不然矣子由又曰李斯言田恒隂取齊國殺宰予<lb/>
于庭因弑簡公又劉向别録田成子與宰我争宰我夜<lb/>
伏卒將以攻田成子令于卒中曰不見旌節毋起鴟夷<lb/>
<pb n="KR3j0035_WYG_001-7b"/>
子皮聞之告田成子成子因為旌節以起宰我之卒以<lb/>
攻之遂殘宰我信如此説則宰我乃田恒之仇為齊攻<lb/>
田恒者非與恒作亂矣要之由闞止亦曰子我故戰國<lb/>
諸子誤以為宰予皆不足信也考諸家所言索隱則以<lb/>
其字同闞止遂至于誤東坡則援李斯之言以宰予不<lb/>
從田常故為常所殺子由固以為闞止而未免以李斯<lb/>
劉向之言為惑然劉向所謂鴟夷子皮者范蠡也田常<lb/>
之亂在周敬王三十九年是時范蠡方在越與句踐謀<lb/>
<pb n="KR3j0035_WYG_001-8a"/>
伐吳後八年吳滅蠡始浮江湖變名易姓適齊為鴟夷<lb/>
子皮國語及蠡傳可考其妄已不待言李斯之言正由<lb/>
一時承襲之誤爾索隱古史謂為闞止然無確然之證<lb/>
終不能袪人之疑而破人惑也予按左傳哀公十四年<lb/>
齊簡公之在魯也闞止有寵焉及即位使為政成子憚<lb/>
之<hi>原註成子陳恒之字也陳敬仲如齊以陳為田氏故曰田恒漢文帝諱恒故史記以恒為常</hi>諸御<lb/>
鞅言于公曰陳闞不可並也其擇焉弗聽夏五月壬申<lb/>
成子兄弟如公子我屬徒攻闈與大門皆不勝乃出陳<lb/>
<pb n="KR3j0035_WYG_001-8b"/>
氏追之殺諸郭關庚辰陳恒執公于舒州公曰吾早從<lb/>
鞅之言不及此説苑正諌篇齊簡公有臣曰諸御鞅諌<lb/>
簡公曰田常與宰予此二人甚相憎也臣恐其相攻雖<lb/>
叛而危之不可願君去一人簡公曰非細人之所敢議<lb/>
也居無幾何田常果攻宰予于庭弑簡公于朝簡公喟<lb/>
然而太息曰余不用鞅之言以至此患也説苑所云與<lb/>
左氏正同獨以闞止為宰予者則後人誤以闞氏之子<lb/>
我為宰氏之子我最分明夫一名字之混遂至賢逆之<lb/>
<pb n="KR3j0035_WYG_001-9a"/>
無辨曾參殺人真可畏哉太史公作傳實以家語弟子<lb/>
解一篇為之殊不知此書不全出于孔氏子弟之手多<lb/>
為好事者以意增損孔安國嘗病之矣宰予之事正所<lb/>
當考者畧不致審信筆紀録遂使聖門高弟重罹誣謗<lb/>
謂之良史可乎東坡之辨固足以雪其恥矣而尚以宰<lb/>
予為常所殺是宰予猶死于非命也以今所考常之所<lb/>
殺乃闞子我也則宰予之枉可一洗無餘藴矣<lb/>
秦始皇三十七年至雲夢亦嘗望祀舜于九疑武帝遵<lb/>
<pb n="KR3j0035_WYG_001-9b"/>
秦故事也<lb/>
觀泰山刻石益知金石刻之可貴而史傳傳寫舛謬誤<lb/>
人多矣然此文率以四字為句今史或有五六字為句<lb/>
者如廿有六年史作二十有六年親<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>逺黎史作親巡<lb/>
逺方黎民疑太史公所衍未必盡是傳寫之誤要之此<lb/>
乃秦本文豈容以意增損哉<lb/>
蕭何營未央宮因龍首山製前殿建北闕其宮週迴二<lb/>
十餘里街道週迴七十里臺殿四十三欲令後世無以<lb/>
<pb n="KR3j0035_WYG_001-10a"/>
加故極其壯麗如此未百年而武帝增以金鋪玉户華<lb/>
榱壁璫雕楹玉磶重軒鏤檻青瑣丹墀左墄右平黄金<lb/>
為壁帶間以和氏之珍又起高門武殿于中只未央一<lb/>
宮所增已如是所謂千門萬户者又不預焉何所謂無<lb/>
以加者無乃啟後世之所加也<lb/>
史記司馬相如傳蕙圃衡蘭司馬貞索隱曰本草云薫<lb/>
草一名蕙陸農師埤雅蕙今之零陵香也邵氏聞見後<lb/>
録魯直蘭説云一榦一花而香有餘者蘭一榦五七花<lb/>
<pb n="KR3j0035_WYG_001-10b"/>
而香不足者蕙非也蕙今零陵香又名薫所謂一薫一<lb/>
蕕者也又墨客揮犀及潘子真詩話亦皆云蕙今零陵<lb/>
香也予謂古人以蘭蕙對言者正以二物花葉既相似<lb/>
芳氣亦相若實為儕類故舉蘭必及蕙如滋蘭九畹樹<lb/>
蕙百畝光風轉蕙汎崇蘭者是也今既以零陵香為蕙<lb/>
不知以何物為蘭耶魯直以一榦一花為蘭一榦五七<lb/>
花為蕙可謂真識蘭蕙者也而邵公濟反以為非亦由<lb/>
司馬貞倡其誤于前也原其所以致誤者由讀本草不<lb/>
<pb n="KR3j0035_WYG_001-11a"/>
熟耳本草零陵香一名蕙草根名薫故又謂之薫草諸<lb/>
公見零陵香有蕙草之名故斷然以蕙為零陵香殊不<lb/>
知本草中又自别有蕙實一種云是蘭蕙之蕙此正一<lb/>
榦六七花者也以其實可用故云蕙實如此則蕙與零<lb/>
陵香各為一物甚分明何諸公之未審也大率物之名<lb/>
字偶爾相同者甚多要在博考而詳究最不可于疑似<lb/>
未辨之間而遷就其説蓋相承稍久則二物併而為一<lb/>
卒至于不可辨云<lb/>
<pb n="KR3j0035_WYG_001-11b"/>
又山谷蘭説云蘭似君子蕙似士大夫蓋山林中十蕙<lb/>
而一蘭也離騷曰予既滋蘭之九畹兮又樹蕙之百畝<lb/>
以是知不獨今人雖楚人亦賤蕙而貴蘭也邵氏聞見<lb/>
後録曰魯直云楚人滋蘭九畹樹蕙百畝蘭以少故貴<lb/>
蕙以多故賤予以為非是蓋十二畝為畹百畝亦相等<lb/>
矣又吳虎臣漫録曰離騷經注三十畝為畹即是蘭二<lb/>
百七十畝豈十一之謂乎不應以多少分貴賤淏按説<lb/>
文三十畝為畹王逸楚辭注乃以十二畝為畹未知何<lb/>
<pb n="KR3j0035_WYG_001-12a"/>
據而五臣注文選離騷經亦以三十畝為言豈王逸所<lb/>
注誤耶二注雖不同以騐山谷之言皆不合吳邵二公<lb/>
雖知山谷為誤而不知山谷所以致誤之由蓋今世所<lb/>
行玉篇頗多訛舛最艱得善本如畹字注云三十步為<lb/>
畹步字乃畝字誤寫作步爾<hi>原註今浙東憲司與閩中錢塘所刋玉篇其誤如故</hi>
<hi>可考</hi>山谷不悟遂以三十步為畹則九畹乃二百七十步<lb/>
以今制言之纔一畝餘耳故山谷以多少分貴賤正玉<lb/>
篇謬本有以誤之古者步百為畝秦孝公時以二百四<lb/>
<pb n="KR3j0035_WYG_001-12b"/>
十步為畝當原時尚百步為畝也蘭幾三而蕙纔一則<lb/>
以多為貴矣要之楚人于蘭蕙初無貴賤之分也<lb/>
司馬相如云蕙圃衡蘭張揖于史注云蘭秋蘭顔師古<lb/>
于漢書注云蘭即今之澤蘭文選郭璞江賦䙬以蘭紅<lb/>
李善注蘭澤蘭也予按蘭非一種馬蘭澤蘭山蘭蘭草<lb/>
皆見之本草中但相如既與蕙併言之則非澤蘭矣澤<lb/>
蘭七月間開花似薄荷其香甚微初無芳馨可取秖堪<lb/>
入藥李善顔師古指以為蘭蓋二公未嘗親識所謂蘭<lb/>
<pb n="KR3j0035_WYG_001-13a"/>
者劉仲馮漢書刋誤云澤蘭自别一種草非蘭也蘭今<lb/>
管城多有苗如麥門冬長大花黄紫兩色又㓂宗奭本<lb/>
草衍義云蘭草諸家之説異同是未曾的識故無定論<lb/>
葉不香惟花香今江陵澧州山谷間頗有多生于隂地<lb/>
幽谷葉如麥門冬而闊且韌長及一二尺四時常青花<lb/>
黄中間有細紫㸃有春芳者為春蘭色深秋芳者為秋<lb/>
蘭色淡秋蘭稍難得二蘭移植小檻中置座右花開時<lb/>
滿室盡香與他香别仲馮宗奭二説可謂詳的張揖之<lb/>
<pb n="KR3j0035_WYG_001-13b"/>
注蓋得之矣其以秋為言者蓋秋花芳烈勝于春花且<lb/>
極難得所以為貴古人多稱之<lb/>
漢食貨志太公為周立九府圜法李竒曰圜即錢也顔<lb/>
師古曰此非也周官太府玉府内府外府泉府天府職<lb/>
内職金職幣皆掌財幣之官故云九府圜謂均而通之<lb/>
也今以周官考之天府掌寶器寔春官之屬初無預于<lb/>
貨財之事而職内職歳職幣職金四者在周官皆為掌<lb/>
財之官今師古乃畧去職歳以三者附太府等為九牽<lb/>
<pb n="KR3j0035_WYG_001-14a"/>
彊特甚況太公立法之時周官尚未建也師古之不審<lb/>
亦甚矣又太公為周立法之後退而復行于齊至管仲<lb/>
時其法猶存故仲著書有九府之篇且齊猶用之則九<lb/>
府非周官決矣<hi>原註敏求機要九府圜法本太公周官制度均且通太府玉府内外府職内職</hi>
<hi>幣天官同泉府地官天府春官職金獨在秋官中</hi>爾雅有九府云東方之美者<lb/>
有醫無閭之珣玕琪焉<hi>郭璞注醫無閭山名今在遼東珣玕琪玉屬</hi>東南之<lb/>
美者有㑹稽之竹箭焉<hi>郭璞注㑹稽山名今在山隂縣南竹箭篠也</hi>南方之<lb/>
美者有梁山之犀象焉<hi>郭璞注犀牛皮角象牙骨</hi>西方之美者有華<lb/>
<pb n="KR3j0035_WYG_001-14b"/>
山之金石焉<hi>郭璞注黄金礝石之屬</hi>西方之美者有霍山之多珠<lb/>
玉焉<hi>郭璞注霍山今在平陽永安縣東北珠如今雜珠而精好</hi>西北之美者有崑崙<lb/>
虚之璆琳琅玕焉<hi>郭璞注璆琳美玉名琅玕狀如珠也山海經曰崑崙山有琅玕樹</hi>北<lb/>
方之美者有幽都之筋角焉<hi>郭璞注幽都山名謂多野牛筋角</hi>東北之<lb/>
美者有斥山之文皮焉<hi>郭璞注虎豹之屬皮有縟綵者</hi>中有岱岳與其<lb/>
五穀魚鹽生焉<hi>郭璞注言泰山有五榖魚鹽之饒之邢昺疏曰此釋八方中國名山所産  物</hi>
<hi>也按地理志遼東郡無慮縣應劭曰慮音閭顔師古云即謂醫巫閭是縣因山為名故云山名今在遼東周禮</hi>
<hi>幽州鎮也云珣玕琪玉屬者説文云珣周書所謂夷玉也玕石之似玉者琪玉也皆玉之類也故云玉屬周禮</hi>
<pb n="KR3j0035_WYG_001-15a"/>
<hi>揚州云其山鎮曰㑹稽鄭注云在山隂地理志㑹稽郡山隂縣云㑹稽在南上有禹冢禹井故云山名今在山</hi>
<hi>隂縣南也云竹箭篠也者禹貢揚州云篠簜既敷釋草云篠竹箭也郭云篠是竹之小者可以為箭幹者也南</hi>
<hi>方之美者有梁山之犀象焉者郭氏不注梁山所在犀象二獸皮角牙骨材之美者也黄金礝石之屬者經惟</hi>
<hi>言金知黄金者以三品之中黄金為上此言美者故知黄金礝石石之次玉者玉藻云士佩瓀玟而緼組綬是</hi>
<hi>也其類非一故云之屬霍山者周禮冀州其山鎮曰霍山鄭云在彘按地理志河東郡彘縣云霍大山在東冀</hi>
<hi>州山周厲王所奔應劭曰順帝改曰永安然則東晉時屬平陽郡而縣名永安故云今在平陽永安縣也云珠</hi>
<hi>如今雜珠而精好者郭氏時驗為然也璆與球同説文云璆玉磬也琳美玉名書云戛擊鳴球美玉可以為磬</hi>
<hi>故皆云美玉也云山海經曰者按海内西經云帝之下都崑崙之虚方八百里高萬仞其上有三頭人琅玕樹</hi>
<pb n="KR3j0035_WYG_001-15b"/>
<hi>注云琅玕子似珠是也幽都者山海經云北海之内有山名曰幽都之山是也斥山山名也文皮虎豹之屬其</hi>
<hi>皮毛有文綵細縟故謂之文皮焉岱岳泰山也此言中國也五穀黍稷麻麥豆也泰山東近海禹貢海岱惟青</hi>
<hi>州厥貢鹽絺海物惟錯言其饒多非一種故注云言泰山有魚鹽之饒也府聚也言此八方及中皆美物之所</hi>
<hi>聚藏故題云九府也注案原本所載郭璞注邢昺疏有複句訛字謹據爾雅  疏校正惟夷玉今注疏刋本作</hi>
<hi>美玉應仍作夷玉</hi>予意太公所謂九府者恐即此爾蓋九府所<lb/>
産之不同故作圜法用金錢貨帛以均通之此説于理<lb/>
頗近不然則九府不過自為掌財之一司耳亦不足容<lb/>
異説也予又嘗得師古所作賢良䇿問有云九府之名<lb/>
<pb n="KR3j0035_WYG_001-16a"/>
欲知其九意師古亦自疑其未安因䇿賢良故以此詢<lb/>
之覬有所聞爾惜未見所答云何漢鹽鐵論云文學曰<lb/>
以心計䇿國用構諸侯參以酒𣙜咸陽孔僅增以鹽鐵<lb/>
江充等各以鋒鋭通利末之事析秋毫可謂無間矣非<lb/>
特管仲設九府徼山海也詳此則九府非周官此又一<lb/>
證也<lb/>
史記外戚世家云武帝居甘泉宮召畫工圖畫周公負<lb/>
成王于是左右羣臣知武帝意欲立少子後數日譴責<lb/>
<pb n="KR3j0035_WYG_001-16b"/>
鉤弋夫人送掖庭獄夫人死雲陽宮後帝閒居問左右<lb/>
曰人言云何左右對曰人言且立其子何去其母乎帝<lb/>
曰然是非兒曹愚人所知往古國家所以亂由主少母<lb/>
壯女主獨居驕蹇淫亂自恣莫能禁也汝不聞呂后耶<lb/>
故諸為武帝生子者無論男女母無不譴死漢書鉤弋<lb/>
傳云鉤弋子年五六歳壯大多知上甚竒愛之心欲立<lb/>
焉以其年穉母少恐女主顓恣亂國家猶豫久之鉤弋<lb/>
從幸甘泉有過見譴以憂死上疾病乃立鉤弋子為皇<lb/>
<pb n="KR3j0035_WYG_001-17a"/>
太子全畧去武帝問左右一節只言恐女主顓恣數言<lb/>
而已殊失其本意不若史記所載為實録可以見武帝<lb/>
識見逺到處故司馬温公作通鑑全用史記語<lb/>
漢書武帝元鼎五年遣樓船將軍楊僕出豫章下湞水<lb/>
歸義越侯嚴為戈船將軍出零陵下離水張晏曰越人<lb/>
于水中負人船又有蛟龍之害故置戈于船下因以為<lb/>
名也臣瓚曰伍子胥有戈船以載干戈因謂之戈船顔<lb/>
師古曰以樓船之例言之則非為載干戈也此蓋船下<lb/>
<pb n="KR3j0035_WYG_001-17b"/>
安戈㦸以禦蛟鼉水蟲之害張説近之劉攽刋誤云船<lb/>
下安戈既難措置又不可以行且今造舟船甚多未嘗<lb/>
有置戈者顔北人不知行船故信張説予謂瓚説是王<lb/>
觀國學林云離水在漢屬零陵郡南過桂林入蒼梧石<lb/>
灘延亙屈曲湍龍舟之行也縈迴避石阻礙萬端然則<lb/>
船不可安戈信矣戈船者將軍之號言能乘船而用干<lb/>
戈以戰故謂之戈船將軍非載干戈者也衆説紛然如<lb/>
此予按戈船其來久矣吳越春秋云樓船之卒三千人<lb/>
<pb n="KR3j0035_WYG_001-18a"/>
又云戈船三百艘西京雜記云昆明池中有戈船樓船<lb/>
各數百艘樓船上建樓櫓戈船上建戈矛四角悉垂旛<lb/>
旄旍葆麾葢照灼涯涘予少時猶憶見之<hi>原註予劉歆也</hi>觀西<lb/>
京雜記所載則戈船之義甚明奚假他説其事又見于<lb/>
三輔故事及三輔黄圖<lb/>
揚子雲甘泉賦云翠玉樹之青葱兮璧馬犀之瞵㻞金<lb/>
人仡仡其承鐘虡兮嵌巖巖其龍鱗顔師古曰玉樹者<lb/>
武帝所作集衆寶為之用供神也三輔黄圖甘泉谷北<lb/>
<pb n="KR3j0035_WYG_001-18b"/>
岸有槐樹今謂玉樹根幹盤峙二三百年木也楊震關<lb/>
輔古記曰耆老相傳咸以為此樹即揚雄甘泉賦所謂<lb/>
玉樹青葱也劉賓客嘉話録雲陽縣界多漢離宮故地<lb/>
有似槐而葉細土人謂之玉樹揚子雲甘泉賦云玉樹<lb/>
青葱後左思以雄為假稱珍怪蓋不詳也二説與顔師<lb/>
古注全不同予謂黄圖嘉話所言者乃甘泉所産之木<lb/>
也子雲所稱乃漢飾以象此木者也何以言之漢武故<lb/>
事云上起神屋前庭植玉樹珊瑚為枝碧玉為葉以碧<lb/>
<pb n="KR3j0035_WYG_001-19a"/>
玉為葉者是欲肖樹色之青葱也李善注文選正引此<lb/>
為據今道釋宫宇多飾金寶為花木以為供神之具正<lb/>
此類也使果為種植之木則子雲決不與璧飾鐘虡等<lb/>
並言矣<lb/>
吳書陳化使魏魏文帝因酒酣嘲問曰吳魏峙立誰將<lb/>
平一海内者乎化對曰易稱帝出乎震化聞先哲知命<lb/>
舊説紫蓋黄旗運在東南帝心竒其辭又江表傳初丹<lb/>
陽刁𤣥使蜀得司馬徽與劉廙論運命厯數事𤣥詐増<lb/>
<pb n="KR3j0035_WYG_001-19b"/>
其文以誑國人曰黄旗紫蓋見于東南終有天下者荆<lb/>
揚之君乎六朝以來都于東南故黄旗紫蓋之語文士<lb/>
多引用之雖皆知其為符瑞事而罕有究其義者李善<lb/>
最號博洽其注文選紫軑黄旂之句亦不過引司馬徽<lb/>
書而已予嘗見薛道衡隋高祖功徳頌云談黄旂紫蓋<lb/>
之氣恃龍蟠虎踞之嶮雖知黄旗紫蓋為氣終以未得<lb/>
其所自為恨一日讀宋書符瑞志云漢世術士言黄旗<lb/>
紫蓋見于斗牛之間江東有天子氣胸中于是釋然因<lb/>
<pb n="KR3j0035_WYG_001-20a"/>
知讀書不厭于多也<lb/>
晉書王羲之傳羲之性愛鵝山隂有道士養好鵝羲之<lb/>
固求市之道士云為寫道徳經當舉羣相贈羲之欣然<lb/>
寫畢籠鵝而歸其任率如此蔡絛西清詩話云李太白<lb/>
詩山隂道士如相訪為寫黄庭換白鵝換鵝乃道徳經<lb/>
非黄庭也黄伯思東觀餘論云黄庭真帖為逸少書僕<lb/>
嘗考之非也按陶隱居真誥翼真檢論上清真經始末<lb/>
云晉哀帝興寧二年南嶽魏夫人所授云云惟有黄庭<lb/>
<pb n="KR3j0035_WYG_001-20b"/>
經一篇得存蓋此經也僕按逸少以晉穆帝升平五年<lb/>
卒是年歳在辛酉後二年即哀帝興寧二年始降黄庭<lb/>
子世安得逸少預書之又按梁虞龢論書表云山隂曇<lb/>
釀村養鵝道士謂羲之曰久欲寫河上公老子縑素早<lb/>
辦無人能書府君能自屈書道徳兩章便合羣以奉于<lb/>
是羲之便停半日為寫畢擕鵝去而晉書本傳亦著道<lb/>
士云為寫道徳經畢當舉羣相贈耳初未嘗言寫黄庭<lb/>
也以二書考之即黄庭非逸少書然陶隱居與梁武帝<lb/>
<pb n="KR3j0035_WYG_001-21a"/>
啓云逸少有名之跡不過數首黄庭勸進告誓等不審<lb/>
猶有存否蓋此啓在著真誥前故未之考證耳至唐張<lb/>
懷瓘作書斷云樂毅黄庭但得幾篇即為國寶遂誤以<lb/>
為逸少書李太白承之作詩山隂道士如相見應寫黄<lb/>
庭換白鵝茍欲隨之耳初未嘗考之韓退之第云數紙<lb/>
尚可博白鵝而不云黄庭豈非覺其謬歟伯思之論似<lb/>
若詳悉矣以予考之其説非也蓋書黄庭經換鵝與書<lb/>
道徳經換鵝自是兩事伯思謂黄庭之傳在右軍死後<lb/>
<pb n="KR3j0035_WYG_001-21b"/>
二年此最失于詳審也道家有黄庭内景經又有黄庭<lb/>
外景經及黄庭遁甲縁身經黄庭玉軸經世俗例稱為<lb/>
黄庭經内景經乃大道玉晨君所作扶桑大帝君命𤾉<lb/>
谷神王傳魏夫人凡三十六章即真誥所言者外景經<lb/>
三篇乃老君所作即右軍所書者與夫人所得者初不<lb/>
同予家舊藏右軍所書外景經石刻一卷凡六十行末<lb/>
云永和十二年五月二十五日在山隂縣寫以歐陽集<lb/>
古録目校之與文忠所藏本同則右軍之寫黄庭甚曉<lb/>
<pb n="KR3j0035_WYG_001-22a"/>
然縁諸公考之未詳故未免紛紜如此黄伯思謂與梁<lb/>
武啓在著真誥之前此又曲為之辨也予又嘗于道藏<lb/>
中得務成子注外景經一卷有序云晉有道士好黄庭<lb/>
之術意專書寫嘗求于人聞王右軍精于草隸而性復<lb/>
愛白鵝遂以數頭贈之得其妙翰右軍逸興自縱未免<lb/>
脱漏但美其書耳張君房所進雲笈七籖亦載此序最<lb/>
為的據也蓋道徳經是偶悦道士之鵝而寫若黄庭是<lb/>
道士聞其善書且喜鵝故以是為贈而求其書此是兩<lb/>
<pb n="KR3j0035_WYG_001-22b"/>
事頗分明縁俱以寫經得鵝遂使後人指為一事而妄<lb/>
起異論惟李太白知其為二事故其詩右軍一篇云右<lb/>
軍本清真瀟灑出風塵山隂遇羽客邀此好鵝賓掃素<lb/>
寫道徳筆精妙入神書罷籠鵝去何曾别主人此言書<lb/>
道徳經得鵝也送賀賓客歸越一篇云鏡湖清水漾清<lb/>
波狂客歸舟逸興多山隂道士如相見應寫黄庭換白<lb/>
鵝此言書黄庭經得鵝也太白于兩詩各言之初未嘗<lb/>
誤乃後人自誤也<lb/>
<pb n="KR3j0035_WYG_001-23a"/>
王羲之與羣賢㑹于山隂之蘭亭各賦詩羲之為序自<lb/>
晉至唐皆謂之蘭亭序近世輒目為蘭亭記非也遯齋<lb/>
閒覽云蘭亭記其文甚麗但天朗氣清春言秋景以此<lb/>
不入選韓子蒼云蘭亭記蕭統不取以序為記皆承襲<lb/>
謬誤之過也予嘗得蘭亭石刻一卷首列羲之序文次<lb/>
則諸人之詩末有孫綽後序其詩四言二十二首五言<lb/>
二十六首自羲之而下凡四十有二人成兩篇者十一<lb/>
人右將軍王羲之瑯邪王友謝安司徒左西屬謝萬左<lb/>
<pb n="KR3j0035_WYG_001-23b"/>
司馬孫綽行參軍徐豐之前餘杭令孫統前永興令王<lb/>
彬之王凝之王肅之王徽之陳郡袁嶠之成一篇者一<lb/>
十五人散騎常侍郄曇行參軍王豐之前上虞令華茂<lb/>
潁川庾友鎮軍司馬虞説郡功曹魏滂郡五官謝繹潁<lb/>
川庾藴行參軍曹茂之徐州西平曹華滎陽柏偉王元<lb/>
之王藴之王渙之前中軍參軍孫嗣一十六人詩不成<lb/>
各罰酒三觥侍郎謝瑰鎮國大將軍掾卞迪行參軍事<lb/>
印丘旄王獻之行參軍楊模參軍孔熾參軍劉密山隂<lb/>
<pb n="KR3j0035_WYG_001-24a"/>
令虞谷府功曹勞夷府主簿后綿前長岑令華耆府主<lb/>
簿任凝前餘杭令謝藤任城呂系任城呂本彭城曹諲<lb/>
諸詩及後序文多不載姑記作者姓名子此庶覽者知<lb/>
當世一觴一詠之樂云<lb/>
唐蓋李廣之後廣十六世孫暠在晉霸有秦涼及薨國<lb/>
人諡曰武昭王此唐高祖七世祖也晉史暠傳有累功<lb/>
積慶及克昌來裔之語者史臣為唐發也<lb/>
梁書劉杳傳周捨問杳尚書官著紫荷橐相傳云挈橐<lb/>
<pb n="KR3j0035_WYG_001-24b"/>
竟何所出杳答曰張安世傳持橐簪筆事孝武皇帝數<lb/>
十年韋昭張晏注並云橐囊也近臣簪筆以待顧問能<lb/>
改齋漫録劉偉明贈熊本詩云西清寓直荷為橐左蜀<lb/>
宣風繡作衣蓋用劉杳傳著紫荷橐事張安世持橐簪<lb/>
筆之意而偉明乃以荷為芰荷之荷何耶歐陽文忠囘<lb/>
吳舍人啓云紅藥翻階直禁垣之清切紫荷持橐陪法<lb/>
從以雍容又上胥偃啓云白蟬素簡以香生茲焉辟惡<lb/>
紫袷荷嚢而備問最近清光乃知誤非一人然隋樂志<lb/>
<pb n="KR3j0035_WYG_001-25a"/>
尚書録令僕射吏部尚書朝服綴紫荷録令左僕射左<lb/>
荷右僕射吏部尚書右荷此又何耶姑俟博識者又西<lb/>
溪叢語被紫荷橐案荷橐即持荷之荷也或以為紫荷<lb/>
囊非也宋子京云猥挈荷囊預從豹乘皆沿襲之誤如<lb/>
二家所云是歐宋果誤矣予按晉輿服志八坐尚書荷<lb/>
紫以生紫為袷囊綴之服加于左肩昔周公負成王制<lb/>
此服衣至今以為朝服或云漢世用盛奏事負之以行<lb/>
宋書禮志朝服肩上有紫生祫囊綴之朝服外俗呼曰<lb/>
<pb n="KR3j0035_WYG_001-25b"/>
紫荷南齊書輿服志紫袷囊名曰契囊世呼為紫荷隋<lb/>
禮儀志梁制尚書令僕射尚書銅印墨綬朝服納言幘<lb/>
進賢冠佩水蒼玉腰劔紫荷執笏詳諸書所云則是帶<lb/>
此囊于朝服之外故云著亦猶世説云謝遏年少時好<lb/>
著紫羅香囊之義也吳曾姚寛俱惑于挈囊持橐之語<lb/>
遂以荷作去聲讀姚又直改著為被如二公所云是衣<lb/>
紫而負囊也由未見紫裌為囊之制又不知晉宋間俗<lb/>
呼為紫荷故未免紛紛如此歐陽公云紫袷荷囊而備<lb/>
<pb n="KR3j0035_WYG_001-26a"/>
問可謂真識紫荷者也吳所引綴紫荷事乃禮儀志言<lb/>
後魏之制非樂志也持橐事見趙充國傳非張安世傳<lb/>
而注中亦無韋昭此又劉杳記之不審也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0035_WYG_001-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲谷雜紀卷一<lb/>
</p>
<p>
</p>
  </div>
<div>
<head>雲谷雜紀卷二</head> <lb/>
    <p>
<pb n="KR3j0035_WYG_002-1a"/>
欽定四庫全書<lb/>
　雲谷雜紀卷二<lb/>
　　　　　　　　　　　　　宋　張淏　撰<lb/>
太宗翦鬚賜李勣白樂天七徳舞歌云翦鬚燒藥賜功<lb/>
臣李勣嗚咽思殺身白自注云李勣病亟醫云得龍鬚<lb/>
灰方可療太宗自翦鬚燒灰賜之服訖而愈勣叩頭泣<lb/>
涕而謝今舊史勣傳俱云嘗暴疾醫曰用鬚灰可治帝<lb/>
乃自翦鬚以和藥而不言用龍鬚事二史但據吳兢等<lb/>
<pb n="KR3j0035_WYG_002-1b"/>
所記故不復旁考遂至于謬然樂天之言必得其實蓋<lb/>
當時醫言得龍鬚灰方可療龍鬚未易得太宗以君上<lb/>
猶龍也故翦鬚以賜若醫只言用人鬚則咄嗟已辦何<lb/>
待太宗之賜方始和藥此理甚曉然或謂龍鬚醫既罕<lb/>
用又世間豈真有是物哉此殆聞見未至爾杜陽編云<lb/>
元載有龍髯拂得于洞庭道士張知和紫色如爛椹或<lb/>
風雷雨晦冥淋漓沾濕則光采動揺奮然如怒可謂其<lb/>
無耶此事當以樂天之言為正若從史氏則意義全失<lb/>
<pb n="KR3j0035_WYG_002-2a"/>
矣<lb/>
舊唐書房喬字𤣥齡新書𤣥齡字喬歐陽公集古録中<lb/>
有𤣥齡墓碑亦云字喬按隋人多以字為名𤣥齡實本<lb/>
名喬後來即以字行卻以名為字也竇苹唐書音訓云<lb/>
唐十八學士圖贊皆當時墨跡云房𤣥齡字喬年苹即<lb/>
嘗見圖贊必不妄也豈以單稱不類表徳遂添一年字<lb/>
宰相世系表又以𤣥齡字喬松未知何據𤣥齡一代之<lb/>
顯人而名字紛錯如此殊可怪而唐史表傳自相牴牾<lb/>
<pb n="KR3j0035_WYG_002-2b"/>
尤可怪也<lb/>
唐書于志寧與李勣修定本草高宗曰本草别録何為<lb/>
而二對曰班固惟記云云至魏晉以來吳普李當之所<lb/>
記也予按哀帝元始五年徵天下通知逸經古記天文<lb/>
厯算鍾律小學史篇方術本草者遣詣京師又樓護傳<lb/>
少誦醫經本草方術數十萬言是本草已見于漢但當<lb/>
時祕府偶無故七略不載班固作藝文志惟據七略故<lb/>
亦無本草志寧但見藝文志無之便謂本草出于後世<lb/>
<pb n="KR3j0035_WYG_002-3a"/>
非也神農本經文字亦不甚多今本草中别以白字者<lb/>
即是餘皆後人所增<lb/>
慈恩寺在晉昌坊本名淨景寺高宗為母文徳皇太后<lb/>
長孫氏造后懷高宗將産數日分娩不得遂詔醫博士<lb/>
李洞𤣥候脈奏云縁子以手執母心所以不産太宗問<lb/>
如何洞𤣥曰留子母命不保母全子死帝沈吟良久后<lb/>
奏云留子帝業永昌太宗依奏洞𤣥遂于六月二十一<lb/>
日隔腹針之透心至手后崩太子即誕後至天隂手中<lb/>
<pb n="KR3j0035_WYG_002-3b"/>
有瘢嘗痛問諸嬪妃不對問諸大臣方奏斯事帝聞之<lb/>
悶絶良久乃蘇曰寡人不孝致慈母早崩將報深恩乃<lb/>
勅造大慈恩寺度僧百人造罔極宮度道士五十人按<lb/>
高宗乃貞觀二年生長孫后以十年六月崩是時高宗<lb/>
已九歳况后寔從太宗幸九成宮得疾初非免乳舊唐<lb/>
書僧𤣥奘傳云貞觀初隨商人往西域貞觀十九年歸<lb/>
至京師高宗在東宮為文徳太后追福造慈恩寺送𤣥<lb/>
奘入住是寺寔高宗為長孫后造但在東宮時非即位<lb/>
<pb n="KR3j0035_WYG_002-4a"/>
後也而分娩用針事于史傳皆無所據使后果有留子<lb/>
帝業永昌之語則此事于后傳亦不容不書况是時承<lb/>
乾已立為皇太子后不應遽有留子帝業永昌之語豈<lb/>
後人見后崩與髙宗誕月適相符遂附㑹為之説耶㑹<lb/>
要以后崩在十年五月二十六日年四十六本傳則在<lb/>
六月己卯年三十六是年六月丙子朔己卯乃初四日<lb/>
去五月二十六日寔差九日享年亦不同豈當時宮掖<lb/>
事祕外庭不盡知故所云不同如此<lb/>
<pb n="KR3j0035_WYG_002-4b"/>
唐徳宗以二月一日為中和節與三月三日九月九日<lb/>
為三令節至日必大宴集中和置節之因新史載于李<lb/>
泌傳與舊史小異以舊史校新史則新史頗略惟續通<lb/>
典與舊史合而加詳予後又得徳宗觀樂詩序既得其<lb/>
命名之自且知中和有樂因録于此續通典貞元五年<lb/>
正月勅四序嘉辰厯代增置是月二十八日中書門下<lb/>
又奏請令文武百寮以是日進農書司農獻穜稑之種<lb/>
王公戚里上春服士庶以刀尺相問遺村社中作中和<lb/>
<pb n="KR3j0035_WYG_002-5a"/>
酒祭勾芒神聚㑹宴樂名為享勾芒祈年穀仍望各下<lb/>
州令所在頒行制曰可<lb/>
唐書狄仁傑傳武后欲以武三思為太子以問宰相衆<lb/>
莫敢對仁傑曰非廬陵王莫可后怒罷議久之召仁傑<lb/>
謂曰朕數夢雙陸不勝何也仁傑與王方慶俱在二人<lb/>
同辭對曰雙陸不勝無子也天其意者以儆陛下乎予<lb/>
按仁傑家傳云雙陸輸者蓋宫中無子也又唐國史補<lb/>
天后夢雙陸不勝召狄梁公説之對曰宮中無子之象<lb/>
<pb n="KR3j0035_WYG_002-5b"/>
傳乃刪去宮中二字非也雙陸譜云雙陸局率以六為<lb/>
限其法左右皆十二路號曰梁白黒各十五馬用骰子<lb/>
二各以其采行白馬自右歸左黒馬自左歸右以前一<lb/>
梁為門後六梁為宮馬歸梁謂之入宮蓋宮中有子則<lb/>
勝無子則不勝若去宮中二字則失其意義矣<lb/>
論者多咎新唐書不載詔令殊不知前輩自有意見宋<lb/>
景文公摘碎云文有屬對平側用事者供公家一時宣<lb/>
讀施行似快便然不可施于史傳予修唐史未嘗得唐<lb/>
<pb n="KR3j0035_WYG_002-6a"/>
人一詔一令可載于傳者惟舍對偶之文近高古者乃<lb/>
可著于篇大抵史近古對偶非宜今以對偶之文入史<lb/>
冊如以粉黛飾壯士笙匏佐鼓聲非所施云<lb/>
王充論衡云堯時五十民擊壤于塗觀者曰大哉堯之<lb/>
徳也擊壤者曰吾日出而作日入而息鑿井而飲耕田<lb/>
而食堯何等力然不知壤為何物後見李善注文選引<lb/>
風土記云壤以木為之前廣後鋭長四尺三寸其形如<lb/>
履將戲先側一壤于地遥于三四十步以手中壤擊之<lb/>
<pb n="KR3j0035_WYG_002-6b"/>
中者為上太平御覽亦載此事但御覽云長尺三四寸<lb/>
與文選注小異恐是書寫者誤以四字置尺字上蓋其<lb/>
形如履使長四尺三寸則不復有履形矣當以御覽所<lb/>
載為是<lb/>
赤松子有二其一神農時為雨師服水玉能入火不燒<lb/>
即張子房願從之遊者事見劉向列仙傳其一則晉之<lb/>
黄初平嘗牧羊忽為一道士將至金華山石室中後服<lb/>
松脂茯苓成仙易姓為赤曰赤松子即叱石為羊者事<lb/>
<pb n="KR3j0035_WYG_002-7a"/>
見葛洪神仙傳今婺州金華山赤松觀乃其飛昇之地<lb/>
而往來賦咏者多引用張子房事誤矣<lb/>
郭子横洞冥記云元鼎五年郅支國貢馬肝石半白半<lb/>
青如今之馬肝也舂以和九轉之丹用拭髪白者皆黒<lb/>
漢武帝坐羣臣于甘泉有髪白者賜以拭應手皆黑<lb/>
韓子蒼云漢武内傳予反復讀之蓋依倣武帝故事而<lb/>
增加之唐時道家流所為也蓋當開元天寶時𤣥宗好<lb/>
長生崇道術其徒恐𤣥宗謂武帝求仙不效故為此書<lb/>
<pb n="KR3j0035_WYG_002-7b"/>
實之耳子蒼所言非也隋經籍志漢武帝故事二卷外<lb/>
别有内傳三卷顔真卿東方朔畫贊碑隂記云事跡則<lb/>
載在太史公書漢書風俗通武帝内傳則内傳其來久<lb/>
矣豈𤣥宗時依倣故事而為哉蓋子蒼但見後有淮南<lb/>
王孫卿稷丘君事便謂此書出于後人殊不知淮南等<lb/>
事自是唐道士王遊巖所附也<lb/>
韓子蒼書崔豹古今注後云崔豹漢魏間人也當干戈<lb/>
搶攘時能自見于翰墨雖小道亦足觀士生無事時圓<lb/>
<pb n="KR3j0035_WYG_002-8a"/>
冠方履飽食嬉戲亦足愧矣予按劉孝標世説注云晉<lb/>
百官名崔豹字正熊燕國人惠帝時官至太傅是則非<lb/>
漢末魏初間人蓋子蒼初不得其詳以意度其為是時<lb/>
人故不免于誤<lb/>
干于皆姓也干古寒切干姓編云望出滎陽潁川宋有<lb/>
干犨晉干寶著搜神記于本姓邘周武王邘叔之後子<lb/>
孫去邑為于漢有于定國魏將軍于禁望出東海河南<lb/>
是干與于為二姓甚明今晉書干寶傳書干作于文選<lb/>
<pb n="KR3j0035_WYG_002-8b"/>
晉武革命論則云于令升諸書引搜神記則云于寶搜<lb/>
神記周禮註則云于寶云字畫之差相承之久遂至無<lb/>
辨良可歎也程氏外書蘇成之姓傳于天下者不蕃至<lb/>
如張王李趙雖其出不一要之其姓蕃衍此亦受姓之<lb/>
祖其流之盛固有定分也<lb/>
袁客師天罡之子亦傳其父術嘗渡江叩舟而還左右<lb/>
請故曰舟中人鼻下氣皆黒不可以濟俄有一男子跛<lb/>
而負直就舟客師曰貴人在吾可以濟江中風忽起㡬<lb/>
<pb n="KR3j0035_WYG_002-9a"/>
覆而免跛男子乃婁師徳也李文靖公沆布衣時先正<lb/>
端公炳知舒州屬因事涉江公實行侍俄而風濤暴作<lb/>
舟幾覆没有大校王其姓者善人倫遽白此有真相孰<lb/>
敢為害何懼之有是日果利涉無虞衆皆神其事及公<lb/>
之貴王校尚存焉世謂當為宰相者左右自有神物護<lb/>
持憂虞不可妄干固不待言然餘波所及又可使他人<lb/>
轉禍為福也<lb/>
韓朝宗思復之子也喜拔識後進他無顯顯可見之跡<lb/>
<pb n="KR3j0035_WYG_002-9b"/>
為荆州長史日因李白投書有生不用封萬戸侯但願<lb/>
一識韓荆州之語因是韓荆州之名籍籍至今豈其平<lb/>
生喜士之力歟<lb/>
元結唐中興頌率三句為韻人皆謂結創為此體非也<lb/>
蓋效秦泰山㑹稽等頌耳皆以三句為韻㑹稽頌云皇<lb/>
帝休烈平一宇内徳惠修長卅有七年親巡天下周覽<lb/>
逺方遂登㑹稽宣省習俗黔首齋莊云云自秦以後文<lb/>
士罕為此體故江左人至作兩句讀之而不得其韻齊<lb/>
<pb n="KR3j0035_WYG_002-10a"/>
范雲始能作三句讀之近世碑碣之文亦有以三句為<lb/>
韻者此郤自結倡之也<lb/>
杜子美詩云醉把青荷葉狂遺白接䍦王洙注引世説<lb/>
山簡倒著白接䍦事且云接䍦衫也予按郭璞爾雅注<lb/>
云白鷺頭翅背上皆有長翰毛今江東人取以為睫攡<lb/>
又廣韻云接䍦白帽而集韻又作㒿及<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>亦云白帽李<lb/>
白答人贈烏紗帽云領得烏紗帽全勝白接䍦則接䍦<lb/>
為帽明甚初非衫也洙誤矣或者疑白非冠巾之飾殊<lb/>
<pb n="KR3j0035_WYG_002-10b"/>
不知其時不以為忌也如管寧不應州縣辟嘗著白帽<lb/>
孟達與諸葛亮白綸帽一晉哀帝時以立秋改緗幘為<lb/>
素謝萬著白綸巾鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>裘王敬則手取白紗帽加齊高<lb/>
帝首令即位魏武造白幍隋志云紗為之婚冠送餞服<lb/>
之又云巾白紗為之國子生服帽自天子下及士人通<lb/>
冠之以白紗者名高頂帽曰巾幘曰帽帢大率多以白<lb/>
唐及五代尚或間見唐車服志白紗帽視朝聽訟宴見<lb/>
賓客之服也章懷太子後漢注幍今國子學生服焉以<lb/>
<pb n="KR3j0035_WYG_002-11a"/>
白紗為之杜甫詩白幘岸江臯能改齋漫録清泰中甲<lb/>
庫驅使官聶長史善相笏繫鐵帶兔褐裘素紗幞頭然<lb/>
則以白為忌殆起于近世乎<lb/>
韓退之讀墨子云儒墨同是堯舜非桀紂同修身正心<lb/>
以治天下國家孔子必用墨子墨子必用孔子不相為<lb/>
用不足為孔墨其與墨子者至矣及為䇿問則曰孔子<lb/>
既没聖人之道不明蓋有楊墨者始侵而亂之又與孟<lb/>
簡書云楊墨交侵而聖賢之道不明聖賢之道不明則<lb/>
<pb n="KR3j0035_WYG_002-11b"/>
三綱淪而九法斁禮樂崩而夷狄横幾何其不為禽獸<lb/>
也其所言自相矛盾如是<lb/>
韓退之段成式皆有送窮文退之之作固不下成式姚<lb/>
鉉編文粹録成式而不取退之平淮西碑亦只載成式<lb/>
父文昌所作鉉自謂所編掇菁擷華得唐人文章之精<lb/>
粹舉此一端則謂得唐文之精粹可乎<lb/>
李漢編韓退之文自謂收遺文無所墜栁子厚天説云<lb/>
韓愈謂栁子曰若知天之説乎吾為子言天之説云云<lb/>
<pb n="KR3j0035_WYG_002-12a"/>
劉禹錫集序云韓愈以書來弔曰哀哉若人之不淑吾<lb/>
嘗評其文雄深雅健似司馬子長蔡崔不足多也二説<lb/>
集中俱無之退之元和九年冬以考功郎知制誥至十<lb/>
一年春遷中書舍人其居掖垣掌詞命蓋踰年矣今漢<lb/>
之所編制誥之辭絶無惟外集有崔羣除户部侍郎一<lb/>
制而已又唐五竇聨珠集載竇牟為東都判官陪韓院<lb/>
長韋河南同尋劉師不遇分韻賦詩都員外郎韓愈得<lb/>
尋字云秦客何年駐仙源此地深還隨躡鳧騎來訪馭<lb/>
<pb n="KR3j0035_WYG_002-12b"/>
雲襟院閉青霞入松高老鶴尋猶疑隱形坐敢起竊桃<lb/>
心今諸本韓集皆不載是則豈可謂之無所失墜耶<lb/>
韓昶退之之子兒時即以詩動孟東野今東野集有喜<lb/>
符郎詩有天縱之篇符蓋昶小字後登長慶四年進士<lb/>
第昶亦可謂能世其家矣韋絢劉賓客嘉話録李綽尚<lb/>
書故實皆云昶為集賢校理史傳中有説金根車處皆<lb/>
臆斷之曰豈其誤歟必金銀車也悉改根字為銀字此<lb/>
説恐未必然李綽之説蓋本于韋絢絢乃執誼之子又<lb/>
<pb n="KR3j0035_WYG_002-13a"/>
嘉話録所載大扺詆退之處甚多如云韓十八直是太<lb/>
輕薄及忿席舍人草貶詞之類皆不足信<lb/>
吳安中云石鼎聨句皆退之作如毛頴傳以文滑稽耳<lb/>
所謂彌明即愈也侯喜劉師服皆其弟子又朱晦庵韓<lb/>
文考異云此詩句法全類韓公或者所謂寓公姓名者<lb/>
蓋軒轅反切近于韓字彌明之義又與愈字相類故竊<lb/>
意或者之意近是晦庵所指或者蓋安中也予謂此序<lb/>
要不可以毛頴傳為比頴傳蓋明為寓言今石鼎詩序<lb/>
<pb n="KR3j0035_WYG_002-13b"/>
詳著年月及言劉師服嘗識之于衡湘間見衡湘間人<lb/>
云年九十餘解捕逐鬼物拘囚蛟螭虎豹兹皆指實而<lb/>
云詎可以毛頴傳例言之哉安中所説近于好異晦庵<lb/>
反切之語尤為不經使退之果以彌明自况則捕逐鬼<lb/>
物等事退之詎肯以此自許乎又其間譏詆劉師服侯<lb/>
喜太甚退之決不肯如是禁制之術今黄冠羽流多有<lb/>
能者則彌明為一道士又何疑焉小説中有彌明一傳<lb/>
稱為神仙固未可信觀其詩語似非碌碌于塵埃中者<lb/>
<pb n="KR3j0035_WYG_002-14a"/>
所能道也<lb/>
杜牧之九日登齊山詩云塵世難逢開口笑菊花須挿<lb/>
滿頭歸開口笑字似若俗語然卻有所據莊子人上壽<lb/>
百歳中壽八十下壽六十除病瘐死䘮憂患其中開口<lb/>
而笑者一月之中不過四五日而已矣于此益見牧之<lb/>
于詩不茍如此<lb/>
風暖鳥聲碎日高花影重此杜荀鶴春宮怨中一聨也<lb/>
歐陽文忠公詩話乃云周朴所作誤矣荀鶴有詩三百<lb/>
<pb n="KR3j0035_WYG_002-14b"/>
篇顧雲目之曰唐風集春宮怨一篇集以冠之卷首正<lb/>
以此一聨也顧雲序其集云壯語大言則決起逸發可<lb/>
以左攬工部袂右拍翰林肩是以荀鶴可並李杜也荀<lb/>
鶴之詩溺于晩唐之習蓋韓偓吳融之流以方李杜則<lb/>
逺矣然解道寒苦羇窮之態往往有孟郊賈島之風如<lb/>
江湖苦吟士天地最窮人客路如天逺侯門似海深宦<lb/>
情隨日薄詩思入秋多時挑野菜和根煮旋斫生柴帯<lb/>
葉燒之句蓋不減二公所作其他如感春云無限青雲<lb/>
<pb n="KR3j0035_WYG_002-15a"/>
有限身<hi>案杜荀鶴詩刋本一作無况青春有恨身</hi>眼前花似夢中春浮生七<lb/>
十今三十已是人間半世人旅中遇雨云半夜燈前十<lb/>
年事一時和雨到心頭宿臨江驛云舉世盡從愁裏老<lb/>
誰人肯向死前閒感遇云大海波濤淺小人方寸深海<lb/>
枯終見底人死不知心皆有意緒送人遊吳越云夜市<lb/>
橋邊火春風寺外船維揚春日云絡岸栁絲懸細雨繡<lb/>
田花朶弄殘春閩中云雨勻紫菊叢叢色風弄紅蕉葉<lb/>
葉聲北畔是山南是海秖堪圖畫不堪行可謂善狀三<lb/>
<pb n="KR3j0035_WYG_002-15b"/>
處景物者如此等句蓋三百篇中之警䇿其他往往傷<lb/>
于俚俗前輩因之為太公家教正以其語多鄙近也<lb/>
萬歳之稱不知起于何代商周以前不復可考呂氏春<lb/>
秋宋康王飲酒室中有呼萬歳者堂上悉應戰國䇿馮<lb/>
諼燒債劵民稱萬歳藺相如奉璧入秦秦王大喜左右<lb/>
皆呼萬歳韓非子曰巫祝之祝人曰使若千秋萬歳萬<lb/>
歳之聲聒耳新序梁君出獵歸入廟門呼萬歳曰幸哉<lb/>
今日也紀信乗黄屋左纛曰食盡漢王降楚呼萬歳陸<lb/>
<pb n="KR3j0035_WYG_002-16a"/>
賈奏新語左右稱善呼萬歳漢武帝登嵩高呼萬歳者<lb/>
三元帝送許后入太子家謂左右酌酒賀我左右呼萬<lb/>
歳溤異傳趙匡將兵助異并送縑穀軍中皆稱萬歳馬<lb/>
援封侯乃擊牛釃酒勞饗軍士皆伏稱萬歳王望曰今<lb/>
日歳首請上雅壽掾史皆稱萬歳吳甘寧入魏營斬首<lb/>
數十級還入營作鼓吹稱萬歳是則慶賀之際上下通<lb/>
稱之初無禁制不知自何時始專為君上之祝也<lb/>
門下省掌管詔令今詔制之首必冠以門下二字此制<lb/>
<pb n="KR3j0035_WYG_002-16b"/>
蓋自唐已然傅亮修張子房廟教首曰紀綱唐呂延濟<lb/>
注云紀綱為主簿之司教皆主簿宣之故先呼之亦猶<lb/>
今出制首言門下是也<lb/>
古者稱臣蓋示謙卑而已上下通行不特稱于君上之<lb/>
前也如齊太子對醫者文摯云臣以死爭之虢君見扁<lb/>
鵲曰寡臣幸甚呂公謂漢高祖曰臣少好相人高祖謝<lb/>
項羽曰將軍戰河北臣戰河南之類是也晉宋間彼此<lb/>
相呼為卿自唐以來惟君上以呼臣庶士大夫不復敢<lb/>
<pb n="KR3j0035_WYG_002-17a"/>
以相稱謂矣<lb/>
隋及唐初人以字為名高士廉名儉房𤣥齡名喬封徳<lb/>
彞名倫顔師古名籕夫已自稱則名他人相稱則以字<lb/>
此自昔所同諸公乃以字行莫知所謂顔師古匡繆正<lb/>
俗云或問人有複名單稱于理云何答曰複名單稱乃<lb/>
是流俗之事隋大業中出勅禁斷單稱複名深得物理<lb/>
委巷之徒不曉其意便謂朝廷禁止單名幼小以來不<lb/>
為複名輙加增以為順㫖曾莫之悟豈諸公亦狃于一<lb/>
<pb n="KR3j0035_WYG_002-17b"/>
時習尚其名既單故以字行耶匡繆正俗又云或問今<lb/>
人稱字而不稱名其故何也曰考諸典故稱名為是師<lb/>
古之論如此而已乃以字行殆不可曉<lb/>
今言人之衰老者則曰鐘鳴漏盡隋栁彧傳伏睹詔書<lb/>
以上柱國和千子為杞州刺史其人年垂八十鐘鳴漏<lb/>
盡若令刺舉所損殊大人皆以此言始于彧非也田豫<lb/>
為并州刺史遷衛尉年老求遜位司馬宣王以為豫克<lb/>
壯書諭未聽豫答書曰年過七十而以居位譬猶鐘鳴<lb/>
<pb n="KR3j0035_WYG_002-18a"/>
漏盡而夜行不休是罪人也當以此為始豫書見于魏<lb/>
書本傳<lb/>
傳曰古者生無爵死無諡諡法周公所謂諡者行之迹<lb/>
也累積平生所行事善惡而定其名也是必死後方有<lb/>
諡今考之亦有不然者如楚熊通自立為楚武王趙佗<lb/>
自稱為南粤武帝蜀杜宇自號望帝此固顯然自為稱<lb/>
號者也若周公謂伯禽云我文王之子武王之弟成王<lb/>
之叔父伍子胥謂楚使者云報汝平王欲國不滅釋吾<lb/>
<pb n="KR3j0035_WYG_002-18b"/>
父兄<hi>原註吳越春秋云</hi>是時周之成王楚之平王皆生成已有<lb/>
此稱此皆不可曉者劉向説苑改成王作今王楊倞就<lb/>
其説釋荀子謂成王乃後人所加正以生時不當有諡<lb/>
為疑<lb/>
字有因諱易以他音而尋復從元稱亦有終不能易者<lb/>
漢明帝諱莊呼莊子曰嚴子今復為莊子矣秦始皇諱<lb/>
正故正月音征晉文帝諱昭故昭穆音韶而征月韶穆<lb/>
至今不易鮑昭本名照避武后諱唐人書之去火只用<lb/>
<pb n="KR3j0035_WYG_002-19a"/>
昭字後遂以鮑昭鮑照為二人王羲之祖尚書郎諱正<lb/>
故羲之每書正月或作一月或作初月他正字皆以政<lb/>
字代之如與足下意政同之類是後人不曉反引此為<lb/>
據遂以正政為通用非也南史避唐諱虎字悉改為武<lb/>
或云猛獸而黄回傳乃云畏之如虎狼又蕭正統及侯<lb/>
景傳有寧逢五虎及虎視之語淵字悉改為泉而陶潛<lb/>
傳乃云潛字淵明此作史者失于精詳故錯雜如此管<lb/>
子古書也既曰虎豹居幽而威可載矣又曰諸侯之子<lb/>
<pb n="KR3j0035_WYG_002-19b"/>
委質者以雙武之皮又曰以市武豹之皮此皆唐人所<lb/>
改後來不盡復元字故虎武並行<lb/>
予在龍舒日得太湖縣白雲山海㑹寺建經藏記云同<lb/>
直郎守殿中丞前知太湖縣事李錞撰觀者皆訝同直<lb/>
郎不知何代之官制予曰作文者必天聖明道間人讀<lb/>
至末果得天聖十年歳月咸問予何以知之予曰同直<lb/>
本通直避莊獻太后父諱故云莊獻同昭陵聽政乃天<lb/>
聖明道間以故知其為彼時也明道以後不復諱矣蓋<lb/>
<pb n="KR3j0035_WYG_002-20a"/>
壯獻上仙臣寮即上言云自大行皇后同聽政之日天<lb/>
下章奏臣寮白事皆回避通字從其先諱今軿車上仙<lb/>
山園將畢不可濫九廟而存諱宜盡復三朝之遺法欲<lb/>
乞有若以通進司為承進司通奉大夫為中奉大夫通<lb/>
事舍人為宣事舍人通州為崇州通判為同判通直郎<lb/>
為同直郎通引官為承引官普通門為普和門之類及<lb/>
將來舉人程試一切俾復如舊無有所避此事出于一<lb/>
時權宜而僅行于十年之間非因石刻後世無從見之<lb/>
<pb n="KR3j0035_WYG_002-20b"/>
歐陽公趙明誠洪文惠多以碑刻為書傳之證正由此<lb/>
類<lb/>
近世官府騶從所持假以木為之號曰木劒隋禮儀志<lb/>
漢自天子至于百官無不佩刀蔡謨議云大臣優禮皆<lb/>
劒履上殿非侍臣解之蓋防刃也近代以來未詳所起<lb/>
東齊著令謂為象劒言象于劒又南史陳始興王叔陵<lb/>
傳左右取朝服所佩木劒以進此皆假劒之始然施于<lb/>
佩服而已不知何時遂為輿衛之飾<lb/>
<pb n="KR3j0035_WYG_002-21a"/>
隋高祖仁壽三年詔六月十三日是朕生日宜令海内<lb/>
為武元皇帝明皇后斷屠則此制隋已有之不始于唐<lb/>
也<lb/>
今人以物相遺謂之人事韓退之奏韓𢎞人事物狀云<lb/>
奉敕撰平淮西碑文伏縁聖恩以碑本賜韓𢎞等今韓<lb/>
𢎞寄絹五百匹與臣充人事物未敢受領謹録奏聞又<lb/>
杜牧謝許受江西送撰韋丹碑綵絹等狀云中使奉宣<lb/>
聖㫖令臣領受江西觀察使紇干衆所寄撰韋丹遺愛<lb/>
<pb n="KR3j0035_WYG_002-21b"/>
碑文人事綵絹共三百匹後漢黄琬傳云時富權子弟<lb/>
多以人事得舉則知人事之語其來已久<lb/>
今人言壯而髮白者目之曰蒜髪猶言宣髪也宣髪見<lb/>
于陸徳明易説卦釋文中此固人所知也而蒜髪書傳<lb/>
間或未見之獨本草蕪菁條下云蔓菁子壓油塗頭能<lb/>
變蒜髪此亦可為據也<lb/>
飲茶不知起于何時歐陽公集古録跋云茶之見前史<lb/>
蓋自魏晉以來有之予按晏子春秋嬰相齊景公時食<lb/>
<pb n="KR3j0035_WYG_002-22a"/>
脱粟之飯炙三弋五卯茗菜而已<hi>原註讀晏子春秋者多疑此文闕誤予後</hi>
<hi>見太平御覽茗事中亦載此其文正同初非闕誤也</hi>又漢王褒童約有武陽<hi>原註一作</hi>
<hi>武都</hi>買茶之語則魏晉之前已有之矣但當時雖知飲茶<lb/>
未若後世之盛也郭璞注爾雅云樹似梔子冬生葉可<lb/>
炙作羮飲然茶至冬味苦澁豈復可作羮飲耶飲之令<lb/>
人少睡張華得之以為異聞遂載之博物志非但飲者<lb/>
鮮識茶者亦鮮至唐陸羽著茶經三篇言茶者甚備天<lb/>
下亦知飲茶其後尚茶成風囘紇入朝始驅馬市茶<lb/>
<pb n="KR3j0035_WYG_002-22b"/>
唐天寶中孫愐因隋陸法言切韻作唐韻五卷後又有<lb/>
廣唐韻五卷不知撰人名氏崇文總目但云後人博采<lb/>
附見故多叢冗本朝太平興國中嘗詔句中正等詳定<lb/>
書成號雍熙廣韻景徳中又詔陳彭年以廣唐韻等重<lb/>
行校定大中祥符元年改為大宋重修廣韻蓋今所存<lb/>
者淳熙中道山諸公作館閣書目云廣韻五卷不知作<lb/>
者崇文總目云蓋後人博采附見故多叢冗夫崇文目<lb/>
云叢冗者蓋指廣唐韻耳當時既不知為陳彭年所定<lb/>
<pb n="KR3j0035_WYG_002-23a"/>
且誤認廣唐韻為今之廣韻其疎甚矣館閣目大抵多<lb/>
舛妄蓋不特此也<lb/>
古者字未有反切故訓釋者但曰讀如某字而已至魏<lb/>
孫炎始作反切其實本出于西域梵學也自後聲韻日<lb/>
盛宋周顒始作四聲切韻行于時梁沈約又撰四聲譜<lb/>
以為在昔詞人累千載而不悟而獨得于胸襟窮其妙<lb/>
㫖自謂入神之作繼是若夏侯該四聲韻畧之類紛然<lb/>
各自名家矣至唐孫愐始集為唐韻諸書遂為之廢本<lb/>
<pb n="KR3j0035_WYG_002-23b"/>
朝真宗時陳彭年與晁迥戚綸條貢舉事取字林韻集<lb/>
畧字統及三蒼爾雅為禮部韻凡科場儀範悉著為格<lb/>
又景祐四年詔國子監以翰林學士丁度修禮部韻畧<lb/>
頒行初崇政殿説書賈昌朝言舊韻畧多無訓解又疑<lb/>
渾聲與重疊字不顯義理致舉人詩賦或誤用之遂詔<lb/>
度等以唐諸家韻本刋定其韻窄者凡十三處許令附<lb/>
近通用疑渾聲及疊出字皆于字下注解之此蓋今所<lb/>
行禮部韻畧也吳曾漫録嘗論景祐修韻畧事既不得<lb/>
<pb n="KR3j0035_WYG_002-24a"/>
其始徒屑屑于張希文鄭天休修書先後之辨爾予因<lb/>
歎近時小學幾至于廢絶遂摭聲韻之本末備論于此<lb/>
庶覽者得以考云<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0035_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲谷雜紀卷二<lb/>
</p>
<p>
</p>
  </div>
<div>
<head>雲谷雜紀卷三</head> <lb/>
    <p>
<pb n="KR3j0035_WYG_003-1a"/>
欽定四庫全書<lb/>
　雲谷雜紀卷三<lb/>
　　　　　　　　　　　　　宋　張淏　撰<lb/>
太宗天資超絶識見夐異非秦漢以下帝王所可及至<lb/>
于知人不但灼見其賢否其榮悴壽夭皆莫逃于一目<lb/>
嘗顧錢若水謂左右曰若水風骨秀邁神仙姿格茍用<lb/>
之則才力有餘朕只疑其算部促隘若至大用恐愈迫<lb/>
之至道初為同知樞密院事後知并州薨年方四十四<lb/>
<pb n="KR3j0035_WYG_003-1b"/>
賈黄中罷參知政事知㐮州上言母老乞留京師太宗<lb/>
謂侍臣曰朕念黄中憂畏必先其母老矣因曰蘇易簡<lb/>
之母亦如之暨黄中卒母果無恙易簡在禁林八年寵<lb/>
待之深夐出夷等李沆入玉堂後于易簡一旦先除參<lb/>
政而以易簡為承㫖賜賚與沆等易簡不甚悦上謂之<lb/>
曰欲正舊典先合用卿然欲令卿延厚壽基稔育聞望<lb/>
乃先用沆宜無歉葢知其數之促也易簡以母老急于<lb/>
進用因乾明聖節進内道場醮步虚詞十首中有玉堂<lb/>
<pb n="KR3j0035_WYG_003-2a"/>
臣老非仙骨猶在丹䑓望太陽之句上悉其意俾參大<lb/>
政未幾遂卒年三十九三人者悉如所料又熙寧元年<lb/>
吕溱為京尹上殿時府推官周約隨趨于後神宗忽問<lb/>
吕曰卿體中無恙否對曰臣無事斯須又問卿果覺安<lb/>
否吕又對曰臣不敢强時吕公神采氣焰略無少虧將<lb/>
退又問周卿見吕溱如何周對曰以臣觀溱似亦無事<lb/>
吕出殿門深疑之整巾拂面索鏡自照問周曰足下果<lb/>
見溱如何周曰龍圗容采安靜無自疑也後數日果感<lb/>
<pb n="KR3j0035_WYG_003-2b"/>
疾迤邐不起豈識鑒之妙得于家傳故同符如此<lb/>
孝宗本生母張夫人一夕常夢絳衣人自言崔府君擁<lb/>
一羊謂之曰以此為識已而有娠及孝宗誕育之際赤<lb/>
光照天室中如晝時秀王方為秀州嘉興縣丞郡人皆<lb/>
以為丞廨遭火久之方知為張夫人免身是嵗丁未其<lb/>
屬為羊又有前夢之應故孝宗小字曰羊<lb/>
祖宗時宗子無預于科舉神宗始詔有官者許鎖應未<lb/>
命者從其應舉自是宗子始得預進士第自元祐三年<lb/>
<pb n="KR3j0035_WYG_003-3a"/>
戊辰至嘉定元年戊辰一百二十年間已一千三百四<lb/>
十四人而嘉王汝愚皆為廷對第一彦中以博學宏詞<lb/>
中選亦可謂盛矣初汝愚唱名時洪文惠公适為右相<lb/>
侍立上側奏言近嵗宗子甚好學前舉伯攄擢甲科儒<lb/>
林以為創見今汝愚遂魁天下可謂瞻前無鄰本朝故<lb/>
事科舉先寒畯有官人退居第二乞只依臚傳次序勿<lb/>
令後來居上以見麟趾之盛天顔有喜良久曰姑循故<lb/>
事此事予得之于文惠所作趙氏家録跋語因併記之<lb/>
<pb n="KR3j0035_WYG_003-3b"/>
太祖拜安陵奠哭為别曰此生不得再朝于此也即更<lb/>
衣服弧矢登闕䑓望西北鳴弦發矢指矢委處謂左右<lb/>
曰即此乃朕之皇堂也以向得石馬埋于中又曰朕自<lb/>
為陵名曰永昌是嵗果晏駕<lb/>
徽宗艮嶽為勝遊六七曰躍龍澗漾春坡桃花閘雁池<lb/>
迷真洞其餘勝跡不可殫紀工已落成上名之曰華陽<lb/>
宫○其宫室䑓榭卓然著聞者曰瓊津殿絳霄樓萼緑<lb/>
華堂築䑓髙九仞周覽都城近若指顧造碧虚洞天萬<lb/>
<pb n="KR3j0035_WYG_003-4a"/>
山環之門三洞為品字門以通前後苑○鑿池為溪澗<lb/>
疊石為隄捍任其石之性不加斧鑿因其餘土積而為<lb/>
山山骨虣露峰稜如削飄然有雲姿鶴態曰飛來峰髙<lb/>
于雉堞翻若長鯨腰徑百尺植梅萬本曰梅嶺○艮嶽<lb/>
接衆山之末増土為大坂徙東南側栢枝幹柔密揉之<lb/>
不斷華華結結為幢葢鸞鶴蛟龍之狀動以萬數曰龍<lb/>
栢坡○于洲上植芳木以海棠冠之曰海棠川○艮嶽<lb/>
倚石排空周環曲折有蜀道之難躋攀至介亭此最髙<lb/>
<pb n="KR3j0035_WYG_003-4b"/>
于諸山前列巨石凡三丈許號排衙石巧怪嶄巖藤蘿<lb/>
蔓衍若龍若鳳不可殫窮麓雲半山居右極目蕭森居<lb/>
左北俯景龍江長波逺岸彌十餘里其上流注山間西<lb/>
行潺湲為潄玉軒○有巢雲亭髙出峰岫之上○東則<lb/>
有髙峰峙立其下則植梅以萬數緑萼承趺芬芳馥郁<lb/>
結構山根號萼緑華堂○西有停翠樓青松蔽密布于<lb/>
前後號萬松嶺○南則壽山嵯峨兩峰並峙列嶂如屏<lb/>
瀑布下入雁池池水清泚漣漪鳬雁浮泳水面棲息石<lb/>
<pb n="KR3j0035_WYG_003-5a"/>
間不可勝計其上亭曰雝雝○北直絳霄樓西則參术<lb/>
把菊黄精芎藭被山彌塢中號藥寮<lb/>
初隆祐太后升遐時朝廷欲建山陵兩浙漕臣曽公養<lb/>
謂帝后陵寢今存伊洛不日復中原即歸祔矣宜以攢<lb/>
宫為名僉以為當遂卜吉于㑹稽民間冢墓有附近者<lb/>
徃徃多徙而之他髙宗思陵興役之際孝宗嘗密敕無<lb/>
得輒壊人墳墓其愛人䘏物一至如此文王之澤及朽<lb/>
骨未足多也<lb/>
<pb n="KR3j0035_WYG_003-5b"/>
唐徳宗初議改元李泌曰本朝之盛無如貞觀開元各<lb/>
取一字乃改號曰貞元近時隆興取建隆紹興乾道取<lb/>
乾徳至道淳熙取淳化雍熙紹熙取紹興淳熙慶元取<lb/>
慶歴元祐開禧取開寳天禧皆析兩年號為之<lb/>
州縣以年號為名興元府唐天寳初曰漢中郡徳宗興<lb/>
元元年巡幸遂升為興元府興國軍本鄂州永興縣偽<lb/>
唐建為制置院皇朝太平興國二年升為軍太平州本<lb/>
南平軍亦以是年改後來如越州升為紹興府洪州為<lb/>
<pb n="KR3j0035_WYG_003-6a"/>
隆興府明州為慶元府皆取年號為名楚州寳應縣光<lb/>
化軍乾徳縣<hi>原註今為光化縣</hi>贑州興國縣建寧府政和縣處<lb/>
州慶元縣亦以年號名也<hi>原註興國縣贑州圗經云興國八年太守王協奏析贑縣</hi>
<hi>瀲江鎮置以年名也九域志同而太宗實録乃見之于淳化二年十月誤矣</hi>
先朝修内司方團木計用三千三百條再差職方員外<lb/>
郎陳昭素計之只用三百條京城侵竊之弊如此昭素<lb/>
勾當三司條造案半年減十五萬議者云可罷陜西買<lb/>
木一年雷大簡判設案御廚每日支麫一萬斤後㸃檢<lb/>
<pb n="KR3j0035_WYG_003-6b"/>
每日剰支六千斤先宰羊二百八十後只宰四十頭<hi>原註</hi>
<hi>見孔平仲談苑</hi>夫二事在國家一嵗用度特瑣瑣不足言者其<lb/>
弊已如此則其他可知矣今東南賦斂已極而嵗常有<lb/>
經費不足之憂徐而究之不但養兵饋敵而已其弊如<lb/>
方團木之類者葢不可勝言安得如昭素大簡者哉<lb/>
承平時宰相入省必先以秤稱印匣而後開蔡元長秉<lb/>
政一日稱匣頗輕疑之揺撼無聲吏以白元長元長曰<lb/>
不須啓封今日不用印復擕以歸私第異日入省稱之<lb/>
<pb n="KR3j0035_WYG_003-7a"/>
如常日開匣則印在焉或以詢元長元長曰是必省吏<lb/>
有私用者倉猝不能入倘失措急索則不可復得徒張<lb/>
皇耳此事見于王明清揮麈後録然元長一時識見亦<lb/>
可謂過人矣殊不知元長實用裴度之法<lb/>
人之識見固無間于士大夫與夫庸夫賤隸也而士大<lb/>
夫貪榮嗜進倒行逆施反有不及者當紹聖崇寧時姦<lb/>
人並進排擊元祐諸公不遺餘力中外望風希㫖有以<lb/>
仆温公墓碑為詞者有請焚毁蘇黄筆札者言之惟恐<lb/>
<pb n="KR3j0035_WYG_003-7b"/>
後邵氏聞見録云初蔡京蔡卞為元祐姦黨籍祐陵親<lb/>
書刻石於文徳殿門又立于天下州治長安當立召鐫<lb/>
者安民刊字安辭曰民愚人不知朝廷立碑之意但元<lb/>
祐大臣如司馬相公者天下稱其正直今謂之姦邪民<lb/>
不忍鐫府官怒欲罪之民曰被役不敢辭乞不刻安民<lb/>
鐫字于碑又李仲寧刻字甚工黄太史題其居曰琢玉<lb/>
坊崇寧初詔郡國刋元祐黨籍姓名太守呼仲寧使劖<lb/>
之仲寧曰小人家舊貧窶因開蘇内翰黄學士詞翰遂<lb/>
<pb n="KR3j0035_WYG_003-8a"/>
至飽暖今日以姦人為名誠不忍下手郡守義之曰賢<lb/>
哉士大夫所不及也餽以酒而從其請昔仁宗愛蔡君<lb/>
謨書嘗命書温成皇后碑君謨辭曰此待詔職也歐陽<lb/>
公嘗以是稱之予謂以君謨之賢固當如是彼二人者<lb/>
乃能如此誠不易得較當時希㫖進言以覬寵榮者詎<lb/>
止穹壌冠屨之間哉<lb/>
靖康元年冬髙宗發京師將至斡喇布軍前議事<hi>案幹喇布</hi>
<hi>原本作斡離不今依金國語解改正</hi>及至磁州州有崔府君祠府君或云<lb/>
<pb n="KR3j0035_WYG_003-8b"/>
唐人其名不傳或云乃後漢崔子玉也封嘉應侯號應<lb/>
王上至州人擁神馬謂應王出迎守臣宗澤啓上謁其<lb/>
廟上謁廟出磁人力請上無北去乃還泊于相州明年<lb/>
遂即大位髙宗之應天兆于此<lb/>
紹興中洞庭漁人獲一印方僅二寸其制甚古紐有連<lb/>
環四兩兩相貫上有一大環總之葢所以佩也漁者以<lb/>
為金競而訟于官辨其文乃漢壽亭侯四字關雲長為<lb/>
漢壽亭侯人疑必其物也遂留長沙官庫守庫吏見印<lb/>
<pb n="KR3j0035_WYG_003-9a"/>
上時有光焰因白于官乃遣人送荆門軍關祠中光怪<lb/>
遂絶淳熙四年玉泉寺僧真慈將獻之東宫印已函而<lb/>
未發忽光焰四起衆皆驚愕遂不復獻<lb/>
皇甫履紹興中賜隠于江州廬山髙宗名其所居曰清<lb/>
虚菴光宗在東宫日嘗問履山中所乏履曰山中無所<lb/>
闕但去水差逺汲取頗勞光宗因大書神泉二字遺之<lb/>
云持歸隨意鑿一泉履歸乃于菴之側穿一小井方施<lb/>
畚鍤而泉已湧至遂畢工至今深纔二三尺味甘洌尤<lb/>
<pb n="KR3j0035_WYG_003-9b"/>
宜瀹茗予頃遊廬山履之門人與予同觀因道其詳奎<lb/>
畫今刻之泉上<lb/>
袁州仰山有二王神祠其靈甚著士大夫徃來者多祈<lb/>
夢于祠下淳熙十一年長沙湯璹經過亦將乞靈始至<lb/>
宿于山下是夜夢一貴人姓蕭者召與之談貴人自歎<lb/>
年老若羨璹者璹曰璹賤不足道公由布衣而位至此<lb/>
尚不滿耶貴人俯首曰否少焉有徒御擁璹登車曰召<lb/>
公赴宴至則客主凡六人明日伏謁祠庭見廡間有碑<lb/>
<pb n="KR3j0035_WYG_003-10a"/>
記讀之始知王蕭姓也璹遂再禱乃夢被㫖使髙麗璹<lb/>
挾矢負弩躍馬而行方十餘步忽聞後有歎聲回顧視<lb/>
之見二士一王氏一歐陽氏璹復前行道險偶一矢墮<lb/>
地璹亟下取之矢已隨流水過前矣須臾見故仰山寺<lb/>
主僧本然揖璹少憩僧擁爐而坐旁一侍者欲撞鐘而<lb/>
復止璹問何為而不聲鐘答曰未遇順風擊之聲只聞<lb/>
一方待遇順風聲可聞四方璹因謂僧曰是鐘未用耶<lb/>
僧曰爐亦未用璹曰洪鐘之用在足下爾僧笑而止翼<lb/>
<pb n="KR3j0035_WYG_003-10b"/>
日且復得夢讀省闈前列文卷殊莫曉其意淳熙十三<lb/>
年璹預薦名在第三其上則王與歐陽也次年試禮部<lb/>
知貢舉乃洪邁景盧璹遂為首選<lb/>
沅州道間有古驛曰幽蘭舖有徐珌者凡兩經過書二<lb/>
詞于其壁一云秋欲暮路入亂山深處撲面西風吹霧<lb/>
雨驛亭欣暫駐可惜國香風度空谷寂寥誰顧已作竹<lb/>
枝傳楚女客愁推不去其二云春欲半重到寂寥山館<lb/>
脩竹連山青不斷誰家門可欵紅暈花梢未半緑蘸栁<lb/>
<pb n="KR3j0035_WYG_003-11a"/>
芽猶短金縷香消春不管素蟾光又滿乾道中先君曽<lb/>
寓是館愛其語意悽惋每舉似于人珌字公飾不知何<lb/>
許人也<lb/>
司馬温公元豐末來京師都人奔趨競觀即以相公目<lb/>
之左右擁塞馬至不能行及謁時相于私第市人登樹<lb/>
騎屋窺瞰之隸卒或止之曰吾非望而君願一識司馬<lb/>
公耳至于呵叱不退而屋瓦為之碎樹枝為之折及薨<lb/>
京師之民罷市而徃弔鬻衣以致奠巷哭以過車者葢<lb/>
<pb n="KR3j0035_WYG_003-11b"/>
以千萬數上命戸部侍郎趙瞻内侍省押班馮宗道護<lb/>
其喪歸葬瞻等還言民哭公哀甚如哭其私親四方來<lb/>
㑹葬者葢數萬人而嶺南封州父老相率致祭且作佛<lb/>
事以薦公者其詞尤哀炷香于首頂以送公葬者九百<lb/>
餘人京師民畫其像刻印鬻之家置一本飲食必祀焉<lb/>
四方皆遣人購之京師時畫工有致富者蔡京南遷道<lb/>
中市飲食之類及知為京皆不肯售至于詬罵無所不<lb/>
道州縣護送吏卒驅逐之稍息人之賢不肖于人心得<lb/>
<pb n="KR3j0035_WYG_003-12a"/>
失一至如此兒童誦君實走卒知司馬如温公者葢千<lb/>
載一人而已<lb/>
前輩讀書所嗜各不同司馬温公酷好揚子雲太𤣥而<lb/>
作書疑詆孟子謂揚子真大儒孟與荀殆不足擬自云<lb/>
少好其書研精竭慮厯年已多始敢為注每閲太𤣥必<lb/>
屏絶人事讀必數十過其嗜之也如是而老蘇獨不喜<lb/>
揚子云雄之法言辯乎其不足問也問乎其不足疑也<lb/>
求聞于後世而不待其有得君子無取焉耳又曰雄于<lb/>
<pb n="KR3j0035_WYG_003-12b"/>
太𤣥好奇而務深故辭多夸大而可觀者鮮又曰使雄<lb/>
有孟軻之書而肯為太𤣥耶二公所見不侔如此<lb/>
二疏之去非因韓楊之死陳君舉史評其論疏廣疏受<lb/>
云二疏出關于趙葢楊韓駢死之際天下至今髙之是<lb/>
以二疏見諸公之死始毅然有去志也按元康三年戊<lb/>
午廣受去位而葢寛饒之死在神爵二年辛酉韓延壽<lb/>
死在五鳳元年甲子楊惲死在五鳳四年丁卯獨趙廣<lb/>
漢死在元康元年丙辰乃二疏在位之時餘皆去後始<lb/>
<pb n="KR3j0035_WYG_003-13a"/>
誅相去幾十年烏可謂之出關于駢死之際哉緣温公<lb/>
通鑑論宣帝有趙葢韓楊之死皆不厭衆心之語陳不<lb/>
致審遽然引用遂至于誤然東坡作二疏圗贊亦有殺<lb/>
葢韓楊先生憐之振袂脱屣之語其誤非特陳也<lb/>
岐陽石鼓初散于野鄭餘慶始移置孔子廟中韋應物<lb/>
韓退之皆有詩韋曰宣王之臣史籀作韓曰周綱陵遲<lb/>
四海沸宣王憤起揮天戈大開明堂受朝賀諸侯劒珮<lb/>
鳴相磨蒐于岐陽騁雄駿萬里禽獸皆遮羅鐫功勒成<lb/>
<pb n="KR3j0035_WYG_003-13b"/>
告萬世鑿石作鼔隳嵯峨歐陽文忠公云應物以為文<lb/>
王之鼔至宣王刻詩爾退之直以為宣王之鼓且云自<lb/>
漢以來博古好奇之士皆略而不道隋氏藏書最多其<lb/>
志所錄秦始皇刻石婆羅門外國書皆有而獨無石鼓<lb/>
文遺近録逺不宜如此況傳記不載不知二君何據而<lb/>
知為文宣之鼓也然退之好古不妄予姑取以為信至<lb/>
于字畫亦非史籀不能作也予謂石鼓經秦涉漢其亦<lb/>
久矣其間豈無好事者稱道之厯時之久書傳不存後<lb/>
<pb n="KR3j0035_WYG_003-14a"/>
人不知耳蘇朂載記云石鼓謂周宣王獵碣共十鼓其<lb/>
文則史籀大篆唐章懐太子注後漢書云今岐州石鼓<lb/>
銘凡重言者皆為二字以二書言之則安知秦漢間無<lb/>
稱道之者蘇朂貞觀中嘗為吏部侍郎在退之之先退<lb/>
之以為宣王之鼓者豈以朂所載為據耶歐陽公又云<lb/>
其文可見者四百六十五磨滅不可識者過半予得唐<lb/>
人所録本凡四百九十七字其文皆可讀比他本最為<lb/>
詳備所言大率皆漁獵事其文有天子永寧日維丙申<lb/>
<pb n="KR3j0035_WYG_003-14b"/>
之語既有天子之稱則決非文王之詩也近時韓公元<lb/>
吉以左氏言成有岐陽之蒐又以鼓為成王時物然左<lb/>
氏雖言成之蒐獵刻石紀事初無明文恐未可遽然便<lb/>
以為成王時物也又任汝弼云籀與古文書以刀刀故<lb/>
鋭秦篆書以漆漆故刓石鼓之文其端皆刓以是知石<lb/>
鼓為秦時也夫千載之刻磨滅剥落之餘幸有一二可<lb/>
讀亦僅存字體之髣髴爾汝弼乃欲辨其刓鋭于筆畫<lb/>
之間而斷為秦人之作非所敢聞也<lb/>
<pb n="KR3j0035_WYG_003-15a"/>
歐陽公集古録目楊震碑隂題名跋云此碑所書河間<lb/>
賈伯錡博陵劉顯祖之類凡百九十人疑其所書皆是<lb/>
字爾葢後漢時人見于史傳者未嘗名兩字者也予按<lb/>
前漢書匈奴傳王莽秉政令中國不得有二名因使使<lb/>
者以風單于宜上書慕化為一名漢必加厚賞單于從<lb/>
之上書言幸得備藩臣竊樂太平聖制臣故名曩知牙<lb/>
斯今謹更名曰知莽大悦白太后遣使者答諭厚賞賜<lb/>
焉當莽時固有明禁暨光武即位以來士大夫相循襲<lb/>
<pb n="KR3j0035_WYG_003-15b"/>
複名者極少但不可謂無也蘇不韋字公先有傳附于<lb/>
蘇章傳後孔僖二子曰長彦季彦又有劉騊駼嘗與劉<lb/>
珍校定東觀書謝承漢書有雲中丘季智名靈舉郭泰<lb/>
傳有張孝仲范特祖召公子許偉康司馬子威此數人<lb/>
者出于芻牧置郵屠沽卒伍決非以字行者其為名無<lb/>
可疑如此之類見于書傳中今可考也<lb/>
秦漢以前字畫多見于鐘鼎彝器間至東漢時石刻方<lb/>
盛本朝歐陽公始酷嗜之所藏至千卷既自為跋尾又<lb/>
<pb n="KR3j0035_WYG_003-16a"/>
命其子棐撮其大要而為之説曰集古録目晩年自號<lb/>
六一居士集録葢其一也其門人南豐曽公亦集古篆<lb/>
刻為金石録五百卷後來趙公明誠所蓄尤富凡二千<lb/>
卷其數正倍于歐陽公著金石録三十卷石林葉公夢<lb/>
得又取碑所載事與史違誤者為金石類考五十卷近<lb/>
時洪文惠公适集漢魏間碑為隸釋續凡四十八卷昭<lb/>
武李公丙類其所有起夏后氏竟五季著于録者亦千<lb/>
卷號博古圗正訛謬廣異聞皆有功于後學隸釋復刻<lb/>
<pb n="KR3j0035_WYG_003-16b"/>
其文前代遺篇墜欵因得概見于方䇿間尤可貴也<lb/>
韓魏公名徳為遐邇所重韓魏公之子忠彦聘遼國主<lb/>
知其為公子問嘗使南朝者形貌肖韓相公否皆曰然<lb/>
遂圗忠彦之像靖康間金人至河南所過蕭然入相州<lb/>
傳孝寺見公畫像下馬羅拜秋毫不犯而去又覓公墓<lb/>
拜謁而退身後名徳猶為敵國所重如此昔所未聞也<lb/>
<hi>原註圗忠彦像見樂咸挽魏公詩注拜畫像及謁墓見韓子蒼魏公畫贊及周紫芝長短歌</hi>
東坡記韓定辭不知何許人為鎮州王鎔書記聘燕帥<lb/>
<pb n="KR3j0035_WYG_003-17a"/>
劉仁恭舍于賓館命幕客馬郁延接馬有詩贈韓曰燧<lb/>
林芳草綿綿思盡日相攜陟麗譙别後巏嵍山上望羨<lb/>
君還復見王喬郁詩雖清秀然意在試其學問韓即席<lb/>
酬之曰崇霞䑓上神僊客學辨癡龍藝最多盛徳好將<lb/>
銀筆述麗詞堪與雪兒歌坐内諸賓靡不欽訝稱為妙<lb/>
句然亦疑其銀筆之僻也他日郁從容問韓以雪兒銀<lb/>
筆之事韓曰昔梁元帝為湘東王時好著書常記錄忠<lb/>
臣義士及文章之美者筆有三品以金銀雕飾或用斑<lb/>
<pb n="KR3j0035_WYG_003-17b"/>
竹為管忠孝全者用金管書之徳行精粹者用銀管書<lb/>
之文章贍麗者以斑竹管書之故湘東王之譽振于江<lb/>
表雪兒李密之愛姬能歌舞每見賓僚文章有奇麗中<lb/>
意者即付雪兒叶音律以歌之又問癡龍出于何處曰<lb/>
洛下有洞穴曽有人誤墜于中因行數里漸明曠見有<lb/>
宫殿人物凡九處又有大羊羊髯有珠人取食之不知<lb/>
何所出以問張華華曰此地仙九館也大羊名曰癡龍<lb/>
耳定辭復問郁巏嵍之山當在何處郁曰此趙郡之故<lb/>
<pb n="KR3j0035_WYG_003-18a"/>
事何謙遜而下問由是兩相悦服結交而去予按定辭<lb/>
深州人為鎮冀深趙等州觀察判官檢校尚書祠部郎<lb/>
中兼侍御史乃韓魏公四世祖昌辭之兄好學能文無<lb/>
所不覽巏嵍山見顔氏家訓柏人城東北有一孤山古<lb/>
無載者惟闞駰十三州志以為舜納于大麓即為此山<lb/>
其上今猶有堯祠焉世呼為宣務山或呼為虚無山莫<lb/>
知所出余嘗為趙州佐共太原王劭讀柏人城西門内<lb/>
碑碑是漢桓帝時柏人縣民為縣令徐整所立銘云土<lb/>
<pb n="KR3j0035_WYG_003-18b"/>
有巏嵍山王喬所僊方知此巏嵍字也巏字遂無所出<lb/>
嵍字依諸字書即旄丘之旄字字林一音亡付反今依<lb/>
附俗名當音權務耳入鄴為魏收説之收大嘉歎值其<lb/>
為趙州莊嚴寺碑曰巏嵍之精即用此坡所引見北夢<lb/>
瑣言今以瑣言校坡集則坡集誤以幕客作慕容銀筆<lb/>
之僻作銀筆之譬從容作從客江表作士表李密作孝<lb/>
密諸本皆然遂至于不可讀坡集艱得善本如此<lb/>
東坡雪後書北堂壁云試掃北䑓㸔馬耳未隨埋没有<lb/>
<pb n="KR3j0035_WYG_003-19a"/>
雙尖按北䑓在密州之北因城為䑓馬耳與常山在其<lb/>
南東坡為守日葺而新之子由因請名之曰超然䑓偶<lb/>
閲注東坡詩見注者不得其詳因記之<lb/>
邵氏聞見後録韓熙載畜妓樂數百人俸入為妓爭奪<lb/>
以盡至貧乏無以給夕則敝衣屨作瞽者負獨弦琴隨<lb/>
房歌鼓以丐食東坡謝元長老衲裙詩云欲教乞食歌<lb/>
姬院故與雲山舊衲衣用其事也然予未達東坡之意<lb/>
以上邵氏語予按北夢瑣言裴休披毳衲于歌姬院持<lb/>
<pb n="KR3j0035_WYG_003-19b"/>
鉢乞食曰不為俗情所染可以説法為人東坡乃用此<lb/>
事邵公濟葢未嘗見此宜其未達東坡之意也<lb/>
東坡云近世人輕以意改書鄙淺之人好惡多同故從<lb/>
而和之者衆遂使古書日就訛舛深可忿疾孔子曰吾<lb/>
猶及史之闕文也自予少時見前輩皆不敢輕改書故<lb/>
蜀本大字書皆善本蜀本莊子云用志不分乃疑于神<lb/>
此與易隂疑于陽禮使人疑汝于夫子同今四方本皆<lb/>
作凝以上皆東坡語予按用志不分乃疑于神之語本<lb/>
<pb n="KR3j0035_WYG_003-20a"/>
出于列子今列子皆作疑則莊子之誤于此是可證矣<lb/>
何待引易禮然後知其為誤也<lb/>
東坡過䖍州鬱孤䑓詩郡守霍漢英和之東坡遂復用<lb/>
韻有行㸔鳳尾詔卻下虎頭州之句虎頭葢指䖍也䖍<lb/>
與虎皆從虍<hi>原註火呼反</hi>俗以䖍字之首有同于虎故以䖍<lb/>
為虎頭州紹興三十二年校書郎董徳元言䖍州俗謂<lb/>
之虎頭城非嘉名也今天下舉安獨此郡有小警意其<lb/>
名有以兆之遂改為贑州今注此詩者乃云虎頭州以<lb/>
<pb n="KR3j0035_WYG_003-20b"/>
言常州虎頭顧愷之也愷之常州無錫人葢是時先生<lb/>
乞居常州也借使如注者所云則趙清獻公出知䖍州<lb/>
有詩云乍辭龍尾道來刺虎頭城此又當作何説其謬<lb/>
妄一至如此豈不大可笑<lb/>
前輩詩文中多用化鶴事其事有二雖若相類其實不<lb/>
同神仙傳蘇仙公者桂陽人<hi>原註洞仙傳云蘇公名眈</hi>漢文帝時得<lb/>
道有白鶴數十降于門乃跪白母曰某當仙被召有期<lb/>
即便拜辭遂昇雲漢而去後白鶴來止郡城東北樓上<lb/>
<pb n="KR3j0035_WYG_003-21a"/>
人或挾彈彈之鶴以爪攫樓板似漆書云城郭是人民<lb/>
非三百甲子一來歸吾是蘇君彈何為此一事也續搜<lb/>
神記遼東城門華表柱忽有白鶴來集人或欲射之于<lb/>
空中歌曰有鳥有鳥丁令威去家千嵗今來歸城郭猶<lb/>
是人民非<hi>原註又洞仙傳云令威遼東人少隨師學得仙道分身任意所欲嘗暫歸化為白鶴集郡</hi>
<hi>城門餘同上但城郭猶是作城郭如舊</hi>此又一事也山谷戲書秦少游壁<lb/>
云化作遼東白鶴歸朱顔未改故人非此用令威事次<lb/>
韻宋楙宗觀東城出遊云人間化鶴三千嵗海上㸔羊<lb/>
<pb n="KR3j0035_WYG_003-21b"/>
十九年此用蘇眈事也化鶴㸔羊皆蘇氏事其工的如<lb/>
此<lb/>
山谷有贈米元暉詩云我有元暉古印章印刓不忍與<lb/>
諸郎虎兒筆力能扛鼎教字元暉繼阿章任淵注其詩<lb/>
引漢舊儀曰銀印龜紐其文曰章又曰元暉謂謝元暉<lb/>
淵之所引非也虎兒葢米芾之子友仁小字爾曽慥百<lb/>
家詩引云友仁少俊早成魯直有元暉古印章因以為<lb/>
字是山谷以古印偶有元暉二字故贈之令字元暉以<lb/>
<pb n="KR3j0035_WYG_003-22a"/>
其父米芾字故有繼阿章之語淵既不得其實闕之可<lb/>
也乃强為解釋徒自纇其書<lb/>
涼寢竹器俗曰竹夫人黄山谷謂趙子充曰憩臂休膝<lb/>
似非夫人之職冬夏青青竹之所長請名曰青奴故其<lb/>
詩云我無紅袖堪娱夜正要青奴一味涼瑒花荆公欲<lb/>
為賦詩而鄙其名瑒葢玉也未為不佳但其音乃杖梗<lb/>
切故公陋之山谷復呼為鄭且謂野人採鄭花葉以染<lb/>
黄不借礬而成色乃以山礬為名而詩有山礬獨自倚<lb/>
<pb n="KR3j0035_WYG_003-22b"/>
春風及山礬是弟梅是兄之句二名皆其所命而作詩<lb/>
復自引用其意葢欲顯二者之名于人耳王立之云蠟<lb/>
梅山谷初見戲作二絶緣此盛于京師青奴山礬今藉<lb/>
藉于人正以山谷之詩耳<lb/>
　<lb/>
　<lb/>
　<lb/>
　雲谷雜紀卷三<lb/>
</p>
<p>
</p>
  </div>
<div>
<head>雲谷雜紀卷四</head> <lb/>
    <p>
<pb n="KR3j0035_WYG_004-1a"/>
欽定四庫全書<lb/>
　雲谷雜紀卷四<lb/>
　　　　　　　　　　　　　宋　張淏　撰<lb/>
玉蘂花宋景文摘碎云維揚后土廟有花色正白曰玉<lb/>
蘂王禹偁愛賞之更稱曰瓊宋敏求春明退朝録云揚<lb/>
州后土廟有瓊花一株即李衛公所謂玉蘂也舊不可<lb/>
移徙今京師亦有之劉原父詩云淮海無雙玉蘂花東<lb/>
坡詞云后土祠中玉蘂花蔡寛夫詩話云李衛公玉蘂<lb/>
<pb n="KR3j0035_WYG_004-1b"/>
花即今揚州后土祠瓊花乃是詳以上所説則玉蘂即<lb/>
瓊花也曽南豐白山茶詩云瓊花散漫情終蕩玉蘂蕭<lb/>
條迹更塵姚令威西溪叢語云唐昌玉蘂花今之散水<lb/>
仙揚州瓊花今之聚水仙但樹老耳如此又有是二物<lb/>
今瓊花后土祠及番陽洪文敏公花圃俱有之而玉蘂<lb/>
丹徒山間及霅川人家多有之與瓊花實為二物也予<lb/>
始以曽端伯謂山礬為玉蘂為非然猶未敢遽以為是<lb/>
後讀葛立方韻語陽秋不覺為撫卷葢所見闇合人意<lb/>
<pb n="KR3j0035_WYG_004-2a"/>
有如此者又數年復得周文忠公玉蘂辨證遂得以決<lb/>
玉蘂瓊花斷然為二物知楊汝士之帖為偽曉然韻語<lb/>
陽秋云曽端伯髙齋詩話云瑒花即唐昌玉蘂花以予<lb/>
觀之恐未必然玉蘂佳名也此花唐流傳至今不應捨<lb/>
玉蘂而名山礬豈端伯别有所據文忠辨證云唐人甚<lb/>
重玉蘂唐昌觀有之集賢院有之翰林院亦有之皆非<lb/>
凡境也予徃因親舊自鎮江招隠來逺致一本條蔓如<lb/>
荼䕷種之軒檻冬凋春茂柘葉紫莖再嵗始著花久當<lb/>
<pb n="KR3j0035_WYG_004-2b"/>
成樹花苞初甚微經月漸大暮春方八出須如冰絲上<lb/>
綴金粟花心復有碧筩狀類膽瓶其中别出一英出衆<lb/>
須上散為十餘蘂猶刻玉然花名玉蘂乃在于此羣芳<lb/>
所未有也劉夢得雪蘂瓊絲之句最為中的<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>音陣南<lb/>
史劉杳傳所謂<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>酒者予嘗得醖法芳烈異常山谷似<lb/>
不以杳傳為據徇俗訛<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>作鄭而江南鄉音又呼鄭為<lb/>
瑒復疑未安于是創山礬之名然二詩并序初未嘗及<lb/>
玉蘂祗因好事者偽作唐人之帖故曽端伯洪景盧皆<lb/>
<pb n="KR3j0035_WYG_004-3a"/>
信之其實諸公偶未見此花所謂信耳而不信目也又<lb/>
云以玉蘂為瑒起于曽端伯予與段謙叔之子元愷同<lb/>
里巷徃還至熟其父初無楊汝士帖小説難信類此文<lb/>
忠之辨其詳確若是而獨不及㮳字豈偶不記及邪但<lb/>
劉杳所謂<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>者恐别是一種今花之芳烈者皆可醸酒<lb/>
如木犀酴醿之類是也似未可以其醖酒便指山礬為<lb/>
<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>也<lb/>
又康駢劇談録云長安唐昌觀舊有玉蘂花每發瓊林<lb/>
<pb n="KR3j0035_WYG_004-3b"/>
瑶樹元和中春物方妍忽一日有女子年可十七八衣<lb/>
繡緑衣乗馬峩髻雙鬟無簪珥之飾容色婉娩迥出于<lb/>
衆從以二女冠三小僕既下馬以白角扇鄣面直造花<lb/>
所異香芬馥聞之數十步之外觀者以為出自宫掖莫<lb/>
敢逼視竚立良久令小僕取花數枝而出將乗馬迴謂<lb/>
黄冠者曰曩有玉峰之約自此可以行矣時觀者如堵<lb/>
咸覺烟霏鶴唳景物輝煥舉轡百餘步有輕風擁塵隨<lb/>
之而去須臾塵滅望之已在半天矣方悟神仙之遊餘<lb/>
<pb n="KR3j0035_WYG_004-4a"/>
香不散者經月時嚴給事休復元相國劉賓客白醉吟<lb/>
俱有詩曽端伯髙齋詩話云瑒花即玉蘂也介甫以比<lb/>
瑒謂當用此瑒字葢瑒玉名取其白耳魯直又更其名<lb/>
為山礬謂可以染也廬陵段謙叔有楊汝士與白二十<lb/>
二一帖云唐昌玉蘂以少故見貴耳自來江南山山有<lb/>
之土人取以供染事不甚惜也則知瑒花之為玉蘂斷<lb/>
無疑矣又程文簡公雍録云唐昌玉蘂花長安惟有一<lb/>
株或詩之曰一樹瓏鬆玉刻成則其葩蘂形似畧可想<lb/>
<pb n="KR3j0035_WYG_004-4b"/>
矣春花盛時傾城來賞至謂有仙女降焉元白皆賦詩<lb/>
以實其事則為時貴重可知矣山谷曰江南野中有等<lb/>
小白花木髙數尺春開極香野人謂之鄭花王荆公陋<lb/>
其名改曰山礬此花之葉自可染黄不借礬而成色故<lb/>
以名又髙齋詩話云玉蘂即今瑒花也予按瑒玉珪名<lb/>
也瑒鄭音近而呼訛耳吾鄉又呼烏朕花朕鄭瑒音亦<lb/>
相近知一物也江南凡有山處即有此花其葉類木犀<lb/>
而花白心黄三四月間著花芬香滿野人家籬園皆斫<lb/>
<pb n="KR3j0035_WYG_004-5a"/>
其枝帶葉束之稍稍受日葉遂變黄取以供染不藉礬<lb/>
石自成黄色則魯直之言信矣至謂僅髙三二尺者葢<lb/>
土人不以為材稍可燃燎亟樵之不容其長惟長安以<lb/>
為貴異故其榦大于他處非别種也予家塾之西有一<lb/>
種髙可五七丈春花盛時瓏鬆耀日如冬雪凝積闔一<lb/>
里人家香風皆滿比予辛未得第而歸則為人所伐矣<lb/>
乃知唐昌玉蘂正是人䕶養所致非他處無此木也又<lb/>
洪文敏公容齋隨筆云物以希見為珍不必異種也長<lb/>
<pb n="KR3j0035_WYG_004-5b"/>
安唐昌觀玉蘂乃今瑒花又名米囊黄魯直易為山礬<lb/>
在江東彌山亘野殆與榛莽相似而唐昌所産至于神<lb/>
女下遊折花而去以踐玉峰之期是不特土俗罕見雖<lb/>
神仙亦不識也使如以上諸説則是唐之玉蘂斷然為<lb/>
今之山礬也予詳玉蘂在唐亦不特見于唐昌觀而已<lb/>
如内署既有之翰林學士院及集賢院又有之潤州招<lb/>
隠山又有之李徳裕平泉又有所謂連房玉蘂者其載<lb/>
述則有李肇翰林志賈氏談録李徳裕劉禹錫白樂天<lb/>
<pb n="KR3j0035_WYG_004-6a"/>
文集及沈傳師楊巨源張籍王建諸公詩亦不特見于<lb/>
劇談録與夫嚴給事諸一時所賦而已<hi>原註唐李肇翰林志云院内古</hi>
<hi>槐松玉蘂署學士至者雜植其間殆至繁隘李徳裕招隠山觀玉蘂樹寄沈大夫云玉蘂天中樹金閨昔共窺</hi>
<hi>其自注云此樹吴人不識因予賞玩乃得此名内署沈大夫所居門前有此樹每花落空中回旋久之方集庭</hi>
<hi>際大夫草詔之日皆要予同玩賈氏談録云贊皇平泉莊周四十里天下奇花異草珍松怪石靡不畢至今悉</hi>
<hi>已絶惟鴈翅檜珠子連房玉蘂僅有存者連房玉蘂每跗萼上花分五朶而實同一房也集賢院玉蘂詳見劉</hi>
<hi>禹錫題集覽閣詩并白樂天懐集賢王校書詩中</hi>其花在當時自唐昌觀之外<lb/>
惟内署翰苑及集賢院有之則珍貴可知矣今程文簡<lb/>
<pb n="KR3j0035_WYG_004-6b"/>
洪文敏乃云江南凡有山處即有之甚至彌亘山野與<lb/>
榛莽相似葢二公俱祖曽端伯之説而失于致審且長<lb/>
安唐都城也四方之人輻輳于是曽無一人識其為山<lb/>
礬此固可疑今花木稍異者必窮幽及逺百計以致之<lb/>
豈有長安貴重幸為僅有而他處彌亘山野乃與榛莽<lb/>
為比恐無是理康駢云其花發若瓊林瑶樹李徳裕云<lb/>
每花落空中回旋久之方集今山礬花蘂細碎枝葉麄<lb/>
疎非可以瓊林瑶樹為比花落亦無回旋之態只詳此<lb/>
<pb n="KR3j0035_WYG_004-7a"/>
數端則玉蘂别是一花非此山礬明矣山礬所以名不<lb/>
一者緣諸公不考究字書其説遂致紛紛殊不知字書<lb/>
中自有此一字集韻㮳丈忍切又作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>木名灰可以染<lb/>
从朕至今俗謂之烏朕未有如程文簡所云其音義分<lb/>
明如此惜諸公之未見也曽端伯所稱段謙叔所藏之<lb/>
帖不知何自而得之恐是好事者為之字書中又有<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>
音陣亦作榐云木汁可作酒聲雖相近恐别為一種聲<lb/>
既相近他日必有以<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>㮳為疑者故詳及之<hi>原註㮳今有兩種一</hi>
<pb n="KR3j0035_WYG_004-7b"/>
<hi>種曰烏㮳木理堅密而瑩白花極芳烈一種曰白㮳枝葉與烏㮳少異而香亦少劣染家亦用</hi>
洪文敏公容齋隨筆云衡山有唐開元二十年所建南<lb/>
岳真君碑衡州司馬頤貞撰荆府功曹蕭成書末云别<lb/>
駕賞魚袋上柱國光大晊賞魚袋之名不可曉他處未<lb/>
之見也予按唐㑹要開元二十五年五月三日勅緋紫<lb/>
之服班命所崇以賞有功不可逾濫如聞諸軍賞借人<lb/>
數甚多曽無甄别自今已後除灼然有戰功餘不得輒<lb/>
賞又自永徽以來正員官始佩魚其離任及致仕即去<lb/>
<pb n="KR3j0035_WYG_004-8a"/>
魚袋員外判試并檢校等官並不佩魚至開元八年九<lb/>
月十四日中書令張嘉貞奏請致仕官及内外五品以<lb/>
上檢校判試及内供奉官見占闕者聴准正員例許終<lb/>
身佩魚自後恩制賞緋紫例兼魚袋謂之章服則賞魚<lb/>
袋正唐制也葢公偶不曽考及<lb/>
容齋隨筆唐世赦宥推恩于老人絶優開元二十三年<lb/>
耕耤田耆老百嵗以上版授上州刺史九十以上中州<lb/>
刺史八十以上上州司馬二十七年勅百嵗以上下州<lb/>
<pb n="KR3j0035_WYG_004-8b"/>
刺史婦人縣君八十以上縣令婦人鄉君天寳七載京<lb/>
城七十以上本縣令六十以上縣丞天下耆老除官與<lb/>
開元等國朝之制百嵗者始得初品官封比唐不侔矣<lb/>
以上皆容齋云予按隋煬帝大業七年自江都御龍舟<lb/>
入通濟渠遂幸于涿郡詔河北諸郡及山西山北年九<lb/>
十以上者版授太守八十者授縣令然則自隋已有版<lb/>
授太守者非特絶優于唐也髙宗顯慶五年如并州勅<lb/>
幷州民年八十以上版授刺史縣令乾封元年封于泰<lb/>
<pb n="KR3j0035_WYG_004-9a"/>
山大赦改元民年八十以上版授下州刺史司馬縣令<lb/>
婦人郡縣君武后光宅元年改元為文明賜文武官五<lb/>
品以上爵一等九品以上勲兩轉老人版授官睿宗先<lb/>
天元年大赦改元版授九十以上下州刺史八十以上<lb/>
上州司馬𤣥宗開元十一年版授耆老八十以上上縣<lb/>
令婦人縣君九十以上上州長史婦人郡君百嵗以上<lb/>
上州刺史婦人郡夫人是則由髙宗以來行之屢矣非<lb/>
始見于開元二十三年耕耤田時也<lb/>
<pb n="KR3j0035_WYG_004-9b"/>
容齋續筆王氏中説所載門人多貞觀時知名卿相而<lb/>
無一人能振師之道者故議者徃徃致疑其最所稱髙<lb/>
弟曰程仇董薛考其行事程元仇章董常無所見獨薛<lb/>
收唐史有列傳蹤跡甚為明白收以父道衡不得其死<lb/>
于隋不肯仕聞唐髙祖興将應義舉郡通守堯君素覺<lb/>
之不得去及君素東連王世充遂挺身歸國正在丁丑<lb/>
戊寅嵗中丁丑為大業十三年又為義寧元年戊寅為<lb/>
武徳元年是年三月煬帝遇害于江都葢大業十四年<lb/>
<pb n="KR3j0035_WYG_004-10a"/>
也而杜淹所作文中子世家云十三年江都難作子有<lb/>
疾召薛收謂曰吾夢顔回稱孔子歸休之命乃寢疾而<lb/>
終殊與收事不合嵗年亦不同是大為可疑者也淏嘗<lb/>
考之當有兩薛收遊王氏之門者曰河南薛氏其人曠<lb/>
而肅中説以理達稱又以其妙于言理方之莊周<hi>原註王績</hi>
<hi>遊北山賦</hi>文中子述元經收為之傳未就而殁<hi>原註予嘗見阮逸所作元</hi>
<hi>經有薛氏傳此不待識者已知其偽矣</hi>而諸公多惜其亡故王凝曰夫子<lb/>
得程仇董薛而六經益明四生之力也董仇早殁而程<lb/>
<pb n="KR3j0035_WYG_004-10b"/>
薛繼殂文中子之教其未作矣又王績嘗謂馮子華云<lb/>
亂極則治王途漸亨房杜諸賢肆力廊廟吾家魏學士<lb/>
亦申其才所恨姚義不存薛生已殁使雲羅天網有所<lb/>
不該以為歎恨耳<hi>原註見績荅馮處士書</hi>是則收葢不遇而殁究<lb/>
其蹤跡與河東道衡之子固判然為二人矣然中説乃<lb/>
有内史薛公見子于長安退謂子收曰河圗洛書盡在<lb/>
是矣汝徃事之無失阮逸謂薛道衡嘗為此官遂指内<lb/>
史為道衡如此則薛收乃道衡之子也或者疑其書為<lb/>
<pb n="KR3j0035_WYG_004-11a"/>
後人所附益故牴牾如此葢龔鼎臣嘗得唐本于齊州<lb/>
李冠家則以甲乙冠篇而分篇始末皆不同又本文多<lb/>
與阮逸異則附益之説庸或有之按隋本傳云道衡有<lb/>
子五人收最知名出繼族父孺收初生即與孺為後養<lb/>
于孺宅至于長成不識本生是道衡為煬帝所殺收竟<lb/>
不及識之安得尚有河圗洛書盡在是矣汝徃事之之<lb/>
語此最可疑者<lb/>
容齋續筆云十干戊字只與茂同音俗輩呼為務非也<lb/>
<pb n="KR3j0035_WYG_004-11b"/>
吴中術者又稱為武偶閲舊五代史梁開平元年司天<lb/>
監上言日辰内戊字請改為武乃知有所自也朱温父<lb/>
名誠以戊字類誠字故諂之耳予按温曽祖名茂琳戊<lb/>
正其諱耳今紹興府城隍廟有梁開平二年所刻廟記<lb/>
稱城隍曰牆隍嵗次曰武辰城戊皆以朱氏正諱而易<lb/>
容齋謂戊類成字故司天諂之非也<lb/>
王觀國學林云自古未有以年號鑄錢者惟唐乾封元<lb/>
年鑄乾封重寳<hi>原註重字當為泉字</hi>以一當十予按宋孝武孝建<lb/>
<pb n="KR3j0035_WYG_004-12a"/>
元年鑄四銖文曰孝建四銖廢帝景和元年鑄二銖文<lb/>
曰景和後魏孝莊永安二年鑄五銖文曰永安五銖是<lb/>
皆以年號鑄于錢者非始于唐之乾封也<lb/>
學林云皇祐中京師試止戈為武賦張弼首選頗以此<lb/>
賦馳名第七韻曰亦猶日並月以為明紀天之象王居<lb/>
門而曰閏重嵗之餘今按字書明從囧不從日賦誤用<lb/>
之害理之甚以上皆學林語予按説文明字有二其一<lb/>
從囧其一從日是從囧從日皆可其字顯顯初非隠奥<lb/>
<pb n="KR3j0035_WYG_004-12b"/>
而學林乃謂從日者為害理殆不可曉豈讀説文不熟<lb/>
耶殊可一笑<lb/>
學林云矢以木為之亦以竹為北方以木南方以竹各<lb/>
因其土俗所生之物而為之也所謂箭者竹箭也竹箭<lb/>
其材可以為矢周禮揚州其利金錫竹箭爾雅東南之<lb/>
美者有㑹稽之竹箭自古惟弓矢未嘗謂矢為箭後世<lb/>
乃或謂之弓箭夫呼矢為箭則不當其義若唐薛仁貴<lb/>
三箭定天山之類是也予按揚雄方言自關而東謂之<lb/>
<pb n="KR3j0035_WYG_004-13a"/>
矢關西曰箭郭璞注云箭者竹名因以為號説文曰箭<lb/>
矢也列子曰烏號之弓綦衛之箭韓非子曰智伯將伐<lb/>
趙趙㐮子召張孟談而問之曰吾城郭已治甲兵有餘<lb/>
奈無箭何司馬相如云左烏號之雕弓右夏服之勁箭<lb/>
則秦漢以前箭矢已通稱魏晉以下見于傳記不可具<lb/>
紀而謂呼矢曰箭為非斯言失之矣<lb/>
陳正敏遯齋閒覽云傳云中流失船一壺千金乃今所<lb/>
謂浮環者明州昌國縣在海島徃來船有二環舟人云<lb/>
<pb n="KR3j0035_WYG_004-13b"/>
壺也予按今浮環以杉木為之而塗以漆腰之可以渡<lb/>
水但鶡冠子謂一壺千金非指此也壺葢瓠屬莊子曰<lb/>
今子有五石之瓠何不慮以為大樽而浮乎江海司馬<lb/>
彪曰縛于身浮于江海可以自渡所謂腰舟鶡冠子所<lb/>
指正此耳故劉子隨時篇徑作中流失船一瓠千金<lb/>
吴曽能改齋漫録載王安國夢遊靈芝宫予按此事本<lb/>
曽子固所記後來魏泰東軒雜録全用子固之文但于<lb/>
末後添太常丞曽阜夢平甫一節爾又冷齋夜話亦記<lb/>
<pb n="KR3j0035_WYG_004-14a"/>
之而略于二書子固文見于南豐雜識中葢吴曽未嘗<lb/>
見此書也雲齋廣録乃政和中李獻民所作其載平甫<lb/>
此事乃合曽魏二書併為一段是吴曽非但不見南豐<lb/>
雜識于東軒雜錄亦未嘗見也<lb/>
能改齋漫録葬者墓路稱神道自漢已然引㐮陽耆舊<lb/>
傳光武立蘇嶺祠刻二石鹿夾神道楊震碑首題太尉<lb/>
楊公神道碑銘為證予按漢書髙惠文功臣表云戚圉<lb/>
侯季信成坐為太常丞縱丞相侵神道為隸臣又霍光<lb/>
<pb n="KR3j0035_WYG_004-14b"/>
傳光薨光夫人侈大其塋制起三出坎築神道此二事<lb/>
皆在前當以為據葢不始于後漢但表所謂神道疑宗<lb/>
廟之路也<lb/>
苕溪漁隠叢話曰雪浪齋日記云退之聨句古無此法<lb/>
自退之斬新開關予觀謝宣城集有聨句七篇陶靖節<lb/>
有聨句一篇杜工部集有聨句一篇則諸公已先為之<lb/>
至退之亦是沿襲其舊自退之斬新開闢則非也今考<lb/>
之漁隠所言亦未為得聨句寔起于漢柏梁䑓非始于<lb/>
<pb n="KR3j0035_WYG_004-15a"/>
靖節諸人也又何遜李白顔真卿皆有是作亦不特謝<lb/>
宣城杜工部而止耳<lb/>
苕溪漁隠叢話云沈存中筆談云真宗時向文簡敏中<lb/>
拜右僕射麻下日李昌武為翰林學士當對上謂之曰<lb/>
朕自即位以來未嘗除僕射今日以命敏中此殊命也<lb/>
敏中應甚喜對曰臣今日早候對亦未知宣麻不知敏<lb/>
中何如上曰敏中門下今日賀客必多卿徃觀之明日<lb/>
卻對來勿言朕意也昌武候丞相謝歸乃徃見丞相門<lb/>
<pb n="KR3j0035_WYG_004-15b"/>
闌悄然無一人昌武與向親徑入見之徐賀曰今日降<lb/>
麻士大夫莫不歡慰朝野相慶公但唯唯又曰自上即<lb/>
位未嘗除端揆此非常之命自非勲徳隆重眷倚殊越<lb/>
何以至此公復唯唯卒無一言既退復使人至庖廚中<lb/>
問今日有親戚賓客飲食宴㑹亦寂無一人明日再對<lb/>
上問昨日見敏中否對曰見之敏中之意如何乃具以<lb/>
所見對上笑曰大耐官職故吕居仁寄向縣丞詩云耐<lb/>
官丞相風流在坐守簞瓢不訴窮張仲宗作向伯恭雍<lb/>
<pb n="KR3j0035_WYG_004-16a"/>
熙堂詩亦云家世從來耐官職百年猶見典刑存然本<lb/>
朝名臣傳乃云李文靖沆其初相也真宗密使人覘之<lb/>
曰朕首命沆為相汝私徃觀其忻戚中人還言其門無<lb/>
車馬蕭然如常上歎曰李沆大耐官職豈非名臣傳所<lb/>
記之誤耶予按續通鑑長編天禧元年八月壬申中書<lb/>
侍郎兼吏部尚書平章事向敏中加右僕射門下侍郎<lb/>
注云沈括筆談載向敏中拜右僕射云云按此時宗諤<lb/>
已死五年矣自上即位至今左右僕射凡有六人為之<lb/>
<pb n="KR3j0035_WYG_004-16b"/>
敏中乃第七人也今不取詳此則存中之誤苕溪復不<lb/>
能詳考反以誤為是予又按真宗以至道三年即位明<lb/>
年改元為咸平十月吕端免以張齊賢李沆為同中書<lb/>
門下事然齊賢太宗時已嘗相獨沆自參知政事除葢<lb/>
真宗即位以來除相者實首于沆則名臣傳可考信不<lb/>
誣矣<hi>原註長編註稱宗諤者即昌武之名也</hi>
程氏考古編云奏劄言取進止猶言此劄或留或卻合<lb/>
稟承可否也唐中葉遂以處分為進止徳宗貞元末昭<lb/>
<pb n="KR3j0035_WYG_004-17a"/>
義李長榮薨遣中使察軍情立帥言面奉進止令此軍<lb/>
取大將拔與節鉞者是也按此既得命令徇軍情所向<lb/>
則有定㫖無復可否矣其言進止非也敬宗時諫官劉<lb/>
栖楚叩額龍墀諫上晏朝作樂牛僧孺宣曰所奏知門<lb/>
外候進止栖楚出金吾仗待罪己而宣慰令歸當栖楚<lb/>
待罪時處分未出其曰進止是也而不曉文義者習而<lb/>
不察槩謂有㫖為進止如堂底所載凡宣㫖皆云有進<lb/>
止者相承之誤也予按隋髙祖開皇八年伐陳詔將士<lb/>
<pb n="KR3j0035_WYG_004-17b"/>
糧仗水陸資須期㑹進止一准别勅又煬帝大業十一<lb/>
年詔徃年出軍将屆遼濱廟算勝畧具有進止又裴藴<lb/>
傳云大小之獄皆詔付藴憲部大理莫敢與奪必稟承<lb/>
進止然後決㫁所謂進止者候藴之可否也當是時不<lb/>
特用于奏御雖臣下亦通用之唐髙宗永淳元年郭待<lb/>
舉岑長倩郭正一魏𤣥同與中書門下同受進止平章<lb/>
事此正以進止為處分唐初已然非始于中葉也<lb/>
程氏攷古編國史王貽孫傳太祖嘗問趙普拜禮何以<lb/>
<pb n="KR3j0035_WYG_004-18a"/>
男子跪而婦人不跪普訪禮官無有知者貽孫曰古詩<lb/>
云長跪問故夫即婦人亦跪也唐天后朝婦人始拜而<lb/>
不跪普問所出對云太和中有幽州從事張建章著渤<lb/>
海國記備言其事普大重之予按後周天元大象二年<lb/>
詔内外命婦皆執笏其拜宗廟及天䑓皆俛伏如男子<lb/>
據此詔特令于廟朝跪其他拜不跪矣張建章所著武<lb/>
后時婦拜始不跪者豈至此始并與廟朝跪禮去之而<lb/>
建章紀之不詳耶周昌諫帝吕后見昌為跪謝曰微君<lb/>
<pb n="KR3j0035_WYG_004-18b"/>
太子幾廢又戰國策蘇秦過洛其嫂蛇行匍匐四拜自<lb/>
跪而謝隋志皇帝冊后后先拜後起皇帝後拜先起則<lb/>
唐以前婦拜皆跪伏也以上皆程氏云予按男女之拜<lb/>
其初本一其後遂别禮曰男拜則尚左女拜則尚右是<lb/>
男女之拜皆一也漢劉熙釋名云拜于丈夫為趺趺然<lb/>
屈折下就地也于婦人為扶自相扶持而上下也是則<lb/>
當熙時男女已異拜矣世説賈充前婦是李豐女豐誅<lb/>
離昏徙邉後遇赦得還充已取郭配女武帝特聴置左<lb/>
<pb n="KR3j0035_WYG_004-19a"/>
右夫人李氏别住不肯還充舍郭氐欲就省于是盛威<lb/>
儀多將侍婢既至入戸李氏起迎郭不覺腳自屈因跪<lb/>
再拜則晉已異于漢孫甫唐書云武后欲尊婦人始易<lb/>
今拜葢婦人拜昔嘗不屈膝矣武后時特復其制耳非<lb/>
創始于武后也<lb/>
方勺泊宅編云東坡就逮下御史獄張安道上書力陳<lb/>
其可貸之狀劉莘老蘇子容同輔政子容曰昨得張安<lb/>
道書不稱名但著押字莘老曰某亦得書尚未啓封令<lb/>
<pb n="KR3j0035_WYG_004-19b"/>
取視之亦押字也其事人罕知故記之予按東觀餘論<lb/>
云唐文皇令羣臣上奏任用真草惟名不得草遂以草<lb/>
名為花押韋陟五朶雲是也魏晉以來法書至梁御府<lb/>
藏之皆是朱异姚懐珍題名于首尾紙縫間故謂之押<lb/>
縫或謂之押尾秪是書名耳後人花押乃以草書記其<lb/>
自書故謂押字葢沿襲此耳唐人及國初前輩與人書<lb/>
牘或只用押字與名用之無異上表章亦或爾近世遂<lb/>
施押字于移檄或不書己名字而别作形模非也又宋<lb/>
<pb n="KR3j0035_WYG_004-20a"/>
公談圃云先朝人書狀簡尺多用押字非自尊也從簡<lb/>
省以代名耳今人不復識見押字便怒則書用押字其<lb/>
來亦久矣劉蘇二公與方勺偶不知之也予頃在武陵<lb/>
于畢文簡公諸孫處見文簡與寇萊公一帖尾用押字<lb/>
押字之下卻有拜咨二字此正以押字代名也景徳間<lb/>
士大夫質厚故此風尚存至元豐間相去方七十餘年<lb/>
已為罕見今固不復有矣<lb/>
馬永卿懶真子録山濤見王衍曰何物老嫗生寧馨兒<lb/>
<pb n="KR3j0035_WYG_004-20b"/>
寧作去聲馨音亨今南人尚言之猶言恁地也宋前廢<lb/>
帝悖逆太后怒語侍者曰將刀來剖我腹那得生寧馨<lb/>
兒此兩寧馨同為一意吴曽能改齋漫録唐張謂詩嚢<lb/>
無阿堵物門有寧馨兒以寧為去聲劉夢得贈日本僧<lb/>
智藏詩云為問中華學道者幾人雄猛得寧馨以寧為<lb/>
平聲葢王衍傳云何物老嫗生寧馨兒山濤叱王衍語<lb/>
也又南史宋王太后疾篤使呼廢帝帝曰病人間多鬼<lb/>
那可徃太后怒謂侍者取刀來剖我腹那得生寧馨兒<lb/>
<pb n="KR3j0035_WYG_004-21a"/>
按二説知晉宋間以寧馨兒為不佳也故山濤王太后<lb/>
皆以此為詆叱豈非以為兒非馨香者耶雖平去兩聲<lb/>
皆可通用然張劉二詩義則乖矣東坡亦作仄聲平山<lb/>
堂詩云六朝文物餘丘隴空使姦雄笑寧馨晉宋間人<lb/>
語助耳予按寧馨自是晉宋間一時之語今浙人徃徃<lb/>
尚有此談晉人亦有單以馨為言者世説劉惔謂殷浩<lb/>
田舍兒强學人作爾馨語又謂桓温曰使君如寧馨地<lb/>
寧可鬭戰求勝王導云與何次道語惟舉手指地曰正<lb/>
<pb n="KR3j0035_WYG_004-21b"/>
自爾馨以上因文自可見義無勞解説然寧馨乃書傳<lb/>
間假此二字以記一時俗語吴曽以為有非馨香之義<lb/>
此誣鑿之甚使如曽言則爾馨等語當作何説馬永卿<lb/>
云猶言恁地已得其義而欲以馨音亨以協南人之音<lb/>
又近于好奇矣馬雖得其義尚恨其無證據予嘗讀金<lb/>
樓子見其亦載宋廢帝王太后事云太后遣人召帝帝<lb/>
曰病人多鬼不可徃太后怒曰引刀破我腹那得生如<lb/>
此兒乃悟寧馨即如此也是書梁湘東王蕭繹所纂宋<lb/>
<pb n="KR3j0035_WYG_004-22a"/>
梁相去不逺故知所謂寧馨者即是如此又語林云王<lb/>
仲祖好儀形每覽鏡自照曰王仲開那生如此寧馨兒<lb/>
以此二者為證則義理自昭然可以無辯矣<lb/>
鮑欽止王略帖贊云昭回于天垂英光跨頡厯籀化大<lb/>
荒烟華淡濃賦低昻一噫萬古稱天章鸞夸虬引鵠序<lb/>
行洞天九九歸遼陽茫茫十二小劫長璽完神訶命芾<lb/>
藏欽止自注云九九謂帖有八十一字十二小劫謂自<lb/>
晉至今十二代也帖乃米元章所藏故欽止于末句及<lb/>
<pb n="KR3j0035_WYG_004-22b"/>
之此文辭語俊逸筆力超詣非後人所可企及惜乎以<lb/>
洞天為九九爾按道家洞天自十大洞天之外有三十<lb/>
六小洞天故世有洞天六六之語欽止記之不審誤謂<lb/>
六六為九九也<lb/>
賈黯以慶厯丙戌廷試第一謝杜祁公公無他語獨以<lb/>
生事有無為問賈退謂公門下客曰黯以鄙文魁天下<lb/>
而謝公公不問而獨在于生事豈以黯為無取耶公聞<lb/>
而言曰凡人無生事雖多顯宦亦不能不俯仰由是進<lb/>
<pb n="KR3j0035_WYG_004-23a"/>
退多輕今賈君名在第一則其學不問可知其為顯宦<lb/>
則又不問可知衍獨懼其生事不足以致進退之輕而<lb/>
不得行其志焉何怪之有賈為之歎服温公為相每詢<lb/>
士大夫私計足否人不悟而問之公曰儻衣食不足安<lb/>
肯為朝廷而輕去就耶二公惟灼見人情如此徐師川<lb/>
云山谷赴官姑熟既至未視事聞當罷不去竟俯就之<lb/>
七日符至乃去問其故曰不爾無舟吏可還士之進退<lb/>
大體欲分明不可茍也豈以舟吏為累耶予謂山谷豈<lb/>
<pb n="KR3j0035_WYG_004-23b"/>
不知此困躓道塗不得不爾觀山谷之事則二公之言<lb/>
真有味也<lb/>
史浩淳熙四年以少傳除保寧軍節度使奉祠賜第都<lb/>
下明年二月孝宗自徳壽宫回幸佑聖觀葢舊建邸也<lb/>
召公同宴曰去此十七年今得與卿為豐沛故人之飲<lb/>
可謂盛事昔甘盤卻無此樂公曰臣何人敢比甘盤上<lb/>
曰朕心術之正學有自得實由卿力此他人所不能知<lb/>
也公頓首謝公母冀國夫人洪氏上間必問動靜又特<lb/>
<pb n="KR3j0035_WYG_004-24a"/>
于洪夫人誕日拜公為相尋又有御札徑賜之曰丞相<lb/>
今日正謝今賜酒果為太夫人之慶可與丞相同領此<lb/>
意後公歸四明嵗必遣賜金帛香茶為壽眷遇之厚近<lb/>
世無與比者<lb/>
太學士人黄櫄以舍選當釋褐一日忽夢閲廷試榜已<lb/>
之上有宣義郎三字櫄在學舍素負雋聲益以自喜意<lb/>
必為首選也及赴淳熙十四年廷試揭榜櫄在第三甲<lb/>
上一名乃宣義郎史彌逺書榜者于彌逺名下書宣義<lb/>
<pb n="KR3j0035_WYG_004-24b"/>
郎字偶連屬櫄姓名恍然夢中所見也<lb/>
李莊簡公光作詩極清絶可愛予嘗見其越州雙鴈道<lb/>
中一絶云晩潮落盡水涓涓栁老秧齊過禁烟十里人<lb/>
家雞犬靜竹扉斜掩護蠶眠後在政府與秦檜議不合<lb/>
為中司所擊命下送藤州安置差樞密院使臣伴送公<lb/>
戲贈之云日日孤村對落暉瘴烟深處忍分離追攀重<lb/>
見蔡明逺贖罪難逢郭子儀南渡每憂鳶共墮北轅應<lb/>
許鴈相隨馬蹄慣踏關山路他日重來又送誰亦婉而<lb/>
<pb n="KR3j0035_WYG_004-25a"/>
有深意<lb/>
李孟博莊簡公光之子也苦學有文紹興五年進士第<lb/>
三人及第莊簡南遷隨侍至貶所遂卒于瓊州未卒數<lb/>
月前忽夢至一處海山空闊樓觀特起雲霄間有軒榜<lb/>
曰空明先世諸父皆環坐其間顧指其一曰留以待汝<lb/>
既寤知非其祥也未幾遂屬疾臨終有雲氣起于寢冠<lb/>
服宛然自雲中冉冉升舉瓊人悉見之莊簡有詩悼之<lb/>
云脱屣塵寰委蜕蟬真形渺渺駕飛烟丹䑓路杳無歸<lb/>
<pb n="KR3j0035_WYG_004-25b"/>
日白玉樓成不待年晏坐我方依古佛空行汝去作飛<lb/>
仙恩深父子情難割淚滴千行到九泉<lb/>
李文簡公續通鑑長編明道元年二月丁卯以真宗順<lb/>
容李氏為宸妃注云宸妃之號前此未見恐是創置予<lb/>
按唐武后紀髙宗立武氏為昭儀進號宸妃又來濟傳<lb/>
武后被寵特號宸妃濟與韓瑗諫云妃有常員今别立<lb/>
號不可則宸妃之號創于唐髙宗明肅之封章懿葢據<lb/>
于此耳<lb/>
<pb n="KR3j0035_WYG_004-26a"/>
乾道五年廷試未唱名之先參政鄭公僑夢升梯至一<lb/>
所梯傍皆雲氣繞之自念世所謂雲梯者兹其是歟未<lb/>
至間有大石横亘于梯之表不復可進有頃疾風驟至<lb/>
石已在下僑遂履石直上及唱名僑為第一次名乃石<lb/>
起宗也先是考官用分數編排石當居上臨唱名始易<lb/>
之云<lb/>
近時閩中書肆刋書徃徃擅加改易其類甚多不能悉<lb/>
紀今姑取一二言之睦州宣和中始改為嚴州今所刋<lb/>
<pb n="KR3j0035_WYG_004-26b"/>
元豐九域志乃徑易睦州為嚴州又廣韻桐字下注云<lb/>
桐廬縣在嚴州然易去舊字殊失本書之㫖將來謬亂<lb/>
書傳疑誤後學皆由此也<lb/>
文士厭于求索人以才藝名世者未嘗不役于人久之<lb/>
亦自以為厭魏韋仲將善書時起凌雲閣忘題榜乃使<lb/>
仲將懸櫈上題之比下鬚髮盡白裁餘氣息還語子弟<lb/>
云宜絶楷法文與可妙于墨竹四方之人持縑素而請<lb/>
者足相躡于其門與可厭之投諸地而罵曰吾將以為<lb/>
<pb n="KR3j0035_WYG_004-27a"/>
韈士大夫傳之以為口實此一藝名于時尚如此況乎<lb/>
文章議論足以榮辱千古者乎嘗見歐陽公與劉道原<lb/>
手簡云某今日不入正為凌晨稍涼為江氏作誌幸語<lb/>
其家勿相煎又一簡云承見諭某為之翰家遣僕坐門<lb/>
下要誌銘所以兩日全不能至局大熱如此又家中小<lb/>
兒女多不安更為人家驅逼作文字何時免此老業江<lb/>
氏鄰幾之家之翰孫甫也杜甫云能事不受相促迫二<lb/>
家子弟豈知此乎<lb/>
<pb n="KR3j0035_WYG_004-27b"/>
王象先于鵝溪絹上作山水不如意急湔去故墨再三<lb/>
揮染即有悟後作畫多復滌去或以細石磨絹令墨色<lb/>
入絹縷沈珪作墨亦因搗和墨蒸去故膠再入新膠及<lb/>
出灰池而墨堅如石遂悟李氏對膠法<lb/>
蜀中有一種木彼人呼為葨芝其樹常髙丈餘不甚増<lb/>
長花小而白每一嵗開花次年方結子又次年方熟葢<lb/>
厯三嵗子如楮實有文如龜背味甘酸可食今青城山<lb/>
范仙觀卭州蒲江縣崇真觀皆有之故俗傳以為仙果<lb/>
<pb n="KR3j0035_WYG_004-28a"/>
蟠桃三千年一實世謂方士誇誕之言以此推之六合<lb/>
之外世人所不及安知無三千年一實者哉<hi>原註葨烏恢切或呼</hi>
<hi>為瓌芝葢語之訛也故臨卭記只作葨芝也</hi>
沅湘間多山農家惟植粟且多在岡阜每欲布種時則<lb/>
先伐其林木縱火焚之俟其成灰即布種于其間如是<lb/>
則所收必倍葢史所謂刀耕火種也<lb/>
　<lb/>
　<lb/>
<pb n="KR3j0035_WYG_004-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲谷雜紀卷四<lb/>
</p>
<p>
</p>
  </div>
<div>
<head>雲谷雜紀卷末</head> <lb/>
    <p>
<pb n="KR3j0035_WYG_005-1a"/>
欽定四庫全書<lb/>
　雲谷雜紀卷末<lb/>
　　張右史特薦狀<lb/>
朝議大夫直龍圗閣權知安慶軍府兼管内勸農營田<lb/>
屯田事臣張嗣古臣猥以迂愚繆當郡寄補苴罅漏粗<lb/>
竭瑣材退念簿書淟涊不足仰圗報稱惟有搜採人材<lb/>
上備選擇庶幾不負公朝甄録之意臣伏覩迪功郎監<lb/>
安慶府樅陽鎮監轄倉庫兼烟火公事張淏資稟粹明<lb/>
<pb n="KR3j0035_WYG_005-1b"/>
學問該洽當官而行惟義之適廉介公勤不激不隨蒞<lb/>
事三年備罄勞能凡夲府委送剖決民訟毫分縷析多<lb/>
得其情而退然無營不自表暴前守楊楫漕臣錢文子<lb/>
皆器遇之稍加識拔必有可觀臣愚欲望睿慈特賜旌<lb/>
擢如後不稱所舉臣甘坐繆舉之罰須至奏聞者右謹<lb/>
録奏聞伏候勅㫖嘉定六年正月日奏狀<lb/>
　　章尚書舉充學問該博可備顧問科奏狀<lb/>
寳謨閣學士太中大夫提舉隆興府玉隆萬壽宫建安<lb/>
<pb n="KR3j0035_WYG_005-2a"/>
郡開國侯食邑一千二百戸臣章穎准格節文職自觀<lb/>
文殿大學士至待制每嵗聴于十科内舉三人者右臣<lb/>
伏覩迪功郎監潭州永豐倉張淏學術該通記問宏博<lb/>
今保舉堪充學問該博可備顧問科如蒙朝廷擢用後<lb/>
不如所舉臣甘伏繆舉之罪臣契勘嘉定十年分未曽<lb/>
舉人所舉張淏係是嘉定十年合舉第一員之數夲官<lb/>
見在任謹録奏聞伏候勅㫖嘉定十年正月十一日奏<lb/>
狀<lb/>
<pb n="KR3j0035_WYG_005-2b"/>
　　蕭尚書舉充學問該博可備顧問科奏状<lb/>
寳文閣直學士正議大夫提舉隆興府玉隆萬壽宫臣<lb/>
蕭逵准格節文職自觀文殿大學士至待制每嵗許于<lb/>
十科内舉三人右臣伏覩迪功郎監潭州永豐倉張淏<lb/>
性姿恬靜學問該深博考羣書多所是正尚淹常調未<lb/>
決公言臣今保舉堪充學問該博可備顧問科如蒙朝<lb/>
廷擢用後犯正入已贓臣甘伏朝典其人在朝無食人<lb/>
禄臣照得嘉定十年分合于十科内舉三人已舉過一<lb/>
<pb n="KR3j0035_WYG_005-3a"/>
員外今來舉張淏係第二員合舉之數謹録奏聞伏候<lb/>
勅㫖嘉定十年十二月十四日奏狀<lb/>
　　趙尚書舉充學問該博可備顧問科奏狀<lb/>
宣奉大夫天水郡開國侯食邑一千四百戸食實封一<lb/>
百戸臣趙善堅准慶元令格節文應寄禄官自特進至<lb/>
太中大夫每嵗許于十科内舉三人者右臣伏覩迪功<lb/>
郎前監潭州永豐倉張淏學問淵深操履端潔俾居獻<lb/>
納必有可觀今保舉充學問該博可備顧問科照得張<lb/>
<pb n="KR3j0035_WYG_005-3b"/>
淏前任監潭州永豐倉三考滿罷如蒙朝廷擢用後不<lb/>
如所舉及犯正入已贜臣甘伏朝典伏候勅㫖嘉定十<lb/>
一年五月十七日奏狀<lb/>
昔王原叔辯婁碑劉原父言入閤儀雖歐陽公亦歎服<lb/>
之則知博物洽聞之士世不易得而自昔以為重也嘉<lb/>
定庚午予假守龍舒始識張君清源一見知其非碌碌<lb/>
餘子比時愧倥偬不暇與之欵曲他日以職事之郡試<lb/>
與之言凡予平生所得而未嘗與人言者清源悉能道<lb/>
<pb n="KR3j0035_WYG_005-4a"/>
之其于書傳間辯正譌謬旁證逺引博而且確非胷中<lb/>
有萬卷書未易至此予既嘉其為人且慮其溺心于是<lb/>
反緩其所當行者因謂之曰士之于學非徒曰聞見博<lb/>
而已今既從仕要當究心政事以行其所學毋專于誦<lb/>
説可乎清源曰唯㑹旁郡有訟析貲者幾二十年不決<lb/>
部使者下之郡予因以屬之清源一閲文牘曰得之矣<lb/>
即呼二人者叩之甲曰某三衢人也紹興十三年從兄<lb/>
嘗鬻祖産得銀帛楮劵若干悉輦而商且書約期他日<lb/>
<pb n="KR3j0035_WYG_005-4b"/>
復置如初兄後以其貲買田于淮不復歸今兄雖亡元<lb/>
約固存于法當析乙曰父存而叔未嘗及此父死之後<lb/>
忽稱為約實為不可清源曰此固然也抑豈足以折其<lb/>
姦而服其心哉復呼甲至謂之曰按國史紹興三十年<lb/>
後方用楮幣不應十三年汝家已預有若干汝約偽矣<lb/>
甲不能對其訟遂決又有訟田者餘五十年屢置對而<lb/>
不得其理清源驗其劵乃政和五年龍舒民與陶龍圗<lb/>
者為市因訊之曰此呼龍圗者謂何人曰祖父也清源<lb/>
<pb n="KR3j0035_WYG_005-5a"/>
曰政和三年五甲登第于法不過簿尉耳不應越二年<lb/>
已呼龍圗此券紹興間偽為以誣人尚何言哉其人遂<lb/>
俯服衆皆駭歎其他類此者甚多雖其敏識過人亦平<lb/>
時記問為之助予始愧前之知清源者猶淺也㑹予持<lb/>
憲湘南欲請于朝以清源自隨清源以不便親為辭予<lb/>
亦不敢强相别于宿松道中清源有詩云今朝執手難<lb/>
言處此去傾懐更有誰讀之殊不勝懐因取其所著雜<lb/>
紀識于後庶知予與清源非茍相知者也嘉定五年三<lb/>
<pb n="KR3j0035_WYG_005-5b"/>
月長樂楊楫書<lb/>
春秋之世諸國交聘之際莫不觀應對于言辭之間覘<lb/>
賢否于威儀之頃問事以不知為恥歌詩以不類為非<lb/>
絳縣老人甲子之疑吏走問于朝師曠知其為狄伐魯<lb/>
之年史趙以亥有二首六身為言而士文伯知其為二<lb/>
萬六千六百有六旬晉之諸賢各致其所聞而鄰國之<lb/>
諸侯皆知晉之有人噫學識于人不可無也如此金華<lb/>
張君清源年方盛而學愈進如百川之方至而不可禦<lb/>
<pb n="KR3j0035_WYG_005-6a"/>
郎中楊公通老篤學力行之士也一見而器之為識其<lb/>
雲谷之編其所以期望于清源者豈止此哉頴嘗謂自<lb/>
伏羲始畫八卦由是文籍生焉夫子屋壁之藏固已多<lb/>
于河洛之圗書諸子鼓吹之作尤盛于洙泗之簡編自<lb/>
科斗而為𨽻古由傳授而失夲真字畫之差殊篇章之<lb/>
殽亂與夫方言南北之殊地志古今之異鳥獸草木之<lb/>
夥器用名物之瑣細記録之紛紜傳寫之脱略或一物<lb/>
而異名或一事而互見或一書成而糾繆繼之或一説<lb/>
<pb n="KR3j0035_WYG_005-6b"/>
出而辯誤隨之史籍所載不同于金石耳目所接或殊<lb/>
于簡牘清源悉從而纂輯之加訂正焉其為書亦博矣<lb/>
穎自志學以來年少氣鋭之時涉獵閲博浩無津涯葢<lb/>
晚而後悔其日力之可惜也清源以為學之餘力致意<lb/>
如此它日之所編當且十倍于今雖然清源方策足榮<lb/>
途官無崇卑皆有職業君子思不出其位則吾之所職<lb/>
者皆在所深長思也研覈事情之隠賾而握其機審稽<lb/>
利害之源委而求其實清源必優為之穎葢以此書而<lb/>
<pb n="KR3j0035_WYG_005-7a"/>
占之矣嘉定甲戌臘日寳謨閣學士太中大夫提舉隆<lb/>
興府玉隆萬壽宫章穎序<lb/>
張清源篤志苦學出入羣書援據殫洽欲于周丞相洪<lb/>
内翰中間更展一席地非凡材也余素以寡陋自媿垂<lb/>
盡殘年僅得親近其論日聞所未聞不亦快哉泊宅編<lb/>
載張安道花書名事恐誤當更考正葉適題<lb/>
予自幼無他好獨嗜書之癖根著膠固與日加益每獲<lb/>
一異書則津津喜見眉宇意世間所謂樂事無以易此<lb/>
<pb n="KR3j0035_WYG_005-7b"/>
雖隂陽方伎種植醫卜之法輶軒稗官黄老浮圗之書<lb/>
可以娱閒暇而資見聞者悉讀而不厭至其牴牾訛謬<lb/>
處輒隨所見為辯正之獨學孤陋詎敢自以為然以故<lb/>
棄而弗録他日閲洪文敏公容齋隨筆徃徃多予所欲<lb/>
言者乃知理之所在初何間于智愚哉而公以戊為武<lb/>
謂司天之諂朱温以秋寺雨聲之句為李頎所作怪賞<lb/>
魚袋之名不可曉言玉蘂花至彌亘山野如此之類亦<lb/>
疑公考之未詳深恨其生也晚不得陪公談麈丐一言<lb/>
<pb n="KR3j0035_WYG_005-8a"/>
以祛所惑太息之餘曩之貯積于方寸間者于是悉索<lb/>
言之非敢以千慮一得為誇葢將識所疑而求諸博聞<lb/>
之士相與質正焉凡同于隨筆者不録又徃嵗嘗紀所<lb/>
聞雜事數條因取而合為一編雜然無復詮次故目之<lb/>
曰雜紀時嘉定嵗在𤣥黓涒灘仲春單父張淏清源識<lb/>
　<lb/>
　<lb/>
　<lb/>
<pb n="KR3j0035_WYG_005-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲谷雜紀卷末<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>珩璜新論</head>
    <p>
<pb n="KR3j0095_WYG_000-1a"/>
欽定四庫全書　　　　　子部十<lb/>
　珩璜新論　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案珩璜新論一卷宋孔平仲撰平仲<lb/>
　　　　字毅父一作義甫清江三孔之一也治平二<lb/>
　　　　年進士元祐中提㸃京西刑獄坐黨籍安置<lb/>
　　　　英州崇寧初召為户部金部郎中出提舉永<lb/>
　　　　興路刑獄帥鄜延環慶黨論再起奉祀以卒<lb/>
<pb n="KR3j0095_WYG_000-1b"/>
　　　　事迹具宋史本傳是書一曰孔氏雜說然吳<lb/>
　　　　曽能改齋漫録引作雜說而此本卷末有淳<lb/>
　　　　熙庚子吳興沈詵跋稱渝川丁氏刋板已名<lb/>
　　　　珩璜論則宋時原有二名今刋本皆題雜說<lb/>
　　　　而鈔本皆題珩璜新論盖各據所見本也是<lb/>
　　　　書皆考證舊聞亦間托古事以發議其說多<lb/>
　　　　精核可取盖清江三孔在元祐熙寧之間皆<lb/>
　　　　卓卓然以文章名非言無根柢者可比也巻<lb/>
<pb n="KR3j0095_WYG_000-2a"/>
　　　　末附録雜說七條在詵跋之前皆此本所佚<lb/>
　　　　疑為詵所補鈔今併附入以成完書至珩璜<lb/>
　　　　之名詵已稱莫知所由又以或人碎玉之解<lb/>
　　　　為未是考大戴禮載曽子曰君子之言可貫<lb/>
　　　　而佩珩璜皆貫而佩者豈平仲本名雜說後<lb/>
　　　　人推重其書取貫佩之義易以此名歟考平<lb/>
　　　　仲與同時劉安世蘇軾南宋林栗唐仲友立<lb/>
　　　　身皆不愧君子徒以平仲安世與軾不協於<lb/>
<pb n="KR3j0095_WYG_000-2b"/>
　　　　程子栗與仲友不協於朱子講學家遂皆以<lb/>
　　　　冦讎視之夫人心不同有如其面雖均一賢<lb/>
　　　　者意見不必相符論者但當據所争之一事<lb/>
　　　　斷其是非不可因一事之争遂斷其終身之<lb/>
　　　　賢否韓琦富弼不相能不能謂二人之中有<lb/>
　　　　一小人也因其一事之忤程朱遂併其學問<lb/>
　　　　文章徳行政事一槩斥之不道是何異佛氏<lb/>
　　　　之法不問其人之善惡但皈五戒者有福謗<lb/>
<pb n="KR3j0095_WYG_000-3a"/>
　　　　三寳者有罪乎安世與軾炳然與日月争光<lb/>
　　　　講學家百計詆排終不能滅其著述平仲則<lb/>
　　　　惟存本集談苑及此書栗惟存周易經傳集<lb/>
　　　　解一書仲友惟存帝王經世圖譜一書援寡<lb/>
　　　　勢微鑠於衆口遂俱在若存若亡間實抑於<lb/>
　　　　門户之私非至公之論今仍加甄録以持其<lb/>
　　　　平若沈繼孫之梔林集散見於永樂大典者<lb/>
　　　　尚可排緝成帙以其人不足道而又與朱子<lb/>
<pb n="KR3j0095_WYG_000-3b"/>
　　　　為難則棄置不録以昭衮鉞凡以不失是非<lb/>
　　　　之真而已乾隆四十五年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
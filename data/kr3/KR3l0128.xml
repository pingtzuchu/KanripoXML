<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>續博物志卷一</head> <lb/>
    <p>
<pb n="KR3l0128_WYG_001-1a"/>
欽定四庫全書<lb/>
　續博物志卷一<lb/>
　　　　　　　　　　　　　宋　李石　撰<lb/>
　　張華述地理自以禹所未志且天官所遺多矣經<lb/>
　　所不載以天包地象緯之學亦華所甚惜也雖然<lb/>
　　華倣山海經而作故略或曰武帝以華志繁俾芟<lb/>
　　而略之余所志視華嵗時綿歴其有取於天而首<lb/>
　　以冠其篇次第倣華說一事續一事不茍於捜索<lb/>
<pb n="KR3l0128_WYG_001-1b"/>
　　與世之𩔖書者小異而比華所志加詳<lb/>
爾雅既曰釋天不得不略言其趣凡有六等一曰盖天<lb/>
　文見周髀如盖在上二曰渾天形如弹丸地在其中<lb/>
　天包其外猶如雞卵白之繞黄揚雄桓譚張衡蔡邕<lb/>
　陸績王肅鄭𤣥之徒並所依用三曰宣夜舊說云殷<lb/>
　代之制四曰昕天昕讀為軒言天北髙南下若車之<lb/>
　軒吳時姚信所說五曰穹天云穹隆在上虞氏所說<lb/>
　六曰安天晉時虞喜所論鄭注考靈曜云天者純陽<lb/>
<pb n="KR3l0128_WYG_001-2a"/>
　清明無形聖人則之制璿璣玉衡以度其象如鄭此<lb/>
　言則天是太虚本無形體但指諸星運轉以為天耳<lb/>
天圍圜三百六十五度四分度之一案考靈曜云一度<lb/>
　二千九百三十二里千四百六十一分里之三百四<lb/>
　十八周天百七萬一千里者是天圓周之里數也以<lb/>
　圍三徑一言之則直徑三十五萬七千里此為二十<lb/>
　八宿周迴直徑之數也然二十八宿之外上下東西<lb/>
　各有萬五千里是為四遊之極謂之四表四表之内<lb/>
<pb n="KR3l0128_WYG_001-2b"/>
　并星宿内總有三十八萬七千里然則天之中央上<lb/>
　下正半之處則一十九萬三千五百里地在於中是<lb/>
　地去天之數也<lb/>
日有九道故考靈曜云萬世不失九道鄭注引河圖帝<lb/>
　覽嬉云黄道一青道二出黄道東赤道二出黄道南<lb/>
　白道二出黄道西黒道二出黄道北日春東從青道<lb/>
　夏南從赤道秋西從白道冬北從黒道<lb/>
律厯志云角一十二度亢九氐十五房五心五尾十八<lb/>
<pb n="KR3l0128_WYG_001-3a"/>
　箕十一斗二十六牛八女十二虚十危十七營室十<lb/>
　六壁九奎十六婁十二胃十四昴十一畢十六觜二<lb/>
　參九井三十三鬼四栁十五星七張十八翼十八軫<lb/>
　十七此三百五度二十八宿之度也<lb/>
丑為星紀初斗十二度終於婺女七度子為𤣥枵初婺<lb/>
　女八度終於危十五度亥為娵訾初危十六度終於<lb/>
　奎四度戌為降婁初奎五度終於胃六度酉為大梁<lb/>
　初胃七度終於畢十一度申為實沈初畢十二度終<lb/>
<pb n="KR3l0128_WYG_001-3b"/>
　於井十五度未為鶉首初井十六度終於栁八度午<lb/>
　為鶉火初栁九度終於張十七度已為鶉尾初張十<lb/>
　八度終於軫十一度辰為夀星初軫十二度終於氐<lb/>
　四度夘為大火初氐五度終於尾九度寅為析木初<lb/>
　尾十度終於斗十一度<lb/>
漢律厯志以前厯上元泰初四千六百二十七嵗至元<lb/>
　封七年復得閼逢攝提格之嵗中冬孟康曰言復得<lb/>
　者上元泰初時亦是閼逢之嵗嵗在甲曰閼逢在寅<lb/>
<pb n="KR3l0128_WYG_001-4a"/>
　曰攝提格此謂甲寅之嵗也然則乙夘曰旃蒙單閼<lb/>
　丙辰曰柔兆執徐丁巳曰强圉大荒落戊午曰著雍<lb/>
　敦牂己未曰屠維協洽庚申曰上章涒灘辛酉曰重<lb/>
　光作噩壬戌曰𤣥黓閹茂癸亥曰昭陽大淵獻甲子<lb/>
　曰閼逢困敦乙丑之嵗曰旃蒙赤奮若<lb/>
正月得甲則曰畢陬二月得乙則曰橘如三月得丙則<lb/>
　曰修寎四月得丁則曰圉余五月得戊則曰厲臯六<lb/>
　月得已則曰則且七月得庚則曰窒相八月得辛則<lb/>
<pb n="KR3l0128_WYG_001-4b"/>
　曰塞壯九月得壬則曰終𤣥十月得癸則曰極陽十<lb/>
　一月得甲則曰畢辜十二月得乙則曰橘涂<lb/>
八分二十八宿為十二次晉灼曰太嵗在四仲則歳行<lb/>
　三宿太嵗在四孟四季則嵗行二宿二八十六三四<lb/>
　十二而行二十八宿十二嵗而周天是嵗星年行一<lb/>
　次也<lb/>
山海東荒經曰大荒之中有山名曰大言日月所出有<lb/>
　波谷山者有大人之國又云大荒之中有山名曰合<lb/>
<pb n="KR3l0128_WYG_001-5a"/>
　虚日月所出有中容之國河圗括地象云二儀氣分<lb/>
　伏者為天偃者為地<lb/>
物理論云水土之氣升為天<lb/>
廣雅云東方蒼天東南陽天南方炎天西南朱天西方<lb/>
　成天西北幽天北方𤣥天東北變天中央鈞天<lb/>
五經通義云天神之大者曰昊天上帝其佐曰五帝淮<lb/>
　南子云日出暘谷浴於咸池拂于扶桑是謂晨明登<lb/>
　于扶桑是謂朏<hi>音斐</hi>明至于曲阿是謂朝明臨于曽泉<lb/>
<pb n="KR3l0128_WYG_001-5b"/>
　是謂早食次于桑野是謂晏食臻于衡陽是謂禺中<lb/>
　對于昆吾是謂正中靡于鳥次<hi>西南山谷</hi>是謂小遷至于<lb/>
　悲谷是謂晡時回于女紀是謂大遷經于泉隅是謂<lb/>
　髙舂頓于連<hi>音爛</hi>石是謂下舂爰息六螭是謂懸車薄<lb/>
　於虞泉是謂黄昏淪于蒙谷是謂定昏日入崦嵫<hi>落棠</hi>
　<hi>山</hi>經細栁入虞泉之地蒙谷之浦垂景在樹端謂之<lb/>
　桑榆<lb/>
吕氏春秋曰白人之南建木之下日中無影盖天地之<lb/>
<pb n="KR3l0128_WYG_001-6a"/>
　中也<lb/>
漢書云月立夏夏至行南方赤道曰南陸立秋秋分行<lb/>
　西方白道曰西陸立冬冬至行北方曰北陸分則同<lb/>
　道至則相過晦而見西方謂之脁朔而見東方謂之<lb/>
　朒亦謂之側匿脁健行朒縮遲<lb/>
周官天星皆有分野角亢氐兖州房心豫州尾箕幽州<lb/>
　斗女揚州虚危青州室東壁并州奎婁胃徐州昴畢<lb/>
　冀州觜觿參益州東井輿鬼雍州栁星張三河翼軫<lb/>
<pb n="KR3l0128_WYG_001-6b"/>
　荆州<lb/>
鄭司農云保章氏五雲之物二至二分觀雲色青蟲白<lb/>
　喪赤兵荒黒水黄豐東方朔别𫝊云凡占東畔當視<lb/>
　天有黄雲来如覆車五穀大熟青致兵白致盜烏黒<lb/>
　多水赤火<lb/>
京房風雨占候曰黒雲如一疋皁二日中一日大雨二<lb/>
　疋三日雨三疋十日雨<lb/>
易緯曰八節之風謂之八風吕氏春秋云東北曰猋風<lb/>
<pb n="KR3l0128_WYG_001-7a"/>
　亦曰融風東曰滔風東南曰薫風南曰巨風西曰颼<lb/>
　風西北曰厲風北方曰寒風<lb/>
王充論衡曰圗畫之工圖雷之狀如連鼓形又圖一人<lb/>
　若力士謂之雷公使左手引連鼓右手椎之春秋震<lb/>
　夷伯之廟謂劈歴破之是也霹靂俗字也<lb/>
梁太后信兄冀誅杜喬李固雷震憲陵寢屋<lb/>
太平之時十日一雨一嵗三十六雨<lb/>
晉中興書曰甘露降耆老得敬則松柏受之尊賢容衆<lb/>
<pb n="KR3l0128_WYG_001-7b"/>
　則竹葦受之一曰天酒虹依雲隂而晝見於日衝無<lb/>
　雲不見大陰亦不見<lb/>
炎帝赤精之君火官之臣火庭氏也<lb/>
明皇在長安詔一行鑄渾儀及大衍厯先是漢洛下閎<lb/>
　云此厯後一千年差一日有聖人出而正之至是果<lb/>
　一千年因以一行為聖人僧一行本名璲俗姓張氏<lb/>
　後出家改名敬賢遷化詔起塔銅人原諡大恵禪師<lb/>
　并御製碑八分書<lb/>
<pb n="KR3l0128_WYG_001-8a"/>
二十八宿為其有二十八星當度故立以為宿推測者<lb/>
　多變如畢有十七度半觜半度星既不當度自不當<lb/>
　用為宿星度皆以赤道為法黄道則有斜有直與赤<lb/>
　道不等<lb/>
劉知㡬曰兩曜日星麗於天象非如九州萬國廢置無<lb/>
　常故海田可變而景緯無易必欲刋之國史施於何<lb/>
　代不可也史記書有天官讀者竟忘其悞班固天文<lb/>
　志非漢事而𨽻入漢書已乖越矣且如熒惑退舍宋<lb/>
<pb n="KR3l0128_WYG_001-8b"/>
　公延齡中台告坼晉相速禍星集潁川而賢人聚月<lb/>
　犯少微而處士亡如斯之𩔖志之可也若乃體分濛<lb/>
　澒色著青蒼丹曦素魄之躔次黄道紫宫之分野既<lb/>
　不預於人事乃編之於䇿書又曰天文有志何不為<lb/>
　人形志乎<lb/>
太嵗在丑乞漿得酒太嵗在已販妻鬻子藕生應月閏<lb/>
　月益一節芋以十二子為衛亦應月之數也<lb/>
俗以五月雨為分龍雨一曰隔轍雨<lb/>
<pb n="KR3l0128_WYG_001-9a"/>
雲五色為慶三色為矞或曰外赤内青為矞揚雄曰紫<lb/>
　蜺矞雲朋圍日君子小人並進也<lb/>
郭璞曰蓬飛磑則天風春則天雨蓬蠓也傳曰雷不蓋<lb/>
　醬令人腹中雷鳴月上下弦之時觸醬輒壊里俗忌<lb/>
　之<lb/>
自古帝王五運之次有二說鄒衍以五行相勝為義劉<lb/>
　向則以相生為義漢魏共遵劉說<lb/>
關東西風則晴東風則雨關西西風則雨東風則晴陽<lb/>
<pb n="KR3l0128_WYG_001-9b"/>
　之専氣為雹陰之専氣為霰<lb/>
中國有洞天三十六所皆謂之天第一王屋山洞天周<lb/>
　回萬里名小有清虚天其次委羽山洞天周回萬里<lb/>
　名大髙空明天其次太𤣥總真天其次三𤣥極真天<lb/>
　其次寶仙九室天其次上玉清平天其次珠明耀眞<lb/>
　天其次金壇華陽天其次左神幽虚天其次成徳𨼆<lb/>
　𤣥天皆仙人所居也<lb/>
木與木相摩則然金與火相守則流隂陽錯行則天地<lb/>
<pb n="KR3l0128_WYG_001-10a"/>
　大亂於是乎有雷有霆水中有火乃焚大槐枝間往<lb/>
　往見細石形如小斧謂之霹靂斧或謂云霹靂楔案<lb/>
　𤣥中記云玉門之西有國山山上有廟國人嵗嵗出<lb/>
　礸數千名霹靂礸給霹靂用從春至秋乃罷禮記有<lb/>
　雜金鑚牛角鑚鑚與礸同音祖合切<lb/>
京房易𫝊曰四方常有大雲五色具而不雨下有賢人<lb/>
　𨼆㹠將風則踴鼉欲雨則鳴<lb/>
漢博士劉熈曰豫司兖冀以舌腹言之天顯也在上髙<lb/>
<pb n="KR3l0128_WYG_001-10b"/>
　顯也青徐以舌頭言之天坦也坦然髙而逺也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續博物志卷一<lb/>
</p>
<p>
</p>
  </div>
<div>
<head>續博物志卷二</head> <lb/>
    <p>
<pb n="KR3l0128_WYG_002-1a"/>
欽定四庫全書<lb/>
　續博物志卷二<lb/>
　　　　　　　　　　　　　宋　李石　撰<lb/>
漢明帝為太子樂人以歌四章賛之一曰日重光二曰<lb/>
　月重輪三曰星重曜四曰海重潤<lb/>
鯨魚者海魚也大者長千里小者數千丈一生數萬子<lb/>
　常以五月六月就岸生子七月八月導從其子還大<lb/>
　海中鼓浪成雷噴沫成雨水族驚畏莫敢近其雌曰<lb/>
<pb n="KR3l0128_WYG_002-1b"/>
　鯢大者亦長千里<lb/>
禽經曰鵞飛則蜮沈鵙鳴則虵結又曰鸛俯鳴則陰仰<lb/>
　鳴則晴<lb/>
白蟻聞竹雞之聲化為水竹雞自呼泥滑滑是也或曰<lb/>
　白雞之雄亦能化白蟻<lb/>
鸛性甘帶每遇巨石知有蛇即如術士禹步其石阞然<lb/>
　而轉南方學其法伺其養雛緣木以篾絙縛其巢鸛<lb/>
　必作法解之乃於木下鋪沙印其足迹而倣之<lb/>
<pb n="KR3l0128_WYG_002-2a"/>
暮鳩鳴即小雨朝鳶鳴即大風<lb/>
物有異體而相制者翡翠屑金人氣粉犀北人以鍼敲<lb/>
　冰南人以線解茶<lb/>
高誘注淮南子云方諸大蛤也熟摩拭令熱以向月則<lb/>
　水生許慎說文曰諸珠也方石也<lb/>
有一國王小夫人生一肉團大夫人妬之作木函棄之<lb/>
　常河水後河邊人得之肉破生千小兒勇健欲伐父<lb/>
　王國小夫人以乳五百道射小兒口遂弛弓仗號為<lb/>
<pb n="KR3l0128_WYG_002-2b"/>
　賢刼千佛<lb/>
帝嚳有四妃一生帝摯一生帝堯一生商之先一生周<lb/>
　之先商後封于宋都商丘<lb/>
今上於前朝作鎭睢陽洎開國號大宋又建都在大火<lb/>
　之下宋為火正按天文心星為帝王實宋分野天地<lb/>
　人之冥契自古罕有<lb/>
孔子生於魯襄公二十二年<lb/>
老君其母曽見日精下落如流星飛入口中有娠七十<lb/>
<pb n="KR3l0128_WYG_002-3a"/>
　二嵗而生於陳國渦水李樹下剖左腋而生長一十<lb/>
　二尺<lb/>
佛者本號釋迦文即天竺釋迦衛國王之子於四月八<lb/>
　日夜從母右脇而生有三十二相當周莊王九年魯<lb/>
　莊公七年夏四月常星不見夜明是也<lb/>
黿脂得火可以燃鐵<lb/>
佛以三月十五日夜出家二十九出家三十五得道<lb/>
寧國論云蜀中本無獠犍為徳陽山谷洞中攘攘而出<lb/>
<pb n="KR3l0128_WYG_002-3b"/>
　轉轉漸大自為夫婦而益多夫土乾則生蚤地濕則<lb/>
　生蚊積穀則生蠧腐肉則生蛆蛆化為蠅蠅又自生<lb/>
　蛆蛆又生蠅豈有窮乎<lb/>
日月蝕而私者生兒則多疾日月晦朔弦望而私者生<lb/>
　兒則愚癡瘖瘂鉤絞丫戾逐陣而私者生兒多凶暴<lb/>
　無禮亦猶木日造麴而酸水日造醬則生蟲九焦日<lb/>
　種穀則不生芽六合日遣鬼鬼不去火日安蜂則蜜<lb/>
　苦土日種麻則不生<lb/>
<pb n="KR3l0128_WYG_002-4a"/>
麈尾能留紅掃氈氈不蠧<lb/>
駞糞煙殺蚊壁虱<lb/>
李衛公言鵞驚鬼鵁鶄猒火孔雀辟惡<lb/>
水母生兒無目龜鼈生兒無耳<lb/>
桐廬人嘗伐竹遺竹見一宿竿雉頭蛇身猶未變乃知<lb/>
　竹為蛇蛇為雉頭先化曽於青城山小路上見之<lb/>
鶴所以夀者無死氣於中也<lb/>
河水東北有石室室中若有積卷因謂之積書巖每見<lb/>
<pb n="KR3l0128_WYG_002-4b"/>
　神人往還世人不悟其為仙者又謂之神鬼彼土目<lb/>
　鬼曰唐述因名其山曰唐述山堂曰唐述窟道術之<lb/>
　士多往棲焉<lb/>
巫咸山在安縣東南巫咸右手操青蛇左手操赤蛇羣<lb/>
　巫所從上下大荒西經曰巫咸即巫朌巫彭巫姑巫<lb/>
　眞巫孔巫抵巫謝巫羅<lb/>
先提山有鉤蛇長七八丈尾末有岐蛇在山澗水中以<lb/>
　尾鉤岸上人牛食之水傍瘴氣特惡氣中有物不見<lb/>
<pb n="KR3l0128_WYG_002-5a"/>
　其形其作有聲中木則折中人則害名曰鬼彈郡有<lb/>
　罪人徙之禁防不過十日死也<lb/>
眞菊可以延齡野菊可以㵼人張華云黄精益夀鉤吻<lb/>
　殺人是矣<lb/>
子程子曰昔洛陽北部有母既生子病不能自舉乳求<lb/>
　他婦負哺之子嬰及孩母疾不間子長不識所育負<lb/>
　哺者盜其愛二母忿鬬于庭子右負哺者而反疎其<lb/>
　生母<lb/>
<pb n="KR3l0128_WYG_002-5b"/>
有人為山魈所祟或教以爆竹如除夕可弭人用其言<lb/>
　獲安問之則曰此荆楚嵗時記以辟山魈鬼隂冷之<lb/>
　氣勝則聲陽以攻之<lb/>
<graphic n="KR1739" url="https://raw.githubusercontent.com/kanripo/KR-Gaiji/master/images/KR1739.png" mimeType="image/png"/>莆者其狀如蓬枝多葉少根如絲葉如扇不搖自動<lb/>
　風生主庖厨清涼驅殺蟲蠅以助供養堯時生於庖<lb/>
　厨為帝王去惡孫柔王充白虎皆云太平時<graphic n="KR1739" url="https://raw.githubusercontent.com/kanripo/KR-Gaiji/master/images/KR1739.png" mimeType="image/png"/>生於<lb/>
　庖廚中熯一炬火爨一鑊水終日不能熱倚一尺冰<lb/>
　置之熱厨終夜不能寒<lb/>
<pb n="KR3l0128_WYG_002-6a"/>
師曠奏清角有鶴集廊門延頸而鳴飾翼而舞今世有<lb/>
　馴養之鶴聞歌曲拊掌而舞者習之也<lb/>
正月上辰出水邊盥濯食蓬餌以祓邪漢儀也<lb/>
雛烏形𩔖鴉烏純黒而觜紅亦曰阿雛烏烏鴉反哺為<lb/>
　慈烏腹下白不反哺為鴉烏白頭羣飛為燕烏大而<lb/>
　白頭為倉烏卑居為楚烏又鴉烏為賈烏莊子曰鴉<lb/>
　賈也<lb/>
相家說人臣得龍之一體當至公相曽公亮得龍之脊<lb/>
<pb n="KR3l0128_WYG_002-6b"/>
　王安石得龍之睛<lb/>
魚勞則尾赤人勞則髪白<lb/>
鱣黄魚口在頷下無鱗長鼻軟骨俗謂玉板長二三丈<lb/>
　江東呼為黄魚<lb/>
網魚得鱮不如啖茹<lb/>
南越志曰烏鰂懐墨而知禮江東人或取其墨書契以<lb/>
　紿人物書迹如淡墨逾年墨消空紙耳<lb/>
抱朴子蟾蜍夀至千嵗者頭上有角頷下有丹書八字<lb/>
<pb n="KR3l0128_WYG_002-7a"/>
裴頠崇有論曰鳥無胃肺蛤蜃無臟蛭以空中而生𧖟<lb/>
　以無胃而育<lb/>
聒抱者鵂鶹鸛鵲也影抱者龜鼈黿也<lb/>
視䲭制柂觀魚制帆<lb/>
神和子姓屈突名無為字無不為張詠布衣時遇之<lb/>
海蟾子姓劉名昭逺華山陳摶館之道院與种放往来<lb/>
廣徳先生杜光庭處州人仕唐為内供奉避亂入蜀王<lb/>
　氏爵為師臣<lb/>
<pb n="KR3l0128_WYG_002-7b"/>
爾朱先生偽蜀廣政中飲酒食猪臓渝州刺史謂其幻<lb/>
　惑以竹籠沈之江至䕫為漁人所得上昇嚴補闕得<lb/>
　青金丹方朱桃椎薛稷圖其形傳於世<lb/>
吕洞賔謂矦生曰蛇蝎天地淘以自然之氣使之生以<lb/>
　遂性殺此救彼有損無益取紙𨼆語三口共一室室<lb/>
　畔水偏清乃吕洞賓字<lb/>
陳希夷先生一睡或半嵗或三數月近亦不下月餘留<lb/>
　蔵真息飲納玉液吾睡真睡也曽與毛女游<lb/>
<pb n="KR3l0128_WYG_002-8a"/>
鯉魚大小並三十六鱗<lb/>
蝟能跳入虎耳中見鵲便自仰腹受啄<lb/>
水蛭亦如魚子經三年得水猶活<lb/>
蛇蜕塞兩耳治瘧疾覆盆子是苺子笮取汁合成膏塗<lb/>
　髮不白麞鹿非八卦辰屬不葷羶能温補於人生死<lb/>
　無尤道家聽用為脯<lb/>
天寶中河南緱氏縣太子陵仙鶴觀每年九月三日夜<lb/>
　有道士一人得仙已有舊例至日具姓名申府張竭<lb/>
<pb n="KR3l0128_WYG_002-8b"/>
　忠為令不之信陰令二勇士執兵覘之至三更有一<lb/>
　黒虎入觀来銜一道士射之不中棄道士而去令於<lb/>
　是申府請弓矢大獵石穴中格殺數虎或金簡玉録<lb/>
　冠帔髪骨甚多其觀遂廢為陵使之居<lb/>
晉元康中梁國女子許嫁而夫戍經年不歸女家更强<lb/>
　以適人尋病亡夫還問女所在夫徑至墓開棺女遂<lb/>
　活因與俱歸後壻聞知詣官爭之王導曰此非常事<lb/>
　不可以常理斷之宜還前夫<lb/>
<pb n="KR3l0128_WYG_002-9a"/>
恵帝世杜錫家葬婢誤不得出後十年開冡祔𦵏而婢<lb/>
　尚生初婢之埋年十五六及開冡更生猶十五六嫁<lb/>
　之有子<lb/>
太和中有開周世冡得殉葬女子數日而有氣數日而<lb/>
　能言郭太后愛養之又太原人破棺得一生婦人視<lb/>
　其墓木可三十嵗<lb/>
南方木凝其大如槩𩔖鼻涕聞人氣則閃閃而動堕人<lb/>
　體成瘡以麝香朱砂塗之愈<lb/>
<pb n="KR3l0128_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續博物志卷二<lb/>
</p>
<p>
</p>
  </div>
<div>
<head>續博物志卷三</head> <lb/>
    <p>
<pb n="KR3l0128_WYG_003-1a"/>
欽定四庫全書<lb/>
　續博物志卷三<lb/>
　　　　　　　　　　　　　宋　李石　撰<lb/>
禹長九尺九寸湯長九尺孔子長十尺文王長十尺伍<lb/>
　子胥長一丈眉間一尺韓王信八尺九寸金日磾八<lb/>
　尺二寸東方朔九尺三寸王莽時竒士巨母霸長一<lb/>
　丈大十圍本出於蓬萊魏咸熈大人見襄武長二丈<lb/>
　脚跡三尺二寸苻健皇始四年有長人身長五丈是<lb/>
<pb n="KR3l0128_WYG_003-1b"/>
　月霖雨河渭泛溢中流得大屐一隻長七尺三寸屐<lb/>
　指長尺餘<lb/>
漢武故事東郡送一短人長七寸曰巨靈光武時潁川<lb/>
　張仲師長二寸東方朔曰西北荒中有小人長七寸<lb/>
　朱衣𤣥冠鶴國男女皆長七寸海鵠吞之腹中不死<lb/>
子華子曰黄帝之治天下也其精微之感蕩上沈而下<lb/>
　浮為百福之聚是百神受職於庚也帝乃採銅煉剛<lb/>
　質也登彼首山就髙明也作大罏者鼓陽化神鼎者<lb/>
<pb n="KR3l0128_WYG_003-2a"/>
　熟物之器也上水而下火二氣升降以相濟中和之<lb/>
　氣也羣龍者衆陽之氣雲者龍屬也帝鄉者靈臺之<lb/>
　闕而心術之變也弓裘衣冠者帝之所以善世救俗<lb/>
　之具也甚矣世之好怪也後世必有人主好高而慕<lb/>
　大以久生輕舉為羨慕者左右狡詐希寵之臣又從<lb/>
　而逢之是將甘心於黄帝之所造也<lb/>
玉局觀洞高駢帥蜀取罪人以繩絆其腰令探淺深繩<lb/>
　兩月方絶出青城山洞天觀門<lb/>
<pb n="KR3l0128_WYG_003-2b"/>
巫山道士黄萬䕶以符藥救人蜀王建召之鋪草席水<lb/>
　面泝流而上一日至成都省郎曹圖鄙其人<lb/>
李徳裕好餌雄朱有道士自云李終南笑曰此是世間<lb/>
　凡火服之反促夀因出一玉象子狀如拳曰此可求<lb/>
　勾漏瑩澈者燃香致象鼻下勿令婦人雞犬見之三<lb/>
　五日象自服之即復吐出乃可服此火玉太陽之精<lb/>
　凝結已三萬年以相公好道因以奉借唯忠孝是念<lb/>
　無自貽咎又出金象云此是雌者貴其相伴不爾玉<lb/>
<pb n="KR3l0128_WYG_003-3a"/>
　象飛去徳裕服之有異乃於都下採聘名姝至百數<lb/>
　不止象砂不復吐後南遷再遇道士怒甚索二象是<lb/>
　夕風雨濤瀨并作玉象如團火飛出船徳裕死於朱<lb/>
　崖<lb/>
顔眞卿遇道人陶八八授以碧霞丹餌之曰七十上有<lb/>
　厄如有即吉後為盧杞所陷縊死希烈敗返葬狀貌<lb/>
　如生徧身金色爪甲出手背鬚髪皆長數尺人咸異<lb/>
　之後有商人遇之於羅浮山寄書至偃師顔氏守塋<lb/>
<pb n="KR3l0128_WYG_003-3b"/>
　者曰此先太師親翰書法𧖟頭馬尾真得仙也<lb/>
唐武宗四年官市郎巾有疑為狼筋者有老僧云貧道<lb/>
　昔曽以一千於賈胡市得三枚狀如巨蛹兩頭光帶<lb/>
　黄色涇帥叚祐宅失銀器十餘集奴婢環庭炙之蟲<lb/>
　慄動有一女奴臉脣瞤動乃竊器者<lb/>
返魂香東方朔曰月氏國使者獻香曰東風入律百旬<lb/>
　不休青雲干吕連月不散意中國將有好道之君故<lb/>
　捜竒蘊異而貢神香乘沈牛以濟弱淵䇿驥足以度<lb/>
<pb n="KR3l0128_WYG_003-4a"/>
　流沙今十三年矣香能起夭殘之死疾長生之神藥<lb/>
　也疾疫夭死者將能起之以薫牙及聞氣者即活明<lb/>
　日失使者所在後元元年長安疫死者大半帝分香<lb/>
　燒之死未三日皆活芳氣三月不歇餘香一旦失亡<lb/>
涼土異物志葱嶺水分流東西西入大海東為河源禹<lb/>
　所言崑崙盖本河所出也潜發于蒲昌洛書所紀出<lb/>
　於重野經積石為中國河也張騫但能至大宛見河<lb/>
　水初原達其潜發處桑欽水經云崑崙在河水西北<lb/>
<pb n="KR3l0128_WYG_003-4b"/>
　去嵩髙五萬里其高萬一千里酈道元云崑崙之山<lb/>
　三級下曰樊桐一曰板松二曰𤣥圃一名閬風上曰<lb/>
　層城一名天庭是謂太帝之居十三州志云山去北<lb/>
　海岸十三萬里有弱水周匝東南接積石高誘曰河<lb/>
　出崑山伏流地中萬三千里禹導而通之以出積石<lb/>
　山海經乃云自崑崙至積石一千七百四十里又曰<lb/>
　西海之南流沙之濱赤水之後黒水之前有大山曰<lb/>
　崑崙又曰鍾山西六百里有崑崙周穆王崑崙瑤池<lb/>
<pb n="KR3l0128_WYG_003-5a"/>
　去周之瀍澗特萬有一千一百里西王母告穆王云<lb/>
　去咸陽乃三十六萬里東方朔十洲記方丈在東海<lb/>
　之中央羣仙所治為崑崙山有三角曰閬風曰𤣥圃<lb/>
　曰崑崙宫張華所敘崑崙銅柱為天柱盖本方朔神<lb/>
　異經也釋氏西域志阿耨達山上有大淵水宫殿樓<lb/>
　觀甚大即崑崙山穆天子所至即阿耨達宫也西為<lb/>
　新頭河為天竺諸國皆度葱嶺郭璞曰似别有小崑<lb/>
　崙<lb/>
<pb n="KR3l0128_WYG_003-5b"/>
李畋虞部該聞録所取神仙七人爾朱先生朱真人桃<lb/>
　椎神和子屈突無為海蟾子劉昭逺榮𨼆先生火井<lb/>
　縣許山人漢杜光庭<lb/>
龍腦香段成式云出波律國樹髙八九丈可六七尺圍<lb/>
　乾脂為香清脂為膏子主内外障眼又有蒼龍腦不<lb/>
　可㸃眼經火為熟龍腦<lb/>
香譜云麝以一子真香糅作三四子刮取血膜雜以餘<lb/>
　糁皮毛不辨也黎香有二色蕃香蠻香又雜以黎人<lb/>
<pb n="KR3l0128_WYG_003-6a"/>
　撰作官市動至數千計何以塞科取之責所謂真有<lb/>
　三說鹿羣行山中自然有麝氣不見其形為真香入<lb/>
　春以脚剔入水泥中藏之不使人見為真香殺之取<lb/>
　其臍一鹿一臍為真香此余所目擊也<lb/>
仁善盛明曰舜殘民多釁曰桀殘義損善曰紂慈恵愛<lb/>
　親曰孝愛民好與曰恵聖善周聞曰宣聲聞宣逺曰<lb/>
　昭克定禍亂曰武聰明睿知曰獻温柔聖善曰懿布<lb/>
　徳執義曰穆仁義說民曰元布綱治紀曰平亂而不<lb/>
<pb n="KR3l0128_WYG_003-6b"/>
　損曰靈保民耆艾曰明辟土有徳曰襄貞心大度曰<lb/>
　匡大慮慈民曰定既過能正曰恭不生其國曰聲一<lb/>
　徳不解曰簡夙興夜寐曰敬清白自守曰貞柔徳好<lb/>
　聚曰靖安樂治民曰康小心畏忌曰僖中身早折曰<lb/>
　悼慈仁和民曰順好勇致力曰莊恭仁短折曰哀在<lb/>
　國逢難曰愍名實過爽曰繆壅遏不通曰幽暴虐無<lb/>
　親曰厲致志立圗曰景辟土兼國曰桓經緯天地曰<lb/>
　文執義揚善曰懷短折不成曰殤去禮逺衆曰煬怠<lb/>
<pb n="KR3l0128_WYG_003-7a"/>
　政外交曰攜治典不敷曰震<lb/>
太學同官有曽官廣中者云沈香雜木也朽蠧浸沙水<lb/>
　嵗久得之如儋崖海道居民橋梁皆香材如海桂橘<lb/>
　柚之木沈於水多年得之為沈水香本草謂為似橘<lb/>
　是矣然生採之即不香也<lb/>
海藥本草云降眞香主天行時氣燒之或引鶴降<lb/>
省頭香即香附子<lb/>
倉頡解詁云芸蒿似邪蒿可食魚豢典略云芸香辟紙<lb/>
<pb n="KR3l0128_WYG_003-7b"/>
　魚蠧故藏書臺稱芸臺<lb/>
南唐女冠耿先生鳥爪玉貌獲寵於元宗將誕之夕震<lb/>
　雷繞室大雨河傾半夜雷止耿身不復孕大食國進<lb/>
　龍腦油上所秘惜先生見之曰此非佳者當為大家<lb/>
　致之乃縫夾絹嚢貯白龍腦一斤垂於棟上以胡缾<lb/>
　盛之有頃如注上駭歎不已命酒泛之味逾於大食<lb/>
　國進者又於元宗前搦雪為銀鋌投紅爐淬之成中<lb/>
　金指痕猶在又取宫妓箕中糞壤炒為銀開寶末内<lb/>
<pb n="KR3l0128_WYG_003-8a"/>
　庫尚有先生糞銀炒小麥於銀釡成真珠<lb/>
禹治水土至北海之北有國曰終北國之中有山山名<lb/>
　壺領狀若甔甀項有口狀若負環名曰滋穴有水湧<lb/>
　出名曰神瀵臭過椒蘭味逾醪醴一源分為四埒注<lb/>
　於山下民飲於神瀵浴於神瀵此列子寓言也<lb/>
泥壁未乾揮涕其上隂雨中化為蟲狀如蚓<lb/>
東方介氏之國其國人數有解六畜之語者盖偏知之<lb/>
　所得太古神聖之人備知萬物情態悉解異𩔖音聲<lb/>
<pb n="KR3l0128_WYG_003-8b"/>
　㑹而訓之言血氣不相殊也<lb/>
條支國臨西海出師子太雀郭義恭廣志曰大雀頸及<lb/>
　身膺蹄都似槖駞舉頭高八九尺張翅丈餘食大麥<lb/>
　其卵如罋今之駞鳥也漢元帝時有大鳥如馬駒時<lb/>
　人謂之爰居<lb/>
環王國野象一牡管三十餘牝牝者牙纔二尺迭供牡<lb/>
　者水草臥則環守牡象死共埋之號吼其處乃散<lb/>
鼈<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>數食可長髮<lb/>
<pb n="KR3l0128_WYG_003-9a"/>
䱦魚心肝及頭毒如野葛<lb/>
蝤蛑大者力能與虎鬬取之不戒螯能剪殺人<lb/>
鱟皮殻甚銳然性畏蚊蚊小螫之輒斃燕山録曰煮羊<lb/>
　以䶉煮鼈以蚊物有相感鵜鶘飲水數升而不足鱣<lb/>
　鮪入口若露而死猨有手可以捕鼠而制於鼠鹿有<lb/>
　角可以觸犬而制於犬<lb/>
　<lb/>
　<lb/>
<pb n="KR3l0128_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續博物志卷三<lb/>
</p>
<p>
</p>
  </div>
<div>
<head>續博物志卷四</head> <lb/>
    <p>
<pb n="KR3l0128_WYG_004-1a"/>
欽定四庫全書<lb/>
　續博物志卷四<lb/>
　　　　　　　　　　　　　宋　李石　撰<lb/>
燧人四佐明由曉升級<hi>政也</hi>必育受稅俗<hi>賦也</hi>成博受<lb/>
　古諸<hi>侯也</hi>隕丘受延嬉<hi>録也</hi>
伏犧六佐金提主化俗<hi>民也</hi>鳥明主建福<hi>利也</hi>視黙主<lb/>
　災惡<hi>害也</hi>紀通為中職<hi>内也/</hi>仲起為海陸<hi>土也</hi>陽侯<lb/>
　為江海<hi>水也</hi>
<pb n="KR3l0128_WYG_004-1b"/>
黄帝七輔風后受金法天老受天籙五聖受道級知命<lb/>
　受糾俗窺紀受變復地典受州絡力墨受淮斥<hi>力墨或作</hi>
　<hi>力牧</hi>陶淵明云事見論語摘輔象<lb/>
孔長彦孔季彦兄弟聚徒數百故時人為之語曰魯<lb/>
　國孔氏好讀經兄弟講誦皆可聴學士來者有聲名<lb/>
　不過孔氏那得成<lb/>
孔子生鯉字伯魚鯉生伋字子思伋生白字子上白生<lb/>
　求字子家求生箕字子京箕生穿字子高穿生子順<lb/>
<pb n="KR3l0128_WYG_004-2a"/>
　相魏自叔梁紇至子順九世徙居大梁<lb/>
毛蟲之精曰麟羽蟲之精曰鳯介蟲之精曰龜鱗蟲之<lb/>
　精曰龍裸蟲之精曰聖人<lb/>
劉向校勘以來子歆為七略大凢萬三千二百六十九<lb/>
　卷王莽焚燒之後王允收而西者僅七十餘乘道逺<lb/>
　復棄其半荀勗分經史子集為四部大凢九千九百<lb/>
　四十五卷西晉李兌以勗舊部校之在者三千一十<lb/>
　四卷宋謝靈運造四部目凡四千五百八十二卷王<lb/>
<pb n="KR3l0128_WYG_004-2b"/>
　儉造目録萬五千七十四卷齊王亮造書目萬八千<lb/>
　一十卷梁任昉文徳殿所藏二萬三千一百六卷元<lb/>
　帝克平侯景收文徳殿書歸江陵凡十餘萬卷魏師入<lb/>
　焚之宋武所收四千卷後周書目八千增至萬卷周<lb/>
　武平齊僅至五千卷唐滅隋魏鄭公盡收圖書載以<lb/>
　船經砥柱沒十之七八大凢八萬六千九百六十六<lb/>
　卷見在三萬六千七百八卷開元中四部目録凡五<lb/>
　萬一千八百五十二卷<lb/>
<pb n="KR3l0128_WYG_004-3a"/>
自秦同書文丞相斯作倉頡篇中車府令高作爰厯篇<lb/>
　太史敬作博學篇文園令相如作凢將篇黄門令游<lb/>
　作急就篇皆書文之林苑欲識字者不可不知惜哉<lb/>
　凡將以上不可復見急就章存焉西京文氣亦可見<lb/>
　矣顔籕注此書嘗得皇象鍾繇衛夫人王㑹稽等篇<lb/>
　世所𫝊唯張芝索靖二家為真章草書芝有鳯爵鴻<lb/>
　鵠等數行靖所書乃三之二自母繜而下闕七百五<lb/>
　十字<lb/>
<pb n="KR3l0128_WYG_004-3b"/>
前輩云於字必字無草書<lb/>
宋袁淑授廬山公九錫文荷槖致餐爾之功音隨時興<lb/>
　爾之智用必應時爾之鳴長頰廣額修尾後垂爾之<lb/>
　形是用遣中大夫閭丘騾加爾使銜勒大鴻臚斑脚大<lb/>
　將軍以揚州之廬江吉之廬陵吳之桐廬封爾為廬<lb/>
　山公大蘭王九錫文大亥十年乙亥朔十三日丁亥<lb/>
　燕伯使者豪豨冊命大蘭王曰咨資豢養于人主雖<lb/>
　無爵而有秩君之純封國豕氏君之美白蹢彰于周<lb/>
<pb n="KR3l0128_WYG_004-4a"/>
　詩渉波應乎隆象君之徳長驅直突陣無全鋒君之<lb/>
　勇<lb/>
宣父因禱尼山得名丘字仲尼子名鯉字伯魚史鰌亦<lb/>
　字子魚冉耕字伯牛如鬭穀於菟之𩔖黑臀杵臼之<lb/>
　𩔖甚多<lb/>
宋齊丘乃字超回不自量如此孟軻莊周其字不傳或<lb/>
　云軻字子輿周字子休皆後人以意取之耳<lb/>
東漢無複名或云王莽之禁沿襲所致<lb/>
<pb n="KR3l0128_WYG_004-4b"/>
不可為叵如是為爾而已為耳之乎為諸西域二合之<lb/>
　音切字之原也<lb/>
絳州碧落觀天尊像高丈餘唐龍朔中刺史李諶為母<lb/>
　氏太妃追薦所造上有篆文老黄冠云李使君高宗<lb/>
　之子有二道士求篆此文閉户篆畢化為二白鴿飛<lb/>
　去餘一及字欠一畫李陽冰於此學篆凡十二年終<lb/>
　不得其妙<lb/>
明皇獲二十七仙玉像於寧州羅川縣金華洞奇偉異<lb/>
<pb n="KR3l0128_WYG_004-5a"/>
　狀各各不同内有心星一坐甚美手板復有明皇御<lb/>
　名其地屬王可思莊其人已百歲後置真寧觀改羅<lb/>
　州為真寧縣今有玉象圖傳於世<lb/>
乾元末肅宗獲十三寳於楚州改元寳應<lb/>
天寳中大宛進汗血馬六匹一曰紅叱撥二曰紫叱撥<lb/>
　三曰青叱撥四曰黄叱撥五曰丁香叱撥六曰桃花<lb/>
　叱撥上乃製名曰紅<hi>闕</hi>輦曰紫玉輦曰平山輦曰凌雲<lb/>
　輦曰飛香輦曰百花輦後幸蜀以平山凌雲為讖西<lb/>
<pb n="KR3l0128_WYG_004-5b"/>
　京雜記漢文自代還有良馬九匹皆天下駿也一浮<lb/>
　雲二赤電三絶羣四逸驃五紫燕六綠驪七龍子八<lb/>
　驎駒九絶塵號九逸<lb/>
易林曰㢲為雞雞鳴節時家樂無憂<lb/>
皇覽曰蚩尤冡在東郡壽張縣闞鄊城中高七尺常十<lb/>
　月祠之有赤氣出如絳名為蚩尤旗<lb/>
穀城西流泉西北入清水域西北三里有項羽冡石碣<lb/>
　猶存題云項王之墓皇覽謂去縣十五里謬也彭城<lb/>
<pb n="KR3l0128_WYG_004-6a"/>
　穀陽城西南又有項羽冢水經謂為非魯為楚守漢<lb/>
　王以羽首示魯乃降遂以魯公禮葬羽於穀城以穀<lb/>
　陽城穀城二冡得非身首異處乎皇覽曰山陽鉅澤<lb/>
　縣有肩髀冡黄帝殺蚩尤身首異處故别葬亦二冡<lb/>
　也<lb/>
濟水東北濼水出焉濼水出厯城舊縣水涌若輪齊侯㑹<lb/>
　于濼是也有舜妃廟對山有舜祠舜井舜耕歴山亦<lb/>
　云在此蒲坂縣西有歴觀舜所耕歴山有舜井溈汭<lb/>
<pb n="KR3l0128_WYG_004-6b"/>
　二水山上有舜廟周處風土記曰舜葬上虞耕處即<lb/>
　始寧剡二縣山下多柞木吴越之間名柞為櫪故曰<lb/>
　歴山二說一以濼為歴一以櫪為歴未知孰是皆酈<lb/>
　道元說<lb/>
牧靡縣因草得名生牧靡可以解毒鳥多誤食烏喙口<lb/>
　中毒必急飛往牧靡山啄牧靡以解毒<lb/>
馬出越睒之西若羔紐莎縻之粉米飲之七歲可御日<lb/>
　馳數百里<lb/>
<pb n="KR3l0128_WYG_004-7a"/>
東觀漢記王阜為益州太守神馬四出滇河中魏末有<lb/>
　神馬夜過官牧迹大如斗入河水中<lb/>
真誥金陵古名之為伏龍之地句曲山秦時為句金之<lb/>
　壇以積金山得名山生黄金漢靈帝詔採句曲之金<lb/>
　以充武庫孫權遣宿衛人採金屯伏龍之地因改名<lb/>
　金陵陶𢎞景云大茅山尚有數坑名金井山之近東<lb/>
　諸處碎石往往皆有金砂真誥又云水色白都不學<lb/>
　道飲此水亦令人壽亦金津液之所溉耶<lb/>
<pb n="KR3l0128_WYG_004-7b"/>
岡山有穴通大句曲山有石腦在方山下石腦故如石<lb/>
　但小斑色而軟形状圓小如甑色似鐘乳李整昔有<lb/>
　風疾先多房事服此乃愈<lb/>
豫章城南門曰松陽門門内有樟高七丈五尺大二十<lb/>
　五圍垂隂數畝漢官儀曰豫章郡樹生庭中因以為<lb/>
　名<lb/>
劉歆云湖漢等九水入彭蠡因言九江<lb/>
沫水出廣柔徼外有石紐鄉禹所生也<lb/>
<pb n="KR3l0128_WYG_004-8a"/>
沫水自蒙山至南安溷崖水脉漂疾歴代為患蜀守李<lb/>
　氷發卒鑿平溷崖河神贔怒冰操刀入水與神鬬遂<lb/>
　平溷崖<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0128_WYG_004-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續博物志卷四<lb/>
</p>
<p>
</p>
  </div>
<div>
<head>續博物志卷五</head> <lb/>
    <p>
<pb n="KR3l0128_WYG_005-1a"/>
欽定四庫全書<lb/>
　續博物志卷五<lb/>
　　　　　　　　　　　　　宋　李石　撰<lb/>
女媧之功烈上際九天下契黄壚名聲被後世光輝重<lb/>
　萬物乘雷車服應龍驂青虬席蘿圖震黄璐援絶瑞<lb/>
　前白螭後奔虵<lb/>
項浚始學篇曰上古有天皇十三頭洞㝠記曰一姓十<lb/>
　三人徐整厯紀曰歲紀攝提元氣肇有神靈一人有<lb/>
<pb n="KR3l0128_WYG_005-1b"/>
　十三頭始學篇曰人皇九頭兄弟九人九州各居其<lb/>
　一<lb/>
夷者觝也其𩔖九畎夷于夷方夷黄夷白夷赤夷𤣥夷<lb/>
　風夷蠻者慢也其𩔖八天竺咳首僬僥跛踵穿胷儋<lb/>
　耳狗軌旁舂戎者兇也其𩔖六僥夷戎央老白耆𦍑<lb/>
　鼻息天剛狄者辟也其𩔖五月氐戎貊匈奴單于白<lb/>
　屋<lb/>
蜀蠻卭部川都王蒙備死氣未絶其妻子以錦數疋相<lb/>
<pb n="KR3l0128_WYG_005-2a"/>
　續繫死者曵之於地置十數里外高山上令氣絶乃<lb/>
　復以錦被裹而埋之㑹其族哭之名作鬼親守近州<lb/>
　蠻人說其事倭辰餘國或横書或左書或結繩或鍥<lb/>
　木唯高麗摹冩頴法取正中華<lb/>
以清水潄口飲酒至斗不亂或曰酒毒自齒入也<lb/>
南人好飲茶孫皓以茶與韋昭代酒謝安詣陸納設茶<lb/>
　果而已北人初不識開元中太山靈巖寺有降魔師<lb/>
　教禪者以不寐人多作茶飲因以成俗<lb/>
<pb n="KR3l0128_WYG_005-2b"/>
楚人陸鴻漸為茶論并煎炙之法造茶具二十四事以<lb/>
　都統籠貯之常伯熊者因廣鴻漸之法伯熊飲茶過<lb/>
　度遂患風氣或云北人未有茶多黄病後飲病多腰<lb/>
　疾偏死<lb/>
唐則天於東都造明堂高三百尺九州鼎置明堂之下<lb/>
　當中豫州鼎高一丈八尺受一千八百石餘各依方<lb/>
　面高一丈四尺受一千二百石都用銅五十六萬七<lb/>
　百一十二斤<lb/>
<pb n="KR3l0128_WYG_005-3a"/>
禹治洪水觀于河見白面長人魚身出曰吾河精也授<lb/>
　禹河圖而返於淵又曰堯修河洛有五老相謂河圖<lb/>
　將來告帝以期知我者重瞳也五老乃翻為流星而<lb/>
　升于昴<lb/>
山東風俗遇正月取五姓女年十餘歲共卧一榻覆之<lb/>
　以衾以箕扇之良乆如夢寐或欲刺文繡事筆硯理<lb/>
　管絃俄頃乃寤謂之扇天卜以乞巧<lb/>
衡山五嶽之南嶽也黄帝以潜霍為山之副爾雅云霍<lb/>
<pb n="KR3l0128_WYG_005-3b"/>
　山為南嶽至漢武以衡山道逺徙祭于廬江潛山或<lb/>
　曰衡山即霍山山海經衡山即岣嶁山常山者隂終<lb/>
　陽始其道長乆故北山曰常山亦名恒出五穀四種<lb/>
　五穫<lb/>
一升粱米以純苦酒一斗漬之三日出百蒸百曝逺行<lb/>
　一餐十日不饑重餐四百九十日不饑又方米一斗<lb/>
　赤石脂三斤水漬之二三日搗為圓如李大可辟穀<lb/>
靈寳五符經用白鮮米九蒸九曝<lb/>
<pb n="KR3l0128_WYG_005-4a"/>
庚桑名楚史記作尤桑<lb/>
夏棘字子棘為湯大夫列子作夏革<lb/>
月令曰椒是玉衡星精服之身輕能老柏是仙藥又云<lb/>
　進酒次第當從小起以年少者起先<lb/>
燃草爆竹起于庭燎<lb/>
正月望祭門先以楊枝揷門隨楊枝所指以酒脯飲食<lb/>
　及豆粥揷筯祭之<lb/>
酒杯藤出西域藤大如臂葉似葛花實如梧桐花堅可<lb/>
<pb n="KR3l0128_WYG_005-4b"/>
　以酌酒有文章映徹可愛實大如指如荳蔲香美消<lb/>
　酒來至藤下摘花酌酒仍以其實醒酒國人寳之不<lb/>
　𫝊中土張騫使大宛得之出張騫出關志<lb/>
菊花舒時採莖葉雜黍米醸之至來年九月九日始熟<lb/>
　謂之菊花酒<lb/>
孟詵云葡萄不問土地但收之醸酒皆得美好<lb/>
昔有于王敦城下得一銅鉦中間鑄一物如羊頭其身<lb/>
　如篆文乃飛廉也<lb/>
<pb n="KR3l0128_WYG_005-5a"/>
倉頡本鳥迹為字取其孳乳相生故有六義秦用篆文<lb/>
　燒書古文遂絶或曰大篆出周宣王史籀小篆出秦<lb/>
　李斯及胡母敬又曰古𨽻之書起于秦省篆為𨽻以<lb/>
　便文行劇務以明𨽻者篆之㨗也或曰程邈于雲陽<lb/>
　增損或云臨淄人發古冡得銅棺前和外𨼆為𨽻字<lb/>
　言齊太公世孫胡公之棺唯三字是古𨽻知𨽻自古<lb/>
　非始于秦或曰秦人王次仲變倉頡舊文為今𨽻文<lb/>
　始皇奇而召之三徵不至秦檻車徵之次仲化為大<lb/>
<pb n="KR3l0128_WYG_005-5b"/>
　鳥飛去落二翮于山山有大翮小翮之名<lb/>
彭城縣古彭祖之國也世本曰陸終之子其三曰籛是<lb/>
　為彭祖下曰彭祖冡彭祖長年八百綿壽永世而亦<lb/>
　有冡者盖亦元極之化<lb/>
蒲坂西舜所都有姓劉名墮探挹河流醖成芳酎飲伺<lb/>
　枯枝之日醡於桑落之辰故酒得其名方土之貢最<lb/>
　為佳酌每云索郎有顧思同旅語索郎反語為桑落<lb/>
　也<lb/>
<pb n="KR3l0128_WYG_005-6a"/>
海中有度朔山上有桃木蟠屈三千里枝東北鬼門萬<lb/>
　鬼所出入也荼與鬰壘居其門執葦索以食鬼故十<lb/>
　有二月歲竟臘之夜遂以荼壘并挂葦索於門<lb/>
王充云㑹稽本山名夏禹廵狩㑹計于此遂以名郡或<lb/>
　曰此非五嶽禹時吴裸斷髪文身無㑹計事<lb/>
董生春秋繁露曰春旱以甲乙日為蒼龍長一丈八尺<lb/>
　居中央為小龍七各長四尺於東方皆東向其間相<lb/>
　去八尺小童八人齋三日服青衣而舞之下三時准<lb/>
<pb n="KR3l0128_WYG_005-6b"/>
　此皆燔雄雞燒豭猪尾於里北門及市中以祈焉<lb/>
蜥蜴求雨法以土實巨甕作木<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蜴小童探青竹衣青<lb/>
　衣以舞歌曰<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蜴蜥蜴興雲吐霧雨若滂沱放汝歸<lb/>
　去<lb/>
交州安陽王有神人名臯通為安陽王治弩一張一發<lb/>
　殺三百人<lb/>
今之所謂石九十二斤法為准漢秤三百四十一斤也<lb/>
　今之蹶弩九石古之二十五石比魏武卒二人之力<lb/>
<pb n="KR3l0128_WYG_005-7a"/>
　挽弓三石古之三十四鈞比顔高之弓當五人有餘<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0128_WYG_005-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續博物志卷五<lb/>
</p>
<p>
</p>
  </div>
<div>
<head>續博物志卷六</head> <lb/>
    <p>
<pb n="KR3l0128_WYG_006-1a"/>
欽定四庫全書<lb/>
　續博物志卷六<lb/>
　　　　　　　　　　　　　宋　李石　撰<lb/>
少典産黄帝黄帝産元囂元囂産蟜極蟜極産高辛是<lb/>
　為帝嚳帝嚳産放勲是為帝堯<lb/>
黄帝産昌意昌意産高陽是為顓帝<hi>昌意元囂弟黄帝次子也</hi>顓帝<lb/>
　産窮蝉窮蝉産敬康敬康産勾芒勾芒産蟜牛蟜牛<lb/>
　産瞽瞍瞽瞍産重華是為帝舜及象<lb/>
<pb n="KR3l0128_WYG_006-1b"/>
顓帝産鯀鯀産文命是為禹<lb/>
唐六典三年一享帝嚳氏于頓丘享唐堯於平陽稷契<lb/>
　配享虞舜於河東咎繇配享夏禹於安邑伯益配享<lb/>
　商湯於偃師伊尹配享周文王於酆太公配享武王<lb/>
　於鎬周公配享漢高祖于長陵蕭何配享皆以仲春<lb/>
　之月<lb/>
蜀州青城丈人山每歲春秋時享以蔬饌以縣令行<lb/>
車頻秦書曰苻堅高陸縣民穿井得龜大二尺六寸背<lb/>
<pb n="KR3l0128_WYG_006-2a"/>
　文負八卦古字堅以石為池養之十六年而死取其<lb/>
　骨以問吉凶名為客龜曾於夢中自言我將歸江南<lb/>
　不遇死於秦解曰龜三萬六千歲而終苻秦亡之證<lb/>
秦龜即山中龜不入水水中神龜長一尺二者佳龜見<lb/>
　蛇則呷而食之<lb/>
李徳曰揚雄蜀王本紀言張儀築城依龜行迹築之到<lb/>
　此聞龜殻藏酒庫宇文遇曰比嘗為主庫小吏見龜<lb/>
　殻長六尺元和初高崇文截以為帶胯<lb/>
<pb n="KR3l0128_WYG_006-2b"/>
野王縣東南有孔子廟有碑魏太和元年孔靈度以舊<lb/>
　宇毁址求修復野王令范衆愛河内太守元真刺史<lb/>
　高允表聞立碑於廟治中劉明别駕吕次文主簿向<lb/>
　班虎茍靈龜以宣尼大聖非碑頌所稱宜立記焉仲<lb/>
　尼聞殺鳴犢旋車而反晉思之為立廟碑云孔氏官<lb/>
　於洛陽下追思聖祖故立廟亦猶劉累遷魯立堯祠<lb/>
　於山矣<lb/>
鷙鳥雄小雌大庶鳥雄大雌小<lb/>
<pb n="KR3l0128_WYG_006-3a"/>
鸂鶒能敇水故宿水而物不害鴆能巫步禁虵啄木遇<lb/>
　蠧以觜畫字成符而蠧自出鵲有𨼆巢木鷙鳥不能<lb/>
　見燕銜土避戊巳日則巢固而不傾鸛有長水石故能<lb/>
　於巢中養魚而水不涸燕惡艾雀欲奪之則銜置其中<lb/>
鷺有長翰毛江東人取以為睫攡名之曰白鷺纕<lb/>
虎鷹能飛捕虎豹身大如牛翼廣二丈<lb/>
蘐草一名鹿葱花名宜男風土記云姙婦佩其花生男<lb/>
　也<lb/>
<pb n="KR3l0128_WYG_006-3b"/>
李衛公云金錢花損眼<lb/>
牡丹初不載文字惟以藥見本草唐則天以後洛花始<lb/>
　盛沈宋元白亦不及也劉夢得有詠魚朝恩宅牡丹<lb/>
　但云一叢千朶謝靈運言永嘉竹間多牡丹今越花<lb/>
　不及洛花逺甚或曰靈運之所謂牡丹今之芍藥特<lb/>
　盛於吴越<lb/>
杞菊山芋牛蒡道家以為嘉蔬江淮百合根大而味甘<lb/>
　南地微苦其次決明合歡槐芽亦可食孫思邈以合<lb/>
<pb n="KR3l0128_WYG_006-4a"/>
　歡為萱草嵇叔夜合歡蠲忿萱草忘憂兩物也<lb/>
山蕭一名山繰神異經作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>永嘉郡記作魅一名山駱<lb/>
　一名蛟一名濯肉一名熱肉一名暉一名飛龍如鳩<lb/>
　青色亦曰治鳥巢大如五斗器飾以土堊赤白相間<lb/>
　状如射侯犯者役虎害人燒人廬舍昔值洪水食都<lb/>
　樹皮餓死化為鳥姚汪王三姓其孫也<lb/>
俗諱五月上屋言五月人蛻上屋見影魂當去<lb/>
二廣有草名胡蔓以急水吞之即死慢水即緩死取毒<lb/>
<pb n="KR3l0128_WYG_006-4b"/>
　蛇殺之以此草覆之灑水菌生其上末為毒藥殺人<lb/>
北人淫南婦辭歸以毒置食約以年月復還解以他藥<lb/>
　不爾毒發死矣謂之定年藥南游者宜誌之<lb/>
宋劉亮合仙丹須白蟾蜍白蝙蝠得而服之立死唐人<lb/>
　陳子真得蝙蝠大如鴉食之一夕大㵼而死<lb/>
小蜘蛛長脚者一名蠨蛸一名長䗁俗名喜子陸璣䟽<lb/>
　詩名長脚荆州河内人謂之喜母<lb/>
段成式云主夜神呪可辟惡夢呪曰婆珊婆演帝<lb/>
<pb n="KR3l0128_WYG_006-5a"/>
清泰小字二十三盖正月二十三日生也以是日為千<lb/>
　秋節人臣奏對但云兩旬三日或數物則云二十二<lb/>
　更過二十四不敢斥尊也<lb/>
先賢傳魯有恭士名曰汜行年七十其恭益甚冬日行<lb/>
　隂夏日行陽一食之間三起<lb/>
秦穆公時有人掘地得物若羊將獻之道逢二童子謂<lb/>
　曰此名為蝹常在地中食死人腦若欲殺之以柏東<lb/>
　南枝捶其首由是墓皆植柏又曰柏為鬼廷<lb/>
<pb n="KR3l0128_WYG_006-5b"/>
漢孝和時南海獻龍眼茘枝十里一置五里一候交州<lb/>
　記曰龍眼高五六丈似荔枝而圓小謝承書曰唐羌<lb/>
　字伯游上書諫以龍眼荔枝及生鮮獻之驛馬晝夜<lb/>
　傳送至有死者二物升殿未必延年益壽帝從之<lb/>
魏初傳古文出邯鄲淳石經古文轉失淳法石長八尺<lb/>
　廣四尺碑石四十八枚廣三十丈魏文帝刋典論六<lb/>
　碑附於其次陸機太學賛别一碑在講堂下載蔡邕<lb/>
　韓說高堂谿等名太學弟子賛復一碑在外門中又<lb/>
<pb n="KR3l0128_WYG_006-6a"/>
　一碑漢順帝陽嘉八年立云建武二十七年造太學<lb/>
　永建六年九月詔書修太學工徒十一萬二千人陽<lb/>
　嘉九年八月作畢有晉辟雍行禮碑是太始二年立<lb/>
子曰乾之動直静專坤動闢静翕其根也天根毎日兩<lb/>
　度蹴入尾閭巨壑則海沸出潮<lb/>
世傳費長房得符於壺公以是制服百鬼其後鬼竊其<lb/>
　符因以殺長房<lb/>
道士屍解謂之身經太隂<lb/>
<pb n="KR3l0128_WYG_006-6b"/>
李泌在衡山事明瓉禪師瓉云欲學者先將筆硯碎却<lb/>
　明瓚北宗大照之門人性懶羣僧令看鹽雨至流于<lb/>
　池羣僧敺之不怒冬月卧於竈前不起以粥灑其頭<lb/>
　因就頭取喫號懶瓉作明心論<lb/>
後漢崔篆著易林六十四篇篆駰之祖父或曰卦林或<lb/>
　曰象林<lb/>
白馬猶緇布名實而已<lb/>
　續博物志卷六<lb/>
</p>
<p>
</p>
  </div>
<div>
<head>續博物志卷七</head> <lb/>
    <p>
<pb n="KR3l0128_WYG_007-1a"/>
欽定四庫全書<lb/>
　續博物志卷七<lb/>
　　　　　　　　　　　　　宋　李石　撰<lb/>
老子谷神不死至用之不勤此章全是黄帝之言今在<lb/>
　五千文内則老氏所著書恐非專已出<lb/>
正月不食生葱三月勿食小蒜四月勿食大蒜五月勿<lb/>
　食薤六月七月勿食茱萸成血痢八九月勿食薑并<lb/>
　肝心肺十月勿食椒十一月十二月勿食戴甲之物<lb/>
<pb n="KR3l0128_WYG_007-1b"/>
　并脾腎<lb/>
眼者身之鏡耳者體之牖視多則鏡昏聴衆則牖閉面<lb/>
　者神之庭髪者腦之華心悲則面燋腦减則髪素精<lb/>
　者體之神明者身之寳勞多則精散營競則明消人<lb/>
　死必視其形如生人足不青皮不皺目光不毁頭髪<lb/>
　盡脫而失形骨者皆尸解也武徳三年晉州人吉善<lb/>
　行于羊角山見白衣父老呼善行曰為吾語唐天子<lb/>
　吾為老君即汝祖也高祖因立廟高宗追尊𤣥元皇<lb/>
<pb n="KR3l0128_WYG_007-2a"/>
　帝明皇親註老子令學者習之兩京及諸州各置𤣥<lb/>
　元皇帝廟京師號𤣥元宫諸州號紫極宫尋改西京<lb/>
　為太清宫東京為太微宫皆置學生<lb/>
萵菜出卨國有毒百蟲不敢近蛇虺過其下誤觸之則<lb/>
　目瞑不見物有中其毒者唯生薑汁解之<lb/>
食黄顙魚後飲荆芥湯即死<lb/>
草木之生動搖者生而不暢人之導引動搖四體者何<lb/>
　故壽而不死<lb/>
<pb n="KR3l0128_WYG_007-2b"/>
堯若腊舜若腒桀紂之君垂腴尺餘<lb/>
王充曰雷公有神雷聲有器安得謂之神正月陽動故<lb/>
　始雷五月陽盛故雷迅秋冬陽衰故雷潛太陽用事<lb/>
　隂氣乘之隂陽分争則相激射為毒中人則死中木<lb/>
　則折人以震死試以斗水沃冶鑄之火火氣激烈則<lb/>
　為雷聲或曰雷火之及金石焦鎔而漆噐不壊何也<lb/>
　道家以雷燒石投井中石焦水寒激聲大鳴<lb/>
顔淵與孔子俱上泰山東南望吴閶門外孔子見白馬<lb/>
<pb n="KR3l0128_WYG_007-3a"/>
　引顔淵指之若見吴閶門乎顔淵曰見之有繫練之<lb/>
　狀孔子撫其目而止之顔淵髪白齒落遂以病死盖<lb/>
　精力不及聖人而強役之也<lb/>
榝似茱茰而小赤色<lb/>
樝似梨而酢澁鹿食椒橘葉其肉自然作椒橘香江東<lb/>
　呼蘽為藤似葛而麤大楩似豫章杼斗為櫟或言皁<lb/>
　斗棪實似柰柚似橙而酢<lb/>
淮南子曰狠者𩔖知而非知也愚者𩔖君子而非君子<lb/>
<pb n="KR3l0128_WYG_007-3b"/>
　也戅者𩔖勇而非勇也使人相去也若玉之與石也<lb/>
　葵之與莧也則論人易矣夫亂人者若芎藭之與藁<lb/>
　本蛇牀之與蘼蕪<lb/>
蓂莢一名厯莢聖王以是占日月之數<lb/>
朱草狀如小桑栽長三四尺枝葉皆丹汁如血朔望生<lb/>
　落如蓂莢周而復始可以染絳成黼黻之章金銀投<lb/>
　其汁可使成圓泥投水為金漿以投酒為玊醴飲之<lb/>
　令人長生出抱朴子<lb/>
<pb n="KR3l0128_WYG_007-4a"/>
驃國諸蠻並不養𧖟收娑羅木子破其殻中如栁絮細<lb/>
　織為幅服之謂之娑羅籠段<lb/>
蠻法煮鹽成圑為顆質則以顆計之<lb/>
茶出銀生諸山採無時雜椒薑烹而飲之<lb/>
生金出長傍諸山取法以春或冬先於山腹掘坑方夏<lb/>
　水潦蕩沙泥土注之坑秋始披而揀之有得片塊大<lb/>
　者重一斤或二斤小者不下三四兩先納官十分之<lb/>
　八餘許歸私仍累勞効免征賦麩金出麗水河睒川<lb/>
<pb n="KR3l0128_WYG_007-4b"/>
　有罪送淘金所最為重役㑹同川銀山出銀礦私置<lb/>
　冶官收十之三諾睒川有錫山出錫<lb/>
蘇躭郴縣人嘗與衆兒共牧牛更直為師録每至躭直<lb/>
　牛不逐自還既而辭母仙去又說年疫穿一井飲之<lb/>
　可得無恙<lb/>
道士譚紫霄有觀燈之術說人禍福必中<lb/>
郭頒世語云魏黄初盗發吴芮冢見芮屍容貌衣服並<lb/>
　如生吴平發冡人于壽春見南蠻校尉吴綱曰君形<lb/>
<pb n="KR3l0128_WYG_007-5a"/>
　貎何𩔖長沙王吴芮乎但君微短耳綱瞿然曰是先<lb/>
　祖也自芮卒至冢發四百年至綱又四十年矣<lb/>
丹水有石穴蝙蝠大者多倒懸百歲者倒懸得而服之<lb/>
　使人神仙<lb/>
陶𨼆居云學道之士居山宜養白犬白雞可以辟邪<lb/>
蘇枋木自然蟲糞為紫粉<lb/>
秦二十一年鑄金狄十二釋氏之源本霍去病討休屠<lb/>
　王獲其祭天金人武帝以為神列於甘泉宫魏黄初<lb/>
<pb n="KR3l0128_WYG_007-5b"/>
　元年徙長安銅狄重不可致或言金狄泣因留霸城<lb/>
　南人有見薊子訓與父老共摩銅狄曰正見鑄此時<lb/>
　計爾日已近五百年矣董卓毁其九為錢苻堅毁其<lb/>
　二為錢其一百姓推置陜北河中或云翁仲頭髻常<lb/>
　出晉軍至髻不復出<lb/>
陳正敏所取者陳摶李瀆林逋魏野皆遯世之士希夷<lb/>
　先生陳摶服氣辟穀二十餘年或寢百餘日不起太<lb/>
　平興國中召入復放還山一旦自作表云臣摶大數<lb/>
<pb n="KR3l0128_WYG_007-6a"/>
　有終聖朝難戀已于今月二十二日化形於蓮華峰<lb/>
　如期而卒七日支體猶温五色雲蔽洞口彌月不散<lb/>
　已百餘歲矣<lb/>
劉向列仙𫝊葛洪神仙𫝊沈玢續仙𫝊曾慥集仙傳以<lb/>
　異代事著於本朝者自爾朱洞吕嵓陳摶賀元曾被<lb/>
　祖宗眷異者名臣如歐陽修劉凡石延年皆在賀元<lb/>
　仕石晉為水部員外郎章聖東封謁道左天聖初使<lb/>
　弟子喻澄詣闕獻浮屠老子像直數十萬<lb/>
<pb n="KR3l0128_WYG_007-6b"/>
毛女在華山山客獵師世世見之體生毛自言秦始皇<lb/>
　宫人陳摶在華山或謗以與毛女往來<lb/>
孔安國撰孔子弟子七十二人劉向傳列仙亦七十二<lb/>
　人皇甫士安撰高士亦七十二人陳長文撰耆舊亦<lb/>
　七十二人<lb/>
李泌絶粒五六載身輕能行于屛風上引指使氣可以<lb/>
　吹燭至滅導引骨珊然有聲號鏁子骨<lb/>
鬻子名熊楚人為文王師年九十見文王曰使臣捕獸<lb/>
<pb n="KR3l0128_WYG_007-7a"/>
　逐麋已老矣使臣坐策國事尚少也<lb/>
按葛仙公云素書乃河上公以授漢文帝也黄石公所<lb/>
　授張子房多云隂符非也一云三略乃子房所著非<lb/>
　所授之書或曰河上公授漢文帝不應于子房墓中<lb/>
　得之黄石公丹書身之八殺貪殘姦酗狡佞訐愎命<lb/>
　之四業背惠恃已狎不肖妬賢能<lb/>
昔有一人好道而不知求道之方惟朝夕拜跪向一枯<lb/>
　樹輙云乞長生如此二十八年不倦枯木一旦忽然<lb/>
<pb n="KR3l0128_WYG_007-7b"/>
　生華華又有汁甜如蜜有人教令食之遂取此華及<lb/>
　汁並食之食訖即仙<lb/>
劉少翁曽數入太華山禮拜向山如此二十年遂忽一<lb/>
　旦得見西嶽丈人授其仙道<lb/>
一人數旦旦詣河邊拜河水如此十年河侯河伯遂與<lb/>
　相見與之白璧十雙教授水行不溺法<lb/>
薏苡一名簳珠收子蒸令氣餾曝乾挼取之作飯麪主<lb/>
　不饑<lb/>
<pb n="KR3l0128_WYG_007-8a"/>
作乾薑法水淹三日畢置流水中六日更去皮然後曝<lb/>
　乾入甕瓶謂之醸也<lb/>
淫羊藿一名仙靈脾淫羊一日百遍食藿所致<lb/>
新生艾作乾菜妙作餛飩吞三五枚以飯壓之良療一<lb/>
　切鬼氣<lb/>
蘇合香本草云生中臺川陶云是師子屎又云是諸香<lb/>
　汁煎之非一物從西域來者如紫檀重如石蘡薁是<lb/>
　山葡萄<lb/>
<pb n="KR3l0128_WYG_007-8b"/>
江東人通名楊栁楊葉短栁葉長<lb/>
高座道人不肯作漢語或問此意簡文曰此簡應對之<lb/>
　煩和尚一名尸梨宻宋云高座西域人𫝊三國王子<lb/>
　以譲弟遂為沙門永嘉中到中國<lb/>
順帝時琅琊宫崇上其師于吉於曲陽泉水上得神書百<lb/>
　七十卷號太平清領書其言以隂陽五行為家而多巫覡<lb/>
　雜語後張角頗有其書按江表傳道士于吉東來呉㑹<lb/>
　立精舍燒香讀書孫策斬之日昔南陽張津為交州刺史<lb/>
<pb n="KR3l0128_WYG_007-9a"/>
　常著絳帕頭鼔琴焚香讀邪俗道書為蠻夷所殺此<lb/>
　甚無益<lb/>
真誥云吞琅玕之華而更營丘墓者羡門子高丘子洪<lb/>
　崖先生羡門子墓在幽州漁陽高丘子墓在中山洪<lb/>
　崖先生墓在武威此三郡縣人並云上古死人空冢<lb/>
王子喬墓在京陵戰國時有發墓者惟見一劒<lb/>
漢地理志大江九江中一源而三目<lb/>
揚雄益州箴巖巖岷山古曰梁州魯城北有孔子學堂<lb/>
<pb n="KR3l0128_WYG_007-9b"/>
　蜀有文翁講堂北海有鄭司農儒林講堂宅亦曰第<lb/>
　言有甲乙之次第也漢書成帝有甲觀中畫堂魏有<lb/>
　茅堂<lb/>
　<lb/>
　<lb/>
　<lb/>
　<lb/>
　續博物志卷七<lb/>
</p>
<p>
</p>
  </div>
<div>
<head>續博物志卷八</head> <lb/>
    <p>
<pb n="KR3l0128_WYG_008-1a"/>
欽定四庫全書<lb/>
　續博物志卷八<lb/>
　　　　　　　　　　　　　宋　李石　撰<lb/>
後漢襄楷延熹中上疏云宫中立黄老浮屠祠陛下嗜<lb/>
　欲不去豈獲其祚或云老子入西北為浮屠浮屠不<lb/>
　三宿桑下不欲乆生恩愛精之至也天神遺以好女<lb/>
　浮屠曰此但革囊盛血遂不盼之<lb/>
漢帝問陳蕃徐稚𡊮宏孰為後先蕃答𡊮生公族不鏤<lb/>
<pb n="KR3l0128_WYG_008-1b"/>
　自雕至于徐稚傑出薄城故宜為先<lb/>
伏生為秦博士文帝撰五經尚書大傳使掌故歐陽生<lb/>
　等受尚書於伏生漯水有徵君伏生墓<lb/>
晉書地道志曰遼西人見遼水上有浮棺欲破之語曰<lb/>
　我孤竹君也汝破我何為因為立祠或曰漢靈帝時<lb/>
　遼西太守廉翻因夢得之<hi>此與前志小異</hi>
沈彬保大中以尚書致仕居江西高安手植一木於平<lb/>
　野戒諸子曰必葬我此地子孫伐木掘土深丈餘得<lb/>
<pb n="KR3l0128_WYG_008-2a"/>
　一石椁上刋八字云開成二年壽椁一所即葬之<lb/>
墨子惡樂故朝歌回車論譔考讖曰邑名朝歌顔子不<lb/>
　舍七十弟子掩目宰予獨顧由蹷墮車宋均曰子路<lb/>
　患宰予顧視凶地故以足蹷之<lb/>
齊時有發古冢得銘云青州二十子東海女郎河東賈<lb/>
　昊以為司馬越女嫁為茍晞子婦驗之果然<lb/>
東都殖業坊十字街有王戎墓隋代醸家穿其旁作窖<lb/>
　得銘曰晉司徒尚書令安豐侯王君銘<lb/>
<pb n="KR3l0128_WYG_008-2b"/>
廣川王去疾發魏王子且渠冢甚淺狹無棺柩有石牀<lb/>
　牀下悉是雲母牀上兩尸一男一女皆年二十許東<lb/>
　首裸卧顔色如生人鬢髪齒牙亦如生人王畏懼不<lb/>
　敢近<lb/>
周靈王冡屍亦不壊惟玊蟾蜍一枚<lb/>
幽王冡甚高壮雲母深尺餘百餘尸相枕藉皆不朽惟<lb/>
　一男子餘皆女子<lb/>
欒書冡有一白狐王擊之傷其足王尋病足死<lb/>
<pb n="KR3l0128_WYG_008-3a"/>
蕭穎士與行侣共濟瓜洲舟中二少年相顧曰甚有肖<lb/>
　鄱陽忠烈王穎士是鄱陽曾孫即自款陳二子曰吾<lb/>
　識而祖乆矣遽負擔而去穎士北歸盱眙吏獲發冡<lb/>
　盗五六人穎士認江中二少年亦在内潁士以前說<lb/>
　詢之曰我嘗開鄱陽王冡當門貴人顔色如生與頴<lb/>
　士相𩔖此與吴綱似吴芮事頗同芮事出水經穎士<lb/>
　薛用弱集異記<lb/>
九真山多大蛇名曰髯蛇長十丈圍七八尺吞鹿角骨<lb/>
<pb n="KR3l0128_WYG_008-3b"/>
　鑚皮出夷以大竹籖殺而食之楊氏南裔異物志曰<lb/>
　髯惟大蛇既洪且長采色駮犖其文錦章食犬吞鹿<lb/>
　腴成養創賓享嘉燕是豆是觴<lb/>
武強縣有行于塗得一小蛇養之名擔生長而噬人里<lb/>
　人遂捕繫獄擔生負而奔邑淪為湖縣官吏為魚矣<lb/>
漢光武二年鮮于冀為清河太守作公廨未就而亡後<lb/>
　守趙高計工用二百萬黄秉劉適言四百萬冀乃鬼<lb/>
　見白日導從入府與高及秉等對共計校定為適秉<lb/>
<pb n="KR3l0128_WYG_008-4a"/>
　所割匿冀乃書表自理言高貴不尚節壠畝之夫而<lb/>
　箕踞遺𩔖媚世求顯偷竊銀艾鄙辱天官臣不勝鬼<lb/>
　言去三十里車馬皆滅不見秉等伏地物故高以狀<lb/>
　聞詔差代以旌幽中之訟<lb/>
老人晨渡朝歌水而怯紂曰老者髓不實故晨寒因斮<lb/>
　脛以視髓<lb/>
紂有新聲靡樂作邑朝歌史記曰朝歌之音歌不時也<lb/>
　虞虢之間傅說𨼆室傅巖俗名之為聖人窟<lb/>
<pb n="KR3l0128_WYG_008-4b"/>
劉向叙晏子春秋稱古冶子曰吾嘗濟于河黿銜左驂<lb/>
　以入砥柱之流吾從而殺之<lb/>
孔子臨狄水而歌曰狄水衍兮風揚波船楫顛倒更相<lb/>
　加汲縣舊汲郡有石夾水為磻溪太公釣處有太公<lb/>
　泉太公廟牧野竹書作坶野有比干墓前有石銘題<lb/>
　𨽻云商大夫比干之墓所記唯此漢高祖孝文各為<lb/>
　立碑<lb/>
顔舍字洪都兄畿得疾死於醫家人迎喪引喪者顛仆<lb/>
<pb n="KR3l0128_WYG_008-5a"/>
　曰我壽命未死但服藥太多傷五臓耳及還婦夢之<lb/>
　曰吾當復生急開椁以手刮棺指爪盡傷氣息甚微<lb/>
　飲食所須託之以夢舍侍養足不出户者十三年畿<lb/>
　竟不起<lb/>
二廣深谿石壁上有鬼影如澹墨畫船人行以為其祖<lb/>
　考祭之不敢慢俗好於門畫虎頭書聻字謂隂司刀<lb/>
　鬼名讀漢舊史儺逐疫鬼又立桃人葦索滄耳虎等<lb/>
　聻字盖滄耳也<lb/>
<pb n="KR3l0128_WYG_008-5b"/>
俗𫝊鍾馗起于唐明皇之夢非也北史堯暄本名鍾葵<lb/>
　字辟邪于勁字鍾葵宋宗慤妹名鍾葵非特明皇時<lb/>
　但葵馗二字異耳又曰終葵菜名閩中多木綿植之<lb/>
　數千株採其花紡為布名吉貝南史言林邑等國出<lb/>
　古貝木以古為吉訛也<lb/>
樅松葉柏身檜柏葉松身<lb/>
黄公好謙女有國色而謙其美以為醜也女至難嫁有<lb/>
　鰥夫冒娶之乃國色果信黄公之謙<lb/>
<pb n="KR3l0128_WYG_008-6a"/>
魏田父耕於野而得玉弗識也鄰人隂欲得之紿曰此<lb/>
　怪石也田父置玉於室其光燭夜果以為怪棄之於<lb/>
　野鄰人從而盗之以獻魏王玉工望而拜曰此無價<lb/>
　之寳<lb/>
陶𨼆居書自奇世傳畫板帖及焦山下瘞鶴銘皆其遺<lb/>
　迹<lb/>
王㑹稽七子凝操徽渙獻五人書迹傳世惟𤣥肅二人<lb/>
　未見而五子書各不同盖善學父書者<lb/>
<pb n="KR3l0128_WYG_008-6b"/>
郝氏夜祠佛鬼車乘燭光而下翼廣丈餘九首互相低<lb/>
　昻其家呼犬持杖逐之墜一羽長三尺許廣八九寸<lb/>
　色𩔖鵞雁<lb/>
江浙間有鳥名飛生狐首肉翅四足如獸飛而生子即<lb/>
　隨母後人有難産以其爪安胷腹間立驗亦有得其<lb/>
　皮者<lb/>
有異鳥鳴如嬰兒巢于木探得其雛大如鵞青首白面<lb/>
　觜爪𩔖鷹鷂或曰此鵬也<lb/>
<pb n="KR3l0128_WYG_008-7a"/>
高麗人參贊三椏五葉背陽向隂欲來求我椵樹相尋<lb/>
　椵木葉似桐甚大隂廣參多生其隂<lb/>
王孫一名黄孫一名黄昏孫思邈有黄昏散注云黄昏<lb/>
　木或曰合歡合昏夜合花陳無已云探囊一試黄昏<lb/>
　湯草部木部黄昏為二物郭璞曰守宫槐晝日聶合<lb/>
　而夜舒布也江東有木與此相反俗因名合昏古今<lb/>
　注云合歡似梧桐枝葉互相結風來解使人不忿嵇<lb/>
　康種之于舍前<lb/>
<pb n="KR3l0128_WYG_008-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續博物志卷八<lb/>
</p>
<p>
</p>
  </div>
<div>
<head>續博物志卷九</head> <lb/>
    <p>
<pb n="KR3l0128_WYG_009-1a"/>
欽定四庫全書<lb/>
　續博物志卷九<lb/>
　　　　　　　　　　　　　宋　李石　撰<lb/>
南昌縣出然石異物志云色黄而理疎以水灌之便熱<lb/>
　以鼎炊物可熟置之則冷如此無窮元康中雷孔章<lb/>
　入洛齎以示張公張公曰此謂然石<lb/>
晉書曰漢末博士燉煌侯瑾善内學弱水出流沙流沙<lb/>
　與水流行也在西海郡北山有赤石白色以兩石相<lb/>
<pb n="KR3l0128_WYG_009-1b"/>
　打則水潤打之不已則潤盡火出山石皆然炎起數<lb/>
　丈不滅有大黒風自流沙出掩之乃滅其石如初不<lb/>
　敢輕近耳<lb/>
火井以草爨之則烟騰火發湯井以草納之則露凝<lb/>
鐸銷狀如刀戈殘刄有孔旁達出麗水飾以金所指無<lb/>
　不洞夷人尤寳月以血祭之俗謂天降非人鑄鬱刃<lb/>
　鑄以毒藥冶取躍如星者淬以馬血成之傷人即死<lb/>
　刀劒以柔鐵為莖幹不可純用鋼純鋼不折則缺<lb/>
<pb n="KR3l0128_WYG_009-2a"/>
天寳中交趾貢龍腦如蟬𧖟老龍腦樹節方有禁中呼<lb/>
　為瑞龍腦上惟賜貴妃十枚香氣徹十餘歩<lb/>
蓬萊山使高麗者望之甚逺前後下峭拔可愛其島屬<lb/>
　昌國縣其上平廣可以種蒔島人云蓬萊三仙山越<lb/>
　弱水三萬里不應指顧間便見此外不復見山<lb/>
馬緒謫潮得巨蟻長尺餘鹽漬之歸誇北人<lb/>
兩頭蛇馬鼈食牛血所化<lb/>
鳲鳩毛氏曰秸鞠郭璞謂布穀雎鳩毛氏云王睢郭璞<lb/>
<pb n="KR3l0128_WYG_009-2b"/>
　謂鶚鸒斯毛氏云卑居乂云鴉烏郭璞云小雀好羣<lb/>
　飛毛云桑扈為竊脂郭璞云為青雀好盗脂<lb/>
海州有人持一束黑物形如竹篾其人云海魚腮中毛<lb/>
　可作屛風貼色似水牛角頭似猪鬃長三四寸廣可<lb/>
　一寸<lb/>
人家有小蟲至微而響甚尋之卒不可見號竊蟲大如<lb/>
　半胡麻形似鼠婦有兩角白色振其頭則有聲孟康<lb/>
　朝作賦比之鬼魅<lb/>
<pb n="KR3l0128_WYG_009-3a"/>
海州有溝水通淮過漕船寳應中堰破水涸東海主修<lb/>
　堰堰成輙壊或說梁代築浮山堰以鐵數萬斤填積<lb/>
　其下乃成堰之壊如雷聲至是聲聞上流盖鐵味辛<lb/>
　辛能害目魚龍䕶目故畏鐵也有人淬劒于池池魚<lb/>
　皆浮去<lb/>
張勃吴録曰彭澤有鳥接食圑飯投之高下無失巫山<lb/>
　迎船鳥亦然<lb/>
凡鳥三指向前一向後鸚鵡兩指向後<lb/>
<pb n="KR3l0128_WYG_009-3b"/>
漢明帝永平五年長安迎取飛廉并銅馬置上西門外<lb/>
　晉灼曰飛廉鹿身頭如雀有角而蛇尾豹文應劭曰<lb/>
　飛廉神禽能致風氣<lb/>
宣王好射三石之弓而自以為九石臣下從而悅之以<lb/>
　非大王不能用其實三石也九石名而已<lb/>
周官全羽為旞析羽為旌道路用旌節即此旌也顧愷<lb/>
　之畫蘇武所執之旌上圓如幢下復數層紅羽驂驂<lb/>
　然如夜合花此析羽也今鹵簿中節頗𩔖此其首亦<lb/>
<pb n="KR3l0128_WYG_009-4a"/>
　圓相去尺餘有數重圓板以氂牛尾綴之亦析羽遺<lb/>
　法然蘇武漢節則旌節之制至于龍節虎節玉節之<lb/>
　𩔖則今虎符之𩔖但可合符不必盡為旌耳顧畫節<lb/>
　首一物若書卷豈亦符乎漢銅符以銅為之竹符以<lb/>
　竹五寸鐫刻篆書其上<lb/>
硯譜載天下之硯四十餘品以青州紅絲石硯為第一<lb/>
　端州斧柯山石為第二歙州龍尾石為第三<lb/>
夜蔵飲食於噐中覆之不宻鼠欲盗食不可至環噐而<lb/>
<pb n="KR3l0128_WYG_009-4b"/>
　走淚滴噐中食之得黄疾通身如蠟<lb/>
鍮石𩔖金碔砆𩔖玉木蘭類桂奚醢類檀蛇牀類蘼蕪<lb/>
　人參類薺苨檜類柏狐狸𩔖狗鸑鷟𩔖鳯野馬𩔖麟<lb/>
肅宗時有告保定太守反者令李泌乘千里馬往案之<lb/>
　千里馬寧逺所獻髪拳紫色狀如八駿乘者必衣裘<lb/>
　冒絮似北人抱持早發扶風初馳三十里則皆旁側<lb/>
　跳三十里外乃隤然而去惟聞耳傍風聲飛前蹄之<lb/>
　土過耳辰時達保定申時歸奏事<lb/>
<pb n="KR3l0128_WYG_009-5a"/>
顓帝有三子而亡去為疫鬼其一居江水為疫鬼其一<lb/>
　居弱水為罔兩其一居人宫室塸堣善驚人小兒<lb/>
脚弱病用杉木為桶濯足排樟腦兩股間以脚掤繫定<lb/>
　月餘即效<lb/>
雜令曰蹄人者絆其足齧人者截其耳說文牛觸者角<lb/>
　著横木<lb/>
有一狠子生平多逆父㫖父臨死囑曰必葬我水中意<lb/>
　其逆命得葬土中至是狠子曰生平逆父命死不敢<lb/>
<pb n="KR3l0128_WYG_009-5b"/>
　達㫖也破家築沙潭水心以葬<lb/>
本草經曰虎嘯風生龍吟雲起磁石引鍼琥珀拾芥漆<lb/>
　得蟹而散麻得漆而湧桂得葱而軟樹得桂而枯戎<lb/>
　鹽累卵獺膽分杯其氣爽之相關感也<lb/>
一曰偏記二曰小録三曰逸事四曰鏁言五曰郡事六<lb/>
　曰家史七曰别傳八曰雜記九曰地理十曰都邑<lb/>
唐大順元年六月資州兵王全義妻如孕覺物漸下入<lb/>
　股至足大拇痛甚拆而生珠如彈圓漸長大如杯<lb/>
<pb n="KR3l0128_WYG_009-6a"/>
西京相璠曰京有小索亭世語以為本索氏兄弟居又<lb/>
　為索水晉志京有大索小索亭漢書京索之間也<lb/>
紀信冢在滎陽城西北三里<lb/>
漢長安巧工丁緩作卧褥香爐爐體常平又作七輪扇<lb/>
　連七輪大皆徑尺一人運之滿堂寒戰今二法並存<lb/>
計然云人受命于天地變化而生一月而膏二月而脉<lb/>
　三月而胚謂如水泡之狀四月而胎謂如水中蝦䗫<lb/>
　胎也五月而筋六月而骨謂血氣變為肉肉為脂脂<lb/>
<pb n="KR3l0128_WYG_009-6b"/>
　為骨也七月而成形八月而動九月而躁十月而生<lb/>
九章筭法方田一粟米二差分三少廣四均輸五方程<lb/>
　六傍要七盈足八鉤股九<lb/>
語林云王中郎以圍棊為坐𨼆或亦謂之為手談又謂<lb/>
　之為棊聖<lb/>
窶藪王叡云東方朔以為寄生賣餅人結茅為絰以戴<lb/>
　頭上狀如環<lb/>
蟹鬭精上有孔其中有子有泥食之殺人<lb/>
<pb n="KR3l0128_WYG_009-7a"/>
露布㨗書之别名以帛書揭之竿魏武奏事謂之露板<lb/>
公孫龍以書有四目四聰遂以聴天地人為臧之三耳<lb/>
　臧善也以白馬非白馬教也其意若改其說無以教<lb/>
　人<lb/>
易之生物竒偶三才之數三三而九九九八十一主日<lb/>
　日數十故人十月而生八九七十二偶以承奇奇主<lb/>
　辰辰主月月主馬馬十二月而生七九六十三三主<lb/>
　斗斗主狗狗三月而生六九五十四四主時時主豕<lb/>
<pb n="KR3l0128_WYG_009-7b"/>
　豕四月而生五九四十五五主音音主猿猿五月而<lb/>
　生四九三十六六主律律主禽獸故禽鹿六月而生<lb/>
　三九二十七七主星星主虎虎七月而生二九一十<lb/>
　八八主風故蟲八月而化<lb/>
陶答子妻曰南山有豹霧雨七日不下食者欲以澤其<lb/>
　衣毛而成其文章故藏以逺害<lb/>
齊民要術曰梧桐山石間生者為樂器則鳴<lb/>
周書曰清明之日桐始華桐若不華歲有大寒<lb/>
<pb n="KR3l0128_WYG_009-8a"/>
太行即五行之異名淮南子曰武王欲築宫於五行之<lb/>
　山<lb/>
猗頓魯之窮士耕則常寒聞朱公富往問術焉朱公曰<lb/>
　子欲速富常畜五牸<lb/>
童子操戈與孟賁戰孟賁無不勝童子修禮盡敬雖孟<lb/>
　賁不忍犯<lb/>
鳩食桑椹則醉猫食薄荷則醉虎食狗則醉<lb/>
管子曰聴宫如牛鳴窌中<lb/>
<pb n="KR3l0128_WYG_009-8b"/>
牛聾瞶面牛鼓簧是也<lb/>
積皁莢置油瓶其中永不蛀踏雞子殻令人患白癜風<lb/>
　踐壊竈土令人害瘡<lb/>
桑柴灰取汁煎白礬治壁鏡蛇毒石榴名天漿已乳石<lb/>
　毒<lb/>
桃根為印可召鬼<lb/>
卧欲縮足不欲左脇<lb/>
牖里在湯隂縣廣雅稱獄犴也夏曰夏臺商曰羑里周<lb/>
<pb n="KR3l0128_WYG_009-9a"/>
　曰囹圄皆圜土也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0128_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續博物志卷九<lb/>
</p>
<p>
</p>
  </div>
<div>
<head>續博物志卷十</head> <lb/>
    <p>
<pb n="KR3l0128_WYG_010-1a"/>
欽定四庫全書<lb/>
　續博物志卷十<lb/>
　　　　　　　　　　　　　宋　李石　撰<lb/>
舊說千歲之龜巢於蓮葉游于卷耳之上<lb/>
按乾鑿度日垂皇策者盖伏羲用蓍卦已重矣然而世<lb/>
　質民淳法惟用七八六十四卦皆不動若乾止于乾<lb/>
　坤止於坤不能變也夏商因之皆以七八為占連山<lb/>
　歸蔵是已後世澆薄始用九六為占不如是不足以<lb/>
<pb n="KR3l0128_WYG_010-1b"/>
　應天下之變<lb/>
諸侯叛桀關龍逢引皇圖以諫桀桀殺之伊尹諫桀桀<lb/>
　曰天之有日如吾之有民日亡吾乃亡矣<hi>與前志小異</hi>
紂剖比干觀其心桀殺龍逢無剖心之事桀惟比之于<lb/>
　日紂乃詐命于天<lb/>
西伯軍至鮪水紂使膠鬲候周師問曰西伯將焉之曰<lb/>
　之薛膠鬲曰無我欺曰不子欺也將伐紂曰何日至<lb/>
　曰以甲子膠鬲以是日報紂是日雨甚卒病請休師<lb/>
<pb n="KR3l0128_WYG_010-2a"/>
　西伯曰膠鬲已報其主以雨進兵救膠鬲之死也商<lb/>
　容與殷民觀周師之入見畢公曰吾新君也容曰非<lb/>
　也其人將有急色君子臨事而懼見太公曰吾新君<lb/>
　也容曰非也其人虎踞而鷹趾當敵將衆威怒自倍<lb/>
　見利即前不顧其後故君子臨衆果于進退見周公<lb/>
　曰吾新君也容曰非也其為人忻忻行休志在除賊<lb/>
　是非天子則周之相國故聖人臨衆知之見武王曰<lb/>
　吾新君也容曰聖人為海内討惡見惡不怒見善不<lb/>
<pb n="KR3l0128_WYG_010-2b"/>
　喜顔色相副以是知之<lb/>
犀出越睒以陷穽取之毎殺天震雷暴雨<lb/>
野桑生石上取以為弓不膠漆而利<lb/>
淮南子曰鯀堙洪水盗帝之息壌帝使祝融殺之于羽<lb/>
　淵今荆州南門外有狀若屋宇陷土中而猶見其脊<lb/>
　旁有石記云不可犯畚鍤所入輙復如故又頗以致<lb/>
　雷雨近代有妄意發掘水岔出不可制<hi>與前志小異</hi>
佛樓沙國有佛鉢受三斗許青玉也或曰青石或曰雜<lb/>
<pb n="KR3l0128_WYG_010-3a"/>
　色而墨多四際分明厚可二分貧人以少華投中即<lb/>
　滿富人以多華正復百千萬斛終不滿或曰在月支<lb/>
　國<lb/>
穆天子傳曰天子賔于西王母乃紀其迹于弇山即西<lb/>
　王母之山<lb/>
武王既勝紂登邠之阜以望商邑曰自發未生六十年<lb/>
　麋鹿在牧蜚鴻滿野徐廣乃引内史邊之言曰夷羊<lb/>
　在牧張華以為文王之詞曰水潦東流飛鴻滿野又<lb/>
<pb n="KR3l0128_WYG_010-3b"/>
　曰自發未生之十年<hi>與前志小異</hi>
淮南子曰亂之所生皆在流遁大興宫室延樓棧道雞<lb/>
　棲井幹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>木欂櫨以相支持木巧之節此遁于木也<lb/>
魏軍南伐朱修之守滑臺城不下其母悲憂乳汁驚出<lb/>
　乃號踴告家人曰我年老非有乳時今出其不免是<lb/>
　日城陷<lb/>
帝王世紀堯時厨中自生肉脯薄如翣搖鼓則生風使<lb/>
　食物寒而不臭<lb/>
<pb n="KR3l0128_WYG_010-4a"/>
堯緝獬豸之皮以為帝帳<lb/>
嶺南溪洞中往往有飛頭者故有飛頭老子之號頭將<lb/>
　飛一日前頸有痕匝項如紅縷妻子共守之及夜生<lb/>
　翼飛去曉却還<lb/>
梵僧菩薩勝言闍婆國中有飛頭其俗所祠名曰蟲落<lb/>
　因號落氏<lb/>
河圖曰少室山大竹堪為甑噐山海經舜林中大竹一<lb/>
　節可以為船漢竹大者一節受一斛小者數升為椑<lb/>
<pb n="KR3l0128_WYG_010-4b"/>
　榼廣志曰雲母竹大竹也攡竹細而多刺也<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>竹堪<lb/>
　作笛篃竹宜為屋椽<graphic n="KR2312" url="https://raw.githubusercontent.com/kanripo/KR-Gaiji/master/images/KR2312.png" mimeType="image/png"/>竹皮青内白如雪輭韌可為<lb/>
　索<lb/>
竹譜曰竹之品𩔖六十有一<lb/>
南越以孔雀珥門户崑山以璞玉抵烏鵲<lb/>
燕避戊巳蝙伏庚申一歲三𧖟則桑弱馬耗<lb/>
孔子曰違山十里蟪蛄之聲猶在于耳政事惡譁而善<lb/>
　肅<lb/>
<pb n="KR3l0128_WYG_010-5a"/>
蚯蚓長吟地中江東謂之歌女<lb/>
木瓜味酢善療轉筋陶𨼆居云如轉筋時但呼楙名及<lb/>
　書上木瓜字輙愈<lb/>
榖膠可以圑丹砂又曰為金石之漆<lb/>
橘柚彫於北徙石榴鬱於東移<lb/>
吕氏春秋曰善學者若齊王之食雞必食其跖數千而<lb/>
　後可足也<lb/>
慕容廆有馬跨四十九年駿逸不虧鑄銅為之像親為<lb/>
<pb n="KR3l0128_WYG_010-5b"/>
　銘讃<lb/>
撥拔力國有異獸名駞牛皮似豹蹄𩔖牛無峯項長九<lb/>
　尺身高一丈餘<lb/>
水麝天寳初虞人獲水麝詔養之臍中下水瀝滴於斗<lb/>
　水中用灑衣至敗香不歇毎取以針刺之投以真雄<lb/>
　黄香氣倍于肉麝此與前說水麝小異併録之<lb/>
張華為黄門侍郎博覽圖籍千門萬户畫地成圖<lb/>
司馬遷欲自成一家追琢經傳之文以從世變可也至<lb/>
<pb n="KR3l0128_WYG_010-6a"/>
　改古文尚書論語可乎<lb/>
楚王使屈原造為憲令屬草藁未定上官大夫見而欲<lb/>
　奪之原不與䜛之曰王使屈平為令衆莫不知每一<lb/>
　令出平伐其功以為非我莫能為也王因是疏屈平<lb/>
庚桑子出山人王士源采荘子庚桑篇為之目云其先<lb/>
　人於山中得古本唐人疑之竟不施行今亢倉子三<lb/>
　卷是也<lb/>
漢蜀人趙賔好異說以氣無箕子箕子者萬物荄滋也<lb/>
<pb n="KR3l0128_WYG_010-6b"/>
　顔師古曰古皆荄箕同音<lb/>
貴妃以假鬢為首飾曰義髻僖宗内人束髪甚急為囚<lb/>
　髻唐末婦人梳髪以兩鬢抱面為抛家髻<lb/>
望梅生津食芥墮淚此五液之自外至也慕而垂涎愧<lb/>
　而汗發此五液之自内至也<lb/>
良常山有熒火芝大如豆夜視有光得食一枚心中一<lb/>
　孔明食七枚七孔明可夜書華陽洞亦有五種夜光<lb/>
　芝包山有白芝<lb/>
<pb n="KR3l0128_WYG_010-7a"/>
王叡云有書契以來便應有筆世傳蒙恬制非也崔豹<lb/>
　曰蒙恬以枯木為管以鹿毛為柱羊毛為被所謂毫<lb/>
　非今之竹兎也<lb/>
元和中元稹使蜀營妓薛濤造十色彩牋以寄元稹於<lb/>
　松華紙上寄詩贈濤蜀中松花紙雜色流沙紙彩霞<lb/>
　金粉龍鳯紙近年皆廢唯餘十色綾紋紙尚在<lb/>
湘州記蔡子池南有石臼是蔡倫舂紙臼<lb/>
李司徒勉在汴州有異骨一節可為硯南海時得于海<lb/>
<pb n="KR3l0128_WYG_010-7b"/>
　商云是蜈蚣脊骨<lb/>
蕭史與穆公鍊飛雪丹第一轉與弄玉塗之今之女銀<lb/>
　膩粉也三代以降塗紫草為臙脂周以紅花為之或<lb/>
　曰出於閼氏<lb/>
葛洪曰沈義學道於蜀中與妻共載<lb/>
管子曰武王為侈靡令曰豹襜豹裘方得入廟故豹皮<lb/>
　百金功臣之家粟千鍾而未得一豹皮<lb/>
陵陽子明經云春食朝霞日欲出時黄氣也秋食淪隂<lb/>
<pb n="KR3l0128_WYG_010-8a"/>
　日没以後赤黄氣也冬食沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>夜半氣也夏食正陽<lb/>
　南方日中氣也并天黄地黄為六氣<lb/>
墨子作木鳶飛三日不集公輸子之雲梯墨子之飛鳶<lb/>
　是也<lb/>
今之紙鳶引絲而上令兒張口望視以洩内熱<lb/>
同光中莊宗遣平蜀得王衍金銀命悉鎔之為金塼銀<lb/>
　塼約重三百斤一塼開一竅二人擔之上有匠人名<lb/>
　曰馮高過荆南高季興曰馮高主屬我坑官吏持而<lb/>
<pb n="KR3l0128_WYG_010-8b"/>
　有之儲為一庫皇朝建隆中金銀入京師斤兩封緘<lb/>
　如故<lb/>
華俗謂上金為紫磨金夷俗謂上金為楊邁金<lb/>
印子金世傳淮南王安藥金上有印子篆文劉主字壽<lb/>
　州八公山土中耕者往往得之小餠重半兩有一印<lb/>
　大餠至七兩有二十許印<lb/>
襄趙之間故舂陵白水之地多得金麟趾褭蹏金趾中<lb/>
　空四旁有文刻工巧褭蹏似于平物上滴成如乾柿<lb/>
<pb n="KR3l0128_WYG_010-9a"/>
　土人謂之柿子金或曰此婁敬所為藥金和藥最良<lb/>
古玉噐有竒特非雕琢人功者多是昆吾刀及蝦蟇肪<lb/>
　所刻肪可得取肥者剉煎膏塗玉亦軟滑易截<lb/>
冬瓜仁七升以絹袋盛之投三沸湯中暴乾如此三度<lb/>
　苦酒浸一宿為末日服方寸匕令人不老<lb/>
通天犀千歲者長且銳白星徹端出氣通天則能通神<lb/>
　可破水駭雞矣抱朴子有白理如線者以盛米雞即<lb/>
　駭刻為魚銜入水水開三尺<lb/>
<pb n="KR3l0128_WYG_010-9b"/>
勒畢國人長三寸有翼善言語戲笑因名語國飲丹露<lb/>
　為漿丹露者日初出有露汁如珠也<lb/>
漢武習水戰作昆明池釣魚綸絶而去夢魚求去其鉤<lb/>
　明日帝戲于池見魚銜索為去之復遊于池得珠一<lb/>
　雙<lb/>
東海員嶠山有氷蠶長七寸有鱗角以霜雪覆之始為<lb/>
　繭其色五綵織為文錦入水不濡投火不燎<lb/>
石决明亦名九孔螺<lb/>
<pb n="KR3l0128_WYG_010-10a"/>
魚子合猪肝食之殺人<lb/>
陳藏噐云蠏脚中髓及腦殻中黄並能續斷絶筋骨碎<lb/>
　之微熬内創中筋即連<lb/>
方言云桂林之中謂守宫能鳴者與蛤蚧相似<lb/>
蜘蛛網纏贅疣七日消爛屢有驗<lb/>
柚似橙而大于橘石蜜其實乳糖<lb/>
芎藭不可乆服令人暴死<lb/>
藕與蜜同食可以休糧<lb/>
<pb n="KR3l0128_WYG_010-10b"/>
淮口揚州出身梨蘇合香一兩酒一斗同煮極能調和<lb/>
　五臓<lb/>
董蕖者婆羅門云阿魏苗根似白芷<lb/>
胡麻性與茯苓相宜即巨勝<lb/>
苦參為齒藥使人傷腎腰重<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>熱麩冷<lb/>
棗與棘相𩔖皆有刺<lb/>
粳粟米五穀中最硬得漿水易化倉粳米炊作乾飯食<lb/>
　之止痢<lb/>
<pb n="KR3l0128_WYG_010-11a"/>
採芸香葉置席下能去蚤虱子<lb/>
仙家謂醋為華池左味<lb/>
白髪鬚鑷去消蠟㸃孔中即生黒者<lb/>
松脂杏仁棗肉茯苓等分食後服五十粒可不飢<lb/>
有黄連桔梗勿食猪肉有茯苓勿食酢物有細辛勿食<lb/>
　生菜<lb/>
古無純銅作鏡者皆有錫雜之<lb/>
巴豆神仙食一枚即死鼠食三年重三十斤<lb/>
<pb n="KR3l0128_WYG_010-11b"/>
麩金是毒蛇屎<lb/>
徵姓舉事當忌亥日以火絶在亥<lb/>
巳日巳年不殺蛇<lb/>
段成式云神荼鬱壘領萬鬼<lb/>
瘧鬼小不能病巨人故曰壮士不病瘧晉人曰君子不<lb/>
　病瘧蜀人以痎瘧為奴婢瘧<lb/>
沈懐逺南越志曰珠有九品寸五分以上至寸八九分<lb/>
　為大品有光彩一邊小平似覆金者名璫珠璫珠之<lb/>
<pb n="KR3l0128_WYG_010-12a"/>
　之次為走珠走珠之次為滑珠滑珠之次為磊螺珠<lb/>
　磊螺珠之次為官雨珠官雨珠之次為稅珠稅珠之<lb/>
　次為葱珠<lb/>
元封二年大秦獻花蹄牛高六尺尾環遶角生四耳阿<lb/>
　薩部多蠟蟲鹿剖其肉重壘以石壓之瀝汁稅波斯<lb/>
　鬱林等國草子醸于肉汁中經數日即變成酒飲之<lb/>
　可醉<lb/>
　<lb/>
<pb n="KR3l0128_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續博物志卷十<lb/>
</p>
<p>
</p>
  </div></body>
</text>\m</TEI>
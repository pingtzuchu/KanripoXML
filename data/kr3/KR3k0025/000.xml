<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海</head>
    <p>
<pb n="KR3k0025_WYG_000-1a"/>
欽定四庫全書　　　　　子部十一<lb/>
　記纂淵海　　　　　　　類書類<lb/>
　　提要<lb/>
　　　　<hi>臣</hi>等謹案記纂淵海一百卷宋潘自牧撰據<lb/>
　　　　浙江通志自牧金華人慶元元年進士官龍<lb/>
　　　　㳺令此本題曰教授盖其著書時所居官也<lb/>
　　　　是書分門𨽻事與諸家畧同惟一百卷中叙<lb/>
　　　　天道者五卷叙地理者二十卷叙人事者六<lb/>
<pb n="KR3k0025_WYG_000-1b"/>
　　　　十四卷叙物類者僅十一卷詳其大而畧其<lb/>
　　　　細與他類書小異其郡縣一部以臨安為首<lb/>
　　　　盖據南渡割裂之餘而五嶺兩川之後更及<lb/>
　　　　開封諸府存東京全盛之舊亦與方輿勝覽<lb/>
　　　　諸書刪淮以北不載者體例有殊其中性行<lb/>
　　　　議論諸部子目未免瑣碎然亦不失為賅備<lb/>
　　　　也此本刻於萬厯己夘原本卷首自牧名後<lb/>
　　　　題有中憲大夫大名府知府前監察御史東<lb/>
<pb n="KR3k0025_WYG_000-2a"/>
　　　　魯王嘉賓補遺字則亦如陳禹謨之改北堂<lb/>
　　　　書鈔已非自牧之舊又陳文燧序稱其先世<lb/>
　　　　求之閩蜀得其前編周流吳越復購後編此<lb/>
　　　　本不分前後編盖復經合併益失其真序文<lb/>
　　　　稱中葉零替蠧魚殘缺戊寅冬承乏畿南公<lb/>
　　　　暇謬為補註剝落太甚者屬别駕蔡公司理<lb/>
　　　　顧公學博吳君采輯諸書補闕序次一日示<lb/>
　　　　諸太守越峯王公邑令吳君願捐奉梓之云<lb/>
<pb n="KR3k0025_WYG_000-2b"/>
　　　　云以其卷首列名考之别駕蔡公為大名府<lb/>
　　　　通判蔡之竒司理顧公為推官顧爾行學博<lb/>
　　　　呉君則有府學訓導吳騰龍魏縣教諭呉嶙<lb/>
　　　　二人不知誰指邑令呉君為南樂縣知縣吳<lb/>
　　　　定太守王公當即嘉賓是補此書者為文燧<lb/>
　　　　及蔡之竒等三人嘉賓特為刋板未嘗操筆<lb/>
　　　　與題名亦互相牴牾盖明人書帕之本稱校<lb/>
　　　　稱補率隨意填刻姓名不足為<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>亦不足為<lb/>
<pb n="KR3k0025_WYG_000-3a"/>
　　　　異其出自誰手無庸究詰要其根柢則固宋<lb/>
　　　　人之舊帙耳乾隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3k0025_WYG_000-4a"/>
刻記纂淵海序<lb/>
太史公曰學者載籍極博猶考信於六藝云夫六藝尚<lb/>
矣顧輓近世離合雕繢食宋氏餘餲以博甲乙第則可<lb/>
以方韓毛戴鄭則濫觴祇塗學士耳目耳一旦釋故筞<lb/>
登朝復東西南北或不暇蒐百代之薮即蒐而柱下所<lb/>
藏或不少槩見即見矣而惠子五車紛如豈勝徙代舍<lb/>
也則惡在其能博極哉故述家者興其人則如劉叅軍<lb/>
徐散騎歐陽率更其編則經史子傳錯其用發善機則<lb/>
<pb n="KR3k0025_WYG_000-4b"/>
開簷展卷古道照顔其資不可缺也博士弟子展紙濡<lb/>
穎鎔意鑄詞仰天閣筆而不能成章則悔其積學之晩<lb/>
迨其既仕則簿牘瑣冗塵紛糾纒上之樹勛䇿㫖希髙<lb/>
慕大考鏡一差不免效顰學步之過次則摸稜兩可得<lb/>
喪交馳又次則墮行㝠㝠機械閉護其意念蒸蒸皇皇<lb/>
萬起萬㓕當此之時取聖賢故牘而諷誦紬繹之印證<lb/>
先哲神逰太清投氷熄火方寸烱然與聖賢之心曠世<lb/>
孚格而三事九列輕若一毛即使震撼擊撞排山岳而<lb/>
<pb n="KR3k0025_WYG_000-5a"/>
膺霆電其剛大不少餒焉則不惟定志凝神莫過於書<lb/>
而昔人所謂至樂者真在是矣使書而可廢則臧逢世<lb/>
求刺尾以書班史楊司諫傭集賢以便稽閲歐陽文忠<lb/>
居夷陵時求漢史不得輙考吏牘以鏡得失窮一生心<lb/>
力而不倦者豈其疲精于腐䑕蠧魚之資而為是迂緩<lb/>
不切之事哉自昭明聚精于漢選宋帝擷秀于英華杜<lb/>
氏覈例于通典好古修文之士至今便之苐挈綱者不<lb/>
詳撮要者不愽且專主採摭而無禆勸懲母怪乎博物<lb/>
<pb n="KR3k0025_WYG_000-5b"/>
者縁以為資而志道者謂其索然無餘味也有宋金華<lb/>
潘自牧氏性既嗜古學亦遡源研思殫力彚集全書命<lb/>
曰記纂淵海自乾坤法象之理皇王帝霸之緒禮樂刑<lb/>
政之辨草木昆虫人物事變之紀文井蛙疑焉河伯嘆<lb/>
之矣陳大夫由名御史出秉魏憲梓其書魏博大夫家<lb/>
臨川臨川九淵舊鄉故多譚一貫者乃是書藏大夫家<lb/>
百年且大夫至不三月亟亟焉梓所謂考六藝而博極<lb/>
非耶余代大夫至則釋爼豆議軍旅盖十九廢書一日<lb/>
<pb n="KR3k0025_WYG_000-6a"/>
手其編咨咨嘆焉曰當世卿大夫修夏商之業具曰文<lb/>
勝而詞賦則墨儒多闕不稱即兩都山川宫觀禮樂兵<lb/>
車姬姜端冕禎祥之茂未有一賦之者謂腹笥何何令<lb/>
來學前無徃哲㫖哉編也願捐俸梓之<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>成分為門若<lb/>
干條若干卷若干蓋數十年未竟之緒而煥然大備矣<lb/>
夫先人有志後裔弗成非孝也家有和璧秘而弗廣非<lb/>
仁也非仁非孝非夫也自牧民采輯於數百年之久而<lb/>
先祖父得之則傳者在先祖父先祖父訪綴于十世之<lb/>
<pb n="KR3k0025_WYG_000-6b"/>
久而子孫得之則傳者在我子孫藉令惜勞省費不能<lb/>
公之天下謂先祖父何今是編既成爛然拱璧譬諸靈<lb/>
泉浩淼渴者思飲嘉生暢茂飢者可㸑也學士大夫溯<lb/>
流窮源剥華嚅實由經籍子史以歸仁義道德之懿自<lb/>
渣滓糟粕以要精神心術之㑹甲乙雌黃立我正鵠釋<lb/>
回増美身體神㑹處則為一世聞人出則為經天實學<lb/>
則經籍子史皆我註脚䆳古聖哲所以垂世立教者於<lb/>
吾人有實濟而剪綵醸蜜蔚為詞章又卑鄙不足言矣<lb/>
<pb n="KR3k0025_WYG_000-7a"/>
雖然珠璣玳瑁貴矣而不可衣食布帛菽粟可衣食矣<lb/>
而不能必斯人之各足取不禁用不竭隨其分量所及<lb/>
而各適於用者書也遺簮見收寶于珠玉斷簡復續貴<lb/>
于天球昔人六籍之堂萬卷之架固惓惓然恐手澤之<lb/>
墜而未必非公世覺人之心也余祖輩不敢冺自牧公<lb/>
之傳而余不敢冺先輩之志繼紹之心得藉諸公以自<lb/>
効而越峯諸公捐俸梓集嘉惠萬世則公已公物之心<lb/>
亦有所寄以不朽其自所慰者因甚于予之慰其先人<lb/>
<pb n="KR3k0025_WYG_000-7b"/>
者也把玩是編者其尚念之哉萬厯己卯孟夏吉旦賜<lb/>
進士第整飾大名等處兵備河南按察司副使前河南<lb/>
道監察御史臨川陳文燧書<lb/>
<pb n="KR3k0025_WYG_000-8a"/>
記纂淵海序<lb/>
夫多識不如一貫宣聖與端木氏論之詳矣彼忘書三<lb/>
篋了誦無遺借閲市肆過目成誦其所建樹多貽譏於<lb/>
後世而暗合道妙者腹稿書囊且賢於讀書不識字之<lb/>
軰則載藉蘧廬聖人不屑雕蟲末技豈壯夫為之哉然<lb/>
前言徃行大畜多識而不學無術之誚又若不病其玩<lb/>
物䘮志者是何以故也盖人生㝢内上自皇初下窮萬<lb/>
禩判然若風馬牛不相及而其善善惡惡涇渭不淆即<lb/>
<pb n="KR3k0025_WYG_000-8b"/>
萬禩如出同堂刓觚裂軌之徒靡所不至夜氣清明檢<lb/>
㸃旦晝輙愧汗不能自遏盖天則之明不容冺耳所恃<lb/>
以區較臧否激則漁獵備矣於乎此率塗之人立起而<lb/>
漁獵者耶抑為周覽經𫝊者航淵海乎且韓愈一代作<lb/>
者而稱紀事纂言唯鈎提是競揚雄則雕蟲恥之自二<lb/>
論狎出蒐羅馳騁之士與著一家言言各屈信龍蛇若<lb/>
廼縉紳先生更抗手而尊一貫曰賜氏固病博矣然則<lb/>
夫子焉學而識防風氏之骨肅慎氏之楛矢䕫龍罔象<lb/>
<pb n="KR3k0025_WYG_000-9a"/>
羵羊之秘恠若河漢無極耶且窺孔門者即博士家言<lb/>
童習而斑白不敢廢何獨廢博學欲黜類苑以下書籍<lb/>
令劉徐其人一生當游夏無論文學其多識鳥獸草木<lb/>
之名亦何渠盡見黜也語有之善識者譬善貨殖榖纑旄<lb/>
石漆絲薑桂柟梓瑇瑁齒革連錫旃裘之類靡不韞匵豈必<lb/>
鞶鑑舒鼎而藏垂棘而寳哉故宋潘子猶然儉諸氏而饒益<lb/>
之世母必齊梁晉魏秦漢春秋事母必廟彛國典言母<lb/>
必鄒枚遷固屈宋左國老荘盈耳者張奪目者陳書成<lb/>
<pb n="KR3k0025_WYG_000-9b"/>
而命之曰紀纂淵海有味乎其淵海也而經籍子史詩<lb/>
賦風騷變而外國盗賊水火災沴㣲而醫卜農圃稗官<lb/>
小説莫不具陳而其因事别類因人証事治政之純疵<lb/>
人品之髙下行誼之淑慝心術之忠邪華衮斧鉞凛凛<lb/>
可畏盖兼經史之義而集諸書之大成者也余先世强<lb/>
恕公牧石諸公求之閩蜀得其前編周流吳越復購后<lb/>
編寳玩盖幾百年所矣中葉有志續蠧魚殘缺余自通<lb/>
籍時業有志續之踐更南北竟無完書今戊寅冬承乏<lb/>
<pb n="KR3k0025_WYG_000-10a"/>
畿南公暇謬為補註剥落太甚者屬别駕蔡公司理顧<lb/>
公學博吳君采輯諸書補缺序次一日示諸太守越峯<lb/>
王公邑令吳君則皆唯唯曰後啟班固左思囂囂上世<lb/>
也孰為我封魏盧柟之墓討其鄉豈復有賦滄海者乎<lb/>
且詔之曰陳大夫書出豐玉荒榖積恣而所貿布矣太<lb/>
守滕陽王君梓既竣入謂不佞故不佞稍揚扢云爾諸<lb/>
詮次卷帙不載載大夫自序中萬厯己夘中秋日賜進<lb/>
士第中憲大夫整飭大名等處兵備河南按察司副使<lb/>
<pb n="KR3k0025_WYG_000-10b"/>
前奉𠡠提督雲南學校巡按直𨽻福建江西道監察御<lb/>
史勾餘胡維新書<lb/>
<pb n="KR3k0025_WYG_000-11a"/>
刻記纂淵海名氏<lb/>
　　宋　　教　　授　　金　　華潘自牧纂集<lb/>
　　明中憲大夫大名府知府前監察御史東魯王嘉賔補遺<lb/>
　　奉　政　大　夫　同　知　濟　郡王之輔<lb/>
　　承徳郎通判蜀郡蔡呈竒金華王三錫<lb/>
　　文　林　郎　推　官　吴　興顧爾行編次<lb/>
　　奉　訓　大　夫<hi>闕二字</hi>州　知　州　新　添丘東昌<lb/>
　　元　城　縣　知　縣　上　黨竇　傑<lb/>
<pb n="KR3k0025_WYG_000-11b"/>
　　南　樂　縣　知　縣　鄴　郡吴　定<lb/>
　　清　豐　縣　知　縣　漢　陽尹應元<lb/>
　　内　黄　縣　知　縣　晉　陽孫繼先<lb/>
　　魏　　縣　知　縣　東　萊原一魁<lb/>
　　濬　　縣　知　縣　河　東任養心<lb/>
　　滑　　縣　知　縣　東　萊劉師魯<lb/>
　　東　明　縣　知　縣　靈　壁徐學禮<lb/>
　　長　垣　縣　知　縣　大　梁邉有猷校正<lb/>
<pb n="KR3k0025_WYG_000-12a"/>
　　府　　學　訓　導　關　中吴騰龍<lb/>
　　魏　　縣　教　諭　毘　陵吴　嶙同校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷八十五</head>
    <p>
<pb n="KR3k0025_WYG_085-1a"/>
欽定四庫全書<lb/>
　記纂淵海卷八十五　　　宋　潘自牧　撰<lb/>
　　釋部<lb/>
　　　佛<lb/>
史漢驃騎將軍霍去病出隴西過焉支山收休屠祭天<lb/>
金人顔師古曰今佛像是其遺法也<hi>西漢</hi>初帝聞西域有<lb/>
神其名曰佛因遣使之天竺求其道得其書及沙門以<lb/>
來其書大抵以虛無為宗貴慈悲不殺以為人死精神<lb/>
<pb n="KR3k0025_WYG_085-1b"/>
不減隨復受形生時所行善惡皆有報應故所貴修煉<lb/>
精神以至為佛善為宏闊勝大之言以勸誘愚俗精於<lb/>
其道號曰沙門於是中國始傳其術圗其形像而王公<lb/>
貴人獨楚王英最先好之<hi>通鑑漢明紀</hi>專尚釋氏逺近成風<lb/>
無不事佛<hi>梁高祖</hi>客問三教李士謙曰佛日也<hi>北史魏本傳</hi>隋<lb/>
初民間佛書多於六經數十百倍<hi>通鑑隋紀</hi>功德使上言鳯<lb/>
翔法門寺塔有佛指骨相傳三十年一開開則歲豐人<lb/>
安上遣中使僧衆迎之<hi>通鑑唐憲宗元和十三年</hi>
<pb n="KR3k0025_WYG_085-2a"/>
傳記浮屠佛也佛者漢言覺也將以覺悟羣生也沙門<lb/>
者漢言息也盖息意去欲而歸于無為也<hi>袁宏漢記</hi>
集相貎既闢睟容已安<hi>選碑</hi>金姿寶相永藉安<hi>選行狀</hi>佛法<lb/>
入中國邇來六百年庶民逃賦役高士著幽禪<hi>韓詩</hi>佛之<lb/>
道轉惑見為真智即羣迷為正覺捨大闇為光明<hi>柳文西軒</hi>
<hi>記</hi>國無有三惡八難人無有十纒九惱<hi>柳文永州龍興寺記</hi>信士<lb/>
圗為佛像法相甚具焉浮圗事神而語大　金仙氏之<lb/>
道葢本於孝敬而後積以衆德歸於空無其敷演教戒<lb/>
<pb n="KR3k0025_WYG_085-2b"/>
於中國者離為異門曰禪曰法曰律以誘掖迷濁<hi>並栁文</hi>
仲尼之有十哲猶如來之有十大弟子迦葉阿難須菩<lb/>
提舍利佛迦旃延目乾連阿那律優婆離羅候羅是也<lb/>
<hi>白傅集</hi>是法平等故所至為淨土是身應供故隨念降生<lb/>
<hi>劉賓客</hi>清淨不染花中蓮捧持世界百億千<hi>同上</hi>晬容瑞相<lb/>
<hi>並同上</hi>三十二相具八十一種好備<hi>歐陽行周</hi>金蓮捧足寶珠<lb/>
垂髻<hi>王建集</hi>
本朝金仙氏之教有自來矣天毒之國實紀於山經竺<lb/>
<pb n="KR3k0025_WYG_085-3a"/>
乾之師嘗聞于柱史西京名將得休屠天祭之人東漢<lb/>
諸王為蒲塞桑門之饌<hi>楊文公處州金沙院記</hi>佛晦靈迹骨生舍<lb/>
利應現無方佛之靈骨金剛不朽刼火不燒金剛之骨<lb/>
賁育擊以千鈞之力終莫能毁<hi>類要吴孫權時僧㑹所言</hi>
　　　僧<lb/>
史初帝聞西域有神其名曰佛遣使之天竺求其道得<lb/>
其書及沙門以來其書善為宏闊勝大之言精於其道<lb/>
者號沙門<hi>通鑑漢明帝紀</hi>趙主石勒以天竺僧佛圗澄預言成<lb/>
<pb n="KR3k0025_WYG_085-3b"/>
敗數有驗敬事之及虎即位奉之尤謹衣以綾綿乘以<lb/>
雕輦明㑹之日太子諸公五日一朝國人化之率多事<lb/>
佛澄之所在無敢向其方面涕唾者爭造寺廟削髪出<lb/>
家<hi>通鑑晉成紀</hi>秦王興以鳩摩羅什為國師奉之如神親率<lb/>
羣臣及沙門聽羅什講佛經三百餘卷大營寺塔沙門<lb/>
坐禪者嘗以千數公卿以下皆奉佛由是州郡化之事<lb/>
佛者十室而九<hi>晉安紀</hi>帝以惠琳道人善談論因與議朝<lb/>
廷大事遂叅權要賓客輻輳門車嘗有數十兩四方贈<lb/>
<pb n="KR3k0025_WYG_085-4a"/>
賂相係方筵七八座上賞酒琳著髙屐披貂裘置通呈<lb/>
書佐㑹稽孔顗嘗詣之遇賓客填咽暄涼而已顗慨然<lb/>
曰遂有黑衣宰相可謂冠屨失所矣<hi>通鑑南史宋髙祖紀</hi>時佛教<lb/>
盛於洛陽中國沙門之外自西域來者三千餘人<hi>通鑑梁武</hi>
<hi>帝天監八年</hi>魏自正光以後僧尼至二萬人<hi>通鑑梁髙祖</hi>閩王延<lb/>
鈞度民二萬為僧由是閩中多僧<hi>唐明宗紀</hi>勅天下寺院非<lb/>
勅額者悉廢之禁私度僧尼是嵗天下見僧四萬二千<lb/>
四百四十四<hi>周世宗顯徳二年</hi>
<pb n="KR3k0025_WYG_085-4b"/>
傳記晉道安受業於佛圖澄澄姓帛氏以師莫過於佛遂<lb/>
以釋為姓<hi>類記事始</hi>四姓為沙門皆稱釋種<hi>增一阿含經</hi>沙門有三坐<lb/>
禪為上輩助衆為下輩<hi>無為經</hi>僧曰苾芻本是草名有五義<lb/>
一生不背日二冬夏常青三體性柔軟四香氣逺騰五引<lb/>
蔓旁布為佛弟子理義亦然其精至者號為沙門<hi>尊勝經</hi>百<lb/>
尺竿頭須進步十方世界是全身<hi>傳燈錄</hi>後漢明帝遣蔡愔等<lb/>
天竺訪僧見摩騰乃要還漢地此中國有僧之始史略曰明<lb/>
帝聴陽城侯劉峻等出家此又中國人為僧之始<hi>事物紀原</hi>
<pb n="KR3k0025_WYG_085-5a"/>
集法輪明智日慧海度慈航<hi>梁昭明太子詩</hi>戒珠靡鐵忍鎧無<lb/>
違智燈含影慧駕馳騑<hi>梁簡文帝</hi>慧日低輪下禪枝而返照<lb/>
法雲凝葢浮定水以涵光<hi>駱賓王</hi>燒葉成香早得熏修之<lb/>
漸拂花為供都忘染著之疑<hi>崔融懐素律師碑</hi>擯俗捨家投簪<lb/>
落采衣屏繒纊食惟菰麥<hi>同上</hi>惟有牟尼珠可照濁水源<lb/>
<hi>杜</hi>戒珠如水獨潔麒麟之行法寶如山普聞獅子之吼<lb/>
<hi>燕公集</hi>梵旅時出寺<hi>杜</hi>禪師都未知名姓始覺空門氣味<lb/>
長<hi>同上</hi>願將功德水從此灌塵機<hi>孟浩然</hi>法雨晴飛去天花<lb/>
<pb n="KR3k0025_WYG_085-5b"/>
晝下來<hi>同上</hi>百千萬刼菩提種八十三年功德林<hi>八十三歲</hi>若<lb/>
不乘持僧行苦將何得荅佛恩深慈悲不瞬諸天眼清<lb/>
淨無塵幾地心每歲入關家九度<hi>戒律</hi>慇懃一戒重千金<lb/>
<hi>白傅集</hi>以無為為心地以不二為法門　口藏宣傳十二<lb/>
部心臺照耀百千燈　以眞如不二之宗助清淨得一<lb/>
之化　蓮花法藏心懸悟貝葉經文手自書　蓄為道<lb/>
粹掲作僧豪　道塲半夜香花冷猶在佛前禮佛名<hi>並同</hi>
<hi>上</hi>錫杖隨縁草廬入定行止依頭陀之法住持逺聲利<lb/>
<pb n="KR3k0025_WYG_085-6a"/>
之嫌<hi>裴休元和尚碑</hi>講法則金蓮冬敷頓錫則靈泉湧溢<hi>李華徑山</hi>
<hi>碑</hi>晉宋尚法故為碑者多法梁尚禪故碑多禪法不周<lb/>
施禪不大行而律存焉故近世碑多律<hi>柳宗元</hi>道源生之<lb/>
善根宿植深嗜法語忘甘露之味　脩最上乘解第一<lb/>
義無體空折色之跡而造乎真源通假有借無之名而<lb/>
入於實相<hi>並同上</hi>燈前便是觀心處<hi>元微之</hi>心超幾地行無<lb/>
處雲到何天住有期頓見佛光身上出已蒙衣内綴牟<lb/>
尼<hi>同上</hi>八部天人入道塲<hi>劉賓/客</hi>慕道遵壊削之儀<hi>同上</hi>同翻<lb/>
<pb n="KR3k0025_WYG_085-6b"/>
貝葉文<hi>劉長卿</hi>逺岳廻飛錫空門卧白雲　山僧獨住山<lb/>
中老惟有寒松見少年　作梵連松韻焚香入桂叢惟<lb/>
將舊瓶鉢却寄白雲中　花門午時飯雲外青山鐘滿<lb/>
腹萬餘卷息機三十年　身隨敝履經殘雪手綻寒衣<lb/>
入舊山獨向清溪依樹下空留白日在人間　老鶴無<lb/>
衰貎寒松有本心<hi>並同上</hi>秖恐為僧心不了為僧得了盡<lb/>
輸僧<hi>杜荀鶴</hi>童子為僧今白首暗鋤心地種閒情時將舊<lb/>
衲添新線披坐披行過一生<hi>同上</hi>韓愈貶潮州浮圗之士<lb/>
<pb n="KR3k0025_WYG_085-7a"/>
歡快獨師憤起求序以資適潮不顧險毒<hi>皇甫湜</hi>自翻貝<lb/>
葉偈人施福果衣<hi>姚少監</hi>上人從儒至道從道至釋如歴<lb/>
星月以得白日若棄扇翣而洒清風<hi>歐陽行周</hi>寂寂方丈内<lb/>
瑩然虛白門千燈智慧心片玉清羸顔<hi>同上</hi>登滿足地超<lb/>
究竟天<hi>王建</hi>法向空林說心隨寶地平<hi>王建</hi>欲結三天社初<lb/>
降十地魔<hi>許用晦</hi>心出是非外跡辭榮辱中禪心空已寂<lb/>
世路任為岐到院客長見閉關人不知寺喧聽講絶厨<lb/>
逺送齋遲<hi>並同上</hi>水月通禪觀魚龍聽梵聲<hi>錢起</hi>獨樹月中<lb/>
<pb n="KR3k0025_WYG_085-7b"/>
鶴孤舟雲外人榮華長指幻衰病久觀身<hi>張承告</hi>師步有<lb/>
雲隨師情惟鶴知<hi>方雄飛</hi>讀盡龍王宮裏書<hi>劉禹錫</hi>善師了<lb/>
逹無牽束竹徑生苔晝掩門<hi>方雄飛</hi>佛不逺人即心而證<lb/>
法無所著究境皆知<hi>權載之</hi>雖然到城郭衣上不棲塵<hi>孟東</hi>
<hi>野</hi>駕横海之大航拯迷塗於彼岸<hi>唐文粹</hi>闡律藏而日月<lb/>
光明騁辨才而龍象蹴踏<hi>同上</hi>千峯明一燈愛僧不愛紫<lb/>
衣僧<hi>鄭谷</hi>一瓶一鉢垂垂老<hi>唐僧貫/休詩</hi>空門氣味長<hi>同上</hi>
本朝清譽落人間<hi>臨川</hi>如不動山如常撞鐘如一水月如<lb/>
<pb n="KR3k0025_WYG_085-8a"/>
萬竅風<hi>東坡</hi>領䄂萬僧<hi>同上</hi>開不二門設無盡藏　道價喧<lb/>
宇宙<hi>陳後山</hi>人皆趨世出世者誰人皆遺世世誰為之爰<lb/>
有大處比兩間非濁非清非律非禪<hi>東坡集</hi>心開寶月嬋<lb/>
姢處身寄浮雲出没間<hi>欒城集</hi>臨夏巾鉼誰與共迎秋水<lb/>
石不勝閒　師始以法教人叩之必鳴如千石鐘來不<lb/>
失時故人皆以辯名之及其退居此山閉門燕座寂黙<lb/>
終日葉落根榮如冬枯木風止波定如古澗水故人以<lb/>
訥名之<hi>並同上</hi>彼有釋氏子願力何堅固疏食十四春蓮<lb/>
<pb n="KR3k0025_WYG_085-8b"/>
經一萬部戸庭未嘗出唇齒欲爛腐邇來功行滿漸覺<lb/>
休息處<hi>閒詠詩</hi>逺公初度江道譽藹東晉<hi>參寥子詩</hi>
　　　講説<lb/>
史秦王興以鳩摩羅什為國師親帥羣臣及沙門聽羅<lb/>
什講佛經又命羅什翻譯經論三百卷<hi>通鑑晉安帝紀</hi>據法座<lb/>
講大覺凡在瞻聽塵蔽俱開<hi>梁武天監八年</hi>支道林許椽共在<lb/>
㑹稽支為法師許為都講支通一義四座莫不厭心許<lb/>
送一難衆人莫不忭舞<hi>世説</hi>
<pb n="KR3k0025_WYG_085-9a"/>
傳記以智慧刀裂煩惱網<hi>金光明經</hi>以智慧劒破煩惱宅<hi>維摩</hi>
<hi>經</hi>聽聞妙法如飲甘露　本淨禪師曰若欲求佛即心<lb/>
是佛若欲㑹道無心是道<hi>傳燈録</hi>
集能令梵志達亦使羣魔驚<hi>梁元帝聽講詩</hi>以智慧火燒煩惱<lb/>
薪<hi>陳徐陵長干寺碑</hi>仗智慧劒破煩惱軍<hi>盧藏用</hi>説法動海岳遊<lb/>
方化公卿微言注百川亹亹信可聴一風皷羣有萬籟<lb/>
各自鳴<hi>李白</hi>黄金獅子承高座白玉麈尾談重𤣥<hi>同上</hi>登法<lb/>
席居講坐緇素觀聽天龍圍繞揺麈尾而析理風生弄<lb/>
<pb n="KR3k0025_WYG_085-9b"/>
象鼻而吐辭河注震雷霆之法皷聾俗知驚整日月之<lb/>
慈燈幽途識曉<hi>崔法雄碑</hi>抉開生育眼擺去煩惱塵燭以智<lb/>
慧日灑之甘露津千界一時度萬快無與隣<hi>白傅集</hi>口藏<lb/>
宣傳十二部<hi>同上</hi>開善誘之門方便之力<hi>白帖</hi>拯苦海之沉<lb/>
溺救火宅之燒焚　啟覺路之緘縢發空門之扄鐍<hi>並同</hi>
<hi>上</hi>髙筵談柄一麾拂講下聽徒如醉醒<hi>劉賓客</hi>十方傳句<lb/>
偈八部㑹壇塲　外道邪山千萬重眞言一掃盡摧鋒<lb/>
<hi>並同上</hi>講席邀談柄<hi>孟浩然詩</hi>觀中人滿坐觀外後至無地無由聽<lb/>
<pb n="KR3k0025_WYG_085-10a"/>
<hi>韓愈華山女詩</hi>一雨普沾於衆縁萬籟各吹於本分<hi>張説之</hi>晉逺法<lb/>
師作念佛三昧詠大勸于時其後天台顗大師著凈土<lb/>
十疑論𢎞宣其教周密微妙迷者咸頼焉<hi>柳文龍興寺記</hi>由其<lb/>
内者聞大師之言律義莫不震動悼懼如聽誓命由其<lb/>
外者聞大師之言道要莫不悽欷欣踴如獲赦宥<hi>同上</hi>釋<lb/>
第一義開不二門<hi>王維集</hi>談𤣥漸入微<hi>闕</hi>
本朝法師説法臨泗州無數天花隨麈尾<hi>坡詩</hi>揮麈空山<lb/>
亂石聽<hi>同上</hi>
<pb n="KR3k0025_WYG_085-10b"/>
　　　戒律<lb/>
傳記精進持淨戒猶如護明珠<hi>法華經</hi>受諸飲食當如服<lb/>
藥勿生増減如蜂採花但取其味不損色香<hi>教戒經</hi>律師<lb/>
持戒自縛<hi>𫝊燈録</hi>
集閑邪以律<hi>謝靈運作惠逺碑</hi>守律䕶戒<hi>燕公集</hi>戒月如珠獨潔<lb/>
麒麟之行<hi>燕公集</hi>究律藏持範之軌峻僧法集止之儀<hi>裴休</hi>
<hi>碑</hi>戒得長天秋月明心如水上青蓮色<hi>李太白</hi>得徑入大<lb/>
道乘此不退轉<hi>白侍郎</hi>恩愛捨骨肉飲食斷腥膻<hi>同上</hi>八戒<lb/>
<pb n="KR3k0025_WYG_085-11a"/>
堅持用戒脩心<hi>白帖</hi>未及超於解脱且當攝於威儀<hi>同上</hi>脩<lb/>
整觀行尊嚴法容以儀範於後學者以為持律之宗焉<lb/>
<hi>柳文</hi>嗚呼無得而脩故念為實相不取於法故律為大乘<lb/>
壊衣不飾揣食不味覆薦取役凡出於生物者擯而勿<lb/>
用不自知其慈攝取調御凡歸於正眞者動而成羣不<lb/>
自知其教萬行方厲一性恒如<hi>柳文</hi>儒以禮立仁義無之<lb/>
則壊佛以律持定慧去之則喪故離禮於仁義者不可<lb/>
與言儒異律於定慧者不可與言佛<hi>同上</hi>非獨心長凈衣<lb/>
<pb n="KR3k0025_WYG_085-11b"/>
無一㸃塵<hi>姚少監</hi>天與出家腸一食齋不飢<hi>同上</hi>旣飽心頭<lb/>
飯不醉聲文酒<hi>王建</hi>年到白頭日行如新戒時<hi>方雄飛</hi>
本朝寒守三衣法飢傳一鉢歌<hi>臨川</hi>
　　　禅定<lb/>
史秦王興大營塔寺沙門坐禪者常以千數<hi>通鑑晉安帝紀</hi>魏<lb/>
主建鹿野浮圗於苑中之西山與禪僧居之<hi>通鑑宋明帝紀</hi>
集攝亂以定<hi>謝靈運作惠逺碑</hi>燈影照無睡心清聞妙香<hi>杜</hi>身<lb/>
猶縛禪寂　禪翕只宴如　苔蘚滿藤鞋<hi>荀鶴</hi>我心無我<lb/>
<pb n="KR3k0025_WYG_085-12a"/>
亦無君<hi>元微之</hi>禪僧偶向花前定滿樹狂風滿樹花　蓮<lb/>
花舊是無波水莫逐狂風起浪心<hi>並同上</hi>苦海莫能漂刼<lb/>
火不能焚<hi>白樂天</hi>乘不退之輪證無生之觀<hi>白帖</hi>宻行傳人<lb/>
少禪心對虎閒<hi>劉長卿</hi>光明偏照智見獨存<hi>王維</hi>禪房空掩<lb/>
白雲飛<hi>劉文房</hi>禪心三界外宴坐天地中<hi>孟東野</hi>趺座簷前<lb/>
日焚香竹下煙<hi>王建</hi>老僧齋罷閉門睡不管波濤四面生<lb/>
<hi>羅隠</hi>久披山衲壊孤坐石牀寒<hi>文苑/英華</hi>始覺禪門氣味長<hi>杜牧</hi>
<hi>之</hi>
<pb n="KR3k0025_WYG_085-12b"/>
本朝老僧獨得無生樂終日焚香坐結跏<hi>歐公集</hi>蘧蘧未<lb/>
必都非夢了了方知不落空<hi>坡詩</hi>靜故了羣動空故納萬<lb/>
境<hi>同上</hi>僧定端居不計年<hi>欒城詩</hi>蒲團布衲一藤床心地虛<lb/>
明睡自亡<hi>同上</hi>莫怪道人口掛壁桃花燕子自能禪<hi>語録</hi>
　　　參請<lb/>
傳記洞山云這裏合下得一轉語有一上座語九十六<lb/>
轉不愜師意<hi>傳燈錄</hi>百千法門同歸方寸河沙妙德總在<lb/>
心源守清禪師有僧問末後一句師曰塵中人自老天<lb/>
<pb n="KR3k0025_WYG_085-13a"/>
際月常明問如何是和尚家風曰一缾兼一鉢到處是<lb/>
生涯問佛法大意曰擾擾匆匆晨鷄暮鐘<hi>同上</hi>
集四時長者頻叅白露之溪三月蒲輪屢問梧桐之水<lb/>
<hi>庾信碑</hi>翼亮緇徒發揮元極<hi>陳子昻</hi>彫談全奥旨妙辯潄𤣥<lb/>
津<hi>駱賓王</hi>吾師雨花外<hi>杜詩</hi>欲離煩惱三千界不在禪宗八<lb/>
萬條<hi>元微之</hi>遍將死苦救人間今因為説無生死<hi>並同上</hi>所<lb/>
示廣大深迥非造次可諭<hi>韓文與顚師書</hi>由其内者聞大師之<lb/>
言律義莫不震動悼懼如聽誓命由其外者聞大師之<lb/>
<pb n="KR3k0025_WYG_085-13b"/>
稱道要莫不悽欷欣踴如獲赦宥<hi>柳文</hi>傳佛與心　元臣<lb/>
碩老稽首受教髮童齒毁踴躍執役<hi>並同上</hi>一言頓悟不<lb/>
踐初地五師相承授以寶噐<hi>劉賓客</hi>以智月開瞽法鼓破<lb/>
聾<hi>李華塔紀</hi>以心傳心天地不知<hi>唐蔣防文</hi>問者廓然自得佛味<lb/>
<hi>盧肇</hi>所至之邦被蒙法味<hi>權載之</hi>凡一燈所傳一雨所潤入<lb/>
法界者不可勝書<hi>同上</hi>
本朝却為叅禪買得癡<hi>臨川</hi>禪指未終千偈子<hi>坡詩</hi>為公分作<lb/>
無盡燈照破十方昬闇鎖　巉巉玉為骨凜凜霜入齒<lb/>
<pb n="KR3k0025_WYG_085-14a"/>
法師自有衣中珠不用辛苦泥沙底　萬象入我牟尼<lb/>
珠　機鋒不可觸千偈如翻水　憑師為作鐵門限準<lb/>
備人間請話人<hi>並同上</hi>
　　　修行<lb/>
傳記晉沙門惠逺於廬山集一時名士高僧㑹於般若<lb/>
臺精舍立誓同修凈行俱為佛國之遊<hi>本傳廬山記云因號曰白蓮社</hi>
集遣十纒之繫縳袪五惑之塵滓<hi>江總文</hi>室空無侍者巾<lb/>
屨唯掛壁一飯不願餘跏趺便終夕<hi>柳詩</hi>四祖數十年中<lb/>
<pb n="KR3k0025_WYG_085-14b"/>
脅不至席<hi>圭峯禪詮</hi>
　　　超悟<lb/>
傳記虛幻非實身喻芭蕉之形明徹無瑕心學琉璃之<lb/>
地<hi>白帖</hi>超大塵之境獨步迦羅㑹一乘之旨隨機化物<hi>聖教</hi>
<hi>序</hi>五藴皆空諸漏已盡<hi>高僧傳</hi>手提諸佛直指本來面目<lb/>
諸方尊宿無能出其右<hi>𫝊燈録</hi>永嘉𤣥覽禪師初謁六祖<lb/>
問荅相契便欲辭去祖留一宿覺<hi>同上</hi>
集遂掲無生之筌而時超有漏之句顓潔道行受蓮華<lb/>
<pb n="KR3k0025_WYG_085-15a"/>
經經極翻三心滅不二形妄縁盡歸眞化冥<hi>陳子昻</hi>湛心<lb/>
觀心煉性見性<hi>李邕</hi>四禪合真如一切是虛假<hi>孟浩然</hi>傳千燈于<lb/>
智種了萬法於眞空<hi>李白崇法寺文</hi>眞機澄天光獨朗謝垢氣<lb/>
<hi>李白</hi>已窮佛根源<hi>韓送文暢詩</hi>外形骸以理自勝不為事物侵<lb/>
亂<hi>韓文</hi>生而未始來殁而未始徃<hi>柳文</hi>脩最上乘解第一義<lb/>
無體空折色之迹而造乎眞源通假有借無之名而入<lb/>
於實相<hi>永州寺記</hi>脱去穢累超詣覺路<hi>同上</hi>性眞悟幻泡行潔<lb/>
離塵滓<hi>白侍郎</hi>心中眼觀心外相　只有觧脱門能度衆<lb/>
<pb n="KR3k0025_WYG_085-15b"/>
苦厄　以無相為心地以不二為法門　契心則離於<lb/>
文字得意則假於筌蹄　悟本生不滅之義證心地無<lb/>
相之宗　㧞有漏之身超無量之法<hi>並同上</hi>心臺照耀百<lb/>
千燈<hi>白贈宗宻上人詩</hi>一悟寂為樂此生閒有餘<hi>王維</hi>五藴本空<lb/>
六塵非有於多刼來植衆德本於般若力坐菩提家<lb/>
心主自在萬有皆如頂法眞空一乘不立<hi>並同上</hi>中止水<lb/>
外浮雲<hi>權載之</hi>嘗欲出健羡遺名聲不使塵機世想滑湣<lb/>
靈府<hi>同上</hi>情超五濁志悟三明<hi>劉禹錫</hi>求法不二解空第一<lb/>
<pb n="KR3k0025_WYG_085-16a"/>
逹無量義轉不退輪<hi>李嶠碑</hi>我無生滅隨世縁<hi>李華碑</hi>萬縁<lb/>
盡空一切不動<hi>李適之禪師法顯碑</hi>光陰難駐跡如客<hi>許用晦</hi>心火<lb/>
自生還自滅<hi>元微之</hi>因知萬法刼盡與浮雲齊<hi>劉文房</hi>悟色<lb/>
身無染觀空事不爭道心長日笑覺路幾年行<hi>張承吉</hi>見<lb/>
性覺經繁<hi>姚少監</hi>㑹理却無我觀空厭有形<hi>孟東野</hi>行高識<lb/>
逺超悟辨達<hi>唐文粹</hi>從見在身盡未來際<hi>同上</hi>百丈得大用<lb/>
黄蘖得大機<hi>唐録</hi>眞空洞照熱惱頓盡水其性雲其身<hi>歐陽</hi>
<hi>行周</hi>
<pb n="KR3k0025_WYG_085-16b"/>
本朝浮雲掃盡但掛孤月<hi>坡詩</hi>古佛既手提諸方皆席卷<lb/>
如蟲得羽化已脱安用繭<hi>同上</hi>具正法眼超然無累於物<lb/>
<hi>樂城集</hi>
　　　定力<lb/>
傳記晉惠逺居廬阜三十餘年影不出山跡不入俗每<lb/>
送客以虎溪為界<hi>高僧傳廬山記云昔逺師過此虎輒號嗚遂為名焉</hi>身影不落<lb/>
俗家<hi>釋氏㑹要</hi>穏披雲衲坐藤床<hi>杜荀鶴</hi>
集隆安六年桓温遣書於惠逺令致敬王者惠逺荅書<lb/>
<pb n="KR3k0025_WYG_085-17a"/>
論不可致之意又言袈裟非朝廷之服鉢盂非廊廟之<lb/>
器軍國非沙門之像遂著沙門不敬王者論五篇<hi>惠逺集</hi>
三濁四染不能渝其質<hi>崔融律師碑</hi>雙舄不踐居士之門六<lb/>
根不染欲界之塵<hi>獨孤及作律師銘</hi>八風吹不動<hi>寒山子詩</hi>
　　　自負<lb/>
史釋道安曰彌天釋道安<hi>晉書</hi>
傳記晉沙門釋道安自號彌天模楷<hi>三寶記</hi>晉慧逺既入<lb/>
道常以大法為已任<hi>廬山逺法師傳</hi>
<pb n="KR3k0025_WYG_085-17b"/>
　　　僧補朝官<lb/>
史廬陵王義眞欲以慧琳為西像都督<hi>通鑑宋文帝元嘉元年</hi>帝<lb/>
以慧琳美談論與朝廷大事遂參權要賓客輻輳孔顗<lb/>
曰遂有黒衣宰相可謂冠屨失所矣<hi>同上</hi>
傳記隋文帝以沙門彦琮為翻經館學士後始命僧以<lb/>
事<hi>事物紀原</hi>
　　　僧贈諡<lb/>
史興善寺胡僧不空卒贈開府儀同三司司空諡曰大<lb/>
<pb n="KR3k0025_WYG_085-18a"/>
辨正廣智不空三藏和尚<hi>通鑑唐太宗大歴十年</hi>
傳記後魏太祖時僧法果卒贈老夀將軍諡趙胡靈公<lb/>
此僧賜諡之始也<hi>事物紀原</hi>
　　　僧賜紫<lb/>
史大唐三年僧惠崇賜紫袈裟<hi>代宗實録</hi>
傳記僧史略曰則天朝僧法朗等賜紫袈裟僧之賜紫<lb/>
自天后始<hi>事物紀原</hi>
集愛僧不愛紫衣僧<hi>鄭谷詩</hi>
<pb n="KR3k0025_WYG_085-18b"/>
　　　論法<lb/>
集大千入毫髪<hi>李太白</hi>説十善法為小乘説四諦法為中<lb/>
乘説十二因縁法為大乘<hi>白居易與清法師書</hi>未悟病時須去病<lb/>
已知空後莫依空<hi>白</hi>戒生定定生慧慧生八萬四千法<lb/>
門<hi>同上</hi>百千聞法咸蒙離垢億萬同㑹俱證無生<hi>李華</hi>浮圗<lb/>
之教貴空空生普普生慈不求報施之謂空不擇善惡<lb/>
之謂普不遂困窮之謂慈<hi>劉賓客</hi>其道以無為為有以空<lb/>
洞為實以廣大不蕩為歸<hi>柳文</hi>性海吾鄉也法界吾宇也<lb/>
<pb n="KR3k0025_WYG_085-19a"/>
戒為之墉惠為之戸以守則固以居則安　動無不虛<lb/>
靜無不為生而未始來殁而未始徃也<hi>同上</hi>度門之教根<lb/>
於空寂因修以取證階有以及無不踐精深之習而悟<lb/>
虛無之理者未之有也<hi>權載之文</hi>桑門之患有二焉未得之<lb/>
患為外見所雜既得之患為内見所縳　十二因縁之<lb/>
中生死循環憂悲藴聚非大聖以利刃斷之慈航濟之<lb/>
則淪胥顚没之不給矣<hi>同上</hi>積苦為海舉足見溺積邪為<lb/>
山舉足見礙<hi>文粹</hi>
<pb n="KR3k0025_WYG_085-19b"/>
本朝震雷霆之法皷聾俗知驚整日月之慈燈幽途識<lb/>
曉<hi>類要</hi>笑謂西來意雖空亦不空<hi>臨川文</hi>萬事都從刼火燒<lb/>
<hi>同上</hi>童子畫沙已具佛智維摩無語猶步二門<hi>東坡</hi>若造法<lb/>
界本造於心則雖凡夫皆具此理外道壊法如刀截空<lb/>
壊者既妄護者亦空　論道無大小雖至於大菩薩其<lb/>
視如來猶若水淵然及其以無所故而得則承蜩意鉤<lb/>
毁瓦畫墁未有不與如來同者也　爾以捨來我以慈<lb/>
受各獲其心寶訓誰有　室空無有獨設一榻空毗邪<lb/>
<pb n="KR3k0025_WYG_085-20a"/>
城奔走竭蹙二士共談心説妙法彈指千掲了無所説<lb/>
有言皆幻無起不滅問我何為鏤氷雕雪　佛以一口<lb/>
而説千法千佛千口則為幾説我法不然非千非一如<lb/>
百千燈共炤一室各雖徧滿不相壊雜　世人視身如<lb/>
金玉不旋踵為糞土至人反是予以是知一切法以愛<lb/>
故常壊以捨故常在　學者以成佛為難乎累土畫沙<lb/>
童子戯也皆足以成佛以為易乎受記得道如菩薩大<lb/>
弟子皆不任問疾是義安在方其迷亂顚倒流浪苦海<lb/>
<pb n="KR3k0025_WYG_085-20b"/>
之中一念正眞萬法皆具及其厪苦為山九仞之後毫<lb/>
釐差失千刼不復　竹中一滴曹溪水漲起西江十八<lb/>
灘　未能轉千佛　有主還須更有賓不如無鏡自無<lb/>
塵<hi>並同上</hi>
　　　論經<lb/>
傳記經卷雖小佛口所説<hi>續高僧説</hi>
集具葉傳金口<hi>駱賓王</hi>以正義度無邊以圎教垂無窮莫<lb/>
尊於妙法蓮花經凡六萬九千五百言證無生忍造不<lb/>
<pb n="KR3k0025_WYG_085-21a"/>
二門住不可思議觧脫莫極於維摩詰經凡二萬七千<lb/>
九十二言攝四生九類入無餘湼槃實無得度者莫先<lb/>
於金剛般若波羅宻經凡五千二百八十七言壊罪集<lb/>
福凈一切惡者莫急於佛頂尊勝陀羅尼經凡三千二<lb/>
十言應念順願生極樂土莫疾於阿彌陀經凡一千八<lb/>
百言用正見觀眞相莫出於觀音普賢菩薩行法經凡<lb/>
六千九百九十言詮自性本覺莫便於實相法宻經凡<lb/>
三千一百五十言空法塵依佛智莫過於般若波羅宻<lb/>
<pb n="KR3k0025_WYG_085-21b"/>
多心經凡二百五十八言是八種經共十二部合一十<lb/>
一萬六千八百五十七言三乘之要指萬佛之秘藏盡<lb/>
矣佛湼槃後世界空虛惟是經與衆生俱設有人書貝<lb/>
葉上藏檀龕中非堅非久如蠟印空假使人刺血為墨<lb/>
剥膚為紙即滅如筆畫水畫水不若文石印蠟不若字<lb/>
金其功不朽其義甚深故吾謂石經功德契如來付嘱<lb/>
之心<hi>白傅集</hi>法之至莫尚乎般若經之大莫極乎湼槃<hi>柳文</hi>
本朝釋迦以文教其譯於中國必託於儒之能言者然<lb/>
<pb n="KR3k0025_WYG_085-22a"/>
後傳逺故大乘諸經至楞嚴則委曲精盡勝好獨出者<lb/>
以房融筆授故也<hi>坡詩</hi>
　　　僧寺<lb/>
史後趙石勒奉佛國人爭造寺廟<hi>通鑑</hi>時佛教盛於洛<lb/>
陽中國沙門之自外域來者三千餘人魏主别為之立<lb/>
永明寺千餘間以處之北及延昌州郡共有一萬三千<lb/>
餘寺<hi>梁武帝天監八年</hi>魏世宗作瑶光寺胡太后又作永寧寺<lb/>
皆在宮側又作石窟寺於伊闕口皆極土木之美而永<lb/>
<pb n="KR3k0025_WYG_085-22b"/>
寧尤盛佛殿南門如端門僧房千間珠玉錦繡駭人心<lb/>
目自佛法入中國塔廟之盛未之有也<hi>天監十五年</hi>元魏自<lb/>
正光以後寺有三萬餘區<hi>梁高祖</hi>魚朝㤙奏以所賜莊為<lb/>
章敬寺以資章敬太后冥福<hi>唐代宗天歴二年</hi>吐突承瓘領功<lb/>
德使盛修安國寺奏立聖德碑<hi>唐憲宗元和三年</hi>王智興以上<lb/>
生日請於泗州置戒壇度僧尼以資福<hi>唐穆宗長慶二年</hi>祠部<lb/>
奏括天下寺四萬六百蘭若四萬僧尼二十六萬五百<lb/>
上惡僧尼耗蠧天下欲去之道士趙國眞等復勸之乃<lb/>
<pb n="KR3k0025_WYG_085-23a"/>
先毁山野蘭若至是敕上都東都兩街各留二寺每寺<lb/>
留僧三十餘人僧及尼大乘穆護祅僧皆勒歸俗僧尼<lb/>
二十六萬五百人<hi>唐武宗紀</hi>武宗毁招提蘭若四萬<hi>唐食貨志</hi>勅<lb/>
於兩街四寺各置戒壇度人三七日<hi>唐懿宗咸通三年</hi>勅天下<lb/>
寺院非勅額者悉廢之是嵗天下寺院存者二千六百<lb/>
九十四廢者三萬三百六十三<hi>周世宗顯德三年</hi>
傳記尚書御史所止皆曰寺故後代道場及寺宇皆取<lb/>
其稱焉<hi>應劭風俗通</hi>舍黧國有維摩故宅顯慶中王𤣥䇿以<lb/>
<pb n="KR3k0025_WYG_085-23b"/>
笏量基止有十笏故號方丈室<hi>唐高僧傳</hi>漢明帝於東都門<lb/>
外立精舍以處攝歴騰竺法蘭即白馬寺也騰始自西<lb/>
域以白馬䭾經來初止鴻臚寺遂取寺名剏置白馬寺<lb/>
即僧寺之始也<hi>事物紀原</hi>東晉何充始捨宅安尼之起也<hi>同上</hi>
集崇基表刹立禪誦之堂焉<hi>選寺碑</hi>法皷琅以振響衆香<lb/>
馥以揚煙<hi>天台賦</hi>傍見精舍開長廊飯僧畢<hi>孟浩然</hi>野寺垂<lb/>
楊裏<hi>杜詩</hi>野寺殘僧少　上方重閣晩百里見秋毫　野<lb/>
寺江天豁　杜林蘭若秋風晩　更宿招提境　金刹<lb/>
<pb n="KR3k0025_WYG_085-24a"/>
青楓外<hi>同上</hi>窕窈青蓮宇<hi>元微之</hi>寺之殿臺與城之樓交錯<lb/>
相輝綉于碧霄望之如崑閬間物<hi>劉賓客</hi>躋閣謁金像攀<lb/>
雲叩禪扄<hi>韋應物</hi>岧嶢青蓮界<hi>同上</hi>片雲生半壁萬壑遍千<lb/>
鐘<hi>劉長卿</hi>禪房空掩白雲中<hi>同上</hi>發地結青茅團圎抱空白<lb/>
山花落幽户中有忘機客<hi>柳詩</hi>南岳長老代宗名其居曰<lb/>
般舟道塲<hi>同上</hi>招提精舍梵宮祗園凈土並寺名<hi>白帖</hi>松日<lb/>
明金像苔龕響木魚<hi>司空圖</hi>林是㫋檀更無雜樹花惟薝<lb/>
蔔不嗅餘香<hi>王建</hi>僧居隨處好<hi>温飛/卿</hi>郭裏雲山全占寺<hi>方雄</hi>
<pb n="KR3k0025_WYG_085-24b"/>
<hi>飛</hi>何如一衲塵埃外日日香煙夜夜燈<hi>羅隠</hi>八功德水波<lb/>
動青蓮之池七寶香花光映黄金之地<hi>唐文粹</hi>蓮花天晝<lb/>
浮雲卷貝葉宮春好月停<hi>僧皎然詩</hi>
本朝青松行盡到山門亂峰深處開方丈已能宴坐老<lb/>
山中何用聲名傳海上<hi>歐公詩</hi>踈鐘挾谷響悲梵入樵歌<lb/>
<hi>臨川</hi>滿院秋光濃欲滴老僧倚杖青松側只怪高聲喚不<lb/>
譍嗔人踏破蒼苔色<hi>㑹要僧寶磨詩又見坡詩注</hi>武宗㑹昌五年八<lb/>
月毁招提蘭若四萬餘區<hi>㑹要</hi>元和二年薛平奏諸請賜<lb/>
<pb n="KR3k0025_WYG_085-25a"/>
中條山蘭若額為大和寺葢官賜額者為寺私造者為<lb/>
招提蘭若杜牧杭州南亭記所謂去其山臺野色四萬<lb/>
所是也<hi>温公通鑑考要</hi>夜凉疑有雨院靜似無僧<hi>坡詩</hi>精廬髣髴<lb/>
類天宮<hi>欒城詩</hi>
　　　相貌<lb/>
集老鶴無衰貎<hi>劉長卿</hi>伏犀挿腦高頰顴<hi>韓退之</hi>晢晢肌骨<lb/>
松寒玉清<hi>歐陽行周</hi>千燈智慧心片玉清羸顔<hi>同上</hi>道成神氣<lb/>
閒<hi>劉賓客</hi>靄然之和登於眉宇得其道者不待言説<hi>權載之</hi>
<pb n="KR3k0025_WYG_085-25b"/>
生有異表㓜無兒戲嶷如山立湛如川停舌廣長以覆<lb/>
準足文理而成字<hi>權載之</hi>山貎自高古<hi>杜牧之</hi>
　　　戒臘<lb/>
集臘數等松椿<hi>賈浪仙</hi>山僧獨在山中老惟有寒松見少<lb/>
年<hi>劉長卿</hi>
　　　披剃<lb/>
史吳夷狄之國祝髪<hi>穀梁范甯曰祝斷也</hi>後趙石虎奉佛國人削<lb/>
髪出家<hi>通鑑</hi>魏主親為沙門師賢等下髪以師賢為道人<lb/>
<pb n="KR3k0025_WYG_085-26a"/>
統<hi>宋文帝紀</hi>祝髪事浮屠<hi>唐書</hi>
傳記投簮落髪委命受業<hi>廬山記</hi>
集行行入幽荒甌駱從祝髪<hi>選景陽雜詩</hi>慕道尊壊削之儀<lb/>
<hi>劉賓客</hi>西晉已上不許中國削髪石苻亂華乃弛厥禁<hi>事物</hi>
<hi>紀原</hi>
本朝覆以慚愧之衣落其煩惱之髪<hi>見類要</hi>
　　　住持<lb/>
集緇徒擁膝迦<hi>孟浩然</hi>居室方丈名聞大千<hi>劉賓客</hi>方丈了<lb/>
<pb n="KR3k0025_WYG_085-26b"/>
無塵<hi>元微之</hi>涖法㑹主僧盟<hi>白傅集</hi>
本朝領䄂萬僧<hi>坡詩</hi>
　　　結夏<lb/>
傳記夏時長養之節恐傷折草木踐履生蟲故九十日<lb/>
安居念道<hi>荆楚歲時記</hi>四月十五日乃法王禁足之晨釋子<lb/>
䕶生之日僧尼結夏又謂之結制解夏又謂之解制<hi>同上</hi>
本朝休夏巾鉼誰與共<hi>欒城集</hi>
　　　浮屠<lb/>
<pb n="KR3k0025_WYG_085-27a"/>
史魏作永寧寺有金像高丈八尺者一如中人者十玉<lb/>
像二為九層浮圖掘地築臺下及黄泉浮圗高九十丈<lb/>
上刹復高十丈每夜靜鈴鐸聲聞十里<hi>通鑑梁武帝天監十五年</hi>同<lb/>
泰寺浮屠災上曰此魔也冝廣為法事遂起十二層浮<lb/>
屠<hi>同上中大同元年</hi>
集半雲躋寶塔時望盡京華坐覺諸天近空香逐落花<lb/>
<hi>孟浩然</hi>無憂王之建塔天輒雨花<hi>法苑珠林</hi>
本朝魏明帝時於道東造周閭百舍名為官浮屠精舍<lb/>
<pb n="KR3k0025_WYG_085-27b"/>
<hi>見類要</hi>高僧傳曰康僧㑹赤烏十年至建鄴孫權使求舍<lb/>
利旣得之即為造塔晉帝過江更修飾之此葢中國造<lb/>
塔之始也<hi>事物紀原</hi>洛下齊城丹陽㑹稽並有阿育王塔<hi>類要</hi>
佛滅後鐵輪王一旦夜役鬼神造八萬四千塔<hi>合檢</hi>
　　　齋供<lb/>
史楚王英奉黄縑白紈贖罪詔還贖以助伊蒲塞桑門<lb/>
之盛饌<hi>通鑑東漢明帝紀</hi>竟陵王子良篤好釋氏招致名僧講<lb/>
論佛法親為衆僧賦食行水<hi>齊武永明二年</hi>高力士作寶夀寺<lb/>
<pb n="KR3k0025_WYG_085-28a"/>
鐘成作齋以慶之<hi>唐𤣥宗天寶七載</hi>李太后在封禪寺曰吾嘗<lb/>
於此飯僧數萬<hi>五代晉少帝開運三年</hi>
集眞味推飴露衆香惟<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭<hi>文苑英華蔡希寂詩</hi>
　　　師弟子<lb/>
傳記寶林曰佛未湼槃時告迦葉曰吾清淨法眼以付<lb/>
汝<hi>寶林語録</hi>衣法相傳以為符印曹溪已後不聞此事<hi>圭峯禪注</hi>
沙門釋道安立寺於太行𢎞賛佛法惠逺徃歸之<hi>廬山記杜</hi>
<hi>注逺法師傳</hi>逹摩謂門人道育得吾骨慧可得吾髓<hi>傳燈録</hi>
<pb n="KR3k0025_WYG_085-28b"/>
集解䯻傳珠䄂衣授寶<hi>梁陸倕天光寺碑</hi>佛法津梁俟子而入<lb/>
厥徒烝烝維大教是膺維憲言是徵漙博恢𢎞如川之<lb/>
増如雲之興如嶽之不崩終古其承之<hi>柳文</hi>以心傳心天<lb/>
地不知<hi>唐蔣防文</hi>學徒百人如水歸海由其門而為天人師<lb/>
者皆脈分焉<hi>劉賓客</hi>
　　　雲遊<lb/>
傳記沙門衣鉢隨身譬如飛鳥<hi>長阿含經</hi>
集擁錫來遊<hi>選寺碑</hi>釋子彌天秀獨漢南來<hi>駱賓王</hi>其來也<lb/>
<pb n="KR3k0025_WYG_085-29a"/>
雲凝其去也風休<hi>韓文送令縱</hi>振錫如飛白玉輕<hi>劉賓客</hi>虛舟<lb/>
不繫物觀化遊江濱　杖錫閒來徃無心到處禪<hi>並同上</hi>
誰識徃來意孤雲長自閒<hi>劉長卿</hi>振錫而徃其心浩然<hi>權載</hi>
<hi>之</hi>逺鶴無前侶孤雲寄太虛<hi>錢起</hi>縱雲孤鶴無留滯定恐<lb/>
煙霞不放囘<hi>方雄飛</hi>去住如雲鶴飄然不可留<hi>同上</hi>閒雲與<lb/>
孤鶴何天不可飛<hi>僧貫休</hi>九天飛錫四海浮盃<hi>王文席常住囘記</hi>
　　　縁化捨施<lb/>
史太后欲造大像使天下僧尼日出一錢以助其功<hi>通鑑</hi>
<pb n="KR3k0025_WYG_085-29b"/>
<hi>武后</hi>
傳記度一人出家勝起寶塔至於梵天<hi>唐𢎞明功德經</hi>為一切<lb/>
人之檀越<hi>經律</hi>
集一毛之施<hi>白律</hi>勝因化愚慧刀攝慳<hi>劉賓客</hi>不住聲香味<lb/>
觸法布施故其福德若東南西北四維上下不可思量<lb/>
矣<hi>張珪諌表</hi>
本朝尋山百衲敝過海一盃輕<hi>法照送無著師</hi>
　　　修造<lb/>
<pb n="KR3k0025_WYG_085-30a"/>
集清淮無波平如席欄柱傾扶半天赤火燒轉掃地平<lb/>
空突兀便髙三百尺影沉潭裏龍驚遁當晝無雲跨虛碧<lb/>
<hi>韓詩</hi>構樓架閣切星漢<hi>同/上</hi>伐木輦土<hi>柳文</hi>披山伐木崇構法<lb/>
宇則地得其勝　作精室不命而獻力不忻而薦貨<hi>並同</hi>
<hi>上</hi>
本朝曽遭刼滅壊今遇勝縁脩<hi>臨川</hi>閻浮提國中悉皆歡<lb/>
喜兠率陁天上如是粧嚴<hi>石敏若文</hi>
　　　與士夫交遊<lb/>
<pb n="KR3k0025_WYG_085-30b"/>
史沙門支遁于時風流勝貴莫不崇敬以為造微之功<lb/>
足參諸正始而遁常重超以為一時之雋甚相知賞<hi>晉郄</hi>
<hi>超傳</hi>支遁與名士孫綽李光許詢等築室東土與王羲之<lb/>
同志宴集於㑹稽山蘭亭<hi>晉書</hi>白居易致仕與香山僧如<lb/>
滿結香火社每肩輿徃來白衣自稱香山居士<hi>唐書</hi>
傳記晉惠逺見廬峯清淨足以息心始住龍泉精舍刺<lb/>
史桓伊乃為逺於山東立房殿即東林也絶塵清俗之<lb/>
賓並不期而至彭城劉遺民豫章雷次宗鴈門周續之<lb/>
<pb n="KR3k0025_WYG_085-31a"/>
新蔡畢穎之南陽宗炳等凡百有二十三人並棄世遺<lb/>
榮依逺遊止<hi>高僧傳</hi>支遁在白馬寺與劉桑之等談莊子<lb/>
逍遥羣儒舊學莫不嘆伏<hi>高僧傳</hi>竺道生入廬山七年後<lb/>
止青園寺王𢎞范泰顔延之並挹敬風猷從之<hi>高僧傳</hi>逺<lb/>
法師送客過虎溪虎輒鳴號昔陶兀亮居栗里山南陸<lb/>
修靜亦有道之士逺師嘗送此二人與語道合不覺過<lb/>
之因相與大笑今世傳三笑圗<hi>廬山記</hi>謝靈運求入淨社<lb/>
師以心雜止之范甯在豫章師請入社范不能從<hi>廬山記社</hi>
<pb n="KR3k0025_WYG_085-31b"/>
<hi>主逺法師</hi>逺師結白蓮社以書招陶淵明陶曰弟子惟嗜酒<lb/>
若許飲即徃矣逺許之遂造焉因勉令入社陶攅眉而<lb/>
去<hi>廬阜雜記</hi>劉遺民慕逺公名德欲白首同社<hi>廬山記十八賢傳</hi>雷<lb/>
次宗立館東林僧房之東與逺公同社　宗炳入廬山<lb/>
築室與逺同社<hi>並同上</hi>
集潮州有老僧號大顚頗聰明識道理實能外形骸以<lb/>
理自勝不為事物侵亂自以為難得因與徃來及祭神<lb/>
至海上遂造其廬及來袁州留衣服為别<hi>韓文</hi>文暢喜為<lb/>
<pb n="KR3k0025_WYG_085-32a"/>
文章其周遊天下凡有行必請於縉紳先生以求詠歌<lb/>
其所志<hi>韓文送文暢序</hi>昔者桑門上首好與賢士大夫遊晉宋<lb/>
以來有道林道安逺法師休上人其所與遊則謝安石<lb/>
王逸少習鑿齒謝靈運鮑照之徒<hi>柳文</hi>藩維大臣文武豪<lb/>
士令縱未始不褰衣負業徃造其門下<hi>韓文</hi>他時若冩蘭<lb/>
亭㑹莫畫高僧支道林<hi>柳宗元作徹上人詩</hi>
本朝白公在廬山與奏滿朗晦四禪師追逺宗雷之迹<lb/>
為人外之處<hi>類要</hi>支遁與謝公為山水之遊竺法師與王<lb/>
<pb n="KR3k0025_WYG_085-32b"/>
文度為死生之約<hi>同上</hi>王羲之在㑹稽聞支遁名未之信<lb/>
後遁還剡王詣遁觀其風力謂遁曰逍遥可得聞乎遁<lb/>
乃作數千言王遂披襟解帶留連不能已乃請住靈喜<lb/>
寺意存相近<hi>同上</hi>浮圗秘演與吾友石曼卿交最久亦能<lb/>
遺外世俗以節相交二人歡然無所間曼卿隠於酒秘<lb/>
演隠於浮屠皆竒男子也然喜為歌詩以自悟一時顯<lb/>
士皆願從其遊<hi>歐公秘演詩集</hi>惟儼學於佛而通儒術非賢士<lb/>
不妄交嘗曰吾不妄交人故能得天下士以此一時賢<lb/>
<pb n="KR3k0025_WYG_085-33a"/>
士多從其遊<hi>歐公惟儼文集序</hi>辨才老師退居龍井不復出入<lb/>
軾徃見之常出至風篁嶺左右驚曰逺公復過虎溪矣<lb/>
辨才笑曰杜子美不云乎與子成二老徃來亦風流<hi>東坡</hi>
<hi>辨才老師詩前序</hi>佛者惠厪從歐陽公遊三十餘年公常稱之<lb/>
為聦明才智有學問者尤長於詩<hi>東坡厪上人詩集序</hi>
　　　為士大夫崇敬<lb/>
史沙門支遁于時風流勝貴莫不崇敬以為造微之功<lb/>
足參諸正始<hi>晉郄超傳</hi>
<pb n="KR3k0025_WYG_085-33b"/>
傳記昔謝靈運恃才傲物少所推重一見逺公肅然心<lb/>
服及寺觀翻涅槃經因鑿為臺植白蓮池中名其臺曰<lb/>
翻經臺因號白蓮社<hi>廬山記</hi>慧逺法師碑謝靈運撰張野<lb/>
序<hi>同上</hi>姚興欽風德遠愈施桓𤣥震主不覺致恭<hi>同前社主</hi>
<hi>逺法師傳</hi>逺公卒張野為序稱門人<hi>廬山記</hi>
集歸到雙林親慧逺<hi>唐裴休詩</hi>嘗為逺公傳永懐塵外蹤<hi>孟浩</hi>
<hi>然詩</hi>
　　　詩僧<lb/>
<pb n="KR3k0025_WYG_085-34a"/>
傳記僧晝字皎然工律詩嘗謁韋蘇州恐體不合乃於<lb/>
舟中作古體數十篇為贄韋公不稱賞明日冩舊製獻<lb/>
之韋大嗟嘆<hi>唐因話録</hi>
集人言澄觀乃詩豪一座競吟詩句新<hi>韓詩</hi>戰詩無與敵浩<lb/>
汗横戈鋋<hi>韓詩送靈師</hi>令縱釋氏之秀者又善為文藩維大<lb/>
臣文武豪士有尊行美德建功樹業令縱從而為之歌<lb/>
頌<hi>送令縱</hi>無本於為文身大不及膽<hi>送無本</hi>文暢喜為文章<lb/>
其周遊天下凡有行必請於縉紳先生以求詠歌其所<lb/>
<pb n="KR3k0025_WYG_085-34b"/>
志解其裝得所叙詩累百餘篇非至篤好其何能致多<lb/>
如是耶<hi>送文暢序</hi>多生修律業外學得詩名<hi>張文昌</hi>詩思竹間<lb/>
得道心松下生<lb/>
本朝浮屠秘演喜為歌詩以自娛石曼卿尤稱秘演之<lb/>
作以為雄健有詩人之意<hi>歐公秘演詩集序</hi>惟儼雖學于佛而<lb/>
通儒術喜為辭章<hi>惟儼集序</hi>　閒中用意歸詩筆<hi>臨川</hi>佛者惠<lb/>
厪從歐陽公游三十餘年公嘗稱之為聦明才智有學<lb/>
問者尤長於詩<hi>東坡厪上人詩集序</hi>清言氷玉質壊衲山水紋<hi>後山</hi>
<pb n="KR3k0025_WYG_085-35a"/>
　　　圓寂<lb/>
史佛圗澄卒𦵏後郭門吏報石季龍云見師攜一履西<lb/>
去季龍掲其墓唯見一履與一石<hi>趙録</hi>
集識滅形全異凡死<hi>劉賓客</hi>燈續生前火爐添没後香<hi>錢起</hi>
冩留行道影焚却坐禪身塔院關松雪經房鎖隙塵<hi>賈浪</hi>
<hi>仙</hi>寶山枯龍移水涸<hi>呂温彌/阿寺碑</hi>殘經窓下依然在<hi>劉文房</hi>寂<lb/>
寂靈塔滔滔逝川恒沙刼壊智月常圎<hi>李華碑</hi>宴坐示寂<lb/>
<hi>同上</hi>化縁既周跌坐報盡<hi>王僧/碑</hi>飛鳥無跡去雷罷震<hi>獨孤及律</hi>
<pb n="KR3k0025_WYG_085-35b"/>
<hi>師銘</hi>千載空雲去<hi>唐文粹</hi>烈烈英風横飛西土　兩楹夢奠<lb/>
雙樹變色<hi>同上</hi>海山不是吾歸處歸即應歸兠率天<hi>白居易詩</hi>
<hi>見太平廣記</hi>
本朝佛圗澄欲使人辭石虎曰燄幻之軀化期已及<hi>見類</hi>
<hi>要</hi>昔本無生今亦無滅<hi>東坡集</hi>隠如寒月堕清晝空有孤<lb/>
光留故躔　瑩然牟尼歸眞于土　霜顱隠白毫鎖骨<lb/>
埋青玉皆云似達摩隻履還天竺<hi>同上</hi>後魏二十八祖達<lb/>
摩端居而逝葬熊耳山起塔於定林寺後三嵗魏宋雲<lb/>
<pb n="KR3k0025_WYG_085-36a"/>
奉使西域廻遇師于葱嶺見手攜隻履翩翩獨遊雲問<lb/>
師曰西天去又謂雲曰汝王已厭世雲聞之芒然别師東<lb/>
還暨復命即明帝已登遐矣迨孝莊即位雲具奏其事<lb/>
帝令啟壙惟空棺一隻革履存焉舉朝為之驚嘆奉詔<lb/>
取遺履於少林寺供養<hi>景德傳燈録</hi>
　　　茶毗<lb/>
集薪盡火滅歸眞息煆<hi>梁簡文帝文</hi>身壊口不壊舌根如紅<lb/>
蓮<hi>白侍郎</hi>焚却坐禪身<hi>買浪仙</hi>
<pb n="KR3k0025_WYG_085-36b"/>
本朝玉骨隨薪盡空留一分香<hi>臨川</hi>今年復扣門空房但<lb/>
颼飀云已滅無餘薪盡火不留<hi>東坡</hi>
　　　祭挽<lb/>
集緇素墜心棟梁落構<hi>李邕碑</hi>紹釋風於西域廻佛日於<lb/>
東維<hi>李白祭睿和尚</hi>師之度世以定以慧為醫藥師救療一切<lb/>
<hi>白傅集</hi>福智夀臈天下一人靈芝無根霜竹有筠師身是<lb/>
假師心是眞<hi>白傅集</hi>
本朝欲向横堂一揮淚翻思月落不離天<hi>何正平</hi>
<pb n="KR3k0025_WYG_085-37a"/>
　　　尼<lb/>
史太宗崩武氏隨衆感業寺為尼<hi>通鑑唐髙宗永徽五年</hi>勅禁私度<lb/>
僧尼是歲天下尼一萬八千七百五十六<hi>後周世宗顯德二年</hi>
傳記僧史略曰漢明帝既聽劉峻出家又聽洛陽婦女<lb/>
阿潘等出家此葢中國尼之始也<hi>事物紀原</hi>
集大明和尚卒弟子尼無染命僧靈嶼為行狀凡塟大<lb/>
浮圖未嘗有比丘尼主碑事今無染實來涕涙以求無<lb/>
染韋氏女世顯貴<hi>柳文</hi>郭代公愛姫薛氏㓜嘗為尼白居<lb/>
<pb n="KR3k0025_WYG_085-37b"/>
易詩曰頭青眉眼細十四女沙彌步慵行道困起晩誦<lb/>
經遲應是仙人子<hi>小名仙人子</hi>花官未嫁時<hi>長慶集</hi>生來未掃<lb/>
眉身輕禮拜穏心慢記經遲<hi>王建集</hi>女釋者<hi>柳文起廢荅</hi>東晉<lb/>
何充始捨宅安尼此葢尼寺之起也<hi>事物紀原</hi>
本朝盡出花鈿散寶津雲鬟齊剪向殘春　貝葉乍翻<lb/>
疑軸錦𣑽音初學誤梁塵從兹艷質成空後湘浦都無<lb/>
解佩人<hi>詩話</hi>
　記纂淵海卷八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷八十六</head>
    <p>
<pb n="KR3k0025_WYG_086-1a"/>
欽定四庫全書<lb/>
　記纂淵海卷八十六　　　宋　潘自牧　撰<lb/>
　　仙道部<lb/>
　　　神仙<lb/>
子藐姑射之山有神人居焉肌膚若氷雪綽約若處子<lb/>
不食五榖吸風飲露乗風氣御飛龍而遊乎四海之外<lb/>
<hi>莊子</hi>至人大澤焚而不能熱河漢沍而不能寒疾雷破山<lb/>
狂風振海而不能驚<hi>同上</hi>至人倚不㧞之柱行不關之塗<lb/>
<pb n="KR3k0025_WYG_086-1b"/>
禀不竭之府學不死之師<hi>淮南子</hi>公孫卿言仙人好樓居<lb/>
上作蜚亷桂館益夀延夀館<hi>通鑑</hi>薊子訓與一老翁摩挲<lb/>
銅人語曰適見鑄此已五百嵗矣<hi>後漢薊子訓傳</hi>
傳記食氣者神明而夀不食者不死而神<hi>大戴禮易本命篇</hi>黄<lb/>
初平丹谿人十五家使牧羊有道士見其良謹便將至<lb/>
金華山石室中四十餘年不復念家其兄初起索之不<lb/>
得見後在市有道士善卜乃就占之道士曰金華山中<lb/>
有牧兒是卿弟非耶初起即随道士尋見兄弟悲喜問<lb/>
<pb n="KR3k0025_WYG_086-2a"/>
羊何在初平曰近在東初起徃視了不見羊但見白石<lb/>
無數還曰無羊初平曰羊在耳但兄自不見便乃俱徃<lb/>
初平言叱叱羊起初是白石皆起成羊數萬頭曰我弟<lb/>
得神通如此吾可學否初平曰唯好道便得初起便棄<lb/>
妻兒留就初平共服松脂伏苓至千日能坐能立在日<lb/>
中無影有童子之色後還鄉諸親死亡畧盡乃去以方<lb/>
教授南伯逢易姓為赤初起改為魯班初平改為赤松<lb/>
子其後傳服此藥得仙者數十人<hi>神仙傳</hi>王喬有三同姓<lb/>
<pb n="KR3k0025_WYG_086-2b"/>
名有王子晋王喬有葉令王喬令食肉芝王喬乃蜀中<lb/>
神仙也<hi>王氏神仙傳</hi>男之髙仙曰真人女曰元君<hi>太平廣記</hi>蓬萊<lb/>
弱水三十萬里非飛仙莫到<hi>續仙傳</hi>河東須曼都好道出<lb/>
家三年而反曰去時有數仙人將上天籬有數里而止<lb/>
月之旁甚寒悽愴<hi>論衡</hi>羿請不死之藥於西王母其妻嫦<lb/>
娥竊而食之奔入月宮託身於月是為蟾蜍<hi>王充論衡</hi>江妃<lb/>
二女皆麗服華裝佩兩明珠逰於江漢之湄逢鄭交甫<lb/>
交甫不知其神也遂下與言曰願請子之佩二女觧佩<lb/>
<pb n="KR3k0025_WYG_086-3a"/>
以與交甫受而懐之趨去數十歩視而懐空無佩顧二<lb/>
女忽然不見<hi>列仙傳</hi>毛女字玉姜形體生毛秦始皇宫人<lb/>
也秦亡入山道士教食松葉遂不飢寒在華隂山中<hi>列仙</hi>
<hi>傳</hi>西王母者金王母也厥姓緱氏女子之登仙得道者<lb/>
咸𨽻焉<hi>集仙録</hi>萼緑華者女仙也上下青衣顔色艷整<hi>真誥</hi>
魯妙典女道士生而好道入九嶷山仙去<hi>三洞珠囊</hi>謝自然<lb/>
女道士入洞庭山無疾而化有雲鶴之瑞仙去<hi>同上</hi>女几<lb/>
者陳市上酒婦也随仙人居女几山<hi>女仙録</hi>麻姑與王方<lb/>
<pb n="KR3k0025_WYG_086-3b"/>
平降於蔡經家麻姑是好女年十八九許於頂上作髻餘<lb/>
髮垂之至腰手似鳥爪<hi>神仙傳</hi>
集飄飄戲九垓<hi>選逰仙詩</hi>冠霞登綵閣解玉飲椒庭<hi>樂府升天行文選</hi>神<lb/>
仙排雲出<hi>神仙詩</hi>風餐委松栢雲卧恣天行<hi>升天行</hi>飲清岑之玉<lb/>
醴兮餐沆瀣以為糧<hi>張衡思𤣥賦</hi>遺世翫道絶粒茹芝<hi>孫綽天台賦</hi>王<lb/>
喬控鶴以冲天應真飛錫以躡虛尋不死之福庭<hi>同上</hi>聞至人<lb/>
之休風齊天地於一指<hi>秋興賦</hi>嘘吸冲和吐故納新蟬蜕龍變<lb/>
棄俗登仙<hi>東方朔贊</hi>至人無已先天地而御六氣列仙神化隘宇<lb/>
<pb n="KR3k0025_WYG_086-4a"/>
宙而遺萬物<hi>岑文夲</hi>有時驅猛虎虚室使仙童<hi>杜詩</hi>雲卧逰<lb/>
八極玉顔已千霜<hi>李白</hi>朝餐雲母散夜吸沆瀣精<hi>白侍郎</hi>仙<lb/>
翁已得道混跡尋巖泉肌膚氷雪瑩衣服雲霞鮮紺髪<lb/>
絲並緻韶容花共妍方瞳㸃𤣥漆髙歩凌飛煙幾見桑<lb/>
海變莫知龜鶴年所憇九清外所逰五岳巔軒昊舊為<lb/>
侣松喬難比肩浩蕩八溟濶志泰心超然形骸既無束<lb/>
得䘮亦都捐豈識椿菌異那知鵬鷃懸<hi>白傅集</hi>呉葛仙翁<lb/>
歩行水上衣履不濕<hi>白帖</hi>綿日月而不老配日月而長存<lb/>
<pb n="KR3k0025_WYG_086-4b"/>
<hi>同上</hi>如煙非煙不知處<hi>韋應物集</hi>緑鬢縈雲裾曳霧雙節飄颻<lb/>
下仙歩日月分明到世間碧雲何處來時路<hi>同上</hi>中有一<lb/>
人披霓裳誦經山頂餐霞漿朝出青霄禮玉堂夜掃白<lb/>
雲眠石牀<hi>劉長卿</hi>觧形而遺世乗白雲而上賔<hi>唐文粹</hi>不踐<lb/>
名利道始覺塵土腥不味稲梁食始覺神骨清<hi>同上</hi>妾巫<lb/>
山之女也朝為行雲暮為行雨<hi>宋玉賦</hi>上古既無世所未<lb/>
見瓌姿偉態不可勝讃<hi>神女賦</hi>婆娑乎人間<hi>同上</hi>靈姬顧我<lb/>
笑粲然啓玉齒<hi>郭景純逰山詩</hi>聘王母於銀臺<hi>選思𤣥賦</hi>
<pb n="KR3k0025_WYG_086-5a"/>
本朝金鼎銷紅日丹田老紫芝<hi>詩話縂龜</hi>玉宇清風來處逺<lb/>
仙家白日靜中長<hi>歐公詩</hi>衣裳飄颻薄煙霧泊然冲虛𦕈<lb/>
無营<hi>欒城集</hi>至人本無夢夢則亦逰仙真人本無睡睡則<lb/>
浮雲煙<hi>詩話</hi>先生去後應難老乞與貧儒換骨丹<hi>同上</hi>
　　　洞府<lb/>
傳真仙之福庭天地之下府號曰金庭不死之鄉養真<lb/>
之靈境也<hi>仙傳拾遺</hi>王屋山有洞天神仙之府　五臺山道<lb/>
家紫府洞也東峯有離岳大球西峯有麗農瑶室南峯<lb/>
<pb n="KR3k0025_WYG_086-5b"/>
有洞光珠樹北峯有玉洞瓊芝中峯有自明之金環光<lb/>
之璧<hi>並列仙傳</hi>
集雲生梁棟間風出窓戸内<hi>郭景純逰仙詩</hi>山岳神秀𤣥聖逰<lb/>
化靈仙窟宅<hi>孫綽天台賦</hi>洞門無鎖鑰俗客不曽來<hi>韓文</hi>有地<lb/>
在壺中無人知地脉<hi>劉賔客</hi>勝景不易遇入門神頓清<hi>唐文</hi>
<hi>粹</hi>
　　　十洲<hi>并序</hi>
序曰漢武帝既聞王母說八方巨海之中有祖洲瀛洲<lb/>
<pb n="KR3k0025_WYG_086-6a"/>
𤣥洲炎洲長洲元洲流洲生洲鳯麟洲聚窟洲等十洲<lb/>
並是人跡所希絶處又知東方朔非世上人是以延之<lb/>
曲室而親問十洲所在方物之名故書記之方朔云臣<lb/>
甞随師之主履行北至朱陵扶桑之厥渠海冥夜之丘<lb/>
純陽之陵始青之下月宫之間内逰七丘中旋十洲踐<lb/>
赤縣而逰五岳行陂澤而息名山臣自少及今周流六<lb/>
天渉歴八極於是矣未若陵靈之子聽真之官上下九<lb/>
天洞視百方北極鉤陳而并華葢南翔太丹而棲大夏<lb/>
<pb n="KR3k0025_WYG_086-6b"/>
東之通陽之霞西薄寒空之野日月所不逮星漢所不<lb/>
與其上無復物其下無復底臣之所識如此愧不足以<lb/>
酬廣大<lb/>
　　　祖洲<lb/>
祖洲近在東海之中地方五百里去西岸七萬里上有<lb/>
不死之草草形如菰苗長三四尺人死者以草覆之皆<lb/>
當時活研末服之令人長生昔秦始皇苑中多枉死者<lb/>
横道有鳥如烏狀銜此草覆死人面當時起坐而自活也<lb/>
<pb n="KR3k0025_WYG_086-7a"/>
有司聞奏始皇遣使者賫草以問北郭鬼谷先生鬼谷<lb/>
先生云臣聞東海祖洲上有不死之草瓊田内或名為<lb/>
養神芝其葉似菰苗叢生一本可活一人始皇於是慨<lb/>
然曰可採得之否乃使徐福發童男童女各五百人率<lb/>
載樓船等入海尋祖洲遂不返福道士也字君房後亦<lb/>
得道<lb/>
　　　瀛洲<lb/>
瀛洲在東大海中地方四千里大抵對㑹稽郡去西岸<lb/>
<pb n="KR3k0025_WYG_086-7b"/>
七十萬里上生神芝仙草又有髙玉石且千丈出泉如<lb/>
酒味名之為玉醴泉飲之數升輒醉令人長生洲上多<lb/>
仙家風俗似吳中山川如中國也<lb/>
　　　𤣥洲<lb/>
𤣥洲在北海之中戌亥之地地方七千二百里去南岸<lb/>
三十六萬里有𤣥都仙伯真公所治多丘山又有風山<lb/>
多風氣響雷電對天西北門上多大𤣥仙官宫室宫室<lb/>
各異饒金石紫芝又是三天所治之處<lb/>
<pb n="KR3k0025_WYG_086-8a"/>
　　　炎洲<lb/>
炎洲在南海中地方二千里去北岸九萬里上有風生<lb/>
獸似豹青色其大如貍張網取之積薪數車以燒之薪<lb/>
盡而獸不燃灰中而立毛亦不焦斫刺不入打之如皮<lb/>
嚢即以鐵鎚鍛其頭數十下乃死而張口向風湏臾復<lb/>
活以石上菖蒲塞其鼻即死取其腦和黄菊花服之盡<lb/>
十斤得夀五百年又有火林山山中有火光獸大如䑕<lb/>
毛長三四寸或赤或白山可三百里許晦夜常見此山<lb/>
<pb n="KR3k0025_WYG_086-8b"/>
林乃是此獸光照狀如火光相似取其獸毛以緝為布<lb/>
時人號為火光浣布也國人衣服之若有垢汙以水浣<lb/>
之終不潔浄唯以火燒兩食乆振擺之其垢自落潔白<lb/>
如雪亦多仙家居處<lb/>
　　　長洲<lb/>
長洲一名青丘在南海辰已之地地方五千里去岸二<lb/>
十萬里上饒山川又多大樹樹有二千圍者一洲之上<lb/>
專是林木故一名青丘上有仙草靈藥甘液玉英又有<lb/>
<pb n="KR3k0025_WYG_086-9a"/>
風山山常震聲有紫府宫天真仙女逰於此地<lb/>
　　　𤣥洲<lb/>
𤣥洲在北海中地方三千里去南岸十萬里上有五芝<lb/>
𤣥澗澗水如蜜漿飲之長生與天地相畢服五芝亦得<lb/>
長生不死上多仙家<lb/>
　　　流洲<lb/>
流洲在西海中地方三千里去東岸十九萬里上多山<lb/>
川積石名為昆吾冶其石成鐵作劍光明洞照如水晶<lb/>
<pb n="KR3k0025_WYG_086-9b"/>
狀割玉如泥亦多仙家<lb/>
　　　生洲<lb/>
生洲在東海丑寅之間接蓬萊七十萬里地方二千五<lb/>
百里去西岸二十三萬里上有仙家數萬天氣安和芝<lb/>
草常生地無寒暑安飬萬物亦多山川仙草衆芝一洲<lb/>
之水味如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酪至良洲者也<lb/>
　　　鳳麟洲<lb/>
鳳麟洲西海之中地方一千五百里洲四面弱水繞之<lb/>
<pb n="KR3k0025_WYG_086-10a"/>
鴻毛不浮不可越也洲上多鳳麟數萬各各為羣又有<lb/>
山川池澤及神藥百種亦多仙家煮鳳喙及麟角合煎<lb/>
作膠名之為續弦膠或名連金泥此膠能續弓弩已斷<lb/>
之弦連刀劍斷折之金更以膠連續之處使力士掣之<lb/>
他處乃斷所續之際終無所損也天漢三年帝幸北海<lb/>
祠恒山四月西國王使至獻靈膠四兩及吉光毛裘武<lb/>
帝受以付外庫不知膠裘二物之妙用也以為西國雖<lb/>
逺而上貢者不竒稽留使者未遣久之武帝幸華林園<lb/>
<pb n="KR3k0025_WYG_086-10b"/>
射虎而弩弦斷使者從駕又上膠一分使口濡以續弩<lb/>
弦帝驚曰異物也乃使武士數人共對掣引終日不脱<lb/>
如未續時其膠色青如碧玉吉光毛裘黄色葢神馬之<lb/>
類也裘入水數日不濡入火不焦帝於是乃悟厚謝使<lb/>
者而遣去又益思方朔之逺見周穆王時西胡獻昆吾<lb/>
刀及夜光常滿盃刀長一尺盃受三升刀切玉如泥盃<lb/>
是白玉之精光明照夜冥夕出盃於中庭以向天比明<lb/>
而水以滿盃中汁甘而香美斯實靈人之噐秦始皇時<lb/>
<pb n="KR3k0025_WYG_086-11a"/>
西胡獻切玉刀無復常滿盃耳知此膠之所出從鳳麟<lb/>
洲來劍之所出從流洲並是西海中所有也<lb/>
　　　聚窟洲<lb/>
聚窟洲在西海中申未地地方三千里北接崑崙二十<lb/>
六萬里去東岸二十四萬里上多神仙靈官宫第比門<lb/>
不可勝數及有獅子辟邪鑿齒天塵銅頭鐵額之獸洲<lb/>
上有大山有鳥如人象因名之為人鳥山旁多大樹與<lb/>
楓木相類而林芳葉香聞數百里此為返魂樹亦能自<lb/>
<pb n="KR3k0025_WYG_086-11b"/>
作聲如羣牛吼聞之者皆心振神駭伐其木根置於玉<lb/>
釡之中煮取汁更微火煎如黒錫狀令可丸之名曰驚<lb/>
精香或名之為振檀香或名之為人鳥精或名之為却<lb/>
死香一種數名斯靈物也香氣聞數百里死者在地聞<lb/>
香氣乃活不復亡也以香熏死人更加神騐如此後延<lb/>
和三年武帝幸安定西胡月支國王遣使獻香四兩大<lb/>
如雀卵黒如桑椹帝以其非中國所有以付外庫又獻<lb/>
猛獸一頭形如五六十日犬子似狸而色黄命國使以<lb/>
<pb n="KR3k0025_WYG_086-12a"/>
呈帝見使者抱之以其羸細禿悴怪其所貢之非也問<lb/>
使者曰此物可弄何謂猛獸使者對曰夫威加於百禽<lb/>
者不必計之以大小是以神麟生為巨象之主鸞鳯必<lb/>
為大鵬之宗百足之蟲制於螣亦不在於巨細也臣國<lb/>
去此三十萬里國有常占東風入律百旬不休青雲干<lb/>
吕連月不散者當知中國將有好道之君我王固將賤<lb/>
儒墨而貴道徳薄金玉而厚靈物也故捜竒藴貢神香<lb/>
歩天林而請猛獸乗毳車而濟弱淵䇿驥足以度飛沙<lb/>
<pb n="KR3k0025_WYG_086-12b"/>
契闊遥途辛苦蹊路于今七十三年矣香神起妖殘之<lb/>
死疾猛獸却百邪之魅鬼夫此二物實是飬生之要助<lb/>
政平化豈圖陛下反不之貴乎是臣國占風之謬矣今<lb/>
日仰鍳天姿亦乃非有道之君也眼多視則滛色口多<lb/>
言則犯難身多動則滛賊心多餙則奢侈未有用此四<lb/>
者而成天下之治也武帝忿然不平又問使者猛獸何<lb/>
方而伏百禽食噉何物膂力何取其所生何鄉耶使者<lb/>
曰猛獸所出或出崑崙或生𤣥圃或生聚窟或生天露<lb/>
<pb n="KR3k0025_WYG_086-13a"/>
其夀不貲食氣飲露觧人言語仁惠忠恕當其仁也愛<lb/>
護蠢動不犯虎豹以下當其威也一聲呌發千人伏息<lb/>
牛馬恐駭驚斷絆繫武士奄忽失其勢力當其神也立<lb/>
興風雲吐潄雨露百邪迸走蛟龍騰蛇附處于太山之<lb/>
厩役御獅子名曰猛獸葢神化無常能為大禽之宗主<lb/>
乃玃天之元王辟邪之長獸者也靈香雖少斯更生之<lb/>
神物也疫病災死者能超之乃聞香氣者即活也芳又<lb/>
特甚故難歇也於是帝使使者令猛獸發聲試聽之使<lb/>
<pb n="KR3k0025_WYG_086-13b"/>
者乃指獸命發一聲獸䑛唇良久忽呌如天大雷聲霹<lb/>
靂又兩目䃱磹交光精氣衝天良久方止帝登時顛蹶<lb/>
掩耳震動不能自止時衛者虎賁武士俱失仗伏地諸<lb/>
内外牛馬犬豕之属皆絶絆離繫放蕩驚駭久許而定<lb/>
帝忌之因以此獸付上林苑令虎食之於是虎聞來乃<lb/>
相屈積聚如死虎伏獸入苑徑上虎頭溺虎口去十歩<lb/>
已來顧視虎虎輒閉目帝恨使者言不遜欲收之明日<lb/>
失使者及猛獸所在遣四出尋討不知所止到後元封<lb/>
<pb n="KR3k0025_WYG_086-14a"/>
元年長安城内病者數千百亡者大半試取月支神香<lb/>
燒之於城内其死未三日者皆活芳氣經三月不歇於<lb/>
是信其神物也乃更秘錄香復一旦又失之檢函封印<lb/>
如初無復香也帝逾時懊恨不禮待使者益貴方朔之<lb/>
遺語自愧求少君之不懃慚衛卿之復去向使厚待使<lb/>
者必有所益也<lb/>
　　　　右十洲<lb/>
　　　滄海島<lb/>
<pb n="KR3k0025_WYG_086-14b"/>
滄海在北海中地方三千里海四面繞島各五千里水<lb/>
皆滄色仙人謂之滄海者也島上專是大山積石有名<lb/>
石象八石石腦石桂英流月黄子石膽之軰百餘種皆<lb/>
生於島服之得神仙外别有圓海繞山圓水色正黒謂<lb/>
之溟海無風而洪波百丈不可得徃上有九老丈人九<lb/>
天真主葢太上真人之所居唯飛仙能到其處耳<lb/>
　　　崑崙<lb/>
一號曰崑陵在西海戌地北海之亥地地方一萬里去<lb/>
<pb n="KR3k0025_WYG_086-15a"/>
岸十三萬里有弱水周回繞匝山東南接積石圃西北<lb/>
接北戸之室東北臨大活之井西南至承洲之谷此四<lb/>
角大山寔崑崙之支輔也積石圃南頭是王母宫王母<lb/>
告周穆王云山去咸陽三十六萬里山髙平地三萬六<lb/>
千里上有三角山方廣萬里形如偃盆下狹上廣故曰<lb/>
崑崙山三角其一角千辰之輝名曰閬風巔其一角正<lb/>
西名𤣥圃堂其一角正東名崑崙宫其一角有積金為<lb/>
大墉城面方千里城上安金䑓五所玉樓十二所其北<lb/>
<pb n="KR3k0025_WYG_086-15b"/>
戸山承淵山入有墉城金䑓玉樓相映如流精之闕光<lb/>
碧之堂瓊華之室紫翠丹青景雲燭日朱霞九光西王<lb/>
母之所治也其北海外又有鍾山在北海之子地隔弱<lb/>
水之北一萬九千里髙一萬三千里上方七千里周旋<lb/>
三萬里自生千芝及神草四十餘種上有金䑓玉闕亦<lb/>
元氣之所舍大帝君治處也鐘山之南有平邪山北有<lb/>
蛟龍山西有勁草山東有束木山四山鐘山之枝幹也<lb/>
四山髙鍾山三萬里宫城五所如一登四面山下望見<lb/>
<pb n="KR3k0025_WYG_086-16a"/>
鍾山耳四面山帝君之城域也又仙人出入道徑自一<lb/>
路從平邪山東南入宂中乃至内長生島中紫石室宫<lb/>
九老仙都治處仙官數萬衆記之<lb/>
　　　方丈<lb/>
洲在東海中心西南東北岸正等方丈面各五千里上<lb/>
面專是龍所聚者金玉琉璃之宫三天司命所治之處<lb/>
羣仙若欲昇天者徃來此洲受太上𤣥生籙仙家數十<lb/>
萬瓊田芝草課計頃畆如種稻狀亦有石泉山有九原<lb/>
<pb n="KR3k0025_WYG_086-16b"/>
丈人宫主領天下水神及龍蛇巨鯨陰精水獸之軰<lb/>
　　　扶桑<lb/>
在東海之東岸一萬里復得碧海廣狹浩汗與合東岸<lb/>
大碧水既不鹹苦止作碧色甘香味扶桑在碧海之中<lb/>
地方百里上有太帝太真王父所治處地多林木葉皆<lb/>
如桑又有椹子樹長者數千丈徑三十餘圍樹兩兩同<lb/>
根偶生更相依倚是以名扶桑仙人食其椹一體皆作<lb/>
金色飛翔𤣥虛其樹雖大其葉其椹如中夏桑也但椹<lb/>
<pb n="KR3k0025_WYG_086-17a"/>
希而赤九千嵗一生實耳味絶甘香地生紫金玉如諸<lb/>
夏之瓦石其仙官變化萬端葢無所形或有分形為百<lb/>
身十丈者<lb/>
　　　蓬丘<lb/>
蓬萊山是也對東海之東北岸周回五千里北到中山<lb/>
北阿門外乃天帝君總九天之維貴無比焉山源周回<lb/>
其外四城其中髙山當心有似於崑崙也皆禹治洪水<lb/>
既畢乃乗蹻車度弱水而到此祠上帝於此阿歸大功<lb/>
<pb n="KR3k0025_WYG_086-17b"/>
於九天禹經諸五岳使工刻石識其里數髙下其字科<lb/>
斗書非漢人所了今丈尺里數皆禹時書也不但刻劘<lb/>
五岳諸山名亦然其所刻之處獨髙耳<hi>東方朔十洲三島記</hi>
　　　十大洞天<lb/>
本朝十大洞天者處大地名山之間是上天遣羣仙統<lb/>
治之所<hi>雲笈七籖天地宫府圖</hi>
第一王屋山天檀峯絶頂髙一百二十里洞周回一萬<lb/>
　里名小有清虛之天即杜仲王褒為小有天王清虛<lb/>
<pb n="KR3k0025_WYG_086-18a"/>
　真人所理在洛陽河間兩界去王屋縣六十里<hi>雲笈云西</hi>
　<hi>城王君治之</hi>
第二委羽山洞周回一萬里名大有空明之天即司季<lb/>
　王為大有仙人所理係台州黄巖縣<hi>雲笈云清童君治之</hi>
第三西城山髙二千丈洞周回三千里名太𤣥總真之<lb/>
　天即王方平真人所理在梁州成都府西一千里接<lb/>
　西界<hi>雲笈云未詳所在登真隐訣云疑終南太一山是属上宰王君</hi>
第四西𤣥山髙二千七百丈洞周回一千里名三𤣥極<lb/>
<pb n="KR3k0025_WYG_086-18b"/>
　真之天即裴真人所理係華州入西畨界<hi>雲笈云恐非人跡所</hi>
　<hi>及</hi>
第五青城大面山髙三千六百丈洞周回二千里名寳<lb/>
　仙九室之天即甯真人所理黄帝問道於希夷真君<lb/>
　授黄帝龍蹻經之處在蜀州青城縣<hi>雲笈云青城丈人治之</hi>
第六天台赤城山髙一萬八千丈洞周回五百里名上<lb/>
　清玉平之天即桐栢王真人所理葛𤣥仙翁煉丹得<lb/>
　道䖏上應台宿故名天台在台州天台縣<hi>雲笈云台州唐興縣</hi>
<pb n="KR3k0025_WYG_086-19a"/>
　<hi>属𤣥州仙伯治之</hi>
第七羅浮山髙三千六百丈洞周回五百里名朱明曜<lb/>
　真之天是蓬萊之一島也堯時洪浮海而來泊於羅<lb/>
　山二山相合故曰羅浮山即抱朴子葛翁煉丹得道<lb/>
　處在惠州博羅縣<hi>雲笈云青精先生治之</hi>
第八茅山髙一千七百丈洞周回一千五百里名金壇<lb/>
　華陽之天洞中有生黄金壇髙一百丈紫玉宫室皆<lb/>
　上清真人逰息之境昔名句曲山因茅君煉丹得道<lb/>
<pb n="KR3k0025_WYG_086-19b"/>
　故曰茅山在昇州句容縣<hi>雲笈云紫陽真人治之</hi>
第九林屋山洞周回四百里名左神幽墟之天一名包<lb/>
　山在太湖水中夏禹治水平後藏靈寳五府於此洞<lb/>
　中今在蘇州洞庭湖口<hi>雲笈云属北岳真人治之</hi>
第十括蒼山洞周回三百里名成徳隐真之天即徐來<lb/>
　勤真人所理在台州仙居縣<hi>雲笈云號成徳隐𤣥之祠在處州</hi>
　　　　右李思聰洞淵集<lb/>
　　　三十六小洞天<lb/>
<pb n="KR3k0025_WYG_086-20a"/>
其次三十六小洞天在諸名山之中亦上仙所統治之<lb/>
處<hi>雲笈七籖</hi>
第一霍桐山髙三千四百丈洞周回三千里名霍林之<lb/>
　天即鄭思逺韓衆許映真人為司命府君所理在福<lb/>
　州長溪縣<hi>雲笈云仙人王緯治之</hi>
第二東岳太山髙四千丈洞周回一千里名蓬𤣥空峒<lb/>
　之天即太昊為青帝治東岳主萬物發生考校死魂<lb/>
　鬼神之所歴代帝王封報功封禪之岳上應娄奎之<lb/>
<pb n="KR3k0025_WYG_086-20b"/>
　精下鎮魯地之分野係在兖州奉符縣<hi>雲笈云乾封縣</hi>
第三南岳衡山髙四千丈洞周回二千里名朱陵太虛<lb/>
　之天即神農為赤帝治南岳者上帝降玉册寳印賜<lb/>
　注生真神永鎮靈岳即吾皇比夀之山上應翼軫璣<lb/>
　衡之精故云衡山下鎮楚地之分野係在衡州衡山<lb/>
　縣<lb/>
第四西岳華山髙七千丈洞周回二千里名太極總仙<lb/>
　之天即少昊為白帝治西岳巨靈神手擘其上足决<lb/>
<pb n="KR3k0025_WYG_086-21a"/>
　其下以通河流救民洪波之難仙掌之形燦然瑩目<lb/>
　上應井鬼之精下鎮秦地之分野係在華州華隂縣<lb/>
　<hi>雲笈云鄭子真治之</hi>
第五北岳恒山髙二千九百丈洞周回二千里名太一<lb/>
　總𤣥之天即顓頊為黒帝治北岳其名有五一曰蘭<lb/>
　臺府二曰列女宫三曰華陽臺四曰紫微臺五曰太<lb/>
　一宫上應畢昴之精下鎮燕地之分野主五榖蕃熟<lb/>
　之司在定州恒山縣<lb/>
<pb n="KR3k0025_WYG_086-21b"/>
第六中岳嵩山髙七千丈洞周回一千里名上帝司真<lb/>
　之天即聖祖為黄帝治中岳主徳分精黄老駐蹕上<lb/>
　有仙人貝多之樹玉女織錦之臺石髓瓊環玉人金<lb/>
　像上應桞星之精下鎮周地之分野在洛京登封縣<lb/>
　<hi>雲笈云仙人鄧云山治之</hi>
第七峩眉山洞周回三百里名虛靈太妙之天即玉皇<lb/>
　真人所理黄帝曽問道於真人授帝三一之經見傳<lb/>
　於世嚴君平佐理此山係嘉州峩眉縣<hi>雲笈云名虛陵洞天真人</hi>
<pb n="KR3k0025_WYG_086-22a"/>
　<hi>唐覧治之</hi>
第八廬山髙三千九百丈洞周回一千七百里名仙靈<lb/>
　詠真之天古名天子三嶂山昔周成王時有萬輔先<lb/>
　生字君孝跨白驢入山結草為廬舍煉丹得道故曰<lb/>
　廬山即王長二真人所治并趙昇在江州<hi>雲笈云名曰洞靈真</hi>
　<hi>人周正時治之</hi>
第九四明山有二百八十峯洞周回一百八里名丹山<lb/>
　赤水之天其山有四門上通日月星辰之光故曰四<lb/>
<pb n="KR3k0025_WYG_086-22b"/>
　明秦時驅山塞海鬼神勞役奔入四明山不出因名<lb/>
　鬼藏山在明州<hi>雲笈云在趙州上虞縣真人刁道林治之</hi>
第十陽明山洞周回三百五十里名極𤣥太元之天禹<lb/>
　穴藏書處係越州山陰縣<hi>雲笈云㑹稽山洞北鏡湖中仙人郭華治之</hi>
第十一太白山洞周回五百里名真徳之天是鬼谷子<lb/>
　授蘇秦佐國之術處有祠堂今在長安<hi>雲笈云名曰德洞天仙人</hi>
　<hi>張季連治之</hi>
第十二西山洞周回三百里名天寳極真之天即洪崖<lb/>
<pb n="KR3k0025_WYG_086-23a"/>
　先生煉丹得道所又吳真人許真君㧞宅上昇之處<lb/>
　在洪州新建縣<hi>雲笈云真人唐公成治之</hi>
第十三大圍山洞周回三百里名好生𤣥上之天係潭<lb/>
　州豐陵縣<hi>雲笈云小偽山洞仙人花丘林治之</hi>
第十四鬵山髙七千丈洞周回三百里名天柱司𤣥之<lb/>
　天此是左慈真人煉丹得道之處即皇朝聖祖九天<lb/>
　司命所理係舒州懷寕縣<hi>雲笈云仙人稷丘子治之</hi>
第十五鬼谷山洞周回七十里名太元師真之天即正<lb/>
<pb n="KR3k0025_WYG_086-23b"/>
　一真人張天師煉丹得道處在信州貴溪縣<hi>雲笈云名貴𤣥</hi>
　<hi>司真天真人崔文子治之</hi>
第十六武夷山洞周回一百二十里名昇𤣥化真之天<lb/>
　山髙三百仭是武夷君所理在建州崇安縣<hi>雲笈云真人劉</hi>
　<hi>少公治之</hi>
第十七玉笥山洞髙三千里周回一百八十里名太秀<lb/>
　法樂小有之天古名羣玉峯昔漢武建壇授上清籙<lb/>
　感天降玉笥因而名之洞中有木郁杏花之塢太秀<lb/>
<pb n="KR3k0025_WYG_086-24a"/>
　天王所治有三十六峯二十四澗即漢九真人杜曇<lb/>
　求蕭子雲煉丹得道上昇處有赤松峯飛仙石飬素<lb/>
　臺係臨江軍新滏縣<hi>雲笈云真人梁百鸞治之</hi>
第十八華葢山洞周回四百里名容成太王之天在温<lb/>
　州永嘉縣<hi>雲笈云仙人梁公修治之</hi>
第十九葢竹山洞周回一百八十里名長曜寳元之天<lb/>
　即禹帝鎮此山及葛𤣥真人所治部先生得道之處<lb/>
　係台州黄巖縣<hi>雲笈云仙人商丘子治之</hi>
<pb n="KR3k0025_WYG_086-24b"/>
第二十都嶠山洞周回一百八十里名寳𤣥之天在溶<lb/>
　州普濘縣<hi>雲笈云仙人劉根治之</hi>
第二十一白石山洞周回七百里名瓊秀長真之天在<lb/>
　溶州<hi>雲笈云在和州含山縣白真人治之</hi>
第二十二勾漏山洞周回三百里名玉關寳桂之天即<lb/>
　葛真人煉白丹砂處在溶州北流縣<hi>雲笈云仙人錢真人治之</hi>
第二十三九疑山洞周回三千里名朝真太虛之天六<lb/>
　九孔子為太極上真公所理即何侯真人之宅㑹虞<lb/>
<pb n="KR3k0025_WYG_086-25a"/>
　舜分金液上昇之處在道州延慶縣<hi>雲笈云仙人嚴真人治之</hi>
第二十四洞陽山洞周回一百五十里名洞陽隠觀之<lb/>
　天係潭州長沙縣<hi>雲笈云劉真人治之</hi>
第二十五幕阜山洞周回一百里名洞真太虛之天係<lb/>
　岳州平康縣<hi>雲笈云在岳州陳真人治之</hi>
第二十六大酉山洞周回百里名大酉華妙之天即堯<lb/>
　時善卷先生宅唐時張果修處辰州沅陵縣<hi>雲笈云尹真人</hi>
　<hi>治之</hi>
<pb n="KR3k0025_WYG_086-25b"/>
第二十七金庭山洞周回三百里名金庭崇妙之天在<lb/>
　越州剡縣<hi>雲笈云趙仙伯治之</hi>
第二十八麻姑山洞周回一百五十里名丹霞之天即<lb/>
　南極王方平真人㑹麻姑於此蔡經宅并上昇處在<lb/>
　建昌軍南城縣<hi>雲笈云王真人治之</hi>
第二十九仙都山洞周回三百里名𤣥都祈仙之天即<lb/>
　黄帝駕火龍上昇䖏在處州縉雲縣<lb/>
第三十青田山洞周回五百里名青田大鶴之天即青<lb/>
<pb n="KR3k0025_WYG_086-26a"/>
　牛道士得道處在處州青田縣<hi>雲笈云傅真人治之</hi>
第三十一鍾山洞周回一百里名朱湖太生之天即馬<lb/>
　明先生所理在昇州上元縣<hi>雲笈云龔真人治之</hi>
第三十二良常山洞周回三十里名良常放命之天在<lb/>
　潤州句容縣<hi>雲笈云李真人治之</hi>
第三十三紫葢山洞周回八十里名紫𤣥洞照之天在<lb/>
　杭州餘姚縣<hi>雲笈云在荆州當陽縣翁真人治之</hi>
第三十四天目山洞山有兩目左目髙三千丈右目髙<lb/>
<pb n="KR3k0025_WYG_086-26b"/>
　五百二十丈洞周回一百里名楊太微𤣥葢之天在<lb/>
　杭州<hi>雲笈云翁真人治之</hi>
第三十五桃源山洞周回十餘里名白馬𤣥光之天秦<lb/>
　時有千餘人入洞避難後不出皆得道即黄平瞿真<lb/>
　人煉丹上昇處在鼎州武陵縣<hi>雲笈云謝真人治之</hi>
第三十六金華山髙一千丈洞周回五百里名金華洞<lb/>
　元之天即黄初平真人遇赤松子叱石為羊得道䖏<lb/>
　在婺州金華縣上應婺星故名金華山<hi>雲笈云戴真人治之</hi>
<pb n="KR3k0025_WYG_086-27a"/>
　　　　右李思聰洞淵集<lb/>
　　　七十二福地<lb/>
其次七十二福地在大地名山之間上帝命真人治之<lb/>
　其間多得道之所<hi>雲笈</hi>
第一地肺山<hi>在江寕府句容縣界昔陶隠居幽棲之地真人謝允治之</hi>
第二葢竹山<hi>在衢州仙都縣真人施存治之</hi>
第三仙磕山<hi>在温州梁城縣十五里近白溪草市真人張重華治之</hi>
第四東仙源<hi>在台州黄岩縣属地仙劉奉林治之</hi>
<pb n="KR3k0025_WYG_086-27b"/>
第五西仙源<hi>在台州黄岩縣嶠嶺一百二十里属地仙張兆期治之</hi>
第六南田山<hi>在東海東舟船徃來可到属劉真人治之</hi>
第七玉留山<hi>在東海近蓬萊島多真人居之属地仙許邁治之</hi>
第八青嶼山<hi>在東海之西與扶桑相接真人劉子光治之</hi>
第九郁木洞<hi>在玉笥山南是繭子雲侍郎隐䖏至今猶聞絲竹之音徃徃樵人遇之地仙赤魯班主之</hi>
第十丹霞洞<hi>在麻姑山是蔡經真人得道之處至今雨夜多聞鐘聲磬聲属蔡真人治之</hi>
第十一君山<hi>在洞庭青草湖中属地仙侯生所治</hi>
第十二大若岩<hi>在温州永嘉縣東一百二十里属地仙李方回治之</hi>
<pb n="KR3k0025_WYG_086-28a"/>
第十三焦源<hi>在建州建陽縣北是尹真人隐處</hi>
第十四靈墟<hi>在台州唐興縣北是白雲先生所隐之處</hi>
第十五沃州<hi>在越州剡縣南属真人方明治之</hi>
第十六姥岑<hi>在越州剡縣南属真人魏顯治之</hi>
第十七若耶溪<hi>在越州㑹稽縣属真人山世逺所治之</hi>
第十八金庭山<hi>在廬州巢縣别名紫薇山属馬仙人治之</hi>
第十九清逺山<hi>在廣州清逺縣属隂真人治之</hi>
第二十安山<hi>在交州北安期先生隐處属先生治之</hi>
<pb n="KR3k0025_WYG_086-28b"/>
第二十一馬嶺<hi>在郴州郭内水東蘇耽隐處属真人力牧治之</hi>
第二十二鵞羊山<hi>在潭州長沙縣婁駕先生所隠之處</hi>
第二十三洞真墟<hi>在潭州長沙縣西嶽真人韓終所治䖏</hi>
第二十四青玉壇<hi>在南嶽招仙觀西鄧先生所隐之處</hi>
第二十五光天壇<hi>在南衡嶽源頭鳯真人所治處</hi>
第二十六洞靈源<hi>在南嶽鄧先生所隐之處</hi>
第二十七洞宫山<hi>在建州閺𨽻鎮五嶺黄山公治之</hi>
第二十八陶山<hi>在温州安國縣陶先生曽隐居此</hi>
<pb n="KR3k0025_WYG_086-29a"/>
第二十九三皇泉<hi>在温州横湯縣真人鮑察所治之處</hi>
第三十爛柯山<hi>在衢州西安縣王質先生所隐之䖏</hi>
第三十一勤溪<hi>在建州連陽縣東是孔子遺硯之䖏</hi>
第三十二龍虎山<hi>在信貴縣巨君主之</hi>
第三十三靈山<hi>在信州上饒縣北黒真人治之</hi>
第三十四泉源<hi>在羅浮山仙人華子期治之</hi>
第三十五金精山<hi>在䖏州處化縣仇季子治之</hi>
第三十六閤皂山<hi>在吉州新淦縣郭真人所治之䖏</hi>
<pb n="KR3k0025_WYG_086-29b"/>
第三十七始豐山<hi>在洪州豐城縣尹真人所治之處</hi>
第三十八逍遥山<hi>在洪州南昌縣孫真人所治之處</hi>
第三十九東白泉<hi>在洪州新吴縣東劉仙人所治之處</hi>
第四十鉢地<hi>在楚州王喬得道之處</hi>
第四十一論山<hi>在淪州丹徒縣是真人治之</hi>
第四十二毛公壇<hi>在蘇州長沙縣属莊仙人修道之所</hi>
第四十三雞籠山<hi>在和州歴陽縣属郭真人治之</hi>
第四十四桐栢山<hi>在唐州桐栢縣属李仙君所治之處</hi>
<pb n="KR3k0025_WYG_086-30a"/>
第四十五平都山<hi>在忠州是隂真君上昇之䖏</hi>
第四十六緑蘿山<hi>在郎州武陵縣接桃源界</hi>
第四十七虎溪山<hi>在江州南彭澤縣是五桞先生隐處</hi>
第四十八彰龍山<hi>在潭州澧陵縣北属莊先生治之</hi>
第四十九抱福山<hi>在連州連山縣属范真人所治之處</hi>
第五十大面山<hi>在益州成都縣属仙人栢成子治之</hi>
第五十一元晨山<hi>在江州都昌縣真人安期生治之</hi>
第五十二馬蹄山<hi>在饒州都陽縣孫真人子州所治之䖏</hi>
<pb n="KR3k0025_WYG_086-30b"/>
第五十三徳山<hi>在朗州武陵縣仙人張巨君治之</hi>
第五十四髙溪藍水山<hi>在雍州藍田縣並太子所逰處</hi>
第五十五藍水<hi>在西都藍田縣属地仙張兆期治之</hi>
第五十六玉峯<hi>在西都京兆縣属仙人相戸治之</hi>
第五十七天柱山<hi>在杭州於潜縣属地仙王百元治之</hi>
第五十八商谷山<hi>在商州是西浩仙人隐處</hi>
第五十九張公洞<hi>在常州冝興縣真人康桑治之</hi>
第六十馬悔山<hi>在台州天台山州北季明先生治之</hi>
<pb n="KR3k0025_WYG_086-31a"/>
第六十一長白山<hi>在齊州長山縣是毛真人治之</hi>
第六十二中條山<hi>在河中府虞鄉縣趙真人治之</hi>
第六十三茭湖漁澄洞<hi>在西古姚州始皇先生曽隐此處</hi>
第六十四綿竹山<hi>在漢州綿竹山南嶽夫人沿之</hi>
第六十五瀘水<hi>在西梁州仙人安公治之</hi>
第六十六甘水<hi>在黔南寗真人治之</hi>
第六十七<graphic n="KR3669" url="https://raw.githubusercontent.com/kanripo/KR-Gaiji/master/images/KR3669.png" mimeType="image/png"/>山<hi>在漢州赤鬚先生治之</hi>
第六十八余城山<hi>在古限戍又云石戌石真人所治之䖏</hi>
<pb n="KR3k0025_WYG_086-31b"/>
第六十九雲山<hi>在邵州武岡縣仙人盧生治之</hi>
第七十邙山<hi>在東都洛陽縣魏真人治之</hi>
第七十一蘆山<hi>在福州連江縣謝真人治之</hi>
第七十二東海山<hi>在海州東二十五里王真人治之</hi>
　　　　右見雲笈七籖天地宫府圗<lb/>
　　　蓬壺閬苑海上五岳靈山<lb/>
廣乗山者天之東岳也在東海之中為五岳發生之首<lb/>
　上有碧霞之闕瓊樹寒林紫雀翠鸞碧藕白橘莫可<lb/>
<pb n="KR3k0025_WYG_086-32a"/>
　名狀即青帝天君靈威仰統領仙官兵吏萬衆鎮此<lb/>
　山主嵗星之精居九氣青天之内矣<lb/>
長離山者天之南岳也在南海之中上有朱宫經闕赤<lb/>
　室丹房朱草紅芝霞髙金體莫可名狀應天下初得<lb/>
　道神仙皆詣此宫营形浴質銷陰煉陽為長生久視<lb/>
　之道即赤帝天君赤熛怒統領仙官神吏萬衆鎮此<lb/>
　山主熒惑之精居二氣丹天之内矣<lb/>
麗農山者天之西岳也在西海之中山有白華之闕三<lb/>
<pb n="KR3k0025_WYG_086-32b"/>
　素之城玉泉之宫瑶林瑞獸莫可名狀即白帝天君<lb/>
　白招拒統領仙官神吏鎮此山主太白之精居七氣<lb/>
　素天之内矣<lb/>
廣野山者天之北岳也在北海弱水之中形如崑崙酆<lb/>
　都羅山合為陰氣之主上多瓊樓寳闕金液龍芝莫<lb/>
　可名狀即黒帝天君叶光紀統領仙官神吏鎮此山<lb/>
　主辰星之精居五氣𤣥天之内矣<lb/>
崑崙山者天之中岳也在八海之間上當天心形如偃<lb/>
<pb n="KR3k0025_WYG_086-33a"/>
　葢上廣下狹三成而上與天齊日月黄赤二道交㑹<lb/>
　其上三光行焉東曰崑崙西曰𤣥圃北曰閬苑南積<lb/>
　石山大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山水泉山北户山四面各一萬里上有瓊<lb/>
　華之闕光碧之堂瑶池翠水即西王母統衆仙居焉<lb/>
　海中四岳為枝幹十洲四島入海大川圍繞其側絶<lb/>
　頂之髙上有金臺五所玉樓十二金城千里地生金<lb/>
　根之樹瓊柯之林紫雀翠鸞碧桃白李百寳妙嚴莫<lb/>
　可紀述即黄帝天君含樞紐統領天大聖衆鎮此山<lb/>
<pb n="KR3k0025_WYG_086-33b"/>
　皆與五岳名山相連常有神仙徃來考校生籍上主<lb/>
　鎮星之精居於中元一氣天中焉其外海之五岳即<lb/>
　天地之五鎮造化之五岳即五氣之宗祖矣<lb/>
　　　道士<hi>附女道士</hi>
史有道士西門君惠李守等云劉秀當為天子<hi>後光武紀論</hi>
嵩山道士冦謙之脩張道陵之術自言嘗遇老君降命<lb/>
謙之繼道陵為天師魏主起天師道場重壇五層給道<lb/>
士一百二十人衣食每月設厨㑹數千人<hi>通鑑宋营陽王紀</hi>客<lb/>
<pb n="KR3k0025_WYG_086-34a"/>
問三教優劣李謙曰佛日也<hi>北史魏本傳</hi>上召天台道士司<lb/>
馬承禎問以陰陽數術<hi>睿宗紀</hi>睿宗崩以上女萬安公主<lb/>
為女官欲以追福<hi>通鑑唐𤣥宗開元二年</hi>楊妃乞為女官號太真<lb/>
<hi>天實三年</hi>上受三洞法籙於衡山道士劉女静<hi>唐武宗㑹昌六年</hi>唐<lb/>
主問道士王棲霞何道可致太平<hi>晋紀天福八年並同上</hi>
傳記風局清古<hi>集異記</hi>
集風餐委松栢雲卧恣天行<hi>選樂府升天行</hi>𤣥真髙蹤萬古同<lb/>
徳<hi>陳子昂</hi>喘息餐妙氣歩虛吟真聲道與古先合心將元<lb/>
<pb n="KR3k0025_WYG_086-34b"/>
化并<hi>李太白集</hi>茹芝煉玉學輕身<hi>元次山</hi>嚥𠻳元和津所思煙<lb/>
霞微<hi>杜</hi>張道士嵩南之有道者通古今學有文武長材<lb/>
跡寄老子法中為道士<hi>韓送張道士序</hi>院閉青霞入松髙老鶴<lb/>
尋猶疑隐形坐敢起竊桃心<hi>尋流尊師不遇</hi>洗粧拭面着冠帔<lb/>
白咽紅頰長眉青<hi>華山女詩</hi>真風道骨𤣥格髙情冥鴻孤鶴<lb/>
不可云喻<hi>元微之見韓文送毛仙翁十八凡序注</hi>書出歩虛三百韻蕊珠<lb/>
文字在人間<hi>元微之</hi>嵗計芝田熟晨裴月帔寒<hi>李義山詩</hi>叶潤<lb/>
靈津凝華霄極<hi>同上</hi>如來鑿七竅若都遺四肢<hi>白侍郎</hi>性靈<lb/>
<pb n="KR3k0025_WYG_086-35a"/>
閒似鶴顔狀古如松道心精微真學奥秘為仙列上首<lb/>
與儒流争衡<hi>並同上</hi>得崆㠓之道與汗漫之逰<hi>白帖</hi>藉草飯<lb/>
松屑焚香讀道書<hi>王維集</hi>有道者其神則清雙眸朗暢四<lb/>
氣和平長江月影太華松聲<hi>同上</hi>古木無人地來尋羽客<lb/>
家道書堆玉案仙帔叠青霞鶴老難知嵗松寒未作花<lb/>
洞中不可見何處化丹砂<hi>劉長卿</hi>蘿月延虛歩松花醉宴<lb/>
閒<hi>同上</hi>道士無白髪語音靈泉清青松多夀色白石常夜<lb/>
明放歩霽霞起振衣華風生<hi>孟東野</hi>松骨輕自飛鶴心髙<lb/>
<pb n="KR3k0025_WYG_086-35b"/>
不羣日下鶴過時人間空落影<hi>同上</hi>聞煉師之名者足以<lb/>
激勵風俗睹錬師之容者足以脫落氛埃<hi>唐文粹</hi>𤣥標仙<lb/>
骨　偕真道冥錬形逰化　逰心於千載之表騁思於<lb/>
九流之域　水其心雲其身　素琴在右黄庭在左<lb/>
徜徉髙空　軒裳鐘鼎於我如浮雲大位遐年在生為<lb/>
逆旅　鶴骨松貌<hi>並同上</hi>白髪道心熟黄衣仙骨輕<hi>王建集</hi>
道士冩將行氣法家童授與歩虛詞<hi>同上</hi>泥竈煮靈液掃<lb/>
壇朝玉真<hi>張文昌</hi>餐空御白雲<hi>賈浪仙</hi>綵雲不散燒丹竈白<lb/>
<pb n="KR3k0025_WYG_086-36a"/>
鹿時藏種玉田<hi>錢起詩</hi>君有出俗志不貪英雄名傲然脫<lb/>
冠帶改換人間情<hi>道士司馬退之詩</hi>不踐名利道始覺塵土腥<lb/>
<hi>同上</hi>樓觀本記曰周穆王因尹真人草樓之觀召逸人居<lb/>
之謂之道士平王東遷置七人漢明帝永平七年置三<lb/>
十七人晋惠帝度四十九人審此則是自周而有也<hi>事物</hi>
<hi>紀原</hi>
本朝百尺松梢幾飛歩鶴棲枝上禮虛皇<hi>詩話</hi>
　　　脩養<lb/>
<pb n="KR3k0025_WYG_086-36b"/>
子吹呴呼吸吐故納新熊經鳥伸為夀而已矣<hi>莊子</hi>
史沐浴𤣥徳禀仰太和<hi>班孟堅叙傳</hi>華佗曰人體欲得勞動<lb/>
但不當使極耳動揺則穀氣得消血脉流通病不得生<lb/>
譬猶戸樞終不朽也古之仙者為導引之事熊經鴟顧<lb/>
引接腰體動諸關節以求難老吾有一術名五禽之戯<lb/>
一曰虎二曰鹿三曰熊四曰猿五曰烏<hi>佗别傳曰吴普從佗學微得其</hi>
<hi>力魏明帝呼之使為禽獸普以年老手足不能及粗以其法語諸醫今年將九十耳不聾目不冥牙齒完全飲</hi>
<hi>食無損東漢本傳</hi>王真年百嵗視之面有光澤似未五十者云<lb/>
<pb n="KR3k0025_WYG_086-37a"/>
周流登五岳名山悉能行胎息之方𠻳舌下泉咽之<hi>後漢</hi>
<hi>本傳</hi>
傳記食氣者常有少容<hi>玉符經</hi>志若流水居若空城<hi>妙真經</hi>
真人道士常吐納以和六液<hi>太上三元經</hi>斷穀茹芝<hi>茅君内傳</hi>
集含天地之醇和吸日月之光采<hi>嵇康琴賦</hi>挹以𤣥玉之水<lb/>
𠻳以華池之漿<hi>孫綽天台賦</hi>化心養精魄隠几習天真<hi>李太白</hi>
鍊氷雪之容延金石之夀納沆瀣之精率逍遥之性<lb/>
緘縢六志扃鐍百骸　吸新吐故以鍊藏專志積精以<lb/>
<pb n="KR3k0025_WYG_086-37b"/>
專心　鄭君得自然虛白生心胷吸披沆瀣精凝為氷<lb/>
雪容　飲咽日月精茹嚼沆瀣芬　棲山卧雲鍊氣絶<lb/>
食滋味不接於口塵埃不染於心　齋心受籙服氣鍊<lb/>
形暑不流汗冬不挾纊膚體顔色氷清玉温未識者望<lb/>
之疑神仙中人也<hi>並出白帖</hi>委氣荣衛和咽津顔色好<hi>元㣲之集</hi>
萬過黄庭經一食青粮稻<hi>同上</hi>食栢鍊玉顔<hi>元稹集</hi>叩爾𤣥<lb/>
關保其真宅<hi>桞文</hi>齋心已恬愉澡身自光明沈沈簾幃下<lb/>
藹藹燈燭青四支動用息一室虛白生収視忘趣捨叩<lb/>
<pb n="KR3k0025_WYG_086-38a"/>
齒集神靈伊子嗜慾寡居常痾恙輕三尸既伏竄九藏<lb/>
乃和平無令耳目勝則使性命傾窅然深夜中若與元<lb/>
氣并<hi>李義山詩</hi>精神如太陽霍然照清都四支為琅玕五藏<lb/>
為璠璵顔如芙蓉頂為醍醐天地相終始浩漫為娱下<lb/>
顧人間溷糞蝇蛆<hi>皇甫湜</hi>修行近日形如鶴導引多時骨<lb/>
似綿<hi>王建集</hi>骨換肌膚膩心靈氣色真<hi>姚少監</hi>講論叅同深<lb/>
到底停騰姹女立成銀<hi>方雄飛</hi>不味稲粱食始覺神骨清<lb/>
<hi>道士司馬退之詩</hi>
<pb n="KR3k0025_WYG_086-38b"/>
本朝服餌既久毛骨清丹顔益少方瞳明　緑髪方瞳<lb/>
痩骨輕<hi>並歐公集</hi>槁死三彭仇澡換五滑腸清骨凝緑髓丹<lb/>
田發幽光<hi>東坡詩</hi>丹鼎一丸深自秘紫芝三葉却先知<hi>欒城</hi>
　　　得道<lb/>
子夫道在太極之先而不為髙在太極之下而不為深<lb/>
先天地生而不為久長於上古而不為老狶韋氏得之<lb/>
以挈天地伏羲得之以襲氣毋維斗得之終古不忒日<lb/>
月得之終古不息堪坏得之以襲崑崙馮夷得之以逰<lb/>
<pb n="KR3k0025_WYG_086-39a"/>
大川肩吾得之以處泰山黄帝得之以登雲天顓頊得<lb/>
之以處𤣥宫禺強得之以立乎北極西王母得之坐乎<lb/>
少廣莫知其終彭祖得之上及有虞下及五伯傅說得<lb/>
之以相武丁奄有天下乗東維騎箕尾而比於列星<hi>莊子</hi>
<hi>大宗師</hi>偃其聰明而抱其太素<hi>淑真訓</hi>體本抱神以逰於天<lb/>
地之樊<hi>淮南子精神訓</hi>
史履操夷簡徳業冲粹屏棄塵雜栖志虛𤣥吐故納新<lb/>
食芝餌术念衆妙於三清之表返華髮於百靈之外道<lb/>
<pb n="KR3k0025_WYG_086-39b"/>
邁前烈聲髙自古<hi>舊唐書道士知逺傳</hi>
集歩八閑而為宇節四運之常氛<hi>魏文帝大暑賦</hi>貫元虛於太<lb/>
素薄紫微而踈戾　澄神元漠流棲心太素域<hi>俱陸機賦</hi>頥<lb/>
神太素逍遥方外<hi>阮藉詩</hi>恣語樂以終日等　寞於不言<lb/>
<hi>孫綽天台賦</hi>道風秀出<hi>任彦昇表</hi>夜後不聞龜喘息秋來惟長鶴<lb/>
精神<hi>白樂天贈王山人詩</hi>身輕得道羽化升天<hi>白帖</hi>鶴骨松貌泉停<lb/>
谷虛寓形人間天地無累與扶桑公陶隐居遥為師友<lb/>
矣<hi>唐蔣防文</hi>
<pb n="KR3k0025_WYG_086-40a"/>
　　　鍊丹<lb/>
子合金丹之大藥錬八石之精英尤忌凡俗聞見則仙<lb/>
物不成　丹砂服之令人飛行長生　九丹仙藥之上<lb/>
<hi>俱抱朴子</hi>
史寡婦清得丹穴而擅其利<hi>史記</hi>葛洪聞跤趾出丹求為<lb/>
勾漏令<hi>晋書</hi>陶洪景既得神符秘訣以為神丹可成而苦<lb/>
無藥物帝賜黄金硃砂雄黄等後合飛丹色如霜雪服<lb/>
之體輕<hi>梁書</hi>髙宗時道士劉合還丹成而上之咸亨中卒<lb/>
<pb n="KR3k0025_WYG_086-40b"/>
惟有空皮而背上開拆有似蝉脱<hi>唐書</hi>山人桞泌能合長<lb/>
生藥詔泌居興唐觀煉丹藥<hi>通鑑唐憲宗紀</hi>
傳記成王時濮人獻丹砂<hi>周書</hi>仙藥之上者丹砂<hi>孝經援神契</hi>
羿請不死之藥於西王母妻嫦娥竊以奔月託身於月<lb/>
是為蟾蜍<hi>張衡靈憲</hi>丹砂木精得金乃并<hi>參同契</hi>魏伯陽撰參<lb/>
同契以周易爻象論作丹之意<hi>三洞珠囊</hi>丹砂朱之朴<hi>廣志</hi>服<lb/>
之一月三䖝出<hi>太上元變經</hi>丹砂外包八石内含金精先禀<lb/>
氣於甲受氣於丙出胎見壬結魄成庚<hi>太清煉靈丹經</hi>丹砂服<lb/>
<pb n="KR3k0025_WYG_086-41a"/>
火化為黄銀能輕能神能黒能白能暗能明一斛人<lb/>
擎力難勝舉萬斤遇火輕速上騰鬼神尋求莫知所在<lb/>
<hi>青霞子論</hi>馬明王服丹半劑為地仙展轉百餘年乃白日升<lb/>
天也<hi>神仙傳</hi>魏伯陽與弟子三人作丹成與犬犬死弟子<lb/>
曰先生可服之而死二人下山求𦵏具伯陽即起再以<lb/>
丹納犬及弟子口中皆起仙去<hi>葛洪神仙傳</hi>變凡為仙丹之<lb/>
力也<hi>太平廣記</hi>身生羽翼飛行輕舉莫不皆因服丹　五靈<lb/>
三使之藥九光七曜之丹　神仙大丹異名三十四種<lb/>
<pb n="KR3k0025_WYG_086-41b"/>
出世十三種非世所用二十種<hi>孫思邈太清丹經要訣</hi>
集夫交梨火棗者是飛騰之藥也君侯若能剪除荆棘<lb/>
絶去人我冺是非則二樹生君心中矣亦能開花結實<lb/>
葉茂枝繁食之一枚則景光萬里<hi>許逺逰與王逸少書</hi>守丹竈而<lb/>
不顧煉金鼎而方堅<hi>選别賦</hi>方士煉玉液<hi>雜體詩</hi>安期鍊五<lb/>
石<hi>逰山詩</hi>逺慙勾漏令不得問丹砂家事丹砂訣<hi>杜</hi>金丹<lb/>
别後知傳得乞取刀圭救病身<hi>韓集</hi>淮南王仙去雞犬䑛<lb/>
藥噐以升仙<hi>白帖</hi>將延金石之夀以煉氷雪之膚　吸而<lb/>
<pb n="KR3k0025_WYG_086-42a"/>
蟬脫吞則翼生　與我一丸藥光輝有五色服之四五<lb/>
日身輕生羽翼<hi>白帖載古詩</hi>應得丹霜餌春來黒髪新　長<lb/>
生只要一丸丹<hi>王建</hi>金丹駐少年　洞裏丹砂日採還<hi>姚合</hi>
　　　道士補朝官<lb/>
史墨敕以鄭普思為秘書監葉靜能為國子祭酒<hi>通鑑唐中</hi>
<hi>宗紀</hi>
傳記史崇𤣥附太平公主授鴻臚卿<hi>朝野僉載</hi>唐髙宗時葉<lb/>
静能入直翰林為國子祭酒　唐𤣥宗時葉法善授銀<lb/>
<pb n="KR3k0025_WYG_086-42b"/>
青光禄大夫鴻臚卿尹愔拜諫議大夫<hi>事物紀原</hi>
　　　觀宇<lb/>
史公孫卿言仙人好樓居上作蜚亷桂館益夀延夀館<lb/>
<hi>通鑑漢武</hi>魏主起天師道場<hi>㓂謙/之</hi>重壇五層<hi>同上宋营陽王</hi>詔山人<lb/>
桞泌居興唐觀煉藥<hi>唐憲宗紀</hi>
傳記列真之宇<hi>白帖</hi>列仙㳺館<hi>同上</hi>周穆王尚神仙召尹軌<lb/>
杜仲居終南山尹真人草樓所因號樓觀葢道觀之初<lb/>
也隋煬帝改為𤣥壇後復曰觀<hi>事物紀原</hi>
<pb n="KR3k0025_WYG_086-43a"/>
集精廬<hi>陳伯玉集</hi>碁聲花院閉幡影石壇髙<hi>司空圖詩</hi>
　　　道士授封<lb/>
傳記後周武帝時衛元嵩封蜀郡公<hi>事物紀原</hi>
唐𤣥宗時葉法善封越國公<hi>事物紀原</hi>
　　　道士賜紫<lb/>
傳記唐中宗神龍初加葉靜能金紫之階未頒紫衣<hi>事物</hi>
<hi>紀原</hi>朝野僉載曰史崇𤣥附太平公主衣紫羅裙帔　唐<lb/>
代宗時李泌乞為道士賜紫衣道士賜紫自李泌始<hi>並同</hi>
<pb n="KR3k0025_WYG_086-43b"/>
<hi>上</hi>
　　　道士賜諡<lb/>
傳記後漢張道陵有天師之稱　梁陶洪景死賜諡貞<lb/>
白先生元魏世祖賜冦謙之天師之號　唐王知逺贈<lb/>
昇𤣥先生　唐𤣥宗賜李含光曰𤣥靜先生<hi>並出事物紀原</hi>
　　　道術<lb/>
子左慈以氣禁水水為逆流一二丈禁水著中庭露之<lb/>
大寒不氷<hi>抱朴子</hi>
<pb n="KR3k0025_WYG_086-44a"/>
史王喬有神術為葉縣令每月晦望自縣詣臺朝帝怪<lb/>
其來數而不見車騎密令太史伺望之言其臨至輒有<lb/>
雙鳬從東南飛來於是候至舉網張之但得一雙舄焉<lb/>
乃詔尚方診視則四年中所賜尚書官属履也當朝時<lb/>
掖門下皷不擊自鳴聞於京師<hi>王喬傳</hi>道士趙炳以氣禁<lb/>
人人不能起禁虎虎伏地低頭閉目便可執縳以大釘<lb/>
釘柱入尺許以氣吹之便可躍出射去如弩箭之發異<lb/>
苑云趙侯以盆盛水吹氣作禁魚龍立見越方善禁呪<lb/>
<pb n="KR3k0025_WYG_086-44b"/>
也<hi>東漢徐登傳注事出抱朴子</hi>左慈字元放廬江人也少有神通嘗<lb/>
在司空曹操坐操從容顧衆賔曰今日髙㑹珍羞畧備<lb/>
所少吳松江鱸魚耳元放於下座應曰此可得也因求<lb/>
銅盆貯以水竹竿餌釣於盤中湏臾引一鱸魚出操拊<lb/>
掌笑㑹者皆驚操曰一魚不周坐席可更得乎元放乃<lb/>
更餌鈎沈之湏臾復引出長二尺餘生鮮可愛操使自<lb/>
前鱠之周浹㑹者操又謂曰既已得魚恨無蜀中生薑<lb/>
耳元放曰亦可得也操恐其近即所取因曰吾前遣人<lb/>
<pb n="KR3k0025_WYG_086-45a"/>
到蜀買錦可過勅使者増市三端語頃即得薑還并獲<lb/>
使報命後操使自蜀反驗問増錦之數及時日早晚若<lb/>
符契焉後操出近郊士大夫從者百許人慈乃為賫酒<lb/>
一升脯一斤手自斟酌百官莫不醉飽操怪之使尋其<lb/>
故行視諸壚悉亡其酒脯矣操懐不喜因坐上收欲殺<lb/>
之慈郤入壁中霍然不知所在或見於市者又捕之而<lb/>
市人皆變形與慈同莫知誰是後人逢慈於陽城山頭<lb/>
因復逐之走入羊羣操知不可得乃令就羊中告之曰<lb/>
<pb n="KR3k0025_WYG_086-45b"/>
不復相殺本試君術耳忽有一老羝屈前两膝人立而<lb/>
言曰遽如許即競徃赴之而羣羊數百皆變為羝並屈<lb/>
前膝人立云遽如許遂莫知所取焉<hi>本傳</hi>解奴辜張貂者<lb/>
亦不知其何郡國人也皆能隠淪出入不由門戸奴辜<lb/>
能變易物形以誑幻人又河南有麴聖卿善為丹青符<lb/>
刻厭殺鬼神而使命之又有編肓意亦與鬼神交通<hi>觧奴</hi>
<hi>辜傳</hi>孟節能含棗核不食可至五年十年又能結氣不息<lb/>
身不動揺狀若死人可至百日半年<hi>王貞傳</hi>張楷性好道<lb/>
<pb n="KR3k0025_WYG_086-46a"/>
術能作五里霧<hi>本傳並東漢</hi>吳猛因還豫章江波甚急猛不<lb/>
假舟楫以白羽扇浮水而渡觀者異之順陽樊長賔為<lb/>
建昌令發百姓作官船於建城山中吏命人各作箸一<lb/>
雙幸靈作而未輸或竊之焉俄而竊者心痛欲死靈謂<lb/>
之曰爾得無竊我箸乎竊者不應有頃愈甚靈曰爾若<lb/>
不以情告我今真死矣竊者甚懼乃自首出之靈於是<lb/>
飲之以水病即立愈行人由此敬畏之船成當下吏以<lb/>
二百人引一艘不能動方請益人靈曰此已過足但部<lb/>
<pb n="KR3k0025_WYG_086-46b"/>
分未至耳靈請自牽之乃手執箸惟用百人而船去如<lb/>
流衆大驚怪咸稱其神<hi>本傳</hi>僧渉者西域人也不知何姓<lb/>
少為沙門苻堅時入長安虛静服氣不食五榖日能行<lb/>
五百里言未然之事驗若指掌能以秘咒下神龍毎旱<lb/>
堅使之咒龍請雨俄而龍下鉢中天輒大雨堅與羣臣<lb/>
親就鉢中觀之卒於長安<hi>夲傳</hi>沙門曇霍者或遺以衣服<lb/>
受而投之於河後皆以還其本主衣無所汚行歩如風<lb/>
雲<hi>夲傳晋書</hi>
<pb n="KR3k0025_WYG_086-47a"/>
傳記費長房遇壺公有神術能縮地脉千里聚在目前<lb/>
放之如舊<hi>葛洪神仙傳</hi>後漢欒巴漢帝召為尚書正朝大㑹<lb/>
巴獨後到頗有醉色不飲而以酒望西南噀之有司奏<lb/>
巴大不敬詔問巴巴對曰臣鄊里以臣能治鬼䕶病為<lb/>
立廟今旦耆老皆入廟致饗是以來遲臣本縣成都失<lb/>
火臣噀酒為雨以㓕火災詔原罪即遣使徃驗其言荅<lb/>
云正旦失火食時有大雨從東北來乃息雨皆酒氣後<lb/>
一旦大風天霧暗失巴所在尋問之具曰還成都與親<lb/>
<pb n="KR3k0025_WYG_086-47b"/>
戚别去而昇天矣　左慈㧞簪以畫杯酒即中斷分為<lb/>
两向　左慈明六甲能役鬼神坐致行厨　劉政有道<lb/>
術能以一人作千人千人作萬人又能噓水興雲聚壌<lb/>
成山刺地成淵<hi>同上</hi>仙翁為客設酒不令人傳之見盃自<lb/>
至人前若不盡者則杯不去<hi>葛仙翁傳</hi>琴弹碧玉調藥煉白<lb/>
硃砂觧醸頃刻酒能開非時花<hi>續仙傳</hi>劉綱有道術能檄召<lb/>
鬼神禁制變化之事嘗與妻樊夫人校其術俱坐堂上<lb/>
綱作火燒碓屋從東起夫人禁之火即滅庭中两株桃<lb/>
<pb n="KR3k0025_WYG_086-48a"/>
夫妻各咒一株使相鬬擊良久綱所呪者不如數走出<lb/>
籬外綱唾盤中即成鯉魚夫人唾盤中成獺食魚綱與<lb/>
夫人入四明山路阻虎綱禁虎伏不敢動適欲徃虎即<lb/>
喊之夫人徑前虎即靣向地不敢仰視夫人以䋲繫虎<lb/>
牽歸繫於床脚下將昇天綱仕上虞縣㕔事側先有大<lb/>
皂莢樹綱升樹數丈方能飛舉夫人平坐冉冉如雲氣<lb/>
之昇同昇天而去<hi>女仙傳</hi>
集吞刀弄火易貌分形<hi>選西京賦</hi>劉根丹篆二千字郭璞青<lb/>
<pb n="KR3k0025_WYG_086-48b"/>
囊兩卷書<hi>杜牧之</hi>長䋲繋白日大藥駐朱顔<hi>唐文粹</hi>
　　　尸解<lb/>
史宋母忌王伯僑充尚羡門<hi>韋昭曰皆效古人名效神仙者</hi>子髙最後<lb/>
皆燕人為方仙道形解銷化<hi>服䖍曰尸解也張宴曰人老如解去故骨則變化也</hi>
<hi>今山中有龍骨世人謂之龍解骨化為之見史記封禅書</hi>葛洪卒年八十一視其顔<lb/>
色如生體亦柔軟舉尸入棺甚輕如空衣世以為尸解<lb/>
<hi>晋書夲傳</hi>唐髙宗時道士劉合還丹成而上之咸亨中卒唯<lb/>
有空皮而背上開坼有如蝉蛻<hi>唐書互見煉丹</hi>
<pb n="KR3k0025_WYG_086-49a"/>
傳記費長房隠變觧化<hi>神仙傳</hi>分形散影<hi>集仙錄</hi>道中有尸<lb/>
觧劍觧水觧火觧實繁有徒嵇康郭璞非受戕害者以<lb/>
此委蛻<hi>廣異記</hi>形如生人者尸觧也足不青皮不皺者尸<lb/>
觧也目光不落無異生人者尸觧也髪盡落而失形骨<lb/>
者尸觧也有死而更生者有未斂而失其尸者有衣存<lb/>
而形去者有髪脫而形飛者皆尸觧也白日觧者為上<lb/>
夜半觧者為下向曉向暮去者為地下主者此皆得道<lb/>
之差降也<hi>集仙錄</hi>南海太守鮑靚通靈士也東海徐寕師<lb/>
<pb n="KR3k0025_WYG_086-49b"/>
之寧夜聞静室有琴聲怪其妙而問焉靚曰嵇叔夜寜<lb/>
曰嵇臨命東市何得在兹靚曰叔夜雖示終而實尸觧<lb/>
<hi>顧愷之嵇康賛</hi>
集觧形而遺世乗白雲而上賔<hi>陳子昂集</hi>白日尸觧得為飛<lb/>
仙尸觧本真人之錬蛻也五屬之隠適也<hi>並出寳劍上經</hi>
　<lb/>
　<lb/>
　記纂淵海卷八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷九十九</head>
    <p>
<pb n="KR3k0025_WYG_099-1a"/>
欽定四庫全書<lb/>
　記纂淵海卷九十九　　　宋　潘自牧　撰<lb/>
　　水族部<lb/>
　　　龍<lb/>
經乾初九潛龍勿用九二見龍在田九五飛龍在天上<lb/>
九亢龍有悔用九見羣龍无首吉　時乘六龍以御天<lb/>
雲從龍　龍戰于野其血𤣥黄　震為龍<hi>易</hi>龍以為畜<lb/>
故魚鮪不淰<hi>記</hi>鄭大水龍鬬于時門之外洧淵國人請<lb/>
<pb n="KR3k0025_WYG_099-1b"/>
為禜焉子産不許曰我鬬龍不我覿也龍鬬我獨何覿<lb/>
焉禳之則彼其室也吾無求于龍龍亦無求於我乃止<lb/>
　龍見于絳郊魏獻子問於蔡墨曰吾聞之蟲莫知於<lb/>
龍以其不生得也對曰人實不知非龍實知古者畜龍<lb/>
故國有豢龍氏有御龍氏<hi>左傳</hi>
子龍被五色而遊故神欲小則如蠶蠋欲大則極天地<lb/>
欲上則凌雲欲沉則伏泉　蛟龍水蟲之神者也乘水<lb/>
則神立失水則神廢<hi>管子</hi>墨子北之齊遇日者曰帝以今<lb/>
<pb n="KR3k0025_WYG_099-2a"/>
日殺黒龍於北方先生色黒不可以北墨子曰帝以甲<lb/>
乙殺青龍於東方丙丁殺赤龍於南方庚辛殺白龍於<lb/>
西方壬癸殺黒龍於北方若用子言則禁天下之行也<lb/>
<hi>墨子</hi>龍合而成體散而成章乘乎雲氣養乎隂陽　朱泙<lb/>
漫學屠龍於支離益殫千金之家三年伎成而無所用<lb/>
其巧也　河上有家貧恃緯蕭而食者其子沒淵得千<lb/>
金之珠其父曰取石來鍛之夫千金之珠必在九重之<lb/>
淵而驪龍頷下子能得珠者必遭其睡也<hi>莊子</hi>夫龍可狎<lb/>
<pb n="KR3k0025_WYG_099-2b"/>
而騎也然㗋下有逆鱗徑尺若嬰之則殺人<hi>韓子</hi>龍舉而<lb/>
景雲属　人不見龍之飛舉而能高者風雨之奉也<hi>淮南</hi>
子山中辰日稱雨師者龍也<hi>抱朴子</hi>
史黄帝得土徳黄龍見夏得木徳青龍止於郊　夏后<lb/>
氏之衰有二神龍止於帝庭而言曰余褒之二君也夏<lb/>
帝卜殺之徙去之留之莫吉卜請其漦而蔵之吉<hi>史記</hi>惠<lb/>
帝二年丙龍見蘭陵人家井中　文帝十五年黄龍見<lb/>
成紀<hi>漢書</hi>葛陂竹杖化龍<hi>見竹類</hi>龍見武庫井中百官將賀<lb/>
<pb n="KR3k0025_WYG_099-3a"/>
劉毅獨曰昔龍降鄭時門之外子産不賀龍降夏庭沬<lb/>
流不禁卜蔵其沫至周幽王禍釁乃發證據舊典無賀<lb/>
龍之禮　陸機甞餉張華鮓華曰此龍肉也試以苦酒<lb/>
濯之必有異既而五色光起　雷渙之子渡延平津腰<lb/>
間劍躍入水化為龍<hi>晉書</hi>劉穆之嘗夢與高祖俱泛海俯<lb/>
視船下見有二白龍挾舡既而至一山峯崿聳秀林樹<lb/>
繁宻意甚悅之<hi>沈約宋書</hi>梁江陵城壕中有龍騰出煥爛五<lb/>
色竦躍入雲<hi>南史</hi>大象中榮州有黒龍見與赤龍鬬於汴<lb/>
<pb n="KR3k0025_WYG_099-3b"/>
水之側黒龍死　禇無量好學臨平湖中有龍鬬里閭<lb/>
就觀之無量時年十三讀書宴然不動<hi>唐書</hi>太和二年五<lb/>
龍㑹於宻州次第而至五方之色具焉<hi>後周書</hi>
傳記鱗蟲三百六十而龍為之長<hi>大戴禮</hi>有鱗曰蛟龍有<lb/>
翼曰應龍有角曰虬龍無角曰螭龍　龍未昇天曰蟠<lb/>
龍<hi>說文</hi>太皥有景龍之瑞故以龍紀官　黄帝采首山銅<lb/>
鑄鼎荆山下有龍垂胡髯下迎黄帝<hi>帝王世紀</hi>禹南濟江黄<lb/>
龍負舟禹笑曰吾受命於天竭力以養人柰何憂于龍<lb/>
<pb n="KR3k0025_WYG_099-4a"/>
龍弭首而逝<hi>吕氏春秋</hi>禹誅防風氏二龍降之禹使范氏御<lb/>
之以行<hi>括地圖</hi>昔夏后啓夢乘龍飛以登于天睪陶占之<lb/>
曰吉<hi>歸蔵明夷卦</hi>吳王欲從民飲酒伍子胥諌曰昔白龍下<lb/>
清冷之淵化為魚漁者豫且射中其目白龍上訴天帝<lb/>
天帝曰魚固人之所射也豫且何罪夫白龍天地貴畜<lb/>
也豫且宋國之賤臣也白龍不化豫且不射今棄萬乘<lb/>
之位而從布衣之士飲酒臣恐其有豫且之患矣<hi>說苑</hi>葉<lb/>
公好龍室屋彫文盡以為龍於是天龍聞而下之窺頭<lb/>
<pb n="KR3k0025_WYG_099-4b"/>
於牖拖尾於堂葉公見之逺而還走是葉公非好龍也<lb/>
好夫似龍而非真者也<hi>劉向新序</hi>宋玉對楚王曰神龍朝發<lb/>
崑崙之墟暮宿於孟諸超騰雲漢之表婉轉四瀆之裏<lb/>
夫尺澤之鯢豈能料江海之大哉<hi>先賢傳</hi>漢和帝元年有<lb/>
一青龍墮於宫中帝命烹之賜群臣龍羮各一杯故李<lb/>
尤七命曰味兼龍炙<hi>述異記</hi>陶侃嘗捕魚得一織梭還挂<lb/>
於壁有頃雷雨梭變成赤龍而去<hi>異苑</hi>世言乘龍苦於行<lb/>
雨而雷神捕之　洛中有祠穴曽有誤墜其中行數里<lb/>
<pb n="KR3k0025_WYG_099-5a"/>
漸明見有宫殿人物又有大羊羊髯有珠人取食之後<lb/>
出以問張華華曰大羊名曰癡龍<hi>北瑣</hi>孫思邈隠居終南<lb/>
山時大旱西域僧請於昆明池結壇祈雨凡七日縮水<lb/>
數尺池龍化為老人求救于思邈思邈謂曰我知昆明<lb/>
池有仙方三十首留傳與予予將救汝老人曰此方上<lb/>
帝不許妄傳今急矣固無所吝有頃捧方而至思邈曰<lb/>
爾第還無慮自是池水忽漲溢岸數日胡僧羞恚而死<lb/>
<hi>雜爼</hi>
<pb n="KR3k0025_WYG_099-5b"/>
集龍嘘氣成雲雲固弗靈於龍也然龍乘是氣茫洋窮<lb/>
乎𤣥間薄日月伏光景感震電神變化水下土汨陵谷<lb/>
雲亦靈怪矣哉雲龍之所能使為靈也若龍之靈則非<lb/>
雲之所能使為靈也然龍弗得雲無以神其靈矣失其<lb/>
所憑依信不可歟異哉其所憑依乃其所自為也易曰<lb/>
雲從龍既曰龍雲從之矣<hi>韓文</hi>扶風馬孺子言年十五時<lb/>
在澤州與羣兒戯郊亭上頃然有竒女墮地有光曄然<lb/>
被緅裘白紋之裏首歩搖之冠貴游少年駭且悅之稍<lb/>
<pb n="KR3k0025_WYG_099-6a"/>
狎焉女頩爾怒曰不可吾故居鈞天帝宫下上星辰呼<lb/>
嘘隂陽薄蓬萊羞崑崙而不即者帝以吾心侈大怒而<lb/>
謫來七日當復今吾雖辱塵土中非若儷也吾復且害<lb/>
若衆恐而退遂入居佛寺講室焉及期進取杯水飲之<lb/>
嘘成雲氣五色翛翛也因取裘反之化為白龍徊翔登<lb/>
天莫知其所終<hi>栁文</hi>
本朝神物生天擾可騎如何孔甲但能羈當時若更無<lb/>
劉累龍意茫然豈得知　山腰石有千年澗石眼泉無<lb/>
<pb n="KR3k0025_WYG_099-6b"/>
一日乾天下蒼生待霖雨不知龍在此中蟠<hi>王介甫</hi>
　　　魚<lb/>
經包有魚无咎不利賔包无魚起凶　豚魚吉信及豚<lb/>
魚也<hi>易</hi>淮夷蠙珠暨魚<hi>書</hi>魴魚赬尾　豈其食魚必河<lb/>
之魴豈其食魚必河之鯉　魚麗于罶　南有嘉魚<lb/>
魚在于渚或潛在淵　魚在于沼亦匪克樂　魚在在<lb/>
藻有頒其首有莘其尾依于其蒲　魚躍于淵　王在<lb/>
靈沼於牣魚躍　猗與漆沮潜有多魚有鱣有鮪鰷鱨<lb/>
<pb n="KR3k0025_WYG_099-7a"/>
鰋鯉<hi>詩</hi>
                    <graphic n="KR1547" url="https://raw.githubusercontent.com/kanripo/KR-Gaiji/master/images/KR1547.png" mimeType="image/png"/>人辨魚物為鱻薧<hi>周禮</hi>槀魚曰商祭鮮魚曰脡<lb/>
祭　孟春魚上氷獺祭魚　季春薦鮪于寝廟　羞濡<lb/>
魚者進尾冬右腴夏右鰭<hi>禮記</hi>公將如棠觀魚臧僖伯諌<lb/>
公曰吾将畧地焉遂往陳魚而觀之　劉子曰微禹吾<lb/>
其魚乎<hi>左傳</hi>
子昔者有饋生魚於鄭子産子産使校人畜之池校人<lb/>
烹之反命曰始舍之圉圉焉少則洋洋焉攸然而逝子<lb/>
産曰得其所哉<hi>孟子</hi>魚不可脫於淵<hi>老/子</hi>川廣者魚大<hi>文子</hi>八<lb/>
<pb n="KR3k0025_WYG_099-7b"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之北有溟海有魚焉其廣數千里其長稱焉<hi>列子</hi>泉涸<lb/>
魚相與處於陸相呴以濕相濡以沬不如相忘於江湖<lb/>
　惠子與莊子遊于濠梁之上莊子曰鯈魚出遊從容<lb/>
是魚之樂也惠子曰子非魚安知魚之樂莊子曰子非<lb/>
我安知我不知魚之樂　吞舟之魚蕩而失水則螻蟻<lb/>
能苦之　筌者所以在魚得魚而忘筌也　莊子見車<lb/>
轍中有鮒魚鮒魚曰我東海之波臣也君豈有升斗之<lb/>
水而活我哉莊子曰待我激西江之水而逆子鮒魚曰<lb/>
<pb n="KR3k0025_WYG_099-8a"/>
不如早索我於枯魚之肆<hi>莊子</hi>公儀休相魯而嗜魚一邦<lb/>
皆争買魚而獻之公儀子不受曰夫唯嗜魚固不受也<lb/>
<hi>韓子</hi>水濁則魚噞　水積而魚聚　使水濁者魚撓之<lb/>
月虧則魚腦減　宋君亡其珠池魚為之殫　畜池魚<lb/>
者必去猵獺　争魚者濡<hi>淮南子</hi>
史武王白魚入舟<hi>見祥瑞類</hi>陳勝吳廣舉大計以丹書帛曰<lb/>
陳勝王置所罾魚腹中使買魚見書<hi>漢書</hi>羊續為南陽太<lb/>
守府丞嘗獻其生魚續懸之於庭<hi>後漢書</hi>王延性仁孝繼<lb/>
<pb n="KR3k0025_WYG_099-8b"/>
母卜氏嘗盛冬思生魚延叩凌而哭忽有一魚長五寸<lb/>
躍出冰上延取以進母　吳隠之為廣州刺史帳下人<lb/>
進魚每剔去骨隠之罰而黜焉<hi>晉書</hi>明帝幸華林園天淵<lb/>
池白魚躍入御舟<hi>沈約宋書</hi>王固嘗聘魏魏人以南人嗜魚<lb/>
大設網罟固以佛法呪之遂一鱗不獲<hi>梁書</hi>陸政性至孝<lb/>
其母好食魚後宅忽有泉出而魚遂得以供膳<hi>北史</hi>太宗<lb/>
觀書于西宫見魚躍焉問其故漁者曰此當乳也於是<lb/>
中網而止<hi>唐書</hi>
<pb n="KR3k0025_WYG_099-9a"/>
傳記魚有力者鰴魚枕謂之丁魚腸謂之乙魚尾謂之<lb/>
丙<hi>爾雅</hi>孔子之楚有漁者獻魚曰天暑市逺無所鬻之思<lb/>
欲棄之糞壤不若獻之君子孔子再拜而受埽地祭之<lb/>
<hi>家語</hi>楚人有獻魚於楚王者曰今日獲魚食之不盡賣之<lb/>
不售棄之可惜故來獻之左右曰鄙哉辭也楚王曰漁<lb/>
者仁人也盖聞廩倉粟有餘者國有饑民後宫多幽女<lb/>
者下民多曠夫餘衍之蓄聚於府庫者境内多貧乏之<lb/>
民漁者知之其以喻寡人也於是乃遣使恤鰥寡楚國<lb/>
<pb n="KR3k0025_WYG_099-9b"/>
頼之<hi>新序</hi>葛𤣥見賣大魚者謂曰暫煩此魚到河伯處魚<lb/>
主曰魚已死𤣥曰無苦乃以丹書紙内魚口中擲水中<lb/>
有頃魚還擲上岸得書<hi>神仙傳</hi>吳王江行食膾有餘棄於<lb/>
江中流化而為魚今江中有名吳王膾餘魚者猶作膾<lb/>
形<hi>博物志</hi>魚復溪中有魚其頭似羊豐肉少骨美於餘魚<lb/>
　扶南國有鮮巴魚頭如馬首伺人入水便來為害<hi>水經</hi>
瀛洲有洞淵廣千里有魚身長千丈<hi>拾遺録</hi>武陽小魚大<lb/>
如針號一斤千頭蜀人以為醤<hi>廣志</hi>彭蠡之濵以魚食犬<lb/>
<pb n="KR3k0025_WYG_099-10a"/>
　城門失火禍及池中魚俗說池中魚人姓字居近城<lb/>
門城失火延及其家非也謹按百家書宋城門失火因<lb/>
汲池中水以沃之魚悉露死喻惡之滋并中傷重謹也<lb/>
<hi>論衡</hi>
集彼尋常之汙瀆兮何以容吞舟之魚横江湖之鱣鯨<lb/>
兮固將制夫螻螘<hi>賈誼</hi>沛乎如巨魚之縱大壑<hi>王褒</hi>北溟有<lb/>
巨魚身長數千里仰噴三山雪横吞百川水憑陵隨海<lb/>
運烜赫因風起吾觀摩天飛九萬方未已　魯國一杯<lb/>
<pb n="KR3k0025_WYG_099-10b"/>
水難容横海鱗<hi>李白</hi>潛鱗輸駭浪　紫鱗衝岸躍　水深<lb/>
魚極樂　潜波想巨魚　白魚如切玉　泉出巨魚長<lb/>
比人丹砂作尾黄金鱗　白小群分命天然二寸魚細<lb/>
微沾水族風俗當園蔬　魚知丙穴由來美<hi>杜詩</hi>輕浪參<lb/>
差魚動鏡　羣鱗沸池羹　沈細抽潛腥<hi>韓詩</hi>澗急驚鱗<lb/>
奔　沉景照文鱗　每憶纎鱗逰尺澤<hi>栁詩</hi>香餌見來湏<lb/>
閉口大江歸去好藏身盤渦峻激多傾覆莫學長鯨擬<lb/>
害人<hi>白居易</hi>
<pb n="KR3k0025_WYG_099-11a"/>
本朝火鬐錦鬛鱗雪霜紅眼照曜珠夜光若無鯤鮞與<lb/>
蝦蚪安見品格非尋常<hi>劉貢父</hi>秋水澄清見髪毛錦鱗行<lb/>
處水紋搖岸邊人影驚還去時向緑荷深處跳　溪鱗<lb/>
佳味自可愛　何異鱣魴争尺水巨魚先已化風雷<hi>六一</hi>
<hi>集</hi>江水深成窟潛魚大似犀赤鱗如琥珀老枕勝琉璃<lb/>
　三年京國厭藜蒿長羡淮魚壓楚糟<hi>東坡</hi>偶思煖老庖<lb/>
𤣥鯽公遣霜鱗貫栁來<hi>山谷</hi>寧容網目漏吞舟　誰能烹<lb/>
鮮作苛碎<hi>后山</hi>
<pb n="KR3k0025_WYG_099-11b"/>
　　　河豚<lb/>
傳記河豚有毒以盧根及橄㰖等解之肝有大毒又名<lb/>
䂓魚䂓魚吹肚魚也<hi>本草</hi>
本朝河之魚有豚其名者遊於橋間而觸其柱怒其柱<lb/>
之觸已也則張頰植鬛怒腹而浮於水飛鳶過而攫之<lb/>
磔其腹而食之因逰而觸物不知罪已妄肆其忿至於<lb/>
磔腹而死悲夫<hi>東坡集</hi>歐公謂河豚出於暮春食栁絮而<lb/>
肥殆不然今浙人食河豚於上元前江隂冣先得方出<lb/>
<pb n="KR3k0025_WYG_099-12a"/>
時一尾直千錢二月後一尾纔百錢耳栁絮時人已不<lb/>
食謂之班子或言腹中生蟲故惡之<hi>石林詩話</hi>東坡詩云竹<lb/>
外桃花三兩枝春江水煖鴨先知蔞蒿滿地蘆芽短正<lb/>
是河豚欲上時此正是二月景致是時河豚已盛矣欲<lb/>
上之語似乎未穏<hi>漁隠叢話</hi>經筵官㑹資善堂東坡盛稱河<lb/>
豚之美吕元明問其味曰直那一死<hi>聞見録</hi>河豚盛氣善<lb/>
怒毎伏水底必設網于上故以物就而觸之彼將奮怒<lb/>
而上遂為所獲吳人目其腹腴為西施乳<hi>藝苑雌黄</hi>春洲生<lb/>
<pb n="KR3k0025_WYG_099-12b"/>
荻芽春岸飛楊花河豚當是時實不數魚蝦<hi>東坡</hi>忿腹若<lb/>
封豕怒目猶吳蛙庖煎茍失所入喉為鏌鎁<hi>梅聖俞</hi>非鱗<lb/>
亦非介芒刺皮如蝟觀形固可憎况復論腸胃<hi>曽南豐</hi>
　　　烏賊<lb/>
傳記世謂烏賊懐墨而知禮故俗云是海若用事小吏<lb/>
或曰性嗜烏常暴水上飛烏過謂其已死便往啄之乃<lb/>
捲取烏故謂烏賊<hi>南越記</hi>海人言昔秦王東遊棄筭於海<lb/>
化為此魚形如筭袋兩帶極長　烏賊舊名河伯度事<lb/>
<pb n="KR3k0025_WYG_099-13a"/>
一名從事小吏江東人取其墨書契以脫人財踰年字<lb/>
消惟空紙耳　舊說烏賊有矴遇風則虬前一鬚下矴<lb/>
一名纜魚風波稍急即以其鬚粘石為纜<hi>雜爼</hi>
本朝海之魚有烏賊其名者呴水而水烏懼物之窺已<lb/>
也則呴水以自蔽海烏知其魚而攫之嗚呼徒知自蔽<lb/>
以求全不知滅迹以杜疑哀哉<hi>東坡集</hi>腹膏為飯嚢鬲胃<lb/>
貯飲墨出沒上下波厭飫吳越食<hi>梅聖俞</hi>
　　　蝦<lb/>
<pb n="KR3k0025_WYG_099-13b"/>
史滕脩為廣州刺史或語脩蝦長一丈修不信其人至<lb/>
東海取蝦鬚長四五尺封以示脩脩乃服<hi>王隠晋書</hi>
傳記鰝大蝦也<hi>爾雅</hi>蝦種多<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>最大中作脯<hi>異物志</hi>南海以<lb/>
蝦頭為杯鬚長數尺金銀鏤之<hi>南越志</hi>馬稜為廣陵太守<lb/>
蝗蟲飛入海化為魚蝦<hi>東觀記</hi>虞嘯父為孝武侍中帝曰<lb/>
卿在閣下初不聞有獻替對曰天時尚煖魚鼈蝦蚱未<lb/>
可致尋有所獻帝大笑<hi>世說</hi>
　　　水母<lb/>
<pb n="KR3k0025_WYG_099-14a"/>
傳記東海有物状如凝血名曰水母無頭目所處則衆<lb/>
蝦附之<hi>博物志</hi>水母如羊胃可生切食<hi>廣志</hi>廣州謂之水母<lb/>
閩人謂之蛇其形乃渾然凝結一物有淡紫色者腹下<lb/>
有物如懸絮俗謂之足而無口眼常有數十蝦寄腹下<lb/>
咂食其涎浮泛水上捕者或遇之即歘然而沒盖蝦有<lb/>
所見耳<hi>嶺表録異</hi>
　　　龜<lb/>
經舍爾靈龜觀我朶頥凶　或益之十朋之龜　天生<lb/>
<pb n="KR3k0025_WYG_099-14b"/>
神物聖人則之　離為龜<hi>易</hi>昆命于元龜　九江納錫<lb/>
大龜　寧王遺我大寳龜<hi>書</hi>爰契我龜　我龜既厭<hi>詩</hi>
鼈人秋獻龜魚　龜人掌六龜之属天龜曰靈屬地龜<lb/>
曰繹屬東龜曰果屬西龜曰靁属南龜曰獵屬北龜曰<lb/>
若屬凡取龜用秋時攻龜用春時<hi>周禮</hi>季秋登龜　龜以<lb/>
為畜故人情不失　龜為前列先知也　青黒緑者天<lb/>
子之寳龜也<hi>禮記</hi>臧武仲自邾使告臧賈且致大蔡焉<lb/>
臧昭伯如晋臧㑹竊其寳龜僂句以卜為信與僣僣吉<lb/>
<pb n="KR3k0025_WYG_099-15a"/>
㑹曰僂句不余欺也<hi>左傳</hi>龜青純<hi>公羊傳</hi>臧文仲居蔡山節<lb/>
藻梲<hi>論語</hi>
子仲尼曰神龜能見夢於元君而不能避余且之網知<lb/>
能七十二鑚而無遺筴而不能免刳腸之患　龜曵尾<lb/>
塗中<hi>荘子</hi>龜三千歲蜉蝣不過三日以蜉蝣而為龜憂養<lb/>
生之具人必笑之<hi>淮南子</hi>千載靈龜人言浮於蓮葉之上<lb/>
或在叢蓍之下　山中已日稱時君者龜也　郄儉少<lb/>
時行獵墮空冢中見大龜張口吞氣乃試隨龜所為遂<lb/>
<pb n="KR3k0025_WYG_099-15b"/>
不復饑<hi>抱朴子</hi>
史禇先生曰能得名龜者財物歸之家必大富至千萬<lb/>
一曰北斗龜二曰南辰龜三曰五星龜四曰八風龜五<lb/>
曰二十八宿龜六曰日月龜七曰九州龜八曰玉龜凡<lb/>
八名龜各有文在腹下　有神龜在江南嘉林中常巢<lb/>
於芳蓮之上南方老人用龜支牀足行二千歲老人死<lb/>
後移牀龜尚生能行氣導引<hi>史記</hi>永嘉元年有玉龜出於<lb/>
灞水　苻堅末高陸人穿井得龜大三尺堅命太卜池<lb/>
<pb n="KR3k0025_WYG_099-16a"/>
養之及死藏其骨於太廟是夜廟丞高虜夢龜曰我本<lb/>
出將歸江南遭時不遇殞命秦庭又有人夢於虜曰龜<lb/>
三千六百嵗終必妖興亡國之象也<hi>晉書</hi>永明間唐潜獻<lb/>
青毛神龜一頭<hi>南齊書</hi>武帝章皇后母嘗遇道士以小龜<lb/>
遺已光彩五色及朞后生紫光照室因失龜所在<hi>陳書</hi>開<lb/>
皇中掖廷毎夜有人來挑宫人宫人抽刀斫之其物落<lb/>
牀而走因入池而沒明日涸池得一龜其上有刀迹殺<lb/>
之遂絶<hi>隋書</hi>先天二年江州獻靈龜六眸腹下有𤣥文象<lb/>
<pb n="KR3k0025_WYG_099-16b"/>
卦文<hi>唐書</hi>
傳記龜三足賁龜俯者靈仰者繹前弇諸果後弇諸獵<lb/>
左倪不靁右倪不若一曰神龜二曰靈龜三曰攝龜四<lb/>
曰寳龜五曰文龜六曰筮龜七曰山龜八曰澤龜九曰<lb/>
水龜十曰火龜<hi>爾雅</hi>甲蟲三百六十而神龜為之長<hi>大戴禮</hi>
龜一名𤣥衣督郵一名元緒<hi>古今注</hi>龜百嵗一尾千嵗則<lb/>
十尾<hi>六韜</hi>靈龜五色似玉背隂向陽上隆象天下平法地<lb/>
轉運應四時蛇頭龍脰左睛象日右睛象月知存亡吉<lb/>
<pb n="KR3k0025_WYG_099-17a"/>
凶之變<hi>說苑</hi>龜三百嵗大如錢遊蓮葉上三千歲則青邊<lb/>
有距<hi>論衡</hi>靈蓍四十九莖下有千歲神龜守之<hi>京房易傳</hi>龜厭<lb/>
江海陸行不止自令枯藁失其都市<hi>焦贑易林</hi>天子龜尺二<lb/>
寸諸侯八寸大夫六寸士民四寸龜者隂蟲之老也<hi>逸禮</hi>
神龜之象上圓法天下方法地背上有盤法丘山𤣥文<lb/>
交錯以成列宿五光昭若𤣥錦文運轉應四時<hi>禮統</hi>孫權<lb/>
時永康人入山遇一大龜即束之歸龜便言曰遊不良<lb/>
時為君所得人甚怪之載出欲上吳王夜泊越里䌫船<lb/>
<pb n="KR3k0025_WYG_099-17b"/>
於大桑樹宵中樹呼龜曰勞乎元緒奚事爾耶龜曰我<lb/>
被拘繫方見烹臛雖盡南山之樵不能潰我對曰諸葛<lb/>
元遜博識必致相苦令求如我之徒計從安出龜曰子<lb/>
明無多辭禍將及爾樹寂而止既至權命煮之焚柴萬<lb/>
車語猶如故諸葛恪曰燃以老桑乃熟獻人仍說龜樹<lb/>
共言權登使伐取煮龜立爛<hi>異苑</hi>孔愉見人籠龜於路買<lb/>
而放諸溪中龜反顧視愉及封北亭而鑄印龜左顧者<lb/>
三有似昔龜之顧<hi>後賢傳</hi>毛寳戍邾城有一軍人買得白<lb/>
<pb n="KR3k0025_WYG_099-18a"/>
龜長五寸寳便買取持歸養之漸大放江中後邾城遭<lb/>
石勒敗毛寳被鎧投江中覺如墮一石上視之乃是先<lb/>
放白龜既抵岸回顧而去<hi>續搜神記</hi>
集有緇衣之大夫兮衣𤣥繡之衣裳乘輜車之岌岌兮<lb/>
駕雲霧而翺翔風雨為之電奮兮五色赫以焜煌<hi>孫惠賦</hi>
質應離象位定坎居賤彼朶頥賁我靈符浮洛川見緯<lb/>
書洞秘賾通𤣥虛<hi>李顒賦</hi>
本朝自從九江納錫罷衆漁賤棄秋不登卜人官廢亦<lb/>
<pb n="KR3k0025_WYG_099-18b"/>
已乆果獵誰復知殊稱　搘牀纔堪比瓦礫當粟孰肯<lb/>
捐斗升糝頭腥臊何足嗜曳尾穢汚適可憎盛溲除聾<lb/>
豈必騐蹈背出險安可憑刳腸以占幸無事卷殻而食<lb/>
病未能如聞翕息可視効往乃有墜岸千層仰窺朝陽<lb/>
俯引氣亦得難老如岡陵諒能學此真壽類世論妄以<lb/>
類蟲冰<hi>王介甫</hi>
　　　鼇<lb/>
子渤海之中有五山帝使巨鼇十五舉首而戴之龍伯<lb/>
<pb n="KR3k0025_WYG_099-19a"/>
之人一釣而連六鼇<hi>列子</hi>東海鼇冠蓬莱㳺滄溟蛭蟻聞而<lb/>
悅之相邀海畔觀鼇群蟻曰彼冠山何異我戴粒逍遥<lb/>
於封壌之巔伏乎窟穴也<hi>管子</hi>
傳記有巨靈之鼇背負蓬萊之山而飛舞戯滄海之中<lb/>
<hi>列仙傳</hi>巨鼇以背負山周廽千里<hi>𤣥中記</hi>
集鼇戴山抃何以安之<hi>楚辭</hi>巨鼇贔屭首冠靈山<hi>吳都賦</hi>積<lb/>
翠浮澹灔始疑負靈鼇<hi>栁詩</hi>突兀海底鼇首冠三神丘鈎<lb/>
網不能制其來非一秋或者不量力謂兹鼇可求贔屭<lb/>
<pb n="KR3k0025_WYG_099-19b"/>
牽不動綸絶沈其鈎一鼇既頓頷衆鼇齊掉頭噴風激<lb/>
蜚亷鼓浪怒陽侯鯨鯢得其便張口欲吞舟萬里無活<lb/>
鱗百川多倒流<hi>白居易</hi>
本朝方壺蓬萊負巨鼇<hi>山谷</hi>
　　　黿<lb/>
經季秋取黿<hi>禮</hi>楚人獻黿於鄭靈公公子宋與子家將<lb/>
見子公之食指動曰他日我如此必嘗異味及入宰夫<lb/>
將解黿相視而笑<hi>左傳</hi>
<pb n="KR3k0025_WYG_099-20a"/>
子大黿作魅行病道士戴炳以越章封沉遍擲潭中良<lb/>
乆有大黿浮出乃格殺之而病者愈<hi>抱朴子</hi>
史靈帝時黄氏之母浴而化為黿初浴時簮一銀釵及<lb/>
見猶在其首<hi>續漢書</hi>韋丹少在東路嘗至中橋見漁者網<lb/>
得大黿繫之橋柱引頸四顧有求救之意於是以所乘<lb/>
驢易之放黿於水徒歩而歸<hi>唐史</hi>
傳記黿似鼈而大<hi>說文</hi>黿為河伯使者<hi>古今注</hi>齊景公渡河<lb/>
黿銜左驂沒之古冶子㧞劍從斜行五里逆三里至于<lb/>
<pb n="KR3k0025_WYG_099-20b"/>
砥柱之下左手持黿頭右手挾左驂鷰躍鵠踊而出<hi>捜神</hi>
<hi>記</hi>范獻子獵占之曰君子得黿小人遺冠獻子獵而不<lb/>
得遺其豹冠<hi>璅語</hi>
集乗白黿兮逐文魚<hi>楚辭</hi>
　　　鼉<lb/>
經鼉鼔逢逢<hi>詩</hi>季秋取鼉<hi>禮</hi>
史孫亮初公安有白鼉鳴謠曰鼉鳴龜背平南郡城中<lb/>
可求生守死不去來無成明年諸葛恪敗弟融鎮公安<lb/>
<pb n="KR3k0025_WYG_099-21a"/>
被收刮金印龜背一服而死<hi>吳志</hi>
傳記鼉水蟲從龜單聲<hi>說文</hi>鼉魚長三尺有四足髙尺餘<lb/>
尾如蝘蜓而大方嫁娶必得食之<hi>廣志</hi>張福行船夜有女<lb/>
子乘小舟就福寝中夜月照乃見一白鼉枕福臂福驚<lb/>
起而鼉去<hi>搜神記</hi>廣陵王家女病邪召竺僧瑤治之瑶入<lb/>
門便大驚老魅敢干犯人女在内大喚云人殺我夫鬼<lb/>
在側曰吾命盡於今可為痛心於是化為老鼉走出中<lb/>
庭瑶撲殺之<hi>許氏志怪</hi>
<pb n="KR3k0025_WYG_099-21b"/>
　　　鼈<lb/>
經離為鼈<hi>易</hi>炰鼈膾鯉<hi>詩/</hi>鼈人秋獻鼈蜃<hi>周禮</hi>
子東海之鼈<hi>莊子</hi>跬歩不休跛鼈千里<hi>荀子</hi>鄭縣人卜子毒<lb/>
妻之市買鼈以歸潁水以為渴因縱而飲之遂失鼈<hi>韓子</hi>
鼈無耳而目不可以瞥精於明也　援兩鼈而失靈龜<lb/>
<hi>淮南子</hi>
史崔𢎞度每期戒僚吏曰無得欺誑後嘗食鼈侍者八<lb/>
九人𢎞度一一問之曰鼈美乎皆云鼈羙𢎞度罵曰傭<lb/>
<pb n="KR3k0025_WYG_099-22a"/>
奴何敢誑我汝初未嘗食鼈安知其美俱杖之<hi>隋書</hi>
傳記鼈三足能<hi>爾雅</hi>鼈目白腹下王字者不可食<hi>雜爼</hi>鼈一<lb/>
名河伯從事<hi>古今注</hi>公父文伯飲南宫敬叔酒露賭父為<lb/>
客羞鼈焉小賭父怒相延食鼈辭曰將使鼈長而後食<lb/>
之遂出<hi>國語</hi>汝南郡中常有鬼怪導從威儀如太守入府<lb/>
打鼓周行内外後費長房詣郡正值此鬼至府郡門而<lb/>
不敢前長房厲聲呼便促前來鬼化作老翁叩頭乞得<lb/>
自改長房曰復汝真形此鬼即成大鼈如車輪頸長一<lb/>
<pb n="KR3k0025_WYG_099-22b"/>
丈許長房復令還就人形以一札符付之令送與葛陂<lb/>
君鬼持符去至陂邊以頸繞株而死<hi>神仙傳</hi>昔有人與奴<lb/>
俱得心腹病奴死割腹視之得一白鼈以諸藥内鼈口<lb/>
中終不死後有乘白馬來者馬溺濺鼈縮頭藏脚乃試<lb/>
取馬溺灌之豁然消成水主者頓飲一升遂愈<hi>志怪</hi>
集方銜鈎以振掉吁駭人而可惡既顛墜於岩岸乃蹣<lb/>
跚而跬歩或延首以鶴顧或頓足而鷹距或曳尾于泥<lb/>
中或縮頭于殻裏<hi>潘尼賦</hi>
<pb n="KR3k0025_WYG_099-23a"/>
　　　螺<lb/>
經離為蠃<hi>易</hi>鼈人祭祀供<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蠃蚳<hi>周禮</hi>
傳記海文蠡數種其大者容一升南人以為酒杯<hi>廣志</hi>馬<lb/>
軻蠃大者圍九寸長四寸細者圍七寸長三寸<hi>南方說</hi>鸚<lb/>
螺狀如覆杯頭如鳥頭向其腹視似鸚鵡故以名　吒<lb/>
螺著海邊樹上見人吒如人聲可食蒼螺江東人以為<lb/>
椀假猪螺日南有之靨為甲香<hi>異物志</hi>謝端少孤得一大<lb/>
螺置瓮中每早至野還見有飲飯湯火端從籬外窺之<lb/>
<pb n="KR3k0025_WYG_099-23b"/>
見一少女從瓮中出燃火便入問之女答曰我天漢中<lb/>
白水素女天帝使我為守舍炊煮今無故相伺不宜留<lb/>
此忽有風雨而去<hi>搜神記</hi>
　　　蚌<hi>蜃附</hi>
經離為蚌<hi>易</hi>孟冬雉入大水化為蜃<hi>禮</hi>
子楚之明月出於蚌蜃<hi>墨子</hi>明月之珠蜃龍之病而我之<lb/>
利<hi>淮南子</hi>
史元將仲將不意雙珠近出老蚌<hi>魏志</hi>太宗謂侍臣曰蜃<lb/>
<pb n="KR3k0025_WYG_099-24a"/>
性含水待月而水生<hi>唐書</hi>
傳記蜃小者䖴注云䖴即小蚌<hi>爾雅</hi>齊趙將伐燕蘇代說<lb/>
趙王曰今者臣來見小蚌方出暴而鷸啄其肉蚌合而<lb/>
挾其啄鷸曰今日不雨明日不雨必見蚌脯蚌曰今日<lb/>
不出明日不出必見死鷸漁父得而併擒之今燕趙相<lb/>
攻臣恐強秦之為漁父也趙王乃止<hi>戰國䇿</hi>南方林邑有<lb/>
大蚌盈車明珠至寸不以為貴<hi>拾遺録</hi>
集蚌蛤珠胎與月虧全<hi>左思賦</hi>
<pb n="KR3k0025_WYG_099-24b"/>
　　　蛤<hi>蛤蜊附</hi>
經季秋雀入大水為蛤<hi>禮</hi>
子盧敖俯而視之方卷龜殻而食合梨<hi>淮南子</hi>
傳記東越海蛤<hi>汲冢周書</hi>仙家之藥有白水靈蛤<hi>梁武内傳</hi>凡蛤<lb/>
之属開口聞雷鳴則不復閉<hi>南越志</hi>有人患足腫疾醫莫<lb/>
能識徐之才視之曰蛤精疾也得之當由乘船入海垂<lb/>
脚入水中之才為剖之得蛤子二大如榆筴<hi>三國典畧</hi>
本朝飲者憐渠有典刑見渠借箸眼偏青　莫遣下塩<lb/>
<pb n="KR3k0025_WYG_099-25a"/>
傷正味不曽著蜜若為甜雪楷玉質全身瑩金線氷鈿<lb/>
半縷纎<hi>誠齋</hi>
　　　車螯<lb/>
史廬陵王義真出為南豫州刺史居髙祖憂長史劉湛<lb/>
入見煗酒炙車螯湛正色曰公當今不冝有此設義真<lb/>
曰旦甚寒一杯酒亦何傷酒既至湛因起曰既不能以<lb/>
禮自處又不能以禮處人<hi>沈約宋書</hi>
傳記車螯形如蚌蛤而大<hi>說文</hi>
<pb n="KR3k0025_WYG_099-25b"/>
本朝璀璨殻如玉斑斕㸃上花含漿不肯吐得火遽已<lb/>
呀<hi>六一集</hi>素脣紫錦背漿味壓蚶菜<hi>梅聖俞</hi>珠宫新沐浄瓊<lb/>
沙石鼎初燃瀹井花紫殻旋開微滴酒玉膚莫熟要鳴<lb/>
牙<hi>誠齋</hi>
　　　蠣<lb/>
傳記南海謂蠣為蠔甲為牡蠣合澗州圓蠣土人重之<lb/>
語曰得合澗一蠔雖不足豪亦可以高也<hi>南越志</hi>蠔生海<lb/>
島邊如拳石四面漸長有高一二丈者每一房内蠔肉<lb/>
<pb n="KR3k0025_WYG_099-26a"/>
一片海夷以斧揳取殻燒以烈火蠔即啓房挑取其肉<lb/>
趣市以易醑<hi>嶺表録異</hi>
集蠔相粘為山十百各自生<hi>韓詩</hi>
本朝薄宦遊海鄉雅聞静康蠔　中厨烈熖炭燎以柴<lb/>
與蒿委質已就烹鍵閉猶遁逃稍稍窺其戸青欄流玉<lb/>
膏人言噉小魚所得不償勞况此鐡石頑解剥煩錐刀<lb/>
戮力効一割功烈纔牛毛若論攻取難飽食未為饕<hi>梅聖</hi>
<hi>俞</hi>蓬山側畔屹蠔山懐玉深蔵萬壑間<hi>誠齋</hi>
<pb n="KR3k0025_WYG_099-26b"/>
　　　蚶<lb/>
傳記瓦屋子南中舊呼為蚶子盧鈞尚書作鎮以其殻<lb/>
上有稜如瓦壠故名焉廣人尤重之俗呼為天臠炙<hi>嶺表</hi>
<hi>録異</hi>
　　　鱟<lb/>
傳記鱟形如惠文冠青黒色十二足腹中有子如麻子<lb/>
取以作醤尤美<hi>吳録地理志</hi>鱟形如熨斗頭似蜣螂南人重<lb/>
之以為鮓<hi>廣州記</hi>鱟魚其殻瑩浄如青甆盌𨫼背眼在背<lb/>
<pb n="KR3k0025_WYG_099-27a"/>
上口在腹下尾長尺餘三稜如梭莖雌常附雄而行若<lb/>
摘去雄者雌者即自止腹中有子如菉豆<hi>嶺表録異</hi>
集鱟實如惠文骨眼相負行<hi>韓詩</hi>
本朝忽有缾罌至捲將江海來𤣥霜束龜殻紅霧染珠<lb/>
胎<hi>誠齋</hi>
　　　蟹<lb/>
經離為蟹<hi>易</hi>蠶則績而蠏有匡<hi>禮</hi>
子蠏六蛫而二螯非蛇蟺之穴無所寄托者用心躁也<lb/>
<pb n="KR3k0025_WYG_099-27b"/>
<hi>荀子</hi>夫釋大道而任小數無異於使蠏捕鼠<hi>淮南子</hi>山中稱<lb/>
無腸公子者蠏也<hi>抱朴子</hi>
史解系免官還第及張華裴頠之被誅也倫秀以宿憾<lb/>
收系兄弟梁王彤救系等倫怒曰我於水中蠏且惡之<lb/>
况此人兄弟輕我耶遂害之<hi>晉書</hi>
傳記蠏蚭也其雄曰蜋螘其雌曰轉帶<hi>爾雅</hi>蟹二螯兩端<lb/>
傍行<hi>孝經援神契</hi>蠏漆相合成水<hi>博物志</hi>水蠏螯殻内皆鹹水<lb/>
自有味廣人取之淡煮吸其鹹汁下酒　膏蠏殻内有<lb/>
<pb n="KR3k0025_WYG_099-28a"/>
膏如黄酥加以五味和殻<graphic n="KR1572" url="https://raw.githubusercontent.com/kanripo/KR-Gaiji/master/images/KR1572.png" mimeType="image/png"/>之　赤母蠏殻内黄赤膏<lb/>
如雞鴨子黄内白以和膏實其殻中淋以五味蒙以細<lb/>
麫為蠏饆饠　紅殻蠏殷紅色巨者可以裝為酒杯<lb/>
虎蠏殻上有虎斑可装為酒噐<hi>嶺表録異</hi>蠏之小者每潮欲<lb/>
來出穴舉螯迎之名招潮子<hi>海物異名記</hi>蔡司徒渡江見蟛<lb/>
蜞大喜曰蠏有八足二螯令烹之既食委頓吐下方知<lb/>
非蠏後向謝仁祖說此事謝曰卿讀爾雅不熟幾為勤<lb/>
學死<hi>世說</hi>畢卓嘗曰左手持蠏螯右手執酒杯泊浮酒池<lb/>
<pb n="KR3k0025_WYG_099-28b"/>
中足了一生矣<hi>郭子</hi>
集未遊滄海早知名有骨還從肉上生莫道無心畏雷<lb/>
電海龍王處也横行<hi>杜牧</hi>紺甲青筐染苔衣島夷初寄北<lb/>
人時離居定有石㠶覺失伴惟應海月知族類分明連<lb/>
<graphic n="KR1853" url="https://raw.githubusercontent.com/kanripo/KR-Gaiji/master/images/KR1853.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>形容好箇似蟛蜞病中無覔雙螯處寄與夫君左<lb/>
手持　蠏因霜重金膏液<hi>皮日休</hi>
本朝仁宗内宴有蠏二十八枚帝曰吾尚未知一枚直<lb/>
幾錢左右對直一千帝不悅曰數戒汝軰無侈靡一下<lb/>
<pb n="KR3k0025_WYG_099-29a"/>
箸為錢二十八千吾不忍也遂不食<hi>聞見錄</hi>陶穀使吳越<lb/>
忠懿王宴之因食蝤蛑詢其族類忠懿命自蝤蛑至蠏<lb/>
蚎凡十餘種以進糓曰真所謂一蠏不如一蠏<hi>掇遺</hi>有蠏<lb/>
無監州<hi>見通判類</hi>半殻含黄宜㸃酒兩螯斫雪勸加餐<hi>東坡</hi>相<lb/>
憶樽前把蠏螯　海饌糖蠏肥　霜臍嘗食新　形模<lb/>
雖入婦人笑風味可解壯士顔　怒目横行與虎争寒<lb/>
沙奔火禍胎成雖為天上三辰次未免人間五鼎烹<hi>山谷</hi>
滿腹紅膏肥似髓貯盤青殻大於杯<hi>梅聖俞</hi>横行湖海浪<lb/>
<pb n="KR3k0025_WYG_099-29b"/>
生花糟粕招邀到酒家酥片滿螯疑作玉金穣鎔腹未<lb/>
成沙<hi>誠齋</hi>
　<lb/>
　<lb/>
　<lb/>
　<lb/>
　<lb/>
　記纂淵海卷九十九<lb/>
</p>
<p>
</p>
  </div>
</body>
</text>
</TEI>
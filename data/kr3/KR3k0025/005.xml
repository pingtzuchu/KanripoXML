<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷五</head>
    <p>
<pb n="KR3k0025_WYG_005-1a"/>
欽定四庫全書<lb/>
　記纂淵海卷五　　　　　宋　潘自牧　撰<lb/>
　　災異部<lb/>
　　　災異<lb/>
經古有夏先后方懋厥徳罔有天災<hi>書</hi>伊陟相太戊亳<lb/>
有祥桑穀共生于朝<hi>亡書序</hi>髙宗祭成湯有飛雉升鼎耳<lb/>
而雊<hi>書肜日序</hi>髙宗肜日越有雊雉<hi>書/</hi>曰咎徵<hi>書</hi>天大雷電<lb/>
以風禾盡偃大木斯拔<hi>金縢</hi>日月告凶不用其行<hi>詩</hi>燁燁<lb/>
<pb n="KR3k0025_WYG_005-1b"/>
震電不寜不令百川沸騰山冢崒崩髙岸為谷深谷為<lb/>
陵哀今之人胡憯莫懲<hi>詩</hi>宣王遇災而懼側身修行欲<lb/>
消去之<hi>詩序</hi>保章氏命乖别之妖祥以詔救政<hi>周禮</hi>孟春行<lb/>
夏令則雨水不時草木早落國時有恐行秋令則其民<lb/>
大疫猋風暴雨總至藜莠蓬蒿並興行冬令則水潦為<lb/>
敗雪霜大摯首種不入仲春行秋令則其國大水寒氣<lb/>
總至冦戎来征行冬令則陽氣不勝麥乃不熟民多相<lb/>
掠行夏令則國乃大旱煖氣早来蟲螟為害季春行冬<lb/>
<pb n="KR3k0025_WYG_005-2a"/>
令則寒氣時發草木皆肅國有大恐行夏令則人多疾<lb/>
疫時雨不降山林不収行秋令則天多沉隂淫雨早降<lb/>
兵革並起孟夏行秋令則苦雨數來五穀不滋四鄙入<lb/>
保行冬令則草木早枯後乃大水敗其城郭行春令則<lb/>
蝗蟲為灾暴風来格秀草不實仲夏行冬令則雹凍傷<lb/>
穀道路不通暴兵来至行春令則五穀晩熟百螣時起<lb/>
其國乃饑行秋令則草木零落果實早成民殃於疫季<lb/>
夏行春令則穀實鮮落國多風欬民乃遷徙行秋令則<lb/>
<pb n="KR3k0025_WYG_005-2b"/>
丘隰水潦禾稼不熟乃多女災行冬令則風寒不時鷹<lb/>
隼早鷙四鄙入保孟秋行冬令則隂氣太勝介蟲敗穀<lb/>
戎兵乃来行春令則其國乃旱陽氣復還五穀無實行<lb/>
夏令則其國多火災寒熱不節民多瘧疾仲秋行春令<lb/>
則秋雨不降草木生榮國乃有恐行夏令則其國乃旱<lb/>
蟄蟲不藏五榖復生行冬令則風災數起収雷先行草<lb/>
木早死季秋行夏令則其國大水冬藏殃敗民多鼽嚏<lb/>
行冬令則國多盜賊邊境不寜土地分裂行春令則煖<lb/>
<pb n="KR3k0025_WYG_005-3a"/>
風来至民氣懈惰師興不居孟冬行春令則凍閉不宻<lb/>
地氣上泄民多流亡行夏令則國多暴風方冬不寒蟄<lb/>
蟲復出行秋令則雪霜不時小兵時起土地侵削仲冬<lb/>
行夏令則其國乃旱氛霧冥冥雷乃發聲行秋令則天<lb/>
時雨汁𤓰瓠不成國有大兵行春令則蝗蟲為敗水泉<lb/>
咸竭民多疥癘季冬行秋令則白露早降介蟲為妖四<lb/>
鄙入保行春令則胎夭多傷國多固疾命之曰逆行夏令<lb/>
則水潦敗國時雪不降氷凍消釋<hi>記月令</hi>沙麓崩<hi>春秋</hi>梁山<lb/>
<pb n="KR3k0025_WYG_005-3b"/>
崩　無氷　隕石于宋五六鷁退飛過宋都　十二月<lb/>
隕霜不殺草李梅實　雨水氷　十月隕霜殺菽<hi>春秋</hi>齊<lb/>
侯田于貝丘見大豕從者曰公子彭生也公怒射之豕<lb/>
人立而啼　初内蛇與外蛇鬬於鄭南門中内蛇死<lb/>
六年而厲公入申繻曰妖由人興也人無釁焉妖不自<lb/>
作人弃常則妖興　晉文公卒殯于曲沃柩有聲如牛<lb/>
　有蛇出自泉宫入于國如先君之數　石言于晉魏<lb/>
榆晉侯問于師曠對曰作事不時怨讟動于民則有非<lb/>
<pb n="KR3k0025_WYG_005-4a"/>
言之物而言　王子朝用成周之寳珪于河津人得諸<lb/>
河上隂不佞拘得玉者取其玉将賣之則為石　有鸜<lb/>
鵒来巢師已曰吾聞童謡有之曰鸜之鵒之公出辱之<lb/>
鸜鵒之羽公在外野往饋之馬鸜鵒跦跦公在乾侯徵<lb/>
褰與襦鸜鵒之巢逺哉遥遥裯父喪勞宋父以驕鸜鵒<lb/>
鸜鵒往歌来哭是年昭公孫于齊　楚王有疾是嵗有<lb/>
雲如衆赤烏夾日以飛周太史曰其當王身乎若禜之<lb/>
可移于令尹司馬王曰除腹心之疾而置諸股肱何益<lb/>
<pb n="KR3k0025_WYG_005-4b"/>
遂弗禜　天反時為災地反物為妖人反徳為亂亂則<lb/>
妖生<hi>並左傳</hi>
史凡天變過度乃占國君強大有徳者昌弱小飾詐者<lb/>
亡太上修徳其次修政其次修救其次修禳<hi>史天官書</hi>國家<lb/>
将有失道之敗而天乃先出灾異以譴告之不知自省<lb/>
天出怪異以警懼之尚不知變而傷敗乃至<hi>董仲舒傳</hi>漢惠<lb/>
帝宜陽雨血<hi>漢書</hi>漢武帝建元四年有風赤雨血　漢成<lb/>
帝即位封五舅其日黄霧四塞　哀帝時山陽雨血大<lb/>
<pb n="KR3k0025_WYG_005-5a"/>
者如錢小者如麻<hi>漢書</hi>夫灾變之發皆所以明教戒也惟<lb/>
率禮修徳可以勝之<hi>晉志</hi>晉愍帝建興二年霧着人如墨<lb/>
<hi>晉書</hi>晉孝武帝京都地生毛<hi>同上</hi>後魏世宗正始二年夜隂<lb/>
霧四塞初黒後赤<hi>北史</hi>梁武帝大同元年雨土二年又雨<lb/>
黄塵如雪覽之盈掬<hi>梁書</hi>梁大同二年雨灰色黄<hi>隋書</hi>梁簡<lb/>
文帝時雨黄沙隋文帝開皇六年京師雨毛如馬尾<hi>並同</hi>
<hi>上</hi>君子見其變則知天之所譴告恐懼修省而已<hi>唐志</hi>唐<lb/>
太宗貞觀八年隴右山崩大蛇屢見虞世南曰妖不勝<lb/>
<pb n="KR3k0025_WYG_005-5b"/>
徳惟務徳可以銷變<hi>唐書</hi>
傳記武王伐殷得二大夫問曰殷有妖乎其一人曰有<lb/>
殷國嘗雨石六月雨雪其一人曰是非殷國之大妖也<lb/>
殷君喜殺人喜以人飴虎喜割人心喜殺孕婦喜殺人<lb/>
之父孤人之子喜刑禍喜以信為欺欺者為忠喜田獵<lb/>
畢弋走狗飾馬喜修池䑓宫室喜為酒池糟丘喜聽䜛用<lb/>
譽無功賞無罪誅此殷國之妖也<hi>六韜</hi>趙簡子問于翟封<lb/>
餘曰吾聞翟雨穀三日雨血三日牛生馬馬生牛信<lb/>
<pb n="KR3k0025_WYG_005-6a"/>
乎對曰此非翟之灾也其君㓜弱其大臣比黨以求爵<lb/>
禄其百官肆斷而無常其政令不竟而數改此其妖也<lb/>
<hi>説苑</hi>燕伐齊齊湣王出走楚使淖齒救齊淖齒謂王曰夫<lb/>
千乘博昌間地方數百里雨血霑衣嬴博之地拆至泉<lb/>
有人當闕而哭求之不得王悉知之乎王曰不知淖齒<lb/>
曰天地人皆以告矣而王不知何得無誅遂殺湣王<hi>戰國</hi>
<hi>䇿</hi>天灾地妖所以警人主也夢寐證怪所以儆人臣也<lb/>
灾妖不勝善政怪夢不勝善行<hi>家語</hi>貌之不恭厥咎狂厥<lb/>
<pb n="KR3k0025_WYG_005-6b"/>
極惡時則有龜孽雞禍言之不從厥咎僣厥極憂時則<lb/>
有詩妖介蟲之孽時則有犬禍視之不明厥咎豫厥極<lb/>
疾時則有草妖倮蟲之孽聴之不聰厥咎急厥極貧時<lb/>
則有鼓妖豕禍思之不睿厥咎雺厥極凶短折時則有<lb/>
脂夜之妖時則有華孽牛禍皇之不極厥咎雺厥極弱<lb/>
時則有射妖龍蛇之孽時則有馬禍時則有日月亂行<lb/>
星辰逆行<hi>尚書大傳</hi>凡有所害謂之灾無所害而異于常謂<lb/>
之異<hi>洪範傳</hi>
<pb n="KR3k0025_WYG_005-7a"/>
　　　日食<lb/>
經乃季秋月朔辰弗集于房瞽奏鼓嗇夫馳庶人走注<lb/>
云集合也不合則日食可知<hi>書</hi>十月之交朔日辛卯日<lb/>
有食之亦孔之醜　此日而食于何不臧<hi>詩</hi>男教不修<lb/>
陽事不得謫見于天日為之食是故日食則天子素服<lb/>
而修六官之職蕩天下之陽事<hi>記昏義</hi>日有食之　日有<lb/>
食之既<hi>春秋</hi>莊公十五年六月辛未朔日有食之鼓用牲<lb/>
于社非常也注云非常鼔之月長厯推辛未實七月朔<lb/>
<pb n="KR3k0025_WYG_005-7b"/>
置閏失所故致月錯<hi>左傳</hi>惟正月之朔慝未作日有食之<lb/>
于是乎用幣于社伐鼓于朝注云正月夏之四月周之<lb/>
六月而傳云惟者明此月非正陽月也　士文伯曰國<lb/>
無政不用善則自取謫於日月之灾　梓慎曰二至二<lb/>
分日有食之不為灾日月之行也分同道也至相過也<lb/>
其他月則為灾陽不克也<hi>並同上</hi>日有食之以朱絲禜社<lb/>
或曰脅之或曰為暗恐犯之故禜之社者土地之主日<lb/>
者土地之精上敷于天而犯日故朱絲禜之助陽抑隂<lb/>
<pb n="KR3k0025_WYG_005-8a"/>
<hi>公羊</hi>天子救日置五麾陳五兵五鼓諸侯置三兵三鼓大<lb/>
夫擊柝凡有聲皆陽事也以厭隂氣也<hi>穀梁</hi>日月之食人<lb/>
皆見之更也人皆仰之<hi>論語</hi>
子麒麟鬬則日月食<hi>淮南子</hi>
史日者徳也故日蝕則修徳<hi>漢書</hi>漢文帝二年日有食之<lb/>
詔曰人主不徳布政不均則天示之災以戒不治乃謫<lb/>
見于天罪孰大焉其悉思朕之過失<hi>前本紀</hi>元帝永平二<lb/>
年日蝕詔氣邪嵗増侵犯太陽<hi>本紀</hi>哀帝初鮑宣上書今<lb/>
<pb n="KR3k0025_WYG_005-8b"/>
日蝕於三始陛下深自内責避正殿舉直言求過失天<lb/>
心同人心人心悦則天意得矣<hi>列傳</hi>廼正月辛丑朔日有<lb/>
食之變見三朝之㑹上天聰明苟無其事變不虛生臣<lb/>
聞師曰天佑與王者故灾異數見以譴告之若不畏懼<lb/>
有以塞除而輕忽簡誣則凶罰加焉<hi>孔光傳</hi>黄琬祖父香<lb/>
為魏郡守時日蝕而京師不見魏郡乃表日蝕之状帝<lb/>
問日蝕多少香久而無對琬年六嵗在傍曰何不言日<lb/>
蝕之餘如月之初遂用其言答詔<hi>本傳</hi>劉寵鄭𢎞徐昉趙<lb/>
<pb n="KR3k0025_WYG_005-9a"/>
喜虞延並為三事以日蝕免官<hi>漢書</hi>唐𤣥宗開元二年二<lb/>
月朔太史奏太陽應虧不虧姚崇表賀<hi>通鑑</hi>
集陛下敬畏天命克已修身自辰至巳當虧不虧轉見<lb/>
明朗<hi>韓文賀穆宗表</hi>
本朝仁宗康定元年皇祐元年嘉祐四年神宗臨寜元<lb/>
年皆正旦日食<hi>㑹要</hi>赫赫初出咸池中浴光洗跡生天東<lb/>
不覺有物来晦昧團圎一片如頑銅前時蝦蟇食爾妃<lb/>
天下戢戢無有忠責罵四方誰膽大仰頭憤憤惟盧仝<lb/>
<pb n="KR3k0025_WYG_005-9b"/>
　老鴉居處已自穏三足鼎峙何乖慵而今有嘴不能<lb/>
噪而今有爪不能攻任㸔怪物翳天眼方且省事保爾<lb/>
躬日月與物固無惡應由此鳥招禍凶<hi>並梅聖俞詩</hi>
　　　月食<lb/>
經月盈則食<hi>易</hi>彼月而食則維其常<hi>詩</hi>婦順不修隂事<lb/>
不得謫見于天月為之食故月食則后素服而修六宫<lb/>
之職蕩天下之隂事<hi>記昏義</hi>
子月望日奪其光月十五日與日相望東西中絶則月<lb/>
<pb n="KR3k0025_WYG_005-10a"/>
食奪光也<hi>淮南子</hi>
史晉永嘉元年月蝕赤如血<lb/>
傳記秦胡亥立日月薄蝕熒惑襲月<hi>説苑</hi>月蝕后自提鼓<lb/>
階前把槌擊鼓者三中良人諸御者宫人皆擊柝救之<lb/>
月已食后乃入齋服素縞三日不從樂以應其祥<hi>荆州記</hi>
集爛銀盤從海底出出来照我茅屋東天色紺滑凝不<lb/>
流氷光交貫寒曈曨初疑白蓮花浮出龍王宫八月十<lb/>
五夜比並不可雙此時怪事發有物吞食来輪中輪<lb/>
<pb n="KR3k0025_WYG_005-10b"/>
如壮士斧斫壊桂似雪山風拉摧百錬鏡照見膽平地<lb/>
埋寒灰火龍珠飛出腦却入蛤蚌胎搥環破璧眼㸔盡<lb/>
當天一搭如煤炲磨滅踪跡須臾間便似萬古不可開<lb/>
<hi>玉川月食詩</hi>
本朝有婢上堂来白我事可驚天如青玻瓈月若黒水<lb/>
精時當十分圎只見一寸明主婦煎餅去小兒敲鏡聲<lb/>
此雖淺近意乃重補救情夜深兎窟出衆星隨西傾<hi>梅聖</hi>
<hi>俞</hi>
<pb n="KR3k0025_WYG_005-11a"/>
　　　星變<lb/>
經荘七年夏恒星不見夜明也星隕如雨與雨偕也<hi>左傳</hi>
僖十六年隕石于宋五隕星也　文十四年有星孛入<lb/>
于北斗周内史曰不及七年宋齊晉之君皆将死亂<lb/>
昭十年有星出于婺女禆竈曰七日戊子晉侯将死<lb/>
十七年有星孛于大辰西及漢申須曰彗所以除舊布<lb/>
新也<hi>並春秋左傳</hi>二十六年齊有彗星齊侯使禳之晏子曰<lb/>
無益也天之有彗也以除穢也君無穢徳又何禳焉若<lb/>
<pb n="KR3k0025_WYG_005-11b"/>
徳之穢禳之何益<hi>同上</hi>
子鯨魚死而彗星出<hi>淮南子</hi>
史五星五星所行合散犯守厯陵鬬蝕彗孛飛流皆隂<lb/>
之精本于地而發于天也<hi>前天文志</hi>孝昭元始中太白入太<lb/>
微太微者天庭也法曰國恐有誅建始四年熒惑踰嵗<lb/>
星占曰熒惑與嵗星鬬有病君饑嵗而後旱傷麥民食<lb/>
榆皮　綏和二年熒惑守心丞相翟方進欲塞灾異自殺<lb/>
<hi>同上</hi>彗孛秦始皇十五年彗星四見長或竟天<hi>史記</hi>漢武元<lb/>
<pb n="KR3k0025_WYG_005-12a"/>
封元年有星茀于東井後十餘日有星茀于三能<hi>音台</hi>望<lb/>
氣王朔言候獨見其星出如瓠有司皆曰陛下封禪天<lb/>
其報徳星云<hi>史記</hi>哀帝建平二年彗星出牽牛<hi>漢書</hi>獻帝建<lb/>
安二十三年彗星晨見東方日夕出西方<hi>後漢</hi>天狗天狗<lb/>
狀如大奔星有聲其下止地類狗破軍殺將<hi>史記</hi>孝昭元年<lb/>
牂雲如狗赤色長尾三枚<hi>前天文志</hi>成帝綏和元年天有星<lb/>
隠如雷聲有流星如缶長十餘丈郡國皆言為王者失<lb/>
勢諸侯起伯之異<hi>漢書</hi>哀帝建平元年有物着天白廣如<lb/>
<pb n="KR3k0025_WYG_005-12b"/>
一疋布西南行聲如雷一刻止曰天狗<hi>同上</hi>北齊孝昭皇<lb/>
建二年天狗下于郿山於其下講武厭之帝将至有兎<lb/>
驚馬墜死<hi>隋書</hi>煬帝大業十二年有大流星如斗出王良<lb/>
閣道聲如頽墻其日又有大流星如甕出羽林有聲<hi>同上</hi>
枉矢枉矢類大流星蛇行而蒼黒望之如有毛羽<hi>史天官書</hi>
晉武帝元康四年枉矢北行竟天之半<hi>晉書</hi>齊東昏侯永<lb/>
光三年枉矢晝見西方長十餘丈<hi>隋書</hi>蚩尤旗蚩尤之旗<lb/>
類彗而後曲象旗見則王者征伐四方<hi>史天官書</hi>魏嘉平四<lb/>
<pb n="KR3k0025_WYG_005-13a"/>
年白氣經天司馬景王問王肅肅曰此蚩尤之旗也東<lb/>
南其亂乎<hi>魏志</hi>營頭晉惠帝太和二年星晝流矢北下光<lb/>
變有聲如雷占曰為營首其下有大亂流血<hi>晉書</hi>
傳記五星人君不仁春殺無辜則嵗星失度人君薄恩<lb/>
無義懦弱不勝任則太白失度人君内無仁義外多華<lb/>
飾則鎮星辰星失度<hi>京房五星占</hi>彗孛彗星為欃槍<hi>爾雅</hi>彗星<lb/>
者天之旗<hi>河圗</hi>五星散為五色之彗<hi>同上</hi>赤彗火精如火耀<lb/>
長七尺<hi>運斗</hi>彗星在北斗禍大起在三台臣害君在太微<lb/>
<pb n="KR3k0025_WYG_005-13b"/>
君害臣在天獄諸侯作禍彗行所指其國大惡<hi>孝經</hi>天狗<lb/>
太白散為天狗主候兵<hi>河圗</hi>七國之兵戰扵梁地故天狗<lb/>
先降梁疊見以其象也狗者守禦之也所降以惑守禦<lb/>
也<hi>洪範傳</hi>金門之山有赤犬名曰天狗其所下者起兵<hi>山海</hi>
<hi>經</hi>兩敵相望其雲氣如牛馬状頭低尾仰曰天狗勿與<lb/>
戰也<hi>兵書</hi>枉矢辰星散為枉矢流所射刑誅<hi>河圗</hi>枉矢者弓<lb/>
矢之象也枉矢之所觸天下之所伐滅亡之象也<hi>洪範傳</hi>
枉矢或南或北無聚衆伐戰國<hi>春秋</hi>蚩尤旗熒惑散為蚩<lb/>
<pb n="KR3k0025_WYG_005-14a"/>
尤旗主惑亂<hi>河圗</hi>蚩尤冢在東郡夀張縣闕鄉城中髙七<lb/>
丈民常十月祠之有赤氣出如絳名曰蚩尤旗<hi>皇覽墓記</hi>
　　　雷變<lb/>
經秋大熟未穫天大雷電以風<hi>書</hi>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電不寜不令<lb/>
<hi>詩</hi>隠九年春大雨震電公羊傳云記異也<hi>春秋</hi>僖十五年<lb/>
震夷伯之廟左傳云於是展氏有隠慝焉<hi>同上</hi>
史晉荘伯八年無雲而雷<hi>史記</hi>秦二世時無雲而雷是嵗<lb/>
陳勝起兵天下亂　漢昭帝五年十一月大雷震　成<lb/>
<pb n="KR3k0025_WYG_005-14b"/>
帝元初元年夏無雲而雷光耀四照昏乃止<hi>前漢書</hi>安帝<lb/>
永初六年十月郡國大雷延光四年十月郡國凡三十<lb/>
雷<hi>後漢</hi>桓帝建和三年雷震憲陵寝屋　獻帝初平四年<lb/>
無雲而雷<hi>後漢</hi>呉孫亮建興初十二月大風雷<hi>晉書</hi>晉惠帝<lb/>
太安二年八月天中裂為二無雲而雷<hi>同上</hi>後魏太祖天<lb/>
賜六年震天安殿東序帝惡之以衝車攻殿東西兩序<lb/>
屋毁之<hi>北史</hi>隋文帝開皇十二年無雲而雷<hi>隋書</hi>唐太宗貞<lb/>
觀十一年震乾元殿前槐樹<hi>唐書</hi>
<pb n="KR3k0025_WYG_005-15a"/>
傳記人君制用節度即風雷以節暴行威福即雷霆殺<lb/>
人<hi>京房易傳</hi>人君行政事民不恐懼故致洊雷之變　天冬<lb/>
雷地必震教令撓則冬雷民飢<hi>同上</hi>臣僣奢下犯主則雷<lb/>
電擊朝<hi>河圗</hi>霹靂擊於宫殿者妃后争政　王言不從革<lb/>
而秋多霹靂霹靂者金氣也其音商故應之<hi>並春秋繁露</hi>
集巫山冬可怪昨夜有奔雷<hi>杜詩</hi>龍蛇不成蟄天地劃争<lb/>
回<hi>同上</hi>
　　　雨雹<lb/>
<pb n="KR3k0025_WYG_005-15b"/>
經大雨雹<hi>春秋</hi>季武子問于申豐曰雹可禦乎對曰聖人<lb/>
在上無雹雖有不為灾古者日在北陸而藏兵西陸朝<lb/>
覿而出之今藏川池之氷弃而不用風不越而殺雷不<lb/>
發而震雹之為灾誰能禦之<hi>左傳</hi>
子景帝二年秋雨雹大者五寸永初三年夏河中縣大<lb/>
雨雹如杯棬大或如斗殺畜牲雉兎折樹木<hi>孔叢子</hi>
史周孝王七年厲王生冬大雹牛馬死江漢俱凍<hi>史記</hi>漢<lb/>
武元封三年冬雨雹大如馬首<hi>前漢</hi>宣帝大始中山陽濟<lb/>
<pb n="KR3k0025_WYG_005-16a"/>
陽雨雹如雞子深二尺五寸殺飛鳥牛馬皆死　成帝<lb/>
時楚國雨雹大如斧飛鳥死　王莽時雨雹殺牛羊<hi>並同</hi>
<hi>上</hi>安帝初元四年郡國三雨雹大如雞子殺六畜　獻<lb/>
帝初平四年扶風雹大如升殺人<hi>後漢</hi>晉武帝時五月雨<lb/>
雹傷禾麥壊屋　惠帝時六月雨雹深三尺　元帝時<lb/>
風雹殺人　明帝時京師大雨雹燕雀死　穆帝時六<lb/>
月雨雹大如升<hi>晉書</hi>宋元嘉三十年盱眙雨雹大如雞子<lb/>
<hi>宋書</hi>梁武帝大通年四月雨雹<hi>隋書</hi>陳宣帝大建二年六月<lb/>
<pb n="KR3k0025_WYG_005-16b"/>
大雨雹十年四月又大雨雹<hi>同上</hi>
傳記陽之專氣為雹隂之專氣為霰<hi>大戴禮</hi>盛陽雨水温<lb/>
煖而湯熱隂氣脅之不得入則轉而為雹<hi>洪範</hi>雹下盡樹<lb/>
木枝害五穀者君賦斂刻民<hi>京房易傳</hi>漢文帝後元年雨雹<lb/>
如桃李深三尺<hi>白虎通</hi>劉居中至嵩山有大蜥蜴數百人<lb/>
以食食之一日聚繞水盆邊各就取水纔入口即吐雹<lb/>
俄頃纍纍滿地忽震雷一聲起皆失去明日人言昨午<lb/>
雨雹大作乃知蜥蜴所為<hi>夷堅志</hi>
<pb n="KR3k0025_WYG_005-17a"/>
本朝熈寜中河州雨雹大者如雞卵小者如蓮芡或如<lb/>
人頭耳目口鼻皆具無異鐫刻次年王師平河州蕃戎<lb/>
授首者甚衆豈克勝之符預告耶<hi>歐陽公</hi>
　　　地震<lb/>
經地震<hi>春秋</hi>南宫極震萇𢎞謂劉文公曰周之亡也其三<lb/>
川震今西王之大臣亦震天弃之也東王必大克<hi>左傳西王</hi>
<hi>謂王子朝也東王敬王也</hi>
史周幽王二年三川震太史伯陽甫曰周將亡矣昔伊<lb/>
<pb n="KR3k0025_WYG_005-17b"/>
洛竭而夏亡河竭而商亡今周如二代之季其川源又<lb/>
塞塞必竭川竭山崩國亡之證也<hi>史記</hi>魯文公九年地震<lb/>
劉向以為周㐮王失道楚穆王商臣殺父成王臣下强<lb/>
盛将動為害<hi>前五行志</hi>魯㐮公十六年地震其後崔氏專齊<lb/>
欒盈專晉良霄傾鄭閽殺呉子燕逐其君楚滅陳蔡昭<lb/>
公十九年地震劉向以為是時季氏将有逐君之變昭<lb/>
公三十三年地震劉向以為是時周景王崩劉子單子<lb/>
立王子猛尹氏立王子朝　哀公二年地震仲尼見棄<lb/>
<pb n="KR3k0025_WYG_005-18a"/>
而季氏强<hi>並同上</hi>漢惠帝時地震隴西壓四百餘家　武<lb/>
帝時地震壓殺人　宣帝時地震河南以東四十九郡北<lb/>
海瑯琊壊祖宗廟城郭殺六千人後又京師地震至北<lb/>
邊郡國三十餘壊城郭殺四百餘人　元帝建昭四年<lb/>
藍田地震沙石流擁潭水安陵岸崩擁水逆流<hi>前漢</hi>光武<lb/>
時地震裂　和帝時郡國十三地震　順帝時頻地震<lb/>
岸崩及地陷　冲帝時京師地震三郡沙擁土裂　桓<lb/>
帝時京師地震又震憲陵寢屋　靈帝時地震海水溢<lb/>
<pb n="KR3k0025_WYG_005-18b"/>
又震鴻都府門　獻帝時雍州地頻震<hi>後漢</hi>魏明帝時京<lb/>
師地震揺動屋瓦　晉武帝時頻嵗地震　惠帝元康<lb/>
四年郡國地震淮南洪水出或山崩地陷壊城府殺百<lb/>
餘人　元帝大興元年頻地震或水湧山崩殺人<hi>晉書</hi>宋<lb/>
孝武大明元年地震有聲自河北来魯郡山揺地動彭<lb/>
城女墻四百八十丈墜屋傾兖州地裂泉湧二年不已<lb/>
<hi>宋書</hi>梁武太清二年侯景舉兵反於豫州登壇㰱血之地<lb/>
震三年地再震<hi>隋書</hi>隋文帝開皇二十年廢太子勇以晉<lb/>
<pb n="KR3k0025_WYG_005-19a"/>
王廣為皇太子将冊之夜烈風大雪地震山崩人舎多<lb/>
壊殺人<hi>同上</hi>
傳記地動隂有餘<hi>京房易占</hi>周文王寢病五日而地動東西<lb/>
南北不出國郊百吏皆請曰臣聞地之動為主也羣臣<lb/>
皆悲曰請移之興事動衆以増國城文王曰我必有罪<lb/>
故天示此罰我今動衆以増國城是重吾罪不可無㡬<lb/>
瘳疾也<hi>韓詩外傳</hi>
本朝民甍函鼓舞禁堞强崩離坐駭市聲死立怖人足<lb/>
<pb n="KR3k0025_WYG_005-19b"/>
踦坦途重車僨急𫝊壮馬欹陵阜動撫手礫塊當揚箕<lb/>
停汚且亂浪僵木無静枝衆喙不暇息杳嶂驚欲飛踊<lb/>
搭撼鐸碎安流蕩舟疲倒壺喪午漏顛巢駭眠鴟居人<lb/>
眩眸子行客勞觸兒南北頓儵忽西東播戎夷衆蟄不<lb/>
安土羣毛難麗皮驚者去靡所朴或如見擠轟雷下簷<lb/>
瓦决玉傾倉粢雙顛太室吻四躍宸庭螭萬宇變旋室<lb/>
百城如轉機念此大菑患必由政瑕疵<hi>蘇叔子才美聫句</hi>
　　　水菑<lb/>
<pb n="KR3k0025_WYG_005-20a"/>
經湯湯洪水方割蕩蕩懐山㐮陵浩浩滔天下民其咨<lb/>
<hi>書</hi>洚水警予<hi>大禹謨</hi>洪水滔天浩浩懐山㐮陵下民昏墊<lb/>
<hi>益稷</hi>鯀堙洪水<hi>洪/範</hi>洪水茫茫<hi>詩/</hi>大水<hi>春秋</hi>凡平原出水為大<lb/>
水<hi>左傳</hi>宋大水公使弔焉曰天作淫雨害於粢盛若之何<lb/>
不弔對曰孤實不敬天降之灾又以為君憂拜命之辱<hi>左傳</hi>
子當堯之時洪水横流汎濫于天下<hi>孟子</hi>水逆行汎濫于<lb/>
中國蛇龍居之民無所定下者為巢上者為營窟<hi>孟</hi>古<lb/>
者水為民害禹鑿龍門闢伊闕平治水土使民得陸處<lb/>
<pb n="KR3k0025_WYG_005-20b"/>
　往古之時四極廢九州裂水浩漾而不息於是女媧<lb/>
積蘆灰以止淫水<hi>淮南子</hi>
史秦武王三年渭水赤三日昭王三十四年渭水大水<lb/>
三日<hi>史記</hi>髙后三年漢中南郡河陽大水流數萬家<hi>前五行志</hi>
山東被水災民多飢乏於是天子遣使虛郡國倉廪以<lb/>
賑貧<hi>貨志</hi>昭帝詔廼者民被水灾頗匱于食朕虛倉廪使<lb/>
使者賑乏<hi>漢武帝</hi>桓帝永興三年彭城泗水溢流永夀元<lb/>
年洛水溢至津城門漂流人物　獻帝建安二年漢水<lb/>
<pb n="KR3k0025_WYG_005-21a"/>
溢害人物　公沙穆銳思洛下推歩之術永夀元年大<lb/>
水三輔以東無不漂沒穆明曉占候乃預告令民姓徙<lb/>
居髙地故𢎞農人獨得免灾<hi>後漢</hi>任文公巴郡人也為治<lb/>
中從事時天大旱白刺史曰五月一日當有大水其變<lb/>
卒至不可防救宜令民吏預為其備刺史不聴文公獨<lb/>
儲大船百姓頗有防者其日旱烈至日中雲起須臾雨<lb/>
至晡時湔水湧起十餘丈突壊廬舎所害數千人<hi>同上</hi>建<lb/>
武十年雒水出造津城門或欲築塞之陳宣諫曰昔王<lb/>
<pb n="KR3k0025_WYG_005-21b"/>
尊正身金堤水退况聖主耶言未絶而水去<hi>范曄後漢書</hi>
傳記君湎于酒淫于色賢人潜國家危厥異流水赤<hi>京房</hi>
<hi>易占</hi>哀帝延平六年河東河化為血元初二年潁川㐮城<lb/>
臨水化為血不流<hi>崔豹古今注</hi>
集洪泉極深何以窴之<hi>楚詞天問</hi>天網浡潏為凋為瘵洪濤<lb/>
瀾汗萬里無際長波涾湤迤延八裔<hi>木華海賦</hi>秋隂欺白日<lb/>
泥潦不少乾河隄决東都老弱隨驚湍　䟽决須有頼<lb/>
懐㐮信可畏　堯呼大水浸十日不惜萬國赤子魚頭<lb/>
<pb n="KR3k0025_WYG_005-22a"/>
生　暮宿投民村髙處水半扉篙舟入其家暝聞屋中<lb/>
唏<hi>韓集</hi>
本朝方夏潦之流也雲蒸雨洩雷電發越江湖為一后<lb/>
土冐沒舟行城郭魚龍入室<hi>東坡秋陽賦</hi>豈知下土人水澇<lb/>
沒襟裾出門愁浩𣺌閉户恐為瀦墻壁豁四達幸家無<lb/>
貯儲壓溺委性命焉能顧圗書乃知生堯時未免憂為<lb/>
魚擾擾泥淖中無異鴨與猪<hi>歐陽公</hi>我行都是退之詩真<lb/>
有人家水半扉千頃桑麻在船底空餘石髪掛魚衣<hi>東坡</hi>
<pb n="KR3k0025_WYG_005-22b"/>
車馬無復見紛紛操栰榔新秋忽已晴九陌尚汪洋不<lb/>
知京國喧謂是江湖鄉　龍卷魚蝦並雨落人隨雞犬<lb/>
上墻眠　坐觀入市卷閭井吏民走盡餘王尊　入城<lb/>
相對如夣寐我亦幸免為魚黿<hi>並同上</hi>束濕炊懸釡翻床<lb/>
補壊壁<hi>陳后山</hi>
　　　火災<lb/>
經若火之燎于原不可嚮邇其猶可撲滅<hi>書</hi>齊大灾<hi>春秋</hi>
西宫灾　成周宣榭火左傳曰人火之也凡火人火曰<lb/>
<pb n="KR3k0025_WYG_005-23a"/>
火天火曰灾　新宫灾三日哭　宋灾　陳灾　宋衛<lb/>
陳鄭灾雉門及兩觀灾　桓宫僖宫灾　亳社災　㐮<lb/>
九年宋災樂喜為司城伯氏司里火所未至徹小屋塗<lb/>
大屋陳畚挶具綆缶備水器量輕重蓄水潦積土塗巡<lb/>
丈城繕守備表火道祝宗用馬于四墉祀盤庚于西門<lb/>
之外晉侯問于士弱曰吾聞之宋灾於是乎知有天道<lb/>
何故對曰古之火正或食于心或食于咮以出内火是<lb/>
故咮為鶉火心為大火陶唐氏之火正閼伯居商丘<hi>商丘</hi>
<pb n="KR3k0025_WYG_005-23b"/>
<hi>分野之辰辰火主火也</hi>祀大火而火紀時焉相土因之故商主大<lb/>
火商人閲其禍敗之釁必始於火是以日知其有天道<lb/>
也<hi>宋商之後也左傳</hi>三十年或叫于宋太廟曰譆譆出出鳥鳴<lb/>
于亳社如曰譆譆甲午宋大災宋伯姬卒待姆也<hi>待姆不来</hi>
<hi>而死于火</hi>昭十七年有星孛于大辰西及漢申須曰彗所以<lb/>
除舊布新也今除于火火出必布焉諸侯其有火災乎<lb/>
梓慎曰徃年吾見之是其證也火出而見今兹火出而<lb/>
章其居火也必矣若火作其在宋衛陳鄭乎宋大辰之<lb/>
<pb n="KR3k0025_WYG_005-24a"/>
虛也陳太皥之虗也鄭祝融之虛也皆火房也星孛及<lb/>
漢漢水祥也衛顓帝之虛也故為帝丘其星為大水水<lb/>
火之牡也其以丙子若壬午作乎水火所以合也鄭禆<lb/>
竈言于子産曰宋衛陳鄭将同日火若我用瓘斚玉瓉<lb/>
鄭必不火子産弗與十八年五月火始昏見丙子風梓<lb/>
慎曰是謂融風火之始也七日其火作乎壬午宋衞陳<lb/>
鄭皆火禆竈曰不用吾言鄭又将火子産曰天道逺人<lb/>
道邇竈焉知天道是亦多言矣豈不或信遂不與亦不<lb/>
<pb n="KR3k0025_WYG_005-24b"/>
復火火作之明日禳火于𤣥冥回禄祈于四鄘　哀三<lb/>
年司鐸火火踰公宫桓僖灾南宫敬叔至命周人出御<lb/>
書子服景伯至命宰人出禮書校人乘馬巾車脂轄百<lb/>
官備府庫謹守官人肅給濟濡帷幕鬱攸從之蒙葺公<lb/>
室自太廟始外内以悛公父文伯至命校人駕乘車季桓<lb/>
子至御公立于象魏之外命救火者傷人則止財可為<lb/>
也命藏象魏曰舊章不可忘也富父槐至曰無備而官<lb/>
辦者猶拾瀋也於是乎去表之藁道還公宫孔子在陳<lb/>
<pb n="KR3k0025_WYG_005-25a"/>
聞火曰其桓僖乎<hi>左傳</hi>
子失火而遇雨失火則不幸遇雨則幸也故禍中有福<lb/>
趨夫救火者汲水而赴之或以甕瓴或以盆盂其方員<lb/>
鋭橢不同盛水各異其於滅火均也<hi>淮南子</hi>
史漢武時河内失火燒千餘家上使汲黯視之<hi>前漢</hi>晉太<lb/>
子遹惠帝長子也宫中嘗夜失火武帝登樓望之太子<lb/>
時五嵗牽帝裾入闇中曰暮夜倉卒宜備非常不宜令<lb/>
照見人也帝由是竒之　武庫火張華懼變列兵固守<lb/>
<pb n="KR3k0025_WYG_005-25b"/>
然後救之累代之寳及漢祖斬蛇劍王莽頭孔子履等<lb/>
盡焚焉　佛圗澄嘗與石季龍升中䑓澄忽驚曰幽州<lb/>
當火灾仍取酒噀之久而笑曰救已得矣季龍遣騐幽<lb/>
州云火從西門起西南驟雨滅之雨亦頗有酒氣<hi>晉書</hi>
傳記古初遭父䘮未葬隣人失火及初舍棺不可移冐<lb/>
火伏棺上火乃滅<hi>東觀漢記</hi>晉平公藏寳之䑓燒救火三日<lb/>
三夜乃勝之公子晏賀曰臣聞王者藏於天下諸侯藏<lb/>
於百姓農夫藏于囷庾商賈藏于箧匱今百姓乏於外<lb/>
<pb n="KR3k0025_WYG_005-26a"/>
而賦歛無已皇天降災是君之福也<hi>韓詩外傳</hi>劉昆為江陵<lb/>
令民有火灾昆向火叩頭即霈然下雨<hi>陳留耆舊傳</hi>鄭𤣥年<lb/>
十七在家見大風起詣縣曰某時當有火灾宜祭爟神<lb/>
廣設禁備時火果起而不為害<hi>别傳</hi>欒巴為尚書正朔大<lb/>
㑹巴得酒不飲西南噀之有詔問巴巴曰臣本縣成都<lb/>
都市大失火故因酒為雨以滅火驛至果如其言<hi>列仙𫝊</hi>
糜竺嘗從洛陽歸有好新婦從求寄載行二十餘里謝<lb/>
竺曰我天使也當往燒東海糜竺家感君見載故以相<lb/>
<pb n="KR3k0025_WYG_005-26b"/>
語君快去我緩行竺乃急行達家使出財物日中而火<lb/>
大發<hi>搜神記</hi>
集永州多火灾人無安處老弱燔死晨不爨夜不燭蓋<lb/>
類物為之者訛言相驚云怪鳥莫實其状山海經云有鳥如<lb/>
鶴一足赤文白嘴其名曰畢方見則其邑有譌火若今<lb/>
火者其可謂譌歟而人有以鳥傳者其畢方歟遂令邑<lb/>
中状而圗之禳而磔之為之文而逐之<hi>栁文</hi>朝儲清以聫<lb/>
邃兮夕蕩覆而為灰焚傷羸老兮炭死童孩呌號隳突<lb/>
<pb n="KR3k0025_WYG_005-27a"/>
兮戸駭人哀袒夫狂走兮倏忽往来鬱收孽暴兮混合<lb/>
恢台民氣不舒兮僵踣顛頽休炊息燎兮反覆灰煤門<lb/>
甍晦黒兮啟伺奸回<hi>栁</hi>中宵焚九廟雲漢為之紅<hi>杜詩</hi>訛<lb/>
火急生煆<hi>栁詩</hi>
本朝半夜人呼急横空火氣浮天遥殊不辨風急已難<lb/>
収暁入陳倉縣猶餘賣酒樓烟煤已狼籍吏卒尚呀咻<lb/>
<hi>東坡</hi>
　　　旱暵<lb/>
<pb n="KR3k0025_WYG_005-27b"/>
經僣常𤾉若<hi>書</hi>旱既太甚藴隆蟲蟲<hi>詩</hi>旱既太甚則不<lb/>
可推　旱既太甚則不可沮赫赫炎炎云我無所　旱<lb/>
既太甚滌滌山川旱魃為虐如惔如焚　旱既太甚黽<lb/>
勉畏去胡寜瘨我以旱<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>不知其故<hi>詩</hi>如彼嵗旱草不潰<lb/>
茂<hi>召旻</hi>舞師教皇舞帥而舞旱暵之事<hi>周禮</hi>司巫若國大旱<lb/>
則帥巫而舞雩　女巫旱暵則舞雩<hi>周禮</hi>嵗旱繆公召縣<lb/>
子而問焉曰天久無雨吾欲暴尫而奚若曰天則不雨<lb/>
而暴人之疾子虐無乃不可乎然則吾欲暴巫而奚若<lb/>
<pb n="KR3k0025_WYG_005-28a"/>
曰天則不雨而望之愚婦人於已求之母乃已䟽乎徙<lb/>
市則奚若曰天子崩巷市七日諸侯薨巷市三日為之<lb/>
徙市不亦可乎<hi>記檀弓</hi>大旱<hi>春秋</hi>不雨　自十二月不雨至<lb/>
于秋七月　自正月不雨至于秋七月　僖三年自十<lb/>
月不雨至于五月不雨旱不為灾也　二十一年大旱<lb/>
公欲焚巫尫臧文仲曰非旱備也脩城郭貶食省用務<lb/>
穡勸分此其務也巫尫何為天欲殺之則如勿生若能<lb/>
為旱焚之滋甚　衞大旱卜有事于山川不吉甯莊子<lb/>
<pb n="KR3k0025_WYG_005-28b"/>
曰昔周饑克殷而年豐今邢方無道諸侯無伯天其或<lb/>
者欲使衛討邢乎師興而雨　鄭大旱使屠繫有事于<lb/>
桑山斬其木不雨子産曰有事于山藝山林也而斬其<lb/>
木其罪大矣奪之官邑<hi>左傳</hi>閔雨者有志乎民者也<hi>榖梁</hi>
子七八月之間旱則苗稿矣　若大旱之望雲霓也<lb/>
若大旱之望雨也<hi>孟子</hi>大旱金石流土山焦<hi>荘子</hi>湯之救旱<lb/>
也素車白馬布衣身嬰白茅以身為牲<hi>尹子</hi>晉平公使師<lb/>
曠奏清角師曠不得已而鼓一奏之有雲從西北方起<lb/>
<pb n="KR3k0025_WYG_005-29a"/>
再奏之大風起大雨隨之晉國大旱赤地三年<hi>韓子</hi>
史共和十四年大旱火焚其屋伯和簒立故有大旱<hi>史記</hi>
武帝元封年夏旱公孫卿曰黄帝時封則天旱乾封三<lb/>
年上乃下詔曰天旱意乾封乎<hi>封禪書</hi>宣帝本始三年夏<lb/>
大旱東西數千里　東海有婦養姑甚謹姑自經死姑<lb/>
女告吏云婦殺我母于公争之不能得太守竟論殺孝<lb/>
婦郡中枯旱三年<hi>前漢</hi>獻帝興平元年秋三輔旱人相噉<lb/>
食<hi>後漢</hi>晉永嘉初大旱河洛漢皆可渉　晉元帝斬淳于<lb/>
<pb n="KR3k0025_WYG_005-29b"/>
伯于建康市刑者以刀拭柱血皆上流於是大旱三年<lb/>
<hi>晉書</hi>宋孝武時頻嵗大旱人飢死者十有六七<hi>宋書</hi>隋煬帝<lb/>
時大旱人疫死者如山<hi>隋書</hi>憲宗時江淮浙東旱遣使分<lb/>
道賑貸<hi>唐書</hi>
傳記水干土則大旱　旱之言悍也驕陽蹇所至也<hi>春秋</hi>
<hi>考異</hi>南方有人長二三尺袒身而目在頂上走行如風名<lb/>
曰魃所見之國大旱<hi>神異經</hi>齊大旱景公欲祠靈山晏子<lb/>
曰夫靈山以石為身以草木為毛髪天不雨髪将焦身<lb/>
<pb n="KR3k0025_WYG_005-30a"/>
将熱彼獨不欲雨乎祠之何益公曰吾欲祠河伯可乎<lb/>
晏子曰河伯以水為國以魚鼈為民天久旱百川将竭<lb/>
國亡民将滅矣彼獨不欲雨乎祠之何益公曰奈何晏<lb/>
子曰公試避宫殿曝露與山河共憂其幸而雨景公曝<lb/>
露三日果大雨<hi>晏子春秋</hi>嵗旱旱草先生旱草者蒺蔾也<hi>師曠</hi>
<hi>占</hi>湯大旱七年雒川竭煎沙爛石於是祀山川祝曰政<lb/>
不節與民失職與苞苴行與䜛夫昌與宫室崇與女謁<lb/>
盛與何不雨之甚也<hi>説苑</hi>
<pb n="KR3k0025_WYG_005-30b"/>
集旱有三曰天旱國旱人旱曷為天旱蹇陽肆㐫下土<lb/>
祗謹雖六七嵗黎民不飢曷為國旱君道熾灾徳涸仁<lb/>
枯貪風暴氣蒸為時癘曷為人旱邦毁其政吏賊其行<lb/>
千里人心燥不為隂夫天旱求諸仁仁洽而時豐國旱<lb/>
求諸徳徳潤而澤流人旱求諸政政清而俗阜今貨逰<lb/>
于上刑黯于下百姓焦愁結成狠暑所謂人旱也邦守<lb/>
不清其政而逮龍貸雨於何可兾乎<hi>文粹</hi>維兹之旱兮其<lb/>
誰之由我知其端兮風伯是尤山升雲兮澤上氣雷鞭<lb/>
<pb n="KR3k0025_WYG_005-31a"/>
車兮電摇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雨寖寖兮欲墜風伯怒兮雲不得止雲屏<lb/>
屏兮吹使醨之氣將交兮吹使離之鑠之使氣不得化<lb/>
寒之使雲不得施<hi>韓訟風伯</hi>昔聞草木焦今覩沙石爛<hi>何遜</hi>退<lb/>
藏恨雨師健歩聞旱魃前聖欲焚巫武王親救暍　真<lb/>
龍意寂寞土梗空俯僂暴尫成前聞鞭巫非稽古<hi>杜詩</hi>
本朝方炎夏之隆蒸兮閔時澤之不濡冦乘時而行虐<lb/>
兮盗威烈乎陽烏駕畢方而驂熒惑兮回禄為其前驅<lb/>
燼所及於一燎兮何有瓦石與璠璵豐隆致其微隂兮<lb/>
<pb n="KR3k0025_WYG_005-31b"/>
飛亷蕩覆而無餘野曈曈而揚塵兮何蕭艾之紛敷應<lb/>
龍矯首于下澤兮僅自免于槁枯鳥呀咮而忘飛兮獸<lb/>
逃穴而深居<hi>張文潜賦</hi>旱野渴天澤<hi>歐陽公</hi>安得夢隨霹靂車<lb/>
馬上傾倒天瓢翻<hi>東坡</hi>我来秋日午旱久石床温安得雲<lb/>
如蓋能令雨㵼盆　嵗旱泉水竭枯萍粘破塊<hi>並同上</hi>未<lb/>
須丘垤占鳴鸛只要朝廷起卧龍<hi>山谷</hi>
　　　蝗螟<lb/>
經去其螟螣及其蟊賊無害我田穉田祖有神秉畀炎<lb/>
<pb n="KR3k0025_WYG_005-32a"/>
火<hi>詩</hi>螟　螽　有蜚　蝝生　文三年雨螽于宋墜而<lb/>
死也<hi>左傳</hi>雨螽于宋外灾不書此何以書灾甚也其灾甚<lb/>
柰何茅茨盡也<hi>穀梁</hi>
史漢平帝時蝗詔使者捕蝗人能捕蝗詣吏者以石斗<lb/>
受錢<hi>前漢</hi>魯恭為中牟令蝗不入境<hi>後本傳</hi>宋均為九江守<lb/>
山陽楚沛多蝗至九江輙散<hi>本𫝊</hi>貞觀間京畿旱蝗食稼<lb/>
唐太宗在苑中掇蝗欲吞之曰寜食吾之肺腸是嵗蝗<lb/>
不為患<hi>通鑑</hi>開元山東大蝗姚崇奏請捕蝗盧懐慎以為<lb/>
<pb n="KR3k0025_WYG_005-32b"/>
殺蝗太多恐傷和氣崇曰昔楚王吞蛭而愈疾孫叔敖<lb/>
殺蛇而獲福今蝗幸可驅若縦之穀且盡如百姓何若<lb/>
使殺蝗有禍崇請當之<hi>唐書</hi>
傳記食苗曰螟食葉曰螣食根曰蟊食節曰賊<hi>爾雅</hi>蝗螽<lb/>
也一曰蝻一名蝝<hi>説文</hi>蝗蟲腹下有梵字<hi>雜爼</hi>馬援為武陵<lb/>
守郡有蝗化為魚蝦<hi>東觀漢記</hi>
集始自兩河及三輔荐食如蠶飛似魚<hi>白樂天</hi>
本朝祥符九年飛蝗過京城執政有袖死蝗上進者於<lb/>
<pb n="KR3k0025_WYG_005-33a"/>
是率百官賀王旦不可於是二府方奏事飛蝗蔽天上<lb/>
曰使百官方賀而蝗若此豈不為天下笑耶<hi>通鑑</hi>趙抃守<lb/>
青州時山東旱有蝗自青齊来及境遇風退飛墮水而<lb/>
盡<hi>言行錄</hi>蠅頭出土不急捕羽翼已就功難施只驚羣飛<lb/>
自天下不究生子由山陂官書立法空太峻吏愚畏罰<lb/>
反自欺蓋藏十不敢申一上心雖惻何由知不如寛法<lb/>
擇良令告蝗不隠捕以時今苗因捕雖踐死明嵗猶免<lb/>
為蝝災<hi>歐陽公</hi>去年夏旱秋不雨海畔居民餘鹹苦今年<lb/>
<pb n="KR3k0025_WYG_005-33b"/>
春煖欲生蝝地上戢戢多于土預憂一旦開兩翅口吻<lb/>
如蜂那肯吐前時渡江過呉越布陣横空如項羽農夫<lb/>
拱手但垂泣人力區區固難禦撲縁騣尾困牛馬啗嚙<lb/>
衣服穿房户坐觀不救亦何心秉畀炎火傳自古荷鋤<lb/>
散掘誰敢後得米濟飢還少補<hi>同上</hi>
　　　饑荒<lb/>
經帝曰棄黎民阻饑汝后稷播時百穀<hi>書</hi>暨稷播奏庶<lb/>
艱食鮮食<hi>益稷</hi>古者國有凶則殺禮而多昏㑹男女之無<lb/>
<pb n="KR3k0025_WYG_005-34a"/>
夫家者所以育人民也<hi>詩序</hi>王曰於乎何辜今之人天降<lb/>
喪亂饑饉薦臻<hi>詩</hi>大司徒以荒政十有二聚萬民一曰<lb/>
散利二曰薄征三曰緩刑四曰弛力五曰舍禁六曰去<lb/>
㡬七曰省禮八曰殺哀九曰蕃樂十曰多昏十一曰索<lb/>
鬼神十二曰除盜賊<hi>周禮</hi>嵗凶年穀不登君膳不祭肺馬<lb/>
不食穀馳道不除祭事不縣大夫不食粱士飲酒不樂<lb/>
<hi>記曲禮</hi>荘二十八年大無麥禾臧孫辰告糴于齊公羊傳<lb/>
曰君子之為國也必有三年之委一年不熟告糴饑也<lb/>
<pb n="KR3k0025_WYG_005-34b"/>
<hi>春秋</hi>饑　大饑　一穀不升謂之歉二穀不升謂之饑三<lb/>
穀不升謂之饉四穀不升謂之荒五穀不升謂之大祲<lb/>
<hi>穀梁</hi>
子梁恵王曰河内凶則移其民于河東移其粟于河内<lb/>
河東凶亦然<hi>孟子</hi>凶年免於死亡　凶年饑嵗君之民老<lb/>
弱轉乎溝壑壮者散而之四方者㡬千人矣　凶嵗子<lb/>
弟多暴<hi>孟子</hi>
史河内貧人傷水患萬餘家父子相食臣謹以便宜持<lb/>
<pb n="KR3k0025_WYG_005-35a"/>
節發河内倉廪以賑貧民<hi>汲黯</hi>武帝元鼎二年闗東餓死<lb/>
者千數詔下巴蜀之粟致之江陵有賑捄饑民免其戹<lb/>
者具舉以聞　宣帝本始四年詔今嵗不登遣使者賑<lb/>
貸困乏　元帝詔嵗比灾害民有菜色下詔吏虛倉廩<lb/>
開府庫賑救　唐𤣥宗秋雨害稼京師饑裴耀卿曰陛<lb/>
下可遣重臣分道賑饑<hi>俱本紀</hi>
傳記穀不熟為饑蔬不熟為饉果不熟為荒仍饑為荐<lb/>
<hi>爾雅</hi>
<pb n="KR3k0025_WYG_005-35b"/>
集傳聞閭里問赤子弃渠溝持男易斗粟掉臂莫肯酬<lb/>
我時出衢路餓莩何其稠親逢道死者佇立久咿嚘歸<lb/>
舎不能食有如魚挂鈎<hi>韓集</hi>
本朝景祐二年呉中大饑范文正公鎮浙西發粟募民<lb/>
以餉監司劾公不恤荒公乃自序所以晏㳺興造皆欲<lb/>
以有餘之財以恵貧者工技服力之人仰食于公私者<lb/>
日無慮萬數荒政之施莫此為大<hi>筆談</hi>趙清獻知越州兩<lb/>
浙旱蝗米價踴貴諸州皆禁増米價公獨榜衢路令有<lb/>
<pb n="KR3k0025_WYG_005-36a"/>
米者増價糴之於是米商輻凑米價更賤民無饑死者<lb/>
<hi>記聞</hi>富鄭公知鄆州自鄆移青㑹河朔大水民流京東擇<lb/>
所部豐稔三州勸民出粟得十五萬斛益以官廪隨所<lb/>
在貯之得公私廬舍十餘萬間散處其人凡活五十萬<lb/>
人募而為兵又萬餘人<hi>神道碑</hi>杭州大旱蘇公軾請于朝<lb/>
免本路上供米三之一故米不翔貴復得賜度牒百易<lb/>
米以救饑者活者甚衆<hi>言行錄</hi>老農釋耒歎淚入飢腸痛<lb/>
　飢火燒腸作牛吼不知待得秋成否　願君五袴手<lb/>
<pb n="KR3k0025_WYG_005-36b"/>
拈此半菽魂　曽活萬人寜望報祗求五畝却歸耕<hi>東坡</hi>
兼并閉囷廪一粒不肯分伺待官粟空騰價邀吾民坐<lb/>
視既不可禁之亦紛紜<hi>張文潛</hi>
　　　疫癘<lb/>
經天方薦瘥喪亂𢎞多<hi>詩</hi>四時皆有癘疾春時有痟首<lb/>
疾夏時有痒疥疾秋時有瘧寒疾冬時有嗽上氣疾<hi>周禮</hi>
以禬民之喪禮　大禮則不舉<hi>周禮</hi>癘疾不降民不夭札<lb/>
<hi>左傳</hi>
<pb n="KR3k0025_WYG_005-37a"/>
子使物不疵癘<lb/>
史秦始皇三年蟲起東方蔽天而下年為大疫<hi>史記</hi>哀帝<lb/>
永初六年大疫疫者邪亂之氣所生延光四年京師大<lb/>
疫有絶門者　桓帝元康元年正月京都大疫二月九<lb/>
月廬江乂疫　獻帝建安二十二年大疫<hi>漢書</hi>魏文帝黄<lb/>
初四年宛許大疫死者萬數　明帝青龍二年四月大<lb/>
疫三年京師大疫<hi>晉書</hi>
傳記人主好聚斂則人多疫死<hi>六韜</hi>顓頊氏有三子亡而<lb/>
<pb n="KR3k0025_WYG_005-37b"/>
為疫鬼<hi>山海經</hi>
集屑屑水帝魂謝謝無餘輝如何不肖子尚奮瘧鬼威<lb/>
詛師毒口牙舌作霹靂飛符師㺯刀筆丹墨交横揮<hi>韓遣</hi>
<hi>瘧鬼</hi>
本朝遂令邪風伺間隙潜中瘟疫於民氓<hi>歐陽公</hi>
　<lb/>
　<lb/>
　記纂淵海卷五<lb/>
</p>
<p>
</p>
  </div>
</body>
</text>
</TEI>
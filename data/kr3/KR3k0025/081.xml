<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷八十一</head>
    <p>
<pb n="KR3k0025_WYG_081-1a"/>
欽定四庫全書<lb/>
　記纂淵海卷八十一　　　宋　潘自牧　撰<lb/>
　　閫儀部<lb/>
　　　總論婦人<lb/>
經婦人貞吉從一而終也<hi>易恒卦</hi>無攸遂在中饋貞吉<hi>易家</hi>
<hi>人卦婦人之正義無所必遂職乎中饋而已</hi>婦無所専於家事有非非婦人<lb/>
也有善亦非婦人也婦人之事惟議酒食爾無遺父母<lb/>
之憂<hi>斯干注</hi>婦無公事休其蠶織<hi>出瞻仰</hi>婦人無預外政蠶<lb/>
<pb n="KR3k0025_WYG_081-1b"/>
織為事<hi>詩注</hi>女子適人者為父何以期也婦人不貳斬也<lb/>
婦人不貳斬者不貳天也<hi>儀禮䘮服篇</hi>女子不言外<hi>記内則</hi>婦<lb/>
人不葛帶<hi>記檀弓上</hi>婦順備而後内和理内和理而後家可<lb/>
長久也<hi>記昏義</hi>婦人不越疆而弔人<hi>檀弓下</hi>婦人送迎不下<lb/>
堂婦人不立乗<hi>曲禮上</hi>婦人無爵從夫之爵坐以夫之齒<lb/>
　婦人從人者也幼從父兄嫁從夫夫死從子<hi>記郊特牲</hi>其<lb/>
夫屬乎父道者妻皆母道也其夫屬乎子道者妻皆婦<lb/>
道也<hi>記玉藻</hi>婦人不居廬不寢苫喪父母既練而歸<hi>記䘮大記</hi>
<pb n="KR3k0025_WYG_081-2a"/>
子順男子之教無専制之義而有三從之道教令不出<lb/>
於閨門事在供酒食而已無閨外之非義者也<hi>家語</hi>
史婦人送迎不出門見兄弟不踰閾<hi>左僖二十二年</hi>富辰曰女<lb/>
徳無極婦怨無終<hi>左僖二十四年注近之不知止足逺之則忿怨無巳</hi>女待人婦<lb/>
義事也<hi>左襄二十年</hi>婦人不専行必有從也<hi>榖梁傳</hi>孔子曰彼<lb/>
婦之口可以出走彼婦之謁可以死敗<hi>史記</hi>雖有文母之<lb/>
徳必繫於子<hi>杜鄴傳</hi>婦人不得與事<hi>西漢谷永傳</hi>婦人性易悦<lb/>
耳　婦人内夫家而外父母家<hi>並出通鑑漢武紀</hi>女雖貴猶為<lb/>
<pb n="KR3k0025_WYG_081-2b"/>
其國隂<hi>西漢杜鄴傳</hi>
集施衿結褵䖍恭中饋<hi>女史箴</hi>
本朝古者婦人爵因其夫貴以其子雖有過人之才絶<lb/>
俗之行不表於世　婦人有徳行才智之能而不得見<lb/>
於事有言語文章之羙而不得聞於人而况仁而不夀<lb/>
賢而不禄者乎此詩人所以賦彤管史氏所以傳列女<lb/>
也　擇夫得温嶠生子勝王濟<hi>並東坡集</hi>
　　　婦徳<lb/>
<pb n="KR3k0025_WYG_081-3a"/>
經仲氏任只其心塞淵終温且恵淑慎其身<hi>燕燕詩</hi>任者<lb/>
以恩相親信也<hi>注</hi>委委佗佗如山如河<hi>君子偕老</hi>山無不容<lb/>
河無不潤<hi>注</hi>莊姜賢而不答<hi>碩人</hi>静女其孌貽我彤管彤<lb/>
管有煒<hi>静女並詩</hi>婦人尚専一徳無所兼連<hi>禮秋官䟽</hi>
史婦徳不必才明絶異也清閑貞静守節整齊行已有<lb/>
耻動静有法是謂婦徳<hi>東漢列女傳</hi>地道柔静隂之常義<hi>李柔</hi>
<hi>傳</hi>婉静有禮<hi>東漢明徳皇后紀</hi>
傳記東漢一代賢明婦人如秦嘉妻徐氏動合禮義言<lb/>
<pb n="KR3k0025_WYG_081-3b"/>
成規矩<hi>史通</hi>
集遵義方之明訓憲女史之典戒<hi>潘安仁寡婦賦</hi>姽嫿於幽静<lb/>
<hi>宋玉神女賦</hi>有淑謹之徳窈窕之賢珠玉翡翠職是其儀而<lb/>
瀚濯蘩蘋不改其操故我君子琴瑟友之　姆師酒食<lb/>
之議女工纂組之繁莫不總制清𠂻洪宣懿則茂蘋蘩<lb/>
之雅訓協沼沚之芳猷古稱敬姜詩云淑女論容比徳<lb/>
殆無以過禀柔成性藴粹含章窈窕之秀婉孌之姿<lb/>
貞節峻於寒松韶儀麗於温玉　温慈恵和信肅脩睦<lb/>
<pb n="KR3k0025_WYG_081-4a"/>
行有法度動有禮經嚴恪以理家人<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>瑟以和君子則<lb/>
已含𢎞光大矣若乃宗廟哀敬仁孝也娣姒祗和謙順<lb/>
也蠲潔酒食婦儀也黼黻𤣥黄女工也洪此四徳而務<lb/>
六親可以作範母儀昭宣壼則矣外以賛府君之徳内<lb/>
以光中饋之政　遺風素範蕙敷蘭滋恵心光孚氛氲<lb/>
沼沚堂嚴壼訓芬郁母儀中饋柔嘉娣姒有則<hi>並陳子昂集</hi>
睎盼睞者若遲日之泛漣漪瞻詞氣者猶光風之轉蘅<lb/>
蕙<hi>張説之文</hi>奕葉班姑史芬芳孟母鄰<hi>杜詩</hi>常自砥礪未嘗以<lb/>
<pb n="KR3k0025_WYG_081-4b"/>
嘯歌廢日動循禮法曽不以嚬笑為容<hi>張燕公碑</hi>實有全徳<lb/>
為九族宗師　一畆之宫言笑不聞於鄰<hi>崔氏銘并桞文</hi>卑柔<lb/>
莊敬承二尊姑嫂娣姒和無痕<hi>韓詩</hi>婉約勞謙得六姻之<lb/>
和<hi>權載之集墓誌</hi>其為妻道也貞順之宜常服於身體疑忌之<lb/>
慮不萌於心術忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>之色不兆於容貌同焉而合於禮<lb/>
婉焉而得其正<hi>桞文</hi>鵲巢之均一家人之悔厲籩豆敬齊<lb/>
之色琴瑟静好之儀夫人備有焉　得内姻外姻之和<lb/>
如恵風甘雨長養萬物　致友睦以諧姒娣盡敬愛以<lb/>
<pb n="KR3k0025_WYG_081-5a"/>
安舅姑<hi>權載之</hi>昔漆室緹縈列女也及為婦則無聞伯宗<lb/>
梁鴻之妻哲婦也及為母則無聞文伯孟氏之親賢母<lb/>
也為女為婦時亦無聞今夫人為女則孝友為元氏婦<lb/>
則豐潔家祀為母則親執書誨二子皆以通經仕女羙<lb/>
如此婦徳又如此母儀又如此三者具羙可謂冠古今<lb/>
矣<hi>白樂天集元夫人墓誌</hi>柔明治性温恵保身静脩言容動中規<lb/>
度承訓師氏作嬪良人茂四徳而蘭幽有馨潔百行而<lb/>
玉立無玷發為淑問著為芳猷姻族有輝閨闈是式<lb/>
<pb n="KR3k0025_WYG_081-5b"/>
静無違禮故組織有常訓動必中節故環珮有常聲<hi>同上</hi>
禮容詎假於環珮工藝亦因於組織<hi>王維集</hi>珠玉滿堂不忘<lb/>
於瀚濯歌鐘成列載翫於圖史<hi>沈雲卿文</hi>螽斯不妬鳯凰和鳴<lb/>
<hi>李太白文</hi>言成大家之書行為衆婦之法<hi>王維集</hi>䖍盥潔饋之<lb/>
勤寒燠匪懈和灰紉鍼之事顧指而具　殷祭大賔必<lb/>
躬蘋藻之事夙興夜寐能服瀚濯之衣<hi>並出吕和叔集</hi>
本朝静女不争寵幽姿知自嬉<hi>歐公集</hi>以孝力事其舅姑<lb/>
為賢婦以柔順事其夫為賢妻以恭儉均一教育其子<lb/>
<pb n="KR3k0025_WYG_081-6a"/>
為賢母<hi>歐文</hi>少以女士不勤姆師　珩璜之節動必以禮<lb/>
蘋藻之薦敬而有儀<hi>東坡集</hi>柔良靚専来嬪巨室　以順<lb/>
為令妻以嚴為賢母<hi>並出臨川集</hi>象服之盛配徳於山河彤管<lb/>
之嚴比潔於圭璧　静而守禮存江漢之風動必有儀<lb/>
儼山河之象<hi>並出欒城集</hi>自設帨至於屬纊九族無間言<hi>類要</hi>
　　　婦言<lb/>
子許允之婦奇醜交禮竟不復入房許曰婦有四徳卿<lb/>
有㡬荅曰新婦所乏者容耳士有百行君有㡬許曰皆<lb/>
<pb n="KR3k0025_WYG_081-6b"/>
備婦曰君好色不好徳何謂皆備許有慙色遂相敬重<lb/>
<hi>郭子</hi>
史班媫妤曰死生有命富貴在天修正尚未蒙福為邪<lb/>
欲以何望使鬼神有知不受不臣之訴如其無知訴之<lb/>
無益故不為也<hi>西漢本傳互見守正</hi>婦言不必辯口利辭也擇辭<lb/>
而説不道惡語時然後言不厭於人是謂婦言<hi>後漢列女傳</hi>
武帝嘗與胡貴嬪摴蒱遂傷上指帝怒曰此固將種也<lb/>
貴嬪對曰北伐公孫西距諸葛非將種而何<hi>胡貴嬪傳</hi>謝道<lb/>
<pb n="KR3k0025_WYG_081-7a"/>
韞為王凝之妻凝之弟獻之嘗與賔客談議辭理将屈<lb/>
道韞遣婢白獻之曰欲與小郎解圍乃施青紗步幛自<lb/>
蔽論獻之前義客不能屈也<hi>世説新語</hi>唐長孫皇后嘗采自<lb/>
古婦人得失事為女則二十卷<hi>唐書</hi>劉道真於河側自牽<lb/>
船見一老嫗採梠劉調之曰何不調機利杼而採梠嫗<lb/>
曰丈夫何不跨馬揮鞭而牽船<hi>裴啟期語林</hi>齊女徐吾者與<lb/>
其鄰婦合燭夜績吾貧而燭不屬鄰婦請無與夜績吾<lb/>
曰妾以貧故起常先去常後掃地陳席以待來者坐常<lb/>
<pb n="KR3k0025_WYG_081-7b"/>
處下為貧故也今一室之中益一人燭不為益明去一<lb/>
人燭不為益闇何愛東壁餘光莫之能應遂復與夜績<lb/>
<hi>列女傳互見識見</hi>
集范𫝊正亷問宣池訪李白子孫獲孫女二人一為陳<lb/>
雲之室一乃劉勸之妻皆編戸氓也因召至郡庭相見<lb/>
與語衣服村落形容朴野而進退閑雅應對詳諦且祖<lb/>
德如在儒風宛然問其所以則曰父伯禽以貞元八年<lb/>
不禄而卒有兄一人出遊一十二年不知所在父存無<lb/>
<pb n="KR3k0025_WYG_081-8a"/>
官父殁無名有兄不相保為天下之窮人無桑以自蠺<lb/>
非不知機杼無田以自力非不知稼穡况婦人不任布<lb/>
裙糲食何所仰給儷於農夫救死而已乆不敢聞於縣<lb/>
官懼辱祖考鄉閭逼迫忍恥來告言訖淚下<hi>李白集附錄</hi>
　　　婦容<lb/>
經巧笑之瑳佩玉之儺　有女同車顔如舜華将翺将<lb/>
翔佩玉瓊琚彼美孟姜洵美且都　靜女其姝靜女其<lb/>
孌<hi>出靜女並詩</hi>
<pb n="KR3k0025_WYG_081-8b"/>
史婦容不必顔色美麗也盥浣塵穢服飾鮮潔沐浴以<lb/>
侍身不垢辱是謂婦容<hi>後漢列女傳</hi>王夫人神清散朗故有<lb/>
林下風氣顧家婦清心玉映自是閨房之秀<hi>晉書列女傳互見標</hi>
<hi>致門</hi>
集鉛華不御芳澤無加<hi>選洛神賦</hi>著粉則太白施朱則太赤<lb/>
<hi>選好色賦</hi>秀色掩今古荷花羞玉顔浣沙弄碧水自與清波<lb/>
閒<hi>李太白</hi>婉娩淑姿鏘翔令容　家貧歳不易衣而天姿<lb/>
潔清修嚴常若簮珠璣衣紈縠寥然不易為塵垢雜<hi>並出</hi>
<pb n="KR3k0025_WYG_081-9a"/>
<hi>栁文</hi>
　　　婦功<lb/>
經是刈是濩為絺為綌<hi>葛覃</hi>婦無公事休其蠶織<hi>大雅瞻仰</hi>執<lb/>
麻枲治絲繭織紝組紃學女事以供衣服觀於祭祀納<lb/>
酒漿籩豆葅醢<hi>記内則</hi>
史婦功不必工巧過人也専心紡績不好戲笑潔齊酒<lb/>
食以奉賔客是謂婦功<hi>後漢列女傳</hi>
傳記呉王趙夫人能於指間織錦號機絶於方寸帛上<lb/>
<pb n="KR3k0025_WYG_081-9b"/>
綉五岳河海號針絶以神膠續髮為㡌仍一髮析為縷<lb/>
號絲絶<hi>晉王子嘉拾遺記</hi>順宗時南海貢奇女盧眉娘能於一<lb/>
尺絹上綉法華經字如粟米又作飛仙盖以絲一縷為盖<lb/>
五重中有十洲三島<hi>唐蘇鶚蘇氏演義</hi>
集羙人細意熨貼平裁縫滅盡針線跡<hi>杜詩</hi>縫為絶國衣<lb/>
<hi>李白</hi>
　　　母道<lb/>
經文伯之喪敬姜據其牀而不哭曰昔吾有斯子也吾<lb/>
<pb n="KR3k0025_WYG_081-10a"/>
將以為賢人也吾未嘗以就公室今及其死也朋友諸<lb/>
臣未有出涕者而内人皆行哭失聲斯子也必多曠於<lb/>
禮矣夫<hi>記檀弓下</hi>
子公父文伯卒其妻妾皆行哭失聲敬姜戒之曰吾聞<lb/>
好外者士死之好内者女死之今吾子早夭吾惡其以<lb/>
好内聞也二三婦人之欲供先祀者請無瘠色無揮涕<lb/>
無拊膺無哀容無加服從禮而静是昭吾子也孔子聞<lb/>
之曰公父氏之婦智矣剖情析禮以明其子為令徳也<lb/>
<pb n="KR3k0025_WYG_081-10b"/>
<hi>家語子貢問</hi>
史芮伯萬之母芮姜惡芮伯之多寵也故逐之出居於<lb/>
魏<hi>左桓三年</hi>公父文伯退朝朝其母其母方績文伯曰以歜<lb/>
之家而主猶績懼干季孫之怒也其以歜為不能事主<lb/>
乎其母嘆曰魯其亡乎使僮子備官而未之聞耶居吾<lb/>
語女諸侯朝修天子之業命晝考其國職夕省其典刑夜<lb/>
儆百官使無滔淫而後即安卿大夫朝考其職晝講其<lb/>
庶政夕序其業夜庀其家而後即安士朝而受業晝而講<lb/>
<pb n="KR3k0025_WYG_081-11a"/>
貫夕而習復夜而計過無憾而後即安自庶人以下明<lb/>
而動晦而休無日以怠<hi>國語魯語</hi>趙括自少時學兵法言兵<lb/>
事以天下莫能當嘗與其父奢言兵事奢不能難然不謂<lb/>
善母問奢其故奢曰兵死地也而括易言之使趙不將<lb/>
括則已若必將之破趙軍者必括也及括將行其母上<lb/>
書言於王曰括不可使將王曰何以對曰始妾事其父<lb/>
時為將身所奉飯飲而進食者以十數所友者以百數大夫<lb/>
及宗室所賞賜者盡以予軍吏士大夫受命之日不問<lb/>
<pb n="KR3k0025_WYG_081-11b"/>
家事今括一旦為將東向而朝軍吏無敢仰視之者所<lb/>
賜金帛歸蔵於家而日視便利田宅可買者買之王以<lb/>
為何如其父父子異心願王勿遣<hi>趙奢傳</hi>陳嬰母謂嬰曰<lb/>
自我為汝家婦未嘗聞先古之有貴者今暴得大名不<lb/>
祥不如有所屬事成猶得封侯事敗易以亡非世所指<lb/>
名也<hi>史記項籍傳</hi>張湯自殺昆弟諸子皆欲厚葬湯湯母曰<lb/>
為天子大臣被惡言而死何厚葬為載以牛車有棺而<lb/>
無椁上聞之曰非此母不生此子<hi>張湯傳</hi>雋不疑毎行縣<lb/>
<pb n="KR3k0025_WYG_081-12a"/>
録囚徒還其母輙問不疑有所平反活㡬何人即不疑<lb/>
多有所平反母喜笑為飲食或亡所出母怒為之不食<lb/>
<hi>西漢本傳</hi>趙母指括以全其宗<hi>前漢晁錯傳賛</hi>翟方進辭其後母至<lb/>
京師受經母憐其幼随之長安織屨以給<hi>西漢本傳</hi>項羽取<lb/>
王陵母置軍中陵使至則東向坐陵母以招陵母私送<lb/>
使者泣曰為妾語陵善事漢王毋以老妾故持二心妾<lb/>
以死送使者遂伏劍而死<hi>西漢王陵傳</hi>嚴延年為河南太守<lb/>
河南號曰屠伯其母從東海来到洛陽見報囚大驚止<lb/>
<pb n="KR3k0025_WYG_081-12b"/>
都亭不入府延年至謁母閉閤不見延年免冠頓首閤<lb/>
下良乆乃見之因數責延年幸得備郡守不聞仁愛敎<lb/>
化以全安愚民顧多刑殺人欲以立威我不意當老見<lb/>
壯子被刑戮行矣去汝東歸掃除墓地耳遂去嵗餘延<lb/>
年坐棄市東海賢其母<hi>前漢</hi>金日磾母敎誨二子甚有法<lb/>
度上聞而嘉之病死詔圗畫於甘泉宫<hi>西漢</hi>建寜二年大<lb/>
誅黨人滂聞即自詣獄白母母曰汝今得與李杜齊名<lb/>
死亦何恨<hi>東漢范滂傳</hi>郭丹後母為鬻衣装賣産業與從師<lb/>
<pb n="KR3k0025_WYG_081-13a"/>
長安<hi>後漢</hi>廢髙貴鄉公收王經經謝其母母顔色不變笑<lb/>
而應曰人誰不死正恐不得其所以此并命何恨之有<lb/>
<hi>通鑑魏文帝紀</hi>蘇峻舉兵卞壼死之二子眕盱見父殁相随赴<lb/>
賊同時遇害母裴氏撫二子尸哭曰父為忠臣女為孝<lb/>
子夫何恨乎<hi>晋書本傳</hi>韋逞年小母宋氏晝則採樵夜則敎<lb/>
逞遂得成名　陶侃為潯陽縣吏嘗監魚梁以鮓遺母<lb/>
湛氏封鮓及書責侃曰爾為吏以官物遺我非惟不能<lb/>
益吾乃以増吾憂矣范逵曰非此母不生此子　虞潭<lb/>
<pb n="KR3k0025_WYG_081-13b"/>
征蘇峻潭母孫氏戒之曰吾聞忠臣出孝子之門汝當捨<lb/>
生取義勿以吾老為累也<hi>並出列女傳</hi>陶侃早孤貧范逵嘗<lb/>
過侃時倉卒無以待賔其母乃截髮得隻髻以易酒肴<lb/>
<hi>晉書</hi>何無忌夜於屏風裏草檄文其母劉牢之姊也登橙<lb/>
宻窺之泣曰汝能如此吾復何恨問所與同謀者曰劉<lb/>
裕母尤喜因為言𤣥必敗舉事必成之理以勸之<hi>通鑑晉安</hi>
<hi>帝紀</hi>髙熲初為僕射其母誡之曰汝富貴已極但有一斫<lb/>
頭耳爾其謹之<hi>隋書</hi>張易之張昌宗居中用事栢彦範謀<lb/>
<pb n="KR3k0025_WYG_081-14a"/>
誅之彦範以事白其母曰忠孝不兩全先國後家可也<lb/>
<hi>唐中宗紀</hi>李景讓母鄭氏家貧諸子皆幼母自敎之宅墻因<lb/>
雨漬陷得錢盈船奴婢喜走告母母徃焚香祝之曰吾<lb/>
聞無勞而獲身之災也天必以先君餘慶矜其貧而賜<lb/>
之則願諸孤他日學問有成乃其志也此不敢取遽命<lb/>
揜而築之三子皆進士及第景讓宦達髮已斑白小有<lb/>
過不免笞箠<hi>唐武宗紀</hi>宣武節度使劉𤣥佐有威畧其母雖<lb/>
貴日織絹一疋謂𤣥佐曰汝本寒微天子富貴汝至此<lb/>
<pb n="KR3k0025_WYG_081-14b"/>
必以死報之故𤣥佐始終不失臣節<hi>通鑑唐徳宗紀</hi>僕固懐㤙<lb/>
既不為朝廷所用遂與河東都將李竭誠潛謀太原大<lb/>
將白玉殺其子瑒懐㤙入告其母母曰吾語汝勿反國<lb/>
家待汝不薄今衆心既變禍必及我將如之何懐恩不<lb/>
對再拜而出母提刀逐之曰吾為國家殺此賊取其心<lb/>
以謝三軍懐恩疾走得免遂與麾下三百渡河北走<hi>通鑑</hi>
<hi>唐代宗紀</hi>崔𤣥暐累補員外郎其母盧氏常戒之曰吾見姨<lb/>
兄屯田郎中辛𤣥馭云兒子從宦者有人来云貧乏不<lb/>
<pb n="KR3k0025_WYG_081-15a"/>
能存此是好消息若聞貲貨充足衣馬輕肥此惡消息<lb/>
吾嘗重此言以為確論比見親表中仕宦者将錢物上<lb/>
其父母父母但知喜悦竟不問此物從何而來必是俸<lb/>
禄餘貲誠亦善事如其非理所得此與盗何别縱無大<lb/>
咎獨不内媿於心陶母不受魚鮓之饋蓋為此也汝今<lb/>
坐食禄俸榮幸已多若其不能忠清何以戴天覆地孔<lb/>
子云雖日設三牲之養猶為不孝曰父母唯其疾之憂<lb/>
特宜脩身潔已勿累吾此意也<hi>唐書本傳</hi>王珪與房杜善過<lb/>
<pb n="KR3k0025_WYG_081-15b"/>
其家珪母闚喜曰二客公輔才汝貴不疑<hi>互見識見</hi>蕭俛母<lb/>
韋氏賢明治家嚴俛雖宰相侍左右如褐衣<hi>唐書</hi>
傳記孟子既學而歸孟母問學所至孟子自若也孟母<lb/>
以刀斷其織曰子之廢學若吾斷織也　楚子反破秦<lb/>
軍而歸母閉門不納使人數之曰越王勾踐伐呉客有<lb/>
獻醇酒一器王使人注上流使士卒飲下流味不加喙<lb/>
異日又有獻一囊糧者王又使以賜軍士分而食之甘<lb/>
不踰嗌今士卒分菽粒而食之子獨朝夕芻豢何也<hi>列女</hi>
<pb n="KR3k0025_WYG_081-16a"/>
<hi>傳</hi>孟子妻獨居踞孟子入戸視之白母曰婦無禮請去<lb/>
母曰非婦無禮乃汝無禮也禮不云乎將上堂聲必揚<lb/>
將入戸視必下不掩人不備也今汝獨燕私之處入戸<lb/>
不有聲令人踞而視之是汝無禮非婦無禮也於是孟<lb/>
子自責不敢去婦　田子為相三年歸休以金百鎰奉<lb/>
其母母曰不義之物不及於館為人臣不忠是為人子<lb/>
不孝子其去田子慙愧走出自歸於王還金請退就獄<lb/>
<hi>並出韓詩外傳</hi>孟母舍近墓孟子嬉戲為墓間之事孟母曰此<lb/>
<pb n="KR3k0025_WYG_081-16b"/>
非所以居子處也乃去舍市旁其子嬉戲為賈衒孟母<lb/>
又曰此非所以居子處也乃舎學宫之旁其子嬉戲乃<lb/>
設爼豆進退揖讓孟母曰此真可以居子也遂居之及<lb/>
孟子長學六藝卒成大儒<hi>列女傳互入鄉里</hi>孟仁少從李肅學<lb/>
其母為作厚褥大被曰小兒無徳致客學者多貧故為<lb/>
廣被庶可得與氣類接也除監池司馬捕魚作鮓寄母<lb/>
母責之曰汝為魚官而以鮓寄我非避嫌也<hi>呉録</hi>
集當秦之末豪傑共推陳嬰而王之嬰母止之曰自吾<lb/>
<pb n="KR3k0025_WYG_081-17a"/>
為子家婦而世貧賤卒富貴不祥嬰從其言而陳氏以<lb/>
寜<hi>班叔皮天命論</hi>惟習孟氏强為母師<hi>桞文</hi>
本朝脩不幸生四嵗而孤太夫人守節自誓居貧自力<lb/>
以衣以食以長以敎俾至於成人太夫人告之曰汝父<lb/>
為吏亷而好施與喜賔客其俸禄雖薄常不使有餘曰<lb/>
毋以是為我累故其亡也無一瓦之覆一壠之植以庇<lb/>
而為生吾何恃而能自守耶吾於汝父知其一二以有<lb/>
待於汝也自吾為汝家婦不及事吾姑然知汝父之能<lb/>
<pb n="KR3k0025_WYG_081-17b"/>
養也汝孤而幼吾不能知汝之必有立然知汝父之必<lb/>
將有後也<hi>廬陵集瀧岡阡表</hi>書其子之賢而有立則見其母之<lb/>
義方<hi>歐公作李氏墓銘</hi>蓄徳在先以成家室發祥於後以遺子<lb/>
孫<hi>臨川集</hi>蘇公軾生十年太夫人親授以書嘗讀東漢史<lb/>
至范滂傳慨然太息公侍側曰某若為滂夫人亦許之<lb/>
乎太夫人曰汝能為滂吾固不能為滂母耶<hi>子由撰墓誌銘</hi>豈<lb/>
惟家室宜夀母實與朝廷生異人<hi>坡詩</hi>
　　　婦道<lb/>
<pb n="KR3k0025_WYG_081-18a"/>
經子不宜其妻父母曰是善事我　子婦無私貨無私<lb/>
蓄無私器不敢私假不敢私與<hi>注家事統於尊也</hi>在舅姑之所<lb/>
不敢噦噫嚏咳欠伸跛倚睇視不敢唾洟　凡婦不命<lb/>
適私室不敢退<hi>記内則</hi>婦人不餙不敢見舅姑<hi>記内則互見舅姑</hi>
婦事舅姑如事父母下氣怡聲問衣燠寒疾痛疴癢而<lb/>
敬抑搔之出入則或先或後而敬扶持之<hi>記内則互見舅姑</hi>婦<lb/>
將有事大小必請於舅姑<hi>記内則</hi>
史婦聽而婉<hi>左昭六年</hi>鮑宣妻桓氏與宣共挽鹿車歸鄉里<lb/>
<pb n="KR3k0025_WYG_081-18b"/>
拜姑禮畢提甕出汲脩行婦道鄉邦稱之子永為魯郡<lb/>
太守子昱問少君曰太夫人寜復識挽鹿車否對曰先<lb/>
姑有言存不忘亡安不忘危吾焉敢忘乎　班昭作女<lb/>
誡曰頼母師之典訓年十有四執箕箒於曹氏于今四<lb/>
十餘載矣戰戰兢兢常懼黜辱以増父母之羞以益中<lb/>
外之累夙夜劬心勤不告勞　班昭年七十餘卒上䟽<lb/>
遺令凡十六篇子婦丁氏又作大家讃焉<hi>並出列女傳</hi>姜詩<lb/>
事母至孝妻順奉尤篤母好飲江水妻常泝流而汲後值<lb/>
<pb n="KR3k0025_WYG_081-19a"/>
風不時得還母渇詩責而遣之妻乃寄止鄰舍晝夜紡<lb/>
績市珍羞使鄰母以意自遺其姑如是者乆之姑怪問<lb/>
鄰母鄰母具對姑感慚呼還<hi>東漢姜詩妻傳互見人心易感</hi>女人之徳<lb/>
嚴奉舅姑夙夜勤事婦之節也<hi>唐書</hi>
𫝊記衛瓘子宣尚繁昌公主黄門讒構於是遂離主與<lb/>
姑書稱故新婦<hi>晉諸公賛</hi>古者子婦供事舅姑旦夕在側與<lb/>
男女無異<hi>北史顔氏家訓互見舅姑</hi>
　　　奉祭<lb/>
<pb n="KR3k0025_WYG_081-19b"/>
經克羞饋祀<hi>書酒誥</hi>采蘩夫人不失職也夫人可以奉祭<lb/>
祀則不失其職矣　采蘋大夫妻能循法度也能循法<lb/>
度則可以承先祖共祭祀矣<hi>詩注</hi>于以奠之宗室牖下誰<lb/>
其尸之有齊季女<hi>詩</hi>
集滌濯静嘉禮義孔明<hi>張平子東京賦</hi>奉蒸嘗以効順供洒掃<lb/>
以彌載<hi>潘安仁寡婦賦</hi>春秋祠祭主貴罇奠薦清潔歆明魂<hi>韓詩</hi>
　　　識見<lb/>
經婦人能閔其君子猶勉之以正也<hi>詩汝墳序</hi>室家能閔其<lb/>
<pb n="KR3k0025_WYG_081-20a"/>
勤勞勸以義也<hi>殷其靁序</hi>穆伯之喪敬姜晝哭文伯之喪晝<lb/>
夜哭孔子曰知禮矣<hi>記檀弓</hi>
史晉公子重耳過齊桓公妻之公子安之從者謀於桑<lb/>
下蠶妾以告姜氏姜氏殺之而告公子曰子有四方之<lb/>
志其聞之者吾殺之矣乃與子犯謀醉而遣之<hi>左僖二十三年</hi>
齊侯遇杞梁之妻於郊弔之辭曰猶有先人之敝廬在<lb/>
下妾不得與郊弔齊侯弔諸其室<hi>襄二十三年互見弔慰</hi>晉伯宗毎<lb/>
朝其妻必戒之曰盜憎主人民惡其上子好直言必及<lb/>
<pb n="KR3k0025_WYG_081-20b"/>
於難<hi>左成十五年</hi>晉公子圉為質於秦將逃歸謂嬴氏曰與<lb/>
子歸乎對曰子晉太子而辱於秦子之欲歸不亦宜乎<lb/>
寡君使婢子侍巾櫛以固子也從子而歸棄君命也不<lb/>
敢從亦不敢言　晉趙姬以盾為才固請於公以為嫡<lb/>
子而使其三子下之以叔隗為内子而已下之<hi>左僖二十四年</hi>
僖負覊之妻曰吾觀晉公子之從者皆足以相國若以<lb/>
相夫子必反其國必得志於諸侯<hi>左僖二十三年</hi>嫠不恤緯而<lb/>
憂宗周之隕<hi>左昭二十四年</hi>齊晉戰于鞌齊師敗績齊侯自徐<lb/>
<pb n="KR3k0025_WYG_081-21a"/>
闗入女子曰君免乎曰免矣鋭司徒免乎曰免矣曰茍君<lb/>
與吾父免矣可若何既而問之辟司徒之妻也與之石<lb/>
窌<hi>左傳互見封爵</hi>晏子為齊相岀其御之妻從門而窺其夫其<lb/>
夫為相御意氣揚揚甚自得也既歸其妻請去曰晏子<lb/>
身不滿七尺身相齊國名顯諸侯今子長八尺乃為人<lb/>
僕御子之意自以為足是以求去<hi>史記晏子傳</hi>襄王以大史<lb/>
氏為王后襄王卒子建立后事秦謹與諸侯信故四十<lb/>
餘年不受兵始皇嘗使使者遺后玉連環曰齊多知觧<lb/>
<pb n="KR3k0025_WYG_081-21b"/>
此環否后以示羣臣羣臣不知解后引椎椎破之謝秦<lb/>
使曰謹以觧矣　公甫文伯官於魯病死婦為之自殺<lb/>
於房中者二八其母聞之不肯哭也相室曰焉有子死<lb/>
而不哭者乎母曰孔子賢人也逐於魯是人不随今死<lb/>
而婦人為死者十六人若是者其於長者薄而於婦人<lb/>
厚故從母言之為賢母也從婦言之必不免為妬婦也<lb/>
故其言一也言者異則人心變矣<hi>並出戰國策</hi>李夫人病篤<lb/>
武帝自臨候之夫人蒙被謝曰妾久病形貌毁壊不可<lb/>
<pb n="KR3k0025_WYG_081-22a"/>
以見帝夫人姊妹讓之曰獨不可一見上屬托兄弟耶<lb/>
夫人曰不見帝者乃欲深托兄弟也以色事人者色衰<lb/>
則愛弛上所戀戀念我以平生容貌也今見我毁壊顔<lb/>
色非昔必且畏惡我尚肯復録其兄弟哉<hi>西漢李夫人傳</hi>吕禄過<lb/>
其姑吕嬃嬃大怒曰若為將而棄軍吕氏今無處矣乃<lb/>
悉出珠玉寳器散堂下曰毋為他人守也<hi>通鑑漢髙后</hi>上始<lb/>
為㣲行嘗夜至柏谷投逆旅主人求漿主人曰無漿止<lb/>
有溺耳且疑上為姦盜聚少年欲攻之主人嫗睹上狀<lb/>
<pb n="KR3k0025_WYG_081-22b"/>
貌而異之止其翁曰客非常人也且有備不可圖也翁<lb/>
不聼嫗飲翁以酒醉而縛之少年皆散走嫗乃殺雞為<lb/>
食以謝客<hi>通鑑漢武紀</hi>秦王好淫聲葉陽后為之不聼鄭衛<lb/>
之樂楚莊王好田獵樊姬為之不食鳥獸肉<hi>西漢張敞傳</hi>楚<lb/>
莊王好獵夫人樊姬數諌不止不食禽獸之肉二年王<lb/>
感之而勤於王事　齊桓公淫樂衞姬為之不聼鄭衛之<lb/>
聲<hi>並岀列女傳</hi>昔陳嬰之母以嬰家世貧賤卒富貴不祥令<lb/>
嬰勿王王陵之母知漢王必得天下伏劍而死固勉强<lb/>
<pb n="KR3k0025_WYG_081-23a"/>
陵嬰母知廢陵母知興<hi>通鑑光武紀</hi>宣王晏起姜后脱簮齊<lb/>
桓好樂衛姬不音<hi>王逸傳</hi>河南樂羊子尋師學一年歸妻<lb/>
跪問其故羊子曰乆行懐思無他意也妻乃引刀趨機<lb/>
而言曰此織生自蠶繭成於機杼一絲而累以至於寸<lb/>
累寸不已遂成丈疋今若斷斯織也則捐失前功稽廢<lb/>
時月夫子積學若中道而歸何異斷斯織乎<hi>列女傳</hi>楚昭<lb/>
王讌遊越姬從謂姬曰願與子生死若此姬曰君王樂<lb/>
遊要妾以死不敢聞命後王病太史請移於將相王曰<lb/>
<pb n="KR3k0025_WYG_081-23b"/>
將相於吾猶股肱也不聼姬曰大哉君王之徳妾請從<lb/>
王死矣昔日遊樂是以不敢聼命今王復禮國人為君<lb/>
王死何况妾乎遂自殺<hi>東漢</hi>鮑宣妻裝送甚盛宣謂妻曰<lb/>
少君生富驕習羙餙而吾貧賤不敢當禮乃悉歸侍御<lb/>
服餙更着短布之裳<hi>東觀漢記</hi>應超取趙昂子月為質昂謂<lb/>
妻異曰吾謀如是事必萬全當奈月何異厲聲應曰雪<lb/>
君父之大耻喪元不足為重况一子哉<hi>通鑑漢獻紀</hi>梁鴻妻<lb/>
装餙入門七日而鴻不答乃跪牀下請罪鴻曰吾欲衣<lb/>
<pb n="KR3k0025_WYG_081-24a"/>
褐之人可與俱隠深山者今乃衣綺縞傅粉墨豈鴻所<lb/>
願哉妻曰妾自有隠居之衣乃更為椎髻著布衣操作<lb/>
而前<hi>本傳</hi>若欲慕鮑宣梁鴻之妻者妾亦請從少君孟光<lb/>
之事矣<hi>東漢列女傳</hi>先是丹陽太守李衡數以事侵琅琊王<lb/>
其妻習氏諌之衡不聽及琅琊王即位李衡憂懼謂妻<lb/>
曰吾欲犇魏何如妻曰不可琅琊王素好善慕名方欲<lb/>
自顯於天下終不以私嫌殺君明矣可自囚詣獄表列<lb/>
前失明求受罪如此乃當逆見優饒非但值活而已衡<lb/>
<pb n="KR3k0025_WYG_081-24b"/>
從之呉主詔曰丹陽太守李衡以徃事之嫌自拘司獄<lb/>
其遣衡還郡<hi>通鑑魏元帝</hi>桓範妻曰君前欲斬徐州刺史鄒<lb/>
岐衆人謂君難為作下今復羞為吕屈復難為作上<hi>魏志</hi>
<hi>曹爽傳</hi>初晉髙祖司馬懿辭仕以風痺不能起居曝書遇<lb/>
雨髙祖起收書家唯一婢見之張后懼言語泄漏乃手<lb/>
殺之而自執爨焉<hi>晉書</hi>桓𤣥妻劉氏有智鑒謂𤣥曰劉裕<lb/>
龍行虎歩視瞻不凡恐終不為人下不如早除之<hi>通鑑晉安</hi>
<hi>帝紀</hi>山公與嵇阮契若金蘭山公妻韓氏覺二人異於常<lb/>
<pb n="KR3k0025_WYG_081-25a"/>
窺之他日二人来妻竊窺之公曰二人何如妻曰君殊<lb/>
不如正當以識度相及耳　王右軍妻郄氏夫人謂二<lb/>
弟愔曇曰王家見二謝安萬傾筐倒屣見汝軰来平平<lb/>
耳<hi>世説别互入鑒</hi>符承祖方用事親姻争趨附以求利其從<lb/>
母楊氏為姚氏婦獨否嘗謂承祖之母曰姊雖有一時<lb/>
之榮不若妹有無憂之樂姊與之衣服多不受<hi>齊太祖</hi>皇<lb/>
子詡母胡充華初選入掖庭同列以故事祝之曰願生<lb/>
諸王公主勿生太子充華曰妾之志異於諸人奈何畏<lb/>
<pb n="KR3k0025_WYG_081-25b"/>
一身之死而使國家無嗣乎及有娠同列勸去之充華<lb/>
不可私誓曰若幸而生男次第當長男生身死所不憾<lb/>
也<hi>梁髙祖</hi>竇毅之女聞隋受禪自投堂下撫膺太息曰恨<lb/>
我不為男子救舅氏之患毅及襄王公主掩其口曰汝勿<lb/>
妄言滅吾族毅由是竒之及長以適唐公李淵<hi>通鑑陳紀</hi>長<lb/>
孫皇后素好讀書常與上從容商畧古事因而獻替裨<lb/>
益𢎞多上或以非罪譴怒宫人后亦陽怒請自推鞠因<lb/>
命囚繫俟上怒息徐為申理由是宫壼之中刑無枉濫<lb/>
<pb n="KR3k0025_WYG_081-26a"/>
上得疾累年不愈后侍奉晝夜不離側常繫毒藥於衣<lb/>
𢃄曰若有不諱義不獨生后素有疾太子言於后曰醫<lb/>
藥備盡而疾不瘳請奏赦罪人及度人入道庶獲冥福<lb/>
后曰死生有命非智力所移若為善者有福則吾不為<lb/>
惡若其不然妄求何益及疾篤與上訣曰妾於陛下不<lb/>
豫之日誓以死從乗輿不能當吕后之地耳己卯崩於立<lb/>
政殿　長孫后嘗采自古婦人得失事為女則三十卷<lb/>
　魏徴薨命百官九品以上皆赴喪給羽葆皷吹陪葬<lb/>
<pb n="KR3k0025_WYG_081-26b"/>
昭陵其妻裴氏曰徴平生儉素今葬以一品羽儀非亡<lb/>
者之志悉辭不受布車載柩而葬　蕭瑀子銳嗣尚上<lb/>
女襄城公主上欲為之營第公主固辭曰婦事舅姑當<lb/>
朝夕侍側若居别第所闕多矣<hi>唐書</hi>上營月華宫務令儉<lb/>
約惟所居殿覆以瓦餘皆茅茨充容長城徐恵妃以上<lb/>
東征髙麗西討龜兹翠微玉華營繕相繼又服玩頗華<lb/>
靡上䟽諫其畧曰以有盡之農功填無窮之巨浪圖未獲<lb/>
之他衆䘮已成之我軍昔秦王并吞六國反速危亡之基<lb/>
<pb n="KR3k0025_WYG_081-27a"/>
晉武奄有三方翻成覆敗之業豈非矜功恃大棄徳輕<lb/>
邦圗利忘危肆情縱欲之所致乎是知地廣非常安之<lb/>
之術人勞乃易亂之源也雖復茅茨示約猶甚木石之<lb/>
疲和顔取人不無煩擾之弊珍玩技巧乃喪國之斧斤<lb/>
珠玉錦綉實迷心之酖毒作法於儉猶恐其奢作法於<lb/>
奢何以制後<hi>唐太宗紀</hi>上林令侯敏素諂事来俊臣其妻董<lb/>
氏戒之曰俊臣國賊指日將敗君宜逺之敏從之俊臣<lb/>
怒岀為武龍令敏欲不徃妻曰速去勿留俊臣敗其黨<lb/>
<pb n="KR3k0025_WYG_081-27b"/>
皆流嶺南敏獨得免<hi>通鑑唐武后紀</hi>上疾宦官欲請郭太后臨<lb/>
朝稱制太后曰昔武后稱制幾傾社稷我家世守忠義<lb/>
非武后之比也自古豈有女子為天下主能致唐虞之<lb/>
理<hi>通鑑唐敬宗紀</hi>太宗嘗與后論及賞罸之事后曰牝雞之晨<lb/>
惟家之索妾婦人豈敢與聞政事太宗固與之言竟不<lb/>
荅<hi>續世説后長孫氏互見禮法</hi>朱温少孤與兄昱存随母王氏依蕭<lb/>
縣劉崇家崇數笞辱之母獨憐之戒家人曰朱三非常<lb/>
人汝曹善遇之<hi>通鑑唐僖宗紀</hi>周行逢妻勛國夫人鄧氏曰稅<lb/>
<pb n="KR3k0025_WYG_081-28a"/>
官物也公為節度使不先輸税何以率下且獨不記為<lb/>
里正代人輸税以免楚撻時乎　蜀李太后以典兵非<lb/>
其人謂蜀主曰今王昭逺岀於厮養伊審㣲韓保真趙<lb/>
崇韜皆膏梁乳臭子素不習兵徒以舊恩寘於人上一<lb/>
旦疆塲有事安能禦大敵乎以吾觀之惟髙彦儔太原<lb/>
舊人終不負汝其餘無足任者<hi>通鑑周世宗紀</hi>王珪與房杜善<lb/>
過其家珪母闚喜曰二客公輔才汝貴不疑<hi>唐書王珪傳互見母</hi>
<hi>道</hi>
<pb n="KR3k0025_WYG_081-28b"/>
傳記老莱子隠於蒙山楚王親至其門其妻問荅曰楚<lb/>
王妻曰可食以酒肉者可加以鞭箠可受以官禄者可<lb/>
随以鈇鉞先生受人官禄為人所制妾不能為人所制<lb/>
者妻乃去<hi>髙士傳</hi>魯漆室邑之女過時未適人當穆公時<lb/>
君老太子幼女倚柱而嘯鄰婦曰何嘯之悲子欲嫁耶<lb/>
女曰吾豈為不嫁而悲哉吾憂魯君老而太子幼也<hi>列女</hi>
<hi>傳</hi>樊嫕進言合徳羙貌帝召入宫合徳新沐膏九迴沉<lb/>
水香為卷髮號新興髻為薄眉號逺山黛施小朱號慵<lb/>
<pb n="KR3k0025_WYG_081-29a"/>
束粧左右嘖嘖稱賞宣帝時披香愽士淖方成白髮敎<lb/>
授宫中號淖夫人在帝後唾曰此禍水也滅火必矣<hi>趙后</hi>
<hi>外傳</hi>陳子定字子仲楚王遣使持金百鎰聘以為相仲曰<lb/>
僕有箕箒之妻請入計之乃謂妻曰今日為相明日結<lb/>
駟連騎食方於前妻曰今日為相樂在中矣結駟萬騎<lb/>
所安不過容膝食方於前所甘不過一肉今以容膝之<lb/>
安一肉之味而懐楚國之憂亂世多害恐先生不保命<lb/>
也子仲夫妻逃去為人灌園<hi>皇甫謐髙士傳</hi>陶大夫之治陶三<lb/>
<pb n="KR3k0025_WYG_081-29b"/>
年名譽不興家富三倍妻怒曰子能薄而官大是謂蒙<lb/>
害無功而家昌是謂積殃昔楚令尹治國家貧而國富<lb/>
君敬之民戴之故福禄終於子孫名垂後世今子貪富<lb/>
務大不顧後害請去<hi>列女傳</hi>周玘字孟玉弟子殺人被罪<lb/>
玘詣府與弟子俱進於獄弟婦不哭其子但哭孟玉由<lb/>
此為髙<hi>風俗通</hi>齊閔王之后項有大瘤號曰宿瘤初閔王<lb/>
岀遊百姓盡觀宿瘤採桑如故王怪問對曰妾受父母<lb/>
敎採桑不受敎觀大王王命後乗載之女曰父母在内<lb/>
<pb n="KR3k0025_WYG_081-30a"/>
使妾不受敎而随王是奔女也王大慙使使者奉禮加<lb/>
金百鎰徃聘贈之父母驚欲洗浴加衣裳女曰如是見<lb/>
王變容更服不見識也於是如故随使者至閔王以為<lb/>
后<hi>列女傳互見堅貞</hi>樊姬感莊不食鮮禽衛女矯桓耳忌和音<lb/>
志厲義髙而主易心𤣥熊攀檻馮媛趨進夫豈無畏知<lb/>
死不吝班女有辭割歡同輦夫豈無懐防㣲慮逺<hi>張華女史</hi>
<hi>箴</hi>
集范𫝊正亷問宣池訪李白子孫獲孫女二人一為陳<lb/>
<pb n="KR3k0025_WYG_081-30b"/>
雲之室一乃劉勸之妻皆編戸甿也因召至郡告二女<lb/>
皆改適於士族皆曰夫妻之道命也亦分也在孤窮既<lb/>
失身於下里仗威力乃求援於他門生縱偷安死何面<lb/>
目見大父於地下欲敗其類所不忍聞<hi>李太白集</hi>夫以匹婦<lb/>
之明猶能推事理之致探禍福之機嬰母知廢陵母知<lb/>
興<hi>王命論</hi>
　　　才畧<lb/>
史聶政姊榮曰妾奈何畏殁身之誅終滅賢弟之名乃<lb/>
<pb n="KR3k0025_WYG_081-31a"/>
大驚韓市人大呼天者三而死政之旁晉楚齊衛聞之<lb/>
皆曰其姊烈女也<hi>史聶政傳榮一作嫈</hi>伍子胥奔呉至溧陽女子<lb/>
擊漂水上子胥過而乞餐女子飯壺漿而食之子胥去<lb/>
女子自投瀬水<hi>呉越春秋</hi>元帝幸虎圏後宫皆坐熊佚岀圏<lb/>
扳檻左右皆驚走馮媫妤直前當熊而立上問何故前<lb/>
對曰妾聞猛獸得人而止妾恐熊至御前故以身當之<lb/>
<hi>漢書</hi>丹陽大都督媯覽殺太守孫翊欲逼取翊妻徐氏紿<lb/>
曰乞須晦日設祭除服然後聼命覽許之徐氏潜使所<lb/>
<pb n="KR3k0025_WYG_081-31b"/>
親語翊親近舊將孫髙傅嬰等與共圖覽到晦日設祭<lb/>
徐氏哭泣盡哀畢乃除服薫香沐浴言笑懽悦大小悽<lb/>
愴怪其如此覽宻覘無復疑意徐氏呼髙嬰置戸内使<lb/>
人召覽入徐氏岀戸拜覽適得一拜徐大呼二君可起<lb/>
髙嬰俱岀共殺覽<hi>通鑑漢獻紀</hi>孫權以妹妻先主妹才㨗剛<lb/>
猛有諸兄之風侍婢百餘人皆親執刀侍立先主每入<lb/>
中心常凛凛<hi>蜀志</hi>趙娥父為李夀所殺娥乃帷車袖劍白<lb/>
日刺夀於都亭圮詣縣顔色不變曰父讐已殺請受戮<lb/>
<pb n="KR3k0025_WYG_081-32a"/>
縣尹縱之娥不肯遂强載還家㑹赦得免<hi>魏志</hi>劉氏有膽<lb/>
畧石勒與之參决軍事佐勒建功業有吕后之風而不<lb/>
妬忌更過之　孫恩陷㑹稽王凝之岀走恩執而殺之<lb/>
并其諸子凝之妻謝道韞奕之女也聞寇至舉措自若<lb/>
命婢肩輿抽刀立門手殺數人乃被執<hi>通鑑晉武紀</hi>朱序鎮<lb/>
襄陽苻堅遣將圍序母韓氏自登城行謂西北角當先<lb/>
受弊遂領百餘婢并城中女子於其角斜築城二十餘<lb/>
丈賊攻西北角果潰衆便守新築城賊遂引退人謂此<lb/>
<pb n="KR3k0025_WYG_081-32b"/>
城為夫人城<hi>晉成紀</hi>周浚嘗岀獵遇雨止李氏家㑹其兄<lb/>
弟不在李氏聞浚至與一婢於内宰猪羊具數十人之<lb/>
饌甚精辦而不聞人聲浚因求為妾生子顗<hi>晉書列女傳</hi>前<lb/>
凉張天錫疾羙人閻姫薛姫皆自殺天錫誨之曰我死<lb/>
之後更為人妻皆曰尊若不諱請效死於前洒掃於地<lb/>
下無它志<hi>十六國春秋</hi>陳髙凉太守馮寳妻洗氏懐集部落<lb/>
數州晏然至隋王仲宣反嶺南髙梁洗夫人救廣州獲<lb/>
全冊洗氏為譙國夫人開幕府於嶺南置官屬便宜行<lb/>
<pb n="KR3k0025_WYG_081-33a"/>
事<hi>通鑑梁紀互入封爵</hi>崔寜與楊子琳戰數不利崔寜妾任氏岀<lb/>
家財數十萬募兵得數千人帥以擊子琳破之子琳走<lb/>
<hi>通鑑唐代宗</hi>嘿啜攻飛狐縣古元應妻能固守詔封循忠縣<lb/>
君　史思明之叛衛州女子侯滑州女子唐青州女子<lb/>
王相與㰱血赴行營討賊皆補果毅<hi>並出新唐書</hi>平陽公主<lb/>
嫁柴紹初髙祖兵興主與紹發家貲招亡命渡河主引<lb/>
精兵萬人與秦王㑹渭北紹及主對置幕府分定京師<lb/>
號娘子軍<hi>唐書</hi>魏衡妻王氏武徳初為薛仁杲舊將房企<lb/>
<pb n="KR3k0025_WYG_081-33b"/>
地所逼而妻之企地侵梁郡飲酒醉王氏取其佩刀斬<lb/>
之擕其首入城賊散髙祖封為崇義夫人　鄒保英妻<lb/>
奚氏萬嵗年契丹賊李盡㓕来寇平縣保英時任刺史<lb/>
領兵討擊既而城孤援寡將陷奚氏乃率家僮及城内<lb/>
女丁相助固守賊退封為誠節夫人<hi>舊唐書并列女傳互見封爵</hi>建<lb/>
中末李希烈謀襲陳州李侃為項城令以城小欲逃歸<lb/>
楊氏曰縣不守則地賊地也倉廪府庫皆其積也百姓<lb/>
皆其戰士也請募死士賊遂去縣卒完詔遷侃太平令<lb/>
<pb n="KR3k0025_WYG_081-34a"/>
<hi>唐書互見助夫</hi>竇毅女聞隋髙祖受禪自投牀下曰恨我非男<lb/>
子不能救舅家禍<hi>唐書竇后傳</hi>朱全忠夫人張氏碭山人多智<lb/>
略全忠敬憚之雖軍府事時與之謀議或將兵到中途<lb/>
夫人以為不可遣一介召之全忠立為之返<hi>通鑑唐昭宗</hi>
傳記元載敗妻王氏曰某道節度使女十八年宰相妻<lb/>
今日相公犯罪死即甘心使妾為舂婢不如死也主司<lb/>
上聞俄亦賜死<hi>劉禹錫嘉話</hi>
　　　文學<lb/>
<pb n="KR3k0025_WYG_081-34b"/>
史班彪女名昭一名姬博學髙才兄固著漢書其八表<lb/>
及天文志未及竟而卒和帝詔就東觀蔵書閣踵而成<lb/>
之又作女誡七篇有助女訓所著賦頌銘誄問注哀辭<lb/>
書論上䟽遺令凡十六篇又作大家讃　蔡邕女名琰<lb/>
字文姬博學有才辯又妙於音律曹操問曰聞夫人家<lb/>
多文籍猶能憶識之否姬曰昔亡父賜書四千餘卷流<lb/>
離塗炭罔有存者今所誦憶纔四百餘篇耳乞給紙筆<lb/>
真草惟命於是繕書送之文無遺悞後感傷亂離追懐<lb/>
<pb n="KR3k0025_WYG_081-35a"/>
悲憤作詩一章<hi>並岀東漢列女傳</hi>秦州刺史竇滔妻彭城令蘇<lb/>
道女有才學織錦製迴文詩以贖夫罪循環讀之詞甚<lb/>
清婉　太常韋逞母宋氏傳其父業得周官音義苻堅<lb/>
乃就宋氏家立講堂生員百二十人隔絳紗幔而受業<lb/>
號宋氏為宣文君　謝道韞聰識有才辯叔父安嘗内<lb/>
集俄而雪下安曰何所似也安兄子朗曰散鹽空中差<lb/>
可擬道韞曰未若桞絮因風起<hi>並出晉書列女傳</hi>甄后年九嵗<lb/>
喜書用諸兄筆硯兄謂后曰汝當作女博士耶荅曰古<lb/>
<pb n="KR3k0025_WYG_081-35b"/>
者賢女未有不覽前世成敗以為已戒不知書何由見<lb/>
之<hi>魏書</hi>徐悱妻文尤清㧞所謂劉三娘也<hi>劉孝綽妹南史孝綽傳</hi>
傳記蔡琰夫亡無子歸寜漢末為騎兵所獲在左賢部<lb/>
中春月登臺殿感笳音作詩曰胡笳動兮邉馬鳴<hi>蔡琰别傳</hi>
桞下恵妻誄其夫門人不能竄一字<hi>列女傳</hi>相如將聘茂<lb/>
陵女為妾文君作白頭吟以自絕相如乃止長卿消渇<lb/>
卒文君誄傳世<hi>西京雜記</hi>班媫妤能文漢成帝所寵帝後幸<lb/>
趙飛燕媫妤自知見棄求供養王太后於長信宫因為<lb/>
<pb n="KR3k0025_WYG_081-36a"/>
賦及紈扇詩<hi>樂府</hi>楊盈川姪女曰容華為新粧詩曰宿鳥<lb/>
驚眠罷房櫳乗曉開鳯釵金作縷鸞鏡玉為䑓粧似臨<lb/>
川出人疑月下来自憐終不見欲去復徘徊<hi>朝野僉載</hi>杜羔<lb/>
妻劉氏善為詩羔累舉不第將至家妻先寄詩曰良人<lb/>
的的有奇才何事年年被放回如今妾面羞君面君若<lb/>
来時傍夜来羔見詩即回去尋登第妻又寄詩云長安<lb/>
此去無多地欝欝葱葱佳氣浮良人得意正年少今夜<lb/>
醉眠何處樓<hi>南部新書</hi>漢王昭君嫁單于心思不樂乃作怨<lb/>
<pb n="KR3k0025_WYG_081-36b"/>
曠思歌曰我獨伊何改徃變常髙山峩峩河水泱泱父<lb/>
母妻子道路悠長<hi>琴操</hi>
集善筆札讀書通古今<hi>桞文崔氏銘</hi>
本朝漢崔篆母師氏通六經百家之言<hi>事物紀原</hi>
　　　標致<lb/>
史謝道韞風韻髙邁叙致清雅<hi>晉書</hi>王夫人神清散朗故<lb/>
有林下風氣顧家婦清心玉映自是閨房之秀<hi>晉書列女傳</hi>
集東家之子増一分則太長减一分則太短<hi>選宋玉好色賦</hi>骨<lb/>
<pb n="KR3k0025_WYG_081-37a"/>
象應圖<hi>選洛神賦</hi>暇則鳴絃桐諷詩騷以為娯以文雅清秀<lb/>
重於當世<hi>桞崔簡女銘</hi>
本朝謝家夫人澹丰容蕭然自有林下風<hi>坡詩</hi>
　　　褥臥<lb/>
經誕彌厥月不坼不副無菑無害<hi>詩生民</hi>載生載育　居<lb/>
然生子<hi>同上</hi>妻將生子及月辰居側室<hi>記内則</hi>
史莊公寤生驚姜氏<hi>左傳</hi>梁嬴孕過期卜之曰將生一男<lb/>
一女<hi>左僖十七</hi>就館<hi>西漢班媫妤傳蘇林曰外舍産子也</hi>婦人免乳大故十死<lb/>
<pb n="KR3k0025_WYG_081-37b"/>
一生<hi>西漢宣后傳</hi>免身<hi>同上</hi>
　　　薄命<lb/>
史奈何妾薄命端遇竟寜前<hi>漢書外戚傳</hi>
集貧女臨水粧徘徊波不定豈敢怨東風自恨䑓無鏡<lb/>
<hi>古詩</hi>巧婦多薄命<hi>白樂/天</hi>絲蘿無託誰知薄命之由天<hi>唐呉融瀟</hi>
<hi>湘逄故人賦</hi>
<hi>本朝</hi>芳菲羙艷不禁風未到春殘已墜紅<hi>詩話總龜互入悼亡</hi>顔色<lb/>
如花命如葉<hi>臨川</hi>紅顔勝人多薄命<hi>後山</hi>夫婦之好義同賔<lb/>
<pb n="KR3k0025_WYG_081-38a"/>
友勤瘁相成於艱難之中而死生契濶於安樂之後<hi>東坡</hi>
<hi>作司馬光妻贈夫人制互見悼亡</hi>
　　　家世<lb/>
經齊侯之子衛侯之妻東宫之妹邢侯之姨譚公惟<lb/>
私注云姊妹之夫曰私<hi>詩碩人</hi>汾王之甥蹶父之子<hi>詩韓奕</hi>
平王之孫齊侯之子注平正也武王女文王孫適齊侯<lb/>
之子<hi>詩何彼穠矣</hi>
史苖夫人其父太師<hi>晉卿</hi>其舅張河東<hi>嘉貞</hi>其夫延賞其子<lb/>
<pb n="KR3k0025_WYG_081-38b"/>
𢎞靖其壻韋臯近代婦人之貴無如此<hi>李肇國史補</hi>
集長信宫受冊命之嵗與母於内朝序位環珮之聲相<lb/>
聞<hi>權載之集</hi>夫尊於朝婦貴於室<hi>元稹集</hi>
　　　封爵<lb/>
經婦人無爵從夫之爵<hi>記郊特牲</hi>
史齊侯戰敗還女子曰君免乎曰免矣鋭司徒免乎曰<lb/>
免矣齊侯以為有禮問之辟司徒之妻也與之石窌<hi>左傳</hi>
漢封蕭何妻為鄼國夫人<hi>西漢</hi>魏衡妻王氏武徳初為薛仁杲<lb/>
<pb n="KR3k0025_WYG_081-39a"/>
舊將房企地所逼而妻之企地侵梁郡飲酒醉王氏取<lb/>
其佩刀斬之擕其首入城賊散髙祖封為崇義夫人<hi>唐書</hi>
鄒保英妻奚氏萬嵗年契丹賊李盡滅来寇平縣保英<lb/>
時任刺史領兵討擊既而城孤援寡將陷奚氏乃率家<lb/>
僮及城内女丁相助固守賊徒退封為誠節夫人<hi>舊唐書列</hi>
<hi>女傳互入才畧</hi>史思明之叛衛州女子侯滑州女子唐青州女<lb/>
子王相與㰱血赴行營討賊皆補果毅<hi>新唐書互入才畧</hi>嘿啜<lb/>
攻飛狐縣古元應妻能固守詔封循忠縣君<hi>同上</hi>
<pb n="KR3k0025_WYG_081-39b"/>
本朝漢崔篆母師氏通經學百家之言王莽寵以殊禮<lb/>
賜號義成夫人<hi>事物紀原</hi>晉虞昌母拜武昌侯太夫人<hi>同上</hi>宜<lb/>
䟽湯沐之封以稱山河之象<hi>東坡集</hi>改賜湯沐寵以訓詞<lb/>
庶幾采蘩之遺芳不與宿草而共盡改封大國正位小<lb/>
君<hi>同上</hi>湯沐從夫寵<hi>樂城集</hi>
　　　父母家<lb/>
經歸寜父母<hi>詩葛覃</hi>后妃在父母家則志在於女功之事<lb/>
<hi>詩序</hi>
<pb n="KR3k0025_WYG_081-40a"/>
史婦人内夫家而外父母家<hi>西漢劉向論王氏䟽</hi>
　　　擇夫<lb/>
子婦人莫不願得以為夫處女莫不願得以為士<hi>士未取妻</hi>
<hi>之稱荀子非相</hi>
史鄭徐吾犯之妹羙公孫楚聘之矣公孫黒又使强委<lb/>
禽焉子産請使女擇焉子晳盛餙入布幣而出子南戎<lb/>
服入左右射超乗而出女自房觀之曰子晳信羙矣抑<lb/>
子南夫也適子南氏<hi>左傳</hi>昔賈大夫惡娶妻羙三年不言<lb/>
<pb n="KR3k0025_WYG_081-40b"/>
不笑御以如臯射雉獲之其妻始笑而言<hi>左昭二十八互見心随事</hi>
<hi>移</hi>孟氏有女狀肥醜擇對不嫁至年三十父母問其故<lb/>
女曰欲得賢如梁伯鸞者鴻聞而聘之女曰竊聞夫子<lb/>
髙義簡斥數婦妾亦偃蹇數夫矣<hi>東漢梁鴻傳</hi>河東刺史徐<lb/>
邈有女才淑擇夫未嫁邈乃大㑹佐吏令女於内觀之<lb/>
女指濬告母邈妻之<hi>晉書王濬傳</hi>
集佳人慕髙義得賢良獨難<hi>選美女篇</hi>
　　　敬夫<lb/>
<pb n="KR3k0025_WYG_081-41a"/>
經不敢懸於夫之楎椸不敢蔵於夫之箧笥<hi>記内則</hi>
子必敬必戒無違夫子<hi>孟子</hi>請問為人妻曰夫有禮則柔<lb/>
從聴侍夫無禮則恐懼而自悚也<hi>荀君道</hi>
史冀缺耨其妻饁之敬相待如賔<hi>左傳</hi>梁鴻毎歸妻為具<lb/>
食不敢於鴻前仰視舉案齊眉<hi>本傳</hi>
集承慶雲之光覆兮荷君子之恵渥顧葛藟之蔓延兮<lb/>
託㣲莖之樛木懼身輕而施重兮若履氷而臨谷<hi>潘安仁寡</hi>
<hi>婦賦</hi>
<pb n="KR3k0025_WYG_081-41b"/>
　　　助夫<lb/>
史呉許升妻者吕氏之女升少為博徒不理操行妻嘗<lb/>
數勸升修學毎有不善輙流涕進規升感激自厲乃尋師<lb/>
逺學遂以成名<hi>東漢列女傳</hi>建中末李希烈謀襲陳州李侃<lb/>
為項城令以城小欲逃歸楊氏曰縣不守則地賊地也<lb/>
倉廪府庫皆其積也百姓皆其戰士也請募死士賊遂<lb/>
去縣卒完詔遷侃太平令<hi>唐書互見才畧</hi>
<hi>傳記</hi>晉平公使工為弓三年乃成射不穿一札公怒將殺<lb/>
<pb n="KR3k0025_WYG_081-42a"/>
此工其妻見公曰妾之夫造此弓亦已勞矣而不穿一<lb/>
札是君不能射也妾聞射之道左手如矩右手如附枝<lb/>
右手放發左手不知公以言為儀而穿十札工得賜金<lb/>
三鎰<hi>列女傳</hi>
本朝使吾不以貧賤富貴累其心者吾妻之助也吾嘗<lb/>
與士大夫語謝氏多從戸屏竊聴之聞則能盡商𣙜其<lb/>
人才能賢否及時事之得失皆有條理吾在呉興自外<lb/>
歸必問曰今日孰與飲而樂乎聞其賢者也則悦否則<lb/>
<pb n="KR3k0025_WYG_081-42b"/>
嘆曰君所交皆一時賢俊今與是人飲而歡耶<hi>歐公為梅聖俞</hi>
<hi>謝氏撰墓銘</hi>
　　　慢夫<lb/>
史昔賈大夫惡娶妻羙三年不言不笑御以如臯射雉<lb/>
獲之其妻始笑而言<hi>左昭二十八年互見心随事移又擇夫</hi>蘇秦説秦王<lb/>
不行歸至家妻不下絍<hi>戰國策</hi>朱買臣妻謂買臣曰如公<lb/>
等終餓死溝壑矣何能富貴<hi>前漢本傳</hi>外黄富人女甚羙庸<lb/>
奴其夫<hi>西漢張良傳史記曰嫁庸奴亡其夫</hi>王凝之妻謝氏道韞奕之女<lb/>
<pb n="KR3k0025_WYG_081-43a"/>
也初適凝之還甚不樂奕之曰王郎逸少子不惡汝何<lb/>
恨也荅曰一門叔父則有阿大中郎羣從兄弟則封胡<lb/>
羯末不意天壤之中乃有王郎<hi>晉書</hi>
　　　䘮夫<lb/>
經予羙亡此誰與獨處　予美亡此誰與獨息　誰與<lb/>
獨旦<hi>詩葛生</hi>穆伯之喪敬姜晝哭<hi>記/</hi>寡婦不夜哭<hi>記坊記</hi>一<lb/>
與之齊終身不改故夫死不嫁<hi>記郊特牲</hi>
子子曰昔東夷之子慕諸夏之禮有女而寡為内私壻<lb/>
<pb n="KR3k0025_WYG_081-43b"/>
終身不嫁嫁則不嫁矣亦非清節之義也<hi>家語六本篇</hi>華周<lb/>
杞梁之妻善哭其夫而變國俗<hi>孟子</hi>孀寡婦<hi>淮南子</hi>
史於未亡人之側<hi>左莊二十八年注婦人既寡自稱未亡也</hi>愚公謀平太行<lb/>
之險京城之孀婦有男徃助之<hi>列子湯問</hi>杞梁死其妻哭之<lb/>
城為之崩<hi>公羊</hi>禮婦人喪夫自稱未亡人<hi>後魏書</hi>
傳記桞下恵死妻誄曰夫子之信誠與人無害兮嗚呼<lb/>
哀哉魂神泄兮夫子之諡宜為恵兮<hi>列女傳</hi>
　　堅貞<lb/>
<pb n="KR3k0025_WYG_081-44a"/>
經無思犯禮<hi>詩漢廣序</hi>以禮自防<hi>詩草/蟲序</hi>能循法度<hi>詩采蘋序</hi>雖速<lb/>
我訟亦不女從<hi>出行露</hi>有女如玉野有死麕<hi>注堅貞㓗白</hi>無感<lb/>
我帨兮　女也不爽<hi>岀氓並詩</hi>夫不在斂枕箧簟席襡器而<lb/>
藏之<hi>内則</hi>
史宋火災宋伯姫卒待母也<hi>女師左襄傳榖梁傳載伯姬曰婦人之義傅母不在</hi>
<hi>不下堂遂逮於火而死</hi>王蠋曰烈女不更二夫<hi>通鑑周赧王</hi>髙氏有羙<lb/>
女謝鯤嘗挑之女投梭折其兩齒<hi>晉書</hi>杜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>至長沙掠前<lb/>
始興太守尹虞二女皆國色也將妻之曰我父二千石<lb/>
<pb n="KR3k0025_WYG_081-44b"/>
終不為賊作婦遂自殺焉<hi>鄧粲晉記</hi>王凝為虢州司戸卒於<lb/>
官凝家貧一子尚幼妻李氏擕其子歸過開封府旅舍<lb/>
主人見其婦人獨擕一子而疑之不許其宿李氏顧天<lb/>
已暮不肯去主人牽其臂而出之李氏仰天長慟曰我<lb/>
為婦人不能守節而此手為人執耶不可以一手并汚<lb/>
吾身即引斧自斷其臂路人見者環聚而嗟之或為之<lb/>
彈指或為之泣下開封尹聞之白其事於朝官賜藥封<lb/>
瘡厚䘏李氏而笞其主人者嗚呼士不自愛其身而忍<lb/>
<pb n="KR3k0025_WYG_081-45a"/>
恥以偷生者聞李氏之風宜少知愧哉<hi>五代史雜傳</hi>
傳記貞女不假人以色<hi>劉向列女傳</hi>蔡人之妻宋女也夫有<lb/>
惡疾其母將改嫁之女曰夫之不幸奈何去之適人之<lb/>
道一與之醮終身不改且夫芣苢之草雖甚惡猶始捋<lb/>
采終懐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之浸以益親况於夫婦<hi>同上</hi>淑女與哲人烈士<lb/>
争不朽名寒如嚴霜<hi>唐列女傳</hi>楚昭王夫人齊女也昭王出<lb/>
遊留夫人漸䑓江水大至遣使者迎夫人忘持符夫人<lb/>
曰王與宮人約詔必以符今使者不持符妾不敢行於<lb/>
<pb n="KR3k0025_WYG_081-45b"/>
是使者返取符未還䑓已壊沉水而死　陳仲妻張叔<lb/>
明之妹名芝與二嫂被賊恐見侵畧而相謂曰婦人以<lb/>
不汚身為髙不虧節為羙豈可委身待辱哉於是自刺<lb/>
<hi>唐列女傳</hi>
集貞女要名於没世<hi>演連珠</hi>女有不易之行<hi>江文通書</hi>玉不厭<lb/>
㓗蘭不厭香<hi>晉裴頠女史箴</hi>班女不以色事君<hi>鮑溶集</hi>處貧素而<lb/>
不昧<hi>陳子昂</hi>羙人出南國灼灼芙蓉枝皓齒終不發芳心<lb/>
空自持<hi>李太白詩</hi>志在列女籍竹帛已光榮　趙女不冶容<lb/>
<pb n="KR3k0025_WYG_081-46a"/>
<hi>同上</hi>願為連根之秋草不作飛空之落花<hi>李太白集寄情人楚辭體</hi>玉<lb/>
心皎㓗終不疑<hi>同上</hi>貞婦貴狥夫<hi>孟東野</hi>艶女皆妬花静女<lb/>
獨檢蹤任禮耻任装嫁徳不嫁容君子未求聘小人難<lb/>
相從此志誰與説琴絃幽韻重<hi>孟郊静女詞</hi>夫行竟不歸婦<lb/>
徳轉光明不比山頭石空有望夫名<hi>白侍郎</hi>共保秋竹心<lb/>
風霜侵不得妾身有存殁妾心無改易<hi>同上</hi>三秋庭緑盡<lb/>
迎霜唯有荷花守紅死<hi>牡牧之</hi>波瀾逝不起妾心井中水<lb/>
<hi>孟郊</hi>
<pb n="KR3k0025_WYG_081-46b"/>
本朝娟然如静女不肯旁阡陌<hi>歐公集</hi>
　　　蠱惑<lb/>
經冶容誨淫<hi>易繫辭</hi>婦有長舌惟厲之階亂匪降自天生<lb/>
自婦人<hi>詩瞻仰</hi>哲婦傾城<hi>同/上</hi>艷妻煽方處<hi>羙色曰艶煽熾也詩十月之交</hi>
子素顔紅膚惑其目清商流徴亂其聴<hi>抱朴子</hi>
史楚莊欲納夏姬申公巫臣曰是不祥人也是天子蠻<lb/>
殺御叔弑靈侯戮夏南出孔儀喪陳國何不祥如是天<lb/>
下多羙婦人何必是<hi>左成二年</hi>羙女破舌<hi>戰國策</hi>桑間濮上鄭<lb/>
<pb n="KR3k0025_WYG_081-47a"/>
衛宋趙之聲内則致疾損夀外則亂政傷民巧偽因而<lb/>
餙之以營亂富貴之耳目<hi>前漢禮樂志</hi>女子彈弦跕躧游媚<lb/>
富貴<hi>前漢地理志</hi>北方有佳人絶世而獨立一顧傾人城再<lb/>
顧傾人國<hi>西漢李夫人傳</hi>梁冀妻孫夀色羙而善為妖態作愁<lb/>
眉嗁粧堕馬髻折腰歩齲齒笑以為媚惑<hi>東漢梁冀傳互見粧餙</hi>
第裯既交則情與愛遷顔辭媚熟則事以私奪<hi>唐書后妃列傳</hi>
資質豐艶倩盼承迎動移上意<hi>唐書楊妃傳</hi>
集擕佳人兮披重幄援綺衾兮坐芳縟燎薫爐兮炳明<lb/>
<pb n="KR3k0025_WYG_081-47b"/>
燭酌桂酒兮揚清曲曲既揚兮酒既陳朱顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>兮思自<lb/>
親願低帷以昵枕念觧佩而禠襟怨年嵗之易暮傷後<lb/>
㑹之無因<hi>謝恵連雪賦互入房闈</hi>嫣然一笑惑陽城迷下蔡<hi>宋玉好色</hi>
<hi>賦</hi>願薦枕席<hi>宋玉髙/唐賦</hi>目畧㣲盼精色授<hi>宋玉神女賦</hi>㣲辭相<lb/>
感動精神相依憑<hi>宋玉好色賦</hi>色授魂予<hi>選注云彼色来授魂徃與接</hi>目<lb/>
窕心與<hi>枚乗七發</hi>回頭一笑百媚生六宫粉黛無顔色<hi>長恨歌</hi>
娥眉<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>睇使情移<hi>劉孝感詩</hi>妖紅慘黛生愁色<hi>劉言史詩</hi>無良媒<lb/>
以接歡兮托㣲波而通辭<hi>選洛神賦</hi>冶其容敏其詞婉孌萬<lb/>
<pb n="KR3k0025_WYG_081-48a"/>
態以中上意<hi>陳馬長恨歌傳</hi>美人一笑千黄金千盃緑酒何辭<lb/>
醉一面紅粧惱殺人<hi>李白贈段七娘</hi>忽然一笑千萬態見者十<lb/>
人八九迷假色迷人猶若是真色迷人應過此女為狐<lb/>
媚害積深日久月長溺人心<hi>白侍郎</hi>芳情香思知多少惱<lb/>
殺山僧悔出家<hi>同上</hi>媚語嬌不聞纎腰軟無力歌詞妙宛<lb/>
轉舞態能剜刻笋絃玉指調粉汗紅綃拭<hi>元稹集</hi>身作匡<lb/>
牀臂為枕歸来如夢復如癡<hi>同上</hi>髙髻雲鬟宮様粧秋風<lb/>
一曲杜韋娘司空見慣渾無事惱斷蘇州刺史腸<hi>韋應物</hi>
<pb n="KR3k0025_WYG_081-48b"/>
夏姬滅兩國逃作巫臣妻西子下姑蘇一舸逐鴟夷<hi>杜牧</hi>
<hi>之</hi>嬌女不顧身<hi>李義山文</hi>眼波向我無端艷心火因君特地<lb/>
燃<hi>盧仝文</hi>美人醉起無次第堕釵遺佩滿中庭<hi>王維集</hi>却嫌<lb/>
脂粉汙顔色淡掃蛾眉朝至尊<hi>杜詩</hi>妬寵而負恃争妍而<lb/>
取憐<hi>韓文</hi>
本朝坐来生百媚<hi>臨川集</hi>換得千金為一笑<hi>同上</hi>
　　　倡蕩<lb/>
經見金夫不有躬<hi>易䝉卦注云女先求男也女之為體正行以待命者也見剛夫而求之故</hi>
<pb n="KR3k0025_WYG_081-49a"/>
<hi>曰不有躬也</hi>女之耽兮不可説也<hi>詩/氓</hi>不績其麻市也婆娑<hi>詩東</hi>
<hi>門之枌</hi>女曰觀乎洧之外洵訏且樂<hi>詩溱洧</hi>
史秦王年少太后時竊私通吕不韋不韋乃私求嫪毐<lb/>
以為舍人時縱倡樂太后果欲私得與通絶愛之有身<lb/>
生二子<hi>史吕不韋傳</hi>外黄富人女甚羙嫁庸奴其夫亡去抵<lb/>
父客<hi>史張耳傳</hi>卓王孫有女文君新寡好音相如以琴挑之<lb/>
文君從戸窺之心悦而好之夜亡奔相如馳歸成都<hi>西漢</hi>
<hi>相如傳</hi>賈充辟韓夀為掾充女於青瑣中見夀悦之令婢<lb/>
<pb n="KR3k0025_WYG_081-49b"/>
徃夀家説其光采艶逸夀聞動心夕踰垣而入帷充覺<lb/>
女恱暢異於常日充女盜帝所賜西域香與夀<hi>晉書</hi>宋山<lb/>
隂公主<hi>文帝女</hi>適駙馬都尉何戢淫恣嘗謂帝曰妾與陛<lb/>
下男女雖殊俱托體先帝陛下六宫數百而妾惟駙馬<lb/>
一人太不均帝乃為公主置首面左右三十人吏部郎<lb/>
褚淵貌羙公主請以自侍帝許之淵侍十日備見親幸<lb/>
<hi>通鑑宋紀</hi>唐明皇幸温泉楊妃諸姊妹皆貴從幸為五家隊<lb/>
遺鈿堕珥藉藉道旁<hi>唐書</hi>
<pb n="KR3k0025_WYG_081-50a"/>
集河間淫婦人也雖戚里為邪行者聞河間之名則掩<lb/>
鼻蹙額皆不欲道也<hi>桞文河間傳</hi>籠鳥無常處風花不戀枝<lb/>
<hi>白傅集</hi>極意心期卒未休暗中終擬約秦樓光隂負我難<lb/>
相偶情緒牽人不自由遥夜定嫌香蔽膝悶時應弄玉<lb/>
搔頭櫻桃花謝梨花發腸斷青春兩處愁<hi>韓渥詩</hi>
　　　守節<lb/>
經栢舟共姜自誓也衛世子共伯蚤死其妻守義父母<lb/>
欲奪而嫁之誓而弗許作是詩以絶之之死矢靡它<hi>詩並</hi>
<pb n="KR3k0025_WYG_081-50b"/>
<hi>序</hi>夫者妻之天也婦人不二斬者猶曰不二天也<hi>儀禮</hi>
史楚令尹子元欲蠱文夫人為館於其宮側而振萬焉<lb/>
夫人泣曰先君以是舞也習戎備也今令尹不尋諸仇<lb/>
讐而於未亡人之側不亦異乎<hi>注蠱惑以淫事出左莊二十八</hi>寡婦清<lb/>
其先得丹穴而擅其利清能守其業用財自衛秦始皇<lb/>
以為貞婦而客之築女懐清䑓<hi>史記</hi>曹爽從弟文叔妻夏<lb/>
侯令女早寡而無子其父文寜欲嫁之令女刀截兩耳<lb/>
以自誓居常依爽爽誅其家上書絶婚强迎以歸復將<lb/>
<pb n="KR3k0025_WYG_081-51a"/>
嫁之令女竊入寢室引刀自斷其鼻其家驚惋謂之曰<lb/>
人生如輕塵棲弱草耳何至自苦乃爾且夫家夷滅已<lb/>
盡守此欲誰為哉令女曰吾聞仁者不以盛衰改節義<lb/>
者不以存亡易心曺氏前盛之時尚欲保終况今衰亡<lb/>
何忍棄之此禽獸之行吾能為乎司馬懿聞而賢之聽<lb/>
使乞子自養為曹氏後<hi>通鑑三國</hi>凉楊氏曰大人賣女於氐<lb/>
以圗富貴一之謂甚其可再乎<hi>通鑑晉紀</hi>郗嘉賔死婦弟欲<lb/>
迎其姊終不肯歸曰生縱不得與郗生同室死寜不同<lb/>
<pb n="KR3k0025_WYG_081-51b"/>
穴也<hi>世説</hi>
傳記魯人秋胡娶妻三日而遊宦三年休還其婦採桑<lb/>
於郊胡至不識而悦之乃遺金一鎰妻曰妾夫遊宦未<lb/>
返於兹三年未有被辱如今日也不顧胡慙而退<hi>西京雜記</hi>
東漢秦嘉妻毁形不嫁哀慟傷生<hi>史通</hi>魯陶嬰寡魯人將<lb/>
求焉嬰聞之恐不得免乃作歌明已之不二也其詩曰<lb/>
悲黄鵠之蚤寡兮十年不雙宛頭戢翼兮不與衆同時<lb/>
則飛鳴兮獨行惸惸天命令然兮愧獨永傷感鳥愠已<lb/>
<pb n="KR3k0025_WYG_081-52a"/>
兮淚下成行嗚呼悲兮死者不忘飛鳥尚然兮何况貞<lb/>
良雖有賢雄兮終不重行魯人聞之曰斯女不可得也<lb/>
遂不敢復求之<hi>劉向新列女傳</hi>梁寡婦髙行者早寡不嫁梁貴<lb/>
人争欲取之梁王聞之使聘焉髙行曰妾之夫不幸先<lb/>
犬馬填溝壑妾宜以身薦其棺椁守養孤幼不得専意<lb/>
妾聞婦人之義一徃不改以全貞信之節今忘死而趨<lb/>
生是不信也乃援劒操刃以割其鼻曰妾已刑矣所以<lb/>
不死者不忍幼嗣之衆孤也<hi>同上</hi>
<pb n="KR3k0025_WYG_081-52b"/>
集蹈共姜兮明誓詠栢舟兮清歌<hi>潘安仁寡婦賦</hi>峻節貫秋霜<lb/>
<hi>顔延年秋胡詩</hi>兎絲及水萍所寄終不移<hi>江文通古别離</hi>青松摧折哀<lb/>
斷女蘿之心丹桂孤髙終守栢舟之誓<hi>陳子昂集</hi>一女事一<lb/>
夫安可再移天<hi>孟東野</hi>青鏡掩孤鸞<hi>權載之集</hi>顧影無依倚甘<lb/>
心守静専<hi>元微之集</hi>義重移天<hi>白氏六帖</hi>
<hi>本朝</hi>忍着生人衣為人作春妍<hi>後山詩</hi>
　　　失節<lb/>
史文君失身於長卿<hi>史記相如傳</hi>卓王孫有女文君新寡好<lb/>
<pb n="KR3k0025_WYG_081-53a"/>
音相如以琴挑之文君從戸窺之心悦而好之夜亡奔<lb/>
相如馳歸城都<hi>西漢相如傳</hi>蔡邕女琰字文姬適河東衛仲<lb/>
道夫亡無子天下喪亂文姬為騎兵所獲在左賢郡十二<lb/>
年生二子曹操以金璧贖之重嫁於董杞<hi>後漢列女傳</hi>漢劉<lb/>
曜立羊氏為后曜問曰吾何如司馬家兒羊氏曰彼有<lb/>
一婦一子及身三耳曽不得庇妾於爾時實不欲生意<lb/>
謂世間男子皆然自奉巾櫛以来始知天下自有丈夫<lb/>
耳<hi>通鑑晉紀</hi>
<pb n="KR3k0025_WYG_081-53b"/>
傳記董杞妻蔡氏久居異域屈志含羞文詞有餘節槩<lb/>
不足<hi>劉知幾史通</hi>
　　　寛容<lb/>
經言若螽斯不妬忌則子孫衆多也<hi>詩螽斯序</hi>夫人無妬忌<lb/>
之行恵及賤妾進御於君<hi>詩小星序</hi>衛莊公惑於嬖妾使驕<lb/>
上僣莊姜賢而不荅<hi>詩碩人序</hi>
史晉趙姬以叔隗為内子而已下之<hi>左僖二十四年</hi>梁商女為<lb/>
貴人常特被引御從容辭於帝曰夫陽以博施為徳隂<lb/>
<pb n="KR3k0025_WYG_081-54a"/>
以不専為義螽斯則福之所由興也願陛下思雲雨之<lb/>
均澤識貫魚之次序使小妾得免罪謗之累<hi>東漢梁皇后傳</hi>
傳記宋鮑蘇之妻不妬宋公表其閭曰女宗<hi>列女傳</hi>
集恩其它姬子雜已子造次莫能辨無忮忌之行無犯<lb/>
迕之氣<hi>桞崔銘</hi>
本朝聞子有賢婦華堂詠螽斯曷不倒嚢槖賣劒買蛾<lb/>
眉<hi>東坡</hi>
　　　妬忌<lb/>
<pb n="KR3k0025_WYG_081-54b"/>
經有嫡不以其媵備數<hi>詩小序</hi>以色曰妬以行曰忌<hi>詩小星注</hi>
史叔向曰吾母多而庶鮮<hi>注言其父多妾媵而庶子鮮少嫌母氏性不曠</hi>好女<lb/>
入室惡女如讐<hi>史記</hi>婦人之所以事夫者色也而妬者其<lb/>
情也<hi>戰國策</hi>楚王愛新人夫人鄭褏謂新人曰王惡子鼻<lb/>
見王必掩又謂王曰惡王之臭也王令劓之<hi>同上</hi>馮衍妻<lb/>
任氏悍忌不得蓄媵妾兒女常自操井臼<hi>東漢</hi>司𨽻馮方<lb/>
女避亂揚州袁術見而悦之遂納焉甚愛幸諸婦害其<lb/>
寵語之曰將軍貴人有志節當時涕泣憂愁必長見於<lb/>
<pb n="KR3k0025_WYG_081-55a"/>
欽重馮氏從之後諸婦因共絞殺繫之厠術誠以為不<lb/>
得志而死　龎寵妻棄前子於井中<hi>後漢互見殘忍</hi>賈充妻郭<lb/>
隗疑充眡乳母笞殺之其子思乳母不食他乳遂死及<lb/>
生小子亦然充遂絶嗣<hi>晉書</hi>荀朂曰貴妃年少妬者婦人<lb/>
常情長自當差<hi>通鑑晉恵紀</hi>王導為丞相妻曹氏性妬導甚<lb/>
憚之乃宻營别館以處衆妾曹氏知而將徃焉導恐妾<lb/>
被辱遽命駕<hi>晉書</hi>干寳父有所寵侍婢母甚妬忌及父亡<lb/>
母生埋婢於墓中寳兄弟年少不之審也<hi>晉書</hi>
<pb n="KR3k0025_WYG_081-55b"/>
傳記房儒復妻崔氏性忌左右婢不得濃粧髙髻<hi>酉陽雜爼</hi>
蜀先主以玉人置甘后側玩之后亦妬玉人<hi>拾遺記</hi>謝太<lb/>
傅劉夫人不令太傅有别房寵公既深好聲色頗欲立<lb/>
妓妾兄子及外甥㣲達其㫖乃共諌劉夫人稱闗雎螽<lb/>
斯有不妬忌之徳夫人知諷已乃問誰撰此詩荅曰周<lb/>
公夫人曰周公是男子乃相為耳若使周姥撰詩當無<lb/>
此句<hi>妬記</hi>張䟦欲娶妾其妻曰子試誦白頭吟當聴之䟦<lb/>
慙而止<hi>合檢</hi>
<pb n="KR3k0025_WYG_081-56a"/>
集衆女嫉蛾眉<hi>楚辭</hi>入門見嫉蛾眉不肯讓人掩袂攻讒<lb/>
狐媚偏能惑主<hi>駱賔王集</hi>有西施之美容兮讒妬入以自伐<lb/>
<hi>楚辭</hi>君王雖愛蛾眉好無柰宫中妬殺人<hi>李白</hi>争知司馬夫<lb/>
人妬花到庭前便不開<hi>白侍郎</hi>屏風周昉畫纎腰嵗久丹<lb/>
青色半銷斜倚玉窓鸞髮女拂塵猶自妬嬌嬈<hi>杜牧之</hi>毁<lb/>
拆維鵲巢不行鳲鳩仁<hi>盧仝集</hi>
本朝延平呉氏姊妹六人皆妬悍時號六虎其中五虎<lb/>
尤甚平生手殺婢十餘人凡三適人皆不終夜分常聞<lb/>
<pb n="KR3k0025_WYG_081-56b"/>
堂廡間喧呼聲同室皆懼五虎怒曰狂鬼敢爾邪闢戸<lb/>
移榻中庭持刀獨寢徹旦寂然人謂五虎之威鬼猶畏<lb/>
之<hi>陳正閔撰遯齋閒覽</hi>
　　　順從<lb/>
經婦無所専於家事<hi>詩斯干注</hi>婦將有事大小必請於舅姑<lb/>
<hi>記内則</hi>婦順備而后内和理内和理而后家可長久也<hi>出昬</hi>
<hi>義</hi>婦順者順於舅姑和於室人而後當於夫<hi>出昬義室人謂女姒</hi>
<hi>女叔諸婦也</hi>男帥女女從男婦人從人者也幼從父兄嫁從<lb/>
<pb n="KR3k0025_WYG_081-57a"/>
夫夫死從子<hi>記郊特牲</hi>姆教婉娩聽從<hi>記内則</hi>
子女順男子之教無専制之義而有三從之道<hi>家語</hi>無違<lb/>
夫子以順為正者妾婦之道也<hi>孟子</hi>夫有禮則柔從聽侍<lb/>
<hi>荀子君道篇</hi>
史婦人從人者也不専行必有從也<hi>榖梁傳</hi>
𫝊記婦人以順從為務故婦事夫有五平旦纚笄而朝<lb/>
則有君臣之嚴沃盥饋食則有父子之敬報反而行則<lb/>
有兄弟之道必期必誠則有朋友之信寢席之交然後<lb/>
<pb n="KR3k0025_WYG_081-57b"/>
有夫婦之義<hi>列女傳</hi>
集婦順夫指<hi>韓文</hi>
　　　專擅<lb/>
經牝雞無晨牝雞之晨惟家之索<hi>書牧誓</hi>彼童而角<hi>詩抑注童</hi>
<hi>羊之無角者也而角自用也童羊譬王后也而角者喻與政事有所害也</hi>懿厥哲婦為梟為<lb/>
鴟<hi>詩瞻仰互見</hi>婦有長舌惟厲之階<hi>詩瞻仰</hi>
子子曰婦人預事而漢道危乎<hi>文中子述史篇注吕氏梁后</hi>
史既云哲婦亦惟家之索矣<hi>後漢安帝賛</hi>蜺堕雞化皆婦人<lb/>
<pb n="KR3k0025_WYG_081-58a"/>
干政之所致<hi>東漢蔡邕傳</hi>牝雞司晨家之窮也<hi>唐書</hi>
傳記以妻制夫陽屈於隂<hi>風俗通</hi>
集隂幽坤從維徳之常出為辨强乃匪婦能<hi>韓文</hi>
　　　治家<lb/>
經唯酒食是議<hi>詩斯干注婦人之事唯議酒食</hi>婦無公事休其蠶織<lb/>
<hi>詩</hi>
史哲婦人隆家之道<hi>東漢列女傳</hi>王凝之妻謝道韞居家不<lb/>
言而治<hi>晉書</hi>
<pb n="KR3k0025_WYG_081-58b"/>
𫝊記崔樞夫人治家整肅容儀端麗不許羣婢作時世<lb/>
粧<hi>因話録</hi>
<hi>本朝</hi>閨門寂然不聞人聲<hi>續世説</hi>
　　　艷麗<lb/>
經手如柔荑膚如凝脂領如蝤蠐齒如瓠犀螓首蛾眉<lb/>
巧笑倩兮美目盼兮<hi>詩碩人</hi>彼姝者子<hi>詩東方之日</hi>揚且之晳<lb/>
也<hi>詩君子偕老揚眉上晳白晳</hi>顔如舜華<hi>詩有女同車</hi>有美一人清揚婉<lb/>
兮<hi>詩野有蔓草清揚眉目之間</hi>鬒髮如雲不屑髢也　邦之媛也<hi>詩君</hi>
<pb n="KR3k0025_WYG_081-59a"/>
<hi>子偕老</hi>
子柔心而弱骨<hi>列子湯問</hi>肌膚若氷雪綽約若處子<hi>莊子逍遥逰</hi>
蔡之幼女衛之稚質<hi>淮南子修務訓</hi>
史宋華父督見孔父之妻於路曰美而艷<hi>左成元年</hi>驪姫者<lb/>
國色也<hi>公羊傳五何休注云其色一國之選</hi>嫵媚纎弱便姍嫳屑<hi>行歩安詳</hi>皓<lb/>
齒燦爛宜笑的皪長眉連姢㣲睇綿藐<hi>西漢司馬相如傳</hi>趙飛<lb/>
燕體輕能掌上舞　絶殊離俗妖冶閒都靚粧刻餙<hi>同上</hi>
迴眸百鎰一笑千金<hi>東漢崔駰傳</hi>
<pb n="KR3k0025_WYG_081-59b"/>
傳記文君眉色不加黛如望逺山臉際常若芙蓉肌膚<lb/>
如脂<hi>西京雜記</hi>虢國夫人不施粧粉自有美艷常素面朝天<lb/>
子<hi>楊妃外傳</hi>
集朱唇皓齒豐肉微骨嫮目宜笑蛾眉曼只容則秀雅<lb/>
穉朱顔只　滂心綽態小腰秀頸　粉白黛黒施芳澤<lb/>
只靨輔奇牙宜笑嘕只體便姢只既含睇兮又宜笑只<lb/>
　姱容脩態<hi>並出楚辭</hi>顧盼遺光采長笑氣若蘭<hi>曹植美女詩</hi>毛<lb/>
嬙鄣袂不足程式西施掩面比之無色<hi>選神女賦</hi>衛后興於<lb/>
<pb n="KR3k0025_WYG_081-60a"/>
鬒髮飛燕寵於輕體　㣲眺流睇蛾眉連卷　脩袖繚<lb/>
繞羅襪躡蹀<hi>並出張平子西京賦</hi>衛髮光鑒趙體輕麗<hi>潘安仁西征賦</hi>東<lb/>
都妙姬南國麗人蕙心紈質玉貌絳唇<hi>鮑照賦</hi>綽約閒靡<lb/>
<hi>陸士衡論文</hi>穠不短纎不長　貌豐盈以莊姝苞温潤之玉<lb/>
顔眉聫姢似蛾揚朱唇的其若丹　動霧縠以徐歩兮<lb/>
拂墀聲之珊珊望余帷而延視若流波之將瀾陳嘉辭<lb/>
而云對兮吐芬芳其若蘭<hi>並出宋玉神女賦</hi>體貌閒麗　體美<lb/>
容冶不待餙粧　含喜㣲笑竊視流眄　臣東家之子<lb/>
<pb n="KR3k0025_WYG_081-60b"/>
増之一分則太長減之一分則太短着粉則太白施朱<lb/>
則太赤眉如翠羽肌如白雪腰如束素齒如含貝嫣然<lb/>
一笑惑陽城迷下蔡<hi>並宋玉好色賦</hi>髣髴兮若輕雲之蔽月飄<lb/>
颻兮若流風之迴雪逺而望之皎若太陽升朝霞迫而<lb/>
察之灼若芙蕖出緑波穠纎適中脩短合度肩若削成<lb/>
腰如約素延頸秀項皓質呈露芳澤無加鉛華弗御雲<lb/>
髻峩峩脩眉聫娟丹唇外朗皓齒内鮮明眸善睐靨輔<lb/>
承權瓌姿艶逸儀静體閒柔情綽態媚於語言奇服曠<lb/>
<pb n="KR3k0025_WYG_081-61a"/>
世骨象應圖竦輕軀以鶴立若将飛而未翔凌波㣲步羅<lb/>
襪生塵轉盼流精光潤玉顔含辭未吐氣若幽蘭華容婀<lb/>
娜令我忘餐<hi>曹子建洛神賦</hi>明豔侔朝日　傾城誰不顧<hi>並出顔延年秋</hi>
<hi>胡詩</hi>流盼發姿媚言笑吐芬芳<hi>出阮嗣宗詠懐詩</hi>雅歩擢纎腰巧笑<lb/>
發皓齒<hi>陸士衡贈婦</hi>攘袖見素手皓腕約金環容華耀朝日誰<lb/>
不希令顔<hi>美女篇</hi>娥娥紅粉粧纎纎出素手<hi>選古詩</hi>弄姿帷房<lb/>
之裏從容顧盼綽有餘裕<hi>趙景真書</hi>展如之華實邦之媛<hi>宋貴妃誄</hi>
姿色端麗<hi>後漢</hi>𤣥丘絪緼瑶臺降芳髙唐渫雨巫山欝雲<lb/>
<pb n="KR3k0025_WYG_081-61b"/>
誕發蘭儀　望月方娥瞻星比婺<hi>並謝莊宣貴妃誄</hi>南國有佳人<lb/>
容華若桃李<hi>子建詩</hi>詳而觀之奪人目睛須臾之間美貌横<lb/>
生冶乎如花温乎如瑩　目流睇而横波<hi>並出選神女賦</hi>氷華玉<lb/>
儀仙藻靈艶<hi>江淹賦</hi>都冶嫵媚<hi>蔡邕/賦</hi>嬛綿好眉目<hi>鮑昭詩</hi>迴裙<lb/>
轉佩百媚生<hi>玉臺後詠</hi>楚歌呉女嬌不成似能未能最有情謝<lb/>
公正要東山妓攜手林泉處處行　青黛畫眉紅錦靴道<lb/>
字不正嬌唱歌<hi>對酒</hi>雲想衣裳花想容春風拂檻露華濃若<lb/>
非羣玉山頭見㑹向瑶臺月下逢　眉目艶星月　乃<lb/>
<pb n="KR3k0025_WYG_081-62a"/>
知漢地多姝麗世間無花可比方　美人欲醉朱顔酡<lb/>
　若無雲間月誰可比光輝<hi>並出李白集</hi>眉目艶青蛾<hi>劉义</hi>動<lb/>
衣香滿路移歩襪生塵水下看粧影眉頭畫月新寄言<lb/>
曹子建箇是洛川神　横波笑臉艶出浦之輕蓮映渚<lb/>
蛾眉麗穿波之半月<hi>並出駱賔王</hi>虢國夫人承主恩平明上馬<lb/>
入宫門却嫌脂粉汙顔色淡掃蛾眉朝至尊　三月三<lb/>
日天氣新長安水邉多麗人態濃意逺淑且真肌理細<lb/>
膩骨肉勻　秋思抛雲髻腰肢賸寳衣<hi>杜詩</hi>幼有玉色發<lb/>
<pb n="KR3k0025_WYG_081-62b"/>
於穠華若彩雲朝升㣲月宵映艶色驚荷花　西門秦<lb/>
氏女秀色如瓊花<hi>李白</hi>顔如玉不著人家俗衣服　娉婷<lb/>
似不任羅綺　忽疑天上落不似人間有　看即曲中<lb/>
留不住雲飄雨過向陽䑓　秀色似堪餐穠華如可掬<lb/>
　嫩似花房脆似瓊<hi>並出白傅集</hi>紅粧逼坐花枝暖<hi>元稹集</hi>春<lb/>
嬌滿眼睡紅消掠削雲鬟旋粧束<hi>同上</hi>道子雖来畫得無<lb/>
<hi>元㣲之集</hi>皓腕肥来銀釧窄　嬋娟兩鬢秋蟬翼宛轉雙蛾<lb/>
逺山色　迴眸一笑百媚生六宫粉黛無顔色　雪膚<lb/>
<pb n="KR3k0025_WYG_081-63a"/>
花貌叅差似醉嬌嬈禁不得風嫋牡丹花　雨中神女<lb/>
月中仙<hi>並出白侍郎</hi>舞筵須擇腰輕女仙棹難勝骨重人<hi>白傅</hi>
<hi>集</hi>京江水清滑生女白如脂其間杜秋者不勞朱粉施<lb/>
<hi>牡牧之</hi>體輕似骨無　妱嫩氷後水輕盈烟際林　容華<lb/>
本南國粧掠學西京<hi>並出劉賔客</hi>翠茁鳯生尾丹葉蓮含跗<lb/>
　玉質随月滿艶態逐春舒綘唇漸輕巧雲歩轉虗徐<lb/>
　露冷侵紅粉春隂撲翠鈿　春嫩不禁寒　娉娉裊<lb/>
裊十三餘荳蔲梢頭二月初春風十里揚州路捲上珠<lb/>
<pb n="KR3k0025_WYG_081-63b"/>
簾總不如　金釵横處緑雲堕玉筯凝時紅粉和<hi>並出牡牧</hi>
<hi>之注玉筯淚也</hi>誰言瓊樹朝朝見不及蓮花歩歩来　新粧對<lb/>
鏡真無比㣲笑時時出瓠犀<hi>並出李義山文</hi>南國浣紗伴盈盈<lb/>
天下姝　麗如三五月可望難親近<hi>並出髙逹夫</hi>長眉入鬢<lb/>
何連姢肌膚白玉秀且鮮<hi>盧仝文</hi>舞雪佳人玉一團<hi>羅隠集</hi>
醉紅不自力狂艶如索扶<hi>孟東野</hi>鬢輕全作影嚬淺未成<lb/>
眉<hi>温飛卿</hi>愛水看粧坐羞人映花立<hi>王維集</hi>皓齒初含雪柔<lb/>
枝欲斷風<hi>張承吉</hi>晚粧留拜月春睡更生香<hi>司空表聖</hi>㸃黛方<lb/>
<pb n="KR3k0025_WYG_081-64a"/>
初月縫裙學石榴　臉媚奪朝霞娥眉淡初掃<hi>並出樂府</hi>紅<lb/>
粉艶青娥<hi>劉义</hi>蕙心持静殊態横逸宛若迴雪之流風霍<lb/>
若初霞之映日<hi>沈雲卿文</hi>千金笑裏面一搦掌中腰　體弱<lb/>
不勝珠翠繁　自矜妖艶色不顧丹青人<hi>並出文粹</hi>曲眉豐<lb/>
頬清聲而便體秀外而恵中飄輕裾翳長袖粉白黛緑<lb/>
者列屋而閒居<hi>韓文</hi>體弱力㣲若不任羅綺光彩煥發轉<lb/>
動照人<hi>陳鴻長恨歌傳</hi>王昭君以圖當行及辭光彩射人悚動<lb/>
左右人間綽約不粧氷雪顔<hi>韋應物</hi>
<pb n="KR3k0025_WYG_081-64b"/>
本朝絶色天下無一失難再得　近而視之靚若星妃<lb/>
臨水而脉脉盈盈逺而望之杳如峡女行雲而朝朝暮<lb/>
暮<hi>荷花賦</hi>鮮妍皎如鏡裏面綽約對若風中仙<hi>對雪憶梅花並歐公</hi>
<hi>詩</hi>意思由来畫不成當時枉殺毛延夀<hi>臨川集</hi>玉腕揮紅<lb/>
袖<hi>坡詩</hi>呉溪浣紗女不用朱粉施<hi>山谷</hi>玉釵半脱雲垂耳亭<lb/>
亭芙蓉挂秋水　秀色洗紅粧暗香生雪膚　不粧艷<lb/>
已絶無風香自逺<hi>並出坡詩</hi>
　　　醜惡<lb/>
<pb n="KR3k0025_WYG_081-65a"/>
子許允之婦竒醜交禮竟不復入房<hi>郭子</hi>
史梁鴻妻孟氏壮醜而肥力舉石臼<hi>東觀漢記</hi>
傳記齊無鹽之女為人極醜無雙臼頭深目　齊邑之<lb/>
女鍾離為人極醜行年四十無所容入行嫁不售　齊<lb/>
採桑之女項有大瘤故曰宿瘤<hi>並出列女傳</hi>
集登徒子妻蓬頭攣耳齞唇厯齒<hi>注齞棖口齒厯猶踈也</hi>旁行踽<lb/>
僂又疥且痔<hi>宋玉好色賦</hi>
　　　悵望<lb/>
<pb n="KR3k0025_WYG_081-65b"/>
經自伯之東首如飛蓬豈無膏沐誰適為容　願言思<lb/>
伯甘心首疾<hi>詩伯兮</hi>君子于役不知其期曷至哉<hi>詩君子于役</hi>
夏之日冬之夜<hi>詩葛生言長也箋懐思者於晝夜之長時尤甚</hi>角枕粲兮錦衾<lb/>
爛兮予美亡此誰與獨旦　言念君子亂我心曲　言<lb/>
念君子載寢載興厭厭良人秩秩徳音<hi>詩小戎</hi>鸛鳴于垤<lb/>
婦嘆于室洒掃穹窒我征聿至有敦𤓰苦烝在栗薪自<lb/>
我不見于今三年<hi>詩東山</hi>期逝不至而多為恤<hi>詩杕杜注逺行不必</hi>
<hi>如期室家之情以期望之</hi>卜筮偕止㑹言近止征夫邇止<hi>同上</hi>予髮曲<lb/>
<pb n="KR3k0025_WYG_081-66a"/>
局薄言歸沐<hi>詩采緑注婦人夫不在則不容餙箋云曲卷其髮思之甚也又云君子將歸者我則</hi>
<hi>沐以待之</hi>寤言不寐願言則嚏<hi>詩終風注今俗人嚏云人道我此古之遺風也</hi>愛而<lb/>
不見搔首踟蹰<hi>詩静女</hi>焉得諼草言樹之背願言思伯使<lb/>
我心痗<hi>詩伯兮痗病也</hi>日月陽止女心傷止征夫遑止<hi>詩小雅枤杜箋</hi>
<hi>云婦人思望其君子陽月之時已憂傷矣又云室家踰時則思</hi>五日為期六日不詹<hi>詩小</hi>
<hi>雅采緑</hi>
史生世不諧作太常妻一嵗三百六十日三百五十九<lb/>
日齋<hi>又云一日不齋醉如泥後漢周澤傳</hi>竇滔被徒流沙妻蘇氏思之織<lb/>
<pb n="KR3k0025_WYG_081-66b"/>
錦為迴文旋圖詩以贈宛轉循環以讀之詞甚悽惋<hi>晉書</hi>
<hi>列女傳</hi>
集征夫勞於周行<hi>道也</hi>處婦憤而長望<hi>楚詞</hi>目極千里傷春<lb/>
心<hi>同上</hi>朝雲不歸山<hi>曹子/建詩</hi>春心不自安<hi>梁庾肩吾詩</hi>盈盈一水<lb/>
間脉脉不得語<hi>古詩</hi>夜叅半而不寐兮悵盤桓而反側<hi>王仲</hi>
<hi>宣登樓賦</hi>魂踰佚而不反兮形枯槁而獨居　脩薄具而自<lb/>
設兮君曽不肯乎幸臨　日黄昏而望絶兮悵獨語於<lb/>
空堂懸明月以自照兮徂清夜於洞房　援雅琴以變<lb/>
<pb n="KR3k0025_WYG_081-67a"/>
調兮奏愁思之不可長左右悲而垂淚兮涕流離而縱<lb/>
横無面目之可顯兮遂頽思而就牀忽寐寢而夢想兮<lb/>
魂若君之在旁惕寐覺而無見兮魂迋迋若有亡衆雞<lb/>
鳴而悲予兮起視月之精光夜曼曼其若嵗兮懐欝欝<lb/>
其不可再更<hi>司馬相如長門賦</hi>陳皇后頗妬别在長門宫愁悶<lb/>
悲思聞蜀郡司馬相如工為文奉黄金百斤因為解悲<lb/>
愁之辭<hi>文選長門賦序</hi>願保金石軀慰妾長饑渇<hi>陸士衡贈顧彦先</hi>羣<lb/>
燕辭歸雁南翔何為淹留寄他方賤妾㷀㷀守空房憂<lb/>
<pb n="KR3k0025_WYG_081-67b"/>
来思君不能忘短詠㣲吟不敢長明月皎皎照我牀牽<lb/>
牛織女遥相望爾獨何辜限河梁<hi>燕歌行</hi>願君垂末光照<lb/>
妾薄暮年<hi>塘上行</hi>迴身入空房託夢通精神人欲天不違<lb/>
何懼不合并<hi>王仲宣雜詩</hi>重衾無暖氣挟纊如懐氷　寤言<lb/>
莫予應<hi>張茂先雜詩</hi>昔為倡家女今為蕩子婦蕩子行不歸<lb/>
空牀難獨守<hi>古詩</hi>君在天一涯妾身長别離願一見顔色<lb/>
不異瓊樹枝<hi>江文通古别離</hi>弄杼不成藻<hi>謝恵連牛女詩</hi>弄絃不成曲<lb/>
<hi>王景𤣥</hi>圍腰無一尺垂淚有千行<hi>梁庾信王昭君詩</hi>夜漫漫以悠<lb/>
<pb n="KR3k0025_WYG_081-68a"/>
悠寒悽悽以凛凛<hi>潘岳寡婦賦</hi>秋日苦短促遥夜邈綿綿<hi>魏應</hi>
<hi>璩詩</hi>寳書為君掩瑶瑟詎能開<hi>文選</hi>嚬黛含羞竟不言春思<lb/>
秋怨誰能問<hi>鮑溶集</hi>共金爐之夕香<hi>選别賦</hi>堂上流塵生庭<lb/>
中緑草滋<hi>沈休文擬古詩</hi>徒使春𢃄賖空惜紅粧變<hi>謝𤣥暉怨情詩</hi>孟<lb/>
夏非長夜晦明如嵗隔<hi>選詩</hi>秋風嫋嫋入曲房羅帳含月<lb/>
思心傷蟋蟀夜鳴斷人膓長夜思君心飛揚他人相思<lb/>
君相忘錦衾瑶席誰為芳<hi>宋湯恵休白紵舞歌詩</hi>與我别所期期<lb/>
在三五夕<hi>南樓詩</hi>三五明月滿四五蟾兎缺<hi>古詩</hi>明月照髙<lb/>
<pb n="KR3k0025_WYG_081-68b"/>
樓流光正徘徊<hi>選七哀詩</hi>霄月皓中閨<hi>選擣衣詩</hi>春闈閟此青苔<lb/>
色秋帳涵兹明月光夏簟青兮晝不暮冬釭凝兮夜何<lb/>
長織錦曲兮泣已盡迴文詩兮影獨傷<hi>江淹别賦</hi>從来腰自<lb/>
小衣𢃄就中寛<hi>梁鮑泉寒閨詩</hi>君言妾貌改妾意君心移<hi>梁鄧鑑閨</hi>
<hi>怨詩</hi>憶别春花飛已見秋葉稀浹粉羞明鏡愁𢃄減寛衣<lb/>
得書言未反夢見道應歸坐使紅顔歇獨掩青樓扉<hi>梁庾</hi>
<hi>成師逺期篇</hi>復如東流水未有西歸日夜雨滴空階曉燈暗<lb/>
離室<hi>藝文何遜篇</hi>昭昭清明月輝光燭我牀憂人不能寐耿<lb/>
<pb n="KR3k0025_WYG_081-69a"/>
耿夜何長㣲風衝閨闥羅帳自飄揚攬衣成長𢃄屣履<lb/>
下髙堂<hi>古詩</hi>箇日新粧如復罷祗因含笑待君歸　錦字<lb/>
迴文欲贈君<hi>並出駱賔王</hi>夫壻久離别青樓空望歸粧成捲<lb/>
簾坐愁思懶縫衣燕子家家入楊花處處飛空牀難獨<lb/>
守誰為報金徽　照水定自愛折花將遺誰　愁心極<lb/>
楊栁揺動亂如絲<hi>並出孟浩然</hi>娟娟心目寢寐見之　冬夜<lb/>
抱氷寒不睡<hi>文粹</hi>梨花寒食夜深閉翠㣲宫<hi>沈臣賢</hi>逺戍功<lb/>
名薄幽閨年貌傷　形影一朝别烟波千里分君看望<lb/>
<pb n="KR3k0025_WYG_081-69b"/>
君處祗是起行雲<hi>並出王維集</hi>三百六十日日日醉如泥雖<lb/>
為李白婦何異太常妻　望夫君兮咨嗟横涕淚兮怨<lb/>
春華遥寄影於明月送夫君於天涯　本作一行書殷<lb/>
勤道相憶一行復一行滿紙情何極千里若在眼萬里<lb/>
若在心相思千萬里一字直千金<hi>並出李白</hi>寫水落井中同<lb/>
泉豈殊波秦心與楚恨皎皎為誰多　黄昏望絶見偶<lb/>
語而生疑清旭意新聞疾行而誤喜　乃知織迴文之<lb/>
錦無補離憂登望夫之䑓空為廢日<hi>並出吕和叔</hi>溝水分流<lb/>
<pb n="KR3k0025_WYG_081-70a"/>
西復東九秋霜月五更風别鸞離鳯今何在十二玉樓<lb/>
空更空　鶯啼日出不知曙寂寂羅幃春夢長　羅衣<lb/>
不忍着羞見繡鴛鴦<hi>並出李義山</hi>室婦嘆鳴鸛家人祝喜鵲<lb/>
<hi>韓集</hi>白玉璞裏斵出相思心黄金礦裏鑄出相思淚　别<lb/>
淚闗泉脉春愁亂藕絲<hi>並出盧仝文</hi>早知潮有信嫁與弄潮<lb/>
兒　寜從賤相守不願貴相離似將海水添宫漏共滴<lb/>
長門一夜長<hi>並出李君虞</hi>舞袖朝欹陌上春歌聲夜怨江邉<lb/>
月莫道君恩常不休媫妤團扇苦悲秋<hi>李嘉祐</hi>纎手縫衣<lb/>
<pb n="KR3k0025_WYG_081-70b"/>
獨苦辛逺因回使寄征人官家亦自寄衣去貴從妾<lb/>
手着君身髙堂姑老無侍子不得自到邊城裏殷勤<lb/>
為看初着時征夫身上宜不宜<hi>張文昌</hi>樓上殘燈伴曉霜<lb/>
獨眠人起合歡牀<hi>唐燕子樓集</hi>日日出門望家家行客歸無<lb/>
因見邊使空待寄寒衣<hi>張文昌集</hi>豈期牛女為參商<hi>白樂天</hi>去<lb/>
時樓上清明夜月照樓前撩亂花今日成隂復成子可<lb/>
憐春盡未還家　淚沾䨇袖血成文不為悲身為别君<lb/>
　望鶴眼穿期海外待烏頭白老江濵欲識九迴腸斷處<lb/>
<pb n="KR3k0025_WYG_081-71a"/>
潯陽流水九條分　櫻桃花下送君時一寸春心逐折<lb/>
枝别後相思最多處千枝萬片遶林垂　無身尚擬䰟<lb/>
相就身在那無夢徃還　思牽梳洗懶空㧞緑絲叢<hi>並出</hi>
<hi>元微之</hi>孤鳥去不還緘情向天末　良人久燕趙新愛移<lb/>
平生　去年花裏逢君别今日花開又一年　丈夫一<lb/>
去花落樹妾獨夜長心未平<hi>並出韋應物</hi>相見不得親不如<lb/>
不相見　玉貌一生啼　空流錦字表心素至今緘愁<lb/>
不忍窺　織錦作短書腸随迴文結　春風復無情吹<lb/>
<pb n="KR3k0025_WYG_081-71b"/>
我夢魂斷<hi>並出李太白</hi>六宫誰買相如賦團扇恩情日日踈<lb/>
<hi>羅隠詩</hi>雲去有歸日水分無合時<hi>孟東野</hi>似把裁刀裁别恨<lb/>
兩人分得一般愁　昔是同枝鳥今作萬里分<hi>並出姚少監</hi>
衣寛有剰帶　衣上今日淚箧中前日書　来如春夢<lb/>
㡬多時　塞鴻遇暖猶回處江水因潮亦返波秋思冬<lb/>
愁春悵望大都不稱意時多<hi>並出白侍郎</hi>雕輦已辭兮金<lb/>
屋何處長信草生兮長門日暮<hi>劉賔客</hi>閒吟芍藥詩悵望<lb/>
久嚬眉　桂席塵瑶歩瓊爐燼水沉凝魂空薦夢低珥<lb/>
<pb n="KR3k0025_WYG_081-72a"/>
悔聽琴　和簮抛鳯髻将淚入鴛衾的的新添恨迢迢<lb/>
絶好音隻影隨驚雁單棲鎻畫籠　瑶階夜色凉如水<lb/>
坐看牽牛織女星　鴛鴦帳裏暖芙蓉低泣關山幾萬<lb/>
重明鏡半邉釵一股此生何處不相逢　滿面風流雖<lb/>
似玉四年夫婿恰如雲為報眼波須稳當五陵逰客莫<lb/>
知聞<hi>並出杜牧之</hi>宮殿生青草君王恩幸踈那堪聞鳯笛門<lb/>
外度金輿<hi>王維</hi>碧雲千里暮愁合白雪一聲春思長　深<lb/>
怨寄清瑟逺愁生翠蛾　竹斑歸帝女草緑怨王孫<hi>並出</hi>
<pb n="KR3k0025_WYG_081-72b"/>
<hi>許用晦</hi>繞欄倚樹更惆悵㣲雨輕寒花落時　漏添遲日<lb/>
箭減良宵膚清臂瘦衫薄香銷<hi>並出韓偓詩</hi>無人觧妾心日<lb/>
夜長如醉妾不是瓊奴意與瓊奴類　正是落花寒食<lb/>
雨夜深無伴倚空樓　料得他鄉過佳節亦應懐抱暗<lb/>
凄然<hi>並出韓偓永安驛東廊柱有女子題云</hi>不堪鳴杍日空對白榆秋<hi>出楊</hi>
<hi>衡</hi>紛紛花落門空閉寂寂鶯啼日更遲　鴻雁春歸人<lb/>
未歸<hi>劉長卿</hi>胡麻好種人無種正是歸時胡未歸<hi>古今詩話載朱</hi>
<hi>滔括兵時代妻答夫詩</hi>兔絲附蓬麻引蔓故不長嫁女與征夫不<lb/>
<pb n="KR3k0025_WYG_081-73a"/>
如棄路旁結髮為妻子席不暖君牀暮昏晨告别無乃<lb/>
太匆忙君行雖不逺守邉戍河陽妾身未分明何以拜<lb/>
姑嫜父母養我時令我日夜蔵生女有所歸雞狗亦得<lb/>
將君今徃死地沈痛迫中腸誓欲随君去形勢反倉皇<lb/>
勿為新婚念努力事戎行婦人在軍中兵氣恐不揚自<lb/>
嘆貧家女久製羅襦裳羅襦不復施對君洗紅粧仰視<lb/>
百鳥飛大小必雙翔人事多錯忤與君永相望　蛾眉<lb/>
愁自結鬢髮沒情梳<hi>並出杜子美詩集</hi>莫捲龍須席從他生網<lb/>
<pb n="KR3k0025_WYG_081-73b"/>
絲且留琥珀枕還有夢来時<hi>李白集</hi>藁砧今何在<hi>藁砧夫也問夫</hi>
<hi>何在</hi>山上更安山<hi>重山為出字/言不在也</hi>何當大刀頭<hi>刀頭有環問何時還也</hi>
破鏡飛上天<hi>注月半當来也出樂府解題</hi>
本朝楊花日日常無定海燕年年却有歸一瞬青春疾<lb/>
如電等閒寛盡縷金衣<hi>臨川集</hi>佳人痩盡雪膚肌眉斂春<lb/>
愁知為誰<hi>坡詩</hi>
　　　怨恨<lb/>
經及爾偕老老使我怨總角之宴言笑晏晏信誓旦旦<lb/>
<pb n="KR3k0025_WYG_081-74a"/>
不思其反反是不思亦已焉哉<hi>出氓</hi>黽勉同心不宜有怒<lb/>
采葑采菲無以下體徳音莫違及爾同死不我能畜反<lb/>
以我為讐既阻我徳賈用不售昔育恐育鞠及爾顛覆<lb/>
既生既育比予于毒云云　宴爾新婚以我御窮云云<lb/>
　不念昔者伊余来塈<hi>出邶谷風並詩</hi>
史凄凄重凄凄嫁娶不須啼願得一心人白頭不相離<lb/>
<hi>沈約宋書古詞白頭吟或者以為即是文君所作</hi>王后及蕭良姊為武后所囚<lb/>
大罵曰願阿武為老䑕吾作猫生扼其喉<hi>舊唐書王皇后傳</hi>
<pb n="KR3k0025_WYG_081-74b"/>
傳記王昭君年十七端正閑麗漢孝元時幸備後宫積<lb/>
五六年心有怨曠不餙其形容<hi>琴操</hi>
集百里奚五羊皮憶别時烹伏雌炊扊扅今日富貴忘<lb/>
我為<hi>樂府載百里奚妻辭</hi>彼百心之短景乃累恨之長暉<hi>鮑昭賦</hi>流<lb/>
水何太急深宫盡日閑慇懃謝紅葉好去到人間<hi>青瑣流紅</hi>
<hi>記</hi>盛年處空房中夜起長歎<hi>美女篇</hi>過時而不采將随秋<lb/>
草萎<hi>詩選</hi>君子恩未畢零落在中路<hi>出班媫妤</hi>常恐秋節至凉<lb/>
飇奪炎熱棄捐笥箧中恩情中道絶<hi>文選怨歌行</hi>辭寵悲班<lb/>
<pb n="KR3k0025_WYG_081-75a"/>
扇　徒使春𢃄賖坐惜紅粧變　生平一顧重宿昔千<lb/>
金賤　掖庭聘絶國長門失歡宴<hi>謝𤣥暉怨情</hi>二合兆嘉耦<lb/>
女子禮有行㓗已入徳門終逺母與兄如何耽時寵遊<lb/>
宦忘歸寜雖為二嵗婦顧景愧虗名嵗暮饒悲風洞房<lb/>
凉且清拊枕循薄質非君誰見容<hi>晉為陸思逺婦作詩</hi>良人遊不<lb/>
歸偏栖獨隻翼空房多悲風中夜起嘆息<hi>陸機詩</hi>申黜褒<lb/>
女進班去趙姬昇心賞猶難恃貌恭豈易憑<hi>文選鮑明逺白頭吟</hi>
庭絶玉輦迹芳草漸成窠隠隠聞簫皷君恩何處多<lb/>
<pb n="KR3k0025_WYG_081-75b"/>
　欲泣不成淚悲来翻强歌庭花芳爛漫無計奈春何<lb/>
　春隂正無際獨歩意如何不及閒花草翻承雨露多<lb/>
　粧成多自恨夢好却成悲<hi>隋煬帝時侯夫人詩見古今詩話</hi>但見淚<lb/>
痕濕不知心恨誰　妾似井底桃花開向誰笑君如天<lb/>
上月不肯一回照　雨落不上天水覆難重收君情與<lb/>
妾意各自東西流　昔日芙蓉花今成斷腸草以色事<lb/>
他人能得幾時好　月光欲到長安殿别作春光一段<lb/>
愁　桂殿長愁不記春黄金四壁起秋塵夜懸明鏡青<lb/>
<pb n="KR3k0025_WYG_081-76a"/>
天上獨照長門宫裏人<hi>並出李白</hi>君王選玉色侍寢金屛中<lb/>
薦枕嬌夕月捲衣戀春風寜知趙飛燕奪寵恨無窮<hi>李白</hi>
<hi>怨歌行</hi>深知好顔色莫作委泥沙<hi>杜詩</hi>緑珠猶得石崇憐飛<lb/>
燕曽經漢皇寵　悲鳴五里無人問腸斷三聲誰為續<lb/>
<hi>出駱賔王</hi>妾顔未改君心改為君熏衣裳君聞蘭麝不馨香<lb/>
為君事容餙君看珠翠無顔色　人生莫作婦人身百<lb/>
年苦樂由他人井裏引銀瓶銀瓶欲上絲䋲絶石上磨<lb/>
玉簮玉簮欲成中央折　為君一日恩誤妾百年身寄<lb/>
<pb n="KR3k0025_WYG_081-76b"/>
言癡小人家女謹勿将身輕許人　昭陽殿裏恩愛絕<lb/>
蓬莱宫中日月長　紅顔未老恩先斷　雨露由来一<lb/>
㸃恩争能遍布及千門三千宫女胭脂面幾箇春来無<lb/>
淚痕　幾度曉粧成君王不言好<hi>並出白侍郎</hi>娟娟雙青蛾<lb/>
㣲㣲啟玉齒自惜桃李年誤身遊侠子　空閨生逺愁<lb/>
<hi>韋應物集</hi>一家盡是郎腹心妾似生来無目耳　為郎忍耐<lb/>
看故面<hi>元稹集</hi>綉領任垂蓬髻丁香閒結春梢　文園終<lb/>
病渇休詠白頭吟　三十六宫秋夜深昭陽歌斷信沉<lb/>
<pb n="KR3k0025_WYG_081-77a"/>
沉唯應獨伴陳皇后照見長門望幸心<hi>並出杜牧之</hi>半月照<lb/>
䨇臉凝腰素一圍　有恨簮花懶無聊鬬草稀　覽鏡<lb/>
歛青黛挑燈皓腕肌避人匀迸淚拖袖倚殘暉有貌雖<lb/>
桃李單棲足是非<hi>出杜牧之</hi>早被嬋娟誤欲粧臨鏡慵承恩<lb/>
不在貌敎妾若為容<hi>杜荀鶴</hi>愛如寒爐火棄若秋風扇山<lb/>
嶽起面前相看不相見　不道君心不如石那令妾貌<lb/>
常如玉<hi>李君虞</hi>朝喜花艶春暮悲花委塵不悲花落早悲<lb/>
妾似花身<hi>杜荀鶴</hi>自矜妖艶色不顧丹青人那知粉繪能<lb/>
<pb n="KR3k0025_WYG_081-77b"/>
相負却使榮華翻誤身<hi>劉長卿</hi>恩情隔兮年光度雕輦已<lb/>
辭兮金屋何處長信草生兮長門日暮傒翠華之儻来<lb/>
兮仰𤣥天以自訴<hi>劉賔客</hi>銀鑰却收金鎖合月明花落又<lb/>
黄昏<hi>杜牧之</hi>君恩如海深難竭妾命若花輕易絕　草緑<lb/>
怨王孫　深怨寄清琴<hi>許用晦</hi>團扇無情不待秋<hi>温飛卿</hi>羙<lb/>
人歌白苧萬恨在蛾眉　曽逐使君歌舞地清聲長咽<lb/>
黛眉顰<hi>並出武伯蒼</hi>君心匣中鏡一破不復全妾心藕中絲<lb/>
雖斷猶牽連<hi>孟東野</hi>一代紅顔為君盡<hi>唐喬知之婢詩</hi>華容芳意<lb/>
<pb n="KR3k0025_WYG_081-78a"/>
改枕席怨情饒錦字沾愁淚羅裙緩細腰不如銀漢女<lb/>
嵗嵗鵲成橋<hi>袁暉</hi>梨花寒食夜深閉翠㣲宫<hi>出沈臣賢互見悵望</hi>古<lb/>
来幽怨皆銷骨<hi>韓偓</hi>苦恨身為女<hi>出類要載傅𤣥苦恨篇</hi>歌艶露華<lb/>
舞回春雪幸持此枝承君餘恱綺羅脂粉嬌上春自言<lb/>
終世保情親寜知一旦君恩斷繁絃清管為何人<hi>張説文</hi>
本朝天地豈不寛妾身自不容<hi>陳後山詩</hi>
　　　粧飾<lb/>
經副笄六珈<hi>詩君子偕老</hi>
<pb n="KR3k0025_WYG_081-78b"/>
子周文王宫人髻上加珠翠翹花傅之鉛粉其髙髻名<lb/>
鳯髻又有雲髻加之歩歩而揺故曰歩揺始皇宫中梳<lb/>
望仙髻漢宫有迎春髻漢武時諸仙從王母下降皆梳<lb/>
飛仙髻盤龍髻貫以鳯首釵孔雀搔頭雲頭箆掃八字<lb/>
眉漢明帝宫人梳百合分稍髻同心髻掃青黛蛾眉魏<lb/>
武宫人掃蓮頭眉晉恵帝宫人梳芙蓉髻通草五色花<lb/>
子掃黒墨眉一畫連必細長曰仙娥粧隋文帝宫中梳<lb/>
九真髻唐武徳中梳平蕃髻長樂髻開元中梳雙鬟望<lb/>
<pb n="KR3k0025_WYG_081-79a"/>
仙髻貞元作偏髻子<hi>出王叡纂炙轂子</hi>
史張敞為婦畫眉長安中𫝊張京兆眉憮<hi>西漢張敞傳憮音詡蘇林</hi>
<hi>音嫵應卲曰嫵大也</hi>樊姬為卷髮號新興髻為薄眉號逺山黛施<lb/>
小朱號慵来粧<hi>趙后外傳</hi>宋武帝女夀陽公主人日卧含章<lb/>
殿簷下梅花落公主額上成五出之花拂之不去皇后<lb/>
留之自後有梅粧又名夀陽粧<hi>宋書</hi>北周禁天下婦人不<lb/>
得施粉黛自非宫人皆廣眉墨粧<hi>通鑑</hi>
傳記司馬相如妻卓文君眉如逺山時人効之畫逺山<lb/>
<pb n="KR3k0025_WYG_081-79b"/>
眉<hi>西京雜記</hi>崔樞夫人治家整肅婢妾皆不許時世粧<hi>注時世粧</hi>
<hi>叙紅不暈也出因話録互見治家門</hi>隋文帝宫中紅粧為桃花面<hi>事物紀原</hi>蜀<lb/>
後主宫有餙粧<hi>盖其髻别為一家之美因施胭脂粉夹連額號曰醉粧見北夢瑣言</hi>油頭<lb/>
花鈿滿面不如徐妃半粧<hi>出蒋凝宏詞賦見摭言</hi>
集衣香知歩近<hi>湘東王詩</hi>㣲汗粉生光<hi>選</hi>鳯靨蛾眉粧玉面<lb/>
<hi>出梁劉遵</hi>笑靨人前斂衣香動處来<hi>陳後主</hi>頭上何所有翠㣲<lb/>
㔩葉垂鬢唇背後何所見珠壓腰衱穏稱身<hi>杜詩麗人行</hi>翻<lb/>
嫌脂粉汚顔色淡掃蛾眉朝至尊　翠翹金雀玉搔頭<lb/>
<pb n="KR3k0025_WYG_081-80a"/>
<hi>長恨歌</hi>粧成更㸃星<hi>徐君/情詩</hi>盡日弄花梳洗晩<hi>元稹詩</hi>鬢輕全<lb/>
作影嚬淺未成眉<hi>温飛卿</hi>装掠學西京<hi>劉賔客</hi>風流薄梳洗<lb/>
時世寛粧束<hi>白侍郎</hi>頭上玉燕釵妾小嫁時物<hi>李白白頭吟</hi>時<lb/>
世粧時世粧自出城中傳四方　昂黛内家粧<hi>白樂天</hi>玉<lb/>
蟬金掌三層挿翠髻髙鬟緑鬢虗　蜂鬚蟬鬢薄瓏驄<lb/>
浮動搔頭似有風<hi>出王建詩</hi>宋家宫粧髻一片緑雲斜<hi>白傅集</hi>
髙髻雲鬟宫様粧<hi>出韋應物</hi>挿花照鏡千嬌出<hi>玉䑓後録</hi>紅錦粉<lb/>
絮裛粧啼<hi>崔國輔白紵詞</hi>皓腕約金環<hi>選樂府</hi>鈆黛凝春態金鈿<lb/>
<pb n="KR3k0025_WYG_081-80b"/>
耀水嬉風流誇墜髻時世鬬啼眉<hi>白樂天</hi>㸃黛方初月<hi>樂府</hi>
本朝淡粧濃抹總相宜<hi>歐公集</hi>随宜梳洗莫傾城<hi>臨川集</hi>直<lb/>
饒肌骨秀正要畫眉長<hi>陳後山</hi>鄰家小婦學閒媚靚粧唯<lb/>
有長眉掃<hi>樂城集</hi>綰結湘蛾十二鬟<hi>山谷</hi>美人睡起薄梳洗<lb/>
　勤把鉛花記宫様<hi>並出坡詩</hi>
　　　衣裳<hi>附襪</hi>
經象服是宜玉之瑱也象之揥也　蒙彼縐絺是紲袢<lb/>
也<hi>詩君子偕老</hi>衣錦褧衣<hi>出碩人注夫人嫁則錦衣加褧襜並詩</hi>辨外内命婦<lb/>
<pb n="KR3k0025_WYG_081-81a"/>
之服鞠衣展衣緣衣素沙<hi>周禮内司服</hi>
史楊妃死之日馬嵬媪得錦袎襪一隻遇客過一翫百<lb/>
錢前後獲錢無數<hi>唐楊太真外傳</hi>
集披羅衣之璀粲珥瑶碧之華琚戴金翠之首餙綴明<lb/>
珠以耀軀踐逺遊之文履曵露綃之輕裾<hi>曹子建洛神賦</hi>羅襪<lb/>
躡蹀而容與<hi>張衡南都賦</hi>巾㡚鮮明<hi>選南都賦/注曰女服</hi>新衣翠粲<hi>嵇叔</hi>
<hi>夜琴賦注翠粲衣聲也</hi>綉羅衣裳照暮春蹙金孔雀銀麒麟<hi>出杜詩麗</hi>
<hi>人行</hi>觧藴麝之衣裳<hi>出袁淑/正情賦</hi>顔如玉不着人家俗衣服<hi>互見</hi>
<pb n="KR3k0025_WYG_081-81b"/>
<hi>艶麗</hi>春衣一對直千金　欝衣香汗裛歌巾<hi>並出白傅集</hi>空見<lb/>
凌波襪<hi>出劉禹錫馬嵬行</hi>藕花衫子栁花裙多着沉香慢火薫<lb/>
<hi>出唐人詩</hi>
　　　歌舞<lb/>
經歌者纍纍乎端如貫珠<hi>出記樂記</hi>
子撫節悲歌聲振林木響遏行雲　韓娥過雍門鬻歌<lb/>
去而餘音繞梁三日不絕　曼聲長歌<hi>並出列子湯問</hi>
史趙飛燕體輕能掌上舞<hi>漢書</hi>為平陽主謳<hi>出漢武衛后傳</hi>桓温<lb/>
<pb n="KR3k0025_WYG_081-82a"/>
問嘉曰聽伎絲不如竹竹不如肉何謂也曰漸近自然<lb/>
一坐咨嗟<hi>出孟嘉别傳</hi>麗服靚粧燕歌趙舞觀者忘疲<hi>出唐書徐</hi>
<hi>堅傳</hi>
傳記漢宫人麗娟善歌體弱殆不勝衣常唱迴風曲庭<lb/>
葉翻落如秋<hi>出洞真記</hi>聲震林木響遏行雲餘音傳林數日<lb/>
不絕<hi>出荆州記</hi>今日催酒三䑓或曰鄴中有三䑓石崇遊宴<lb/>
之地樂工以促飲又云蔡邕三日之間周厯三䑓樂府<lb/>
以邕曉音律製此曲希其厚遺<hi>出李文正資暇集</hi>回波樂春鶯<lb/>
<pb n="KR3k0025_WYG_081-82b"/>
囀烏夜啼之屬謂之軟舞柘枝大渭州逹摩枝之屬謂<lb/>
之健舞<hi>出教坊記</hi>白尚書姬妓樊素善歌小蠻善舞<hi>出樂府解題</hi>
開元中入内人許子和吉州永新縣人樂家女也入宫<lb/>
因名永新能變新聲髙秋朗月唯轉一聲響傳九陌一<lb/>
日大酺於勤政樓萬衆諠譁莫得聞魚龍百戲之音永<lb/>
新乃撩鬢舉袂直奏曼聲廣塲寂寂若無一人　舞者<lb/>
樂之容有大垂手有小垂手或象驚鴻或如飛燕婆娑<lb/>
舞態也曼延舞綴也有健舞軟舞字舞花舞馬舞舞曲<lb/>
<pb n="KR3k0025_WYG_081-83a"/>
有緑腰蘇合香屈柘胡渭州團乳旋甘州等字舞以舞<lb/>
人亞身於地布成字也花舞着緑衣偃身合成花字也<lb/>
馬舞者櫳馬人着綵衣執鞭於牀上舞躞蹀皆應節奏<lb/>
也<hi>並出樂府雜録</hi>
集呉歈蔡謳<hi>楚詞</hi>一唱萬夫嘆再唱梁塵飛<hi>擬古詩</hi>阿陽奏<lb/>
竒舞洛京出名謳<hi>選樂府</hi>發妙韻於丹唇激哀音於皓齒<lb/>
飄浮雲於太清集長風乎萬里曲既終而響絕遺餘玩<lb/>
而未巳良自然之至音非竹絲之所擬聲不假器用不<lb/>
<pb n="KR3k0025_WYG_081-83b"/>
借物動唇有曲發吻成音<hi>成公安賦</hi>呉蔡齊秦之聲<hi>鮑昭賦</hi>定面<lb/>
凝眸一聲發雲停塵下何勞筭<hi>元稹集</hi>愛君簾下唱歌人色<lb/>
似芙蓉聲似玉<hi>白樂天</hi>清歌拂梁塵<hi>選靈/運詩</hi>舞罷錦纒頭<hi>杜詩</hi>
皓齒歌細腰舞<hi>李賀將進酒</hi>骨氣端翔音情頓挫光英朗練<lb/>
有金石聲<hi>陳子昂集</hi>衆音不能逐裊裊穿雲衢<hi>杜牧之</hi>佳人絶<lb/>
代歌獨立發皓齒<hi>杜詩</hi>青蛾翳長袖<hi>韓/文</hi>醉從趙女舞<hi>杜詩</hi>清<lb/>
𦂳如敲玉深圓似囀簧一聲腸一斷能有幾多腸　一<lb/>
曲萬重情<hi>白傅集</hi>盼盼善歌舞幽雅多風態<hi>同上</hi>歌詞妙婉<lb/>
<pb n="KR3k0025_WYG_081-84a"/>
轉舞態能剜刻<hi>元稹集</hi>歌眉低有思舞態輕無骨<hi>出劉賔客</hi>清<lb/>
絲妙管從空来<hi>出韋應物</hi>衛娘清轉遏雲歌<hi>出羅隠</hi>艶歌能起<lb/>
闗山恨<hi>出武伯倉</hi>嬌歌自駐壺中景艶舞長留海上春<hi>出許用晦</hi>
珠丳咽歌喉<hi>出李義山</hi>百金買一聲千金傳一曲<hi>出文粹</hi>迎娘<lb/>
歌喉玉䆗窱蠻兒舞𢃄金葳㽔<hi>出鄭愚津陽門</hi>遏雲歌響清迴<lb/>
雪舞腰輕<hi>出李義山</hi>舞筵須揀腰輕女<hi>出白傅集</hi>喉囀一聲響𫝊<lb/>
九陌　樂石城有女名莫愁善歌謡<hi>並出樂府雜録</hi>
　　　悼亡<lb/>
<pb n="KR3k0025_WYG_081-84b"/>
子莊子妻死恵子弔之方箕踞鼓盆而歌<hi>出莊子互見逹理門</hi>
史長孫后薨太宗曰内失一良佐以此益令人哀耳<hi>出唐</hi>
<hi>書</hi>
集望廬思其人入室想所厯幃屛無彷彿翰墨有餘跡<lb/>
流芳未及歇遺挂猶在壁如彼翰林鳥雙棲一朝隻如<lb/>
彼遊川魚比目中路析　衾裳一毁撤千載不復引<lb/>
豈曰無重纊誰與同嵗寒展轉盼枕席長簟竟牀空牀<lb/>
空委清塵空虗来悲風寝興目存形遺音猶在耳　明<lb/>
<pb n="KR3k0025_WYG_081-85a"/>
月入綺窻彷彿想恵質夣寐復冥冥何由覿爾形我慙<lb/>
北海術爾無帝女靈雨絶無還雲華落豈留英<hi>並出潘安仁悼</hi>
<hi>亡</hi>蘭室無容光<hi>出張/茂先</hi>房櫳無形跡<hi>出張景陽</hi>蘭徑少行跡玉<lb/>
䑓生網絲<hi>出唐華</hi>帷軒夕改軿輅景遷靈衣虗襲組帳空<lb/>
烟巾見餘軸匣有遺絃庭樹驚兮中帷響金釭暖兮玉<lb/>
座寒<hi>出宋貴妃詩</hi>重扄閟兮燈已暗幽泉寂兮此夜深響乗<lb/>
氣兮蘭馭風徳音逺兮聲無窮<hi>出謝希逸</hi>衾袵長塵絲竹罷<lb/>
調<hi>出王僧逹</hi>羅襪生塵<hi>出曹子建洛神賦</hi>既將反而復疑如有求而<lb/>
<pb n="KR3k0025_WYG_081-85b"/>
遂失<hi>出梁王筠昭文明太子哀策</hi>皎皎河漢匹三秋㑹有期嗟嗟琴瑟<lb/>
偶一去無還時暗壁看遺挂虗簷想歩綦流芳行處歇<lb/>
空色夢中疑<hi>出梁務先</hi>嚴霜降兮青春玉樹摧落成黄塵<hi>出陳</hi>
<hi>子昂集</hi>宜享偕老胡寜鞠凶　羙玉禠顔明珠晦色<hi>並出燕公</hi>
<hi>碑</hi>畫圖省識春風面環佩空歸夜月魂　冥寞憐香骨<lb/>
提攜近玉顔<hi>並出杜詩</hi>穠華不居松扄永閟<hi>陳子昂集</hi>羙人在時<lb/>
香滿堂羙人去後餘空牀<hi>出李太白</hi>情一何長命一何短<lb/>
羲和不駐哀禍翻錦帷悄戚彤史寒　夫䘮少婦子失壯<lb/>
<pb n="KR3k0025_WYG_081-86a"/>
母<hi>周况妻銘並出韓文</hi>丹青畫出竟何益不言不笑愁殺人軒窻<lb/>
簾幙皆依舊只是堂前欠一人　舊物零落盡此情安<lb/>
可任魂魄不曽来入夢　似葉飄辭樹如雲斷别根<lb/>
念梧桐之早落不及芙蓉　芳魂艶色知何在開箱衣<lb/>
𢃄隔年香應生寳瑟塵<hi>並出白侍郎</hi>芙蓉如面栁如眉對此<lb/>
如何不淚垂　春風桃李花開候秋雨梧桐葉落時<hi>並出</hi>
<hi>長恨歌</hi>孤鸞念其雌見鏡而舞<hi>白/帖</hi>歸来舊香滅<hi>出温飛卿</hi>玉梳<lb/>
細朶香膠鮮<hi>出元微之</hi>死後留得生前恩<hi>出文粹</hi>竹垂哀折節<lb/>
<pb n="KR3k0025_WYG_081-86b"/>
蓮敗惜空房<hi>出元徽之</hi>鳯樓人已去鸞鏡月空懸<hi>出李義山</hi>撫存<lb/>
悼亡感今思昔<hi>出哀冊</hi>流水飄香去不歸<hi>出李賀</hi>雲貌久已<lb/>
隔玉音無復𫝊<hi>元稹</hi>
本朝鏡下穸䑓衣緘全笥<hi>出類要</hi>靡及湯沐之封徒切糟<lb/>
糠之感<hi>出楊文公</hi>行求兮不可遇坐思兮不可知其可見惟<lb/>
夢兮柰寐少而寤多<hi>出歐公集</hi>晝出門而不敢歸兮畏空室<lb/>
之漫漫忽入門而欲語兮嗟猶意其尚存役魂魄於宵<lb/>
夢兮追彷彿而無縁訪臨卭之道士兮從稠桑之老人<lb/>
<pb n="KR3k0025_WYG_081-87a"/>
縱可得而復見兮恐荒忽而非真<hi>出傷春詞</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0025_WYG_081-87b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷八十一<lb/>
</p>
<p>
</p>
  </div>
</body>
</text>
</TEI>
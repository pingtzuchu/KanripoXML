<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷三十八</head>
    <p>
<pb n="KR3k0025_WYG_038-1a"/>
欽定四庫全書<lb/>
　記纂淵海卷三十八　　　宋　潘自牧　撰<lb/>
　　學校部<lb/>
　　　學校<lb/>
經漢室龍興開設學校<hi>書序</hi>子衿刺學校廢也亂世則學<lb/>
校不修焉<hi>詩序</hi>有虞氏養國老於上庠養庶老於下庠夏<lb/>
后氏養國老於東序養庶老於西序殷人養國老於右<lb/>
學養庶老於左學周人養國老於東膠養庶老於虞庠<lb/>
<pb n="KR3k0025_WYG_038-1b"/>
<hi>記王制</hi>米廩有虞氏之庠也序夏后氏之序也瞽宗殷學<lb/>
也泮宫周學也<hi>明堂位</hi>凡入學以齒<hi>文王世子</hi>古之教者家有<lb/>
塾黨有庠術有序國有學<hi>學記</hi>
子謹庠序之教申之以孝悌之義<hi>孟子</hi>設為庠序學校以<lb/>
教之庠者養也校者教也序者射也夏曰校殷曰序周<lb/>
曰庠學則三代共之皆所以明人倫也<hi>同上</hi>立太學設庠<lb/>
序修六禮明教所以導之也<hi>荀子</hi>校學以教之<hi>揚子</hi>
史漢髙祖喟然興於學然尚有干戈亦未遑庠序之事<lb/>
<pb n="KR3k0025_WYG_038-2a"/>
也<hi>前儒林傳序</hi>成帝朝劉向説上宜設庠序陳禮樂隆雅頌<lb/>
之聲盛揖遜之容以風化天下<hi>禮樂志</hi>聖主設庠序以教<lb/>
之里有序而鄉有庠序以明教庠以行禮而觀化焉<hi>食貨</hi>
<hi>志</hi>服儒衣稱先生遊庠序聚黌塾者蓋布之邦學矣<hi>後儒</hi>
<hi>林傳論謂光武</hi>明帝養三老五更於辟雍然徳化未流洽者以<lb/>
庠序尚未之設故也<hi>禮樂志</hi>古之建國有明堂辟雍之制<lb/>
鄉有庠序學校之儀皆所以抽導幽滯啓廣才思<hi>晉戴邈上</hi>
<hi>疏</hi>風化之本在於正人倫人倫之正在乎設庠序庠序<lb/>
<pb n="KR3k0025_WYG_038-2b"/>
之設五教明徳禮洽通彛倫攸叙<hi>王導上書</hi>昔之明王建庠<lb/>
序於京畿立學校於羣邑<hi>見李訢傳</hi>延集英儒廣開學校用<lb/>
能闡道義於八荒布盛徳於中國<hi>鄭道昭傳</hi>崇建學校以厲風<lb/>
俗使先王之道光演於明時郁郁之音流聞於四海<hi>髙允</hi>
<hi>傳</hi>京邑達乎四方皆啔黌校齊魯趙魏學者尤多負笈從<lb/>
師不逺千里講誦之學道路不絶<hi>隋儒林傳</hi>永徽以來庠序<lb/>
諸生未聞甄異是奨勸之道未周也<hi>唐劉祥道疏</hi>元宗朝楊<lb/>
瑒奏國家啓庠序廣化導將有以用而勸進之<hi>本傳</hi>陸贄<lb/>
<pb n="KR3k0025_WYG_038-3a"/>
請視學校興廢以稽教導<hi>本傳</hi>
傳記鄉曰庠庠者詳禮義也里曰序序者序長幼也<hi>白虎</hi>
<hi>通</hi>
集四海之内學校如林庠序盈門獻酬交錯爼豆莘莘<lb/>
下舞上歌蹈徳泳仁<hi>班東都賦</hi>歸私暫休假驅駕出庠黌相<lb/>
逢塵埃中相見盡嗟矜<hi>栁集</hi>
本朝陳襄議學校之制以為先求賢徳之士以為師長<lb/>
百度可不勞而成<hi>言行録</hi>莫嫌學舎官閒冷<hi>歐陽公</hi>學者得<lb/>
<pb n="KR3k0025_WYG_038-3b"/>
佳士<hi>山谷</hi>
　　　太學<lb/>
經於論鼓鍾於樂辟雍<hi>詩靈臺</hi>鎬京辟雍<hi>文王有聲</hi>大司樂掌<lb/>
成均之法<hi>周禮</hi>天子曰辟雍<hi>記王制</hi>太學始教皮弁祭菜視<lb/>
敬道也宵雅肄三官其始也入學鼔篋孫其業也夏楚<lb/>
二物収其威也未卜禘不視學游其志也時觀而弗語<lb/>
存其心也幼者聴而弗問學不躐等也<hi>學記</hi>大學之教時<lb/>
教必有正業退息必有居學太學之禮雖詔於天子無<lb/>
<pb n="KR3k0025_WYG_038-4a"/>
北面所以尊師也<hi>並同上</hi>
子太學曰槐市<hi>淮南子</hi>辟雍以本之<hi>揚子</hi>
史願造太學修先王之道風行俗成萬世之基定<hi>前賈山傳</hi>
<hi>至言</hi>太學者賢士之所闗也教化之本原也<hi>董仲舒傳對策</hi>其勸<lb/>
善也顯之朝廷其懲惡也加之刑罰故教化之行也建<lb/>
首善自京師始<hi>儒林傳序</hi>古之立太學將以傳先王之道流<lb/>
化於天下也<hi>漢書成帝紀</hi>劉向說上興辟雍以風化天下<hi>禮樂</hi>
<hi>志</hi>太學者禮義之宫教化所興也<hi>後朱浮傳書</hi>聖王之建辟<lb/>
<pb n="KR3k0025_WYG_038-4b"/>
雍所以尊崇禮義既富而教之也<hi>張純傳議</hi>修起大學稽式<lb/>
古典籩豆千戚之容備之於列服方領習矩步者委蛇<lb/>
其中<hi>儒林傳記</hi>先帝立辟雍恢𢎞大道被之八極<hi>明帝紀詔</hi>辟雍<lb/>
禮得則太徴諸侯明<hi>晉志</hi>太宗天下初定增築學舎千二<lb/>
百區<hi>唐選本志</hi>鼓笥踵堂者八千餘人紆侈袂曳方履誾誾<lb/>
秩秩雖三代之盛所未聞也<hi>儒學傳序</hi>蕭昕請崇太學以植<lb/>
教本<hi>本傳</hi>古天子學曰辟雍以制言之壅水環繞如壁然<lb/>
以誼言之以禮樂明和天下云爾在禮為澤宫故前世<lb/>
<pb n="KR3k0025_WYG_038-5a"/>
或曰壁池或曰壁沼亦言學省請以國子監為辟雍省<lb/>
<hi>歸崇敬傳議</hi>國庠雖設冠履或濫<hi>裴抱傳制䇿</hi>殄趨競之風勵生<lb/>
徒之制子衿之什不作棫樸之詠有聞<hi>同上</hi>葺國學振儒<lb/>
風<hi>牛僧儒制策</hi>太學明教之源也<hi>宗策</hi>圜水為辟雍古之制<lb/>
也<hi>張齊賢傳</hi>
傳記辟雍天子饗飲處也流轉王道周而復始<hi>說文</hi>辟積也<lb/>
積天下之道徳也雍壅也壅天下之殘賊也<hi>白虎通</hi>王者<lb/>
作圎池如壁形實水其中以圜雍之<hi>桓譚新論</hi>辟雍水四周<lb/>
<pb n="KR3k0025_WYG_038-5b"/>
於外象四海也<hi>三輔决録</hi>
集辟雍海流道徳之富<hi>班東都賦</hi>乃流辟雍辟雍湯湯聖皇<lb/>
蒞止造舟為梁皤皤國老乃父乃兄抑抑皇儀孝友孔<lb/>
明<hi>辟雍詩</hi>春日載陽合射辟雍<hi>張東/京賦</hi>講曲禮於辟雍<hi>曽植七啓</hi>
兩學齊列雙字如一名延國胄左納良逸辟雍嵓嵓規<lb/>
圎矩方階序牖闥雙觀四張流水湯湯造舟為梁<hi>學尤賦</hi>
太學四年朝韲暮鹽<hi>韓文</hi>
本朝熙寧四年中書門下言近制增廣太學益置生員<lb/>
<pb n="KR3k0025_WYG_038-6a"/>
其生貟分三等以初入學生貟為外舎不限貟自外舎<lb/>
升内舎内舎升上舎上舎以一百貟内舎以二百貟為<lb/>
限其生貟各治一經從所請之官講授至判官直講逐<lb/>
月考試到優等舉業並申約中書<hi>㑹要</hi>初建太學只有十<lb/>
齋曰服膺禔身習是守約存心允蹈養正持志率履誠<lb/>
意續置七齋曰觀化貫道務本果行謹信時中循理後<lb/>
又申請増置三齋曰節信經徳立禮共二十齋<hi>周學士上庠録</hi>
紹興十三年熊彦逺乞依嘉祐治平故事監學生並給<lb/>
<pb n="KR3k0025_WYG_038-6b"/>
綾紙命詞詔從之<hi>言行録</hi>
　　　幸學<lb/>
經王親視學<hi>記王制</hi>食三老五更於太學天子袒而割牲<lb/>
執醬而饋執爵而酳<hi>記祭義</hi>
史陛下尊敬先聖垂意古典堂室未飾干戈未休而先<lb/>
建太學造立黌舎比日車駕親臨享將以𢎞時雍之化<lb/>
也<hi>光武朝朱浮疏</hi>漢明帝永平二年二月臨辟雍初行大射禮<lb/>
十月幸辟雍初行養老禮<hi>本紀</hi>明帝即位盛清道之儀袒<lb/>
<pb n="KR3k0025_WYG_038-7a"/>
割辟雍之上尊養三老五更饗射禮畢帝正坐自講諸<lb/>
儒執經問難於前冠帶縉紳之人其圜橋門而觀聽者<lb/>
葢億計<hi>儒林傳序</hi>晉武帝幸辟雍行鄉飲之禮賜太常博士<lb/>
學生帛<hi>本紀</hi>太宗幸太學觀釋菜命穎達講經畢上釋奠<lb/>
頌<hi>唐孔穎達傳</hi>
集臨辟雍揚緝熙宣皇風<hi>班東都賦</hi>於乎辟雍辟雍沈沈天<lb/>
子所臨或弦或歌講古述今其徒八千纓弁森森貊穢<lb/>
羌髳咸詠徳音羽林孤兒亦垂青襟<hi>吕温虞世南贊</hi>
<pb n="KR3k0025_WYG_038-7b"/>
本朝建隆二年帝幸國子監三年又再幸焉太平興國<lb/>
四年駕幸國子監端拱元年幸國子監謁文宣王廟淳<lb/>
化五年亦如之<hi>㑹要</hi>太宗幸國子監學官孫覺方聚徒講<lb/>
說帝詔覺講泰卦覺因述天地感通君臣相應之㫖帝<lb/>
甚悅<hi>同上</hi>紹興十四年幸太學命曽開講易百官内外舎<lb/>
人推恩有差復幸養正持志二齋顧覽生徒肄業之所<lb/>
　今上嘉熙辛丑幸學講太學罷王荆公従祀詔濂溪<lb/>
明道伊川横渠晦翁五先生繪像於廡諸州縣學凖此<lb/>
<pb n="KR3k0025_WYG_038-8a"/>
<hi>邸報</hi>
　　　武學<hi>武成王廟附</hi>
史開元十九年始置太公尚父廟以留侯張良配仲春<lb/>
秋中上戊祭之牲樂之制如文宣出師命將發日引辭<lb/>
於廟仍以古名將十人為十哲配饗上元元年尊太公<lb/>
為武成王以白起韓信諸葛亮李靖李勣列於左張<lb/>
良田穰苴孫臏吳起樂毅列於右以良為配<hi>唐書</hi>建中二<lb/>
年詔史館考定可配享者列古今名將六十四人圖形<lb/>
<pb n="KR3k0025_WYG_038-8b"/>
焉<hi>同上</hi>
本朝孔子所以祀於學者禮有先聖先師故也自生民<lb/>
以來未有如孔子者豈太公得與之抗衡哉<hi>温公通鑑論</hi>
建隆二年先是上臨幸武成王廟觀所畫名將指白起<lb/>
曰起殺已降不武命去之乃詔張昭竇儀髙錫等取歴<lb/>
代謀臣各將功業始終無瑕者配享<hi>㑹要</hi>四年詔曰武成<lb/>
王廟従祀神像齊相管仲宜塑像升於堂西河太守吳<lb/>
起宜畫像降於廡下<hi>㑹要</hi>大中祥符元年詔尚父宜加諡<lb/>
<pb n="KR3k0025_WYG_038-9a"/>
昭烈武成王　慶厯三年詔置武學於武成王廟以阮<lb/>
逸為教授八月罷武學<hi>議者以為古名将如諸葛羊祜杜預裴度等豈甞專學孫吳立</hi>
<hi>學無謂故也</hi>熙寧五年樞宻院言古者出師受成於學文武<lb/>
弛張其道一也洪惟仁祖甞建武學横議中輟識者悼<lb/>
之欲乞復置武學以追成先朝之志詔於武成王廟置<lb/>
學<hi>並同上</hi>胡翼之乞興武學講論語使知忠孝之道講孫<lb/>
吳使知制勝之術撰成武學規矩一卷時議難之<hi>言行録</hi>
　餘見武博武諭類<lb/>
<pb n="KR3k0025_WYG_038-9b"/>
　　　宗學<lb/>
本朝兩漢宗室設學未聞唐初為皇族子孫别立小學<lb/>
而不及大學皇朝胄監之外復立宗學神宗基之哲宗<lb/>
繼之而最備於崇觀之時肆我寧考再興<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>宇以迪天枝<lb/>
粹然之習炳然之文宜與帝王盛時同風<hi>宗學謝表</hi>訓迪天<lb/>
技培植化本之地自南渡草剏為屋數楹乃更化之十載<lb/>
規敞廢於増闢黌舎益聚四方之宗英而追琢之越二<lb/>
年四明羅君仲舒范君楷慨然有感於盛舉之不常見<lb/>
<pb n="KR3k0025_WYG_038-10a"/>
而念壯觀之不可缺也乃條其事以告有㫖遷睦親近<lb/>
屬之居與它所而盡拓故基以為學復増補貟定試額<lb/>
凡陞黜進退之制槩視太學<hi>宗學題名</hi>宗庠載闢用宏舊規<lb/>
所以昭崇睦廣教育也惟麟趾化行𤓰瓞綿茂雖資稟<lb/>
之攸厚必陶冶而後成俾繇選補著之於籍月書季攷<lb/>
一視賢闗文行相符矩矱是蹈庶益收得人之效强我<lb/>
王室尚其懋哉<hi>寧宗御書綾紙贊詞</hi>淳祐甲辰之冬皇上奮發英<lb/>
斷更新大化又明年以麟庠之胄苦隳肝膽力扶綱常<lb/>
<pb n="KR3k0025_WYG_038-10b"/>
於是赫奕奎章誕錫黌宇錫之束帛試之春官優之陞<lb/>
擢<hi>登科題名</hi>嘉定更新宗學置四齋曰貴仁大雅明賢立愛<lb/>
辛巳重廣學舎續添兩齋曰懐徳升俊<hi>小録</hi>
　　　州縣學<lb/>
經泮水頌僖公能修泮宫也思樂泮水薄采其芹思樂<lb/>
泮水薄采其藻魯侯戾止其馬蹻蹻其音昭昭載色載<lb/>
笑匪怒伊教思樂泮水薄采其茆魯侯戾止在泮飲酒<lb/>
<hi>詩</hi>既作泮宫淮夷攸服矯矯虎臣在泮獻馘淑問如臯<lb/>
<pb n="KR3k0025_WYG_038-11a"/>
陶在泮獻囚　翩彼飛鴞集於泮林食我桑黮懐我好<lb/>
音<hi>並同上</hi>諸侯曰泮宫<hi>記王制</hi>鄭人游於鄉校以議執政之<lb/>
善否然明謂子産曰毁鄉校如何子産曰夫人朝夕退<lb/>
而㳺焉以議執政之善否其所善者吾則行之其所惡<lb/>
者吾則改之是吾師也若之何毁之<hi>左傳</hi>
史文翁為蜀郡守選郡小吏開敏有才者十餘人遣詣<lb/>
京師受業博士數嵗皆成就還歸文翁以為右職又修<lb/>
起學宫於成都市中繇是大化蜀地學於京師者比齊<lb/>
<pb n="KR3k0025_WYG_038-11b"/>
魯焉武帝時乃令天下郡國皆立學校官<hi>漢書</hi>平帝詔郡<lb/>
國曰學縣道邑侯國曰校鄉曰庠聚曰序<hi>同上</hi>明帝永平<lb/>
二年郡縣道行鄉飲酒禮於學校<hi>後漢書</hi>鮑徳遷南陽太<lb/>
守時郡學乆廢徳乃修起黌舎備爼豆黼冕行禮奏樂<lb/>
諸儒百姓歎服<hi>本傳</hi>漢耿恭遷常山太守修學校教授不<lb/>
輟<hi>本傳</hi>寇恂拜汝南太守乃修鄉校教生徒<hi>本傳</hi>魏武帝令<lb/>
曰喪亂以來後生者不見仁義禮遜之風吾甚傷之其<lb/>
令郡國各修文學縣五百户置校官選其鄉之俊造而<lb/>
<pb n="KR3k0025_WYG_038-12a"/>
崇學之<hi>魏本紀</hi>虞博除河陽内史大修學校廣招學徒<hi>晉虞</hi>
<hi>喜傳</hi>范寗在郡立鄉校教授常數百人由是江州人士並<lb/>
好經學<hi>范寗傳</hi>魏獻文帝時髙允表請郡國立學<hi>北史</hi>魏以<lb/>
郡國雖有學縣黨亦宜有之乃命縣立講學黨立教學<lb/>
村立小學<hi>同上</hi>唐開元二十六年敕州縣每鄉之内各置<lb/>
一學仍擇師資令其教授<hi>唐書</hi>李栖筠為常州刺史大起<lb/>
學校堂上書孝友傳以示諸生為鄉飲酒禮登髙降飲<lb/>
人人知勸<hi>本傳</hi>常衮為福建觀察使始閩人未知學校為<lb/>
<pb n="KR3k0025_WYG_038-12b"/>
設鄉校始作為文章親加講導由是風俗一變<hi>本傳</hi>倪若<lb/>
水為許州刺史興州縣學徒廬勸生徒身為教誨風化<lb/>
興行<hi>本傳</hi>
傳記泮宫者明尊卑有差所化少也半於天子之宫也<lb/>
半者象璜也獨南面禮儀之方有水耳<hi>白虎通</hi>列槐樹數<lb/>
百行諸生朔望㑹此中雍雍揖遜論議槐下<hi>藝文類聚</hi>
本朝國初未建州學乾興元年兖州守臣孫奭私建學<lb/>
舎聚生徒餘鎮未置學也景祐四年詔藩鎮始立學他<lb/>
<pb n="KR3k0025_WYG_038-13a"/>
州勿聽寶元元年穎州守臣蔡齊請立學時大郡始有<lb/>
學而小郡猶未置也慶歴詔諸路州軍監各令立學學<lb/>
者二百人以上許更置縣學於是州郡不置學者鮮矣<lb/>
<hi>㑹要</hi>安定先生胡瑗典湖學有經義齋治事齋經義齋者<lb/>
擇疏通有器局者居之治事齋者人各治一事又兼一<lb/>
事如邊防水利之類故天下謂湖學多秀彦<hi>家塾記</hi>始潮<lb/>
人未知學公命進士趙徳為之師<hi>東坡韓文公廟碑</hi>
　　　書院<lb/>
<pb n="KR3k0025_WYG_038-13b"/>
本朝太平興國二年知江州周述言廬山白鹿洞學徒<lb/>
常數百人望賜九經書使之録習詔從其請<hi>㑹要</hi>至道二<lb/>
年賜嵩陽書院額及刋本九經　咸寧四年潭州守臣<lb/>
李允則奏嶽麓山書院修廣舎宇有書生六十餘人聽<lb/>
誦乞下國子監降釋文等書從之　祥符二年應天府<lb/>
新建書院國初有戚同支者通五經業髙尚不仕聚徒<lb/>
教授詳驤郭承範董循陳與王礪滕涉皆其門人至是<lb/>
賜院額<hi>並同上○此四書院外又有茅山書院石鼔書院安定書院鷺洲書院建安書院象山書院崇</hi>
<pb n="KR3k0025_WYG_038-14a"/>
<hi>文書院蘆峯書院其餘不能盡録</hi>承皇后之嘉恵宅廬阜之南疆閔原<lb/>
田之告病惕農扈之非良粤冬孟之既望威余駕乎山<lb/>
之塘徑北原以東騖陟李氏之崇岡揆厥號之所繇得<lb/>
頽址於榛荒曰昔人之隠處至今永乆而流芳自昇元<lb/>
之有土始變塾而為庠儼衣冠與弦誦紾濟濟而洋洋<lb/>
<hi>朱文公白鹿洞賦</hi>偉章甫之峩峩抱遺經而來集豈顓眺聽之<lb/>
為娛實覬宫牆之可入　曰明誠其兩進抑敬義其階<lb/>
立允莘摯之所懐謹卷顔之收執彼青紫之勢榮亦何<lb/>
<pb n="KR3k0025_WYG_038-14b"/>
心乎俛拾<hi>並同上</hi>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷三十八<lb/>
</p>
<p>
</p>
  </div>
</body>
</text>
</TEI>
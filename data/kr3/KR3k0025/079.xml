<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷七十九</head>
    <p>
<pb n="KR3k0025_WYG_079-1a"/>
欽定四庫全書<lb/>
　記纂淵海卷七十九　　　宋　潘自牧　撰<lb/>
　　喪記部<lb/>
　　　祭奠<lb/>
經生芻一束其人如玉彼蒼者天殱我良人如可贖兮<lb/>
人百其身<hi>詩</hi>嘉薦普淖眀齊溲酒<hi>儀禮</hi>　孔子曰泰山其<lb/>
頽乎梁木其壊乎哲人其萎乎子貢曰泰山其頽則吾<lb/>
將安仰梁木其壊哲人其萎則吾將安放　朝奠日出<lb/>
<pb n="KR3k0025_WYG_079-1b"/>
夕奠逮日喪不剥奠也<hi>剥猶倮也有牲肉則巾之爲其久設塵埃加也醢酺之奠不巾</hi>
魯哀公誄孔丘曰天不遺耆老莫相予位焉嗚呼哀哉<lb/>
尼父<hi>記</hi>
史昊天不弔太山其頽<hi>范寗榖梁傳序</hi>曹操感𤣥知已及後過<lb/>
𤣥墓致祭自為文<hi>東漢橋𤣥傳</hi>郭林宗有母憂徐穉往弔之<lb/>
置生芻一束於廬前而去<hi>東漢徐穉傳</hi>徐穉有死喪負笈赴<lb/>
弔常於塜頭炙雞一隻以一兩綿絮漬酒暴乾以裹雞<lb/>
徑到祭所塜隧外以水漬綿使有酒氣㪷米飯白茅為<lb/>
<pb n="KR3k0025_WYG_079-2a"/>
藉以雞置前醊酒畢則去不見喪主<hi>謝承後漢書</hi>激浪之心<lb/>
未騁遽骨脩鱗凌雲之意將騰先灰勁翮<hi>晉陸喜傳</hi>有人哭<lb/>
和長輿曰峨峨若千丈松崩<hi>世說下</hi>一旦萬古<hi>梁武紀</hi>郄超<lb/>
死之日貴賤操筆為誄者四千餘人<hi>晉中興書</hi>
集緒言餘論藴而莫傳　高軌難追藏舟易逺　駟隙<lb/>
不留尺波電謝　凡我僚舊均哀其戚　幽靈彷彿歆<lb/>
我犧樽　山羞野酌　在疾不省於亡不臨舉聲増慟<lb/>
哀有餘音<hi>文選</hi>澄醪覆觴絲竹生塵素卷莫啟幄無談賔<lb/>
<pb n="KR3k0025_WYG_079-2b"/>
<hi>劉越石書</hi>鳥俛翼兮忘林魚仰沫兮失瀬遵吉路兮凶歸思<lb/>
其人兮已滅覽餘跡兮未夷昔同途兮今異世憶舊歡<lb/>
兮増新悲<hi>潘安仁誄</hi>存榮没哀死而不朽<hi>陳太丘碑</hi>巖藪知名失<lb/>
聲揮涕　梁崩哲萎於時靡憲<hi>郭有道碑</hi>半岳摧峰中河墜<lb/>
月<hi>南齊王融作</hi>逝川無待黄金難化<hi>沈約齊安陸碑</hi>耕夫釋耒桑婦<lb/>
下機<hi>文選</hi>晏晏言笑今成涕洟<hi>梁肅祭文</hi>梁岳頽峻豈徒舂人<lb/>
不相杵傾壥罷肆而已<hi>齊竟陵王行狀</hi>長算屈於短日逺跡頓<lb/>
於促路<hi>陸士衡弔魏武文</hi>峰頽朽壤波逝江潭山川若此人何<lb/>
<pb n="KR3k0025_WYG_079-3a"/>
以堪亦生亦滅如壑如舟千齡俱盡萬古誰留<hi>梁簡文帝文</hi>
繐帳冥漠<hi>陸士衡弔文</hi>方謂拂羽喬木緬昇高雲忽遭大過<lb/>
棟橈而殞　丹書不藏於勲府青史不昭於方册一絶<lb/>
故老之口孰知夫子之賢宛然昨日交臂而悲　天年<lb/>
既殁長夜何辰聖達不免宇宙同塵　竟不能驤首雲<lb/>
路長鳴天衢知與不知咸皆共歎有餘恨也　有濟世<lb/>
之量無長至之年　鐘鳴漏盡竟蘭焚兮<hi>陳子昻集</hi>解攜襟<lb/>
袖交臂存亡溘從朝露倐掩夜臺　過隙不留藏舟難<lb/>
<pb n="KR3k0025_WYG_079-3b"/>
固　泉壤殊途幽明永隔感平生其若斯聊申絮酒儻<lb/>
聰明之不昧或薦簞醪<hi>駱賔王</hi>芻靈就列遣奠停軌觴酒<lb/>
寫哀<hi>權載之</hi>樽酒簋貳涕零如雨<hi>權載之祭崔侍郎</hi>拜奠心碎<lb/>
萬事風燭九泉草露　華首童牙辛酸涕洟　永訃長<lb/>
慟潺湲涕咽<hi>權載之集</hi>長途方騁大限俄窮聖上軫不慭之<lb/>
悲具僚興云亡之歎　奈何永違祗隔數晨笑語爲别<lb/>
慟哭東門藏棺蔽帷欲見無縁皎皎眉目在人目前<lb/>
命雖云短兮其存者長　子之視人自以無前一斥不<lb/>
<pb n="KR3k0025_WYG_079-4a"/>
復羣飛刺天　如聞其聲如見其容　青春之遊白首<lb/>
相失情一何長命一何短　汝病吾不知時汝殁吾不<lb/>
知期生不能相養以共居殁不得撫汝以盡哀斂不得<lb/>
憑其棺窆不得臨其穴吾行負神明而使汝夭不孝不<lb/>
慈而不得與汝相養以生相守以死一在天之涯一在<lb/>
地之角生而影不與吾形相依死而魂不與吾夢相接<lb/>
吾實為之其又何尤<hi>韓文</hi>遘兹短歴奄謝昌辰　長夜無<lb/>
曉斯焉永歸風淒日昏鼓咽簫悲沉埋玉樹誰不沾衣<lb/>
<pb n="KR3k0025_WYG_079-4b"/>
　鼎臣云亡梁木斯壊　憫枝葉之謝割肌膚之愛<lb/>
輟舂罷社　川走下而不還露迎陽而易晞　始比肩<lb/>
於千里遽傷魂於九泉既切芝焚彌深蕙歎<hi>劉賔客集</hi>淒涼<lb/>
山河慘淡風雲　君子何厲天實仇之生人何罪天實<lb/>
仇之聰明正直行爲君子天則必速其死道徳仁義志<lb/>
存生人天則必夭其身吾固知蒼蒼之無信莫莫之無<lb/>
神　寤言在耳今古何速　豈蕩而為太空與化無窮<lb/>
乎將結而為光輝以助臨照乎豈為雨為露以澤下土<lb/>
<pb n="KR3k0025_WYG_079-5a"/>
乎將爲雷爲霆以泄怨怒乎豈爲鳳爲麟爲景星爲慶<lb/>
雲以寓其神乎將爲金爲錫爲圭爲璧以栖其魄乎豈<lb/>
復爲賢人以續其志乎將奮爲明神以遂其義乎不然<lb/>
是昭昭者其得已乎抑有知乎其無知乎彼且有知其<lb/>
可使吾知之乎　室有迭去川無息流追懷曩辰恍若<lb/>
夢遊　一寐不覺便爲古人茫茫上天豈知此痛　天<lb/>
恡靈竒取不可貪既睿又力神誰以堪汝不是思而縱<lb/>
其志盜其管籥褰其篋櫃抽深抉密擔重負貴果殄爾<lb/>
<pb n="KR3k0025_WYG_079-5b"/>
躬以寧其位守吏失職訴帝行事豈不信耶<hi>柳文</hi>棄蒼生<lb/>
而不起　孤魂夜飛　山有歸雲江有迴潮公之逝矣<lb/>
一去寂寥掛劍於此魂兮可招　直志不遂飲恨無終<lb/>
<hi>劉長卿</hi>宜享永年遽歸長夜　方憑福履以蕆輝榮宜降<lb/>
永年遽歸長夜　百身莫贖一夢不還鬱鬱佳城茫茫<lb/>
九原淒涼簫鼓慘淡風烟　才高位下步闊途窮竟戢<lb/>
羽翮不展心胸<hi>白侍郎</hi>薤晞朝露舟失夜壑暘光未盡而<lb/>
湛晻兮植物方華以槁落兮<hi>李義山</hi>一掬靈均淚千年湘<lb/>
<pb n="KR3k0025_WYG_079-6a"/>
水文<hi>孟東野</hi>魚鴈遂絶雞黍無期<hi>獨孤及文</hi>降年不永非命而<lb/>
何　夜壑藏舟<hi>王維集</hi>永訣無期向空筵而洒酒<hi>王建集</hi>遣<lb/>
使奠斝百酸攪腸音容若生曷日而忘<hi>李翶祭文</hi>千秋兮愁<lb/>
雲萬古兮明月靈均之寃兮孰能銷其氣靈均之愁兮<lb/>
孰能釋其結<hi>皮日休</hi>琴書忽捐　長夜無旦<hi>藝文類聚</hi>循途未<lb/>
極閱川行謝雖洞簫爲賦方𫝊漢帝之宫而禪草遺忠<lb/>
安留茂陵之筆思聖烈其如在覽餘文而増歎曲池無<lb/>
處舊館寂寥感知己以悼恩懷舊徳而何在豈峴山之<lb/>
<pb n="KR3k0025_WYG_079-6b"/>
上長留墮淚之詞延閣之中不記藏書之録　川歸東<lb/>
極日去西晡　生爲神將死爲鬼雄身世一滅榮華萬<lb/>
空　傾家若墜舉國同悲<hi>唐文粹</hi>跡去難留川逝不捨<lb/>
天下善人執手相弔<hi>杜牧之</hi>營奠應支賣鶴錢<hi>方千丈</hi>儼高<lb/>
堂兮去何早風白楊兮露秋草<hi>吕和叔文</hi>絶足方騁脩途忽<lb/>
窮<hi>李義山文</hi>促路頓軌中天墜翼<hi>吕和叔文</hi>存與殁人皆福利生<lb/>
死古今一也死而不朽反貴於生<hi>尚馳作諸葛武侯碑</hi>千仭壁立<lb/>
而太山其頽五緯珠聨而采石自隕<hi>文粹</hi>書札與詩文重<lb/>
<pb n="KR3k0025_WYG_079-7a"/>
疊我笥筐栁車一出門終天無迴箱衣器陳下帳醪餌<lb/>
奠皇堂明靈庶鑒知彷彿期來饗<hi>張籍祭韓文</hi>
本朝公雖百齡人以爲少　平生笑言俯仰今昔　送<lb/>
不臨穴哀不望帷<hi>歐公集</hi>生有聞於當時死有傳於後世<lb/>
　弔禍問疾書猶在眼　學問文章丘山鬱鬱湖海茫<lb/>
茫<hi>臨川集</hi>自嗟來暮不聞援薤之規尚意神眀聊置生芻<lb/>
之奠<hi>蘇東坡祭文</hi>位不滿其徳　奄移夜舟遽先朝露<hi>類要</hi>焄<lb/>
蒿悽愴若或見之茫茫九泉愛莫起之豈厭世溷濁潔<lb/>
<pb n="KR3k0025_WYG_079-7b"/>
而逝乎將民之無禄而天莫之遺<hi>東坡文</hi>奉諱云初痛心<lb/>
罔極<hi>欒城集</hi>
　　　弔慰<lb/>
經弔喪弗能賻不問其所費　知生者弔知死者傷知<lb/>
生而不知死弔而不傷知死而不知生傷而不弔　死<lb/>
而不弔者三<hi>謂輕身忘孝也</hi>畏<hi>人或以非罪加已不/能有以說之死之者</hi>厭<hi>行止危險</hi>溺<lb/>
<hi>謂不乘橋船</hi>孔子哭子路於中庭有人弔者而夫子拜之<lb/>
五十無車者不越疆而弔人　弔於人是日不樂　行<lb/>
<pb n="KR3k0025_WYG_079-8a"/>
弔之日不飲酒食肉焉　子張死曽子有母之喪齊衰<lb/>
而往哭之或曰齊衰不以弔曽子曰我弔也與哉　適公<lb/>
卿之喪則曰聽役於司徒<hi>記</hi>羔裘𤣥冠不以弔<hi>語</hi>
史齊侯遇杞梁之妻於郊使弔之辭曰有先人之敝廬<lb/>
在下妾不得與郊弔齊侯弔於其室<hi>左傳</hi>孔光薨公卿百<lb/>
官㑹弔<hi>西漢本傳</hi>喟然不覺涕之無從<hi>東漢耿弇傳論</hi>徐穉有死喪<lb/>
萬里負笈赴弔<hi>謝承後漢書</hi>陳寔卒海内弔者三萬餘人<hi>通鑑</hi>
王祥之薨奔赴者非朝廷之賢則親戚故吏而已門無<lb/>
<pb n="KR3k0025_WYG_079-8b"/>
雜弔之賓<hi>晉本傳</hi>王愆期謂陶侃曰賢子越騎酷没天下<lb/>
爲公痛心況慈父情耶<hi>世說注</hi>
集羣辟慟懷邦族揮淚<hi>王仲宣誄文</hi>馳影奔赴<hi>陳子昻集</hi>百官臨<lb/>
弔畢集孔光之門<hi>唐文粹</hi>
本朝眼㸔白璧埋黄壤何況人間父子情<hi>山谷</hi>
　　　居喪<lb/>
經親者居倚廬賤者居堊室<hi>周禮</hi>杖者何爵也無爵而杖<lb/>
者何擔主也非主而杖者何輔病也童子何以不杖不<lb/>
<pb n="KR3k0025_WYG_079-9a"/>
能病也婦人何以不杖亦不能病也<hi>爵謂天子諸侯卿大夫士也無爵謂</hi>
<hi>庶人也擔猶假也無爵者假之以杖尊其爲主也非主謂衆子也儀禮</hi>居喪之禮毀瘠不<lb/>
形視聽不衰升降不由阼階出入不當門隧　居喪之<lb/>
禮頭有瘡則沐身有瘍則浴有疾則飲酒食肉疾止復<lb/>
初不勝喪乃比於不慈不孝五十不致毀六十不毀七<lb/>
十唯衰麻在身飲酒食肉處於内　有喪者專席而坐<lb/>
<hi>專猶單也</hi>居倚廬寢苫枕塊不說絰帶<hi>倚廬者倚墻至地而為之无楣柱</hi>父<lb/>
母之喪哭無時　致喪三年　髙子臯之執親之喪也<lb/>
<pb n="KR3k0025_WYG_079-9b"/>
泣血三年未嘗見齒　顔丁善居喪始死皇皇焉如有<lb/>
求而弗得及殯望望焉如有從而弗及既葬慨焉如不<lb/>
及其反而息　居喪讀喪禮既葬讀祭禮　曽申問於<lb/>
曽子曰哭父母有常聲乎曰中路嬰兒失其母焉何常<lb/>
聲之有　父母之喪不避涕泣而見人<hi>至哀無飾</hi>婦人不宜<lb/>
袒故發胷擊心爵踊<hi>足不絶地</hi>殷殷田田如壞牆然　大夫<lb/>
士父母之喪既練而歸<hi>歸其宫也</hi>朔月忌日歸哭於宗室<hi>宗子</hi>
<hi>之家</hi>三年之喪以喪拜<hi>稽顙而後拜</hi>喪無接賔之禮喪者不遺<lb/>
<pb n="KR3k0025_WYG_079-10a"/>
人人遺之雖酒肉受之也　孔子曰身有瘍則浴首有<lb/>
瘡則沐病則飲酒毀瘠爲病君子弗爲也　君子執親<lb/>
之喪也水漿不入於口者三日杖而后能起　三年之<lb/>
喪言而不語<hi>言言己事也爲人說爲語</hi>對而不問廬堊室之中不與<lb/>
人坐焉非時見乎母也不入門　喪不慮居<hi>謂費舎宅以奉喪</hi>
爲無廟也毀不危身<hi>謂憔悴將滅性</hi>爲無後也　喪不貳事<hi>不使</hi>
<hi>從政也</hi>喪有疾食肉飲酒必有草木之滋焉薑桂之謂也<lb/>
　父母之喪居倚廬不塗寢苫枕塊非喪事不言　三<lb/>
<pb n="KR3k0025_WYG_079-10b"/>
年之喪如斬　直衰不補　居於倚廬哀親之在外也<lb/>
寢苫枕塊哀親之在土也　弁人有其母死而孺子泣<lb/>
者孔子曰哀則哀矣而難爲繼也夫禮爲可𫝊也爲可<lb/>
繼也故哭踊有節　曽子曰三年之喪弔乎孔子曰三<lb/>
年之喪練不羣立不旅行<hi>爲其茍語忘哀也</hi>君子禮以飾情三<lb/>
年之喪而弔哭不亦虛乎<hi>曽子問注云為彼哀則不專為親哀則是為妄弔</hi>喪<lb/>
者非尸柩之事不親有父之喪如未没喪而母死其除<lb/>
父之喪也服其除服卒事反喪服　子貢問喪子曰敬<lb/>
<pb n="KR3k0025_WYG_079-11a"/>
爲上哀次之瘠爲下顔色稱其情戚容稱其服　禿者<lb/>
不髽傴者不袒跛者不踊老病不止酒肉凡此者以權<lb/>
制之也毀不滅性不以死傷生也　父母之喪衰冠繩<lb/>
纓菅履　傷腎乾肝焦肺不舉火　大功之末可以冠<lb/>
子可以嫁子父小功之末可以冠子可以嫁子可以取<lb/>
婦已雖小功可以冠取妻大功將至却琴瑟小功至不<lb/>
絶樂三年之喪祥而從政朞之喪卒哭而從政九月之<lb/>
喪既葬而從政小功緦之喪既殯而從政　爲妻父母<lb/>
<pb n="KR3k0025_WYG_079-11b"/>
在不杖不稽顙母在不稽顙　父在爲母爲妻九月之<lb/>
喪食肉飲酒朞之喪食肉飲酒不與人樂之　杖者何<lb/>
也曰竹桐一也何爲也曰孝子身病體羸以杖扶病也<lb/>
父在則不敢杖矣尊者在故也　斬衰之哭若往而不<lb/>
反齊衰之哭若往而反大功之哭三曲而偯小功緦麻<lb/>
哀容可也　斬衰唯而不對齊衰對而不言大功言而<lb/>
不議小功緦麻議而不及樂　大功之喪寢有席小功<lb/>
之喪牀可也　伯魚之母死期而猶哭夫子聞之曰誰<lb/>
<pb n="KR3k0025_WYG_079-12a"/>
與哭者門人曰鯉也夫子曰嘻其甚也伯魚聞之遂除<lb/>
之　創鉅者其日久痛甚者其愈遲三年之喪稱情而<lb/>
立文所以爲至痛極也斬衰苴杖居倚廬食粥寢苫枕<lb/>
塊所以爲至痛飾也三年之喪二十五月而畢哀痛未<lb/>
盡思慕未忘然而服以是斷之者豈不以送死有已復<lb/>
生有節也哉　曽子問曰相識有喪服可以與於祭乎<lb/>
孔子曰緦不祭又何助於人<hi>記</hi>君子之居喪食㫖不甘<lb/>
聞樂不樂居處不安　喪致乎哀而止<hi>語</hi>孝子之喪親<lb/>
<pb n="KR3k0025_WYG_079-12b"/>
也哭不偯禮無容言不文服美不安聞樂不樂食㫖不<lb/>
甘此哀戚之情也三日而食教民無以死傷生毀不滅<lb/>
性此生人之政也喪不過三年示民有終也爲之棺椁<lb/>
衣衾而舉之陳其簠簋而哀戚之躃踊哭泣哀以送之<lb/>
卜其宅兆而安厝之爲之宗廟以鬼享之春秋祭祀以<lb/>
時思之<hi>孝經</hi>
子嬰戚於天遘屯離蹇心<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>形瘵<hi>孟子序</hi>三年之喪齊疏<lb/>
之服飦粥之食自天子達於庶人三代共之<hi>孟子</hi>
<pb n="KR3k0025_WYG_079-13a"/>
史悼心失圗　斬焉在衰絰之中　齊晏桓子卒晏嬰<lb/>
苴絰帶杖菅履　居喪而不哀在戚而有嘉容是謂不<lb/>
度<hi>左傳</hi>嚴霜夏墜<hi>范寗穀/梁傳序</hi>仰天椎心而泣血也<hi>西漢李陵書</hi>復<lb/>
偷視息<hi>三國吴志虞翻傳</hi>哭眼如懸河决溜<hi>世/說</hi>廬墓號慕<hi>唐書楊炎</hi>
<hi>傳</hi>一踊三絶<hi>郭子儀/家傳</hi>令期喪大功未終喪不預宴㑹<hi>舊唐</hi>
<hi>書王方慶傳</hi>
集以險釁夙遭閔凶<hi>李令伯陳情表</hi>五情震悼跼天蹐地若無<lb/>
所容<hi>文選</hi>履影弔心酸鼻痛骨<hi>江文通書</hi>仰昊天之莫報怨凱<lb/>
<pb n="KR3k0025_WYG_079-13b"/>
風之徒攀<hi>謝希逸宋貴妃誄</hi>泣血待旦<hi>任昉啟</hi>薄禄微資始期色<lb/>
養私情未遂不圗殃罰老父見背攀號何及　糞土臣<lb/>
言孤臣鞠凶禮辱天賵稽顙拜命號絶迷圗　殘喘胡<lb/>
顔　柴骨欒心　茹哀苫廬銜恤終祀　悲摧欒棘思<lb/>
結寒泉<hi>陳子昻集</hi>沈痛迫中腸<hi>杜/詩</hi>三年哭泣如始喪者<hi>韓文</hi>百<lb/>
哀攻中涕洟迸落魂夢震越悽愴徹骨翻哀獨生　迫<lb/>
禮不死因成痼疾　訴天觸地血染縗服<hi>劉賔客</hi>罪大惡<lb/>
極世無所容尚顧嗣續不敢即死支綴氣息大懼祭祀<lb/>
<pb n="KR3k0025_WYG_079-14a"/>
之無主以忝盛徳　創鉅痛仍號於穹旻排土濡涕頓<lb/>
首成墳陷膺腐眦寒暑在廬草木悴死鳥獸踟蹰殊族<lb/>
異類亦相其哀<hi>栁文</hi>灰心垢體泣血漣漣松檟之下其生<lb/>
尚殘與其偷生而孤苦不若就死而團圎欲自决以毀<lb/>
傷懼虧孝於歸全　每一念至腸熱骨酸　飲泣茹悲<lb/>
<hi>白樂天</hi>柴毀骨立<hi>張九/齡文</hi>决裂肝胷<hi>李習之</hi>哭泣哀號感動他<lb/>
人<hi>杜牧之</hi>銜哀而茹血<hi>王無功</hi>淚少於血骨餘於形五情如<lb/>
喪百身不贖<hi>王維集</hi>號咷毀瘠　廬於冢次號泣無節<lb/>
<pb n="KR3k0025_WYG_079-14b"/>
埃垢積首草生髪間　銜恤毀瘠<hi>唐文粹</hi>
本朝精神流離肝腑絶眦血被面無時晞<hi>臨川集</hi>欒棘過<lb/>
人柴瘠加等　行負神明躬招咎釁　柴毀幾於滅性<lb/>
　銜恤甚哀　棘心雪泣　縗袵沾血<hi>類要</hi>有聲當徹天<lb/>
有淚當徹泉<hi>後山</hi>
　　　思慕<lb/>
經哀哀父母生我劬勞　無父何怙無母何恃出則銜<lb/>
恤入則靡至　明發不寐有懐二人<hi>謂父母也詩</hi>君子已孤<lb/>
<pb n="KR3k0025_WYG_079-15a"/>
不更名　先王之孝色不忘乎目聲不絶乎耳心志嗜<lb/>
欲不忘乎心致愛則存致慤則著著存不忘乎心<hi>思念也</hi>
　霜露既降君子履之必有悽愴之心非其寒之謂也<lb/>
雨露既濡君子履之必有怵惕之心如將見之其往送<lb/>
也望望然汲汲然如有追而弗及也其反哭也皇皇然<lb/>
若有求而弗得也其往也如慕其反也如疑求而無所<lb/>
得之也入門而弗見也上堂又弗見也入室又弗見也<lb/>
亡矣喪矣不可復見已故哭泣辟踊盡哀而止矣　三<lb/>
<pb n="KR3k0025_WYG_079-15b"/>
年之喪二十五月而畢哀痛未盡思慕未忘　思其居<lb/>
處思其笑語思其志意思其所樂思其所嗜　孝子親<lb/>
死悲哀志懣故匍匐而哭之若將復生然安可得奪而<lb/>
斂之也故曰三日而後斂者以俟其生也<hi>記</hi>
子仰視榱桷俯察几筵其器皆存而不覩其人以此思<lb/>
哀則哀可知矣　樹欲静而風不停子欲養而親不待<lb/>
往而不來者年也不可再見者親也<hi>家語</hi>
史服除思慕終身如喪<hi>南史郭世通傳</hi>金日磾母教子有法上<lb/>
<pb n="KR3k0025_WYG_079-16a"/>
嘉之母死詔圗畫於甘泉宫日磾每見畫常拜嚮之涕<lb/>
泣乃去<hi>西漢本傳</hi>
集臨穴呼蒼天涕下如綆縻　邈終天其不返<hi>文選</hi>念過<lb/>
隙之倐忽悲逝川之不停踐霜露之悽愴懷燧榖而涕<lb/>
零<hi>梁武孝思賦</hi>膝下之歡已同過隙几筵之慕幾何可憑<hi>任彦</hi>
<hi>昇啟</hi>露往霜來日月其除<hi>左太冲吴都賦</hi>永懷鞠養之恩長増思<lb/>
慕之痛<hi>駱賔王</hi>濡露踐霜誰無永懷<hi>劉賔客</hi>霜降露濡孝思<lb/>
罔極詞意書疏無不宛然惟是魂神不知去處每開一<lb/>
<pb n="KR3k0025_WYG_079-16b"/>
卷刀攪肺腸每讀一篇血滴文字<hi>白傳</hi>音容若在曷日而<lb/>
亡<hi>李習之</hi>怵惕乎霜露<hi>唐文/粹</hi>金日磾見圗而泣<hi>元稹集</hi>
　　　時祭<lb/>
經春秋匪懈享祀不忒　吉蠲爲饎是用孝享禴祠烝<lb/>
嘗于公先王　祭以清酒從以騂牡享于祖考　苾苾<lb/>
芬芬祀事孔明<hi>詩</hi>薦歲事於皇祖<hi>儀/禮</hi>春秋薦其時食<hi>中庸</hi>
祭之日入室僾然必有見乎其位周還出戶肅然必有<lb/>
聞乎其容聲出戶而聽愾然必有聞乎其歎息之聲<lb/>
<pb n="KR3k0025_WYG_079-17a"/>
孝子將祭慮事不可以不豫比時具物不可以不備虛<lb/>
中以治之<hi>比猶先也虛中者言更不兼念餘事也</hi>以其恍惚以與神明交<lb/>
庶或饗之　仲尼嘗奉薦而進其親也慤其行也趨趨<lb/>
以數　祭者所以追養繼孝也　薦新如朔奠春秋祭<lb/>
祀以時思之<hi>禮記寒暑變易益用増感時祭展其孝思也</hi>
子祭祀事其神也<hi>荀子禮論</hi>能存亡形属荒絶者惟齋乎<hi>揚子</hi>
史祀者所以昭孝事祖通神明也<hi>西漢郊祀志</hi>
　　　阡隴<lb/>
<pb n="KR3k0025_WYG_079-17b"/>
經適墓不登隴　適墓不歌　孔子曰古不修墓孔子<lb/>
既合葬於防曰吾聞之古也墓而不墳今丘也東西南<lb/>
北之人也不可以弗識也於是封之崇四尺　葬於墓<lb/>
所以即逺也　延陵季子子死葬於嬴博之間其坎深<lb/>
不至於泉既葬而封廣輪揜坎其高可隠也既封左袒<lb/>
右還其封且號者三曰骨肉復歸於土命也　孔子曰<lb/>
衛人之祔也離之<hi>祔謂合葬也離之有以間其椁中</hi>魯人之祔也合之<lb/>
善夫　墟墓之間未施哀於民而民哀　骨肉歸於土<lb/>
<pb n="KR3k0025_WYG_079-18a"/>
　墳墓不培　子高曰吾聞之也生有益於人死不害<lb/>
於人吾縱生無益於人吾可以死害於人乎哉我死則<lb/>
擇不食之地而葬我焉　夫子言之曰吾見封之若堂<lb/>
者矣<hi>築土爲隴</hi>見若坊者矣<hi>形旁殺/平上</hi>見若覆夏屋者矣<hi>茨瓦也夏</hi>
<hi>屋今之門廡也</hi>見若斧者矣<hi>形旁殺刃/上而長</hi>從若斧者焉<hi>孔子以刃上難登狹</hi>
<hi>又易爲功</hi>馬鬛封之謂也<hi>俗/名</hi>易墓非古也<hi>易芟草也記</hi>卜其宅兆<lb/>
而安厝之<hi>孝經</hi>
子淪於無形之中甘瞑大宵之宅<hi>淮南子</hi>
<pb n="KR3k0025_WYG_079-18b"/>
史白楊多悲風蕭蕭愁殺人<hi>史記</hi>韓信葬母行營高燥地<lb/>
令旁可置萬家<hi>西漢本傳</hi>積貯炭葦諸下里物<hi>西漢延年傳孟康曰死者</hi>
<hi>歸蒿里葬地下故曰下里</hi>趙臺卿先自爲夀藏圗季札子産晏嬰叔<lb/>
向四像居賔位又自畫其像居主位<hi>東漢趙岐傳</hi>范訓母亡<lb/>
以布囊盛土負以成壙<hi>謝承後漢書</hi>原涉自以爲前讓南陽<lb/>
賻送身得其名而令先人墳墓儉約非孝也乃大治起<lb/>
塜舍周閣重門初武帝時京兆尹曹氏葬茂陵民謂其<lb/>
道爲京兆阡涉慕之乃買地開道立表署曰南陽阡人<lb/>
<pb n="KR3k0025_WYG_079-19a"/>
不肯從謂之原氏阡費用皆是富人長者<hi>西漢本傳</hi>地底冥<lb/>
冥長無曉期<hi>東漢張奐傳</hi>負土成墳<hi>謝承後漢書</hi>初陶侃微時丁<lb/>
艱將葬家中忽失牛而不知所在遇一老父謂曰前徃<lb/>
見一牛眠山塢中其地若葬位極人臣矣又指一山云<lb/>
此亦其次當世出二千石言訖不見侃尋牛得之因葬<lb/>
其處以所指别山與訪訪父死葬焉果爲刺史自訪以<lb/>
下三世爲益州四十一年如言云<hi>晉書周虓傳</hi>晉許孜親没<lb/>
柴毀負土成墳<hi>晉書</hi>負土作墳<hi>宋郭孝子傳</hi>石室號曰千里堂<lb/>
<pb n="KR3k0025_WYG_079-19b"/>
<hi>後魏書</hi>窀穸既終永安體魄<hi>唐吕才論</hi>温大雅將改葬其祖父<lb/>
筮者曰葬於此地害兄而福弟大雅曰若得家弟永康<lb/>
我將含笑入地<hi>唐書</hi>感慕之所魂神之宅<hi>新唐書吕才傳</hi>
傳記凡葬必於高陵之上以避狐狸之患水泉之濕則<lb/>
善矣<hi>吕氏春秋</hi>凡葬而無墳謂之墓<hi>方言言不封也</hi>徳音未逺拱木<lb/>
已積<hi>建康實録</hi>滕公往東門馬跼不進跑地成坎公命掘之<lb/>
得石郭銘文曰佳城鬱鬱三千年見白日吁嗟滕公居<lb/>
此室歎曰天也後葬其地<hi>西京雜記</hi>連堈隠緯狀如亂雲望<lb/>
<pb n="KR3k0025_WYG_079-20a"/>
之翽翽絶而復連小頓大起千里相牽夀過期頥世世<lb/>
登仙<hi>圗墓書</hi>
集窈窈𤣥宇三光不入潜闥一扃尊靈永蟄<hi>曹植誄</hi>墳壠<lb/>
日月多松栢鬱茫茫<hi>文選</hi>塊魂幽石委骨竆塵<hi>鮑昭賦</hi>荒草<lb/>
何茫茫白楊亦蕭蕭幽室一已閉千年不復朝<hi>陶淵明</hi>殯<lb/>
宫已肅清松栢轉蕭瑟<hi>潘黄門詩</hi>閟重扃於穸壤<hi>蕭昕昭明太子哀䇿</hi>
夀宫寂逺夷體夀原<hi>文選</hi>墓門兮肅肅脩壟兮峨峨<hi>潘安仁懐</hi>
<hi>歸賦</hi>蔓草縈骨拱木斂魂　閉骨泉壤<hi>江文通恨賦</hi>松檟成行<lb/>
<pb n="KR3k0025_WYG_079-20b"/>
　且爲樹枌檟　覩陳根宿草而哭　東首塋園即宫<lb/>
長夜<hi>文選</hi>開石室營夀宫<hi>陳子昻集</hi>荒郊疎古木寒隧積陳荄<lb/>
<hi>駱賔王</hi>千秋掩夜臺　佳城無白日<hi>駱賔王</hi>晨登太山北望<lb/>
蒿里松楸骨寒草宿墳毀<hi>李白擬恨賦</hi>去夏室之渠渠即孤<lb/>
丘之峩峩<hi>權載之集</hi>惟餘松栢隴朝夕起餘烟<hi>張說之</hi>死去何<lb/>
所道托體同山阿<hi>陶潜</hi>瞻望不見寂寥空山　手足胼胝<lb/>
成此高墳　排土濡涕頓首成墳陷膺腐眦寒暑在廬<lb/>
草木悴死鳥獸踟蹰殊類異族亦相其哀<hi>唐文粹</hi>佳城日<lb/>
<pb n="KR3k0025_WYG_079-21a"/>
易曛　憐君孤冢在雙峯埋骨竆泉復幾重白露空沾<lb/>
九原草青山獨閉數株松<hi>劉長卿</hi>夜臺茫昧亦知否<hi>李白集</hi>
竟埋岱北骨不返巴東魂　夜入夀宫長<hi>白侍郎</hi>光照幽<lb/>
壤　墳荒草已陳墓濕土猶新　窅窅竆泉埋寳玉<hi>白傅</hi>
<hi>集</hi>蒿閉不復開<hi>孟東/野</hi>龍門原上土埋骨不埋名<hi>劉賔客</hi>隂<lb/>
堂是夜古木非春<hi>文苑英華</hi>日月照臨於佳城烟雲變態於<lb/>
神道<hi>唐文粹</hi>黄泉無曉日青草自知春<hi>寒山詩</hi>
本朝土山宛轉屈蒼龍下有槃槃蓋世翁<hi>後山</hi>瀧岡阡<hi>歐公</hi>
<pb n="KR3k0025_WYG_079-21b"/>
<hi>集</hi>阡名載版圗<hi>東/坡</hi>岡連夏屋木拱秦原<hi>晏類要</hi>過而下馬<lb/>
空瞻董相之陵酹以隻雞誰副橋公之約程徳林求先<lb/>
墳思成堂歸真亭詩又葉待制求先墳永慕亭詩<hi>東坡</hi>新<lb/>
阡長宿草行路拜豐碑<hi>欒城</hi>
　　　賻贈<lb/>
經魯人之贈三𤣥二纁　賵奠於死生兩施<hi>儀禮</hi>孔子之<lb/>
衛遇舊館人之喪入而哭之哀出使子貢脫驂而賻之<lb/>
弔喪弗能賻不問其所費　子栁之母死子碩欲以賻<lb/>
<pb n="KR3k0025_WYG_079-22a"/>
布之餘具祭器子栁曰不可吾聞之也君子不家於喪<lb/>
請班諸兄弟之貧者　讀賵曽子曰非古也伯高之喪<lb/>
孔子之使者未至冉子攝束帛乘馬而將之孔子曰異<lb/>
哉徒使我不誠於伯高<lb/>
子吾惡乎涕而無以將之<hi>家語</hi>賻贈所以佐生贈禭所以<lb/>
送死<hi>荀子</hi>
史原涉父死讓還南陽賻送<hi>西漢本傳</hi>車馬曰賵衣衾曰禭<lb/>
錢財曰贈<hi>公羊傳</hi>錢財曰賻<hi>榖梁傳</hi>
<pb n="KR3k0025_WYG_079-22b"/>
傳記知生則賻知死則賵賻之爲言助也賵之爲言覆<lb/>
也輿馬曰賵貨財曰賻玩好曰贈决其意也衣被曰禭<lb/>
養死具也贈稱也襚遺也<hi>春秋說題辭</hi>
　　　葬<lb/>
經古之葬者不封不樹後世聖人易之以棺椁<hi>易</hi>改葬<lb/>
緦<hi>謂墳墓以地故崩壊將亡失尸柩也必服緦者親見尸柩不可以無服緦三月而除之儀禮</hi>夫子<lb/>
制於中都四寸之棺五寸之椁　送形而往迎精而反<lb/>
國子高曰葬也者藏也藏也者欲人之弗得見也是故<lb/>
<pb n="KR3k0025_WYG_079-23a"/>
衣足以飾身棺周於衣椁周於棺土周於椁　專道而<lb/>
行　送葬必執紼　送葬不避塗潦　葬日虞弗忍一<lb/>
日離也是日也以虞易奠　葬不爲雨止　柩不早出<lb/>
不暮宿　季武子成寢杜氏之葬在西階之下請合葬<lb/>
焉許之入宫而不敢哭武子曰合葬非古也自周公以<lb/>
來未之有改也　季子臯葬其妻犯人之禾　塗車芻<lb/>
靈自古有之<hi>束茅爲人馬謂之靈者神之類</hi>竹不成用瓦不成味木不<lb/>
成斵琴瑟張而不平笙竽備而不和有鐘磬而無簨簴<lb/>
<pb n="KR3k0025_WYG_079-23b"/>
其曰明器神明之也　銘明旌也以死者爲不可别也<lb/>
故以其旗識之<hi>記</hi>既夕哭請啟期告於殯宿興設盥於<lb/>
祖廟門外<hi>儀禮</hi>
子及至葬四方來觀之顔色之戚哭泣之哀弔者大恱<lb/>
<hi>孟子</hi>葬埋其形也<hi>荀子</hi>
史己丑葬我小君敬嬴雨不克葬庚寅日中而克葬<hi>春秋</hi>
鄭簡公卒將爲葬除及㳺氏之廟將毀焉子産使避之<lb/>
司墓之室有當道者於是子太叔請毀之子産弗毀<hi>左傳</hi>
<pb n="KR3k0025_WYG_079-24a"/>
<hi>昭十二</hi>雨不克葬禮也禮卜葬先逺日<hi>左傳</hi>孔光薨上賜輼<lb/>
輬及副各一乘輓送車萬餘两道路皆舉音以過喪<hi>西漢</hi>
劇孟母死自逺方送葬盖千乘<hi>西漢本傳</hi>啟滕公之佳城<hi>西漢</hi>
<hi>韋元成</hi>庾亮將葬何充㑹之歎曰埋玉樹於土中<hi>晉書本傳</hi>𤣥<lb/>
甲啟路<hi>郭子儀家傳</hi>孔子葬母於防墳四尺延陵季子葬其<lb/>
子封墳掩坎其高可隠故仲尼孝子而延陵慈父其葬<lb/>
君親骨肉皆微薄矣非茍爲儉誠便於體　徳彌厚者<lb/>
葬彌薄知愈深者葬愈微無徳寡知其葬愈厚立隴彌<lb/>
<pb n="KR3k0025_WYG_079-24b"/>
高發掘必速<hi>通鑑漢成紀</hi>昭明太子葬其母丁貴殯遣人求<lb/>
墓地之吉者葬畢有道士云此地不利長子若厭之或<lb/>
可申延<hi>通鑑梁高祖</hi>窀穸既終永安體魄<hi>通鑑唐太宗</hi>昔楊震趙<lb/>
咨等咸以薄葬知其識去身貴易朽耳夫厚葬之家流<lb/>
於俗以侈靡爲孝令死者戮尸暴骸可不痛哉死者無<lb/>
知自同糞土豈煩奢葬使其有知神不在柩何用破貲<lb/>
狥侈乎吾亡歛以常服四時各一稱<hi>新唐書姚崇傳</hi>
傳記祖於庭何奪孝之思也祖始始載於庭也乗車辭<lb/>
<pb n="KR3k0025_WYG_079-25a"/>
祖禰故爲祖載也<hi>白虎通</hi>
集祖奠斯開容車戒路　明燎守夜竦紼候晨<hi>潘岳</hi>埏植<lb/>
爲塗車束薪作芻靈<hi>陸機詩</hi>先逺戒日　魂輿寂無響<hi>文選</hi>
輤裧就路<hi>張薦誌</hi>去夏屋之渠渠即孤丘之峩峩<hi>權載之集</hi>大<lb/>
夜有行　逺日有時<hi>白傅集</hi>有翩其旗爰舉裳帷行道遲<lb/>
遲望墓而歸　靈車逺去𤣥堂蹔開<hi>栁宗元</hi>笳簫喧曉葆<lb/>
輅翳陌<hi>李吉甫作杜佑碑</hi>悲風吹雨濕銘旌<hi>方雄飛集</hi>靈輀迴軌白<lb/>
驥悲鳴<hi>王仲宣誄文</hi>哀嗟道路涕慕里鄰<hi>栁文</hi>紼翣交横逐去<lb/>
<pb n="KR3k0025_WYG_079-25b"/>
魂<hi>杜牧之</hi>自從儀仗辭蘭路風引笳簫入栢城<hi>白傅集</hi>
本朝千兩卿人㑹葬車<hi>歐公集</hi>
　　　墓銘<hi>附行狀</hi>
經銘之義稱美而不稱惡此孝子孝孫之心也銘者論<lb/>
撰其先祖之有徳善功烈勲勞慶賞聲名列於天下<hi>記</hi>
子銘繫世傳其名也<hi>荀子</hi>衛靈公死卜葬沙丘掘數仭得<lb/>
石椁洗視之有銘焉<hi>莊子</hi>曹操曰使題墓道言漢故征西<lb/>
將軍曹侯之墓<hi>通鑑漢獻記</hi>蔡邕曰吾爲碑銘多矣皆有慙<lb/>
<pb n="KR3k0025_WYG_079-26a"/>
徳惟郭有道無媿色耳<hi>東漢郭泰傳</hi>趙岐曰吾死後一圎石<lb/>
墓側刻曰漢有逸人姓趙名嘉有志無時命也奈何<hi>東漢</hi>
<hi>本傳</hi>溫郄王庾諸公之薨必須孫綽爲碑文然後刻石焉<lb/>
<hi>晉書孫綽傳</hi>當時大臣塜碑誌非其筆人以爲不孝<hi>唐書栁公權傳</hi>
傳記魏侍中繆襲埋文父母墓下將以千載之後陵谷<lb/>
遷變欲後人聞知但記姓名歴官祖父姻婭而已若有<lb/>
徳業則爲銘<hi>見類說事始</hi>石誌不出禮經起顔延之爲王琳<lb/>
作墓誌銘以其素族無銘誄故也遂相祖習　王戎墓<lb/>
<pb n="KR3k0025_WYG_079-26b"/>
銘有數百字然則魏晉以來有墓誌也漢杜子夏臨終<lb/>
作文命刋石埋墳前厥後墓誌恐因此始<hi>集韻</hi>
集張季友曰藏而不得韓君記猶不葬也<hi>韓張府君銘</hi>醉吟<lb/>
先生墓銘<hi>白樂天自作見本傳</hi>凡人之事迹非大善大惡則衆人<lb/>
無由知也故舊例皆訪問於人又取行狀以爲依據今<lb/>
之作行狀者非其門生即其故吏莫不虛加仁義禮智<lb/>
妄言忠肅惠和或言盛徳大業逺而愈光或云正道直<lb/>
言殁而不朽曽不得直叙其事故善惡混然不可明至<lb/>
<pb n="KR3k0025_WYG_079-27a"/>
如許敬宗李義府李林甫國朝之姦臣也其使門生故<lb/>
吏作行狀既不指其事實虛稱道忠信以加之則可以<lb/>
移於𤣥齡魏徴裴炎徐有功矣此不惟其處心不實茍<lb/>
欲虛美於所受恩之地而已由是事失其本文害於理<lb/>
而行狀不足以取信若使用事書實不飾虛言則必有<lb/>
人知其真偽不然者縱使門生故吏爲之亦不可以謬<lb/>
作徳善之事而加之矣今請作行狀者不要虛說仁義<lb/>
禮智忠肅惠和盛徳大業正言直道蕪穢簡册不可取<lb/>
<pb n="KR3k0025_WYG_079-27b"/>
信但指事說實直載其詞則善惡功跡皆據事足以自<lb/>
見矣假令傳魏徴但記其諫諍之詞皆足以爲正直矣<lb/>
如傳段秀實但記其倒用司農寺印以追逆兵又以象<lb/>
笏擊朱泚自足以爲忠烈矣今之爲行狀者都不指其<lb/>
事率以虛詞稱之故無魏徴之諫諍而加之以正直無<lb/>
秀實之義勇而加之以忠烈者皆是也其何足以爲據<lb/>
<hi>李翶百官行狀奏</hi>
本朝惟我祖考積善成徳宜享其隆雖不克有於其躬<lb/>
<pb n="KR3k0025_WYG_079-28a"/>
而賜爵受封顯榮褒大實有三朝之錫命是足以表見<lb/>
於後世而庇頼其子孫矣乃列其世譜具刻於碑旣又<lb/>
載我皇考崇公之遺訓太夫人之所以教而有待於修<lb/>
者並掲於阡俾知夫小子修之徳薄能鮮遭時竊位而<lb/>
幸全大節不辱其先者其來有自<hi>廬陵集瀧岡阡表</hi>木杪見龜<lb/>
趺<hi>東坡</hi>百年富貴今誰見一代功名記至公<hi>後山</hi>
　　　拜掃<lb/>
史古不墓祭始皇起寢墓側漢因不改四時上飯　寒<lb/>
<pb n="KR3k0025_WYG_079-28b"/>
食上墓禮經無聞近代相承浸以成俗士庶有不合廟<lb/>
祭者何以用展孝思宜許上墓<hi>漢官儀</hi>拜掃禮於塋南門<lb/>
外奠祭徹饌<hi>唐書明皇紀</hi>劉知逺殺從益王淑妃曰何不留<lb/>
吾兒使毎嵗寒食以一盂麥飯洒明宗陵乎<hi>五代漢髙祖</hi>寒<lb/>
食野祭而焚紙錢<hi>五代周本紀後序</hi>奉先之道無寒食野祭之<lb/>
禮近代莊宗每年寒食出祭謂之破散<hi>五代㑹要</hi>
集近世禮重拜掃今已闕者四年矣每遇寒食則北向<lb/>
長號以首頓地想田野道路士女遍滿皂𨽻庸丐皆得<lb/>
<pb n="KR3k0025_WYG_079-29a"/>
上父母丘墓焉馬醫夏畦之鬼無不受子孫追養者<hi>桞宗</hi>
<hi>元</hi>丘墟郭外門寒食誰家哭風吹曠野紙錢飛古墓纍<lb/>
纍春草緑棠梨花映白楊樹盡是死生離别處㝠寞重<lb/>
泉哭不聞蕭蕭暮雨人歸去　節過蔵煙時當改火<hi>白居</hi>
<hi>易</hi>普天皆滅焰匝地盡蔵煙<hi>唐李崇嗣詩</hi>萬井閭閻皆禁火<lb/>
九原松栢自生煙<hi>唐郭勛</hi>拜掃無過骨肉親一年惟此兩<lb/>
三辰塜頭莫種有花樹春色不關泉下人<hi>唐劉熊登</hi>杏粥猶<lb/>
堪食榆羮已稍煎<hi>韋應物集</hi>
<pb n="KR3k0025_WYG_079-29b"/>
本朝榆火戒時栢城在望薦籩豆之新物象几席之平<lb/>
居<hi>臨川集</hi>
　　　庵宇<lb/>
子子貢反築室於場<hi>孟子</hi>
史冢舎<hi>西漢何竝傳師古曰守冢之舎也</hi>依林作室<hi>後漢公沙穆傳</hi>蔣宗字元<lb/>
卿遭父憂而弔者盈門後母疾之不與席不得止舊廬<lb/>
於側作小庵<hi>漢書</hi>孝友王和子者其父爲防秋卒戰死女<lb/>
子廬於墳所<hi>舊唐書列女傳</hi>
<pb n="KR3k0025_WYG_079-30a"/>
集衣冠弓劍之地霜露感思之心尤藉謹良以顓守奉<lb/>
<hi>杜牧之</hi>
　　　道場追薦<lb/>
傳記等㑹真如同超正覺<hi>西京記</hi>所願託影蓮臺游神净<lb/>
域<hi>狄梁公家傳</hi>
集蓮花之國金池玉霤崇此香縁生彼穠秀<hi>陳子昻集</hi>
本朝薦龍施之净供助宿植於神游<hi>臨川集</hi>雖聖靈之無<lb/>
礙對越在天從世法之有爲皈依於佛　喪期有數方<lb/>
<pb n="KR3k0025_WYG_079-30b"/>
嘆於壑舟法海無邉聊資於岸栰<hi>東坡集</hi>願假佛乗之妙<lb/>
少資净土之因<hi>欒城集</hi>旁招净衆歸誠甘露之門仰仗靈<lb/>
游取證法雲之地<hi>詩話總龜</hi>
　　　挽章<lb/>
史公㑹吴子伐齊將戰公孫夏命其徒歌虞殯<hi>左傳送葬歌曲</hi>
<hi>示必死</hi>
傳記田横死門人作蒿里薤露之歌<hi>崔豹古今注</hi>漢高時田<lb/>
横死吏不敢哭但随柩叙哀後代相承以爲挽歌<hi>通典</hi>漢<lb/>
<pb n="KR3k0025_WYG_079-31a"/>
武時李延年分歌爲二薤露送王公貴人蒿里送大夫<lb/>
士庶<hi>事物紀原</hi>思苦爲詩身到此氷魂雪魄已難招直教桂<lb/>
子落墳上生得一枝寃始消<hi>摭言載劉得仁出入塲屋無成而終僧孺挽詩</hi>薤<lb/>
挽寄哀音<hi>譙周法訓</hi>挽歌者喪家之樂執紼者相和之聲挽<lb/>
歌詞有薤露蒿里二章出田横門人辭曰薤上朝露何<lb/>
易晞明朝更復落人死一去何時歸二章曰蒿里誰家<lb/>
地聚斂精魂無賢愚鬼伯一何相催促人命不得少踟<lb/>
蹰<hi>干寳捜神記</hi>
<pb n="KR3k0025_WYG_079-31b"/>
集岱雲寡色　白日西匿　浮雲無光<hi>江文通恨别賦</hi>生爲百<lb/>
夫雄死爲壯士規<hi>王仲宣詠史詩</hi>朝發髙堂上暮宿黄泉下白<lb/>
日沉深淵懸車息駟馬造化雖神明安得復存我<hi>魏繆襲挽</hi>
<hi>歌詞</hi>長夜何冥冥一往不復還<hi>曹子建/三良詩</hi>重壤永幽隔<hi>潘安仁悼</hi>
<hi>亡</hi>舉聲淚已灑長歎不成章<hi>同上</hi>榮華與歌笑萬里盡成<lb/>
空<hi>北齊魏祖孝㣲</hi>鏘楚挽於槐風喝邉簫於松霧<hi>謝希逸宋貴妃誄</hi>飲<lb/>
餞觴莫舉出宿歸無期帷袵曠遺影棟宇與子辭送子<lb/>
長夜臺呼子子不聞泣子子不知<hi>陸士衡挽詩</hi>曠宵何遼廓<lb/>
<pb n="KR3k0025_WYG_079-32a"/>
天暮安可晨昔居四民宅今托萬鬼鄰魂輿寂無響偹物象<lb/>
平生人徃有返嵗我行無歸年昔為七尺體今成灰與塵金玉<lb/>
昔所佩鴻毛今不振<hi>陸機挽詞</hi>行行去城邑遥遥首丘園息<lb/>
鑣竟平隧稅駕到巖根<hi>顔延之挽詞</hi>薤露歌連哭泉扉夜作<lb/>
晨<hi>擬𤣥集</hi>景移林改色風去水餘波<hi>劉孝綽詩</hi>金蘭徒有契玉<lb/>
樹已埋塵　杳杳泉中夜悠悠代上春幽明長隔此歌<lb/>
笑爲何人<hi>並陳子昻集</hi>九泉如可作千載與誰歸<hi>駱賔王</hi>一旦<lb/>
先朝菌千秋掩夜臺　草露當春泣松風向夕哀　返<lb/>
<pb n="KR3k0025_WYG_079-32b"/>
照寒無影窮泉凍不流　百齡嗟倐忽一旦附山阿<lb/>
華表迎千嵗幽扄送百年　薤露返成歌惟餘松栢隴<lb/>
朝夕起寒烟<hi>駱賔王集</hi>佳城無白日賔閣有青苔　萬事皆<lb/>
身外平生尚目前　無由接神聖揮涕問青松<hi>張說</hi>忽歎<lb/>
登龍者翻將弔鶴同琴詩猶可託劍履亦成空<hi>張九齡文集</hi>
寒影催年急哀歌助挽遲　竟罷生芻贈空留畫扇題<lb/>
舊室容衣奠新塋拱樹栽<hi>張九齡集</hi>酒甕凝餘桂書籖冷舊<lb/>
芸　空餘雙玉劍無復一壺氷<hi>李義山集</hi>魂傷山寂然　路<lb/>
<pb n="KR3k0025_WYG_079-33a"/>
衢惟見哭城市不聞歌　里巷猶嗚咽　草堂自此無<lb/>
顔色<hi>杜詩</hi>古琴蔵虛匣長劍掛空壁　王公希代寳棄世<lb/>
一何早　王家碧瑶樹一樹忽先摧未成霖雨用先天<lb/>
濟川材　遺跡翳九原芳名動千古　愁容變海色<hi>李太</hi>
<hi>白集</hi>河漢重泉夜梧桐半樹春<hi>韓文</hi>戚戚故交淚幽幽長夜<lb/>
泉<hi>孟東野</hi>大夜不復曉古松長閉門琴絃緑水絶詩句青<lb/>
山存<hi>孟東野集</hi>名雖千古在身乃一時休<hi>姚少監</hi>蘭無香氣鶴<lb/>
無聲<hi>王建集</hi>衡岳新摧天柱峰士林憔悴泣相逢祗令文<lb/>
<pb n="KR3k0025_WYG_079-33b"/>
字傳青簡不使功名上景鍾　鵷鴻念舊行<hi>栁集</hi>英竒一<lb/>
謝世視聽亦爲塵珠沉百泉闇月死羣象閟<hi>孟東野</hi>多才<lb/>
非福禄薄命是聰明不得人間夀還留身後名<hi>白侍郎</hi>貴<lb/>
人淪落路人哀<hi>劉賔客</hi>琴倚舊牕塵漠漠劍横新塜草離<lb/>
離生寄一壺酒死留千卷書<hi>許用晦文</hi>碧空人已去滄海鳳<lb/>
難尋<hi>張承吉詩</hi>玉井已乾龍不起<hi>羅隠集</hi>
本朝精魄已埋没文章豈能磨夀命雖不長所得固已<lb/>
多蒿里無春色春風笳鼓咽松栢助蕭蕭　空嗟埋玉<lb/>
<pb n="KR3k0025_WYG_079-34a"/>
樹齎志永沉沉　名終埋不得骨且朽何妨　天象奎<lb/>
星暗辭林玉樹凋　泉臺一閉夜蒿里不知春　諸老<lb/>
誰能先賈誼君王猶未識相如<hi>歐公集</hi>美徳驚埋玉瓌材<lb/>
痛壊梁　豐城寳劍忽飛去玉匣靈蹤自此無　薤露<lb/>
有歌悽曉月絳紗無主蔽寒烟<hi>老泉集</hi>有生常寂寞所得<lb/>
自風騷<hi>王臨川文集</hi>傳呼猶在耳㑹哭已填門　音容無處<lb/>
所彷彿寄丹青　撫几遺容在瞻圖實貎非　衣冠餘<lb/>
故物盃案若平生　琴樽已寂寞筆硯尚光輝　蕭條<lb/>
<pb n="KR3k0025_WYG_079-34b"/>
昨日事彷彿古人風舊宅秋生箘新阡寒轉蓬厭代人<lb/>
間世收神天上游銘旌蕭颯九秋風薤露悲歌落月中<lb/>
　惠寄輿人誦悲傳挽者歌　空復文章在流傳世上<lb/>
名　前旌一幅粉書銘行路知君亦涕零　靈輀悲去<lb/>
路象服儼虛容<hi>臨川集</hi>沈約多清痩文園仍病痟共疑天<lb/>
上召更欲水邉招金馬人相吊長沙物易妖秋風吹越<lb/>
樹歸旐自飄飄<hi>歐公集</hi>死者若可作今人誰與歸<hi>臨川實山集作</hi>
<hi>詩</hi>一日鳳鳥去千秋梁木摧烟留衰草恨風送暮林哀<lb/>
<pb n="KR3k0025_WYG_079-35a"/>
　與昔未死無増虧<hi>東坡集</hi>昔爲芳草顔今爲荒草根薤<lb/>
歌一以去蒿閉不復開<hi>孟東野</hi>一代英豪氣曉散白楊風<lb/>
　滿山無主任春風　四府舊聞多故吏幾人垂淚拜<lb/>
碑前　相逢相識盡如夢如雲如雨今不知盡傾東海<lb/>
也須乾<hi>劉賔客集</hi>龍門原上土埋骨不埋名　送葬萬人皆<lb/>
慘澹反虞駟馬亦悲鳴　墓門已閉笳簫去惟有夫人<lb/>
哭不休蒼蒼露草咸陽壠此是千秋第一秋　文章卓<lb/>
犖生無敵風骨英靈殁有神哭送咸陽北原上可能隨<lb/>
<pb n="KR3k0025_WYG_079-35b"/>
例作灰塵　白日冷無光黄河凍不流　去水絶無波<lb/>
　相知成白首此别間黄泉　悲鳴駟馬顧失涕萬人<lb/>
揮　不但時人惜祗應吾道窮　豪傑人誰在文章掃<lb/>
地無　竟無宣室召徒有茂陵求　封侯竟疎闊編簡<lb/>
爲誰籌<hi>杜詩</hi>篋中亦有舊書札紙穿字蠧成灰塵　日慘<lb/>
不光雲愁無色　異口同哀聲<hi>白侍郎</hi>獨繼先賢傳誰刋<lb/>
有道碑泉壤成終古雲山若在時秋風鄰笛發寒日寢<lb/>
門悲自此辭張邵何由見戴逵獨聞山吏部流涕訪孤<lb/>
<pb n="KR3k0025_WYG_079-36a"/>
兒　人間無處更相逢　白雲去不返遺堞空崔嵬<lb/>
馭風仙路逺　人間驚早露天上失朝雲逝水年無限<lb/>
佳城日易曛簫聲將薤曲哀斷不堪聞　堕淚萬家人<lb/>
文字日生塵　古今俱有此脩短竟誰分樽酒空猶在<lb/>
絃琴豈重聞<hi>劉長卿</hi>故衣猶架上殘藥尚頭邉　可憐荒<lb/>
壠窮泉骨曽有驚天動地文<hi>白侍郎</hi>池水猶含墨風雲已<lb/>
落秋<hi>孟浩然</hi>黄壤不知新雨露粉書空換舊銘旌<hi>杜牧之</hi>碩<lb/>
人多淪謝喬木自森羅<hi>張九齡集</hi>悲風吹雨濕銘旌劍逐驚<lb/>
<pb n="KR3k0025_WYG_079-36b"/>
波玉委塵　遺風麗清韻簫散九原松<hi>温飛卿</hi>軔識怨兮<lb/>
亦緩駟知愁兮亦鳴　天地爲怨草木爲愁<hi>唐文粹</hi>握珠<lb/>
不返泉匣玉不歸山<hi>韋應物</hi>夜泉愁哽咽秋日慘無光<hi>武伯</hi>
<hi>倉詩集</hi>耆老如今幾人在爲君無憾爲時悲佳城一閉無<lb/>
窮事南望題詩淚洒牋　雲駢忽已歸仙府喬木依然<lb/>
擁舊廬　華堂不見人痩馬空戀草　白雲不解笑青<lb/>
松有餘哀　骨朽姓名芳　意長日月短<hi>東坡集</hi>毀譽盖<lb/>
棺了於今名實尊<hi>山谷詩</hi>有聲當徹天有淚當徹泉　早<lb/>
<pb n="KR3k0025_WYG_079-37a"/>
棄人間事直從地下遊丘原無起日江漢有東流　勲<lb/>
庸流琬琰形像付丹青　若無天下議美惡併成空<lb/>
身去風流在　更覺知音少還修地下文　地要黄金<lb/>
骨天成白玉樓　哀挽諸儒競豐碑故吏繁素車紛雨<lb/>
泣丹旐與風翻幾地留遺愛他年作九原涕流耆舊盡<lb/>
不獨爲鄉園　絲布千人從松楸十里行　精爽回長<lb/>
夜衣冠出廣庭不應埋直氣㑹見吐長虹　良貴官何<lb/>
與長年死不亡<hi>後山詩</hi>梁壊吾安仰人亡道固臞　堂堂<lb/>
<pb n="KR3k0025_WYG_079-37b"/>
萬夫表直作閉佳城　功名身後無瑕㸃孝友生知不<lb/>
琢磨<hi>山谷詩</hi>人間夢斷黄粱熟天上樓成白玉新落落聲<lb/>
塵随逝水滔滔論著出名山淒涼四海門人淚想對秋<lb/>
風爲一澘<hi>僧參寥子詩</hi>
　　　卒哭<lb/>
經周卒哭而祔　卒哭曰成事是日也以吉祭易喪祭<lb/>
明日祔於祖父　卒哭而諱生事畢而鬼事始已既卒<lb/>
哭宰夫執木鐸以命於宫曰舎故而諱新<hi>記</hi>
<pb n="KR3k0025_WYG_079-38a"/>
　　　小祥<lb/>
經練而慨然<hi>以其憂悼在心也</hi>期而小祥練冠　小祥者主人<lb/>
練祭　既練居堊室不與人居<hi>堊所居之室之飾也</hi>練練衣黄裏<lb/>
縓縁<hi>小祥練冠練中衣以黄爲内縓爲飾也黄之色異於纁縓纁之類明外除也</hi>練不羣立<lb/>
不旅行<hi>爲其茍語則忘乎哀也</hi>期而練　練冠縓縁要絰不除男<lb/>
子除乎首婦人除乎帶練而食菜果　練而弔　殷練<lb/>
而祔<hi>記</hi>
子魯大夫練而杖子貢問孔子曰練而杖禮歟子曰非<lb/>
<pb n="KR3k0025_WYG_079-38b"/>
禮也<hi>家語</hi>魯大夫練而牀孔子曰非禮也<hi>荀子</hi>
本朝練衣必煅煉大功之布以爲衣故有言功衰功衰<lb/>
上之衣也以喪久變輕也<hi>老泉</hi>
　　　大祥<lb/>
經喪禮既祥祭而縞冠素紕<hi>詩飾素冠</hi>魯人有朝祥而暮歌<lb/>
者夫子曰又多乎哉踰月則其善也　有子盖既祥而<lb/>
絲履組纓<hi>譏其太早也</hi>顔淵之喪饋祥肉孔子彈琴而後食<lb/>
之<hi>以散哀也</hi>孔子既祥五日彈琴而不成聲十日而成笙歌<lb/>
<pb n="KR3k0025_WYG_079-39a"/>
　祥而縞　又期而大祥　祥而廓然<hi>憂悼在心之貎也</hi>祥之<lb/>
日鼓素琴告民有終也以節制者也　祥而食肉　既<lb/>
祥黝堊　祥而外無哭者<hi>記</hi>
集甫及嵗期奄過大祥禮制云終追號永逺悲裂肝心<lb/>
　奠筵將徹幃帳一收此生之間豈有見日未死之際<lb/>
應無忘期仰天一號心骨破碎猶冀萬一聞吾此言<hi>傳</hi>
雖送終之有已豈孝思之敢忘<hi>白帖</hi>
本朝喪紀有終哀懐靡極度新宫而館御諏吉日以徂<lb/>
<pb n="KR3k0025_WYG_079-39b"/>
遷<hi>臨川集</hi>
　　　禫<lb/>
經𤣥衣黄裳則是禫祭𤣥冠矣黄裳者未大吉也既祭<lb/>
乃服禫服　禫而從御　孟獻子禫懸而不樂比御而<lb/>
不入夫子曰獻子加於人一等矣是月禫徙月樂<hi>言禫明是</hi>
<hi>月可以用樂</hi>禫而牀　禫而飲醴酒　禫而内無哭者樂作<lb/>
矣故也　禫而纎無所不佩<hi>纎采纓也記</hi>
集孝無終始喪有祥禫　禫祭名與大祥間一月自喪<lb/>
<pb n="KR3k0025_WYG_079-40a"/>
至此凡二十七月禫之言澹澹然平安之意也<hi>白帖</hi>
本朝追號罔極實抱終身之憂祥禫有期盖迫先王之<lb/>
禮<hi>東坡集</hi>
　　　除服<lb/>
經吉祭而復寢　三年之喪二十五月而畢若駟之過<lb/>
隙　喪不過三年　免喪之外行於道路見似目瞿聞<lb/>
名心瞿弔死而問疾顔色戚容必有以異於人也　子<lb/>
貢既除喪而見孔子予之琴和之而不和彈之而不成<lb/>
<pb n="KR3k0025_WYG_079-40b"/>
聲作而曰哀未忘也先王制禮而弗敢過也子張既除<lb/>
喪而見予之琴和之而和彈之而成聲作而曰先王制<lb/>
禮不敢不至焉　三年之喪二十五月而畢哀痛未盡<lb/>
思慕未忘然而服以是斷之者豈不以送死有期復生<lb/>
有節也哉<hi>記</hi>去喪無所不佩<hi>論語</hi>
史服除思慕終身如喪<hi>南史郭世通傳</hi>謝曜卒弟𢎞㣲服雖除<lb/>
猶不噉魚肉沙門釋慧琳嘗與之食見其猶蔬素謂曰<lb/>
檀越素既多疾即吉猶未復膳若以無益傷生豈所望<lb/>
<pb n="KR3k0025_WYG_079-41a"/>
於得理𢎞㣲曰衣冠之變禮不可踰在心之哀實未能<lb/>
已<hi>南史宋謝𢎞㣲傳</hi>
集道喪既畢<hi>元和制集</hi>不幸餘命不殞重冠戴纓<hi>元微之集</hi>杖絰<lb/>
外除柴瘠加等<hi>燕集</hi>祥雖除服憂且終身<hi>白/帖</hi>衣裳外除<hi>權載</hi>
<hi>之集</hi>日晷奔迅禮經迫促豈圖㣲生尚留殘喘<hi>類要</hi>
本朝寒暑之變忽焉再期練祥之餘復將三月勉從即<lb/>
吉之典莫遂無窮之哀　喪期有數禫月告終　天地<lb/>
之運固代謝於隂陽草木何知徒興悲於霜露<hi>東坡集</hi>祥<lb/>
<pb n="KR3k0025_WYG_079-41b"/>
琴既御吉服以朝<hi>臨川集</hi>
　　　諱日<lb/>
經君子有終身之喪忌日之謂也　忌日不用<hi>不用舉他事如</hi>
<hi>有時日之禁也</hi>非不祥也<hi>注善也</hi>言夫日志有所至而不敢盡其<lb/>
私也<hi>親以此日亡其哀心如喪時</hi>忌日必哀　忌日不樂<hi>不舉吉事記</hi>
子季節見於子順子順賜之酒辭曰今家君之忌日也<lb/>
<hi>孔叢子</hi>
史申屠蟠每忌日輙三日不食<hi>東漢本傳</hi>前輩忌日惟不飲<lb/>
<pb n="KR3k0025_WYG_079-42a"/>
酒作樂王世將以忌日送客<hi>世說</hi>王脩母以社日亡來年<lb/>
社日脩哀感悲號鄰人罷社<hi>蕭廣濟孝子傳</hi>
本朝慶雲回薄永庇後昆時序徂遷奄更諱日威神在<lb/>
望感怵兼懐<hi>臨川集</hi>
　<lb/>
　<lb/>
　<lb/>
　<lb/>
<pb n="KR3k0025_WYG_079-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷一</head>
    <p>
<pb n="KR3k0025_WYG_001-1a"/>
欽定四庫全書<lb/>
　記纂淵海卷一　　　　　宋　潘自牧　撰<lb/>
　　混元部<lb/>
　　　太極<hi>混沌附</hi>
經易有太極是生兩儀疏云老子道生一此太極是也<lb/>
<hi>易</hi>夫禮必本於太一<hi>記</hi>
子有物混成先天地生<hi>老</hi>太易者未見氣也太初者氣<lb/>
之始也太始者形之始也太素者質之始也氣形質具<lb/>
<pb n="KR3k0025_WYG_001-1b"/>
而未相離故曰渾淪　𤣥牝之門是謂天地之根<hi>並列</hi>未<lb/>
有天地自古以固存神鬼神帝生天生地在太極之先<lb/>
而不為髙在六極之下而不為深<hi>荘子</hi>太初有無無有無<lb/>
名一之所起有一而未形　儵與忽時相與遇於混沌<lb/>
之地混沌待之甚善儵與忽謀報混沌之徳曰人皆有<lb/>
七竅以視聴食息此獨無有嘗試鑿之日鑿一竅七日<lb/>
而混沌死<hi>並荘</hi>天地未形馮馮翼翼洞洞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>故曰大昭<lb/>
　天地未剖隂陽未判四時未分萬象未生汪然平静<lb/>
<pb n="KR3k0025_WYG_001-2a"/>
寂然澄清莫見其形　古未有天地之時唯象無形窈<lb/>
窈𡨕𡨕芒芠漠閔澒濛鴻洞莫知其門<hi>淮南</hi>太極初搆清<lb/>
濁始分<hi>抱朴</hi>夫子其與太極合徳神道並行乎<hi>文中</hi>
史太極元氣函三為一<hi>前律厯志</hi>太極中央元氣故為黄鍾<lb/>
　太極運三辰五星於上　經元一以統始易太極之<lb/>
首也<hi>並同上</hi>太極者混沌之時曚昧未分日月含其輝八<lb/>
卦隠其神天地混其始聖人藏其真<hi>晉紀瞻傳</hi>
傳記太極形質已具<hi>帝王世紀</hi>氣形之初謂之太始<hi>同上</hi>先有<lb/>
<pb n="KR3k0025_WYG_001-2b"/>
太初後有太始形兆既成名曰太素渾渾相連視之不<lb/>
見聴之不聞<hi>白虎通</hi>
集邃古之初孰傳道之上下未形何由考之<hi>楚詞天問</hi>太易<lb/>
之始太初之先馮馮沉沉奮搏無端<hi>揚雄賦</hi>太極之先兩<lb/>
儀始分有沈而奥有浮而清<hi>班固典引</hi>覽太極之初化<hi>陸機賦</hi>
嘉太極之開元<hi>傅𤣥賦</hi>太極剖判造化權輿<hi>左思賦</hi>太極之<lb/>
始混沌未分<hi>曹子建七啓</hi>在昔太初𤣥黄混并混沌鴻濛兆<lb/>
眹未形<hi>曹子建論</hi>易謂之太極春秋謂之元老子謂之道<hi>阮籍</hi>
<pb n="KR3k0025_WYG_001-3a"/>
<hi>論</hi>無極之極漭彌非垠<hi>柳文天對</hi>本始之茫誕者傳焉鴻靈<lb/>
幽紛曷可言焉<hi>同上</hi>混沌無形氣奚從生兩儀元一是能<lb/>
分太極焉得離<hi>張萃詩</hi>
本朝無極而太極太極動而生陽動極而静静而生隂<lb/>
静極復動一動一静互為其根分隂分陽兩儀立焉陽<lb/>
變隂合而生水火木金土五氣順布四時行焉五行一<lb/>
隂陽也隂陽一太極也太極本無極也<hi>濓溪太極圖</hi>道為太<lb/>
極又曰心為太極<hi>邵子語</hi>弄丸餘暇時往時來自注云丸<lb/>
<pb n="KR3k0025_WYG_001-3b"/>
謂太極<hi>無名公序</hi>分而言之一物各具一太極也合而言之<lb/>
萬物統體一太極也<hi>朱文公太極圖注</hi>太極只是天地萬物之<lb/>
理在天地則天地中有太極在萬物則萬物中各有太<lb/>
極<hi>語録</hi>太極只是箇極好至善底道理人人有一太極物<lb/>
物有一太極　太極便是性動静隂陽是心金木水火<lb/>
土是仁義禮智信化生萬物是萬事<hi>並同上</hi>不言無極則<lb/>
太極同於一物而不足為萬化根本不言太極則無極<lb/>
淪於空寂而不能為萬化根本<hi>答陸梭山書</hi>昆侖大無外旁<lb/>
<pb n="KR3k0025_WYG_001-4a"/>
薄下深廣隂陽無停機寒暑互來往皇羲古神聖妙契<lb/>
一俯仰不待窺馬圖人文已宣朗混然一理貫昭晰非<lb/>
象罔珍重無極翁為我重指掌<hi>感興詩</hi>吾觀隂陽化升降<lb/>
八紘中前瞻既無始後際那有終至理諒斯存萬世與<lb/>
今同誰言混沌死幻語驚盲聾<hi>同上</hi>
　　　造化<lb/>
經乾道變化各正性命<hi>易</hi>天地變化草木蕃<hi>易</hi>可以賛<lb/>
天地之化育則可與天地參矣<hi>記</hi>
<pb n="KR3k0025_WYG_001-4b"/>
子造化者其巧妙其功深　造化之所始者謂之生<hi>並列</hi>
子來有病将死子犁往問之與之語曰造化又将奚以<lb/>
汝為将奚以汝適以汝為䑕肝乎以汝為蟲臂乎　大<lb/>
冶鑄金金踴躍曰我且必為鏌鎁夫大冶必以為不祥<lb/>
之金今一犯人之形而曰人耳人耳夫造化者必以為<lb/>
不祥之人今一以天地為大鑪以造化為大冶惡乎往<lb/>
而不可哉　許由謂意而子曰夫堯既已黥汝以仁義<lb/>
而劓汝以是非矣意而子曰庸詎知夫造化者之不息<lb/>
<pb n="KR3k0025_WYG_001-5a"/>
我黥補我劓使我乗成以隨先生耶　萬物皆出於機<lb/>
皆入於機<hi>並荘</hi>造化者之攫援物也譬猶陶人之埏埴也<lb/>
<hi>淮南子</hi>
史制作侔造化<hi>後張衡傳</hi>含元包一甄陶品類<hi>後郅惲傳</hi>五氣陶鑄萬物<lb/>
流形<hi>隋書</hi>
傳記上知造物無物而下知物物之自造也<hi>郭象荘子序</hi>
集大鈞播物坱圠無垠<hi>賈誼賦</hi>天地為鑪造化為工隂陽<lb/>
為炭萬物為銅<hi>同上</hi>太極造化權輿<hi>左思賦</hi>造化為工匠天<lb/>
<pb n="KR3k0025_WYG_001-5b"/>
地為陶鈞<hi>潘尼賦</hi>洪鈞陶萬類<hi>張茂先</hi>八荒開夀域一氣轉<lb/>
鴻鈞<hi>杜詩</hi>茫茫大造間　鈞陶力大哉<hi>並同上</hi>
本朝造化無情不擇物<hi>歐陽公</hi>神工自爐鞴<hi>東坡</hi>造化何如<lb/>
童子戲　未識造物意茫然同一爐　爐鎚一手賦形<lb/>
殊造物無心莫怨渠　細㸔造物真無物春到江南花<lb/>
自開<hi>同上</hi>
　　　元氣<hi>天地之氣附</hi>
經天地絪緼萬物化醇<hi>易</hi>易有太極疏云元氣混而為<lb/>
<pb n="KR3k0025_WYG_001-6a"/>
一是太初太一也<hi>同上</hi>孟春天氣下降地氣上騰<hi>記</hi>天氣<lb/>
上騰地氣下降<hi>記</hi>夫禮必本於太一<hi>家語</hi>注云太一元氣<lb/>
也<hi>同上</hi>天地嚴凝之氣始於西南而盛於西北此天地之<lb/>
尊嚴氣也此天地之義氣也天地温厚之氣始於東北<lb/>
而盛於東南此天地之盛徳氣也此天地之仁氣也<hi>鄉飲</hi>
<hi>酒</hi>
子太易者未見氣也太初者氣之始也<hi>列</hi>伏羲得之以<lb/>
襲氣母注云取元氣之本<hi>荘</hi>道始生虛廓虛廓生宇宙<lb/>
<pb n="KR3k0025_WYG_001-6b"/>
宇宙生元氣<hi>淮南</hi>人稟二儀之氣<hi>列/</hi>天者統元氣焉<hi>文中子</hi>
史至治之世天地之氣合以生風天地之風氣正十二<lb/>
律定<hi>前律厯志</hi>黄鍾紀元氣之謂律　黄者中之色故陽氣<lb/>
施種於黄泉孳萌萬物為六氣元也故以黄色名元氣焉<lb/>
　元氣轉三統五行於下　太極元氣函三為一極中<lb/>
也元始也行於十二辰<hi>並同上</hi>元氣剖判剛柔始分清濁<lb/>
未位<hi>後天文志注</hi>明帝升靈臺望元氣<hi>本紀</hi>助順元氣含養庶<lb/>
類<hi>郎顗傳</hi>斗斟酌元氣運平四時<hi>李固𫝊</hi>天地者生萬物以<lb/>
<pb n="KR3k0025_WYG_001-7a"/>
資始冲氣以為和原元氣之本求天地之根<hi>晉紀瞻傳</hi>候天<lb/>
地之氣以知四時寒暑<hi>唐律歴志</hi>元氣者天地之始萬物之<lb/>
所王政之大端王政莫先於安人故安人則隂陽和隂<lb/>
陽和則天地平天地平則元氣正<hi>陳子昂傳</hi>調元氣治隂陽<lb/>
　和元氣睦人倫<hi>並同上</hi>元者氣之始也<hi>劉蕡䇿</hi>
傳記元氣初分重濁為地萬物所陳列也<hi>説文</hi>兩儀未分<lb/>
其氣混沌<hi>河圖</hi>元氣無形洶洶濛濛<hi>同上</hi>嵗在攝提元氣肈<lb/>
始<hi>三五歴紀</hi>天地者元氣之所生萬物之所自焉<hi>禮統</hi>地者元<lb/>
<pb n="KR3k0025_WYG_001-7b"/>
氣生萬物之祖也<hi>白虎通</hi>元者包含道徳搆掩乾坤橐籥<lb/>
元氣<hi>張衡元圖</hi>有巨靈者偏得元神之道故與言氣一時生<lb/>
混沌<hi>開元遁甲圖</hi>麗山氏分布元氣各生次序産生山谷<hi>同上</hi>
崐崙山上有金臺玉闕亦元氣之所合天帝之居治處<lb/>
<hi>十洲記</hi>
集元氣始化<hi>揚雄賦</hi>大者含元氣纎者入無倫<hi>解嘲</hi>混元運<lb/>
物流不處兮<hi>班固賦</hi>茫茫元氣誰知其終<hi>曹子建七啓</hi>皓天元<lb/>
氣也皓然而已無他物焉<hi>楊泉物理論</hi>含元氣之絪緼<hi>王文考賦</hi>
<pb n="KR3k0025_WYG_001-8a"/>
稟元氣於靈和<hi>郭景純賦</hi>大象無形元氣為母杳兮冥兮陶<lb/>
冶衆有<hi>孫楚石人銘</hi>元氣氤氲二儀開闢<hi>李義府箴</hi>龎昧革化惟<lb/>
元氣存<hi>柳文天對</hi>渾然而中處者世謂之元氣<hi>天説</hi>元氣大癰<lb/>
痔也<hi>並説文</hi>
本朝乾道成男坤道成女二氣交感化生萬物<hi>濓溪太極圖</hi>
　　　隂陽<lb/>
經一隂一陽之謂道　隂陽不測之謂神　隂陽合徳<lb/>
而剛柔有體　分隂分陽迭用柔剛<hi>並易</hi>以天産作隂徳<lb/>
<pb n="KR3k0025_WYG_001-8b"/>
以地産作陽徳　以隂陽為端　隂陽相摩天地相盪<lb/>
　天地訢合隂陽相得<hi>並記</hi>冬無愆陽夏無伏隂<hi>左傳</hi>獨隂<lb/>
不生獨陽不生獨天不生三合然後生<hi>穀梁傳</hi>
子隂陽同度曰道<hi>管</hi>春夏秋冬隂陽之推移也時之短<lb/>
長隂陽之利用也日夜之易隂陽之化也<hi>同上</hi>萬物負隂<lb/>
而抱陽冲氣以為和<hi>老</hi>能隂能陽能柔能剛<hi>列</hi>天地之<lb/>
道非隂則陽<hi>同上</hi>隂陽相照相蓋相治<hi>荘</hi>冦莫大於隂陽<lb/>
無所逃於天地之間<hi>同上</hi>隂陽大化風雨博施萬物各得<lb/>
<pb n="KR3k0025_WYG_001-9a"/>
其和以生各得其養以成<hi>荀</hi>含隂吐陽而萬物和同者<lb/>
徳也<hi>淮南</hi>天地之襲精為隂陽　隂陽和而萬物生　隂<lb/>
陽之陶化萬物<hi>並同上</hi>
史陽常居大夏而以生育長養為事隂常居大冬而積<lb/>
於空虛不用之處以此見天之任徳不任刑也<hi>前董仲舒䇿</hi>
天地設位垂日月分隂陽定四時列五行以示聖人<hi>翼奉</hi>
<hi>封事</hi>陽施其氣隂化成物<hi>律厯志</hi>隂陽調和萬物咸得其宜<lb/>
<hi>東方朔傳</hi>隂陽和調物乃茂成<hi>三老上書</hi>陽以博施為徳隂以不<lb/>
<pb n="KR3k0025_WYG_001-9b"/>
専為義<hi>梁皇后紀</hi>隂陽和則天地平元氣正<hi>唐陳子昂傳</hi>和隂陽<lb/>
以養物<hi>劉蕡䇿</hi>
傳記四時隂陽者萬物之根本也<hi>素問</hi>隂陽者天地之道<lb/>
也萬物之綱紀變化之父母生之本始神明之府也<hi>同上</hi>
隂陽和萬物序<hi>白虎通</hi>
集明明闇闇惟時何為隂陽三合何本何化<hi>屈原天問</hi>一隂<lb/>
一陽天地之方<hi>班固賓戲</hi>稷契逢天人隂陽仍驕蹇<hi>李白</hi>隂陽<lb/>
相主客<hi>杜詩</hi>天行失其度隂氣來干陽<hi>韓詩</hi>
<pb n="KR3k0025_WYG_001-10a"/>
本朝太極動而生陽動極而静静而生隂静極復動一<lb/>
動一静互為其根分隂分陽兩儀立焉<hi>周子太極圖</hi>天以陽<lb/>
生萬物以隂成萬物<hi>通書</hi>五行隂陽隂陽太極四時運行<lb/>
萬物終始　混兮闢兮其無窮兮<hi>同上</hi>無極之前隂含陽<lb/>
也有象之後陽分隂也<hi>康節觀物外篇</hi>本一氣也生則為陽消<lb/>
則為隂　陽主闢而出隂主翕而入<hi>並同上</hi>隂陽之精互<lb/>
藏其宅<hi>横渠正蒙</hi>
　　五行部<lb/>
<pb n="KR3k0025_WYG_001-10b"/>
　　　五行<hi>五徳附</hi>
經天一地二天三地四天五地六天七地八天九地十<lb/>
<hi>易</hi>水火金木土穀惟修<hi>書大/禹謨</hi>有扈氏威侮五行<hi>甘誓</hi>鯀陻<lb/>
洪水汨陳其五行<hi>洪範</hi>一曰水二曰火三曰木四曰金五<lb/>
曰土疏云天一生水地二生火天三生木地四生金天<lb/>
五生土此其生數也地六成水天七成火地八成木天<lb/>
九成金地十成土謂之成數也　水曰潤下火曰炎上<lb/>
木曰曲直金曰從革土爰稼穡潤下作鹹炎上作苦曲<lb/>
<pb n="KR3k0025_WYG_001-11a"/>
直作酸從革作辛稼穡作甘<hi>並同上</hi>或審曲面勢以飭五<lb/>
材<hi>記</hi>播五行於四時　人者五行之秀氣　人者五行<lb/>
之端也　聖人五行以為質　先王道五常之行<hi>並同上</hi>
天生五材民並用之<hi>左傳</hi>地有五行　用其五行<hi>並同上</hi>
子黄帝立五行以正天命<hi>管</hi>木與木相摩則燃金與火<lb/>
相守則流<hi>荘</hi>水生木木生火火生土土生金金生水子<lb/>
生母曰義母生子曰保子母相得曰専母勝子曰制子<lb/>
勝母曰困<hi>淮南</hi>火熱而水滅之金剛而火銷之木强而斧<lb/>
<pb n="KR3k0025_WYG_001-11b"/>
伐之水流而土遏之唯造化者物莫能勝也　木生於<lb/>
亥壮於卯死於未三辰皆木也火生於寅壮於午死於<lb/>
戌三辰皆火也土生於午壮於戌死於寅三辰皆土也<lb/>
金生於巳壮於酉死於丑三辰皆金也水生於申壮於<lb/>
子死於辰三辰皆水也<hi>並同上</hi>五行不相沴則王者可以<lb/>
制禮<hi>文中</hi>
史五常五行之象<hi>史天官書</hi>黄帝得土徳黄龍地螾見夏得<lb/>
木徳青龍止於郊草木暢茂商得金徳銀自山溢周得<lb/>
<pb n="KR3k0025_WYG_001-12a"/>
火徳有赤烏之符秦文公出獵獲黒龍此其水徳之瑞<lb/>
<hi>封禪書</hi>公孫臣上書曰始秦得水徳今漢受之當得土徳<lb/>
土徳之應黄龍見後三嵗黄龍見成紀<hi>同上</hi>劉向父子以<lb/>
為庖犧始受水徳其後以水傳子而漢得火徳故髙祖<lb/>
始起神母夜號著赤帝之符<hi>前律厯志</hi>漢代秦繼周木生火<lb/>
為火徳<hi>同上</hi>五行者五常之形氣也<hi>藝文志</hi>五行異位千變<lb/>
萬化繁育庶類<hi>五行志</hi>五行見象於天也為五星分位於<lb/>
地也為五方行於四時也為五徳稟於人也為五常播<lb/>
<pb n="KR3k0025_WYG_001-12b"/>
於音律為五聲發於文章為五色而揔其精氣之用謂<lb/>
之五行<hi>唐五行志</hi>洪範九疇其説不相附屬而劉向為五行<lb/>
傳乃取五事皇極庶徵附於五行以為八事皆属五行<lb/>
歟<hi>同上</hi>
傳記黄帝問曰太虛寥廓五運回薄衰盛不同損益相<lb/>
從願聞平氣何如而名也岐伯曰木曰敷和火曰升明<lb/>
土曰備化金曰審平水曰静順帝曰其不及奈何岐伯<lb/>
曰木曰委和火曰伏明土曰卑監金曰從革水曰涸流<lb/>
<pb n="KR3k0025_WYG_001-13a"/>
帝曰太過何謂岐伯曰木曰發生火曰赫曦土曰敦阜<lb/>
金曰堅成水曰流行<hi>素問</hi>天有五行水火金木土分時化<lb/>
育以成萬物其禪謂之五帝古之王者易代改號取法<lb/>
五行太昊配木炎帝配火黄帝配土少昊配金顓帝配<lb/>
水其次以所行之次轉相承也<hi>家語</hi>堯以火徳王色尚黄<lb/>
舜以土徳王色尚青夏后氏以金徳王色尚黒殷人以<lb/>
水徳王色尚白周人以木徳王色尚赤　勾芒為木正<lb/>
祝融為火正蓐收為金正𤣥𡨕為水正后土為土正<hi>並同</hi>
<pb n="KR3k0025_WYG_001-13b"/>
<hi>上</hi>地之五成所以生殖也<hi>國語</hi>先王以土與金木水火雜<lb/>
以成百物<hi>同上</hi>五行者天地之性<hi>白虎通</hi>火日外景金水内<lb/>
景<hi>大戴禮</hi>木為青龍火為朱雀土為勾陳金為白虎水為<lb/>
𤣥武<hi>真仙𫝊</hi>
本朝陽變隂合而生水火木金土五氣順布四時行焉<lb/>
<hi>濓溪太極圖</hi>五行之生也各一其性<hi>同上</hi>木曰曲直能既曲而<lb/>
反申也金曰從革一從革而不能自反也水火氣也故<lb/>
炎上潤下與隂陽升降土不能得而制焉木金者土之<lb/>
<pb n="KR3k0025_WYG_001-14a"/>
華實也其性有水火之雜故木之為物水漬則生火燃<lb/>
而不能離也蓋得土之浮華於水火之交也金之為物<lb/>
得火之精於土之燥得水之精於土之濡故水火相待<lb/>
而不害鑠之反流而不耗蓋得土之精實於水火之際<lb/>
也土者物之所以成始而成終也地之質也化之終也<lb/>
水火之所以升降物兼體而不遺也<hi>横渠正蒙</hi>五行者質具<lb/>
於地而氣形於天者也以氣而語其行之序則曰金水<lb/>
木火土而木火陽也金水隂也以質而語其生之序則<lb/>
<pb n="KR3k0025_WYG_001-14b"/>
曰水火木金土而水木陽也火金隂也<hi>朱文公太極圖説</hi>五行<lb/>
雖各一其性然一物又各具五行之理<hi>語録</hi>
　　　水<lb/>
經地中有水師地上有水比水洊至習坎山上有水蹇<lb/>
澤無水困木上有水井風行水上渙澤上有水節<hi>並易</hi>水<lb/>
流而不盈　坎者水也正北方之卦也<hi>説卦</hi>潤萬物者莫<lb/>
潤乎水　坎為水溝瀆<hi>並同上</hi>人無於水監<hi>書酒誥</hi>禹平水<lb/>
土<hi>吕刑</hi>　揚之水<hi>詩/</hi>沔彼流水朝宗于海<hi>沔水</hi>稻人以瀦蓄<lb/>
<pb n="KR3k0025_WYG_001-15a"/>
水以防止水　萍氏掌國之水禁　匠人善溝者水潄<lb/>
之善防者水滛之<hi>並周禮</hi>水曰清滌　孟秋完隄防以備水<lb/>
潦　孟冬盛徳在水　水無當於五色五色不得弗章<lb/>
　水煩則魚鼈不大<hi>並記</hi>今夫水一勺之多及其不測黿<lb/>
鼉蛟龍魚鼈生焉貨財殖焉<hi>中庸</hi>水易狎而難親也易以<lb/>
溺人<hi>表記</hi>潢汙行潦之水<hi>左傳</hi>顓頊氏以水紀故為水官而<lb/>
水名<hi>同上</hi>知者樂水<hi>論語</hi>
子水之就下沛然誰能禦之<hi>孟子</hi>滄浪之水清兮可以濯<lb/>
<pb n="KR3k0025_WYG_001-15b"/>
我纓滄浪之水濁兮可以濯我足　徐子曰仲尼亟稱<lb/>
於水曰水哉水哉何取於水也孟子曰源泉混混不舍<lb/>
晝夜盈科而後進放乎四海有本者如是　水信無分<lb/>
於東西無分於上下乎今夫水搏而躍之可使過顙激<lb/>
而行之可使在山是豈水之性哉　觀於海者難為水<lb/>
　觀水有術必觀其瀾<hi>並孟子</hi>水者地之血氣如筋脈之<lb/>
通流者也<hi>管</hi>水萬物之凖也<hi>同上</hi>上善若水水善利萬物<lb/>
而不争處衆人之所惡故幾於道矣<hi>老</hi>水天下之至柔<lb/>
<pb n="KR3k0025_WYG_001-16a"/>
馳騁天下之至剛<hi>同上</hi>孔子觀於呂梁懸水三十仭流沬<lb/>
三十里<hi>列</hi>長於水而安於水性也　白公曰若以石投<lb/>
水如何孔子曰吳之善㳺者能取之曰若以水投水如<lb/>
何孔子曰淄澠之合易牙嘗而知之白公曰人固不可<lb/>
與㣲言也<hi>並同上</hi>人莫鑑於流水而鑑於止水<hi>荘</hi>水净則<lb/>
明燭鬚眉平中準大匠取法焉　水之性不雜則清莫<lb/>
動則平鬱閉而不流亦不能清　水之積也不厚則負<lb/>
大舟也無力覆杯水於坳堂之上則芥為之舟置杯焉<lb/>
<pb n="KR3k0025_WYG_001-16b"/>
則膠水淺而舟大也　秋水時至百川灌河涇流之大<lb/>
兩涘渚涯之間不辨牛馬<hi>並同上</hi>積水成淵蛟龍生焉<hi>荀</hi>
水能載舟亦能覆舟　其萬折也必東　水至平端不<lb/>
傾心術如此象聖人　譬如盤水正錯而勿動則湛濁<lb/>
其下而清在上是以見鬚眉而察理矣　孔子見大水<lb/>
必觀焉曰夫水柔而無為也似徳其浩浩乎不屈似有<lb/>
道其赴百仭之谷不懼似勇主量必平似法盈不求溉<lb/>
似正發源必東似志<hi>並同上</hi>水之性乗勢而行乗衰而流<lb/>
<pb n="KR3k0025_WYG_001-17a"/>
<hi>淮南子</hi>向冬則凝而為氷向春則泮而為水　上天則為<lb/>
雨露下地則為潤澤萬物不得不生百事不得不成<lb/>
水可循而不可毁　女媧積蘆灰以止淫水　水下流<lb/>
而不争先故疾而不徐<hi>並同上</hi>滿而後進者其水乎<hi>楊</hi>水<lb/>
避礙則通乎海<hi>同上</hi>水有四徳沐浴羣生流通萬物仁也<lb/>
揚清激濁蕩去滓穢安也柔而難犯弱而難勝勇也導<lb/>
江疏河惡盈流謙智也<hi>尸子</hi>方折者有玉圓折者有珠清<lb/>
者有黄金龍淵有玉英<hi>同上</hi>
<pb n="KR3k0025_WYG_001-17b"/>
史九黎亂徳顓帝受之金生水故為水徳又曰湯伐桀<lb/>
金生水故為水徳<hi>前律厯志</hi>顓帝乗坎執權司冬注云水為<lb/>
智智者謀謀者重故為權<hi>魏相傳</hi>鄭崇曰臣心如水<hi>本傳</hi>水<lb/>
性下流人所用灌溉者也<hi>後五行志注</hi>簡宗廟不禱祠廢祭<lb/>
祀逆天時則水不潤下郊祀天地禱祈神祗謹其齋戒<lb/>
致其嚴敬至發號施令亦順天時如此則水得其性矣<lb/>
<hi>同上</hi>孔若思座右置止水一石明自足意<hi>北史本傳</hi>趙軌受詔<lb/>
入朝父老送之曰公清如水請酌一杯水奉餞<hi>本傳</hi>酈道<lb/>
<pb n="KR3k0025_WYG_001-18a"/>
元歴覽竒書注水經<hi>本傳</hi>唐新豐鸚鵡谷水清世𫝊云此<lb/>
水清天下平<hi>唐書</hi>古者水官不失職則能辨味與色潜而<lb/>
出合而更分皆能識之<hi>唐許敬宗答髙宗</hi>
傳記水者天地之包幕五行之始焉<hi>元命苞</hi>水之為言隂<lb/>
化沾濡<hi>白虎通</hi>𤣥洲澗水如蜜服之長生<hi>河圖</hi>浮天載地髙<lb/>
下無不至萬物無不潤<hi>𤣥中記</hi>髙前之山有水甚寒而清<lb/>
帝臺之漿水也<hi>山海經</hi>非水無以準萬里之平非水無以<lb/>
通逺任重也<hi>尚書大傳</hi>臨淄牛山下有女水齊人諺曰世治<lb/>
<pb n="KR3k0025_WYG_001-18b"/>
則女水流世亂則女水竭<hi>述征記</hi>魏賈<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>有蒼頭嘗令乗<lb/>
小艇於黄河中接河源水以釀酒名崑崙觴酒之芳味<lb/>
世中所絶<hi>酉陽雜俎</hi>取若下水以釀酒醇美俗稱若下酒<hi>十道</hi>
<hi>記</hi>楚水第一晉水最下<hi>水記</hi>濉渙水其波文皆五色名文<lb/>
章水又曰續水<hi>述異記</hi>唐祕書省中水最佳名祕水<hi>茶録</hi>谷<lb/>
簾水在廬山披嵓而下陸鴻漸第其水為天下第一<hi>同上</hi>
山水上江水次井水下<hi>陸羽茶經</hi>劉伯芻以楊子江為第一<lb/>
惠山石泉第二虎丘寺井第三丹陽寺井第四揚州大<lb/>
<pb n="KR3k0025_WYG_001-19a"/>
明寺井第五松江第六淮水第七李秀卿以廬山康王<lb/>
谷水第一惠山石泉第二蘄州蘭溪石下水第三扇子<lb/>
峽蝦蟇口水第四虎丘寺井第五廬山招賢寺方橋潭<lb/>
第六楊子江南零水第七洪州西南瀑布第八桐栢淮<lb/>
源第九廬山龍池山頂水第十丹陽寺井第十一揚州<lb/>
大明寺井第十二漢江中零水第十三玉虛洞香溪水<lb/>
第十四武關西水第十五松江水第十六天台千丈瀑<lb/>
布第十七柳州圓泉第十八嚴陵灘水第十九雪水第<lb/>
<pb n="KR3k0025_WYG_001-19b"/>
二十<hi>張又新煎茶水記</hi>
集承液而生雲雨涌凝而為甘泉委輸而作四海决導<lb/>
而流百川<hi>王彪之賦</hi>水懐珠而川媚<hi>陸士/衡賦</hi>空水共澄鮮<hi>文選</hi>秋<lb/>
水共長天一色<hi>王勃滕王閣賦</hi>長流玉琴聲<hi>李白</hi>緑水解人意為<lb/>
余西北流　誰道此水廣狹如一匹練　水色倒空青<lb/>
　流水無情去　水色緑且明令人思鏡湖　水影弄<lb/>
月色清光奈愁何　乃是天鏡中分明盡相似<hi>並同上</hi>碧<lb/>
色動柴門<hi>杜詩</hi>春水船如天上坐　琉璃漫汗泛舟入<lb/>
<pb n="KR3k0025_WYG_001-20a"/>
馮夷撃鼓羣龍趨湘妃漢女出歌舞　逺水兼天净<lb/>
清漣曳水衣　水流心不競　湍駛風醒酒　秋水清<lb/>
無底<hi>並同上</hi>湍圍亦騰聲<hi>韓詩</hi>浩浩浮秋浸　碧溜滴玲瓏<lb/>
　映波鋪逺錦<hi>並同上</hi>水碧無塵埃<hi>柳詩</hi>蔽空素彩列激浪<lb/>
寒光聚的皪沈珠淵鏘鳴捐珮浦<hi>同上</hi>
本朝坎水也一始於中有生之最先者也<hi>程子語</hi>引流清<lb/>
派分<hi>歐陽公</hi>春水弄春沙　清漣對女郎　水天本虛静<lb/>
　雲收風波止始見天水性　晩宿南溪上森如水國<lb/>
<pb n="KR3k0025_WYG_001-20b"/>
秋<hi>東坡</hi>細細龍鱗生亂石馮夷窟宅非梁棟　小風吹水<lb/>
碧鱗開　積雨浮舟減石鱗　共坐船中那得見乾坤<lb/>
浮水水浮空　水作玉虹流　水性固自清不清或撓<lb/>
之　繫悶豈無羅帶水　流水無心自入池　堂中隠<lb/>
幾人心與水俱凉　漸㸔逺水緑生漪　差向清漪照<lb/>
病顔　垂餌得清甘可嚥不可潄　金沙玉礫燦可數<lb/>
古鏡寳奩寒不動　山下碧流清似銀　水光㶑灔如<lb/>
浮碧　千尋掛雲闕萬頃含風灣　㣲風不起鏡面平<lb/>
<pb n="KR3k0025_WYG_001-21a"/>
　泗水茫茫鴨頭緑　瑠璃百頃水仙家<hi>並同上</hi>夢臨秋<lb/>
江水魚鰕避窺瞰<hi>山谷</hi>栖遲林丘下欲濯無塵纓<hi>同上</hi>至潔<lb/>
而納汙此水真君師<hi>陳后山</hi>春水瓜頭緑<hi>同上</hi>
　　　火<lb/>
經天與火同人火在天上大有山下有火賁澤中有火<lb/>
革木上有火鼎山上有火旅<hi>易</hi>燥萬物者莫熯乎火<lb/>
離為火<hi>同上</hi>火炎崑㟠玉石俱焚天吏逸徳烈于猛火<hi>書𦙍</hi>
<hi>征</hi>若火之燎于原<hi>盤/庚</hi>予若觀火<hi>同/上</hi>無若火始𦦨𦦨<hi>洛誥</hi>如<lb/>
<pb n="KR3k0025_WYG_001-21b"/>
火烈烈則莫我敢曷<hi>詩</hi>宫正春秋以木鐸修火禁　司<lb/>
爟掌行火之政令四時變國火以救時疾季春出火民<lb/>
咸從之季秋内火民亦如之注云春取榆柳之火夏取<lb/>
棗杏之火季夏取桑柘之火秋取柞楢之火冬取槐檀<lb/>
之火　司烜氏中春以木鐸修火禁于國中<hi>並周禮</hi>孟夏<lb/>
盛徳在火　仲夏無用火南方　後聖有作修火之利<lb/>
范金合土以炮以燔以烹以炙　季春出火為焚也<hi>並記</hi>
夫兵猶火也弗戢将自焚也<hi>左傳</hi>古之火正或食於心或<lb/>
<pb n="KR3k0025_WYG_001-22a"/>
食於味以出内火　炎帝氏以火紀故為火師而火名<lb/>
<hi>並同上</hi>鑽燧改火<hi>論語</hi>
子舜使益掌火益烈山澤而焚之<hi>孟子</hi>若火之始然<hi>同上</hi>趙<lb/>
襄子狩於中山藉芿燔林有一人自石壁中出從燼上<lb/>
下襄子問奚道而處石奚道而入火其人曰奚物而謂<lb/>
石奚物而謂火<hi>列子</hi>日月出矣而爝火不息<hi>荘子</hi>指窮於為<lb/>
薪火傳也　利害相摩生火甚多衆人焚和月固不勝<lb/>
火<hi>並同上</hi>施薪若一火就燥也<hi>荀子</hi>順風縱火紫芝與蕭艾<lb/>
<pb n="KR3k0025_WYG_001-22b"/>
俱盡<hi>同上</hi>火攻有五一曰火人二曰火積三曰火輜四曰<lb/>
火庫五曰火墜<hi>孫子</hi>
史顓帝命火正黎司地<hi>史厯書</hi>武王渡河有火復于王屋<lb/>
流為烏<hi>周本紀</hi>神農氏作以火承木故為炎帝又曰堯封<lb/>
於唐木生火故為火徳<hi>前律厯志</hi>火南方揚光輝為明者也<lb/>
其於王者南面嚮明而治<hi>五行志</hi>漢承堯運旗幟尚赤叶<lb/>
於火徳<hi>髙祖賛</hi>炎帝承離執衡司夏注云火為禮禮者齊<lb/>
齊者平故為衡<hi>魏相傳</hi>火者陽之精也火性炎上人所用<lb/>
<pb n="KR3k0025_WYG_001-23a"/>
烹飪者也<hi>後五行志注</hi>棄法律逐功臣殺太子以妾為妻則<lb/>
火不炎上賢佞分别官人有事率由舊章敬重功勲殊<lb/>
别適庶如此則火得其性矣　陳蕃等上疏曰火極隂<lb/>
之變也前始春而獄刑慘故火不炎上<hi>並同上</hi>荀爽曰火<lb/>
生於木木盛於火其徳為教其象在易之離在地為火<lb/>
在天為日夏則火王其精在天温煖之氣養生百木<hi>荀爽</hi>
<hi>傳</hi>王劭上表請變火曰在晉時有人以洛陽火渡江者<lb/>
世世事之火色變青今温酒及炙肉用石炭木炭火竹<lb/>
<pb n="KR3k0025_WYG_001-23b"/>
火草火麻荄火氣味各不同以此推之新火舊火理應<lb/>
有異<hi>北史隋文帝時</hi>火為威徳<hi>隋天/文志</hi>唐時清明賜火<hi>詳見寒食類</hi>
傳記燧人為燧皇以火紀物<hi>尚書大傳</hi>黎為髙辛氏炎正以<lb/>
淳耀篤大天明地徳光照四海故名之曰祝融<hi>國語</hi>火之<lb/>
為言化也陽氣用事萬物變化<hi>白虎通</hi>火陽也君之象也<lb/>
<hi>同上</hi>連渾府有火井炎氣上昇以草焚之則煙騰火發故<lb/>
名焚臺<hi>郡國志</hi>宛渠國夜則琢然石以代日光火大如粟<lb/>
輝耀一室<hi>拾遺記</hi>燧明國有火樹名燧木有鳥名鴞啄樹<lb/>
<pb n="KR3k0025_WYG_001-24a"/>
則燦然火出<hi>同上</hi>岱山之東有圓淵孟夏月水常騰沸人<lb/>
掘地得焦石如炭往往有火焉<hi>同上</hi>火林山有火獸似䑕<lb/>
毛長二三寸績之可為火浣布<hi>十洲記</hi>崌山有鳥如鴞而<lb/>
赤身白首名曰竊指可以衛火<hi>山海經</hi>厭火國人首獸身<lb/>
火出口中<hi>同上</hi>冶師陶安公數行火術一旦散上紫色衝<lb/>
天湏臾朱雀止冶上曰安公安公冶與天通七月七日<lb/>
迎汝以赤龍龍至安公騎之東南而上<hi>列仙傳</hi>葛仙翁與<lb/>
客談話時天寒公因吐氣火赫然從口中出客皆減衣<lb/>
<pb n="KR3k0025_WYG_001-24b"/>
<hi>别傳</hi>積油萬石則自然生火<hi>博物志</hi>南方有炎火山四月生<lb/>
火十二月火滅草木皆生枝條至火然草木葉落取此<lb/>
木以為薪然之不盡以其皮績之為火浣布<hi>𤣥中記</hi>神丘<lb/>
有火穴光照千里<hi>括地圖</hi>陽燧以銅為之形如鏡照物則<lb/>
景倒向日生火<hi>古今注</hi>譬如鑚火兩木相因火出木盡灰<lb/>
飛煙滅<hi>圓覺經</hi>如取螢火燒須彌山終不能著<hi>同上</hi>溈山禪<lb/>
師參百丈師百丈云汝撥鑪中有火否師撥云無百丈<lb/>
深撥得少火以示之師發悟禮謝<hi>𫝊燈録</hi>
<pb n="KR3k0025_WYG_001-25a"/>
集陶公矍鑠呵赤電回禄睢盱揚紫烟<hi>李白</hi>鄰火夜深明<lb/>
<hi>杜詩</hi>爐存火似紅<hi>同上</hi>皇甫補官古陸渾時當大冬澤乾源<lb/>
山狂谷狠相吐吞風怒不休何軒軒擺磨出火以自燔<lb/>
有聲夜中驚莫原天跳地踔顛乾坤赫赫上照窮崖垠<lb/>
截然髙周燒四垣神焦鬼爛無逃門<hi>韓詩</hi>逺火明連艘<hi>栁詩</hi>
火晶燥露滋<hi>同上</hi>起來望南山山火燒山田㣲紅久如滅<lb/>
短熖復相連<hi>温庭筠</hi>
本朝鑚木取火謂火生於木非也兩木相戛用力極則<lb/>
<pb n="KR3k0025_WYG_001-25b"/>
陽生金以石相軋則有火非特木也<hi>程子語</hi>問四時取火<lb/>
何為季夏又取一畨曰土王於未月故取之<hi>朱文公語</hi>燒嚮<lb/>
之空山<hi>歐陽公</hi>隂窮火自生　風鳴燒入空城響　五行<lb/>
居四時維火盛南訛<hi>並同上</hi>照山炬火落驚猿<hi>東坡</hi>野竹爆<lb/>
哀聲幽桂飄寃芬悲同秋照蟹快若夏撩蚊　始知一<lb/>
炬力燒盡狐兔羣　火牛入燕壘燧象奔吳軍<hi>並同上</hi>火<lb/>
災見災異部<lb/>
　　　水火<lb/>
<pb n="KR3k0025_WYG_001-26a"/>
經水流濕火就燥<hi>易</hi>水火相息　水在火上既濟火在<lb/>
水上未濟　水火不相射　水火相逮<hi>並易</hi>烹人以給水<lb/>
火之齊　大祝執明水火而號祝　挈壺氏皆以水火<lb/>
守之　大司冦祀五帝則奉其明水火　司烜氏掌火<lb/>
以燧取明火於日以鑒取明水於月祭祀共明水明火<lb/>
　畫繢之事水以龍火以圜<hi>周禮</hi>水之於民也親而不尊<lb/>
火尊而不親<hi>記</hi>子産曰夫火烈民望而畏之故鮮死焉<lb/>
水懦弱民狎而翫之則多死焉<hi>左傳</hi>民之於仁也甚於水<lb/>
<pb n="KR3k0025_WYG_001-26b"/>
火水火吾見蹈而死者矣未見蹈仁而死者也<hi>論語</hi>
子如水益深如火益熱<hi>孟子</hi>猶以一杯水救一車薪之火<lb/>
也　民非水火不生活聖人治天下使有菽粟如水火<lb/>
<hi>並同上</hi>民之所急莫急於水火<hi>管子</hi>古之真人入水不濡入<lb/>
火不熱<hi>荘子</hi>水中有火乃焚大槐<hi>同上</hi>水火不積則輝潤不<lb/>
博<hi>荀子</hi>有氣水火而無生<hi>同上</hi>今夫水之勝火亦明矣然釡<lb/>
鬵間之水煎沸竭盡其上而火得熾盛於下水失其所<lb/>
以為勝者矣<hi>韓非子</hi>槁竹有火弗鑚不然土中有水弗掘<lb/>
<pb n="KR3k0025_WYG_001-27a"/>
無泉<hi>淮南子</hi>粟得水濕而熱甑得火燥而液水中有火火<lb/>
中有水　積陽之熱氣生火積隂之寒氣為水<hi>並同上</hi>水<lb/>
測之而益深窮之而益逺火用之而彌明宿之而彌壮<lb/>
<hi>揚子</hi>煙生於火而煙鬱火氷生於水而氷遏水故煙㣲而<lb/>
火盛氷泮而水通<hi>劉子</hi>火炎上而受制於水水趍下而得<lb/>
志於火<hi>文中子</hi>
史黄帝節用水火<hi>史本紀</hi>水火者隂陽之餘氣也<hi>晉天文志</hi>趙<lb/>
綽為隋齊州别駕水火不與民交<hi>北史</hi>拯民於水火之中<lb/>
<pb n="KR3k0025_WYG_001-27b"/>
措之於袵席之上<hi>通鑑唐太宗</hi>王義方曰天子置公卿大夫<lb/>
欲其水火之濟鹽梅相成<hi>本傳</hi>
𫝊記禹象物天地故水無沈氣火無災燀<hi>國語</hi>火發於宻<lb/>
水洩於深<hi>尚書大𫝊</hi>水性宜冷而有華陽温泉猶曰水冷冷<lb/>
者多也火性宜熱而有蕭丘寒熖猶曰火熱熱者多也<lb/>
<hi>十籖</hi>金錫之性一也以五月丙午日中鑄為陽燧以十一<lb/>
月壬子夜半鑄為隂燧則就日月出火出水<hi>捜神記</hi>手執<lb/>
陽燧日前求火手執方諸承月中水<hi>楞嚴經</hi>
<pb n="KR3k0025_WYG_001-28a"/>
集女丁婦壬傳世婚一朝結讎奈後昆<hi>韓詩</hi>
本朝水隂根陽火陽根隂<hi>濓溪通書</hi>有温泉而無寒火隂能<lb/>
從陽而陽不能從隂也<hi>邵康節語</hi>陽先隂故水先成隂後陽<lb/>
故火後成　水者火之地火者水之氣　火生於無水<lb/>
生於有　火内暗而外明故離陽在外火之用用外也<lb/>
水外暗而内明故坎陽在内水之用用内也<hi>並同上</hi>陽陷<lb/>
於隂為水附於隂為火<hi>横渠正䝉</hi>火中虛暗離中之隂也水<lb/>
中虛明坎中之陽也<hi>朱文公語録</hi>火中有黒陽中隂也水外<lb/>
<pb n="KR3k0025_WYG_001-28b"/>
黒而中明者隂中之陽也故水謂之陽火謂之隂亦得<lb/>
<hi>同上</hi>丁女真水妃寒山便火耘<hi>東/坡</hi>坎離更休旺<hi>同上</hi>
　　　木<lb/>
經澤滅木大過　木道乃行　地中生木升　山上有<lb/>
木漸　鴻漸于木　乗木有功也　乗木舟虛也　斲<lb/>
木為耜楺木為耒刳木為舟剡木為楫斷木為杵弦木<lb/>
為弧剡木為矢　巽為木　其於木也為堅多心　其<lb/>
於木也為堅多節　其於木也為科上槁<hi>並易</hi>隨山刋木<lb/>
<pb n="KR3k0025_WYG_001-29a"/>
<hi>書</hi>兖州厥木惟條揚州厥木惟喬<hi>同上</hi>若顛木之有由蘖<lb/>
<hi>盤庚</hi>惟木從繩則正　大木斯拔<hi>金縢</hi>南有樛木　南有喬<lb/>
木　伐木丁丁　譬彼壊木　荏苒柔木<hi>並詩</hi>山虞仲冬<lb/>
斬陽木仲夏斬隂木　柞氏夏日至令刋陽木而火之<lb/>
冬日至令剥隂木而水之　攻木之工七輪輿弓廬匠<lb/>
車梓<hi>並周禮</hi>孟夏盛徳在木　善問者如攻堅木先其易者<lb/>
後其節目<hi>並記</hi>山有木工則度之　鳥擇木木豈能擇鳥<lb/>
<hi>並左傳</hi>
<pb n="KR3k0025_WYG_001-29b"/>
子斧斤以時入山林材木不可勝用也<hi>孟子</hi>縁木求魚<hi>同上</hi>
為巨室則必使工師求大木工師得大木則王喜以為<lb/>
能勝其任也匠人斲而小之則王怒以為不勝其任矣<lb/>
　牛山之木嘗美矣以其郊於大國也斧斤伐之可以<lb/>
為美乎是其日夜之所息雨露之所潤非無萌蘖之生<lb/>
焉牛羊又從而牧之是以若彼濯濯也　方寸之木可<lb/>
使髙於岑樓<hi>並同上</hi>合抱之木生於毫末<hi>老子</hi>匠石之齊見<lb/>
櫟社樹其大蔽牛絜之百圍曰散木也以為舟則沈以<lb/>
<pb n="KR3k0025_WYG_001-30a"/>
為棺槨則速腐以為器則速毁以為門户則液樠以為<lb/>
柱則蠧是不材之木也故能若是之夀<hi>荘子</hi>櫟社見夢曰<lb/>
散人又惡知散木　南伯子綦見大木焉曰此必有異<lb/>
材夫仰而視其細枝則拳曲而不可以為棟梁俯而視<lb/>
其大根則軸解而不可以為棺槨咶其葉則口爛而為<lb/>
傷嗅之則使人狂酲三日而不已曰此果不材之木也<lb/>
以至於如此其大也　荘子行山見大木枝葉茂盛採<lb/>
木者止其傍而不取也問其故曰無所可用荘子曰此<lb/>
<pb n="KR3k0025_WYG_001-30b"/>
木以不材得終其天年　匠人曰我善治木曲者中鈎<lb/>
直者應繩<hi>並同上</hi>林木茂而斧斤至焉木成䕃而羣鳥息<lb/>
焉<hi>荀子</hi>玉在山而木潤构木必待隠木括揉矯然後直<lb/>
木直中繩揉以為輪其曲中規雖有槁暴不復挺者揉<lb/>
使之然也　工人斷木而成器<hi>並同上</hi>廊廟之材蓋非一<lb/>
木之枝<hi>慎子</hi>賢王之用人也猶巧工之制木也大者以為<lb/>
舟航柱梁小者以為楫楔修者以為櫩榱短者以為侏<lb/>
儒枅櫨<hi>淮南子</hi>木方茂盛終日採而不知秋風下霜一夕<lb/>
<pb n="KR3k0025_WYG_001-31a"/>
而殫<hi>同上</hi>春木之芚兮<hi>揚/子</hi>止於下漸於上<hi>同上</hi>木生蝎蝎盛<lb/>
而木枯<hi>符子</hi>
史庖犧繼天而王為百王元首徳始於木故為帝太昊<lb/>
<hi>前律厯志</hi>顓帝所建帝嚳受之青陽元嚻之孫水生木故為<lb/>
木徳號曰髙辛　武王伐紂水生木故為木徳<hi>並同上</hi>震<lb/>
在東方為春為木也<hi>五行志</hi>太皥乗震執規司春注云木<lb/>
為仁仁主生生者圓故為規<hi>魏相傳</hi>揉曲木者不累日<hi>公孫</hi>
<hi>𢎞傳</hi>蟠木根柢輪囷離竒而為萬乗器者以左右先為之<lb/>
<pb n="KR3k0025_WYG_001-31b"/>
容也<hi>鄒陽傳</hi>田獵不宿飲食不享出入不節奪民農時及<lb/>
有姦謀則木不曲直田狩有三駈之制飲食有享獻之<lb/>
禮出入有名使民以時務在勸農桑謀在安百姓如此<lb/>
則木得其性矣<hi>後五行志</hi>干雲蔽日之木起於青葱<hi>後丁洪傳</hi>甄<lb/>
琛上表曰凡使人工堅木者必為之擇良斧<hi>北史</hi>南方頓<lb/>
遜國有酒樹似安石榴取花汁停杯中數日成酒美而<lb/>
醉人<hi>南史</hi>貞觀中山南獻木連理玲瓏交錯有同羅木<hi>唐書</hi>
大厯十二年郭逺獲瑞木有文曰天下太平獻之<hi>唐代宗</hi>
<pb n="KR3k0025_WYG_001-32a"/>
唐太宗嘗玩禁中木曰嘉木也<hi>宇文士及傳</hi>
傳記木冒也冒地而生東方之行<hi>説文</hi>密山上多丹木實<lb/>
如飴食之不飢玉膏灌丹木<hi>山海經</hi>建木在弱水上上有<lb/>
九欘下有九衢<hi>同上</hi>少室山有木名帝休黄華黒實服之<lb/>
不怒<hi>同上</hi>南荒中如何之樹三百年作花五百年作實金<lb/>
刀剖之則飴食之得地仙<hi>神異經</hi>佷山有異木人無見其<lb/>
朽者其名千嵗<hi>宜都山川記</hi>明光殿前有長生樹二株<hi>洛陽記</hi>
聚窟洲有返魂樹伐其根心於玉釜中煑取汁煎之令<lb/>
<pb n="KR3k0025_WYG_001-32b"/>
可丸死屍在地聞氣乃活<hi>十洲記</hi>瘣木符婁注云為木病<lb/>
無枝條<hi>爾雅</hi>三株樹生赤水之上<hi>博物志</hi>東方朔從西那國<lb/>
得風聲木十枝實如細珠風吹枝如玉聲<hi>洞𡨕記</hi>元光五<lb/>
年起夀福靈壇種垂龍之木其枝似龍體倒垂亦曰傾<lb/>
虹樹亦曰珠枝樹<hi>同上</hi>
集木欣欣而向榮<hi>陶淵明詞</hi>木既繁而後緑<hi>張景陽七命</hi>夫大木<lb/>
為杗細木為桷欂櫨侏儒椳闑扂楔各得其宜施以成<lb/>
室者匠氏之工也<hi>韓進學解</hi>詰匠氏之不以杙為楹<hi>同上</hi>晉之<lb/>
<pb n="KR3k0025_WYG_001-33a"/>
北山有異材梓匠工師恒用之為宫室求大木者皆歸<lb/>
焉<hi>柳音問</hi>直木忌先伐<hi>李白</hi>樹古青蘿懸　樹雜日易隠<lb/>
古木盡入蒼梧雲<hi>並同上</hi>䕶堤盤古木<hi>杜詩</hi>林木在庭户宻<lb/>
榦疊蒼翠　枯木生龍鱗　老樹飽經霜　寒木疊旌<lb/>
斾　山木抱雲稠<hi>並同上</hi>忩前兩好樹衆葉光薿薿秋風<lb/>
一披拂䇿䇿鳴不已<hi>韓詩</hi>瑠璃翦木葉　老樹無枝葉風<lb/>
霜不復侵腹穿人可過皮剥蟻還尋寄托惟朝菌依投<lb/>
絶暮禽猶堪持改火未肯但空心<hi>並同上</hi>髙樹臨清池<hi>柳詩</hi>
<pb n="KR3k0025_WYG_001-33b"/>
清隂自可庇　榦有千年竦　珠樹玲瓏隔翠㣲<hi>並同上</hi>
本朝枯根老脈冬不發遶樹百匝空徘徊<hi>歐陽公</hi>庭樹忽<lb/>
改色秋風動其枝　翠樹鬱如弄　芬芳弄嘉月翠緑<lb/>
相森茂　春榮忽已衰夏月換初秀　古木卧山腰<lb/>
危根老盤石　老枿亂發争春妍　清霜一夕零衆木<lb/>
少堅勁<hi>並同上</hi>散木支離得自全交柯蚴蟉欲相纒不須<lb/>
更説能鳴鴈要以空中得盡年<hi>東坡</hi>因嗟大不為梁棟又<lb/>
嗟賤不為薪槱　穉杉戢戢三千本且作凌雲合抱㸔<lb/>
<pb n="KR3k0025_WYG_001-34a"/>
　樹林幽翠滿山谷　拱把不知數㑹當出千尋<hi>並同上</hi>
木鳴端自語<hi>陳后山</hi>
　　　金<lb/>
經二人同心其利斷金<hi>易</hi>金作贖刑　厥貢惟金三品<lb/>
　若金用汝作礪<hi>並書</hi>大輅南金<hi>泮水</hi>職方氏東南曰揚州<lb/>
其利金錫　大司冦入鈞金束矢於朝然後聴之　職<lb/>
金入其金錫于兵器之府　考工記吳粤之金錫　鑠<lb/>
金以為刃　攻金之工六築冶鳬㮚段桃　築氏執下<lb/>
<pb n="KR3k0025_WYG_001-34b"/>
齊冶氏執上齊鳬氏為聲㮚氏為量段氏為鏄桃氏為<lb/>
刃　㮚氏改煎金錫則不耗<hi>周禮</hi>天子之六工曰金工<lb/>
孟秋盛徳在金　内金示和也<hi>並記</hi>貢金九牧<hi>左傳</hi>
子金聲而玉振之也金聲也者始條理也<hi>孟子</hi>湯以荘山<lb/>
之金禹以歴山之金贖民之賣子者<hi>管子</hi>葛盧山發而出<lb/>
金蚩尤取之為劒鎧雍狐山發而出金蚩尤取以為㦸<lb/>
　堯之治天下也猶金之在鑪恣冶者之所鑄<hi>並同上</hi>齊<lb/>
人有欲金者清旦適鬻金之所因攫其金而去吏捕得<lb/>
<pb n="KR3k0025_WYG_001-35a"/>
之問曰人皆在焉子攫人之金何故對曰取金之時不<lb/>
見人惟見金<hi>列子</hi>大冶鑄金金踴躍曰我且必為鏌鎁夫<lb/>
大冶必以為不祥之金<hi>荘子</hi>金之性沈託之於舟則浮<hi>淮南</hi>
<hi>子</hi>舜藏千金於嶄嚴之山所以塞貪鄙之心也<hi>同上</hi>覿君<lb/>
子者問鑄人不問鑄金<hi>揚子</hi>荆南麗水之中生金<hi>韓非子</hi>
史虞夏之幣金有三品或白或黄或赤或錢或布或刀<lb/>
或龜貝<hi>平準書</hi>武帝時有司言金有三等又造金錫為白<lb/>
金<hi>同上</hi>范蠡居家則致千金<hi>貨殖傳</hi>少昊黄帝之子土生金<lb/>
<pb n="KR3k0025_WYG_001-35b"/>
故為金徳號曰金天氏<hi>前律厯志</hi>顓帝五世生鯀鯀生禹舜<lb/>
嬗以天下土生金故為金徳<hi>同上</hi>金西方萬物既成殺氣<lb/>
之始也<hi>五行志</hi>文帝作露臺召匠計之直百金上曰百金<lb/>
中人十家之産也<hi>本紀</hi>少昊乗兊執矩司秋注云金為義<lb/>
義者成成者方故為矩<hi>魏相傳</hi>好戰攻輕百姓飾城郭侵<lb/>
邊城則金不從革出軍行師把旄杖鉞誓士衆抗威武<lb/>
動静應誼説以犯難民忘其死如此則金得其性矣<hi>後五</hi>
<hi>行志</hi>金之為言禁也言秋時萬物隂氣所禁止物也<hi>后西羌傳</hi>
<pb n="KR3k0025_WYG_001-36a"/>
<hi>序</hi>太宗謂魏徵曰公獨不見金在鑛何足貴耶善冶鍛<lb/>
而為器人乃寳之朕方自比於金以卿為良匠而加礪<lb/>
焉<hi>唐魏徵傳</hi>
傳記衆口鑠金<hi>國語</hi>金有五色西方之行也<hi>説文</hi>金者少隂<lb/>
有中和之性<hi>白虎通</hi>體性堅剛半隂半陽五音為商五常<lb/>
為義五事為言非土不成<hi>同上</hi>衆口鑠金者在五行二曰<lb/>
火五事二曰言言與火宜故曰鑠金<hi>論衡</hi>延陵季子見遺<lb/>
金於路呼牧者取之牧者曰何子居之髙而視之下也<lb/>
<pb n="KR3k0025_WYG_001-36b"/>
類君子而言野也有君不臣有友不友當暑衣裘吾豈<lb/>
取金者乎<hi>韓詩外傳</hi>
集惟金三品揚越作貢五材之珍是謂國用<hi>郭璞賦</hi>沈其<lb/>
質兮五材或厥耀其光兮六府以修<hi>栁子厚賦</hi>蓐收肅金氣<lb/>
<hi>李白</hi>爽氣金天豁<hi>杜/詩</hi>大暑運金剛<hi>同/上</hi>鏗如撞羣金<hi>韓文</hi>金神<lb/>
所司刑<hi>同上</hi>
本朝金氣與髙明<hi>山谷</hi>傾家取樂不論命散盡黄金如轉<lb/>
燭　鄔裏金多曷足憑<hi>並同上</hi>
<pb n="KR3k0025_WYG_001-37a"/>
　　　土<lb/>
經百穀草木麗乎土<hi>易</hi>安土敦乎仁<hi>易/</hi>惟荒度土功<hi>書</hi>
任土作貢　禹敷土　兾州厥土惟白壤　兖州厥土<lb/>
黒墳　青州厥土白墳　徐州厥土赤埴墳厥貢惟土<lb/>
五色　揚荆州厥土惟塗泥　豫州厥土惟壤下土墳<lb/>
壚　梁州厥土青黎　雍州厥土惟黄壤　庶土交正<lb/>
　錫土姓　自服于土中<hi>並書</hi>適彼樂土<hi>詩/</hi>徹我疆土<hi>江漢</hi>
禹敷下土方<hi>長發</hi>大司徒以土㑹之法辨五地之物生以<lb/>
<pb n="KR3k0025_WYG_001-37b"/>
土宜之法辨十有二土之名物以土均之法辨五物九<lb/>
等　考工記凝土以為器<hi>周禮</hi>天子之六府曰司土天子<lb/>
之六工曰土工　無曠土　中央土　因吉土以饗帝<lb/>
于郊　社祭土而主隂氣也　土敝則草木不長<hi>並記</hi>地<lb/>
一撮土之多<hi>中庸</hi>凡土功龍見而畢務<hi>左傳</hi>公子重耳過衛<lb/>
乞食于野人野人與之塊子犯曰天賜也注云得土有<lb/>
國之祥<hi>同上</hi>
子九層之臺起於累土<hi>老子</hi>今夫百昌皆生於土而反於<lb/>
<pb n="KR3k0025_WYG_001-38a"/>
土<hi>荘子</hi>如土委地<hi>同/上</hi>貴土食之本也<hi>荀子</hi>積土成山而風雲<lb/>
生焉<hi>同上</hi>
史公孫臣言漢得土徳<hi>史厯書</hi>黄帝氏作火生土故曰土<lb/>
徳<hi>前律厯志</hi>虞帝之系曰顓帝生窮蟬五世生瞽瞍瞽瞍生<lb/>
舜堯嬗以天下火生土故為土徳<hi>同上</hi>闢土植穀曰農<hi>食貨</hi>
<hi>志</hi>爰稼作土順位稱坤孕金成徳履艮為尊<hi>音樂志</hi>黄帝<lb/>
乗坤艮執繩司下土<hi>魏相傳</hi>土者中央之部<hi>杜欽傳</hi>治宫室<lb/>
飾臺榭白淫亂犯親戚侮父兄則稼穡不成宫廟大小<lb/>
<pb n="KR3k0025_WYG_001-38b"/>
髙卑有制后夫人媵妾多少進退有度九族親疏長幼<lb/>
有序如此則土得其性矣<hi>後五行志</hi>
傳記土吐也吐生物也<hi>爾雅</hi>土所以王四季者何木非土<lb/>
不生火非土不榮金非土不成水非土不髙<hi>白虎通</hi>
集禹之力獻功降省下土方<hi>楚詞天問</hi>農祥晨正土膏脈起<lb/>
<hi>張衡賦</hi>九土星分<hi>左思賦</hi>
本朝中央土寄王之説非也五行之氣分王四時然於<lb/>
中央在季夏之末者八卦之作坤在西南西南致養之<lb/>
<pb n="KR3k0025_WYG_001-39a"/>
道在離兊之間離兊即金火也是以在季夏之末<hi>横渠正蒙</hi>
土寄王四季每季皆十八日是土計七十二日其它四<lb/>
行分四時亦各得七十二日共成三百六十日也<hi>朱文公語</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0025_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷一<lb/>
</p>
<p>
</p>
  </div>
</body>
</text>
</TEI>
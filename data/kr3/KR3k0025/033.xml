<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷三十三</head>
    <p>
<pb n="KR3k0025_WYG_033-1a"/>
欽定四庫全書<lb/>
　記纂淵海卷三十三　　　宋　潘自牧　撰<lb/>
　　職官部<lb/>
　　　總東宫官<lb/>
史漢賈誼上書曰王者於太子皆選天下端士孝弟博<lb/>
聞有才學者以衛翼之　漢文帝拜鼂錯太子家令以<lb/>
其辨得幸太子號曰智囊<hi>並漢書</hi>漢中宗令劉向楊褒蕭<lb/>
望之周堪以文章儒術保訓東宫<hi>同上</hi>䟽廣為太子太傅<lb/>
<pb n="KR3k0025_WYG_033-1b"/>
廣兄子受為少傅宣帝置酒太子躬奉觴以為夀上甚<lb/>
嘉之<hi>綱目</hi>晉山濤為太傅講於宣武堂承步輦導太子<lb/>
賀循字彦光為世儒宗除太子太傅命皇太子親往拜<lb/>
之<hi>並晉書</hi>
傳記魏明帝以後乆曠東宫官制度闕廢官司不具至<lb/>
吳孫權即位孫登為太子兼置四友等官以諸葛恪為<lb/>
左輔張休為右弼顧譚為輔正都尉陳袁為翼正都尉<lb/>
是為四友<hi>通考</hi>唐置詹事府以統衆務置左右二春坊以<lb/>
<pb n="KR3k0025_WYG_033-2a"/>
領諸局左春坊置左庶子二人中允二人司議郎四人<lb/>
錄事二人左諭徳一人贊善大夫五人崇文館校書二<lb/>
人右春坊置右庶子二人中舎人二人舎人四人錄事<lb/>
二人右諭徳一人右贊善大夫五人通事舎人八人因<lb/>
隋制也<hi>通典</hi>
集鄧禹名聖方居審諭之任疏受夙望始除輔導之官<lb/>
<hi>于志寜書</hi>禮樂交錯於中發形於外是故其成也懌恭敬而<lb/>
温文<hi>職官考</hi>太傅在前少傅在後入則有保出則有師是<lb/>
<pb n="KR3k0025_WYG_033-2b"/>
以教諭而徳成也<hi>同上</hi>漢擇名儒任先疏廣晉崇碩徳選<lb/>
在山濤况當尊賢之朝宜慎太師之選<hi>六典</hi>
本朝東宫有六傅下至率更令僕故官存而無職司至<lb/>
道元年建儲闈除賓客二人左右庶子諭徳中舎各一<lb/>
人並以他官兼充左右春坊鑄印置吏貟及太子登極<lb/>
則省春坊司累朝皆然真宗在東宫建堂習射名繼照<lb/>
堂有司當官三人　仁宗在東宫肄學建堂名為資善<lb/>
堂有都監一人<hi>通考</hi>
<pb n="KR3k0025_WYG_033-3a"/>
　　　太子太師<lb/>
經禮曰凡三王之教世子必以禮樂<hi>禮記</hi>
史太子師傅古官也銀章青綬<hi>六典</hi>唐太子承乾與魏王<lb/>
泰交惡帝曰當今忠蹇無踰魏徴我遣傅太子一天下<lb/>
之望羽翼固矣即拜太子太師徴以疾辭詔答曰漢太<lb/>
子以四皓為助我賴公其義也公雖卧可擁全之<hi>唐書</hi>唐<lb/>
長孫無忌為太子太師同中書門下三品<hi>唐職林</hi>唐顔真<lb/>
卿改太子太師李希烈陷汝州盧杞乃諫遣真卿四方<lb/>
<pb n="KR3k0025_WYG_033-3b"/>
所信若往諭之可不勞而定詔可公卿皆失色李勉以<lb/>
為真卿元老貽朝廷羞密表固留未允後被賊執詬不<lb/>
絶口曰吾年八十官太師吾守吾莭死而後已<hi>唐本傳</hi>唐<lb/>
盧鈞守太子太師帝元日大饗含元殿鈞年八十升降<lb/>
如儀音吐鴻暢舉朝咨歎<hi>唐本傳</hi>
傳記掌輔導皇太子每見迎拜殿門三師答拜每門必<lb/>
讓三師太子坐乃坐與三師書前名惶恐後名惶恐再<lb/>
拜太子出則乗輅備鹵簿以從<hi>百官志</hi>
<pb n="KR3k0025_WYG_033-4a"/>
集樂正司業太師司成一有元良萬國以貞<hi>出六帖</hi>晨詢<lb/>
金墀事切於忠蹇夜随銀棨義先於調護<hi>許敬宗除太子太師制</hi>
本朝國初師傅不常設仁宗升除置三少各一人參政<lb/>
李昉兼掌賓客及升首相遂進少傅此宰相兼宫僚之<lb/>
始也若太子太師太傅太保以待宰相官未至僕射者<lb/>
及樞宻使致仕亦随本官髙下除授太子少師少傅少<lb/>
保以待有執政惟少師非經顧命不除若因遷轉則遞<lb/>
進一官至太師即遷司空<hi>文獻通考</hi>
<pb n="KR3k0025_WYG_033-4b"/>
　　　太子太傅<lb/>
史後漢太子太傅一人職掌輔導太子禮如師不領官<lb/>
屬石奮孝文時恭謹舉朝無與比太子太傅缺選可傅<lb/>
者皆推奮遂為太傅石奮子慶循行孝謹元狩元年立<lb/>
太子選群臣可傅者慶自沛守為太傅<hi>漢書</hi>顯宗始立為<lb/>
皇太子詔問誰可傅太子者羣臣皆言隂識可博士張<lb/>
佚曰今陛下立太子為隂氏乎為天下乎即為隂氏則<lb/>
隂侯可為天下則固宜用天下之賢才帝曰欲置輔者<lb/>
<pb n="KR3k0025_WYG_033-5a"/>
以輔太子也今博士不難正朕况太子乎即拜佚為太<lb/>
子太傅<hi>桓榮傳</hi>晉賀循為太子太傅詔曰循清真履道居<lb/>
身以中約為本立徳以仁遜為行躬訓儲宫黙而化成<lb/>
<hi>中興書</hi>
傳記周文王使太公望傅太子發嗜鮑魚望曰鮑不登<lb/>
於俎安有非禮之物養太子哉<hi>史記</hi>漢叔孫通為太傅漢<lb/>
髙帝以趙王如意易太子通曰太子天下之本本一揺<lb/>
天下震動奈何以天下為戲髙帝曰吾聽公<hi>漢書</hi>漢夏侯<lb/>
<pb n="KR3k0025_WYG_033-5b"/>
勝為太子太傅受詔撰論語年九十卒太后為朞服報<lb/>
師傅之恩儒者以為榮<hi>同上</hi>
集願令皇太子洎諸王齒胄講業嚴師問道輟色荒之<lb/>
娱資游習之善豈不美哉<hi>唐元稹書</hi>後漢應劭漢官儀太子<lb/>
太傅日就月將琢磨玉質言太子有玉之質磨以道也<lb/>
<hi>萬化谷</hi>灼灼英台峩峩徳傅<hi>沈約詩</hi>
　　　太子太保<lb/>
經召公為保<hi>書序</hi>
<pb n="KR3k0025_WYG_033-6a"/>
史後魏顯祖將禪位於京兆王子推陸馥抗言皇太子<lb/>
至徳承基四海屬望臣請刖脛殿庭有死無二乆之帝<lb/>
意解語曰馥正直也其能保吾子乎遂以為太保<hi>魏志</hi>蕭<lb/>
瑀為太子太傅太宗曰三師以持導太子者禮不尊則<lb/>
無所取法<hi>唐書</hi>唐張茂昭憲宗元和二年詣朝五奏乃聽<lb/>
顧留不許加兼太保<hi>唐書</hi>
傳記唐李綱為太子太保為陳父子君臣之道問寢視<lb/>
膳之方聽者忘倦太子嘗商確古来君臣孝忠盡節之<lb/>
<pb n="KR3k0025_WYG_033-6b"/>
事綱凛然曰託六尺之孤寄百里之命古以為難綱以<lb/>
為易每吐論發言正色慷慨有不可奪之志太子未嘗<lb/>
不聳然禮待<hi>本傳</hi>
集薄官奉儲明<hi>唐褚亮詩</hi>春宫秩甚尊<hi>蘇頌太保制</hi>
本朝王溥乾徳二年罷為太子太保故事一品班於省<lb/>
臺之後太祖因見溥曰溥舊相當寵異即令分臺省班<lb/>
於東西<hi>國史</hi>
　　　太子少師<lb/>
<pb n="KR3k0025_WYG_033-7a"/>
史唐房𤣥齡為太子少師時皇太子將行拜禮備禮以<lb/>
待之𤣥齡厚自卑損不敢脩謁識者服其崇讓<hi>唐史</hi>許敬<lb/>
宗為太子少師乾封初以年老不能行步特令朝日乗<lb/>
小馬入禁門至内省<hi>同上</hi>唐李綱拜太子少師綱素有脚<lb/>
疾太宗特賜步輿令乘至閣下數引禁中問政<hi>唐書</hi>
傳記王起改太子少師起治生無檢所得祿賜為僮婢<lb/>
盗有貧不能自存帝詔曰益僊韶院錢議者謂與玩臣<lb/>
分給可恥也起賴其入不克遜<hi>百官志</hi>後魏郭祚領太子<lb/>
<pb n="KR3k0025_WYG_033-7b"/>
少師祚從世宗幸東宫明帝幼弱持一黄㼐出奉之時<lb/>
謗祚號為黄㼐少師<hi>魏書本傳</hi>
集先王之建太子必擇九徳之師六行之傅<hi>薛宗讓少師表</hi>
本朝天禧末皇太子同聽政乃以首相兼少師樞宻曺<lb/>
利用兼賓客自後神宗欽宗孝宗光宗在東宫皆不置<lb/>
開禧三年史同知彌逺自詹事入樞府乃進兼賓客已<lb/>
而太子侍立遂以錢丞相象祖兼太子少傅明年景獻<lb/>
太子立並置二相錢左相改兼少師史右相兼少傅未<lb/>
<pb n="KR3k0025_WYG_033-8a"/>
幾右相丁内艱左相亦去位又明年右相起復遂進兼<lb/>
少師<hi>文獻通考</hi>
　　　太子少傅<lb/>
經少傅奉世子以觀太傅之徳行而審喻之<hi>記</hi>
史東觀漢記桓榮為太子少傅賜以輜車榮大㑹諸生<lb/>
陳車馬印綬曰今日之榮稽古之力也　漢疏受為太<lb/>
子少傅<hi>漢書</hi>孝明在東宫宣武皇帝欲以崔光為太子師<lb/>
傅光固辭帝命太子南面再拜臣皆從太子拜光北面<lb/>
<pb n="KR3k0025_WYG_033-8b"/>
立不敢答拜惟西面拜謝而出乃授光太子少傅<hi>漢書</hi>唐<lb/>
張行成拜尚書左僕射太子少傅永徽四年自三月不<lb/>
雨至五月行成懼以老乞身制答曰古者䇿勉乖罪已<lb/>
之義此在朕寡徳非宰相咎乃賜宫女黄金器勑勿復<lb/>
辭行成固請<hi>唐書</hi>晉山濤為少傅拜太子求退帝賜小輦<lb/>
乘之以訓太子<hi>王隱晉書</hi>
傳記漢蕭圎為少傅以調護是職乃作少傅箴愛惜日<lb/>
力寸隂母棄親膳再飯寢門三年小心翼翼大孝烝烝<lb/>
<pb n="KR3k0025_WYG_033-9a"/>
詢謨計慮問對凝承安樂必敬毋忘戰兢<hi>漢書</hi>傅立為太<lb/>
子少傅箴曰正人之側徳義盈堂鮑肆先入榮臺不芳<lb/>
傅臣同計敢告君王<hi>白孔六帖</hi>
本朝省太傅少傅各兼丞一人仁宗升儲置三少各一<lb/>
人李文定公昉以參知政事兼掌賓客及陞左相遂進<lb/>
兼少傅此宰相兼宫僚之所從始也丁謂兼少師馮拯<lb/>
兼少傅曹利用兼少保是時實為東宫官餘多以前宰<lb/>
執為致仕官<hi>文獻通考</hi>
<pb n="KR3k0025_WYG_033-9b"/>
　　　太子少保<lb/>
史唐李綱兼太子詹事頻乞骸骨髙祖慢罵之曰建成<lb/>
在東宫遣卿輔導何為屢致辭乎綱頓首陳謝曰云云<lb/>
陛下功成業奏頗自矜伐臣事太子所懷鄙見復不採<lb/>
納髙祖謝曰知公直士勉弼我兒於是擢拜太子少保<lb/>
<hi>唐史</hi>
本朝天禧四年以資政殿大學士王欽若為司空職如<lb/>
故欽若兼領東宫三少品序非便表換秩故有是命<hi>本傳</hi>
<pb n="KR3k0025_WYG_033-10a"/>
　　　太子賓客<lb/>
史晉愍懷太子在東宫選人臣子弟有名稱者以為賓<lb/>
友　太子賓客四人正三品掌侍從規諫贊相禮儀宴<lb/>
㑹則上齒<hi>百官志</hi>武帝為太子立博望苑使通賓客從其<lb/>
所好故賔客多以異端進<hi>漢書</hi>唐鄭肅吏侍兼太子賓客<lb/>
為東宫授經既而太子失寵上有廢斥意肅召見詳陳<lb/>
天下大本不可輕動意上改容嘉之<hi>唐書</hi>
傳記貞觀十八年以宰相兼賓客開元定員四人掌調<lb/>
<pb n="KR3k0025_WYG_033-10b"/>
護侍從規諫<hi>通典</hi>天寶中賀知章自太子賓客度為道士<lb/>
還鄉捨宅為觀𤣥宗賦詩贈别時議榮之<hi>本傳</hi>李固言將<lb/>
作監王堪坐治太廟不謹改太子賓客固言上還制書<lb/>
曰陛下當以名臣左右太子堪以慢官斥居調護地非<lb/>
所宜<hi>李固言傳</hi>
本朝天禧四年叅政任中正樞副錢惟演叅政王曾並<lb/>
兼太子賓客執政兼東宫官自此始<hi>職官</hi>至道元年尚書<lb/>
左丞李至禮部侍郎李沈並兼太子賓客見皇太子如<lb/>
<pb n="KR3k0025_WYG_033-11a"/>
師傅禮上召謂至等曰朕以太子仁孝賢明今立為儲<lb/>
貳以為國本當須正人輔卿等可盡心調護若動皆用<lb/>
禮必須贊成如事稍有未當不當随順至於禮樂詩書<lb/>
之道可以裨益太子者皆卿等素習不假朕多訓也<hi>國史</hi>
　　　太子詹事<lb/>
史漢孔霸宣帝時為太子詹事以經授太子<hi>漢書</hi>謝琰征<lb/>
羌有功為輔國將軍領太子詹事<hi>晉書</hi>李綱為太子詹事<lb/>
太子嘗遊有進魚者太子使膾之唐儉趙元鼎自言其<lb/>
<pb n="KR3k0025_WYG_033-11b"/>
能太子曰操刀膾腥和鼎味公等善之若弼諧審諭則<lb/>
屬綱矣<hi>唐書</hi>劉憲遷太子詹事時𤣥宗在東宫雅意墳史<lb/>
憲曰殿下儲貳非以尋章摘句要通大意而已侍讀褚<lb/>
元亮經明行修宜召問以察其言<hi>唐史</hi>
傳記詹事秦官漢因之唐置詹事府詹事一人正三品<lb/>
少詹事一人正四品上掌統三事總率府之政内外衆<lb/>
務糾彈非違總判府事置少詹事以貳之龍朔改端尹<lb/>
少尹咸亨復垂拱改宫尹神龍復<hi>通典</hi>
<pb n="KR3k0025_WYG_033-12a"/>
集王儲始建四方是式總司之任崇替所由宜妙選賢<lb/>
才盡一時之勝<hi>晉武帝讓王恭詔</hi>博望斷裁之規輿情僉屬承<lb/>
華彈肅之寄任賢斯在<hi>唐太宗詔</hi>
本朝東宫官有詹事仁宗升儲置詹事二人神宗升儲<lb/>
置詹事二人欽宗升儲置詹事二人多以他官兼充及<lb/>
登位亦省<hi>兩朝國史志</hi>
　　　太子庶子<hi>中允事司議郎諭中舎人善舎人  通  舎人    徳  贊    洗</hi>
　　　　<hi>馬郎</hi>　<hi>崇大館學膳文學蔵校書直宫門等正字  典    藥    内      典</hi>
<pb n="KR3k0025_WYG_033-12b"/>
　　　　<hi>設</hi>
史左庶子掌侍從贊相校正啓奏右庶子掌侍從獻納<lb/>
啓奏<hi>百官志</hi>漢王商字子威為太子中庶子以肅敬見稱<lb/>
<hi>漢書</hi>魏鮑勛清白有髙節知名當世為中庶子在東宫正<lb/>
色不撓<hi>魏志</hi>齊袁粲言於帝曰臣觀張緒有正始遺風宜<lb/>
為宫職後轉中庶子<hi>齊書</hi>鄭黙為中庶子朝廷以為太子<lb/>
官屬宜稱陪臣黙上言臣皆受命天朝不得同藩國事<lb/>
遂施行<hi>晉書</hi>
<pb n="KR3k0025_WYG_033-13a"/>
傳記秦置中庶子員漢庶子為太子少傅屬官後漢員<lb/>
五人晉有中庶子庶子各四人末中庶與功髙通事舎<lb/>
人一人共掌其坊之禁令隋有左右庶唐龍朔中改左<lb/>
庶子為左中護右庶子為右中護咸亨中復故<hi>通典</hi>糾正<lb/>
違闕儐相威儀<hi>六典</hi>陶伉遷中庶子曰君少而好學善談<lb/>
𤣥理尤明詩易以孝聞於時儲選殊難其人故召君焉<lb/>
<hi>陶氏家傳</hi>
本朝東宫官有左右庶子舊制不常設每儲闈之建随<lb/>
<pb n="KR3k0025_WYG_033-13b"/>
宜置官以備僚寀多以他官兼領仁宗升儲置二人神<lb/>
宗升儲置二人欽宗升儲置一人<hi>四朝志</hi>乾道中庶子諭<lb/>
徳除左不除右<hi>㑹要</hi>七年詔庶子諭徳輪日入宫仍同供<lb/>
故事<hi>同上</hi>
　　　太子諭徳<lb/>
史唐徳宗拜崔芊為諭徳芊對東宫曰臣不識朝廷典<lb/>
故見殿下合稱臣否東宫曰卿是東僚自合知也<hi>唐書</hi>
傳記唐龍朔中左右春坊置左右諭徳各一人正四品<lb/>
<pb n="KR3k0025_WYG_033-14a"/>
下掌諭皇太子以道徳随事諷贊皇太子朝宫臣列侍<lb/>
左右階出入騎從<hi>通典</hi>
集東宫之有諭徳猶上臺之有騎省也清班優秩所選<lb/>
非輕<hi>白居易集</hi>就列宫府申贊諭之美<hi>同上</hi>直道事太子昌言<lb/>
沃宸聰<hi>詩集</hi>
本朝東宫官有左右諭徳建儲則置否則闕仁宗神宗<lb/>
欽宗升儲皆置二人並宫官兼<hi>四朝志</hi>乾道置一人惟除<lb/>
左不除右<hi>孝宗㑹要</hi>楊礪真宗為襄王以礪為記室王甚重<lb/>
<pb n="KR3k0025_WYG_033-14b"/>
之東宫建兼右諭徳真宗即位召入翰林學士<hi>東都事略</hi>
　　　太子侍讀侍講<lb/>
史晉王紹宗遷秘書少監仍侍皇太子讀書紹宗性澹<lb/>
雅以儒素見稱當時王廷之士咸敬慕之<hi>晉書</hi>唐吕元英<lb/>
為同州刺史及中謝論奏辟辭氣激切上嘉之謂宰臣<lb/>
曰吕元英有讜言直氣宜留給事左右仍兼太子侍講<lb/>
<hi>唐史</hi>晉庾亮侍講東宫元帝方任刑法以韓子賜太子亮<lb/>
諫以為申韓刻薄傷化豈足留心太子納焉<hi>晉書</hi>丁公著<lb/>
<pb n="KR3k0025_WYG_033-15a"/>
充太子侍讀著宫訓十卷穆宗即位遷工部侍郎寵春<lb/>
宫之舊也<hi>新唐書</hi>
傳記唐太宗為晉王府有侍講及為太子亦置焉其後<lb/>
或置或否開元初十王宅引辭學士書者入教亦為侍<lb/>
讀<hi>職林</hi>唐褚無亮𤣥宗在春宫兼侍讀嘗撰翼善記以進<lb/>
之<hi>本傳</hi>
本朝神宗升儲置侍讀侍講各一人<hi>㑹要</hi>乾道七年禮部<lb/>
太常言討論東宫開讀儀宫僚遇講讀詹事以下至讀<lb/>
<pb n="KR3k0025_WYG_033-15b"/>
官上堂並用賓禮參見如延英儀講罷復位<hi>續㑹要</hi>郭贊<lb/>
傅太子任京尹得侍讀藩邸太宗即位擢贊著作郎兼<lb/>
皇太子侍講遷右補缺<hi>東都事略</hi>
　　　太子春坊<lb/>
傳記北齊有門下坊庶子領之典書坊庶子領之隋門<lb/>
下坊置左庶子典書坊置右庶子唐龍朔中改門下坊<lb/>
曰左春坊左庶子中允司議郎左諭徳左贊善大夫崇<lb/>
文館學士校書郎洗馬文學校正字等𨽻焉典書坊曰<lb/>
<pb n="KR3k0025_WYG_033-16a"/>
右春坊右庶子中舎人太子舎人右諭徳右贊善大夫<lb/>
太子通事舎人家令率更令等𨽻焉<hi>通典</hi>
本朝建儲闈即置仁宗神宗升儲並以内臣為左右春<lb/>
坊勾當左右春坊事中興不置孝宗乾道元年立皇太<lb/>
子置左右春坊二貟同左右春坊二貟<hi>㑹要</hi>寶厯三年詔<lb/>
長慶以来兩河用兵偏裨立勲擢置周行率以儲寀王<lb/>
官雜補之<hi>抵報</hi>
　　　資善堂<lb/>
<pb n="KR3k0025_WYG_033-16b"/>
本朝紹興五年六月初置以命朱子開范元長時孝宗<lb/>
以建國公就傅故也婁機為資善小學教授時皇太子<lb/>
為惠國公日陳正言正道又以累朝事親修身治國愛<lb/>
民四事手書以獻置之左右朝夕觀省　孝宗出閣就<lb/>
第而信王幼亦命近臣踵為之開禧元年七月皇子初<lb/>
封榮王命程少逸左史兼贊讀少逸以祖諱辭乃命軍<lb/>
器監趙子中夢極兼領其不稱王府而以資善繋銜盖<lb/>
以未出閤之故<hi>雜記</hi>趙鼎一日上語鼎曰欲令孝宗御諱<lb/>
<pb n="KR3k0025_WYG_033-17a"/>
出而選官教之用范沖朱震為翊善朝論二人為極天<lb/>
下之選上謂鼎曰臺諫語及資善之建皆朱震范冲天<lb/>
生此二人為今日資善之用可謂得人矣<hi>趙鼎事實</hi>
　　　大宗正司<lb/>
本朝元豐官制行詔大宗正司不𨽻六曹大宗正以宗<lb/>
室團練使以上有徳望者為之次一人為同知位髙屬<lb/>
尊者為判掌糾合族屬而訓之以徳行道藝受其詞訟<lb/>
而糾正其愆違有罪則先劾以聞法例不能决者同上<lb/>
<pb n="KR3k0025_WYG_033-17b"/>
殿取裁<hi>職官</hi>
　　　總王府官<lb/>
史唐王府傅一人從三品掌正王過失友一人從五品<lb/>
下掌侍游處規諷道義記室參軍二人掌表啟書䟽<hi>百官</hi>
<hi>志</hi>漢王式翁思為昌邑王師王無道羣臣以不輔導誅<lb/>
式曰臣以詩朝夕授王書奏減死<hi>前漢</hi>唐張薦調露初登<lb/>
第考功貟外郎蘇味道稱天下無雙授岐王府參軍<hi>五代</hi>
<hi>史</hi>韋思謙沛王府長史皇甫公議引為倉曹參軍謂曰<lb/>
<pb n="KR3k0025_WYG_033-18a"/>
公非池中物屈以重吾府<hi>孔六帖</hi>漢清河王慶侍衛訴私<lb/>
千萬詔案案慶曰訴以治師之尊選自聖朝臣惟知聽<lb/>
從不惟有此糾察<hi>白六帖</hi>趙贊秦王從禁握兵而驕言者<lb/>
請置師傅以傅之大臣畏王請王自擇秦王即請拜贊<lb/>
秘書監為秦王侍贊泣曰禍將至矣<hi>五代史</hi>
傳記唐杜如晦秦王引為兵府曹參軍𤣥齡曰如晦王<lb/>
佐才也大王欲經營四方舎如晦無共功者<hi>白六帖</hi>劉悼<lb/>
之拜相王府司馬帝詔曰卿家忠孝吾子賴卿師矩冀<lb/>
<pb n="KR3k0025_WYG_033-18b"/>
蓬在麻不扶而挺也　唐蘇良嗣髙宗時為周王府司<lb/>
馬王年少不法良嗣數諫甚見尊嚴　吳張昭為長史<lb/>
侍宴升堂<hi>並出白六帖</hi>劉實以祭酒遷為廣陵王師<hi>白六帖</hi>唐<lb/>
韋凑入為相王府屬姚崇兼府長史曰韋子識逺文詳<lb/>
吾恨晩得之<hi>同上</hi>
　　　王府翊善<lb/>
史王勵美風儀博涉書史仕梁為河泉東王曹王出鎮<lb/>
勵將随之藩張纘時典選見其風采乃曰王生才地可<lb/>
<pb n="KR3k0025_WYG_033-19a"/>
遊外府乎奏為太子洗馬<hi>南史</hi>漢淮王安為人好書招置<lb/>
賓客數千八公之徒感慕其徳各竭才智著述篇章分<lb/>
其詞賦以數相次或稱大山小山猶詩有大雅小雅也<lb/>
<hi>漢史</hi>晉顧榮時在洛者惟陸機陸雲及榮三人而已機雲<lb/>
有詞藻不及榮以南方秀望補吳中<hi>晉中興書</hi>吳王濞隂有<lb/>
邪謀鄒陽上書諫之曰臣何王公之門不可曳長裾乎<lb/>
<hi>漢書</hi>
傳記漢武帝時殷淑儀寵傾後宫子始平王子鸞愛冠<lb/>
<pb n="KR3k0025_WYG_033-19b"/>
諸子凡為上盻遇時莫不入子鸞府<hi>通典</hi>姚坦為益王府<lb/>
翊善王嘗作假山召僚屬置酒觀之坦獨俛首不觀對<lb/>
曰但見血山安得假山王驚問對曰坦在田舎時見州<lb/>
縣督稅捕人鞭笞血流滿身此假山皆民租賦所出非<lb/>
血山而何時假山未成有以坦言告於上者上曰傷民<lb/>
如此何以山為亟命毁之<hi>本傳</hi>
集學士真國器<hi>東都事略</hi>乗朱輪於華邸曳長裾於王門名<lb/>
宦不為不遇<hi>白樂天文集</hi>賜札和詩恩意綢繆<hi>周益公集</hi>
<pb n="KR3k0025_WYG_033-20a"/>
本朝太平興國四年置翊善一人<hi>續㑹要</hi>孝宗初就侍范<lb/>
元長以待制兼資善掌翊善自是率以從官為之其後<lb/>
親王府不復除第朝工兼贊讀直講而已淳熙末寜宗<lb/>
在嘉邸留丞相始薦用黄文叔自秘書除翊善不為兼<lb/>
官非常制也其後文叔遷起居舎人歴中書舎人給事<lb/>
中兼翊善是以從官兼七品之職矣<hi>朝野雜記</hi>大中祥符九<lb/>
年以張士遜崔遵度並充夀春郡王府賓客時王將授<lb/>
經擇耆徳方正有學術者為府官時士遜為河北轉運<lb/>
<pb n="KR3k0025_WYG_033-20b"/>
使雅素清謹遵度力學有行縉紳目為長者即召士遜<lb/>
等赴闕並命焉<hi>言行錄</hi>
　　　王府直講<lb/>
本朝太平興國四年别置侍講以常參官充政和七年<lb/>
詔改侍講為直講至道二年以孫奭為諸王府侍講大<lb/>
觀二年定王加王府侍講沈錫奏真宗時以張士遜為<lb/>
王友王答拜以示賓客今講讀之官職在訓導亦王之<lb/>
友輔也可如王友例令王答拜<hi>續㑹要</hi>鄭穆為嘉定二王<lb/>
<pb n="KR3k0025_WYG_033-21a"/>
侍講府寮缺貟御史陳襄請擇人神宗曰如鄭穆徳行<lb/>
乃宜左右王也居管下三十年三邸一紀非公事不至<lb/>
執政之門講說有法可為勸戒者必反覆摘誦二王敬<lb/>
禮焉<hi>東都事略</hi>校書郎王十朋兼建王府小學教授先是教<lb/>
授入講堂則與皇孫叙賓主而教授居賓位十朋不可<lb/>
王特為之加禮而位教授於中<hi>中興年錄</hi>周孟陽嘉祐中為<lb/>
澤王潤王宫教授辭詞皆孟陽為之贊導勤至雖家事<lb/>
之微無所不及陳聖賢出處之方參以古今禍福之變<lb/>
<pb n="KR3k0025_WYG_033-21b"/>
以為箴規真宗悚然起拜治平元年詔曰雖王子之親<lb/>
必由於學稽古大猷若時訓考三徳三行之順有四術<lb/>
四教之崇歴辟承風自家刑國今一祖之後諸宗之支<lb/>
亦嘗著命於前命官以訓或兼職他邸或備位終年誘<lb/>
導失宜滅裂無狀時詔近臣並薦能者成童而上訓習<lb/>
經書小學之居通達名數固當漸績簡編恪修志業居<lb/>
常謹思戒在中止所謂少成若天性習慣如自然顧禮<lb/>
義之方須長者之誨　紹興二十五年以趙逵兼普安<lb/>
<pb n="KR3k0025_WYG_033-22a"/>
恩王府教授逵時為禮部郎及引對上曰卿乃朕自擢<lb/>
秦檜日薦士曾無一言及卿以此知卿不附權貴真天<lb/>
子門生也他日兩王方學詩冀有以切磋之因奏言路<lb/>
久壅願陛下廣覽兼聽庶養成敢言之氣上嘉納之<hi>吕氏</hi>
<hi>廣記</hi>
　　　王府贊讀<lb/>
史唐開成元年宰相李石奏太子有侍讀諸王亦有侍<lb/>
讀無降殺之禮宜改奉諸王侍讀　隋楊注字元度為<lb/>
<pb n="KR3k0025_WYG_033-22b"/>
周冀王侍讀王甚重之每曰楊侍讀徳業優深孤之穆<lb/>
生也<hi>隋書</hi>梁陶𢎞景為諸王侍讀雖在朱門閉影不交外<lb/>
務惟以披閱為務<hi>梁書</hi>
本朝英宗治平元年諸王府置侍讀二人徽宗政和七<lb/>
年張大亨奏竊見侍讀之官在太子詔之侍講侍讀而<lb/>
在諸王府者亦有侍講侍讀官號比擬稱謂相紊詔諸<lb/>
王府侍讀改為贊讀侍講改為直講　姚思廉仕隋為<lb/>
代王侍讀髙祖定京師獨思廉持正觀者歎曰仁者之<lb/>
<pb n="KR3k0025_WYG_033-23a"/>
勇謂此人乎太宗嘗語及隋事遣使遺物三百段致書<lb/>
曰想卿節義之風故有此贈<hi>東都事略</hi>蔡挺傳兄杭字子直<lb/>
為潁川郡王伴讀英宗在藩邸器重之請於濮安懿王<lb/>
願得與遊每見杭衣冠盡禮義兼師友<hi>同上</hi>
　　　王府記室<lb/>
傳記漢三公及大將軍皆有記室令史主上表章奏報<lb/>
書記魏太祖輔漢以陳琳阮瑀管記室軍國書檄多二<lb/>
人所為<hi>職林</hi>隋伯叔昆弟皇子是為親王府置記室參軍<lb/>
<pb n="KR3k0025_WYG_033-23b"/>
唐因之<hi>六典</hi>
本朝太宗雍熙二年以王龜從等並為陳王韓王冀王<lb/>
府記室參軍太宗諭之曰諸子生長深宫未知世務必資<lb/>
良士贊導為善使日聞忠孝之道卿等皆謹恪有守故<lb/>
兹謹選各宜勉之<hi>曲阜行幸雍制</hi>鄭雍元豐中為皇弟嘉王府<lb/>
記室參軍在王府凡十年不遷而自處淡如士論歸重<lb/>
<hi>本傳</hi>畢文簡公士安字仁叟兼冀王府記室參軍端拱中<lb/>
詔王府各上所為文帝問近臣曰文吾知之其行孰優<lb/>
<pb n="KR3k0025_WYG_033-24a"/>
皆以公對帝喜以本官知制誥<hi>言行錄</hi>神宗封淮陽王潁<lb/>
王韓維皆為記室參軍王每事咨訪維悉以對至拜起<lb/>
進退趨揖之容皆陳其節<hi>職林</hi>孫覺傳字萃老遷昌王府<lb/>
記室㕘軍王禮之問終身之戒覺為陳諸侯之孝作富<lb/>
貴箴　韓維字持國神宗初就外傅以維為王府記室<lb/>
神宗嘗與維論天下事語及功名維曰聖人功名因事<lb/>
始見人不可有功名心神宗以為善<hi>續㑹要</hi>
　　　諸王宫大小教授<lb/>
<pb n="KR3k0025_WYG_033-24b"/>
本朝太宗至道元年以貟外郎孫蠙充皇姪皇孫教授<lb/>
從所號也真宗咸平元年以朱昻兼南宅教授張蔚兼<lb/>
北宅教授嘉祐以来置諸宫教授立講書課試規罰之<lb/>
法<hi>㑹要</hi>英宗治平元年教授更不兼官以兩處供職有所<lb/>
廢缺<hi>㑹要</hi>時宗室本支之盛自率府副率以上八百餘人<lb/>
而教授之官六貟而已因詔增置教授官凡皇族年三<lb/>
十以上者百十三人置講書四貟年十五以上者三百<lb/>
九人增置教授五貟年十四以下者别置小學教授十<lb/>
<pb n="KR3k0025_WYG_033-25a"/>
二貟並舊六貟為二十七貟以分教之大學京朝官充<lb/>
小學選人充四年詔今後諸宫院大小學教授有缺令<lb/>
國子監與學士院舎人院輪舉熙寜元年小學教授亦<lb/>
輪京朝官元祐二年詔諸宫學教授缺選所舉學官及<lb/>
可為師表可備講讀科不足則三省選陞朝官有出身<lb/>
年四十以上者充崇寜三年睦親宅及北宅廣親各大<lb/>
學小學教授一貟廣親北睦親西及周王宫大學兼領<lb/>
小學各二貟大小學兼領始於此<hi>朝野雜記</hi>
<pb n="KR3k0025_WYG_033-25b"/>
　　　節度使<lb/>
史節度使掌總軍旅專誅殺初授具帑抹兵杖詣兵部<lb/>
辭見觀察使亦如之辭日賜雙旌節度行則建節樹六<lb/>
纛中官祖送次一驛輒上聞入境州縣築節接迎以鼓<lb/>
角衙仗居前旌幢居中大將鳴珂金鉦鼔角居後州縣<lb/>
齎印迎於道左視事之日設禮案髙尺有二寸方八尺<lb/>
判三案<hi>百官志</hi>裴玢同州劉公濟卒授玢節度使元和三<lb/>
年徙山南西道玢為治嚴稜畏逺權勢不務貢奉蔬食<lb/>
<pb n="KR3k0025_WYG_033-26a"/>
敝衣居處取庇風雨而已倉庫充實百姓安之<hi>唐書</hi>
傳記節度使以八月考其治否銷兵為上考足食為中<lb/>
考邊功為下考諸王拜節度使者皆留京師崔從由尚<lb/>
書左丞領鄜坊節度使屬部多神䇿屯軍數亂法驕横<lb/>
吏不能制從一繩以法下皆裹足畏之<hi>本傳</hi>袁滋徙義成<lb/>
節度使滑用武地東有淄青北魏博滋嚴備而推誠信<lb/>
務在懷来李師道田季安畏服之居七年百姓立祠祭<lb/>
祀<hi>六典</hi>盧鈞擢嶺南節度使時稱潔廉專以清静治華蠻<lb/>
<pb n="KR3k0025_WYG_033-26b"/>
數千走闕下請為鈞立生祠<hi>見廉門</hi>
集擁節總戎率身和衆<hi>劉禹錫令狐光廟碑</hi>
本朝國初外戚罕有建節者太祖時杜審進以元舅之<lb/>
尊窮老才得節度使仁宗用張堯佐一時名臣力争之<lb/>
其後拜除寖多中興後外戚節度使二十有二人哲廟<lb/>
以前節度使未有以恩澤除者若王顯張昊輩雖以舊<lb/>
恩貴然皆以嘗任宥府乃得之崇寜後始除郭天信朱<lb/>
勔其後童戩凡十餘人中興後曹勛曾覿輩以攀附恩<lb/>
<pb n="KR3k0025_WYG_033-27a"/>
建節非常例也<hi>通考</hi>
　　　承宣使<lb/>
史唐中世以後節度使往往自擇將吏號為留後<hi>唐兵志</hi>
集留後之秩實亞節旌<hi>龍叔除皇叔祖制</hi>自刺史而上皆武著<lb/>
之髙選茍非尤恩不以叙進况承流宣化名秩益顯尚<lb/>
思稱塞無或不祇<hi>張于潮制</hi>
本朝沿唐制方鎮有節度觀察使留後　又官制舊典<lb/>
祖宗時留後惟宗室國戚自當叙遷若外官惟馬步軍<lb/>
<pb n="KR3k0025_WYG_033-27b"/>
都指揮使方就除焉政和七年詔觀察留後乃五季藩<lb/>
鎮官以所親信留主後務之稱不可循用可冠以軍名<lb/>
改為承宣使<hi>四朝志</hi>靖康元年臣僚言遥郡正任恩數遼<lb/>
絶自遥郡遷正任者合次第轉行今有自遥郡與落階<lb/>
官而授正任直超轉本等正官是皆奸巧希進躐取乞<lb/>
應遥郡承宣使有功勞除正任者止除正任刺史從之<lb/>
<hi>同上</hi>
　　　觀察使<lb/>
<pb n="KR3k0025_WYG_033-28a"/>
史唐貞觀初遣大使十三人巡省天下諸州水旱則遣<lb/>
使有巡察安撫之名神龍三年以五品以上二十人為<lb/>
十道巡察使察舉州縣景雲二年置十道按察使道各<lb/>
一人乾元二年改曰觀察使<hi>唐職官志</hi>常衮為福建觀察使<lb/>
閩人未知學衮至設鄉校使作為文章親加勸導由是<lb/>
俗一變<hi>白六帖</hi>張建封為觀察使是時四方多故乃以繕<lb/>
陴隍益治兵四鄙恱服希烈使掌帥悍卒来戰建封皆<lb/>
沮衂之<hi>同上</hi>
<pb n="KR3k0025_WYG_033-28b"/>
傳記觀察使掌察所部善惡舉大綱凡奏請皆屬於州<lb/>
李徳裕為浙西觀察使南方信禨巫雖父母癘疾子棄<lb/>
不敢養徳裕擇長老可語者語以孝慈大倫數年惡俗<lb/>
大變又按屬州非經祠者毁千餘所撤私道山房千四<lb/>
百舎盗無所廋天子詔褒揚<hi>白六帖</hi>唐敬宗荒僻日甚大<lb/>
臣罕得進言浙西觀察使李徳裕身居廉鎮乃心王室<lb/>
遣使獻丹扆箴六首　張建封貞元四年為泗濠觀察<lb/>
使入覲徳宗禮遇加等及還鎮賜詩又令齎所執鞭賜<lb/>
<pb n="KR3k0025_WYG_033-29a"/>
曰卿忠正節義歲寒不移故以賜卿表忠節也<hi>同上</hi>
集明闡使威勤宣王命<hi>白六帖</hi>求人瘼分國憂<hi>同上</hi>廉察諸<lb/>
侯糾繩列郡　澄清郡邑鎮撫黎元　宣埋輪之威布<lb/>
露寃之政　當至治之朝委廉察之寄　勞来諸郡納<lb/>
紀列城奉詔修以安人參戎索以訓旅<hi>並同上</hi>
本朝沿唐制置諸州觀察使凡諸衛將軍及使遥領者<lb/>
其資品並止本官叙祥符中詔觀察使並帶刺史政和<lb/>
中詔承宣觀察使仍不帶持節等<hi>四朝志</hi>
<pb n="KR3k0025_WYG_033-29b"/>
　　　防禦使<lb/>
史防禦使以無虞為上考清苦為中考政成為下考<hi>百官</hi>
<hi>志</hi>唐武后聖厯元年以夏州鎮領防禦使防禦使之名<lb/>
自此始開元二年薛納為隴右防禦使<hi>通鑑</hi>天寶中安祿<lb/>
山犯順大郡要地當賊衝者置防禦守捉使<hi>事物紀錄</hi>代宗<lb/>
即位諸州防禦使立明年授田承嗣魏博州郡防禦使<lb/>
俄改節度使盖防禦之名不廢也<hi>唐書</hi>
傳記唐承訓宣宗擢為天徳軍防禦使軍中馬乏虜来<lb/>
<pb n="KR3k0025_WYG_033-30a"/>
戰數負承訓罷冗費市馬益軍軍乃奮張　李景略窮<lb/>
塞苦寒地瘠鹵邉戸勞瘁景略至節用約已與士卒同<lb/>
甘苦鑿咸應永清二渠溉田數頃儲廩器械畢具威令<lb/>
肅然聲雄北塞回紇畏之<hi>並六帖</hi>
集宜升禦侮之名以重分憂之寄<hi>絳州防禦使額勅</hi>宜進國位<lb/>
以稱禦侮<hi>荆公除皇姪制</hi>升軍禦之任增使節之華<hi>胡文公制</hi>正名<lb/>
閑禦之任<hi>欒城除曹評制</hi>
本朝沿唐制置諸州防禦使唐防禦使在團練使之下<lb/>
<pb n="KR3k0025_WYG_033-30b"/>
本朝陞之於上<hi>職略</hi>官制舊典防禦團練刺史均謂之正<lb/>
任外官初除管軍便帶正任刺史或随其人見帶遥郡<lb/>
就除之其横行諸司使帶遥郡防禦使者年勞至深邊<lb/>
功優異即落遥郡為正任官其宗室國戚除再遷便領<lb/>
正任乃國朝舊制<hi>職官</hi>
　　　團練使<lb/>
史肅宗置團練使守捉使大領十州小者三五州　代<lb/>
宗時當國令刺史悉帶團練使<hi>並唐書</hi>大率團練使以安<lb/>
<pb n="KR3k0025_WYG_033-31a"/>
民為上考懲奸為中考得情為下考<hi>百官志</hi>李少良大厯<lb/>
八年晉州男子郇漠以麻總髮行哭長安東市人問之<lb/>
曰我有字三十欲以獻上其言團者請罷諸州團練使<lb/>
<hi>唐史</hi>
傳記楊綰奏刺史自有持節諸軍事以掌軍旅司馬右<lb/>
司武所以輔軍即今副使司兵參軍今團練判官官號<lb/>
重複可罷天下捉守團練使詔可<hi>見沿革表</hi>工部侍郎錢昱<lb/>
為鄂州團練使三州無善政至是郊祀進秩上詔宰相<lb/>
<pb n="KR3k0025_WYG_033-31b"/>
曰昱貴家子無檢操不宜任丞郎故有是命<hi>同上</hi>
集肅綰戎團分持軍簿<hi>文公賜團練使詔</hi>戎團之列<hi>曲阜除曲珍制</hi>分<lb/>
總戎團盖參中權之御<hi>王岐公除王道制</hi>兵團之制以訓練為<lb/>
事<hi>曲阜除皇兄制</hi>
本朝沿唐制置諸州團練使<hi>職略</hi>
　　　刺史<lb/>
經内有百揆四岳外有州牧侯伯<hi>書</hi>
史郭伋為幷州刺史行春赴竹馬兒童之期　何武為<lb/>
<pb n="KR3k0025_WYG_033-32a"/>
揚州刺史所舉奏二千石長吏必先露章服罪為虧除<lb/>
免之而已<hi>並漢書</hi>晉羊祜為荆州刺史常登峴山及祜薨<lb/>
乃立碑峴山百姓見其碑莫不悲感號為墮淚碑<hi>晉史</hi>孟<lb/>
簡為常州刺史州有孟瀆久淤閼簡治導溉田凡四千<lb/>
頃以勞賜金紫　狄仁傑出為寜州刺史撫和戎落得<lb/>
其歡心鄉人勒碑以頌<hi>唐史</hi>敬暉為衛州刺史時河北經<lb/>
突厥所騷方秋築城暉曰金湯非粟不守豈有棄農畆<lb/>
事池隍哉<hi>唐書</hi>房琯乾元元年出為汾州刺史始汾以武<lb/>
<pb n="KR3k0025_WYG_033-32b"/>
人領刺史綱目廢弛即治府為營吏攘民居琯至一切<lb/>
革之民以便安政聲流聞<hi>同上</hi>
傳記漢晉以來太守以刺史稱唐武徳元年改太守曰<lb/>
刺史加賜持節從三品職同牧尹但有郡刺史亦有州<lb/>
刺史大抵以武臣帶焉<hi>通典</hi>劉彚進歙州刺史野媪將為<lb/>
虎噬幼女號呼搏虎俱免觀察使韓滉表贊治為異行<lb/>
加金紫　盧杞由吉州刺史授饒州刺史給事中袁髙<lb/>
當草制遂執以謁宰相盧翰劉從一曰杞幸免族誅若<lb/>
<pb n="KR3k0025_WYG_033-33a"/>
更移郡秩恐失天下望翰從一不改遂命舎人草制詔<lb/>
出髙又執之不下　唐宗室齊物為陜州刺史開砥柱<lb/>
通漕路發重石下得古鐵㦸若鏵然銘曰平陸上之詔<lb/>
因以名縣　漢王褒為益州刺史作中和樂職之詩<hi>同上</hi>
集詔餞朝廷牧符分海縣憂股肱還入郡父母更臨州<lb/>
預待郡方最三公不逺求<hi>張說洛橋餞諸刺史詩</hi>粲粲元道州前<lb/>
聖典後生觀乎舂陵行歘見哲俊情復見賊退篇結也<lb/>
實國楨道州哀黎庶詞氣浩縱横兩章對秋月一字偕<lb/>
<pb n="KR3k0025_WYG_033-33b"/>
華星<hi>杜甫元使君舂陵行</hi>潞州新開府壺闗寵舊林妙旌循吏徳<lb/>
持說庶甿心禮樂中朝貴仁明列郡欽㑹書丞相筆先<lb/>
賜潁川金<hi>明皇賜崔日知潞州詩</hi>聖情留曩鎮佳氣翊興王增㦸<lb/>
雄都府髙車轉太常　横八<hi>闕</hi>　山閣五龍長連帥新<lb/>
恩命天人舊紀綱<hi>闕</hi>　　　　　　　　　　　分官<lb/>
特以專城貴深惟列郡安政行思務本風靡屬勝殘有<lb/>
令田知急無分獄在寛<hi>闕牧送新岳  詩</hi>
　　　國信使<lb/>
<pb n="KR3k0025_WYG_033-34a"/>
經使於四方不能專對雖多亦奚以為　使於四方不<lb/>
辱君命<hi>並語</hi>
史文帝二年詔使者冠盖相望結轍於道以諭朕志於<lb/>
單于<hi>前漢</hi>陸賈使南粤尉佗賜賈槖中<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>直千金　蘇武<lb/>
使匈奴匈奴脅蘇武令拜以刀臨之武曰堂堂漢使安<lb/>
能屈於四夷哉匈奴幽蘇武置大窖中絶不與飲食天<lb/>
雨雪武卧齧雪與氈毛并咽之數日不死乃徙武北海<lb/>
上使牧羝羝乳乃得歸武至海上廩食不至掘野鼠及<lb/>
<pb n="KR3k0025_WYG_033-34b"/>
去草根而食之杖節牧羊節毛盡落匈奴與漢和親漢<lb/>
求武等匈奴詭言武已死後漢使復至匈奴武夜見使<lb/>
者教之謂單于言天子射上林中得鴈足有繫帛書言<lb/>
武在某澤中使者以讓單于單于驚謝漢使遣武歸武<lb/>
留匈奴凡十九歲始以强壯出及還鬚髮盡白　路温<lb/>
舒願給厮養暴骨方外以盡臣節　張騫使月支匈奴<lb/>
留騫十餘歲持漢節不失<hi>並前漢</hi>永平八年遣越騎司馬<lb/>
鄭衆報使單于　班超使鄯善知北敵使來夜斬匈奴<lb/>
<pb n="KR3k0025_WYG_033-35a"/>
使後更選使使西域上曰吏班超如何故不遣而更選<lb/>
乎<hi>並後漢</hi>突厥攻太原鄭元璹持節往勞既至敵以不信<lb/>
咎中國元璹随語折讓無所屈徐乃數其背約突厥愧<lb/>
服太宗賜書曰知公口伐可汗邊火息燧朕何惜金石<lb/>
賜於公哉元璹五䀻絶域帝勞之曰卿不辱於敵可比<lb/>
蘇武張騫矣<hi>唐書</hi>新羅告急朱子奢充使太宗曰海夷頗<lb/>
重學問卿為大國使必勿藉其束脩為之講說使還稱<lb/>
㫖當以中書舎人待卿　唐儉使突厥還太宗謂曰頡<lb/>
<pb n="KR3k0025_WYG_033-35b"/>
利可取乎儉曰諭國威靈庶有成功　婁師徳使吐蕃<lb/>
諭國威信　張薦專對詳辨三使絶域　李揆徳宗時<lb/>
為入蕃㑹盟使揆至酋長曰聞唐有第一人李揆公是<lb/>
否　杜暹使敵敵以金遺暹暹固辭左右曰公使絶域<lb/>
不可失戎心乃受焉隂埋幕下已出境乃移文俾取之<lb/>
突厥大驚<hi>並唐書</hi>
傳記漢髙祖遣婁敬使匈奴結和親約此中國與北敵<lb/>
通使之始也　使匈奴中郎將擁節秩二千石<hi>漢舊儀</hi>服<lb/>
<pb n="KR3k0025_WYG_033-36a"/>
一介之使合兩君之忻者左右之臣也<hi>賈誼</hi>
集丁年奉使白首而歸　單車之使出禮義之鄉入無<lb/>
知之俗<hi>李陵書</hi>揚旌出疆反駕奔命有所啓奏多叶便宜<lb/>
<hi>白集</hi>歸要領於闕下納斥堠於疆外　獨以張博望傅介<lb/>
子為奉使之首明取材之難也<hi>元和制誥</hi>今子使萬里外國<lb/>
無幾微見於言面豈不真知輕重大丈夫哉<hi>韓文</hi>身帶霜<lb/>
威辭鳳闕口傳天語到雞林<hi>劉禹錫</hi>
本朝開寶七年契丹願講和好使命始通我朝遣郝崇<lb/>
<pb n="KR3k0025_WYG_033-36b"/>
信吕端為使此報聘也復遣宋準郝文度為契丹國信<lb/>
使太宗即位命馮正張玘為使繼好太平興國二年命<lb/>
李續為契丹正旦使而正旦之名始此景徳澶淵之役<lb/>
命周漸為契丹生辰使而生辰之名始此國母亦有生<lb/>
辰正旦使真宗上天遣薛貽廓使於是有告哀之名遣<lb/>
薛田使於是有遺留禮物之名遣任中行使於是有告<lb/>
登寶位之名遣劉鍇趙賀使於是有皇太后皇后迴謝<lb/>
禮物之名慶厯中契丹遣使求地富公増幣與平因為<lb/>
<pb n="KR3k0025_WYG_033-37a"/>
報使嘉祐三年契丹母蕭氏卒遣朱處約為祭奠使李<lb/>
師中為弔慰使建中靖國元年命張舜臣為遼國賀登<lb/>
位國信使<hi>㑹要</hi>建炎中興未和則有祈請通問使已和則<lb/>
有報謝使紹興以後歲遣生辰正旦使焉<hi>中興㑹要</hi>國初雄<lb/>
州當用兵之際有機宻事擇馴謹吏處之號機宜司及<lb/>
契丹請和改為國信司<hi>職略</hi>韓琮使契丹敵主問其家世<lb/>
琮言父在先朝已嘗持禮聘来敵主喜曰與中國通和<lb/>
久父子仍奉使宜酌酒勸我<hi>本傳</hi>張方平使契丹契丹主<lb/>
<pb n="KR3k0025_WYG_033-37b"/>
顧左右曰有臣如此佳哉酌飲玉巵牽所乗馬以賜<hi>四朝</hi>
<hi>史</hi>王拱辰使契丹契丹主設宴垂釣親鼔琵琶以侑謂<lb/>
其相曰此南朝少年狀元入翰林十五年矣吾厚待之<lb/>
　許將奉使契丹北人聚觀曰㸔南朝狀元及賜射先<lb/>
破的<hi>並同上</hi>昌言官兩制乃為天子出使萬里外强悍不<lb/>
屈之敵建大斾從騎數百送車千乘出都門意氣慨然<lb/>
丈夫生不為將得為使折衝口舌之間足矣<hi>石昌言引</hi>
　　　副使<lb/>
<pb n="KR3k0025_WYG_033-38a"/>
傳記使者過邦至於境使次介假道<hi>儀禮</hi>禮大夫為卿介<lb/>
介副也禮卿出聘以大夫為上介士為衆介<hi>類要</hi>副介奉<lb/>
玉帛以聘<hi>同上</hi>
集繼好二邦奉辭萬里副車之任選亦不輕<hi>白集</hi>前命使<lb/>
臣洎介臣持節<hi>元集</hi>
本朝慶厯詔奉使接送伴燕㑹毋過飲酒語言務在大<lb/>
體仍委使副遞相覺察<hi>㑹要</hi>
　　　接送伴使<lb/>
<pb n="KR3k0025_WYG_033-38b"/>
史馮奉世以衛侯使持節送大宛諸國客<hi>漢書</hi>東魏遣李<lb/>
諧聘梁武帝與語應對如流上曰朕今日遇勍敵時南<lb/>
北務以俊乂相誇銜命接客必盡一時之選無才望者<lb/>
不得與焉<hi>通鑑</hi>
本朝景徳元年契丹遣使朝於行在命知澶州何承矩<lb/>
郊勞翰林學士趙安仁接伴明年以杜夢證康宗元接<lb/>
伴候使回日充送伴<hi>㑹要</hi>接送館伴使並遴選有出身能<lb/>
專對之人<hi>職略</hi>景徳修好虜使至趙安仁接伴敏於酬對<lb/>
<pb n="KR3k0025_WYG_033-39a"/>
皆切事機時論以為得體<hi>本傳</hi>皇祐初接待契丹使者舊<lb/>
例使者入境所至置頓皆出於民珪請出太官供帳器<lb/>
皿為三頓之具番休以濟迄今便之<hi>王珪傳</hi>
　　　館伴使<lb/>
史使在疆場膳宰致餼司理授館<hi>穀梁傳</hi>
本朝祥符二年詔自今契丹使有例外贈遺接伴館伴<lb/>
使者再辭不已則許納<hi>㑹要</hi>天聖五年契丹遣蕭藴杜防<lb/>
來以程琳為館伴藴出坐位指曰中國使者至契丹坐<lb/>
<pb n="KR3k0025_WYG_033-39b"/>
位殿上今契丹使至中國不然請升之琳曰此真宗皇<lb/>
帝所定不可易防不能對曰令宰相議或曰此細事爾<lb/>
將許之琳曰後更欲其大者奈何遂止琳後為參政<hi>本傳</hi>
　　　奉使<lb/>
經四牡勞使臣之來也<hi>詩序</hi>皇皇者華君遣使臣也送之<lb/>
以禮樂言逺而有光華也<hi>詩序</hi>星言宿駕<hi>定之方中</hi>凡邦國之<lb/>
使節山國用虎節土國用人節澤國用龍節皆金也以<lb/>
英蕩輔之　道路用旌節<hi>並周禮</hi>銜君命而使<hi>禮記</hi>時聘以<lb/>
<pb n="KR3k0025_WYG_033-40a"/>
結諸侯之好間問以諭諸侯之志<hi>大行人</hi>行人失辭<hi>左傳</hi>韓<lb/>
須受命而使子員道二國之言無私　鄭子羽知四國<lb/>
之為　兵交使在其間可也　令吏人完客所館以無<lb/>
憂客使　亦不使一介行李告於寡君　卿非君命不<lb/>
越境　以君命越疆而使　晉人輕魯幣而益敬其使<lb/>
<hi>並同上</hi>行人挈國之辭者也<hi>穀梁傳</hi>
子葉公子髙將使於齊曰吾朝受命而夕飲氷我其内<lb/>
熱歟<hi>莊子</hi>雖古之膚使其劣諸<hi>揚子</hi>
<pb n="KR3k0025_WYG_033-40b"/>
史廣武君說韓信曰不如發一乘之使奉咫尺之書以<lb/>
使燕也　司馬相如建節往使蜀太守以下郊迎縣令<lb/>
負弩先驅　終軍步入闗闗吏與軍繻軍棄繻而去及<lb/>
軍為謁者使行都國建節東出闗闗吏識之曰此使者<lb/>
乃前日棄繻生也　本始初遣王平等五人持節行郡<lb/>
國舉賢良問民所疾苦　東粤相攻武帝使汲黯往視<lb/>
之至吳而還報曰粤人相攻固其俗不足以辱天子使<lb/>
者　暴勝之為直指使者衣繡衣　縱横家者流盖出<lb/>
<pb n="KR3k0025_WYG_033-41a"/>
於行人之官孔子曰使乎使乎言其當權事制宜<hi>並漢書</hi>
漢和帝分遣使者微服單車各至州縣觀察風謡　順<lb/>
帝詔遣八使分行州縣皆選素有威名者天下號曰八<lb/>
俊　范滂少勵清節時冀州盗起以滂為清詔使按察<lb/>
之滂登車攬轡慨然有澄清天下之志<hi>並後漢</hi>馬周以監<lb/>
察御史奉使稱職　貞元八年州縣大水權徳輿建言<lb/>
宜選羣臣明識通方者持節勞來　徳宗遣黜陟使十<lb/>
一人行天下陸贄言使者請以五術察風俗　陸元方<lb/>
<pb n="KR3k0025_WYG_033-41b"/>
使嶺外涉海風濤元方曰吾受命不私神豈害我促使<lb/>
濟而風濤訖息<hi>並唐書</hi>
傳記漢朝以来有巡行之傳士直指之繡衣觀風之八<lb/>
使按察之六條皆所以宣道徳意延問疾苦究吏治之<lb/>
得失視風俗之厚薄其歸一也<hi>職源</hi>使者及境張旜　使<lb/>
者若過邦至於境使次介假道<hi>儀禮</hi>周秦帝以歲八月遣<lb/>
輶軒之使採異代方言還奏之<hi>風俗通</hi>晏子使吾辯於辭<lb/>
習於禮<hi>說苑</hi>奉令受使結和諸侯通命達㫖<hi>吳越春秋</hi>奉璽書使<lb/>
<pb n="KR3k0025_WYG_033-42a"/>
者乘馳傳日夜千里為程<hi>漢舊儀</hi>唐舊制兩省官出使得<lb/>
朱衣吏前導<hi>職林</hi>
集建節往馳四乘之傳　因宣使㫖令百姓知天子意<lb/>
<hi>諭蜀檄</hi>古者交政於四方謂之使<hi>栁文</hi>宋廣平之沉下僚也<lb/>
蘇公味道時為繡衣直指使者廣平投以梅花賦蘇盛<lb/>
稱之自是方列於聞人之目是知美賢卓犖不外文字<lb/>
然猶用片言借說於先逹之口席其勢而後驤首當時<lb/>
矧碌碌者疇能自興<hi>劉夢得</hi>揚虎視之威厲秋鷹之爪<hi>華覈</hi>
<pb n="KR3k0025_WYG_033-42b"/>
<hi>表</hi>南紀西江濶皇華御史雄截流寜假楫挂席自生風<lb/>
寮寀爭趣鷁魚龍亦避驄坐聞白雪唱翻入棹歌中<hi>孟浩</hi>
<hi>然</hi>
本朝神宗熙寜中嘗遣使察訪哲宗紹聖中詔三歲一<lb/>
遣郎中御史按察諸路監司<hi>㑹要</hi>
　　　三衙<lb/>
本朝沿五代之制有侍衛親軍及殿前兩司盖侍衛親<lb/>
軍起於後唐<hi>職略</hi>殿前始於周世宗顯徳元年<hi>㑹要</hi>國初侍<lb/>
<pb n="KR3k0025_WYG_033-43a"/>
衛親軍置都指揮使雖都虞候亦在殿前都指揮使之<lb/>
上自王超罷職無復任者而侍衛馬步軍遂分為二并<lb/>
殿前號三衙而馬步二軍始居殿前司之下焉<hi>職略</hi>三司<lb/>
天下之兵柄皆在其權雖重而軍政號令則在樞宻院<lb/>
此祖宗之微意非前世所及也<hi>石林燕語</hi>三衙内中見宰執<lb/>
皆横杖於文徳殿後主廊階下唱喏宰相出笏階下揖<lb/>
之外遇從官於通衢皆避焉此禮久廢惟内中横杖之<lb/>
禮至今不廢也<hi>華談</hi>寶元康定間余自貶所還京見王君<lb/>
<pb n="KR3k0025_WYG_033-43b"/>
貺初作舎人在坐見殿前馬步軍立門外呈牓稱不敢<lb/>
求見舎人遣人謝之而去慶厯三年余作舎人此禮已<lb/>
廢然三衛軍相逢而斂馬駐足前呵者傳聲大尉立馬<lb/>
急遣人謝之比舎人馬過然後敢行後余官於外十年<lb/>
而還遂入翰林學士相逢分道而過更無斂避之禮盖<lb/>
兩制漸輕三衙漸重<hi>歸田錄</hi>熈寧九年殿前都指揮使郝<lb/>
質言往軍器監與判監劉奉世㑹議軍器上批三師朝<lb/>
廷待遇禮繼二府事體至重寺監小官豈可呼召使赴<lb/>
<pb n="KR3k0025_WYG_033-44a"/>
期㑹自今止令移文定議<hi>㑹議</hi>管軍八位武弁軍門號八<lb/>
桄梯盖三衙都指揮使三軍都虞候四廂都指揮使為<lb/>
管軍<hi>官制</hi>
　　　殿前司<lb/>
史周世宗詔使天下豪傑躬親試閱選藝超絶及有身<lb/>
首者分署為殿前諸班因有散貟散指揮使内殿直鐵<lb/>
騎控鶴之號<hi>五代史</hi>
集禁旅典兵為吾爪士<hi>杜牧行髙駢制</hi>壯序虎旅<hi>宋廣平</hi>
<pb n="KR3k0025_WYG_033-44b"/>
本朝掌殿前諸班直及步騎諸指揮之名籍入則侍衛<lb/>
殿陛出則扈從乘輿大禮則提㸃編排整肅禁衛鹵簿<lb/>
儀仗掌宿衛之事<hi>四朝志</hi>政和四年詔殿前都指揮使在<lb/>
節度使上副都指揮使在正任承宣使之上都虞候在<lb/>
正任防禦使之上<hi>同上</hi>中興以來主管殿前司一貟其屬<lb/>
有幹辦公事主管禁衛各二貟准備差遣准備差使㸃<lb/>
檢醫藥飯食各一貟尋減幹辦事一貟增書寫機宜文<lb/>
字一貟<hi>㑹要</hi>張耆真宗朝為都虞候是時大興宫室以奉<lb/>
<pb n="KR3k0025_WYG_033-45a"/>
祥瑞雖大臣不敢議耆上言土木之侈不足以承天意<lb/>
<hi>本傳</hi>燕達為都指揮使達起行伍然喜讀書手不釋卷神<lb/>
宗嘗問用兵當何先曰莫如愛上曰愛克厥威可乎達<lb/>
曰威非不用要以愛為先<hi>本傳</hi>錫以六纛總此八屯　嘉<lb/>
其扈從之勤<hi>温公制</hi>内總七年之師外分十連之任<hi>郝質制</hi>
内典嚴衛外秉節旄　總領禁衛為王虎臣　董率王<lb/>
旅<hi>賜質詔</hi>進總凝嚴之務歴圖勁傑之資　屬嚴除之領<lb/>
帥　仗帥鉞於殿除<hi>並王岐公行李璋制</hi>置帥殿陛屬之董齊<lb/>
<pb n="KR3k0025_WYG_033-45b"/>
就列大廷典綏王旅<hi>並南豐擬制</hi>祇護殿岩<hi>東坡</hi>維朕虎臣典<lb/>
綏王旅環列增肅周廬不驚<hi>燕達制</hi>營衛之士皆天下武<lb/>
臣之髙選虞度軍中之事是可非其人哉<hi>荆公行都虞候制</hi>宿<lb/>
衛左右而虞度候視乎軍中者其甚寵<hi>南豐擬制</hi>
　　　馬軍司<lb/>
本朝掌馬軍諸指揮之名籍侍衛扈從及大禮宿衛所<lb/>
掌如殿前司政和四年詔以馬軍都指揮使副都指揮<lb/>
使在正任觀察使之上都虞候在正任防禦使之上<hi>四朝</hi>
<pb n="KR3k0025_WYG_033-46a"/>
<hi>制</hi>中興以後主管侍衛馬軍司一貟幹辦公事準備差<lb/>
遣㸃檢醫藥飯食常出戍建康<hi>㑹要</hi>元豐二年上批都虞<lb/>
候燕達能體朝廷訓齊士伍之意故二司所總師徒技<lb/>
能日進宜與二子閤職<hi>㑹要</hi>材官車騎之衆號噭萬旅命<lb/>
汝掌之<hi>盧政制</hi>遂階升於騎帥<hi>玉堂集</hi>早分將鉞常帥騎兵<lb/>
<hi>胡文恭</hi>參司親衛出護邊兵<hi>王從/正</hi>益遷徙騎之虞<hi>王岐公</hi>仍<lb/>
遷軍候之職<hi>東坡</hi>
　　　步軍司<lb/>
<pb n="KR3k0025_WYG_033-46b"/>
本朝掌步軍諸指揮之名籍侍衛扈從及大禮宿衛如<lb/>
殿前司政和四年詔以步軍都指揮使副都指揮使在<lb/>
正任觀察使之上都虞候在正任防禦使之上<hi>四朝志</hi>中<lb/>
興以來主管侍衛步軍司一貟幹辦公事準備差遣㸃<lb/>
檢醫藥飲食<hi>㑹要</hi>虞度兵計候司戎事亦統護之<hi>苖侵制</hi>補<lb/>
督將之闕　設候奄之職以訓齊軍令<hi>王岐公</hi>參典親衛<lb/>
<hi>曲阜制</hi>
　　　四廂<lb/>
<pb n="KR3k0025_WYG_033-47a"/>
本朝捧日舊曰日騎天武舊曰控鶴太平興國二年詔<lb/>
改控鶴曰天武雍熙四年改殿前司日騎曰捧日龍衛<lb/>
舊曰龍捷神衛舊曰虎捷太平興國二年詔改龍捷曰<lb/>
龍衛虎捷曰神衛皆以美名易禁軍之舊號也殿前司<lb/>
捧日天武馬軍司龍衛步軍司神衛謂之上四軍各有<lb/>
左右廂廂各三軍<hi>東齋記事</hi>八桄梯<hi>見三衙</hi>端拱初以龍衛左<lb/>
廂都指揮使孔守正習練軍旅特置龍神衛四廂都指<lb/>
揮使以寵之<hi>本朝蒙求</hi>擢典親衛<hi>淇水集</hi>
<pb n="KR3k0025_WYG_033-47b"/>
　　　帶御器械<lb/>
本朝國初以來嘗選三班以上武幹親信者佩櫜鍵御<lb/>
劒或以内臣為之<hi>㑹要</hi>初名御帶咸平元年改為帶御器<lb/>
械景祐詔無得過六人舊制外任帶御器械過闕朝見<lb/>
不宿衛熙寜六年向寶移真定府路總管過京師特命<lb/>
宿直<hi>㑹要</hi>御帶分禁庭内宿直舎在崇政殿内職居嚴邃<lb/>
多任國戚及内侍兩省押班亦兼領或有邊功優異間<lb/>
除内官就領兵職於三路為武臣之榮遇<hi>官制</hi>太宗嘗令<lb/>
<pb n="KR3k0025_WYG_033-48a"/>
善工製金帶時石普帶御械方侍立輒進曰願以賜臣<lb/>
太宗即予之<hi>長編</hi>紹興七年樞宻院言帶御器械官合帶<lb/>
挿上曰祖宗置此官所以衛不虞也今乃佩數隻骹箭<lb/>
不知何用方承平時置飾以珠珍車駕每出為觀美而<lb/>
已他日恢復此等事當盡去之<hi>中興㑹要</hi>
　　　環衛官<lb/>
史中尉即執金吾<hi>漢紀</hi>世祖微時歎曰仕官當作執金吾<lb/>
<hi>後漢書</hi>梁有左右中郎將以分司丹禁侍衛左右　髙熲<lb/>
<pb n="KR3k0025_WYG_033-48b"/>
拜左衛大將軍每坐朝堂北槐下聽事其樹不依行列<lb/>
有司請伐之上特不令剪去以示後人<hi>並隋書</hi>段志𤣥為<lb/>
左驍衛大將軍文徳皇后之葬勒兵衛章武門太宗夜<lb/>
遣使至志𤣥拒曰軍門不夜開使者示手詔志𤣥曰夜<lb/>
不能辨比旦帝歎曰真將軍也<hi>唐書</hi>趙道興貞觀初歴遷<lb/>
武候中郎將明嫻宿衛號為稱職　姜確字行本太宗<lb/>
選趫才衣五色袍乗六閑馬直屯營宿伏内號曰飛騎<lb/>
每出幸即以從拜行本左屯衛將軍分典之　王及善<lb/>
<pb n="KR3k0025_WYG_033-49a"/>
除千牛衛將軍髙宗曰朕以卿忠謹故與三品要職卿<lb/>
佩大横刀在朕側知在官貴否　張延師為左衛大將<lb/>
軍性謹畏典羽林三十年未嘗有過　阿史那忠為右<lb/>
驍衛大將軍宿衛四十八年無纎隙人比之金日磾<lb/>
姜柔逺美姿容敷奏詳辯武后時為左鷹揚衛將軍<lb/>
張嘉祐嘉貞弟也有幹畧方嘉貞為相時任左金吾衛<lb/>
將軍昆弟每上朝軒盖騶道盈閭巷時號所居坊曰鳴<lb/>
珂里　吳俶章恭皇后之弟為金吾將軍循循有禮遜<lb/>
<pb n="KR3k0025_WYG_033-49b"/>
無倨氣敖色見重朝廷　張萬福為金吾衛將軍陸贄<lb/>
坐貶陽城等詣延英門疏論萬福大言賀曰朝廷有直<lb/>
言天下必太平矣即連呼太平萬歲萬福武人年八十<lb/>
餘自此名重天下　李景略遷羽林將軍對徳宗延英<lb/>
殿論奏衎衎有大臣風采<hi>並同上</hi>
傳記左右衛大將軍掌統領宫廷警衛之職凡親勲翊<lb/>
五郎將府及折衝府所𨽻者皆總制焉<hi>六典</hi>
集烈烈楊侯實統禁戎<hi>文選</hi>交㦸之下周廬肅然<hi>白集</hi>王者<lb/>
<pb n="KR3k0025_WYG_033-50a"/>
法鈎陳設環列非勲勤之將信近之臣則何以久張爪<lb/>
牙轉置肘腋者也　移領左廣察八屯之警巡七萃之<lb/>
勤惰爾為其正盡察得之<hi>並同上</hi>前以忠勞選登戎衛能<lb/>
訓勇力之士以備時使中儲誰何之人以備徼巡　軍有<lb/>
羽林用法星象統之爪士以拱辰居<hi>左彦佐制</hi>俾領上軍仍<lb/>
遷右廣　統良家之騎士訓期門之材官<hi>王士則制</hi>周設七<lb/>
萃漢列八屯皆所以拱衛王宫肅嚴徼道<hi>鄭何制</hi>國家設<lb/>
十三衛猶漢之南北軍而左右羽林尤稱親重自諸衛<lb/>
<pb n="KR3k0025_WYG_033-50b"/>
而移鎮者謂之美遷掌勾陳而讓建章備巡警而嚴羽<lb/>
衛<hi>王元輔制</hi>環太微之星有上將次將之位所以拱衛宸極<lb/>
誰何不若天子置上將軍以禦侮率是道也<hi>元集</hi>天子六<lb/>
軍必有材官佽飛超乗挽强之士在焉董之以威待之<lb/>
以信分八舎之衆寡均二廣之勞逸不吳不揚不掉不<lb/>
拙皆將軍之力也是以李大亮上直禁中而文皇甘寢<lb/>
則心腹爪牙之任斯不細矣<hi>于李友制</hi>熊羆宣力輦轂無塵<lb/>
内訓却非之士外察何留之禁<hi>徐集</hi>自㕘戎秩乆衛宸階<lb/>
<pb n="KR3k0025_WYG_033-51a"/>
　曉傳銀棨之符夜警金吾之漏<hi>常相制</hi>北落親兵夾峙<lb/>
宫省<hi>杜牧</hi>典兵於禁門之内立侍於㦸殿之中<hi>張直方</hi>官崇<lb/>
環衛職實司武<hi>王釗制</hi>官我正衛<hi>吳正制</hi>禁旅總蘭騎之兵<lb/>
<hi>李文饒</hi>勾陳肅肅彰北極之威靈錡仗森森表南端之壯<lb/>
麗九旂揚斾日熾星流五輅鳴鑾龍輈鳳轄　武夫扳<lb/>
燕之服羽騎雲屯期門珥鶡之冠旄頭宿設<hi>張鷟集</hi>
本朝六軍諸衛有左右金吾衛上將軍左右衛上將軍<lb/>
左右驍衛將軍武奮衛上將軍領軍衛上將軍屯衛上<lb/>
<pb n="KR3k0025_WYG_033-51b"/>
將軍監門衛上將軍千牛衛上將軍諸衛大將軍諸衛<lb/>
將軍並為環衛官皆命宗室為之亦為武臣之贈典大<lb/>
將軍以下又為武臣責降散官　靖康元年陳過庭請<lb/>
遵藝祖罷諸節度使歸環衛故事於是節度使錢景臻<lb/>
等並為左右金吾衛上將軍<hi>四朝志</hi>崇寜四年倣古修三<lb/>
衛官親衛府勲衛府翊衛府各有郎有中郎率屬日直<lb/>
於殿陛親衛立於殿上勲衛立於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>殿翊衛立於兩階<lb/>
衛士之前中興乆而除授孝宗討論環衛官制度如節<lb/>
<pb n="KR3k0025_WYG_033-52a"/>
度使則領左右金吾衛上將軍承宣使則領左右衛上<lb/>
將軍在内則兼帶在外則不帶以十貟為額朝㕘侍殿<lb/>
並衣御帶體列宗室不在此例仍不差戚里及非戰功<lb/>
人　祖宗外建方鎮内列環衛品式備具近来環衛乆<lb/>
不除授非所以儲材而均任也<hi>並孝宗</hi>委禁垣之提警<hi>胡文</hi>
<hi>公</hi>環設衛官拱扈宸極<hi>宋漢制</hi>列衛宫邸千夫帶刀宿衛<lb/>
王室環列之官執金為貴<hi>曲阜集</hi>
　　　幹辦皇城司<lb/>
<pb n="KR3k0025_WYG_033-52b"/>
史梁乾化六年詔曰端闈正門也宜以時開閉用達陽<lb/>
氣委皇城使檢校閉啟車駕出則闔扉<hi>五代史</hi>
傳記唐城門郎掌京城皇城宫殿諸門開闔之節奉其<lb/>
管鑰而出納之開則先外而後内闔則先内而後外所<lb/>
以重中禁尊皇居也候其晨昏撃鼔之節而啓閉之<hi>通典</hi>
本朝舊號武徳司大平興國詔改今名<hi>實錄</hi>政和官制改<lb/>
皇城使為武功大夫而其職任則選内外通領焉紹興<lb/>
中詔行宫禁衛所改為行在皇城司三年詔皇城司係<lb/>
<pb n="KR3k0025_WYG_033-53a"/>
專掌禁庭出入不𨽻臺察<hi>㑹要</hi>國朝以皇城使比文臣少<lb/>
卿選人才優長者一貟供職謂主管皇城司也<hi>舊典</hi>政和<lb/>
改制皇城司依舊以横行或御帶二貟主管焉<hi>同上</hi>
　　　御前忠佐軍頭引見司<lb/>
本朝國初但曰軍頭引見司端平元年改軍頭司為御<lb/>
前忠佐軍頭司引見司為御前忠佐引見司軍頭司掌<lb/>
崇班供奉及諸州駐防捕捉之事引見司掌軍頭名籍諸<lb/>
軍搜閱引見之事<hi>分紀</hi>中興以來提㸃官幹辦官並以閤<lb/>
<pb n="KR3k0025_WYG_033-53b"/>
門官充紹興二十二年詔知閤門官兼則稱提㸃宣贊<lb/>
舎人閤門祇使兼則稱幹辦乾道三年詔提㸃幹辦共<lb/>
以四貟為額<hi>同上</hi>
　　　同知閤門事<lb/>
本朝閤門副使雖無定貟然選任不及疏逺而所置常<lb/>
少於正使之數政和官制以左武右武易二閤副使而<lb/>
閤門事乃命横行知焉則同知之職乃昔時之副使也<lb/>
<hi>職略</hi>惟朱華之上閤當太微之法宫置副介之名用承諸<lb/>
<pb n="KR3k0025_WYG_033-54a"/>
使<hi>胡文恭行馬懷徳制</hi>
　　　閤門軍贊舎人<lb/>
史崔崇禮以節義自將武徳中官通事舎人善詞令進<lb/>
止宗室復從父若氷為金吾大將軍兼通事舎人容貌<lb/>
瓌偉每宣勞揖贊進止閑華有可觀者<hi>唐書</hi>
集相導同奏之節宣揚拜起之儀引而贊之不聞失禮<lb/>
<hi>白集</hi>辨色而朝百辟輯瑞以㑹萬方正錯立族談之儀宣<lb/>
注意登庸之命蹌蹌濟濟進退以時名為侍臣以贊導<lb/>
<pb n="KR3k0025_WYG_033-54b"/>
吾左右者通事舎人之任也<hi>元集</hi>
本朝故事閤門無通事舎人而通事舎人沿唐制自𨽻<lb/>
中書省如抽赴閤門並稱閤門祇候其後直授閤門通<lb/>
事舎人非舊制也天禧中去閤門二字政和六年改為<lb/>
宣贊舎人<hi>㑹要</hi>出入省戸贊宣朝命　束帶贊謁與賓客<lb/>
言<hi>夏伸制</hi>舊典通事本𨽻西臺近制建官則領朱閤非善<lb/>
音吐有姿範者不得與選<hi>胡文公行李惟寶制</hi>典謁天墀之華<hi>王威</hi>
<hi>制</hi>特陞宣納之名　宣納禁職於上閤而特清<hi>曹修制</hi>再<lb/>
<pb n="KR3k0025_WYG_033-55a"/>
𨽻朱華之閤久侍赤墀之塗　特陞贊於殿中<hi>柴貽範制</hi>宣<lb/>
傳中制<hi>江從可制</hi>典司中謁<hi>李繼/明制</hi>參典中㳙之謁<hi>王文思明</hi>宣傳<lb/>
辭令相導儀矩<hi>髙世賞制</hi>上閤贊導之官武列之髙選<hi>賈祐制</hi>
　　　閤門祇候<lb/>
本朝舊以閤門通事舎人閤門祇候二等謂之閤職盖<lb/>
武臣之清選也舊止三五貟熙寜四年閤門請擇武臣<lb/>
子弟六人前後殿日祇應以閤門㸔班祇候為名候五<lb/>
年熟識儀數乃除閤門祇候　真宗曰此職非可以恩<lb/>
<pb n="KR3k0025_WYG_033-55b"/>
澤授　神宗用宫邸直省官郭昭選為閤門祇候司馬<lb/>
光言此祖宗蓄養賢才在文臣為館職其重如此乞賜<lb/>
裁省乃言貟額上閤聯班維時髙選<hi>初寮集</hi>祇事上閤爾<lb/>
實宜之<hi>向子莘制</hi>寘之上閤往㕘贊導<hi>姚師望制</hi>
　　　閤門舎人<lb/>
本朝乾道中孝宗初置<hi>㑹要</hi>我朝重閤門之職慶元置舎<lb/>
人之貟<hi>詔詞</hi>淳熙中孝宗幸祕書省丞相史浩奏閤門舎<lb/>
人陛下方以視館職亦各參與坐於西廊<hi>行状</hi>
<pb n="KR3k0025_WYG_033-56a"/>
　　　入内内侍省<hi>内侍省附</hi>
史手握王爵口銜天憲<hi>後漢書</hi>超登公卿之位職參天機<lb/>
<hi>同上</hi>
傳記秦漢加官有中常侍參用士人皆銀璫右貂給事<lb/>
殿省漢中常侍贊導内事顧問應對明帝改以金璫右<lb/>
貂和熹太后稱制乃以閹人為常侍小黄門通命兩宫<lb/>
自此悉用閹人後魏用大長秋又置内侍長四人掌顧<lb/>
問拾遺應對北齊有中常中省隋曰内侍省置内侍二<lb/>
<pb n="KR3k0025_WYG_033-56b"/>
人内常侍二人煬帝改長秋監唐復為内侍省龍朔改<lb/>
省為監光宅為司宫臺神龍復舊官有内侍四内常侍<lb/>
六初太宗定制内侍不立三品官不任以事惟門閤守<lb/>
禦廷内掃除廩食而已開元天寶中始拜三品將軍列<lb/>
㦸於門<hi>通典</hi>天文有宦者四星在帝座西<hi>通典</hi>
本朝國初有内中髙品班院淳化改為内内班院又改<lb/>
入内黄門班院又改内侍省入内内侍班院景徳三年<lb/>
立為入内内侍省國初有内班院淳化改為黄門又改<lb/>
<pb n="KR3k0025_WYG_033-57a"/>
内侍以黄門院為内侍省於是入内内侍省與内侍省<lb/>
號為前後省而入内省比前省尢為親近<hi>史志</hi>凡通侍禁<lb/>
中役復䙝近者𨽻入内侍省供侍殿中備洒掃之職役<lb/>
使雜品者𨽻内侍省　入内内侍省有都都知副都知<lb/>
押班内東頭供奉官内西頭供奉官内侍殿頭内侍髙<lb/>
品内侍髙班内侍黄門　内侍省有左班都知副都知<lb/>
右班都知副都知押班内東頭供奉官内西頭供奉官<lb/>
内侍殿頭内侍髙品内侍髙班内侍黄門　其官稱則<lb/>
<pb n="KR3k0025_WYG_033-57b"/>
有内客省使延福宫使景福殿使宣慶使宣政使昭宣<lb/>
使國初所置　政和二年以通侍大夫易内客省使正<lb/>
侍大夫易延福宫使中侍大夫易景福殿使中亮大夫<lb/>
易宣慶使中衛大夫易宣政使拱衛大夫易昭宣使供<lb/>
奉官易内東頭供奉官左侍禁易内西頭供奉官右侍<lb/>
禁易内侍殿頭左班殿直易内侍髙品右班殿直易内<lb/>
侍髙班而黄門之名如故<hi>並職略</hi>皇祐間王守忠不除節<lb/>
度使觀察院而止給其俸何剡抗疏争辯以為不可其<lb/>
<pb n="KR3k0025_WYG_033-58a"/>
後孫忭亦以節度使所以尊寵將帥專置軍事安危成<lb/>
敗一以係焉豈宜中官得如其任　祖宗成法内侍為<lb/>
承宣觀察使者皆老疾或歴年既多匄奉祠然後以此<lb/>
與之　服勞宫省<hi>游回制</hi>彌光貂省之任<hi>胡文公行凌允制</hi>聮職<lb/>
内宰<hi>閻安制</hi>
　　　入内内侍省都都知<lb/>
本朝初止有内中髙品都知押班後随省院改易景徳<lb/>
三年置都都知副都都知以諸司使充領省事自都知<lb/>
<pb n="KR3k0025_WYG_033-58b"/>
至黄門皆番休直入專職禁中之事凡祭祀朝㑹行幸<lb/>
燕饗則分侍左右或出使四方宣逹上㫖或領務中外<lb/>
督察庶事<hi>兩朝志</hi>都都知止一貟其任至重相傳自號内<lb/>
宰相恩數幾同執政官至延福宮使仍帶遥郡留後或<lb/>
觀察使皇祐五年以任守忠為入内内侍省内侍省都<lb/>
都知兩省都都知國朝未嘗除也　自守忠後更不差<lb/>
除崇寜二年改入内内侍省都都知為知入内内侍省<lb/>
事後復　掌禁中供奉之事　總領内侍<hi>四朝志</hi>為内臣<lb/>
<pb n="KR3k0025_WYG_033-59a"/>
之極品<hi>職略</hi>
　　　入内内侍省副都知<lb/>
本朝景徳三年置以諸司使副充為北司之貳其官率<lb/>
任景福殿使遥郡觀察使間或有至宫使者與都都知<lb/>
同主判皇城司内庭之事無不預焉<hi>兩朝史</hi>崇寜二年改<lb/>
為同知入内内侍省事後復<hi>四朝志</hi>參帷扆之近綴<hi>王岐公除</hi>
<hi>石全彬制</hi>參冠近職　俾爾㕘中省之務<hi>並任守忠制</hi>矧乃率屬<lb/>
給事殿省地親寄重<hi>舒信道除石得</hi>制宿衛中禁董治内省<hi>曲阜</hi>
<pb n="KR3k0025_WYG_033-59b"/>
<hi>梁從吉制</hi>㕘治官省<hi>宋朝用臣制</hi>
　　　入内内侍省押班<lb/>
本朝初止兼他職淳化後始以崇班以上充國朝押班<lb/>
二貟僉預省事而其官率任宣慶昭宣使而已凡都知<lb/>
押班入禁中奏事上見之以禮非若御藥之比常侍於<lb/>
左右也崇寜二年改押班為簽書入内内侍省後復<lb/>
掌禁中侍奏之事<hi>四朝志</hi>熙寧詔兩省押班五年無違缺<lb/>
並除副都知祖宗成法凡押班非年五十不除嘉祐中<lb/>
<pb n="KR3k0025_WYG_033-60a"/>
李繼和以年四十九不得除押班英宗朝張茂則以年<lb/>
四十八不得除押班　董正官省以近為貴<hi>曲阜閻安制</hi>官<lb/>
省之政爾往㕘之<hi>樂士宣制</hi>
　　　御藥<lb/>
本朝御藥院主管四人以入内内侍充掌按驗方書修<lb/>
合藥劑以侍進御及供奉禁中之用凡藥必品嘗而後<lb/>
進大祭祀朝㑹燕享行幸則扶持左右饋進膳羞亦如<lb/>
之<hi>四朝志</hi>凡遷轉之序自聴喚除主管龍圗天章閣謂之<lb/>
<pb n="KR3k0025_WYG_033-60b"/>
閣長次遷管後苑次遷管内東門謂之門司次遷御藥<lb/>
謂之藥局由御藥擢押班即除昭宣使或以功遷昭宣<lb/>
而押班無闕員則除帶御器械<hi>職略</hi>擢陞御府<hi>曾曲阜制</hi>屢辭<lb/>
藥藏之親<hi>胡文公行王從禮制</hi>
　　　門司<lb/>
本朝内東門司主管四人以入内内侍充掌宮禁人物<lb/>
出入周知其名數而譏察之<hi>四朝志</hi>
　　　閤長<lb/>
<pb n="KR3k0025_WYG_033-61a"/>
本朝龍圖天章寶文閤主管官四人以入内内侍充掌<lb/>
藏祖宗文章圖籍及符瑞寶玩之物安像設以崇奉之<lb/>
<hi>四朝志</hi>
　　　内侍省都都知副都知押班<lb/>
本朝宋景徳三年置以諸司使副上以上充雍熙三年<lb/>
以都知王仁睿為洛苑副使仍舊都知諸司副使領都<lb/>
知自仁睿始也淳化五年以竇神興充莊宅使兼黄門<lb/>
左班都知諸司使領都知自神興始也　熙寧六年以<lb/>
<pb n="KR3k0025_WYG_033-61b"/>
内侍押班蘇利涉為内侍省左班都知仍自入内侍省<lb/>
内侍省押班五週年無違闕並除副都知國朝都都知<lb/>
副都知間置一貟押班二貟主本省官差使遇坐朝侍<lb/>
立而已或侍宣喚方許入禁中多以恬退不肯任事之<lb/>
人處之或在北司久次告老自請而除者亦有因事左<lb/>
遷為之者其都都知恩數與北省均焉<hi>官制</hi>參珥左璫列<lb/>
侍中省<hi>胡文恭制</hi>
　　　東西頭供奉官<lb/>
<pb n="KR3k0025_WYG_033-62a"/>
傳記唐永徽以後人主多居大明宫别置從官謂之東<lb/>
頭供奉官西内具貟不廢則謂之西頭供奉官<hi>放談</hi>
本朝入内内侍省及内侍省皆東西頭供奉官元豐無<lb/>
所改政和改内臣官制但不分東西頭耳<hi>官制</hi>服勞宫省<lb/>
<hi>龍溪集</hi>
　　　京尹<lb/>
史趙廣漢行京兆尹京兆政清吏民稱之不容口其發<lb/>
摘姦伏如神　張敞為京兆枹鼓稀鳴市無狗偷其治<lb/>
<pb n="KR3k0025_WYG_033-62b"/>
略循趙廣漢之迹以經術自輔其政　黄霸治行第一<lb/>
入守京兆尹　雋不疑為京兆尹吏民敬其威信每行<lb/>
縣錄囚還母問平反幾何不疑曰有母即喜笑或亡所<lb/>
出母怒為不食始元中有男子自謂衛太子雋不疑叱<lb/>
吏收縛曰昔蒯瞶違命出奔輒拒而不納春秋是之衛<lb/>
太子得罪先帝亡不即死今來自詣此罪人也遂送詔<lb/>
獄由是聲名重於朝廷<hi>並漢書</hi>劉靖為河南尹應璩與書<lb/>
曰入作納言出臨京任富民之術日引月長<hi>魏志</hi>晉武帝<lb/>
<pb n="KR3k0025_WYG_033-63a"/>
詔曰河南百郡之首其風教宜為邇遐所模以導齊之<lb/>
奉車都尉王恂忠亮篤誠才兼内外明於治化其以為<lb/>
河南尹　又詔曰河南京畿大都四方表則庾純精粹<lb/>
忠正才經治亂以純為河南尹<hi>並晉書</hi>樊子盖檢校河南<lb/>
内史屢有理績隋文帝謂曰今為公别造玉麟符以代<lb/>
銅虎<hi>隋書</hi>許孟容為京兆神䇿軍吏假富民錢不償孟容<lb/>
械繫之上宣㫖令付本軍孟容執奏曰臣執司輦轂彈<lb/>
擊豪强錢未盡輸昱不可得上以其守正許之豪右斂<lb/>
<pb n="KR3k0025_WYG_033-63b"/>
迹威望大震<hi>唐書</hi>栁仲郢先為京兆尹政號嚴明後為河<lb/>
南尹以寛惠為政言事者以為不類京兆時仲郢曰輦<lb/>
轂之下彈壓為先郡邑之治惠養為本　中宗以張仁<lb/>
亶為洛州長史初髙宗時賈敦頤為洛州長史頗有政<lb/>
績與仁亶皆為一時之最時人為之語曰洛州有前賈<lb/>
後張可敵京兆三王也　魏少遊以吏幹知名四為京<lb/>
尹　李仲通天寶末為京兆尹弟叔明繼之長安歌曰<lb/>
前尹赫赫具瞻允若後尹熙熙具瞻允斯<hi>並同上</hi>
<pb n="KR3k0025_WYG_033-64a"/>
傳記秦分天下為三十六郡京師為内史漢因之景帝<lb/>
分左右内史武帝置京兆尹右扶風左馮翊為三輔後<lb/>
漢都洛陽為河南尹魏晉因之歴代所都皆為尹江左<lb/>
為丹陽尹北齊為清都尹後周及隋復為京兆尹唐初<lb/>
置牧開元復為尹五代都汴為開封尹<hi>職源</hi>凡帝王所都<lb/>
皆曰尹<hi>通典</hi>
集茫茫天區畫冀為京商邑翼翼四方之經爰作卿士<lb/>
以尹王都風教以興萬國承流<hi>揚雄箴</hi>尹者正也廣漢和<lb/>
<pb n="KR3k0025_WYG_033-64b"/>
顔接下子髙自輔經術孫寶行嚴霜之誅袁安留冬日<lb/>
之愛<hi>尹丹陽傳序</hi>日出御便殿召丞相以下計事而大京兆<lb/>
得在其中非常吏也<hi>元相制</hi>宜紆朝紱用清都輦<hi>相王制</hi>誠<lb/>
以海内法式自京師始輦轂之下盗賊為先假之恩威<lb/>
用讋豪右<hi>並同上</hi>京兆五守西漢難追河南二尹東平罕<lb/>
繼<hi>梁邵陵王辭</hi>政非一軌俗備五方内植寛明外持簡惠神<lb/>
臯載穆轂下以清<hi>竟陵王行狀</hi>名存内史之榮寵貴京兆之<lb/>
號赭衣盡獲枹鼓希鳴<hi>孫樵集</hi>冠四方岳牧之首<hi>白集張正甫制</hi>
<pb n="KR3k0025_WYG_033-65a"/>
尹吉甫而鎮西郊<hi>崔陵制</hi>自尹京輦人甚便安<hi>盧士制</hi>京兆<lb/>
郡國初首所管神州赤縣<hi>韓文</hi>黄圖復尹京<hi>白詩</hi>
本朝太宗真宗皆嘗尹京後親王無繼者權知府一人<lb/>
掌尹正畿甸之事中都之獄訟皆受而聽焉小事則專<lb/>
决大事則稟奏若承㫖已斷者刑部御史臺無輒糾察<lb/>
典司轂下建隆以來為要劇之任崇寜三年蔡京乞罷<lb/>
權知府置牧尹各一員專總府事牧以皇子領尹以文<lb/>
臣充<hi>四朝志</hi>中興駐蹕杭州建炎改為臨安府守臣帶浙<lb/>
<pb n="KR3k0025_WYG_033-65b"/>
西撫安乾道七年皇太子領臨安府尹就東宫為廨廢<lb/>
臨安府通判簽判職官置少尹判官推官九年皇太子<lb/>
辭免臨安府尹其通判以下並復置<hi>中興㑹要</hi>李穆知開封<lb/>
府豪右屏跡權幸不敢干以私　范仲淹知開封决事<lb/>
如神京師語曰朝廷無憂有范君京師無事有希文<lb/>
杜衍知開封聽斷如神　李沆所至有治劇之聲自開<lb/>
封府擢為宰相　梁子美權開封尹入謝曰臣曾祖顥<lb/>
祖適皆嘗領府事今臣復攝尹懼弗克負上曰卿三世<lb/>
<pb n="KR3k0025_WYG_033-66a"/>
尹京師縉紳盛事也<hi>四朝史</hi>牧民天府總京邑之浩穰<hi>楊億</hi>
<hi>代表</hi>召典京部<hi>蔡延/慶制</hi>尹釐神甸<hi>舒信/道啓</hi>委司都府之治<hi>胡文恭制</hi>
尹正之權<hi>皇甫泌制</hi>尹正畿甸<hi>謝景温制</hi>
　　　都廂<lb/>
本朝大中祥符元年置京新城外八廂真宗以都門之<lb/>
外居民頗多舊例惟赤縣尉主其事至是特置廂吏命<lb/>
京府統之　天禧五年增置九廂<hi>並長編</hi>熙寜三年五月<lb/>
詔以京朝官曾歴通判知縣四人分置京城四廂凡民<lb/>
<pb n="KR3k0025_WYG_033-66b"/>
有鬬訟事輕者得以决遣九月詔許留後使臣兩員分<lb/>
左右廂管勾十一月臣寮言逐廂一月之内斷决事件<lb/>
不多欲止令京朝官兩員分領兩廂决斷所元祐元年<lb/>
知開封府謝景温請於新城内外左右置二廂通為四<lb/>
廂四年罷紹聖復置<hi>㑹要</hi>紹興中臨安府先依開封例於<lb/>
城外南北廂置主管公事又城内左右廂發添置其廂<lb/>
官兩員移往城南北廂<hi>㑹要今城外四廂用熙寧法差京官充都廂理在外通判差遣</hi>
<hi>城内四廂</hi>
<pb n="KR3k0025_WYG_033-67a"/>
　　　留守<lb/>
史漢和帝南巡張禹以太尉兼衛尉留守<hi>後漢書</hi>孫權使<lb/>
登居守時有盗賊乃表定科令所以防禦甚得止姦之<lb/>
要<hi>吳志</hi>後魏髙祖南伐以太尉元丕廣陵王羽留守京師<lb/>
並加持節<hi>北史</hi>隋楊瓚居守帝謂之曰六府事殷一以相<lb/>
付朕將遂事東方無西顧之憂<hi>隋書</hi>煬帝幸遼東命樊子<lb/>
盖留守備禦有功帝勞之比蕭何㓂恂　大業九年代<lb/>
王侑留守西京十二年李淵太原留守王威髙君雅為<lb/>
<pb n="KR3k0025_WYG_033-67b"/>
副<hi>並通鑑</hi>太宗幸玉華宫房𤣥齡以疾卧總留臺詔曰公<lb/>
當蕭何之任朕無西顧之憂<hi>唐書</hi>髙宗幸洛陽令河間王<lb/>
孝恭次子晦居守顧曰闗中之事一以付卿令式之外<lb/>
有利於人者随事即行不須聞奏　𤣥宗東巡宋璟為<lb/>
留守上曰卿國之元老為股肱耳目所有嘉謀嘉猷宜<lb/>
入告也璟因極言得失制曰所進言書之座右出入觀<lb/>
省以誡終身　郭子儀為京城留守賜鐵劵圖形凌煙<lb/>
閣　裴度留守東都時閹豎擅威度不復有經濟意乃<lb/>
<pb n="KR3k0025_WYG_033-68a"/>
治東都綠野堂野服蕭散為之把酒不問人間事　裴<lb/>
度罷東都留守中人使幽鎮還言軍中謂度在朝而兩<lb/>
河諸侯忠者懷强者畏今居東人人失望<hi>並同上</hi>晉天福<lb/>
中勅留守之任委寄非輕凡降絲綸宜同將相今後除<lb/>
留守宜降麻制<hi>五代史</hi>
傳記唐太宗親征遼東置京城留守以房𤣥齡充蕭瑀<lb/>
為副髙宗幸洛陽以雍州長史李晦為西京留守其後<lb/>
車駕發京都則置留守以右金吾大將軍為副留守太<lb/>
<pb n="KR3k0025_WYG_033-68b"/>
原府亦置尹及少尹以尹為留守少尹為副留守謂之<lb/>
三都留守<hi>職林</hi>唐故事居守之任或任用舊徳或用故相<lb/>
未嘗以武將而當保釐之重長慶二年以前義武軍節<lb/>
度使陳楚為東都留守且非舊制尋亦改焉<hi>通典</hi>
集主鑰東門<hi>杜牧之</hi>命爾居守俾之保綏<hi>陸集</hi>統禦都邑提<lb/>
持紀綱<hi>同上</hi>方委留鎮<hi>白集</hi>星使出闗東兵符賜上公山河<lb/>
歸舊國管鑰換離宫行色旌旗動軍聲鼓角雄漢壘三<lb/>
秋静胡沙萬里空其如天下望旦夕詠清風<hi>劉夢得送裴司徒</hi>
<pb n="KR3k0025_WYG_033-69a"/>
本朝建隆元年親征澤潞以樞宻使吳延祚為東京留<lb/>
守其三京留守各一人以知府事兼之留守掌司宫鑰<lb/>
及京城守衛修葺彈壓之事畿内錢穀兵民之政<hi>四朝志</hi>
建炎初京城有副留守又有西京留守其後武林建業<lb/>
並建行宫武林視汴都而建業視三都焉<hi>職略</hi>紹興四年<lb/>
參政孟庾為行宫留守從權措置百司事務六年有行<lb/>
宫同留守<hi>中興㑹要</hi>李沆真宗朝戎人㓂邊幸鄴沆為東京<lb/>
留守不戮一人而輦轂自清　紹興八年召吕頤浩付<lb/>
<pb n="KR3k0025_WYG_033-69b"/>
以建康趙鼎曰頤浩之政長於彈壓建康之民頗望其<lb/>
来上曰繁劇之政固以彈壓為先若不動聲色使百姓<lb/>
隂受其賜小人却不知也<hi>㑹要</hi>乃眷留都之重<hi>劉沆制</hi>委以<lb/>
别京之重<hi>文彦博制</hi>處居留之任<hi>賜彦博/口宣</hi>守宫鑰之謹嚴<hi>謝表</hi>
眷是别都之重<hi>韓琦詔</hi>近付京都之鑰<hi>荆公除李璋制</hi>
　　　經略使<lb/>
史唐貞觀二年邊州别置經略使此盖使名之始<hi>唐百官制</hi>
以計度為上考集事為中考修造為下考<hi>同上</hi>永淳元年<lb/>
<pb n="KR3k0025_WYG_033-70a"/>
以婁師徳為河源軍經略副使帝曰卿有文武才勿辭<lb/>
　劉雍為隴右經略使輕財愛士得人之死力<hi>唐書</hi>元結<lb/>
為容管經略使平嶺表夷獠代宗遣使慰勞加金紫光<lb/>
禄大夫　戴叔倫為容管經略使其治清明仁恕多方<lb/>
略故所至稱最徳宗嘗賦中和節詩遣使者寵賜　裴<lb/>
中立為安南經略使威聲風行<hi>並同上</hi>
傳記唐節度兼度支管田招討經略使則有副使判官<lb/>
各一人<hi>分紀</hi>
<pb n="KR3k0025_WYG_033-70b"/>
集牧人盡區處之方制國備形體之法道阻而備百貨<lb/>
地偏而具五穀儲峙委積師旅無庚癸之呼繕完板幹<lb/>
控帶兼戊已之位<hi>唐制</hi>
本朝咸平五年始以張齊賢為邠寧環慶涇原路經略<lb/>
使又以錢若水為并代經略使自後不除人寶元中夏<lb/>
人入㓂始命陜西沿邊大將皆兼經略皇祐間儂智髙<lb/>
擾邊詔知桂廣州並帶經略安撫使自後西南二邊常<lb/>
帶經略所以重帥權而服羌夷也<hi>職略</hi>掌一路兵民之事<lb/>
<pb n="KR3k0025_WYG_033-71a"/>
皆帥其屬而聽其獄訟頒其禁令定其賞罰稽其錢穀<lb/>
甲械出納之名籍而行以法若事難專决則具可否禀<lb/>
奏即於械速邉防及士卒抵罪則聽以便宜裁斷帥臣<lb/>
任河東陜西嶺南路職任綏御戎夷則為經略安撫使<lb/>
<hi>續㑹要</hi>南渡之初舊制廣南東路帶主管經略安撫司公<lb/>
事西路帶經略安撫使紹興五年令襄陽守臣湖北帶<lb/>
經略安撫使後罷而二廣如故<hi>㑹要</hi>經略安撫司不置佐<lb/>
官以帥權不可不專也都總管副總管鈐轄都監同簽<lb/>
<pb n="KR3k0025_WYG_033-71b"/>
書而下皆受經略使節制<hi>筆談</hi>臨長列藩表率本道<hi>張升制</hi>
　　　安撫使<lb/>
史梁普通五年魏以酈道元為大使慰撫六鎮　隋開<lb/>
皇九年詔遣柱國韋洸安撫嶺外　仁夀四年以楊素<lb/>
為并州道行軍總管河北道安撫大使<hi>並通鑑</hi>義鳳二年<lb/>
詔裴行儉為安撫大使歸至京師帝勞曰行儉持孤軍<lb/>
入深萬里兵不血刃叛黨禽夷可謂文武兼備矣<hi>唐書</hi>突<lb/>
厥入㓂拜狄仁傑河北安撫大使時民多脅從於賊仁<lb/>
<pb n="KR3k0025_WYG_033-72a"/>
傑願曲赦河北詔可　馬儉為并州道安撫大使許以<lb/>
便宜<hi>並同上</hi>
傳記唐貞觀初遣大使十三巡天下諸州水旱則有巡<lb/>
察安撫存撫之名節度使兼之則有副使<hi>分紀</hi>
集受瑞析圭建麾作牧<hi>文選</hi>當藩垣屏翰之任有弓矢鈇<lb/>
鉞之權<hi>韓文</hi>五都伯長<hi>送張童/子序</hi>方州大臣<hi>元侍御書</hi>大夫烏公<lb/>
以鈇鉞鎮河陽<hi>温造序</hi>來帥熊羆四方作儀<hi>本頌</hi>出咨岳政<lb/>
入填邦紀<hi>惠文</hi>繄我輔臣洎兹列岳<hi>册尊號赦</hi>尹正大都節度<lb/>
<pb n="KR3k0025_WYG_033-72b"/>
羣州<hi>皇甫湜荆南判官序</hi>
本朝咸平二年以王欽若為西川安撫使梁顥為陜西<lb/>
安撫使其後景徳三年始置河北沿邊安撫使而陜西<lb/>
沿邊諸州亦有之慶厯二年詔置河南安撫司八年詔<lb/>
置河北西路安撫皇祐四年詔廣桂二州帶經略安撫<lb/>
使熙寧五年罷諸路經略安撫司崇寧二年置河南安<lb/>
撫使宣和三年詔杭越州江寧府守臣並帶安撫使詔<lb/>
洪州守臣可依江寜府安撫使凡諸路安撫逐州知州<lb/>
<pb n="KR3k0025_WYG_033-73a"/>
兼州總諸將統制軍旅察治姦宄務以肅清一道凡兵<lb/>
民之政皆掌焉<hi>余與經略使司</hi>建炎元年李綱請沿河沿淮沿<lb/>
江置安撫使兼馬步軍都統管以文臣充二年令將兵<lb/>
處知州帶管内安撫使後省四年置鎮撫使罷逐諸路<lb/>
安撫使後如故　咸平三年王欽若四川安撫使所至<lb/>
録問繫囚真宗諭之曰朕以觀省風俗尤難其人數日<lb/>
思之無易卿等各宜宣布徳澤使知朕勤詢之意<hi>並㑹要</hi>
范雍充陜西縁邊州軍體量安撫使詔所至察訪邊民<lb/>
<pb n="KR3k0025_WYG_033-73b"/>
利害及體量官吏能否<hi>同上</hi>無安帥之樂尤待衮衣之還<lb/>
<hi>韓琦制</hi>
　　　制置使<lb/>
史大中五年以白敏中充招討党項行營都統制置等<lb/>
使<hi>通鑑</hi>
本朝掌經畫邊鄙軍旅之事政和中以内侍童貫為之<lb/>
<hi>四朝志</hi>宣和末姚古為京畿輔郡兵馬制置使靖康初种<lb/>
師道為河東路制置使錢盖為陜西五路制置使<hi>實錄</hi>建<lb/>
<pb n="KR3k0025_WYG_033-74a"/>
炎元年有招提賊盗制置使自王淵始三年有行在軍<lb/>
制置使自劉光世始又諸路皆有副使自江浙陳彦文<lb/>
程千秋始六月浙西安撫使康允之帶本路制置使安<lb/>
撫帶制置自此始也四年罷有沿江都制置使<hi>管江南東路知</hi>
<hi>建康府</hi>紹興二年有沿海制置使<hi>兩浙東路</hi>三年有安撫制置<lb/>
使六年始鑄印以某路某路制置司為名<hi>㑹要</hi>
　　　㕘議官<lb/>
史嚴武鎮成都奏杜甫為㕘謀甫放恣嘗醉登武牀瞪<lb/>
<pb n="KR3k0025_WYG_033-74b"/>
目視武曰嚴挺之乃有此兒<hi>唐書</hi>
傳記唐置藩鎮皆有㕘議至行軍亦有之闗預軍中機<lb/>
宻張建封署温造銳劉濟使納忠於朝<hi>職源</hi>
集實㕘戎幕　俾倅中權　請倅戎㫋　介於戎車服<lb/>
我清憲　授韓厥佐戎之任　委以謀謨介僎之重<hi>並常</hi>
<hi>集</hi>任在軍要權制兵機<hi>白六帖</hi>從軍則望重仲宣佐幕則<lb/>
才髙阮瑀　魯連飛書燕將得而自殺陳琳草檄魏祖<lb/>
讀以愈風<hi>並同上</hi>益部以文昌為帥長俾鎮撫焉命審規<lb/>
<pb n="KR3k0025_WYG_033-75a"/>
為上介俾左右焉以才佐賢蜀必理矣輟三署郎加命<lb/>
服以遣之茍佐吾相以善政聞吾寧久遺汝於諸侯乎<lb/>
<hi>白集</hi>元翼殿我漢南求賢乞能以自㕘貳今以命洪茍致<lb/>
吾元翼於羊社别有陟明之典<hi>張洪制</hi>藉賓介以㕘謀猷<lb/>
<hi>裴厰制</hi>載筆乗軺乃作㕘謀出入朔方陪佐戎車<hi>栁文</hi>分閫<lb/>
之寄㕘制其半　恭惟同自出妙選異髙標入幕知孫<lb/>
楚披襟得鄭僑文人藉門地閥閱冠雲霄藻翰惟牽率<lb/>
湖山合動揺<hi>杜甫</hi>今君行得所勢若脫鞲鷹檄筆無與讓<lb/>
<pb n="KR3k0025_WYG_033-75b"/>
幕謀識其膺攸績開史牒翰飛逐演鵬<hi>韓愈送侯叅謀</hi>
本朝建炎四年詔兩浙西路安撫大使許置㕘謀㕘議<lb/>
各一貟　紹興四年詔沿江三大使司亦許置㕘謀㕘<lb/>
議官五年詔江東西路湖南浙西安撫大使安撫使許<lb/>
置㕘議<hi>中興㑹要</hi>
　　　機宜<lb/>
本朝安撫使司其屬有勾當公事管勾機宜文字準備<lb/>
差使<hi>哲宗正史</hi>建炎初安撫大使司許置主管機宜文字主<lb/>
<pb n="KR3k0025_WYG_033-76a"/>
管書寫本司機宜文字各一貟<hi>中興㑹要</hi>熙寧三年韓琦判<lb/>
大名府奏乞不散青苗上閱其奏曰此必强至之文時<lb/>
至為大名府路機宜<hi>實錄</hi>雍容幕畫<hi>初寮劉/伯夀制</hi>外任幕府<hi>姚仲</hi>
<hi>和制</hi>
　　　撫幹<lb/>
本朝安撫使司屬有勾當公事髙宗避御嫌名改為幹<lb/>
辦公事建炎三年詔浙西安撫大使許置幹辦公事五<lb/>
貟<hi>㑹要</hi>
<pb n="KR3k0025_WYG_033-76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷三十三<lb/>
</p>
<p>
</p>
  </div>
</body>
</text>
</TEI>
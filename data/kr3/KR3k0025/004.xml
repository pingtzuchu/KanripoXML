<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷四</head>
    <p>
<pb n="KR3k0025_WYG_004-1a"/>
欽定四庫全書<lb/>
　記纂淵海卷四　　　　　宋　潘自牧　撰<lb/>
　　祥瑞部<lb/>
　　　芝草<lb/>
史漢武帝元封二年詔甘泉宫中産芝九莖連葉作芝<lb/>
房之歌<hi>前本紀</hi>芝房歌云齋房産草九莖連葉宫童効異<lb/>
披圗按諜𤣥氣之精回復此都蔓蔓日茂芝成靈華<hi>禮樂</hi>
<hi>志</hi>宣帝神爵元年詔金芝九莖産於函徳殿銅池中<hi>本紀</hi>明<lb/>
<pb n="KR3k0025_WYG_004-1b"/>
帝永平十七年芝草生殿前<hi>後本紀</hi>章帝建初三年零陵<lb/>
獻芝草五年同<hi>本紀</hi>章和元年詔芝草之類嵗月不絶<hi>同上</hi>
順帝時臨城縣生紫芝<hi>宋書</hi>武帝時㐮陽獲紫芝<hi>齊書</hi>隋文帝<lb/>
開皇十九年朱雀等十六門生芝草<hi>隋書</hi>唐太宗貞觀十<lb/>
七年安禮門御榻産靈芝五莖又太子寝室中産紫草<lb/>
十四莖並為龍興鳳翥之形又滁州言所部川源徧生<lb/>
芝草<hi>舊唐本紀</hi>𤣥宗天寳中有玉芝産于大同殿之柱礎一<lb/>
本兩莖神光照於殿<hi>本紀</hi>肅宗上元中延英殿御座生玉<lb/>
<pb n="KR3k0025_WYG_004-2a"/>
芝一莖三花御製玉靈芝詩<hi>本紀</hi>張九齡母喪有紫芝産<lb/>
座側<hi>本傳</hi>
傳記王者慈仁則紫芝生食之令人延年<hi>孫氏瑞應圗</hi>王者<lb/>
寵近耆老養有道則芝莢生<hi>同上</hi>摇光則陵山𤣥芝生<hi>春秋</hi>
<hi>運斗樞</hi>王者徳至草木則芝草生<hi>孝經援神契</hi>漢桓帝時芝草<lb/>
生中黄藏府<hi>東觀漢記</hi>唐貞觀十九年李樹生芝英赤蓋紫<lb/>
光色鮮麗<hi>唐春秋</hi>肅宗上元二年皇后奏含暉院生金芝<lb/>
<hi>同上</hi>梁大同九年金芝二十八莖生平水署少府卿蕭介<lb/>
<pb n="KR3k0025_WYG_004-2b"/>
以聞<hi>大同起居注</hi>王者徳至于山則芝實茂<hi>白虎通</hi>黄帝以五<lb/>
芝為房宫<hi>張厯</hi>食芝延年不終與真人同<hi>瑞令記</hi>漢建初三<lb/>
年零陵泉陵縣女子博寜宅内生芝草五本莖葉紫色<lb/>
<hi>論衡</hi>芝草一年三花食之令人眉夀度世栽紫芝者其栽<lb/>
如豆<hi>並同上</hi>
集武帝之世芝房寳鼎之歌薦于郊廟<hi>班固西都賦序</hi>魏文帝<lb/>
青龍元年神芝産于長平之習陽許昌𢎞農中郎蔣充<lb/>
奉表以聞其色丹紫其質光耀上别為三榦分為九枝<lb/>
<pb n="KR3k0025_WYG_004-3a"/>
散為三十六莖妥綏連屬有似珊瑚之状考圗按譜蓋<lb/>
美乎前代矣<hi>繆襲神芝賛</hi>濯靈芝於朱柯<hi>張平子賦</hi>玉芝含秀而<lb/>
晨敷<hi>孫綽賦</hi>煌煌靈芝一年三秀<hi>嵇康詩</hi>
　　　蓂莢<lb/>
史蓂莢生於階下隨月盈虧依厯開落<hi>晉天文志詳見儀象類</hi>
傳記堯時瑞草號蓂莢生於階下每朔日生一葉月半<lb/>
至十五葉自十五日已後日落一葉月終而盡落月小<lb/>
盡則餘一葉厭而不落<hi>帝王世紀</hi>蓂莢者葉圓而五色一名<lb/>
<pb n="KR3k0025_WYG_004-3b"/>
厯莢聖明之瑞也<hi>孫氏瑞應圗</hi>周公輔幼主不矜則蓂莢生<lb/>
<hi>尚書大傳</hi>周公作樂而治蓂莢生<hi>尚書中候</hi>老人星臨國則蓂莢<lb/>
生<hi>春秋運斗樞</hi>箕星得則蓂莢生<hi>同上</hi>王者徳至于地則蓂莢<lb/>
生<hi>孝經援神契</hi>按孝經説古太平蓂莢生階其味酸王者取<lb/>
以調味後以醯醢代之<hi>風俗通</hi>黄帝之時有蓂莢者瑞草<lb/>
也葢神靈之嘉應也<hi>徐整正厯</hi>王者考厯得其分度則蓂生<lb/>
于階莢者樹名也<hi>白虎通</hi>
　　　連理木<lb/>
<pb n="KR3k0025_WYG_004-4a"/>
史漢武帝幸雍得竒木枝旁出復合上異之終軍曰衆<lb/>
枝内附示無外也殆将有削左衽而蒙化者<hi>漢書</hi>明帝永<lb/>
平十七年樹枝内附西南夷慕義貢獻西域諸國遣子<lb/>
入待<hi>後漢</hi>宋文帝元嘉中有榖櫟二樹連理<hi>宋書</hi>盩厔縣獻<lb/>
連理樹植之宫庭<hi>隋書</hi>貞觀十八年山南獻木連理交錯<lb/>
玲瓏有同羅目一丈之榦并枝者二十餘所<hi>唐書</hi>又二十<lb/>
一年玉華宫李樹連理隔濶合枝<hi>同上</hi>
傳記王者徳化洽八方合為一家則木連理<hi>孫氏瑞應圗</hi>王<lb/>
<pb n="KR3k0025_WYG_004-4b"/>
者不失民心則木連理<hi>同上</hi>王者徳至草木則木連理<hi>白虎</hi>
<hi>通</hi>連理者或枝還合或兩樹合拱<hi>晉中興證祥説</hi>
集皇樹嘉徳風靡雲披有木連理别榦同枝将承大同<lb/>
應天之規<hi>曹植魏徳論</hi>司空咸寜王尹蒲之七年連理生于<lb/>
河之東邑野夫来告且曰吾不知古殆氣之交暢也維<lb/>
吾王之徳交暢者有五<hi>云云</hi>殊本連理之柯同榮異隴<lb/>
之禾吾徯之産兹土也久矣願記頌詞長言之于康衢<lb/>
頌曰木何為兮此祥洵厥美兮在吾王願封植兮永固<lb/>
<pb n="KR3k0025_WYG_004-5a"/>
俾斯人兮不忘<hi>韓文咸寜王渾瑊也</hi>
　　　朱草<lb/>
子太清之世四時不失其序日月揚光五星循軌則朱<lb/>
草生<hi>淮南子</hi>朱草状似小桑纔長三四尺枝葉皆赤莖如<lb/>
珊瑚生名山嶺石之下刻之汁流如血以玉及金石銀<lb/>
投其中立可為丸泥以金投其中名曰金漿以玉投之<lb/>
名曰玉漿服之皆長生也<hi>抱朴子</hi>聖人至徳上及太清下<lb/>
及太寜中及萬靈則朱草生<hi>鶡冠子</hi>
<pb n="KR3k0025_WYG_004-5b"/>
史光武時朱草生於水涯<hi>後漢書</hi>武帝時朱草生<hi>晉書</hi>
傳記朱草百草之精也聖人之徳無所不至則生<hi>孫氏瑞應</hi>
<hi>圗</hi>又曰王者徳無所不通四方有歌咏之聲<hi>大戴禮</hi>王者<lb/>
徳下究地之原則朱草生<hi>尚書大傳</hi>帝命周公踐祚朱草暢<lb/>
生<hi>同上</hi>文命咸得俊乂在官則朱草在郊<hi>尚書中候</hi>堯徳清平<lb/>
比隆伏羲故朱草生郊<hi>同上</hi>君乘火而王其政訟平則地<lb/>
生朱草<hi>禮斗威儀</hi>王者徳洽于地則朱草生食之令人不老<lb/>
<hi>春秋感精符</hi>樞星正則朱草生<hi>運斗樞</hi>君勸農事無奪民時使<lb/>
<pb n="KR3k0025_WYG_004-6a"/>
之嵗不過三日行什一之税進經術之士開通障塞恩<lb/>
及草木則朱草生<hi>繁露</hi>王者徳至草木則朱草生<hi>孝經援神契</hi>
朱草赤色也可以染絳别成黼黻之服則為尊卑之差<lb/>
<hi>白虎通</hi>魏文帝欲受禪朱草生於文昌殿側<hi>魏畧</hi>
　　　嘉禾<lb/>
經唐叔得禾異畆同穎獻諸天子王命唐叔歸周公于<lb/>
東作歸禾周公既得命禾旅天子之命作嘉禾<hi>亡書序</hi>誕<lb/>
降嘉種維秬維秠維穈維芑<hi>詩</hi>
<pb n="KR3k0025_WYG_004-6b"/>
史宣帝元康四年嘉穀𤣥稷降於郡國<hi>前本紀</hi>安帝時九<lb/>
真嘉禾生五百六十本七百六十八穂<hi>後本紀</hi>魯恭拜中<lb/>
牟令嘉禾生恭便坐庭中<hi>本傳</hi>魏文帝欲受禪郡國三嘉<lb/>
禾生<hi>魏志</hi>㑹稽南始平言嘉禾生明年改元曰嘉禾<hi>孫權傳</hi>
元帝初藉藁草悉成禾<hi>晉書</hi>文帝時醴湖生嘉禾一莖九<lb/>
穂<hi>宋書</hi>元嘉三十五年嘉禾生華林園十株七百穂　孝<lb/>
武帝大明元年嘉禾生清暑殿鴟尾中一株六穂<hi>並同上</hi>
武帝時固始縣嘉禾一莖六穂新蔡縣又獲一莖九穂<lb/>
<pb n="KR3k0025_WYG_004-7a"/>
一莖七穂<hi>齊書</hi>開元十九年揚州奏魯生稲二百一十五<lb/>
頃再稻一千八百頃其粒與常稻無異<hi>唐書</hi>太子生之嵗<lb/>
豫州獻嘉禾乃更名豫<hi>代宗紀</hi>宣宗大中二年福建進瑞<lb/>
粟十五莖莖有五六穂<hi>同上</hi>郭子儀言寜朔縣界荒地十<lb/>
五里有黒禾穀出徧地掃盡經宿復生其禾圎實味甘<lb/>
美臣以為天啟聖主先瑞百穀故漢稱雨粟周頌来牟<lb/>
豈若瑞禾自出家給人足蓋陛下務本重農之應也<hi>本傳</hi>
傳記嘉禾五穀之長盛徳之精也文者則異本而同秀<lb/>
<pb n="KR3k0025_WYG_004-7b"/>
質者則同本而異秀此夏殷時嘉禾也<hi>孫氏瑞應圗</hi>周時嘉<lb/>
禾三本同穂貫桑而生其穂盈箱生於唐叔之國以獻<lb/>
周公曰此嘉禾也太和氣之所生焉此文王之徳乃獻<lb/>
文王之廟<hi>同上</hi>成王有苗異畆同穂王召周公問之對曰<lb/>
三苗為一穂抑天下其和為一乎<hi>尚書大傳</hi>嘉禾莖長五尺<lb/>
三十五穂<hi>尚書大𫝊</hi>神農作耒耜天應以嘉禾<hi>禮含文喜</hi>綏五器<lb/>
明五禮則五禾應以大豐<hi>同上</hi>人君乘土而王其政昇平<lb/>
則嘉穀並生<hi>禮斗威儀</hi>堯時嘉禾七莖連三十五穂<hi>詩含神霧</hi>璇<lb/>
<pb n="KR3k0025_WYG_004-8a"/>
生得嘉禾液<hi>春秋運斗樞</hi>王者徳至于地則嘉禾生<hi>孝經援神契</hi>
光武生于濟陽縣舍時有嘉禾一莖九穂縣境大熟因<lb/>
名曰秀<hi>東觀漢記</hi>章帝時嘉禾嘉麥日月不絶<hi>同上</hi>梁大同六<lb/>
年始平獻嘉禾一莖十七穂<hi>梁起居注</hi>嘉禾者大禾之為美<lb/>
瑞者也<hi>白虎通</hi>王者徳盛則嘉禾生嘉禾者仁卉也其大<lb/>
盈箱一稃二米國政質則同本而異穎國政文則同穎<lb/>
而異本<hi>晉證祥説</hi>
集嘉禾六穂我穡曷蓄<hi>文選</hi>共穂之禾史不絶書<hi>同上</hi>嘉穀<lb/>
<pb n="KR3k0025_WYG_004-8b"/>
順成靈貺昭格天人合應遐邇<hi>栁文賀嘉禾表</hi>植物知仁祥圗<lb/>
應聖靈嶽不愆於賛佑燕谷用遂于生成豐稔既均知<lb/>
朔南之被澤休嘉克叶見天地之同和六穂慙稱於漢<lb/>
臣異畝恥書於周典<hi>同上</hi>
　　　豐年<lb/>
經乃亦有秋<hi>書</hi>嵗則大熟<hi>金縢</hi>華黍時和年豐宜黍稷也<lb/>
<hi>亡詩序</hi>牧人乃夢衆維魚矣大人占之實維豐年<hi>詩</hi>自古<lb/>
有年<hi>詩</hi>曽孫之稼如茨如梁曽孫之庾如坻如京乃求<lb/>
<pb n="KR3k0025_WYG_004-9a"/>
千斯倉乃求萬斯箱<hi>詩</hi>綏萬邦屢豐年<hi>詩</hi>豐年秋冬報<lb/>
也豐年多黍多稌亦有髙廪<hi>詩並序</hi>穫之挃挃積之栗栗其<lb/>
崇如墉其比如櫛<hi>詩</hi>自今以始嵗其有<hi>詩</hi>自天降康豐<lb/>
年穣穣<hi>詩</hi>順豐年<hi>周禮</hi>魯桓公冬有年注云五榖皆熟為<lb/>
有年也公羊傳曰僅有年也<hi>春秋</hi>宣公冬大有年注云五<lb/>
穀大熟為大有年公羊傳曰大豐年也<hi>春秋</hi>三時不害而<lb/>
民和年豐也<hi>左傳</hi>昔周饑克殷而年豐<hi>春秋</hi>譬如農夫是穮<lb/>
是蓘雖有饑饉必有豐年<hi>同上</hi>國無道而年穀和熟天贊<lb/>
<pb n="KR3k0025_WYG_004-9b"/>
之也鮮不五稔<hi>同上</hi>
子樂嵗終身飽　樂嵗粒米狼戾　富嵗子弟多賴<hi>俱孟</hi>
<hi>子</hi>風雨常均年穀常豐<hi>列/子</hi>使物不疵癘而年熟穀<hi>荘子</hi>寒<lb/>
暑和節而五穀以時熟<hi>荀子</hi>黄帝之治天下風雨節五穀<lb/>
登<hi>淮南子</hi>嵗時熟而不凶<hi>同/上</hi>嵗星所居而五穀豐昌<hi>同上</hi>
史五星不失行則年用豐昌<hi>前天文志</hi>文帝時天下殷富粟<lb/>
至十餘錢<hi>史律書</hi>是以元年膏雨降五穀登此天所以相<lb/>
陛下也<hi>前賈山傳至言</hi>武帝元鼎五年詔巡祭后土以祈豐年<lb/>
<pb n="KR3k0025_WYG_004-10a"/>
<hi>本紀</hi>景星歌云上天布施后土成穣穣豐年四時榮<hi>禮樂志</hi>
甘露降五穀登此和之至也<hi>公孫𢎞傳賢良䇿</hi>宣帝元康四年<lb/>
比年豐穀石五錢<hi>本紀</hi>百姓安之嵗數豐稔榖至石五錢<lb/>
農人少利<hi>食貨志</hi>詔上帝之祠朕親奉祀為百姓獲豐年<lb/>
焉<hi>郊祀志</hi>以四時祠江海為天下祈豐年焉<hi>同上</hi>光武建武<lb/>
三年野穀旅登麻菽尤盛<hi>後本紀</hi>明帝永平九年大有年<lb/>
<hi>本紀</hi>十年詔昔嵗五穀登衍今兹蠶麥足収其赦天下<lb/>
十二年嵗比登稔百姓殷富粟斛三十<hi>並同上</hi>章帝詔増<lb/>
<pb n="KR3k0025_WYG_004-10b"/>
脩羣祀以祈豐年<hi>本紀</hi>嵗星守心年穀豐<hi>後郎顗傳</hi>斗覆豐穣<lb/>
<hi>隋文帝志</hi>唐太宗貞觀初户不及三百萬絹一匹易粟一斗<lb/>
至四年米斗四五錢人行數千里不齎糧民物蕃息<hi>唐食</hi>
<hi>貨志</hi>五六年頻嵗豐稔一匹絹易粟十餘斛<hi>馬周傳</hi>𤣥宗海<lb/>
内富實米斗之價十一二青齊間斗纔三錢<hi>食貨志</hi>
集憂國願年豐<hi>杜詩</hi>
本朝有年秋屢實<hi>歐陽公</hi>惟幸嵗之穣兹惠豈人力非徒<lb/>
給租調且可銷盜賊從今潔鬴廪相與飽麰麥　至治<lb/>
<pb n="KR3k0025_WYG_004-11a"/>
臻無事年豐樂有成　豐年氣候和　年豐千里無夜<lb/>
驚　嘉瑞奏豐年　歸田仍值嵗豐穣　老農亦豈知<lb/>
帝力聽我歌此豐年詩　相隨簫鼔樂豐年<hi>並同上</hi>此生<lb/>
已覺各無事今嵗仍逢大有年<hi>東坡</hi>聖功恵我豐年食未<lb/>
有涓埃可報名<hi>山谷</hi>堆塲結藁騐豐年<hi>陳後山</hi>勸相秋郊開<lb/>
稔熟　麥秀知春力時和騐嵗豐<hi>並同上</hi>
　　　麒麟<lb/>
經黄帝時麒麟在囿<hi>書傳</hi>麟之趾振振公子吁嗟麟兮<hi>詩</hi>
<pb n="KR3k0025_WYG_004-11b"/>
西狩獲麟<hi>春秋</hi>天不愛道地不愛寳人不愛情故麟在郊<lb/>
藪<hi>禮</hi>
子麒麟夀千嵗<hi>抱朴子</hi>叔孫氏子鉏商獲麟以為不祥<hi>孔叢</hi>
<hi>子</hi>王者好生故麒麟逰其郊野<hi>孫卿子</hi>麟者𤣥枵之獸隂<lb/>
之精也徳能致之其精畢至<hi>鶡冠子</hi>麟之為靈昭昭也<hi>韓子</hi>
史刳胎殺夭則麟不至也<hi>史</hi>章帝時麟五十一見終軍<lb/>
從幸雍獲白麟一角五蹄<hi>漢史</hi>吕光入姑臧時麟見百獸<lb/>
從之光以為瑞<hi>晉史</hi>晉愍帝時有白麒麟神璽出於江寜<lb/>
<pb n="KR3k0025_WYG_004-12a"/>
其文曰長夀萬年<hi>晉史</hi>齊中興二年宣城内鑿井得鏤麒<lb/>
麟一枚<hi>齊史</hi>蜀王建武成元年麟見璧州永平二年麟見<lb/>
文州三年麟見永泰四年麟見昌州天祐二年有獸入<lb/>
吳興一角而麟趾<hi>宋史</hi>
傳記麟水精也鬭則日無光<hi>孔演圗記</hi>麒麟麕身牛尾含仁<lb/>
懐義音中律吕歩中規矩不履生蟲不踐生草牡曰麒<lb/>
牝曰麟王者之嘉瑞也<hi>漢苑</hi>麟牡鳴曰逰聖牝鳴曰歸和<lb/>
夏鳴曰扶㓜秋鳴曰養緩<hi>祥瑞記</hi>麟一角明海内共一主<lb/>
<pb n="KR3k0025_WYG_004-12b"/>
也<hi>春秋傳</hi>麟生於火㳺於土故修其母致其子五行之精<lb/>
<hi>月令傳記</hi>王濬平吳被謗上表曰夫猛獸當塗麒麟恐懼<hi>晉記</hi>
孔子夜夢豐沛有赤煙顔回子貢徃觀之至楚西北范<lb/>
氏之廟有芻兒麟伏其前折左足束薪而覆之孔子發<lb/>
薪下麟視孔子趨而往蒙其耳吐三卷書孔子精而讀<lb/>
之<hi>捜神記</hi>大道盛兮麟鳳逰今非其時兮来何求麟兮麟<lb/>
兮我心憂<hi>孔子</hi>使麒麟可得繫而羈兮又何以異乎犬羊<lb/>
<hi>賈子</hi>皇矣大角降生靈獸視明禮修麒麟来孚春秋既書<lb/>
<pb n="KR3k0025_WYG_004-13a"/>
爾來告就庶士鉏商獲諸西狩<hi>蔡邕麟頌</hi>懿哉麒麟惟獸之<lb/>
伯屏營唐日帝堯保禄天作聖帝享兹萬國<hi>薛綜麟頌</hi>㳺必<lb/>
擇地翔而後出徳無不王為之折服<hi>武昭王麒麟頌</hi>早聞黄閣<lb/>
畫麒麟　衆中見毛骨猶是麒麟兒<hi>杜甫</hi>
本朝麟有趾而不踶仁哉麟哉有角而不抵仁哉麟哉<lb/>
有額而不觸仁哉麟哉今之人一朝之忿以觸人滅身<lb/>
辱親嗚呼人中有獸獸中有人矣<hi>山谷麟趾賦</hi>
　　　騶虞<lb/>
<pb n="KR3k0025_WYG_004-13b"/>
經吁嗟乎騶虞<hi>詩</hi>武王克殷後散軍郊射左射貍首右<lb/>
射騶虞<hi>禮</hi>
子白虎黑文不踐生草不食生物也騶虞之化行則人<lb/>
倫正朝廷治庶類蕃殖蒐田以時則王道成矣<hi>朱子</hi>
史漢宣帝時東立宗廟告祠仁獸銜肉致於殿前神雀<lb/>
元年詔曰南郡獲白虎朕之不明震於珍物<hi>漢史</hi>宋元嘉<lb/>
十六年琅邪有虎從騶虞<hi>宋史</hi>騶虞吾不知其何物也賈<lb/>
誼以謂騶者文王之囿虞者虞官也然則以之為獸者<lb/>
<pb n="KR3k0025_WYG_004-14a"/>
其出於近世之説乎<hi>五代史</hi>
傳記騶虞如虎五色尾長於身日行千里人君有至信<lb/>
之徳則應之<hi>山海經</hi>女華之妃曰扶始升丘見白虎其上<lb/>
有雲感以生咎繇<hi>元命苞</hi>文王拘羑里散宜生等得白虎<lb/>
以獻紂免西伯之難<hi>尚書大傳</hi>前蜀永平三年騶虞見璧山<lb/>
有二鹿隨之<hi>蜀傳</hi>
集騶虞不折生草莖<hi>梁甫吟</hi>騶虞不虛来<hi>李白</hi>般般之獸樂<lb/>
我君囿白質黒章其儀可嘉旼旼穆穆君子之態蓋聞<lb/>
<pb n="KR3k0025_WYG_004-14b"/>
其聲今親其來厥塗靡蹤天瑞之徵<hi>司馬相如</hi>孟山有獸仁<lb/>
心為質有道則見非時不出<hi>白居易賛</hi>
　　　獬豸<lb/>
子堯時有獬廌緝其尾為帝帳<lb/>
史侯思止髙元禮宻教曰上不次用人如問君不識字<lb/>
宜對獬廌不學而能觸邪陛下用人安事識字無何后<lb/>
問思止以對后大悦<hi>史</hi>獬廌神竒之獸一名任法狀如<lb/>
羊古者決訟令之以觸不直黄帝時有遺者帝問何食<lb/>
<pb n="KR3k0025_WYG_004-15a"/>
飲曰食薦春夏處水澤秋冬處松栢<hi>説文</hi>
傳記東北荒中有獸如牛一角尾青四足如熊見人鬬<lb/>
則觸不直聞人論則咋不正名獬豸一名任法獸<hi>神異經</hi>
獬豸神羊也<hi>輿服志</hi>殿中侍御史朝㑹乘馬具服戴黒豸<lb/>
升殿<hi>百官志</hi>𤣥宗時富平縣産一神羊肉角當頂白毛上<lb/>
捧議者以為獬豸<hi>酉陽雜爼</hi>
　　　鳳凰<hi>附鸞鸑鷟鵷雛神爵</hi>
經簫韶九成鳳凰来儀<hi>書</hi>鳳凰鳴矣于彼髙岡梧桐生<lb/>
<pb n="KR3k0025_WYG_004-15b"/>
矣于彼朝陽　翽翽鸞聲<hi>詩</hi>羽蟲三百六十而鳳凰為<lb/>
之長<hi>禮</hi>
子少皡之立也鳳鳥適至故為鳥師<hi>剡子</hi>鳳鶉火禽陽之<lb/>
精徳能致之其精畢至<hi>鶡冠子</hi>昔者三皇鳳至於庭三代<lb/>
鳳至於門周室鳳至於澤<hi>淮南子</hi>南方有鳥名鵷雛非梧<lb/>
桐不棲非竹實不食非醴泉不飲<hi>荘子</hi>鸞鳥似鳳而白纓<lb/>
聞樂則節而舞至則國安寜<hi>抱朴子</hi>
史黄帝服齋於宫中有大鳥備五色文巢於阿閣<hi>史</hi>堯<lb/>
<pb n="KR3k0025_WYG_004-16a"/>
敷政七十載鳳凰来巢　舜好生惡殺鳳凰巢其樹<lb/>
文王鳳鳴於岐山<hi>史</hi>漢武帝時神爵集郡縣因改元神<lb/>
爵　宣帝祀后土鸞鳥集長樂宫<hi>史</hi>韓瑗與禇遂良相<lb/>
繼去内外以言為諱帝造奉天宫御史李善感始上䟽<lb/>
極言時人謂之鳳鳴朝陽<hi>唐史</hi>
傳記周昭王以青鳥之毛為二裘後人得之片羽則準<lb/>
千金<hi>拾遺記</hi>石季龍皇后有詔書五色紙着鳳口中銜之<lb/>
<hi>鄴中記</hi>揚雄著太𤣥夢吐白鳳<hi>西京雜記</hi>蕭史與其妻㺯玉吹<lb/>
<pb n="KR3k0025_WYG_004-16b"/>
簫於鳳凰臺引鳳凰至夫婦乘之飛去<hi>列仙傳</hi>薛元敬與<lb/>
收及徳音齊名世稱河東三鳳<hi>唐書</hi>鳳有六象頭象天目<lb/>
象日背象月翼象風足象地尾象緯其徳九苞其文五<lb/>
采<hi>傳</hi>明皇逰月宫見素娥皆皓衣乘白鸞舞於大桂下<lb/>
<hi>龍城錄</hi>
集晨逰紫霧夕飲𤣥霜資長風以舉翰戾天衢而逺翔<lb/>
西翥則烟氛閟色東飛則日月騰光<hi>唐太宗賦</hi>神鸞垂玉音<lb/>
<hi>陶潜</hi>朝鳴崑崙丘夕飲砥柱湍歸飛海路逺獨宿天霜寒<lb/>
<pb n="KR3k0025_WYG_004-17a"/>
　鸞乃鳳之族翺翔紫雲霓文章輝五色棲在瓊樹枝<lb/>
　靈鳳託髙梧凌風何翩翩　鳳飛九千仞五章備綵<lb/>
珍<hi>李白</hi>一毛生鳳鵷<hi>杜/甫</hi>朝餐琅玕實夕飲玉池津<hi>江文通</hi>
本朝應升中而降止覽徳輝而下之嘗逰郊藪詎集藩<lb/>
籬則有揚雄之吐蕭史之吹賞僧綽之戯奪荀朂之池<lb/>
<hi>呉淑賦</hi>
　<lb/>
　<lb/>
<pb n="KR3k0025_WYG_004-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷二十三</head>
    <p>
<pb n="KR3k0025_WYG_023-1a"/>
欽定四庫全書<lb/>
　記纂淵海卷二十三　　　宋　潘自牧　撰<lb/>
　　郡縣部<lb/>
　　　河東路<lb/>
　　　　太原府<hi>倚郭一外縣九</hi>　<hi>陽曲/太谷</hi>　<hi>榆次/</hi>　<hi>夀陽/</hi>　<hi>盂</hi>
　　　　　<hi>交城</hi>　<hi>文水/</hi>　<hi>祁/</hi>　<hi>清源/</hi>　<hi>平晉</hi>
郡號晉陽　太原　冀寜<lb/>
郡沿革天文參井分野禹貢冀州之域舜初以冀州地<lb/>
<pb n="KR3k0025_WYG_023-1b"/>
廣分置并州後復省入冀周置并州成王封弟叔虞於<lb/>
此為唐國春秋時為晉國戰國時屬趙秦置太原郡治<lb/>
晉陽漢兼置并州東漢末省并入冀三國魏復置并州<lb/>
改太原郡為國晉為劉淵所據後沒於石勒後魏仍為<lb/>
太原郡後周置并州總管府隋初郡廢大業初罷州為<lb/>
太原郡唐為并州後置大都督府開元中改并州為太<lb/>
原府屬河東道天寳初加號北京五代時唐為西京又<lb/>
改北京本朝為太原府太原郡河東節度<hi>沿革表</hi>
<pb n="KR3k0025_WYG_023-2a"/>
縣沿革陽曲本秦太原郡狼孟縣漢置陽曲縣本朝因<lb/>
之太谷本晉大夫陽處父邑隋改為太谷縣以縣西有<lb/>
大谷故名本朝仍舊榆次春秋時晉魏榆邑漢置榆次<lb/>
縣夀陽春秋時晉馬首邑晉始置夀陽縣盂本春秋時<lb/>
仇猶國晉為大夫盂丙邑名曰㿻交城本漢晉陽縣西<lb/>
境隋始置交城縣因縣界有古交石城故名文水春秋<lb/>
時為晉平陵邑魏置受陽縣隋改曰文水取縣西文谷<lb/>
水為名祁春秋時晉大夫祁氏邑漢為祁縣清源春秋<lb/>
<pb n="KR3k0025_WYG_023-2b"/>
時晉地名清源又名梗陽隋置清源縣以水為名平晉<lb/>
周唐叔虞始封之地秦置晉陽縣本朝以縣為平晉軍<lb/>
尋罷軍為縣<hi>同上</hi>
形勝亭子山在府北三十里下有桃花三洞乃白翺讀<lb/>
書處　石尖山在府城西六十里有孤石立於汾水側<lb/>
髙十餘丈　罕山在府城東北五十里榆次縣北比諸<lb/>
山獨為壯麗　繫舟山在府城北九十里禹治水繫舟<lb/>
其上故名　石室山在平晉縣西南七十里上有石室<lb/>
<pb n="KR3k0025_WYG_023-3a"/>
壁間篆字人莫能測　鳯凰山在太谷縣南十里相傳<lb/>
拓䟦珪時鳯見此　仇猶山在盂縣北七里上有仇猶<lb/>
君廟　藏山在盂縣北五十里相傳程嬰公孫杵臼藏<lb/>
趙孤處上有二人廟　隠泉山在文水縣西南二十五<lb/>
里卜子夏退老西河之上即此旁有子夏室　汾河在<lb/>
府西二里　晉水在平晉縣西南二十里即智伯遏水<lb/>
以灌趙城者　夀水河在夀陽縣西二里　孔河出交<lb/>
城縣北一百二十里　晉陽宫在故唐城内春秋時董<lb/>
<pb n="KR3k0025_WYG_023-3b"/>
安于理晉陽公宫即此至今宫殿甚多　籌邉樓在府<lb/>
治内馮京守太原時所建　天門關在府城北四十里<lb/>
隋煬帝所開　石嶺闗在府城東北一百二十里　馬<lb/>
陵闗在馬嶺　伏馬闗在盂縣東北七十里　榆棗闗<lb/>
在盂縣東一百一十里　赤橋在平晉縣西南　臺駘<lb/>
廟在平晉縣境祀金天氏之子　漢文帝廟在陽曲東<lb/>
北　諸葛孔明廟在太谷縣　陶唐城在清源縣俗謂<lb/>
之姚城　唐城即平晉城治本唐叔虞子燮父徙都之<lb/>
<pb n="KR3k0025_WYG_023-4a"/>
所<hi>輿地紀勝</hi>
人物周狐突晉大夫懷公初立突之子從重耳公令突<lb/>
召之不從而死　狐偃突之子相文公伯天下其功甚<lb/>
多　公孫杵臼程嬰二人皆趙朔客保全趙氏孤兒後<lb/>
世賢之　漢常惠平晉人武帝時隨蘇武使匈奴留十<lb/>
餘年始歸朝廷嘉其忠勤拜光祿大夫　郇越平晉人<lb/>
明經飭行舉孝廉茂才以病去官散其家財千餘萬以<lb/>
贍九族顯名當世　温序平晉人為侍御史遷護羌校<lb/>
<pb n="KR3k0025_WYG_023-4b"/>
尉為隗囂將所執迫令從已序誓不貪生伏劒而死<lb/>
王允郡人家世仕宦郭林宗見而竒之以為王佐才累<lb/>
官豫州刺史　王烈郡人少師陳寔以孝友稱鄉里有<lb/>
争訟質於烈咸服　三國郭淮陽曲人舉孝廉事魏屢<lb/>
立戰功累遷征西將軍都督雍梁諸軍事　孫資平晉<lb/>
人曹操聘之不應荀彧常稱曰北州賢智惟孫彦龍耳<lb/>
　王昶晉陽人事魏累官兖州刺史賜爵闗内侯常為<lb/>
書程教子弟方嚴　温恢祁人舉孝廉事魏為侍中子<lb/>
<pb n="KR3k0025_WYG_023-5a"/>
六人並知名世號六龍　晉温羨恢之孫少聰敏拜豫<lb/>
州刺史以功封大陵縣公　郭奕陽曲人少負重名山<lb/>
濤稱其髙簡有雅量官至尚書　王渾昶長子遷徐州<lb/>
刺史破吳有功官至司徒　郭澄之陽曲人少有才思<lb/>
相劉裕封南豐侯　王承濟之子弱冠知名為東海太<lb/>
守政尚清浄為中興名臣第一　王述澄之子幼孤事<lb/>
母以孝聞時為臨海太守累官尚書令　王坦之述之<lb/>
子少與郄超俱負重名封安北將軍弟褘之尚德陽公<lb/>
<pb n="KR3k0025_WYG_023-5b"/>
主歴中書侍郎　温嶠羨從子愽學能文拜大將軍為<lb/>
劉琨所禮討除叛亂皆嶠之謀累遷開府儀同三司<lb/>
南北朝王𤣥謨祁人事宋為彭城太守遷豫州刺史加<lb/>
都督　唐温大雅祁人髙祖時定儀典拜黄門侍郎禮<lb/>
部尚書封黎國公弟彦愽累官中書令彦將以功封清<lb/>
河郡公　武攸緒文水人武后之兄武后專制攸緒棄<lb/>
官歸隠終身不仕　狄仁傑平晉人舉明經常登太山<lb/>
見白雲曰吾親舎其下悵望久之後勸武后歸政太子<lb/>
<pb n="KR3k0025_WYG_023-6a"/>
人稱其取日虞淵斗南一人累官平章事封梁國公<lb/>
王維平晉人舉進士第一善詩常因禄山反傷感有百<lb/>
僚何日再朝天之句官至尚書右丞　武元衡為御史<lb/>
中丞德宗稱其為真宰相噐後拜相其弟儒衡亦髙雅<lb/>
官至戸部左侍郎　温造姿表魁傑初為殿中侍御史<lb/>
劾李祐違制進馬祐曰吾膽落於温御史　皇朝楊業<lb/>
平晉人屢立戰功時號為楊無敵屢敗契丹卒贈太尉<lb/>
　呼延贊平晉人以積功累官至康州團練使<hi>同上</hi>
<pb n="KR3k0025_WYG_023-6b"/>
集塞外悲風切交河氷已結潮海百重波隂山千里雪<lb/>
逈戍危烽火層巒引髙節<hi>唐太宗</hi>金闕九層鄙蓬莱之已<lb/>
陋玉樓千仭恥崑閬之非竒落月低於桂筵流星起於<lb/>
珠樹<hi>唐太宗</hi>霜威出塞早雲色渡河秋夣遶邉城月心飛<lb/>
故國樓思歸若汾水無日不悠悠<hi>李太白</hi>隂壑生虛籟月<lb/>
林散清影天闕象緯逼雲卧衣裳冷<hi>杜甫</hi>還㩦堂邸向并<lb/>
州將相兼權是武侯時難獨當天下事功成却進手中<lb/>
籌再三陳乞爐烟裏前後分張玉桉頭<hi>王建</hi>解放角鷹逐<lb/>
<pb n="KR3k0025_WYG_023-7a"/>
塞鳥能將代馬獵秋田山頭野火寒多燒露裏孤峰濕<lb/>
作烟<hi>崔顥</hi>邑傳榆石在路遶晉山微别意方蕭瑟新秋一<lb/>
葉飛<hi>韋應物</hi>
本朝太平興國四年平劉繼元降為𦂳州軍事毁其城<lb/>
移治於榆次又廢太原縣以平定樂平二縣屬平定軍<lb/>
交城屬大通監七年移治唐明監舊領河東路經畧安<lb/>
撫使元豐為次府大觀元年陞大都督府開寳元年自<lb/>
大通監来𨽻交城熙寜三年廢晉平入陽曲政和五年<lb/>
<pb n="KR3k0025_WYG_023-7b"/>
復<hi>沿革表</hi>并州自古多豪傑戰争五代㡬百年天開地闔<lb/>
真主出猶須再駕方凱旋　并人昔遊晉水上清澈照<lb/>
耀涵朱顔晉水今入并州裏稻花漠漠澆平田<hi>並歐陽修</hi>風<lb/>
劈面疑裂凍粘髭有聲太陽過午暗暮雪照人明　沙<lb/>
平寛似海鵰逺立如人絶域居中土多年息塞塵<hi>並王正羙</hi>
　　　　隆徳府<hi>倚郭一外縣七</hi>　<hi>上黨/屯留</hi>　<hi>襄垣/</hi>　<hi>潞城/</hi>　<hi>壺</hi>
　　　　　<hi>闗</hi>　<hi>長子/</hi>　<hi>涉/</hi>　<hi>黎城</hi>
郡號上黨<lb/>
<pb n="KR3k0025_WYG_023-8a"/>
郡沿革天文參井分野禹貢冀州之域商時為黎國書<lb/>
曰西伯戡黎即此後為赤狄潞子嬰兒復立黎國戰國<lb/>
初為韓之别都後屬趙秦置上黨郡治長子晉徙治潞<lb/>
縣後周始置潞州領上黨襄垣二郡隋初郡廢大業初<lb/>
改州為上黨郡併置上黨縣唐復為潞州天寳初改上<lb/>
黨郡乾元初復為潞州後置昭義軍節度屬河東道五<lb/>
代時梁改匡義軍唐改安義軍晉復昭義軍本朝改昭<lb/>
德軍後陞為隆德府<hi>沿革表</hi>
<pb n="KR3k0025_WYG_023-8b"/>
縣沿革上黨商時為黎國地秦置上黨郡本朝為上黨<lb/>
縣屯留春秋晉余吾邑又名屯留漢置縣襄垣秦始置<lb/>
縣屬上黨以趙襄子所築故名潞城本春秋時潞子嬰<lb/>
兒國晉滅之漢置潞縣後魏改刈陵縣隋初廢後置潞<lb/>
城縣壺闗本黎國地春秋時屬晉漢始置壺闗縣長子<lb/>
本周史辛甲所封之地左傳晉人執衛行人石買于長<lb/>
子即此漢置長子縣涉古沙侯國地漢置漠縣後因漳<lb/>
水人民徒涉遂名涉縣黎城古黎侯國隋始置黎城縣<lb/>
<pb n="KR3k0025_WYG_023-9a"/>
形勝壺闗山在郡城東南十三里山形似壺漢於此置<lb/>
闗　栢谷山在郡城東北十三里與太行山相連山多<lb/>
栢樹　五龍山在上黨東南二十五里時有五色雲見<lb/>
於此上有五龍祠　雄山在上黨城東六十里比諸山<lb/>
特為雄壯故名　紫雲山在長子縣東四十里唐明皇<lb/>
濳於潞重九日與群臣登山見有紫雲氣故名　疑山<lb/>
在屯留縣西十里魏孝文帝幸潞見此山有伏龍疑而<lb/>
不進其後唐𤣥宗自潞入盖其應也　鹿臺山在襄垣<lb/>
<pb n="KR3k0025_WYG_023-9b"/>
縣南二十里　羊腸坂在壺闗東南一百六十里盤曲<lb/>
如羊腸　絳水出盤秀山下　神農井在羊頭山後即<lb/>
神農得嘉穀處　長平闗在長子南四十里即秦白起<lb/>
坑趙卒四十萬處　吾峪闗在黎城北二十里　丹朱<lb/>
城在長子縣治堯子丹朱所築　微子城在潞城東十<lb/>
五里殷微子所封之處　黎侯城在黎城東南三十里<lb/>
春秋荀侯滅潞立黎侯即此<hi>輿地紀勝</hi>
人物周豫讓上黨人為智伯臣簡子滅智氏讓為報仇<lb/>
<pb n="KR3k0025_WYG_023-10a"/>
不忘國士之遇　漢馮奉世上黨人學春秋善兵法韓<lb/>
曾舉為衛侯使擊莎車威震西域賜爵闗内侯　馮野<lb/>
王奉世次子為隴西太守以治行髙入為左馮翊遷大<lb/>
鴻臚　鮑永屯留人性至孝更始中遷尚書僕射行大<lb/>
將軍以破青犢功封中陽侯　晉續威上黨人愽覽經<lb/>
籍仕為東安太守有治績　南北朝堯暄長子人羙貌<lb/>
恭慎仕魏累官大司農三子二孫俱膺顯職　唐苗晉<lb/>
卿壺闗人舉進士累官中書舎人知吏部後為魏郡太<lb/>
<pb n="KR3k0025_WYG_023-10b"/>
守政化大行肅宗時拜左相　皇朝李崇矩上黨人有<lb/>
志行鄉里推服平澤潞征揚州皆有功累官太傅　張<lb/>
延通潞城人性頴悟有才幹初為通使舎人歴官兵馬<lb/>
都監　李處耘上黨人初𨽻太祖帳下臨機决事謀無<lb/>
不中後以功遷樞宻副使　李繼昌崇矩子性謹厚官<lb/>
至連州刺史　李繼隆處耘子善騎射征伐四方皆有<lb/>
功累遷鎮安軍節度使<hi>同上</hi>
集倚天長劍截雲孤報國縱横見丈夫五載登壇真宰<lb/>
<pb n="KR3k0025_WYG_023-11a"/>
相九重分閫正司徒曽聞轉戰平堅冦共說題詩笑腐<lb/>
儒料敵知㡬在方寸不勞心力講隂符　鼓角因風飄<lb/>
朔氣旌旗映水發秋光河源收地心猶壯笑向天西萬<lb/>
里霜<hi>並楊景山</hi>天晴紅幟當山滿日暮清笳入塞長年少功<lb/>
髙人最羙漢家壇樹月蒼蒼<hi>同上</hi>悠悠捲斾旗飲馬出長<lb/>
城寒沙連騎迹朔吹斷邉聲胡笳清玉塞羌笛韻金鉦<lb/>
絶漠干戈戢車徒振原隰都尉反龍堆將軍旋馬邑揚<lb/>
麾氛霧静紀石功名立<hi>唐太宗</hi>盛德雄名逺近知功髙先<lb/>
<pb n="KR3k0025_WYG_023-11b"/>
乞守藩維銜恩暫遣分龍節署勅還同在鳳池天子親<lb/>
臨樓上送朝官齊出道傍辭明年塞北清藩落應起生<lb/>
祠請立碑<hi>張文昌</hi>
本朝太平興國初改昭德舊領河東路兵馬鈐轄兼提<lb/>
舉澤晉絳州威勝軍屯駐伯本城兵馬巡檢事本潞州<lb/>
監中靖國元年改為軍崇寜三年陞為府仍還昭德舊<lb/>
節天聖三年徙黎城於涉之東南白馬驛熙寜五年省<lb/>
入潞城縣元祐元年復<hi>沿革表</hi>地形西控三秦逺河勢南<lb/>
<pb n="KR3k0025_WYG_023-12a"/>
吞二華秋晉魏兵争一春夢漢唐壇祀幾荒丘披圗弔<lb/>
古令人慨不必重登鸛雀樓<hi>馮叔獻</hi>秦兵伏甲武安西趙<lb/>
將非材戰士擕千里陣雲沉曉日萬家屋瓦震秋鼙<hi>蕭真</hi>
<hi>卿</hi>
　　　　平陽府<hi>倚郭一外縣九</hi>　<hi>臨汾/洪同</hi>　<hi>襄陵/</hi>　<hi>神山/</hi>　<hi>趙</hi>
　　　　　<hi>城</hi>　<hi>汾西/</hi>　<hi>霍邑/</hi>　<hi>冀氏/</hi>　<hi>岳陽/</hi>　<hi>和川</hi>
郡號平陽　河東　晉寜<lb/>
郡沿革天文觜參分野禹貢冀州之域堯都平陽即此<lb/>
<pb n="KR3k0025_WYG_023-12b"/>
以其地在平水之陽故名春秋屬晉戰國屬韓後屬趙<lb/>
秦漢皆為河東郡地三國魏始置平陽郡晉仍舊後趙<lb/>
兼置東雍州孝昌中改唐州建義初又改晉州隋改郡<lb/>
曰平河尋廢郡為州大業初改臨汾郡義寜初復改平<lb/>
陽郡唐改為晉州天寳初改平陽郡乾元初復為晉州<lb/>
五代梁置定昌軍節度改建雄軍節度本朝州軍仍舊<lb/>
政和中陞州為平陽府<hi>沿革表</hi>
縣沿革臨汾本漢舊縣屬河東郡晉改曰臨汾縣洪洞<lb/>
<pb n="KR3k0025_WYG_023-13a"/>
春秋時楊侯國隋改為洪洞縣以鎮為名襄陵本晉大<lb/>
夫郤犨食邑以襄公陵在此故名神山本漢河東郡唐<lb/>
武徳中始析置浮山縣尋改神山縣趙城周穆王封造<lb/>
父之地春秋時趙簡子居之隋為霍邑地後乃分置趙<lb/>
城縣汾西本漢彘縣地後魏置汾西郡隋初改為汾西<lb/>
縣霍邑禹貢岳陽即此地隋置霍邑縣以霍山為名冀<lb/>
氏漢河東郡地後魏置冀氏縣岳陽亦漢河東郡地禹<lb/>
貢岳陽即此和川本後魏義寜縣隋改為和川縣後廢<lb/>
<pb n="KR3k0025_WYG_023-13b"/>
唐復置本朝因之<hi>同上</hi>
形勝平山在郡城西南二十五里即姑射山之支也平<lb/>
水出焉　卧虎山在府城東三里以形似名　石孔山<lb/>
在郡城西三十五里九孔相通深不可測　姑射山在<lb/>
郡城西五十里上有姑射蓮花二洞即莊子所謂有神<lb/>
人居焉者　三磴山在襄陵縣西南十五里上有龍祠<lb/>
　崇山在襄陵縣東四十五里山頂有塔並卧龍祠<lb/>
南堯山在神山縣東八里上有堯祠　浮山在神山西<lb/>
<pb n="KR3k0025_WYG_023-14a"/>
六十里相傳洪水時隨水消長故名　霍山在縣東南<lb/>
三十里為冀州之鎮　秦王嶺在神山縣東北四十里<lb/>
唐太宗為秦王時至此故名下有秦王廟　太平闗在<lb/>
襄陵縣南三十五里　豫讓橋在趙城南十里即豫讓<lb/>
為智伯報仇處　伏羲廟在趙城南十里　堯廟在郡<lb/>
城南　伯益廟在堯廟西　臯陶墓在洪洞南三十里<lb/>
人物周師服晉人穆侯時為賢大夫　荀息晉人獻公<lb/>
時請假道于虞以伐虢後死太子之難　郤芮獻公時<lb/>
<pb n="KR3k0025_WYG_023-14b"/>
為大夫食邑于冀　士蒍獻公時為大夫　趙夙畢萬<lb/>
獻公時大將俱有竒功　卜偃獻公時上大夫荀息伐<lb/>
虢偃知必勝當時賢之　里克獻公時賢大夫獻納甚<lb/>
多　介之推文公出亡時相隨有功　欒枝事文公為<lb/>
大夫將下軍趙衰讓之為卿　鉏麑晉之力士也靈公<lb/>
令殺趙宣子麑不從觸槐而死　祁奚為晉中軍尉嘗<lb/>
薦其子以自代當時稱其不避嫌　靈輒家貧有守嘗<lb/>
報宣子一飯之德當時義之　董狐晉史官直書不諱<lb/>
<pb n="KR3k0025_WYG_023-15a"/>
　郤犨靈公時為賢大夫與郤志郤竒並號三郤　魏<lb/>
顆魏武子之子嘗尊其父治命不殺其妾後蒙顯報<lb/>
師曠善審音為音律之祖　張儀善遊說顯于六國<lb/>
藺相如仕趙為舎人奉璧入秦秦王不能屈當時壯之<lb/>
　漢紀信趙城人項羽圍漢王急信以身代　晉鄧攸<lb/>
襄陵人永嘉之亂棄子負姪元帝時為吳郡太守甚清<lb/>
介累遷尚書右僕射　皇朝邢昺神山人精于易太宗<lb/>
召為國子監丞後至學士　郭純洪洞人中進士官至<lb/>
<pb n="KR3k0025_WYG_023-15b"/>
宣德郎長于史學温公稱其有遷固才<hi>輿地紀勝</hi>
集姑射聊長望平陽遂宛然舜耕餘草木禹鑿舊山川<lb/>
<hi>杜甫</hi>魏武中流處軒轅問道回長堤春樹發髙掌曙雲開<lb/>
龍負王舟渡人占仙氣来河津會日月天仗役風雷東<lb/>
顧重闗盡西馳萬國陪遙聞股肱郡元首咏康哉<hi>張九齡</hi>
東咏唐虞迹西觀周漢塵山河非國寳明主愛忠臣<hi>張說</hi>
胡来不覺潼闗隘龍起猶聞晉水清<hi>杜甫</hi>大始之氣有清<lb/>
濁結濁為山浚清為岳其山維臣其岳維君惟南之鎮<lb/>
<pb n="KR3k0025_WYG_023-16a"/>
曰霍為尊<hi>皮日休山賦</hi>豫讓酬恩嵗已深髙名不朽到如今<lb/>
年年橋上行人過誰有當時國士心<hi>闕</hi>
本朝建雄軍節度政和六年陞為府熙寧五年廢慈州<lb/>
鄉寜縣分𨽻襄陵熙寧五年省趙城為鎮𨽻洪洞元豐<lb/>
三年復為縣太平興國六年廢沁州以縣来屬和川熙<lb/>
寜五年省為鎮入冀氏元祐元年復為縣<hi>沿革表</hi>人言洞<lb/>
府是龍宮升降随波與海通共坐船中那得見乾坤浮<lb/>
水水浮空<hi>東坡題浮山</hi>晨鷄三唱未開闗留滯行人更解鞍<lb/>
<pb n="KR3k0025_WYG_023-16b"/>
却上月明髙處立曉風吹面作清寒<hi>劉景文</hi>鹿走中原兩<lb/>
虎争滎陽圍觧事堪驚當時㧞劒論功者失口何人說<lb/>
紀生<hi>李濟夫</hi>西山萬古壯陪京一日汾流入廢城浩浩市<lb/>
聲争曉集畇畇原隰但秋耕晉公老去詩仍在越石亡<lb/>
来恨未平千尺浮圖暮煙底瓦盆濁酒為誰傾<hi>元德明</hi>
　　　　絳州<hi>倚郭一外縣六</hi>　<hi>正平/曲沃</hi>　<hi>太平/</hi>　<hi>翼城/</hi>　<hi>稷山</hi>
　　　　　　<hi>絳</hi>　<hi>垣曲</hi>
郡號絳陽<lb/>
<pb n="KR3k0025_WYG_023-17a"/>
郡沿革天文觜分野禹貢冀州之域春秋時屬晉即故<lb/>
絳與新田之郡後屬魏漢為河東郡臨汾縣地魏屬平<lb/>
陽郡後魏置正平郡並置東雄州治栢壁後周改為絳<lb/>
州徙治玉璧隋初郡廢徙州治東雍州城後改絳郡治<lb/>
正平唐復為絳州本朝仍舊<hi>沿革表</hi>
縣沿革正平春秋時晉絳地隋置正平屬絳州曲沃春<lb/>
秋時晉文侯弟成師封沃即此後魏始置曲沃縣太平<lb/>
本漢河東郡臨汾縣地後魏始置太平縣以在太平故<lb/>
<pb n="KR3k0025_WYG_023-17b"/>
闗城故名翼城春秋時晉絳邑後更曰翼隋改為翼城<lb/>
縣稷山春秋晉侯治兵于稷即此隋為稷山縣以山為<lb/>
名絳縣春秋為晉都漢為絳縣因縣有絳山故名垣曲<lb/>
即周召分陜之處漢為垣縣地本朝改為垣曲縣<hi>同上</hi>
形勝九原山在州西北三十里昔趙文子與叔向觀于<lb/>
九原即此　稷山在縣南五十里后稷播榖于此　太<lb/>
隂山在絳縣東南十里崖壁峭絶日景不到故名　絳<lb/>
山在縣西北二十五里　太行山在縣東十里　折腰<lb/>
<pb n="KR3k0025_WYG_023-18a"/>
山在垣曲北七十里山有銅冶　絳水在絳縣西智伯<lb/>
言絳水可灌安邑即此　聖水井在絳縣西三十里有<lb/>
疾者飲之常愈　鼔堆泉泉上有堆如覆釡履之有聲<lb/>
如鼓傍有聖母祠　舜井在垣曲縣北五十里有舜祠<lb/>
　桐鄉城在曲沃縣西南四十里伊尹放太甲于桐即<lb/>
此　唐城在翼城縣南十五里成王封太叔即此　東<lb/>
圃在翼城治東北内有阜民㕔錦江邀月疊翠五栁亭<lb/>
　絳守居園池在州治北内引鼔堆泉為大池中建泗<lb/>
<pb n="KR3k0025_WYG_023-18b"/>
漣亭旁植竹木花栁郡守憩息于此　廉城在稷山縣<lb/>
西南十二里為後周重鎮魏王思政刺并州所築　九<lb/>
層臺在太平東南二十五里按說苑晉獻公築九層臺<lb/>
即此　子竒壘秦王姚興遣弟子竒為征虜將軍所築<lb/>
　稷王城在縣西三十里故址微存　絳侯封邑在絳<lb/>
縣西二十里漢周勃所封之地　亳城在垣曲西十二<lb/>
里昔成湯于此誓衆　葛城在垣曲西南五里即葛伯<lb/>
所居之地　古陽壺城在垣曲南二里　瞽瞍塚在垣<lb/>
<pb n="KR3k0025_WYG_023-19a"/>
曲東北六十里　后稷墓在稷山南五十里<hi>輿地紀勝</hi>
人物南北朝楊<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>正平人少豪俠仕後魏拜伏波將軍<lb/>
後以功封侯　唐裴守真稷山人舉進士六科連中官<lb/>
太常愽士後為寜州刺史民懷其政卒贈戸部尚書子<lb/>
餘中明經累官冀州刺史有惠政次耀卿擢童子科累<lb/>
官京兆尹拜同平章事　尹知章翼城人少夢人持斧<lb/>
鑿其心驚寤從此志慮開明貫徹六經為世通儒官太<lb/>
常愽士擢禮部員外郎　髙秀岩稷山人以擊吐蕃授<lb/>
<pb n="KR3k0025_WYG_023-19b"/>
萬福府别將累遷戸部尚書安史之亂與李郭同援社<lb/>
稷有大功　裴佶稷山人舉進士第授補闕請討李懷<lb/>
光及阻用盧杞言甚切直後代韋士文為黔中觀察使<lb/>
夷部帖服累官工部尚書　皇朝裴濟稷山人耀卿之<lb/>
後屢征大敵俱有功後贈鎮江軍節度　張會元翼城<lb/>
人舉進士不第乃隠居教授造就人才甚多　張觀絳<lb/>
縣人中服勤詞學科第一後擢御史<hi>同上</hi>
集萬里横戈探虎穴三盃㧞劒舞龍泉<hi>李白</hi>城開周京轉<lb/>
<pb n="KR3k0025_WYG_023-20a"/>
闗河陜祁連稍觀汾水曲俄指絳臺前<hi>杜必蕳</hi>發跡来南<lb/>
海長鳴向北州匈奴猶未滅畫地取封侯<hi>楊烱</hi>塞垣通碣<lb/>
石虜陣抵祁連相思在萬里明月不長懸<hi>盧杲之</hi>陣去金<lb/>
河冷書歸玉塞寒帶月凌空易迷烟退浦難<hi>駱賓王</hi>將軍<lb/>
大斾掃狂童選詔文臣贊武功暫逐虎牙臨故絳逺含<lb/>
鷄舌過新豐<hi>李義山</hi>匈奴猶未滅魏絳復從戎悵别三河<lb/>
道言追六郡雄<hi>陳子昻</hi>
本朝熙寜五年廢慈州以鄉寜縣分𨽻太平稷山<hi>沿革表</hi>
<pb n="KR3k0025_WYG_023-20b"/>
嘗聞紹述絳守居偶来登覽周四隅異哉樊子恠可吁<lb/>
心欲獨出太古初<hi>歐陽修</hi>自此兩河間寂寂無戎備卒閒<lb/>
喜夜歌將老貪春睡<hi>陶商翁</hi>盛時文化無烽火玉壁闗頭<lb/>
月滿山<hi>同上</hi>
　　　　澤州<hi>倚郭一外縣五</hi>　<hi>晉城/髙平</hi>　<hi>陽城/</hi>　<hi>端氏/</hi>　<hi>陵川</hi>
　　　　　　<hi>沁水</hi>
郡號髙平<lb/>
州沿革天文觜參分野禹貢冀州之域春秋屬晉戰國<lb/>
<pb n="KR3k0025_WYG_023-21a"/>
屬韓後屬趙秦為上黨郡髙都縣地漢為上黨河東東<lb/>
郡地後魏置建興郡治髙都城兼置建州北齊又置長<lb/>
平髙都二郡後周並為髙平郡隋廢郡改建州為澤州<lb/>
治丹川縣大業初廢州置長平郡唐初復改置建州又<lb/>
于髙平縣置盖州尋廢建州徙盖州治晉城縣又置澤<lb/>
州治端氏縣貞觀初廢盖州而以澤州治晉城天寳初<lb/>
為髙平郡乾元初復為澤州會昌初置河陽府本朝屬<lb/>
河南道<hi>沿革表</hi>
<pb n="KR3k0025_WYG_023-21b"/>
縣沿革晉城唐析丹川為州附郭縣後以丹川盖城二<lb/>
縣省入髙平本戰國趙長平地漢置泫氏縣後魏屬長<lb/>
平郡北齊改髙平縣陽城本漢河東郡濩澤縣唐天寳<lb/>
初改為陽城縣端氏史記趙韓魏三家分晉封晉君之<lb/>
子于端氏漢為端氏縣屬河東郡本朝屬澤州陵川本<lb/>
漢泫氏縣地隋屬澤州因縣境陵阜環列故名沁水漢<lb/>
舊縣屬河内郡隋置沁水縣屬澤州<hi>同上</hi>
形勝司馬山在州城北十里上有晉司馬懿祠　太行<lb/>
<pb n="KR3k0025_WYG_023-22a"/>
山在州東南三十里　天池嶺在州城東三十七里上<lb/>
有二石門可容千人晉常設寨備兵　嶽神山在州西<lb/>
四十里上有天仙洞　石人山在州城東南十里太行<lb/>
山巔其石類人形故名上有龍潭　金峰山在髙平縣<lb/>
三里上有凌煙寺　頭顱山在髙平西五里秦白起坑<lb/>
趙降卒四十萬後人收葬于此居民祀之　羊頭山在<lb/>
髙平東北三十里神農嘗五榖于此今有黍二畔其南<lb/>
隂地黍白其北陽地黍紅因之以定黃鐘　金門山在<lb/>
<pb n="KR3k0025_WYG_023-22b"/>
髙平北五里當趙營壘之門其地赤色日照如金　韓<lb/>
王山在髙平縣乃縣之主山也其山獨髙上有平地數<lb/>
畝昔秦圍韓王于此故名　走馬嶺在髙平縣西北十<lb/>
里出鐵礦　米山在髙平北十里趙將廉頗軍長平積<lb/>
米于此故名　懸壺山在髙平西南二十五里上有懸<lb/>
壺真人祠　馬武山在靈川縣東五十里漢馬武常屯<lb/>
兵于此　史山在陽城縣東北三十里産鐵　析城山<lb/>
在陽城境七十五里下有神池其深莫測即成湯禱雨<lb/>
<pb n="KR3k0025_WYG_023-23a"/>
處　空倉山在沁水東一百四十里秦白起詭運置倉<lb/>
以紿趙括　嘉潤池在州北十里上建廟人有禱者以<lb/>
香紙投池誠則沉不誠則浮　雷澤在陽城西北十里<lb/>
墨子謂舜漁于雷澤即此　神農井在羊頭山下　義<lb/>
井在陵川西二十里其地少井里人以次而汲無敢紊<lb/>
者　温泉在州南　銅鞮城在州南四十里本晉大夫<lb/>
羊舌赤邑　擲筆臺在州南三十五里相傳慧逺禪師<lb/>
隠此著涅槃經成擲其筆曰若䟽義契理筆當駐空已<lb/>
<pb n="KR3k0025_WYG_023-23b"/>
而果然　宣聖迴車轍在州南四十五里孔子將入晉<lb/>
聞趙簡子殺賢大夫竇鳴犢舜華至此迴車有遺跡存<lb/>
　桑林在陽城西南五十里成湯禱雨於此其地至今<lb/>
多桑<hi>輿地紀勝</hi>
人物漢原臣髙平人常為谷口令方古循吏　陳龜泫<lb/>
氏人舉孝廉累遷京兆尹　南北朝徐招髙平人少好<lb/>
法律仕元魏以功進爵為侯　檀翥髙平人好讀書工<lb/>
文雅善鼓琴為世所重官中書舎人封髙唐子　蔡襲<lb/>
<pb n="KR3k0025_WYG_023-24a"/>
髙平人仕魏為齊安都守後從孝武西征賜爵平舒縣<lb/>
伯子祐少有大志事母以孝聞仕魏為都督後以功封<lb/>
萇鄉縣伯　田𢎞髙平人慷慨有謀畧事周累遷驃騎<lb/>
大將軍　五代段思恭州人仕周為左司員外郎　趙<lb/>
振陵川人性淳厚父歿哀感三年人稱其孝貲産盡讓<lb/>
兄好周貧乏喜施藥嘗遇異人言其有隂德後二子安<lb/>
時安榮皆狀元及第　皇朝宋太初晉城人舉進士為<lb/>
大理評事累官御史中丞都轉運使以善政聞　劉義<lb/>
<pb n="KR3k0025_WYG_023-24b"/>
叟晉城人歐陽修薦其學術試大理評事終于崇文館<lb/>
檢校　李異髙平人精韻學長子林舉進士次子森發<lb/>
解苐一森子長曼幼年登第曼子長伯疇髙才能文次<lb/>
中立又登第祖孫襲箕裘之業一門最盛<hi>同上</hi>
集闗河三晉路賔從五原人孤戍雲通海平沙雪度春<lb/>
　酬恩㸔玉劒何處有煙塵<hi>並皇甫孝常</hi>浩𣺌浸雲根煙嵐<lb/>
出逺村望水知柔性㸔山欲斷魂<hi>宋延清</hi>積氣衝長島浮<lb/>
光溢大川　十年通大漢萬里出長平寒日生戈劒隂<lb/>
<pb n="KR3k0025_WYG_023-25a"/>
雲拂斾旌饑烏啼舊壘疲馬戀空城<hi>並沈雲卿</hi>
本朝舊設天井闗于晉城縣靖康元年改名雄定闗<hi>沿革</hi>
<hi>表</hi>千里驅車陟太行秋風髙拂鬢絲凉闗當天井聞靈<lb/>
籟路出羊腸繞大荒<hi>文彦博</hi>此子徒能讀父書兵降始信<lb/>
藺相如却令後代承家者每到長平誡覆車<hi>文彦愽</hi>西山<lb/>
萬古壯陪京一日汾流入廢城浩浩市聲争曉集畇畇<lb/>
原隰但秋耕晉公老去詩仍在越石亡来恨未平<hi>元德明</hi>
闗河迢遞繞黄沙慘慘隂風塞栁斜<hi>朱少章</hi>
<pb n="KR3k0025_WYG_023-25b"/>
　　　　代州<hi>倚郭一外縣三</hi>　<hi>鴈門五臺/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>　<hi>繁峙</hi>
郡號鴈門<lb/>
郡沿革天文參井分野禹貢冀州之域春秋時晉地後<lb/>
屬趙秦為鴈門郡漢治隂舘即此地三國魏徙鴈門南<lb/>
度句注治廣武縣後周移肆州治此隋初郡廢置代州<lb/>
及改廣武曰鴈門縣大業中改州為鴈門郡唐改代州<lb/>
天寳初改鴈門郡乾元初復為代州本朝因之<hi>沿革表</hi>
縣沿革鴈門春秋時晉地趙秦為鴈門郡隋改鴈門縣<lb/>
<pb n="KR3k0025_WYG_023-26a"/>
崞漢舊縣屬鴈門郡五臺本漢慮虒縣屬太原郡隋改<lb/>
為五臺縣因山以為名繁峙漢舊縣屬鴈門郡後魏置<lb/>
繁峙郡後周郡縣並廢唐移今治本朝因之<hi>同上</hi>
形勝舜山在州東南十五里上有舜井並廟　牛斗山<lb/>
在州西北三十五里上有七峯如北斗　夏屋山在州<lb/>
東北三十里趙襄子登夏屋誘代王使厨人操銅斗擊<lb/>
殺之遂有代地山中有獸形如莵相負共行　白仁岩<lb/>
在州西北四十里上有石塔並說法臺定心石棋枰石<lb/>
<pb n="KR3k0025_WYG_023-26b"/>
下有五井　鴈門山在州東北三十五里　代谷在州<lb/>
境内　鳳凰山在州南三十里相傳仁夀二年鳳見于<lb/>
此上有来儀觀並升仙鳳棲二處旁有諸洞孫真人鍊<lb/>
丹于此　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山在縣西二十里上有神廟　天涯山在<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣東南四十里上有石鼓神祠　將軍山在<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣東<lb/>
南七十五里上有神廟廟前石上有馬蹄跡　秦戲山<lb/>
在繁峙縣東北一百二十五里滹沱源出此　聖鍾山<lb/>
在五臺縣境内上有勝跡二十二處　五臺山在縣東<lb/>
<pb n="KR3k0025_WYG_023-27a"/>
北一百四十里上有五峯髙出雲表山中圓光不時呈<lb/>
現　洗參池在州境世傳仙人嘗于此洗藥　飲虎池<lb/>
在州北　滹沱河源出繁峙縣　八角井在州城内<lb/>
龍躍泉在州西北二十五里平地湧出舊傳濳通燕京<lb/>
之天池　豹突泉在鴈門闗西北流出塞　廣武城在<lb/>
州西漢髙帝械繫婁敬于此　薄村在州東北三十里<lb/>
即漢文帝母薄太后所葬之地　斷景樹在州城西漢<lb/>
文帝當迎立時猶豫不決卧于樹下遂寢日過樹景不<lb/>
<pb n="KR3k0025_WYG_023-27b"/>
移今建白楊廟即此樹也　鹵城在繁峙東相傳每朝<lb/>
隮雲霧中呈現樓堞門内似有人馬現則多雨豐年之<lb/>
兆　說法臺在五臺縣西北三里<hi>輿地紀勝</hi>
人物晉莫含繁峙人有才能初為叅軍後封闗中侯<lb/>
郝隆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣人累世同居詔復其家　觧叔謙鴈門人母<lb/>
有疾夜禱聞空中云須丁公藤可痊謙遂得丁公藤為<lb/>
酒飲之果愈　周續之鴈門人年十二從太守范甯受<lb/>
業通五經五緯後隠廬山與劉遺民陶淵明謂之潯陽<lb/>
<pb n="KR3k0025_WYG_023-28a"/>
三隠　隋楊義臣州人有將畧為朔州總管受御甲之<lb/>
賜有功進禮部尚書　唐茹汝升州人為僕射郡有水<lb/>
災汝升祭之水不泛溢里人慕其德立廟祀之　五代<lb/>
史建瑭鴈門人仕晉為先鋒破敵有功累官貝相二州<lb/>
刺史　皇朝楊震<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣人弓馬絶倫討方臘有功遷知<lb/>
麟州　楊存中震子少警敏誦書日數百言為人魁梧<lb/>
宣和末應募擊賊屢立竒功封同安郡王<hi>同上</hi>
集髙山代郡東接燕鴈門胡人家近邉觧放胡鷹逐塞<lb/>
<pb n="KR3k0025_WYG_023-28b"/>
鳥能將代馬獵秋田<hi>崔顥</hi>氷壯飛狐冷霜濃候鴈哀將軍<lb/>
朝受鉞戰士夜銜枚<hi>沈佺期</hi>漢南春色到滹沱邉栁青青<lb/>
塞馬多萬里江山今不閉漢家頻許郅支和<hi>李君虞</hi>孤城<lb/>
天北畔絶域海西樓　後殿函闗盡前旌鴈塞通<hi>並岑參</hi>
本朝景德二年廢唐林縣舊置沿邉安撫司<hi>沿革表</hi>晴空<lb/>
鴈起雲邉塞夕照人歸郭外村<hi>李欽用</hi>驊騮欣得路鴻鴈<lb/>
惜離群木落黄華露城低紫塞雲　鳳山可是生来巧<lb/>
堪與南樓作畫屏<hi>孫德裕</hi>
<pb n="KR3k0025_WYG_023-29a"/>
　　　　忻州<hi>倚郭一外縣一</hi>　<hi>秀容定襄</hi>
郡號定襄<lb/>
州沿革天文參井分野禹貢冀州之域春秋屬晉後分<lb/>
屬趙秦屬太原郡漢為太原之陽曲縣地東漢末於此<lb/>
置新興郡治九原郡晉改為晉昌縣後魏置肆州治秀<lb/>
容城後周徙肆州于鴈門郡隋初復立新興郡及雲州<lb/>
後改郡為忻州取界内忻水為名大業中廢雲州及忻<lb/>
州以其地入樓煩郡唐復置新興郡領秀容縣尋復為<lb/>
<pb n="KR3k0025_WYG_023-29b"/>
忻州又置定襄縣天寳中改定襄郡乾元初復為忻州<lb/>
屬河東路<hi>沿革表</hi>
縣沿革秀容後魏肆州治此縣後周徙州治鴈門縣定<lb/>
襄本漢陽曲地東漢末既移其民于太原近界置定襄<lb/>
縣以處塞下遺民入新興郡魏晉因之隋省定襄入秀<lb/>
容縣唐復置屬忻州本朝因之<hi>同上</hi>
形勝九原山在州城西髙九仭又名九龍岡　獨擔山<lb/>
在州西南二十里出雲母石上有山神廟　廣峪山在<lb/>
<pb n="KR3k0025_WYG_023-30a"/>
州東南二十里中有石巖廣三丈建黌堂有神像　鍾<lb/>
乳山在州西北三十里雙峰並峙　程侯山在秀容縣<lb/>
北四十里因春秋程嬰得名　陀羅山在州西北四十<lb/>
里髙僧文殊曽遊於此上有足跡　忻口山在州北五<lb/>
十里昔漢髙祖出平城之圍還師次此六軍忻然故名<lb/>
　雲中山在州西北五十里下有谷雲中水所出　聖<lb/>
阜山在定襄東北一十里石上有仙人二手跡一足跡<lb/>
旁有温泉　叢蒙山在定襄南二十五里山甚髙春夏<lb/>
<pb n="KR3k0025_WYG_023-30b"/>
雲氣相接即雨　居士山在定襄東南二十五里下有<lb/>
石室昔魏宗室居此<hi>輿地紀勝</hi>
人物南北朝薛雲州人性嗜學不樂仕進隠於覆舟山<lb/>
　皇朝賀惟忠定襄人性剛果知書曉兵法初授易州<lb/>
刺史兼易定祁等州都巡檢捍衛有功名震北邉　輔<lb/>
超州人勇悍有力初平上黨遷内直都知又征太原攀<lb/>
壘先登太宗喜其勇賜錦袍銀帶累官莱州團練使<lb/>
劉易州人性介烈博學好古喜談兵法韓琦知定州上<lb/>
<pb n="KR3k0025_WYG_023-31a"/>
其所著春秋論授太學助教不就　姚氏二女定襄姚<lb/>
廷玉女隨父官山東會賊衆破城被獲二女義不受辱<lb/>
投水而死　劉晏妻張氏州人晏早卒張氏年二十一<lb/>
守節四十年旌表其門　温鍾妻喬氏定襄人年二十<lb/>
二夫卒養親撫子始終一節<hi>同上</hi>
集溪邉殘壘空雲水山上孤城對驛樓<hi>劉藴靈過定襄詩</hi>孤峯<lb/>
聳翠連三晉<hi>姚合題鍾乳山詩</hi>鑿開混沌露元氣散布森羅彌<lb/>
梵天雲外無時不閒在樓居何處得超然<hi>張文昌詠陀羅山詩</hi>
<pb n="KR3k0025_WYG_023-31b"/>
本朝熙寜五年省定襄入秀容元祐元年定襄復為縣<lb/>
<hi>沿革表</hi>百里行㸔層巘出五峯坐見彩雲舒四時利澤霑<lb/>
群品誰識楊枝一洒餘<hi>王琮</hi>平吞嶺海烟波濶逺接天池<lb/>
宇宙寛<hi>蒋瑄詠九原山詩</hi>
　　　　汾州<hi>倚郭一外縣四</hi>　<hi>西河/平遥</hi>　<hi>介休/</hi>　<hi>靈石/</hi>　<hi>孝義</hi>
郡號西河<lb/>
郡沿革禹貢冀州之域天文參分野春秋時屬晉戰國<lb/>
時屬趙秦漢皆為太原郡地三國魏置西河郡治兹氏<lb/>
<pb n="KR3k0025_WYG_023-32a"/>
縣晉為西河國後魏置汾州治蒲子城後移治西河北<lb/>
齊改置南朔州後周改為介州隋初郡廢大業中州廢<lb/>
復為西河郡治隰城縣唐初改浩州尋改汾州天寳初<lb/>
改西河郡乾元初復為汾州屬河東道本朝因之<hi>沿革表</hi>
縣沿革西河本漢太原郡兹氏縣地魏始置中陽縣屬<lb/>
西河郡隋屬汾州唐貞觀初改西河平遥本漢平陶縣<lb/>
屬太原郡晉屬太原國後魏以太武名燾改平遙縣隋<lb/>
屬介休唐屬太原本朝因之介休本晉大夫彌牟邑秦<lb/>
<pb n="KR3k0025_WYG_023-32b"/>
為介休縣以介山為名靈石本漢太原郡介休縣地隋<lb/>
開皇中巡幸傍汾水開道得瑞石有文曰大道永吉故<lb/>
名孝義本漢太原郡兹氏縣地後魏置永安縣隋屬汾<lb/>
州唐改孝義縣因縣人鄭興有孝義故名<hi>同上</hi>
形勝羊頭山在州西北十五里狀類之故名　萬戸山<lb/>
在州西二十里髙八十丈堯時洪水諸山皆沒惟此山<lb/>
不沒所濟者萬戸故名　白彪山在州西北三十里昔<lb/>
有騶虞見此故名　石婆神山在西河縣西北三十里<lb/>
<pb n="KR3k0025_WYG_023-33a"/>
舊傳此山無水有老嫗日逺汲以濟人沒後置祠祀之<lb/>
　比干山在州西北一百里昔比干築城於此　石室<lb/>
山在州西三十里麻衣仙姑嘗隠此上有仙姑洞　謁<lb/>
泉山在州西北四十里上有湯泉子夏嘗居此　介山<lb/>
在介休縣東二十五里以介子推隠此故名　汾河在<lb/>
州東二十五里　㧞戳泉在介休縣東北二十里昔單<lb/>
雄信與尉遲敬德戰於此挿戳於地㧞戳遂出此泉<lb/>
仁義河在靈石縣四十里引渠溉田民稱便焉　禁火<lb/>
<pb n="KR3k0025_WYG_023-33b"/>
臺在州城内寒食祭介之推於此　仙槐樹在州治西<lb/>
年久朽枯有異人投藥其中後復暢茂　黄華老人石<lb/>
刻在州儒學内字甚遒勁老人姓王名廷筠<hi>輿地紀勝</hi>
人物周介之推從晉文公出亡周旋艱險十九年文公<lb/>
即位賞從者推不言禄禄亦不及推遂隠於緜山　漢<lb/>
郭㤗介休人禁黨錮時諸賢被禍㤗獨全　晉王延西<lb/>
河人九歲喪母哀毁踰禮善事繼母至孝官至尚書左<lb/>
丞　南北朝郭文恭平遥人後魏時為太平令年踰七<lb/>
<pb n="KR3k0025_WYG_023-34a"/>
十䘮母過哀負土築墳後旌表　唐鄭興州人幼有至<lb/>
性父卒食不入口者三日母病侍湯藥七日不觧帶刲<lb/>
股為羮以進母疾遂愈朝廷聞之表所居之里曰孝義<lb/>
　宋之問善詞章弱冠直習儀舘武后召從臣賦詩之<lb/>
問詩超於衆奪東方虬錦袍賜之問　辛雲京州人世<lb/>
為將家子斬馘常冠諸軍遷太常卿後以功授開府儀<lb/>
同三司封金城郡王　薛能州人舉進士官至工部尚<lb/>
書長于詩有文集十卷行於世　五代薛融平遙人以<lb/>
<pb n="KR3k0025_WYG_023-34b"/>
文學知名晉髙祖鎮太原融為觀察使累遷尚書右丞<lb/>
　皇朝辛仲甫孝義人初拜左補闕太祖常求文武全<lb/>
材趙普以仲甫對後為參知政事　文彦博介休人進<lb/>
士及第初仕翼城榆次令後歴事四朝出將入相五十<lb/>
餘年與富弼齊名累官至太師封潞國公　狄青州人<lb/>
風骨竒偉善騎射初為延州指揮使討元昊四年間大<lb/>
小二十戰八中流矢人呼為狄天使又平儂智髙累立<lb/>
大功拜樞宻使<hi>同上</hi>
<pb n="KR3k0025_WYG_023-35a"/>
集汾水晉山今古夢夕陽無語重徘徊<hi>唐人</hi>少年初帶印<lb/>
汾上又經過<hi>韋應物詩</hi>興逸横汾體恩波作頌才<hi>袁暉詩</hi>夢遶<lb/>
邉城月心飛故國樓思歸若汾水無日不悠悠<hi>李白</hi>風霜<lb/>
臣節苦歲月主恩深為語西河使知余報國心<hi>崔顥</hi>單于<lb/>
莫近塞都護欲臨邉漠驛馳烟火胡沙泛水泉<hi>同上送裴都護</hi>
<hi>赴西河</hi>去年六月西河西<hi>張道濟</hi>
本朝太平興國元年改孝義為中陽後復為孝義熙寜<lb/>
五年省為鎮入介休元祐元年復<hi>沿革表</hi>汾流水合黄流<lb/>
<pb n="KR3k0025_WYG_023-35b"/>
濁霍嶽山摩華嶽低<hi>好問</hi>漢家亭起向汾隂俯瞰中流百<lb/>
尺深昔日遺基微有迹多年古栢自成林<hi>蕭起</hi>介休山下<lb/>
兩閑人来訪汾陽舊使君明日却歸塵外去一雙白鶴<lb/>
上青雲<hi>許子靖送二道者歸汾州</hi>
　　　　遼州<hi>倚郭一外縣三</hi>　<hi>遼山/和順</hi>　<hi>榆社/</hi>　<hi>平城</hi>
郡號樂平<lb/>
州沿革天文參井分野禹貢冀州之域春秋時屬晉戰<lb/>
國初屬韓後屬趙秦屬上黨郡地漢為涅縣地屬上黨<lb/>
<pb n="KR3k0025_WYG_023-36a"/>
郡晉屬樂平郡後魏置遼陽縣隋改置遼山縣屬遼州<lb/>
大業州廢唐初復置遼州治樂平縣尋移治遼山改為<lb/>
箕州先天初又改儀州中和間復曰遼州天寳初為樂<lb/>
平郡乾元初復為儀州五代梁復改遼州本朝因之<lb/>
縣沿革遼山本晉地隋改遼山縣和順本春秋晉大夫<lb/>
梁餘子食邑漢為上黨郡地晉屬樂平北齊為榆縣隋<lb/>
始改為和順因界内有和順城故名榆社本漢上黨郡<lb/>
涅縣地晉為武鄉縣地隋始置榆社縣平城本晉樂平<lb/>
<pb n="KR3k0025_WYG_023-36b"/>
郡城本朝省平城和順二縣為鎮入遼山縣<hi>並沿革表</hi>
形勝遼陽山在州城東三里縣名以此　箕山在州城<lb/>
東南七十里上有石室壁間多古竒文字　紫羊山在<lb/>
遼山縣東二十里　石鼓嶺在和順縣南三十里上有<lb/>
石鼓　夫子嶺在和順縣境一百里人傳孔子周流至<lb/>
此　孫臏坡在和順西一百二十里西接馬陵闗即孫<lb/>
臏伏兵處　千畆泉在州南三十里穴中湧出灌溉甚<lb/>
多　韓信寨在和順縣即信破趙處　鹿苑在和順縣<lb/>
<pb n="KR3k0025_WYG_023-37a"/>
西二里趙襄子嘗養鹿於此　古寨在榆社縣東南二<lb/>
里旁有洞自古土人備兵於此<hi>輿地紀勝</hi>
人物五代王中立榆社人事晉為潞州節度使累立戰<lb/>
功卒封韓王　皇朝薛超州人少有勇力乾德應募為<lb/>
虎捷卒伐蜀有功補虞候太宗時遷天武指揮使又從<lb/>
征太原及禦契丹遷神衛軍都校後領澄州團練使<hi>同上</hi>
集二十逐嫖姚胡兵逺戍遼雪迷經塞月氷壯渡河朝<lb/>
<hi>張承吉</hi>燕郊芳嵗晩殘雪動邉城四月青草合遼陽春水<lb/>
<pb n="KR3k0025_WYG_023-37b"/>
生<hi>崔顥</hi>青海聞傳箭天山報合圍<hi>李義山</hi>山河空逺道鄉國<lb/>
自鳴砧巷有千家月人無萬里心<hi>周利</hi>沙填孤障角燒斷<lb/>
故闗碑<hi>司空表聖</hi>風急旌旗斷塗長鎧馬疲少觧孫吳法家<lb/>
本幽并兒<hi>王融</hi>馬色經寒慘鵰聲帶晩悲<hi>司空表聖</hi>
本朝熙寜七年州廢省平城和順二縣為鎮入遼山縣<lb/>
𨽻平定軍省榆社縣為鎮入威勝軍武鄉縣元豐八年<lb/>
復置州縣鎮並復来𨽻元祐元年復置和順榆社平城<lb/>
縣<hi>沿革表</hi>惆悵黄榆故山路碧天回首鴈南飛<hi>朱師羙</hi>
                    <graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>辭<lb/>
<pb n="KR3k0025_WYG_023-38a"/>
薊北春初動路出遼陽雪未消驛堠狼煙寒報警邉城<lb/>
戍火夜傳刀<hi>萬節</hi>横吹催春酒重裘隔夜霜氷開不防禦<lb/>
青草滿遼陽<hi>司空文明</hi>
　　　　隰州<hi>倚郭一外縣五</hi>　<hi>隰川/温泉</hi>　<hi>蒲/</hi>　<hi>大寜/</hi>　<hi>石樓</hi>
　　　　　<hi>永和</hi>
郡號大寜<lb/>
州沿革禹貢冀州之域天文觜參分野春秋時晉蒲地<lb/>
戰國時屬魏為西河地秦屬河東郡漢為河東郡蒲子<lb/>
<pb n="KR3k0025_WYG_023-38b"/>
縣晉時劉淵據此後魏改長夀縣後周於此置汾州及<lb/>
龍泉郡隋初廢郡改西汾州尋改隰州及改縣曰隰川<lb/>
大業初復為龍泉郡唐初復為隰川後改大寜郡乾元<lb/>
初復為隰州本朝仍舊<hi>沿革表</hi>
縣沿革隰川在州西宣化坊今改置布政分司温泉在<lb/>
州北二百里本後魏新城縣唐於縣東南三十里置北<lb/>
隰州及温泉縣蒲春秋時晉蒲城漢為河東郡蒲子縣<lb/>
地周末廢又置蒲子縣隋以蒲子移治縣東北大寧初<lb/>
<pb n="KR3k0025_WYG_023-39a"/>
改為蒲縣大寜漢為河東郡北屈縣地始改大寜縣隋<lb/>
初廢唐初置中州及大寜縣貞觀初以縣屬隰州石樓<lb/>
本晉屈産泉建地漢為西河郡土軍縣地隋初改石樓<lb/>
縣唐初於縣置西徳州貞觀初省州以縣屬東和州後<lb/>
又廢東和以縣屬隰州永和本漢河東郡孤讘縣地後<lb/>
魏廢唐貞觀初以縣屬隰州<hi>同上</hi>
形勝蒲子山在州東北五十里世傳為堯之師蒲伊子<lb/>
隠處　五鹿山在州東七十里上有五鹿大夫廟　白<lb/>
<pb n="KR3k0025_WYG_023-39b"/>
衣山在州東三十五里有白衣居士藏於此　妙樓山<lb/>
在州北七十里内有石室前有龍池水泉冬夏不竭<lb/>
黄雲山在石樓縣東六十里　翠金山在石樓縣南三<lb/>
十里上有臺駘神廟　團圓山在石樓西北三十里上<lb/>
有漢髙祖廟　翠屏山在蒲縣西南山勢圓聳上有經<lb/>
閣　雙山在永和縣東南兩峯並秀故名　樓山在永<lb/>
和縣兩山相對其形如樓　捕狐山在大寜縣北三十<lb/>
五里上有捕狐神祠　仙芝谷在永和縣北五里嘗産<lb/>
<pb n="KR3k0025_WYG_023-40a"/>
芝草故名　第一河在峽流經蒲縣西至大寜縣界入<lb/>
河　龍子湫在隰州南十里亦名瀑布泉嘗有龍見故<lb/>
名　靈液池在永和縣東南仙芝坊　明月泉在州北<lb/>
八里蒼崖之下崖上白石如月影落泉中故名　屈産<lb/>
泉在石樓縣東南晉時有馬飲此泉而生龍駒崖上有<lb/>
晉公子廟<hi>輿地紀勝</hi>
人物周欒枝事文公為大夫將下軍趙衰讓之為卿<lb/>
靈輙永和人趙宣子田於首山舎於翳桑見輒饑食之<lb/>
<pb n="KR3k0025_WYG_023-40b"/>
輒舎其半問其故請以遺母因厚待之後公伏甲攻宣<lb/>
子輒倒㦸以禦公徒而免之　晉韋忠隰州人少慷慨<lb/>
有志武帝朝為鎮西大將軍討叛者矢盡不屈而死<lb/>
李矩初領河東太守時饑矩悉心撫恤百姓賴焉後封<lb/>
平陽侯　唐敬暉隰州人累官侍中留守長安以治幹<lb/>
聞誅二張迎復中宗以功封平陽侯　吕諲第進士肅<lb/>
宗拜御史中丞所陳事皆納出為江陵尹治有威惠民<lb/>
歌詠之　五代劉訓永和人仕唐至彰武軍節度丹陽<lb/>
<pb n="KR3k0025_WYG_023-41a"/>
等州觀察使後封開國侯　本朝趙友隰州人七世同<lb/>
居真宗時特加旌表仍蠲其課調　侯仲良大寜人學<lb/>
宗孔孟時人欲館仲良者仲良見其家壁垂佛像几積<lb/>
佛書即去之朱子稱其學清白勁正　趙鼎蒲人崇寜<lb/>
中進士隨髙宗南渡累官殿中侍御史<hi>同上</hi>
集黄雲隨寳鼎紫氣逐真人東詠唐虞迹西觀周漢塵<lb/>
<hi>張道濟</hi>胡人南牧馬漢將日徵兵霧重寳刀濕沙虛金鼔<lb/>
鳴<hi>李白</hi>
<pb n="KR3k0025_WYG_023-41b"/>
本朝熙寜五年以温泉大寜石樓𨽻隰州即縣治吉鄉<lb/>
軍使元祐元年復吉鄉軍為隰州<hi>沿革表</hi>平沙細草散羊<lb/>
牛一簇征人在戍樓<hi>陳剛中</hi>功髙寜在我陣沒與招魂塞<lb/>
色干戈采軍容喜氣屯<hi>僧德隠</hi>
　　　　威勝軍<hi>倚郭一外縣三</hi>　<hi>銅鞮/武鄉</hi>　<hi>沁源/</hi>　<hi>綿上</hi>
郡號銅鞮　義寜　陽城<lb/>
軍縣沿革天文參分野禹貢冀州之域春秋晉銅鞮地<lb/>
戰國屬韓後屬趙秦漢皆上黨郡地魏晉因之後魏置<lb/>
<pb n="KR3k0025_WYG_023-42a"/>
義寜郡隋初郡廢置沁州治沁源縣大業初罷州為沁<lb/>
源縣屬上黨郡義寜初復置義寜郡唐初復為沁州屬<lb/>
河東路天寳初改陽城郡乾元初復為沁州本朝於銅<lb/>
鞮縣界置威勝軍武鄉本漢涅縣地屬上黨郡晉始置<lb/>
武鄉縣後魏去武字改鄉縣隋初屬潞州唐仍名武鄉<lb/>
縣本朝𨽻威勝軍沁源本漢谷逺縣地後魏置沁源縣<lb/>
大業初廢州後屬上黨郡唐初復置沁州屬陽城郡本<lb/>
朝改沁源縣綿上在州城北七十里本後魏陽城縣隋<lb/>
<pb n="KR3k0025_WYG_023-42b"/>
改曰甲水縣後廢<hi>沿革表</hi>
形勝龜山在州城西北五里以形似故名　堯山在州<lb/>
城西三十里　銅鞮山在州城南四十里西有石梯山<lb/>
　琴泉山在沁源縣東下有靈泉　綿山在沁源縣北<lb/>
相傳介之推自焚之所有廟在焉　鞞山在武鄉縣西<lb/>
相傳石勒微時於此聞鞞鐸之聲故名　沁河在沁源<lb/>
縣城東　青龍河在沁源縣東　涅水在武鄉縣西<lb/>
寒泉在沁源縣北五十里<hi>輿地紀勝</hi>
<pb n="KR3k0025_WYG_023-43a"/>
人物晉石勒武鄉人生有豪志後因晉亂起兵割據都<lb/>
襄國自稱趙王　李熹銅鞮人少有髙行累辭徵辟初<lb/>
仕晉拜御史中丞當官正色百僚震肅後仕魏為太子<lb/>
太傅遷尚書僕射　五代郭延魯綿上人父饒仕晉為<lb/>
沁州刺史延魯累遷鄜州刺史廉平自勵民甚頼之秩<lb/>
滿州人遮道攀號當時父子以善政聞<hi>同上</hi>
集君不見銅鞮觀數里城池已蕪蔓君不見虒祈宫幾<lb/>
重臺榭亦微濛<hi>杜頠</hi>赤日欲落峴山西倒着接䍦花下迷<lb/>
<pb n="KR3k0025_WYG_023-43b"/>
襄陽小兒齊拍手攔街争唱白銅鞮<hi>李白</hi>襄陽行樂處歌<lb/>
舞白銅鞮江城囘渌水花月使人迷<hi>同上</hi>
本朝太平興國三年於潞州銅鞮縣亂栁石圍中建為<lb/>
軍太平興國初銅鞮與武鄉自潞州来𨽻熙寜七年廢<lb/>
遼州以榆社縣為鎮入武鄉太平興國六年廢沁州為<lb/>
沁源縣寳元二年綿上自大通監来𨽻威勝慶厯六年<lb/>
徙置軍西北大覺寺地<hi>沿革表</hi>
　　　　岢嵐軍<hi>倚郭一</hi>　<hi>嵐谷</hi>
<pb n="KR3k0025_WYG_023-44a"/>
郡號居順<lb/>
軍縣沿革天文參井分野禹貢冀州之域本春秋晉地<lb/>
後為樓煩胡所據趙滅樓煩以為邑秦置縣屬太原郡<lb/>
漢為汾陽縣曹魏屬新興郡後魏於此置嵐州因山為<lb/>
名隋為岢嵐鎮屬樓煩郡唐置岢嵐軍及嵐谷縣本朝<lb/>
因之<hi>沿革表</hi>
形勝長城山在軍東三里　乏馬嶺在郡東　巨麓山<lb/>
在嵐谷縣西南上多松又名萬松嶺　雪山在郡北東<lb/>
<pb n="KR3k0025_WYG_023-44b"/>
西二山對峙　霸王山在軍北七十里　岢嵐山在軍<lb/>
北一百里髙二千丈　十里巖在軍東十里形如飛簷<lb/>
　黄峴山在嵐谷縣西　銅鼔山在縣南四十里舊有<lb/>
銅皷　雙松山在軍北上有雙松　大萬山在軍西南<lb/>
六十里　嵐漪河源出縣東西流入黄河　蔚汾河在<lb/>
嵐谷縣南　大賢河在縣南四十里<hi>輿地紀勝</hi>
人物皇朝王中立郡人博學强記家富於財待賔客豐<lb/>
腆而自奉甚儉妻死不再娶亦不就舉居一室如衲僧<lb/>
<pb n="KR3k0025_WYG_023-45a"/>
數年乃出人覺其談吐詩翰異常問之不言晩年易名<lb/>
雲鶴自號擬栩<hi>同上</hi>
集繞郭煙嵐新雨後滿山樓閣上燈初<hi>元微之</hi>將軍分虎<lb/>
竹戰士卧龍沙邉月随弓影胡霜拂劒花<hi>李白</hi>
本朝太平興國五年以嵐州嵐谷縣𨽻為軍熙寜三年<lb/>
廢嵐州元豐六年復置<hi>沿革表</hi>煙嵐一簇峙崔巍到此令<lb/>
人心自灰上有神仙不知姓洞門閑倚白雲開<hi>邵堯夫</hi>煙<lb/>
嵐自古人難畫逺即深深近却無<hi>邢仲闕</hi>日斜汾沁催驛<lb/>
<pb n="KR3k0025_WYG_023-45b"/>
馬雪暗岢嵐傳酒盃塞上金湯惟粟粒胷中水鏡是人<lb/>
才<hi>黄山谷</hi>勸課農桑真有道折衝樽俎不臨邊<hi>同上</hi>
　　　　憲州<hi>倚郭一</hi>　<hi>靜樂</hi>
郡號汾源<lb/>
州沿革天文參井分野禹貢冀州之域本漢汾隂縣地<lb/>
屬太原郡東漢末廢入九原縣隋為岢嵐縣尋改汾源<lb/>
縣大業間改為静樂縣屬樓煩郡唐於縣置管州後廢<lb/>
以縣屬嵐州本朝咸平中置静樂軍尋廢軍徙憲州治<lb/>
<pb n="KR3k0025_WYG_023-46a"/>
縣沿革静樂本漢汾陽縣地隋大業中改静樂縣<hi>沿革表</hi>
形勝天柱山在静樂縣南後魏天柱將軍爾朱榮過此<lb/>
故名　馬頭山在静樂縣南上有魏文帝廟　黒風山<lb/>
在静樂縣西北山側有一竅秋冬出黑風上有神祠<lb/>
石峽山在静樂北晉人假道於虞在此　周公山在縣<lb/>
西相傳宇文周巡狩至此故名<hi>輿地紀勝</hi>
人物任𤣥妻劉氏静樂人年十八而寡勵志守節姑欲<lb/>
奪其志劉自刎幾死後數年夫弟隂受富室聘劉度不<lb/>
<pb n="KR3k0025_WYG_023-46b"/>
能全竟自縊<hi>同上</hi>
集夜吟闗月静秋望塞雲髙<hi>許用晦送李别駕</hi>促駕逾三水長<lb/>
驅望五原天街分斗極地理接樓煩<hi>駱賓王</hi>戍古秋塵冷<lb/>
沙寒宿霧繁<hi>同上</hi>
本朝咸平五年移治静樂軍縣遂廢軍又廢熙寜三年<lb/>
廢憲州為静樂縣𨽻嵐州十年復憲州仍領静樂縣政<lb/>
和五年賜郡名<hi>沿革表</hi>
　　　　慈州<hi>倚郭一</hi>　<hi>吉鄉</hi>
<pb n="KR3k0025_WYG_023-47a"/>
郡號文成<lb/>
州沿革天文觜參分野禹貢冀州之域春秋時晉屈邑<lb/>
即公子夷吾所居漢為北屈縣屬河東郡魏屬平陽郡<lb/>
後魏置定陽郡及定陽縣東魏置南汾州後周改汾州<lb/>
後齊改西汾州隋改耿州及改定陽為吉昌鄉大業初<lb/>
置文成郡唐置南汾州治吉昌後改慈州復改文成郡<lb/>
又為慈州本朝熙寜中州罷以縣屬隰州尋置吉鄉軍<lb/>
復慈州<hi>沿革表</hi>
<pb n="KR3k0025_WYG_023-47b"/>
形勝掛甲山在州南昔尉遲恭過此掛甲　包山在州<lb/>
東　風山在州境有穴如車輪風氣蕭瑟　壺口山在<lb/>
州西禹貢既載壺口即此　孟門山在州西　明珠山<lb/>
在州東北　清水河在州北流入黄河　耿城在州南<lb/>
殷祖乙遷耿即此姚襄城在州西乃周齊交争之地<hi>紀勝</hi>
人物唐崔元亮州人擢進士第初為駕部員外郎清慎<lb/>
自持每遷官必退讓朝廷推為夙望後官至虢州刺史<lb/>
集絶塞隂無草平沙去盡天下營㸔斗建傳號信狼煙<lb/>
<pb n="KR3k0025_WYG_023-48a"/>
<hi>劉司南</hi>五道分兵去孤軍百戰塲<hi>王少伯</hi>
本朝熙寜五年廢州以吉鄉𨽻隰州即縣治置吉鄉軍<lb/>
使仍省文成為鎮𨽻焉又以鄉寜𨽻晉州襄陵縣元祐<lb/>
元年改吉鄉軍為慈州<hi>沿革表</hi>
　　　　平定軍<hi>倚郭一外縣一</hi>　<hi>平定樂平</hi>
郡號西陽<lb/>
軍沿革天文參井分野禹貢冀州之域春秋時晉地秦<lb/>
屬太原上黨二郡漢為上艾縣地東漢屬恒山國晉屬<lb/>
<pb n="KR3k0025_WYG_023-48b"/>
樂平郡後魏為西陽郡改上艾曰石艾縣隋屬遼州後<lb/>
屬太原郡唐屬遼州後屬并州又改為廣陽縣本朝改<lb/>
為平定軍<hi>沿革表</hi>
縣沿革平定本春秋晉地本朝為平定縣樂平本漢沾<lb/>
縣地晉置樂平郡本朝為樂平縣<hi>同上</hi>
形勝鵲山在州西北上有扁鵲廟　冠山在州西南其<lb/>
形似冠　嘉山在州西以草木暢茂故名　白鷄山在<lb/>
州東北上有晉王廟　蒲臺山在平定縣西上産蒲<lb/>
<pb n="KR3k0025_WYG_023-49a"/>
浮化山在平定東上有女媧廟　石馬山在樂平縣西<lb/>
　松子山在樂平縣南　孔子巖在樂平縣東上有孔<lb/>
子顔曽遺像　郗家泊在州北上有昭濟聖母祠　靈<lb/>
應池在州西上有神應王廟　澤發水源出平定縣平<lb/>
地穴起下赴絶澗懸流千尺　石甕潭在樂平縣東上<lb/>
覆巨石深不可測　承天鎮在州北　流盃池在州南<lb/>
郡人修褉之所<hi>輿地紀勝</hi>
人物皇朝常延信樂平人歴襄鄧等州都巡檢著偉績<lb/>
<pb n="KR3k0025_WYG_023-49b"/>
　任山樂平人有大志不仕作通紀並井田圖嘗應召<lb/>
言事富弼厚遇之<hi>同上</hi>
集再宿殊鷂舎相㸔獨鵲山斾沾新雨過鳥逐暮雲還<lb/>
<hi>周昻</hi>彎弓辭漢月挿羽破天驕陣觧星芒盡營空海霧消<lb/>
<hi>李白</hi>
本朝太平興國二年以鎮州廣陽砦建為軍四年以并<lb/>
州平定二縣来屬太平興國四年改平定縣<hi>沿革表</hi>冠山<lb/>
移得近城頭<hi>王問</hi>
<pb n="KR3k0025_WYG_023-50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0025_WYG_023-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷八十三</head>
    <p>
<pb n="KR3k0025_WYG_083-1a"/>
欽定四庫全書<lb/>
　記纂淵海卷八十三　　　宋　潘自牧　撰<lb/>
　　襟懐部<lb/>
　　　閒適<lb/>
經履道坦坦幽人貞吉<hi>易</hi>作德心逸日休<hi>書</hi>衡門之下<lb/>
可以棲遲泌之洋洋可以樂飢　考槃在澗碩人之寛<lb/>
<hi>詩</hi>
子解衣盤礴　居不知所為行不知所之含哺而熈皷<lb/>
<pb n="KR3k0025_WYG_083-1b"/>
腹而遊　就藪澤處閒曠釣魚閒處無為而已矣此江<lb/>
海之士避世之人閒暇者之所為也<hi>莊子</hi>窮居而野處升<lb/>
高而望逺坐茂樹以終日濯清泉以自潔<hi>韓子</hi>惟江上之<lb/>
清風與山間之明月耳得之而為聲目遇之而成色是<lb/>
造物者之無盡藏也而吾與子之所共適<hi>蘓子</hi>胸中洒樂<lb/>
如光風霽月<hi>周子</hi>自再見周茂叔後吟風弄月以歸有吾<lb/>
與㸃也之意<hi>程子</hi>
史謝萬著白綸巾鶴氅裘談宴終日<hi>晉史</hi>嵇康所與交者<lb/>
<pb n="KR3k0025_WYG_083-2a"/>
惟阮籍山濤與其流者向秀劉伶阮咸王戎遂為竹林<lb/>
之遊世謂竹林七賢<hi>晉史</hi>孔稚圭門庭之内草萊不剪中<lb/>
有蛙鳴或問之曰我以此當兩部皷吹　一壺之酒足<lb/>
以飬性一簞之食足以怡形<hi>南史</hi>
𫝊記弭節容與<hi>西漢傳</hi>閒居可以飬志詩書足以自娛<hi>東漢</hi>
<hi>傳</hi>陶潜謝政閒居門栽五栁開三徑種菊籬下倘佯其<lb/>
間踈絶州郡覲謁乘藍輿令一門生二兒共舁之言笑<lb/>
賞識不覺有羨于華軒<hi>本傳</hi>徐勉曰冬日之陽夏日之陰<lb/>
<pb n="KR3k0025_WYG_083-2b"/>
良辰美景負杖躡履逍遥陋館臨池觀魚披林聽鳥濁<lb/>
酒一杯彈琴一曲求數刻之暫樂庶居常以待終　前<lb/>
園後圃從容丘壑之情左琴右書閒散煙霞之境<hi>隋書</hi>白<lb/>
居易致仕與香山僧如滿結香火社每肩輿徃來白衣<lb/>
鳩杖自號香山居士　裴度治第石林幽勝燠館凉臺<lb/>
號緑野堂　李適之罷知政事與太子少保命親故歡<lb/>
㑹賦詩曰避賢初罷相樂聖且銜盃為問門前客今朝<lb/>
幾個來<hi>舊唐書本傳</hi>
<pb n="KR3k0025_WYG_083-3a"/>
集聊假日兮相徉<hi>楚辭集</hi>聊假日兮銷憂<hi>王仲宣賦</hi>退而閒居<lb/>
於洛之涘<hi>潘安仁閑居賦</hi>脩日朗月攜手逍遥<hi>潘安仁贈陸士衡</hi>解帶<lb/>
臨清風<hi>文選</hi>引壺觴以自酌盼庭柯以怡顔倚南窓以寄<lb/>
傲審容膝之易安園日涉以成趣門雖設而常關䇿扶<lb/>
老以流憇時矯首而遊觀恱親戚之情話樂琴書以消<lb/>
憂懐良辰以孤徃或植杖而耘耔登東臯以舒嘯臨清<lb/>
流而賦詩　閒居三十載遂與塵事㝠<hi>淵明</hi>弄春風於磵<lb/>
戸詠秋月於山扄　披書坐落花<hi>王無功</hi>優㳺園沼放蕩<lb/>
<pb n="KR3k0025_WYG_083-3b"/>
形骸<hi>姚崇遺令</hi>松菊無時賞　歸閒日無事雲卧晝不起<lb/>
把酒話桑麻　居閒好芝术　山水尋吳越風塵厭洛<lb/>
京　枕籍琴書滿　誰家無風月此地有琴樽　日覩<lb/>
田園趣自謂羲皇人<hi>孟浩然</hi>吟風詠月席地幕天<hi>李太白</hi>杖<lb/>
藜從白首心跡喜雙清　腹中書籍幽時曬肘後醫方<lb/>
靜處看<hi>杜甫詩</hi>旣無衣食牽亦少人事拘　人閒有閒地<lb/>
何必隠林丘　陶然遺萬累　常時簮組累此日和身<lb/>
忘　身適忘四肢心適忘是非　心足即為富身閒乃<lb/>
<pb n="KR3k0025_WYG_083-4a"/>
當貴　閒心對定水清静兩無塵　人生茍有累食肉<lb/>
常如飢我心既無苦飮水亦可肥卧簟蘄竹冷風襟卭<lb/>
葛踈　取興或寄酒放情不過詩　海内無如此地閒<lb/>
　今日北牎下自問何所為欣然得三友三友者為誰<lb/>
琴罷輒舉酒酒罷輒吟詩三友迎相引循環無已時<lb/>
無事日月長不羈天地闊　筋力不將諸處用登山臨<lb/>
水詠詩行　元晏家風黄綺身深居髙卧養精神性慵<lb/>
無病常稱病心足雖貧不道貧　朝隨浮雲出夕與飛<lb/>
<pb n="KR3k0025_WYG_083-4b"/>
鳥還　天供閒日月人借好園林　始知天造空閒景<lb/>
不為忙人富貴人　人閒自在天　一日安閒値萬金<lb/>
優㳺福禄更難消輕紗一幅巾小簟六尺牀無客盡日<lb/>
靜有風終夜凉　以山水風月歌詩諷吟樂其志<hi>白侍郎詩</hi>
平明閭巷掃花開薄暮漁樵乘水入花時金谷飮月夜<lb/>
竹林眠<hi>王維集</hi>口不言功心自適吟詩釀酒待花開　永<lb/>
日屬閒人<hi>同上</hi>閒人占閒景　入門松菊閒<hi>劉賓客</hi>
                    <graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>嵩開<lb/>
雲扄厭穎抗風榭<hi>韓世文</hi>何人有酒身無事誰家多竹門<lb/>
<pb n="KR3k0025_WYG_083-5a"/>
可敲斷送一生惟有酒尋思百計不如閒莫憂世事兼<lb/>
身事須看人間比夢間　窮居而野處升高而望逺坐<lb/>
茂樹以終日濯清泉以自潔採於山美可茹釣於水鮮<lb/>
可食起居無時惟適所安　古之老於鄉者將身佚非<lb/>
自苦閭中田宅具在親戚之不仕與倦而歸者不在東<lb/>
阡在北陌可杖屨來徃也　沈浮閭巷間不以事自累<lb/>
酒食罷無為棊槊以相娛<hi>韓愈</hi>自笑無名字因名自在天<lb/>
　乘興無羈束閒行信馬蹄　衣裳無復帝京塵<hi>元微之</hi>
<pb n="KR3k0025_WYG_083-5b"/>
扁舟從此去鷗鳥自為羣　歸去田園老儻來軒冕輕<lb/>
<hi>張九齡</hi>把鋤荷插决谿泉以給茹行歌坐釣望青天與白<lb/>
雲以此為適亦足老死無戚戚者　左絃右壺樂以自<lb/>
放　西山爽氣在我襟袖　南山溽暑醉如酒隠几熟<lb/>
眠開北牖日午獨覺無餘聲山童隔竹敲茶臼<hi>柳文</hi>日高<lb/>
丈五睡正濃<hi>盧仝茶詩</hi>稍覺天籟清自傷人世促　待月出<lb/>
深林　合歡忘印綬之輕重陳詩無章句之約束放言<lb/>
無擇造適則笑行觴無律既醉而罷虧成彼是曽不棲<lb/>
<pb n="KR3k0025_WYG_083-6a"/>
於念慮之中而惠風閒雲引穿左右動用視聽無非大<lb/>
方　心靈矌而體胖泊然與白雲鷗鳥同其無事<hi>權載之</hi>
想夫草堂環合喬松千餘本交柯翳景吟炫風露幅巾<lb/>
長謡偃放其間一氣不耗四肢交暢清時外臣其樂如<lb/>
何　結廬江南退然食力奉詩書杖屨為膝下歡蓬蒿<lb/>
晏如不改其度每遇一勝境得一佳句則怡然獨笑如<lb/>
獲貴仕豐禄<hi>權載之</hi>官閒人事少年長道情多　無事焚<lb/>
香坐有時尋竹行畫苔藤杖細踏石笋鞋輕　從來閒<lb/>
<pb n="KR3k0025_WYG_083-6b"/>
坐慣漸覺出門稀有地唯栽竹無池不飬鵞　詩裏難<lb/>
同相得伴酒邊多見自由身晩攜碁局對松陰<hi>許用晦文</hi>林<lb/>
間掃石安碁局巖下分泉遞酒盃<hi>張文昌</hi>但得身閒日月<lb/>
長泉達松根助茗香竹裏碁聲夜雨寒茂陵久病書千<lb/>
卷彭澤初歸酒一瓢有藥身應健無機性自閒<hi>楚辭用晦文</hi>
樽酒且循環　移竹疏泉常岸幘　流鶯日日啼花間<lb/>
能使萬家春意閒<hi>韋應物</hi>平生江海意惟共白鷗同<hi>劉長卿</hi>
阮籍推名飲清風滿竹林<hi>劉文叉</hi>閒中方寸濶於天　牎<lb/>
<pb n="KR3k0025_WYG_083-7a"/>
間風引煑茶煙　棊添局上聲　閒敲巖果呼猿接時<lb/>
釣溪魚引鶴爭<hi>杜荀鶴</hi>暫對山松如結社偶同麋鹿自成<lb/>
羣　劉琨坐嘯風清塞謝朓題詩月滿樓　松軒塵外<lb/>
客高枕自瀟踈採茶溪樹緑煑藥石泉清<hi>温飛卿</hi>六經與<lb/>
一琴　摘花浸酒春愁盡燒竹煎茶夜卧遲　留僧竹<lb/>
裏碁　時過無心求富貴身閒不夢見公卿　戀花林<lb/>
下飮愛草野中眠<hi>姚少監</hi>目隨碁客靜心共睡僧閒<hi>韓偓</hi>憂<lb/>
隨落花散目送歸雲飛<hi>儲光羲</hi>㸔山愜野情<hi>李嘉祐</hi>暑天移<lb/>
<pb n="KR3k0025_WYG_083-7b"/>
榻就深竹月夜乘舟歸淺山　誰識浮雲意悠悠天地<lb/>
間　直為援毫方掩卷常因按曲便開樽　倚松常嘯<lb/>
宜踈拙拂石欹眠絶是非<hi>方雄飛</hi>世間書讀盡雲外客來<lb/>
稀　睡輕可忍風敲竹飮散那堪月在花<hi>鄭守愚</hi>醉眠風<lb/>
捲簟茶罷月移堦<hi>張承吉</hi>清時有味是無能閒愛孤雲靜<lb/>
愛僧草色人心相與閒是非名利有無間醉頭扶不起<lb/>
三丈日還高<hi>杜牧之</hi>踏苔行引興枕石卧論文<hi>賈浪仙</hi>北海<lb/>
樽中常有酒東陽樓上豈無詩<hi>羅隠詩</hi>流水去住清風徃<lb/>
<pb n="KR3k0025_WYG_083-8a"/>
還　清風朗月不用一錢買<hi>唐文粹</hi>
本朝花能嫣然顧我笑鳥勸我飮非無情身閒酒美惜<lb/>
光景唯恐鳥散花飄零　身閒始覺韶光好　人意乘<lb/>
閒味愈長　脫遺軒冕就安閒笑傲丘園縱倒冠<hi>歐公詩</hi>
玉麈清談消永日　美酒清香消晝景　飲酒横琴消<lb/>
永日　解組便為閒處事輕蓑短笠伴春鋤<hi>晋歌</hi>凉竹簟<lb/>
之暑風曝茅簷之冬日睡餘支枕念昔平生仕宦出處<lb/>
　清風之館覽秀生凉坐竹林之脩蔭泛水芰之清香<lb/>
<pb n="KR3k0025_WYG_083-8b"/>
　無窮興味閑中得強半光隂醉裏消靜愛竹時來野<lb/>
寺獨尋春處過溪橋　王子猷之愛竹造竹不問於主<lb/>
人陶淵明之卧輿遇酒便留於道上　至歡然而㑹意<lb/>
亦旁若夫無人廼知偶來常勝於特來前言可信所有<lb/>
雖非為已有其得已多　翁歡不待絲與竹把酒終日<lb/>
聽泉聲有時醉倒卧溪石青山白雲為枕屛花間百鳥<lb/>
喚不覺日落山風吹自醒<hi>歐公集</hi>水竹煙花興有餘<hi>詩史張齊</hi>
<hi>賢詩</hi>藜杖牧鷄豚釣鈎引魴鯉　壺觴自笑傲裙屣相追<lb/>
<pb n="KR3k0025_WYG_083-9a"/>
逐談笑明月相與閒<hi>臨川集</hi>閒貎老難増　蕭然一世外<lb/>
所樂有誰同枕簟不移隨處有飽飱甘寢更無求　閒<lb/>
眠盡日無人到自有春風為掃門　攀花弄草興常新<lb/>
　春風自我閒　臨溪放杖依山坐溪竹山花共我閒<lb/>
身閒處處堪行樂能將屐齒記苔痕　聊行弄芳草獨<lb/>
坐隠圎蒲問客茅簷日君家有此無<hi>臨川集</hi>曽借僧牎半<lb/>
日閒　食罷茶甌未厭深清風一榻抵千金腹揺鼻息<lb/>
庭花落還盡平生未足心　處士風流水石間　樽酒<lb/>
<pb n="KR3k0025_WYG_083-9b"/>
樂餘春局棊消長夏　春風無事秋日閒　日長唯有<lb/>
睡相宜半脫紗巾落紈扇　先生食飽無一事散步逍<lb/>
遥自捫腹不問人家與僧舍柱杖敲門㸔脩竹　三盃<lb/>
軟飽後一枕黒甜餘惟江上之清風與山間之明月耳<lb/>
得之而為聲目遇之而成色取之無禁用之不竭是造<lb/>
物者之無盡藏也　吾嘗中夜而起挈瓶而東有落月<lb/>
之相隨無一人之我同汲者未動夜氣方歸鏘瓊珮之<lb/>
落谷灔玉池之生肥　北牖已安陶令榻西風還避庾<lb/>
<pb n="KR3k0025_WYG_083-10a"/>
公塵　南廊清遊繼顔謝北牎髙卧等羲黄<hi>東坡詩</hi>但㸔<lb/>
花開謝不言人是非　靜處乾坤大閒中日月長　閒<lb/>
為水竹雲山主靜得風花雪月權<hi>邵堯夫</hi>醉吟終日不知<lb/>
老經史滿堂誰道貧長掩柴荆閉寒暑只將花卉記冬<lb/>
春<hi>温公</hi>邵堯夫居洛四十年安貧樂道自云未嘗攅眉所<lb/>
居寢息處為安樂窩<hi>呂氏家塾</hi>頺然付一榻是處得清凉<hi>欒城</hi>
<hi>集</hi>雖無事業傳千古却得安閒過一生<hi>程松詩</hi>佳眠未日<lb/>
曉屋角聞聲哢　西湖千頃月自比漢封君松風自度<lb/>
<pb n="KR3k0025_WYG_083-10b"/>
曲我琴不須彈　春蛙秋蠅不到耳夏凉冬煖緫宜人<lb/>
<hi>山谷詩</hi>問舍求田眞得計臨流處石有餘清<hi>陳後山詩</hi>不聞人<lb/>
聲但聞落子<hi>百斛明珠</hi>
　　　間阻<lb/>
經多歴年所<hi>書</hi>豈不爾思逺莫致之　誰謂河廣一葦<lb/>
杭之　道之云遠曷云能來　其室則邇其人甚逺<lb/>
道阻且長<hi>詩</hi>
史間者闊焉久不聞問<hi>西漢嚴助傳</hi>
<pb n="KR3k0025_WYG_083-11a"/>
集道里遼逺山川阻深<hi>文選</hi>風波一失所各在天一隅<lb/>
各在天一方　邈若胡與秦<hi>李陵詩</hi>山川阻且遠别促㑹<lb/>
難長<hi>曹子建詩</hi>形影曠不接所托聲與音音聲日夜闊何用<lb/>
慰吾心　形影參商乖音息矌不達<hi>士衡</hi>清巵阻獻酬良<lb/>
情限聞見<hi>謝𤣥暉</hi>美人邁兮音塵闊隔千里兮共明月<hi>謝莊</hi>
殊隔過參商<hi>正長雜詩</hi>無路從容陪語笑　一别星橋夜三<lb/>
移斗柄春　渭北春天樹江東日暮雲　常恨結懽淺<lb/>
各在天一涯<hi>杜詩</hi>千山道路阻萬里音塵闊　尚阻青天<lb/>
<pb n="KR3k0025_WYG_083-11b"/>
霧空瞻白玉塵　山水萬重書斷絶　一葦礙輪車<lb/>
音徽千里斷魂夢兩情偏<hi>元微之</hi>地逺心難達　水阻佳<lb/>
期杳相望空脈脈<hi>劉長卿</hi>自憐豈是風引舟如何漸與蓬<lb/>
山遠<hi>李文饒</hi>乖隔多年不獲數附書狀慕仰風味未嘗敢<lb/>
忘<hi>韓文</hi>接𬒮杳無由　雲山間之欲謁無路<hi>唐文粹</hi>
本朝地理江山隔天文日月同<hi>歐公詩</hi>辭闊義夙<hi>臨川集</hi>故<lb/>
人各在天一涯相望落落如晨星　不覺便同千里逺<lb/>
<hi>東坡詩</hi>隔巷如千里　盈盈一水不須思經歲相過自作<lb/>
<pb n="KR3k0025_WYG_083-12a"/>
疎<hi>陳後山</hi>
　　　思想<lb/>
經寤言不寐願言則嚏<hi>鄭箋云今俗人嚏云人道我此古之遺語也</hi>愛而不<lb/>
見搔首踟蹰　瞻彼日月悠悠我思道之云逺曷云能<lb/>
來　瞻望弗及實勞我心　莫徃莫來悠悠我思　云<lb/>
誰之思西方美人中心揺揺中心如醉中心如噎　誰謂<lb/>
河廣一葦杭之誰謂宋逺跂予望之<hi>詩</hi>
子心若懸於天地之間　去人滋久思人滋深<hi>莊子</hi>六國<lb/>
<pb n="KR3k0025_WYG_083-12b"/>
時張敏與高惠二人為友每相思不能得見敏便於夢<lb/>
中徃尋但行至半道即迷不知路遂囘如此者三<hi>韓非子</hi>
史引領北望日月以兾　無日忘之閔閔焉如農夫之<lb/>
望嵗<hi>左</hi>心揺揺如懸旌而無所終薄<hi>戰國䇿</hi>今吾每飯意<lb/>
末嘗不在鉅鹿也<hi>通鑑漢紀</hi>隔闊相思發於寤寐<hi>東漢臧洪傳</hi>劉<lb/>
惔夜在簡文座愀然嘆曰清風朗月無𤣥度<hi>晉書</hi>鏡與人<lb/>
俱去鏡歸人不歸無復嫦娥影空餘明月輝<hi>世說</hi>范蠡既<lb/>
去越越王乃使良工鑄金象范蠡置之坐側<hi>吳越書春秋</hi>
<pb n="KR3k0025_WYG_083-13a"/>
集夜烱烱而不寐魂營營而至曙　望孟夏之短夜何<lb/>
晦明其若嵗惟郢路之逺兮魂一夕而九逝<hi>楚辭</hi>望風懐<lb/>
想<hi>答蘇武</hi>别如俯仰脫若三秋<hi>選</hi>神徃同逝感形留悲參<lb/>
商<hi>陸雲詩</hi>每一念來忽若有遺<hi>文選</hi>雲中辨江樹天際識歸<lb/>
舟<hi>文選</hi>搔首訪行人引領兾良覿<hi>謝靈運詩</hi>離居幾何時鑚燧<lb/>
勿改火<hi>選詩</hi>顧望脰懸<hi>文/選</hi>視陰數箭<hi>周𢎞讓書</hi>岐路分襟易風<lb/>
雲促膝難　風月虛心形留神住山川在目室邇人逺<lb/>
<hi>駱賓王</hi>故人不可見漢水日東流<hi>王維集</hi>願作陽臺一片雲<lb/>
<pb n="KR3k0025_WYG_083-13b"/>
　相思無晝夜東泛似長川　相思相見知何日此時<lb/>
此夜難為情　千里若在眼萬里若在心相思千萬里<lb/>
一書値千金天涯有度鳥莫絶瑶華音<hi>李太白集</hi>相思望斗<lb/>
牛<hi>孟浩然</hi>渭北春天樹江東日暮雲何時一樽酒重與細<lb/>
論文<hi>杜詩</hi>山岳移可盡江海不可絶離恨若虛空年年思<lb/>
不徹　朝朝寧不食日日願見君一日不得見愁膓坐<lb/>
氤氲如何逺相失各作萬里雲　萬一樓頭望還應望<lb/>
我愁　殷懃眼前水千里到河陽　安得故人生羽翼<lb/>
<pb n="KR3k0025_WYG_083-14a"/>
飛來相伴醉如泥<hi>元㣲之</hi>思君秋夜長一夜魂九升思君<lb/>
春日遲一日腸九迴　自從花顔去秋水無芙蓉蛾眉<lb/>
别久心知否兩處春光同日盡　居人思客客思家風<lb/>
波不見三年面書信難傳萬里腸　逺地官長親故少<lb/>
些些談笑與誰同　遊山弄水㩦書卷㸔月尋花把酒<lb/>
盃　六事盡思君作伴幾時歸到洛陽來<hi>白侍郎</hi>悠悠我<lb/>
之思擾擾風中纛　居閑處獨時徃日來于懐也　與<lb/>
足下别久矣以余心之思足下知足下懸懸於余也<hi>韓文</hi>
<pb n="KR3k0025_WYG_083-14b"/>
嶺樹重遮千里目江流曲似九囘腸<hi>柳詩</hi>感時江海思<hi>劉賓</hi>
<hi>客</hi>料得孟光今日語不詠春盡不歸來<hi>元微之</hi>久别思欵<lb/>
顔承歡懐接袂<hi>劉文</hi>南望空垂淚天邊鴈一行<hi>許用晦</hi>徃款<lb/>
良未遂來覿曠無音　離心與潮信每日到潯陽<hi>劉長卿</hi>
相思煙水外唯有心不隔　潮歸人不歸　時復一延<lb/>
首憶君如眼前　從此日相思空令减衣𢃄俳佪正佇想<lb/>
髣髴如蹔覿心目徒自親風波尚相隔<hi>劉長卿</hi>君意如鴻<lb/>
高的的我心懸斾正揺揺<hi>杜牧之</hi>舊國日邊逺故人江上<lb/>
<pb n="KR3k0025_WYG_083-15a"/>
稀<hi>張承文</hi>相思巫山渚悵望雲陽臺<hi>林上人</hi>昔時初種庭前<lb/>
樹樹已勝巢人未歸<hi>方雄飛文</hi>
本朝雖大旱望雲執熱思濯未喻其急也<hi>東坡集</hi>歸舟天<lb/>
末常囘首從此頻書慰斷腸　寸步不徃來千里常夢<lb/>
思<hi>山谷</hi>三嵗公門不屢過作牋詩復問如何及兹去去翻<lb/>
為恨向使常常肯為多　百書不如一見面<hi>後山</hi>
　　　期約<lb/>
經秋以為期　昬以為期　五日為期六日不詹　期<lb/>
<pb n="KR3k0025_WYG_083-15b"/>
逝不至<hi>詩</hi>
史魏文侯與羣臣飮酒樂而天雨命駕將適野左右曰<lb/>
今日飲酒樂天又雨君將安之文侯曰吾與虞人期獵<lb/>
雖樂豈可無一㑹期哉<hi>通鑑</hi>范式與張元伯為友二人春<lb/>
别京師以暮秋為期元伯以九月十五日殺鷄以待母<lb/>
曰相去千里汝何信之也言未卒而至<hi>後漢</hi>
　　　懐鄉<lb/>
經我徂東山滔滔不歸我來自東零雨其濛<hi>詩</hi>　式微<lb/>
<pb n="KR3k0025_WYG_083-16a"/>
式微胡不歸　豈不懐歸畏此簡書<hi>詩</hi>子在陳曰歸與<lb/>
<hi>語</hi>狐死正丘首<hi>記</hi>子去魯曰遲遲吾行去父母國之道<lb/>
也<hi>孟子</hi>去國數日見其所知而喜去國旬日見所常見於<lb/>
國中者喜及期年也見似人者而喜矣去人滋久思人<lb/>
滋深<hi>莊子</hi>鳥飛反鄉依其所生<hi>文子</hi>鳥飛反鄉兎徙歸窟狐<lb/>
死首丘<hi>淮南子</hi>
史椘鍾儀囚於晉與之琴操南音<hi>左</hi>越人莊舄仕楚在病楚<lb/>
王曰舄越之鄙人必思於越使人徃聽之果為越吟<hi>史</hi>
<pb n="KR3k0025_WYG_083-16b"/>
項王欲東歸曰富貴不歸故鄉如衣綉夜行<hi>漢書</hi>遊子悲<lb/>
故鄉萬歲後吾魂魄猶樂思沛<hi>漢書高紀</hi>願為黄鵠兮歸故<lb/>
鄉<hi>前漢西域傳</hi>班超久在絶域年老思土上疏曰臣不敢望<lb/>
酒泉郡但願生入玉門關<hi>東漢本傳</hi>飛鳥過故鄉猶躑躅徘<lb/>
徊<hi>唐書</hi>
𫝊記太上皇不樂關中思慕鄉里高祖徙豐丘為新豐<lb/>
縣<hi>三輔舊事</hi>陸機夏在洛忽思東頭竹蓧之飲語劉寶曰吾<lb/>
思鄉轉深矣<hi>語林</hi>
<pb n="KR3k0025_WYG_083-17a"/>
集狐死必首丘兮夫人孰能不反其眞情<hi>念舊君也</hi>　過故<lb/>
鄉而一顧兮泣歔欷而沾零　歸骸舊邦莫誰語者<hi>楚辭</hi>
遊子悲其故鄉心愴恨兮傷懐<hi>班超北征賦</hi>詠南音以顧懐<lb/>
<hi>選</hi>荆南非我鄉何為久留滯<hi>七/哀</hi>貽此越鄉憂<hi>還都道中</hi>營魄<lb/>
懐兹土<hi>贈從兄</hi>雖信美而非吾土兮曽何足以少留　昔<lb/>
尼父之在陳有歸與之歎音鍾儀幽而楚奏莊舄顯而<lb/>
越吟人情同於懐土豈窮達之異心<hi>王粲</hi>孤獸思故藪離<lb/>
鳥戀舊林　願假歸鴻翼翻飛泝江汜　感念桑梓域<lb/>
<pb n="KR3k0025_WYG_083-17b"/>
髣髴眼中人<hi>陸士衡</hi>丘去魯而過漢季過沛而涕零<hi>潘安仁</hi>
豈伊不懐歸于枌榆<hi>選</hi>流波戀舊浦行雲思故鄉<hi>張景陽</hi>
誰能久京洛緇塵染素衣<hi>謝𤣥暉</hi>人情懐舊鄉客鳥思故<lb/>
林<hi>王正良詩</hi>故鄉籬下菊今日為誰開<hi>江揔</hi>永懐戀故園　王<lb/>
鮪懐河岫晨風思北林　刷羽同揺漾一舉還故鄉<lb/>
徒懐越鳥志眷戀湘南枝　情知望故鄉誰能鬂不變<lb/>
　戀本難為思<hi>文選詩</hi>願言還故鄉畏此簡書忌鄉夢隨<lb/>
魂斷青山白日非舊國之春秋翠斚清樽是他鄉之杯<lb/>
<pb n="KR3k0025_WYG_083-18a"/>
酒<hi>駱賓王</hi>馬上逢寒食途中屬暮春可憐江浦望不見洛橋<lb/>
人<hi>宋之問詩</hi>嶺外逢寒食他鄉不見春洛陽新甲子何日是清明<lb/>
<hi>沈佺期詩</hi>長安如夢裡何日是歸期<hi>李太/白</hi>不見鄉書傳鴈足<hi>王維集</hi>
吳越數千里夢寐今夕見形骸非我親衾枕即鄉縣<lb/>
心逐書郵去離魂今夕夢尤遶舊林飛<hi>張九齡</hi>月是故鄉<lb/>
明　成都萬事好豈若歸吾廬　安得如鳥有羽趐託<lb/>
身白雲還故鄉　青紫雖被體不如早還鄉　夢鄉歸未<lb/>
得不用楚詞招歸心折大刀<hi>杜詩</hi>眉間黄痩見歸期如何連曉<lb/>
<pb n="KR3k0025_WYG_083-18b"/>
語祗是說家鄉<hi>韓文</hi>鄉禽何事亦來此令我心憶桑梓間　海<lb/>
畔尖山似劒鋩秋來處處割愁腸若為化得身千億散<lb/>
上峯頭望故鄉<hi>柳詩</hi>萬里望枌榆之鄉<hi>劉</hi>如何春來夢合<lb/>
眼在鄉社　故鄉貧亦安<hi>白</hi>鄉思急於絃<hi>白傅集</hi>春來愛<lb/>
有歸鄉夢一半猶疑夢裏行迢遞旅魂歸去逺<hi>元微之</hi>鄉<lb/>
心正欲絶何處擣寒衣　望家千里<hi>劉長卿</hi>賓館有魚為客<lb/>
久鄉書無鴈到家遲　關河萬樹秋風急望見鄉山不<lb/>
到家　向夜欲歸心萬里故園松月更蒼蒼　孤夢家<lb/>
<pb n="KR3k0025_WYG_083-19a"/>
山逺獨眠秋夜長<hi>許用晦</hi>春風一夜吹鄉夢夢逐春風到<lb/>
洛陽<hi>武伯蒼</hi>何日得鄉信每日筭歸程<hi>王建集</hi>一夕九起嗟<lb/>
夢短不到家<hi>孟郊</hi>故園春歸未有涯小欄高檻别人家五<lb/>
更惆悵囘孤枕猶自殘燈照落花<hi>司空圗</hi>鄉思楚雲間<hi>錢起</hi>
<hi>文</hi>憑君莫射南來鴈恐有家書寄逺人<hi>杜牧之</hi>巫峽啼猿<lb/>
數行淚衡陽歸鴈幾封書<hi>高達夫</hi>青山無限好猶道不如<lb/>
歸<hi>唐詩</hi>人言落日是天涯不到家鄉已恨賖囘首碧山相<lb/>
隠映碧山更被暮雲遮<hi>李靚</hi>
<pb n="KR3k0025_WYG_083-19b"/>
本朝旅病愔愔如困酒鄉愁脈脈似連環<hi>臨川</hi>三年無日<lb/>
不思歸夢裏還家旋覺非　萬里家山一夢中　人貪<lb/>
歸路好樂莫樂於還故鄉<hi>東坡</hi>恒年暮桑梓歸念寄鴻鵠<lb/>
<hi>欒城集</hi>歸鴈南飛盡無因寄此情<hi>山谷</hi>深知報消息不忍問<lb/>
如何　久客登樓日中年懐舊心　初聞北人語意作<lb/>
故鄉聲　望鄉仍愛歲<hi>後山</hi>未有一夜夢不歸千里家<lb/>
　　　别離<lb/>
經瞻望弗及泣涕如雨　遵大路兮摻執子之手兮<hi>詩</hi>
<pb n="KR3k0025_WYG_083-20a"/>
子子高遊趙有鄒文李節者與相友善及將還魯文節<lb/>
送行三宿臨别流涕交頥子高抗手而已謂其徒曰始<lb/>
吾謂二子丈夫耳乃今知其婦人也人豈鹿豕也哉而<lb/>
常羣聚乎<hi>孔叢子</hi>
史馬為立踟蹰車為不轉轍觀者皆歔欷行路亦嗚咽<lb/>
<hi>范蔚宗後漢列女傳</hi>王猛將行造慕容垂飲酒從容謂垂曰今當<lb/>
逺别何以贈我使我覩物思人<hi>通鑑晉海西公下</hi>謝安嘗謂王<lb/>
羲之曰中年傷於哀樂與親友别輒作數日思羲之曰<lb/>
<pb n="KR3k0025_WYG_083-20b"/>
年在桑榆自然至此當藉絲竹常恐兒輩覺損其歡樂<lb/>
之趣<hi>晉王羲之</hi>
集悲莫悲兮生别離<hi>楚辭</hi>離家日趣逺衣𢃄日趣緩心思<lb/>
不能言膓中車輪轉<hi>古樂府</hi>遊子嘆黍離處者嘆式微<lb/>
别如俯仰脫若三秋<hi>曹子建</hi>送君南浦傷如之何　黯然<lb/>
銷魂者唯别而已知離夢之躑躅意别魂之飛揚分手<lb/>
而銜涕　攀桃李兮不忍别　惟世間兮重别　驅征<lb/>
馬而不顧　意奪神駭心折骨驚<hi>江文通賦</hi>離别腸應斷相<lb/>
<pb n="KR3k0025_WYG_083-21a"/>
思骨合銷<hi>陳後主侍兒碧玉</hi>行舟有限嗟此㑹之難留别日無<lb/>
期嘆分岐之易逺<hi>陳子昻集</hi>雲離雨散奔馳於宇宙之間宋<lb/>
逺燕遥泣别於關山之際<hi>陳子昻集</hi>雲雨俄别風懐異鄉<lb/>
流水不窮浮雲自遠霑襟此别把𬒮何時　黯然銷魂<lb/>
豈非生離之恨　故人樽酒淹離涕泪交頥嗟别路之<lb/>
難駐惜離樽之易傾<hi>駱賓王</hi>數年同筆硯兹日間衾禂<hi>孟浩</hi>
<hi>然</hi>送别彊為歡　軔識怨兮方緩駟知愁兮復鳴<hi>李太白</hi>
斷腸聲裏唱陽關<hi>李商隠</hi>丈夫非無淚不洒離别間仗劒<lb/>
<pb n="KR3k0025_WYG_083-21b"/>
對樽酒恥為遊子顔蝮蛇一螫手壯士疾解腕所志在<lb/>
功名離别何足嘆<hi>陸龜蒙</hi>生别古所嗟發聲為爾吞<hi>杜詩</hi>朔<lb/>
鴈傳書絶湘筠染淚多人世死前唯有别<hi>李義山</hi>别腸車<lb/>
輪轉一日一萬周離思如春水泮泮不可收<hi>韓文</hi>萬里尚<lb/>
能來逺道一程那忍便分頭逺征不必戍長城出門便<lb/>
不知生死<hi>元微之</hi>丈夫雖鯁介逺别多苦顔　别離何從<lb/>
生乃在親愛中　從此一分手緬想吳與秦<hi>韋應物集</hi>但令<lb/>
此身健不作多時别<hi>白傳集</hi>風煙里數少雲雨别情多<hi>劉賓</hi>
<pb n="KR3k0025_WYG_083-22a"/>
<hi>客</hi>黄葉一離一别青山暮暮朝朝明日行人已逺空餘<lb/>
淚逐歸潮　想到郵亭愁駐馬不堪西望見風塵離心<lb/>
日逺如流水囘首長川共落暉　離别寒江上潺湲若<lb/>
有情離心與流水萬里共朝昬獨過潯陽去潮歸人不<lb/>
歸　手折衰揚悲老别故人零落已無多　江海逢君<lb/>
少東南别處長獨行風嫋嫋相去水茫茫<hi>劉長卿</hi>少年輕<lb/>
㑹復輕離老大關心緫是悲<hi>李嘉祐</hi>别家三日幾般心<hi>杜荀</hi>
<hi>鶴</hi>離歌漸怨如留客歸夢初驚似到家<hi>許用晦文</hi>離情兩飄斷<lb/>
<pb n="KR3k0025_WYG_083-22b"/>
不異風中絲<hi>張文昌</hi>萬里故人去一行新鴈來<hi>張承吉文</hi>楚岸<lb/>
柳何窮别愁紛若絮<hi>杜牧之</hi>逺風南浦萬重波未似生離<lb/>
别恨多<hi>杜牧之</hi>願得雙車輪一夜生四角　别長多欝紆<lb/>
豈能肥肌膚始知相結宻不及相結踈踈别恨應少宻<lb/>
離恨難袪<hi>唐文粹</hi>預愁更漏促離别在明朝<hi>唐人詩</hi>
本朝羣鷺方盛集離鴻獨高翔<lb/>
　　　行役<lb/>
經我馬瘏矣我僕痡矣　言秣其馬言秣其駒　載脂<lb/>
<pb n="KR3k0025_WYG_083-23a"/>
載牽　還車言邁　行邁靡靡中心揺揺　昔我徃矣<lb/>
楊柳依依今我來思雨雪霏霏　行道遲遲載渴載飢<lb/>
　憂心悄悄僕夫况瘁檀車幝幝<hi>尺善切</hi>四牡痯痯<hi>古緩切</hi>
山川悠逺維其勞矣　星言夙駕　或不已于行<hi>詩</hi>道<lb/>
途不爭險易之利<hi>記</hi>
子百舍重趼而不敢息　車馬有行色<hi>莊子</hi>
史交贄徃來道路無壅䟦履山川踰越險阻　具行器<lb/>
矣<hi>左傳</hi>道宿行遲客寢甚安　夜衣而行犂明至國<hi>史齊世家</hi>
<pb n="KR3k0025_WYG_083-23b"/>
<hi>犂猶比也遲也</hi>已業行<hi>西漢/</hi>蒙霜露沐風雨<hi>西漢淮南王傳</hi>賜禄直以<lb/>
辦裝<hi>西漢龔勝傳</hi>道途濘滯不通<hi>魏志</hi>許由辭帝堯之命而舍<lb/>
於逆旅外傳曰晉陽處父過甯舍於逆旅魏武皇帝亦<lb/>
以為宜其詩曰逆旅整設以通商賈然則自唐到今未<lb/>
有不行客舍之法惟商鞅尤之<hi>晉書普岳傳</hi>行道路徃來無<lb/>
風塵之色<hi>北齊書</hi>星行詣闕<hi>通鑑後唐明宗</hi>
集征夫勞於周行<hi>道也楚辭</hi>路脩逺以多艱<hi>選騷經</hi>裹足入秦<lb/>
<hi>李斯上書</hi>昔去雪如花今來花似雪<hi>李陵/詩</hi>簡元辰而俶裝<hi>張衡</hi>
<pb n="KR3k0025_WYG_083-24a"/>
<hi>思𤣥賦</hi>日既西傾車殆馬煩<hi>洛神/賦</hi>星陳夙駕秣馬脂車<hi>曹子</hi>
<hi>建</hi>羈旅無定心翩翩如懸旌<hi>景陳雜詩</hi>首路跼險艱　揚旌<lb/>
西邁<hi>五陵表</hi>客途亘萬里<hi>東武/吟</hi>侵星赴早路<hi>選</hi>　行矣倦<lb/>
路長無由稅歸鞅<hi>京路夜發</hi>　戒途在昧旦<hi>秋胡詩</hi>連翩戒征<lb/>
軸<hi>八公山詩</hi>櫛風沐雨多在道路脩路無窮迹<hi>陸士衡詩</hi>嚴駕越<lb/>
風寒觧鞍犯霜露<hi>秋胡詩</hi>寒燈耿宵夢<hi>謝朓詩</hi>關山嗟墜葉<lb/>
岐路憫征蓬别鶴聲聲逺愁雲處處同<hi>江總詩</hi>行子腸斷<lb/>
百感悽惻<hi>江文通别賦</hi>舟凝滯於水濱車逶遲於山側<hi>文選</hi>鄉<lb/>
<pb n="KR3k0025_WYG_083-24b"/>
國一辭江山萬里　行役風霜久鄉園夢想孤<hi>駱賓王</hi>着<lb/>
鞭跨馬涉逺道<hi>李白</hi>我車已載脂　舟車半天下<hi>杜工部</hi>旅<lb/>
魂驚北鴈鄉信是東風　春來愛有歸鄉夢一半猶疑<lb/>
夢裏行<hi>元微之</hi>　車行冒風塵　僕御促前征<hi>韋應物</hi>主<lb/>
人燈下别羸馬月中行踏石新霜滑穿林宿鳥驚<hi>杜詩</hi>來<lb/>
徃再逢梅柳新　始去杏飛蜂及歸柳嘶蟄<hi>韓文</hi>漂淪多<lb/>
憔悴轉徙江湖間<hi>白侍郎</hi>旅情偏在夜鄉思豈帷秋<hi>劉賓客</hi>
蠒足千里<hi>劉禹錫</hi>日下人誰憶天涯客獨行　逆旅鄉夢<lb/>
<pb n="KR3k0025_WYG_083-25a"/>
頻春風客心碎頃來行已逺彌覺天無涯迢遞萬里㠶<lb/>
飄飄一行客<hi>劉長卿</hi>鷄聲茅店月人跡板橋霜<hi>温庭筠詩</hi>失意<lb/>
未還家馬蹄盡四方<hi>王建詩</hi>芰荷風起客堂靜松桂月高<lb/>
僧院深清露下時傷旅鬂白雲歸處寄鄉心　孤枕易<lb/>
為客逺書難到家　身賤與心違秋風生旅衣久貧辭<lb/>
國逺為病在家稀　疊鼓催殘月踈鐘迎早霜　旅遊<lb/>
知世薄貧别覺情深<hi>許用晦文</hi>晨鷄喔喔茅店傍行人起早<lb/>
車上霜　歸使雨中發寄書燈下封<hi>同上張文昌</hi>薄寒燈影<lb/>
<pb n="KR3k0025_WYG_083-25b"/>
外殘漏雨聲中<hi>錢起文</hi>
本朝永夕清霜暗濕中<hi>楊文公</hi>雨冷侵燈暈風愁送葉聲<lb/>
　坡長坂峻牛力疲天寒日暮人心速<hi>歐公集</hi>櫛沐飽風<lb/>
雨<hi>坡詩</hi>酒醒燈前猶是客<hi>臨/川</hi>脂車秣馬試長道<hi>欒城集</hi>五更<lb/>
歸夢常苦短一寸客愁無柰多　曠懐亦苦中年别歸<lb/>
翼仍愁行路難<hi>後山</hi>隣鷄接響作三鳴殘㸃連聲殺五更<lb/>
寒氣挾霜欺敗絮賓鴻將子度微明<hi>黄山谷</hi>
　　　還舍<lb/>
<pb n="KR3k0025_WYG_083-26a"/>
經薄言還歸　出車以勞還杕杜以勤歸<hi>詩</hi>
子息肩弛擔<hi>孟子序</hi>還鄉者心務見家不可以一步至也<lb/>
<hi>劉子正文心至力不及</hi>
史叔孫歸魯阜御季孫以勞之<hi>左傳</hi>已出反舍<hi>西漢叔孫通鑑</hi>
集昔去雪如花今來花似雪<hi>選詩</hi>息徒稅征駕<hi>選詩</hi>俶裝反<lb/>
柴荆<hi>謝靈運</hi>迺瞻衡宇載馳載奔僮僕歡迎稚子候門<hi>陶淵</hi>
<hi>明</hi>新歸且慰意生理安足說　生還對僮稚似欲忘飢<lb/>
渇<hi>杜詩</hi>眉間黄色喜歸期　始去杏飛蜂及歸栁嘶蟄<hi>韓文</hi>
<pb n="KR3k0025_WYG_083-26b"/>
去逺即相忘歸近不可忍兒女已在眼眉目略不省喜<lb/>
極不得語淚盡不一哂了知不是夢忽忽心未穏<hi>後山</hi>安<lb/>
得香水泉濯郎襟上塵<hi>白居易</hi>踏看家鄉馬脚輕<hi>王連詩</hi>近<lb/>
家心轉切不敢問來人<hi>脞脫載孤獨遐詩</hi>
本朝撲面蜘蛛傳喜信入簾蝴蝶報佳人　向家還漸<lb/>
近豈復倦征輪<hi>歐陽公詩</hi>歸時快馬亦須鞭<hi>臨川</hi>莫言還家逺<lb/>
未覺道路長閭里喜我來車馬塞康莊爭言借顔色草<lb/>
木亦晶光<hi>後山</hi>樂莫樂於還故鄉<hi>東坡</hi>鷄豚不改舊隣里自<lb/>
<pb n="KR3k0025_WYG_083-27a"/>
相歡<hi>欒城集</hi>
　　　合幷<lb/>
經朋盍簮<hi>易</hi>邂逅相遇　如此邂逅何<hi>詩</hi>
子孔子之郯遭程子於途傾蓋而語終日甚相親<hi>家語</hi>
史楚伍舉將奔晉聲子遇之於鄭郊班荆相與食而言<lb/>
<hi>班布也布荆坐地</hi>燦然有文以相接驩然有恩以相愛<hi>前漢</hi>共語<lb/>
移日握手極歡<hi>李傳通</hi>握手歡如平生<hi>東漢馬援傳</hi>相見不數<lb/>
則彼我不親無因得盡人情何由知衆事也<hi>通鑑</hi>
<pb n="KR3k0025_WYG_083-27b"/>
集恨不具鷄黍得與故人歡枉道相過　窮巷隔深轍<lb/>
頗囘故人車　掩泣叙温凉<hi>文選</hi>數面成親况情其過此<lb/>
者乎<hi>陶潜</hi>逢故人而永夜<hi>陳子/昻</hi>留連嘯歌從容風月<hi>駱賓王</hi>
主稱㑹面難一舉累十觴　夜闌接軟語　良㑹惜清<lb/>
晨<hi>杜詩</hi>㑹合意彌重<hi>韓/文</hi>乍見悲兼喜猶驚是與非<hi>元微之</hi>江<lb/>
湖十年别衰老一樽同　相逢苦易㪚動别知難㑹<hi>劉長</hi>
<hi>卿</hi>誰言此相見蹔得話疇昔　五日之面半旬之歡<hi>唐文</hi>
<hi>粹</hi>夜䦨更秉燭相對如夢寐<hi>杜詩</hi>
<pb n="KR3k0025_WYG_083-28a"/>
本朝一樽客語從容盡千里人情委曲諳人與佳節㑹<lb/>
<hi>坡詩</hi>
　　　饋遺<lb/>
經以致稍餼<hi>周禮</hi>貽我佩玖　雜佩以贈之　實幣帛筐<lb/>
篚以將其厚意　其贈維何乘馬路車<hi>詩</hi>苞苴<hi>記少儀</hi>朋<lb/>
友之饋雖車馬非祭肉不拜　康子饋藥拜而受之<hi>語</hi>
子孔子遭程子於途謂子路曰取束帛以贈先生<hi>家語</hi>行<lb/>
者必以贐辭曰饋贐<hi>孟子</hi>
<pb n="KR3k0025_WYG_083-28b"/>
史乃饋盤飱置璧焉公子受飱反璧　吳季札聘鄭見<lb/>
子産與之縞𢃄子産獻紵衣焉<hi>吳地貴縞鄭地貴紵故各獻已所貴</hi>厚賄<lb/>
之　衛人饋叔向羮與一篋錦<hi>左傳</hi>孟嘗君聘於楚楚人<lb/>
遺之象牀<hi>通鑑周紀</hi>束脩之饋<hi>西漢朱邑</hi>
傳記唐上元夜登樓貴戚例有黄柑相遺謂之傳柑<hi>詩話</hi>
楊國忠每至伏日取堅氷工雕為鳥獸之形餙以金環<lb/>
縷帶置雕盤中送饋王公<hi>唐開元遺事</hi>陸凱與范曄為友在<lb/>
江南寄梅花一枝詣長安與曄并贈詩云折梅逢驛使<lb/>
<pb n="KR3k0025_WYG_083-29a"/>
寄與隴頭人江南無所有聊贈一枝春<hi>荆州記</hi>
集金膏翠羽將其意脂韋便辟導其誠苞苴所入實行<lb/>
張霍之家<hi>文選</hi>
本朝贈遺蕃渥<hi>孔六帖</hi>朝來聞好語叩尸得美餉輕圎白<lb/>
曬荔脆釅紅螺醬　歲晩相與餽問為餽歲<hi>並同上</hi>
　　　祖餞<lb/>
經出宿于泲飲餞于禰　之子于歸逺送于野瞻望弗<lb/>
及泣涕如雨　韓侯出祖出宿于屠顯父餞之清酒百<lb/>
<pb n="KR3k0025_WYG_083-29b"/>
壺<hi>詩</hi>
史鄭六卿餞宣子于郊<hi>左</hi>孔子過周問禮老子送之曰<lb/>
富貴者送人以財貧賤者送人以言吾不能富貴竊仁<lb/>
人之號送子以言<hi>史記孔子世家</hi>祖於北門<hi>西漢昭江王傳</hi>祖者送行<lb/>
之祭因饗飲也昔皇帝之子纍祖好逺遊而死於道故<lb/>
後人以為行神也<hi>同上</hi>疏廣父子乞骸骨歸公卿大夫故<lb/>
人邑子設祖道供帳東都門外送者車數百輛朋友以<lb/>
言贈行<hi>西漢本紀</hi>共工氏子曰脩好逺遊祀以為祖神漢午<lb/>
<pb n="KR3k0025_WYG_083-30a"/>
日祖<hi>後漢荀彧傳註</hi>
傳記將行者有祖道<hi>五經奥義</hi>
集傾城逺追送餞我千里道<hi>孫子荆西詩</hi>舉觴矜飲餞指<lb/>
念途出宿<hi>謝宣詩</hi>臨途未及引置酒慘無言<hi>顔延年</hi>五侯相<lb/>
餞送高㑹集新豐六樂陳廣坐祖帳揚春風<hi>鮑明逺</hi>張飲<lb/>
東都送客金谷班荆兮増恨樽酒兮叙愁<hi>江文通</hi>樽酒送<lb/>
征人踟蹰在清晏日暮浮雲滋握手淚如霰<hi>江淹詩</hi>頓旌<lb/>
節而少留傾朝廷而出餞　漢朝卿士供帳餞於東都<lb/>
<pb n="KR3k0025_WYG_083-30b"/>
晉國名賢傾城祖於西郊<hi>陳子昻</hi>桃花嘶别路竹葉瀉離<lb/>
樽<hi>駱賓王</hi>勸君更盡一杯酒西出陽關無故人<hi>王維</hi>離筵不<lb/>
隔日那得易為情　一天開寵餞五馬爛生光祖席倍<lb/>
光輝<hi>杜詩</hi>祖席洛橋邊親交共黯然　鳴笛急吹催落日<lb/>
清歌緩送感行人　無疾其驅天子有詔<hi>韓文</hi>傾離觴之<lb/>
餘瀝　載肉於爼崇酒于觴追而送之<hi>柳文</hi>送荆軻於易<lb/>
水餞疏廣於東門<hi>白帖</hi>自歎旅人行意速每嫌杯酒緩歸<lb/>
期<hi>元微之</hi>賢豪爭追攀飲餞出西京<hi>韋應/物集</hi>衣冠列祖道<hi>劉文</hi>
<pb n="KR3k0025_WYG_083-31a"/>
絲管有離聲　羽觴交餞席<hi>張文昌</hi>樽酒别期促　送君<lb/>
把酒不成驩<hi>劉長卿</hi>
本朝我亦且如常日醉莫教絃管作離聲　離觴莫惜<lb/>
少留連<hi>歐詩</hi>
　　　宴㑹<lb/>
經雲上於天需君子以飲食宴樂<hi>易</hi>鹿鳴燕羣臣嘉賓<lb/>
也　棠棣燕兄弟也儐爾籩豆飲酒之飫　伐木燕朋<lb/>
友故舊也　賓之初筵左右秩秩籩豆有楚殽核維旅<lb/>
<pb n="KR3k0025_WYG_083-31b"/>
　或獻或酢<hi>詩</hi>為酒食以召鄉黨僚友<hi>記</hi>
史與陵未嘗銜杯酒接慇懃之歡<hi>西漢司馬遷</hi>烹羊炰羔斗<lb/>
酒自勞酒後耳熱仰天拊缶<hi>西漢楊惲傳</hi>引滿舉白<hi>班固叙</hi>卓<lb/>
王孫為具召臨卭令王吉及司馬長卿令既至日中司<lb/>
馬長卿謝病不能臨臨卭令不敢嘗食身自迎相如不<lb/>
得已而強徃一坐盡傾<hi>西漢司馬相如傳</hi>武帝問三日曲水之<lb/>
燕束晢曰昔周公城洛邑因流水以汎酒在詩云羽觴<lb/>
隨波<hi>晉書</hi>車𦙍善於賞㑹當時每有盛坐而𦙍不在皆云<lb/>
<pb n="KR3k0025_WYG_083-32a"/>
無車公不樂謝安遊集之日輒開筵待之<hi>晉書本傳</hi>今夕只<lb/>
可談風月<hi>南史</hi>王毛仲有㛰上謂宰相曰卿等達官悉詣<lb/>
其第既而日中客未敢舉筯待宋璟<hi>通鑑唐𤣥宗</hi>郭子儀入<lb/>
朝上命元載王縉魚朝恩等互置酒於其第一㑹之費<lb/>
至十萬緡<hi>通鑑</hi>出有餞路還有軟脚<hi>唐書</hi>白居易居東都嘗<lb/>
與胡杲吉旼盧眞等燕集皆高年不仕者人慕之繪為<lb/>
九老圗<hi>同上</hi>
傳記學士許愼與親友宴花圃中聚落花鋪坐曰吾自<lb/>
<pb n="KR3k0025_WYG_083-32b"/>
有花䄄何須坐具<hi>王任裕開事元天寶遺</hi>魏文侯與大夫飲使公乘<lb/>
不仁為觴政曰飲若不盡浮之太白文侯不盡公乘不<lb/>
仁舉白浮君也<hi>劉向說苑</hi>長安風俗元日以後遞以飲食相<lb/>
邀號傳坐<hi>南部新書</hi>
集酒車酌醴方駕授餐<hi>東京賦</hi>肴來不虛歸觴至反無餘<lb/>
<hi>曹子建贈</hi>每觴酌流行絲竹並奏酒酣耳熱仰而賦詩<hi>魏文帝吳</hi>
<hi>質書</hi>燕飲彌日<hi>曹子/建</hi>塤簫激於華屋<hi>文選吳質</hi>酌羽觴以交歡<lb/>
<hi>三沈宴</hi>置酒若淮泗積肴若山丘<hi>左太沖吳賦</hi>四坐咸同志羽<lb/>
<pb n="KR3k0025_WYG_083-33a"/>
觴不可筭<hi>陸士衡</hi>永和九年歲在癸丑暮春之初㑹于㑹<lb/>
稽山陰之蘭亭脩禊事也羣賢畢至少長咸集此地有<lb/>
崇山峻嶺茂林脩竹又有清流激湍映帶左右引以為<lb/>
流觴曲水列坐其次雖無絲竹管絃之盛一觴一詠亦<lb/>
足以暢叙幽情是日也天朗氣清惠風和暢仰觀宇宙<lb/>
之大俯察品類之盛所以游目騁懐足以極視聽之娛<lb/>
信可樂也<hi>王羲之</hi>中山不知醉飲德方覺飽情盤景遽歡<lb/>
洽日斜<hi>文選</hi>金罍引上賓<hi>駱/賓</hi>笙歌雜曙鐘<hi>孟浩然</hi>樂極未言<lb/>
<pb n="KR3k0025_WYG_083-33b"/>
醉杯深猶恨稀<hi>陳後主</hi>峩峩紅粉席<hi>沈佺期</hi>花迎喜氣皆知<lb/>
笑鳥識歡聲亦解歌高談隨羽觴樽前還有錦纒頭華<lb/>
筵直千金<hi>王維</hi>萬牛炙臠萬甕行酒　妖姬踏筵舞　車<lb/>
載牲牢甕舁酒並招賓客延鄒枚<hi>韓文</hi>聯句放杯遲　貴<lb/>
重近臣光綺席<hi>元微之</hi>慇懃報絃管明月有佳賓　賀賓<lb/>
喜色欺杯酒醉妓歡聲遏管絃　南山賓客東山妓此<lb/>
㑹人間曽有無<hi>白傅集</hi>羽觴飛翔匏竹激越熈然而歌婆<lb/>
然而舞持頥而笑不知日之將暮<hi>柳文</hi>所謂牛馬之飲者<lb/>
<pb n="KR3k0025_WYG_083-34a"/>
离坐其背實觴而流之接取以飲<hi>柳文序</hi>管絃喧夜景灯<lb/>
燭掩寒蟾　飲和心自醉何必管絃催　客重桮盤侈<lb/>
臨觴而百斟<hi>劉賓客</hi>賓筵接時彦霄盡方連讌野苞薦嘉<lb/>
魚　激潤泛羽觴　絲竹促飛觴夜讌達晨星　花裏<lb/>
獨開樽<hi>韋應物</hi>何事歡娛中易覺春城暮<hi>劉駕詩</hi>歌舞留人<lb/>
月易低　花添羅綺色鶯亂管絃聲<hi>儲光羲</hi>香曛羅幕煖<lb/>
成烟火照中庭燭滿筵整頓舞衣呈玉腕動揺歌扇露<lb/>
金鈿青娥側坐調雙管彩鳯斜飛入五絃<hi>王建集</hi>彩檻燭<lb/>
<pb n="KR3k0025_WYG_083-34b"/>
煙光吐日畫屏香霧煖凝春<hi>許用晦</hi>絃管開雙調花鈿坐<lb/>
兩行<hi>杜牧之</hi>
本朝歴城北有使君林魏正始中鄭公慤於三伏之際<lb/>
率賓僚避暑于此取大荷葉盛酒以簮刺令與柄通屈<lb/>
莖上輪箘如象鼻傳噏之名碧筒歴下皆效之酒味雜<lb/>
蓮氣香冷勝於他酹<hi>張君房</hi>㓂準在中書多召兩制就第<lb/>
飲宴必閉關苦留之畏謹者甚懼李宗諤常於門扉下<lb/>
竊得馬而走<hi>錢惟演纂金波遺事</hi>文潞公以大尉留守西都將當<lb/>
<pb n="KR3k0025_WYG_083-35a"/>
韓公以司徒致仕潞公集洛中公卿大夫德高者為耆<lb/>
英㑹<hi>聞見録</hi>水涵樽爼光如洗<hi>臨川/集</hi>燒燭飲至䟦<hi>黄魯直</hi>
　　　遊賞<lb/>
經駕言出遊以寫我憂　以遨以遊<hi>詩</hi>車輪曵踵　可<lb/>
以逺眺望<hi>記</hi>
史山簡鎮襄陽諸習氏荆土豪族有佳園池簡每出嬉<lb/>
遊多之池上置酒輒醉時有兒童歌山公出何許徃至<lb/>
高陽池日夕倒載歸倒著白接籬庾亮在武昌諸佐吏<lb/>
<pb n="KR3k0025_WYG_083-35b"/>
殷浩之徒登南樓不覺亮至諸人將起避之亮曰諸君<lb/>
少住老子於此興復不淺便據胡床而坐與浩等談詠<lb/>
　九月九日桓温燕龍山僚屬畢集有風至吹孟嘉㡌<lb/>
墜落嘉不之覺<hi>晉書本傳</hi>王羲之云每行山陰道上如鏡中<lb/>
遊王獻之望鏡湖澄澈瀉注乃云山川之美使人應接<lb/>
不暇　宋前秘書監謝靈運好為山澤之遊窮幽極險<lb/>
從者數百人伐木開徑　謝靈運與族弟惠連東海何<lb/>
長瑜潁川荀雍太山羊璿之以文章賞㑹共為山澤之<lb/>
<pb n="KR3k0025_WYG_083-36a"/>
遊時人謂之四友<hi>南史宋謝靈運傳</hi>謝琨與族子靈運晦曜以<lb/>
文義賞㑹其處居在烏衣巷故謂之烏衣之遊琨詩所<lb/>
言昔為烏衣遊戚戚皆親姓者也<hi>南史謝𢎞㣲</hi>蕭介與兄琛<lb/>
眕弟叙等文酒賞㑹時人以比謝氏烏衣之遊<hi>梁書本傳</hi>簡<lb/>
文帝遊華林園顧謂左右曰㑹心處不必在逺翳然林<lb/>
木便自有濠濮間想覺鳥獸禽魚自來親人<hi>世說</hi>令百官<lb/>
於春月中旬選勝行樂自宰相至貟外郎凡十二筵各<lb/>
賜錢五百緡上或御花蕚樓邀其歸騎留飲迭使起舞<lb/>
<pb n="KR3k0025_WYG_083-36b"/>
盡歡而去<hi>通鑑唐𤣥宗紀</hi>
集楚襄王遊於蘭臺有風颯然而至王披襟而當之<hi>宋玉</hi>
<hi>風賦</hi>清夜遊西園飛盖相追隨<hi>曹子建</hi>晝短苦夜長何不秉<lb/>
燭遊<hi>選詩</hi>綴賞無地<hi>宋王義隠序謂不擇地也</hi>屢借山水以化其欝結<lb/>
<hi>晉孫綽</hi>何必絲與竹山水有清音<hi>左太沖</hi>落花與芝盖同飛<lb/>
楊柳共春旗一色<hi>庾信華林園馬射賦</hi>曲水公卿宴春塵晝滿堦<lb/>
<hi>殷堯藩</hi>日落紅塵暮車馬亂縱横　只去長安六日期多<lb/>
因及得杏花時<hi>陳子昻詩</hi>花月窮遊宴　此時同一醉應在<lb/>
<pb n="KR3k0025_WYG_083-37a"/>
仲宣樓　謝安不倦登臨賞<hi>杜詩</hi>江南多臨觀之美而滕<lb/>
王閣獨為第一　潁水嵩山刮眼明<hi>韓文</hi>氣煩則志亂視<lb/>
壅則志滯君子必有遊息之物高明之具使之清寧平<lb/>
夷常若有餘<hi>柳文</hi>莫教風景屬他人<hi>劉賓客</hi>傳語風光共流<lb/>
轉暫時相賞莫相違<hi>白傅集</hi>再得塵襟清　暫來不宿歸<lb/>
山去應被山呼作俗人<hi>白侍郎</hi>獨上雲梯入翠微康樂愛<lb/>
山水賞心千載同<hi>劉長卿</hi>湖山四面爭氣色曠望不與人<lb/>
間同<hi>元稹集</hi>禽浮似楫羽觴杯鱗躍疑投水心劒公子王<lb/>
<pb n="KR3k0025_WYG_083-37b"/>
孫恣遊翫沙場水曲情無厭金鞭玉勒騁輕肥落絮紅<lb/>
塵擁飛燕渌水殘霞催席散畫樓初月待人歸<hi>萬齊容</hi>不<lb/>
為尋山試肋力<hi>杜牧之</hi>謝公領兹郡山水無塵泥<hi>孟東野</hi>半<lb/>
醉百花前　心愜賞未足<hi>唐文粹</hi>坐石逡巡染緑苔列芳<lb/>
林而薦賞控清洛以開筵追李郭之佳遊嗣裴王之故<lb/>
事流盃曲水折巾幽徑流波度曲自諧中散之絃舞蝶<lb/>
成行無忝季倫之妓揮魯陽之戈奔曦可駐騁山公之<lb/>
騎余興方賖<hi>行宴山亭</hi>
<pb n="KR3k0025_WYG_083-38a"/>
本朝人行亂石間　至歡然而㑹意亦旁若於無人迺<lb/>
知偶來常勝於特來前言可信所有雖非於已有其得<lb/>
已多<hi>歐陽公集</hi>遶城駿馬誰能惜到處名園意盡便　年年<lb/>
行樂不辜春　脚力盡時山更好<hi>坡詩</hi>折花只恐傷花意<lb/>
攜客就花花定喜　但須匹馬尋幽勝是處清樽到處<lb/>
開<hi>欒城集</hi>登高懐逺心如在向老逢辰意自加<hi>後山集</hi>
　　　乘時而樂<lb/>
經欲其及時以禮自娛樂也　今我不樂日月其邁<lb/>
<pb n="KR3k0025_WYG_083-38b"/>
今者不樂逝者其耋　子有酒食何不日皷瑟且以喜<lb/>
樂且以永日<hi>詩</hi>
史人生行樂耳須富貴何時<hi>西漢楊惲傳</hi>人生徒有身後名<lb/>
不如即時一杯酒<hi>晉書張翰傳</hi>更可憐人生如寄惟當行樂<lb/>
何用愁為<hi>通鑑陳宣帝</hi>晉王聞河水合曰用兵數載限一水<lb/>
不能度今水自合天賛我也亟如魏州<hi>通鑑後梁</hi>
集時不可兮再得聊逍遥兮容與<hi>楚辭</hi>對酒當樂人生幾<lb/>
何譬如朝露去日苦多<hi>魏武</hi>清時難屢得嘉㑹不可常<hi>曹子</hi>
<pb n="KR3k0025_WYG_083-39a"/>
<hi>建</hi>時無重至華不冉揚蘋以春暉蘭以秋芳來日苦短<lb/>
去日苦長今我不樂蟋蟀在房<hi>陸機</hi>揮金樂當年歲暮不<lb/>
留儲<hi>張景陽</hi>頓足起舞抗音高歌人生安樂孰知其他<hi>潘岳</hi>
人生不能行樂死何以虛諡為<hi>潘安仁</hi>良晨美景賞心樂<lb/>
事四者難并<hi>謝靈運</hi>人生如寄多憂何為今我不樂歲月<lb/>
如馳<hi>善哉行</hi>願及芳年賞嬌鶯二月初<hi>孟浩然</hi>人生得意須<lb/>
盡懽莫使金樽空對月　人生飄忽百年内且須酣暢<lb/>
萬古情<hi>李太白集</hi>下直閒如社尋芳醉似泥　時景不重來<lb/>
<pb n="KR3k0025_WYG_083-39b"/>
賞心難再并<hi>白侍郎</hi>良晨且宴樂樂徃再不來<hi>韋應物集</hi>塵世<lb/>
難逢開口笑　殘花不一醉行樂更何時<hi>杜牧之</hi>
本朝優游琴酒逐魚釣上下林壑相攀躋及身彊健始<lb/>
為樂莫待衰病相扶攜<hi>歐公集</hi>明年豈無年心事恐蹉跎<lb/>
　簿書常苦百憂集樽酒今應一笑開　聊將詩酒樂<lb/>
一掃簿書冗<hi>坡詩</hi>
　　　安逸<lb/>
經君子向晦入宴息<hi>易</hi>下莞上簟乃安斯寢乃寢乃興<lb/>
<pb n="KR3k0025_WYG_083-40a"/>
<hi>詩</hi>
史君子夜以安身<hi>左</hi>高枕頥神<hi>西漢梁冀傳</hi>
集男不知耕婦不知織乘馬從徒安坐而食<hi>韓文</hi>
　　　書問<lb/>
經子寧不嗣音毋金玉爾音而有遐心<hi>詩</hi>
子千里之情通<hi>管子</hi>傳千里之忞忞莫如書<hi>揚子</hi>敬佩玉音<lb/>
服之無斁<hi>文中子</hi>
史子産寓書於子西以告宣子　叔向詒子産書<hi>左傳</hi>廣<lb/>
<pb n="KR3k0025_WYG_083-40b"/>
武君謂韓信曰君若使一介奉咫尺之書<hi>史記</hi>萬石君為<lb/>
中㳙受書謁<hi>史本傳</hi>時有奏記<hi>西漢/朱傳</hi>移書顯責之<hi>西漢薛宣傳</hi>
鄧訓故吏知訓好青泥封書從黎陽步推鹿車載青泥<lb/>
至上谷遺訓<hi>東觀漢記</hi>心開目明反覆數周曠然發矇<hi>東漢蔡邕</hi>
劉廙曰尊卑有分不敢脩草書<hi>三國志</hi>執玩反覆不能釋<lb/>
手<hi>同上</hi>公受奕世之寵極人臣之位南北迥邈同契一致<lb/>
萬里之心存於尺書<hi>晉書劉琨傳</hi>殷羨為豫章太守都下人<lb/>
士因致其書百餘函行次石頭皆投之水中曰沈者自<lb/>
<pb n="KR3k0025_WYG_083-41a"/>
沈浮者自浮殷洪喬不為置書郵　殷浩答桓温書慮<lb/>
有謬誤開閉數十竟達空函　殷浩置牋於簡文具自<lb/>
申叙<hi>晉書殷浩傳</hi>陶侃為荆州逺近書疏莫不手答<hi>晉書</hi>劉𢎞<lb/>
為荆州刺史每發手書郡國叮嚀欵宻莫不感恱咸曰<lb/>
得劉公一紙書賢於十部從事<hi>晉春秋</hi>徐堪之善於尺牘<lb/>
音詞流暢<hi>沈約束書</hi>韋陟常以五采牋為書記使侍妾主之<lb/>
其裁答受意而已皆有楷法陟唯署名自為所書陟字<lb/>
若五朶雲時人慕之號郇公五雲體<hi>新唐書本傳陟封郇國公</hi>席豫<lb/>
<pb n="KR3k0025_WYG_083-41b"/>
與子弟屬吏書不作草字<hi>新唐書本傳</hi>
傳記公府奏記郡將奏牋<hi>文心彫龍</hi>張九齡家養羣鴿每與<lb/>
親知書繫鴿足上飛徃投之目為飛奴<hi>王仁裕開元天寶遺事</hi>
集時因北風復惠德音<hi>文選</hi>馳一介之使加咫尺之書<hi>孔文</hi>
<hi>舉書</hi>蔡邕曰相見無期唯是書疏可以當面<hi>蔡邕書</hi>書疏徃<lb/>
返未足解其勞結<hi>魏文帝吳質書</hi>信到奉所惠貺發函伸紙是<lb/>
何文采之巨麗而慰諭之綢繆乎<hi>魏吳質曹植書</hi>得所來信文<lb/>
采委曲曄若春華瀏若清風<hi>曹子建答吳季重書</hi>承問震惶精<lb/>
<pb n="KR3k0025_WYG_083-42a"/>
爽飛越<hi>劉越石</hi>　良訊代兼金<hi>陸陵書</hi>東望于邑裁書叙心<lb/>
申詠反覆曠若復面<hi>選書</hi>客從逺方來遺我一書札上言<lb/>
長相思下言久離别置書懐袖中三歲字不滅<hi>古詩</hi>客從<lb/>
逺方來遺我雙鯉魚呼兒烹鯉魚中有尺素書長跪讀<lb/>
素書書中竟何如上有加餐食下有長相憶<hi>古樂府</hi>誰謂情<lb/>
可書盡書非尺牘<hi>謝宣逺王撫詩</hi>音塵慰寂滅<hi>謝靈運方山詩</hi>書箋尺<lb/>
牘千里眉目<hi>顔氏家訓</hi>敢陳丹欵以代言覲<hi>魏王筠答邵陵王牋</hi>寶札<lb/>
自千里<hi>江淹</hi>惠存好我無宻爾音<hi>駱賓王集</hi>開緘書札光　巴<lb/>
<pb n="KR3k0025_WYG_083-42b"/>
牋染翰光<hi>杜詩</hi>欲問平安無使來扎翰時相投　書疏莫<lb/>
相忘　家書抵萬金　久客多枉友朋書素書一月凡<lb/>
一束虛名但蒙寒温問泛愛不救溝壑辱道州手札適<lb/>
復至紙長要自三過讀盈把那須滄海珠入懐本擬崑<lb/>
山玉撥棄潭州百斛酒蕪没蕭岸千株菊使我晝立煩<lb/>
兒孫令我夜坐廢燈燭<hi>杜工部詩</hi>折書八九讀淚落千萬行<lb/>
　句句截我腸萬恨緘其中　投擲珠玉舊好飛瓊翰<lb/>
<hi>元微之集</hi>足下猶復以為可教貶損道德乃至手筆以貽之<lb/>
<pb n="KR3k0025_WYG_083-43a"/>
辭義高逺足下之於故舊之道得之矣<hi>韓文</hi>賜書諭誨微<lb/>
悉重厚欣踊恍惚疑若夢寐捧書叩頭悸不自定穆然<lb/>
清風發在簡素<hi>柳文</hi>開緘宛見諌議面<hi>盧仝茶歌</hi>是非傳尺素<lb/>
誰與論衷腸<hi>劉長卿</hi>一緘瓊玖贈萬里别離愁<hi>武伯蒼</hi>蘭章<lb/>
怱有贈　忽因西飛禽贈我以瓊琚　行數雖不多字<lb/>
字有委曲<hi>韋應物</hi>殷嶠工為尺牘<hi>孔帖</hi>
本朝士或同師友締交遊以道誼相期者尚有手書勤<lb/>
勤之意猶為近古　寓意於簡止於舒心意為問好下<lb/>
<pb n="KR3k0025_WYG_083-43b"/>
吏以私自達於其屬長而有所候問請謝者則曰牋記<lb/>
書啟<hi>歐公</hi>遥懐具短札類要時飛寶刻之音<hi>臨川集</hi>書隨好<lb/>
夢到<hi>坡詩</hi>一紙家書百鎰輕衡陽有歸鴈它日更傳音<lb/>
但知家裏俱無患不用書來細作行<hi>山谷</hi>欲傳千里信暗<lb/>
折一枝春<hi>後山</hi>
　　　酬答<lb/>
史元稹長於詩在越時辟竇鞏鞏工於詩與之酬和號<lb/>
蘭亭絶唱<hi>唐書本傳</hi>
<pb n="KR3k0025_WYG_083-44a"/>
集恨無隋侯珠以酬荆文壁<hi>文選</hi>　咸池酬於北里<lb/>
夜光報于魚目　韻劇詞殫瓌奇恠譎意欲定霸取威<lb/>
置僕於窮地耳<hi>白傅</hi>敢辭課拙酬高韻一句爭禁萬頃波<lb/>
投君之文甚荒蕪數篇價直一束芻報我之章何璀璨<lb/>
纍纍四貫驪龍珠慙無白雪曲難答　貧薄詩家<lb/>
無好物反投桃李報瓊琚<hi>白侍郎</hi>錢財不足以賄左右之<lb/>
匱急文章不足以發足下之事業梱載而徃垂槖而歸<lb/>
足下諒之而已<hi>韓文</hi>酬君十首三更坐减却當時半夜愁<lb/>
<pb n="KR3k0025_WYG_083-44b"/>
　珠玉慙新贈　麗句悲虛擲　粗酬珍重意　工拙<lb/>
定相懸憐君詩似湧贈我筆如飛<hi>元微之</hi>新和敵南金<hi>柳詩</hi>
申章報蘭藻　覽君金玉篇彩色發我容　開緘瑩新<lb/>
篇<hi>韋應物</hi>
本朝少低筆力容我和無使難追韻高絶<hi>歐公詩</hi>空虛豈<lb/>
敢醻瓊玉<hi>坡詩</hi>我詩如曹檜淺陋不成邦公如大國楚吞<lb/>
五湖三江<hi>黄魯直答蘇東坡集</hi>玉案愧無酬錦綉木𤓰却歉報瓊<lb/>
瑰<hi>欒城集</hi>斷璋殘璧忽我贈把玩溢目驚輝光自嗟行李<lb/>
<pb n="KR3k0025_WYG_083-45a"/>
久蕭瑟安得置之雲錦囊<hi>僧参寥序</hi>
　　　玩好<lb/>
經金玉玩好<hi>周禮</hi>
史顔師古多藏古畫器物書帖性所篤愛<hi>唐書本傳</hi>王涯既<lb/>
誅涯家書數萬卷侔於書府前代法書名畫人所寶惜<lb/>
者必以厚貨致之不受貨者必以官爵致之後為盜取<lb/>
之或剖取函奩金寶之飾與其玉軸而棄之<hi>唐本傳</hi>
集翫奇筋骨輕<hi>劉賓客</hi>凡人間藏畫必有顧陸張吳著名<lb/>
<pb n="KR3k0025_WYG_083-45b"/>
卷軸方可言有圗寫若言有書籍豈可無九經三史顧<lb/>
陸張吳為正經楊鄭董為三史餘畫為百家　家世<lb/>
所寶琴書圗畫廣明之亂散失蕩盡其中二琴希世之<lb/>
寶也<hi>張茂樞</hi>
本朝奇書古畫不論價盛以錦囊裝玉軸<hi>歐公詩</hi>歐陽公<lb/>
集三代以來金石刻為一千卷<hi>歐公行狀</hi>余視天下之蓄此<lb/>
者多矣有能及三世者乎其始求之若不及既得唯恐<lb/>
失之而子孫不以易衣食者鮮矣　有好書而不得其<lb/>
<pb n="KR3k0025_WYG_083-46a"/>
法則拊心嘔血幾死而僅存至於剖冡斷棺而求之是<lb/>
豈聲色臭味足以移人哉方其樂之也雖口不能自言<lb/>
而况他人乎<hi>東坡集</hi>
　　　藏書<lb/>
經藏之書府<hi>書</hi>
子聚書四十年得書八萬卷河間之在漢室頗謂過之<lb/>
　華匱十重緹巾十襲<hi>金樓子</hi>
史河間王德以金帛招求四方善書得書多與漢朝等<lb/>
<pb n="KR3k0025_WYG_083-46b"/>
時淮南王安亦好書所招致率多浮辯獻王所得皆古<lb/>
文先秦舊書采禮樂故事稍稍増輯至五百餘篇<hi>通鑑漢武</hi>
<hi>帝紀</hi>王修家不滿斗斛有書萬卷<hi>魏志</hi>郭基任語人云任官<lb/>
之所頗令人寫書亦是風流罪過<hi>三國志興路</hi>張華雅愛書<lb/>
籍嘗徙居載書三十乘秘書監撰定官書皆資華之本<lb/>
以取正天下奇秘世所希有者悉在華所家無遺財有<lb/>
文史溢乎几篋<hi>晉書張華傳</hi>崔祖思死家無餘財有書八千<lb/>
卷<hi>晉春秋</hi>辛術清儉寡欲凡諸貲物一毫不犯唯收典籍<lb/>
<pb n="KR3k0025_WYG_083-47a"/>
多是晉宋齊梁時佳本　沈驎手寫細書滿乎十篋<hi>齊書</hi>
軸帶帙籖異色以别之　吳兢家聚書頗多嘗目録其<lb/>
卷第號吳氏西齋書目　陸龜蒙得書乃録讎比所藏<lb/>
雖少其積皆可傳　田洪正起樓聚書萬餘卷　王涯<lb/>
家書數萬卷侔於書府　段成式家多書史用以自娛<lb/>
<hi>唐書</hi>李谿家有奇書時號李書樓<hi>後唐周書</hi>張昭逺好積書萬<lb/>
卷以樓載之號書樓<hi>五代史補</hi>
集鄴侯家多書挿架三萬軸軸軸懸牙籖新若手未觸<lb/>
<pb n="KR3k0025_WYG_083-47b"/>
<hi>韓退之詩</hi>家有賜書三千卷在善和里舊宅<hi>柳文</hi>薛稷知集庫<lb/>
馬懐素知經庫沈佺期知史庫武平一知子庫通曰四<lb/>
部書<hi>景龍文綰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
本朝余家藏書一萬卷<hi>六一居士傳序</hi>歐陽公平生於物少有<lb/>
所好收蓄古文圗書集三代以來金石刻為一千卷以<lb/>
校正史傳百家訛謬之說<hi>歐公行狀</hi>
　　　服飾<lb/>
經錦衣狐裘黼衣綉裳佩玉將將　衣裳楚楚<lb/>
<pb n="KR3k0025_WYG_083-48a"/>
史雋不疑見暴勝之褒衣博帶　氷紈純麗<hi>氷謂色鮮潔如氷</hi>
　綺襦紈袴<hi>西漢</hi>紆侈𬒮曵方履<hi>唐書儒林傳</hi>
集董以幽蘭流芳四布織為雲外秋鴈行染作江南秋<lb/>
水色<hi>白傅</hi>
　　　食品<lb/>
經珍用八物<hi>八珍謂淳熬母炮豚炮羊擣珍漬熬肝膋也</hi>死生鱻亮之物<hi>周禮</hi>
或燔或炙加殽脾臄飲御諸友包鱉鱠鯉　其䔩惟何<lb/>
惟筍及蒲<hi>詩</hi>觴酒豆肉<hi>記/</hi>食不厭精膾不厭細<hi>語</hi>有盛<lb/>
<pb n="KR3k0025_WYG_083-48b"/>
饌必變色而作<hi>語</hi>
子魚我所欲也熊掌亦我所欲也　膾炙與羊棗孰美<lb/>
<hi>孟子</hi>
史享有體薦宴有折爼　有肉如坻有肉如陵<hi>左傳</hi>庶人<lb/>
有魚炙之薦<hi>國語</hi>獨置大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>西漢周/亞夫傳</hi>割鮮染輪<hi>西漢司馬相如傳</hi>
不過一肉巵酒相對<hi>西漢張禹傳</hi>漿酒藿肉<hi>西鮑/宣傳</hi>五鼎食<hi>西主</hi>
<hi>父偃傳</hi>糲梁之食<hi>漢/書</hi>塩食肴之將<hi>西食貨志下</hi>武帝嘗幸王濟<lb/>
宅供饌甚豐悉貯琉璃器中<hi>晉王濟傳</hi>石崇庖厨窮水陸之<lb/>
<pb n="KR3k0025_WYG_083-49a"/>
珍<hi>晉本傳</hi>晉元帝始鎭建鄴每得一豕以為珍膳項上一<lb/>
臠尤美輒以薦帝羣下未嘗敢食時呼為禁臠<hi>晉謝昆傳</hi>王<lb/>
羲之年十三周顗異之時重牛心炙先割噉羲之<hi>晉本傳</hi>
何𦙍侈於味食必方丈後稍去其甚者猶食白魚䱉脯<lb/>
糖蟹以為非見生物寧食蚶蠣使門人議之學徒鍾玩<lb/>
曰䱉之就脯驟於屈伸蟹之將糖躁擾彌甚仁人用意<lb/>
深懐如怛至於車螯蚶蠣眉目内闕慙混沌之奇壙殻<lb/>
外緘非金人之愼不悴不榮曽草木之不若無香無臭<lb/>
<pb n="KR3k0025_WYG_083-49b"/>
與瓦礫其何異故宜長充庖厨永為口味<hi>梁書</hi>裴冕珍膳<lb/>
賓客有昧於品味之名者<hi>唐本傳</hi>八珍百品以宴嘉賓<hi>唐韋</hi>
<hi>彤傳</hi>
集鼎臑<hi>而力切</hi>盈望和致芳只<hi>臑熟也芳椒薑也只語助也</hi>　蕙肴蒸<lb/>
兮蘭藉　和酸若苦陳吳羮<hi>吳人善作羹楚詞</hi>珍羞琅玕充溢<lb/>
圎方<hi>南都賦</hi>加肴充圎方　豐膳出中厨<hi>曹子建</hi>膚寸肴羞<lb/>
味踰方丈<hi>應休運書</hi>六禽殊珍四膳異　窮海之錯極陸之<lb/>
毛　封熊之蹯翰音之跖燕髀之脣𤣥豹之胎　時膳<lb/>
<pb n="KR3k0025_WYG_083-50a"/>
四膏<hi>七命</hi>饔人縷切鸞刀若飛應刀落爼靃靃霏霏<hi>潘岳西征</hi>
<hi>賦</hi>積肴如丘山<hi>左太沖/吳賦</hi>甘食兼味<hi>夏侯/常</hi>中厨辦豐饌<hi>樂府</hi>
<hi>箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>/引</hi>繁肴旣闋亦有寒羞<hi>朝食也選</hi>膾鯉臇鰕胎<hi>樂府名都篇</hi>酌<lb/>
醴焚枯魚<hi>詩</hi>薄耆之炙凝脂之飯<hi>文選</hi>海物錯萬類陸産<lb/>
尚千名<hi>齊謳</hi>八珍盈雕爼綺肴紛錯重<hi>鮑明逺</hi>臑龜炮羔臇<lb/>
<hi>子兖切</hi>鳬煎鴻䁠牛之腴芍藥之醤<hi>文/選</hi>餚開玉饌<hi>駱賓王</hi>鮮<lb/>
鯽銀絲膾香芹碧澗羮<hi>杜詩</hi>紫駝之峯出翠釡水精之盤<lb/>
行素鱗犀筯厭飫久未下鸞刀縷切空紛紜御厨絲絡<lb/>
<pb n="KR3k0025_WYG_083-50b"/>
送八珍　勸客駞蹄羮　朱門酒肉臭<hi>杜詩</hi>列鼎錯珍羞<lb/>
<hi>李白集</hi>庖霜鱠𤣥鯽淅玉吹香粳朝饌已百態春醪又千<lb/>
名　臠盤炙酒羣奴餘啄<hi>韓文</hi>盤筵饒異味<hi>元微之集</hi>鼎臑爼<lb/>
臠胾<hi>柳文</hi>
傳記五侯<hi>王氏</hi>競致奇膳護<hi>樓護為五侯上客</hi>乃合以為鯖以為<lb/>
竒味焉<hi>西京襍記</hi>漢有五侯鯖君臣鯖父子鯖結盟人致共<lb/>
為之飱<hi>南越志</hi>内厨五鼎外膳二肴<hi>西京雜記</hi>金虀玉膾東南<lb/>
佳味<hi>南郡煙花傳</hi>
<pb n="KR3k0025_WYG_083-51a"/>
本朝紫駝之峯人莫識雜以鷄豚眞可惜今君坐致五<lb/>
侯鯖盡是猩唇與熊白<hi>東坡</hi>
　　　酒醲<lb/>
經酒旣和旨　清酒百壺　君子有酒旨且多<hi>詩</hi>　仲<lb/>
冬之月乃命大酋秫稻必齊麴糵必時湛熾必潔水泉<lb/>
必香陶器必良火齊必得酒者所以飬老也所以養病<lb/>
也<hi>記</hi>
史奉酒醴以告曰嘉栗旨酒謂其上下皆有嘉德而無<lb/>
<pb n="KR3k0025_WYG_083-51b"/>
違心也　有酒如池有酒如澠<hi>左傳</hi>大宛有葡萄酒<hi>史西南夷</hi>
<hi>傳</hi>酒百藥之長<hi>前食貨志</hi>酒者天之美禄帝王所以頥養天<lb/>
下享祀祈福扶衰養疾百禮之㑹非酒不行<hi>前食貨志</hi>消憂<lb/>
者莫若酒<hi>漢東方朔傳</hi>漿酒霍肉<hi>西漢張/禹傳</hi>一肉巵酒<hi>西漢鮑宣傳</hi>
鮮于輔曰醉客謂酒清者為聖人濁者為賢人<hi>魏志徐邈傳</hi>
阮籍聞步兵厨營人善釀者貯酒三百斛乃求為步兵<lb/>
校尉　阮孚為常侍以金貂換酒<hi>晉書</hi>桓公有主簿善别<lb/>
酒好者為青州從事惡者謂平原督郵<hi>世說</hi>
<pb n="KR3k0025_WYG_083-52a"/>
集奠桂酒兮椒漿<hi>楚辭</hi>千鍾電釂鸞觴酌醴　置酒若淮<lb/>
泗美酒斗十千<hi>文選</hi>破除萬事無過酒何但步兵偏愛酒<lb/>
<hi>杜詩</hi>玉壺美酒清若空<hi>李白集</hi>方知麴糵靈萬物無與匹<lb/>
九醖侈聖賢<hi>白樂天</hi>春醪又千名　斷送一生唯有酒<hi>韓文</hi>
舊法依稀傳自杜新方要妙得於陳　色洞玉壺無表<lb/>
裏光揺金盞有精神能消忙事成閑事轉得憂人作樂<lb/>
人　雲液洒六腑湯和生四肢<hi>白傅</hi>溢瓮清如水粘盃半<lb/>
似脂<hi>姚少監</hi>
<pb n="KR3k0025_WYG_083-52b"/>
　　　生辰<lb/>
經誕彌厥月　乃占我夢吉夢唯何維熊維羆男子之<lb/>
祥　維嶽降神生甫及申<hi>詩</hi>男子設弧於門左女子設<lb/>
恱於門右　男子生桑弧蓬矢六以射天地四方<hi>記</hi>
史李白母夢長庚而生李白<hi>唐李白傳</hi>
傳記夫子生有麟降於庭孔鯉生有人饋金鯉<hi>記室新書</hi>關<lb/>
令尹喜生時其家陸地自生蓮花光色鮮盛<hi>關令内傳</hi>
集皇覽揆余初度兮<hi>楚辭</hi>昴星呈祥德精降位<hi>文選</hi>太白之<lb/>
<pb n="KR3k0025_WYG_083-53a"/>
精雷泉之靈應家之禎為國而生<hi>張說</hi>上帝降精是生純<lb/>
臣蛇蟠北極鵬化南溟<hi>楊炎</hi>我生之辰月宿南斗<hi>韓文</hi>
本朝生育初日<hi>夏英公</hi>門弧吉慶是謂嘉時<hi>臨川</hi>桑蓬之祥<lb/>
雖世俗之所尚蓼莪之感迨衰老而不忘　攝提正於<lb/>
孟陬已光初度月宿直於南斗更借虛名<hi>東坡</hi>時及初度<lb/>
　弧矢之祥永記於生育　老逢誕日泣親飬之無時<lb/>
　椿年七十二迴新蓬矢桑弧記此辰<hi>欒城集</hi>不唯崧嶽<lb/>
降神固亦文星助采<hi>碎傳</hi>
<pb n="KR3k0025_WYG_083-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷八十三<lb/>
</p>
<p>
</p>
  </div>
</body>
</text>
</TEI>
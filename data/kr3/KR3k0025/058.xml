<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷五十八</head>
    <p>
<pb n="KR3k0025_WYG_058-1a"/>
欽定四庫全書<lb/>
　記纂淵海卷五十八　　　宋　潘自牧　撰<lb/>
　　論議部<lb/>
　　　因事思人<lb/>
經君子聽鍾聲則思武臣聽磬聲則思死封疆之臣聽<lb/>
琴瑟之聲則思志義之臣聽竽笙簫管之聲則思蓄聚<lb/>
之臣聽鼓鼙之聲則思將帥之臣<hi>記樂記</hi>
史越子使后庸來聘且言邾田封于駘上盟于平陽三<lb/>
<pb n="KR3k0025_WYG_058-1b"/>
子皆從康子病之言及子贛曰若在此吾不及此夫武<lb/>
伯曰固將召之文子曰他日請念<hi>左哀二十七</hi>越敗呉遷呉<lb/>
王夫差於甬東予百家居之呉王曰孤老矣不能事君<lb/>
王也吾悔不用子胥之言自令䧟此<hi>史記呉世家</hi>家貧則思<lb/>
良妻國亂則思良相<hi>史魏世家</hi>上至廣武赦劉敬曰吾不用<lb/>
公言以困平城<hi>通鑑漢髙紀</hi>張敞免為庶人亡命數月京師<lb/>
吏民解弛枹鼓數起而冀州部中有大賊天子思敞功<lb/>
效使使者即家在所召敞敞身被重劾及使者至妻子<lb/>
<pb n="KR3k0025_WYG_058-2a"/>
家室皆泣惶懼而敞獨笑曰吾身亡命為民郡吏當就<lb/>
捕今使者來此天子欲用我也裝隨使者詣公車天子<lb/>
引見敞拜為冀州刺史敞到部盜賊屏迹<hi>同上漢宣紀</hi>潁川<lb/>
盜賊羣起河東守兵亦叛京師騷動帝聞之言吾悔不<lb/>
用郭子横之言<hi>同上漢光武紀</hi>馬援南擊交趾從容謂官屬曰<lb/>
吾從弟少游常哀吾慷慨多大志曰士生一世但取衣<lb/>
食裁足致求盈餘但自苦耳當吾在浪泊西里間下潦<lb/>
上霧毒氣薫蒸仰視飛鳶跕跕堕水中卧念少游平生<lb/>
<pb n="KR3k0025_WYG_058-2b"/>
語何可得也<hi>後漢本傳</hi>漢王伐呉而敗時法正已卒亮歎曰<lb/>
孝直若在必能制主上東行就使東行必不傾危矣<hi>通鑑</hi>
<hi>三國</hi>王獻之兄弟自郄超未亡見愔常躡履問訊甚脩舅<lb/>
甥之禮及超死見愔慢怠屐而候之愔每慨然曰使嘉<lb/>
賔不死鼠子敢爾耶<hi>晉書郄超傳愔超父也互入炎凉</hi>宋文帝曰檀道<lb/>
濟若在豈使胡馬至此<hi>通鑑宋紀</hi>呉已平羣臣上夀帝執爵<lb/>
流涕曰此羊太傅之功也<hi>同上晉武太康元年</hi>突厥圍鴈門煬帝<lb/>
歎曰向使長孫晟在不令匈奴至此<hi>隋書</hi>劉行本太子少<lb/>
<pb n="KR3k0025_WYG_058-3a"/>
庶子太子勇虛襟敬憚後卒及太子廢上曰劉行本在<lb/>
勇當不及於此　元嵓為蜀王長史後王漸以非法得<lb/>
罪上曰元嵓若在吾兒豈有是乎<hi>同上</hi>張九齡奏安禄山<lb/>
有逆相請因罪戮之上放歸九齡既死上皇在蜀思九<lb/>
齡之先覺詔哀贈<hi>唐書</hi>征髙麗班師上以不能成功深悔<lb/>
之歎曰魏徵若在不使我有是行也命馳驛祀徵以少<lb/>
牢復立製碑召其妻子詣行在勞賜之<hi>通鑑唐太宗</hi>刑部郎<lb/>
中闕上曰朕得其人矣往者李道裕議張亮獄云反形<lb/>
<pb n="KR3k0025_WYG_058-3b"/>
未具此言當矣朕雖不從至今悔之遂以道裕為刑部<lb/>
郎中<hi>同上</hi>李沆先識丁謂之奸及謂用事排擠正人王旦<lb/>
嘆曰李文靖真聖人<hi>本傳</hi>
傳記祭遵死後每朝㑹上常歎曰安得奉公憂國如祭<lb/>
征虜者<hi>東觀漢紀</hi>
集霖雨思賢佐丹青憶老臣<hi>杜詩</hi>因詠霜雪句永懐鸞鶴<lb/>
姿<hi>白樂天</hi>徽績空存書旗常而播美音容不見聽鼙鼔以<lb/>
增思<hi>同上</hi>聞鼓鼙而憶名將鑒丹青而思老臣<hi>李文饒</hi>湘竹<lb/>
<pb n="KR3k0025_WYG_058-4a"/>
舊班思帝子江蘺初緑哀騷人<hi>劉長卿</hi>
本朝韓魏公死士大夫歎曰天何不為我留歐陽公為<lb/>
魏公作誌文而後死也<hi>韓魏公别錄</hi>盧仝韓愈不在此彈壓<lb/>
百怪無雄文<hi>歐公集</hi>
　　　因難見人<lb/>
經萬夫之長可以觀政<hi>書咸有一德</hi>風雨思君子也亂世則<lb/>
思君子不改其度焉風雨如晦雞鳴不已<hi>詩風雨</hi>觀其器<lb/>
而知其工之巧觀其發而知其人之知<hi>記禮器</hi>嵗寒然後<lb/>
<pb n="KR3k0025_WYG_058-4b"/>
知松栢之後彫也<hi>語子罕</hi>
子不容然後見君子<hi>家語互見不茍合及道大不容</hi>六親不和有孝慈<lb/>
國家昏亂有忠臣<hi>老子</hi>逺使之而知其忠近使之而觀其<lb/>
敬煩使之而觀其能委之以財而觀其仁卒然問焉而<lb/>
觀其智急與之期而觀其信醉之以酒而觀其量雜之<lb/>
以處而觀其色臨之以危而觀其節<hi>莊子</hi>養生不足以當<lb/>
大事惟送死可以當大事<hi>孟子離婁下</hi>窮觀其所為逹觀其<lb/>
所與<hi>列子</hi>貧則見亷富則見義生則見愛死則見哀<hi>尹鄧子脩</hi>
<pb n="KR3k0025_WYG_058-5a"/>
<hi>身</hi>嵗不寒無以知松栢事不難無以知君子<hi>荀子大畧</hi>舟覆<lb/>
乃見善游馬奔乃見良御<hi>淮南子説訓林</hi>如鍾山之玉寒嶺之<lb/>
松比之瓀珉梓桞無殊也及其燒以爐炭三日而色潤<lb/>
不改處於積氷終嵗而枝葉不彫然後知其異於他玉<lb/>
衆木也<hi>列子</hi>
史李克曰居視其所親富視其所與達視其所舉窮視其<lb/>
所不為貧視其所不取<hi>史魏世家互見致察</hi>舉世混濁清士乃見<lb/>
<hi>史記伯夷傳</hi>肥義曰正臣難至而節見忠臣累至而行明<hi>同上</hi>
<pb n="KR3k0025_WYG_058-5b"/>
<hi>趙世家</hi>淮隂黥布等皆已誅滅而何之勲爛焉<hi>蕭何世家</hi>天下<lb/>
昏濁忠臣乃見<hi>魏王豹傳</hi>狗盜雞鳴孟嘗君列此二人於賔<lb/>
客盡羞及有秦難卒此二人救之<hi>孟嘗君傳互入兼收並蓄已上並史記</hi>
劇孟愽徒母死客送䘮千餘乗此亦有過人者<hi>西漢袁盎傳</hi>不<lb/>
遇盤根錯節何以别利器<hi>後漢虞詡傳</hi>王祥之薨奔赴者非<lb/>
朝廷之賢則親戚故吏而已門無雜吊之賔<hi>晉書本傳</hi>王湛<lb/>
曰直行平路何以别馬唯當於蟻封<hi>晉紀鄧粲傳</hi>唐李夷簡<lb/>
彈楊憑坐貶臨賀尉徐晦獨至藍田與别後夷簡薦晦<lb/>
<pb n="KR3k0025_WYG_058-6a"/>
為御史晦曰平生未嘗望公顔色公何從而取之夷簡<lb/>
曰君不負楊臨賀肯負國乎<hi>通鑑互見狥公忘私</hi>當一生一死間<lb/>
而後見其節<hi>唐元徳秀傳</hi>疾風知勁草板蕩識誠臣<hi>唐太宗賜蕭暢</hi>
<hi>詩見本傳</hi>李世勣常侍宴上從容謂曰朕求羣臣可托孤者<lb/>
無以踰公公往不負李宻豈負朕㦲<hi>通鑑唐太宗</hi>馬文舉曰<lb/>
不遇勍敵何以顯壯士<hi>同上</hi>
集寧知霜雪後獨見竹栢心<hi>江淹詩</hi>時危見臣節世亂識<lb/>
忠良<hi>選鮑明逺詩</hi>扶顛始知籌策長<hi>杜詩</hi>驛騷之際鯁亮彌彰<lb/>
<pb n="KR3k0025_WYG_058-6b"/>
<hi>劉賔客</hi>火後見琮璜霜餘識松栢<hi>同/上</hi>士窮乃見節義<hi>韓文</hi>雨<lb/>
晦識雞鳴之信風髙見隼擊之威<hi>白樂天</hi>磨涅始彰其堅<lb/>
白<hi>杜牧之</hi>㣲風但覺杉香滿烈日方知竹氣寒<hi>吕和叔文</hi>不有<lb/>
百鍊火孰知寸金精<hi>孟東野互見是真難㓕</hi>破松見貞心裂竹㸔<lb/>
直文<hi>唐文粹</hi>天若無雪霜青松不如草地若無山川何人<lb/>
重平道<hi>唐于瀆詩</hi>衆木盡摇落始見竹色真<hi>孟東野詩互見事物相形</hi>
本朝揮毫更想能一戰數窘乃見詩人才<hi>臨川集</hi>馬之在<lb/>
厩也駑驥雜處飲水食芻嘶鳴蹄齧求其所以異者蔑<lb/>
<pb n="KR3k0025_WYG_058-7a"/>
矣及其引重車取夷路不屢策不煩御一頓其轡而千<lb/>
里已至矣當是時駑馬並驅則雖傾輪絶勒敗筋傷骨<lb/>
不舎晝夜而追之遼乎其不可以及也<hi>臨川文</hi>得路方知<lb/>
異日心<hi>東坡詩</hi>萬木嵗寒配喬松於巨栢衆星夜艾凛明<lb/>
月於長庚<hi>東坡賀林待制啓互見事物相形</hi>火數四百炎靈消誰其代<lb/>
者當塗髙窮姦極酷不易取始知文景基局牢<hi>同上古硯歌</hi>
欒布惟不廢彭越之命故髙祖知其賢李勣惟不利李<lb/>
宻之地故太宗許其義<hi>欒城集</hi>受人恩而不忍負者其為<lb/>
<pb n="KR3k0025_WYG_058-7b"/>
子必孝為臣必忠<hi>鳴道集</hi>不經大火燒孰得真黄金<hi>欒城集</hi>
請觀風急天寒夜誰是當門定脚人<hi>邵堯夫詩</hi>
　　　因事長智<lb/>
經知不足然後能自反也知困然後能自强也<hi>記學記</hi>
子孔子欲以顔狀取人也於㓕明改之矣欲以言辭取<lb/>
人也於宰我改之矣欲以容貎取人也於子張改之矣<lb/>
<hi>家語</hi>所以動心忍性增益其所不能人恒過然後能改困<lb/>
於心衡於慮而後作徵於色發於聲而後喻<hi>孟子告子下</hi>人<lb/>
<pb n="KR3k0025_WYG_058-8a"/>
之有德慧術智者恒存乎疢疾獨孤臣孽子其操心也<lb/>
危其慮患也深故逹<hi>孟子盡心下</hi>晉公子重耳霸心生於曹<lb/>
越王勾踐霸心生於㑹稽齊威公小白霸心生於莒<hi>荀子</hi>
老子學商容見舌而知守柔矣列子學壺子觀景柱而<lb/>
知持後矣<hi>淮南子繆稱訓注先有形而後有影</hi>堯遭洪水而貴陸湯大旱<lb/>
而重水<hi>淮南子</hi>
史齊髙疆曰三折肱知為良醫<hi>左定十三互見履而後知</hi>髙宗遭鳴<lb/>
雉之戒飭已正道享百年之夀<hi>西漢杜欽傳</hi>木不生庭太戊<lb/>
<pb n="KR3k0025_WYG_058-8b"/>
無以隆雉不鳴鼎武丁不為宗<hi>晉書郭璞傳</hi>
集九折臂而成醫<hi>楚辭</hi>三折乃良醫<hi>劉賔客</hi>
　　　因人而重<lb/>
經蔽芾甘棠勿翦勿伐召伯所茇<hi>詩甘棠</hi>
子無仲尼則西山之餓夫與東國之絀臣惡乎聞<hi>揚子</hi>連<lb/>
城之璧瘞影荆山夜光之珠潜輝欝浦玉無翼而飛珠<lb/>
無脛而行揚聲於章華之臺炫耀於綺羅之堂者盖人<lb/>
為之舉也<hi>列子</hi>栁下恵不遇仲尼則貞潔之行不顯未免<lb/>
<pb n="KR3k0025_WYG_058-9a"/>
於三黜之臣季布不遇曹丘則百金之諾不揚未離於<lb/>
凡虜之人<hi>同上</hi>
史伯夷叔齊雖賢得夫子而名益彰閭巷之人欲砥行<lb/>
立名者非附青雲之士烏能施於後世哉<hi>史記伯夷傳</hi>毛先<lb/>
生遂一至楚使趙重於九鼎大吕<hi>同上平原傳</hi>庾乗游學宫<lb/>
為諸生傭後能講誦自以卑第每處下坐諸生愽士皆<lb/>
就讐問之由是學中以下坐為貴<hi>後漢本傳</hi>河南尹羊陟謁<lb/>
造趙壹言談至曛夕極歡陟乃與司徒袁逢共稱薦之<lb/>
<pb n="KR3k0025_WYG_058-9b"/>
名動京師士大夫想望其風采<hi>同上趙壹傳</hi>阮籍見張華鷦<lb/>
鷯賦曰王佐才也由是聲名始著<hi>晉書</hi>左思作三都賦成<lb/>
人未之重思以示張華深稱賛之兼作序豪貴競冩都<lb/>
下為之紙貴<hi>晉書</hi>許詢移居臯屯之嵓常與沙門支遁及<lb/>
謝安石王羲之等同遊往來今臯屯呼為許度嵓　謝<lb/>
安有盛名時人愛慕有罷縣還安問其歸資荅曰有蒲<lb/>
葵扇五萬安乃取其中者握之士庶競市價增數倍<hi>晉書</hi>
揚雄作太𤣥晩遭陸續𤣥道遂明<hi>王長文傳</hi>王導為司徒時<lb/>
<pb n="KR3k0025_WYG_058-10a"/>
帑藏空竭庫中惟有練數千端鬻之不售乃與朝賢俱<lb/>
制練布單衣於是士人翕然服之練遂涌貴主者出賣<lb/>
端直一金其為時所慕如此　王羲之見一姥持六角<lb/>
扇賣之羲之書其扇各為五字姥初歎惋因謂姥曰無<lb/>
苦但言是王右軍書以求百金價姥如言人競買之<hi>已上</hi>
<hi>晉書</hi>
傳記人有市駿馬者三旦立市人莫之知伯樂一顧之<lb/>
一旦而馬價十倍<hi>戰國䇿</hi>郭林宗游洛陽始見河南尹李<lb/>
<pb n="KR3k0025_WYG_058-10b"/>
膺膺大竒之遂相友善於是名震京師<hi>郭林宗别傳</hi>慈亷江<lb/>
者昔有李祖仁居此兄弟十人並慈孝亷讓因此名江<lb/>
<hi>交州記</hi>梁顧總始為縣吏一夕遇二人稱是王粲徐幹云<lb/>
昔與公同舟公劉楨也乃誦其遺文總悟以遺文數萹<lb/>
投令令待之甚厚時謂死劉楨猶庇得生顧總<hi>太平廣記</hi>士<lb/>
非玉璧談者為價<hi>物理論互見求援</hi>白樂天以詩謁顧况因為<lb/>
延譽聲名大振<hi>幽閒鼔吹</hi>
集昔歐冶改視鉛刀易價伯樂所盻駑馬百倍<hi>文選曹植表</hi>
<pb n="KR3k0025_WYG_058-11a"/>
夜光之璧顯價於和氏之肆千里之足定功於伯樂之<lb/>
庭<hi>藝文類聚載應璩薦和慮則牋</hi>一經品題便作佳士<hi>李白</hi>一顧之隆駘<lb/>
足逾於仙鹿片言之重魚目軼於靈蛇<hi>駱賔王</hi>一言之譽<lb/>
東陵侔於西山一面之榮鄭璞踰於周寳<hi>王彦升文集序互見感謝</hi>
昔虞阪之上逸驥與駑駘俱疲呉竈之中孤桐共樵蘓<lb/>
並爨遇王良伯喈遂騰聲於千古此詩若不遇王君乃<lb/>
數十張故紙耳<hi>唐韋縚作孟浩然集序處州本王君名士源天寳中獲孟浩然文集士源為之序</hi>
宋廣平之沉下僚蘓公味道為使者廣平投以梅花賦<lb/>
<pb n="KR3k0025_WYG_058-11b"/>
蘓盛稱之自是方列于聞達人之目由是知英賢犖犖<lb/>
可外文字猶用片言借説於先逹之口席其勢而後驤<lb/>
首當時矧碌碌者疇能自異<hi>劉賔客互見求援</hi>夫美不自美因<lb/>
人而彰蘭亭不遭右軍則清湍脩竹蕪沒於空山矣<hi>栁文</hi>
本朝鵝毛贈千里所重以其人<hi>歐公</hi>峴山臨漢上望之隱<lb/>
然盖諸山之小者而其名特著於荆者豈非以其人哉<lb/>
其人謂誰羊祜叔子杜預元凱是也<hi>峴山亭記</hi>溫公營獨樂<lb/>
園在洛中諸園最為簡素人以公之故故春時必逰<hi>鳴道</hi>
<pb n="KR3k0025_WYG_058-12a"/>
<hi>集互入生理門園池類</hi>黄叔度澹然無作郭林宗一言至今以為<lb/>
顔子叔度之賢無一見於外者而後世猶信徒以林宗<lb/>
之重<hi>東坡謝太保撰先人墓碣書</hi>
　　　因惡累美<lb/>
經今衆人之命儒也妄常以儒相詬病<hi>記儒行</hi>如有周公<lb/>
之才之美使驕且吝其餘不足觀也已<hi>語㤗伯</hi>
子西子蒙不潔人皆掩鼻而過之<hi>孟子</hi>五榖者種之美者<lb/>
也茍為不熟不如荑稗<hi>同上告子下</hi>槃水正錯而勿動則湛<lb/>
<pb n="KR3k0025_WYG_058-12b"/>
濁在下清明在上足以見鬚眉而察理㣲風過之湛濁<lb/>
動乎下清明亂於上則不可以得大形之正也<hi>荀子</hi>蘭槐<lb/>
之根是為芷其漸之滫君子不近<hi>同上勸學萹注滫溺也</hi>水之性<lb/>
清所以濁者土渾之也林之情靜所以動者風摇之也<lb/>
人之心正所以邪者欲昡之也<hi>劉子</hi>河水欲清沙壤穢之<lb/>
<hi>淮南子</hi>
史一薰一蕕十年尚猶有臭<hi>左傳</hi>莠盛苖穢何不鋤也<hi>西漢</hi>
<hi>嚴延年傳</hi>忠如鬻拳信如卞和智如孫臏寃如巷伯才如史<lb/>
<pb n="KR3k0025_WYG_058-13a"/>
遷逹如子政一離刀鋸沒世不齒<hi>東漢郭㤗傳</hi>涇以渭濁<hi>同上</hi>
<hi>賈彪傳</hi>山有朽壤雖大必虧木有蠧蟲其榮易落<hi>唐史臣元宗贊</hi>
集聫蕙芷以為佩兮過鮑肆而失香<hi>楚辭</hi>資髙明之質而<lb/>
未免卑濁之累<hi>選吊文</hi>青蠅一相㸃白璧遂成寃<hi>陳子昂集</hi>
本朝君子小人如氷炭决不可以同器若兼收並用則<lb/>
小人必勝薰蕕雜處終必為臭<hi>東坡富鄭公神道碑</hi>性之有喜怒<lb/>
猶水之有波否曰湛然平靜如鏡者水之性也及過沙<lb/>
石或地勢不平便有湍激或風行其上便為波濤洶湧<lb/>
<pb n="KR3k0025_WYG_058-13b"/>
此豈水之性哉<hi>鳴道集</hi>
　　　因麤見精<lb/>
子故雖有珉之彫彫不若玉之章章<hi>荀子</hi>百星之明不如<lb/>
一月之光十牖畢開不如一户之明<hi>淮南子</hi>豹裘而雜不<lb/>
若狐裘而粹<hi>同上</hi>
史趙良曰千羊之皮不如一狐之腋<hi>史記商君傳</hi>鷙鳥累百<lb/>
不如一鶚<hi>孔文舉薦禰衡表一見西漢鄒陽傳</hi>玉以礫貞<hi>東漢賈彪傳</hi>
傳記張巨魚者垂其千鈎而得之在於一筌捕髙鳥者<lb/>
<pb n="KR3k0025_WYG_058-14a"/>
張其萬罝而獲之由一目<hi>史通</hi>
集雀喧知鶴靜<hi>髙逹夫</hi>
　　　因精見麤<lb/>
經若苖之有莠若粟之有秕<hi>書仲虺之誥</hi>
子飲玉<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>則知漿荇之薄味<hi>抱朴子</hi>
集虎豹之文炳於犬羊鸞鳯之音鏘於鳥鵲金玉之光<lb/>
炫於瓦石<hi>皇甫湜互見事物相形</hi>
　　　因術累已<lb/>
<pb n="KR3k0025_WYG_058-14b"/>
子矢人惟恐不傷人<hi>孟子</hi>
史治獄之吏皆欲人死非憎人也自安之道在人之死<lb/>
<hi>通鑑漢宣紀互見其勢使然</hi>魏時凌雲殿榜未題而匠者誤釘之不<lb/>
可下乃使韋仲將懸磴書之比訖鬚髮盡白裁餘氣息<lb/>
還語子弟宜絶此法<hi>晉王獻之傳</hi>秦王苻生夜食棗多旦而<lb/>
有疾召太醫令程延使診之延曰陛下無他疾食棗多<lb/>
耳生怒曰汝非聖人安知吾食棗遂斬之<hi>通鑑晉哀紀</hi>太宗<lb/>
與侍臣泛舟春苑苑池見異鳥容與波上悦之詔坐者<lb/>
<pb n="KR3k0025_WYG_058-15a"/>
賦詩而召閻立本侔狀閣外傳呼畫師立本是時已為<lb/>
主爵郎中俯伏池左研丹粉望坐者羞恨流汗歸戒其<lb/>
子曰吾少讀書文辭不减儕輩今獨以畫見名與厮役<lb/>
等若曹慎母習<hi>唐本傳</hi>
本朝昔閻立本始以文學進身卒蒙畫師之耻<hi>東坡書呉道子</hi>
<hi>畫後</hi>
　　　自相矛盾<lb/>
經于弟弗念天顯乃弗克恭厥兄兄亦不念鞠子哀大<lb/>
<pb n="KR3k0025_WYG_058-15b"/>
不友于弟<hi>書互見無情</hi>
子人有鬻矛楯者譽之曰吾楯之堅物莫能䧟也又譽<lb/>
其矛曰吾矛之利於物無不䧟也或曰以子之矛䧟子<lb/>
之楯何如其人弗能應也<hi>韓非子</hi>使人之子孫自賊其父<lb/>
母也<hi>荀子</hi>為人父而𣙜其子縱利如子何<hi>揚子</hi>斷根以續枝<lb/>
割背以禆腹<hi>抱朴子</hi>山生木反自刻木生蠧反自食人生<lb/>
事反自賊<hi>淮南子</hi>
史楚昭王曰除腹心之疾而置諸股肱何益<hi>左傳</hi>昔髙辛<lb/>
<pb n="KR3k0025_WYG_058-16a"/>
氏有二子長曰閼伯季曰實沈居于曠林不相能也日<lb/>
尋干戈以相征討<hi>左傳</hi>助秦自攻<hi>史虞卿傳</hi>劉向受榖梁春秋<lb/>
其子歆乃大好左氏傳以左丘明好惡與聖人同親見<lb/>
夫子而公羊榖梁七十子後傳聞之與親見其詳畧不<lb/>
同歆數以難向向不能非間也<hi>前漢書</hi>李固曰刻割心腹<lb/>
以補四支<hi>東漢本傳</hi>魏曹冏曰猶芟刈股肱獨任胸臆觀者<lb/>
為之寒心<hi>通鑑三國志</hi>刖趾適履刻肌傷骨<hi>魏志</hi>借子之矛刺<lb/>
子之楯<hi>晉天文志</hi>唐髙祖謂侍臣曰刻民以奉君猶割肉以<lb/>
<pb n="KR3k0025_WYG_058-16b"/>
充腹腹飽而身斃<hi>通鑑唐紀</hi>
傳記漢書孝成紀贊曰成帝善脩容儀升車正立不内<lb/>
顧臨朝淵嘿尊嚴若神可謂穆穆有天子之容貎矣又<lb/>
五行志曰成帝好㣲行選私奴客十餘人自稱富平侯<lb/>
或乗小車御者偕騎出入由斯而言則成帝㣲服嫚遊<lb/>
鳥集無度雖外飾威重内肆輕薄人君之望不其缺如<lb/>
觀孟堅紀志所言前後自相矛盾者也<hi>史通</hi>班固稱項羽<lb/>
弑義帝自取㓕亡又云于公髙門以待封嚴母掃地以<lb/>
<pb n="KR3k0025_WYG_058-17a"/>
待䘮如固斯言則深信夫天怨神怒福善禍滛者矣至<lb/>
於其賦幽通也復以天命久定非理所移故善惡無徵<lb/>
報施多爽斯則同理異說前後自相矛盾者焉<hi>同上</hi>
集昆弟自相傾<hi>韋應物集</hi>肝膽反為賊<hi>文粹</hi>
　　　自相背馳<lb/>
經或錫之鞶帶終朝三禠之<hi>易</hi>其車既載乃棄爾輔<hi>詩</hi>
子惡辱而居不仁是猶惡濕而居下也<hi>孟子互入明知故犯</hi>惡死<lb/>
亡而樂不仁是猶惡醉而强酒<hi>同上</hi>猶欲其入而閉之門<lb/>
<pb n="KR3k0025_WYG_058-17b"/>
也<hi>同上</hi>猶立枉木而求其影之直也<hi>荀/子</hi>欲夀而刎頸<hi>同上</hi>伏<lb/>
而咶夭救經而引其足<hi>經縊也引其足愈急也</hi>愈務而愈逺<hi>同上</hi>欲<lb/>
㓕跡而走雪中<hi>淮南子</hi>譬如拯溺錘之以石救火投之以<lb/>
薪<hi>尹鄧子</hi>病熱而强之以餐救暍而飲之以寒救經而引<lb/>
其索拯溺而授之石欲救之反為惡<hi>淮南子説林訓</hi>披裘而扇<lb/>
<hi>淮南子</hi>
史今有二命其誰不解體<hi>左</hi>猶治絲而棼之也<hi>左傳互見躁急</hi>
首尾衡决<hi>西漢賈誼傳</hi>行危而求安造禍而求福<hi>史荆軻傳</hi>濁其<lb/>
<pb n="KR3k0025_WYG_058-18a"/>
源而求其清流<hi>前禮樂志</hi>是猶紲韓盧而責之獲也<hi>班固傳</hi>時<lb/>
成帝無嗣政由王氏劉向遂上封事極諫王氏與劉氏<lb/>
不並立如下有泰山之安則上有累卵之危向卒子歆<lb/>
王莽舉為侍中王莽持政留歆為右曹建平元年改名<lb/>
秀及王莽簒位歆為國師<hi>西漢本傳互入不克紹</hi>猶郤行而求及<lb/>
前人也<hi>楚元王傳</hi>欲湯之滄<hi>音愴悽愴之愴寒也</hi>一人炊之百人揚之<lb/>
無益也<hi>枚乗傳</hi>譬猶抱薪而救火<hi>同上</hi>狐白之裘而反衣之<lb/>
也<hi>匡衡傳互見愚暗前漢</hi>自吉至崇皆好車馬衣服其自奉養極為<lb/>
<pb n="KR3k0025_WYG_058-18b"/>
鮮明而亡金銀錦繡之物及遷徙去處所載不過囊衣<lb/>
天下服其亷而怪其奢<hi>前漢王吉傳</hi>陳琳曰掩目捕雀<hi>通鑑</hi>劉<lb/>
炫曰相期髙於周孔相待下於奴僕<hi>三國蜀志互見自相背馳</hi>郄愔<lb/>
遺桓溫牋欲共奬王室請督所部出河上愔子超為溫<lb/>
參軍取視寸寸毁裂乃更作愔牋自陳非將帥才不堪<lb/>
軍旅老弱乞閑地自養勸溫并領已所統<hi>通鑑晉海西公紀互見趨</hi>
<hi>向不同</hi>將適越者指沙漠以遵途欲登山者渉舟航而覔<lb/>
路所趣逾逺所向轉難南北倍殊髙下相反求其至也<lb/>
<pb n="KR3k0025_WYG_058-19a"/>
不亦難乎<hi>晉武紀</hi>如室斯構而去其鑿契如水斯積而决<lb/>
其隄防如火斯蓄而離其薪燎也<hi>晉書于令升緫論</hi>崔浩性不<lb/>
好莊老之書每讀不過數十行輒棄之非毁佛法因欲<lb/>
脩服食養性術天師冦謙之有神中籙圖新經因師事<lb/>
之<hi>北史本傳</hi>張九齡與嚴挺之蕭誠善挺之惡誠佞勸九齡<lb/>
謝絶之九齡忽獨念曰嚴太苦勁然蕭軟美可喜方召<lb/>
蕭李泌在旁率爾曰公起布衣以直道至宰相而喜軟<lb/>
美者者乎<hi>唐書李泌傳</hi>伐根以求木茂塞源而欲流長<hi>同上魏徵</hi>
<pb n="KR3k0025_WYG_058-19b"/>
<hi>傳</hi>迂訪道之車築禮神之舘棲心𤣥化物色幽人將致仙<lb/>
於大庭欲希蹤於姑射於是削浮圖之法懲游惰之民<lb/>
志欲矯歩丹梯求珠赤水徒見蕭衍姚興之謬學不悟<lb/>
秦皇漢武之非求盖惑於左道之言偏斥異方之説<hi>舊唐</hi>
<hi>書武宗紀論</hi>武宗奮然除去浮圖之法而躬受道家之籙服<lb/>
藥以求長生<hi>新唐書本紀</hi>
集絆良驥之足而責以千里之任檻猿猴之勢而望其<lb/>
巧捷之能<hi>呉季重書</hi>猶適于南而北轅其到也無日矣<hi>唐文粹</hi>
<pb n="KR3k0025_WYG_058-20a"/>
北轅適楚圓鑿方枘　北轅適楚　南轅適晉　猶航<lb/>
斷港絶潢以望至於海也<hi>唐文粹</hi>
　　　疑似相亂<lb/>
經若苖之有莠若粟之有秕<hi>書仲虺之誥互入因精見麄</hi>惡徼以為<lb/>
智者惡不孫以為勇者惡訐以為直者<hi>論語</hi>夫樂者與音<lb/>
相近而不同<hi>記樂記</hi>
子惡似而非者惡莠恐其亂苖也惡佞恐其亂義也惡<lb/>
利口恐其亂信也惡鄭聲恐其亂樂也惡紫恐其亂朱<lb/>
<pb n="KR3k0025_WYG_058-20b"/>
也惡鄉原恐其亂德也<hi>孟盡心</hi>若初真得鹿妄謂之夣真<lb/>
夣得鹿妄謂之實<hi>列子</hi>懦弱易奪似仁而非悍戇好鬬似<lb/>
勇而非<hi>荀子</hi>白石似玉姦佞似賢<hi>抱朴子</hi>魯人縫掖實非儒<lb/>
行東郭吹竽而不知音<hi>列子</hi>
史孔子過匡匡人以為陽虎陽虎嘗暴匡人匡人止孔<lb/>
子孔子狀類陽虎拘五日<hi>史孔子世家</hi>陳遵字孟公時列侯<lb/>
有與遵同姓字者每至人門曰陳孟公坐中莫不震動<lb/>
既至而非因號其人曰陳驚坐云<hi>西漢本傳</hi>杜欽字子夏少<lb/>
<pb n="KR3k0025_WYG_058-21a"/>
好經書家富而目偏盲茂陵杜鄴與欽同姓字俱以材<lb/>
能稱京師故衣冠謂欽為盲杜子夏以相别欽惡以疾<lb/>
見詆迺為小冠髙廣財二寸由是京師謂欽為小冠杜<lb/>
子夏而鄴為大冠杜子夏云<hi>西漢本傳</hi>市虎成於三夫孝子<lb/>
疑於屢至<hi>後漢</hi>蔡謨初渡江見彭蜞大喜曰蟹有八足加<lb/>
二螯令烹之既食吐下委頓方知非蟹後詣謝尚而説<lb/>
之尚曰卿讀爾雅不熟㡬為勤學死<hi>晉書</hi>
傳記夫以曾參之賢與其母之信也而三人疑之則慈<lb/>
<pb n="KR3k0025_WYG_058-21b"/>
母不能信也<hi>戰國䇿</hi>物多相類而非也幽莠之㓜也似禾<lb/>
驪牛之黄也似虎白骨疑象碔砆類玉此皆似之而非<lb/>
者也<hi>同上</hi>相玉者患石似玉<hi>吕氏春秋</hi>魯有兩曾參趙有兩毛<lb/>
遂昔南曾參殺人見捕人告北曾參母母見以疑野人<lb/>
毛遂墜井而死客以告平原君平原君曰嗟乎天䘮予<lb/>
矣既而知非平原君客<hi>西京雜記</hi>陳國張伯諧弟仲諧婦炊<lb/>
於竈下至井上謂伯諧曰我今日粧好否伯諧曰我伯<lb/>
諧也婦大慙愧其夕時伯諧到更衣婦復逐牽其背曰<lb/>
<pb n="KR3k0025_WYG_058-22a"/>
今旦大誤謂伯諧為卿荅曰我故伯諧也<hi>風俗通</hi>
集若青蠅之偽質<hi>偽猶變也蠅變白使黑變黑使白楚辭</hi>衆偽冒真<hi>文選</hi>毛<lb/>
遂不墮井曾參不殺人虛言誤公子投杼惑慈親<hi>李白</hi>似<lb/>
錦言應巧如絲數易欺<hi>元㣲之</hi>人之至信者心目也天性<lb/>
者父子也不惑者聖賢也然而於竊鈇而知心目之可<lb/>
亂於掇蜂而知父子之可間於拾煤而知聖賢之可疑<lb/>
<hi>劉賔客</hi>積異以生疑積疑以生惑<hi>白樂天</hi>外容閑暇中心苦<lb/>
似是而非誰得知<hi>白樂天鷺詩</hi>祥禽之類凡羽而凡羽混之<lb/>
<pb n="KR3k0025_WYG_058-22b"/>
神芝之類腐菌而腐菌混之嘉蕙之類棼芻而棼芻混<lb/>
之<hi>唐文粹</hi>
本朝聞之曰人之至信者心目也相親者母子也不惑<lb/>
者聖賢也然至於竊鈇而知心目之可亂於投杼而知<lb/>
母子之可疑於拾煤而知聖賢之可惑<hi>東坡辨試舘職䇿問孔子</hi>
　　　事物相形<lb/>
子子貢結駟連騎以造原憲衣冠敝子貢慙<hi>家語</hi>好女之<lb/>
色惡者之孽也<hi>荀子</hi>
<pb n="KR3k0025_WYG_058-23a"/>
史文帝常病癰鄧通常為帝唶吮之太子入問病帝使<lb/>
唶癰而色難之已而聞通常為帝唶吮之心慙<hi>史佞幸傳</hi>美<lb/>
女入室惡女之仇<hi>史記外戚世家</hi>上自勞軍至灞上及棘門軍<lb/>
直馳入將已下送迎已而之細栁不得入使使持節入<lb/>
帝曰此真將軍耳灞上棘門軍若兒戱耳其將固可襲<lb/>
而虜也<hi>史周勃世家</hi>王蠋布衣義不北靣於燕况在位食禄<lb/>
者乎<hi>史田單傳後</hi>張安世長子千秋與霍光子禹俱為中郎<lb/>
將將兵隨度遼將軍范明友擊烏桓謁大將軍光問千<lb/>
<pb n="KR3k0025_WYG_058-23b"/>
秋戰鬬方畧山川形勢千秋口對兵事畫地成圖無所<lb/>
忘失問禹禹不能記曰皆有文書光由是賢千秋以禹<lb/>
為不才<hi>漢書</hi>魏明帝使后弟毛曾與夏侯𤣥共坐時人謂<lb/>
之蒹葭倚玉樹㤗初如朗月入懷<hi>魏志</hi>王濟雋爽有風姿<lb/>
每見衛玠輒歎曰珠玉在側覺我形穢<hi>晉書本傳</hi>潘岳美姿<lb/>
儀常出婦人遇之者皆連手縈繞投之以果時張載甚<lb/>
醜每行小兒以瓦石投之委頓而反<hi>晉書潘岳傳互見所遇不同</hi>阮<lb/>
咸與籍居道南諸阮居道北北阮富南阮貧七月七日<lb/>
<pb n="KR3k0025_WYG_058-24a"/>
北阮盛曬衣服皆錦繡粲目咸以竿挂大布犢鼻於庭<lb/>
人或怪之答曰未能免俗聊復爾耳<hi>晉本傳</hi>時人謂道子<lb/>
為東錄元顯為西錄西府車騎填湊東第門可張羅<hi>通鑑</hi>
<hi>晉安紀</hi>晉恭帝禪位于宋祕書監徐廣流涕哀慟侍中謝<lb/>
晦謂之曰徐公得無小過廣曰君為宋朝佐命身是晉<lb/>
室遺老悲歡之事固不可同<hi>通鑑</hi>文德皇后之𦵏段志𤣥<lb/>
與宇文士及分統士馬守章武門太宗夜使宫官至將<lb/>
軍所士及開營納使者志𤣥閉門不納停使者至曉太<lb/>
<pb n="KR3k0025_WYG_058-24b"/>
崇曰此真將軍也<hi>唐書互見紀律</hi>姚崇常有子䘮謁告十餘日<lb/>
政事委積盧懷慎不能决惶恐入謝於上上曰朕以天<lb/>
下事委姚崇以卿坐鎮雅俗耳崇既出須臾裁决俱盡<lb/>
<hi>通鑑唐𤣥宗</hi>
傳記陳遵闗西大俠友人䘮遵親為䕶䘮事贈助甚厚<lb/>
王丹乃懷縑一疋陳於主人之前曰如丹此縑出自機<lb/>
杼遵聞而有慙色<hi>東觀漢紀</hi>中宗嘗召宰相蘓瓌李嶠子進<lb/>
見上曰宜意所通盡奏頲曰木從䋲則正后從諫則聖<lb/>
<pb n="KR3k0025_WYG_058-25a"/>
嶠子迹進曰斮朝渉之脛剖賢人之心上曰蘓瓌有子<lb/>
李嶠無兒<hi>松窻雜錄</hi>㝠鴻跡在煙霞上燕雀休誇大厦梁<hi>綺言</hi>
<hi>雜錄</hi>
集見西施之容歸憎其貎<hi>楊德祖箋</hi>西施出帷嫫母侍側<hi>呉季</hi>
<hi>重書</hi>南鄰擊鍾磬北里吹笙竽寂寂揚子宅門無卿相輿<hi>左太</hi>
<hi>冲詠史詩</hi>虎豹之文炳於犬羊鸞鳯之音鏘於鳥鵲金玉之<lb/>
光炫於瓦石<hi>皇甫湜互見因粗見精</hi>無貴賤不悲無富貧亦足<hi>杜詩</hi>
衆星羅青天朗者獨有月<hi>李白互見分量不同</hi>二十漸乖張清溝<lb/>
<pb n="KR3k0025_WYG_058-25b"/>
映汙渠三十骨骼成乃一龍一豬<hi>韓文</hi>冬之為候也霜雪<lb/>
飄暴凍入肌髮夏之為用也金流石爍火走膚脉如陽<lb/>
春髙秋者稀焉南則瘴風毒虺之為厲也北則獯戎黠<lb/>
虜之為患也如洛陽咸秦者㡬焉<hi>李文饒集</hi>衆木盡摇落始<lb/>
見竹色真<hi>孟東野互見因事見人</hi>醜婦競簪花花多映愈醜<hi>唐文粹</hi>
衆花盡處松千尺羣鳥喧時鶴一聲<hi>髙逹夫</hi>雀喧知鶴靜<lb/>
鳬戯識鷗閑<hi>同上</hi>
本朝萬木嵗寒配喬松於巨栢衆星夜艾凜明月與長<lb/>
<pb n="KR3k0025_WYG_058-26a"/>
庚<hi>東坡賀林待制啓互見因難見人</hi>試㸔青松鶴何似珠門客<hi>歐公集互見趣</hi>
<hi>向不同</hi>君㸔花枝朝露何如松上霜風<hi>山谷詩</hi>
　　　影響相應<lb/>
經子曰君子居其室出其言善則千里之外應之况其<lb/>
邇者乎居其室出其言不善則千里之外違之况其邇<lb/>
者乎<hi>易</hi>鳴鶴在隂其子和之<hi>易/</hi>隆墀永歎逺壑必盈<hi>處髙</hi>
<hi>墀而長歎逺壑之中盈響而應易畧例</hi>善邇而逺至命宫而商應修下而<lb/>
髙者降與彼而取此者服矣<hi>同上</hi>恵迪吉從逆凶惟影響<lb/>
<pb n="KR3k0025_WYG_058-26b"/>
<hi>書</hi>卿士師師非度小民方興相為敵讐<hi>書</hi>建無窮之基<lb/>
亦有無窮之聞<hi>畢命</hi>作善降之百祥作不善降之百殃<hi>書</hi>
鼔鍾于宫聲聞于外<hi>詩</hi>衛文公臣子多好善賢者樂<lb/>
告以善道也<hi>鄘干旄</hi>内和而外順則民瞻其顔色而弗與<lb/>
爭也望其容貌而民不生易慢焉故德輝動於内而民<lb/>
莫不承聽理發諸外而民莫不承順<hi>記樂記</hi>下之事上也<lb/>
不從其所令從其所行上好是物下必有甚者矣故上<lb/>
之所好惡不可不慎也是民之表也<hi>緇衣</hi>上好仁則下之<lb/>
<pb n="KR3k0025_WYG_058-27a"/>
為仁爭先人<hi>同上</hi>上好禮則民莫敢不敬上好義則民莫<lb/>
敢不服上好信則民莫敢不用情<hi>語子路</hi>
子以富貴而下人何人不尊以富貴而愛人何人不親<lb/>
<hi>家語互見施報</hi>愛人者人恒愛之敬人者人恒敬之<hi>孟子</hi>夫茍好<lb/>
善則四海之内皆將輕千里而來告之以善<hi>同上</hi>生於其<lb/>
心害於其政發於其政害於其事<hi>公孫丑</hi>文武興則民好<lb/>
善幽厲興則民好暴<hi>告子</hi>上有好者下必有甚焉者矣<hi>滕文</hi>
<hi>公上</hi>夫人必自侮然後人侮之家必自毁然後人毁之國<lb/>
<pb n="KR3k0025_WYG_058-27b"/>
必自伐而後人伐之<hi>離婁上</hi>訑訑之聲音顔色拒人於千<lb/>
里之外德之流行速於置郵而傳命<hi>孟子</hi>大人之教若形<lb/>
之於影聲之於響<hi>莊子</hi>别契劵者所以為信也上好權謀<lb/>
則誕詐之人乗是而後欺探籌投鈎者所以為公也上<lb/>
好曲私則下乗是而後偏衡石稱懸者所以為平也上<lb/>
好傾覆則下乗是而後險勝斛敦槩者所以為均也上<lb/>
好貪利則下乗是而後鄙豐取吝與以無度取於人<hi>荀子</hi>
楚王好細腰故朝有餓人<hi>同上</hi>善其言而類焉者應矣故<lb/>
<pb n="KR3k0025_WYG_058-28a"/>
馬鳴而馬應之非知也其勢然也<hi>同上</hi>夫下之於上猶響<lb/>
之應聲影之像形也聽唱而應視儀而動上好富者民<lb/>
死利矣<hi>荀子</hi>齊桓好服紫一國盡服十紫不得一素公患<lb/>
之管仲曰試勿衣也謂左右曰甚惡紫桓公諾三日莫<lb/>
有衣紫者<hi>韓文</hi>鄒君好長纓左右皆服纓甚貴公患之因<lb/>
先自斷其纓而出國中皆不服<hi>同上</hi>人主之情上通于天<lb/>
故誅暴則多飄風枉法令則多蟲螟殺不辜則國赤地<lb/>
令不改則多滛雨<hi>淮南子</hi>鄒衍盡忠於燕恵王王信讒繫<lb/>
<pb n="KR3k0025_WYG_058-28b"/>
之鄒子仰天而哭正夏而天為之降霜<hi>淮南子</hi>有隂德者<lb/>
必有陽報有隂行者必有昭名<hi>同上</hi>湯去三面之網歸之<lb/>
者四十國文王𦵏城隅之枯骨天下懷其仁<hi>傅子</hi>體痛者<lb/>
口不能不呼心說者顔不能不笑<hi>尹子</hi>從道必吉反道必<lb/>
凶如影如響也<hi>同上</hi>
史齊桓公復㑹諸侯於葵丘益有驕色諸侯頗有叛者<lb/>
<hi>史齊世家</hi>口雖未言聲疾雷震令雖未行化馳如神<hi>史記</hi>漢女<lb/>
居東海養姑姑女讒之於姑姑經太守訴而殺之五月<lb/>
<pb n="KR3k0025_WYG_058-29a"/>
下雪<hi>漢書</hi>東海有孝婦少寡無子養姑甚謹姑死姑之女<lb/>
告吏婦殺我母吏捕孝婦自誣服太守竟殺婦郡中枯<lb/>
旱三年<hi>漢書</hi>上自初即位詔選天下文學材智之士待以<lb/>
不次之位四方士多上書言得失自衒鬻者以千數<hi>通鑑</hi>
<hi>漢武紀</hi>猶桴鼓之相應<hi>前漢李㝷傳</hi>宋景公小國之諸侯耳有<lb/>
不忍移禍之誠出人君之言三熒惑為之退舎<hi>西漢杜欽傳</hi>
呉王好劍客百姓多瘡瘢楚王好細腰宫中多餓死<hi>同上</hi>
<hi>匡衡傳</hi>朝有變色之言則下有爭鬬之患上有自專之士<lb/>
<pb n="KR3k0025_WYG_058-29b"/>
則下有不遜之人上有克勝之任則下有傷患之心上<lb/>
有好利之臣則下有盜竊之民　周南召南被聖賢之<lb/>
化深故篤於行而亷於色鄭伯好勇而國人暴虎秦穆<lb/>
貴信而士多從死陳夫人好滛巫而民滛祀晉侯好儉<lb/>
而民蓄聚太王躬仁邠國貴恕由此觀之治天下者審<lb/>
所上而已<hi>同上</hi>善惡之報各如其事<hi>西漢梅福傳</hi>車駕自幸洛<lb/>
陽獄錄囚徒理出千餘人時天旱大雨<hi>通鑑</hi>為善者天報<lb/>
之以福為非者天報之以殃<hi>西漢景帝紀</hi>下之應上猶景嚮<lb/>
<pb n="KR3k0025_WYG_058-30a"/>
也<hi>西漢正史嚮讀曰響</hi>自永平以來臣民雖有習浮屠術者而天<lb/>
子未之好至帝始篤好之常躬自禱祠由是其法浸盛<lb/>
<hi>通鑑漢桓紀</hi>猶叩木本百枝皆動<hi>東漢李固傳互見事同一體</hi>舉中於禮<lb/>
則强梁褫氣片言違正則厮臺解情<hi>東漢循吏傳贊</hi>一夫得情<lb/>
千室鳴絃<hi>同上互見循良</hi>姜詩母嗜魚鱠又不能獨食夫婦嘗<lb/>
力作供鱠呼鄰母共之舎側忽有湧泉味如江水每旦<lb/>
輒出雙鯉魚以供二母之膳<hi>同上姜詩妻列傳</hi>魏武好法律而<lb/>
天下貴刑名魏文慕通逹而天下賤守節<hi>通鑑</hi>殷紂好色<lb/>
<pb n="KR3k0025_WYG_058-30b"/>
妲己是出葉公好龍真龍游廷<hi>通鑑漢桓紀</hi>王者心有所想<lb/>
雖未形顔色而五星以之推移隂陽為之變度<hi>漢靈紀</hi>謝<lb/>
安好聲律期功之慘不廢絲竹士大夫效之遂以成俗<lb/>
<hi>晉海西公紀</hi>秦劉蘭討蝗經秋多不能㓕有司奏請徵蘭下<lb/>
廷尉秦王堅曰災降自天非人力所能除此由朕之失<lb/>
政蘭何罪乎是嵗秦大熟<hi>晉武紀</hi>作解散髻斜挿簮朝野<lb/>
慕之相與倣傚<hi>齊王儉</hi>齊帝既殘忍有司訊囚莫不嚴酷<lb/>
或燒犂耳使立其上或燒車釭使以臂貫之<hi>梁敬帝紀以上並通</hi>
<pb n="KR3k0025_WYG_058-31a"/>
<hi>鑑</hi>裴矩佞於隋而忠於唐非其性之有變也君惡聞其<lb/>
過則忠化為佞君樂聞直言則佞化為忠<hi>通鑑唐太宗</hi>上入<lb/>
苑中見蝗掇數枚祝之曰民以糓為命而汝食之寧食<lb/>
吾之肺腸舉手吞之是嵗蝗不為災<hi>同上</hi>夫人之慕名如<lb/>
水趍下上有所好下必甚焉陛下若取士以德行為先<lb/>
文藝為末則多士雷奔四方風動矣<hi>同上髙祖</hi>唐張楚金魏<lb/>
元忠臨刑太后使鳯閣舎人王隠客馳騎傳聲赦之是<lb/>
日隂雲四塞既釋楚金等天氣晴霽<hi>通鑑武后</hi>
<pb n="KR3k0025_WYG_058-31b"/>
傳記行非為影也而影隨之呼非為響也而響和之<hi>許氏</hi>
<hi>説文</hi>蟊吏抵冐取民財則生蟘吏乞貸則生螟吏𠖇𠖇犯<lb/>
法則生<hi>許氏説文</hi>宋景公時熒惑在心公召子常問焉子常<lb/>
曰禍在君可移於相公曰相所與理國家也曰可移於<lb/>
百姓曰百姓死寡人將誰為君曰可移於嵗公曰嵗饑<lb/>
人餓必死焉為人君而㣲其人誰以我為君乎子常曰<lb/>
君有至德之言三天必三賞君熒惑必徙三舎後果三<lb/>
徙<hi>吕氏春秋</hi>齊景公時熒惑守虛期年晏子曰虛齊之分野<lb/>
<pb n="KR3k0025_WYG_058-32a"/>
當强為善公乃去寃獄振孤敬老行之三日而熒惑遷<lb/>
其守<hi>春秋</hi>周公下白屋之士七十人而天下之士皆至晏<lb/>
子與同衣食百人而天下之士亦至仲尼脩道行理文<lb/>
章而天下之士亦至<hi>説苑</hi>
集爾形信直影亦不曲爾聲信清響亦不濁<hi>晉裴顔安吏箴互入</hi>
<hi>瑞本澄源</hi>庶女告天振風襲於齊堂<hi>建平王上傳</hi>媱風大行貞女<lb/>
蒙冶容之誨淳化殷流盜跖挾曾史之情<hi>陸士衡演連珠</hi>賤臣<lb/>
叩心飛霜擊於燕地<hi>選江文通上書</hi>珠玉無脛而自至者以人<lb/>
<pb n="KR3k0025_WYG_058-32b"/>
好之也<hi>孔融本傳</hi>宋景公時大旱三年卜之以人祠乃雨公<lb/>
下堂頓首曰所以求雨將自當之言未卒大雨<hi>藝文類聚</hi>强<lb/>
於内者外必勝殖不固者發必隳<hi>皇甫湜</hi>匹婦含怨三年<lb/>
亢陽匹夫結憤六月飛霜<hi>唐文粹</hi>漢髙帝大度故其時多<lb/>
魁傑不覊之才孝武好英風故其時富瑰琦立名之士<lb/>
孝宣精吏治故其時萃循良核實之能<hi>陸宣公集</hi>誠信大虧<lb/>
則百事無不紕繆<hi>同上</hi>
本朝六國合從而辨説之材出劉項並世而籌畫戰鬬<lb/>
<pb n="KR3k0025_WYG_058-33a"/>
之徒歸唐太宗欲治而謀謨諫諍之佐來<hi>臨川集</hi>唐太宗<lb/>
朝將相固不可及至技藝之士醫有孫真人隂陽有李<lb/>
淳風吕才相法有袁天罡後世不可及也<hi>明道集</hi>武帝好<lb/>
四夷之功而勇鋭輕死之士充滿朝廷闢土廣地無不<lb/>
如意及後息民重農而趙過之儔教民耕耘亦被其利<lb/>
此一君之身趣好殊别而士輒應之<hi>司馬溫公通鑑論</hi>
　　　機鋒相凑<lb/>
經子擊磬於衛有荷蕢而過孔氏之門者曰有心哉擊<lb/>
<pb n="KR3k0025_WYG_058-33b"/>
磬乎<hi>語憲問</hi>子曰參乎吾道一以貫之曾子曰唯<hi>里仁</hi>
子犁然有當於人之心<hi>莊山木</hi>子游汾亭鼓琴有釣者過<lb/>
曰美哉琴意在山澤而有廊廟之志<hi>文中子</hi>
史禰衡為江夏太守黄祖作書記輕重踈宻各得體宜<lb/>
祖持其手曰此正得祖腹中之所欲言也<hi>東漢本傳互入文章</hi>王<lb/>
儉令任昉作一文及見曰正得吾腹中之欲<hi>任昉傳</hi>
集堯心惟舜㑹<hi>元稹集</hi>光隂與時節先感是詩人<hi>白樂天</hi>杜<lb/>
詩韓集愁來讀似倩麻姑癢處<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>
                    <hi>杜牧之</hi>
<pb n="KR3k0025_WYG_058-34a"/>
　　　物理相資<lb/>
經若金用汝作礪<hi>書</hi>惟木從䋲則正<hi>同上</hi>鼓無當於五聲<lb/>
五聲弗得不和水無當於五色五色弗得不章<hi>記學記</hi>無<lb/>
本不立無文不行<hi>禮器</hi>
子無君子莫治野人無野人莫養君子<hi>孟滕文公上</hi>以粟易<lb/>
械器者不為厲陶冶陶冶亦以其械器易粟者豈為厲<lb/>
農夫哉<hi>同上</hi>勞心者治人勞力者治於人治於人者食人<lb/>
治人者食於人<hi>同上</hi>金石有聲不考不鳴<hi>莊子</hi>有刀者礲諸<lb/>
<pb n="KR3k0025_WYG_058-34b"/>
有玉者錯諸<hi>楊季行</hi>烏號之弓谿子之弩不能無弦而發<lb/>
越舲蜀航不能無水而浮<hi>淮南子</hi>
史陽不得隂之職亦不能獨成嵗終<hi>前漢董仲舒䇿</hi>水火相濟<lb/>
鹽梅相成<hi>唐王義方傳</hi>
傳記干將莫耶非得人力則不能割堅箭利金不得𤣥<lb/>
機之利則不能逺<hi>戰國䇿</hi>龍非風不舉龜非天不兆<hi>曽子</hi>
集塤箎相須<hi>選</hi>雲龍之所能使為靈也然龍弗得雲無<lb/>
以神其靈矣<hi>韓文襍説</hi>經非權則泥權非經則悖<hi>栁斷刑</hi>
<pb n="KR3k0025_WYG_058-35a"/>
　　　物類相感<lb/>
經同聲相應同氣相求水流濕火就燥雲從龍風從虎<lb/>
聖人作而萬物覩本乎天者親上本乎地者親下則各<lb/>
從其類也<hi>易</hi>鳴鶴在隂其子和之<hi>易</hi>召雲者龍命吕者<lb/>
律<hi>易</hi>命宮而商應<hi>同/上</hi>有豕白蹢烝渉波矣<hi>詩</hi>喓喓草蟲<lb/>
趯趯阜螽以燧取明火於日以鑒取明水於月<hi>周禮</hi>天降<lb/>
時雨山川出雲<hi>記孔子閒居</hi>方以類聚<hi>樂記</hi>
子陽燧見日則然為火<hi>莊子</hi>鄭師文學琴於師襄當春而<lb/>
<pb n="KR3k0025_WYG_058-35b"/>
叩商絃以召南宫凉風緫至草木成實及秋而叩角絃<lb/>
以激夾鍾溫風徐廻草木發榮當夏而叩羽絃以召黄<lb/>
鍾霜雪交下川池暴沍及冬而叩徵絃以激𬎼賓陽光<lb/>
熾烈堅氷立散將終命宫而總四絃則景風翔慶雲浮<lb/>
甘露降醴泉涌<hi>外湯問</hi>施薪若一火就燥也平地若一水<lb/>
就濕也草木疇生禽獸羣焉物各從其類也<hi>荀子</hi>天之且<lb/>
雨也隂曀未集而魚已噞矣　山雲蒸柱礎<hi>淮南子</hi>抱薪<lb/>
加火燥者必先然平地注水偏者必先濡<hi>鄧子</hi>
<pb n="KR3k0025_WYG_058-36a"/>
史蟋蟀俟秋唫蜉蝣出以隂虎嘯而風冽龍興而致雲<lb/>
<hi>王褒頌</hi>南風至則黄鍾應融風動而魚上氷<hi>後蔡邕傳</hi>威蒸在<lb/>
野野集仁獸<hi>後漢</hi>應龍之翔雲霧滃然而從震風薄怒萬<lb/>
竅不約而號物有自然相動耳<hi>唐裴寂贊</hi>影之像形響之赴<lb/>
聲動而相隨各以類應<hi>唐書</hi>
傳記呉牛見月而喘<hi>世説</hi>蛤蟹珠龜與月盛衰<hi>㑹稽先賢傳</hi>蚌<lb/>
蛤龜珠與月盛衰<hi>月者太隂之中故龜蛤之屬因之以盛虧吕氏春秋日月望則蚌蛤實月</hi>
<hi>晦則蚌蛤虛大戴後</hi>霜降則鳴<hi>山海/經</hi>陽出雞鳴以類感也<hi>春秋說</hi>蟻<lb/>
<pb n="KR3k0025_WYG_058-36b"/>
封宂户大雨將至<hi>焦貢易林</hi>唐樂懸散失獨無徵音李嗣貢<lb/>
求得䘮車一鐸入而振之於東南隅果有應也遂掘之<lb/>
得石一段為四具補樂懸之散闋<hi>周正</hi>
集同音者相和同類者相似飛鳥號其羣鹿鴻求其友<lb/>
<hi>楚辭</hi>叩宫而宫應彈角而角動虎嘯而谷風生龍舉而景<lb/>
雲往聲音之相叩兮言物類之相感也<hi>同上</hi>鳴聲相應仇<lb/>
偶相從<hi>選詩</hi>蚌蛤珠胎與月虧全<hi>選呉都賦</hi>隠雷自天昆蟲已<lb/>
聽浮隂在漢柱礎先霑<hi>任孝恭啓</hi>
<pb n="KR3k0025_WYG_058-37a"/>
　　　相資成美<lb/>
經若作酒醴爾惟麴蘖若作和羔爾惟鹽梅<hi>書</hi>惟周公<lb/>
克慎厥始惟君陳克和厥中惟公克成厥終<hi>畢命</hi>為命禆<lb/>
諶草創之世叔討論之行人子羽修飾之東里子産潤<lb/>
色之<hi>語見衆力易成</hi>
史晏子曰和如羔焉水火醯醢鹽梅以烹魚肉燀之以<lb/>
薪宰夫和之齊之以味濟其不及以洩其過君子食之<lb/>
以平其心<hi>左傳昭二十</hi>智者應勇者行仁者守<hi>榖梁傳</hi>金木水<lb/>
<pb n="KR3k0025_WYG_058-37b"/>
火剛柔相濟然後克得其和能為之用<hi>東漢桓譚傳</hi>聚精㑹<lb/>
神相得益彰雖伯牙操<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鐘逢門子彎烏號猶未足以<lb/>
喻其意也故聖主必待賢臣而𢎞功業俊士亦俟明主<lb/>
以顯其德<hi>聖主得賢臣頌</hi>樂廣善清言而不長於筆將遜尹請<lb/>
潘岳為表時人咸云若廣不假岳之筆岳不取廣之㫖<lb/>
無以成斯美<hi>晉書</hi>唐史臣稱崇善應變以成天下之務璟<lb/>
善守文以持天下之正二人道不同同歸于治<hi>唐書宋璟傳互</hi>
<hi>見殊塗同歸</hi>李華為元德秀碑顔真卿書李陽氷篆額後人<lb/>
<pb n="KR3k0025_WYG_058-38a"/>
爭摹寫之號為三絶碑<hi>唐書互見希慕</hi>王義方曰天子置公卿<lb/>
大夫士俾其水火相濟鹽梅相成不得獨是獨非也<hi>唐書</hi>
<hi>本傳</hi>
傳記珍裘以衆腋為溫廣厦以羣材合構<hi>史通</hi>天下無粹<lb/>
白之狐而有粹白之裘取之於衆白也<hi>吕氏春秋一入衆力易成</hi>
集士夫之能享大名顯當世者莫不有先進之士負天<lb/>
下之望者為之前焉士之能垂休光照後世者亦莫不<lb/>
有後進之士負天下之望者為之後焉莫為之前雖美<lb/>
<pb n="KR3k0025_WYG_058-38b"/>
而不彰莫為之後雖盛而不傳是二人者未始不相須<lb/>
也<hi>韓文上于頔</hi>布衣之士身居窮約不借勢於王公大人則<lb/>
無以成其志王公大人功業顯著不借譽於布衣之士<lb/>
則無以廣其名是故布衣之士雖甚賤而不謟王公大<lb/>
人雖甚貴而不驕其事勢相須其先後相資也<hi>同上與鳯朔刑</hi>
<hi>尚書</hi>先進之士得人而託之則道德彰而名聞流後進之<lb/>
士得人而説之則事業顯而爵位通<hi>同上送許郢州序</hi>武丁賢<lb/>
君也傅說賢相也而武丁引金作礪以命其相説喻木<lb/>
<pb n="KR3k0025_WYG_058-39a"/>
從䋲則正以戒其君<hi>陸宣公文</hi>善為國者宣恵以養威養威<lb/>
以尊恵威而能養則不挫恵而見尊則有恩<hi>同上</hi>絲桐本<lb/>
異質音響合自然<hi>韋應物集</hi>氷玉相輝椒蘭同馥<hi>張九齡文</hi>氷置<lb/>
白玉壺始見清皎潔珠穿殷紅縷始見明洞徹<hi>元稹集</hi>猶<lb/>
衆壑合注霈為大川羣山出雲混成一氣<hi>吕和叔文集互見衆力易</hi>
<hi>成</hi>
本朝端溪石硯宣城管王屋松烟紫兎豪更得孤卿老<lb/>
書札人間無此五般髙<hi>欒城集</hi>
<pb n="KR3k0025_WYG_058-39b"/>
　　　相鬬相損<lb/>
史今兩虎共鬬其勢不俱生<hi>通鑑互見勢不兩立</hi>朱彭冦費為世<lb/>
莊士愛惡相攻能為國憂猶昆虫之相齧適足還害其<lb/>
身也<hi>後漢孔融傳</hi>角智者皆窮角力者皆負<hi>通鑑漢獻紀</hi>
傳記韓盧天下之疾犬東郭逡天下之狡兎盧逐逡環<lb/>
山者三兎極於前犬廢於後犬兎各死<hi>戰國䇿</hi>卞莊子方<lb/>
刺虎卞竪子曰両虎方食牛牛甘必爭爭必鬬鬬則大<lb/>
者傷小者死從傷而刺之一舉必有獲兩虎之名有頃<lb/>
<pb n="KR3k0025_WYG_058-40a"/>
兩虎果鬭大者傷小者死<hi>春秋後語</hi>蘓代曰臣過易水見小<lb/>
蜯方出爆而鷸啄其肉蚌合而箝其啄鷸曰今日不雨<lb/>
明日不雨必有死蚌蚌亦曰今日不出明日不出必見<lb/>
死鷸兩不相捨漁父得而併擒之<hi>戰國策</hi>
　　　各行其志<lb/>
經君子之道或出或處或黙或語<hi>易</hi>道並行而不相悖<lb/>
<hi>記中庸互入殊塗同歸</hi>子曰道不同不相為謀<hi>語</hi>㣲子去之箕子<lb/>
為之奴比干諫而死<hi>語</hi>
<pb n="KR3k0025_WYG_058-40b"/>
史伍員與申包胥友其亡也謂包胥曰我必覆楚國包<lb/>
胥曰勉之子能復之我必能興之<hi>左傳定公</hi>子罕曰我以不<lb/>
貪為寳爾以玉為寳若以與我皆䘮寳也不若人有其<lb/>
寳<hi>左襄十五年分量不同</hi>楚伍尚謂其弟員曰爾適呉我將歸死<lb/>
我能死爾能報<hi>左傳昭公</hi>張竦曰人各有性長短自裁子欲<lb/>
為我亦不能吾而效子亦敗矣<hi>西漢陳遵傳互入各有所長</hi>蕭望之<lb/>
以射策為郎署小苑東門候王仲翁傳呼甚寵顧謂望<lb/>
之曰不肯錄錄反抱闗為望之曰各從其志<hi>同上蕭望之傳</hi>王<lb/>
<pb n="KR3k0025_WYG_058-41a"/>
陽為益州刺史行部至卭郲九折坂嘆曰奉先人遺體<lb/>
奈何數乗此險後以病去及尊為刺史至其坂問吏曰<lb/>
此非王陽所畏道耶吏對曰是尊叱其馭曰驅之王陽<lb/>
為孝子王尊為忠臣<hi>王尊傳</hi>武盡善矣終全孤竹之潔<hi>後漢</hi>
<hi>逸民傳</hi>袁覬說蔡興宗曰舅今宜出居陜西覬在襄沔若<lb/>
有事可以共立桓文之功興宗曰女欲在外求全我欲<lb/>
居中免禍各行其志不亦善乎<hi>通鑑宋明紀</hi>沈慶之死子侍<lb/>
中文叔欲亡謂其弟中書郎文季曰我能死爾能報遂<lb/>
<pb n="KR3k0025_WYG_058-41b"/>
飲慶之之藥而死文季操刀馳馬而去<hi>同上宋太祖</hi>馬樞曰<lb/>
貴爵禄者以巢由為桎梏愛山林者以伊吕為管庫求<lb/>
名實則芻芥柱下之言翫清虛則糠粃席上之説<hi>陳書本傳</hi>
或與世同塵隨波瀾而俱逝或違時矯俗望江湖而獨<lb/>
往<hi>北史隠逸序</hi>
集樂於用則豫章貴厚其生則社櫟賢<hi>劉賔客</hi>百獸與鳯<lb/>
凰同於簫韶中知各極其懽心耳又何暇自審其形容<lb/>
之不類哉<hi>元㣲之集</hi>太公戰牧野伯夷餓首陽同時號賢聖<lb/>
<pb n="KR3k0025_WYG_058-42a"/>
進退不相妨<hi>白樂天集</hi>君知天地中寛窄鵰鶚鸞鳯各自飛<lb/>
　雙鳯棲梧魚在藻飛沉隨分各逍遥<hi>同上</hi>
本朝鵬鷃逍遥各自知<hi>臨川集</hi>
　　　各有所長<lb/>
經䕫逹於樂而不逹於禮<hi>記仲尼燕居</hi>德行顔淵閔子騫冉<lb/>
伯牛仲弓言語宰我子貢政事冉有季路文學子游子<lb/>
夏<hi>語先進</hi>孟公綽為趙魏老則優不可以為滕薛大夫<hi>語憲</hi>
<hi>問又入分量不同</hi>臧武仲之智公綽之不欲卞莊子之勇冉求<lb/>
<pb n="KR3k0025_WYG_058-42b"/>
之藝<hi>語</hi>
子驊騮騏驥一日而馳千里捕鼠不如狸狌<hi>莊子</hi>相髙下<lb/>
視磽肥序五種君子不如農人相美惡辨貴賤君子不<lb/>
如賈人設䂓矩陳䋲墨便備用君子不如工人<hi>荀儒效</hi>日<lb/>
不知夜月不知晝日月為明而非能兼也<hi>淮南子</hi>奚仲不<lb/>
能為逢蒙造父不能為伯樂<hi>同上</hi>
史禆諶能謀於野則獲謀於邑則否<hi>左襄三十一</hi>孔子曰良<lb/>
農能稼而不能為穡良工能功而不能為順<hi>史孔子世家</hi>宋<lb/>
<pb n="KR3k0025_WYG_058-43a"/>
義謂項羽曰被堅執銳義不如公坐運籌策公不如義<lb/>
<hi>通鑑秦王世紀</hi>范蠡曰四封之内百姓之事蠡不如種也四封<lb/>
之外敵國之制立斷之事種亦不如蠡也<hi>國語</hi>黄霸材長<lb/>
於治民及為丞相風采不及邴魏功名損於治郡<hi>東漢黄霸</hi>
<hi>傳</hi>張竦謂陳遵曰人各有性長短自裁子欲為我亦不<lb/>
能吾而效子亦敗矣<hi>同上陳遵傳</hi>薛宣起佐史登宰相為世<lb/>
吏師及居大位以苛察失名器誠有極也<hi>西漢本傳</hi>陳平曰<lb/>
於今靣折庭爭臣不如君全社稷定劉氏後君亦不如<lb/>
<pb n="KR3k0025_WYG_058-43b"/>
臣<hi>同上陳平傳</hi>曾子長於孝然實魯鈍文學不若游夏政事<lb/>
不若冉季今欲使一人兼之茍有可觀内必有闕<hi>通鑑漢順</hi>
<hi>紀</hi>諸葛亮治戎為長竒謀為短理民之幹優於將畧<hi>蜀志</hi>
<hi>本傳</hi>吕義為政簡而不繁號為清能然居大官名聲損於<lb/>
郡縣<hi>同上</hi>臨郡則垂稱處朝則被損<hi>同上陳夀評</hi>孫策謂弟權<lb/>
曰舉江東之衆决機於兩陣之間與天下爭衡卿不如<lb/>
我舉賢任能各盡其心以保江東我不如卿<hi>呉志本傳</hi>摰虞<lb/>
太叔廣並為列卿每至公座廣談虞不能對虞筆廣不<lb/>
<pb n="KR3k0025_WYG_058-44a"/>
能答樂廣善清言而不長於筆將遜尹請潘岳為表時<lb/>
人咸云若廣不假岳之筆岳不取廣之㫖無以成斯美<hi>晉書</hi>
謝鯤曰端委廟堂使百僚準則鯤不如亮<hi>庾亮</hi>一丘一壑<lb/>
自謂過之<hi>晉書</hi>褚䂮以幹用稱為縣吏事有不合令欲鞭<lb/>
之䂮曰物各有所施榱桷之材不合以為藩落<hi>晉書互見大才</hi>
<hi>小用</hi>古人有云耕當問奴織當問婢此言各有所能也<hi>隋書</hi>
史思明曰李光弼長於憑城今出在野此成擒矣<hi>通鑑</hi>諸<lb/>
葛亮明於治國而為相雲長張飛勇冠三軍而為將<hi>同上</hi>
<pb n="KR3k0025_WYG_058-44b"/>
<hi>漢獻紀</hi>
傳記曹沫之奮三尺之劍一軍不能當使曹沫釋其三<lb/>
尺之劍而操銚鎒與農夫居壠畆之中則不若農夫<hi>戰國</hi>
<hi>策</hi>猿獮猴錯木據水則不若魚鱉歷險乗危則騏驥不<lb/>
如狸狐<hi>同上</hi>顧劭與龎士元曰吾與足下孰愈曰陶冶世<lb/>
俗與時浮沉吾不如子論王霸之餘策覽倚伏之要害<lb/>
吾似有一日之長劭亦安其言<hi>世説</hi>
集琴待嵇中散杯思阮歩軍<hi>元㣲之集</hi>子長在筆予長在論<lb/>
<pb n="KR3k0025_WYG_058-45a"/>
<hi>劉實客</hi>亷頗解武文無説謝聎能文武不通<hi>杜荀鶴集</hi>天之生<lb/>
物為用罕兼性有所長必有所短才有所合亦有所睽<lb/>
曲成則器物不遺求備則觸類皆棄是以巧梓順輪桷<lb/>
之用故枉直無廢材良馭適險易之宜故駑驥無失性<lb/>
<hi>陸宣公文互見隨材器使</hi>
本朝倕工於為弓而不能射奚仲工於為車而不能御<lb/>
<hi>歐公作梅聖喻集叙</hi>物有所不可則亦有所宜警夜偷者不以馬<lb/>
司晝漏者不以雞<hi>山谷文</hi>
<pb n="KR3k0025_WYG_058-45b"/>
　　　各為其主<lb/>
史蒯通曰跖之犬吠堯非其主也<hi>史記</hi>晉㓕欒氏執政使<lb/>
欒氏之臣勿行欒氏之臣辛俞行使執而獻公曰國有<lb/>
大令何故犯之對曰自臣之祖以無大援於晉國世𨽻<lb/>
欒氏於今三世矣臣故不敢不行<hi>國語</hi>滕公曰季布何罪<lb/>
臣各為其主用職耳項氏臣豈可盡誅耶<hi>通鑑漢髙祖紀</hi>臣各<lb/>
為其主耳<hi>同上</hi>跖之狗吠堯堯非不仁狗固吠非其主當<lb/>
是時臣惟獨知韓信非知陛下也<hi>同上漢髙紀</hi>桀之犬可使<lb/>
<pb n="KR3k0025_WYG_058-46a"/>
吠堯跖之客可使刺由<hi>西漢鄒陽書</hi>闗公殺顔良拜書辭曹<lb/>
操而犇劉備左右欲追之操曰彼各為其主勿追也<hi>通鑑</hi>
<hi>漢獻紀</hi>什翼犍嘗討西部獲射者邵臣欲臠割之什翼犍<lb/>
曰彼各為其主鬬耳何罪遂釋之<hi>同上晉海西公紀</hi>羣士陳力<lb/>
各為其主<hi>三國魏明帝紀</hi>
傳記魏勃曰跖之犬吠堯非貴跖而賤堯狗自吠非其<lb/>
主也<hi>春秋後語</hi>
　<lb/>
<pb n="KR3k0025_WYG_058-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷五十八<lb/>
</p>
<p>
</p>
  </div>
</body>
</text>
</TEI>
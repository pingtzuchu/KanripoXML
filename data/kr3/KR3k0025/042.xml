<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷四十二</head>
    <p>
<pb n="KR3k0025_WYG_042-1a"/>
欽定四庫全書<lb/>
　記纂淵海卷四十二　　　宋　潘自牧　撰<lb/>
　　性行部<lb/>
　　　全德<lb/>
經州閭鄉黨稱其孝兄弟親戚稱其慈僚友稱其弟執<lb/>
友稱其仁交逰稱其信<hi>記曲禮上</hi>致廣大而盡精㣲極髙明<lb/>
而道中庸<hi>記中庸</hi>言滿天下無口過行滿天下無怨惡<hi>孝經</hi>
子曰君子不器<hi>語為政互入不可比喻</hi>
<pb n="KR3k0025_WYG_042-1b"/>
子君子貧窮而志廣富貴而體恭安燕而血氣不惰勞<lb/>
勌而容貌不枯怒不過奪喜不過予<hi>荀修身</hi>
史徳至矣哉如天之無不幬也如地之無不載也雖甚<lb/>
盛德其蔑以加於此矣<hi>左襄二十九年</hi>徳人無累<hi>西漢賈誼傳</hi>德重<lb/>
山岳<hi>東漢仲長統</hi>事四朝以全徳始終<hi>唐書裴度傳</hi>直不近禍亷<lb/>
不沽名<hi>唐書栁玭傳</hi>
集美冒衆流<hi>楚辭</hi>兼資九徳總修百行<hi>陳太丘碑</hi>始終三朝無<lb/>
玷可磨<hi>唐吕温作李英公賛</hi>山之大者匿峰巒含氣象積髙無倪<lb/>
<pb n="KR3k0025_WYG_042-2a"/>
而不見其險孕粹育物而不知其神此其所以為大也<lb/>
徳之全者毀方圭黜皎厲靈機密運而智不驚愚遐標<lb/>
特立而迹無變俗此其所以為全也然則太山髙則可<lb/>
陟全徳近而難知<hi>吕温文</hi>虚懐泛愛而涇渭不雜真率徑<lb/>
盡而應變無窮<hi>張説</hi>通塞若水變化若龍動之謂道非可<lb/>
以一善稱非可以一行目<hi>皇甫湜互入不可比喻</hi>
本朝剛毅正直而守之以寛忠恕仁厚而發之以義<hi>東坡</hi>
<hi>上韓太尉書</hi>君子安身崇徳如山嶽之鎮開物成務如江河<lb/>
<pb n="KR3k0025_WYG_042-2b"/>
之流<hi>東坡賜文彦博不允答</hi>器業崇深不言而四方自服道徳髙<lb/>
妙無為而庶務以成<hi>蘇子由賀文侍中啓</hi>
　　　小有才<lb/>
經好行小慧<hi>謂小小之才語衞靈公</hi>斗筲之人何足算也<hi>語互入小器</hi>
子其為人也小有才未聞君子之大道也則足以殺其<lb/>
軀而已矣<hi>孟盡心下</hi>
史國之亂臣家之敗子才有餘而徳不足以至扵顚覆<lb/>
者多矣<hi>通鑑周紀</hi>求斗筲之才<hi>西漢谷永傳</hi>察察小慧類無大能<lb/>
<pb n="KR3k0025_WYG_042-3a"/>
<hi>後漢韋彪傳論</hi>書畫辭賦才之小者<hi>通鑑漢靈紀</hi>費禕曰楊儀魏延<lb/>
牧豎小子也<hi>蜀志董允傳</hi>魏崔浩曰纎利小才不能成大功<lb/>
<hi>通鑑宋太祖紀</hi>夫中智之人豈無小慧然才非經國慮不及逺<lb/>
雖竭力盡誠猶未免有敗<hi>通鑑唐太宗</hi>王勃等雖有才而浮<lb/>
躁衒露<hi>唐裴行儉傳</hi>
　　　小器<lb/>
經管仲之器小哉<hi>語</hi>子曰斗筲之人何足算也<hi>語子路互入小</hi>
<hi>有才</hi>
<pb n="KR3k0025_WYG_042-3b"/>
子小夫之知不離苞苴竿牘<hi>荘列禦寇</hi>有盛雲濃霧之勢而<lb/>
不能乗逰者螾螘之材也<hi>韓非難勢</hi>
史小智自𢎞賤彼貴我<hi>西漢賈誼傳</hi>九江王至漢漢王方踞<lb/>
牀洗足召布大怒悔欲自殺及出就舎帳御飲食從官<lb/>
皆如王居布又大喜過望<hi>通鑑漢髙紀</hi>馬援曰朱㪍小器智<lb/>
盡此耳<hi>後漢馬援傳</hi>駑馬戀棧豆<hi>通鑑三國志</hi>食垂餌者皆小魚<lb/>
<hi>唐書楊綰傳</hi>
集蚉䖟終日經營不能越階序<hi>文選四子講徳論互入力所不及</hi>盤盂<lb/>
<pb n="KR3k0025_WYG_042-4a"/>
小器<hi>文選銘</hi>推得失去就扵方寸銖黍間<hi>杜牧之互入瑣細</hi>
本朝有小丈夫得一金櫝而藏諸家拒户而守之嗚呼<lb/>
是求不失非求冨也<hi>老泉文</hi>桑蠶作繭自纒裹蛛蝥結網<lb/>
工遮邏<hi>黄魯直詩</hi>醯雞甕裏天幾大<hi>同上</hi>
　　　不才<lb/>
經無所取裁<hi>語</hi>
子此木以不才得終其天年<hi>荘山木</hi>懐空抱虛有似蜀人<lb/>
瓠壺之喻胷中無一紙之識不過酒炙所謂冒於貨賄<lb/>
<pb n="KR3k0025_WYG_042-4b"/>
貪於飲食左氏所載不才之子<hi>抱朴子互入所學</hi>
史帝鴻氏有不才子掩義隠賊好行凶徳醜類惡物頑<lb/>
嚚不友是與比周謂之渾敦<hi>左文公十八年</hi>顓頊氏有不才子<lb/>
不可教訓不知話言告之則頑舎之則嚚傲狠明徳以<lb/>
亂天常謂之檮杌少皞氏有不才子毀信廢忠崇飾惡<lb/>
言靖譛庸回服讒蒐慝以誣盛徳謂之窮竒縉雲氏有<lb/>
不才子貪於飲食冒於貨賄侵欲崇侈不可盈厭聚斂<lb/>
積實不知紀極謂之饕餮<hi>左文十八年</hi>
<pb n="KR3k0025_WYG_042-5a"/>
　　　天姿自然<lb/>
經不聞亦式不諫亦入<hi>詩思齊</hi>天生蒸民有物有則民之<lb/>
秉彛好是懿徳<hi>詩烝民</hi>人生而静天之性也<hi>記樂記</hi>君子不<lb/>
矜而荘<hi>記表記</hi>生而知之者上也<hi>語季氏</hi>
子孔子曰少成則天性也習慣若自然也<hi>家語七十二弟子解</hi>丹<lb/>
漆不文白玉不雕何者質有餘者不受飾故也<hi>家語</hi>仁義<lb/>
禮智根於心其生色也晬然見於面盎於背<hi>孟盡心下</hi>人之<lb/>
所不學而能者其良能也所不慮而知者其良知也<hi>孟</hi>
<pb n="KR3k0025_WYG_042-5b"/>
人無有不善<hi>孟告子上互入人人有分</hi>惻隠之心羞惡之心是非之<lb/>
心辭讓之心人皆有之<hi>孟</hi>或問甘羅之悟吕不韋張辟<lb/>
疆之覺平勃皆以十二齡曰茂良不必父祖<hi>楊重黎注甘羅茂之</hi>
<hi>孫張辟疆良之子天才自然不假父祖互入無種</hi>白玉不雕美珠不文質有餘<lb/>
也<hi>淮南互入不待矯揉</hi>石生而堅蘭生而芳<hi>淮南</hi>鴻不學飛飛則冲<lb/>
天驥不學行行則千里<hi>傅子</hi>
史生有嘉聞<hi>左</hi>不修文學而性明達<hi>前漢髙祖紀</hi>少成若天<lb/>
性習慣如自然<hi>前漢賈誼傳</hi>良玉不琢無異於達巷黨人不<lb/>
<pb n="KR3k0025_WYG_042-6a"/>
學而自知也<hi>前漢董仲舒傳</hi>器範自然標準無假<hi>三國名臣序</hi>或謂<lb/>
秦宓曰足下何故揚文藻見瓌穎乎宓曰虎生而文炳<lb/>
鳯生而五色豈以五采自飾畫哉天性自然也<hi>蜀志</hi>天質<lb/>
不雕合扵大朴<hi>晉書王湛等傳</hi>嵇康長七尺八寸美音氣好容<lb/>
色土木形骸不自藻飾人以為龍章鳯姿天質自然<hi>晉書</hi>
不學孫吳而暗與之合<hi>晉山濤傳</hi>
傳記鳯凰生而有仁義之意<hi>大戴禮保傅篇</hi>雕之不増文磨之<lb/>
不加瑩氣質貞正稟性自然<hi>魏文士傳互入不待損益</hi>得諸襟府非<lb/>
<pb n="KR3k0025_WYG_042-6b"/>
由染習<hi>史通</hi>似特受異氣稟之自然非積學所能致也<hi>嵇康</hi>
<hi>養生論</hi>
集芳華自中出<hi>楚辭</hi>天然生知姿<hi>杜詩</hi>如鶴雛襹褷未有六<lb/>
翮而步舒視逺戛然唳天非泥滓間物<hi>劉賓客互入警敏</hi>天授<lb/>
神敏性能無師<hi>同上</hi>松栢生深山無心自貞直<hi>盧仝詩</hi>朱絃<lb/>
遺音而宫商自韻大玉不琢而精采溢發<hi>吕公叔文</hi>虎豹之<lb/>
文不得不炳於犬羊鸞鳳之音不得不鏘於烏鵲金玉<lb/>
之光不得不炳於瓦石非有意先之也乃天然也<hi>皇甫湜</hi>
<pb n="KR3k0025_WYG_042-7a"/>
匹庶賤陋循習淺下性非文字所導生與耒耨為業而<lb/>
能鍾彼醇孝超出古列<hi>栁文孝門銘</hi>
本朝美不待追琢<hi>歐公集</hi>韓魏公范文正公皆是天資不<lb/>
由講學<hi>上蔡語録</hi>
　　　出類<lb/>
經翹翹錯薪言刈其楚<hi>詩</hi>
子麒麟之於走獸鳯凰之於飛鳥太山之扵丘垤河海<lb/>
之於行潦類也聖人之扵民亦類也出乎其類拔乎其<lb/>
<pb n="KR3k0025_WYG_042-7b"/>
萃<hi>孟公孫丑上</hi>好書者衆矣而蒼頡獨稱好稼者衆矣而后<lb/>
稷獨傳<hi>荀子</hi>
史鐵中錚錚庸中佼佼也<hi>後漢劉盆子傳</hi>桂林之一枝崑山之<lb/>
片玉<hi>晉郄詵傳</hi>王敦曰夷甫處衆中如珠玉在瓦石間<hi>晉書</hi>嵇<lb/>
紹扵稠人中昻昻然若野鶴之在雞羣<hi>晉書本傳</hi>謝琨風流<lb/>
為江左第一<hi>晉書謝晦傳</hi>沈演之家世為武弁至演之折節好<lb/>
學<hi>宋書</hi>人中之龍<hi>宋殷鐵傳</hi>文宗謂李程曰髙飛之翮長者在<lb/>
前卿朝廷羽翮也<hi>唐書本傳</hi>竇威家世勲貴諸昆弟並向武<lb/>
<pb n="KR3k0025_WYG_042-8a"/>
藝而威耽翫文史介然自守諸兄謂為書癡<hi>唐書</hi>
集亭亭物表<hi>文選北山移文</hi>冠倫魁能<hi>揚雄甘泉賦</hi>有同類而殊能<lb/>
者故力稱烏獲捷言慶忌勇期賁育<hi>司馬相如疏</hi>絶唱髙蹤<lb/>
久無嗣響<hi>謝靈運互入寡和</hi>逸羣之骨拔俗之標<hi>陳子昻集</hi>有才繼<lb/>
騷雅哲匠莫比肩<hi>杜詩</hi>絶類離倫<hi>韓文進學解</hi>聖賢者時人之<lb/>
耳目<hi>韓文</hi>清居市不為市之行<hi>栁文宋清傳</hi>粲焉如繁星麗天<lb/>
而芒寒色正人望而敬者五行而已<hi>劉賓客序栁文</hi>市井生而<lb/>
雲鶴性<hi>劉賓客</hi>萬人頭上見儀形<hi>同/上</hi>秀出儕輩<hi>劉禹錫</hi>人倫<lb/>
<pb n="KR3k0025_WYG_042-8b"/>
之落落士林之楚楚<hi>李元賓</hi>公侯子弟多溺扵驕邪能讀<lb/>
書學文自可嘉奨<hi>白侍郎集</hi>技癢者出扵羣藝成者推於衆<lb/>
<hi>白樂天</hi>衆花盡處松千尺羣鳥喧時鶴一聲<hi>髙達夫</hi>顧後絶<lb/>
配瞻前無鄰<hi>唐文粹</hi>粹然立於千仭之表　以嶽長羣山<lb/>
猶人之有聖賢草木之有松蘭百川之有河海鱗羽之<lb/>
有虬鸞<hi>同上</hi>五行秀氣得之居多者為雋人<hi>吕和叔</hi>仲尼聖<lb/>
賢之宗也師聃道徳之祖也<hi>李文饒</hi>
本朝萬木寒癡睡不醒惟有此樹先萌芽乃知此為最<lb/>
<pb n="KR3k0025_WYG_042-9a"/>
靈物宜其獨得天地之英華<hi>歐公茶詩</hi>百鳥而一鶚羣獸出<lb/>
麟角<hi>歐公</hi>顔魯公書雄秀獨出一變古法如杜子美詩格<lb/>
力天縱奄有漢魏晉宋風流後之作者難復措手<hi>東坡書唐</hi>
<hi>六家書後</hi>詩至於杜子美文至扵韓退之書至扵顔魯公畫<lb/>
至於吳道子而古今之變天下之能事畢矣<hi>東坡書呉道子畫後</hi>
一尾追風抹萬蹄<hi>坡詩</hi>於愛欲泥如蓮生塘處水超然出<lb/>
泥而香<hi>黄魯直詩</hi>蓮生於泥中不與泥同調<hi>同上</hi>
　　　天資素惡<lb/>
<pb n="KR3k0025_WYG_042-9b"/>
經下愚不移<hi>語</hi>
子凡有血氣之蟲含牙戴角前爪後距有角者觸有齒<lb/>
者噬有毒者螫有蹄者跌喜而相戲怒而相害天地之<lb/>
性也<hi>淮南</hi>虎能雄猛不可以託麑鷹能飃擊不可以寄雛<lb/>
<hi>秦子</hi>
史夫性惡之民民之豺狼雖得放宥之澤終無改悔之<lb/>
心<hi>東漢王符傳互入稔惡</hi>國狗之瘈無不噬也<hi>左</hi>
傳記鳥之美羽勾啄者鳥畏之魚之侈口垂膄者魚畏<lb/>
<pb n="KR3k0025_WYG_042-10a"/>
之人之利口贍辭者人畏之<hi>韓詩外傳</hi>
集譬猶<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>卵始生翰毛而便陸梁放肆<hi>陳琳檄</hi>志期害物<lb/>
隂妬潜狙汝之稟受若是雖欲為龜與螾焉可得已凡<lb/>
汝之為惡非樂乎此縁形役性不可自止<hi>栁罵蝮蛇</hi>鴟梟不<lb/>
鳴未為瑞鳥<hi>唐吕尚文</hi>醜性毒行<hi>唐文粹</hi>丹朱商均為堯舜子<lb/>
夫生扵堯舜之世被其化皆為善人况生扵其室親為<lb/>
父子蒸不能潤灼不能熱是其惡與堯舜之善等耳<hi>杜牧</hi>
<hi>之集</hi>
<pb n="KR3k0025_WYG_042-10b"/>
本朝小人雖㣲弱之時未嘗無害君子之心<hi>程易姤卦解</hi>
　　　節操<lb/>
經如竹箭之有筠也如松栢之有心也<hi>記禮器</hi>子曰事君<lb/>
可貴可賤可富可貧可生可殺而不可使為亂<hi>記表記</hi>志<lb/>
士仁人無求生以害仁有殺身以成仁<hi>語衛靈公</hi>嵗寒然後<lb/>
知松栢之後凋也<hi>語子罕</hi>可以託六尺之孤可以寄百里<lb/>
之命臨大節而不可奪也<hi>語泰伯</hi>見危授命<hi>語憲問</hi>
子守志厲操者儀之則可以崇髙節抗浮雲<hi>孟序</hi>身死而<lb/>
<pb n="KR3k0025_WYG_042-11a"/>
名彌白<hi>荀不苟</hi>
史宋大司馬崛節以死<hi>左</hi>子産曰茍利社稷死生以之<lb/>
<hi>左昭四年</hi>楚熊宜僚不為利諂不為威惕<hi>左哀十六年</hi>守節不摇<lb/>
<hi>國語</hi>蒙恬曰自吾先人及至子孫積功信扵秦三世矣今<lb/>
臣将兵三十餘萬身雖囚繫其勢足以倍畔然自知必<lb/>
死而守義者不敢辱先人之教以不忘先帝也乃吞藥<lb/>
自殺<hi>通鑑秦記</hi>楚地皆降漢獨魯不下<hi>史記項羽紀</hi>蘇武既徙北<lb/>
海上單于使李陵至海上為武置酒設樂因請武曰足<lb/>
<pb n="KR3k0025_WYG_042-11b"/>
下兄弟二人前皆坐事自殺來時太夫人已不幸子卿<lb/>
婦年少聞已更嫁矣獨有女弟二人兩女一男今復十<lb/>
餘年存亡不可知人生如朝露何久自苦如此武曰自<lb/>
分已死久矣王必欲降武請畢今日之驩效死於前陵<lb/>
見其志誠喟然歎曰嗟乎義士陵與衞律之罪上通於<lb/>
天因泣下霑衿與武訣去武留匈奴凡十九嵗始以强<lb/>
壮出及還鬚髮盡白<hi>通鑑漢昭記</hi>翟義曰死國埋名可以不<lb/>
慙於先帝<hi>通鑑漢平紀</hi>莽安車駟馬迎龔勝勝對曰豈以一<lb/>
<pb n="KR3k0025_WYG_042-12a"/>
身事二姓下見故主哉<hi>通鑑漢平紀</hi>校尉太原温序為隗囂<lb/>
将苟宇所獲字曉譬數四欲降之序大怒叱宇等曰虜<lb/>
何敢迫脇漢将因以節撾殺數人宇衆争欲殺之宇止<lb/>
之曰此義士死節可賜以劒序受劒銜鬚扵口顧左右<lb/>
曰既為賊所殺毋令鬚汙血遂伏劒而死<hi>通鑑漢光武</hi>楊彪<lb/>
以累世為公卿恥為魏臣稱疾<hi>續漢書</hi>雖死之日猶生之<lb/>
年也<hi>東漢陳元傳</hi>事雖百行操業萬殊至扵義節百行之冠<lb/>
冕也<hi>蜀姜維傳</hi>龎徳罵闗公曰我寧為國家鬼不為爾将也<lb/>
<pb n="KR3k0025_WYG_042-12b"/>
<hi>魏志</hi>志烈秋霜精貫白日<hi>晉忠義傳</hi>重義輕生亡軀徇節白刃<lb/>
可陵正心難折<hi>晉忠義賛</hi>守鉄石之深忠厲松筠之雅操見<lb/>
正心扵嵗暮標勁節於南風赴鼎鑊其如歸履危亡而<lb/>
不顧<hi>晉忠義傳</hi>勁松方操嚴霜比烈<hi>晉書忠義傳賛</hi>秦王堅歎曰周<lb/>
孟威不屈扵前丁彦達潔已於後吉祖沖閉口而死何<lb/>
晉氏之多忠臣也<hi>通鑑晉武記</hi>魏帝禪位于晉司馬孚拜辭<lb/>
執帝手流涕歔欷不自勝曰臣死之日固大魏之純臣<lb/>
也<hi>晉世祖記</hi>楊盛聞晉亡不改義熙年號謂其子𤣥曰吾老<lb/>
<pb n="KR3k0025_WYG_042-13a"/>
矣終為晉臣<hi>通鑑南史宋髙祖記</hi>陶潜自以髙祖晉世宰輔恥復<lb/>
屈身後代自宋武帝王業漸隆不復肯仕所著文章皆<lb/>
題其年月義熙以前明書晉氏朝號自永初以來甲子<lb/>
而已<hi>南史本傳</hi>先軫喪元王蠋絶脰殞身殉義前代多之<hi>北史</hi>
<hi>魏志</hi>露竹霜松故多勁節<hi>北史節義傳</hi>唐王之入闗張季珣之<lb/>
弟仲琰弟琮兄弟三人皆死國難時人愧之<hi>通鑑唐髙祖</hi>風<lb/>
霜其操鉄石其心<hi>同上</hi>李希烈留顔真卿不遣朱滔王武<lb/>
俊田悦李納各遣使詣希烈上表稱臣希烈召顔真卿<lb/>
<pb n="KR3k0025_WYG_042-13b"/>
示之真卿叱之曰汝知有罵安禄山而死顔杲卿乎乃<lb/>
吾兄也吾年八十知守節而死矣希烈乃使甲士十人<lb/>
守真卿於館舎掘坎於庭云欲坑之真卿怡然見希烈<lb/>
曰死生已定何必多端亟以一劒相與豈不快公心事<lb/>
耶希烈乃謝之<hi>通鑑唐徳宗記</hi>朱泚反徳宗使段秀實徃泚召<lb/>
秀實議事語至僣位秀實奪源休笏奮而前唾泚面大<lb/>
罵曰狂賊可磔萬段我豈從汝反耶遂擊之泚舉臂捍<lb/>
笏中顙流血<hi>新唐書段秀實傳</hi>顔杲卿嗔罵安禄山曰我世唐<lb/>
<pb n="KR3k0025_WYG_042-14a"/>
臣守忠義恨不斬汝謝上乃從汝反邪禄山不勝怒忿<lb/>
節解以肉噉之罵不絶<hi>唐書本傳</hi>巡死三日而救至十日而<lb/>
賊亡天以完節付二人畀名無窮不待留生而後顯也<lb/>
<hi>唐書張巡傳賛</hi>朱泚反諸生将從亂何蕃正色叱不聽故六館<lb/>
無受汙者<hi>唐何蕃傳互入人心</hi>屈突通口與心誓以死許國自摩<lb/>
其頸曰要當為國家受人一刀耳<hi>唐書</hi>身可殺而名不可<lb/>
死終始一操雖頺嵩岳不吾壓也<hi>唐書忠義傳</hi>躬可殞而名<lb/>
與嵩岱等矣<hi>唐書張鎰傳</hi>毅然之氣折而不沮<hi>唐書段秀實傳</hi>
<pb n="KR3k0025_WYG_042-14b"/>
集守節没齒忠莫至焉<hi>文選賦序互入忠鯁</hi>志烈秋霜心貞崑玉<hi>梁劉峻辨</hi>
<hi>命論</hi>壯志凌蒼兕精誠貫白虹<hi>駱賔王集</hi>血三年而藏碧魂一變<lb/>
而成虹　貞心凌晩桂勁節掩寒松<hi>同上</hi>非稟乾坤之秀<lb/>
氣含宇宙之淳精孰能負凌雲暴日之姿抱積雪封霜<lb/>
之骨<hi>同上</hi>清風蕩萬古跡與星辰髙<hi>李太白集</hi>澗松抱節幽蘭<lb/>
有薫嵗寒不變無人亦芬<hi>歐陽詹傳</hi>清標霜潔馨徳蘭薫<hi>柳文</hi>
涇卒之亂公以變起卒遽盡室奔匿終南賊徒訪公所在<lb/>
追以相印公變名氏以紿之賊平公初名載至是奏請<lb/>
<pb n="KR3k0025_WYG_042-15a"/>
改命以滌偽署之汙　飲氷徇節<hi>栁文</hi>劒共丹誠在<hi>劉長卿</hi>
操烈寒松心横勁草<hi>張説之</hi>英標激俗峻節凌霜<hi>司空表聖</hi>秉<lb/>
志潔於瑾瑜<hi>皮日休</hi>刺心自明刎頸見志<hi>白樂天</hi>重義如泰<lb/>
山輕生如鴻毛　負刺謹身履氷勵節　捐軀之鬼死<lb/>
節之骨<hi>並同上</hi>憤容凌鼎鑊公議動朝廷<hi>温飛卿</hi>節操凌霜<lb/>
而不凋<hi>杜牧之</hi>髙節不知塵土辱<hi>蘇子由</hi>
　　　英烈<lb/>
經有殺身以成仁<hi>語</hi>
<pb n="KR3k0025_WYG_042-15b"/>
子藺相如雖千載死人凜凜常如有生氣<hi>郭子</hi>
史燕太子丹見田光曰燕秦不兩立願留意也光曰臣<lb/>
所善荆軻可使也太子曰願勿泄光見荆軻曰言足下<lb/>
於太子也太子告光曰勿泄是疑光也夫為行使人疑<lb/>
之非節俠也欲自殺以激荆軻曰願足下言光以死明<lb/>
不言也遂自刎而死<hi>史記</hi>伍子胥窘於江上道乞食志豈<lb/>
嘗須臾忘郢耶故隠忍就功名非烈丈夫孰能致死哉<lb/>
<hi>史記互入堅忍不拔</hi>伍子胥諫吳王吳太宰嚭讒之吳王賜劒死<lb/>
<pb n="KR3k0025_WYG_042-16a"/>
子胥乃告其舎人曰必植吾墓上以梓令可以為器而<lb/>
抉吾眼掛吳東門之上以觀越冦之入滅吳也乃自刎<lb/>
死<hi>史記</hi>彭越嘗與欒布㳺彭越反梟頭於洛陽詔曰有敢<lb/>
收視者輒捕之布奏事彭越頭下祠而哭之吏捕以聞<lb/>
布曰彭越已死臣生不如死請就烹<hi>史記</hi>豫讓事智伯智<lb/>
伯滅讓挾匕首刺襄子襄子釋之頃之漆身為厲吞炭<lb/>
為啞行乞扵市曰所以為此者将以愧天下後世之為<lb/>
人臣懐二心以事其君者也頃之襄子嘗出讓伏橋下<lb/>
<pb n="KR3k0025_WYG_042-16b"/>
馬驚襄子乃數讓讓曰臣固伏誅望請君之衣而擊以<lb/>
致報讎之意則死不恨襄子持衣與讓讓拔劒三躍而<lb/>
撃之曰吾可以下報智伯矣<hi>史記互入堅忍不拔</hi>燕入齊聞畫邑<lb/>
人王蠋賢謂蠋曰吾以子為将封子萬家蠋曰忠臣不<lb/>
事二君貞女不更二夫與其生而無義固不如烹遂經<lb/>
其頸於樹枝自奮絶脰而死<hi>史記田單傳賛</hi>秦王令趙王鼓瑟<lb/>
藺相如曰聞秦王善為秦聲請奉盆缻秦王以相娛樂<lb/>
秦王怒不許相如進缻因跪請曰五步之内請得以頸<lb/>
<pb n="KR3k0025_WYG_042-17a"/>
血濺大王矣左右欲刃相如相如張目叱之左右皆靡<lb/>
秦王為一撃缻相如顧趙御史書曰某年月日秦王為<lb/>
趙王撃缻<hi>史記</hi>魯仲連聞秦為帝曰連有蹈東海而死耳<lb/>
吾不忍為之民也<hi>同上</hi>藺相如奉璧奏秦王視秦王無意<lb/>
償趙城乃曰璧有瑕請指示王王授璧相如持璧却立<lb/>
倚柱怒髪上衝冠曰大王必欲急臣頭今與璧俱碎於<lb/>
柱矣相如持璧睨柱欲以撃柱秦王恐其破璧乃辭謝<lb/>
<hi>同上</hi>曹沬執匕首刼齊桓公盡歸魯之侵地<hi>史記刺客本傳</hi>聶政<lb/>
<pb n="KR3k0025_WYG_042-17b"/>
刺殺韓相俠累因自反面抉目自屠出腸以死<hi>史記</hi>荆軻<lb/>
見樊於期曰秦之遇将軍厚矣父母宗族皆為戮沒今<lb/>
聞購将軍首金千斤今有一言可以解燕國之患報将<lb/>
軍之讎願得将軍之首以獻秦王秦王必喜臣左手挹<lb/>
其袖右手揕其胷将軍之讎報矣樊於期偏袒扼腕曰<lb/>
此臣之日夜切齒腐心也今乃得聞教遂自刎<hi>同上</hi>項王<lb/>
留沛公飲亞夫令項荘以劒舞撃沛公張良見樊噲曰<lb/>
今日事甚急噲請入與之同命即入軍門側盾撞衞士<lb/>
<pb n="KR3k0025_WYG_042-18a"/>
仆地遂入披帷立瞋目視項王頭髪上指目眦盡裂項<lb/>
王問客何為者張良曰沛公之參乗樊噲也王曰壮士<lb/>
賜斗酒噲立而飲之賜一生彘肩噲覆盾於地加彘肩<lb/>
上拔劒切而啗之王曰壮士能復飲乎噲曰臣死且不<lb/>
避巵酒何辭乎<hi>史記項羽紀</hi>田横自剄二客穿其冢旁孔皆<lb/>
刎下從之横客五百人尚在海中使使召之至則聞田<lb/>
横死亦皆自殺<hi>通鑑漢髙紀</hi>貫髙曰所以不死一身無餘者<lb/>
白趙王不反也今王已出吾責已塞死不恨矣且人臣<lb/>
<pb n="KR3k0025_WYG_042-18b"/>
有簒弑之名何面目復事上哉縱上不殺我不愧扵心<lb/>
乎乃仰絶吭遂死之<hi>通鑑漢惠紀</hi>赴死如歸<hi>前漢欒布傳</hi>吳郡王<lb/>
閎渡錢塘江遭風船欲覆閎拔劒斫水罵伍胥風息得<lb/>
濟<hi>謝承後漢書</hi>夫嚴氣正性覆折而已豈有員园委屈可以<lb/>
每其生哉凜凜焉皜皜焉其與琨玉秋霜比質可也<hi>园即</hi>
<hi>刓字團無稜角也每貪也言寧傾覆推折不能委曲以貪生也東漢孔融傳</hi>殺身為君<hi>齊孟陽代</hi>
<hi>君居牀以待賊西漢紀信乗黄屋以誑楚</hi>破家為國<hi>要離焚妻子以徇吳李通誅宗族以從漢東漢</hi>
<hi>孔融傳</hi>袁紹殺臧洪同郡人陳容曰将軍誅暴先誅忠義<lb/>
<pb n="KR3k0025_WYG_042-19a"/>
豈合天意紹使人牽出容曰今日寧與臧洪同日死不<lb/>
與将軍同日生遂復見殺坐者歎曰如何一日殺二烈<lb/>
士<hi>後漢</hi>含笑入地<hi>東漢韓紹傳</hi>鄧艾斬諸葛瞻瞻子尚歎曰父<lb/>
子荷國重恩不早斬黄皓使敗國殄民用生何為䇿馬<lb/>
冒陳而死<hi>通鑑魏元紀</hi>卞壼苦戰而死二子眕盱隨父後亦<lb/>
赴敵而死其母撫尸哭曰父為忠臣子為孝子夫何恨<lb/>
乎<hi>通鑑晉成紀</hi>有前死一尺無却生一寸<hi>通鑑梁武紀</hi>千載之後<lb/>
凜凜猶生<hi>北史</hi>藺相如叱秦王目眦皆裂<hi>唐王君廓傳</hi>段秀實<lb/>
<pb n="KR3k0025_WYG_042-19b"/>
素有人望朱泚反召秀實議事源休在坐秀實勃然起<lb/>
執休腕奪其象笏奮前唾泚面遂撃之泚舉臂捍笏中<lb/>
顙流血滿面<hi>唐書互入節操</hi>張巡城陷西向再拜曰為救不至<lb/>
臣智勇俱竭不能全一城今使逆賊見逼臣死之後願<lb/>
為鬼與賊為厲以答國恩<hi>唐書</hi>李克用執孫揆揆大罵不<lb/>
屈克用怒使以鋸解齒不行謂曰死狗奴解人當夾之<lb/>
以板汝輩安知行刑刑者如其所言罵聲不輟至死<hi>唐書</hi>
<hi>孫揆傳</hi>顔氏一門死於刀鋸者三十餘人<hi>通鑑唐𤣥宗</hi>睢陽士<lb/>
<pb n="KR3k0025_WYG_042-20a"/>
卒死傷之餘纔六百人張巡許逺分城而守之令南霽<lb/>
雲将三十騎犯圍而出告急於臨淮見賀蘭進明進明<lb/>
强留之具食與樂延霽雲慷慨泣且語曰霽雲來時睢<lb/>
陽之人不食月餘矣霽雲雖欲獨食且不下咽也夫擁<lb/>
彊兵觀睢陽陷沒曽無分災救患之意豈忠臣義士之<lb/>
所為乎因齧落一指以示進明曰霽雲既不能達主将<lb/>
之意請留一指以示信歸報<hi>通鑑唐肅宗互入坐視</hi>劉闢發兵圍<lb/>
東川林藴力諌闢舉兵闢怒械繋於獄引出将斬之隂<lb/>
<pb n="KR3k0025_WYG_042-20b"/>
戒行刑者使不殺但數礪刃於其頸欲使屈服而赦之<lb/>
藴叱之曰豎子當斬即斬我頸豈汝砥石耶<hi>通鑑唐憲紀</hi>雖<lb/>
千五百年其英烈言如嚴霜烈日可畏而仰哉<hi>唐顔真卿傳賛</hi>
傳記烈士徇名壮夫重氣寧為蘭摧玉折不為瓦礫長<lb/>
存<hi>史通</hi>
集烈士甘危軀以成仁<hi>文選七啓</hi>烈心厲勁秋<hi>文選長安行</hi>齎志<lb/>
沒地<hi>選江文通恨賦</hi>縱死俠骨香不慙世上英<hi>李白</hi>海上五百人<lb/>
同日死田横當時不好賢豈傳千古名　直向草中耿<lb/>
<pb n="KR3k0025_WYG_042-21a"/>
介死不求黄金籠下生<hi>同上</hi>寳劒思存楚金鎚許報韓<hi>駱賓</hi>
<hi>王</hi>丹誠自守雖九死而如歸白刃交前豈三軍之可奪<lb/>
　喑嗚則山岳崩頽叱咤則風雲變色<hi>同上</hi>壮志死不息<lb/>
千年如隔晨<hi>韓送惠師詩</hi>英心甘鬬死<hi>韓退之孟郊聨句</hi>至誠無忘<lb/>
炳若日月烈氣不散長為風雷<hi>吕和叔文</hi>茍効用之得所雖<lb/>
殺身而何計<hi>張九齡麈尾賦</hi>白虹千里氣血頸一劒義<hi>劉义</hi>平生<lb/>
一匕首<hi>孟浩然</hi>恨血千年土中碧<hi>髙達夫</hi>泣血嘗膽誓復國<lb/>
讎刻骨鏤肌敢違天造<hi>陳子昻</hi>多應銜恨骨千古不為塵<lb/>
<pb n="KR3k0025_WYG_042-21b"/>
<hi>杜荀鶴</hi>萬古壮骨<hi>唐文/粹</hi>植髪成干櫓厲氣成風雲<hi>同上</hi>縱死<lb/>
猶聞俠骨香<hi>王維集</hi>萬古英風<hi>栁文</hi>報恩不到頭徒作輕生<lb/>
士<hi>劉义詩</hi>
本朝生為楚英沒為吳豪烈氣不冺視此江濤<hi>東坡祈晴吳山</hi>
<hi>文</hi>精誠貫山石為烈<hi>東坡詩</hi>張睢陽生猶罵賊嚼齒穿齗<lb/>
顔平原死不忘君握拳透爪<hi>古今詩話</hi>
　　　偉傑<lb/>
經維此仲行百夫之防維此鍼虎百夫之禦維此奄息<lb/>
<pb n="KR3k0025_WYG_042-22a"/>
百夫之特<hi>詩黄鳥</hi>邦之桀兮<hi>詩伯兮</hi>
子俊傑在位<hi>孟</hi>智過萬人謂之英千人謂之俊百人謂<lb/>
之豪十人謂之桀<hi>淮南</hi>
史江充為人魁岸<hi>西漢本傳師古曰亷稜如崖岸之形</hi>魁梧竒偉<hi>西漢張良賛</hi>
俶儻竒偉<hi>西漢揚雄傳</hi>為人精悍<hi>西漢嚴/延年傳</hi>踔絶之能<hi>西漢孔光傳</hi>
識時務者在乎俊傑<hi>蜀志諸葛亮傳注</hi>凜凜與秋霜争嚴真丈<lb/>
夫哉<hi>唐卓行傳賛</hi>
集直若砥矢言若丹青進不隠其謀退不顧其命此誠<lb/>
<pb n="KR3k0025_WYG_042-22b"/>
絶世之行俊彦之英也<hi>楚辭</hi>丈夫之雄也<hi>孔文舉書</hi>
　　　失節<lb/>
史中行説曰必我也為漢患者中行説既至因降單于<lb/>
單于甚親幸之<hi>通鑑漢文紀</hi>清名之士紀逡兩唐<hi>林遵</hi>皆仕王<lb/>
莽<hi>西漢鮑宣傳</hi>漢使王烏等闚匈奴匈奴法漢使不去節不<lb/>
以墨黥其面不得入穹廬烏北地人習北俗去其節黥<lb/>
面入廬<hi>西漢匈奴傳</hi>齊明帝即位徴沈約為五兵尚書國子<lb/>
祭酒帝崩為司徒初梁武在西邸與約舊逰勲業既就<lb/>
<pb n="KR3k0025_WYG_042-23a"/>
天人允属約常叩其端帝黙然而不應他日又進曰今<lb/>
與古異不可以淳風期萬物士大夫攀龍附鳯者皆望<lb/>
有尺寸之功以保其福禄今童兒牧豎悉知齊祚之終<lb/>
帝曰吾方思之約曰公初起兵樊沔此時應思今日王<lb/>
業已就何所復思若天子還都公卿在位則君臣分定<lb/>
無復異圖君明於上臣忠於下豈復有人方更同公作<lb/>
賊帝然之約出召范雲告之帝受禪為尚書僕射奉䇿<lb/>
之日吏部尚書范文等二十餘人咸來致拜<hi>南史沈約傳</hi>馬<lb/>
<pb n="KR3k0025_WYG_042-23b"/>
仙琕曰小人如失主犬後主飼之則復爲用矣<hi>通鑑齊和紀下</hi>
盧藏用始隠有意當時世人目為隨駕隠士晩乃徇權<lb/>
利務為驕縱素節盡矣<hi>唐書本傳</hi>委靡輕熟偷生自私<hi>唐書忠義</hi>
<hi>傳</hi>鄭韜以户部尚書致仕自襁褓迨於縣車事真偽十<lb/>
一君凡七十載<hi>五代史</hi>馮道事晉晉滅又事契丹耶律徳<lb/>
光於京師徳光責道事晉無状道不能對又問曰何以<lb/>
來朝對曰無城無兵安敢不來徳光誚之曰爾是何等<lb/>
老子對曰無才無徳癡頑老子<hi>五代史馮道傳</hi>馮道之為相歴<lb/>
<pb n="KR3k0025_WYG_042-24a"/>
五朝八姓若逆旅之視過客朝為仇敵暮為君臣易面<lb/>
變辭曽無愧怍大節如此雖有小善庸足稱乎<hi>通鑑</hi>
集何意百鍊剛化為繞指柔<hi>文選古詩</hi>對穹廬以屈膝<hi>丘希範書</hi>
揚雄作劇秦美新一篇<hi>文選云配五帝冠三王開闢以來未之有也</hi>
本朝末路喪初心<hi>東坡詩</hi>
　　　才美<lb/>
經美如英<hi>萬人為英</hi>美如玉<hi>詩汾沮洳</hi>故建邦能命龜田能施命<lb/>
作器能銘使能造命升髙能賦師旅能誓山川能説喪<lb/>
<pb n="KR3k0025_WYG_042-24b"/>
紀能誄祭祀能詔君子能此九者可謂有徳音可以為<lb/>
大夫也<hi>詩定之方中注</hi>
子刀刃若新發於硎<hi>荘養生互入方興未艾</hi>應當時之變如數一<lb/>
二<hi>荀子</hi>
史髙陽氏有才子八人齊聖廣淵明允篤誠髙辛氏有<lb/>
才子八人忠肅恭懿宣惠慈和<hi>左文十八年</hi>吳中賢士大夫<lb/>
皆出於項梁下每吳中有大繇役及喪項梁常為主辦<lb/>
<hi>史記項羽本紀</hi>登髙能賦可以為大夫言感物造端材知深美<lb/>
<pb n="KR3k0025_WYG_042-25a"/>
可與圖事故可以為列大夫也<hi>西漢藝文志</hi>鄧禹曰冦恂文<lb/>
武備足有牧民御衆之才<hi>通鑑漢平紀</hi>器局方整有萬夫之<lb/>
望<hi>晉書</hi>筆敷華藻吻縱波濤方駕搢紳足為翹楚<hi>晉庾亮等賛</hi>
風力局幹冠冕一時　上馬横槊下馬談論<hi>桓榮祖傳</hi>上馬<lb/>
能撃賊下馬作露板唯傅脩期爾<hi>通鑑齊明紀本朝續世說第四卷引此語</hi>
<hi>版字作布字</hi>帝謂周捨曰柳惲可謂具美分其才藝足了十<lb/>
人<hi>梁書</hi>崔孝伯才浩浩如黄河東注<hi>北史本傳</hi>劉晏有精力變<lb/>
通有無曲盡其妙募善走者置逓相望覘報四方物價<lb/>
<pb n="KR3k0025_WYG_042-25b"/>
雖逺方不數日皆達食貨輕重之權悉制在掌握勾檢<lb/>
簿書出納錢穀事雖至細必委之士類吏惟書符牒不<lb/>
得輕出一言晏始為轉運使時天下見户不過二百萬<lb/>
其季年乃三百餘萬在晏所統則増非晏所統則不増<lb/>
也其初財賦嵗入不過四百萬緡季年乃千餘萬緡其<lb/>
始江淮鹽利不過四十萬緡季年乃六百餘萬緡<hi>通鑑唐德</hi>
<hi>宗</hi>上顧張鎰曰才兼文武望重内外無以易卿<hi>同上</hi>兼資<lb/>
文武出将入相<hi>唐王珪傳</hi>盧藏用謂李邕如干将莫邪難與<lb/>
<pb n="KR3k0025_WYG_042-26a"/>
争鋒<hi>唐書本傳</hi>一日千里<hi>唐書蘇廷碩傳</hi>徳裕廊廟老子手弦鳴鴈<lb/>
落刃往牛解<hi>唐元稹論衡</hi>
集長松在林利錐處囊森疎穎脱鋒幹獨見<hi>歐陽詹</hi>逸俊<lb/>
雄姿迥　斧刃迎皆碎<hi>同上</hi>雄推三虎賈秀擢八龍荀<hi>元㣲</hi>
<hi>之</hi>處繁應卒鋩刃不頓　凌雲羽翮掞天才<hi>劉賓客</hi>才名<lb/>
括天下<hi>白樂天</hi>雅有器幹　精彊博敏有才子之稱　金<lb/>
劒淬來長透匣　駃足逸翮天驥冥鴻　始擅文三捷<lb/>
終兼武六韜<hi>並同上</hi>世上五百年吾家一千里<hi>髙達夫</hi>利刃<lb/>
<pb n="KR3k0025_WYG_042-26b"/>
新磨一匣霜<hi>張承吉</hi>桂枝片玉光生于家<hi>栁文</hi>處劇不繁事<lb/>
業皆辨<hi>杜牧之</hi>臨事無全牛<hi>劉長卿</hi>
本朝後發先至者驥之良<hi>歐公集</hi>鋒銳必脱穎安肯乆處<lb/>
囊<hi>僧參寥子</hi>君如汗血駒轉盼略燕楚<hi>東坡詩</hi>
　　　功業<hi>附報功</hi>
經功加于時<hi>書㣲子之命</hi>厥有成績紀于太常<hi>書君牙</hi>王功曰<lb/>
勲國君曰功民功曰庸事功曰勞治功曰力戰功曰多<lb/>
凡有功者銘書于王之太常祭於大烝<hi>周禮司勲</hi>名與功偕<lb/>
<pb n="KR3k0025_WYG_042-27a"/>
<hi>記樂記</hi>后稷天下之為烈也豈一手一足哉<hi>禮表記</hi>
子功積如天地<hi>荀王伯</hi>
史勲在王室藏於盟府<hi>左僖五年</hi>晉侯以樂之半賜魏絳曰<lb/>
子教寡人和諸戎狄以正諸華八年之中九合諸侯如<lb/>
樂之和無所不諧魏絳於是有金石之樂<hi>左襄十九年</hi>銘其<lb/>
功業以示子孫<hi>左襄十九年互入傳逺</hi>克敵者上大夫受縣下大<lb/>
夫受郡士田十萬庶人工商遂人臣𨽻圉免<hi>左哀二年</hi>樂毅<lb/>
六月之間下齊七十餘城<hi>通鑑周紀</hi>何之勲爛焉與宜生等<lb/>
<pb n="KR3k0025_WYG_042-27b"/>
争烈矣<hi>史記蕭何世家</hi>卞荘子一舉有兩虎之功<hi>史記陳軫傳</hi>夷萬<lb/>
乗之彊國收八百之蓄積<hi>史記樂毅傳</hi>齊器設於寧臺大吕<lb/>
陳於元英故鼎反乎磨室薊丘之植植於汶湟自五伯<lb/>
以來功未有及先王者也<hi>同上</hi>封爵之誓曰使黄河如帶<lb/>
泰山若礪國以永存爰及苖裔<hi>前漢功臣表</hi>功光王府<hi>前漢表</hi>
銘勲彛器歴世彌光聲溢金石<hi>前漢書</hi>匈奴逺遁而幕南<lb/>
無王庭<hi>通鑑漢武紀</hi>漢功臣皆剖符世爵受山河之誓存以<lb/>
著其號亡以顯其魂<hi>前漢功臣表</hi>立千載之功建萬世之安<lb/>
<pb n="KR3k0025_WYG_042-28a"/>
羣臣之勲莫大焉昔周大夫方叔吉甫為宣王誅玁狁<lb/>
而百蠻從<hi>通鑑漢元紀</hi>休烈垂於不朽<hi>東漢鄧隲</hi>建天地之功増<lb/>
日月之耀<hi>後漢郎顗傳</hi>垂功名於竹帛<hi>東漢鄧禹傳</hi>伊霍之功不<lb/>
下席而立<hi>東漢崔瑗傳</hi>功名重山岳<hi>東漢酈炎傳</hi>馮異功若丘山<lb/>
<hi>東漢</hi>冦鄧之髙勲耿賈之鴻烈<hi>東漢二十八将論</hi>勲效傳於百世<lb/>
<hi>晉書</hi>士雅叶迹中興克復九州之半<hi>晉書祖逖賛</hi>勲髙一代<lb/>
勲力之盛無人倫比<hi>唐書</hi>初秦王以大箭射却突厥後餘<lb/>
大弓一大箭五世寳之郊丘必陳儀物之首以識武功<lb/>
<pb n="KR3k0025_WYG_042-28b"/>
<hi>唐書</hi>子儀功蓋天下<hi>唐/書</hi>賜鉄劵藏名太廟畫像凌煙<hi>同上</hi>李<lb/>
晟破朱泚帝紀其功自文于碑敕皇太子書立于東渭<lb/>
橋以示後世<hi>唐書本傳</hi>吳元濟平帝美裴度功命韓愈為平<lb/>
淮西碑<hi>唐書</hi>尉遲敬徳桑䕃不徙而大功立<hi>新唐書本傳賛</hi>李克<lb/>
用時年二十八於諸将最少而破黄巢復長安功第一<lb/>
諸将皆畏之時人謂之獨眼龍<hi>通鑑唐僖宗紀</hi>郭子儀收東都<lb/>
代宗迎灞上勞之曰國家再造卿之力也<hi>唐書本傳</hi>
集業類補天功均柱石<hi>文選銘</hi>功銘著扵景鍾名績垂於<lb/>
<pb n="KR3k0025_WYG_042-29a"/>
竹帛<hi>文選自試表</hi>當令麟閣上千載有雄名<hi>文選北伐詩</hi>勲超邃<lb/>
古<hi>文選記室牋</hi>驃騎發迹於祁連<hi>文選/解嘲</hi>茂勲格於皇天<hi>文選</hi>建<lb/>
丘山之功<hi>文選檄文</hi>刈單于之旗勦閼氏之首探苻離之窟<lb/>
掃五王之庭<hi>文選典論</hi>銘功景鍾書名竹帛<hi>選臨淄侯牋</hi>勲業青<lb/>
𡨕上<hi>杜詩</hi>功業汾陽異姓王<hi>同上</hi>赫赫乎洸洸乎功業逐日<lb/>
以新<hi>韓文</hi>嗣徳有繼将大書特書屢書不一書而已也<hi>韓文</hi>
<hi>答元微之</hi>取日虞淵洗光咸池潜授五龍夾日以飛<hi>唐吕温作狄仁</hi>
<hi>傑頌</hi>神發響效謨成天功<hi>唐文/粹</hi>功名滿青史<hi>劉長卿</hi>記能事<lb/>
<pb n="KR3k0025_WYG_042-29b"/>
載盛徳渭川之竹不足簡終南山之木不足軸<hi>唐文粹</hi>䇿<lb/>
功第一承恩莫二　勒函谷之闗刋燕然之石　鼓行<lb/>
海内麾定四方<hi>同上</hi>
　　　闒茸<hi>附凡下</hi>
子齪齪焉自保不足以發也<hi>文中子述史</hi>
史毛遂曰公等碌碌所謂因人成事者也<hi>通鑑周赧王紀</hi>委瑣<lb/>
握<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <hi>西漢司馬相如傳</hi>智不足以權變勇不足以决斷仁不足<lb/>
以取予彊不能以有守<hi>西漢貨殖傳</hi>碌碌未有竒節<hi>西漢蕭何賛互</hi>
<pb n="KR3k0025_WYG_042-30a"/>
<hi>入自揆</hi>今已虧形為掃除之吏在闒茸之中<hi>西漢司/馬遷傳</hi>啙<hi>音紫</hi>
窳<hi>音庾</hi>偷生<hi>西漢地/理志</hi>為人在下中<hi>西漢李廣傳師古在下輩之中</hi>樸遫不<lb/>
足數<hi>西漢息夫躬傳</hi>非有踔絶之能<hi>西漢孔光傳</hi>娖娖廉謹備位而<lb/>
已無所能發明功名有著扵當世者<hi>西漢申屠嘉傳</hi>樊伷嘗<lb/>
為州人設饌比至日中食不可得而十餘自起<hi>通鑑漢獻紀</hi>
宋蒼梧王凡諸鄙事裁衣作帽過目則能未嘗吹篪執<lb/>
管便韻<hi>通鑑</hi>専習小人賤事以為己能<hi>通鑑唐憲紀</hi>委靡輭熟<lb/>
<hi>唐書忠義傳</hi>
<pb n="KR3k0025_WYG_042-30b"/>
集百不逮人所尚業復不能尺寸銖兩自彊自進乃庸<lb/>
人輩也<hi>杜牧之</hi>
本朝齊澣劾奏裴談神昬形滓<hi>白孔六帖</hi>
　　　聰明<lb/>
經明作哲聰作謀<hi>書洪範</hi>子曰浸潤之譖膚受之愬不行<lb/>
焉可謂明也已矣<hi>語顔淵</hi>
子詖辭知其所蔽淫辭知其所陷邪辭知其所離遁辭<lb/>
知其所窮<hi>孟</hi>鑑明則塵垢不止<hi>莊子徳充符</hi>冥冥之中獨見<lb/>
<pb n="KR3k0025_WYG_042-31a"/>
曉焉無聲之中獨聞和焉<hi>荘子</hi>明哲煌煌旁燭無疆<hi>揚子</hi>
史延陵季子見㣲而知清濁<hi>史記吳世家</hi>聰者聽於無聲明<lb/>
者見於未形<hi>西漢伍被傳</hi>清水明鏡不可以形逃<hi>西漢韓安國傳互入</hi>
<hi>物無遁形</hi>明者睹未萌<hi>後漢班/超傳</hi>標鑒通晤<hi>唐王珪傳</hi>馬周言天下<lb/>
事若素宦于朝明悉憲章者<hi>唐書本傳</hi>吐突承璀欲希上意<lb/>
奪裴垍權自請将兵討王承宗上疑未决宗正少卿李<lb/>
拭奏稱承宗不可不討承璀親近信臣宜委以禁兵上<lb/>
以拭状示諸學士曰此姦臣也知朕欲将承璀故上此<lb/>
<pb n="KR3k0025_WYG_042-31b"/>
奏卿曹記之自今勿令得進用<hi>通鑑唐憲宗</hi>
傳記明如日月難為蓋藏<hi>史通</hi>
集光明如日月<hi>楚辭注云聰明如日月</hi>智燭千里動必察㣲心鏡<lb/>
萬機物來斯應<hi>李文饒</hi>水鏡澄花炫金波於靈府氷壺徹<lb/>
鑒朗玉燭於神機<hi>駱賓王</hi>飛聰馳明無逺不察<hi>李白明堂賦</hi>
本朝讀書眼如月罅隙靡不照<hi>東坡詩</hi>
　　　精力<hi>附精明</hi>
史米鹽靡密初若煩碎然霸精力能推行之<hi>前漢黄霸傳</hi>根<lb/>
<pb n="KR3k0025_WYG_042-32a"/>
株窟宂所在銖兩之姦皆知之其發姦擿伏如神<hi>趙廣漢傳</hi>
<hi>互入政事</hi>郄超曰謝𤣥使才雖履屨間亦得其任<hi>晉謝𤣥傳互入不忽</hi>
<hi>㣲小</hi>劉穆之為左僕射入居東府總攝内外穆之内總朝<lb/>
政外供軍旅决斷如流事無壅滯賓客輻凑求訴百端<lb/>
内外諮稟盈堦滿室目覽詞訟手答牋書耳行聽受口<lb/>
並酬應不相參涉悉皆贍舉又喜賓客言談賞笑彌日<lb/>
無倦裁有閒暇手自寫書尋覽校定<hi>通鑑晉安紀互入敏捷</hi>陶侃<lb/>
在軍四十一年明毅善斷悉察纎密人不能欺<hi>通鑑晉帝紀</hi>
<pb n="KR3k0025_WYG_042-32b"/>
徐勉為吏部尚書精力過人雖文案填積坐客充滿應<lb/>
對如流手不停筆又該綜百氏皆為避諱<hi>通鑑梁紀</hi>徐紇有<lb/>
機辨彊力終日治事畧無休息不以為勞時有急詔令<lb/>
數吏執筆或行或卧人别占之造次俱成不失事理<hi>通鑑</hi>
<hi>梁髙祖紀</hi>帝常曰唐邕强幹一人當千又曰邕每有軍事手<lb/>
作文書且處分耳又聽受<hi>通鑑梁世祖紀</hi>范雲臨煩處劇精力<lb/>
過人<hi>通鑑梁武紀</hi>小大之物必經心目<hi>通鑑</hi>
　　　愚暗<lb/>
<pb n="KR3k0025_WYG_042-33a"/>
經終踰絶險曽是不意<hi>詩正月</hi>惷愚𡨕頑<hi>記哀公問</hi>執柯以伐<lb/>
柯睨而視之猶以為逺<hi>記中庸互入對面蹉過</hi>人莫不飲食也鮮<lb/>
能知味也<hi>同上</hi>驅而納諸罟擭陷穽之中而莫之知避也<lb/>
<hi>同上</hi>衣服在躬而不知其名為罔<hi>記少儀注無知貎</hi>其猶正牆面<lb/>
而立也與<hi>語陽貨</hi>
子安其危而利其菑樂其所以亡者<hi>孟子</hi>道在邇而求諸<lb/>
逺事在易而求諸難<hi>孟離婁上</hi>猶縁木而求魚<hi>孟子</hi>行之而不<lb/>
著焉習矣而不察焉終身由之而不知其道者衆也<hi>孟盡</hi>
<pb n="KR3k0025_WYG_042-33b"/>
<hi>心下</hi>大惑者終身不解大愚者終身不靈<hi>荘天地</hi>禍重乎地<lb/>
莫之知避<hi>荘人間世</hi>人有畏影惡迹而去之走者舉足愈數<lb/>
而迹愈多走愈疾而影愈不離身而不知處隂以休影<lb/>
處静以息迹愚亦甚矣<hi>荘愚夫</hi>宋人有㳺於道得人遺契<lb/>
者歸而藏之密數其齒告鄰人曰吾富可待矣<hi>列説符篇</hi>燕<lb/>
人生於燕長於楚及老而還本國過晉國同行者誑之<lb/>
指城曰此燕國之城其人愀然變容指社曰此若里之<lb/>
社乃喟然而歎指舍曰此若先人之廬乃潸然而泣指<lb/>
<pb n="KR3k0025_WYG_042-34a"/>
壠曰此若先人之冢其人哭不自禁同行者啞然大笑<lb/>
曰予昔紿若此晉國耳<hi>列互入欺罔</hi>齊之國氏大富宋之向<lb/>
氏大貧自宋之齊請其術國氏告之曰吾善為盜也一<lb/>
年而給二年而足三年而富穰自此以往施及州閭向<lb/>
氏大喜喻其為盜之言而不喻其為盜之道遂踰垣鑿<lb/>
室手目所及亡不探也未及時以贓獲罪沒其先君之<lb/>
財向氏以國氏之謬已也往而怨之國氏曰若為盜如<lb/>
何向氏言其状國氏曰嘻若失為盜之道至此乎今将<lb/>
<pb n="KR3k0025_WYG_042-34b"/>
告若矣吾聞天有時地有利吾盜天地之時利雲雨之<lb/>
滂潤山澤之産育以生吾禾殖吾稼築吾垣建吾舍陸<lb/>
盜禽獸水盜魚鼈皆天之所生豈吾之所有然吾盜天<lb/>
而無殃夫金玉珍寳穀帛貨財人之所聚豈天之所與<lb/>
向氏大惑以為國氏之重罔已也<hi>列天瑞</hi>妄人者門庭之<lb/>
間猶有可誣欺焉而况於千里之上乎<hi>荀非上</hi>愚以重愚<lb/>
暗以重暗<hi>同上</hi>以篙測江篙終而以水為淺惑矣<hi>淮南説林訓</hi>
捨茂木而集於枯不弋鵠而弋烏難與有圖<hi>淮南</hi>嘗被甲<lb/>
<pb n="KR3k0025_WYG_042-35a"/>
而免射者被而入水嘗抱壺而度水者抱而蒙火可謂<lb/>
不知類矣　楚人有乗船而遇大風者投於水非不貪<lb/>
生而畏死也惑於死而反忘生<hi>同上</hi>不聰實無耳也不明<lb/>
實無目也<hi>揚問明</hi>燕雀處屋竈突炎上棟宇将焚不知禍<lb/>
之将及己也<hi>孔叢子</hi>蹈薄氷以待夏日也<hi>抱朴子</hi>甘於茶蓼<lb/>
而不識飴蜜酣於醨酪而不嘗醇醪<hi>抱朴子</hi>如坐漏船之<lb/>
中伏燒屋之下<hi>吳子</hi>宋之愚人得燕石藏之以為大寳周<lb/>
客聞而觀焉主人冕𤣥服始發寳革匱十重緹巾十襲<lb/>
<pb n="KR3k0025_WYG_042-35b"/>
客見之胡盧而笑曰此燕石也與瓦甓不異主人大怒<lb/>
藏之愈固<hi>闕子互入自是</hi>
史晉侯復假道扵虞以伐虢宫之竒曰虢虞之表也虢<lb/>
亡虞必從之虞公曰晉吾宗也豈害我哉<hi>左僖五年</hi>周子有<lb/>
兄而無慧不能辨菽麥<hi>左成十八年</hi>耳不聽五聲之和為聾<lb/>
目不辨五色之章為昧<hi>左僖二十四年</hi>不知話言<hi>左</hi>夫抱火厝<lb/>
之積薪之下而寝其上火未及然因謂之安方今之勢<lb/>
何以異此<hi>漢文紀</hi>狐白之裘而反衣之也<hi>西漢匡衡傳</hi>如衣錦<lb/>
<pb n="KR3k0025_WYG_042-36a"/>
夜行<hi>西漢朱買臣傳</hi>憒眊不知所為<hi>西漢息/夫躬傳</hi>馳深淵入虎口<hi>東漢</hi>
<hi>馬援傳</hi>嚴顔曰獨坐窮山放虎自衞<hi>通鑑東漢</hi>居累卵之危而<lb/>
圖太山之安為朝露之行而思傳世之功<hi>東漢王符傳互入不自揆</hi>
<hi>度</hi>升山採珠<hi>東漢劉𤣥傳</hi>豈有知其無成而萎肢咋舌义手<lb/>
從族乎<hi>通鑑漢光武紀</hi>張角作亂向栩上便宜不欲國家興兵<lb/>
但遣将於河上北向讀孝經賊自當消滅<hi>東漢向栩傳</hi>縁木<lb/>
求魚却行求前<hi>通鑑漢殤紀</hi>孫恩攻㑹稽㑹稽内史王凝之<lb/>
世奉天師道不出兵亦不設備日扵道室稽顙跪呪官<lb/>
<pb n="KR3k0025_WYG_042-36b"/>
屬請出兵討恩凝之曰我已請大道借鬼兵守諸要津<lb/>
各數萬賊不足憂也及恩漸近乃聽出兵恩已至郡下<lb/>
甲寅恩陷㑹稽凝之出走恩執而殺之并其諸子<hi>通鑑晉紀</hi>
晉王與蜀後主劉禪宴作故蜀伎旁人皆為之感泣禪<lb/>
喜笑自若晉王曰人之無情乃至扵此它日王問禪曰<lb/>
頗思蜀否禪曰此間樂不思蜀也郤正聞之謂禪曰若<lb/>
王後問宜泣而對曰先人墳墓逺在岷蜀乃心西悲無<lb/>
日不思因閉其目㑹王復問禪對如前王曰何乃似郤<lb/>
<pb n="KR3k0025_WYG_042-37a"/>
正語耶禪驚視曰誠如尊命左右皆笑<hi>通鑑晉紀</hi>安帝幼而<lb/>
不慧口不能言至扵寒暑饑飽亦不能辨飲食寝興皆<lb/>
非已出<hi>通鑑晉武紀</hi>亦猶犬彘腴肥不知禍之将及<hi>晉書韓伯傳論</hi>
開門揖盜<hi>吳志張昭傳</hi>斛律光曰鴻鵠已翔於寥空羅者猶<lb/>
視於沮澤<hi>通鑑</hi>聽人穿鼻<hi>梁武紀</hi>魏杜弼曰舉螗螂之斧被<lb/>
蛣蜣之甲當窮轍以待輪坐積薪而候燎<hi>通鑑宋紀</hi>謝靈運<lb/>
子鳳鳳子超宗有文辭帝大嗟賞謂謝荘曰超宗殊有<lb/>
鳳毛靈運復出時右衞将軍劉道隆在御坐出候超宗<lb/>
<pb n="KR3k0025_WYG_042-37b"/>
求鳯毛觀之超宗以其無識又觸其父名徒跣還内<lb/>
道隆謂檢覔毛至暗待不得乃去<hi>南史</hi>将渉千里棄騏驎<lb/>
而䇿蹇驢<hi>通鑑梁武紀</hi>挾氷求温抱炭希涼<hi>魏志髙柔傳</hi>上曰譬<lb/>
如饑人自噉其肉肉盡而斃何其愚也<hi>通鑑唐太宗紀互入自相矛盾</hi>
庇朽木乗膠船<hi>唐韋承慶互見取禍</hi>魏徴曰昔魯哀公謂孔子曰<lb/>
人有好忘者徙宅而忘其妻孔子曰又有甚者桀紂乃<lb/>
忘其身亦猶是也<hi>通鑑唐太宗紀</hi>姚顗不知錢楮銖兩之數<hi>五代</hi>
<hi>晉紀</hi>
<pb n="KR3k0025_WYG_042-38a"/>
傳記塞漏舟而輕陽侯之波則舟覆矣<hi>戰國策</hi>猶之井中<lb/>
而求火<hi>同上</hi>去日之明於庭而就火之光於室<hi>賈誼書</hi>楚人<lb/>
有渉江者其劒自舟中墜於水遽鍥其舟曰是吾劒所<lb/>
從墜也舟去從所鍥處入求之而舟已行劒不行此不<lb/>
亦惑乎<hi>吕氏春秋互入窒泥</hi>
集不别横之與縱<hi>楚辭</hi>蓼蟲避葵堇習苦不言非<hi>選放歌行</hi>食<lb/>
填巨壑飲灌漏巵<hi>曹子建書</hi>以覺痛之日為受病之始<hi>稽叔夜養</hi>
<hi>生論</hi>遵覆車之遺轍<hi>五等/論</hi>是知二五而未識於十<hi>辨命論</hi>圖<lb/>
<pb n="KR3k0025_WYG_042-38b"/>
形於影未盡纎麗之容察火扵灰不覩洪赫之烈<hi>陸士衡連</hi>
<hi>珠</hi>坐積薪以待燃方指日而比盛<hi>潘安仁西征賦</hi>登陽城而避<lb/>
險卧砥柱以求安<hi>庾信哀江南賦</hi>愚者逆理而動<hi>文選書</hi>羔羊口<lb/>
在縁何事闇死屠門無一聲<hi>白傅集</hi>坐薪言泰巢幕云安<lb/>
<hi>李義山</hi>猶去蘭室而居鮑肆捨牢醴而食糟糠脱錦綉而<lb/>
服枲麻<hi>唐文粹</hi>譬如無目昧於日月之中行於重險之處<lb/>
顚踣墮落可勝既乎<hi>同上</hi>狂風拔倒樹樹倒根已露上有<lb/>
數枝藤青青猶未悟<hi>唐于瀆詩</hi>掩耳盜鍾自云無覺<hi>劉知幾史通</hi>
<pb n="KR3k0025_WYG_042-39a"/>
蒙然靡察有如聾瞽<hi>史通</hi>
本朝託麑猛虎寄雛颺鷹<hi>類要下</hi>何異避喧之趨市兮又<lb/>
如惡影之就日<hi>歐公集</hi>如坐弊<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>之中駸駸乎将入於深<lb/>
淵不及其尚淺也舍之而求所以自生之道而以濡足<lb/>
為解者是固夫覆溺之道也<hi>老泉文</hi>
　　　敏捷<lb/>
史枚皋為文疾受詔輒成<hi>西漢本傳</hi>口占檄文<hi>西漢朱博傳</hi>禰衡<lb/>
為賦文不加㸃筆不停綴<hi>東漢本傳</hi>費禕為尚書令于時多<lb/>
<pb n="KR3k0025_WYG_042-39b"/>
事禕識悟過人每省讀書記粗舉目暫視究其意㫖其<lb/>
速敏過於人終亦不忘<hi>蜀志</hi>劉穆之為左僕射入居東府<lb/>
總攝内外穆之内總朝政外供軍旅決㫁如流事無壅<lb/>
滯賓客輻凑求訴百端内外諮稟盈堦滿室目覽詞訟<lb/>
手答牋書耳行聽受口並酬應不相參渉悉皆贍舉又<lb/>
喜賓客言談賞笑彌日無倦裁有閒暇手自寫書尋覽<lb/>
校定<hi>通鑑晉安紀互入精力</hi>王泰刻燭賦詩文不加㸃<hi>南史宋本傳</hi>
梁武延進士二十餘人置酒賦詩蕭介染翰便成文不<lb/>
<pb n="KR3k0025_WYG_042-40a"/>
加㸃帝曰蕭介之文即席之美也<hi>梁書</hi>范雲善屬文尺牘<lb/>
下筆輒成未嘗定稾時人疑其宿構<hi>梁書</hi>裴子野為文典<lb/>
而速或問其文速子野曰人皆成於手我獨成於心<hi>梁書</hi>
<hi>本傳</hi>武帝取鍾王真迹授周興嗣令選不重復者千字韻<lb/>
而文之興嗣一宿即上鬚髮皆白<hi>梁書</hi>蕭文琰丘令楷洪<lb/>
江等共打銅鉢立韻響滅則詩成<hi>梁王孺傳</hi>時軍書日以百<lb/>
數李徳林口授數人文意百端不加治㸃<hi>通鑑陳後主紀</hi>劉炫<lb/>
强記黙識莫與為儔左畫方右畫圓口誦目數耳聽五<lb/>
<pb n="KR3k0025_WYG_042-40b"/>
事同舉無所遺失<hi>隋書</hi>齊元康作軍書颯颯運筆俄頃數<lb/>
紙<hi>北齊書</hi>軍中多事如晦剖决如流<hi>通鑑唐髙祖紀</hi>裴延裕在内<lb/>
庭文書敏捷號下水船<hi>唐書</hi>謝㣲善属文時魏中山王原<lb/>
畧還北梁武帝餞扵武徳殿賦詩三十韻限三刻成㣲<lb/>
便就<hi>南史</hi>𤣥宗平内難書詔填委蘇廷碩所占授功状百<lb/>
緒無所差書吏白曰丐公徐之不然手腕脱矣<hi>唐書本傳</hi>令<lb/>
狐楚為太原掌記鄭儋在鎮暴卒不及指撝後事軍中<lb/>
喧譁将變忽夜數十騎持刀迫楚至軍門諸将迫之令<lb/>
<pb n="KR3k0025_WYG_042-41a"/>
草遺表楚在白刃之中搦管立成讀示三軍無不感泣<lb/>
由是名重<hi>唐書互入有定力</hi>房𤣥齡軍符府檄或駐馬即辨文<lb/>
約理盡不著稿<hi>唐書本傳</hi>朱泚謀逆駕幸奉天時天下叛亂<lb/>
機務填委徴發指縱千緒萬端一日之内詔書數百贄<lb/>
揮翰起草思如泉注初若不經思慮既成莫不曲盡事<lb/>
情中扵機㑹胥吏簡札不暇同舍皆伏其能<hi>唐書陸贄傳</hi>王<lb/>
勃属文初不精思先磨墨數升則酣飲引被覆面卧及<lb/>
寤援筆成編不易一字時人謂勃為腹稿<hi>唐書本傳</hi>栁公權<lb/>
<pb n="KR3k0025_WYG_042-41b"/>
工辭賦應聲成文唐文宗曰子建七步爾乃三焉<hi>唐書互入</hi>
<hi>文章</hi>薛收為書檄露布或馬上占辭該敏如夙構初不竄<lb/>
定<hi>唐書</hi>韋承慶属文敏無留思雖大詔令未嘗著稿<hi>唐書本傳</hi>
鄭敏為中書舍人詔令旁午動無滯思言皆破的　李<lb/>
栖筠為文勁迅　陸扆工文辭敏速若注射然<hi>並同上</hi>
傳記李太白在翰林應詔草白蓮花序及宫詞十首時<lb/>
方大醉中貴人以水沃之稍醒白於御前索筆一揮文<lb/>
不加㸃<hi>摭言</hi>温庭筠工於小賦凡八义手而八韻成<hi>北夢瑣言</hi>
<pb n="KR3k0025_WYG_042-42a"/>
集魏文駐馬鞭為臨渦賦<hi>魏文臨渦賦</hi>日試萬言倚馬可待<lb/>
<hi>李太白與韓荆州書</hi>揮毫落紙如雲煙<hi>杜詩</hi>誘扵一時一物發扵一<lb/>
笑一吟率然成章<hi>白樂天</hi>辨如懸河筆無停綴<hi>范傳正撰李白碑</hi>
本朝楊大年每欲作文則與門人賓客飲博投壺奕碁<lb/>
語笑喧譁而不妨締思以小方紙細書揮翰如飛文不<lb/>
加㸃每盈一幅則命門人傳録門人疲於應命頃刻之<lb/>
際或數千言<hi>歐陽公歸田録</hi>千言一揮手五車不再讀<hi>東坡集</hi>袖<lb/>
手獨不言黙稿已在腹　文如翻水成賦作义手速<lb/>
<pb n="KR3k0025_WYG_042-42b"/>
當其下手風雨快筆所未到氣已吞<hi>並同上</hi>展卷五行下<lb/>
揮毫萬字傾<hi>蘇子由集</hi>黄生學詩用力深急手疾口如翻盆<lb/>
<hi>陳後山</hi>
　　　遲鈍<lb/>
史翟方進年十二三給事太守府為小史號遲頓<hi>師古讀曰</hi>
<hi>鈍</hi>不及事<hi>西漢本傳</hi>張衡擬班固兩都作二京賦因以諷諌<lb/>
思十年始成<hi>後漢</hi>左思造齊都賦一年乃成欲作三都賦<lb/>
構思十年賦成<hi>晉書</hi>濡緩機事不稱耳<hi>通鑑晉海西公紀</hi>李程為<lb/>
<pb n="KR3k0025_WYG_042-43a"/>
翰林學士性懶日過八磚乃至時號八磚學士<hi>新唐書本傳</hi>
傳記張衡兩京十年左思三都一紀<hi>文心雕龍</hi>揚子草𤣥累<lb/>
年不就<hi>史通</hi>
　　　穎悟<lb/>
經誰夙知而暮成<hi>詩抑注云罕有所知</hi>實覃實訏厥聲載路誕實<lb/>
匍匐克岐克嶷以就口食<hi>詩生民箋云能匍匐則岐岐然意有所知也其貌嶷嶷然</hi>
<hi>有所識别也</hi>蚤有譽於天下<hi>中庸</hi>
子孔子東逰見兩小兒辨鬬問其故一兒曰我以日始<lb/>
<pb n="KR3k0025_WYG_042-43b"/>
出時去人近而日中時逺也一兒曰我以日出時逺而<lb/>
日中時近也一兒曰日初出時大如車蓋及日中則如<lb/>
盤盂此不為逺者小而近者大乎一兒曰日初出滄滄<lb/>
凉凉及日中則如探湯此不為近者熱而逺者凉乎孔<lb/>
子不能决也兩小兒笑曰孰為汝多智乎<hi>列湯問</hi>童烏九<lb/>
齡與我𤣥文<hi>揚子注童烏子雲之子也</hi>或問甘羅之悟吕不韋張辟<lb/>
疆之覺平勃皆以十二齡<hi>楊重黎</hi>虎豹未成文而有食牛<lb/>
之氣鴻鵠之鷇羽翼未成而有四海之心賢者之生亦<lb/>
<pb n="KR3k0025_WYG_042-44a"/>
然<hi>尹子</hi>
史楚使子玉治兵國老皆賀子文蒍賈尚幼後至不賀<lb/>
子文問之對曰子玉之敗子之舉也舉以敗國将何賀<lb/>
焉過三百乗不能入矣苟入而賀何後之有<hi>左僖二十七年</hi>秦<lb/>
師過周北門王孫滿尚幼觀之言秦師輕而無禮必敗<lb/>
<hi>左僖三十二年</hi>項羽攻外黄下欲坑之外黄令舍人兒年十三<lb/>
説羽曰彭越彊刼外黄故且降待大王至又皆坑之百<lb/>
姓豈有歸心後此梁地十餘城皆恐莫肯下矣<hi>史記項羽紀</hi>
<pb n="KR3k0025_WYG_042-44b"/>
秦始皇使張唐往相燕不肯行甘羅曰項槖生七嵗為<lb/>
孔子師今臣生十二嵗於兹矣君其試臣始皇使甘羅<lb/>
扵趙<hi>史記甘茂傳</hi>賈誼年二十餘最少每詔令議下諸老先<lb/>
生未能言誼盡為之對<hi>西漢本傳</hi>司馬遷年十嵗則誦古文<lb/>
二十而南㳺江淮上㑹稽探禹穴窺九嶷浮沅湘北渉<lb/>
汶泗講業齊魯之都<hi>西漢本傳</hi>應奉少聰明自為童兒凡所<lb/>
經履莫不暗記讀書五行並下<hi>東漢本傳</hi>賈誼求試屬國詭<lb/>
繫單于終軍欲以長纓牽致勁越弱冠慷慨前世美之<lb/>
<pb n="KR3k0025_WYG_042-45a"/>
<hi>禰衡傳</hi>日蝕京師不見黄瓊以状聞太后詔問所蝕多少<lb/>
瓊未知所况琬年七嵗在傍曰何不言日蝕之餘如月<lb/>
之初瓊大驚即以其言應詔<hi>東漢黄瓊傳</hi>京師號曰天下無<lb/>
雙江夏黄童<hi>後漢黄香傳</hi>孔融幼有異才十嵗隨父詣京師<lb/>
時河南尹李膺不妄接士融造門曰我是李君通家子<lb/>
弟門者言之膺請融問曰髙明祖父嘗與僕有恩舊乎<lb/>
融曰然先君孔子與李老君同徳比義而相師友則融<lb/>
與君累世通家衆坐歎息陳煒後至坐中以告煒曰小<lb/>
<pb n="KR3k0025_WYG_042-45b"/>
而聰了大未必竒融曰觀君所言将不早慧乎<hi>東漢本傳</hi>孔<lb/>
融年六七嵗時嘗與諸兄共食棗輒引小者人問其故<lb/>
答曰我小兒法當取小者由是宗族竒之<hi>後漢</hi>張霸年七<lb/>
嵗通春秋欲進餘經父母曰汝小未能者霸曰我饒為<lb/>
之<hi>東漢本傳</hi>賈逵自為兒戲弄常設部伍<hi>魏書</hi>虞翻少有髙氣<lb/>
年十二客有候其兄者不過翻翻追與書曰僕聞琥珀<lb/>
不取腐芥磁石不受曲針過而不存不亦宜乎<hi>吳書本傳注</hi>
常林七嵗有父黨造門問林曰伯先在不汝何不拜對<lb/>
<pb n="KR3k0025_WYG_042-46a"/>
曰對子字父何拜之有<hi>魏志</hi>諸葛瞻八嵗聰慧可愛<hi>蜀志本傳</hi>
荀攸字公達祖父曇攸少孤及曇卒故吏張推求守曇<lb/>
墓攸年十三疑之謂叔父衢曰此吏有非常之色殆将<lb/>
姦亂衢悟乃推問果殺人亡命因是異之<hi>魏志互入諸父</hi>張憑<lb/>
祖鎮憑年數嵗鎮謂其父曰我不如汝汝有佳兒憑曰<lb/>
阿翁詎宜以子戲父乎<hi>晉書互見祖孫異門</hi>鄧艾年十一每見髙<lb/>
山大澤輒指畫軍營處後為大将<hi>晉書</hi>王允之總角從伯<lb/>
敦常以自隨出則同輿入則共寝敦常夜飲允之辭醉<lb/>
<pb n="KR3k0025_WYG_042-46b"/>
先臥敦與錢鳳謀為逆允之已醒悉聞其言慮敦或疑<lb/>
己便於臥處大吐衣面並汙鳳既出敦果照視見允之<lb/>
卧吐中以為大醉不復疑之<hi>晉書本傳</hi>劉湛自弱年即有宰<lb/>
物之情常自比管葛<hi>通鑑晉恭紀</hi>慕容盛年十三謂慕容柔<lb/>
曰夫十人之長亦須才過九人然後乃安<hi>通鑑晉武紀</hi>謝安<lb/>
總角沈敏風宇條暢<hi>晉書</hi>王儉年數嵗風神聳拔有成人<lb/>
之度<hi>晉王儉傳</hi>謝朏十嵗能属文隨父荘游山使朏命篇攬<lb/>
筆便就<hi>晉書本傳</hi>陸雲少與兄機齊名幼時閔鴻見而竒之<lb/>
<pb n="KR3k0025_WYG_042-47a"/>
曰此兒若非龍駒當是鳳雛　謝尚八嵗神悟速成父<lb/>
鯤嘗攜之送客或曰此兒一坐之顔回也尚應聲答曰<lb/>
坐無尼父焉别顔回　王戎幼而穎悟年六七嵗嘗與<lb/>
羣兒戲於道側見李樹多實等輩競趨之戎獨不往或<lb/>
問其故戎曰樹在道傍而多子必苦李也取之信然<hi>並同</hi>
<hi>上</hi>元魏祖瑩年八嵗能誦詩書十二為中書學生耽書<lb/>
父母恐其成疾禁之不能止常密扵灰中藏火驅逐僮<lb/>
僕父母寝睡之後燃火讀書以衣蔽塞牕户恐漏光明<lb/>
<pb n="KR3k0025_WYG_042-47b"/>
為家人所覺由是聲譽甚盛内外親属呼為聖小兒尤<lb/>
好属文<hi>北史本傳</hi>明帝幼而聰哲為元帝所寵異年數嵗嘗<lb/>
坐置膝前属長安使來帝因問曰汝謂日與長安孰逺<lb/>
對曰長安近不聞人從日邊來元帝異之明日宴羣僚<lb/>
復問之對曰日近元帝失色曰何乃異向者之言乎對<lb/>
曰舉目則見日不見長安<hi>晉本紀</hi>謝安年四嵗桓彛見之<lb/>
而歎曰此兒風神秀徹後當不減王東海王導亦深器<lb/>
之由是少有重名<hi>晉書</hi>栝柏豫章雖小已有棟梁之器<hi>南宋</hi>
<pb n="KR3k0025_WYG_042-48a"/>
<hi>袁粲傳</hi>王泰幼敏悟年數嵗時祖母諸孫姪散栗於牀羣<lb/>
兒競之泰獨不取問其故對曰不取自當得賜由是中<lb/>
外異之<hi>宋書</hi>劉孝綽七嵗能属文父繪齊時掌詔誥孝綽<lb/>
年十四繪嘗使代草之<hi>南史宋書互入克紹</hi>謝貞八嵗嘗為春日<lb/>
閒居詩曰風定花猶落從舅王筠曰追步惠連矣<hi>南史</hi>何<lb/>
遜八嵗能賦詩沈約謂遜曰吾每讀卿詩一日三復猶<lb/>
不已其為名流所稱如此<hi>梁書</hi>蕭摩訶年十三單騎出戰<lb/>
無敢當者<hi>通鑑梁髙祖紀</hi>徐陵八嵗属文十三通荘老慧雲法<lb/>
<pb n="KR3k0025_WYG_042-48b"/>
師每嗟陵早就謂之顔回<hi>南史本傳</hi>王僧孺少時有餽其父<lb/>
冬李先以一與之不受曰大人未見不容先嘗<hi>齊書</hi>楊愔<lb/>
庭前有柰樹實落羣兒咸争之愔頽然不動獨坐<hi>北齊</hi>何<lb/>
妥少機警八嵗顧良戲之曰汝姓何是荷葉之荷是河<lb/>
水之河妥應聲曰先生姓顧是眷顧之顧是新故之故<lb/>
<hi>隋書</hi>薛世雍為童時與羣輩㳺戲輒畫地為城郭令諸兒<lb/>
為攻守之勢有不從令者撻之諸兒畏憚莫不整齊<lb/>
宇文忻為童時與羣輩㳺輒為部伍進止行列無不用<lb/>
<pb n="KR3k0025_WYG_042-49a"/>
命識者見而異之<hi>同上</hi>李泌七嵗能為文𤣥宗召之既至<lb/>
帝方與張説觀奕因使説試其能説請賦方圓動静泌<lb/>
曰願聞其略説曰方若棋局圓若棋子動若棋生静若<lb/>
棋死泌應曰方若行義圓若用智動若騁才静若得意<lb/>
説因賀帝得竒童<hi>新唐書李泌傳</hi>蘇頲弱冠敏悟一覽至千言<lb/>
輒覆誦<hi>唐書蘇頲傳</hi>盧懐慎在童丱已不凡韓思彦歎曰此<lb/>
兒器不可量<hi>同上</hi>貟俶九嵗升坐詞辨注射坐人皆屈<hi>新書</hi>
<hi>李泌傳</hi>白居易始生七月能展書指之無兩字雖百試不<lb/>
<pb n="KR3k0025_WYG_042-49b"/>
差<hi>唐書本傳</hi>李賀七嵗能辭章韓愈皇甫湜始聞未信過其<lb/>
家使賦詩援筆輒就如素構目曰髙軒過<hi>唐書李賀傳</hi>褚無<lb/>
量幼厲志好學家近湖中有龍鬭傾里閈觀之無量時<lb/>
年十二讀書晏然不動<hi>舊唐書</hi>嚴武幼豪爽母裴不為挺<lb/>
之所答厚其妾英武始八嵗怪問其母母語之故武奮<lb/>
然以鉄鎚就英寝碎其首左右驚白挺之曰郎戲殺英<lb/>
武辭曰安有大臣厚妾而薄妻者兒故殺之非戲也<hi>唐書</hi>
<hi>嚴挺之傳</hi>嚴武神氣雋爽敏扵聞見幼有成人之風<hi>舊唐書</hi>斬<lb/>
<pb n="KR3k0025_WYG_042-50a"/>
裴炎炎弟子太僕寺丞伷先年七嵗上封事請見言事<lb/>
太后召見詰之曰汝伯父謀反尚何言伷先對曰陛下<lb/>
為李氏婦先帝棄天下遽攬朝政變易嗣子疎斥李氏<lb/>
封崇諸武臣伯父忠於社稷反誣以罪戮及子孫陛下<lb/>
所為如是臣實惜之陛下早宜復子明辟髙枕深居則<lb/>
宗族可全不然天下一變不可復救矣<hi>通鑑唐武后紀</hi>樂思晦<lb/>
男未十嵗沒入司農得召見太后問状對曰臣父已死<lb/>
臣家已破但惜陛下法為俊臣等所弄陛下不信臣言<lb/>
<pb n="KR3k0025_WYG_042-50b"/>
乞擇朝臣之忠清陛下素所信任者為反状以付俊臣<lb/>
無不承反矣太后意稍寤<hi>通鑑唐武后互入轉移人心</hi>劉晏八嵗獻<lb/>
頌帝竒其幼命宰相張説試之曰國瑞也即授以正字<lb/>
公卿邀請旁午號神童名震一時<hi>新唐書本傳互入際遇</hi>
傳記王獻之少而標邁為一時風流之冠<hi>晉陽秋</hi>揚信字<lb/>
子烏雄第二子幼而明慧雄草𤣥經不㑹子烏令作九<lb/>
數而得之雄又擬易羝羊觸藩彌日不就子烏曰大人<lb/>
何不云荷㦸入榛<hi>劉向</hi>張𤣥祖八嵗齒虧先達知其不常<lb/>
<pb n="KR3k0025_WYG_042-51a"/>
戲之曰君口復何為開狗竇𤣥答曰使君輩正從此中<lb/>
出<hi>劉昭幼童傳互入納侮</hi>賈逵年十嵗暗誦六經父曰吾未嘗教<lb/>
爾安得三墳五典誦之對曰姊嘗抱于籬邊聽鄰家讀<lb/>
書因記得而誦之耳<hi>王子年拾遺記</hi>何晏大将軍進之孫進遇<lb/>
害魏武納晏養於宫至七八嵗慧心天悟帝欲以為子<lb/>
每逰觀令與諸子長幼晏㣲覺之坐則専席止則獨立<lb/>
或問其故答曰禮異姓不相貫<hi>何晏别傳</hi>劉晏以神童為秘<lb/>
書省正字上問晏曰正字正得㡬字晏曰天下字皆正<lb/>
<pb n="KR3k0025_WYG_042-51b"/>
惟朋字未正𤣥宗大竒之<hi>明皇雜録</hi>辛攀年七嵗程曉目攀<lb/>
而笑曰犂牛騂犢孺子之謂攀曰戲及人親非雅訓也<lb/>
<hi>崔鴻十六國春秋</hi>徐孺子年九嵗月下戲人或曰月中無物當<lb/>
極明徐曰不然譬如人眼中有瞳子無此可不暗乎<hi>世説</hi>
鍾毓鍾㑹少有令譽年十三魏文帝聞之並召見問毓<lb/>
曰卿何汗曰戰戰惶惶汗出如漿復問㑹卿何不汗對<lb/>
曰戰戰栗栗汗不敢出　王濬仲裴叔則二人總角詣<lb/>
鍾士季客問鍾曰二童是誰鍾曰裴楷清通王戎簡要<lb/>
<pb n="KR3k0025_WYG_042-52a"/>
<hi>並同上</hi>楊氏子九嵗甚聰慧孔君平詣其父父不在乃呼<lb/>
兒出為設果有楊梅孔以示兒曰此是君家果兒答曰<lb/>
未聞孔雀是夫子家禽<hi>世説上</hi>
集終童山東之英妙賈生洛陽之才子<hi>文選西征賦</hi>弱冠流<lb/>
芳雋聲清劭<hi>音邵文選楊武仲</hi>往昔十四五出逰翰墨場斯文<lb/>
崔魏徒以我似班揚七齡思即壮開口詠鳳凰九齡書<lb/>
大字有作成一囊<hi>杜詩</hi>早年見標格秀氣衝星斗　驥之<lb/>
子鳳之雛　陸機二十作文賦汝更小年能綴文總角<lb/>
<pb n="KR3k0025_WYG_042-52b"/>
草書又神速世上兒子徒紛紛驊騮作駒已汗血鷙鳥<lb/>
舉翮連青雲只今年才十六七射䇿君門期第一<hi>並同上</hi>
生而岐嶷實覃實華越在襁褓神明滋盛童蒙訓敏光<lb/>
潤玉顔與諸兒戲神清涵泳卓然如鴻雛鵠子有青雲<lb/>
之意也<hi>陳子昻</hi>耳目明達神氣以靈特出等夷<hi>韓文</hi>少年嶄<lb/>
然見頭角衆謂栁氏有子矣<hi>韓愈撰栁宗元墓誌互入有後</hi>新篁纔解<lb/>
籜寒色已青䓤<hi>元微之</hi>衛瓘諸郎衛玠珍可憐雛鳯好青<lb/>
春十嵗佩觽嬌稚子八行飛札老成人<hi>同上</hi>成童在侣獨<lb/>
<pb n="KR3k0025_WYG_042-53a"/>
不嗜戲<hi>劉賓客</hi>骨清年少雙眼氷鳯羽參差五色層天上<lb/>
麒麟時一下人間不獨有徐陵<hi>杜牧之</hi>七嵗属文意語天<lb/>
出<hi>皇甫湜撰韓愈碑</hi>童區寄十一嵗行牧且蕘二豪賊刼持之<lb/>
墟所賣之寄偽兒啼恐慄為兒恒状賊易之一人去為<lb/>
市一人醉卧童殺之逃未逺市者還得童曰為兩郎童<lb/>
孰若為一郎童耶彼不我恩也郎誠見完與恩無所不<lb/>
可市者持童抵主人所愈束縳牢甚夜半童轉以縳即<lb/>
爐火燒絶之雖瘡手勿憚復殺市者因大號一墟皆驚<lb/>
<pb n="KR3k0025_WYG_042-53b"/>
以聞於官刺史顔証竒之留為小吏不肯䕶還之鄉<hi>栁文</hi>
<hi>童區寄傳</hi>
本朝王元之七八嵗一日太守席上出詩句鸚鵡能言<lb/>
争似鳳元之書其下曰蜘蛛雖巧不如蠶<hi>聞見後録</hi>文潞公<lb/>
幼時與羣兒擊毬入柱穴中不能出公以水灌之毬浮<lb/>
出司馬公幼與羣兒戲一兒墮大水甕中已沒羣兒驚<lb/>
走不能救公取石破甕兒得出識者已知二公之仁智<lb/>
不凡矣<hi>同上</hi>司馬温公自成童凜然如成人七嵗手不釋<lb/>
<pb n="KR3k0025_WYG_042-54a"/>
書至不知寒暑饑渴年十五書無所不通<hi>東坡撰公行状</hi>軾總<lb/>
角入鄉校有自京師來者以石守道作聖徳詩示鄉先<lb/>
生軾從道旁竊觀問先生以所頌者十一人何也先生<lb/>
曰童子何用知之軾曰此天人也則不敢知若亦人矣<lb/>
何為而不可先生竒軾言盡以告之<hi>東坡范文正公集叙</hi>摇頭却<lb/>
棃棗似識非分恥<hi>東坡詩</hi>少年壮盛日千里<hi>同上</hi>蘇公軾生<lb/>
十年而太夫人親授以書聞古今成敗輒能語其要太<lb/>
夫人讀范滂傳慨然太息公侍側曰某若為滂夫人亦<lb/>
<pb n="KR3k0025_WYG_042-54b"/>
許之乎<hi>蘇子由撰東坡墓誌</hi>虎子墮地氣食牛<hi>陳後山</hi>
　　　癡騃<hi>附童幼</hi>
子瞳然如新生之犢<hi>荘子</hi>古之伐國不殺黄口<hi>淮南子</hi>
史昭公生十九年矣猶有童心<hi>左襄三十一年</hi>漢髙祖問魏大<lb/>
将誰曰柏直是口尚乳臭不能當韓信<hi>西漢</hi>末世貴戚食<lb/>
禄之家温衣美飯乗堅驅良而面牆術學不識臧否<hi>通鑑</hi>
<hi>漢殤紀</hi>黄吻婢兒<hi>通鑑晉紀</hi>晉惠帝為人戇騃聞蛙聲謂左右<lb/>
曰此鳴者為官乎為私乎時天下荒百姓餓死曰何不<lb/>
<pb n="KR3k0025_WYG_042-55a"/>
食肉麋<hi>晉書</hi>生長富貴齒髮尚少不更艱危<hi>通鑑唐徳宗紀</hi>
集雖有五男兒總不好紙筆阿舒已二八嬾惰固無匹<lb/>
阿宣行志學而不愛文術雍端年十三不識六與七通<lb/>
子垂九齡但覔棗與栗<hi>陶淵明責子詩互入責子</hi>童騃無知雖藉祖<lb/>
父之寵曽微分寸之勞<hi>白傅集</hi>
　　　包容<lb/>
經九二包荒用馮河不遐遺<hi>易泰卦注能包含荒穢受納馮河者也用心𢎞大無</hi>
<hi>所退棄</hi>君子容民蓄衆<hi>易師/卦</hi>含𢎞光大<hi>易坤卦</hi>含萬物而化<lb/>
<pb n="KR3k0025_WYG_042-55b"/>
光<hi>同上</hi>有容徳乃大<hi>書君/陳</hi>不啻不敢含怒<hi>書無逸</hi>斷斷兮無<lb/>
他技其心休休焉其如有容焉<hi>書秦誓</hi>如山如河<hi>詩衞風</hi>我<lb/>
之大賢與於人何所不容<hi>論語</hi>寛則得衆<hi>語陽貨</hi>
子不藏怒焉不宿怨焉<hi>孟子萬章上互見不修舊怨</hi>天地不包一物<lb/>
隂陽不生一類<hi>淮南子</hi>江海所以為百谷王以其不逆之<lb/>
茍有所逆衆流不至多矣<hi>傅子</hi>
史川澤納汙山藪藏疾瑾瑜匿瑕<hi>左傳宣十五</hi>管仲常欺鮑<lb/>
叔善遇之不以為言<hi>史記管晏傳</hi>張安世為光禄勲郎有醉<lb/>
<pb n="KR3k0025_WYG_042-56a"/>
小便殿上主事白行法安世曰何以知其不翻水漿耶<lb/>
郎淫官婢婢兄自言安世曰奴以恚怒誣汚衣冠告署<lb/>
謫奴其隠人過失皆此類<hi>西漢互入深識大體</hi>丙吉宣帝時為丞<lb/>
相於官属掾吏務掩過揚善有馭吏嗜酒嘗從吉出醉<lb/>
嘔吐丞相茵中西曹主吏白欲斥之吉曰以醉飽之失<lb/>
去士使人将復何所容身此不過汙丞相車茵耳遂不<lb/>
去<hi>西漢</hi>曹參曰獄吏者所以并容也<hi>西漢本傳</hi>黄霸守潁川許<lb/>
丞老病聾督郵白欲去之霸曰許丞雖老尚能拜起送<lb/>
<pb n="KR3k0025_WYG_042-56b"/>
迎重聽何傷且善助之毋失賢者意<hi>同上互見官長覆蓋</hi>九江守<lb/>
戴聖治多不法刺史何武亷得其罪聖懼自免後為博<lb/>
士毀武於朝廷武聞之終不揚其惡<hi>西漢何武傳</hi>網漏吞舟<lb/>
之魚<hi>西漢酷吏傳</hi>劉表與袁尚書曰當以大包小以優容劣<lb/>
<hi>通鑑東漢</hi>劉寛温仁多恕雖在倉卒未嘗疾言遽色吏人有<lb/>
過但用蒲鞭罰之示辱而已夫人欲試寛令恚伺當朝<lb/>
㑹装嚴己訖使婢奉肉羮翻汙朝服寛遽收之神色不<lb/>
異乃徐言曰羮爛汝手乎其性度如此<hi>東漢</hi>厚性寛中近<lb/>
<pb n="KR3k0025_WYG_042-57a"/>
於仁犯而不校隣於恕<hi>同上卓茂傳</hi>周瑜程普皆為吳孫權<lb/>
将普頗以年長數凌侮瑜瑜折節容下終不與校普自<lb/>
欽服<hi>三國志</hi>謝萬嘗與蔡系争言系推萬落床冠帽傾脱<lb/>
萬徐拂衣就席神意自若坐定曰卿幾壊我面<hi>晉書</hi>張率<lb/>
於家務忘懐在新安遣家僮載米三千石還宅及至遂<lb/>
耗太半率問其故答曰雀䑕耗率笑而言曰壮哉雀䑕<lb/>
終不研問<hi>南史</hi>房文烈性温柔未嘗嗔怒為吏部郎中時<lb/>
霖雨絶糧遣婢糴米因以逃竄三四日方還文烈徐謂<lb/>
<pb n="KR3k0025_WYG_042-57b"/>
曰舉家無食汝何處來竟無捶撻<hi>北史</hi>牛𢎞寛厚弟弼好<lb/>
酒因醉射殺𢎞駕車牛𢎞來還宅其妻迎謂之曰叔射<lb/>
殺牛𢎞無所怪問直答曰作脯坐定其妻又曰叔忽射<lb/>
殺牛大是異事𢎞曰已知之矣顔色自若讀書不輟<hi>通鑑</hi>
<hi>隋煬紀</hi>長孫平為工部尚書時有告邴紹非毁朝廷上怒<lb/>
将斬之平曰鄙諺曰不癡不聾不堪作大家翁此言雖<lb/>
小可以喻大<hi>隋書</hi>狄仁傑曰何必窮其窟宂與螻蟻校短<lb/>
長哉<hi>通鑑唐紀</hi>婁師徳深沈有度量人有忤意輒遜以自免<lb/>
<pb n="KR3k0025_WYG_042-58a"/>
不見容色其弟守代州辭之官教之耐事弟曰人有唾<lb/>
面潔之乃已師徳曰未也潔之是違其怒正使自乾耳<lb/>
<hi>唐書本傳</hi>狄仁傑曰婁公盛徳我為其所包容久矣<hi>通鑑唐紀互見</hi>
<hi>心服</hi>柳公權嘗貯盃盂一笥縢識如故而器皆亡奴妄言<lb/>
叵測公權笑曰銀盃羽化矣<hi>唐書本傳</hi>李適之右相李林甫<lb/>
密奏其頗好酒妨政事𤣥宗惑焉乃除太子少保適之<lb/>
遽命親故歡㑹賦詩曰避賢初罷相樂聖且銜盃舉朝<lb/>
服其度量<hi>唐新語</hi>潘好禮曰方寸之地何所不容<hi>通鑑唐紀</hi>帝<lb/>
<pb n="KR3k0025_WYG_042-58b"/>
定禍亂而房杜不言功王魏善諫而房杜遜其直英衛<lb/>
善兵而房杜濟以文持衆美而效之君<hi>唐書賛</hi>
傳記楚荘王使賜羣臣酒日暮酒酣燈燭滅有引美人<lb/>
之衣者美人援絶其冠纓告王趣火來上視纓絶者王<lb/>
曰賜人酒使醉失禮奈何欲顯婦人之節而辱士乎乃<lb/>
命羣臣百餘人皆絶去其冠纓而上火盡懽而罷<hi>説苑互入</hi>
<hi>深識大體</hi>江海無不受故長為百川之王<hi>説苑</hi>
集天稱其髙者以無不覆地稱其廣者以無不載日月<lb/>
<pb n="KR3k0025_WYG_042-59a"/>
稱其明者以無不照江海稱其大者以無不容<hi>曹子建</hi>其<lb/>
為器也包乾之奥括坤之區<hi>文選</hi>方寸海納<hi>選三國名臣賛</hi>山不<lb/>
讓塵川不辭盈<hi>張茂先勵志詩</hi>大雅含洪量包山藪<hi>盧子諒書</hi>平生<lb/>
混涇渭<hi>駱賓王</hi>器量洪深度姿廣大<hi>郭有道碑</hi>乾坤之量包含<lb/>
海岳<hi>栁文</hi>枵然其量廓爾其宇<hi>同上</hi>氷炭俱可懐孰云熱與<lb/>
寒<hi>韋應物</hi>虚懐容物<hi>白樂天</hi>狺狺之吠營營之飛置扵度外<lb/>
<hi>李義山文</hi>妖星熒惑天所常懸牛溲馬勃地所常有<hi>皇甫湜</hi>量<lb/>
函千鈞<hi>唐文粹</hi>海受水而皆納鏡無形而不燭<hi>同上</hi>
<pb n="KR3k0025_WYG_042-59b"/>
本朝則天謂狄仁傑曰卿在汝南時有譛卿者欲知其<lb/>
人乎仁傑謝曰陛下以臣為過臣當改之陛下明臣無<lb/>
過臣之幸也不願知譛者<hi>續世説惪行篇</hi>韓魏公言在政府時<lb/>
有難處事盖天下事無有盡如意須索包總不然不可<lb/>
一日處矣<hi>别録</hi>韓魏公有玉盞尤為寳玩一日将酌酒勸<lb/>
坐客俄為一吏觸碎坐客皆愕然吏伏地待罪公神色<lb/>
不動笑謂坐客曰物之成毀自有時何罪之有<hi>遺事</hi>韓魏<lb/>
公帥定武時夜作書令一侍兵秉燭於傍侍兵他顧燭<lb/>
<pb n="KR3k0025_WYG_042-60a"/>
燃公鬚遽以袖摩之而作書如故<hi>别録</hi>韓魏公在政府僚<lb/>
属路拯者就案呈有司事而状尾忘書名公即以袖覆<lb/>
之仰首與語從容以授之<hi>别録</hi>乾坤量廣大善惡皆含育<lb/>
<hi>歐公詩</hi>天髙地厚靡不有醜好萬状何足論<hi>同上</hi>國之有姦<lb/>
也猶鳥獸之有鷙猛昆蟲之有毒螫也區處條理各安<lb/>
其處則有之矣鋤而去之則無是道也<hi>東坡志林</hi>
　　　不脩舊怨<lb/>
經不念舊惡怨是用希<hi>論語</hi>
<pb n="KR3k0025_WYG_042-60b"/>
子不藏怒焉不宿怨焉<hi>孟子萬章下互見包容</hi>桓公能用管仲之<lb/>
功而忘射鉤之怨文公能聽寺人之言而棄斬祛之罪<lb/>
<hi>韓非子互入舎小就大</hi>
史晉賈季奔狄宣子使臾駢送其帑夷之蒐賈季戮臾騈<lb/>
臾騈之人欲盡殺賈氏之族以報焉臾駢曰敵惠敵怨不<lb/>
在後嗣忠之道也<hi>左文六</hi>韓安國坐法抵罪獄吏田甲辱安<lb/>
國居無幾安國為内史甲肉袒謝安國笑曰公等足與治<lb/>
乎卒善遇之<hi>西漢本傳</hi>梁陸思鐸善射常於箭上自鏤姓名射<lb/>
<pb n="KR3k0025_WYG_042-61a"/>
帝中馬鞅帝拔箭藏之至是思鐸從衆俱降帝出箭示之思<lb/>
鐸伏地待罪帝慰而釋之尋授龍武右廂都指揮使<hi>通鑑梁均玉紀</hi>
本朝丁謂敗得竄道繇雷州冦準從者有欲釋憾謀不<lb/>
利於謂準知之陳大席一廡間設戲具悉召至且命之<lb/>
博奕因隠几觀焉聞謂行乃罷<hi>五朝言行録</hi>
　　　以徳報怨<lb/>
經子曰以徳報怨則寛身之仁也<hi>記表記</hi>
子以徳報怨人之難也<hi>尸子</hi>
<pb n="KR3k0025_WYG_042-61b"/>
史晉又饑秦伯又餼之粟曰吾怨其君而矜其民<hi>左僖十五</hi>
戴聖為九江守治多不法何武為刺史亷得其罪聖懼<lb/>
自免後為博士毁武於朝武聞之終不揚其惡聖子賓<lb/>
客為羣盜得繫廬江聖自以子必死武平心决之卒得<lb/>
不死<hi>西漢何武傳</hi>韓信為楚王召辱己少年以為中尉<hi>西漢本傳</hi>
官渡之戰袁紹使陳琳為檄書數操罪惡連及家世極<lb/>
其醜詆及袁氏敗琳歸操操曰卿昔為本初移文但可<lb/>
罪状孤身何乃上及父祖耶與阮瑀俱管記室<hi>通鑑漢獻紀</hi>
<pb n="KR3k0025_WYG_042-62a"/>
劉仁軌運糧失船李義甫使袁異式鞠之曰君與朝廷<lb/>
何人為讎宜早自為計具獄以聞除名仁軌後為大司<lb/>
憲異式不安仁軌瀝觴告之曰仁軌若念疇昔之事有<lb/>
如此觴既知政事薦異式為司冦大夫<hi>通鑑唐髙宗紀</hi>李吉甫<lb/>
量移忠州刺史陸贄在忠州與吉甫相遇昆弟門人咸<lb/>
為贄憂<hi>初贄秉政貶李吉甫為長州長史</hi>而吉甫欣然接禮都不銜前<lb/>
事以宰相禮事之猶恐其未信不安日與贄親狎若平<lb/>
生交契贄初猶慚懼後乃深交時論以吉甫為長者<hi>舊唐</hi>
<pb n="KR3k0025_WYG_042-62b"/>
<hi>書陸贄傳</hi>
傳記昔梁大夫宋就為邊縣與楚鄰界皆種𤓰梁亭數<lb/>
灌其𤓰美楚人稀灌其𤓰惡楚因令人夜竊搔梁𤓰皆<lb/>
有焦者矣梁亭尉欲報搔𤓰宋就曰是搆怨分禍之道<lb/>
也令人私竊為楚亭夜灌勿令知也楚𤓰日美<hi>賈誼新書</hi>
集元全柔氣象甚偉好以徳報怨恢然者也<hi>栁文</hi>
　　　褊隘<lb/>
經濟衰救危惟在同好則所贍褊矣<hi>易畧例</hi>不寛綽厥心<lb/>
<pb n="KR3k0025_WYG_042-63a"/>
<hi>書無逸</hi>惟是褊心<hi>詩葛屨</hi>
子予豈若是小丈夫然哉諌於其君而不受則怒悻悻<lb/>
然見於其面<hi>孟子公孫丑下</hi>
史君之徳宇何不寛裕也<hi>國語</hi>范雎睚眦之怨必報<hi>史記本傳</hi>
睚眦莫不中傷<hi>五解反西漢孔光傳</hi>小智自私賤彼貴我<hi>西漢賈誼傳</hi>
報睚眦怨<hi>西漢書舉眼也</hi>黯褊心不能無小望<hi>西漢本傳互入怨望</hi>王濬<lb/>
曰不能遣諸胷中是吾褊也<hi>通鑑晉武紀互入明於自知</hi>蕭瑀性狷<lb/>
介與同僚多不合<hi>通鑑唐太宗互入寡合同官</hi>
<pb n="KR3k0025_WYG_042-63b"/>
集直性狹中多所不堪<hi>山巨源絶交書</hi>毛髮亦不容<hi>唐文粹</hi>卧喜<lb/>
晩起而當闗呼之不置一不堪也抱琴行吟弋釣草野<lb/>
而吏卒守之不得妾動二不堪也危坐一時痺不得搖<lb/>
性復多虱把搔無己而當裹以章服揖拜上官三不堪<lb/>
也素不便書不喜作書而人間多事堆案盈几不相酬<lb/>
答則犯教傷義欲自强勉則不能久四不堪也不喜弔<lb/>
喪而人道以此為重已為不見恕者所怨至欲見中傷<lb/>
者雖瞿然自責然不可化終不能獲無咎無譽如此五<lb/>
<pb n="KR3k0025_WYG_042-64a"/>
不堪也不喜俗人而當與之共事或賓客盈坐鳴聲聒<lb/>
耳囂塵臭處千變萬伎在人目前六不堪也心不耐煩<lb/>
而官事鞅掌機務纒在心世故繁其慮七不堪也<hi>嵇康絶交</hi>
<hi>書互見寡合</hi>
　　　躁急<lb/>
經躁人之辭多<hi>易互入多言</hi>
子蟹八跪而二螯非虵蟺之宂無所寄托者用心躁也<lb/>
<hi>荀子勸學</hi>躁則失君<hi>老子重為輕根章</hi>西門豹性急故佩韋以自緩<lb/>
<pb n="KR3k0025_WYG_042-64b"/>
<hi>韓非子</hi>輕譽茍毀好憎尚怒小人哉<hi>文中子互見輕於喜怒</hi>
史宋殺楚使者申舟楚子聞之投袂而起屨及於窒皇<lb/>
劒及於寝門之外車及於蒲胥之市<hi>左傳宣十四年</hi>皆笑曰公<lb/>
孫之亟也<hi>注亟急也言其性急不能受屈左傳襄二十四</hi>奮然震電馮怒<hi>左傳昭五</hi>
邾子在門臺臨廷閽以缾水沃廷邾子望見之怒閽曰<lb/>
夷射姑旋焉命執之弗得滋怒自投于牀廢于爐炭爛<lb/>
遂卒荘公卞急而好潔故及是<hi>左傳定三年</hi>少藴藉<hi>於問切西漢義</hi>
<hi>縱傳</hi>明帝常以事怒郎藥崧以杖撞之崧走牀下帝怒甚<lb/>
<pb n="KR3k0025_WYG_042-65a"/>
疾曰郎出崧曰未聞人君自起撞郎<hi>東漢鍾離意傳</hi>袁譚天性<lb/>
峭急<hi>魏志</hi>王濬伐吳自以功大為王渾父子所抑每進見<lb/>
陳其攻伐之勞及見枉之状不勝忿徑出不辭<hi>晉書本傳</hi>王<lb/>
述性急嘗食鷄子筯刺之不得便大怒擲地雞子圓轉<lb/>
不止下床以屐齒踏之又不得嗔甚内口中齧破而吐<lb/>
之<hi>晉書本傳</hi>謝宻與友人棋友人西南棋有死勢復一客曰<lb/>
西南風急覆舟友人悟乃救之密大怒投局於地<hi>南史本傳</hi>
皇甫湜性急嘗為蜂螫指購小兒斂蜂𢷬取其液一日<lb/>
<pb n="KR3k0025_WYG_042-65b"/>
命其子録詩一字誤詬躍呼杖未至嚙其臂血流<hi>唐書</hi>
傳記蟹二螯八足非蛇鱣之穴無所寄托者心躁也<hi>大戴</hi>
<hi>禮記</hi>王思性急嘗把筆而蠅在筆端彈去復來思怒起逐<lb/>
蠅不能得去取筆壊而棄之<hi>魏畧</hi>
　　　忍耐<lb/>
經必有忍其乃有濟<hi>書君陳</hi>
子勾踐入官於吳執干戈為吳王洗馬故能殺夫差於<lb/>
姑蘇<hi>韓非子</hi>
<pb n="KR3k0025_WYG_042-66a"/>
史魯以相忍為國<hi>左傳昭元</hi>趙孟曰以能忍恥庶無害趙宗<lb/>
乎<hi>左傳哀二十七</hi>魏齊笞擊范雎折脅摺齒雎佯死卷以簀置<lb/>
厠中使醉者更溺之<hi>通鑑周紀</hi>隠忍茍活函糞土之中而不<lb/>
辭者恨私心有所未盡<hi>史記司馬遷傳</hi>季布為人奴而不死必<lb/>
自負其材故受辱而不羞欲有所用其未足也故終漢<lb/>
名将者誠為重其死<hi>史記本傳</hi>夫能詘於一人之下而信於<lb/>
萬乗之上者湯武是也<hi>通鑑西漢髙紀</hi>韓信為楚王召辱己少<lb/>
年告諸将曰方辱我時寧不能死死之無名故忍而就<lb/>
<pb n="KR3k0025_WYG_042-66b"/>
此<hi>西漢本傳</hi>淮隂屠中少年有侮信者因衆辱之曰能死刺<lb/>
我不能出跨下於是信熟視之俛出跨下蒲伏一市皆<lb/>
笑信以為怯<hi>通鑑西漢髙紀漢書作跨史記作跨皆同大凡編書當以正史為主豈可取通鑑哉</hi>
垂頭塞耳<hi>東漢馬防傳</hi>昔孝文卑辭匈奴先帝優與吳盟皆<lb/>
應權通變深思逺慮非若匹夫之忿者也<hi>通鑑魏明紀</hi>桓温<lb/>
懐不軌郄超為之謀主文度與謝安詣超日旰未得前<lb/>
文度便欲去安曰不能為性命忍須臾耶<hi>晉書郄超傳</hi>兩敵<lb/>
共對惟當忍之彼不能忍我能忍是以勝耳<hi>同上朱伺傳</hi>唐<lb/>
<pb n="KR3k0025_WYG_042-67a"/>
張公藝九世同居髙宗問其故書忍字百餘以進<hi>通鑑唐紀</hi>
<hi>互見宗族</hi>
傳記能忍恥者安能忍辱者存<hi>説苑談叢篇</hi>
集若昔之人作必行動必中則蘇秦無穿履之歎甯戚<lb/>
無石爛之歌孫𢎞無十上之勤商鞅無再干之勞也<hi>歐陽</hi>
<hi>詹文</hi>直柄未當權塞口且吞聲<hi>侯喜石鼎聨句見韓文</hi>朝蠅不須驅<lb/>
暮蚊不可拍蠅蚊滿八區難盡與相格得時能幾何與<lb/>
汝恣啖咋涼風九月到掃不見蹤跡<hi>韓詩</hi>不曲促無以見<lb/>
<pb n="KR3k0025_WYG_042-67b"/>
險難<hi>栁文</hi>包羞忍恥是男兒<hi>杜牧之</hi>未嘗有怨懟之色形於<lb/>
妻子之前<hi>同上</hi>卷舌吞聲滅影削跡<hi>唐文粹</hi>雲衢有志終驤<lb/>
首吏道無媒且折腰<hi>錢起</hi>吞聲混瑕垢<hi>杜詩</hi>
本朝唾面慎勿拭出跨當俯就<hi>坡詩</hi>一忍可以支百勇<hi>老泉</hi>
<hi>權書</hi>髙祖忍之養其全鋒而待其斃此子房教之也<hi>東坡文</hi>
　<lb/>
　<lb/>
　記纂淵海卷四十二<lb/>
</p>
<p>
</p>
  </div>
</body>
</text>
</TEI>
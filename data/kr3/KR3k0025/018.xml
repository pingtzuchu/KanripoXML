<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷十八</head>
    <p>
<pb n="KR3k0025_WYG_018-1a"/>
欽定四庫全書<lb/>
　記纂淵海卷十八　　　　宋　潘自牧　撰<lb/>
　　郡縣部<lb/>
　　　京東西路<lb/>
　　　　興仁府<hi>倚郭一外縣三</hi>　<hi>濟隂/苑亭</hi>　<hi>乗氏/</hi>　<hi>南華</hi>
郡號濟隂<lb/>
府沿革天文奎婁分野禹貢屬豫州之域昔唐堯所居<lb/>
在周為曹國之地周武王封弟振鐸為曹國戰國屬齊<lb/>
<pb n="KR3k0025_WYG_018-1b"/>
漢為濟隂郡晉為濟陽郡後周改為曹州隋改為濟隂<lb/>
郡唐復為曹州天寶初改濟隂郡乾元初復為曹州五<lb/>
代晉置威信軍周改彰信軍本朝為興仁府<hi>沿革表</hi>
縣沿革濟隂本漢濟隂郡之定陶地隋置濟隂縣唐徙<lb/>
曹州本朝置濟隂為附郭　宛亭唐為寃句縣本朝改<lb/>
為苑亭　乗氏古乗丘在唐為縣　南華在唐為縣本<lb/>
朝𨽻河南路而宛亭乗氏南華三縣皆為黄河水渰廢<lb/>
形勝曹南山在濟隂縣南一百里春秋盟于曹南是也<lb/>
<pb n="KR3k0025_WYG_018-2a"/>
　三艐亭在濟隂縣之東北　景山在州東四十里廢<lb/>
楚丘城北衛文公徙居楚丘測日影于此　髣山在州<lb/>
十五里乃曹國十五世葬地　汜水在府西南三十里<lb/>
漢高帝即位汜水之陽在此　菏澤在府境内禹貢導<lb/>
菏澤被孟瀦又濟水東至于菏　大禰溝在府界内詩<lb/>
出宿于泲飲餞于禰　披雲樓在濟隂北上有陳師道<lb/>
記　三賢堂在濟隂北舊城内中塑范蠡魏冉魏相像<lb/>
　髣山廟在縣東上祀曹叔振鐸翰林王禹偁有碑<lb/>
<pb n="KR3k0025_WYG_018-2b"/>
漆園城在濟隂西北莊周為漆園吏即此　濟陽城在<lb/>
濟隂縣西南光武誕于此盤庚村在濟隂東南舊有盤<lb/>
庚祠　受命壇在濟隂東南漢髙祖受命於此　沙溝<lb/>
在南華境内上有莊周釣臺　寃句城在宛亭境内莊<lb/>
周為吏之所　阿谷水在濟隂郡東孔子至此見處子<lb/>
佩瑱是也<hi>輿地紀勝</hi>
人物戰國范蠡既雪㑹稽之耻變姓名為陶朱公扁舟<lb/>
遊五湖　漢魏相事宣帝為高平侯　唐李勣事太宗<lb/>
<pb n="KR3k0025_WYG_018-3a"/>
為功臣後圖形凌烟閣　王雄膂力絶人功授歙州總<lb/>
管　賈敦頥歴任數州刺史每入朝敝車羸馬人不知<lb/>
其為刺史　劉晏事𤣥宗時八嵗獻頌拜度支郎中累<lb/>
遷同中書門下平章事　皇朝張齊賢太祖幸西都以<lb/>
布衣獻䇿上還與太宗曰幸西都惟得一張齊賢太宗<lb/>
朝累官吏部侍郎同平章事　任仲正舉進士累官參<lb/>
知政事　任仲師仲正弟舉進士累官樞宻副使太子<lb/>
太傅　王博文年十六善屬文舉進士累官樞宻院事<lb/>
<pb n="KR3k0025_WYG_018-3b"/>
　劉潜少有大志舉進士知蓬萊縣聞母死一痛遂絶<lb/>
其妻哭潜亦死時人稱為孝義<hi>輿地紀勝</hi>
集詞藻世𫝊平子賦園林人比鄭公鄉門前墜葉浮秋<lb/>
水籬外寒華待夕陽　浦外野風吹入户窻中曉月早<lb/>
知秋滄江一望通千里畫角三聲起百憂<hi>並皇甫茂政</hi>天眷<lb/>
君陳久在東歸朝人看大司空黄河岸畔常無事滄海<lb/>
東邊獨有功已變畏途成雅俗仍過舊里揖秋風一門<lb/>
累葉凌烟閣次第儀刑漢上公<hi>楊累山</hi>淮月未明先倚檻<lb/>
<pb n="KR3k0025_WYG_018-4a"/>
海雲初起更維舟<hi>朱用晦</hi>
本朝靖國元年賜軍曰興仁軍崇寧元年升為興仁府<lb/>
大觀二年升為都督府政和元年罷都督為府<hi>沿革表</hi>淮<lb/>
岑日對朱檻出江岫雲齊碧瓦浮墟落耕桑公愷悌杯<lb/>
觴談笑客風流　一曲平蕪連古樹半分殘日帶明霞<lb/>
<hi>並張子野</hi>促轡數殘更似聞雞一鳴春風馬上夢沙路月中<lb/>
行笳鼓逺多思衣裘寒始輕稍知田父穏燈火閉柴荆<lb/>
<hi>王安石</hi>
<pb n="KR3k0025_WYG_018-4b"/>
　　　　東平府<hi>倚郭一外縣五</hi>　<hi>須城/陽榖</hi>　<hi>中都/</hi>　<hi>夀張/</hi>　<hi>東</hi>
　　　　　<hi>阿</hi>　<hi>平隂</hi>
郡號東平<lb/>
府沿革天文奎婁分野禹貢青兖二州之域秦屬碭郡<lb/>
又為薛郡地漢為東平國取禹貢有東原底平之義後<lb/>
為濟東國又改大河郡東漢仍為東平國後魏為東平<lb/>
郡後周置魯州隋置鄆州後改東平郡唐復鄆州天寶<lb/>
初復改東平郡元和中置天平軍本朝徙治國故城後<lb/>
<pb n="KR3k0025_WYG_018-5a"/>
復改為東平府<hi>地理沿革表</hi>
縣沿革須城春秋時為須句國戰國屬宋　陽榖春秋<lb/>
時齊地僖公與齊宋江黄㑹于陽榖即此　中都古厥<lb/>
國春秋時為魯中都地　夀張春秋時為良邑漢為夀<lb/>
張縣　東阿春秋時齊柯邑漢置東阿縣　平隂齊地<lb/>
春秋魯襄公㑹諸侯伐齊齊侯禦諸平隂即此<hi>同上</hi>
形勝瓠山在府北上有漢東平王墓　蠶尾山在府北<lb/>
有唐蘓原明詩記　鳳山在須城北騷人墨客題詠甚<lb/>
<pb n="KR3k0025_WYG_018-5b"/>
多金螺山在須城東　采山在中都縣東上有草木望<lb/>
之若五采　碻磝山在東阿縣南即檀道濟唱籌量沙<lb/>
之所　石門山在平隂西上有石門東西相向　孔子<lb/>
山在平隂南上有孔子教書堂　梁山在夀張縣南漢<lb/>
梁武王葬于此　濟河在中都縣北禹貢濟水即此<lb/>
南旺湖在中都縣南　梁山濼在郡西中有黒風洞<lb/>
栢公溝在須城境内　管仲井在東阿縣城内　阿膠<lb/>
井在陽榖縣東煮革為膠可以愈疾　古長城在平隂<lb/>
<pb n="KR3k0025_WYG_018-6a"/>
縣北<hi>輿地紀勝</hi>
人物三國劉楨以文章見重于魏文帝號建安七子<lb/>
晉劉卞由縣吏累遷州刺史　魏浚為度支校尉永嘉<lb/>
末東保河隂所得榖麥悉獻于河隂　南北朝劉兆安<lb/>
貧樂道三徴博士皆不就　唐程知節從太宗東征以<lb/>
功封宿國公　張公藝九世同居髙祖幸其宅書忍字<lb/>
百餘以獻　五代王彦章性忠烈事梁為招討使後被<lb/>
唐執不屈自殺追贈太師王朴舉進士獻安邊䇿累官<lb/>
<pb n="KR3k0025_WYG_018-6b"/>
户部侍郎　皇朝馬伸舉進士為西京法曹從伊川學<lb/>
常自謂朝聞道夕死可矣<hi>紀勝</hi>
集玉壺挈美酒送别强為歡大火南星月長郊北路灘<lb/>
殷王期負鼎汶水起垂竿莫學東山卧參差老謝安<hi>李白</hi>
廣武城邊逢暮春汶陽歸客淚沾巾落花寂寂啼山鳥<lb/>
楊柳青青渡水人<hi>王摩詰</hi>吾兄詩酒繼陶君試宰中都天<lb/>
下聞東樓喜奉連枝㑹南陌愁為落葉分城隅緑水明<lb/>
秋日海上青山隔暮雲<hi>李白</hi>追問何時㑹要我以陽春望<lb/>
<pb n="KR3k0025_WYG_018-7a"/>
慕結不解貽爾新詩文勉哉修令徳北面自寵珍　君<lb/>
侯多壯思文雅縱横飛<hi>並劉楨</hi>亭亭山上松瑟瑟谷中風<lb/>
風聲一何盛松枝一何勁氷霜正慘悽終嵗常端正豈<lb/>
不羅凝寒松栢有本性　鳳凰集南嶽徘徊孤竹根於<lb/>
心有不厭奮翅凌紫氛豈不常勤苦羞與黄雀群何時<lb/>
當來儀將須聖明君<hi>並同上</hi>
本朝慶厯三年初置京東西路安撫使大觀九年升大<lb/>
都督府政和四年移安撫使于應天府宣和九年改為<lb/>
<pb n="KR3k0025_WYG_018-7b"/>
東平府陽榖縣景徳中徙孟店<hi>沿革表</hi>玉軸牙籖煥寶幢<lb/>
籍伸侍列映秋光宴開芸閣儒風盛坐對蓬山逸興長<lb/>
<hi>宋孝宗</hi>適興野情愜千山髙復低好風隨處改幽逕獨行<lb/>
迷<hi>張文潜</hi>
　　　　濟州<hi>倚郭一外縣三</hi>　<hi>鉅野/任城</hi>　<hi>金鄉/</hi>　<hi>鄆城</hi>
郡號東魯<lb/>
州沿革天文奎婁分野禹貢徐兖二州之域春秋時為<lb/>
魯國戰國屬宋秦屬東郡漢屬山陽郡晉為高平劉宋<lb/>
<pb n="KR3k0025_WYG_018-8a"/>
屬濟北郡後魏置濟州隋改為濟北郡唐初復為濟州<lb/>
後廢五代周復置濟州本朝因之<hi>沿革表</hi>
縣沿革鉅野禹貢大野既瀦即此地漢置鉅野縣　任<lb/>
城古任國大皥之後所封地　金鄉古緡國　鄆城本<lb/>
魯地漢為夀良縣<hi>同上</hi>
形勝兩城山在州南　金鄉山在鉅野南上有石洞十<lb/>
餘丈　鉅野澤在縣東　南池在州境　李白酒樓在<lb/>
州城南　講文亭在金鄉縣學　獲麟臺在鉅野縣東<lb/>
<pb n="KR3k0025_WYG_018-8b"/>
即魯哀公狩獲麟處　落鳳臺在鉅野縣南　朝天橋<lb/>
在州北　女媧陵在州境内<hi>紀勝</hi>
人物漢周仁以醫見景帝拜郎中令　鄭均好義篤實<lb/>
官至尚書章帝重之東巡幸其第　何休精研六經世<lb/>
無及之者　晉魏舒對䇿登第為冀州刺史以簡恵稱<lb/>
後拜司徒郗鑑為車騎將軍輔少主誓赴國難以功拜<lb/>
司徒　郗隆為尚書左丞有直諒匪躬之節百寮敬憚<lb/>
　南北朝檀超好文學自比晉郗超事南齊為博士兼<lb/>
<pb n="KR3k0025_WYG_018-9a"/>
左丞　皇朝翟守素太宗時為天雄軍兵馬鈐轄知太<lb/>
名府事性寛仁謹慎所至有政績　王禹偁九嵗能文<lb/>
舉進士嘗獻端拱箴及禦戎十䇿累官學士著文集五十<lb/>
餘卷子嘉祐為館職嘉言舉進士曽孫份仕至户部侍<lb/>
郎　晁補之才氣俊逸蘇東坡愛之舉進士官至京兆<lb/>
府有文集　榮諲舉進士官廣東路轉運使常作棧道<lb/>
以通往來　李邴舉進士累官學士苗劉作亂邴責賊<lb/>
當以大義後拜叅知政事<hi>紀勝</hi>
<pb n="KR3k0025_WYG_018-9b"/>
集秋水通溝洫城隅集小船晩凉看洗馬森木亂鳴蟬<lb/>
菱熟經時雨蒲荒八月天晨朝白露降遥憶舊青氊<hi>杜甫</hi>
身着紫衣趨闕下口銜丹詔出闗東蟬聲驛路秋山裏<lb/>
草色河橋落照中<hi>韓君平</hi>欲報東山客開闗掃白雲　不<lb/>
到東山久薔薇㡬度花白雲還自散明月落誰家　初<lb/>
謂鵲山近寧知湖水遥此行殊訪戴自可緩歸橈　東<lb/>
林送客處月出白猿啼笑别龍山逺何必過虎溪<hi>並李白</hi>
本朝靖康二年髙宗自濟入<hi>沿革表</hi>川流為瀦鉅野濶水<lb/>
<pb n="KR3k0025_WYG_018-10a"/>
色天容兩開豁山隨水逺勢奔騰駿馬西來銜轡脫山<lb/>
前雲水散不收坐看水末來歸舟<hi>党世傑</hi>臺邊昨夜西風<lb/>
來壯遊羈宦心悠哉豈無瓊艘百柂載春色堤中可以<lb/>
忘形骸<hi>同上</hi>寒林殘日欲棲烏壁裏青燈乍有無<hi>晁端友</hi>
　　　　單州<hi>倚郭一外縣三</hi>　<hi>單父/碭山</hi>　<hi>武城/</hi>　<hi>魚臺</hi>
郡號濟陽<lb/>
州沿革天文奎婁分野禹貢徐兖二州之域漢為縣屬<lb/>
山陽郡東路為侯國晉屬濟陽郡後魏置北濟隂郡隋<lb/>
<pb n="KR3k0025_WYG_018-10b"/>
初廢郡以縣屬戴州大業初州罷以縣屬曹州唐屬宋<lb/>
州後自碭山縣徙輝州治此五代唐改為單州本朝因<lb/>
之<hi>沿革表</hi>
縣沿革單父本魯單父邑漢為縣　碭山秦置碭郡及<lb/>
縣漢于縣置梁園東漢遷治下邑而改為碭山縣　武<lb/>
城漢舊縣屬山陽郡　魚臺春秋時魯棠邑隠公觀魚<lb/>
于棠即此<hi>同上</hi>
形勝棲霞山在州東世𫝊梁孝王甞游此　呂井在單<lb/>
<pb n="KR3k0025_WYG_018-11a"/>
父東俗𫝊呂仙公到此　黄良泉在魚臺縣東北泉從<lb/>
石竇湧出　梁山在碭山縣境内　觀魚臺在魚臺縣<lb/>
北隠公與戎㑹盟于此　雞鳴臺在魚臺東　半月臺<lb/>
在單縣東百靈山在州北孝武治園囿于此　二賢祠<lb/>
在單縣琴臺上祀宓子賤巫馬期　湖陵城在魚臺縣<lb/>
東漢沛公攻湖陵即此<hi>紀勝</hi>
人物周澹臺滅明行不由徑非公事未甞見邑宰　漢<lb/>
呂公善于風鑑識漢髙於微時以女妻之即呂后也　三<lb/>
<pb n="KR3k0025_WYG_018-11b"/>
國崔琰少樸訥好擊劒年三十就鄭𤣥學仕魏為别駕<lb/>
　南北朝崔彧有才學官至冀州别駕　崔悛有文學<lb/>
初為魏散騎侍郎加驃騎大將軍　唐李師中舉進士<lb/>
厯青兖二州有政績官至團練使　龎籍舉進士屢上<lb/>
書言事切中時弊後官至侍郎諡莊敏　皇朝馬黙仕<lb/>
至寶文閣待制父老頌其為政愛民<hi>紀勝</hi>
集陶人有逸興不與常人俱築臺像半月迴向髙城隅<lb/>
對酒與山雲商飈起寒梧秋山入逺海虹石曠平蕪水<lb/>
<pb n="KR3k0025_WYG_018-12a"/>
色緑且明令人思鏡湖終當過江去愛此暫踟蹰<hi>李白</hi>白<lb/>
玉仙臺古丹丘别望遥山川亂雲氣臺榭入烟霄鶴舞<lb/>
千年樹虹飛百尺橋還逢赤松子天路坐相邀<hi>陳伯玉</hi>香<lb/>
閣東山下烟花象外幽懸燈千嶂夕捲幔五湖秋畫壁<lb/>
餘鴻鴈紗窻宿斗牛更疑天路近夢與白雲遊　春水<lb/>
經梁宋晴山入海沂莫愁東路逺四牡正騑騑<hi>並孫逖</hi>
本朝建隆元年升為團練<hi>沿革表</hi>亭館連城敵謝家四時<lb/>
園色鬬明霞窻迎西渭封侯竹地接東隣隠士𤓰<hi>石延年</hi>
<pb n="KR3k0025_WYG_018-12b"/>
淮海風濤真有道麒麟圖畫豈無時今朝有客𫝊河尹<lb/>
是處逢人說項斯<hi>陳師道</hi>漢公事業比阿衡純用詩書致<lb/>
太平它日何人頌功徳至今嘲笑亦諸生<hi>鮑欽止</hi>
　　　　濮州<hi>倚郭一外縣三</hi>　<hi>鄄城/雷澤</hi>　<hi>臨濮/</hi>　<hi>范</hi>
郡號濮陽<lb/>
州沿革天文危室分野禹貢兖州之域古顓頊之墟曰<lb/>
帝丘夏為昆吾氏所居春秋衛成公遷都此地漢置鄄<lb/>
城縣屬濟隂郡東漢末於此置兖州晉徙置濮陽郡隋<lb/>
<pb n="KR3k0025_WYG_018-13a"/>
置濮州尋廢唐復置天寶初為濮陽郡乾元初復為濮<lb/>
州<hi>沿革表</hi>
縣沿革鄄城古顓頊之域漢置鄄城縣　雷澤亦顓頊<lb/>
之域在州境内本夏澤以其有雷神故名　臨濮春秋<lb/>
邑漢屬范縣　范晉大夫士㑹之邑<hi>沿革表</hi>
形勝歴山在州東南舜耕之所上有舜祠　黄河在州<lb/>
東南　黒龍潭在范縣南潭有龍能興雲雨　釣臺在<lb/>
鄄城東南即莊子釣魚處　陳臺在鄄城東北魏曹子<lb/>
<pb n="KR3k0025_WYG_018-13b"/>
建封鄄城侯于此築臺讀書　仲山甫墓在雷澤舊縣<lb/>
西北　閔子騫墓在范縣南　姚墟在州南舜生於姚<lb/>
墟即此　顧城在范縣東南詩云韋顧既伐即此　廩<lb/>
邱在范縣東春秋齊烏餘以廩邱奔晉即此　雷<lb/>
澤城在州東南　魯西門在范縣東北舊有石門乃魯<lb/>
衛之郊後為里人所廢<hi>紀勝</hi>
人物戰國孫臏孫武子之後善兵法為齊大將　漢汲<lb/>
黯性忠直為東海太守武帝稱其為社稷臣　三國呉<lb/>
<pb n="KR3k0025_WYG_018-14a"/>
隠之博涉文史為中書侍郎有清操嘗至廣州不飲貪<lb/>
泉之水　唐王元感擢明經髙第所撰凡數十篇魏知<lb/>
古稱其為五經指南　杜暹五世同居事繼母孝累官<lb/>
西安大都䕶封魏縣侯　杜鴻漸暹族子肅宗朝因禄<lb/>
山大亂勸上幸靈武後拜相　吳湊徳宗初為福建觀<lb/>
察使又為京兆尹後遷兵部尚書　本朝李廸少從栁<lb/>
開學開稱其為公輔器舉進士第一累官資政殿大學<lb/>
士　張詠太宗時進士兩知益州威恵及民遷禮部尚<lb/>
<pb n="KR3k0025_WYG_018-14b"/>
書有文集十卷　髙弁舉進士性孝友為文章多祖六<lb/>
經著帝則三篇行於世　馬元方以進士累遷户部判<lb/>
官嘗上言方春民貧請預貸庫錢至冬夏以絹輸官其<lb/>
法行之公私俱便　徐起舉進士累遷徐州轉運使覓<lb/>
富民出米賑急全活甚衆　李及之廸子登第通判安<lb/>
肅軍後以大中大夫致仕嘗著君臣規諌八十卷<hi>紀勝</hi>
集青春行役去悠悠一曲汀蒲濮水流正見途中龜曵尾<lb/>
令人特地感莊周<hi>胡曽</hi>拂漢星旗轉分霄日羽明將追㑹<lb/>
<pb n="KR3k0025_WYG_018-15a"/>
阜跡更勒岱宗銘林戈咽濟岸鼉鼓震河庭葉箭凌寒<lb/>
矯烏弓望曉驚<hi>蕭楚才</hi>黄鳥翩翩楊柳垂春風送客使人<lb/>
悲怨别自驚千里外論交却憶十年時雲開汶水孤㠶<lb/>
逺路遶梁山匹馬遲此地従來可乗興留君不住益凄<lb/>
其<hi>髙適</hi>吾愛元紫芝清介如伯夷三年魯山民豐稔不暫<lb/>
飢三年魯山吏清慎各自持只飲魯山泉只採魯山薇<lb/>
一室氷蘗苦四逺聲光飛<hi>皮襲美</hi>
本朝大觀中升為濮州<hi>沿革表</hi>波函雷澤棹雨足歴山耕<lb/>
<pb n="KR3k0025_WYG_018-15b"/>
<hi>王禹偁</hi>位卑松在澗俸薄菜經霜逕擁寒荷緑門横古木<lb/>
蒼冠纓塵已滿未敢濯滄浪<hi>同上</hi>秋天廖廓使星明光動<lb/>
山東七十城玉署文章厭閒冷繡衣風采試澄清人隨<lb/>
白鴈霜前到詩繞青山馬上程<hi>王子端</hi>
　　　　拱州保慶軍<hi>倚郭一外縣一</hi>　<hi>襄邑柘城</hi>
郡號東輔<lb/>
軍縣沿革天文角亢分野禹貢兖豫二州之域春秋鄭<lb/>
魏陳三國之地戰國魏都于此秦為三川郡地漢為陳<lb/>
<pb n="KR3k0025_WYG_018-16a"/>
留郡地晉改為陳留國隋初廢陳留郡併州以其地併<lb/>
入滎陽梁潁川等郡本朝置拱州保慶軍　襄邑古朱<lb/>
襄氏邑春秋時為陳株野地　柘城漢屬淮陽國以邑有<lb/>
柘溝故名<hi>沿革表</hi>
形勝首山在襄邑縣南黄帝甞遊首山即此　仙翁山<lb/>
在襄邑縣西南上有葛仙翁道庵　蛟龍池在襄邑縣<lb/>
北鄭大水龍鬬于城門外即此　徐君墓在襄邑北即<lb/>
季札掛劒處　葵丘在州治東春秋諸侯㑹盟於此<hi>紀勝</hi>
<pb n="KR3k0025_WYG_018-16b"/>
人物三國梁翼事魏累遷下邳令所至有政聲　皇朝<lb/>
常思徳累官左神武大將軍常従曹彬北征不利左右<lb/>
皆愧思徳獨整戎伍誓與主帥同死太宗聞之深嘉奬<lb/>
郭贄乾徳中進士累官叅知政事常對太宗曰臣惟以<lb/>
愚直報上鄭雍進士甲科累官御史中丞以資政殿學<lb/>
士知陳州　許翰舉進士通經術正直不撓累官資政<lb/>
殿學士所著有論語解春秋傳<hi>紀勝</hi>
集旅客三秋至層城一望開楚山横地出漢水接天迴<lb/>
<pb n="KR3k0025_WYG_018-17a"/>
冠葢非新里章華即舊臺有池風景異歸路滿塵埃<hi>杜必</hi>
<hi>簡</hi>周楚仍連接川原乍屈盤雲垂天不暖塵漲雪猶乾<lb/>
印綬歸台室旌旗别將壇欲知迎候盛騎火萬里攅<hi>韓退</hi>
<hi>之</hi>昨夜輕隂結夕霏城南十里有香泥初聞山鳥驚新<lb/>
弄遥見林花識舊蹊蕩槳逺従芳草渡墊巾還傍緑楊<lb/>
堤<hi>胡宿</hi>
本朝崇慶建為拱州　大觀四年廢拱州復為襄邑縣<lb/>
宣和二年罷輔郡<hi>沿革表</hi>月臨風林静斗垂霜夜清疎燈<lb/>
<pb n="KR3k0025_WYG_018-17b"/>
隔樹小暗水歴船鳴學字聲形苦紬書卜築輕此身南<lb/>
北慣隨處有平生<hi>張文潜</hi>欲雪日易晩不風寒更清崩橋<lb/>
㫁官道積水入宮城屏翳野初燒降丘民弩耕<hi>柘城道中同上</hi>
三月宮桃滿上林林花千蕚費春心葉公城外襄河北<lb/>
一樹無人色更深<hi>陶弼</hi>
　　　廣濟軍<hi>倚郭一</hi>　<hi>定陶</hi>
郡號濟隂<lb/>
郡縣沿革天文奎婁分野禹貢徐兖二州之域春秋時<lb/>
<pb n="KR3k0025_WYG_018-18a"/>
為魯國戰國屬楚秦置定陶縣漢初封彭越為梁王都<lb/>
此屬濟隂國宣帝時為定陶縣後魏為西堯州治隋屬<lb/>
濟隂郡唐屬曹州尋降為鎮本朝置廣濟軍　定陶本<lb/>
堯所居故名陶丘<hi>沿革表</hi>
形勝髣山在郡北乃曹國十五世葬地積壤之髙彷彿<lb/>
如山故名蠡湖在定陶西南俗𫝊為范蠡飬魚之所濟<lb/>
堤在定陶縣境内即故濟水堤也　梁王臺在定陶縣<lb/>
東世𫝊為漢梁王之臺　魯太史墓在定陶縣陶丘之<lb/>
<pb n="KR3k0025_WYG_018-18b"/>
顛陶朱公墓在定陶治北　剛城在定陶縣境内即魯<lb/>
國之闡邑　戚姬村在定陶北漢戚夫人生此　孝子<lb/>
村在定陶北里人孟昌宗割股養母之地<hi>紀勝</hi>
人物漢魏相少舉賢良為茂陵令後拜御史大夫言霍<lb/>
氏驕放宜削其權及入相白去副封以防壅蔽　三國<lb/>
董昭事魏常上疏諫末流之弊後拜司徒　皇朝王能<lb/>
事太宗于晉邸及即位遷殿前左班都虞候真宗時累<lb/>
遷彰信軍節度贈太尉　劉潜少舉進士歴知蓬萊聞<lb/>
<pb n="KR3k0025_WYG_018-19a"/>
母喪慟哭遂絶時人以孝稱之<hi>紀勝</hi>
集我歌白雲倚窻牖爾聞其聲但囘首長風吹月渡海<lb/>
來遥勸仙人一杯酒舉觴酬堯堯可聞何不令臯擁篲<lb/>
横八極直上青天揮浮雲　堯沒三千嵗青松古廟存<lb/>
　秋波落泗水海色明徂徠<hi>並李白</hi>執政方持法明君無此<lb/>
心閭閻河潤上井邑海雲深<hi>王摩詰</hi>
本朝乾徳元年置法運務開寶元年改轉運司太平興<lb/>
國二年建為軍四年割漕澶濮濟四州地復置縣以𨽻<lb/>
<pb n="KR3k0025_WYG_018-19b"/>
焉熈寧四年廢軍以定陶縣𨽻曹州元祐元年復為軍<lb/>
<hi>沿革表</hi>促轡數殘更似聞雞一鳴春風馬上夢沙路月中<lb/>
行笳鼓逺多思衣裘寒始輕稍知田父穏燈火閉柴荆<lb/>
　燈火匆匆出定陶囘看永濟日初髙似聞空舎鳥烏<lb/>
樂更覺荒陂人馬勞<hi>並王安石</hi>
　<lb/>
　<lb/>
　記纂淵海卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷二十一</head>
    <p>
<pb n="KR3k0025_WYG_021-1a"/>
欽定四庫全書<lb/>
　記纂淵海卷二十一　　　宋　潘自牧　撰<lb/>
　　郡縣部<lb/>
　　　河北西路<lb/>
　　　　真定府<hi>倚郭一外縣八</hi>　<hi>真定/藁城</hi>　<hi>欒城/</hi>　<hi>元氏/</hi>　<hi>井</hi>
　　　　　<hi>陘</hi>　<hi>獲鹿/</hi>　<hi>平山/</hi>　<hi>行唐/</hi>　<hi>靈夀</hi>
　　　　　天威軍<lb/>
郡號常山<lb/>
<pb n="KR3k0025_WYG_021-1b"/>
郡沿革天文昴畢分野禹貢冀州之域周為并州地春<lb/>
秋為鮮虞國戰國屬趙秦為鉅鹿郡地漢初置恒山郡<lb/>
後避諱改曰常山武帝置真定國常山屬焉東漢建武<lb/>
間併真定屬常山國魏復為郡晉因之治真定後魏移<lb/>
治真定又復移治安樂壘後周於郡置恒山隋廢郡存<lb/>
州大業間省州以縣屬高陽郡唐復置恒州開元間改<lb/>
恒州郡置大都督府元和中改鎮州後升成徳軍節度<lb/>
五代時梁改武順軍唐復成徳軍後又為鎮州晉改順<lb/>
<pb n="KR3k0025_WYG_021-2a"/>
徳軍漢復成徳軍周改為鎮州本朝為真定府成徳軍<lb/>
節度<hi>沿革表</hi>
縣沿革真定本戰國楚之東垣邑漢改為真定縣屬常<lb/>
山郡　藳城漢舊縣屬真定國本朝因之　欒城本春<lb/>
秋晉欒武子封邑東漢置欒城縣　元氏本趙公子元<lb/>
之封邑漢置元氏縣屬常山郡　井陘漢舊縣屬常山<lb/>
郡　獲鹿本戰國趙之石邑唐改名獲鹿𨽻恒州　平<lb/>
山本春秋晉之蒲邑唐改為平山縣屬恒州　行唐隋<lb/>
<pb n="KR3k0025_WYG_021-2b"/>
割真定地置行唐縣漢屬常山國　靈夀本戰國時中<lb/>
山國地漢置靈夀縣<hi>同上</hi>
形勝抱犢山在府西南昔韓信伐趙持赤幟登山而望<lb/>
即此　横山在真定縣南　劍山在井陘縣東其形似<lb/>
劍　雲鳳山在井陘東北　神山在井陘縣東　射挅<lb/>
山在井陘縣東南秦將王剪伐趙下井陘於此射挅<lb/>
蒼巖山在井陘縣東上有海山龍堂　西屏山在獲鹿<lb/>
縣西高聳為一郡竒景　神巖山在元氏西南　無極<lb/>
<pb n="KR3k0025_WYG_021-3a"/>
山在元氏縣西有漢時碑　封龍山在元氏西北　楸<lb/>
山在靈夀縣西北上多楸樹　東林山在平山縣北上<lb/>
有千佛堂　玉女山在行唐縣北　試劍石在元氏縣<lb/>
境唐郭元振得寳劍即此　滹沱河在武城南為九河<lb/>
第一流　天寜閣在府治東高一百三十尺中有銅鑄<lb/>
觀音像　欒武臺在欒城縣境晉大夫欒武子所築<lb/>
白鹿臺在平山縣西漢武帝登此有白鹿至故名　淮<lb/>
隂侯廟在獲鹿縣西　王滹南祠在藁城縣學董王趙<lb/>
<pb n="KR3k0025_WYG_021-3b"/>
三氏勲閥子弟祀其師王若虛　麥飯亭在滹沱河馮<lb/>
異進麥飯於光武即此<hi>輿地紀勝</hi>
人物周郤縠行唐人悦禮樂敦詩書常為晉文公將中<lb/>
軍　列國樂毅靈夀人燕昭王以為亞卿伐齊下七十<lb/>
餘城　漢李左車行唐人韓信用其策下燕齊諸城<lb/>
田叔井陘人常薦孟舒朝廷稱其知人　三國趙雲真<lb/>
定人為漢昭烈將累樹竒功封永昌亭侯　南北朝張<lb/>
彫武中山人通五經尤明三𫝊弟子就業者以百數事<lb/>
<pb n="KR3k0025_WYG_021-4a"/>
北齊遷平原太守　隋李知本元氏人愽學性孝友子<lb/>
孫百數庭無間言大業末盗賊過閭不入相戒曰無犯<lb/>
義門　唐倪若水藳城人擢進士嘗為汴州刺史政尚<lb/>
清浄累官尚書右丞　劉禹錫中山人擢進士宏詞科<lb/>
累官集賢直學士　劉栖楚真定人累官右拾遺常諌<lb/>
敬宗遊畋碎首玉階帝為動容　皇朝髙懷徳常山人<lb/>
從太祖征澤潞及揚州以功封冀國公　曹彬靈夀人<lb/>
太祖命為都監伐蜀回囊中惟圖書而已及下江南不<lb/>
<pb n="KR3k0025_WYG_021-4b"/>
妄殺一人以功封魯國公　曹璨彬長子習知韜畧屢<lb/>
戰有功授同平章事　曹瑋彬第三子沉勇有謀通春<lb/>
秋三𫝊年十九舉措老成累立戰功為都指揮使　賈<lb/>
昌朝獲鹿人登進士為崇政殿説書拜中書門下平章<lb/>
事<hi>同上</hi>
集光武經營業未興王郎兵革暫憑陵須知後漢功臣<lb/>
力不及滹沱一片氷　肅氣闗河暮屯烟部落晴旂彩<lb/>
秋燒去甲色夜光横<hi>石曼卿</hi>吾聞中山相乃屬放麑翁孤<lb/>
<pb n="KR3k0025_WYG_021-5a"/>
獸猶不忍况以奉君終<hi>陳伯玉</hi>士喜擊中鼔虜疑聞後鉦<lb/>
無私乃時雨不殺是天聲<hi>石曼卿贈曹彬</hi>寒逾博望塞春燕隗<lb/>
囂城外使戎心伏旁資帝道平<hi>同上</hi>
本朝開寳六年廢九門石邑二縣端拱初以鼓城𨽻祁<lb/>
州淳化九年以束鹿𨽻深州慶厯八年初置真定府路<lb/>
安撫使統真定府磁相邢趙洺六州熈寜六年省井陘<lb/>
入獲鹿平山八年復置徙治天武軍即縣治置軍使𨽻<lb/>
府有天威軍小作口王家谷二砦熈寜六年省靈夀為<lb/>
<pb n="KR3k0025_WYG_021-5b"/>
鎮入行唐八年復冇赤陘飛吳二砦<hi>沿革表</hi>萬人背水亦<lb/>
書意獨驅市人收萬全<hi>黄魯直</hi>君不見滹沱流澌車折軸<lb/>
公孫倉皇送豆粥濕薪破竈自燎衣饑時頓解劉文叔<lb/>
　身經戎馬心逾壯天入風霜氣更豪横槊賦詩男子<lb/>
事征西誰為謝諸曹<hi>並東坡</hi>夷門一把平安火定遂恒山<lb/>
候騎来<hi>李長源</hi>破趙降燕漢業成兎亡良犬日圖烹功盖<lb/>
一時誠不滅恨埋千古欲誰明<hi>韓稚圭</hi>
　　　　相州<hi>倚郭一外縣三</hi>　<hi>安陽/湯隂</hi>　<hi>臨章/</hi>　<hi>林慮</hi>
<pb n="KR3k0025_WYG_021-6a"/>
郡號鄴郡<lb/>
州沿革天文室壁分野禹貢冀州之域商河亶甲居相<lb/>
即此春秋為晉之東陽地戰國為魏之鄴地秦為上黨<lb/>
邯鄲二郡地漢置魏郡治鄴東漢末冀州徙治鄴魏曹<lb/>
操受封於此後稱為鄴都晉仍為魏郡屬冀州後趙石<lb/>
虎前燕慕容雋並都之後魏於此置相州東魏静帝徙都<lb/>
之改曰司州北齊武帝又都之改為清都尹後周復改<lb/>
為相州及魏郡治安陽隋初置郡為相州大業初復改<lb/>
<pb n="KR3k0025_WYG_021-6b"/>
魏郡唐為相州天寳初改鄴郡乾元初復為相州五代<lb/>
梁置昭徳軍節度晉改彰徳軍本朝復相州屬河北道<lb/>
縣沿革安陽本紂都之地左傳羛陽即此秦更名安陽<lb/>
　湯隂古羑里地戰國為魏湯隂地漢置湯隂縣　臨<lb/>
漳縣本鄴地魏文侯始封於此晉改為臨漳縣　林慮<lb/>
縣本漢隆慮縣屬河北郡後漢改林慮縣<hi>沿革表</hi>
形勝韓陵山在郡東北魏高歡破爾朱榮于此　蒙賚山<lb/>
在郡西南魏孝文帝遷洛陽頒賚衆臣因名　龍山在<lb/>
<pb n="KR3k0025_WYG_021-7a"/>
郡西魏都𫝊虎澗龍山即此　銅山在安陽西北山舊<lb/>
産銅　魯山在安陽西北相傳春秋時魯般居其下<lb/>
髙望山在安陽西北　飛鳳山在湯隂縣西其形似鳳<lb/>
　淺山在湯隂縣西南與太行山相接　鶴山在湯隂<lb/>
縣西昔有雙鶴棲其上　東崓山在臨漳西南東魏高<lb/>
澄於此鑿池以為遊玩之所　太行山在林慮縣西羣<lb/>
山一帶為中州巨鎮　黄華山在林慮西上有仙人樓<lb/>
玉女臺魯般門下有黄華谷瀑布泉　隆慮山在林慮<lb/>
<pb n="KR3k0025_WYG_021-7b"/>
西北有竒景　玉泉山在林慮西南有泉清㓗如玉<lb/>
將軍山在林慮西南昔齊侯伐晉駐兵於此　龍井昔<lb/>
晉孫登常醫病龍即痊龍穿此井以報登　㧞劍泉在<lb/>
郡西韓琦以劍揷地泉水湧出　九華宫在臨漳縣西<lb/>
後趙石虎所建　紫陌宫　披雲樓　逍遥樓　玳瑁<lb/>
樓俱在臨漳縣治皆石虎所建　晝錦堂在郡治北韓<lb/>
琦以宰相判鄉郡建於居地歐陽修記蔡襄碑尚存<lb/>
忘機堂醉白堂俱在府治　雙桂堂在湯隂縣　㑹盟<lb/>
<pb n="KR3k0025_WYG_021-8a"/>
亭在洹水上　狎鷗亭觀魚亭俱在忘機堂前　廣脊<lb/>
亭在府治東　樂山亭在林慮西登此亭以望西山歴<lb/>
歴可指　五松亭在林慮縣西　銅雀臺在臨漳西曹<lb/>
操所築中懸大銅雀高一丈五尺其瓦可以為硯　堯<lb/>
廟在府城　湯廟在林慮縣　文王廟在湯隂縣　張<lb/>
騫廟　岳飛廟　扁鵲墓俱在湯隂縣　曹操疑塜在<lb/>
講武城外　太甲舊都在郡西南　羑里在湯隂縣<lb/>
魏徴宅在安陽縣　浣衣里在湯隂縣境晉嵇紹血濺<lb/>
<pb n="KR3k0025_WYG_021-8b"/>
御衣在此浣之<hi>輿地紀勝</hi>
人物漢霍諝鄴人為北海相常言梁冀専權桓帝嘉其<lb/>
忠焉　魏桓安陽人朝廷召之不應舉世稱高之　杜<lb/>
喬林慮人少舉孝㢘遷南郡太守東海相梁冀専權正<lb/>
色不撓卒為所害　晉邵續安陽人愽覧經史初為成<lb/>
都王叅軍後為樂陵太守累官冀州刺史　南北朝孔<lb/>
伯恭鄴人事魏累官鎮樂將軍　唐傅奕鄴人仕為太<lb/>
史丞常上書詆浮圖法　戴胄安陽人為秦王府叅軍<lb/>
<pb n="KR3k0025_WYG_021-9a"/>
犯顔諌諍遷尚書左丞叅知政事　杜正倫相州人初<lb/>
置文學舘魏徴薦其才累遷中書侍郎　杜羔正倫孫<lb/>
舉進士性至孝官至工部尚書　皇朝韓國華安陽人<lb/>
舉進士性純直累官左司諌子珫賜進士出身琚璩琦<lb/>
並進士及第　韓琦國華子弱冠舉進士方唱名太史<lb/>
奏五色雲見歴仕中外朝廷倚重封魏國公　韓忠彦<lb/>
琦子舉進士初為樞宻丞拜右僕射數進讜言大有忠<lb/>
益封儀國公　岳飛湯隂人少負氣節好左氏春秋誓<lb/>
<pb n="KR3k0025_WYG_021-9b"/>
以忠義報國為秦檜所害追封鄂王諡武穆<hi>同上</hi>
集禮樂儒家子英豪燕趙風　鳴琴當理邑走馬却從<lb/>
戎白刄千夫闢黄金四海同　鄴州新騎滿魏帝舊臺<lb/>
空望闕應懷戀遭時貴立功<hi>並韋應物</hi>朝光耀庭雪宿凍聚<lb/>
池寒正色臨㕔事疑詞定筆端<hi>張説</hi>魏帝當年銅雀臺黄<lb/>
花深映菊叢開<hi>薛能</hi>金鳳隣銅雀漳河望鄴城<hi>劉方平</hi>士苦<lb/>
形骸黒林踈鳥獸稀那堪往来戍恨解鄴城圍<hi>杜甫</hi>
本朝熈寜五年省氷和縣入安陽宣和二年以湯隂縣<lb/>
<pb n="KR3k0025_WYG_021-10a"/>
𨽻濬州尋復𨽻相州熈寜五年省鄴縣入臨漳<hi>沿革表</hi>甘<lb/>
棠猶茂應存愛植栁堪驚近過圍魚遊藻間適物性月<lb/>
沉波底發禪機<hi>韓魏公</hi>遷鶯賀燕翩翩集嘉樹甘棠次第<lb/>
春<hi>宋子京</hi>黄昏日傍霜臺落緑樹人穿廢苑行<hi>劉彦冲</hi>白首<lb/>
三朝社稷臣壺漿夹道擁如雲金貂争看真宰相竹馬<lb/>
猶迎舊使君<hi>韓魏公</hi>
　　　　中山府<hi>倚郭一外縣六</hi>　<hi>安喜/無極</hi>　<hi>曲陽/</hi>　<hi>唐/</hi>　<hi>望都</hi>
　　　　　<hi>新樂</hi>　<hi>北平</hi>
<pb n="KR3k0025_WYG_021-10b"/>
郡號博陵<lb/>
郡沿革天文昴畢分野禹貢冀州之域漢為中山郡後<lb/>
改中山國魏改定州晉慕容垂都地隋改博陵郡唐改<lb/>
定州天寳初改博陵郡乾元初復為定州建中間改義<lb/>
武郡節度本朝改定武軍政和間陞中山府<hi>沿革表</hi>
縣沿革安喜漢中山郡地後魏屬定州本朝陞州為府<lb/>
以安喜附焉　無極本漢毋極縣唐武后時改毋作無<lb/>
　曲陽漢置上曲陽縣以在太行之陽轉曲處故名<lb/>
<pb n="KR3k0025_WYG_021-11a"/>
唐漢常山國地本朝改為縣　望都亦漢常山國本朝<lb/>
置縣　新樂漢新市縣屬中山國本朝因之　北平漢<lb/>
薊州地李廣出獵暮遇石以為虎射之沒羽即此<hi>同上</hi>
形勝嘉山在州西唐郭子儀敗史思明於此　少容山<lb/>
在曲陽殷女昌容隐居之所上有八㑹寺利民侯祠<lb/>
恒山在曲陽西北恒為北嶽盖五嶽之一也辰星主焉<lb/>
　雙嶺山在唐縣西北　水豆巖在曲陽西北上有潄<lb/>
玉亭並蘇軾書浮休二大字　雪浪石在郡文廟前狀<lb/>
<pb n="KR3k0025_WYG_021-11b"/>
如雪浪鑿石盆為芙蓉形以盛之　沙河在新樂西南東<lb/>
流入海　黒水在郡界地深而不流　閲古堂在郡治<lb/>
後園韓琦率武定時建傍書歴代良守將事績凡六十<lb/>
條　問山堂在無極縣境内　春露亭在新樂縣南<lb/>
義臺在新樂縣南燕慕容麟戰於義臺即此　倒馬闗<lb/>
在郡西　龍泉關在曲陽縣西　韓魏公祠在文廟西<lb/>
　蘇東坡祠在郡境内　堯城在郡東北　固城在郡<lb/>
城東相傳禹治水所築　苦陘城在無極縣東魏李克<lb/>
<pb n="KR3k0025_WYG_021-12a"/>
為中山相知縣吏之貪而免之<hi>輿地紀勝</hi>
人物南北朝魏季景曲陽人博學有文才仕魏為中書<lb/>
侍郎家無餘財所著文筆二百卷　魏釗曲陽人博涉<lb/>
羣書仕齊為建忠將軍子長賢博涉經史為著作郎<lb/>
隋魏澹季景子世業文章仕為禮部侍郎　唐張行誠<lb/>
郡人少師劉兹兹稱其器宇方正宰相才也高宗補侍<lb/>
御史　崔𤣥暉郡人武后時為天官侍郎後封博陵郡<lb/>
王　李百藥郡人七嵗能文　魏立為鳯閣舎人與裴<lb/>
<pb n="KR3k0025_WYG_021-12b"/>
炎結交能保終始號耐乆朋　陽城郡人徳宗召拜諌<lb/>
議大夫后遷國子司業　崔湜郡人舉進士累官中書<lb/>
令與弟液澄從兄涖並以文學顯　甄濟無極人知禄<lb/>
山將叛隐居不仕後肅宗召為太子舎人　五代杜審<lb/>
琦郡人昆弟五人世以積善聞其妹即太祖母昭憲太<lb/>
后太祖贈審琦神武大將軍諸子弟并姪顯於朝　皇<lb/>
朝劉斌郡人性至孝嘗手仞父讐朝廷義之釋其罪<lb/>
王安中曲陽人進士及第累官翰林院學士尚書左丞<lb/>
<pb n="KR3k0025_WYG_021-13a"/>
所著書七十餘卷<hi>同上</hi>
集對敵六竒峯臨戎八陣張<hi>唐太宗晏中山</hi>旌旃朝朔氣笳吹<lb/>
夜邉聲坐覺烟塵掃秋風古北平<hi>杜必蕳</hi>王師非樂戰之<lb/>
子慎甲兵海氣侵南部邉風掃北平<hi>陳伯玉</hi>天開還白日<lb/>
風動散晴雲紈扇情初㫁黄花興欲醺<hi>杜牧之</hi>月浪衝天<lb/>
天宇濕凉蟬落盡水星入　但聞北斗聲回環不見長<lb/>
河水清淺<hi>並李義山</hi>戍樓吹角起征鴻獵獵寒旌背晚風千<lb/>
里暮烟愁不盡一川秋草恨無窮<hi>張泌山</hi>
<pb n="KR3k0025_WYG_021-13b"/>
本朝建隆元年以易北平併來屬太平興國軍改武定<lb/>
軍節度本定州慶厯八年始置定州路安撫使統保定<lb/>
深祁安肅順安永寜八州政和三年升為府改賜郡名<lb/>
曰中山<hi>沿革表</hi>孤雲落日在馬耳照耀金碧開烟鬟<hi>東坡</hi>太<lb/>
行西来萬馬屯勢壓岱嶽争䧺尊飛狐上黨天下脊半<lb/>
掩落日先黄昬　畫師争摹雪浪勢天工不見雪斧痕<lb/>
<hi>同上</hi>中山䧺北邉地得要害扼烽警昔未徹民日困兵革<lb/>
　中山古戰國殺氣浮高牙<hi>並韓魏公</hi>
<pb n="KR3k0025_WYG_021-14a"/>
　　　　信徳府<hi>倚郭一外縣七</hi>　<hi>邢臺/沙河</hi>　<hi>任/</hi>　<hi>堯山/</hi>　<hi>平郷</hi>
　　　　　<hi>内丘</hi>　<hi>南和/</hi>　<hi>鉅鹿</hi>
郡號鉅鹿　襄國<lb/>
郡沿革天文昴分野禹貢冀州之域周為邢國地後屬<lb/>
晉戰國屬趙秦置信都縣屬鉅鹿郡項羽改襄國漢屬<lb/>
鉅鹿常山二郡及趙廣平二國晉時為石勒所據石虎<lb/>
改置襄國後魏改為襄國縣後周仍為襄國郡隋初廢<lb/>
郡以縣屬洺州開皇中置邢州大業初復襄國郡唐初<lb/>
<pb n="KR3k0025_WYG_021-14b"/>
為邢州置總管府天寳初改鉅鹿郡武徳初復為邢州<lb/>
五代梁為保義軍節度唐改安國軍本朝升為信徳府<lb/>
縣沿革邢臺秦信都縣地本朝改邢臺縣　沙河本隋<lb/>
龍岡縣地後分龍岡南境置沙河縣　任本春秋時晉<lb/>
張縣地漢置任縣　堯山春秋時晉栢人邑戰國及漢<lb/>
為縣屬趙國唐改堯山縣　平鄉本漢廮陶縣地後魏<lb/>
改平鄉　内丘本漢常山郡之中丘縣晉陞中丘郡隋<lb/>
改為内丘縣　南和漢舊縣屬廣平國東漢屬鉅鹿郡<lb/>
<pb n="KR3k0025_WYG_021-15a"/>
　鉅鹿本漢鉅鹿郡隋置鉅鹿縣屬趙州唐改屬邢州<lb/>
本朝仍舊<hi>並沿革表</hi>
形勝仙翁山在府城北唐時張果常止棲其上　雷公<lb/>
山在府西上有雷公廟　百花山在府西南甚崇峻<lb/>
石門山在邢臺縣石勒遣石季龍據石門即此　湯山<lb/>
在沙河北有湯泉可以愈疾上有石室　堯山在縣西<lb/>
北相𫝊堯時封於此上有堯祠　蓬鵲山在内丘西相<lb/>
𫝊扁鵲採藥於此　百泉水在府東南水自平地出其<lb/>
<pb n="KR3k0025_WYG_021-15b"/>
脉甚多　聖井相𫝊張果在此地掘井冬夏不渇　仙<lb/>
井在南和北其水與平地深不可測上有廟　温泉在<lb/>
沙河北四時常温　洗腸源在内丘縣西昔有高僧曽<lb/>
於此洗腸　蘇秦亭在沙河西秦送張儀入秦即此<lb/>
沙丘臺在平鄉縣東秦皇東廵崩於此　豫讓橋在府<lb/>
北豫讓刺趙襄子伏此橋下　銅馬祠在鉅鹿北祠漢<lb/>
光武　郭巨廟在内丘縣東金堤村　祖乙都書傳祖<lb/>
乙遷於邢即今府城是也<hi>輿地紀勝</hi>
<pb n="KR3k0025_WYG_021-16a"/>
人物漢路温舒鉅鹿人累官臨淮太守治有異績　侯<lb/>
芭鉅鹿人少力學壯遊四方從揚雄受太𤣥獨得其㫖<lb/>
　張禹襄國人性篤厚節儉舉孝㢘初拜揚州刺史轉<lb/>
兖州刺史以清平稱　孟敏鉅鹿人性剛直隐居不仕<lb/>
嘗客居太原荷甑堕地弗顧而去郭㤗見而竒之　時<lb/>
苖鉅鹿人性清介為夀春令駕牛車至縣後生一犢及<lb/>
去任留其犢謂父老曰是爾土所生也　晉張賔内丘<lb/>
人愽學有大節嘗自謂智筭不亞子房　南北朝游雅<lb/>
<pb n="KR3k0025_WYG_021-16b"/>
任人魏太武時與高允俱知名累官太子太傅　隋游<lb/>
元少聰敏仕周歴夀春令有能名奉使黎陽督運楊𤣥<lb/>
感作逆元以正言諭之為所囚不屈而死　唐李嗣真<lb/>
邢臺人舉明經直𢎞文舘與劉獻臣徐昭少有名號三<lb/>
少武后嘗問以儲貳事對曰程嬰杵臼存趙孤古人嘉<lb/>
之后悟中宗乃得安　李之愷邢臺人愽學性恭慎宋<lb/>
璟常師之　李懷逺邢臺人少孤嗜學擢四科第累官<lb/>
同平章事　宋璟南和人耿介有大節武帝時為鳳閣<lb/>
<pb n="KR3k0025_WYG_021-17a"/>
舎人遇事直言不顧利害𤣥宗時為中興賢相首稱<lb/>
柴守禮堯山人妹為周太祖后無子以守禮之子為子<lb/>
是為世宗守禮徙居洛陽終世宗之世未嘗至京苐以<lb/>
元舅禮之　皇朝陳薦沙河人舉進士為華陽尉韓琦<lb/>
稱其亷於進勇於退嫌疑間毫髪不處進資政殿學士<lb/>
集紫塞流沙北<hi>駱賔王</hi>雲遮襄國天邉去樹遶漳河地底<lb/>
来絃管變成山鳥弄綺羅留作野花開<hi>李逺</hi>兩岸嚴風吹<lb/>
玉樹一灘明月照銀沙<hi>韋端已</hi>昨縁秦苦趙来往大梁頻<lb/>
<pb n="KR3k0025_WYG_021-17b"/>
<hi>鄭縱</hi>回首覧燕趙春生兩河間雨歇清林潤烟空緑野閒<lb/>
<hi>崔湜</hi>雁塞秋聲逺龍沙雲路迷<hi>張正見</hi>
本朝宣和元年升為府治宣和二年改龍岡縣為邢臺<lb/>
熈寜六年省平鄉縣為鎮入鉅鹿元祐元年復熈寜六<lb/>
年省堯山縣入内丘元祐元年復熈寜五年省任縣為<lb/>
鎮入南和元祐元年復<hi>沿革表</hi>太行穠秀霜洗盡全趙規<lb/>
模天鑿成　帝與天同大天存帝亦存桑麻通絶徼簫<lb/>
鼔出深村水至孤亭合山居列岫尊尚餘土堦意樵牧<lb/>
<pb n="KR3k0025_WYG_021-18a"/>
踐籬藩<hi>劉潜夫題堯廟詩</hi>火枯襄子殘銅斗土蝕平原舊玉簮<lb/>
宫閉沙丘空有雀兵吞函谷已如蠶<hi>陳剛中</hi>
　　　　濬州<hi>倚郭一外縣一</hi>　<hi>衛陽黎</hi>
郡號濬川<lb/>
州沿革天文室壁分野禹貢冀兖二州之域本春秋衛<lb/>
邑漢為黎陽縣屬魏郡晉省後魏置黎陽郡及黎州隋<lb/>
初州郡皆廢尋復置黎州大業初廢以縣屬汲郡唐復<lb/>
置黎州貞觀中州廢以縣屬衛州五代晉置濬州本朝<lb/>
<pb n="KR3k0025_WYG_021-18b"/>
改為通利軍熈寜初改黎陽政和間升濬州本朝因之<lb/>
縣沿革衛本春秋衛邑漢屬魏郡本朝屬濬州　黎陽<lb/>
亦春秋衛邑魏置黎陽郡本朝改黎陽<hi>並沿革表</hi>
形勝善化山在州西北三十五里上有三峯如鼎峙西<lb/>
有龍洞　大伾山在州東二里髙四十丈峯巒㧞秀禹<lb/>
貢導河即此　浮丘山在州西南三里峯巘三層傍有<lb/>
故城後䧟為湖　紫金山在衛縣東北五里相𫝊玉女<lb/>
修真於其上傍有玉女觀　鳳凰山在衛縣故河東岸<lb/>
<pb n="KR3k0025_WYG_021-19a"/>
相𫝊有鳳凰即此　黒山在黎陽西北八十里其色蒼<lb/>
黒九州要記黒子居此採茯苓食之夀五百嵗　陳家<lb/>
山在黒山西下臨淇水髙二十仭昔陳氏居此　同山<lb/>
在州西南十五里武王伐紂諸侯㑹同於此故名　衛<lb/>
河在縣境與洪漳滹沱等河至直沽入海　黎水在黎<lb/>
陽境内　長豐泊在州西南二十里按地志天下水名<lb/>
泊者二此其一也　鹿臺在州西五十里武王散鹿臺<lb/>
之財即此　杏花臺在大伾山西高二十丈　黎陽津<lb/>
<pb n="KR3k0025_WYG_021-19b"/>
又名白馬津漢酈食其所謂守白馬之山即此　比干<lb/>
墓在州境　子貢墓在州東　枋頭在州西南八十五里<lb/>
淇水之北魏曹操於此築堰以障漕渠<hi>輿地紀勝</hi>
人物春秋端木賜衛黎陽人聖門高弟封黎侯　北宫<lb/>
文子衛人相衛侯如楚見令尹圉無威儀而知其不能<lb/>
善終後果如其言　孔圉衛人為大夫善治賓客孔子<lb/>
稱其敏而好學　公叔枝衛人為大夫衛君稱其有三<lb/>
善諡曰貞恵文子　史魚衛大夫孔子稱其直　太叔<lb/>
<pb n="KR3k0025_WYG_021-20a"/>
儀衛人有識見知寗喜之敗果如其言　公孫免餘誅<lb/>
寗氏有功獻公賜之食邑辭不受　晉桑虞黎陽人有<lb/>
沉識性至孝年十四喪父哀毁過禮五世同居人皆重<lb/>
之　皇朝李載黎陽人少苦學登進士吕夷簡入相薦<lb/>
其材累官六州以寛厚稱<hi>同上</hi>
集隔河見桑柘藹藹黎陽川望望行漸逺孤峯凌雲烟<lb/>
<hi>王維</hi>九廻紓白浪一半在青天氣肅晴空外光翻曉日邊<lb/>
<hi>楊巨源登黎陽城眺黄河</hi>魏都城裏遊從熟才子齋中止泊多去日<lb/>
<pb n="KR3k0025_WYG_021-20b"/>
緑楊垂紫陌歸時白草映黄河<hi>賈島黎陽作</hi>新詩不覺千廻<lb/>
詠古鏡曽經一向磨惆悵心思滑臺北滿杯濃酒與愁<lb/>
和<hi>同上</hi>
本朝端拱元年以滑州黎陽縣為軍　天聖元年改通<lb/>
利軍為安利四年以衛州衛縣𨽻軍熈寜三年廢為縣<lb/>
𨽻衛州元祐元年改為軍政和五年陞為州號濬川軍<lb/>
節度熈寜六年廢衛縣為鎮入黎陽後復<hi>沿革表</hi>精誠皎<lb/>
於日發出為忠詞千古存遺像翻為諂子嗤<hi>邵雍題比干墓</hi>巖<lb/>
<pb n="KR3k0025_WYG_021-21a"/>
扄嵐氣深石像苔花冷日送伾山雲扶桑散初景<hi>陳無已</hi>
隂含烟雨重影落溪潭深斐然武公徳衛風有遺音<hi>同上</hi>
　　　　懷州<hi>倚郭一外縣二</hi>　<hi>河内/修武</hi>　<hi>武陟</hi>
郡號河内<lb/>
州沿革天文室壁分野禹貢冀州覃懷之地商為畿内<lb/>
地周初為三監及弼鄘衛地後屬晉戰國時又為魏鄭<lb/>
衛三國地秦為三川河南二郡之北境漢初為殷國隋<lb/>
改河内郡晉為河内汲二郡地後魏置懷州兼置河内<lb/>
<pb n="KR3k0025_WYG_021-21b"/>
郡隋初郡罷州存大業初廢州復置河南郡唐初置懷<lb/>
州治野王城天寳初改為河内郡乾元初復為懷州屬<lb/>
河北道本朝屬河北西路<hi>沿革表</hi>
縣沿革河内春秋野王邑漢為野王縣屬河内郡晉復<lb/>
為郡隋改河内縣　修武商寗邑武王伐紂陳兵於寗<lb/>
故曰修武漢置修武縣　武陟春秋晉懷邑漢為懐縣<lb/>
隋置武陟縣<hi>同上</hi>
形勝太行山在郡城北二十里　馬頭山在郡西北三<lb/>
<pb n="KR3k0025_WYG_021-22a"/>
十里上有石柱鐡環相傳洪水懷山時民繫舟於此<lb/>
明月山在懷州城東北四十里其山高峻可登眺　金<lb/>
傘山在懷州城東北五十餘里其巖絶壁可愛　嵇山<lb/>
在脩武縣北五十里嵇康嘗居其下　温峪山在修武<lb/>
縣北五十里峭壁千仭懸瀑下注㑹而為黒白二龍潭<lb/>
　鳯凰山在脩武北六十里熙寜間鳳集於此　六真<lb/>
山在修武北二十里即六真子脩道之所上有六真洞<lb/>
　沁河在郡北二里源出沁州穿太行逹濟源　神井<lb/>
<pb n="KR3k0025_WYG_021-22b"/>
在郡城東北其水㓗而味甘　望嶽樓在郡内高百尺<lb/>
為一郡勝槩　迎風樓在河内縣　甘泉閣在修武縣<lb/>
下有井泉香而美<hi>輿地紀勝</hi>
人物漢趙子河内人受詩學於韓嬰生徒甚盛　蔡茂<lb/>
河内懐人以儒學顯試博士遷侍中清儉匪懈　樂崧<lb/>
河内人天性朴直常為郎獨直臺上家貧無衾帝入臺<lb/>
見而嘉之召大官賜朝夕餐歴官南陽太守　衛颯修<lb/>
武人家貧好學随師無糧嘗傭以自給建武初除侍御<lb/>
<pb n="KR3k0025_WYG_021-23a"/>
史遷桂陽太守理恤民事居官治家有規程　丁蘭河<lb/>
内人性至孝喪母刻木像事之若生隣人張叔醉詈母<lb/>
像以杖擊其首蘭歸像色若有不懌詢知之即奮擊張<lb/>
叔吏捕蘭像為之垂泣郡守嘉其孝通神明奏之詔圖<lb/>
其形　張範修武人性恬静徴命無所就　三國司馬<lb/>
芝河内人避亂於荆州躬耕守節後仕魏為廣平令遷<lb/>
陽平太守所在有績賜爵闗内侯　常林河内人年七<lb/>
嵗父黨造門問伯先在否汝何不拜林曰臨子字父何<lb/>
<pb n="KR3k0025_WYG_021-23b"/>
拜之有長益知名歴官刺史封高陽郡侯　晉山濤河<lb/>
内懷人少與阮籍為竹林友後為吏部尚書甄㧞人物<lb/>
時人謂之山公啓事　向秀河内懷人清悟有逺識與<lb/>
嵇康親善仕至黄門侍郎散騎常侍　南北朝張蒲修<lb/>
武人父翬在後燕為兵部尚書以清芳稱蒲少有父風<lb/>
仕至尚書左丞後遷相州刺史　隋張衡河内人幼懷<lb/>
志向有骨鯁風仕為御史大夫　唐韓愈修武北南陽<lb/>
城人七嵗讀書能日記數萬言及長盡通六經百家之<lb/>
<pb n="KR3k0025_WYG_021-24a"/>
學擢進士第累官刑部侍郎著書甚多學者仰之為太<lb/>
山北斗　李商隐舉進士調𢎞農尉又中㧞萃科補太<lb/>
子博士詩文竒邁世號其詩為西崑體　五代盧億河<lb/>
内人少篤學以孝弟聞歴晉漢周累官𢎞文舘學士<lb/>
皇朝盧多遜舉進士太宗時拜中書侍郎　穆衍河内<lb/>
人累官龍圖閣學士嘗從韓琦宣撫陕西遇慶卒潰亂<lb/>
衍母在耀州卒知衍名不敢近<hi>輿地紀勝</hi>
集地盤山入海河繞國連天<hi>張祐</hi>晨嚴九折度暮戒六軍<lb/>
<pb n="KR3k0025_WYG_021-24b"/>
行日御馳中道風師<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>太清　氣色烟猶喜恩光草木<lb/>
榮<hi>並張九齡</hi>順動三光注登臨萬象懸俛觀河内邑平指洛<lb/>
陽川徳重周王問歌輕漢后𫝊<hi>蘇頲題和太行詩</hi>環繞兩峯間<lb/>
盤回廓山腹甘泉注肥疇茂草映修竹勢阻絶喧譁巖<lb/>
深易潜伏<hi>昌黎</hi>
本朝建隆六年陞為團練俄為防禦熈寜六年省武徳<lb/>
縣為鎮入河内省修武縣為鎮入武陟元祐元年復<hi>沿革</hi>
<hi>表</hi>山如削玉水涵秋人在氷壺月底遊<hi>姜正</hi>雪消山骨瘦<lb/>
<pb n="KR3k0025_WYG_021-25a"/>
風定浪頭低數里復登岸羣賢同杖藜<hi>文彦愽</hi>一𣲖山光<lb/>
傾翠巘暮春逐景最堪酬　長劍並彈霜氣肅白虹半<lb/>
折秋雲高濯纓洗耳更何處世利回看輕鴻毛<hi>並同上</hi>
　　　　衛州<hi>倚郭一外縣三</hi>　<hi>汲郷/新</hi>　<hi>獲嘉/</hi>　<hi>共城</hi>
郡號汲郡<lb/>
州沿革天文室壁分野禹貢冀州之域本殷紂所都朝<lb/>
歌之地周武王克殷分其北為弼南為鄘東為衛後封<lb/>
康叔於衛春秋時弼鄘入之戰國屬魏秦屬河東郡漢<lb/>
<pb n="KR3k0025_WYG_021-25b"/>
為汲縣地屬河内郡曹魏置朝歌郡屬冀州晉改汲郡<lb/>
後魏徙郡治枋頭城而於此置義州後周改衛州隋大<lb/>
業初改汲郡唐武徳初復義州尋改衛州天寳初復汲<lb/>
郡乾元初復為衛州屬河北道<hi>沿革表</hi>
縣沿革汲本殷牧野之地漢置汲縣　新鄉唐初屬義<lb/>
州衛屬衛州　獲嘉本殷之寗邑地秦為修武地屬三<lb/>
川郡漢武幸緱氏至汲縣得南越相吕嘉首因置縣名<lb/>
獲嘉　共城古共伯之國春秋併於衛漢置共縣隋改<lb/>
<pb n="KR3k0025_WYG_021-26a"/>
為共城<hi>同上</hi>
形勝霖落山在郡城西北三十里上有香泉寺古浮圖<lb/>
　仙翁山在郡西二十里上有葛仙翁祠　蒼山在郡<lb/>
西北四十里谷口有黒龍潭深不可測　同盟山在獲<lb/>
嘉東北周武王與諸侯盟於此　蘇門山在共城北七<lb/>
里晉孫登隐此　玉柱山在共城北五十里有石柱高<lb/>
三丈　衛河在郡北一里東入大名府　斮脛河在共<lb/>
城東紂斮朝涉之脛即此　聖水池在汲縣北上有張<lb/>
<pb n="KR3k0025_WYG_021-26b"/>
騫廟　太公泉在汲縣西二十五里上有吕望廟　百<lb/>
門泉源出蘇門山泉通百道故名衛風曰泉源在左淇<lb/>
水在右即此上有威惠王祠並清輝殿　七賢泉源出<lb/>
共城縣　凡城在共城縣西南二十里周公子凡伯封<lb/>
此　牧野在郡城南周武王伐紂陳師即此　朝歌邑<lb/>
在郡境内即殷舊都　七賢鄉即晉時竹林七賢之地<lb/>
　邀月樓　飛雲樓　警嚴樓俱在郡治　挹翠樓<lb/>
筠溪軒俱在共城縣内　太公臺武王築此拜太公望<lb/>
<pb n="KR3k0025_WYG_021-27a"/>
為尚父故名　共臺在共城治内臺髙一丈五尺上有<lb/>
亭共姜守節之所　君子村在郡西蘧伯玉居於此<lb/>
安樂窩在共城縣西北邵康節所寓處<hi>輿地紀勝</hi>
人物漢向栩朝歌人少卓越舉孝亷賢良有道皆不就<lb/>
後特徴拜趙相又拜侍中立朝正色百官憚之　三國<lb/>
楊俊獲嘉人舉茂材為安陵令遷南陽太守宣徳教吏<lb/>
民稱之　南北朝李彪衛國人少孤貧有大志仕魏官<lb/>
至御史不避權倖文帝呼為李生而不名　李昶彪之<lb/>
<pb n="KR3k0025_WYG_021-27b"/>
孫年十嵗作明堂賦當時竒之後官至臨黄縣公　唐<lb/>
謝偃衛人貞觀初對策高第歴高陵主簿後屢上賦稱<lb/>
㫖時人稱為謝賦　甄濟衛州人少孤好學天寳中為<lb/>
安禄山掌書記察禄山有異志托疾求歸後禄山刼之<lb/>
起濟不從賊平遷著作郎兼侍御史　甄逢濟之子幼<lb/>
孤貧躬耕讀書因父名不得在國史詣京自言由是父<lb/>
子俱顯名於世　高郢衛州人九嵗能文其父伯祥為<lb/>
好畤尉安禄山反將殺之郢尚幼解衣請代賊義並釋<lb/>
<pb n="KR3k0025_WYG_021-28a"/>
之後舉進士官至同平章事掌制誥家無留稿人問之<lb/>
曰王言不可藏於私家卒贈太子太保　髙定郢之子<lb/>
七嵗讀湯誓跪問父曰柰何以臣伐君郢曰應天順人<lb/>
何云伐耶對曰用命賞於祖不用命戮於社是順人乎<lb/>
郢異之仕至京兆府參軍　皇朝魏仁溥汲人幼孤貧<lb/>
周世宗時官至集賢殿學士太宗初進為右僕射為人<lb/>
謹厚時稱長者　魏咸熈仁漙之子性仁孝仕為屯田<lb/>
郎中常㑹賓客家僮覆案碎器客皆驚諤咸熙色不變<lb/>
<pb n="KR3k0025_WYG_021-28b"/>
其寛厚若此　魏咸信熙之弟初授春坊舎人尚公主<lb/>
後以御契丹有功拜彰徳軍節度使<hi>同上</hi>
集揚芬紫烟上垂綵緑雲中春吹回白日霜歌落塞鴻<lb/>
<hi>鮑照</hi>憶昔征南府内遊君家東閣最淹留共相聮句嘗侵<lb/>
夜次第看花直到秋想思前路㡬回首滿眼青山過衛<lb/>
州<hi>楊累山</hi>自愛新梅好行尋一徑斜不教人掃石恐損落<lb/>
来花<hi>張籍題梅溪</hi>周王甲子旦漢後徳陽宫灑瑞天庭裏驚<lb/>
秋御苑中<hi>沈佺期</hi>氛氲生浩氣䬃杳舞回風宸藻光盈尺<lb/>
<pb n="KR3k0025_WYG_021-29a"/>
𢋫歌樂嵗豐<hi>同上</hi>洛北風花樹江南彩鷁舟芳生蕙蘭草<lb/>
春入鳳凰樓<hi>孫逖</hi>春風野岸名花發一道帆檣盡御烟<hi>杜甫</hi>
日臨秋草廣山接逺天㣲岸葉随波盡沙雲與鳥飛<hi>許棠</hi>
本朝熈寜六年廢新鄉為鎮入汲縣元祐二年復天聖<lb/>
四年自懷州来𨽻獲嘉<hi>沿革表</hi>先生自衛客西畿樂道安<lb/>
閒絶世機貫穿百代嘗探古吟咏千篇亦造㣲<hi>富弼題安樂<graphic n="KR2674" url="https://raw.githubusercontent.com/kanripo/KR-Gaiji/master/images/KR2674.png" mimeType="image/png"/>
                    </hi>
客求墨妙多擕卷天為詩豪剰借春　千章古木隈崖<lb/>
寺一㸃清光守障燈<hi>並程明道</hi>君王不恃金湯險自有仁恩<lb/>
<pb n="KR3k0025_WYG_021-29b"/>
結萬方<hi>李廸</hi>
　　　　洺州<hi>倚郭一外縣四</hi>　<hi>永年/肥鄉</hi>　<hi>平恩/</hi>　<hi>鷄澤/</hi>　<hi>曲周</hi>
郡號廣平　武安<lb/>
州沿革天文昴分野禹貢冀州之域春秋屬晉戰國屬<lb/>
趙秦為邯鄲郡地漢初置廣平國後周改置洺州隋改<lb/>
為武安郡唐初改為洺州天寳初改廣平郡乾元初復<lb/>
為洺州本朝屬河北道<hi>沿革表</hi>
縣沿革永年本春秋曲梁地漢為曲梁縣屬廣平國東<lb/>
<pb n="KR3k0025_WYG_021-30a"/>
漢屬鉅鹿郡晉屬廣平郡隋改廣平為永年縣屬武安<lb/>
郡唐屬洺州本朝以臨洺縣省入　肥鄉本漢邯鄲蒲<lb/>
縣地曹魏置肥鄉縣屬廣平郡晉因之隋屬洺州本朝<lb/>
仍舊　平恩本周之甘泉市秦為晉縣漢為信城縣屬<lb/>
清河郡晉改清河縣唐復為貝州五代時晉置永清軍<lb/>
節度本朝改為平恩　鷄澤春秋盟於鷄澤即此漢為<lb/>
廣平縣地隋於廣平城置鷄澤縣大業初省唐復置自<lb/>
後縣治累遷而名不改　曲周本漢舊縣屬廣平國後<lb/>
<pb n="KR3k0025_WYG_021-30b"/>
魏改曲安縣屬廣平郡隋屬洺州本朝因之<hi>同上</hi>
形勝聰明山在州西六十里上有神廟　狗山在州西<lb/>
七十里山頂有狗迹因名唐太宗討劉黒闥建壘於此<lb/>
　天臺山在肥鄉西南上有夀亭侯廟　浮丘山在肥<lb/>
鄉南四里　鷄澤在縣境　石家河在肥鄉東南五里<lb/>
　滏水在州南五里　永濟渠在平恩西北十里隋煬<lb/>
帝征遼時命名　董塘坡在曲周西北晉劉牢之北救<lb/>
符丕追慕容垂于董塘泉即此<hi>輿地紀勝</hi>
<pb n="KR3k0025_WYG_021-31a"/>
人物三國朱靈平恩人從曹操征伐有功文帝禪位封<lb/>
俞侯　晉程衛曲周人劉毅聞其名辟為都官從事在<lb/>
朝正色難犯名振逺邇　南北朝馮道振洺州人事母<lb/>
以孝聞郡召為主簿不就聞梁文帝起兵率鄉人從之<lb/>
為驍騎將軍攻戰有功進爵為伯　唐程名振平恩人<lb/>
仕為永寜令太宗征遼嘗召問方畧名振辨對甚詳太<lb/>
宗稱為竒士軍中號為名將　馮仁海鷄澤人事親居<lb/>
喪有志行為鄉人所稱　郭守素鷄澤人與馮仁海齊<lb/>
<pb n="KR3k0025_WYG_021-31b"/>
名同載唐書孝友𫝊　五代霍存曲周人善騎射仕梁<lb/>
累官曹州刺史兼諸軍都指揮使　皇朝解暉洺州人<lb/>
屢從征伐身先士卒金創徧體時稱驍將以功遷馬步<lb/>
軍副都頭　元逹鷄澤人善射𨽻太宗帳下累遷北面<lb/>
行營都部署交士大夫能折節盡禮人以是稱之　孟<lb/>
元洺州人性謹愿善讀書仕為真定路鈐轄討賊有功<lb/>
累官閤門祗侯榮州刺史　李若水曲周人以十舎登<lb/>
第為太學博士金人侵邊若水大罵不屈遂遇害諡忠<lb/>
<pb n="KR3k0025_WYG_021-32a"/>
愍<hi>同上</hi>
集畛封連故趙廬井𢃄清漳<hi>儲光羲</hi>蔓草縁闗隅修楊夹<lb/>
廣津<hi>鮑明逺</hi>萬山盤礴全流環匯<hi>全書</hi>
本朝建隆元年陞廣平郡為防禦熙寜三年省曲周為<lb/>
鎮入鷄澤六年省臨洺縣為鎮入永年元祐二年曲周<lb/>
臨洺復為縣尋復為鎮四年曲周鷄澤依舊别為兩縣<lb/>
<hi>沿革表</hi>漠漠春風裏茸茸緑未齊平田鴉散啄深樹馬迎<lb/>
嘶　千年㡬度河山改空指遺臺是趙家　地入河流<lb/>
<pb n="KR3k0025_WYG_021-32b"/>
曲天随日去低髙城已在眼聊復解輕齎<hi>並王介甫</hi>洺州秋<lb/>
雨後幽勝可供閑<hi>王逸賔</hi>野泉来竹底危磴入雲間尚記<lb/>
登高㑹重嵓細車班<hi>同上</hi>
　　　　深州<hi>倚郭一外縣四</hi>　<hi>静安/束鹿</hi>　<hi>安平/</hi>　<hi>饒陽/</hi>　<hi>武强</hi>
郡號饒陽<lb/>
州沿革天文昴畢分野禹貢冀州之域本漢下博縣地<lb/>
屬信都國晉屬安平國隋屬信都郡開皇中始置深州<lb/>
治安平縣後廢唐復置深州于饒陽後移治陸澤五代<lb/>
<pb n="KR3k0025_WYG_021-33a"/>
周始徙治下博本朝改下博曰静安<hi>沿革表</hi>
縣沿革束鹿本漢郳縣地屬鉅鹿郡北齊改曰安國縣<lb/>
隋於此置安定縣屬定州開皇中改為鹿城縣唐初屬<lb/>
深州天厯中改為束鹿縣本朝仍舊　安平本漢舊縣<lb/>
屬涿郡晉置博陵國北齊為博陵郡治隋置深州後省<lb/>
州以縣屬博陵郡唐又置深州本朝因之　饒陽本漢<lb/>
舊縣屬涿郡隋屬瀛川唐為深州治所本朝仍屬深州<lb/>
　武强漢為武隧縣地屬河間國晉析置武强縣屬長<lb/>
<pb n="KR3k0025_WYG_021-33b"/>
樂國唐屬深州後屬冀州本朝屬深州<hi>同上</hi>
形勝武强山在武强縣境内漢置縣取此　紫金山在<lb/>
深州北五十里即舊捍水隄嵗乆頽敗惟存二阜巉然<lb/>
屹立　束鹿巖在束鹿縣北外隘内廣可容千餘人<lb/>
滹沱河在束鹿南三十里　饒河在饒陽縣西南漢置<lb/>
縣取此　鴉兒河在束鹿南十里<hi>輿地紀勝</hi>
人物漢崔駰安平人愽學有才時薦其宿徳大儒遷濟<lb/>
北相官至尚書　崔琦安平人文章博通梁冀行多不<lb/>
<pb n="KR3k0025_WYG_021-34a"/>
軌琦作外戚箴以諷冀隂使人害之　晉馮沈安平人<lb/>
博涉經史仕魏為魏郡太守入晉累遷御史中丞　隋<lb/>
孫萬夀武強人博渉子史善屬文隋初徴拜豫章王長<lb/>
史有文集十三卷　崔頥安平人七嵗能屬文開皇初<lb/>
射䇿髙第居母憂水漿不入口五日後奉詔與諸儒撰<lb/>
區宇圖志　唐張進饒陽人少負竒質有膽氣唐初謀<lb/>
擒劉黒闥以功授開府儀同三司　張鷟深州人少聰<lb/>
慧絶倫為文下筆輒成舉進士累官學士時稱其文猶<lb/>
<pb n="KR3k0025_WYG_021-34b"/>
青銅錢萬選萬中人號為青錢學士　魏知古深州人<lb/>
幼有才雅擢進士第後拜黄門侍郎　皇朝周仁美深<lb/>
州人開寳中征契丹有功累官右班都知戍環州　李<lb/>
昉饒陽人和厚多恕不念舊惡太宗嘗稱為善人君子<lb/>
　李宗諤昉第三子七嵗能文舉進士累官翰林院學<lb/>
士事繼母以孝聞與弟宗諒友愛所著有文集次子昭<lb/>
述賜進士官至尚書從子昭遘能文授舘閣校理累官<lb/>
工部郎中<hi>同上</hi>
<pb n="KR3k0025_WYG_021-35a"/>
集村落人家起曙烟凌霄危度至今𫝊<hi>石宇</hi>
本朝太平興國七年以深州𨽻静安郡雍熙二年廢三<lb/>
年又廢四年復置改今治<hi>沿革表</hi>蕪蔞問古亭春入饒陽<lb/>
城豆粥君王逺壺漿刺史迎<hi>梅聖俞</hi>
　　　　磁州<hi>倚郭一外縣二</hi>　<hi>滏陽/邯鄲</hi>　<hi>武安</hi>
郡號滏陽<lb/>
州沿革天文室壁分野禹貢冀州之域本秦邯鄲郡地<lb/>
漢為魏郡武安縣地後魏析置臨水縣後周割臨水置<lb/>
<pb n="KR3k0025_WYG_021-35b"/>
滏陽縣及成安郡隋罷郡於滏陽置磁州後罷唐改為<lb/>
惠州後復為磁州<hi>沿革表</hi>
縣沿革滏陽本漢邯鄲郡地後周置以其在滏水之南<lb/>
故名　邯鄲本戰國時趙都秦為邯鄲郡漢廢郡為縣<lb/>
武安漢置屬魏郡曹魏屬廣平郡隋屬武安郡唐初屬<lb/>
洺州後屬磁州本朝因之<hi>同上</hi>
形勝賀蘭山在州西北四十里　紫山在邯鄲縣西北<lb/>
三十里嘗有紫氣趙奢封於此　粟山在武安東十二<lb/>
<pb n="KR3k0025_WYG_021-36a"/>
里相傳白起拒趙亷頗於此積粟山上　玉峯山在武<lb/>
安西南二十里有白石如玉　鼔山在武安南二十里<lb/>
亦名滏山上有二石如鼔鳴則兵起聲聞數百里　磁<lb/>
山在武安西南三十里土産磁石州名取此　滏水源<lb/>
出磁州湧沸如湯　白龜泉在武安東北上有廟龜見<lb/>
即雨　吕仙祠在邯鄲東二十里即盧生遇吕仙處<lb/>
王郎城在邯鄲西三里光武時詐稱成帝子卜者王郎<lb/>
所築　周昌墓在滏陽縣境内即漢御史大夫前有祠<lb/>
<pb n="KR3k0025_WYG_021-36b"/>
　藺相如墓在邯鄲縣境内<hi>輿地紀勝</hi>
人物列國李同邯鄲人同趙平原君與秦戰却秦兵同<lb/>
戰死封其父為侯　劉劭邯鄲人魏文帝時為尚書郎<lb/>
授詔集五經羣書凡所著作皆寓諷諌又有人物志行<lb/>
於世賜爵闗内侯　唐王及善邯鄲人以父爵錫邢國<lb/>
公為人清正有大臣節　崔𤣥亮磁州人舉進士為監<lb/>
察御史清介自持朝廷推為宿望　皇朝韓令坤武安<lb/>
人有才畧為天平軍節度加侍衛同平章事屢立竒功<lb/>
<pb n="KR3k0025_WYG_021-37a"/>
　韓令贇武安人少有勇力仕為都校防禦使屢立戰<lb/>
功贈侍中子崇訓官至太傅崇業官至大將軍　蔡審<lb/>
廷武安人善騎射初授冀州刺史從征太原訓練士卒<lb/>
甚整後為鎮州兵馬都鈐轄　蘇寀滏陽人擢進士第<lb/>
嘗使契丹聞英宗晏駕遂徹樂不飲燕累官給事中知<lb/>
審刑院長於刑名受詔奬　張君平滏陽人以父承訓<lb/>
與契丹戰沒平屢戰功遷右班殿直後治河遷鈐轄子<lb/>
拱為河隂判嗣其父秩<hi>同上</hi>
<pb n="KR3k0025_WYG_021-37b"/>
集客從長安来驅馬邯鄲道　秦兵益圍邯鄲急魏王<lb/>
不救平原君<hi>並王維</hi>子真河朔尉邑里𢃄清漳春草迎袍<lb/>
色晴花拂綬香<hi>岑參送鄭少府</hi>兵符刼晉鄙匕首刺秦人報士<lb/>
非無膽高堂念有親<hi>鄭從</hi>邯鄲城南遊侠子自矜生長邯<lb/>
鄲裏千塲縱博家仍富幾處酬恩身不死<hi>髙逹夫</hi>雲起龍<lb/>
沙暗木落雁行秋輕生狥知己非是為身謀<hi>虞世南</hi>五陵<lb/>
豪俊多買酒黄金賤揮劍邯鄲市走馬梁王苑<hi>韋端已</hi>家<lb/>
住叢臺下門前漳水流喚人呈楚舞借客試吴鈎<hi>鄭錫</hi>
<pb n="KR3k0025_WYG_021-38a"/>
本朝武和三年改作磁州熈寜六年省昭徳縣為鎮入<lb/>
滏陽<hi>沿革表</hi>數㸃寒峯擁翠嵐叢臺日落見漳南回仙逆<lb/>
旅今存否世上黄梁夢正酣<hi>陳剛中邯鄲懷古</hi>邯鄲居民苦坐<lb/>
甑大梁公子思要君<hi>張楷</hi>朝别鄴中人暮走邯鄲道<hi>同上</hi>邯<lb/>
鄲今日題詩客猶是黄梁夢裏人<hi>遺山</hi>
　　　　祁州<hi>倚郭一外縣二</hi>　<hi>蒲隂/鼓城</hi>　<hi>深澤</hi>
郡號蒲隂<lb/>
州沿革天文尾箕兼昴畢分野禹貢冀州之域本漢中<lb/>
<pb n="KR3k0025_WYG_021-38b"/>
山國安國縣地晉屬博陵郡北齊省隋置義豐縣屬博<lb/>
陵郡唐改為立節縣神龍初復曰義豐屬定州景福初<lb/>
於此置祁州本朝改蒲隂縣<hi>沿革表</hi>
縣沿革蒲隂春秋時曲陽城地隋為義豐縣唐置祁州<lb/>
宋改蒲隂縣　鼔城本漢涿郡地本朝置鼔城縣　深<lb/>
澤本漢舊縣屬涿郡東漢屬安平國晉屬博陵後魏因<lb/>
之隋屬定州唐因之本朝省入鼔城<hi>沿革表</hi>
形勝鼔城山在縣境廣谷大川春月有聲相呼應　清<lb/>
<pb n="KR3k0025_WYG_021-39a"/>
漳水在鼔城境　滹沱河在危渡口光武為赤眉所追<lb/>
馳至滹沱吏言水深無舟上使王霸視之乃言氷堅可<lb/>
渡渡畢冰解因名　沙河在州西南十里東入易水<lb/>
磁河在州西南二十里東流入海　八角井在深澤縣<lb/>
西其水大旱不渇一名龍井<hi>輿地紀勝</hi>
人物皇朝盧之翰少篤學家貧太宗朝登第歴遷殿中<lb/>
丞通判洺州契丹入㓂决漳御河以固城敵不能攻召<lb/>
還歴西京轉運副使建議導潩河入於淮逹許州以便<lb/>
<pb n="KR3k0025_WYG_021-39b"/>
漕運　齊恢蒲隂人唐宰相映之裔登進士第通判陳<lb/>
州臨政簡約州人愛之韓琦薦其賢擢太子左諭徳神<lb/>
宗時以天章閣待制知相州召紏察在京刑獄<hi>同上</hi>
集佳人擕瑟漳河曉壯士悲歌易水秋<hi>薛大拙</hi>
本朝端拱初以鎮州鼔城来屬景徳元年移治於定州<lb/>
蒲隂以無極𨽻定州熈寜六年省深澤縣為鎮入鼔城<lb/>
元祐元年復置<hi>沿革表</hi>
　　　　慶源府<hi>倚郭一外縣六</hi>　<hi>平棘/寜晉</hi>　<hi>臨城/</hi>　<hi>高邑/</hi>　<hi>隆</hi>
<pb n="KR3k0025_WYG_021-40a"/>
　　　　　<hi>平</hi>　<hi>栢鄉/</hi>　<hi>贊皇</hi>
郡號趙郡<lb/>
郡沿革天文昴畢分野禹貢冀州之域春秋屬晉國戰<lb/>
國屬趙秦為邯鄲鉅鹿二郡地漢初立趙國治邯鄲縣<lb/>
晉亦為趙國治房子後魏廢國為趙郡治平棘北齊置<lb/>
趙州隋置灤州後改為趙州大業初改趙郡仍治平棘<lb/>
唐復為趙州治栢鄉縣尋復治平棘天寳初改趙郡後<lb/>
復為趙州本朝置慶源府<hi>沿革表</hi>
<pb n="KR3k0025_WYG_021-40b"/>
縣沿革平棘春秋時晉地戰國屬趙後魏置平棘　寜<lb/>
晉春秋晉楊氏邑漢屬鉅鹿郡晉為廮陶唐改寜晉<lb/>
臨城戰國屬趙為房子縣唐改臨城縣　髙邑本晉鄗<lb/>
邑漢為鄗縣屬常山郡光武改為髙邑　隆平本漢廣<lb/>
阿縣隋為象城唐為昭慶本朝為隆平　栢鄉本春秋<lb/>
晉鄗邑地隋置栢鄉　賛皇東漢高邑縣屬常山國隋<lb/>
置賛皇取山為名<hi>同上</hi>
形勝檀山在賛皇縣東十里髙百餘丈周穆王嘗駐蹕<lb/>
<pb n="KR3k0025_WYG_021-41a"/>
於此　五馬山在賛皇東十里上有五石馬故名　賛<lb/>
皇山在縣西南十里高百餘丈縣名取此　十八盤山<lb/>
在賛皇六十里上下十有八盤　龍井在州北　思賢<lb/>
堂在隆平縣治西祀宓子賤卓茂魯恭　環山亭在賛<lb/>
皇治西環亭皆山故名　望臺在州東南漢時耿弇築<lb/>
此以望光武　千秋臺在髙邑南二里漢光武至鄗因<lb/>
諸將請築臺遺趾猶存　安濟橋在州南五里洨河上<lb/>
即大石橋昔張果嘗騎驢過此河踏跡尚存　永通橋<lb/>
<pb n="KR3k0025_WYG_021-41b"/>
在州西清平河上　槐水橋在栢鄉縣六里　漢光武<lb/>
廟在栢鄉縣北十五里内有石人　唐祖陵在隆平縣<lb/>
南十五里唐祖宣皇帝塟此　象城在隆平縣三十五<lb/>
里舜弟象嘗居於此<hi>輿地紀勝</hi>
人物南北朝李靈平棘人魏道武時以才俊被徴拜中<lb/>
書博士累官洛州刺史贈鉅鹿郡公　李順靈從父弟<lb/>
多計策仕魏征伐有功賜爵平棘子　李璨靈之弟仕<lb/>
魏為中書郎以定淮北功賜爵始豐侯子二元茂宣茂<lb/>
<pb n="KR3k0025_WYG_021-42a"/>
曾孫名槩俱有文學　李謐孝伯從孫十嵗喪父哀毁<lb/>
動人事兄極恭十三通詩書厯數鄉人以神童號之魏<lb/>
文徴拜著作郎不就賜號貞静處士　隋李徳饒璨四<lb/>
世孫好學有至性仕為監察御史　唐李思行州人髙<lb/>
祖起兵時以賛大議受左統軍累功遷嘉州刺史樂安<lb/>
郡公　李素立髙邑人擢監察御史有犯法不至死者<lb/>
髙祖欲殺之素立堅執不可帝嘉納之累爵髙邑侯<lb/>
李嶠賛皇人十五通五經舉進士任給事嘗辨狄仁傑<lb/>
<pb n="KR3k0025_WYG_021-42b"/>
寃獄　李華賛皇人舉進士累官吏部貟外郎　李翺<lb/>
州人中進士第初為國子博士嘗面斥宰相李逢吉之<lb/>
過後拜諌議大夫　李吉甫栖筠子為翰林院學士擢<lb/>
中書侍郎引薦賢士時稱賢相　李絳賛皇人舉進士<lb/>
官翰林學士後與李吉甫同相甚鯁直獻宗稱為真宰<lb/>
相　李徳裕吉甫子初為翰林學士曽上丹扆六箴後<lb/>
拜封衛國公　皇朝宋綬平棘人性孝謹清介擢進士<lb/>
累官資政殿學士叅知政事　李京州人中進士第遷<lb/>
<pb n="KR3k0025_WYG_021-43a"/>
監察御史數上書言事切直　王徳用州人累功遷集<lb/>
慶軍節度使名聞四夷時號黒王相公　郭諮平棘人<lb/>
舉進士𨽻殿中丞嘗陳治水禦戎之䇿時論偉之<hi>同上</hi>
集夜渡濁河津衣中劍滿身昨縁秦苦楚来往大梁頻<lb/>
<hi>鄭縱</hi>黄雲同入塞白首獨還家<hi>同上</hi>天官動將星漢地桞條<lb/>
青萬里鳴刁斗三軍出井陘<hi>王摩詰</hi>忘身辭鳳闕報國取<lb/>
龍廷　不學書生輩窻中老一經<hi>並同上</hi>
本朝大觀三年陞為大藩崇寜四年賜軍額宣和元年<lb/>
<pb n="KR3k0025_WYG_021-43b"/>
陞為府熈寜六年省隆平縣為鎮入臨城元祐元年復<lb/>
熈寜五年省栢鄉賛皇二縣為鎮入高邑元祐元年皆<lb/>
復<hi>沿革表</hi>川原落落曙光開四顧山河亦快哉<hi>遺山</hi>歴代遷<lb/>
闗河雁風吹寒秋<hi>文山</hi>
　　　　保州<hi>倚郭一</hi>　<hi>保塞</hi>
郡號上谷　清苑<lb/>
州沿革天文尾箕兼昴畢分野禹貢冀州之域戰國時<lb/>
屬趙秦為上谷鉅鹿二郡地漢為涿郡及信都中山國<lb/>
<pb n="KR3k0025_WYG_021-44a"/>
地晉屬范陽髙陽中山安平河間國後魏為樂浪北平<lb/>
上谷郡地隋屬上谷博陵河間三郡始於此置清苑縣<lb/>
唐時其地屬莫定滿瀛等州五代晉割屬契丹於此置<lb/>
秦州後移州治蒲城而舊州仍為清苑縣本朝即縣置<lb/>
保塞軍<hi>沿革表</hi>
縣沿革保塞本漢樊輿縣屬涿郡北齊省入永寜軍隋<lb/>
改為清苑縣屬河間郡以境内有清苑河故名唐屬莫<lb/>
州五代因之本朝改保塞縣<hi>同上</hi>
<pb n="KR3k0025_WYG_021-44b"/>
形勝郎山在郡西北五十里其峯尖鋭如削　松山在<lb/>
保塞縣西北七十里山多松樹每風雨摗之若笙簧然<lb/>
　百花嶼在郡城西北九十里髙數仭百花繁盛　清<lb/>
苑河在保塞縣西二里遶城南北至東合流入黄狗窊<lb/>
　石橋河在郡城南梁河在郡城東三十里東流入於<lb/>
海　蓮花池在郡治南中有看花亭　龍井在郡城南<lb/>
相傳有龍居焉　龍泉井在郡東北八十里相傳井甃<lb/>
於秦漢時後人浚井得觀音像及水瓶因水常泛溢立<lb/>
<pb n="KR3k0025_WYG_021-45a"/>
觀音祠鎮之　横翠樓在郡東　萬卷樓在郡治内<lb/>
臨漪亭在郡内澄瀾蕩漾簾户疏越魚泳鳥翔雖城市<lb/>
囂囂而得三湘七澤之樂　髙陽城在郡東南七十里<lb/>
相𫝊顓頊所築<hi>輿地紀勝</hi>
人物皇朝孫友行莫州保塞人常聚衆郎山屢敗契丹<lb/>
仕漢周累官定州留後本朝加同平章事遷左龍武軍<lb/>
大將軍　孫全照友行姪以廕補殿直從　田仲進擊<lb/>
賊有功後敗契丹累加檢校工部尚書　劉渙文質子<lb/>
<pb n="KR3k0025_WYG_021-45b"/>
有才氣遇事敢為天聖中上疏請太后還政尋通判磁<lb/>
州累官工部尚書弟滬有智畧仕至西路都廵檢　張<lb/>
玉郡人𨽻狄青麾下善用鐵簡仁宗稱為真勇將從征<lb/>
儂知髙有功河北三十七將推玉為第一後為馬步軍<lb/>
都虞候<hi>同上</hi>
集北風鳴晚角雨雪塞雲低<hi>丁稜</hi>夜救龍城急朝焚虜帳<lb/>
空<hi>虞臣</hi>汗馬牧秋月疲卒卧霜風<hi>劉灣</hi>塞外虜塵飛頻年出<lb/>
武威死生随王劍辛苦向金㣲<hi>郭元振</hi>
<pb n="KR3k0025_WYG_021-46a"/>
本朝建隆初置保塞軍太平興國六年建為州政和三<lb/>
年賜郡名曰清苑太平興國八年析馬州蒲城之南境<lb/>
入保塞<hi>沿革表</hi>我行保州塞御河直其東山川猶有靈佳<lb/>
氣何欝葱<hi>文山</hi>顧我巾車囚乘風轉秋蓬辦香欲往拜惆<lb/>
悵臨長空<hi>前人</hi>
　<lb/>
　<lb/>
　<lb/>
<pb n="KR3k0025_WYG_021-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷二十一<lb/>
</p>
<p>
</p>
  </div>
</body>
</text>
</TEI>
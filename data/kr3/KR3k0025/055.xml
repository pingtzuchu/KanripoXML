<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷五十五</head>
    <p>
<pb n="KR3k0025_WYG_055-1a"/>
欽定四庫全書<lb/>
　記纂淵海卷五十五　　　宋　潘自牧　撰<lb/>
　　論議部<lb/>
　　　方興未艾<lb/>
經如川之方至以莫不增<hi>詩</hi>子曰吾見其進也未見其<lb/>
止也<hi>語</hi>
子若火之始然泉之始達<hi>孟</hi>刀刃若新發於硎<hi>莊</hi>日出<lb/>
𤾉谷登於扶桑<hi>淮南子</hi>赫赫乎日出之光<hi>揚子</hi>
<pb n="KR3k0025_WYG_055-1b"/>
傳記少而學者如日出之光<hi>劉向</hi>
集車輕御良馬力優咄哉識路行未休<hi>韓集</hi>悠悠指長道<lb/>
去去策髙駕　若健者之升梯舉足愈多身愈髙人愈<lb/>
仰之耳<hi>栁文</hi>鴻漸之姿當從此始<hi>白樂天</hi>如日不滅如海不<lb/>
竭<hi>吕温集</hi>觀其逸足駸駸方將摶扶搖而凌泰清獵遺風<lb/>
而薄嵩岱吾見其進未見其止<hi>韋應物</hi>
本朝羨子年少正得路有如扶桑初日升<hi>歐公</hi>清塗方踐<lb/>
逺業難量<hi>東坡</hi>
<pb n="KR3k0025_WYG_055-2a"/>
　　　光燄不長<lb/>
經否終則傾何可長也　枯楊生華何可乆也　日昃<lb/>
之離何可乆也<hi>並易</hi>雨雪瀌瀌見晛曰消<hi>詩</hi>翰音登于天<lb/>
何可長也<hi>易</hi>
子七八月之間雨集溝澮皆盈其涸也可立而待也<hi>孟</hi>
飄風不終朝驟雨不終日<hi>老</hi>朝菌不知晦朔朽壤之上<lb/>
有菌芝者生於朝死於晦<hi>列</hi>雲霧之盛須臾而訖暴雨<lb/>
之盛不過終日<hi>魏子</hi>
<pb n="KR3k0025_WYG_055-2b"/>
史當世則榮沒則已焉<hi>史記</hi>以色事人者色衰而愛弛愛<lb/>
弛則恩絶　朝為榮華夕而憔悴<hi>並西漢</hi>相聚偷生若魚<lb/>
遊釡中喘息須臾間耳<hi>後漢</hi>朝華之草夕而零落<hi>魏王昶傳</hi>
傳記老而學者如秉燭夜行<hi>劉向</hi>江河之溢不過三日飄<lb/>
風暴雨須臾而畢<hi>說苑</hi>
集君寧見階上之白雪豈鮮耀於陽春<hi>惠連</hi>蕣榮不終朝<lb/>
蜉蝣豈見夕<hi>郭景純</hi>迫此短景急　繁華能㡬時<hi>杜</hi>朝蠅<lb/>
不須驅暮蚊不可拍得時能㡬何與汝恣啖咋涼風九<lb/>
<pb n="KR3k0025_WYG_055-3a"/>
月到掃不見蹤跡<hi>韓詩</hi>隨風隔幔小帶雨傍林微十月清<lb/>
霜重飄零何處歸　病葉多先墜寒花只暫香<hi>並杜</hi>以色<lb/>
事他人能得幾時好<hi>李白</hi>潢潦無根源朝滿夕已除<hi>韓退之</hi>
浮雲上天雨墮地暫時㑹合終離異<hi>張文昌</hi>危蒂㡬時容<lb/>
<hi>元稹</hi>寒灰埋暗火曉焰凝殘燭<hi>白樂天</hi>況君春風面柔促如<lb/>
芳草鏡中桃李色不得十年好　幕燕鼎魚偷活頃刻<lb/>
　朝為拂雲花暮為委地樵<hi>同上</hi>頗同狐䑕乘夜睢旴晨<lb/>
光既升勢自跧縮<hi>陸宣公</hi>亦猶小星將墜則芒焰驟俱<hi>司空</hi>
<pb n="KR3k0025_WYG_055-3b"/>
<hi>表聖文</hi>過春花自落竟曉月空明<hi>許用晦</hi>如鳥雀啁啾聲㫁<lb/>
便已<hi>皇甫湜</hi>偷延晷刻<hi>王維</hi>
本朝草木榮華之飄風鳥獸好音之過耳<hi>出歐文</hi>浮雲無<lb/>
根蔕潢潦能須臾　春冰無貞堅<hi>歐文</hi>世言春寒秋熱老<lb/>
健為此三者終是不乆長之物<hi>並歐</hi>試問冰霜堅春來能<lb/>
乆牢<hi>欒城集</hi>
　　　一視同仁<lb/>
經雲行雨施天下平也<hi>易</hi>普天之下莫非王土率土之<lb/>
<pb n="KR3k0025_WYG_055-4a"/>
濵莫非王臣　無此疆爾界<hi>並詩</hi>大道之行也天下為公<lb/>
故人不獨親其親不獨子其子外户不閉是謂大同<lb/>
故聖人以天下為一家以中國為一人　貨惡其棄於<lb/>
地也不必藏於己力惡其不出於身也不必為己<hi>並禮</hi>四<lb/>
海之内皆兄弟也<hi>語</hi>
子楚王失弓左右請求之王曰楚王失弓楚人得之又<lb/>
何求之孔子曰惜乎其未大也不曰人遺弓人得之何<lb/>
必楚也<hi>家語</hi>自其同者視之萬物皆一也<hi>莊</hi>
<pb n="KR3k0025_WYG_055-4b"/>
史封略之内何非君土食土之毛誰非君臣<hi>左</hi>四海之<lb/>
内若一家<hi>秦紀</hi>六合怡怡比屋為仁一天下之衆異齊品<lb/>
類之萬殊參差同量坏冶一陶<hi>後漢</hi>
集四海皆兄弟誰為行路人<hi>蘇武</hi>和氏之璧焉得獨耀於<lb/>
郢握夜光之珠何得專玩於隋掌天下之寶當與天下<lb/>
共之<hi>劉越石</hi>惟同大觀萬殊一轍<hi>盧子諒</hi>澤無不漸螻蟻之<lb/>
穴靡遺<hi>齊故安陸碑</hi>桃李有竒質樗櫟無妙姿皆承慶雲沃<lb/>
一種春風吹<hi>歐</hi>六合棲霖雨萬物無凋枯<hi>李</hi>安得廣厦<lb/>
<pb n="KR3k0025_WYG_055-5a"/>
千萬間大庇天下寒士皆懽顔<hi>杜</hi>聖人一視而同仁<lb/>
視外猶視中一家猶一人<hi>並韓</hi>誠使刺史不私於其民觀<lb/>
察使不急於其賦刺史曰吾州之民天下之民也恵不<lb/>
可以獨厚觀察使亦曰某州之民天下之民也斂不可<lb/>
以獨急如是而政不均令不行者未之有也<hi>歐</hi>慶雲所<lb/>
潤不遺於荆棘<hi>王維</hi>憶年十五學搆厦有意葢覆天下窮<lb/>
<hi>元稹</hi>憂人骨肉同<hi>姚少監</hi>在西而東均處内而外肥　惟天<lb/>
之意莫遺於微細如日之輝不隔於幽逺<hi>並韓</hi>甞欲大潤<lb/>
<pb n="KR3k0025_WYG_055-5b"/>
澤於天下一物枯槁以為身羞<hi>臨川</hi>畢竟春風不揀擇隨<lb/>
開隨落自勻勻<hi>欒城</hi>爭得大裘長萬丈與君都葢洛陽城<lb/>
　禾黍與稂莠雨來同日滋<hi>白侍郎</hi>
　　　肝膽楚越<lb/>
子自其異者視之肝膽楚越<hi>莊</hi>
史舟中之人盡為敵國<hi>史記</hi>謝𤣥子煥煥子靈運才藻贍<lb/>
逸𤣥曰我尚生煥煥那得不生靈運<hi>晉書</hi>
集失之者肝膽楚越<hi>唐徐彦伯</hi>
<pb n="KR3k0025_WYG_055-6a"/>
本朝肝膽猶能楚越如<hi>東坡</hi>
　　　不以言取<lb/>
經孔子曰今吾於人也聽其言而觀其行<hi>語</hi>趙文子其<lb/>
言呐呐然如不出諸其口　君子不以辭盡人<hi>並禮</hi>子曰<lb/>
君子不以言取人<hi>語</hi>
子孔子欲以言辭取人於宰我失之矣<hi>家語</hi>
史相如口吃而善著書<hi>史記</hi>倪寛敏於文口不能發明也<lb/>
<hi>史記儒林傳</hi>劉儒口訥而心辨<hi>後漢</hi>張釋之曰周勃張相如稱<lb/>
<pb n="KR3k0025_WYG_055-6b"/>
為長者兩人言事曽不出口<hi>漢文紀</hi>
　　　以言取人<lb/>
史孔子曰吾以言取人失之宰予<hi>史</hi>文帝登虎圏問上<lb/>
林尉禽獸簿不能對嗇夫從旁代對響應亡窮詔拜嗇<lb/>
夫為上林令<hi>前漢張釋之傳</hi>楊愔典選多以言取人<hi>後魏</hi>朱朴自<lb/>
言得為宰相月餘可致太平上以為然以朴同平章事<lb/>
朴為人庸鄙迂僻無他長制出中外大驚<hi>唐昭紀</hi>
　　　不以貌取<lb/>
<pb n="KR3k0025_WYG_055-7a"/>
經趙文子其中退然如不勝衣其言呐呐然如不出諸<lb/>
其口<hi>禮記</hi>
子孔子欲以貌取人於子張改之矣　澹臺有君子之<lb/>
容而行不勝其貌<hi>家語</hi>相形不如論心<hi>荀卿非相</hi>徐偃王之狀<lb/>
目可瞻焉<hi>不能俯視細物逺望纔見焉</hi>仲尼之狀面如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>倛<hi>方相也</hi>周<lb/>
公之狀身如斷菑臯陶之狀色如削𤓰閎夭之狀面無<lb/>
完膚傅說之狀身如植鰭<hi>如魚立也</hi>伊尹之狀面無須麋禹<lb/>
跳湯偏堯舜參眸子<hi>二瞳</hi>桀紂長巨姣美天下之傑筋力<lb/>
<pb n="KR3k0025_WYG_055-7b"/>
越勁百人之敵然身死國亡為天下大僇後世言惡則<lb/>
必稽焉今世俗之亂君鄉曲之儇子莫不美麗佻冶竒<lb/>
衣婦飾血氣態度擬於女子婦人莫不願得以為夫處<lb/>
女莫不願以為士然而中君羞以為臣中父羞以為子<lb/>
中兄羞以為弟中人羞以為友　楚孫叔敖突禿長左<lb/>
而以楚霸葉公子髙微小短瘠行若將不勝其衣而白<lb/>
公之亂誅白公定楚國如反手耳<hi>並荀卿</hi>
史晉叔向聘鄭鄭鬷蔑立於堂下一言而善叔向曰子<lb/>
<pb n="KR3k0025_WYG_055-8a"/>
少不颺子若不言吾㡬失子矣<hi>左</hi>太史公以為留侯魁<lb/>
梧竒偉至見其圖狀如婦人女子<hi>史記</hi>嚴延年為人短小<lb/>
精悍敏㨗於事雖子貢冉有通於政事不能過也　舜<lb/>
葢重瞳子項羽又重瞳子<hi>並西漢</hi>何休質朴訥口而雅有<lb/>
心思<hi>東漢</hi>周燮生而斂頤折額醜狀駭人其母欲棄之而<lb/>
其父曰賢聖多有異貌興我宗者乃此兒也於是養之<lb/>
<hi>後漢</hi>魏主指崔浩曰汝曹視此人尫纎懦弱不能彎弓持矛<lb/>
然其胷中所懐乃過於甲兵<hi>宋紀</hi>齊孟業為法曹王岳見<lb/>
<pb n="KR3k0025_WYG_055-8b"/>
其容貌短小笑而不言及尋斷決之處謂業曰卿決斷<lb/>
之明可謂有過軀之用<hi>三國典畧</hi>侯景右足偏短弓馬非其<lb/>
長而多謀筭<hi>梁髙祖</hi>虞世南外若不勝衣而中抗烈<hi>唐書</hi>魏<lb/>
徵容貌不逾中人而有膽略<hi>唐紀</hi>太學博士周捨舉外弟<lb/>
徐摛曰形質陋小若不勝衣而堪此選乃為晉安王侍<lb/>
讀<hi>劉璠梁典</hi>
集子雖軀幹小老氣横九州<hi>杜</hi>脈不病雖瘠不害脈病<lb/>
而肥者死矣<hi>韓文</hi>雖長不滿七尺而心雄萬夫<hi>唐文粹</hi>伯倫<lb/>
<pb n="KR3k0025_WYG_055-9a"/>
之形不妨賢士　晏子短而相齊蔡義小而佐漢　髙<lb/>
柴至惡推至孝於孔門<hi>並白帖</hi>
本朝晏嬰不滿六尺長髙節萬仭陵首陽<hi>東坡</hi>
　　　以貌取人<lb/>
史以貌取人失之子羽<hi>史</hi>孟甞君之趙趙人出觀之笑<lb/>
曰始以薛公為魁然也今視之眇小丈夫耳<hi>史記</hi>龔遂召<lb/>
見形貌短小宣帝望見不副所聞心内輕焉<hi>前漢</hi>江充為<lb/>
人魁岸容貌甚壯武帝望見而異之曰燕趙多竒士<hi>息夫</hi>
<pb n="KR3k0025_WYG_055-9b"/>
<hi>躬傳</hi>親見揚子雲禄位容貌不能動人故輕其書<hi>揚雄傳</hi>楊<lb/>
愔典選多以貌取人時謗云尚書典選似貧人買瓜唯<lb/>
取大者<hi>後魏書</hi>
　　　履而後知<lb/>
經學然後知不足教然後知困　知為人子然後可以<lb/>
為人父知事人然後能使人<hi>並禮</hi>
子不臨深淵何以知没溺之患不觀巨海何以知風波<lb/>
之患<hi>家語</hi>不登髙山不知天之髙不臨深溪不知地之厚<lb/>
<pb n="KR3k0025_WYG_055-10a"/>
不聞先王之遺言不知學問之為大<hi>荀</hi>震風凌雨然後<lb/>
知厦屋之為帡幪也虐政虐世然後知聖人之為郛郭<lb/>
也<hi>揚</hi>乆乆臨事當自知之<hi>文中子</hi>
史齊髙彊曰三折肱知為良醫<hi>左</hi>周勃下廷尉吏稍侵<lb/>
辱之勃以千金與獄吏吏乃書背牘示之勃既出曰吾<lb/>
甞將百萬軍然安知獄吏之貴乎<hi>史記</hi>百聞不如一見臣<lb/>
願馳至金城圖上方略<hi>趙充國傳</hi>畫地為牢勢不可入削木<lb/>
為吏議不可對<hi>司馬遷傳</hi>甞肉一臠識鑊中之味<hi>崔浩傳</hi>
<pb n="KR3k0025_WYG_055-10b"/>
傳記若不一叩洪鍾伐雷鼔則不識其音響也<hi>世說</hi>甞一<lb/>
臠而知一鑊之味一鼎之調<hi>吕氏春秋</hi>
集九折臂而成醫兮吾今而知其然<hi>楚辭</hi>誰言捐軀易殺<lb/>
身誠獨難<hi>曹子建</hi>既傷蔓草别方知枤杜情<hi>曹粲詩</hi>倦客惡<lb/>
離聲<hi>選東門行</hi>如痛定之人思當痛之時不知何能自處也<lb/>
　及之而後知履之而後難耳<hi>韓文</hi>經事漸知非<hi>栁</hi>不讀<lb/>
闗雎篇安知后妃徳<hi>劉義父</hi>入耳淡無味愜心漸有情<hi>白侍</hi>
<hi>郎</hi>始知為客苦不及在家貧　憂方知酒聖貧始覺錢<lb/>
<pb n="KR3k0025_WYG_055-11a"/>
神　不窮眡世界焉識宇宙廣　當時父母念今日爾<lb/>
應知<hi>並同上</hi>世情閒盡見藥性病多諳　獲寶於已喪得<lb/>
途於既迷與夫貧居不為難故所激者其味異矣<hi>劉賔客</hi>
不涉太行險誰知行路難<hi>歐陽</hi>長因送人處憶得别家時<lb/>
<hi>唐詩</hi>
本朝人之未知學者自視以為無缺及既知學反思前<lb/>
日所為則駭然矣<hi>老泉</hi>甞鼎一臠㫖可知也<hi>臨川</hi>多事始知<lb/>
田舎好凶年偏覺野蔬香<hi>東坡</hi>吾平生多難甞以身試之凡<lb/>
<pb n="KR3k0025_WYG_055-11b"/>
免我于厄者皆平生可畏人也擠我于險者皆異時可<lb/>
喜人也　其少時好論議古人既老涉世更變往往悔<lb/>
其言之過<hi>同上</hi>
　　　噬臍何及<lb/>
經弗慎厥徳雖悔可追　汝悔身何及<hi>並書</hi>子有酒食何<lb/>
不日鼔瑟宛其死矣他人入室　啜其泣矣何嗟及矣<lb/>
<hi>並詩</hi>時過然後學則勤苦而難成<hi>記</hi>今不取後世必為子<lb/>
孫憂<hi>語</hi>
<pb n="KR3k0025_WYG_055-12a"/>
子鯈䱁者浮陽之魚也胠於沙而思水則無逮矣挂於<lb/>
罟而欲謹則無益矣　轂既破碎乃大其輻事已敗矣<lb/>
乃重太息其亡益乎<hi>並筍</hi>
史若不早圖後君噬臍<hi>左</hi>不以繁華時樹本即色衰愛<lb/>
弛後雖欲開一語尚可得乎<hi>史吕不韋</hi>覆水不收後悔何及<lb/>
<hi>光武紀</hi>知財為禍何不早散<hi>石崇</hi>齊張敬兒被禍脫冠貂投<lb/>
地曰此物誤我<hi>鑑</hi>
傳記夫差帥羣臣祠子胥江水濵曰昔不聽相國之言<lb/>
<pb n="KR3k0025_WYG_055-12b"/>
乃用讒佞之言至令相國逺沒江海自亡已來濛濛惑<lb/>
惑如霧蔽日莫誰與言<hi>吳越春秋</hi>
集少壯不努力老大徒傷悲<hi>選長歌行</hi>毫末不早辨滋蔓信<lb/>
難圖<hi>白侍郎</hi>兔跡貪前逐梟心不早防<hi>張承吉</hi>趍榮貪位者<lb/>
若涉懸崖險不能止俾至身危踣蹶然後嘆不知稅駕<lb/>
之所焉可及矣<hi>唐沈顧</hi>
本朝枯魚雖悔泣何及<hi>陳後山</hi>
　　　隨材器使<lb/>
<pb n="KR3k0025_WYG_055-13a"/>
經徂徠之松新甫之柏是斷是度是尋是尺<hi>詩</hi>或以徳<lb/>
進或以事舉或以言揚<hi>記</hi>及其使人也器之<hi>語</hi>
子工之制木也大者以為舟航柱梁小者以為檝楔脩<lb/>
者以為櫚榱短者以為侏儒枅櫨無大小脩短皆得其<lb/>
所宜<hi>管子</hi>良匠提斤斧造山林棟梁阿衡之材櫨柱楣椽<lb/>
之朴森然陳於目前大厦之器具矣<hi>孫子</hi>巧工之制木也<lb/>
規矩方圓各隨所施<hi>淮南子</hi>
史譬諸材木洪纎曲直各有所施<hi>晉書阮咸疏</hi>若榱椽梁柱<lb/>
<pb n="KR3k0025_WYG_055-13b"/>
以成大室义負偃植各安所施而無遺材<hi>唐書劉𢎞基賛</hi>韓滉<lb/>
在二浙所辟僚佐各隨所長無不得人甞有故人子謁<lb/>
之考其所能一無所長滉與之宴竟席未甞左右視及<lb/>
與並坐交言後數日署為隨軍使監庫門其人終日危<lb/>
坐吏卒無敢妄出入者<hi>唐徳宗</hi>
集直木不可以為輪曲木不可以為桷<hi>文選</hi>夫大木為杗<lb/>
細木為桷欂櫨侏儒椳闑店楔各得其宜以成室屋者<lb/>
匠氏之工也玉札丹砂赤箭青芝牛溲馬渤敗鼔之皮<lb/>
<pb n="KR3k0025_WYG_055-14a"/>
俱收並蓄待用無遺者醫師之良也登明選公雜進巧<lb/>
拙紆餘為妍卓犖為傑校短量長惟器是適者宰相之<lb/>
方也　大匠無棄才尋尺各有施況當營都邑把梓用<lb/>
不疑　量力而任之度才而處之其所不能不彊使為<lb/>
是故為下者不獲罪於上為上不得怨於下矣　任有<lb/>
小大惟其所能若器皿焉<hi>並韓集</hi>當時而用任物所長<hi>張九</hi>
<hi>齡</hi>尺寸之材無所棄<hi>元微之</hi>為棟者資其自天之端為輪<lb/>
者取其因地之屈<hi>白侍郎</hi>若以科第之徒浮華輕薄不可<lb/>
<pb n="KR3k0025_WYG_055-14b"/>
任以為治則國朝自房杜以降有大功立大節率多科<lb/>
第人也若以子弟生於膏粱不知理道不可與美名而<lb/>
得仕則自堯以降聖人賢人率多子弟也<hi>杜牧之</hi>
　　　强其所難<lb/>
子鳬脛雖短續之則憂鶴脛雖長斷之則悲　取猿狙<lb/>
而衣周公之服彼必齕齧挽裂盡去而後慊<hi>並莊</hi>譬若樹<lb/>
荷山上而蓄火井中操鈎上山揭斧入淵欲得所求難<lb/>
也<hi>淮南子</hi>責疲者以舉千鈞督跛者以及走兔<hi>鄭析子</hi>
<pb n="KR3k0025_WYG_055-15a"/>
史指金火以求合<hi>西漢杜鄴傳</hi>
傳記舎其所長責其所短堯亦有所不及矣<hi>戰國策</hi>
集猶鏤以鈆刀而望巧不已踈乎<hi>仲長統</hi>不可以自好章<lb/>
甫強越人以文冕也<hi>晉山濤</hi>強人所不能事必不集<hi>韓文</hi>
本朝求朱於藍色何從來<hi>類要</hi>
　　　太剛必折<lb/>
經未有違謙越禮能全其壯者也　用壯處壯則觸藩<lb/>
矣<hi>並易略</hi>
<pb n="KR3k0025_WYG_055-15b"/>
子兵強則滅木彊則折柔弱者生之徒堅彊者死之徒<lb/>
<hi>列黄老</hi>堅則毁矣銳則挫矣<hi>莊/</hi>革堅則裂<hi>淮南子</hi>
史天為剛徳猶不干時況在人乎<hi>左</hi>其強易弱<hi>韓信傳</hi>桓<lb/>
公曰金剛則折革剛則裂<hi>說苑</hi>嶢嶢者易缺皦皦者易汚<lb/>
<hi>漢書傳</hi>快牛馬犢多能破車<hi>通鑑</hi>李邕文名天下盧藏用曰邕<lb/>
如干將莫耶難與爭鋒但虞傷缺耳<hi>李邕傳</hi>
集利劍多缺真玉喜折<hi>劉賔客集</hi>
　　　柔能勝剛<lb/>
<pb n="KR3k0025_WYG_055-16a"/>
子天下柔弱莫過於水而攻堅彊者莫之能勝弱之勝<lb/>
強柔之勝剛天下莫不知莫能行　舌之存也豈非以<lb/>
其柔耶齒之亡也豈非以其剛耶<hi>並老子</hi>積於柔必剛積<lb/>
於弱必強柔勝出於已者其力不可量<hi>列</hi>天下之至柔<lb/>
馳騁天下之至堅　人之生也柔弱其死也堅強萬物<lb/>
草木之生也柔脆其死也枯槁至堅強者死之徒弱柔<lb/>
者生之徒<hi>並老子</hi>紀渻子為齊宣王養鬬雞十日而問雞<lb/>
已乎曰未也十日又問曰未也十日又問曰㡬矣望之<lb/>
<pb n="KR3k0025_WYG_055-16b"/>
似木雞矣其徳全矣異雞無敢應者反走矣<hi>莊</hi>齒堅於<lb/>
舌而先之敝是故柔弱者生之榦也而堅強者死之徒<lb/>
也<hi>淮南</hi>山霤至柔石為之穿蝎蟲至弱木為之敝夫霤非<lb/>
石之鑽蝎非木之鑿然而能以微脆之形陷堅剛之體<lb/>
豈非積漸之致乎<hi>孔叢子</hi>舌柔軟終以不敝<hi>同上</hi>
傳記韓子問叔向曰剛與柔孰堅叔向曰臣年八十齒<lb/>
再落而舌尚存是知剛不如柔<hi>劉向</hi>柔能制剛弱能制強<lb/>
<hi>黄石公</hi>劉伶甞醉與俗人相忤其人攘袂而往必欲毆之<lb/>
<pb n="KR3k0025_WYG_055-17a"/>
伶顧而笑曰雞肋不足以安尊拳其人笑而止<hi>竹林七賢篇</hi>
　　　得不償失<lb/>
子故事有鑿一孔而生百隙樹一物而生百葉者所鑿<lb/>
不足以為便而所開足以為敗所樹不足以為利而所<lb/>
生足以為滅　蘇秦以百詐成一信<hi>淮南子</hi>秦穰侯與綱<lb/>
夀接境魏冉將以廣其封遂伐綱夀而取之兵囘而范<lb/>
雎代其相矣艾子曰真所謂外頭趕兔屋裏失獐也<hi>文子</hi>
史所獲不如所亡<hi>左</hi>所利不能藥其所傷所獲不能補<lb/>
<pb n="KR3k0025_WYG_055-17b"/>
其所亡<hi>通鑑</hi>招延士大夫常如不足然性嚴峻羣臣雖素<lb/>
所愛信者或少有犯法或欺罔輒按誅之<hi>漢武紀</hi>揚雄以<lb/>
為靡麗之賦勸百而諷一猶騁鄭衛之聲曲終而奏雅<lb/>
不已戲乎<hi>司馬相如贊</hi>所得未毛銖所喪如山崖<hi>晉王隠傳</hi>決江<lb/>
海以救焚焚收而溺至引鴆爵以止渴渴止而身亡<hi>舊唐</hi>
<hi>書</hi>樊系為朱泚撰冊文既成仰藥而亡　嵗運東方租<lb/>
米至有斗錢運斗米之言<hi>並唐徳宗</hi>御史大夫李琪非無文<lb/>
學但不㢘耳<hi>唐明宗</hi>唐主謂璟曰吾餌金石始欲益夀乃<lb/>
<pb n="KR3k0025_WYG_055-18a"/>
更傷生<hi>晉髙祖</hi>
集取之盡錙銖用之如泥沙<hi>杜牧之</hi>益之以畎澮而泄之<lb/>
以尾閭<hi>嵇叔夜養生傳</hi>
本朝挽之不能寸推去輒數尺<hi>黄魯直</hi>
　　　得失相補<lb/>
史始雖垂翅囘谿終能奮翼澠池　失之東隅收之桑<lb/>
榆<hi>並馮翼傳</hi>劉琨長於招懐而短於撫御一日之中雖歸者<lb/>
數千而去者亦相繼<hi>晉懐紀</hi>王叔文至中書見韋執誼時<lb/>
<pb n="KR3k0025_WYG_055-18b"/>
宰相方㑹食執誼起就閣與語鄭珣瑜等輟餐以待頃<lb/>
之吏白二公同飯矣珣瑜喟然曰吾可復居此乎歸家<lb/>
疾卒<hi>唐鄭珣瑜傳</hi>
本朝顯禹雲山之罪雖應夷滅光之忠勲不可不祀<hi>司馬</hi>
<hi>光篇</hi>
　　　過猶不及<lb/>
經昔魯昭公練而舉酬行旅非禮也孝公大祥奠酬弗<lb/>
舉亦非禮也<hi>記</hi>子曰道之不行也我知之矣知者過之<lb/>
<pb n="KR3k0025_WYG_055-19a"/>
愚者不及也道之不明也我知之矣賢者過之不肖者<lb/>
不及也<hi>中庸</hi>管仲鏤簋而朱紘旅樹而反坫山節藻梲賢<lb/>
大夫也而難為上晏平仲祀其先人豚肩不揜豆一狐<lb/>
裘三十年賢大夫也而難為下<hi>記</hi>
子以為無益而舎之者不耘苗者也助之長者揠苗者<lb/>
也<hi>孟</hi>過則失中不及則未至<hi>揚問道</hi>昔徐偃王軟而國滅<lb/>
齊簡公懦而身亡此性太柔之失也晉陽處父以純剛<lb/>
取害鄭子陽以嚴猛至斃此性太剛之過也<hi>列</hi>
<pb n="KR3k0025_WYG_055-19b"/>
史矯枉過其正<hi>諸侯王表</hi>
集純柔純弱兮必削必薄純剛純強兮必喪必亡<hi>栁佩韋</hi>
本朝為國不可以生事亦不可畏事畏事之弊與生事<lb/>
均譬如無病而服藥與有病而不服藥皆可以殺人<hi>東坡</hi>
　　　得此失彼<lb/>
經豐其屋蔀其家<hi>易蔀覆也闇之甚也</hi>
子見牛未見羊也<hi>孟</hi>人有濵河而居者習於水勇於泅<lb/>
操舟鬻渡利供百口褁糧就學者成徒而溺死者幾半<lb/>
<pb n="KR3k0025_WYG_055-20a"/>
本學泅不學溺而利害如此<hi>列</hi>
史祝有益也詛亦有損<hi>左</hi>袁紹見人饑寒恤念之形於<lb/>
顔色其所不見慮或不及<hi>漢獻帝</hi>魏曹冏曰猶芟刈股肱<lb/>
獨任胷臆觀者為之寒心<hi>魏志</hi>翟荘常弋釣及長不復獵<lb/>
或問漁獵同是害生何止去其一莊曰獵自我釣自物<lb/>
未能頓盡故先節其甚者且夫貪餌吞鈎豈我哉<hi>晉書</hi>
傳記夫知古不知今謂之陸沉然則儒生所謂陸沉者<lb/>
也<hi>王充論衡</hi>
<pb n="KR3k0025_WYG_055-20b"/>
集工於瑟而不工於求齊也<hi>韓文</hi>揚馬之才不知教化荀<lb/>
陳之道不知文章<hi>栁冕論</hi>一字低心翰墨塲箭靫抛盡負<lb/>
書囊<hi>元微之</hi>君耳惟聞堂上言君眼不見門前事<hi>白侍郎</hi>徐<lb/>
鉉不信佛酷好鬼神之說<hi>楊億談苑</hi>
　　　強本抑末<lb/>
經家不寶龜<hi>記</hi>
子家不藏甲<hi>家語</hi>
史五大不在邊五細不在庭　國家之立也本大而末<lb/>
<pb n="KR3k0025_WYG_055-21a"/>
小是以能固故天子建國諸侯立家<hi>並左</hi>大夫無百雉之<lb/>
城<hi>史世家</hi>徙齊諸田楚昭屈燕趙韓魏後及豪傑名家居<lb/>
闗中無事可以備邊諸侯有變亦足率以東伐此強本<lb/>
弱末之術也<hi>劉敬傳</hi>太宗别置府兵分隷禁衛大凡諸府<lb/>
八百餘所而在闗中者殆五百焉舉天下不敵闗中則<lb/>
居重馭輕之意明矣<hi>唐徳宗紀</hi>
傳記臣無富於君都無大於國<hi>太公六韜</hi>
集理天下者若身之使臂臂之使指則小大適稱不悖<lb/>
<pb n="KR3k0025_WYG_055-21b"/>
焉身所以能使臂者身大於臂故也臂所以能使指者<lb/>
臂大於指故也<hi>陸宣公</hi>
　　　末能勝本<lb/>
子楚人賣珠於鄭者為木蘭之櫝薰以桂椒綴以珠玉<lb/>
飾以玟瑰緝以翡翠鄭人買櫝而還珠　田鳩曰昔者秦<lb/>
伯嫁女於晉公子為之飾裝媵七十人至晉晉人愛其<lb/>
妾而不愛其公女此可謂善嫁妾矣未可謂善嫁女也<lb/>
<hi>並韓非子</hi>
<pb n="KR3k0025_WYG_055-22a"/>
史晉甸侯也而建國本既弱矣其能乆乎　末大必折<lb/>
尾大不掉<hi>並左</hi>以利相傾千里游遨冠葢相望乗堅策肥<lb/>
履絲曳縞此商人所以兼并農人所以流亡者也<hi>漢文紀</hi>
支大於榦脛大於股不折必披<hi>灌夫傳</hi>如下有泰山之安<lb/>
則上有累卵之危<hi>劉向傳</hi>唐魏元忠曰言文者則以詞華<lb/>
為首而不及經綸言武者則以騎習為先而不知方略<lb/>
<hi>唐紀</hi>
傳記脛大於股者難以歩指大於臂者難以把本小末<lb/>
<pb n="KR3k0025_WYG_055-22b"/>
大不能相使也<hi>說苑</hi>
集母瘦雛漸肥<hi>白樂天</hi>
　　　成難壊易<lb/>
子今盆水在庭清之終日未能見目睫濁之不用一撓<lb/>
而不能察方圓人神易濁而難清猶盆水之類也況一<lb/>
世而撓滑之曷得須臾平乎　夫樹本灌以潦水疇以<lb/>
肥壤千人養之一人拔之則必無餘蘖<hi>並淮南子</hi>
史凡事易壊而難成　蒯轍曰功者難成而易敗<hi>髙紀</hi>以<lb/>
<pb n="KR3k0025_WYG_055-23a"/>
衆賢舉而用以一人毀而棄積年信而任一朝疑而斥<lb/>
<hi>魏徴傳</hi>百年勞之一日失之<hi>匈奴傳</hi>十譽之未信一毀之可<lb/>
疑<hi>趙璟傳</hi>百年累之一朝毀之<hi>竇融傳</hi>五薦不入朝一麾乃<lb/>
出守<hi>顔延之傳</hi>昔齊桓一矜其功而叛者九國曹操暫自驕<lb/>
伐而天下三分皆勤之於數十年之内而棄之於俯仰<lb/>
之頃豈不惜乎<hi>漢獻紀</hi>夫名門右族莫不由祖考忠孝勤<lb/>
儉以成立之莫不由子孫頑率奢傲以覆墜之成立之<lb/>
難如升天覆墜之易如燎毛<hi>栁玭傳</hi>
<pb n="KR3k0025_WYG_055-23b"/>
傳記譬如十夫樹楊一夫拔之無得以成大也<hi>戰國策</hi>
集綴縫難成裁破易<hi>元稹</hi>取之難梯天失之易反掌<hi>杜牧之</hi>
本朝夫事不患於不成而患於易壊葢作者未始不欲<lb/>
其乆存而繼者常至於殆廢自古賢哲之士為其民捍<lb/>
患興利其遺跡往往而在使其繼者皆如始作之心則<lb/>
民到于今受其賜天下其有遺利乎<hi>歐</hi>以四時之功而<lb/>
成之以數日之雨而壊之<hi>歐公求晴祭文</hi>善百譽而不進兮一<lb/>
毀終世以顛隮<hi>歐蘇子美墓銘</hi>
<pb n="KR3k0025_WYG_055-24a"/>
　　　易成易壊<lb/>
子其進銳者其退速<hi>孟</hi>無故以合者則無故以離<hi>莊</hi>
史物暴長者必夭折功卒成者必亟壊<hi>朱浮傳</hi>致貴無漸<lb/>
失必暴　受爵非道失必疾<hi>並翟輔傳</hi>夫物速成則疾亡晩<lb/>
就則善終朝華之草夕而零落<hi>晉明帝</hi>
　　　無所逃罪<lb/>
經獲罪於天無所禱也<hi>語</hi>
子知而使之是不仁也不知而使之是不知也<hi>孟</hi>
<pb n="KR3k0025_WYG_055-24b"/>
史欲加之罪其無辭乎　進退罪也<hi>並左</hi>不有人禍則當<lb/>
鬼誅<hi>唐紀</hi>魏元忠曰臣猶鹿耳羅織之徒欲得臣肉為羮<lb/>
臣安避之<hi>唐武后紀</hi>
集豈不在遐逺虞羅所見尋<hi>陳子昻</hi>不有人禍則有天刑<lb/>
<hi>韓文</hi>
　　　罪有所歸<lb/>
經虎兕出於柙龜玉毀於櫝中是誰之過歟<hi>語</hi>
子行脩而名不章友之罪也<hi>家語</hi>夫舟浮於水車轉於陸<lb/>
<pb n="KR3k0025_WYG_055-25a"/>
此勢之自然也木擊折轊水戾破舟不怨木石而罪巧<lb/>
拙者知故不載焉<hi>淮南子</hi>
史鄭棄其師<hi>春秋</hi>申子卑卑施之於名實韓子引䋲墨切<lb/>
事情明是非其極慘礉<hi>胡革切</hi>少恩皆原於道徳之意<hi>韓非</hi>
<hi>傳論</hi>王恢行千金丞相蚡蚡不敢言上而言於太后曰王<lb/>
恢首為馬邑事今不成而誅恢是為匈奴報仇也上曰<lb/>
首為馬邑事者恢不誅恢無以謝天下　是時小旱上<lb/>
令官求雨卜式言曰縣官當食租衣稅而已今𢎞羊令吏<lb/>
<pb n="KR3k0025_WYG_055-25b"/>
坐市列肆販物求利烹𢎞羊天乃雨<hi>並漢武紀</hi>時以浮虛相<lb/>
扇儒雅日替范寗謂其源始於王弼何晏二人之罪深<lb/>
於桀紂<hi>范寗傳</hi>桓温過淮泗踐北境與諸寮屬登平乗樓<lb/>
眺矚中原慨然曰遂使神州陸沈百年丘墟王夷甫諸<lb/>
人不得不任其責<hi>晉書</hi>武后見駱賔王檄曰宰相之過也<lb/>
安有如此才而使之流落不偶乎<hi>唐紀</hi>陸贄上疏以為陛<lb/>
下有股肱之臣有耳目之任有諌諍之列有備衛之司<lb/>
見危不能竭其誠臨難不能效其死臣所謂致今日之<lb/>
<pb n="KR3k0025_WYG_055-26a"/>
患羣臣之罪者豈徒言歟謂禍福由人不言盛衰有命<lb/>
人事理而天命降亂者未之有也人事亂而天命降康<lb/>
者亦未之有也<hi>唐徳宗</hi>譬如操兵以刃人天下不委罪於<lb/>
兵而委罪於所操之主蓄毒以殃物天下不歸咎於蠱<lb/>
而歸咎於所蓄之家<hi>裴延齡傳</hi>
傳記以徴為羽非絃之罪也以甘為苦非味之罪也<hi>説苑</hi>
集教盜穴牆發櫃多得金玉已復不與同挈得不為盜<lb/>
乎<hi>杜牧之集</hi>
<pb n="KR3k0025_WYG_055-26b"/>
本朝百鍊之剛日膾千牛匣而不用非我之羞　民勞<lb/>
吏宜羞<hi>並坡集詩</hi>
　　　發縱指示<lb/>
經昭然若發矇矣<hi>記</hi>
子孔子見老子曰丘之於道也其猶醯雞與微夫子之<lb/>
發吾覆也吾不知天地之大全也<hi>莊</hi>
史師之耳目在吾旗鼔<hi>左</hi>獵追殺獸者狗也而發縦指<lb/>
示獸處者人也<hi>漢蕭何傳</hi>
<pb n="KR3k0025_WYG_055-27a"/>
　　　同功共事<lb/>
經同力王室　胥及逸勤<hi>並書</hi>
史譬如捕鹿晉人角之諸戎掎之<hi>左</hi>笙磬同音惟房與<lb/>
杜<hi>舊唐書</hi>唐髙祖與李宻書曰所望在左提右挈戮力同<lb/>
心執子嬰於咸陽殪商辛於牧野<hi>隋恭紀</hi>
　　　坐以制勝<lb/>
經帝乃誕敷文徳舞干羽于兩階七旬有苗格<hi>書</hi>
子不出樽爼之間折衝千里之外<hi>家語</hi>圜居而方正則若<lb/>
<pb n="KR3k0025_WYG_055-27b"/>
盤石然觸之者角摧　拱揖指麾強暴之國莫不趨使<lb/>
<hi>並荀子</hi>真儒無敵於天下<hi>揚子</hi>
史吳伐魯魯微虎欲宵攻王舎私屬徒七百人三踊於<lb/>
幕庭吳子聞之一夕三遷<hi>左</hi>夾谷之㑹孔子相焉兩君<lb/>
就壇兩相相揖齊人鼓譟而起欲以執魯君孔子歴階<lb/>
而上不盡一等而視歸乎齊侯曰兩君合好夷狄之民<lb/>
何為來焉命司馬止之齊侯逡巡謝曰寡人之過也罷<lb/>
命齊人使優施舞於魯君之幕下孔子曰笑君者罪當<lb/>
<pb n="KR3k0025_WYG_055-28a"/>
死司馬行法焉首足異門而出齊人來歸鄆讙龜隂之<lb/>
田者葢為此也<hi>榖梁傳</hi>秦欲伐魏聞干木在魏終不敢發<lb/>
兵<hi>史記</hi>諸侯以公子賢多客不能加兵謀魏<hi>史魏世家</hi>項王願<lb/>
與漢王挑戰漢王曰吾能鬬智不能鬬力<hi>史記</hi>運籌帷幄<lb/>
之中決勝千里之外<hi>髙帝紀</hi>心有所懐威動千里<hi>西漢通傳</hi>六<lb/>
國常以十倍之地百萬之軍仰闗而攻秦秦人開闗延<lb/>
敵九國之師逡巡而不敢進秦無亡矢遺鏃之費而天<lb/>
下已困矣<hi>項籍傳</hi>不降階序而運天下<hi>諸侯王表</hi>楚有子玉得<lb/>
<pb n="KR3k0025_WYG_055-28b"/>
臣文公為之側席而坐趙有廉頗馬服彊秦不敢窺<lb/>
兵井陘近漢郅都魏尚匈奴不敢南嚮沙漢<hi>漢陳湯傳</hi>賢人<lb/>
立朝折衝厭難勝於亡形<hi>辛慶忌傳</hi>酈食其憑軾而下齊七<lb/>
十餘城<hi>前漢</hi>王商有威重長八尺餘身體鴻大容貌甚過<lb/>
絶人河平四年單于來朝引見白虎殿丞相商坐未央<lb/>
庭中單于前謁商起離席與言單于仰視商貌大畏之<lb/>
遷延却退天子聞而嘆曰此真漢相矣<hi>王商傳</hi>匈奴素聞<lb/>
郅都節為引兵去竟都死不近鴈門<hi>郅都傳</hi>魏軍次于興<lb/>
<pb n="KR3k0025_WYG_055-29a"/>
勢假費褘節率衆往禦之光禄大夫來敏至褘話别求<lb/>
共圍棊于時羽檄交馳人馬擐甲嚴駕已訖褘與敏留<lb/>
意對戲色無厭倦敏曰向聊觀試君耳君信可人必能<lb/>
辦賊者也禕至敵遂退<hi>費禕傳</hi>劉琨在晉陽甞為羣騎所<lb/>
圍數重琨乃乘月登樓清嘯中夜奏金笳向晩復吹之<lb/>
賊棄圍而走<hi>晉劉琨傳</hi>祖逖為鎮西將軍石勒不敢窺兵河<lb/>
南使成臯縣修逖母墓<hi>晉書祖逖傳</hi>以計伐戰一以當萬<hi>晉書</hi>
<hi>杜預傳</hi>頡利可汗進至渭水便橋之北遣其腹心執失思<lb/>
<pb n="KR3k0025_WYG_055-29b"/>
力入見以觀虛實上囚思力於門下省上出𤣥武門與<lb/>
髙士㢘房𤣥齡等六騎徑詣渭水上與頡利隔水而語<lb/>
責負約突厥大驚皆下馬羅拜俄而頡利來請和　突<lb/>
厥寇并州京師戒嚴世民乃帥騎馳詣敵陳告之曰國<lb/>
家與可汗和親何為負約深入我地我秦王也可汗能<lb/>
鬭獨出與我鬭若以衆來直以此百騎相當耳<hi>並唐髙祖紀</hi>
段秀實為涇原節度使三四年間吐蕃不敢犯塞<hi>唐書</hi>淮<lb/>
南大將王韶欲自為留後令將士推已知軍事且欲大<lb/>
<pb n="KR3k0025_WYG_055-30a"/>
掠韓滉遣使謂之曰汝敢為亂吾即日全軍渡江誅汝<lb/>
矣韶等懼而止上聞之喜謂李泌曰滉不惟安江東又<lb/>
能安淮南真大臣之器卿可謂知人<hi>唐徳宗</hi>憲宗曰吾倚<lb/>
度足破三賊矣<hi>裴度傳</hi>李勣治并州唐太宗曰我用勣守<lb/>
并突厥不敢南賢於長城逺矣<hi>唐書本傳</hi>汲黯在朝淮南寢<lb/>
謀干木處魏諸侯息兵一士止百萬之師一賢制千里<lb/>
之難<hi>裴度傳</hi>
傳記甲兵不出於軍而敵國勝衝櫓不施於軍而邊城<lb/>
<pb n="KR3k0025_WYG_055-30b"/>
降<hi>戰國策</hi>千丈之城拔之樽爼之間百尺之衝折之衽席<lb/>
之上<hi>同上</hi>虞有宫之竒晉獻公為之終夜不寢楚有子玉<lb/>
得臣文公為之側席而坐逺乎賢者之厭難折衝也<hi>說苑</hi>
羊祜專修徳信以懐吳人陸抗告邊戍曰彼專為徳我<lb/>
專為暴是不戰而自服也<hi>晉陽秋</hi>兵不血刃坐以制勝<hi>崔鴻</hi>
<hi>十六國春秋</hi>
集宫竒在虞晉不加戎季梁猶在強楚挫謀<hi>文選陳孔璋</hi>信<lb/>
陵佩魏印秦兵不敢出<hi>文選盧諶詩</hi>吾晞段干木偃息藩魏<lb/>
<pb n="KR3k0025_WYG_055-31a"/>
君吾慕魯仲連談笑却秦軍<hi>左太冲</hi>三晉之強屈於齊堂<lb/>
之爼千乗之勢弱於陽門之哭<hi>陸士衡</hi>折衝樽爼間制勝<lb/>
在兩楹<hi>張景陽詩</hi>孝文之得魏尚敵不足憂太祖之得郭嘉<lb/>
知成吾事<hi>駱賔王</hi>東山謝安石談笑靜胡沙<hi>李太白</hi>以山河<lb/>
為寳者萬夫不能當以道徳為藩者四遠為之守<hi>白樂天</hi>
本朝垂紳正笏不動聲色而措天下於泰山之安<hi>晝錦堂記</hi>
　　　坐以致人<lb/>
經匪我求童䝉童䝉求我<hi>易</hi>闇者諮明明者不諮於闇<lb/>
<pb n="KR3k0025_WYG_055-31b"/>
<hi>易疏</hi>子曰徳不孤必有隣<hi>語</hi>
子醫門多疾　肉不慕蟻蟻慕肉<hi>並莊</hi>良醫之門多病人<lb/>
櫽括之側多枉木　川淵深而魚鱉歸之山林茂而禽<lb/>
獸歸之　樹成䕃而衆鳥息醯酸而蚋聚<hi>並荀</hi>山臯非為<lb/>
鳥植林林茂而鳥自棲之江湖非為魚鑿潭潭深而魚自<lb/>
歸之<hi>劉子</hi>
史郭解入闗闗中賢豪知聞其聲爭交驩解<hi>史記</hi>陳平家<lb/>
貧以席為門然門外多長者車轍<hi>西漢</hi>班彪家有賜書好<lb/>
<pb n="KR3k0025_WYG_055-32a"/>
古之士自逺方至父黨揚子雲以下莫不造門<hi>班固叙傳</hi>桃<lb/>
李不言下自成蹊<hi>李廣贊</hi>役物以為養任智而不恃力此<lb/>
其所以為貴也<hi>漢刑法志</hi>天下學士靡然嚮風<hi>公孫𢎞傳</hi>仲尼修<lb/>
禮興學於洙泗之間四方俊髦靡然向風<hi>晉戴邈傳</hi>
傳記砥礪之旁多頑鈍<hi>說苑</hi>賈逵口誦經文以教人贈遺<lb/>
者盈積或云逵非力耕舌耕也<hi>王子年拾遺記</hi>王勃能文請者<lb/>
甚衆金帛盈積人謂心織而衣筆耕而食<hi>張著翰林盛事</hi>
集蓬居窮巷軒冕結轍<hi>陳子昻</hi>一時皆慕與之交諸公要<lb/>
<pb n="KR3k0025_WYG_055-32b"/>
人爭欲令出我門下<hi>韓愈</hi>衡鏡髙懸文武矯首<hi>張說之</hi>不鞭<lb/>
而來無脛而至爭竒騁怪為公眼中之物<hi>唐文粹</hi>
本朝此人如精金美玉不即人而人即之　譬如止水<lb/>
之在槃豈復勞心而鑒物<hi>並東坡</hi>
　　　與人為地<lb/>
子為淵敺魚者獺也為叢敺爵者鸇也為湯武敺民者<lb/>
桀與紂也<hi>孟</hi>將為胠篋探囊發匱之盜而為守備則必<lb/>
攝緘縢扄鐍然巨盜至則負匱揭篋擔囊而趨惟恐緘<lb/>
<pb n="KR3k0025_WYG_055-33a"/>
縢扄鐍之不固也<hi>莊</hi>鄭人有薪於野者遇駭鹿御而擊<lb/>
之斃之恐人見之也遽而藏諸隍中覆之以蕉不勝其<lb/>
喜俄而遺其所藏之處遂以為夢焉順途而詠其事傍<lb/>
人有聞者用其言而取之既歸告其室人曰向薪者夢<lb/>
得鹿而不知其處吾今得之<hi>列周穆王</hi>六國蚩蚩為嬴弱姬<lb/>
<hi>楊重黎</hi>魏田父得玉徑尺以告隣人隣人詐之曰此怪石<lb/>
也蓄之非利其家田父猶豫以歸置於廡下其玉明照<lb/>
一室大怖遽棄之於逺野隣人取之以獻魏王魏王召<lb/>
<pb n="KR3k0025_WYG_055-33b"/>
玉工相之曰此無價魏王賜獻玉者千金食上大夫禄<lb/>
<hi>尹文</hi>桀紂是湯武之梯秦項是大漢之階也四逆不興則<lb/>
三順不勝也<hi>列</hi>屠者藿羮車者步行陶人用缺盆匠人<lb/>
處狹廬<hi>淮南子</hi>
史忌將士以資敵國此伍子胥所以鞭荆平之墓也<hi>季布</hi>
<hi>傳</hi>諸將偶語雍齒先封<hi>張良傳</hi>秦張誹謗之網以為漢敺<lb/>
除<hi>漢成帝</hi>謝琨女夫殷叡好樗蒲奪其妻妹及伯母兩姑<lb/>
之分以還戲債或譏之曰謝氏累世財産充殷君一朝<lb/>
<pb n="KR3k0025_WYG_055-34a"/>
戲債<hi>晉太祖</hi>常以三分勞筋苦骨之人奉七分待衣坐食<lb/>
之輩<hi>唐憲宗</hi>隋貯洛口倉而李宻因之積布帛東都而王<lb/>
世充據之<hi>馬周傳</hi>
傳記齊欲伐魏淳于髠曰韓盧天下之疾犬東郭逡天<lb/>
下之狡兔盧逐逡環山者三騰山者五兔及於前犬吠<lb/>
於後犬兔各死田父見而擅其功<hi>戰國䇿</hi>
集董卓稱亂徒藉羣雄之手王莽偷安卒成光武之業<lb/>
<hi>梁任孝恭檄魏文</hi>假手于嬴以混諸侯凴力於項以離闗東<hi>栁漢</hi>
<pb n="KR3k0025_WYG_055-34b"/>
<hi>原廟銘</hi>莫養瘦馬駒莫養小妓女後事在目前不信君看<lb/>
取馬肥快行去妓長罷歌舞三年五嵗間已聞換一主<lb/>
借問新舊主誰樂誰辛苦<hi>白侍郎</hi>賔客歡娱童僕飽始知<lb/>
官職為他人<hi>白集</hi>歌舞教成心力盡一朝身去不相隨<hi>白侍</hi>
<hi>郎</hi>匠刀者不必自用割匠弓者不必自用射<hi>唐文粹</hi>戰士<lb/>
風霜苦將軍雨露新<hi>杜荀鶴</hi>燕趙之收藏韓魏之經營齊<lb/>
楚之精英㡬世㡬年剽掠其人倚疊如山一旦不能有<lb/>
輸來其間<hi>杜牧之</hi>蘇代曰臣過水見小蚌方出暴而鷸啄<lb/>
<pb n="KR3k0025_WYG_055-35a"/>
其肉蚌合而挾其喙鷸曰今日不雨明日不雨必見蚌<lb/>
脯蚌亦曰今日不出明日不出必見死鷸兩不相捨漁<lb/>
父得而併擒之<hi>春秋後語</hi>
本朝借寇兵而資盜糧<hi>東坡</hi>有小丈夫者得一金櫝而藏<lb/>
諸家拒户而守之嗚呼是求不失富也非求富也大盜<lb/>
至刼而取之又烏知其果不失也<hi>老蘇</hi>
　　　坐享人利<lb/>
經維鵲有巢維鳩居之<hi>詩</hi>
<pb n="KR3k0025_WYG_055-35b"/>
子未甞稼穡粟滿倉未甞蠶桑絲滿囊<hi>淮南子</hi>
史略其武夫以為己腹心股肱爪牙　如把梓皮革自<lb/>
楚往也雖楚有材晉實用之<hi>並左</hi>鄭國曰臣為韓延數年<lb/>
之命然渠成亦秦萬世之利也<hi>通鑑</hi>韓盧東郭自困於前而<lb/>
為田父之獲者也<hi>漢袁譚傳</hi>蜀楊顒曰今有人使奴執耕稼<lb/>
婢典炊爨雞主司晨犬主吠盜牛負重載馬涉逺路私<lb/>
業無曠所求皆足雍容髙枕飲食而已<hi>三國志傳</hi>唐髙祖曰<lb/>
徐觀蚌鷸之勢以收漁人之功<hi>隋恭帝紀</hi>李宻因洛口之食<lb/>
<pb n="KR3k0025_WYG_055-36a"/>
王世充據東都布帛<hi>唐書馬周傳</hi>鷸蚌相持我乗其敝<hi>梁髙祖</hi>
傳記兩虎相鬬駑犬受其斃<hi>戰國策</hi>
本朝力生於所激而不自為力故不勞形生於所遇而<lb/>
不自為形故不窮<hi>東坡</hi>秦收鄭渠成晉得楚材多<hi>山谷</hi>
　　　殊塗同歸<lb/>
經天下同歸而殊塗<hi>易</hi>為善不同同歸於治為惡不同<lb/>
同歸于亂<hi>書</hi>子夏既除喪而見予之琴和之而不和彈<lb/>
之而不成聲作而曰哀未忘也先王制禮而弗敢過也<lb/>
<pb n="KR3k0025_WYG_055-36b"/>
子張既除喪而見子之琴和之而和彈之而成聲作而<lb/>
曰先王制禮不敢不至焉<hi>記</hi>經禮三百曲禮三千其致<lb/>
一也<hi>並記</hi>或生而知之或學而知之或困而知之及其知<lb/>
之一也或安而行之或利而行之或勉強而行之及其<lb/>
成功一也　道並行而不相悖<hi>並庸</hi>微子去之箕子為之<lb/>
奴比干諫而死子曰殷有三仁焉<hi>語</hi>
子庠者養也校者教也序者射也夏曰校殷曰序周曰<lb/>
庠學則三代共之皆所以明人倫也　禹稷當平世三<lb/>
<pb n="KR3k0025_WYG_055-37a"/>
過其門而不入顔子當亂世居於陋巷孟子曰禹稷顔<lb/>
囘同道禹稷顔子易地則皆然　夏后氏五十而貢殷<lb/>
人七十而助周人百畝而徹其實皆什一也　曽子居<lb/>
武城有越寇或曰寇至盍去諸曰無寓人於我室毀傷<lb/>
其薪木寇退則曰脩我牆屋我將反寇退曽子反子思<lb/>
居於衛有齊寇或曰寇至盍去諸子思曰如伋去君誰<lb/>
與守孟子曰曽子子思同道曽子子思易地則皆然<lb/>
居下位不以賢事不肖者伯夷也五就湯五就桀者伊尹<lb/>
<pb n="KR3k0025_WYG_055-37b"/>
也不惡汙君不辭小官者栁下恵也三子者不同道其<lb/>
趨一也一者仁也<hi>並孟</hi>子路拯溺而受牛謝孔子曰魯國<lb/>
必救人於患子贛贖人而不受金於府孔子曰魯國不<lb/>
復贖人矣子路受其勸徳子贛讓而止善　蹠越者或<lb/>
以舟或以車雖異路所極一也<hi>並淮南子</hi>非其君不事非其<lb/>
民不使治則進亂則退伯夷也何事非君何使非民治<lb/>
亦進亂亦進伊尹也可以仕則仕可以止則止可以乆<lb/>
則乆可以速則速孔子也皆古聖人也<hi>孟</hi>臧與穀二人<lb/>
<pb n="KR3k0025_WYG_055-38a"/>
相與牧羊而俱亡其羊臧則挾策讀書穀則博塞以遊<lb/>
二人者事業不同其於亡羊均也　比犧尊於溝中之<lb/>
斷美惡有間其於失性一也　柤梨橘柚其味相反而<lb/>
皆可於口<hi>並莊</hi>夫織者日以進耕者日以却事相反成功<lb/>
一也　百川異源同歸於海<hi>並淮南子</hi>塗雖曲而通諸夏川<lb/>
雖曲而通諸海事雖曲而通諸聖　仲尼之道猶四瀆<lb/>
也經營中國終入大海<hi>並揚</hi>
史晏子儉矣夷吾則奢齊桓以霸景公亦治<hi>太史公自序</hi>李<lb/>
<pb n="KR3k0025_WYG_055-38b"/>
廣行無部伍行陣就善水草舎止人人自便不擊刁斗以<lb/>
自衛幕府省約文書然亦逺斥堠未甞遇害程不識正<lb/>
部曲行伍營陣擊刁斗士吏治軍簿至明軍不得休息<lb/>
然亦未甞遇害<hi>漢武紀</hi>三仁殊而一致夷恵舛而齊聲<hi>班固</hi>
<hi>傳</hi>魏髙允稱常爽訓勵有方曰文翁柔勝先生剛克立<lb/>
教雖殊成人則一<hi>宋文紀</hi>唐史臣稱崇善應變以成天下<lb/>
之務璟善守文以持天下之正二人道不同同歸於治<lb/>
<hi>宋璟贊</hi>巡先死不為遽逺後死不為屈<hi>唐書本贊</hi>
<pb n="KR3k0025_WYG_055-39a"/>
傳記宓子賤治單父彈鳴琴聲不下堂而單父治巫馬<lb/>
期以星出以星入日夜不居以身親之而單父亦治<hi>吕氏</hi>
<hi>春秋</hi>
集夫㳂河而下茍不止雖有疾遲必至於海<hi>韓文</hi>杞桂殊<lb/>
姿而共芳珪璋異質而同潤<hi>吕和叔</hi>殊趍而一致異𣲖而<lb/>
同源<hi>皇甫湜</hi>釋宗稱定慧儒師著誠明𣲖分示三教理詣<lb/>
無二名　吾君用太和理萬物動靜各隨其宜則陳力<lb/>
以致用潔身以𢎞教其致一也<hi>並李義山</hi>雖羈鸞冥鴻一飛<lb/>
<pb n="KR3k0025_WYG_055-39b"/>
一籠遐心逺意終共超曠<hi>歐</hi>
本朝昔者孟子不願召見而孔子不辭小官夫欲正其<lb/>
所由得之之名是以謹其所以取之之故孟子不為矯<lb/>
孔子不為卑<hi>老蘇</hi>陳平聽張辟疆許王諸吕吕后安之故<lb/>
平與周勃得執將相之柄以伺其間唐武后欲以武三<lb/>
思為嗣狄仁傑曰母子與姑姪孰親陛下立廬陵王則<lb/>
千秋萬嵗後血食於太廟無祔姑之禮后感悟<hi>欒城</hi>木鐸<lb/>
調與黄鍾同　小蟲心在一喙間得失與世同輕重<hi>並山</hi>
<pb n="KR3k0025_WYG_055-40a"/>
<hi>谷</hi>蜣之丸蟻之粒與夫承蜩貫虱者同一心之功用也<lb/>
螳螂之斧莎雞之羽與夫扛鼎拔山者同一心之力用<lb/>
也工倕之削輪扁之斵庖丁之牛與夫堯舜禹湯之治<lb/>
天下同一心之妙用也<hi>明道集</hi>臧穀雖殊竟兩忘<hi>坡</hi>
　　　同出異趣<lb/>
經性之與情猶波之與水靜則是水動則是波<hi>中庸疏</hi>禮<lb/>
之於人也猶酒之有糵也君子以厚小人以薄<hi>記</hi>
子奕秋誨二人奕一人專心致志惟奕秋之為聽一人<lb/>
<pb n="KR3k0025_WYG_055-40b"/>
雖聽之一心以為有鴻鵠將至思援弓繳而射之雖與<lb/>
之俱學弗若之矣　麰麥播種而耰之其地同樹之時<lb/>
又同浡然而生至於日至之時皆熟矣雖有不同則地<lb/>
有肥磽雨露之養人事之不齊也<hi>並孟</hi>于越夷貊之人生<lb/>
而同聲長而異俗教使之然也<hi>荀</hi>孔子墨子俱法堯舜<lb/>
而取舎不同<hi>韓子</hi>清之為明杯水而見眸子濁之為闇河<lb/>
水不見泰山<hi>淮南子</hi>揚子曰吾於荀卿見同門而異户也<lb/>
<hi>揚</hi>
<pb n="KR3k0025_WYG_055-41a"/>
傳記學者如牛毛成者如麟角<hi>蔣子萬機論</hi>絲俱生於蠶為<lb/>
繒則賤為錦則貴<hi>姚信士緯</hi>
集子雲相如同工異曲　少長聚嬉戲不殊同隊魚年<lb/>
至十二三頭角稍相疎二十漸乖張清溝映汙渠三十<lb/>
骨骼成乃一龍一猪飛黄騰踏去不能顧蟾蜍<hi>並韓集</hi>生<lb/>
歸蘇屬國死别李將軍<hi>鮑溶詩</hi>生為並蔕花亦有先後落<lb/>
<hi>唐文粹</hi>
　　　離合無親疎<lb/>
<pb n="KR3k0025_WYG_055-41b"/>
經投戈散地則六親不能相保同舟而濟則胡越何患<lb/>
乎異心<hi>易畧例</hi>
子多助之至天下順之寡助之至親戚叛之<hi>孟</hi>自其異<lb/>
者視之肝膽楚越也自其同者視之萬物皆一也<hi>莊</hi>行<lb/>
合趣同千里相従趣不合行不同對門不通<hi>淮南子</hi>
史意合則胡越為昆弟由余子臧是矣不合則骨肉為<lb/>
仇讐朱象管蔡是矣<hi>鄒陽書</hi>白頭如新傾葢如故知與不<lb/>
知也<hi>漢鄒陽傳</hi>盡下則胡越同心輕物則六親離徳<hi>唐太宗</hi>徳<lb/>
<pb n="KR3k0025_WYG_055-42a"/>
澤洽則四夷可使如一家猜忌多則骨肉不免為讐敵<lb/>
<hi>同上</hi>
傳記同聲則異叩而相應意合則未見而相親<hi>大戴禮</hi>愛<lb/>
而利之四海之内若合一家不愛而利之子或殺父況<lb/>
天下乎<hi>韓詩外傳</hi>東門先生居蓬户空穴之中而魏公子一<lb/>
朝以百騎日寵之吕望未甞與文王同席而坐一朝讓<lb/>
以天下半夫丈夫相知何必以撫塵而遊垂髮齊年偃<lb/>
伏以日數哉<hi>東方朔記</hi>白頭而新傾盖而故<hi>新序</hi>
<pb n="KR3k0025_WYG_055-42b"/>
集結交在相知骨肉何必親<hi>古歌辭</hi>物情茍有合莫問玉<lb/>
與泥<hi>韋應物</hi>志合者蓬心可採情諧者蘭味寧忘<hi>駱賔王</hi>人<lb/>
生意氣豁不待相逢早　藹藹桑麻交公侯為等倫<hi>並杜</hi>
<hi>詩</hi>情思附則感而恱之雖仇讐化為心膂矣意不親則<lb/>
懼而阻之雖骨肉結為仇慝矣<hi>陸宣公集</hi>得之者江海比隣<lb/>
失之者肝膽楚越<hi>唐徐彦伯論</hi>
本朝相知不必因相識<hi>臨川</hi>白頭無故意異代有同音<hi>陳后</hi>
<hi>山</hi>但使聖賢之相契即如臣主之同時昔馮唐論頗牧<lb/>
<pb n="KR3k0025_WYG_055-43a"/>
之賢則漢文為之太息魏相條晁董之對則孝宣以致<lb/>
中興<hi>東坡進陸贄奏議劄子</hi>
　　　責望有重輕<lb/>
子越人闗弓而射之則已談笑而道之無他疏之也其<lb/>
兄闗弓而射之則已垂涕泣而道之無他戚之也　同<lb/>
室之人鬬者救之雖被髮纓冠而救之可也鄉隣有鬬<lb/>
者被髮纓冠而往救之則惑也雖閉户可也<hi>並孟</hi>
　　　任理不任情<lb/>
<pb n="KR3k0025_WYG_055-43b"/>
經愛而知其惡憎而知其善<hi>記</hi>拜下禮也今拜乎上泰<lb/>
也雖違衆吾從下　紂之不善不如是之甚也<hi>並語</hi>
史子貢喜揚人之善不能隠人之惡<hi>史記</hi>不虛美不隠惡<lb/>
<hi>司馬遷贊</hi>曹操勲勞宜賞不吝千金無功望施分毫不與<hi>三國</hi>
<hi>志</hi>昔屈到嗜芰屈建去之以為不可以私欲干國之典<lb/>
<hi>齊太祖</hi>
傳記所憎者有功必賞所愛者有罪必罰<hi>太公六韜</hi>
集譬如親骨肉寧免相可否<hi>韓集</hi>當其賞雖三旌之貴萬<lb/>
<pb n="KR3k0025_WYG_055-44a"/>
鍾之禄咸曰宜何也為善而然也當其罰雖族屬之夷<lb/>
刀鋸之慘咸曰宜何也為惡而然也　勿矜朱門是陋<lb/>
此白屋非<hi>並劉賔客</hi>登奉常之第者未必盡能文章為牙門<lb/>
之將者未必盡能威敵<hi>唐文粹</hi>
本朝天下之事固有出於不幸者矣苟有可以用於世<lb/>
者不必聖賢之作也蚩尤作五兵紂作漆器不以二人<lb/>
之惡而廢萬世之利也<hi>歐</hi>君實常謂人曰吾與景仁兄<lb/>
弟也但姓不同耳然至於論鍾律則反覆相非終身不<lb/>
<pb n="KR3k0025_WYG_055-44b"/>
能相一<hi>温公行狀</hi>若無天下議美惡併成空<hi>後山</hi>
　　　任情不任理<lb/>
經罔水行舟<hi>書</hi>奡盪舟<hi>語/</hi>俾出童羖<hi>詩</hi>
子匿為物而愚不識大為難而罪不敢重為任而罰不<lb/>
勝逺其塗而誅不至　以舟之可行於水也而求推之<lb/>
於陸兩喜必多溢美之言兩怒必多溢惡之言　天下<lb/>
莫大於秋毫之末而泰山為小莫夀乎殤子而彭祖為<lb/>
夭<hi>並莊</hi>立直木而求其影之枉也立枉木而求其影之直<lb/>
<pb n="KR3k0025_WYG_055-45a"/>
也荀責三光不照於覆盆之内<hi>抱朴子</hi>責疲者以舉千鈞<lb/>
督跛者以及走兔<hi>鄧析子</hi>聽虛而責響視空而索影<hi>劉子</hi>
史董仲舒曰不琢玉而求文采<hi>西漢本傳</hi>以毀譽為榮辱不<lb/>
核其真以愛憎為利害不論其實以喜怒為賞罰不察<lb/>
其理上下相冒萬事乖錯<hi>漢光武紀</hi>言論者計厚薄而吐辭<lb/>
選舉者度親疎而舉筆善惡謬於衆聲功罪亂於王法<lb/>
<hi>漢武紀</hi>
傳記若夏之日而欲夜之長也<hi>說苑</hi>羣邪相仰以曲為直<lb/>
<pb n="KR3k0025_WYG_055-45b"/>
<hi>陸賈新語</hi>
集謂鏌耶為鈍兮鈆刀為銛<hi>賈誼鵩賦</hi>責冬之裘者曰曷不<lb/>
為葛之之易也責饑之食者曰曷不為飲之之易也<hi>韓文</hi>
天下無正聲悅耳即為娛人間無正色悅目即為姝<hi>白侍</hi>
<hi>郎</hi>蓼蘗為甘山岳為輕<hi>沈</hi>日月至明或以為昬秋毫至<lb/>
微或以為繁<hi>唐文粹</hi>
本朝女無美惡富者妍士無賢不肖貧者鄙<hi>玉局文</hi>
　　　尚有容力<lb/>
<pb n="KR3k0025_WYG_055-46a"/>
經若火之燎于原不可嚮邇其猶可撲滅　若顛木之<lb/>
有由蘖<hi>並書</hi>雖無老成人尚有典刑<hi>詩</hi>往者不可諌來者<lb/>
猶可追<hi>語</hi>
子木雖蠧無疾風不折牆雖隙無大雨不壊<hi>管</hi>
史圖王不成其弊猶足以霸<hi>隗囂傳</hi>補衣猶有完<hi>通鑑</hi>
傳記晉平公問於師曠曰吾年七十欲學恐已暮師曠<lb/>
曰老而學者如秉燭之明秉燭之明孰與夜行<hi>說苑</hi>見兔<lb/>
而顧犬未為晩也亡羊而補牢未為遲也<hi>春秋後語</hi>
<pb n="KR3k0025_WYG_055-46b"/>
集典刑未滅故老猶存<hi>選辨亡論</hi>
　　　無所用力<lb/>
經若火之燎于原不可嚮邇<hi>書</hi>不可救藥<hi>詩</hi>
子桀紂在上雖有十堯不能治者世亂也<hi>韓非</hi>良將不能<lb/>
斵金巧冶不能鑄木　載重而馬羸雖造父不能以追<lb/>
急<hi>並淮南子</hi>譬諸琴瑟鄭衛調俾䕫因之亦不可以致簫韶<lb/>
矣<hi>揚</hi>航人無楫如航何<hi>同上</hi>無聲雖師曠側耳將何聞乎<lb/>
無形雖離婁並照將何覩乎<hi>孔叢</hi>良工不能琢冰<hi>文中子</hi>盛<lb/>
<pb n="KR3k0025_WYG_055-47a"/>
陽不能榮枯朽上智不能移下愚<hi>抱朴</hi>
史疾不可為也在肓之上膏之下攻之不可達之不及<lb/>
藥不至焉不可為也　本弱者其枝必披非人力所能<lb/>
強為　天之所廢誰能興之<hi>並左</hi>大車不較不能載其常<lb/>
任琴瑟不較不能成其五音<hi>齊世家</hi>河決不可復壅魚爛不<lb/>
可復全<hi>秦始皇本紀</hi>天下無害菑雖有聖人無所施其才上<lb/>
下和同雖有賢者無所立功<hi>東方朔傳</hi>羽翼已成難動搖矣<lb/>
<hi>張良傳</hi>雖有堯舜之徳智無所施賁育之勇力不得設<hi>魏明</hi>
<pb n="KR3k0025_WYG_055-47b"/>
<hi>紀</hi>執垂之規矩無工與材坐而待器之成終不可得也<lb/>
<hi>唐髙祖</hi>有才無學猶巧匠無楩楠斧斤不能成室<hi>劉知㡬傳</hi>
集影不可逐響難為繫<hi>陸機文賦</hi>素冰象玉難可磨蕩<hi>曹植七發</hi>
利盡萬物不能叡童昬之心<hi>選演連珠</hi>毫髮一為瑕丘山不<lb/>
可勝<hi>白頭吟</hi>空柯無刃公輸不能以斵但懸曼矰蒲苴不<lb/>
能以射<hi>四子講徳論</hi>吞縦之強不能反蹈海之心漂鹵之威<lb/>
不能降西山之節<hi>選</hi>魯班雖巧不能為乞丐者之顔<hi>王郎</hi>
<hi>貧窶語</hi>補一壊百無可施功<hi>陳子昻</hi>雖令伶倫吹音韻難可<lb/>
<pb n="KR3k0025_WYG_055-48a"/>
改雖令巫咸招魂爽難復在<hi>韓</hi>舜之徳可以及率土而<lb/>
不化其子　唐虞之仁不能柔秦漢之勇不能威<hi>並栁</hi>承<lb/>
積弊之餘雖使季冉將不能也<hi>皇甫湜</hi>天疾難自醫<hi>孟東野</hi>
黄河既濁阿膠無以正其色鹽池斯鹹弊箄不能匡其<lb/>
味<hi>唐文粹</hi>
本朝衝風振河海不能號無竅<hi>坡</hi>巧手莫為無麵餅<hi>陳後山</hi>
　　　處得其地<lb/>
經隂爻雖賤而為一卦之主者處其至少之地也<hi>易略</hi>鳳<lb/>
<pb n="KR3k0025_WYG_055-48b"/>
凰鳴矣于彼髙岡梧桐生矣于彼朝陽<hi>詩</hi>
子射干莖長四寸生於髙山之上而臨百仭之淵木莖<lb/>
非能長也所立者然也　順風而呼聲非加疾而聞者<lb/>
彰登髙而招臂非加長而見者逺<hi>並荀</hi>
史自繆公以來至於秦王二百餘年常為諸侯雄豈世<lb/>
賢哉其勢居然也<hi>秦紀</hi>百人守險千人不敢過也<hi>蘇秦傳</hi>
傳記一圍之木持千鈞之屋五寸之鍵而制開闔豈材<lb/>
足任哉所居要也<hi>說苑</hi>朱買臣曰一人守險千人不得上<lb/>
<pb n="KR3k0025_WYG_055-49a"/>
<hi>漢書</hi>
集儒雅之徒則處龍鳳之署<hi>博奕論</hi>劍閣崢嶸而崔嵬一<lb/>
夫當闗萬夫莫開<hi>李白</hi>一夫怒臨闗百萬未可傍<hi>杜</hi>五逹<lb/>
之井百汲而盈科未必涼而甘所處之勢然也<hi>劉賔客集</hi>鬼<lb/>
谷曰子不見嵩岱之松柏乎上枝干於青雲下根通於<lb/>
三泉千秋萬嵗不逢斤斧之患此木豈與天地有骨肉<lb/>
所居然也<hi>盧盤祐髙士傳</hi>
本朝路窮斤斧絶松桂得干霄<hi>東坡</hi>不畏浮雲遮望眼自<lb/>
<pb n="KR3k0025_WYG_055-49b"/>
縁身在最髙層<hi>臨川</hi>
　　　處非其地<lb/>
子如以朝衣朝冠坐於塗炭<hi>孟</hi>處勢不便未足以逞其<lb/>
能<hi>莊</hi>尋常之溝巨魚無所旋其體而鯢鰌為之制步仭<lb/>
之丘巨獸無所隠其軀而孽狐為之祥<hi>莊庚桑楚篇</hi>水之勝<lb/>
火亦明矣然而斧鬲間之水煎沸盡其上而火得熾盛<lb/>
焚其下水失其所以勝者矣<hi>韓非子</hi>使目在足下則不可<lb/>
以視<hi>尹子</hi>
<pb n="KR3k0025_WYG_055-50a"/>
史吳季札曰夫子<hi>孫文子</hi>之在此也猶燕之巢於幕上左<lb/>
漢武曰生子當置之齊魯禮義之邦乃置之燕趙果有<lb/>
爭心不讓之端見矣<hi>三王世家褚先生論</hi>負下未易居下流多謗<lb/>
議<hi>司馬遷傳</hi>揚雄作酒箴曰觀瓶之居居井之湄<hi>漢書</hi>處髙臨<lb/>
深動常近危一旦叀<hi>上絹反</hi>礙為瓽所轠身提<hi>徒計反</hi>黄泉<lb/>
骨肉為泥<hi>陳遵傳</hi>儒者當謀謨廟堂反在朝歌耶<hi>虞詡傳時詡為</hi>
<hi>朝歌長</hi>蜀先主曰芳蘭當門不得不鋤<hi>蜀志</hi>晉趙王與嵇叔<lb/>
夜書曰植橘柚於𤣥朔蔕華藕於脩陵<hi>晉書</hi>王羲之與謝<lb/>
<pb n="KR3k0025_WYG_055-50b"/>
萬書曰以君邁往不屑之韻而俯同羣辟誠難為意也<lb/>
<hi>晉書紀</hi>
傳記鬼谷曰子不見河邊之樹乎僕御折其枝風浪盪<lb/>
其根此木豈與天地有仇怨所居然也<hi>髙士傳</hi>吞舟之魚<lb/>
陸處不勝螻蟻<hi>吕氏春秋</hi>
集騁騏驥於中庭兮焉能極夫逺道置猿狖於櫺楹兮<lb/>
夫何以責其捷巧<hi>楚辭</hi>劍閣雖嶛憑之者蹶非所以深根<lb/>
固蒂也<hi>魏都賦</hi>步武之間不足以騁跡<hi>吳季重書</hi>魚遊於沸鼎<lb/>
<pb n="KR3k0025_WYG_055-51a"/>
之中燕巢於飛幕之上<hi>丘希範書</hi>所棲不足恃鷹隼縦横來<lb/>
<hi>栁詩</hi>金屑雖珍在眼為病<hi>白侍郎</hi>孤松停翠葢託根臨廣路<lb/>
不以險自防遂為明所誤<hi>栁</hi>
本朝神竒之産銷藏委翳於蒿藜榛莽之間而山岩野<lb/>
叟不復知其為瑞也<hi>臨川</hi>
　　　勢力不敵<lb/>
經湛湛露斯匪陽不晞　雨雪瀌瀌見晛曰消<hi>並詩</hi>
子猶以一杯水救一車薪之火一齊人傅之衆楚人咻<lb/>
<pb n="KR3k0025_WYG_055-51b"/>
之雖日撻而求其齊也不可得矣<hi>並孟</hi>日月出矣而爝火不<lb/>
息其於光也不亦難乎時雨降矣而猶浸灌其於澤也<lb/>
不亦勞乎<hi>莊</hi>猶烏獲與焦僥搏也　以桀詐堯若卵投<lb/>
石<hi>並荀</hi>撮壤不能填決河升水不能冷原火<hi>抱朴</hi>
史牛雖瘠僨于豚上其畏不死　雖其善祝豈能勝億<lb/>
兆人之詛<hi>並左</hi>驅羣羊而攻猛虎虎之與羊不格明矣<hi>張儀</hi>
<hi>傳</hi>齊景公二十二年彗出公曰可禳乎晏子曰使神可<lb/>
祝而來也亦可禳而去也百姓怨以萬數而君令一人<lb/>
<pb n="KR3k0025_WYG_055-52a"/>
禳之安能勝衆口乎<hi>史記齊世家</hi>垂千鈞之重於鳥卵之上<lb/>
必無幸矣<hi>漢景紀</hi>此難以口舌爭也<hi>張良傳</hi>猶鼱鼩之襲狗<lb/>
<hi>音精劬</hi>孤豚之咋虎至則靡耳何功之有<hi>東方朔傳</hi>萬鈞所壓<lb/>
無不糜滅<hi>賈山傳</hi>羔犢之弱而扞虎狼之敵<hi>漢景紀</hi>雖有孫<lb/>
吳將賁育士若入水火往必焦沒智勇亡所施<hi>漢成紀</hi>賈<lb/>
誼曰淮陽之比大諸侯僅如墨子之着面適足以餌大<lb/>
國而不足以有所禁禦<hi>漢文紀</hi>劉陶曰猶冰霜見日必至<lb/>
消滅<hi>東漢本傳</hi>以嬰孺鬭賁育也<hi>陸贄傳論</hi>
<pb n="KR3k0025_WYG_055-52b"/>
傳記猶棘林螢耀與夫撏木龍燭也<hi>山海經</hi>夫鵬雛之始<lb/>
飛為鷹所制<hi>孔氏志</hi>
集河決潰金堤隻手不能障<hi>晉傅𤣥塵篇</hi>大厦既焚不可洒<lb/>
之以淚長河一決不可障之以手<hi>庾信連珠</hi>一君子愛之百<lb/>
小人妬之一愛固不勝於百妬<hi>皮日休</hi>威力不敵羣噪無<lb/>
益<hi>唐文粹</hi>醯雞不能混雷霆嬰兒不能抗烏獲者響於力<lb/>
懸故也<hi>陸魯望</hi>捧爝火以干日御動已光銷抱布鼔以詣<lb/>
雷門忽然聲寢<hi>李義山</hi>
<pb n="KR3k0025_WYG_055-53a"/>
　　　勢均力敵<lb/>
經諸侯不臣寓公　下大夫於上大夫承賀<hi>並記</hi>
子天下地醜徳齊莫能相尚<hi>孟</hi>兩堯不能相王兩桀不<lb/>
能相亡<hi>管</hi>兩貴之不能相事兩賤之不能相使<hi>荀</hi>兩智<lb/>
不能相救兩貴不能相臨兩辨不能相屈力均勢敵故<lb/>
也<hi>尹子</hi>智均不相使力均不相勝<hi>申子</hi>兩堅不能相加兩強<lb/>
不能相伏<hi>淮南子</hi>
史我能往寇亦能往　宣伯曰魯之有季孟猶晉之有<lb/>
<pb n="KR3k0025_WYG_055-53b"/>
欒范也<hi>並左</hi>太尉丞相尊等耳<hi>魏其傳</hi>力敵勢均終相吞噬<lb/>
<hi>晉安紀</hi>劉琨祖逖並有英氣每相謂曰若四海鼎沸豪傑<lb/>
並起吾與足下當相避於中原耳<hi>晉書祖逖傳</hi>人得抗衡莫<lb/>
相稟屬<hi>唐徳宗</hi>中尉大臣也宰相亦大臣也<hi>唐文紀</hi>
　　　獨力難舉<lb/>
子一薛居州獨如宋王何　一齊人傳之衆楚人咻之<lb/>
雖日撻而求其齊不可得矣　萬室之國一人陶則可<lb/>
乎　子欲手援天下乎<hi>並孟</hi>千鎰之裘非一狐白<hi>墨子</hi>任一<lb/>
<pb n="KR3k0025_WYG_055-54a"/>
人力者則烏獲不足恃<hi>淮南王術</hi>
史千金之裘非一狐之腋索榭之榱非一木之枝<hi>叔孫通傳</hi>
大樹將顛非一繩所維<hi>徐穉傳</hi>
傳記一目眡則不明一耳聴則不聰<hi>太公金匱</hi>
　　　衆力易成<lb/>
經為命禆諶草創之世叔討論之行人子羽脩飾之東<lb/>
里子産潤色之<hi>語</hi>
子馬蚿斬足而復行何也以其輔之者衆<hi>家語</hi>在王所者<lb/>
<pb n="KR3k0025_WYG_055-54b"/>
長幼卑尊皆薛居州也王誰與不善<hi>孟</hi>萬人彎弧以向<lb/>
一鵠能無中乎<hi>劉子</hi>積力之所舉則無不勝也衆智之所<lb/>
為則無不成也<hi>淮南</hi>江河之水非一源之流<hi>墨</hi>
史衆心成城<hi>國語</hi>吐谷渾王阿柴疾召諸子二十人各獻<lb/>
一箭與其弟使折之其弟折之又取十九箭使折之不<lb/>
能折阿柴曰汝知之乎孤則易折衆則難摧汝曹戮力<lb/>
一心然後可以保國寧家<hi>晉紀</hi>
傳記天下無粹白之狐而有粹白之裘<hi>吕氏春秋</hi>
<pb n="KR3k0025_WYG_055-55a"/>
集百足之蟲至死不僵以扶之者衆也<hi>曹冏六代論</hi>猶衆壑<lb/>
合注霈為大川羣山出雲混成一氣<hi>吕和叔</hi>
　　　以粗化精<lb/>
經他山之石可以攻玉<hi>詩</hi>
子塵垢粃糠將猶陶鑄堯舜者也<hi>莊</hi>
史攻玉以石洗金以鹽濯錦以魚浣布以灰夫物固有<lb/>
以賤理貴以醜化好者矣<hi>王符傳</hi>
本朝與善人處壊了人須是與不善人處方成就得人<lb/>
<pb n="KR3k0025_WYG_055-55b"/>
<hi>伊川</hi>君子與小人共處為小人侵陵則脩省畏避動心忍<lb/>
性増益預防<hi>老泉</hi>
　　　化惡為美<lb/>
經翩彼飛鴞集于泮林食我桑葚懐我好音　周原膴<lb/>
膴堇荼如飴<hi>並詩</hi>
子雖有惡人齊戒沐浴則可以祀上帝<hi>孟子</hi>
史沙礫化為南金瓦石變為和玉<hi>劉陶傳</hi>夫飛鴞天下賊<lb/>
鳥及其在林食椹則懐我好音<hi>魏志</hi>
<pb n="KR3k0025_WYG_055-56a"/>
本朝自古竒偉之士如周處戴淵之流皆出於羣盜改<lb/>
惡修善不害為賢<hi>東坡</hi>鈆鐵性殊㸃化為金則不辨鈆鐵<lb/>
之性<hi>鳴道集</hi>
　　　妙理不傳<lb/>
經民可使由之不可使知之<hi>語</hi>
子梓匠輪輿能與人規矩不能使人巧<hi>孟</hi>鑿枘之麄伎<lb/>
而輪扁有不傳之妙掇蜩之薄術而傴僂有入神之巧<lb/>
<hi>抱朴對俗</hi>輪扁曰得之於手而應於心口不能言有數存焉<lb/>
<pb n="KR3k0025_WYG_055-56b"/>
於其間臣不能以喻臣之子臣之子亦不能受之於臣<lb/>
<hi>莊</hi>
史李廣天性善射雖子孫他人學者莫能及<hi>西漢本傳</hi>心之<lb/>
精㣲口不能言也言之微妙書不能文也<hi>張敞傳</hi>垂能目<lb/>
制方圎心度曲直然不能以教人<hi>唐太宗</hi>
傳記司馬太傅問謝𤣥恵子五車何以無一言入𤣥謝<lb/>
曰當是妙理不傳<hi>世說</hi>埒有常徑的有常所雖每發輒中<lb/>
非至妙也若馳平原赴豐草要狡獸截輕禽使弓不虛<lb/>
<pb n="KR3k0025_WYG_055-57a"/>
彎所中必洞斯則妙矣<hi>典論</hi>隋末王靈學射於督謨以為<lb/>
盡妙欲射殺謨獨擅其美謨持短刀箭來輒截之惟有<lb/>
一矢謨張口承之遂齧其鏑笑曰學射三年未教汝齧<lb/>
鏃法<hi>段成式酉陽雜爼</hi>
集妙不可盡之於言事不可窮之於筆<hi>郭璞賦</hi>輪扁不能<lb/>
言微於其弟伯樂不能語妙於其子<hi>阮籍</hi>古之君天下者<lb/>
化之不示其所以化之之道及其弊也易之不示其所<lb/>
以易之之道<hi>韓文</hi>
<pb n="KR3k0025_WYG_055-57b"/>
本朝糟粕所傳非粹美丹青難寫是精神　如蕭何之<lb/>
識韓信此豈有法而可傳者哉<hi>並東坡</hi>丹青妙處不可𫝊<lb/>
輪扁斵輪如此用<hi>山谷</hi>
　　　自得三昧<lb/>
子理義之恱我心猶芻豢之悅我口<hi>孟</hi>庖丁曰始臣解<lb/>
牛之時所見無非牛者三年之後未嘗見全牛也方今<lb/>
之時臣以神遇而不以目視　庖丁為文恵君解牛<lb/>
手之所解肩之所倚足之所履膝之所踦砉然嚮然奏<lb/>
<pb n="KR3k0025_WYG_055-58a"/>
刀騞然莫不中音合於桑林之舞乃中經首之㑹<hi>並莊</hi>得<lb/>
之於轡應之於手得之於手應之於心<hi>列</hi>郢人堊墁其<lb/>
鼻若蠅翼使匠石斵去之匠石運斤成風盡堊其鼻不<lb/>
傷　梓慶削木為鐻見者驚猶鬼神<hi>並莊</hi>屠牛坦一朝解<lb/>
九牛而刃可以剃毛庖丁為刀十九年刃如新硎<hi>淮南</hi>般<lb/>
之運斤羿之激矢<hi>揚淵騫</hi>
史介葛盧聞牛鳴曰是生三犧皆用之矣其音云問之<lb/>
而信<hi>左</hi>屠牛坦一朝解十二牛而芒刃不頓所排擊剥<lb/>
<pb n="KR3k0025_WYG_055-58b"/>
割皆中理解也<hi>賈誼傳</hi>牙曠清耳於管絃離婁眇目於毫分<lb/>
逢蒙絶技於弧矢班輸推巧於斧斤良樂軼能於相馭<lb/>
烏獲抗力於千鈞龢鵲發精於鍼石研桑心計於無垠<lb/>
<hi>西漢班固叙傳</hi>謝安每言陶公雖用法而恒得法外意<hi>晉成紀</hi>裴<lb/>
子野曰為文人皆得於手我獨得於心<hi>南史本傳</hi>賈堅字世<lb/>
固彎弓三石餘烈祖以堅善射故親試之乃取一牛置<lb/>
百步上召堅使射曰能中之乎堅曰少壯之時能令不<lb/>
中今已年老正可中之恪大笑射發一矢拂脊再一矢<lb/>
<pb n="KR3k0025_WYG_055-59a"/>
磨腹皆附膚落毛上下如一恪曰復能中乎堅曰所貴<lb/>
者以不中為竒中之何難一發中之堅時年六十餘矣<lb/>
觀者咸服其妙<hi>燕書</hi>
傳記長沙僧懐素好草書自言得草書三昧<hi>李肇國史補</hi>廣<lb/>
漢翁偉能聽鳥獸之音乗蹇馬之野而田間有放馬者<lb/>
相去數里鳴聲相聞翁偉謂其御曰彼放馬目眇其御<lb/>
曰何以知之曰罵此轅中蹇馬蹇馬亦罵之曰眇馬御<lb/>
者不信使往視之馬目果眇<hi>論衡</hi>
<pb n="KR3k0025_WYG_055-59b"/>
集弓不虛發應聲而倒<hi>司馬相如子虛賦</hi>畫宫於堵盈尺而曲<lb/>
盡其制計其毫釐而搆大厦無進退焉<hi>栁</hi>弓矢入養叔<lb/>
之手徽絃在師曠之膝何微之不中何妙之不盡<hi>歐</hi>陶<lb/>
士冶鑄匠成於心<hi>崔黯</hi>韓幹之馬籍籍知名薛稷之鶴翩<lb/>
翩有聲<hi>白侍郎</hi>如良庖投刃無復肯綮<hi>唐文粹</hi>
本朝至哉天下樂終日在几案<hi>歐</hi>吳道子畫人物如以<lb/>
燈取影逆來順往旁見側出横斜平直各相乗除得自<lb/>
然之數不差毫髮出新意於法度之中寄妙理於豪放<lb/>
<pb n="KR3k0025_WYG_055-60a"/>
之外　所謂遊刃餘地運斤成風　付八音於師曠孰<lb/>
敢爭能捐六轡於王良坐將致逺<hi>並東坡</hi>信手斫方圎規<lb/>
矩一中節<hi>山谷</hi>
　　　事理倒置<lb/>
經以妾為妻以孽代宗<hi>詩序</hi>俾晝作夜<hi>詩</hi>故不愛其親而<lb/>
愛他人者謂之悖徳不敬其親而敬他人者謂之悖禮<lb/>
<hi>孝經</hi>
子庖有肥肉廏有肥馬民有饑色野有餓莩<hi>孟</hi>
<pb n="KR3k0025_WYG_055-60b"/>
史賤妨貴少陵長逺間親新間舊小加大淫破義所謂<lb/>
六逆也　婦養姑者也虧姑以成婦逆莫大焉<hi>並左</hi>鸞鳳<lb/>
伏竄兮䲭梟翺翔闒茸尊顯兮讒諛得志賢聖逆曳兮<lb/>
方正倒置謂伯夷貪兮謂盜跖㢘<hi>賈生傳</hi>章甫薦屨<hi>賈誼傳</hi>
猶塞川原而為潢汙<hi>食貨志</hi>本末舛逆首尾衡決<hi>賈誼傳</hi>荀<lb/>
恱曰簡父兄之尊而崇賔客之禮薄骨肉之恩而篤朋<lb/>
友之愛略脩身之道而求衆人之譽割衣食之業以供<lb/>
饗宴之好<hi>西漢</hi>汲黯曰陛下用羣臣如積薪後來者居上<lb/>
<pb n="KR3k0025_WYG_055-61a"/>
<hi>西漢本傳</hi>羣小得志士大夫皆喪氣<hi>漢靈紀</hi>足反居上首顧居<lb/>
下倒懸如此莫之能解猶為國有人乎非亶<hi>師古音但</hi>倒懸<lb/>
而已<hi>賈誼傳</hi>今世俗謂不智者為能謂智者為不能<hi>鮑宣傳</hi>
聽納小吏雕琢大臣<hi>朱雲傳</hi>鷹隼横厲鸞徘徊兮<hi>息夫躬傳</hi>論<lb/>
大道則先黄老而後六經<hi>司馬遷傳賛</hi>楊賜曰冠屨倒易陵谷<lb/>
代處<hi>通鑑</hi>保字螟蛉剿拉同氣<hi>宋紀</hi>魏徴曰隋末百姓彊而<lb/>
陵官吏<hi>唐太宗</hi>倒持太阿授之以柄<hi>唐吳兢傳</hi>啖糟粕棄醇醪<lb/>
傳記直如絃死道邊曲如鈎反封侯<hi>李固外傳</hi>
<pb n="KR3k0025_WYG_055-61b"/>
集衆鳥皆有行列兮鳳獨翔而無所薄　鳳凰不翔兮<lb/>
鶉鷃飛揚　蔡女黜而出帷兮戎婦入而綵繡服　菽<lb/>
藟兮蔓衍芳虈兮挫枯　鵠竄兮枳棘鵜集兮帷幄<lb/>
腥臊並御芳不得薄兮　嫫母衣錦西施負薪<hi>李白</hi>鳳凰<lb/>
在笯兮<hi>籠也</hi>雞鶩翔舞<hi>並楚/辭</hi>停潦魚招獺空倉䑕敵猫<hi>元微</hi>
<hi>之</hi>鬱鬱澗底松離離山上苗以彼徑寸莖䕃此百尺條<lb/>
<hi>左太冲詠史</hi>羣沙穢明珠衆草凌孤芳<hi>李白</hi>蘋蘭憔悴兮稂莠<lb/>
繁滋麟鳳匿跡兮梟獍騰威憒匠罷斧兮拙者搆之離<lb/>
<pb n="KR3k0025_WYG_055-62a"/>
婁閉目兮瞽者揚眉子都蒙袂兮敦冶騁姿<hi>皮日休</hi>幽桂遺<lb/>
蓁菅　馬厭穀兮士不厭糠籺土被文綉兮士無短褐<lb/>
<hi>並韓</hi>
本朝駑駘自飽方爭路騕褭長饑不在閑<hi>臨川</hi>
　　　清濁不分<lb/>
經火炎崑岡玉石俱焚<hi>書</hi>
子駑驥同轅玉石相揉<hi>孔叢子</hi>
史牛驥同皁<hi>鄒陽傳</hi>李膺謂鍾覲曰公何太無皁白<hi>後漢書</hi>
<pb n="KR3k0025_WYG_055-62b"/>
黄金與土同價<hi>南史</hi>冠冕隷皂混為一區<hi>唐書</hi>
傳記從風縱火荻芝俱死<hi>焦氏易林</hi>
集玉與石而同櫃貫魚眼與珠璣駑駿雜而不分服罷<lb/>
牛而驂驥　并茅絲以為索　菎蕗雜於靡蒸<hi>以留切麻莖皮</hi>
茅絲兮同綜冠屨兮共絇　同揉玉石兮一槩而相量<lb/>
　苦稱量之不審兮同權槩而就衡<hi>並楚辭</hi>鳳闕悲巢鵩<lb/>
鵷行亂野麏<hi>元微之</hi>火炎崑嶽礫石與琬琰俱焚嚴霜夜<lb/>
零蕭艾與芝蘭同盡<hi>劉孝標論</hi>齊竽混夏韶燕石厠琳琅<hi>白樂</hi>
<pb n="KR3k0025_WYG_055-63a"/>
<hi>天</hi>濫吹混奏於齊竽<hi>駱賔王</hi>昔虞阪之上逸驥與駑駘俱<lb/>
疲吳竈之中孤桐共樵蘇並爨<hi>韋緇</hi>
本朝家雞野騖同登爼　天邊鴻鴈不易得便令作對<lb/>
隨家雞<hi>並坡詩</hi>
　　　心無二用<lb/>
經采采卷耳不盈頃筐嗟我懐人寘彼周行　終朝采<lb/>
緑不盈一掬　終朝采藍不盈一襜<hi>並詩</hi>
子百里奚爵禄不入於心故飯牛而牛肥<hi>莊山木</hi>采易得<lb/>
<pb n="KR3k0025_WYG_055-63b"/>
之物實易滿之器以懐人寘周行之心貳之則不能滿<lb/>
<hi>荀</hi>齊人有欲金者清旦衣冠之市適鬻金者之所因攫<lb/>
其金而去吏捕得之問曰人皆在焉子攫人之金何故<lb/>
對曰取金之時不見人徒見金<hi>列</hi>白刃捍乎胷則目不<lb/>
見流矢　目不兩視而明耳不兩聽而聰<hi>並荀</hi>逐獸者目<lb/>
不見太山嗜欲在外則明有所蔽　夫目察秋毫之末<lb/>
而耳不聞雷霆之聲耳調金石之聲而目不見太山之<lb/>
髙小有所志則大有所忘<hi>並淮南</hi>使左手畫方右手畫圎<lb/>
<pb n="KR3k0025_WYG_055-64a"/>
令一時俱成雖執規矩之心迴剟劂之手而不能者由<lb/>
心不兩用則手不並運　離婁察秋毫之銳不聞雷霆<lb/>
之聲季子聽清角之韻不見嵩岱之形<hi>劉子</hi>
史明有所不見聴有所不聞雖賢不能左畫方右畫圎<lb/>
<hi>史記</hi>董仲舒下帷講誦三年不窺圎<hi>西漢本傳</hi>劉峻勤學行常<lb/>
讀書不息地有坑坎每常倒蹶然後始悟<hi>梁書</hi>
傳記目察秋毫之末者視不能見太山耳聴清濁之調<lb/>
者聴不聞雷霆之聲何也唯其意有所偏也<hi>說苑</hi>賈島為<lb/>
<pb n="KR3k0025_WYG_055-64b"/>
詩當其苦吟雖逢公卿貴人皆不之覺一日見京兆尹<lb/>
跨驢不避呼詰之乆乃釋<hi>韓愈傳</hi>禇遂良為太宗哀冊自<lb/>
朝還馬誤入人家而不覺<hi>隋唐佳語</hi>
集仰面貪看鳥囘頭錯應人<hi>杜詩</hi>
本朝方其得意於五物也太山在前而不見疾雷破柱<lb/>
而不驚<hi>六一居士傳</hi>吾將使世人左手運斤而右手執削目<lb/>
數飛鴈而耳節鳴鼓首肯旁人而足識梯級雖有智者<lb/>
有所不暇矣<hi>東坡</hi>
<pb n="KR3k0025_WYG_055-65a"/>
　　　心隨事移<lb/>
子事物交滑如理亂棼如渉驚浸一則以之怵惕一則<lb/>
以之忌諱一則以之懲剏是則一日之間一時之頃而<lb/>
徑寸之地如炎如冰矣<hi>子華子</hi>人有亡鈇者意在隣之子<lb/>
視其行步竊鈇也顔色竊鈇也言語竊鈇也作動態度<lb/>
無為而不竊鈇也俄而抇<hi>音拙</hi>其谷而得鈇他日復見其<lb/>
隣之子動作態度無似竊鈇者<hi>列</hi>心憂恐則口銜芻豢<lb/>
而不知其味耳聴鍾鼓而不知其聲目眡黼黻而不知<lb/>
<pb n="KR3k0025_WYG_055-65b"/>
其狀輕煖平簟而體不知其安<hi>荀</hi>昔彌子瑕有寵於君<lb/>
衛國之法竊駕君車罪刖彌子之母有疾告彌子矯駕<lb/>
君車君曰孝哉為母之故犯刖罪及彌子色衰愛弛得<lb/>
罪於君君曰是甞矯駕吾車也<hi>韓</hi>昔彌子瑕有寵於衛<lb/>
君與君遊於果園食桃而甘以其半啖君君曰愛我哉<lb/>
忘其口而啖寡人及彌子瑕色衰愛弛得罪於君曰是<lb/>
固甞啖我以餘桃<hi>同上</hi>
史昔賈大夫惡娶妻而美三年不言不笑御以如臯射<lb/>
<pb n="KR3k0025_WYG_055-66a"/>
雉獲之其妻始笑而言賈大夫曰才之不可以已我不<lb/>
能射汝遂不言不笑<hi>左</hi>田單將攻狄見魯仲連曰將軍<lb/>
攻狄不能下也田單曰臣以即墨破亡餘卒破萬乗之<lb/>
燕復齊之墟今攻狄不下何也仲連曰將軍之在即墨<lb/>
坐則織蕢立則仗鍤為士卒倡當此之時將軍有死之心<lb/>
士卒無生之氣所以破燕也今將軍東有澠池之奉西<lb/>
有淄上之娱黄金横帶而騁乎淄澠之間有生之樂無<lb/>
死之心所以不勝也<hi>周赧王</hi>子夏聖門之髙弟也猶且出<lb/>
<pb n="KR3k0025_WYG_055-66b"/>
見紛華盛麗而說入聞夫子之道而樂二者心戰未能<lb/>
自決而況中庸以下漸潰於失教被服於成俗乎<hi>史記禮書</hi>
李廣出獵見草中石以為虎而射之中石沒矢視之石<lb/>
也他日射之終不能入矣<hi>西漢本傳</hi>物之興衰情之起伏理<lb/>
有固然矣而崇替去來之甚者必唯寵惑乎當其接牀<lb/>
第承恩色雖險情贅行莫不徳焉及至移意愛析嬿私<lb/>
雖恵心妍粧愈獻醜焉愛升則天下不足容其髙歡墜<lb/>
故九服無所逃其命<hi>東漢皇后紀論</hi>韋曜素飲酒不過二升孫<lb/>
<pb n="KR3k0025_WYG_055-67a"/>
皓初見禮異時常為裁減或宻賜茶茗以當酒至於寵<lb/>
衰便見逼強輒以為罪<hi>吴志</hi>樂廣甞有親客乆闊不復來<lb/>
廣問其故答曰前在坐蒙賜酒方飲見盃中蛇意甚惡<lb/>
之既飲而疾于時河南㕔事壁上有角漆畫作蛇廣意<lb/>
盃中蛇即角影也復置酒於前處謂客曰盃中復有所<lb/>
見不答曰所見如初廣乃告其所以客豁然意解沉疴<lb/>
頓愈<hi>晉書</hi>苻堅敗于淝水衆奔潰聞風聲鶴唳皆以為王<lb/>
師至此<hi>謝𤣥傳</hi>
<pb n="KR3k0025_WYG_055-67b"/>
傳記熊渠子夜行見寢石以為伏虎彎弓而射之沒金<lb/>
引羽下視知其石也因復射之矢躍無跡<hi>韓詩外傳</hi>應郴為<lb/>
汲令請主簿杜宣賜酒時北壁上有掛赤弩照于盃中<lb/>
其影如蛇宣惡之便得疾云蛇入腹後郴使宣於故處<lb/>
設酒盃中復有蛇因謂宣曰此乃壁上弩影耳非有他<lb/>
怪宣意遂解<hi>風俗通</hi>芭蕉葉上無愁雨自是多情聴斷腸<lb/>
<hi>雅言系述</hi>
集服藥求汗或有弗獲而愧情一集渙然流離終朝未<lb/>
<pb n="KR3k0025_WYG_055-68a"/>
餐則囂然思食而曽子銜哀七日不饑夜分而坐則低<lb/>
迷思寢内懐殷憂則達旦不瞑勁刷理鬢醇醴發顔僅<lb/>
乃得之壯士之怒赫然殊觀植髮衝冠<hi>嵇康養生論</hi>昔賈氏<lb/>
之如臯姑解顔於一箭醜夫為之改貌憾妻為之釋怨<lb/>
<hi>謝雉賦</hi>居懽惜夜促在戚怨宵長<hi>選情詩</hi>匪外物兮或改固<lb/>
懽哀兮情換<hi>潘安仁</hi>自縁今日人心别未必秋香一夜衰<lb/>
<hi>鄭谷詩謂十日菊花</hi>澗谷之水深不過咫尺丘垤之山髙不踰尋<lb/>
丈人則狎而玩之及至臨泰山之懸崖窺巨海之驚瀾<lb/>
<pb n="KR3k0025_WYG_055-68b"/>
莫不戰掉悸慄眩惑自失所觀變於前所守易於内<hi>韓文</hi>
始知無正色愛惡隨人情<hi>白樂天</hi>舉食於人當饑渴之望<lb/>
也一飯千金及飫而進於前雖海陸備鼎顧與糠籺齒<lb/>
<hi>沈下賢</hi>
本朝唐莊宗問郭崇韜曰昔吾與梁對壘於河上雖祁<lb/>
寒盛暑披甲跨馬不以為勞今吾居深宫䕃廣厦不勝<lb/>
其熱何也崇韜對曰陛下昔以天下為心今以一身為<lb/>
意艱難逸豫為慮不同勢自然也<hi>續世說</hi>論八珍者必嚥<lb/>
<pb n="KR3k0025_WYG_055-69a"/>
言糞穢者必唾二者未甞與我接也唾與嚥何從生哉<lb/>
<hi>東坡</hi>食中有蛆人之見者必嘔也其不見而食者未甞嘔<lb/>
也<hi>同上</hi>
　　　不拘形跡<lb/>
經同聲相應髙下不必均也同氣相求體質不必齊也<lb/>
<hi>易略</hi>
史祁大夫外舉不棄讎内舉不失親<hi>左</hi>晉魏獻子為政<lb/>
魏戊為梗陽大夫<hi>獻子庶子</hi>庾亮在武昌諸佐吏殷浩之徒<lb/>
<pb n="KR3k0025_WYG_055-69b"/>
乗秋夜往共登南樓不覺亮至諸人將起避之亮曰諸<lb/>
君少住老子於此興復不淺便據胡牀而坐與浩等談<lb/>
詠<hi>晉書</hi>吳中大夫家有好竹王徽之欲觀之便造竹下諷<lb/>
嘯良乆主人洒掃請坐徽之不顧將出主人乃閉門徽<lb/>
之以此賞之盡懽而去<hi>王徽之傳</hi>陶潛既絶州郡覲謁其鄉<lb/>
親張野及羊松齡龐遵等或有酒要之共至酒坐雖不<lb/>
識主人亦欣然無忤酣醉便反<hi>晉書本傳</hi>或告右丞相魏徴<lb/>
私其親戚上使温彦博按之曰徴不存形跡逺避嫌疑<lb/>
<pb n="KR3k0025_WYG_055-70a"/>
心雖無私亦有可責<hi>唐太宗</hi>崔祐甫作相未逾年凡除吏<lb/>
㡬八百多稱允當上曰有人謗卿除擬官多涉親故如<lb/>
何祐甫曰進擬必須諳其才行臣若與其相識方可粗<lb/>
諳若素不知聞何由知其言行獲譴之由實在於此<hi>舊唐</hi>
<hi>本傳</hi>髙元裕為中丞文宗難其代表言兄逸少才可任因<lb/>
以命之<hi>同上</hi>
傳記晉王徽之有雋才少為桓沖參軍從沖值雨便下<lb/>
馬入沖車中謂曰豈有獨擅一車不容國士乎<hi>世說</hi>
<pb n="KR3k0025_WYG_055-70b"/>
集古之知己者不待來求而後施徳舉能而已其受徳<lb/>
者不待成身而後拜賜感知而已故不叩而響不介而<lb/>
合則其舉必至而其感亦甚<hi>栁文啓</hi>
本朝王子猷之愛竹造門不問於主人陶淵明之臥輿<lb/>
遇酒便留於道上<hi>歐公</hi>
　<lb/>
　<lb/>
　記纂淵海卷五十五<lb/>
</p>
<p>
</p>
  </div>
</body>
</text>
</TEI>
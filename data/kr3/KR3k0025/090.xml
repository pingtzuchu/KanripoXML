<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海巻九十</head>
    <p>
<pb n="KR3k0025_WYG_090-1a"/>
欽定四庫全書<lb/>
　記纂淵海巻九十　　　　宋　潘自牧　撰<lb/>
　　飲食部<lb/>
　　　酒<lb/>
經需于酒食<hi>易</hi>有孚于飲酒濡其首<hi>未濟</hi>若作酒醴爾惟<lb/>
麴蘖<hi>書</hi>厥父母慶自洗腆致用酒　不腆于酒　罔敢<lb/>
湎于酒　矧汝剛制于酒<hi>並同上</hi>微我無酒以遨以遊<hi>詩</hi>
子有酒食何不日鼔瑟　為此春酒以介眉夀　朋酒<lb/>
<pb n="KR3k0025_WYG_090-1b"/>
斯饗　我有㫖酒嘉賔式燕以敖以宴樂嘉賔之心<lb/>
釃酒有藇釃酒有衍　有酒醑我無酒沽我　君子有<lb/>
酒㫖且多　君子有酒嘉賔式燕以樂　嘉賔式燕以<lb/>
衎　嘉賔式燕綏之嘉賔式燕又思　酒旣和止飲酒<lb/>
孔偕　飲酒孔嘉維其令儀凡此飲酒或醉或否旣立<lb/>
之監或佐之史　王在在鎬豈樂飲酒　君子有酒酌<lb/>
言獻之　酌言酢之　酌言醻之　或獻或酢洗爵奠<lb/>
斝　曾孫維主酒醴維醹　酌以大斗以祈黄耉　旣<lb/>
<pb n="KR3k0025_WYG_090-2a"/>
醉以酒旣飽以德　清酒百壺　旣飲㫖酒永錫難老<lb/>
<hi>並詩</hi>酒正掌酒之政令以式法授酒材辨五齊之名一曰<lb/>
泛齊二曰醴齊三曰盎齊四曰緹齊五曰沈齊辨三酒<lb/>
之物一曰事酒二曰昔酒三曰清酒辨四飲之物一曰<lb/>
清二曰醫三曰漿四曰酏<hi>周禮</hi>夫豢豕為酒非以為禍也<lb/>
而獄訟益繁則酒之流生禍也是故先王因為酒禮壹<lb/>
獻之禮賔主百拜終日飲酒而不得醉焉此先王之所<lb/>
以備酒禍也<hi>禮記</hi>酒者所以養老也所以養病也<hi>射義</hi>奉酒<lb/>
<pb n="KR3k0025_WYG_090-2b"/>
醴以告曰嘉栗㫖酒<hi>左傳</hi>有酒如淮有酒如澠　酒以成<lb/>
禮不繼以淫<hi>並同上</hi>不為酒困　唯酒無量不及亂<hi>並語</hi>
子禹惡㫖酒而好善言<hi>孟</hi>日昃不飲酒酒必酸賔主百<lb/>
拜而酒三行不已華乎<hi>揚</hi>室酒不絶<hi>文中</hi>公孫朝好酒聚<lb/>
酒千鍾積麴成封望門百步糟漿之氣逆於人鼻<hi>列</hi>魯<lb/>
趙皆獻酒于楚王主酒吏求酒於趙不獲乃以趙厚酒<lb/>
易魯薄酒奏之楚王以趙酒薄遂圍邯鄲<hi>淮南</hi>
史禹時儀狄作酒禹飲而甘之遂疏儀狄絶㫖酒<hi>通鑑外紀</hi>
<pb n="KR3k0025_WYG_090-3a"/>
大宛有蒲萄酒<hi>史貨殖傳</hi>魯正曰酒者天之美祿帝王所以<lb/>
順養天下<hi>前食貨志</hi>酒百藥之長嘉會之好<hi>同上</hi>齊威王問淳<lb/>
于髠曰先生能飲幾何而醉對曰臣能一斗亦醉一石<lb/>
亦醉王問故髠曰賜酒大王之前執法在前御史在後<lb/>
不過一斗隨醉矣若乃履舄交錯杯盤狼籍堂上燭盛<lb/>
主人留髠而送客當此時髠心最懽能飲一石<hi>史記</hi>曹參<lb/>
為相國日夜飲酒賔客見參不事事皆欲有言參輒飲<lb/>
以醇酒醉而後去終莫得開說<hi>漢書</hi>武帝初𣙜酒酤昭帝<lb/>
<pb n="KR3k0025_WYG_090-3b"/>
罷酒酤買酒升四錢　司馬相如與文君俱之臨卭賣<lb/>
酒舍乃令文君當罏相如自滌器於市中<hi>並同上</hi>徐邈為<lb/>
尚書郎私飲沈醉校尉趙達問曹事邈曰中聖人達白<lb/>
之太祖太祖甚怒鮮于輔曰醉客謂酒清者為聖人濁<lb/>
者為賢人邈性修謹偶醉言耳後文帝問邈曰頗復中<lb/>
聖人不對曰臣不能自懲時復中之<hi>魏志</hi>晉孫季舒與石<lb/>
崇酣飲慢遊過度崇欲表免之裴楷曰足下飲人狂藥<lb/>
責人正禮不亦乖乎<hi>晉裴楷傳</hi>陶潛逢酒熟取頭上葛巾漉<lb/>
<pb n="KR3k0025_WYG_090-4a"/>
之畢還復著之<hi>本傳</hi>畢卓嘗曰得酒滿數百斛船四時美<lb/>
味置兩頭右手持酒盃左手持蟹螯便足了一生矣<hi>本傳</hi>
嵇康醉倒如玉山之將頽<hi>本傳</hi>劉伶曰天生劉伶以酒為<lb/>
名一飲一石五斗解醒<hi>本傳</hi>山濤飲酒至八斗方醉帝欲<lb/>
試之乃以酒八斗飲濤宻益其酒濤極本量而止<hi>本傳</hi>阮<lb/>
孚以金貂換酒為所司彈劾帝宥之<hi>本傳</hi>陳睻嗜酒與兄<lb/>
子秀曰江諮議有言酒猶兵可千日而不用不可一日<lb/>
而不備酒可千日而不飲不可一飲而不醉速營糟丘<lb/>
<pb n="KR3k0025_WYG_090-4b"/>
吾將老焉<hi>南史本傳</hi>周伯仁渡江唯三日醒吾不以為少鄭<lb/>
康成一飲三百盃吾不以為多<hi>南史</hi>賀知章見李太白呼<lb/>
為謫仙人因解金龜換酒為樂<hi>唐李白傳</hi>王績待詔門下省<lb/>
官給酒日三升或問何樂答曰美醖三升差可戀耳陳<lb/>
叔達聞之日給一斗稱一斗學士嘗著醉鄉記<hi>本傳</hi>德宗<lb/>
即位劒南貢生春酒<hi>本紀</hi>憲宗遣使者賜李絳酴醿酒<hi>李絳</hi>
<hi>傳</hi>于闐以蒲萄為酒又有紫酒青酒味尤美<hi>五代史</hi>
傳記酒為歡伯除憂來樂<hi>焦贑易林</hi>晉劉白墮能釀酒暴於<lb/>
<pb n="KR3k0025_WYG_090-5a"/>
日中經旬不變又謂之擒奸酒有毛鴻賔逢盜以酒飲<lb/>
之即醉皆被擒語曰不畏張弓挾矢唯畏白墮春醪<hi>洛陽</hi>
<hi>伽藍記</hi>蘭生漢武帝百味㫖酒名玉薤隋煬帝酒名<hi>異人錄</hi>
魏左相能治酒其名有醽醁翠濤太宗嘗賜詩曰醽醁<lb/>
勝蘭生翠濤過玉薤千日醉不醒十年味不敗<hi>同上</hi>暑月<lb/>
候雷霆時收雨水淘米炊飯釀酒名曰霹靂酒<hi>醉郷日月</hi>凡<lb/>
酒以色清味重者為聖色如金而醇苦者為賢墨色酸<lb/>
醨者為愚以家醪糯釀醉人者為君子以家醪黍釀醉<lb/>
<pb n="KR3k0025_WYG_090-5b"/>
人者為中人以巷醪黍釀醉人者為下人　凡醉有所<lb/>
宜醉花宜晝襲其光也醉雪宜夜消其潔也醉樓宜暑<lb/>
資其清也醉水宜秋泛其爽也　凡飲以一人為明府<lb/>
主斟酌之宜酒懦為曠官謂冷也酒猛為苛政謂熱也<lb/>
以一人為錄事以糾坐人須擇有酒材者　飲器大者<lb/>
曰武小者曰文<hi>並同上</hi>桓温有主簿善别酒好者為青州<lb/>
從事惡者為平原督郵注云青州有齊郡從事謂到臍<lb/>
下也平原有革縣督郵言在鬲上住也<hi>世說</hi>廬山有桑落<lb/>
<pb n="KR3k0025_WYG_090-6a"/>
洲多美酒<hi>同上</hi>索郎酒桑落時美因以為名<hi>續古今注</hi>滎陽之<lb/>
土窟春富平之石梁春酒色也<hi>國史補</hi>酒有京城之郎官<lb/>
清<hi>同上</hi>劉袚命酒為玉友仍為作傳<hi>百家詩序</hi>烏孫國有青核<lb/>
大如六升瓢貯水俄而成酒名青田壺酒曰青田酒<hi>古今</hi>
<hi>注</hi>頓逢國有樹似石榴採其花汁停瓮中數日成酒甘<lb/>
美<hi>通典</hi>房夀六月𢷬蓮花製碧芳酒<hi>叩頭錄</hi>滄州出菖蒲花<lb/>
桃花酒飲之神氣清爽　南昌國酒山有泉其味如酒<lb/>
飲之經月不醒　魏賈捋有奴常乗舟於黄河中流接<lb/>
<pb n="KR3k0025_WYG_090-6b"/>
河源水以釀酒名崑崙芳味絶妙<hi>互見水類</hi>劉𤣥石從中山<lb/>
沽酒酒家與之千日酒至家而死以棺斂葬之酒家計<lb/>
千日滿憶𤣥石醒矣徃視之其家云死已三年於是開<lb/>
棺醉始醒<hi>博物志</hi>葉法善與朝士會忽有一人叩門自稱<lb/>
麴生秀才言語不凡葉疑其非人飛劍擊之應手墮地<lb/>
乃一酒榼中有美醖飲之同坐曰麴生風味不可忘也<lb/>
<hi>開元傳信</hi>汝陽王飲葉静能静能曰有一生能欽當令來謁<lb/>
翊日有通謁者曰進士常持滿飲以酒五斗而醉倒乃<lb/>
<pb n="KR3k0025_WYG_090-7a"/>
一瓮耳<hi>何東記</hi>
集奠桂酒兮椒漿<hi>楚辭</hi>四酎并孰不歰嗌只清馨凍飲不<lb/>
歠役只吳醴白糵和楚瀝只　瑶漿蜜勺實羽觴些挫<lb/>
糟凍飲酎清涼些華酌旣陳有瓊漿些<hi>並同上</hi>天垂酒星<lb/>
之曜地列酒泉之郡堯不千鍾無以見太平孔非百斛<lb/>
無以堪上聖樊噲解厄鴻門非鍾酒無以奮其怒趙之<lb/>
厮養東迎其主非巵酒無以激其氣髙祖非醉斬白蛇<lb/>
無以暢其靈景帝非醉幸唐姬無以開中興袁盎非醇<lb/>
<pb n="KR3k0025_WYG_090-7b"/>
醪無以脫其命定國非酣飲壹斛無以決其法故酈生<lb/>
以髙陽酒徒著功於漢屈原不餔糟啜醨取困於楚由<lb/>
是觀之酒何負於政哉<hi>孔融與曹操書</hi>捧罌承槽銜盃潄醪奮<lb/>
鬛箕踞枕麴藉糟無思無慮其樂陶陶<hi>劉伶酒徳頌</hi>三杯通<lb/>
大道五斗合自然但得酒中趣勿為醒者傳<hi>李白</hi>蘭陵美<lb/>
酒鬱金香玉椀盛來琥珀光　蟹螯即金液糟丘是蓬<lb/>
萊　蒲萄酒金叵羅吳姬十五細馬駞　遥看漢水鴨<lb/>
頭綠恰似蒲萄初潑醅此江若變作春酒壘麴便作糟<lb/>
<pb n="KR3k0025_WYG_090-8a"/>
丘臺<hi>並同上</hi>琉璃鍾琥珀濃小槽酒滴真珠紅<hi>李賀</hi>麴神寅<lb/>
日合酒聖夘時歡<hi>白樂天</hi>何不飲美酒胡然自悲嗟俗號<lb/>
銷憂藥神速無以加一杯驅世慮兩杯反天和三杯即<lb/>
酩酊或笑任狂歌<hi>同上</hi>得錢即相覔沽酒不復疑忘形到<lb/>
爾汝痛飲真吾師<hi>杜詩</hi>春酒杯濃琥珀薄冰漿椀碧瑪瑙<lb/>
寒　無人竭浮蟻有待至昏鴉<hi>並同上</hi>酒味旣冷冽酒氣<lb/>
又氤氲性情漸浩浩諧笑方云云此誠得酒意餘外徒<lb/>
繽紛長安衆富兒盤饌羅羶葷不解文字飲唯能醉紅<lb/>
<pb n="KR3k0025_WYG_090-8b"/>
裙<hi>韓文</hi>
本朝頻頻到口微成醉拍拍滿懐都是春醺酣情味難<lb/>
名狀醖釀工夫莫指陳斟有淺深存燮理飲無多少寄<lb/>
經綸<hi>邵康節</hi>上樽白日㵼黄封<hi>坡詩注云都下以黄封酒為貴蓋重内醖也</hi>典<lb/>
衣剰買河源水屈指新篘作上元老怯香泉灧寶樽<lb/>
花前白酒傾雲液　龍根為脯玉為漿下界寒醅亦謾<lb/>
嘗　未能頳我頰良復濡子唇　飲中真味老更濃醉<lb/>
裏狂言真可怕　應傾半熟鵝黄酒照見新晴碧水天<lb/>
<pb n="KR3k0025_WYG_090-9a"/>
　曉日著顔紅有暈春風入髓散無聲　春杯浮竹葉<lb/>
　時復中之徐邈聖毋多酌我次公狂　萬斛羈愁都<lb/>
似雪一壺春酒若為湯　真珠為漿玉為醴　白酒潑<lb/>
春瓮<hi>並同上</hi>酒面潑醅浮大白<hi>六一/集</hi>瓮面浮蛆潑已香<hi>同上</hi>
　　　饌<lb/>
經炰鼈膾鯉<hi>詩</hi>肴核維旅　雖無嘉肴式食庶幾　有<lb/>
兔斯首燔之炙之或燔或炙嘉殽脾臄　爾殽旣嘉爾<lb/>
殽旣馨　燔炙芬芬　其肴維何炰鼈鮮魚<hi>並詩</hi>珍用八<lb/>
<pb n="KR3k0025_WYG_090-9b"/>
物注云淳熬淳毋炮豚炮牂𢷬珍漬熬肝膋也　狼去<lb/>
腸狗去腎狸去正脊兔去尻狐去首豚去腦魚去乙鼈<lb/>
去醜　肉腥細者為膾大者為軒或曰麋鹿魚為菹麕<lb/>
為辟鷄野豕為軒兔為宛脾<hi>並記</hi>子公之食指動以示子<lb/>
家曰他日我如此必嘗異味及入宰夫將解黿相視而<lb/>
笑<hi>左傳</hi>宰夫胹熊膰不熟殺之<hi>同上</hi>膾不厭細　魚餒而肉<lb/>
敗不食　有盛饌必變色而作<hi>並語</hi>
子至於味天下期於易牙　耆秦人之炙無以異於耆<lb/>
<pb n="KR3k0025_WYG_090-10a"/>
吾炙　魚我所欲也熊掌亦我所欲也<hi>並孟</hi>
史晉元帝始鎮建業公私窘罄每得一㹠以為珍膳項<lb/>
上一臠尤美輒以薦帝于時呼中禁臠故王珣呼謝鯤<lb/>
為禁臠<hi>晉書</hi>何曽性豪侈蒸餅上不作十字不食一食萬<lb/>
錢猶曰無下箸處　王愷有牛名八百里王武子與射<lb/>
賭得趣左右探心作炙一啖而去<hi>並同上</hi>
傳記江南人善作膾名郎官膾因張翰思膾得名<hi>每物異名</hi>
<hi>記</hi>南人魚膾以細縷金橙拌之號為金虀玉膾隋時吳<lb/>
<pb n="KR3k0025_WYG_090-10b"/>
郡獻松江鱸鱠煬帝曰東南佳味也<hi>隋唐嘉話</hi>漢婁君卿遊<lb/>
五侯之門每旦五侯饋餉之君卿乃合五侯所餉為鯖<lb/>
鯖與<graphic n="KR1648" url="https://raw.githubusercontent.com/kanripo/KR-Gaiji/master/images/KR1648.png" mimeType="image/png"/>同音征蓋煎和之名<hi>廣記</hi>將軍曲良翰作駝峯炙<lb/>
甚美<hi>雜爼</hi>蓴龜羮之絶美江南謂之一蓴龜飲食有杏炙<lb/>
龜炙　安祿山寵愛莫比其所賜品目有馬駱野猪鮓<lb/>
　南孝亷善作鱠縠薄絲縷輕作吹起<hi>並同上</hi>王逺至蔡<lb/>
經家設麟肉脯<hi>神仙傳</hi>謝𤣥卿遇神仙設素麟脂斑螭髓<lb/>
<hi>續神仙傳</hi>有人遺張華鮓華曰此龍肉也遂以苦酒沃之鮓<lb/>
<pb n="KR3k0025_WYG_090-11a"/>
中有五色光<hi>世說</hi>晉人飲食中有寒具者乃今環餅也<hi>鷄跖</hi>
<hi>集</hi>駱賔王謂盛饌為炊金饌玉<hi>拾遺</hi>唐御厨進饌有九飣<lb/>
盤<hi>明皇雜錄</hi>李林甫壻鄭平鬢斑林甫曰上明日賜甘露羮<lb/>
鄭郎食之能烏髪食之果然<hi>同上</hi>明皇命射鹿取血煎鹿<lb/>
腸食之謂之熱洛河<hi>盧氏雜錄</hi>盧懐慎為相清儉召客食曰<lb/>
爛蒸去毛莫拗折項疑為鵞鴨已而下粟米飯一器及<lb/>
盛葫蘆一枚<hi>同上</hi>侯思止食籠餅必令縮葱如肉號縮葱<lb/>
侍郎籠餅即今饅頭也<hi>僉載</hi>懿宗迎佛骨入内道塲薦瓊<lb/>
<pb n="KR3k0025_WYG_090-11b"/>
膏乳訶陵國所獻也<hi>杜陽編</hi>同昌公主上賜御饌有龍虬<lb/>
脯<hi>同上</hi>宣宗賜韋澳孫宏銀餅餤食之甚美皆乳酪膏腴<lb/>
之所為<hi>摭言</hi>栁公權以隔風紗作龍城記及八朝名品號<lb/>
錦様書以進上方御剪刀麫月兒羮即命分賜公權<hi>雲仙</hi>
<hi>散錄</hi>洛陽人家七夕裝同心膾<hi>同上</hi>房州六月調羊酪造含<lb/>
風鮓<hi>叩頭錄</hi>王晉飯酒非鴨肝猪肚筋輒不舉<hi>醉仙圖</hi>
集蕙肴烝兮蘭藉<hi>楚辭</hi>肥牛之腱臑若芳些和酸若苦陳<lb/>
吳羮些臑鼈炮羔有柘漿些鶴酸臇鳬煎鴻鶬些露鷄<lb/>
<pb n="KR3k0025_WYG_090-12a"/>
臛蠵厲而不爽些粔籹蜜餌有餦餭些　鼎臑盈望和<lb/>
致芳只内鶬鴿鵠味豺羮只　鮮蠵甘鷄和楚酪只<lb/>
醢豚苦狗膾苴蓴只吳酸蒿蔞不沾薄只　炙鴰烝鳬<lb/>
煔鶉敶只煎鰿<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>雀遽爽存只<hi>並同上</hi>臣䱉言伏覩除書<lb/>
以臣為糝缶將軍油蒸校尉臛州刺史者臣聞髙沙老<lb/>
嫗非有意於綺羅白鮪女兒豈留心於珠翠常恐鮥朘<lb/>
之誚懼詒鼈岩之譏<hi>梁韋琳作䱉表注云髙沙白鮪並地名其中多魚與鮮同</hi>且食<lb/>
雙魚美誰看異味重<hi>杜詩</hi>䜴化蓴絲熟刀鳴鱠縷飛　鮮<lb/>
<pb n="KR3k0025_WYG_090-12b"/>
鯽銀絲鱠香芹碧澗羮　勸客駝蹄羮霜橙壓香橘<hi>並同</hi>
<hi>上</hi>長安衆富兒盤饌羅羶葷<hi>韓文</hi>
本朝江南人好作盤遊飯鮓脯鱠炙無不埋下飯下諺<lb/>
曰掘得窖子羅浮穎老取凡飲食雜烹之類名谷薫羮<lb/>
陸道士作一聨云投醪薫谷羮鍋内掘窖遊盤飯椀中<lb/>
<hi>仇池筆記</hi>爛蒸桐州羔灌以杏酪食以匕不以筯南都撥心<lb/>
麫作槐芽温淘糝以襄邑抹猪炊共成香稻薦蒸鵝吳<lb/>
興厨人砭松江鱸魚鱠繼以康王谷水烹増坑鬬品茶<lb/>
<pb n="KR3k0025_WYG_090-13a"/>
焉解衣少卧使誦東坡赤壁賦足以一笑也<hi>志林</hi>唐人謂<lb/>
之饆飥今俗謂之餺飥晉束晢餅賦有饅頭薄持起溲<lb/>
牢久之號今起溲牢久皆莫曉為何物薄持荀氏謂之<lb/>
薄夜亦莫知其何物湯餅温麫也<hi>歸田錄</hi>一饌費千金百<lb/>
品羅成行<hi>六集</hi>玉食謝故吏風飱便逐臣<hi>東坡</hi>蔗漿酪粉金<lb/>
盤冷　通印子魚猶帶骨披綿黄雀謾多脂　剰與故<lb/>
人尋土物臘糟紅麴寄駝蹄　今君坐致五侯鯖盡是<lb/>
猩唇與熊白<hi>並同上</hi>
<pb n="KR3k0025_WYG_090-13b"/>
　　　糓<lb/>
經黍稷非馨明德維馨<hi>書</hi>稷降播種農殖嘉穀<hi>吕刑</hi>黍稷<lb/>
稻梁農夫之慶　誕降嘉種維秬維秠維糜維芑　稼<lb/>
穡維寶代食維好　貽我來牟帝命率育　降之百福<lb/>
黍稷重穋稙穉菽麥有稷有黍有稻有秬<hi>並詩</hi>三農生九<lb/>
穀注云稷秫黍稻麻大小豆大小麥　食用六穀注云<lb/>
稻黍稷梁麥苽　菽麥蕡稻黍梁秫唯所欲　孟夏農<lb/>
乃登麥仲夏農乃登黍孟秋農乃登穀仲秋以犬嘗麻<lb/>
<pb n="KR3k0025_WYG_090-14a"/>
季秋以犬嘗稻<hi>並記</hi>
子不違農時穀不可勝食也<hi>孟</hi>大庭氏號曰神農播穀<lb/>
因苗以為教<hi>管</hi>神農氏之治天下也甘雨以時五穀蕃<lb/>
殖<hi>淮南</hi>吾欲取天地之精以佐五穀<hi>莊</hi>莊周家貧故徃貸<lb/>
粟於監河侯<hi>同上</hi>得時之禾長秱大穗圜粟而薄穅米粘<lb/>
而香舂之易而食之强<hi>亢倉子</hi>得時之稻莖葆長穗穗如<lb/>
馬尾<hi>同上</hi>
史武王伐紂伯夷叔齊叩馬諫武王平殷亂伯夷叔齊<lb/>
<pb n="KR3k0025_WYG_090-14b"/>
恥之不食周粟而餓死<hi>史記</hi>武帝太倉之粟陳陳相因充<lb/>
溢露積于外腐敗不可食末年悔征伐之事下詔以趙<lb/>
過為搜粟都尉<hi>漢書</hi>吳全琮父柔為桂陽守使琮齎米數<lb/>
千斛至吳交易琮皆賑給士大夫空船而還柔竒之<hi>吳志</hi>
陶淵明為彭澤令公田悉令種秫稻妻子固請種粳乃<lb/>
使二百五十畆種秫五十畆種粳<hi>宋書</hi>齊劉懐惠為齊郡<lb/>
守人有餉新米一斛者懐惠出所食麥飯示之曰食有<lb/>
餘幸不煩此<hi>南史</hi>梁張率為新安太守遣家僮載米三千<lb/>
<pb n="KR3k0025_WYG_090-15a"/>
石還宅及至遂耗其半率問其故答曰䑕雀耗率笑曰<lb/>
壯哉䑕雀竟不研問　庾詵嘗乗舟從山舍還載米百<lb/>
五十石有人寄載三十石至宅寄載者曰君三十石我<lb/>
百五十石詵黙然不辨恣其取足　沈絢少貧于宗黨<lb/>
得米數百斛為宗人所侮覆米而去<hi>並同上</hi>隋季士謙望<lb/>
見盜割其禾黍者黙而避之家僮執盜者士謙曰窮困<lb/>
所致也遂放之<hi>隋書</hi>陽城嘗遣奴求米奴以米易酒醉卧<lb/>
于路城與弟負之以歸及覺痛咎謝城曰寒而飲何害<lb/>
<pb n="KR3k0025_WYG_090-15b"/>
焉<hi>唐書</hi>
傳記粢稷<hi>爾雅注云今江東人呼粟為粢</hi>衆秫<hi>衆一名秫/謂粘粟也</hi>戎菽<hi>胡豆也</hi>虋<lb/>
赤苗<hi>今之赤梁粟</hi>芑白苗<hi>今之白/梁粟</hi>秬黒黍<hi>黒黍一名秬黍</hi>秠一稃二<lb/>
米<hi>秠是黒黍之中一稃有二米者</hi>徐稻<hi>糯也並同上</hi>大豆菽也小豆荅也豆<lb/>
角謂之莢其葉謂之藿<hi>廣雅</hi>來小麥也牟大麥也<hi>同上</hi>禾之<lb/>
秀實者為稼一曰在野曰稼<hi>說文</hi>以大暑而種故謂之黍<lb/>
　粟禾子也嘉穀實也粟之為言續也　禾嘉穀也稷<lb/>
五穀之長也<hi>並同上</hi>稻之粘者為秫<hi>古今注</hi>禾之粘者為黍<lb/>
<pb n="KR3k0025_WYG_090-16a"/>
亦謂之穄亦曰黄黍<hi>同上</hi>西北曰蜜山多玉膏以灌丹禾<lb/>
<hi>山海經</hi>飯之美者𤣥山之禾<hi>吕氏春秋</hi>東華夫人設龍睛之稻<lb/>
<hi>廣記</hi>虎掌稻紫芒稻<hi>同/上</hi>元和八年大軫國進碧麥紫米<hi>杜陽</hi>
<hi>編</hi>杜甫在蜀日以七金買黄兒米半籃<hi>院花旋地志</hi>紫沈麻<lb/>
其實不沈有雲水麻實冷而光宜為油澤有光通麻食<lb/>
者行不待燭則巨勝也食之延夀<hi>拾遺</hi>大厯中日本國獻<lb/>
靈光豆大小類中華之菉豆其色殷紅而光芒可長數<lb/>
尺本國人亦謂之詰多珠和石上菖蒲葉煑之即大如<lb/>
<pb n="KR3k0025_WYG_090-16b"/>
鵝卵帝啖一丸歎其香美無比而數日不復言饑渇<hi>杜陽</hi>
<hi>編</hi>有含露麥穗中有露甘如飴<hi>拾遺</hi>胡中有指星麥四月<lb/>
火星出穫麥而食之俗人呼為鷄鳴麥<hi>同上</hi>
集稻梁穱麥挐黄梁些<hi>楚辭</hi>五穀六仭設菰梁只<hi>同上</hi>白露<lb/>
黄梁熟分張素有期已應舂得細頗覺寄來遲味豈同<lb/>
金菊香宜配綠葵老人他日愛正想滑流匙<hi>杜詩</hi>香稻三<lb/>
秋末平田百頃間喜無多屋宇幸不礙雲山御裌侵寒<lb/>
氣嘗新破旅顔紅鮮終日有玉粒未吾慳　滑憶雕胡<lb/>
<pb n="KR3k0025_WYG_090-17a"/>
飯　嘗稻雪翻匙　崆峒小麥熟且願休王師　細麥<lb/>
落輕花<hi>並同上</hi>種豆南山下草盛豆苗稀晨興理荒穢帶<lb/>
月荷鋤歸<hi>陶潛</hi>淅玉炊香粳<hi>韓文</hi>
本朝今年秋應熟過從飽鷄黍<hi>東坡</hi>浮大甑常炊玉<hi>同上</hi>都<lb/>
城一飯炊白玉<hi>山谷</hi>
　　　菜<lb/>
經參差荇菜　于以采蘩于沼于沚　于以采蘋南澗<lb/>
之濵于以采藻于彼行潦　采葑采菲　誰謂荼苦其<lb/>
<pb n="KR3k0025_WYG_090-17b"/>
甘如薺　其䔩維何維筍及蒲　山有蕨薇隰有把荑<lb/>
　思樂泮水薄采其芹<hi>並詩</hi>韭菹昌本菁菹茒菹葵菹芹<lb/>
菹深蒲菭菹筍菹　仲秋命有司趣民務畜菜<hi>並記</hi>雖疏<lb/>
食菜羮𤓰祭必齊如也<hi>語</hi>
子孔子窮於陳蔡之間顔囘擇菜　徐無鬼見魏武侯<lb/>
武侯曰先生居山林食芋栗厭葱韭以賔寡人久矣夫<lb/>
<hi>並莊</hi>昔人有美戎菽甘枲莖芹萍子者對鄉豪稱之鄉豪<lb/>
取而嘗之蜇於口慘於腹衆哂而怨之<hi>列</hi>
<pb n="KR3k0025_WYG_090-18a"/>
史公儀休為魯相食葵而美拔其園葵而棄之不與人<lb/>
争利<hi>史記</hi>張騫使西域始得大蒜苜蓿<hi>漢書</hi>張翰秋風起乃<lb/>
思吳中蓴羮鱸魚<hi>晉書</hi>蘇峻之亂庾太尉南奔見陶公陶<lb/>
性儉吝及食啖薤庾因留之陶問用之何為庾公曰故<lb/>
可種於是大歎<hi>同上</hi>蔡樽為吳興守齋前自種白莧紫茄<lb/>
詔褒其清<hi>南史</hi>王儉謂周顒曰卿山中何食顒曰赤米白<lb/>
鹽綠葵紫蓼文惠太子問顒菜食何味最勝顒曰春初<lb/>
早韭秋末晩菘　庾杲清貧食唯有韭菹㵸韭生韭或<lb/>
<pb n="KR3k0025_WYG_090-18b"/>
戲之曰誰謂庾郎貧食常有二十七種言三九也　張<lb/>
融食炙欲求鹽蒜口終不言方摇食指半日乃息<hi>並同上</hi>
孟信為趙平太守山中老人以㹠酒饋之信乃自出酒<lb/>
以鐵鐺温之素木盤盛蕪菁菹而已<hi>北史</hi>邢峙以經入侍<lb/>
皇太子厨宰進菜有邪蒿峙令去之曰此菜有不正之<lb/>
名非殿下所宜食<hi>同上</hi>
傳記晉咸寧中芳圃於金墉城多種異菜名曰雲薇又<lb/>
曰雲芝其種有三謂之三蔬其香歴月不歇<hi>拾遺</hi>始皇遣<lb/>
<pb n="KR3k0025_WYG_090-19a"/>
徐福入海求金菜玉蔬<hi>金樓子</hi>合觀菜每節四葉相對夜<lb/>
合晝開<hi>番禺雜記</hi>東華夫人設黒河菜<hi>廣記</hi>唐太宗時健達獻<lb/>
佛土菜一莖五葉花赤心中正黄而蘂紫色<hi>類要</hi>宋宇種<lb/>
蔬三十品時雨之後案行園圃曰天茁此徒助于鼎爼<lb/>
<hi>豫章記</hi>諸葛亮所止令兵士獨種蔓菁菜今三蜀人呼為<lb/>
諸菜江陵亦然<hi>嘉話錄</hi>掌中芥出末多國取子置掌中吹<lb/>
之一吹一長三尺乃植於地<hi>雜爼</hi>馬自然見一家好菘菜<lb/>
求之不得於是取筆畫一白鷺飛入菜畦中啄菜又畫<lb/>
<pb n="KR3k0025_WYG_090-19b"/>
一猧子走捍捉白鷺共踐其菜<hi>廣記</hi>韮一剪一加糞一嵗<lb/>
之中不過五剪<hi>鷄跖集</hi>五光七曰靈蔬者薤也<hi>十籖</hi>姚興𢎞<lb/>
始三年逍遥園葱變為茞以為美瑞謂智人應入五月<lb/>
鳩摩羅什入關<hi>廣記</hi>渾提葱其狀猶葱而甘辛<hi>類要</hi>菜之波<lb/>
稜者西國中有僧自彼將其子來本是頗陵國將來語<lb/>
訛耳<hi>嘉話錄</hi>劉崇龜以清儉自居嘗召同列食苦蕒<hi>北夢瑣言</hi>
菜之美者有雲夢之芹<hi>吕氏春秋</hi>段成式食茄子偶問張周<lb/>
封茄子故事張云一名落蘇事具食療本草成式記得<lb/>
<pb n="KR3k0025_WYG_090-20a"/>
隠侯行園詩云寒𤓰方卧壟秋苽正滿陂紫茄紛爛漫<lb/>
綠樹鬱參差又一名崑崙𤓰<hi>雜爼</hi>宋𤣥曰食彘肉以蒜虀<lb/>
一盆喫畢飲酒二斗人有求得其一片蒜食之有如異<lb/>
香終日在齒舌間香不歇<hi>廣記</hi>南越志云石蓴似紫菜泮<lb/>
水詩云采其茒鳬葵也疏云江南謂之蓴菜或謂之水<lb/>
葵又名水芹<hi>鷄跖集</hi>蓴根羮之絶美江東謂之蓴龜<hi>雜俎</hi>蓴<lb/>
至冬為猪蓴又云龜蓴又云七八月以前曰絲蓴秋末<lb/>
初曰瑰蓴<hi>本草</hi>四月蓴生莖而未葉名雉尾蓴<hi>鷄跖集</hi>猿啼<lb/>
<pb n="KR3k0025_WYG_090-20b"/>
之地厥乃多有每啼一聲遞生萬莖<hi>窮幽記</hi>王鯨逢賣蕨<lb/>
姥黄衣破結鯨憫之乃以千錢買蕨姥謝而去及歸蒸<lb/>
于烏頭甑盡成金釵<hi>清異志</hi>魯漆室之女曰昔客舍我繫<lb/>
馬跌殘余葵使余經嵗不飽葵<hi>列女傳</hi>苦菜河北謂之龍<lb/>
葵<hi>顔氏家訓</hi>李華燒三城絶品炭以龍腦褁芋魁煨之擊爐<lb/>
曰芋魁遭遇矣<hi>三賢典語</hi>
集紫菜熒曄以叢被綠苔鬖髿乎研上<hi>文選</hi>菜則葱韭蒜<lb/>
芋青筍紫薑堇薺甘㫖蓼荽芬芳蘘荷依䕃時藿向陽<lb/>
<pb n="KR3k0025_WYG_090-21a"/>
綠葵含露白薤負霜<hi>潘安仁賦</hi>秋黄之蘇白露之茹<hi>七發</hi>芳菰<lb/>
精稗霜蓄露葵<hi>七啓</hi>歡言酌春酒摘我園中蔬<hi>陶詩</hi>柔蔬傲<lb/>
霜而秀拆<hi>劉禹錫賦</hi>畦蔬遶茅屋自足媚盤飱<hi>杜詩</hi>自鋤稀菜<lb/>
甲小摘為情親　園蔬抱金玉<hi>並同上</hi>
本朝秋風吹折碧削玉茹芳根應傍鵝池發中懐酒墨<lb/>
痕<hi>茭白</hi>分得蹲鴟種連根占地腴曉炊粘玉糝深椀啖模<lb/>
糊<hi>芋</hi>肉食嘲三九終憐氣韻清一畦春雨足翠髪剪還<lb/>
生<hi>韭</hi>漑釡熟輪囷香清味仍美一線解瓊瑶中有佳人<lb/>
<pb n="KR3k0025_WYG_090-21b"/>
齒<hi>瓠</hi>葉實抱芳辛氣烈銷煩滯登爼效微勞乍食驚頻<lb/>
嚏<hi>芥</hi>周郎愛晩菘對客蒙稱賞今晨喜薦新小嚼冰雪<lb/>
嚮<hi>菘</hi>金鏇因形製臨畦發永歎時危思纈佩楚客莫紉<lb/>
蘭<hi>波稜</hi>新芽肌理膩映日浄如空拾似匀妝指柔尖帶淺<lb/>
紅<hi>子薑</hi>宻壤穿根蔕風霜亦飽經如何純白質近蔕染㣲<lb/>
青<hi>蘿蔔</hi>雖無適口味暖益功稀比菜苦不登盤言忠多逆<lb/>
耳<hi>苦薺並係劉屏山園蔬詠</hi>清朝薦蔬盤乳餅有真味不用精瓊靡<lb/>
無勞爛羊胃<hi>乳餅</hi>翛翛江上林白日暗風雨下有萬玉虯<lb/>
<pb n="KR3k0025_WYG_090-22a"/>
三冬卧寒土<hi>筍</hi>誰將紫芝苗種此槎上土便學商山翁<lb/>
風餐謝肥羜<hi>紫蕈</hi>薑云能損心此謗誰與雪請論去穢功<lb/>
神明看朝徹<hi>子薑</hi>寒茭翳秋塘風葉自長短刳心一飽餘<lb/>
并得牀敷軟<hi>茭筍</hi>黄龍記昔遊園客有佳遺不為洛生吟<lb/>
輟餐時擁鼻<hi>南荷</hi>小草有真性託根寒澗幽懦夫曽一嘬<lb/>
感憤不能休<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>菜</hi>蔬腸久自安異味非所<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>樹耳黒垂耼<lb/>
登盤今亦乍<hi>木耳</hi>紛敷剪翠叢津潤擢玉本寂寞並文園<lb/>
吟餘得染齦<hi>蘿蔔</hi>沃野無凶年正得蹲鴟力區種萬葉青<lb/>
<pb n="KR3k0025_WYG_090-22b"/>
深煨奉朝食<hi>芋魁</hi>南山春筍多萬里行枯腊不落盤餐中<lb/>
今知綠如簀<hi>筍脯</hi>種豆豆苗稀力竭心已腐早知淮南荒<lb/>
安坐獲泉布<hi>豆腐</hi>聞說閬風苑瓊田産玉芝不收雲表露<lb/>
烹瀹詎相宜<hi>白蕈已上繫朱文公次劉秀野蔬食十三詠</hi>
　　　茶<hi>𣙜茶已見都大茶馬類</hi>
史陸羽字鴻漸嗜茶著經三篇言茶之原之法之具後<lb/>
著毁茶論<hi>唐本傳</hi>
傳記茶上者生爛石中者生礫壤下者生黄土<hi>茶經</hi>沫餑<lb/>
<pb n="KR3k0025_WYG_090-23a"/>
者湯之華也華之薄者為沫厚者為餑輕細花者曰花<lb/>
茶有九難一曰隂採夜焙非造也二曰嚼味嗅香非別<lb/>
也三曰膩鼎腥甌非器也四曰膏薪庖炭非火也五曰<lb/>
飛湍擁潦非水也六曰外熟内生非炙也七曰碧粉縹<lb/>
塵非末也八曰操艱攪遽非煮也九曰夏興冬廢非飲<lb/>
也<hi>並同上</hi>王子尚訪曇濟道人於八公山道人設茗子尚<lb/>
味之云此甘露也何言茶名也<hi>陸羽顧渚山記</hi>唐制湖州造茶<lb/>
最多謂之顧渚貢焙嵗造一萬八千四百餘斤<hi>南部新書</hi>唐<lb/>
<pb n="KR3k0025_WYG_090-23b"/>
德宗好煎茶加酥椒之類李泌戲為詩曰旋沫翻成碧<lb/>
玉池添酥散作琉璃眼<hi>鄴侯家傳</hi>顧渚山有鳥每至正二月<lb/>
作聲春起也至三月止春去也採茶人呼為報春鳥<hi>顧渚</hi>
<hi>山茶記</hi>王濛好茶人至輒飲之士大夫甚以為苦每欲候<lb/>
濛必云今日有水厄<hi>世說</hi>覺林僧志崇收茶三等待客以<lb/>
驚雷莢自奉以萱草帶供佛以紫茸香赴茶者以油囊<lb/>
盛餘瀝歸<hi>蠻甌志</hi>白樂天訪劉禹錫正病酒禹錫乃饋菊<lb/>
苗虀蘆服鮓換取樂天六班茶二囊以自醒酒<hi>同上</hi>同昌<lb/>
<pb n="KR3k0025_WYG_090-24a"/>
公主上每賜饌其茶則有綠華紫英之號<hi>杜陽編</hi>江左有<lb/>
蠟面之號李氏别命其乳作片或號曰京挺的乳二十<lb/>
餘品名乳蠟面龍鳯茶等又有研膏茶即龍品也<hi>談苑</hi>蜀<lb/>
雅州濛嶺産茶最佳其常在春夏之交方茶生常有雲<lb/>
霧覆其上若有神物䕶持云<hi>圖經</hi>
集山石東吳秀茶稱瑞草魁<hi>杜詩</hi>楚老卷綠葉枝枝相接<lb/>
連曝成仙人掌似拍洪崖肩<hi>李白</hi>芳叢翳湘竹零露凝清<lb/>
華復此雪山客晨朝掇露芽蒸煙俯名瀨咫尺凌丹崖<lb/>
<pb n="KR3k0025_WYG_090-24b"/>
圓方麗其色圭玉無纖瑕呼兒㸑金鼎餘馥延幽遐滌<lb/>
慮發其照還源蕩昏邪猶同甘露飯佛事薫毗耶咄此<lb/>
蓬瀛客無為貴流霞<hi>栁文</hi>聞道新年入山裏蟄蟲驚動春<lb/>
風起天子須嘗陽羨茶百草不敢先開花仁風暗結珠<lb/>
琲瓃先春抽出黄金芽<hi>盧仝</hi>嫩芽香且靈吾謂草中英夜<lb/>
臼和煙𢷬寒爐對雪烹<hi>鄭愚</hi>
本朝顧况論茶云煎以文火細煙又以小鼎長泉<hi>蔡君謨茶</hi>
<hi>錄</hi>謝宗論茶云候蟾背之芳香觀蝦目之沸湧　建人<lb/>
<pb n="KR3k0025_WYG_090-25a"/>
謂鬬茶為茗戰　建安鬬茶以水痕先退者為負耐久<lb/>
者為勝故較勝負之說相去一水兩水耳<hi>並同上</hi>爾雅云<lb/>
苦茶注似梔子今呼早採者為茶晩採者為茗蜀人名<lb/>
曰苦茶故坡詩云周詩記苦茶茗飲出近世初緣厭梁<lb/>
肉假此雪昏滯<hi>苕溪詩話</hi>北苑在富沙之北隸建安縣去城<lb/>
二十五里乃龍焙造貢茶之處亦名鳯凰山　龍焙泉<lb/>
即御泉也北苑造貢茶社前芽細如針用御水研造其<lb/>
色如乳乃至精也<hi>並同上</hi>南劍有濛頂石花湖州有顧渚<lb/>
<pb n="KR3k0025_WYG_090-25b"/>
紫筍峽州有碧澗明<hi>蔡寛夫詩話</hi>顧渚湧金泉每嵗造茶時<lb/>
太守先祭拜然後水漸出造貢茶畢水稍減至恭堂茶<lb/>
畢已減半矣太守茶畢遂涸<hi>同上</hi>茶之品莫貴於龍鳯團<lb/>
蔡君謨為福建運使始造小片龍茶其品絶精謂之小<lb/>
龍圑凡二十餘餅重一斤其價值金二兩然金可有而<lb/>
茶不可得<hi>歸田錄</hi>熈寧中有㫖下建州製蜜雲龍其品又<lb/>
髙<hi>張舜民小說</hi>茶之佳者造在社前其次火前謂寒食前也<lb/>
<hi>學林新編</hi>乃知此為最靈物宜其獨得天地之英華<hi>六一集</hi>西<lb/>
<pb n="KR3k0025_WYG_090-26a"/>
江水清江石老石上生茶如鳯𤓰　共約試春茶槍旗<lb/>
幾時綠　摘處兩旗香可愛貢來雙鳯品尤精<hi>並同上</hi>春<lb/>
濃睡足午牕明想見新茶如潑乳<hi>東坡</hi>紫椀鋪粟盤龍茶<lb/>
　赤泥開方印紫餅絶圓玉　蟹眼已過魚眼生颼颼<lb/>
欲作松風鳴蒙茸出磨細珠落眩轉遶甌飛雪輕<hi>並同上</hi>
　<lb/>
　<lb/>
　<lb/>
<pb n="KR3k0025_WYG_090-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷九十<lb/>
</p>
<p>
</p>
  </div>
</body>
</text>
</TEI>
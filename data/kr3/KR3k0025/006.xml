<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷六</head>
    <p>
<pb n="KR3k0025_WYG_006-1a"/>
欽定四庫全書<lb/>
　記纂淵海卷六　　　　　宋　潘自牧　撰<lb/>
　　地理部<lb/>
　　　地<lb/>
經至哉坤元萬物資生乃順承天坤厚載物德合无疆<lb/>
　地勢坤君子以厚德載物　不習无不利地道光也<lb/>
　地道无成而代有終也　俯以察於地理　俯則觀<lb/>
法於地觀鳥獸之文與地之宜　坤者地也萬物皆致<lb/>
<pb n="KR3k0025_WYG_006-1b"/>
養焉<hi>易</hi>大司徒掌天下土地之圖周知九州地域廣輪<lb/>
之數辨其山林川澤丘陵墳衍原隰之名物<hi>周禮</hi>地秉隂<lb/>
竅於山川<hi>記禮運</hi>地載萬物<hi>郊特/牲</hi>地載神氣<hi>孔子閒居</hi>今夫地<lb/>
一撮土之多及其廣厚載華嶽而不重振河海而不洩<lb/>
萬物載焉<hi>中庸</hi>如地之無不載也<hi>左</hi>
子地載而無棄故安而不動莫不生植<hi>管子</hi>地者萬物之<lb/>
本原諸生之根苑也<hi>管</hi>女媧斷鼇足以立四極　夫大<lb/>
塊載我以氣勞我以形佚我以老息我以死<hi>列子</hi>闔四海<lb/>
<pb n="KR3k0025_WYG_006-2a"/>
之内東西二萬八千里南北二萬六千里禹乃使大章<lb/>
歩自東極至於西極二億三萬三千五百里七十五歩<lb/>
使豎亥歩自北極至於南極二億三萬三千五百里七<lb/>
十歩　九州之外乃有八殥自東北方曰大澤曰無通<lb/>
東方曰大渚曰少海東南方曰具區曰元澤南方曰大<lb/>
夢曰浩澤西南方曰渚資曰丹澤西方曰九區曰泉澤<lb/>
西北方曰大夏曰海澤北方曰大冥曰寒澤八殥之外<lb/>
乃有八紘自東北方曰和丘曰荒土東方曰棘林曰桑<lb/>
<pb n="KR3k0025_WYG_006-2b"/>
野東南方曰大窮曰衆安南方曰都廣曰反戸西南方<lb/>
曰焦僥曰炎土西方曰金丘曰沃野西北方曰一目曰<lb/>
沙所北方曰積氷曰委羽八紘之外乃有八極自東北<lb/>
方曰方土之山曰蒼門東方曰東極之山曰開明之門<lb/>
東南方曰波母之山曰陽門南方曰南極之山曰暑門<lb/>
西南方曰編駒之山曰白門西方曰西極之山曰閶闔<lb/>
之門西北方曰不周之山曰幽都之門北方曰北極之<lb/>
山曰寒門<hi>淮南子</hi>地形者所以窮南北之脩極東西之廣<lb/>
<pb n="KR3k0025_WYG_006-3a"/>
經山陵之形區山谷之居列山川之數規逺近之路<lb/>
使人通逹周備<hi>淮南</hi>地者統元形焉非止丘陵山川之謂<lb/>
也<hi>文中子</hi>
史蕭何入秦收圖書藏之以此沛公具知天下阸塞戸<lb/>
口以何得秦圖書也<hi>前本紀</hi>光武披地圖指示鄧禹曰天<lb/>
下郡國如是今始得其一<hi>後鄧禹傳</hi>裴秀作地域圖十八篇<lb/>
奏之　地圖之體有六一曰分率所以辨廣輪之度也<lb/>
二曰準望所以正彼此之體也三曰道里所以正所由<lb/>
<pb n="KR3k0025_WYG_006-3b"/>
之數也四曰髙下五曰方邪六曰迂直此三者各因地<lb/>
而制以校夷險之數也<hi>本𫝊</hi>
傳記東至於泰逺西至於邠國南至於濮鉛北至於祝<lb/>
栗謂之四極觚竹北戸西王母日下謂之四荒九夷八<lb/>
狄七戎六蠻謂之四海<hi>爾雅</hi>地者易也言養物懷任交易<lb/>
變化含吐應節故其立字土力於乙者為地<hi>春秋</hi>地東西<lb/>
為緯南北為經山為積德川為積刑<hi>家語</hi>地有四遊常動<lb/>
而不止譬如人在大舟中閉牖而坐舟行不覺也<hi>尚書考靈</hi>
<pb n="KR3k0025_WYG_006-4a"/>
<hi>曜</hi>地有三千六百軸<hi>河圖括地象</hi>地者萬物之祖元氣所由<lb/>
生也<hi>白虎通</hi>地以川為脉草木為毛土為肉石為骨<hi>博物志</hi>
九地者一為沙泥二澤浼三沚崖四下田五中田六上<lb/>
田七下山八中山九上山<hi>太𤣥注</hi>費長房有神術能縮地<lb/>
脈千里聚在目前放之復如舊<hi>神異𫝊</hi>
集八柱何當東南何虧<hi>楚詞天問按淮南子云地有八柱</hi>康回憑怒地<lb/>
何故以東南傾<hi>同上康回共工也按列子云共工怒觸不周之山絶地維</hi>東西南北<lb/>
其脩孰多南北順<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其衍幾何<hi>同上</hi>奈何以彈丸地而囷<lb/>
<pb n="KR3k0025_WYG_006-4b"/>
太平之民哉<hi>髙適上疏</hi>删百代之弊綜羣言之首繁而不亂<lb/>
疎而不漏才識以潤之丹青以炳之使嗜學之徒未披<lb/>
文而見義不由户而覩奥斯乃訓導之明也窮地而述<lb/>
舉世而載事極洪纎理通微昧混一家文軌張大國之<lb/>
襟帶覈人物之虛實總山川之要㑹表皇威之有截明<lb/>
王道之無外斯乃功用之大也見蒼梧塗山則思舜禹<lb/>
䘏民之艱覩窮荒大漠則悟秦漢勞師之弊覽齊墟晉<lb/>
壤則想桓文勤王之霸觀洞庭荆門則知苗蜀恃險之<lb/>
<pb n="KR3k0025_WYG_006-5a"/>
敗王者於是明乎得失諸侯於是鑒乎興替斯又懲勸<lb/>
之道也<hi>吕溫地志圖序</hi>上帝既剖混沌氏以支節為山嶽以腸<lb/>
胃為江河一旦慮其掀然而興則下無生類矣於是孕<lb/>
銅於山澤滓魚鹽於江河俾後人攻取將有以苦混沌<lb/>
之靈而致其不起也嗚呼混沌氏則不起而人力殫焉<lb/>
<hi>羅隐蒙叟遺意</hi>地形連海盡<hi>李白</hi>俯入裂厚坤　殺氣南行動坤<lb/>
軸　開地當天險<hi>同上</hi>五方亂風土百種分鋤耕<hi>韓集</hi>稍疑<lb/>
地脈斷<hi>桞集</hi>
<pb n="KR3k0025_WYG_006-5b"/>
本朝彈丸黒子之地<hi>趙普𫝊</hi>沈僴問何謂四游朱文公曰<lb/>
謂地之四游升降不過三萬里非謂天地中間相去止<lb/>
三萬里也春遊過東三萬里夏遊過南三萬里秋遊過<lb/>
西三萬里冬遊過北三萬里今厯家筭數如此以土圭<lb/>
測之皆合僴曰譬以大盆盛水而以虛器浮其中四邉<lb/>
定四方若器浮過東三寸以一寸折萬里則去西三寸<lb/>
亦如地之浮於水上蹉過東方三萬里則逺去西方三<lb/>
萬里矣南北亦然然則冬夏晝夜長短非日晷出沒之<lb/>
<pb n="KR3k0025_WYG_006-6a"/>
所為乃地之游轉四方而然爾曰然<hi>朱文公語錄</hi>不有萬物<lb/>
殊豈知方輿大　地理山川隔　摇蕩山川失維陬<hi>歐陽</hi>
<hi>公</hi>區區魏中梁一米誰雌雄　泰山秋毫兩無窮鉅細<lb/>
本出形相中大千起滅一塵裏未知頏頡誰雌雄　門<lb/>
浮一區爾真妄果安在垂慈世人眼俯仰了大塊<hi>東坡</hi>
　　　山<lb/>
經地中有山謙山附于地剥天下有山遯兼山艮　艮<lb/>
為山<hi>易</hi>封十有二山<hi>書/</hi>隨山刋木<hi>益/稷</hi>隨山濬川<hi>禹貢</hi>九山<lb/>
<pb n="KR3k0025_WYG_006-6b"/>
刋旅<hi>同上</hi>景山與京　我徂東山　節彼南山　陟彼北<lb/>
山　謂山葢卑為岡為陵　莫髙匪山　髙山仰止<lb/>
信彼南山維禹甸之　帝省其山　奕奕梁山維禹甸<lb/>
之　天作髙山太王荒之　於皇時周陟其髙山　陟<lb/>
彼景山<hi>詩</hi>山虞掌山林之禁令<hi>周/禮</hi>山出器車<hi>記禮運</hi>今夫<lb/>
山一卷石之多及其廣大草木生之禽獸居之寳藏興<lb/>
焉<hi>中庸</hi>
子孔子登東山而小魯登泰山而小天下<hi>孟子</hi>山不辭土<lb/>
<pb n="KR3k0025_WYG_006-7a"/>
石故能成其大<hi>管子</hi>渤海之東有大壑焉其中有五山曰<lb/>
岱輿圓嶠方壺瀛洲蓬莱五山之根無所連著帝命禺<lb/>
强使巨鼇十五舉首而戴之五山始峙而不動而龍伯<lb/>
之國有大人舉足不盈數歩而暨五山之所一釣而連<lb/>
六鼇於是岱輿圓嶠二山沈於大海　大行王屋二山<lb/>
本在冀州之南河陽之北北山愚公年九十面山而居<lb/>
懲出入之迂也聚族而謀曰吾與汝畢力平險可乎妻<lb/>
曰焉置土石曰投諸渤海之尾遂率子孫荷擔者三夫<lb/>
<pb n="KR3k0025_WYG_006-7b"/>
鄰人孀妻有遺男往助之寒暑易節始一反焉河曲智<lb/>
叟曰甚矣汝之不慧以殘年餘力曽不能毁山之一毛<lb/>
如大行王屋何愚公曰汝心之固曽不如孀妻弱子雖<lb/>
我之死有子存焉子子孫孫無窮匱也而山不加増何<lb/>
苦而不平操蛇之神聞之告之於帝帝感其誠命夸娥<lb/>
氏負二山一厝朔東一厝雍南自此冀之南漢之隂無<lb/>
隴斷焉<hi>列子</hi>不登髙山不知天之髙也　積土成山而風<lb/>
雲興焉　玉在山而木潤<hi>並荀子</hi>丘陵學山而不至乎山<lb/>
<pb n="KR3k0025_WYG_006-8a"/>
<hi>揚子</hi>
史黄帝披山通道登丸山及岱宗西至於崆峒登雞頭<lb/>
南至於江登熊湘逐葷粥合符釡山而邑於涿鹿之阿<lb/>
<hi>史</hi>自威宣燕昭使人入海求蓬莱方丈瀛洲三神山諸<lb/>
仙人及不死之藥皆在焉未至望之如雲臨之風輙引<lb/>
<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>去終莫能至<hi>封禪書</hi>余南登廬山觀禹疏九江遂至於<lb/>
㑹稽太湟上姑蘇望五湖東闚洛汭大邳逆河行淮泗<lb/>
濟漯洛渠西瞻蜀之岷山及離堆北自龍門至於朔方<lb/>
<pb n="KR3k0025_WYG_006-8b"/>
　禹廵狩至㑹稽而崩因葬焉上有孔穴民間云禹入<lb/>
此穴<hi>河渠書</hi>嚴子陵隠於富春山<hi>後漢</hi>謝安棲遲東山放情<lb/>
丘壑每遊賞必以妓從<hi>晉傳</hi>羊祜與從事鄒潤甫登峴山<lb/>
垂泣曰自有宇宙有此山由来賢達勝士登此逺望者<lb/>
多意皆湮滅無聞潤甫對曰明公德冠四海令聞令望<lb/>
當與此山俱<hi>本傳</hi>桓沖謂王徽之曰卿在府日久比當相<lb/>
料理徽之初不酬答直髙視以手扳拄頤云西山朝来<lb/>
致有爽氣耳<hi>徽之傳</hi>謝靈運好登山嘗著木屐上山則去<lb/>
<pb n="KR3k0025_WYG_006-9a"/>
前齒下山則去後齒<hi>南史本傳</hi>盧藏用始隠終南山晩乃徇<lb/>
權利司馬承禎嘗召至闕下藏用指終南山曰此中大<lb/>
有佳處禎曰以僕視之此乃仕宦之捷徑耳<hi>唐書</hi>
傳記山者土之聚也<hi>國語</hi>山三襲陟<hi>山之形若三山重累者名陟</hi>再成<lb/>
英<hi>山形兩重者名英</hi>一成坯<hi>山上更有一山重累者名坯</hi>山大而髙崧山小<lb/>
而髙峯鋭而髙嶠卑而大扈小而衆巋小山岌大山峘<lb/>
<hi>岌髙過也言小山與大山相並而小山髙過於大山者名峘也</hi>屬者嶧<hi>山形相連屬不絶者名嶧</hi>獨<lb/>
者蜀<hi>山之孤獨者名蜀</hi>上正章<hi>山形上平/者名章</hi>宛中隆<hi>山形中央藴聚而髙者名</hi>
<pb n="KR3k0025_WYG_006-9b"/>
<hi>隆</hi>山脊岡未及上翠㣲<hi>未及頂上在旁陂陁之處名翠㣲杜詩華亭入翠㣲</hi>山頂<lb/>
冢如防者盛<hi>防隄也</hi>巒山嶞<hi>巒山謂山形狭長也凡物狭而長謂之嶞詩曰嶞山喬嶽</hi>
重甗隒<hi>甗甑也形如累兩甑名曰隒</hi>左右有岸厒<hi>夾山有岸名曰厒</hi>大山宫<lb/>
小山霍<hi>大山環遶小山其名曰霍</hi>小山别大山鮮<hi>小山與大山分别不相連其名曰鮮</hi>
山絶陘<hi>連山中㫁絶名曰陘</hi>多小石磝多大石礜山上有水埒山<lb/>
豄無所通谿石戴土謂之崔嵬土戴石為砠山夾水澗<lb/>
陵夾水澞山有穴為曲山西曰夕陽<hi>暮乃見日</hi>山東曰朝陽<lb/>
<hi>旦即見日以上並見爾雅</hi>土山多雲鐵山多石<hi>博物志</hi>大凡天下名山<lb/>
<pb n="KR3k0025_WYG_006-10a"/>
五千三百七十居地大凡六萬四千五十六里地之東<lb/>
西二萬八千里南北二萬六千里出水者八千里受水<lb/>
者八千里出銅之山四千六十出鐵之山三千六百九<lb/>
十　青丘之山其陽多土其隂多青艧<hi>山海經</hi>天下名山<lb/>
八而三在蠻夷五在中國<hi>類要</hi>五百嵗天下名山一開開<lb/>
時金玉湧出<hi>内傳</hi>山之為言宣也含澤布氣調五神也<hi>春秋</hi>
<hi>説題辭</hi>終南山一名地肺中有石室靈芝<hi>三秦紀</hi>終南一名<lb/>
太一<hi>五經通義</hi>閔文衍思九華山圖於白綾半臂號九華半<lb/>
<pb n="KR3k0025_WYG_006-10b"/>
臂<hi>青陽記</hi>驪山有飯禄泉金沙洞玉蘂峯<hi>楊妃外傳</hi>驪山箏殿<lb/>
側有魏泉堂碑其石瑩徹玻瓈石之碑也<hi>同上</hi>王烈入太<lb/>
行山見石中有青泥流出烈取摶之隨手堅凝氣味如<lb/>
粳米飯按仙經云此石髓服之壽與天地齊<hi>神仙傳</hi>李球<lb/>
遊五臺山山中有風穴球墜焉引者曰此山道家紫府<lb/>
洞也五峯之上皆積四海竒寳以鎮峯頂亦如茅山洞<lb/>
鎮以安息之金墉城之寳春山襍玉環水香瓊以固上<lb/>
真之宅<hi>廣記</hi>荆山為地雌上為軒轅室<hi>河圖</hi>宋武登八公山<lb/>
<pb n="KR3k0025_WYG_006-11a"/>
劉安故臺曰城郭如匹帛之繞叢花也<hi>六帖</hi>雲縣有君山<lb/>
大風雨後聞管絃聲其山謂之仙宫<hi>南康記</hi>崆峒山有三<lb/>
其一在臨洮一在安定一在汝州<hi>寰宇記</hi>天為蜀王生五<lb/>
丁力士能徙山<hi>蜀王本記</hi>南方有國土名為勝樂其國有山<lb/>
名曰妙峯<hi>華嚴經</hi>大小洞天並見前集<lb/>
集青陽縣南有子山山髙數千丈有九峯如蓮花太史<lb/>
公南遊畧而不書雖靈仙徃復而賦詠無聞予乃削其<lb/>
舊號加以九華之目詩云妙有三分氣靈山開九華<hi>李太</hi>
<pb n="KR3k0025_WYG_006-11b"/>
<hi>白</hi>天河掛緑水綉出九芙蓉<hi>太白</hi>昔予仰太華以為此外<lb/>
無竒愛女几荆山以為此外無秀今見九華始悼前言<lb/>
之容易也歌云竒峯一見驚魂魄意想鴻爐始開闢疑<lb/>
是九龍夭矯欲攀天忽逢霹靂一聲化為石<hi>劉禹錫詠九華</hi>北<lb/>
上太行山艱哉何巍巍羊腸阪詰屈車輪為之摧<hi>文選</hi>蒼<lb/>
山何鬱盤飛閣凌上清<hi>韋蘇州詠驪山</hi>昔者先王遊髙唐夢一<lb/>
婦人曰妾巫山之女也為髙唐之客妾在巫山之陽髙<lb/>
丘之阻旦為朝雲暮為行雨<hi>宋玉髙唐賦</hi>散雨收夕臺行雲<lb/>
<pb n="KR3k0025_WYG_006-12a"/>
卷神帳<hi>古樂府</hi>巫山十二鬱蒼蒼片石亭亭號女郎曉霧<lb/>
乍開疑卷幔山花欲謝似殘粧<hi>劉禹錫</hi>十二峯前落照㣲<lb/>
髙唐宫暗坐迷歸朝雲暮雨長相接猶自君王恨見稀<lb/>
<hi>李義山</hi>從有精靈得徃来狖軛鼯軒亦顛隕<hi>羅隠上詩以詠巫山</hi>兹<lb/>
嶺復巑岏分區奠淮服東限瑯琊臺西距孟諸陸<hi>文選</hi>雲<lb/>
代之間有靈山焉與竺乾鷲嶺角立相望<hi>劉文謂五臺山</hi>其山<lb/>
則盤紆岪鬱隆崇嵂崒岑崟參差日月蔽虧<hi>文選</hi>山逼畫<lb/>
屏新　稠疊千萬峯相連入雲去　川岳涵餘清　寒<lb/>
<pb n="KR3k0025_WYG_006-12b"/>
山饒積翠　藍岑竦天壁突兀如鯨額奔蹙横澄潭勢<lb/>
吞落星石　積雪曜隂崖飛流敧陽壑　參差逺天際<lb/>
縹渺晴霞外　疊峯礙河漢秀嶺横牛斗　一重一掩<lb/>
吾肺腑山鳥山花吾友于<hi>李白</hi>潤聚金碧氣　却畧羅峻<lb/>
屏　大山蟠嵌根　清最陪躋攀傲睨俯峭壁　崇岡<lb/>
相枕帶　那知根無鬼神藏已覺氣與嵩華敵<hi>杜詩</hi>遥峯<lb/>
出寸碧　公乎真愛山看山相連夕猶嫌山在眼不得<lb/>
着脚歴　天空浮脩眉<hi>韓集</hi>積翠浮㶑灔始疑負靈鼇<lb/>
<pb n="KR3k0025_WYG_006-13a"/>
逈窮兩儀際髙出萬象表　海畔尖山似劒鋩秋来處<lb/>
處割愁腸若為化得身千億散上峯頭望故鄉<hi>栁集</hi>檻前<lb/>
山翠茂陵眉<hi>杜牧之</hi>
本朝鴈蕩山永嘉郡其峯巖巒峒皆平地聳起竒秀之<lb/>
狀也甲於天下而謝靈運在永嘉窮訪山水發於吟詠<lb/>
無一字及鴈蕩山者唐時詩人皆不言及蓋徃時為灌<lb/>
木叢宻掩蔽不見至真宗朝造應宫伐木為楹始得此<lb/>
也<hi>東軒雜錄</hi>溫州鴈蕩山祥符中因造玉清宫伐山取材有<lb/>
<pb n="KR3k0025_WYG_006-13b"/>
人見之按西域書阿羅漢諾矩羅居震亘東南大海際<lb/>
鴈蕩山芙蓉峯龍湫唐僧貫休為諾矩羅贊有鴈蕩經<lb/>
行雲漠漠龍湫宴坐雨濛濛之句此山南有芙蓉峯山<lb/>
頂有大池相傳以為鴈蕩下有二潭水以為龍湫又有<lb/>
經行峡宴坐峯皆後人以貫休名之也<hi>筆談</hi>始余赴中山<lb/>
連日風埃未嘗了了見大行也今將適嶺表過臨城道<lb/>
中天氣肅然西南草木皆可數忽悟笑曰余南遷其必<lb/>
返乎此退之衡山之祥也<hi>東坡</hi>西登大行嶺北望清凉山<lb/>
<pb n="KR3k0025_WYG_006-14a"/>
晴空浮五髻晻藹鄉雲間<hi>清凉山謂五臺也同上</hi>老杜詩云翠屏<lb/>
宜晩對東坡云羊元居山當戸山峯竒秀每據筠床終<lb/>
日笑傲或偃卧謂客曰此翠屏宜晩對爽人心目顔魯<lb/>
公名其隠山為翠屏<hi>同上</hi>須知我是愛山者無一詩中不<lb/>
説山　睡餘敧枕看山橫　雪裹山巒開曉幌　烟嵐<lb/>
互明滅㸃綴若圖屏　山氣無四時　人去山自緑<lb/>
山横天地蒼茫外　江上孤峯蔽緑蘿縣樓終日對嵯<lb/>
峨　巉巉起絶壁蒼翠非刻鏤　遥岑聳孤出可愛欣<lb/>
<pb n="KR3k0025_WYG_006-14b"/>
欲就　㑹須乗醉攜佳客踏雪来觀羣玉峯　島嶼松<lb/>
門數里長懸崖對起碧峯雙　南山鬱蒨舊可愛千仭<lb/>
巉巖如刻削林枯山瘦失顔色我意豈能無寂寞　千<lb/>
巖萬壑響松檜懸崖巨石飛流淙　江上山兮海上峯<lb/>
藹清蒼兮香巑叢霞飛霧散兮青空天思削兮壁立於<lb/>
鴻蒙懸崖磴絶兮險且窮穿雲渡水兮忽得路而不知<lb/>
其幾重中有平田廣谷兮與世隔絶猶有太古之遺風<lb/>
泉甘土肥兮鳥獸雝雝其人麋鹿兮既夀而豊不見人<lb/>
<pb n="KR3k0025_WYG_006-15a"/>
間之幾時兮但見草木華落為秋冬<hi>歐陽公</hi>循上得勝遊<lb/>
　冐曉窮幽邃操戈畏炳彪　回峯亂嶂鬱參差雲外<lb/>
髙人世得知　山髙惜人力十歩輙一憩却立浮雲端<lb/>
俯視萬井麗　槎牙亂峯合晃蕩絶壁横　何人守蓬<lb/>
莱夜半失左股　浮山若鵬蹲忽展垂天羽根株互連<lb/>
絡崖嶠爭吞吐　方其欲化時天匠磨月斧帝觴分餘<lb/>
瀝山骨醉后土峯巒尚開闔澗谷猶呼舞　青山滿墻<lb/>
頭髧鬌幾雲髻　青山偃蹇如髙人常時不肯入官府<lb/>
<pb n="KR3k0025_WYG_006-15b"/>
髙人自與山有素不待招邀滿庭戸　收覽竒秀得十<lb/>
五强飲且為山作主　山向吾曹分外清　路轉山腰<lb/>
足未移水清石瘦便能竒　直視無前氣吐虹五湖三<lb/>
島在胷中　樹暗草深人靜處　捲簾敧枕卧看山<lb/>
雲間聳孤翠　脚力盡時山更好莫將有限趂無窮<lb/>
崖崩路絶𤣥鳥去惟有喬木攙天長　峩峩兩烟鬟古<lb/>
鏡開新妝　山中亦何有木老石頭頑正頼天日光澗<lb/>
谷紛爛斑　南山有佳色無人空自竒清詩為題品草<lb/>
<pb n="KR3k0025_WYG_006-16a"/>
木變芬菲　青山自遶廊不要買山錢　梯山上巉絶<lb/>
俯視驚谽谺　無價青山為我賒　我昔曽為徑山客<lb/>
至今詩筆餘山色　君住此山三十年妙語應須得山<lb/>
骨　山髙無風松自響誤認石齒號驚湍　含暉亭上<lb/>
望東溟凌霄峯頭把南嶽　每逢佳士與名山何異枯<lb/>
楊便馬疥今朝偶上法華嶺縦觀始覺人寰隘　攜琴<lb/>
已尋壑載酒復經丘　青山若無素偃蹇不相親　横<lb/>
看成嶺側成峯逺近髙低各不同不識廬山真靣目<lb/>
<pb n="KR3k0025_WYG_006-16b"/>
只縁身在此山中<hi>以上並東坡</hi>
　　　嶽<lb/>
經咨四岳<hi>書</hi>奠髙山大川注云髙山五嶽<hi>禹貢</hi>考制度於<lb/>
四岳諸侯各朝於方岳<hi>周官</hi>般巡狩而祀四岳河海也<hi>詩序</hi>
嶞山喬嶽　及河喬嶽<hi>詩</hi>大宗伯以血祭祭五嶽<hi>周禮</hi>天<lb/>
子祭名山五嶽視三公<hi>記王制</hi>維嶽䧏神生甫及申維申<lb/>
及甫為周之翰　此文武之徳也<hi>禮記</hi>山嶽則配天<hi>左</hi>
子山有嶽而且大者衆人所不能踰也<hi>揚子</hi>舜一歳而巡<lb/>
<pb n="KR3k0025_WYG_006-17a"/>
五嶽國不費而民不勞<hi>文中子</hi>
史五嶽四瀆節宣雲雨<hi>前漢</hi>地有山嶽以宣其氣者也<hi>後天</hi>
<hi>文志</hi>嶽者靈氣之所宅<hi>祭祀/志注</hi>山嶽磊落而羅峙<hi>成公綏傳</hi>爰登<lb/>
方岳封禪勒成<hi>晉書</hi>五嶽<hi>唐鑑</hi>秦王謂尉遲敬德曰公之心<lb/>
如山嶽然<hi>唐書列𫝊</hi>韋思謙曰御史出使若不動摇山嶽誠<lb/>
曠職耳<hi>本傳</hi>
集嶽脩貢兮川效珍　禀山嶽之孕靈　峩峩崇嶽吐<lb/>
符䧏神　險資嶽靈<hi>文選</hi>激神嶽之嶈嶈<hi>漢班孟堅賦</hi>峻嶽之<lb/>
<pb n="KR3k0025_WYG_006-17b"/>
崇岡兮<hi>嵇康賦</hi>地有五嶽維天之柱<hi>張説遺愛頌</hi>自三光五嶽<lb/>
之氣分<hi>栁文</hi>凝赤聳山岳　五嶽祭秩比三公四方環鎮<lb/>
嵩當中<hi>韓集</hi>髙嶽前嵂崒<hi>杜詩</hi>
　　　東嶽泰山<hi>岱山同</hi>
經嵗二月東巡狩至于岱宗<hi>書</hi>泰山巖巖魯邦所瞻<hi>詩</hi>
兖州其山鎮曰岱山<hi>周禮</hi>孔子歌曰泰山其頽乎<hi>記檀弓</hi>齊<lb/>
人將有事於泰山必先有事於配休<hi>郊特牲</hi>鄭伯請釋泰<lb/>
山之祀而祀周公以泰山之祊易許田鄭伯使宛來歸<lb/>
<pb n="KR3k0025_WYG_006-18a"/>
祊不祀泰山也<hi>左</hi>觸石而出膚寸而合不崇朝遍雨天<lb/>
下者惟泰山雲爾<hi>公羊</hi>季氏旅於泰山子曰曽謂泰山不<lb/>
如林放乎<hi>語</hi>
子挾泰山以超北海　泰山之於丘垤類也　孔子登<lb/>
泰山而小天下<hi>孟子</hi>孔子遊泰山見榮啟期<hi>列子</hi>泰山之容<lb/>
巍巍然髙望之千里不見埵堁逺之故也<hi>淮南子</hi>逐獸者<lb/>
目不見泰山<hi>淮南</hi>升東嶽而後知衆山之峛崺也况介丘<lb/>
乎<hi>揚子</hi>
<pb n="KR3k0025_WYG_006-18b"/>
史秦始皇上泰山風雨暴至休於樹下因封其樹為五<lb/>
大夫　李斯上秦皇書曰泰山不辭土壤故能成其大<lb/>
<hi>史</hi>泰山若礪<hi>功臣/表</hi>藺相如名重泰山<hi>傳</hi>封禪七十二王<lb/>
惟黄帝得上泰山封<hi>前郊祀志</hi>泰山一名岱宗五嶽之長王<lb/>
者易姓告代之處也<hi>五行志</hi>武帝封泰山白雲起封中<hi>前漢</hi>
太始二年詔泰山見黄金<hi>本紀</hi>方將増泰山之封加梁父<lb/>
之髙<hi>相如傳</hi>天下之安猶泰山而四維之也<hi>嚴助</hi>泰山之髙<lb/>
不嶕嶢不能浡滃雲雨㪚歊蒸<hi>揚雄</hi>光武建武三十二年<lb/>
<pb n="KR3k0025_WYG_006-19a"/>
柴望登封泰山禪如梁隂以承靈瑞<hi>後紀</hi>太宗遣杜正倫<lb/>
行泰山七十二君壇迹<hi>唐禮樂志</hi>𤣥宗詔張説撰封禪壇頌<lb/>
刻之泰山<hi>同上</hi>自韓愈殁天下仰之如泰山北斗云<hi>本傳贊</hi>
傳記泰山為東嶽<hi>爾雅</hi>泰山一曰天孫天帝之孫也主召<lb/>
人䰟魄<hi>博物志</hi>岱者代也東方萬物始交代之處<hi>五經通義</hi>泰<lb/>
山盤道屈曲而上凡五十餘盤經小天門大天門西巖<lb/>
為仙人石門東巖為介丘東南巖為日觀雞一鳴時見<lb/>
日出黃河去泰山二百餘里祠所望黃河如帶<hi>泰山記</hi>泰<lb/>
<pb n="KR3k0025_WYG_006-19b"/>
山南有廟悉種柏大者十五六圍相傳漢武所種<hi>同上</hi>岱<lb/>
宗石室中上下懸絶其中金牀玉几<hi>列仙傳</hi>東岱亦曰泰<lb/>
山<hi>六帖</hi>梁岳即泰山也<hi>類要</hi>岱宗之洞周回三千里名曰三<lb/>
宫空洞之天<hi>茅君内傳</hi>
集崒乎泰山不足為髙<hi>韓文</hi>四月上泰山石平御道開六<lb/>
龍過萬壑澗谷隨縈迴<hi>李白</hi>北眺㠋嶂竒傾崖向東摧洞<lb/>
門閉石扇地底興雲雷　天門一長嘯萬里清風来曠<lb/>
然小宇宙棄世何悠哉　平明登日觀舉手開雲闗<lb/>
<pb n="KR3k0025_WYG_006-20a"/>
黄河從西来窈窕入逺山憑崖覽八極目盡長空閒<hi>李白</hi>
岱宗夫如何齊魯青未了造化鍾神秀隂陽割昏曉盪<lb/>
胷生層雲決眥入飛鳥㑹當凌絶頂一覽衆山小　東<lb/>
嶽雲峯起<hi>杜詩</hi>
本朝岱宗已在眼一徃繼前躅天門四十里夜看扶桑<lb/>
浴回頭望彭城大海浮一粟<hi>東坡</hi>
　　　南嶽衡山<lb/>
經五月南巡狩至於南嶽<hi>書</hi>岷山之陽至於衡山<hi>禹貢</hi>荆<lb/>
<pb n="KR3k0025_WYG_006-20b"/>
州其山鎮曰衡山<hi>周禮</hi>
史劉璘之嘗採藥至衡山深入忘返見有一澗水水南<lb/>
有二石囷一開一閉水深廣不得過遇伐薪人問徑得<lb/>
還或説囷中皆仙靈方藥璘之欲更索不復知處也<hi>晉書</hi>
李泌畏禍願隠衡山詔給三品禄賜隠士服為置室廬<lb/>
<hi>唐書</hi>
傳記霍山為南嶽衡山一名<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁<hi>山海經</hi>衡山南嶽也至<lb/>
黄帝乃以灊霍二山為副<hi>衡山記</hi>禹傷父功不成乃巡衡<lb/>
<pb n="KR3k0025_WYG_006-21a"/>
山血馬以祭之忽夢𤣥夷蒼水使者謂禹曰欲得我山<lb/>
神書者齊焉齊三日遂獲金簡玉字之書得治水之要<lb/>
<hi>吳越春秋</hi>漢武南巡以衡山逺道隔江漢乃徙南岳之祭于<lb/>
廬江灊山<hi>荆州記</hi>朱陵之靈臺大虛之寳洞赤帝館其嶺<lb/>
祝融宅其陽　自湘川至長沙九向九背然後不見<lb/>
衡山有三峰極秀一名芙蓉峯最為竦傑自非清霽之<lb/>
朝不可望見峯上有泉飛𣲖如一幅絹分映青林直注<lb/>
山下<hi>同上</hi>朱陵之靈壇太虛之寳洞當翼軫之宿度應璣<lb/>
<pb n="KR3k0025_WYG_006-21b"/>
衡故曰衡山有五峯曰紫盖曰宻雲曰祝融曰天柱曰<lb/>
石廩<hi>湘州記</hi>湘東姚祖經衡山望巖下數少年並執筆作<lb/>
書未至百歩少年相與飛颺遺一紙書字字皆鳥跡<hi>異苑</hi>
衡山有三峯一曰紫盖每見有雙白鶴回翔其上二曰<lb/>
石囷下有石室三曰芙蓉上有飛泉<hi>六帖</hi>
集衡翟磊落以連鎮<hi>郭景純賦</hi>五嶽於中州衡山最逺南方<lb/>
之山巍然髙而大者百數獨衡山為宗最逺而獨為宗<lb/>
其神必靈<hi>韓送廖道士序</hi>衡山蒼蒼入紫冥下看南極老人星<lb/>
<pb n="KR3k0025_WYG_006-22a"/>
<hi>李白</hi>南嶽配朱鳥秩禮自百王歘吸領地仙鴻洞半焱方<lb/>
　祝融五峯尊峯峯次低昻紫盖獨不朝爭長嶪相望<lb/>
　南嶽據江湖<hi>杜詩</hi>委舟湘流往觀南嶽雲壁覃覃穹林<lb/>
悠擢　山僧愛山出無期俗士牽俗来何時祝融峯下<lb/>
一回首即是此生長别離　火維地荒足妖怪天假神<lb/>
柄專其雄噴雲泄霧藏半腹雖有絶頂誰能窮我来正<lb/>
逢秋雨節隂氣晦昧無清風潛心黙禱若有應豈非正<lb/>
直能感通須臾靜掃衆峯出仰見突兀撑青空紫盖連<lb/>
<pb n="KR3k0025_WYG_006-22b"/>
延接天柱石廩騰擲堆祝融　<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁山尖神禹碑字青<lb/>
石赤形摹竒<hi>韓集</hi>東南倚盖卑維嶽資柱石前當祝融居<lb/>
上拂朱鳥翮青冥結精氣磅礴宣地脈還聞膚寸隂能<lb/>
致彌天澤<hi>劉禹錫</hi>
本朝不見祝融峯還泝瀟湘去<hi>山谷</hi>我来萬里駕長風絶<lb/>
壑層雲許盪胷濁酒三杯豪氣發朗吟飛下祝融峯<lb/>
衡嶽千仭起祝融一峯髙羣山畏突兀奔走如曺逃捫<lb/>
天滑清壁俯壑崩銀濤所恨無十犗一掣了六鼇<hi>朱文公</hi>
<pb n="KR3k0025_WYG_006-23a"/>
　　　西嶽華山<lb/>
經八月西巡狩至於西嶽<hi>書</hi>西傾朱圉鳥鼠至于太華<lb/>
　南至於華隂<hi>禹貢</hi>歸馬於華山之陽<hi>武成</hi>豫州其山鎮曰<lb/>
華山<hi>周禮</hi>
史秦始皇踐華山為城<hi>史</hi>始皇三十六年鄭客至華隂<lb/>
望見素甲白馬從山上下知其非人道左止而待之遂<lb/>
持璧與鄭客曰為我遺鎬池明年祖龍死<hi>史</hi>張楷能為<lb/>
五里霧所居成市徙華山有公超霧市<hi>後本傳</hi>
<pb n="KR3k0025_WYG_006-23b"/>
傳記華山為西嶽<hi>爾雅</hi>鄧紹入華山見童子以五綵囊盛<lb/>
柏葉露<hi>華山記</hi>山頂有池生千葉蓮花服之羽化因曰華<lb/>
山<hi>同上</hi>太華之山削成而四方其髙五千仭其廣千里<hi>山海</hi>
<hi>經</hi>華山中頂石龜側有飛磴逹背見玉女祠有五石臼<lb/>
號曰玉女洗頭盆<hi>廣記</hi>太華少華故曰二華　華山三峯<lb/>
<hi>六帖</hi>西方少隂用事萬物生華故曰華山<hi>白虎通</hi>毛女在華<lb/>
隂山中獵師世世見之體生毛自言秦始皇宫人<hi>列仙傳</hi>
呼子先夀百餘歳臨去呼酒家嫗令急裝便有仙人持<lb/>
<pb n="KR3k0025_WYG_006-24a"/>
二毛狗来因各騎之乃龍也上華隂山嘗於山大呼言<lb/>
子先酒母在此<hi>同上</hi>
集西嶽太華之首峯有五崖比壑破巖而列自下逺而<lb/>
望之偶為掌形舊俗土記之傳者皆曰昔河自積石出<lb/>
而南流既越龍門遂弭南馳者千數百里折波左旋將<lb/>
走東溟連山塞之壅不得去有巨靈於此力擘而剖其<lb/>
中拓而北者為首陽絶而南者為太華河自此洩茫洋<lb/>
下馳故其掌跡猶存巨靈之跡也余往觀曰誕哉此説<lb/>
<pb n="KR3k0025_WYG_006-24b"/>
乎夫所謂神者非人也其動無聲其行無跡若形而無<lb/>
象若色而無色㧞山剖澤而不見其作鼔風奔水而不<lb/>
見其力視不可察名不可及故推而謂之神焉有神之<lb/>
作力而有人之跡乎<hi>王涯仙</hi>李白登華山落鴈峯曰此山<lb/>
最髙呼吸之氣想通帝座矣恨不持謝朓驚人詩来搔<lb/>
首問青天耳<hi>搔首集</hi>諒少昊之下都即蓐収之别館<hi>張説碑</hi>
西嶽出浮雲積氣在太清連天擬黛色百里遥青冥<hi>王維</hi>
西嶽崢嶸何壯哉黄河如絲天際来　巨靈咆哮擘兩<lb/>
<pb n="KR3k0025_WYG_006-25a"/>
山洪波噴流射東海三峯聳立如欲摧翠崖丹谷髙掌<lb/>
開白帝金精運元氣石作蓮花雲作臺　太華三芙蓉<lb/>
明星玉女峯<hi>李白</hi>西岳峻嶒聳處尊諸峯羅列似兒孫安<lb/>
得仙人九節杖拄到玉女洗頭盆車箱入谷無歸路箭<lb/>
栝通天有一門稍待秋風凉冷後髙尋白帝問真源<lb/>
前軒頽返照巉絶華嶽赤<hi>杜詩</hi>太華峯頭玉井蓮開花十<lb/>
丈藕如船冷比雪霜甘比蜜一片入口沉疴痊我欲求<lb/>
之不憚逺青壁無路難夤縁安得憑梯上摘實下種七<lb/>
<pb n="KR3k0025_WYG_006-25b"/>
澤根株連<hi>韓集</hi>靈蹤露指爪殺氣見稜角<hi>劉禹錫</hi>
本朝李肇國史補載韓愈遊華山窮極幽險心悸目眩<lb/>
不能下發狂號哭投書與家人别華隂令百計取之方<lb/>
能下沈顔作贅書以為肇妄載豈有賢者輕命如此余<lb/>
觀之贈張籍詩云洛邑得休告華山窮絶陘倚巖睨海<lb/>
浪引袖拂天星日駕此回轄金神所司刑泉紳拖修白<lb/>
石劒攢髙青磴蘚達拳跼梯飇颭伶俜悔狂已咋齒垂<lb/>
戒仍鐫銘則知肇記為信然沈顔為妄辯也<hi>隠居詩話</hi>無為<lb/>
<pb n="KR3k0025_WYG_006-26a"/>
子嘗以事過華山重几日飲酒蓮花峯上<hi>東坡</hi>
　　　北嶽恒山<lb/>
經十有一月朔巡狩至於北嶽<hi>書</hi>太行恒山至於碣石<lb/>
<hi>禹貢</hi>并州其山鎮曰恒山<hi>周禮</hi>
子其山北臨代南俯趙東接河海之間早生而晩殺五<lb/>
穀之所蕃熟四種五穫焉<hi>管子</hi>恒山之蛇名曰率然一身<lb/>
而兩頭擊其一頭則一頭至擊其中則兩頭皆至<hi>孫子</hi>
史趙簡子謂諸子曰吾藏寳符於恒山中徃者立為後<lb/>
<pb n="KR3k0025_WYG_006-26b"/>
諸子競往無所得無恤曰常山臨代代可取也簡子曰<lb/>
是知符矣<hi>史</hi>
傳記恒山為北嶽<hi>爾雅</hi>北方為恒恒者常也隂終陽始其<lb/>
道常乆故曰恒山<hi>白虎通</hi>常山髙三千九百丈上方三千<lb/>
里<hi>山海經</hi>慕容雋恒山上得璧七十二<hi>前燕錄</hi>昌容者常山<lb/>
道士自稱殷女食蓬蔂根往来山下見者二百餘年顔<lb/>
色如二十許人<hi>列仙傳</hi>
集大哉兹嶽殊於衆山嵩華乃跼其近甸衡岱不踰於<lb/>
<pb n="KR3k0025_WYG_006-27a"/>
方域孰與夫包括綿長經綸中外外夷有四昴宿主胡<lb/>
則延袤以限之中郡有五寳符在岱則髙襄以臨之其<lb/>
頂也上扶乾門黒帝之宫觀其足也下捺坤軸𤣥神之<lb/>
都府豈止劈冀魏截幽燕拒洪河撐大海鴻洞合沓半<lb/>
天下之襟帶嵯峨巉巗一宇宙之標格者也<hi>張嘉貞碑</hi>
　　　中嶽嵩山<lb/>
經崧髙維嶽峻極於天維嶽䧏神生甫及申<hi>詩</hi>
史漢武帝詔曰朕有事華山至於中嶽翌日親登崇崧<lb/>
<pb n="KR3k0025_WYG_006-27b"/>
御史乗屬在廟傍吏卒咸聞呼萬嵗者三登禮罔不答<lb/>
其令祠官加増太室祠禁無伐其草木以山下三百戸<lb/>
為之奉邑名曰崇崧<hi>前紀</hi>則天改嵩山為神岳<hi>唐書</hi>李渤隠<lb/>
少室山以右拾遺召謝不起<hi>同上</hi>
傳記中央之嶽居四方之中而髙故曰嵩山<hi>白虎通</hi>其山<lb/>
三十六峯東曰太室西曰少室嵩其總名也謂之室者<lb/>
以其下各有石室焉<hi>西征記</hi>岳之西北一峯號望都峯天<lb/>
氣清暖即望見洛陽東北一峯號雞鳴五更之初便見<lb/>
<pb n="KR3k0025_WYG_006-28a"/>
日出<hi>紀異</hi>東龍門之南有許由山髙大自絶其北有潁水<lb/>
堯聘許由處<hi>道書</hi>周靈王太子晉遇浮丘公接上嵩山<hi>列仙</hi>
<hi>傳</hi>嵩髙山北有大穴嘗有人誤墜穴中同輩投食墜者<lb/>
得之為尋穴而行計可十許日忽曠然見明又有草屋<lb/>
中有二人對奕局下有一杯自飲墜者告以飢渇棊者<lb/>
曰可飲此墜者飲之氣力十倍半年許乃出自蜀中歸<lb/>
洛下問張華華曰此仙館所飲者玉漿也所食者龍穴<lb/>
石髓也<hi>世説</hi>
<pb n="KR3k0025_WYG_006-28b"/>
集嵩山有神人焦錬師不知何許婦人也嘗胎息絶穀<lb/>
居無室廬遊行若飛倐忽萬里世或傳其入東海登蓬<lb/>
莱竟亦不能測其徃也<hi>李白</hi>元丹丘愛神仙朝飲潁泉之<lb/>
清流暮還嵩岑之紫烟三十六峯長周旋躡星虹身騎<lb/>
飛龍耳生風横河踐海與天通我知爾遊心無窮<hi>李白</hi>
本朝嵩峯三十六終日對髙閣隂晴無朝暮紫氣嘗浮<lb/>
泊雄然九州中氣象壓寥廓亦嘗歩其巔培塿視四岳<lb/>
　始疑茫昧初混沌死鐫鑿神功夜催就萬仭成一削<lb/>
<pb n="KR3k0025_WYG_006-29a"/>
尤竒十二峯隠見入冥邈顧瞻但徘徊想像逢綽約<lb/>
嵩山近可愛泉石吾已諾終朝有幽人白首老雲壑荆<lb/>
巫惜遐荒詭怪杳難邈况逢秋雨霽濃染新翠濯峯端<lb/>
上明月且可留幽酌　嵩峯三十六蒼翠爭聳出　嵩<lb/>
嵐久不見寒碧更潺顔<hi>歐陽公</hi>
　　　假山<lb/>
經青州厥貢怪石　為山九仭功虧一簣<hi>書</hi>維石巖巖<lb/>
　漸漸之石<hi>詩</hi>
<pb n="KR3k0025_WYG_006-29b"/>
子宋之愚人得燕石而藏之以為寳客見之掩口而笑<lb/>
曰此燕石也其與瓦甓不殊<hi>荀子</hi>
史魏明帝鑿太行之石英採榖城之文石起景陽山於<lb/>
芳林園公卿以下莫不展力帝躬自握土以率之<hi>魏志</hi>到<lb/>
溉居近淮水齋前山池有竒礓石長一丈六尺梁武帝戯<lb/>
與賭之并禮記一部溉並輸焉石即遷置華林園宴殿<lb/>
前所謂到公石也<hi>南史</hi>薛元超轉中書舎人𢎞文館學士<lb/>
省中有盤石其祖道衡常據以草制元超每見輙泫然<lb/>
<pb n="KR3k0025_WYG_006-30a"/>
流涕<hi>唐書</hi>有人獲洛水白石而赤文者獻闕下曰此石赤<lb/>
心故以獻李昭德叱曰洛水餘石豈盡能反邪<hi>同上</hi>㧞野<lb/>
古有川曰康干河斷松投之三年輙化為石色蒼緻然<lb/>
脈理猶在世謂康干石<hi>回紇傳</hi>唐莊宗朝張全義為四鎮<lb/>
節度有監軍嘗得李德裕平泉醒酒石德裕孫延古因<lb/>
託全義復求之監軍忿然曰自黄巢亂後洛陽園宅無<lb/>
復能守豈獨平泉一石哉全義嘗在巢賊中以為譏已<lb/>
大怒笞殺之<hi>五代史</hi>
<pb n="KR3k0025_WYG_006-30b"/>
傳記流洲在西海中上多積石名為昆吾石<hi>十洲記</hi>白樂<lb/>
天作牛竒章石記曰公嗜石以甲乙丙丁為品太為上<lb/>
羅浮次之天竺又次之餘為下　李德裕居平泉山誡<lb/>
子弟記曰鬻平泉者非吾子孫也以平泉一石與人者<lb/>
非佳子弟也<hi>雞跖</hi>李棻好竒有異石髙二尺許嵌硿可愛<lb/>
每至未時節其氣出於石穴中若烟雲之狀因目之為<lb/>
未石<hi>揮犀</hi>陶淵明所居粟里兩山間中有大石仰視𤣥瀑<lb/>
可坐十人號醉石<hi>廬山記</hi>華山掌其石如人肉色每太陽<lb/>
<pb n="KR3k0025_WYG_006-31a"/>
對照則見之暮則漸隠不見<hi>賈氏談錄</hi>王維輞川林下坐用<lb/>
雷門四老石燈滅則石中鑽火<hi>事畧</hi>
集渙若奔雲錯若置棊怒者虎鬬企者鳥厲抉其穴則<lb/>
鼻口相呀搜其根則蹄股交峙環行卒愕疑若搏噬<hi>栁萬</hi>
<hi>石亭記</hi>有盤㘭秀出如靈丘鮮雲者有端險挺立如真官<lb/>
神人者有縝潤削成如珪瓚者有㢘稜鋭劌如劒㦸者<lb/>
乂有如虬如鳯若跧若動將翔將踴如鬼如獸若行若<lb/>
聚將竦將鬬風烈雨晦之夕洞穴開<graphic n="KR2430" url="https://raw.githubusercontent.com/kanripo/KR-Gaiji/master/images/KR2430.png" mimeType="image/png"/>若欱雲歕雷嶷<lb/>
<pb n="KR3k0025_WYG_006-31b"/>
嶷然有可望而畏之者烟霽景麗之旦巖㠋霮䨴若拂<lb/>
嵐撲黛靄靄然有可狎而翫之者三山五嶽百洞千壑<lb/>
覼縷簇縮盡在其中百仭一拳千里一瞬坐而得之<hi>白樂</hi>
<hi>天</hi>客從山来遺我盤石員平膩滑廣袤六尺質凝雲白<lb/>
文坼烟碧莓苔有斑麋鹿無跡置之竹下風掃露滴坐<lb/>
待禪僧眠留醉客清冷可愛肢體甚適便是白家夏天<lb/>
床席<hi>盤石銘</hi>震澤生竒石沉潛得地靈初辭水府出猶帶<lb/>
龍宫腥發自江湖國采榮卿相庭從風夏雲勢上漢古<lb/>
<pb n="KR3k0025_WYG_006-32a"/>
槎形拂拭魚鱗見鏗鏘玉韻聆烟波含宿潤苔蘚助新<lb/>
青嵌穴狐雛貎纎鋩蟲篆銘潺顔傲林薄飛動向雷霆<lb/>
<hi>太湖石詩</hi>錯落復崔嵬蒼然玉一堆峰駢仙掌出罅坼劒門<lb/>
開峭頂髙危矣蟠根下壯哉精神欺竹樹氣色壓亭臺<lb/>
隠起磷磷狀凝成瑟瑟肧㢘稜露鋒刃清越叩瓊瑰岌<lb/>
嶪形將動嵬峩勢欲摧竒應連鬼怪靈合蓄風雷黛潤<lb/>
霑新雨斑明㸃古苔未應棲鳥雀不肯染塵埃尖削琅<lb/>
玕筍窪剜瑪瑙罍海神移碣石畫嶂簇天台　烟翠三<lb/>
<pb n="KR3k0025_WYG_006-32b"/>
秋色波濤萬古痕削成青玉片截斷碧雲根　迴頭問<lb/>
雙石能伴老夫否石雖不能言許我為三友　三能為<lb/>
刺史飯水復食蘗唯向天竺山取得兩片石此抵有千<lb/>
金無乃傷清白<hi>太湖石詩</hi>南曺小司冦舅累土為山一簣盈<lb/>
尺嶔崟嬋娟宛有塵外數致詩云一簣功盈尺三峯意<lb/>
出羣望中疑在野幽處欲生雲　江間饒竒石　嵑<graphic n="KR2083" url="https://raw.githubusercontent.com/kanripo/KR-Gaiji/master/images/KR2083.png" mimeType="image/png"/>
怪石走<hi>杜詩</hi>當軒乍駢羅隨勢忽開坼有洞若神剜有巖<lb/>
類天劃終朝巖洞間歌吹宴親戚孰謂衡霍竒近在王<lb/>
<pb n="KR3k0025_WYG_006-33a"/>
侯宅<hi>韓詩下同</hi>湖嵌費攜擎<lb/>
本朝兖王作假山翊善姚垣曰不見假山惟見血山皆<lb/>
生民膏血所成時太宗為諸王作假山聞語而罷<hi>通鑑</hi>吳<lb/>
仲庻守金陵夢三舉子求哀曰若不垂佑明日當為煨<lb/>
燼矣公甚異之詰旦兵馬司狀申乞燒三醜石為灰供<lb/>
脩造用公遂悟敕寺僧愛䕶焉<hi>楊公筆錄</hi>政和間零陵縣貢<lb/>
一巨石舟載至京師毁水門樓以入千夫舁之不能動<lb/>
裕陵親灑宸翰云慶雲萬態竒峯仍以金帶一條挂其<lb/>
<pb n="KR3k0025_WYG_006-33b"/>
上遂即可移頃刻至苑中<hi>揮塵錄</hi>余家有三峯余愛之非<lb/>
徒愛其似山而又有所感焉非徒愛之而又有所敬焉<lb/>
余見中峯魁岸倨肆意氣端重若有以服其旁之二峯<lb/>
二峯莊栗刻削凛不可犯雖其勢服於中峯而岌然决<lb/>
無阿附意吁可敬也夫其亦有所感也夫<hi>老泉木假山記</hi>新霜<lb/>
夜落秋雨殘有石露出寒溪垠苔昏蟲食禽鳥啄出没<lb/>
溪水秋復春溪邉老翁生長見疑我来視何殷勤愛之<lb/>
遠徙入幽谷曵以三犢載兩輪行穿城中罷市看但驚<lb/>
<pb n="KR3k0025_WYG_006-34a"/>
可怪誰復珍荒烟野草埋没久洗以石竇清冷泉朱欄<lb/>
緑竹相掩映選致佳處當南軒南軒旁列千萬峯曽未<lb/>
有此竒嶙峋乃知異物世所少萬金爭買傳幾人　匠<lb/>
智無遺巧天形窮幽探謂我愛山者為山列前簷頽垣<lb/>
不數尺萬嶮由心潛或開如斷碧或呀若谺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或長隨<lb/>
靡迤或瘦露空嵌險穴虧杳杳髙屏立巉巉後出忽孤<lb/>
聳羣卉沓相參宛若氣融結突如鬼鐫鑱豈知几席間<lb/>
百態生濃纎<hi>范成大</hi>甘露寺有石如羊相傳謂之狼石云<lb/>
<pb n="KR3k0025_WYG_006-34b"/>
諸葛孔明坐其上與孫仲謀論曺公也詩曰狼石卧庭<lb/>
下穹窿狀伏羱　謝安所居有石一株嘗倚杖相對吟<lb/>
嘯終日忘歸北齊謝洙名之為玉筍峯唐栁公權榜其<lb/>
亭曰獨秀峯杜詩云倚杖㸔孤石　至揚州獲二石<lb/>
其一緑色岡巒迤邐有穴達於背其一正白可鑒漬以<lb/>
盆水置几案間　李正臣蓄異石九峯玲瓏宛轉若牕<lb/>
櫺然予欲以百金買之與仇池為偶名之曰壺中九華<lb/>
且以詩紀之詩云念我仇池太清絶百金來買碧玲瓏<lb/>
<pb n="KR3k0025_WYG_006-35a"/>
　僕所藏仇池石希代之寳也詩云海石来珠宫秀色<lb/>
如蛾緑坡陁尺寸間宛轉陵蠻足連娟二華頂空洞三<lb/>
茅腹初疑仇池化又恐瀛洲蹙殷勤嶠南使饋餉揚州<lb/>
牧盛以髙麗盆薦以文登玉　靈璧出石多似圖劉氏<lb/>
園中有一株獨反覆可觀作麋鹿可宛頸狀東坡居士<lb/>
欲得之乃畫臨華閣壁作醜石風竹主人喜乃以遺之<lb/>
　忽從塵埃中来對氷雪顔瘦骨扶凜凜蒼根漱潺潺<lb/>
但當對石飲萬事付等閒<hi>東坡</hi>石屛出零陽白鶴山紹興<lb/>
<pb n="KR3k0025_WYG_006-35b"/>
間有宗子於水中得一石光采絢異其文若峯巒聳秀<lb/>
渾然天成自是石工鑿取益衆烟雲雪月之景波瀾龍<lb/>
鳯之象雖巧畫者莫臻其妙<hi>零陵志</hi>米芾知無為軍初入<lb/>
州廨見立石頗竒喜曰此足以當吾拜命取袍笏拜之<lb/>
每呼曰石丈<hi>石林燕語</hi>
　<lb/>
　<lb/>
　記纂淵海卷六<lb/>
</p>
<p>
</p>
  </div>
</body>
</text>
</TEI>
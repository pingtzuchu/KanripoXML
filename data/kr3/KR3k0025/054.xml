<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷五十四</head>
    <p>
<pb n="KR3k0025_WYG_054-1a"/>
欽定四庫全書<lb/>
　記纂淵海卷五十四　　　宋　潘自牧　撰<lb/>
　　識見部<lb/>
　　　狥私忘公<hi>附挾公濟私</hi>
經見利不顧其君其仁不足稱也<hi>記</hi>
子百慮其家不一圖國十至私人之門而不一至於庭<lb/>
<hi>管明法</hi>數能至人之門不一至主之庭百慮私家之便不<lb/>
一圖主之國<hi>韓非有度</hi>
<pb n="KR3k0025_WYG_054-1b"/>
史趙充國曰諸君便文自營非為公家忠計也<hi>西漢本傳</hi>張<lb/>
禹雖家居以特進為天子師國家每有大政必與定議<lb/>
時吏民多上書言災異之應譏切王氏專政所致上意<lb/>
然之未有以明見即車駕至禹第辟左右親問禹以天<lb/>
變因用吏民所言王氏事示禹禹自見年老子孫弱又<lb/>
與曲陽侯不平恐為所怨則謂上曰新學小生亂道誤<lb/>
人宜無信用以經術斷之上雅信愛禹由此不疑王氏<lb/>
<hi>通鑑漢成紀互入阿附</hi>谷永前後所上四十餘事專攻上身與後<lb/>
<pb n="KR3k0025_WYG_054-2a"/>
宮而已黨於王氏上亦知之不甚親信也<hi>西漢本傳</hi>荀恱曰<lb/>
私務衆於官事<hi>通鑑西漢</hi>王衍雖居宰輔之重不以經國為<lb/>
念而思自全之計乃以弟澄為荆州族弟敦為青州因<lb/>
謂澄敦曰卿二人在外而吾留此足以為三窟矣<hi>晉書本傳</hi>
李林甫欲杜邊帥入相之路欲以固位專寵乃奏言大<lb/>
臣為將怯當矢石不若用寒族邊人邊人勇决習戰寒<lb/>
族則孤立無黨陛下誠以恩洽其心彼必能為朝廷盡<lb/>
死帝恱其言始用安禄山至徙諸道節度使盡用邊人<lb/>
<pb n="KR3k0025_WYG_054-2b"/>
精兵咸戍北塞天下之勢偏重卒使禄山傾覆天下皆<lb/>
出於林甫專寵固位之謀也<hi>通鑑唐紀</hi>禮部尚書李揆為入<lb/>
蕃㑹盟使揆有才望盧把惡之故使之入蕃上曰揆無<lb/>
乃太老對曰使逺方非諳練朝廷故事者不可且揆行<lb/>
則自今年少於揆者不敢辭逺使矣<hi>通鑑唐德宗</hi>李希烈襲<lb/>
䧟汝州上問計於盧把對曰希烈少年驍將恃功驕慢<lb/>
將佐莫敢諫止誠得儒雅重臣奉宣聖澤為陳逆順禍<lb/>
福希烈必革心改悔可不勞軍旅而服顔真卿三朝舊<lb/>
<pb n="KR3k0025_WYG_054-3a"/>
臣忠直剛決名重海内人所信服真其人也命真卿詣<lb/>
許州宣慰希烈詔下舉朝失色　李晟嘗將神策軍戍<lb/>
成都及還以營妓髙洪自隨西川節度使張延賞怒追<lb/>
而反之由是有隙上召延賞入相晟表陳其過惡上重<lb/>
違其意以延賞為左僕射　張延賞與齊映並相映在<lb/>
諸相中頗稱敢言延賞因言映非宰相器映遷䕫州刺<lb/>
史　盧把以私隙叙楊炎擠顔真卿於死地激李懷光<lb/>
使叛　吐蕃維州副使悉怛謀降盡帥其衆奔成都李<lb/>
<pb n="KR3k0025_WYG_054-3b"/>
德裕遣行維州刺史虞藏儉將兵入據其城庚午<hi>一作申</hi>
具奏其狀且言韋皋没身恨不能致者也事下尚書省<lb/>
集百官議皆請如德裕策牛僧孺曰吐蕃之境四面各<lb/>
萬里失一維州未能損其勢得百維州何所用之詔德<lb/>
裕以其城歸吐蕃執悉怛謀及所與偕來者悉歸之吐<lb/>
蕃盡誅之於境上極其慘酷<hi>並同上</hi>黄巢北趣襄陽劉巨<lb/>
容拒之大破賊衆或勸巨容窮追賊可盡也巨容曰國<lb/>
家喜負人有急則撫存將士不愛官賞事寧則棄之或<lb/>
<pb n="KR3k0025_WYG_054-4a"/>
更得罪不若留賊以為富貴之資衆乃止<hi>通鑑唐僖宗</hi>
　　　公私兩全<lb/>
經雨我公田遂及我私<hi>詩</hi>趙文子曰隨武子利其君不<lb/>
忘其身謀其身不遺其友　事君不敢忘其君亦不敢<lb/>
遺其祖<hi>並記</hi>事父母能竭其力事君能致其身<hi>語</hi>夫孝始<lb/>
於事親中於事君終於立身<hi>孝經</hi>無私㤙非孝子也無公<lb/>
義非忠臣也君子不以私害公不以家事辭王事<hi>詩箋</hi>
子公事畢然後敢治私事<hi>孟</hi>今日之事君事也我不敢<lb/>
<pb n="KR3k0025_WYG_054-4b"/>
廢抽矢扣輪去其金發乗矢而後反<hi>孟</hi>管子曰隰朋之<lb/>
為人也居其家不忘公門在公門不忘其家事君不二<lb/>
心亦不忘其身<hi>管</hi>
史石奢楚昭王相有殺人者乃其父縱其父自繋使人<lb/>
言之王曰殺人者臣之父也臣罪當死王曰不當伏罪<lb/>
奢曰不私其父非孝子也不奉王命非忠臣也王赦其<lb/>
罪上惠也伏誅而死臣職也遂不受令自刎而死<hi>史循吏傳</hi>
<hi>互入循良</hi>蘇章遷冀州刺史故人為清河太守章行部按其<lb/>
<pb n="KR3k0025_WYG_054-5a"/>
姦贓乃請太守為設酒肴陳平生之好甚歡太守喜曰<lb/>
人皆有一天我獨有二天章曰今夕蘇孺文與故人飲<lb/>
酒者私恩也明日冀州刺史按事公法也遂舉正其罪<lb/>
<hi>東漢本傳互入徇公忘私</hi>茍晞為兖州刺史從母子求為將晞以為<lb/>
督䕶後犯法晞杖節斬之從母叩頭請救不聽既而素<lb/>
服哭之流涕曰殺卿者兖州刺史哭弟者茍道將其仗<lb/>
法如此<hi>晉書</hi>源懷為使持節巡行北邊有懐朔鎮將元尼<lb/>
湏與懐少舊貪穢狼藉置酒請懐曰命之長短由卿之<lb/>
<pb n="KR3k0025_WYG_054-5b"/>
口豈可不相寛貸懐曰今日之集乃是源懐與故人飲<lb/>
酒之坐非鞠獄之所也明日公庭始為使者檢鎮將罪<lb/>
狀之處尼湏揮淚無以對於是表劾尼湏<hi>北史互入狥公忘私</hi>張<lb/>
鎮周拜舒州都督舒州即其本邑鎮周乃多市酒肴就<lb/>
望江舊宅盡召故人親戚與之酣宴散髪箕踞叙疇昔<lb/>
之歡十日贈以錢帛既而垂泣謂賔曰比者張鎮周與<lb/>
故人為歡今日以後舒州都督治百姓耳君民禮隔不<lb/>
得交逰因與永訣自是親戚有犯法一無所縱州境肅<lb/>
<pb n="KR3k0025_WYG_054-6a"/>
然<hi>唐書本傳</hi>陸贄曰吾上不負天子下不負所學<hi>唐書陸贄傳</hi>山<lb/>
陵近禁人屠宰郭子儀之𨽻人潛殺羊載以入城右金<lb/>
吾將軍裴諝奏之或謂諝曰郭公有社稷大功君獨不<lb/>
為之地乎諝曰此乃吾所以為之地也郭公勲髙望重<lb/>
上新即位以為羣臣附之者衆故吾發其小過以明郭<lb/>
公威權不足畏也如此上尊天子下安大臣<hi>通鑑唐德宗</hi>初<lb/>
李懐光之解奉天圍也上以其子璀為監察御史及懐<lb/>
光屯咸陽不進璀宻言於上曰臣父必負陛下願早為<lb/>
<pb n="KR3k0025_WYG_054-6b"/>
之備臣聞君父一也但今日之勢陛下未能誅臣父而<lb/>
臣父足以危陛下不忍不言上驚曰知卿大臣愛子當<lb/>
為朕委曲彌縫而奏之對曰臣父非不愛臣臣非不愛<lb/>
其父與宗族也顧臣力竭不能回耳上曰然則卿以何<lb/>
策自勉對曰臣之進言非茍求生也臣父敗則臣與之<lb/>
俱死矣尚有何策哉使臣賣父求生陛下亦安用之上<lb/>
曰更至咸陽諭卿父使君臣父子俱全不亦善乎李泌<lb/>
曰李璀固賢者必與父俱死矣若其不死則亦無足貴<lb/>
<pb n="KR3k0025_WYG_054-7a"/>
者及懐光死璀先刄其二弟乃自殺<hi>同上</hi>髙季昌遣都指<lb/>
揮使倪可福以卒萬人修江陵外郭季昌行視責功程<lb/>
之慢杖之季昌女為可福子知進婦季昌謂其女曰歸<lb/>
語汝舅吾欲威衆辦事耳以白金數百兩遺之<hi>通鑑梁均王互</hi>
<hi>入狥公忘私</hi>晉相桑維翰乃裴皥門生嘗謁皥皥不迎不送<lb/>
或問之答云皥見維翰於中書則庶僚也維翰見皥於<lb/>
私館則門生也何送迎之有<hi>五代史</hi>
集在家常起早憂國願年豐<hi>杜詩互入憂世</hi>以孝肥家以忠肥<lb/>
<pb n="KR3k0025_WYG_054-7b"/>
國<hi>唐文粹</hi>
本朝韓魏公言慶歴中與范希文冨彦國同在西府上<lb/>
前爭事議論各别下殿不失和氣如未嘗爭也<hi>别錄</hi>元豐<lb/>
間文潞公以太尉留守西京未交印先就第廟坐見監<lb/>
司府官明日交府事以次見府官如常儀或以問公公<lb/>
曰吾未視府事三公見庶僚也既交印河南知府見監<lb/>
司矣<hi>聞見録</hi>屬者故敕有司増定䕃補之格必由試藝乃<lb/>
得授官不惟為國造士是乃為臣立家<hi>歐公集</hi>
<pb n="KR3k0025_WYG_054-8a"/>
　　　窮達兩得<lb/>
經時止則止時行則行動靜不失其時其道光明<hi>易</hi>用<lb/>
之則行舎之則藏<hi>語</hi>
子窮則獨善其身達則兼善天下<hi>孟</hi>窮不失義故士得<lb/>
巳焉達不離道故民不失望焉<hi>同上</hi>窮則必有名達則必<lb/>
有力<hi>荀</hi>古之得道者窮亦樂通亦樂<hi>莊</hi>
史張衡云元龍迎夏則凌雲而奮鱗涉冬則淈泥而潛<lb/>
蟠<hi>後漢</hi>
<pb n="KR3k0025_WYG_054-8b"/>
集舒之濟萬民卷之善一身<hi>白侍郎</hi>施之乃伊吕事業蓄<lb/>
之則莊老道德應而不滯飭躬有則其時之來也為雲<lb/>
龍為風鵬勃然突然陳力以出時之去也為霧豹為冥<lb/>
鴻寥兮寂兮奉身而退<hi>互入所遇不同</hi>達人靜則暗然與隂合<lb/>
跡動則浩然與陽同波<hi>並同上</hi>隱而晦之則金渾玉璞君<lb/>
子之道也發而明之則龍飛虎變大人之文也<hi>唐文粹</hi>進<lb/>
為天下利退有百世名顯為諸侯師黙成萬世法<hi>同上</hi>靜<lb/>
則龍蟄存神在一水而無悶動則鳯翔覽德自千仭以<lb/>
<pb n="KR3k0025_WYG_054-9a"/>
來儀<hi>李義山文</hi>
　　　髙舉逺覽<lb/>
子吞舟之魚不逰枝流鴻鵠髙飛不集汙池<hi>列楊朱</hi>乗雲<lb/>
氣御飛龍而逰乎四海之内<hi>逍遥逰</hi>
史濯淖汙泥之中蟬蛻於濁穢以浮游塵埃之外<lb/>
不獲世之滋垢皭然泥而不滓者也推此志也雖與日<lb/>
月爭光可也<hi>史記屈原傳</hi>鴻鴈髙飛一舉千里<hi>張良傳</hi>眇然絶<lb/>
俗離世<hi>西漢傳</hi>
<pb n="KR3k0025_WYG_054-9b"/>
傳記神龍不處罔罟之水鳯凰不翔罻羅之鄉<hi>人物考</hi>
集鸞鳯翔於蒼雲兮故繒繳不能加蛟龍潛於旋淵兮<lb/>
身不挂於網羅<hi>楚辭</hi>𤣥鶴兮髙飛増逝兮青冥　鸞鳯之<lb/>
髙翔兮乃集太皇之埜循四極而囘周兮先盛德而後<lb/>
下彼聖人之神德兮逺濁世而自藏使麒麟可得羈而<lb/>
繫兮又何以異虖犬羊鴻鵠之一舉兮如山川之迂曲<lb/>
再舉兮覩天地之方圓　安能以身之察察受物之汶<lb/>
汶者乎又安能以皎皎之白而蒙世俗之塵埃乎<hi>互入不隨</hi>
<pb n="KR3k0025_WYG_054-10a"/>
<hi>人轉</hi>當代豈無騏驥驥見執轡者非其人遂足跳而逺去<lb/>
<hi>並同上</hi>鳯凰翔于千仭兮覽德輝而下之<hi>賈誼賦</hi>悲世俗之<lb/>
迫隘朅輕舉而逺逰<hi>相如大人賦</hi>俯觀萬物擾擾焉如江漢<lb/>
之浮萍<hi>晉劉伶酒徳頌</hi>振衣千仭岡濯足萬里流<hi>左太沖詠史詩</hi>狹世<lb/>
路之阨僻仰天衢而髙蹈<hi>成公綏嘯賦</hi>髙舉摩太清永絶矰<lb/>
繳懼<hi>儲光羲詩</hi>決巨壑摩太清塊視三山杯觀五湖<hi>李白鸚鵡</hi>激<lb/>
山岳以崛起搏九萬而迅征<hi>同上</hi>綿綿羅網冥冥髙鴻趯<lb/>
趯竹竿穆穆幽龍其禍敗之遼絶秦越哉<hi>陳子昂集</hi>豈無朝<lb/>
<pb n="KR3k0025_WYG_054-10b"/>
陽鳯恥與微物爭<hi>元稹集互入知所重愛</hi>長居青雲路彈射無由<lb/>
縁<hi>劉賔客集</hi>求觀衆丘小必上太山岑求觀衆流細必泛滄<lb/>
海<hi>一作溳</hi>深<hi>韓/詩</hi>誰能駕飛車相從觀海水<hi>同/上</hi>洞視萬古<hi>李漢</hi>
<hi>韓文集序</hi>靈鳯不啄氊<hi>白樂/天集</hi>黄鵠一去青冥無極<hi>栁文</hi>下視三<lb/>
界狹但聞五濁腥<hi>唐文粹</hi>優哉遵渚鴻自得養身㫖不啄<lb/>
太倉粟不飲方塘水振羽搴浮雲罝羅任從爾<hi>孟東野</hi>
本朝髙標不可揖杳若雲間鴻<hi>歐公</hi>冷看世間人<hi>東坡詩</hi>超<lb/>
逸絶塵獨立萬物之表馭風騎氣以與造物者逰<hi>東坡荅黄</hi>
<pb n="KR3k0025_WYG_054-11a"/>
<hi>魯直書</hi>髙蹈玩一世　過秦漢之故都恣觀終南嵩華之<lb/>
髙北顧黄河之奔流慨然想見古之豪傑至京師仰觀<lb/>
天子宮闕之壯與倉廩府庫城池苑囿之富且大也而<lb/>
後知天下之巨麗<hi>欒城集</hi>扶摇雲漢上睥睨千萬里<hi>同上</hi>一<lb/>
朝厭蝸角萬里騎鵬背<hi>王直方詩</hi>髙情如飛鴻未易握粟呼<lb/>
<hi>百斛明珠</hi>
　　　聞見淺狹<lb/>
經獨學而無友則孤陋而寡聞<hi>記</hi>
<pb n="KR3k0025_WYG_054-11b"/>
子子誠齊人也知管仲晏子而已矣<hi>孟</hi>陳仲子居於陵<lb/>
耳無聞目無見<hi>孟</hi>少聞曰淺少見曰陋<hi>荀</hi>坎井之蛙謂<lb/>
東海之鼈曰吾跳梁乎井幹之上入休乎缺甃之崖赴<lb/>
水則接液<hi>一作掖</hi>持頤蹶泥則沒足滅跗還虷蟹與科斗<lb/>
莫吾能若也且夫擅一壑之水而跨時埳井之樂此亦<lb/>
至矣夫子奚不時來入觀乎<hi>莊秋水</hi>欵啟寡聞<hi>欵空也如空之聞所</hi>
<hi>見小也莊達生</hi>昔者宋國有田夫常衣緼黂僅以過冬暨春東<lb/>
作自曝於日不知天下之有廣厦隩室綿纊狐貉顧謂<lb/>
<pb n="KR3k0025_WYG_054-12a"/>
其妻曰負日之暄世人莫知以獻吾君將有重賞里之<lb/>
富室告之曰昔人有美戎菽甘枲莖芹萍子者對卿豪<lb/>
稱之卿豪取而嘗之蜇於口慘於腸衆灑而怒<hi>一作怨</hi>之<lb/>
其人大慙此子類也<hi>列楊朱</hi>井蛙不可以語於海者拘於<lb/>
墟也夏蟲不可以語於冰者篤於時也曲士不可以語<lb/>
於道者束於教也<hi>莊子</hi>夫北人見麻不知其可以為布越<lb/>
人見毳不知其可以為氊故不通於物者不可與言俗<lb/>
<hi>淮南</hi>寸鮹汎迹濫水之中則謂天下無四海之廣芒蝎宛<lb/>
<pb n="KR3k0025_WYG_054-12b"/>
轉果核之内則謂八極之界盡於兹也<hi>抱朴子互入以見度人</hi>見<lb/>
虎一毛不知其斑<hi>金縷子</hi>
史少見之人如管中闚天也<hi>史梁王世家</hi>叔孫通綿蕞諸生<lb/>
喜曰叔孫生誠聖人也知當世之急務<hi>史本傳</hi>守窔奥之<lb/>
熒燭未仰天庭而覩白日也　遼東有豕生子白頭異<lb/>
而獻之至河東見羣豕皆白懐慙而還<hi>後漢朱浮傳</hi>何異夫<lb/>
虱之處褌中乎<hi>晉書阮籍傳</hi>生世不學其猶宂處何所見焉<lb/>
<hi>北史雷記傳</hi>管中窺豹時見一斑<hi>世説新語中又晉書王獻之傳</hi>
<pb n="KR3k0025_WYG_054-13a"/>
傳記北人見布而疑麻越人見罽而駭毳<hi>山海經序</hi>釋氏戒<lb/>
世人不可以耳目不及便為虛誕如山中人不信有魚<lb/>
大如木海上人不信有木大如魚漢武帝不識弦膠魏<lb/>
文帝不信火布北人見錦不信有蟲食樹吐絲所成昔<lb/>
在江南不信有千人氊帳及來河北不信有萬斛舟船<lb/>
<hi>北齊黄門侍郎顔之推顔氏家訓</hi>
集野人有快炙背而美芹子者欲獻之至尊雖有區區<lb/>
之意亦已疏矣<hi>選嵇叔夜書</hi>食芹雖云美獻御固已癡<hi>韓集歸趙</hi>
<pb n="KR3k0025_WYG_054-13b"/>
<hi>城詩</hi>老子之小仁義非毁之也其見者小也坐井而觀天<lb/>
曰天小者非天小也<hi>韓集原道</hi>如龜居殻不知海寛<hi>白樂天集</hi>醯<lb/>
雞仰甕口亦謂雲漢津<hi>劉賔客集</hi>
本朝俗傳書生入官庫見錢不識或問之曰生固知其<lb/>
為<hi>一作謂</hi>錢但怪其不在紙裹中耳<hi>百斛明珠</hi>
　　　明於自知<lb/>
經子謂子貢曰女與囘也孰愈對曰賜也何敢望囘囘<lb/>
也聞一以知十賜也聞一以知二<hi>語</hi>子使漆雕開仕對<lb/>
<pb n="KR3k0025_WYG_054-14a"/>
曰吾斯之未能信　叔孫武叔語大夫於朝曰子貢賢<lb/>
於仲尼子貢曰譬之宫墻賜之墻也及肩窺見室家之<lb/>
好<hi>語</hi>
子自知者明<hi>老</hi>吾長見笑於大方之家<hi>莊/</hi>厲之人<hi>惡人也</hi>
夜半生其子遽取火而眡之汲汲然唯恐其似巳也<hi>莊</hi>
史克於先大夫無能為役<hi>左成二年</hi>吾無其功敢有其實乎<lb/>
吾小人不可以厚誣君子　范獻子聘於魯問具山敖<lb/>
山魯人以鄉對獻子曰不為具敖乎曰先君獻武之諱<lb/>
<pb n="KR3k0025_WYG_054-14b"/>
也獻子歸曰吾名其二諱為笑矣唯不學也<hi>國語互入不學</hi>參<lb/>
曰陛下觀臣與蕭何孰賢上曰似不及也參曰是也<hi>史曹</hi>
<hi>參世家</hi>絳侯自知其能不如平逺矣<hi>通鑑漢髙紀</hi>陳平曰我多<lb/>
隂謀道家之所禁吾世即廢亦已矣不能復起以吾多<lb/>
隂禍也<hi>西漢本傳</hi>金日磾曰臣外國人不如光且使匈奴輕<lb/>
漢矣<hi>通鑑漢武紀</hi>汲黯曰臣常有狗馬病力不能任郡事<hi>史本</hi>
<hi>傳</hi>盧植曰豈可横叨天功以為巳力乎<hi>通鑑後漢紀</hi>是時宦<lb/>
官競賣恩勢唯大長秋良賀清儉退厚及詔舉武猛賀<lb/>
<pb n="KR3k0025_WYG_054-15a"/>
獨無所薦帝問其故對曰臣生自草茅長於宮掖既無<lb/>
知人之明又未嘗交於士類昔衛鞅因景監以見有識<lb/>
知其不終今得臣舉者匪榮伊辱是以不敢<hi>通鑑漢殤紀</hi>楊<lb/>
賜陳耽每拜公卿羣僚畢賀輒嘆陳寔大位未登愧於<lb/>
先之<hi>通鑑漢靈紀</hi>陳蕃為三公臨朝歎曰叔度若在吾不敢<lb/>
先佩印綬矣<hi>東漢黄憲傳</hi>費禕曰吾等不如丞相才知逺矣<lb/>
丞相猶不能定中夏况吾等乎不如且保國治民謹守<lb/>
社稷如其功業以俟能者無為希兾徼倖<hi>通鑑魏髙貴鄉公紀</hi>董<lb/>
<pb n="KR3k0025_WYG_054-15b"/>
允代費禕為尚書令旬日之間事多停滯允歎曰人材<lb/>
力相懸若此非吾所及<hi>蜀志本傳互入心服</hi>徐邈拜司空歎曰三<lb/>
公論道之官無其人則缺豈可以老病荒<hi>一作忝</hi>之哉固<lb/>
辭不受<hi>蜀志本傳互入恬退</hi>晉沙汰郎官魏舒曰吾即其人也襆<lb/>
被而出同僚咸有愧色<hi>晉書本傳</hi>石勒曰人豈不自知若遇<lb/>
漢髙祖當北面事之與韓彭比肩<hi>通鑑晉書</hi>王導初拜司徒<lb/>
謂人曰劉子喬若過江我不得拜公也<hi>晉書劉隗傳隗子疇字子喬</hi>
周嵩曰嵩性抗直不容於世<hi>晉書</hi>王濟俊爽有風姿每見<lb/>
<pb n="KR3k0025_WYG_054-16a"/>
玠輒歎曰珠玉在側覺我形穢<hi>晉書衛玠傳</hi>淮南袁甫嘗詣<lb/>
何朂自言能為劇縣朂曰唯欲宰縣不為臺閣職何也<lb/>
甫曰人有能有不能<hi>晉書本傳</hi>蔡謨遷司徒上疏固讓謂所<lb/>
親曰我若為司徒將為後代所哂義不敢拜也　陸玩<lb/>
遷司空謂賔客曰以我為三公是天下為無人<hi>並同上</hi>魏<lb/>
元順曰刀筆小才堪供几案之用豈應汙辱門下<hi>通鑑梁紀</hi>
岑文本拜中書令有憂色母問之答曰非勲非舊責重<lb/>
位髙所以憂也有來慶者輒曰今日受弔不受賀<hi>唐書本傳</hi>
<pb n="KR3k0025_WYG_054-16b"/>
<hi>互入畏謹</hi>孜孜奉國知無不為臣不如𤣥齡兼資文武出將<lb/>
入相臣不如靖敷奏詳明出納惟允臣不如彦博濟煩<lb/>
治劇衆務畢舉臣不如胄以諫諍為心恥君不及堯舜<lb/>
臣不如徴<hi>唐書王珪傳互入推遜</hi>盧懐慎同平章自以才不及姚<lb/>
崇事皆推而不專<hi>唐書本傳</hi>許逺自以為才不及巡請稟軍<lb/>
事而處其下<hi>唐書張巡傳</hi>程异亦自知不合衆心為相月餘<lb/>
不敢知印秉筆<hi>通鑑唐憲宗</hi>李德裕曰臣無名第不當非進<lb/>
士<hi>唐史選舉志</hi>鄭綮同平章事笑曰歇後鄭五作宰相時事可<lb/>
<pb n="KR3k0025_WYG_054-17a"/>
知矣<hi>唐書本傳</hi>劉蕡對策第一考官不敢取被選者李郃曰<lb/>
蕡逐我留吾顔其厚耶乃上疏曰臣所對不及蕡逺甚<lb/>
内懐愧恥自謂賢良奈人言何乞囘所授以旌蕡直<hi>新唐</hi>
<hi>書本傳</hi>栁璨臨刑呼曰負國賊栁璨死其宜矣<hi>通鑑唐昭宗</hi>
傳記城北徐公齊國之美麗者鄒忌謂其妻妾賔客曰<lb/>
吾孰與徐公美皆以為徐公不若明日徐公來孰眡之<lb/>
自以為不如窺鏡而自眡之弗如逺甚<hi>戰國䇿</hi>王夷甫自<lb/>
歎我與樂令談不覺我言為煩<hi>世説中</hi>
<pb n="KR3k0025_WYG_054-17b"/>
本朝梁邵陵王讓丹陽尹表曰審已循涯自知莫可街<lb/>
談巷議尤見不勝<hi>太平御覽</hi>
　　　昧於自知<lb/>
子神龜能見夢於元君而不能避余且之網知能七十<lb/>
二鑚而無遺筴不能避刳腸之患<hi>莊外物</hi>萇𢎞周宣之執<lb/>
數者也天地之氣日月之行風雨之變律歴之數無所<lb/>
不通也然不自知車裂而死<hi>淮南子</hi>大夫種知所以強越<lb/>
而不知所以存身萇𢎞知周之所以存而不知身所以<lb/>
<pb n="KR3k0025_WYG_054-18a"/>
亡<hi>淮南子説山訓</hi>
史栢公知項之可滅也而不知己之不可滅也<hi>穀梁傳</hi>如<lb/>
目見毫毛而不見其睫也<hi>史越世家</hi>孫子籌策龎涓明矣然<lb/>
不能蚤救患於被刑呉起説武侯以刑勢不如德然行<lb/>
之於楚以暴刻少恩忘其軀<hi>史孫呉列傳</hi>以遷之博物洽聞<lb/>
而不能以自全<hi>西漢司馬遷傳</hi>固傷遷愽物洽聞然亦身陷大<lb/>
戮此古人所以致論於目睫也<hi>東漢班固傳論</hi>戒人之禍智矣<lb/>
而不能自免於讒隙<hi>東漢馬援傳論</hi>王晏從弟思逺謂晏曰凡<lb/>
<pb n="KR3k0025_WYG_054-18b"/>
人多拙於自謀<hi>通鑑齊髙祖紀</hi>工於料人拙於謀已<hi>唐書李光弼贊</hi>唐<lb/>
太宗曰人苦不自知耳<hi>通鑑本紀</hi>劉蕡戒帝漏言而身誦語<lb/>
于庭<hi>新唐書本贊</hi>
傳記家有敝帚享之千金斯不自見之患也<hi>魏文帝典論互入不</hi>
<hi>自覺</hi>常人闇於自見謂己為賢<hi>同上</hi>
集李赤善為歌詩效李白名聞江湖間其始為士無以<lb/>
異於人一惑於恠而所為若是乃反以世為溷溷為帝<lb/>
居為清都其屬意明白今世皆知笑赤之惑也及至是<lb/>
<pb n="KR3k0025_WYG_054-19a"/>
非取與向背決不為赤者㡬何人耶反修而身無以慾<lb/>
利好惡遷其神而不返則幸耳又何暇赤之笑哉<hi>桞李赤傳</hi>
<hi>互入此莫笑彼</hi>種知呉之可以取知越之可以彊而不知身之進<lb/>
退存亡<hi>李元賔集</hi>秦人不暇自哀而後人哀之後人哀之而<lb/>
不鑑之亦使後人而復哀後人也<hi>杜牧之</hi>青銅不自見只<lb/>
擬老他人<hi>羅隱集</hi>笑前人之未工忘己事之已拙<hi>史通</hi>
本朝高宗責義琰為宰相而陵其母家然己以讒殺元<lb/>
舅恣意而不自知其惡何以責臣之不薄於母黨<hi>范祖禹唐</hi>
<pb n="KR3k0025_WYG_054-19b"/>
<hi>鑑</hi>
　　　知有分守<lb/>
經長者賜少者賤者不敢辭　諸侯賜弓矢然後征賜<lb/>
鈇鉞然後殺賜圭瓚然後為鬯<hi>記</hi>士於大夫不承賀<hi>士有</hi>
<hi>慶事不聴大夫親來賀已不敢變動尊也記玉藻</hi>賤不誄貴幼不誄長<hi>記</hi>族人<lb/>
不得以其戚戚君位也<hi>記</hi>不在其位不謀其政<hi>語</hi>君子<lb/>
思不出其位<hi>語</hi>
子齊景公田招虞人以旌不至<hi>孟</hi>庖人雖不治庖尸祝<lb/>
<pb n="KR3k0025_WYG_054-20a"/>
不越樽俎而代之矣<hi>莊</hi>
史齊侯欲使敬仲為卿辭曰羈旅之臣幸若獲宥所獲<lb/>
多矣敢辱高位以速官謗<hi>左莊二十二年</hi>卿非君命不越境<hi>左莊</hi>
<hi>二十七年</hi>王以上卿之禮享管仲辭曰臣賤有司也有天子<lb/>
之二守國髙在若節春秋來承王命何以禮焉陪臣敢<lb/>
辭受下卿之禮而還<hi>左僖十二年</hi>衞甯武子曰陪臣來繼舊<lb/>
好其敢干大禮以自取戾<hi>左文四年</hi>鬷戾曰我家臣也不敢<lb/>
知國<hi>左昭二十五年</hi>冠雖敝必加於首履雖新必關於足上下<lb/>
<pb n="KR3k0025_WYG_054-20b"/>
之分也<hi>史儒林傳互入名分</hi>人主之尊譬如堂羣臣如陛衆庶如<lb/>
地故陛九級上亷逺地則堂髙陛無級亷近地則堂卑<lb/>
<hi>通鑑漢文紀</hi>等級分明而天子加焉故其尊不可及也<hi>同上</hi>衛<lb/>
青曰臣雖當斬將以臣之尊寵而不敢自擅誅於境内<lb/>
而具歸天子自裁之於以見為人臣不敢專權不亦可<lb/>
乎<hi>通鑑漢武紀</hi>尊尊卑卑强幹弱枝也<hi>通鑑漢和紀</hi>李愬入蔡州<lb/>
翌日裴度至愬具櫜鞬候度馬首<hi>唐書</hi>
　　　限則<lb/>
<pb n="KR3k0025_WYG_054-21a"/>
經女正位乎内男正位乎外<hi>易</hi>喪服凶器不入宮僣服<lb/>
賊器不入宮奇服怪民不入宮<hi>周禮</hi>父子不同席<hi>記</hi>父不<lb/>
祭子夫不祭妻　禮不下庶人刑不上大夫　犬馬不<lb/>
上於堂<hi>註非贄幣也</hi>外言不入於梱内言不出於梱<hi>並同上</hi>
支子不祭祭必告於宗子<hi>記曲禮下又喪服小記云庶子不祭禰者明其宗也</hi>
無田禄者不設祭器袗絺綌不入公門苞屨衱衽厭冠<lb/>
不入公門<hi>並同上</hi>君子非有大故不宿於外<hi>記</hi>庶羞不踰<lb/>
牲燕衣不踰祭服寢不踰廟<hi>記</hi>有田則祭無田則薦<lb/>
<pb n="KR3k0025_WYG_054-21b"/>
道路男子由右女子由左<hi>並同上</hi>由命士以上父子皆異<lb/>
宮<hi>記</hi>男不言内女不言外　大夫燕食有膾無脯有脯<lb/>
無膾士不貳羮胾　庶人耆老不徒食<hi>尊卑差也</hi>家不寳龜<lb/>
不藏圭不臺門　歌者在上匏竹在下　自仁率祖等<lb/>
而上之至於祖名曰輕自義率祖順而下之至于禰名<lb/>
曰重一輕一重其義然也<hi>用㤙則父母重而祖輕用義則祖重而父母輕㤙重者為</hi>
<hi>之三年義重者為之齊衰</hi>　絶族無移服　父不次于子兄不次于<lb/>
弟　制國不過千乘都城不過百雉家富不過百乗<lb/>
<pb n="KR3k0025_WYG_054-22a"/>
父子不同位　禮義立則貴賤等矣<hi>並記</hi>
子持手而食者不得立宗廟　外屏不欲見外内屏不<lb/>
欲見内也<hi>並荀</hi>
史先王之制大都不過參國之一中五之一小九之一<lb/>
<hi>左隱元年</hi>在禮家施不及國大夫不收公利<hi>左昭二十六年</hi>賈人不<lb/>
得衣繡乘車市井之子孫不得仕宦為吏<hi>史平準書</hi>漢明帝<lb/>
欲封其子云我子豈得與先帝子等可半楚淮陽<hi>後漢紀</hi>
　　　不知分守<lb/>
<pb n="KR3k0025_WYG_054-22b"/>
經畔官離次<hi>書</hi>
子位卑而言髙罪也<hi>孟</hi>
史欒鍼曰侵官冒也失官慢也離局姦也<hi>左成十六年</hi>鄭駟<lb/>
秦嬖大夫而常陳卿之車服於其庭<hi>左哀三年</hi>
　　　區處得當<lb/>
子絶長補短<hi>孟</hi>井井然有條理<hi>荀</hi>
史親不在外羈不在内<hi>左昭十二年</hi>蘇秦曰聞客有逺為吏<lb/>
而其妻私於人者其夫將來其私者憂之妻曰吾已作<lb/>
<pb n="KR3k0025_WYG_054-23a"/>
藥酒待之矣夫至妻使妾舉藥酒進之妾欲言酒之有<lb/>
藥則恐其逐主母也欲勿言則恐其殺主父也於是佯<lb/>
僵而棄酒主父怒笞之妾一僵而覆酒上存主父下存<lb/>
主母<hi>史本傳互入妾</hi>田叔按梁事來還至霸昌廏取火悉燒梁<lb/>
之獄辭空手來見帝帝曰梁有之乎叔對曰死罪有之<lb/>
上曰其事安在田叔曰上毋以梁事為問也上曰何也<lb/>
曰今梁王不伏誅是漢法不行也伏法而太后食不甘<lb/>
味臥不安席此憂在陛下也<hi>通鑑漢武互入深識大體</hi>舅后之家但<lb/>
<pb n="KR3k0025_WYG_054-23b"/>
當養育以恩而不當假借以權<hi>通鑑漢文紀</hi>有男子乗黄犢<lb/>
車詣北闕自謂衛太子公車以聞詔使公卿將軍中二<lb/>
千石雜識視長安中吏民聚觀數萬人至者並莫敢發<lb/>
言京兆尹不疑後到叱從吏收縳或曰是非未可知且<lb/>
安之不疑曰諸君何患於衛太子昔蒯瞶違命出犇輒<lb/>
拒而不納春秋是之衛太子得罪先帝亡不即死今來<lb/>
自詣此罪人也遂送詔獄天子與大將軍霍光聞而嘉<lb/>
之廷尉驗治竟得姦詐<hi>通鑑漢昭紀</hi>䍐羌豪靡忘使人來言<lb/>
<pb n="KR3k0025_WYG_054-24a"/>
願得還復故地趙充國以聞未報靡忘來自歸充國飲<lb/>
酒遣還䕶種人䕶軍以下皆爭之曰此其人不可擅遣<lb/>
充國曰諸君但欲便文自營非為公家忠計也語未卒<lb/>
璽書報令靡忘贖論後䍐羌竟不煩兵而下<hi>通鑑漢宣紀</hi>郡<lb/>
國羣盜處處並起羣盜自相糾擿五人共斬一人者除<lb/>
其罪吏雖逗遛回避故縱者皆勿問聴以擒討為効牧<lb/>
守令長坐界内有盜賊而不收捕者及其畏愞捐城委<lb/>
守者皆不以為負但取獲賊多少為殿最為蔽匿者乃<lb/>
<pb n="KR3k0025_WYG_054-24b"/>
罪之於是更相追捕賊並解散<hi>通鑑漢光武</hi>竇太后崩曹節<lb/>
王甫欲用貴人禮殯廷尉陳球曰皇太后以盛德良家<lb/>
母臨天下宜配先帝是無所疑於是公卿以下皆從球<lb/>
議<hi>通鑑漢靈紀</hi>韓彭專征伐蕭曹守管籥内外之任各有攸<lb/>
司<hi>通鑑晉穆紀</hi>李泌知貢使留長安久者或四十餘年皆有<lb/>
妻子買田宅檢括其中有田宅者停其給凡得四千將<lb/>
停其給其人皆詣政府訴之泌曰此皆從來宰相之過<lb/>
豈有外國朝貢使者留京數十年不聴歸乎今當假道<lb/>
<pb n="KR3k0025_WYG_054-25a"/>
於囘紇或有自海道各遣歸國有不願歸者當於鴻臚<lb/>
自陳授以職位給俸禄為唐臣人生當乗時展用豈可<lb/>
終身客死耶於是衆人無一人願歸者泌皆分𨽻神䇿<lb/>
兩軍鴻臚所給者不過十餘人嵗省度支錢五十萬緡<lb/>
市人皆喜<hi>通鑑唐德宗紀</hi>淄青李正已畏帝威斷表獻錢三<lb/>
十萬緡以觀朝廷帝意其詐未能答崔祐甫曰正巳<lb/>
誠詐不如因遣使勞其軍以所獻就賜將士若正己奉<lb/>
詔是陛下恩洽士卒若不用彼自歛怨軍且亂又使諸<lb/>
<pb n="KR3k0025_WYG_054-25b"/>
藩不以朝廷為重賄帝曰善正已慚服時議者韙其謀<lb/>
謨<hi>唐書本傳互入謀畫</hi>涇原節度使馬璘疾亟以行軍司馬段秀<lb/>
實知節度使事付以後事秀實嚴兵以備非常璘薨軍<lb/>
中奔哭者數千人喧咽門屛秀實悉不聽入命押牙馬<lb/>
蝢治喪事於内李漢惠接賔客於外妻妾子孫泣<hi>一作位</hi>
於堂宗族泣於庭將佐泣於前牙士卒哭於營伍百姓<lb/>
各守其家有離立偶語於衢路輒執而囚之非䕶喪從<lb/>
行者無得逺送致祭拜哭皆有儀節送喪近逺皆有定<lb/>
<pb n="KR3k0025_WYG_054-26a"/>
處違者以軍法從事<hi>通鑑唐代宗</hi>王承宗李師道謀緩蔡兵<lb/>
乃伏盜京師刺用事大臣已害宰相元衡又擊度議者<lb/>
欲罷度安二鎮反側憲宗怒曰度得全天也若罷之是<lb/>
賊計適行吾倚度定破三賊矣<hi>新唐書裴度傳</hi>横海節度使烏<lb/>
重𦙍奏河朔藩鎮所以能旅拒朝命六十餘年者由諸<lb/>
州縣各置鎮將領事收刺史縣令之權自作威福向使<lb/>
刺史各得行其職則雖有姦雄如安史必不能以一州<lb/>
獨反也臣所領德棣景三州已舉牒各還刺史職事應<lb/>
<pb n="KR3k0025_WYG_054-26b"/>
在州兵並令刺史領之夏四月詔諸道節度都團練都<lb/>
防禦經畧等使所統支郡兵馬並令刺史領之自至德<lb/>
以來節度使權重所統諸州各置鎮兵以大將主之暴<lb/>
横為患故重𦙍論之其後河北諸鎮惟横海最為順命<lb/>
由重𦙍處之得宜故也<hi>通鑑唐憲宗</hi>盧坦為宣歙觀察使到<lb/>
日值旱饑穀價日増或請折其價坦曰宣歙土狹穀少<lb/>
所仰四方之來者若價賤則商船不復來益困矣既而<lb/>
米斗二百商旅輻輳民賴以生　上欲用王承宗為成<lb/>
<pb n="KR3k0025_WYG_054-27a"/>
德留後割其德棣二州更為一鎮以離其勢并使承宗<lb/>
輸二税請官吏一如李師道李絳等對曰願因弔祭使<lb/>
至彼自以其意諭承宗令上表陳乞如師道例勿令知<lb/>
出陛下意如此則幸而聴命於理固順若其不聴體亦<lb/>
無損上乃遣京兆少尹裴武詣真定慰承宗受詔甚恭<lb/>
曰三軍見逼不暇俟朝旨請獻德棣二州以明懇欵<hi>並同</hi>
<hi>上</hi>先是朝廷遣中使賜朱克融時服克融以為疎惡執<lb/>
留敕使又奏當道今嵗將士春衣不足乞度支給三十<lb/>
<pb n="KR3k0025_WYG_054-27b"/>
萬端匹又奏欲將兵馬及丁匠五千助修宮闕上患之<lb/>
以問宰相欲遣重臣宣慰仍索敕使裴度對曰克融無<lb/>
禮已甚殆將斃矣譬如猛獸自於山林中咆哮跳踉久<lb/>
當自困必不敢輒離巢穴願陛下勿遣宣慰亦勿索敕<lb/>
使旬日之後徐賜詔書云聞中官至彼稍失去就俟還<lb/>
朕自有處分時服有司製造不謹朕甚欲治之已令處<lb/>
分其將士春衣從來非朝廷徴發皆本道自備朕不愛<lb/>
數十萬匹物但素無此例不可獨與范陽所稱助修宫<lb/>
<pb n="KR3k0025_WYG_054-28a"/>
闕皆是虛語若欲直挫其姦宜云丁匠速來彼必蒼黄<lb/>
失圖若且示含容則云修宫闕事在有司不假丁匠逺<lb/>
來如是而已不足勞聖慮也<hi>通鑑唐敬宗紀</hi>呉同平章事徐知<lb/>
訓驕倨淫暴威武節度使知無為州李德誠有家妓數<lb/>
十知訓求之德誠遣使謝曰家所有皆長年或有子不<lb/>
足以侍貴人當更為公求少而美者<hi>通鑑後梁均王</hi>曹彬使於<lb/>
呉越事畢亟返不受饋遺呉越人以輕舟追與之至於<lb/>
數四彬曰吾終不受是竊名盡籍其數歸而獻之帝曰<lb/>
<pb n="KR3k0025_WYG_054-28b"/>
向之奉使乞匄無厭使四方輕朝命卿能如是善甚然<lb/>
彼以與卿卿自取之彬始拜受悉以散於親識家無留<lb/>
者<hi>通鑑周世宗</hi>
集無侈前人無廢後觀<hi>唐文粹</hi>尊己者敬之如臣事君下<lb/>
己者慈之如母蓄子敵己者友之如兄弟無不得其志<lb/>
也<hi>栁文</hi>
本朝西夏趙德明言民饑求糧百萬斛真宗問於王旦<lb/>
旦請敕有司具粟百萬於京師詔德明來取德明得詔<lb/>
<pb n="KR3k0025_WYG_054-29a"/>
書慙曰朝廷有人<hi>王旦神道碑</hi>元昊遣使求通而契丹與元<lb/>
昊搆隙使求約我請拒絶之時主者欲拒契丹而納元<lb/>
昊張文定公與東祈公上議曰如此是得新附之小羌<lb/>
而失久和之强敵也當賜元昊詔曰朝廷納卿誠欵本<lb/>
縁契丹之請今聞卿失舅甥之歡契丹遣使為言卿宜<lb/>
審處其事但嫌隙朝除則封册暮行如此於西北為兩<lb/>
得時人服其精識<hi>東坡撰張安道墓誌</hi>蔡確知安州作詩借郝處<lb/>
俊以譏刺時事大臣議遷之嶺南蘇公密疏言朝廷若<lb/>
<pb n="KR3k0025_WYG_054-29b"/>
薄確之罪則於皇帝孝治為不足若深罪確則於太皇<lb/>
太后為小累謂宜皇帝降敕置獄逮治而太皇太后出<lb/>
手敕赦之則仁孝兩得矣<hi>蘇氏子由撰</hi>朝廷命君以潁州推<lb/>
官甞辭而不聴君以為辭益切則名益髙而未必從也<lb/>
既受命而以疾辭於吏部則有司之事耳故迹不近名<lb/>
而終自全其志<hi>歐陽棐撰邵康節諡議</hi>
　　　區處失當<lb/>
經絺兮綌兮凄其以風<hi>詩緑衣註絺綌所以當暑今以待寒喻其失所也</hi>糾糾<lb/>
<pb n="KR3k0025_WYG_054-30a"/>
葛屨可以履霜<hi>詩</hi>
子以戈舂黍以錐飱壺<hi>荀</hi>田鳩曰昔者秦伯嫁女於晉<lb/>
公子為之飾裝媵七十人至晉晉人愛其妾而不愛公<lb/>
女此可謂善嫁妾矣未可謂善嫁女也<hi>韓非子互入末能勝本</hi>載<lb/>
鼷以車馬樂鷃以鐘鼓也<hi>莊</hi>使蝱負山<hi>莊</hi>是猶貫甲胄<lb/>
而入宗廟披羅紈而從軍旅<hi>淮南子主術訓</hi>
史子産謂子皮曰子有美錦不使人學製焉大官大邑<lb/>
身之所庇也而使學者製焉其為美錦不亦多乎<hi>襄三十年</hi>
<pb n="KR3k0025_WYG_054-30b"/>
賈誼曰釋斧斤之用而欲嬰以芒刃臣以為不缺則折<lb/>
<hi>本傳</hi>劉陶曰猶養魚沸鼎之中棲鳥烈火之上水木本魚<lb/>
鳥之所生用之不時必至焦爛<hi>通鑑東漢</hi>國輔大臣未褒而<lb/>
昌邑小輩先遷<hi>通鑑漢宣紀</hi>是猶種枳棘於良田養虺蛇於<lb/>
室内也<hi>東漢段熲傳</hi>餓狼守庖厨饑虎牧牢豚<hi>後漢仲長統理亂篇</hi>慕<lb/>
容垂燕之宿望有興復舊業之心今復資之以兵此為<lb/>
虎𫝊翼也丕曰垂在鄴如藉虎寢蛟常恐為肘腋之變<lb/>
今逺之於外不猶愈乎<hi>通鑑晉武紀</hi>此無異解衣包火張羅<lb/>
<pb n="KR3k0025_WYG_054-31a"/>
捕虎<hi>通鑑晉恭紀</hi>沈慶之曰治國譬如治家耕當問奴織當<lb/>
訪婢陛下今欲伐國而與白面書生輩謀之事何由濟<lb/>
<hi>通鑑宋文帝</hi>上每命將出師常授以成律交戰日時亦待中<lb/>
詔是以將帥趦趄莫敢自決<hi>通鑑宋文帝</hi>建成夜召世民飲<lb/>
酒而酖之世民暴心痛吐血數升上幸西宮問世民疾<lb/>
曰首建大謀削平海内皆汝之功吾欲立汝為嗣汝固<lb/>
辭且建成年長為嗣日久吾不忍奪也觀汝兄弟似不<lb/>
相容同處京邑必有紛競當遣汝還行臺居洛陽自陜<lb/>
<pb n="KR3k0025_WYG_054-31b"/>
以東皆主之仍命汝建天子旌旗如漢梁孝王故事<hi>通鑑</hi>
<hi>唐髙祖</hi>可謂薦圭璧於房闥以脂澤汙漫之已<hi>唐書陳子昻傳</hi>陸<lb/>
贄上奏其畧曰太宗列置府兵分𨽻禁衛大凡諸府八<lb/>
百餘所而在闗中者殆五百焉舉天下不敵闗中則居<lb/>
重馭輕之意明矣承平漸久武備寖微雖府衛具存而<lb/>
卒乘罕習故禄山竊倒持之柄乗外重之資一舉滔天<lb/>
兩京不守尚賴西邊有兵諸牧有馬每州有糧故肅宗<lb/>
得以中興乾元之後繼有外虞悉師東討邊備既弛禁<lb/>
<pb n="KR3k0025_WYG_054-32a"/>
戎亦空吐蕃乗空深入為冦是皆失居重馭輕之權忘<lb/>
深根固蒂之慮<hi>通鑑唐紀</hi>決江海以救焚焚收而溺至引鴆<lb/>
爵以止渴渴止身亡<hi>新唐書</hi>如寄珠於盜跖之門蓄水於<lb/>
瓦閭之上<hi>唐書昭宗贊</hi>
傳記以狐白補犬羊<hi>説苑貴德篇</hi>孫興公曰如着幣絮衽荆<lb/>
棘中觸也挂閡<hi>世説</hi>使武士宰民如使狼牧羊使膺養雛<lb/>
也<hi>物理論</hi>集騏驥于中庭兮焉能及夫逺道致猿狖於櫺<lb/>
檻兮夫何以責其捷巧<hi>楚辭互入處非其地</hi>為鳯凰而作鶉籠兮<lb/>
<pb n="KR3k0025_WYG_054-32b"/>
雖翕翅其不容<hi>同上互入不具眼目</hi>任小能於大事猶狸搏虎而<lb/>
刀伐木也屈長才於短用猶驥搏䑕而斧剪毛也<hi>白居易杖</hi>
<hi>秀才審官互入大才小用小才大用</hi>百鍊之金而不鑄干將十圍之木而<lb/>
不作棟樑<hi>白樂天集</hi>沉玉在弱泥泥弱玉易沉<hi>元稹集</hi>有木有<lb/>
木碩大而長破為桷杙不作棟樑有驥有驥規行矩步<lb/>
辱在短轅不駕大輅<hi>唐文粹</hi>
本朝繡繪錦縠衣服之窮美者也尺寸而割之錯而紉<lb/>
之以為服則綈繒之不若<hi>老泉文</hi>昔漢武嘗遣繡衣直指<lb/>
<pb n="KR3k0025_WYG_054-33a"/>
督捕盜賊所至以軍興從事斬二千石以下可謂急矣<lb/>
而盜賊不為少衰<hi>東坡文</hi>
　　　進退得當<lb/>
經三揖而進一辭而退　其行本方立義同而進不同<lb/>
而退<hi>並記</hi>
子進以禮退以義　治則進亂則退<hi>並孟</hi>君子以禮動以<lb/>
義止合則進否則退<hi>揚</hi>
史義則進否則奉身而退<hi>左襄二十六年</hi>
<pb n="KR3k0025_WYG_054-33b"/>
　　　進退失據<lb/>
經觸藩羸其角不能退不能遂<hi>易注云持疑志無所定</hi>進退維谷<lb/>
　匪鶉匪鳶翰飛于天匪鱣匪鮪潛逃于淵<hi>詩</hi>狼跋其<lb/>
胡載㚄其尾<hi>注進則躐其胡退則跲其尾進退有難並詩</hi>
子壽陵餘子之學行於邯鄲未得其能又失其故行矣<lb/>
直匍匐而歸爾<hi>莊注以此效彼兩失之</hi>
傳進退不可周旋不能<hi>左傳僖公十五年</hi>進退罪也<hi>左昭三年</hi>昔有<lb/>
學步邯鄲者曽未得其彷彿又復失其故步遂匍匐而<lb/>
<pb n="KR3k0025_WYG_054-34a"/>
歸<hi>前漢書</hi>欲儃佪<hi>低佪/也</hi>以干<hi>求/也</hi>傺<hi>往也</hi>兮恐重患而離尤欲<lb/>
髙飛而逺集兮君㒺<hi>無也</hi>謂汝何之<hi>楚辭</hi>跋前㚄後動輒得<lb/>
咎<hi>韓文進學解</hi>
　　　不隨人轉<hi>附不随事轉</hi>
經拜下禮也今拜乎上泰也雖違衆吾從下<hi>語</hi>衆惡之<lb/>
必察焉衆好之必察焉<hi>語</hi>
子流言止於智者　天不為人之惡寒也而輟冬地不<lb/>
為人之惡逺也而輟廣　良農不為水旱不耕<hi>並荀</hi>
<pb n="KR3k0025_WYG_054-34b"/>
史君之仇讐我之婚姻也<hi>左成十三年</hi>執此之政堅如金石<lb/>
<hi>西漢賈誼傳</hi>莊助言汲黯於武帝曰招之不來麾之不去<hi>通鑑</hi>
<hi>西漢</hi>孤立羣邪之間<hi>前/漢</hi>鄭崇曰臣門如市臣心如水<hi>前漢本傳</hi>
戰國儒術既絀然齊魯之間學者獨不廢<hi>史記儒林</hi>班樨獨<lb/>
不上嘉瑞及歌謡<hi>通鑑漢平紀</hi>朝廷爭為嚴切以避誅責唯<lb/>
鍾離意獨敢諫爭數封還詔書臣下過失輒救解之<hi>通鑑</hi>
<hi>漢明紀</hi>岑晊之亡也親友競匿之賈彪獨閉門不納時人<lb/>
望之彪曰傳言相時而動無累後人公孝要君致釁自<lb/>
<pb n="KR3k0025_WYG_054-35a"/>
遺其咎吾已不能奮戈相待反可容隱之乎於是咸服<lb/>
其裁正<hi>通鑑漢桓紀</hi>詔書下舉鈎黨郡國所奏相連唯平原<lb/>
相史弼獨無所上曰他郡自有平原自無胡可相比<hi>通鑑</hi>
<hi>漢靈紀</hi>王衍妻試衍以錢繞床使不得行衍曰舉阿堵物<lb/>
却<hi>晉書</hi>殷仲文還姑孰祖送傾朝桓謙要王𢎞之同行荅<lb/>
曰凡祖離送别必在有情與殷風馬不接無縁陪從<hi>沈約</hi>
<hi>宋書互入不苟合</hi>崔浩性不好莊老之書每讀數十行輒棄之<lb/>
曰此矯誣之説不近人情必非老子所作老聃習禮仲<lb/>
<pb n="KR3k0025_WYG_054-35b"/>
尼所師豈設敗法之言以亂先王之教袁生所謂家人<lb/>
筐篋中物不可揚於王庭<hi>魏史崔浩傳</hi>太宗謂尉遲敬德曰<lb/>
公心如山岳雖積金至斗知公不移<hi>通鑑唐髙祖紀互入有守</hi>上曰<lb/>
人言魏徴舉止疎慢我視之更覺娬媚<hi>通鑑唐太宗</hi>時法官<lb/>
競為深刻唯司刑丞徐有功杜景儉獨存平恕被告者<lb/>
皆曰遇來侯必死遇徐杜必生<hi>通鑑唐武后</hi>韋况不為聲利<lb/>
所遷<hi>唐書</hi>
傳記庾子嵩謂王渾曰我自用我家法卿自用卿家法<lb/>
<pb n="KR3k0025_WYG_054-36a"/>
<hi>世説</hi>當風鼔箑向日燃爐而天終不為夏冬易氣<hi>論衡</hi>
集舉世皆濁我獨清衆人皆醉我獨醒<hi>楚辭</hi>安能以身之<lb/>
察察受物之汶汶者乎又安能以浩浩之白而蒙世俗<lb/>
之塵埃乎<hi>同上互入髙舉遠覽</hi>雖飾以金鑣享以嘉殽逾思長林<lb/>
而志在豐草也<hi>嵇叔夜書</hi>風雨急而不輟其音雪霜零而不<lb/>
渝其色<hi>劉孝標絶交書</hi>如聞風過塵不動井中水<hi>陳子昻集</hi>處腴能<lb/>
不潤居劇體常閒<hi>孟浩然</hi>生長紈綺内辛勤筆舌間<hi>劉長卿</hi>
佀彼白蓮花在水不着水<hi>白侍郎</hi>雖居世網常清浄<hi>韋應物</hi>
<pb n="KR3k0025_WYG_054-36b"/>
主奏議者欲文致而甘心焉公侃然持平挫彼嶽嶽<hi>劉賔</hi>
<hi>客</hi>守法持正嶷如秋山　市井生而雲鶴性<hi>並同上</hi>玉立<lb/>
孤潔無緇磷遷染之譏<hi>唐文粹</hi>不為物遷不為波流<hi>同上</hi>惟<lb/>
憐一𣲖温泉水不逐人心冷煖移<hi>唐杜正倫詩</hi>
本朝士之進顯於榮禄者莫不欲安享於豐腴公為輔<lb/>
弼飲食起居如陋巷之士環堵之儒他人不堪公處愉<lb/>
愉<hi>歐公集祭杜祁公文</hi>百人譽之不加宻百人毁之不加疎<hi>老泉文</hi>
世人共棄君獨厚<hi>東坡詩</hi>身為玉雪不汙青蠅<hi>東坡祭黄㡬道文</hi>
<pb n="KR3k0025_WYG_054-37a"/>
納之煩劇而不亂湼於渾濁而不緇<hi>欒城集</hi>終守金石之<lb/>
姿不為燥濕所變<hi>同上</hi>白蓮生淤泥清濁不相干<hi>欒城集</hi>
　　　為事轉移<hi>附為人轉移</hi>
經惟民生厚因物有遷<hi>君陳</hi>人生而靜天之性也感於物<lb/>
而動性之欲也<hi>記</hi>夫民有血氣心知之性無哀樂喜怒<lb/>
之常應感起物而動然後心術形焉<hi>記</hi>身有所忿□則<lb/>
不得其正有所恐懼則不得其正有所好樂則不得其<lb/>
正有所憂患則不得其正<hi>大學</hi>
<pb n="KR3k0025_WYG_054-37b"/>
子從物如流不知所執<hi>家語</hi>今始人生而未嘗睹芻豢稻<lb/>
梁也惟菽藿糟糠之為睹則以至足為在此也俄而粲<lb/>
然有秉芻豢稻梁而至者則瞲然視之曰此何恠也彼<lb/>
臭之而無嗛於鼻嘗之而甘於口食之而安於體則莫<lb/>
不棄此而取彼矣<hi>荀子榮辱篇</hi>罔兩問影曰曩子行今子止曩<lb/>
子坐今子起何其無特操與影曰吾有待而然者耶<hi>莊</hi>
史郄超王珣為桓大司馬主簿記室人為之歌曰髯叅<lb/>
軍短主簿能令公喜能令公怒<hi>世説</hi>
<pb n="KR3k0025_WYG_054-38a"/>
傳貧賤則懾於饑寒富貴則流於逸樂<hi>魏文典論</hi>皎皎練絲<lb/>
得藍則青得丹則赤得蘗則黄得泥則黒<hi>楚辭</hi>
集偭<hi>音面</hi>規矩而改錯背繩墨以追曲<hi>楚辭</hi>蘭芷變而不芳<lb/>
兮芝<hi>一作荃</hi>蕙化而為茅何昔日之芳草兮今直為蕭艾<lb/>
也<hi>楚辭</hi>情因所習而遷移物觸所遇而興感故振轡於朝<lb/>
市則充詘之心生閒步於林野則遼落之志興<hi>晉孫綽蘭亭序</hi>
己悲素質隨時染<hi>杜詩</hi>小人移時必變顔色棄瘠涵腴乃<lb/>
虱之賊<hi>陸龜䝉</hi>布鼓隨椎響坯泥仰匠圓<hi>元微之集</hi>無異盧狗<lb/>
<pb n="KR3k0025_WYG_054-38b"/>
之遇嗾呀呀而走不顧險阻唯嗾者之從何無巳之心<lb/>
也<hi>桞文</hi>一日看除目終年損道心<hi>姚少監</hi>
本朝衣冠所以為容也稱禮斯美矣世人捨其所稱聞<lb/>
人所尚而慕之豈非以耳視者乎<hi>涑水迂書</hi>一逢蘭蕙質稍<lb/>
回鐵石心<hi>東坡詩</hi>丈夫剛鐵腸因花反柔弱<hi>翰林名談</hi>
　　　重義輕利<lb/>
經不義而富且貴於我如浮雲<hi>語</hi>見利思義　義然後<lb/>
取人不厭其取<hi>同上</hi>
<pb n="KR3k0025_WYG_054-39a"/>
子非其義也非其道也禄之以天下弗顧也繫馬千駟<lb/>
弗視也<hi>孟</hi>先義而後利者榮<hi>茍</hi>從士以上皆羞利而不<lb/>
與民爭業<hi>荀大畧</hi>義之所在不傾其權不顧其利舉國而<lb/>
與之不為改視重死持義而不撓<hi>茍榮辱</hi>道義重則輕王<lb/>
公矣<hi>茍修身</hi>不為利遷<hi>莊</hi>為義者不可刼以兵不可縣以<lb/>
利<hi>文中</hi>士有一飱而倒㦸義所驅也<hi>莊</hi>
史呉伐楚入郢申包胥乞師於秦以救楚楚子入于郢<lb/>
賞申包胥申包胥曰吾為君也非為身也遂逃賞<hi>左定五年</hi>
<pb n="KR3k0025_WYG_054-39b"/>
末世爭利維彼奔義讓國饑死天下稱之<hi>史太史公作伯夷傳序</hi>
趙平原君以千金為魯連壽連笑曰所貴於天下之士<lb/>
者為人排患攘難解紛亂而無取也即有取者是商賈<lb/>
之事連不忍為也<hi>史記魯仲連傳</hi>魯連飛一矢而蹶千金虞卿<lb/>
以顧盼而捐相印<hi>西漢班固</hi>　<hi>一矢事見史記魯仲連傳相印事見史記虞卿傳</hi>
集君於為義若嗜慾勇不顧前後於利與禄則畏避退<lb/>
處如怯夫然<hi>韓文孔君墓誌銘</hi>輕財抵一銖<hi>白樂天集</hi>
本朝呉奎以錢二千萬買田北海名曰義莊以賙親戚<lb/>
<pb n="KR3k0025_WYG_054-40a"/>
朋友之貧乏者終之日家無餘財諸子無宅以居<hi>呉奎墓銘</hi>
　　　逐利<lb/>
經機巧趨利<hi>詩序</hi>放於利而行多怨<hi>語/</hi>小人喻於利<hi>同上</hi>
子後義而先利不奪不饜<hi>孟</hi>王曰何以利吾國大夫曰<lb/>
何以利吾家士庶人曰何以利吾身上下交征利而國<lb/>
危矣　枉尺而直尋者以利言也如以利則枉尋直尺<lb/>
而利亦可為歟　有賤丈夫焉必求龍斷而登之以左<lb/>
右望而㒺市利　為人臣者懐利以事其君為人子者<lb/>
<pb n="KR3k0025_WYG_054-40b"/>
懐利以事其父為人弟者懐利以事其兄<hi>同上</hi>保利棄義<lb/>
謂之至賤<hi>茍</hi>惟利所在無所不傾<hi>茍不茍</hi>凢人之情見利<lb/>
莫能勿就故利之所在雖千仭之山無所不上深源之<lb/>
下無所不入<hi>管近藏</hi>秦王有病召醫䑛痔者得車五乗<hi>莊</hi>
史惟利是視<hi>左成十二年</hi>叔向曰錐刀之末將盡爭之<hi>左昭六年</hi>
太史公曰利誠亂之始也<hi>史孟子傳序</hi>利令志昬<hi>平原君傳</hi>好利<lb/>
無信不識禮義德行茍有利焉不顧親戚兄弟若禽獸<lb/>
耳<hi>史魏世家</hi>吕不韋販賤賣貴家累千金<hi>史本傳</hi>子貢鬻財於<lb/>
<pb n="KR3k0025_WYG_054-41a"/>
曹魯之間<hi>史貨殖傳</hi>行賈丈夫賤行也而雍樂成以饒販脂<lb/>
辱處也而雍伯千金賣漿小業也而張氏千萬灑削薄<lb/>
技也而郅氏鼎食由是觀之富無經業則貨無常主能<lb/>
者輻凑不肖者瓦解　天下熙熙皆為利來天下攘攘<lb/>
皆為利往夫千乗之王萬家之侯百室之君猶尚患貧<lb/>
而况匹夫編户之民乎<hi>並同上</hi>匹夫專利謂之盜<hi>史記周紀</hi>苟<lb/>
利所在不知禮義<hi>史匈奴傳</hi>樂毅入臨淄取寶物祭器輸之<lb/>
於燕<hi>通鑑周紀</hi>頑頓嗜利<hi>西漢陳/平傳</hi>逐利不耳慮非顧行也<hi>西漢</hi>
<pb n="KR3k0025_WYG_054-41b"/>
<hi>賈誼傳注言其所追逐利唯計利與不耳</hi>桑𢎞羊洛陽賈人子善心計年十<lb/>
三侍中言利事析秋毫<hi>通鑑漢武絶</hi>趨利如水走下四方無<lb/>
擇<hi>前漢食貨傳</hi>商賈乗上之急所賣必倍　習於商功分銖<lb/>
之事　牟利<hi>取也富商大賈亡所牟利並同上</hi>刺繡文不如倚市門<hi>西漢</hi>
<hi>貨殖傳序</hi>義路閉則利門開<hi>東漢李固傳</hi>司徒袁隗欲為從女求<lb/>
姻見黄允歎曰得婿如是足矣允聞而黜遣其妻<hi>通鑑漢桓</hi>
<hi>紀互入婿門并無情</hi>王戎性好興利每自執牙籌晝夜算計恒若<lb/>
不足<hi>晉書本傳</hi>魏城陽王㣲走至山南抵前洛陽令冦祖仁<lb/>
<pb n="KR3k0025_WYG_054-42a"/>
家祖仁一門三刺史皆徽所引拔以有舊恩故投之徽<lb/>
齎金百斤馬五十匹祖仁利其財外雖容納而私謂子<lb/>
弟曰如聞爾朱兆購募城陽王得之者封千户侯今日<lb/>
富貴至矣乃怖徽云官捕將至令其逃於他所使人於<lb/>
路邀殺之送首於兆<hi>通鑑梁髙祖</hi>諸道廵院皆募駛足置驛<lb/>
相望四方貨殖低昻及他利害雖甚逺不數日即知每<lb/>
朝謁馬上以鞭算<hi>唐書劉晏傳</hi>初吉温因李林甫得進及楊<lb/>
釗恩遇浸深温遂去林甫而附之為釗畫代林甫執政<lb/>
<pb n="KR3k0025_WYG_054-42b"/>
之策<hi>通鑑唐𤣥宗</hi>
傳記大王之狗卧起行止母相與鬬投之一骨輕起相<lb/>
牙<hi>戰國䇿</hi>田英曰義死者不避鈇鉞之威義窮者不受軒<lb/>
冕之賜無義而生不如有義而死<hi>説苑</hi>求利下交曽無愧<lb/>
色分銖之利知而必爭<hi>同上</hi>
集目語額瞬動頤塞鼻談智於尺寸之間窺窬於分毫<lb/>
之利<hi>晉成伯陽平樂市賦</hi>競羽毛之輕趨錐刀之利<hi>劉孝標廣絶交論</hi>利<lb/>
重太山道輕鴻毛<hi>周祗執友箴</hi>市人日中集於利競錐刀<hi>杜詩</hi>
<pb n="KR3k0025_WYG_054-43a"/>
醫善吮人瘍含人血非有肌骨之親也利之所加也<hi>韓文</hi>
質劑之曹較固之倫合彼此而騰躍之曷良苦之巧言<lb/>
致量衡於險手杪忽之差鼓舌傖儜詆欺相髙詭態横<lb/>
出鼓囂譁坌烟霧<hi>劉賔客集</hi>子本頻蕃息貨販日兼并求珠<lb/>
駕滄海採玉上荆行北買党項馬西擒吐蕃鸚炎州布<lb/>
火浣蜀地錦織成<hi>元微之集</hi>舳艫爭利涉來往接風潮<hi>劉义詩</hi>
本朝彼佞人者不知義之所在而惟利之從故也利在<lb/>
君父則從君父利在權臣則附權臣利在敵國則交敵<lb/>
<pb n="KR3k0025_WYG_054-43b"/>
國利在遠方則親遠方利之所在則從之利之所去則<lb/>
違之<hi>范祖禹通鑑</hi>
　　　知所重愛<lb/>
經不登髙不臨深<hi>記</hi>諸侯不下漁色　君子頃歩而<lb/>
弗敢忘孝也　一舉足而不敢忘父母是故道而不徑<lb/>
舟而不游　道途不爭險易之利冬夏不爭陰陽之和<lb/>
愛其死以有待也養其身以有為也　君子不以一日<lb/>
使其躬儳焉如不終日　不敢以先父母之遺體行殆<lb/>
<pb n="KR3k0025_WYG_054-44a"/>
惡言不出於口忿言不反於身不辱其身不羞其親<lb/>
身也者親之枝也敢不敬與<hi>同上</hi>君子不重則不威<hi>語</hi>豈<lb/>
若匹夫匹婦之為諒也自經於溝瀆而莫之知也<hi>同上</hi>
子無尺寸之膚不愛焉則無尺寸之膚不養也　知命<lb/>
者不立於巖墻之下<hi>並孟</hi>周公曰君子力如牛不與牛爭<lb/>
力走如馬不與馬爭走<hi>荀</hi>有于越之劒者神而藏之不<lb/>
敢用也寳之至也<hi>莊</hi>奔車之上無仲尼覆舟之下無伯<lb/>
夷<hi>韓非</hi>
<pb n="KR3k0025_WYG_054-44b"/>
史千金之子不死於市<hi>史記</hi>人人自愛而重犯法<hi>史平準書</hi>百<lb/>
金之子不騎衡<hi>漢袁盎傳</hi>王陽為益州長史行至九折阪陽<lb/>
曰奉先人之遺體柰何數乗此險<hi>西漢本傳</hi>千鈞之弩不為<lb/>
鼷䑕發機萬石之鍾不以筳撞起音<hi>通鑑漢獻紀</hi>
傳記南山有文豹霧雨七日不下食者何也欲以澤其<lb/>
衣毛而成其文章也<hi>列女傳</hi>
集家絫千金坐不垂堂<hi>司馬相如諫獵疏</hi>努力自愛<hi>選李陵荅蘇武書</hi>
以明月珠彈千仭雀吾不能也<hi>陳子昻</hi>肯與夫斗筲者決<lb/>
<pb n="KR3k0025_WYG_054-45a"/>
得失於一夫之目而為之憂樂哉<hi>韓文</hi>不曽妄與燕雀羣<lb/>
<hi>王維集</hi>豈無朝陽鳯羞與微物爭<hi>唐文粹互入髙舉遠覽</hi>
本朝韓魏公言始學行已當如金玉不受微塵汙也<hi>遺事</hi>
范忠宣公曰文輅與柴車較逐鸞鳯與䲭梟爭食連城<lb/>
與瓦石爭觸君子與小人鬭力不惟不能勝兼亦不可<lb/>
勝不惟不可勝雖勝亦非也<hi>范忠宣公行狀</hi>懍懍乎若處女之<lb/>
在閨也兢兢乎若懐千金之璧而行也<hi>東坡楊薦字説</hi>俗言彭<lb/>
祖觀井自係大木之上以車輪覆井而後敢觀<hi>東坡集</hi>射<lb/>
<pb n="KR3k0025_WYG_054-45b"/>
䑕何勞挽六鈞<hi>同上</hi>千金之子不死於盜賊何者其身之<lb/>
可愛而盜賊之不足以死也<hi>東坡留侯論互入知所輕重</hi>明珠自有<lb/>
千金價莫與遊人作彈丸<hi>百斛明珠</hi>
　　　不知愛重<lb/>
經諸侯非問疾弔喪而入諸臣之家是謂君臣為謔<hi>禮運</hi>
　下堂而見諸侯天子之失禮也<hi>記郊特牲</hi>暴虎馮河死而<lb/>
無悔者<hi>語</hi>
子以隋侯之珠彈千仭之雀<hi>莊</hi>
<pb n="KR3k0025_WYG_054-46a"/>
史虞翻性疎直數有酒失又好抵忤人多見謗毁<hi>通鑑魏明</hi>
<hi>紀</hi>
集子厚少年勇於為人不自貴重顧籍謂功業可立就<lb/>
<hi>韓文墓誌</hi>
　　　控制有道<lb/>
經柔而不憂於斷者得所御也<hi>易畧例</hi>
子邶詩曰執轡如組兩驂如舞孔子曰為此詩者其知<lb/>
政乎夫為組者総紕於此成文於彼言其動於近行於<lb/>
<pb n="KR3k0025_WYG_054-46b"/>
逺也執此法御民豈不化乎<hi>家語三恕</hi>周宣王之牧正役人<lb/>
梁鴛者能養禽獸雖虎狼無不柔馴鴛曰養虎之法順<lb/>
之則喜逆之則怒有血氣者之性也食者不敢以生物<lb/>
與之為其殺之之怒也不敢以全物與之為其辟之之<lb/>
怒也時其饑飽達其怒心虎之與人異類而媚養巳者<lb/>
也<hi>列</hi>聖主之治也順猶造父之御也和輯乎轡銜之際<lb/>
而緩急乎唇吻之和正度乎胷臆之中而執節乎掌握<lb/>
之間内得於中心而外合於馬志是故能進能退履繩<lb/>
<pb n="KR3k0025_WYG_054-47a"/>
而還曲中規矩取道致逺氣力有餘誠得其術也<hi>淮南</hi>御<lb/>
得其道則天下狙詐咸作使<hi>揚子</hi>
史車軌塵馬候蹄御者不失其馳<hi>榖梁</hi>英布與隋何歸漢<lb/>
至漢王方踞床洗而召布入見布大怒悔來欲自殺出<lb/>
就舎張御食飲從官如漢王居布大喜過望<hi>西漢英布傳</hi>韓<lb/>
信之下魏破代漢輒使人收其精兵滎陽以拒楚<hi>通鑑漢髙</hi>
<hi>紀</hi>夫與人鬭不搤其亢<hi>音剛喉/嚨也</hi>附其背未能全勝<hi>西漢婁敬</hi>
<hi>傳</hi>韓信曰陛下不能將兵而善將將<hi>西漢韓信傳</hi>欲天下之<lb/>
<pb n="KR3k0025_WYG_054-47b"/>
治安莫若衆建諸侯而少其力力少則易使以義國小<lb/>
則亡邪心令海内之勢如身之使臂臂之使指莫不制<lb/>
從<hi>通鑑漢文紀</hi>夫泛駕之馬跅弛之士亦在御之而已<hi>西漢武紀</hi>
虎豹馬牛禽獸之不可制者也及其教馴服習之至可<lb/>
牽持駕服唯人之從<hi>西漢公孫𢎞傳</hi>羈縻勿絶<hi>西漢司馬相如傳</hi>冦鄧<lb/>
之髙勲耿賈之洪烈分土不過大縣數四所加特進朝<lb/>
請而已<hi>東漢二十八將論</hi>曹操曰吾任天下之智力以道御之<lb/>
無所不可<hi>通鑑漢獻紀</hi>呂布降曹公縳之呂布曰䋲縳我急<lb/>
<pb n="KR3k0025_WYG_054-48a"/>
曹公曰縳虎不得不急<hi>魏書</hi>魏劉曄曰釣者如中大魚則<lb/>
縱而隨之須可制而後牽之則無不得也<hi>通鑑魏紀</hi>崔浩曰<lb/>
夫擊蛇者先擊其首首破則尾不能掉<hi>通鑑宋太祖</hi>李崇徙<lb/>
兖州刺史兖土舊多刼盜崇命村置一樓樓皆懸鼓盜<lb/>
發之處亂擊之旁村始聞者以一擊為節次二次三俄<lb/>
頃之間聲聞百里皆發人守險要由是盜發無不擒獲<lb/>
<hi>通鑑齊太祖</hi>爾朱榮廏有惡馬榮命髙歡剪之歡乃不加羈<lb/>
絆而剪竟不蹄齧已而起曰御惡人亦如此馬<hi>北齊書</hi>豢<lb/>
<pb n="KR3k0025_WYG_054-48b"/>
擾虎狼而不拂其心則忿氣不萌<hi>通鑑</hi>勇者好行其志貪<lb/>
者急趨其利愚者不計其死<hi>通鑑唐太宗</hi>宿將教士皆王侯<lb/>
貴重子儀頤指進退若部曲<hi>唐書郭子儀傳</hi>荒服之外其叛不<lb/>
為之勞師其降不為之釋備嚴守禦使其為冦不能為<lb/>
臣不得<hi>唐突厥傳序</hi>
傳使智使勇使貪使愚<hi>黄石公三畧</hi>十圍之牛為牧豎所驅<lb/>
<hi>論衡</hi>百馬齊轡御由造父<hi>魏明帝善哉行</hi>
集射人先射馬擒賊先擒王<hi>杜詩</hi>閩悍而囂夷風脆急恩<lb/>
<pb n="KR3k0025_WYG_054-49a"/>
信綏之安然如蟄<hi>劉賔客</hi>帝王之任英傑皆御之以氣結<lb/>
之以恩不以英氣折之而寵以姑息則驕不可任不以<lb/>
恩愛結之而肅以禮貌則怨不為用<hi>李文饒集</hi>夫御英傑使<lb/>
猛將與見道義之人接方正之士不同也不可以繁禮<lb/>
飾貌游辭足<hi>去聲</hi>言是宜動開胷懐令見肺肝氣懾其勇<lb/>
恩結其心<hi>同上</hi>
本朝千鈞之牛制於三尺之童弭耳而下之曽不如狙<lb/>
猿之奮擲於山林此其故何也<hi>蘇文</hi>嘗觀世之養物者不<lb/>
<pb n="KR3k0025_WYG_054-49b"/>
以全物與之牧羊者去其敗羣視其後者而鞭之養鷹<lb/>
者饑之<hi>山谷文</hi>
　　　控制失道<lb/>
經上失其道民散久矣<hi>論子張</hi>
子譬猶御馬去其銜勒而專用箠策其不可制也必矣<lb/>
<hi>家語</hi>急轡數策者非千里之御也<hi>淮南</hi>御失其道則天下狙<lb/>
詐咸作敵<hi>揚子</hi>
史晉郤缺曰叛而不討何以示威服而不柔何以示懐<lb/>
<pb n="KR3k0025_WYG_054-50a"/>
非威非懐何以示德<hi>左文七年</hi>内寵之妾肆奪於市外寵之<lb/>
臣僣令於鄙<hi>左昭二十年</hi>操持悖繆失其統與<hi>前漢</hi>倒持大阿<lb/>
授楚其柄<hi>西漢梅福傳</hi>撫御乖方<hi>通鑑唐德紀</hi>
集駕蹇驢之無策又何路之能極<hi>楚辭</hi>執組者不制兮必<lb/>
折軛而摧轅<hi>同上</hi>
　<lb/>
　<lb/>
　<lb/>
<pb n="KR3k0025_WYG_054-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷五十四<lb/>
</p>
<p>
</p>
  </div>
</body>
</text>
</TEI>
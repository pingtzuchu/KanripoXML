<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷六十二</head>
    <p>
<pb n="KR3k0025_WYG_062-1a"/>
欽定四庫全書<lb/>
　記纂淵海卷六十二　　　宋　潘自牧　撰<lb/>
　　問學部<lb/>
　　　總叙學問<lb/>
子孔子謂伯魚曰可以與人終日不倦者其惟學乎<lb/>
<hi>家語</hi>學問之道無他求其放心而已矣<hi>孟子</hi>君子之學非為<lb/>
通也為窮而志不困憂而意不衰也　真積力久則入<lb/>
學至乎沒而後止也　君子之學也入乎耳著乎心布<lb/>
<pb n="KR3k0025_WYG_062-1b"/>
乎四體形乎動靜學者固學一之也一出焉一入焉塗<lb/>
巷之人也<hi>荀子</hi>
史范獻子曰人之有學猶木之有枝葉也<hi>國語</hi>東方朔曰<lb/>
臣學書三冬足用<hi>漢書本傳</hi>游衍乎六藝之圃馳騖乎仁義<lb/>
之塗覽觀乎春秋之林修容乎禮園翶翔乎書圃<hi>相如傳</hi>
學之染人甚於丹青丹青吾見其久而渝矣未見久學<lb/>
而渝者也<hi>虞溥傳</hi>陶鑄神情啟悟耳目<hi>北史</hi>仲尼積學成聖<lb/>
<hi>唐書</hi>
<pb n="KR3k0025_WYG_062-2a"/>
傳記學者猶種樹也春翫其華秋取其實講説文章春<lb/>
之華也修身利行秋之實也<hi>顧氏家訓</hi>
集考覈仁義之林藪<hi>班固典引</hi>茹古含今無有端倪<hi>皇甫湜撰韓愈</hi>
<hi>墓誌</hi>天然生知姿學立游夏上<hi>杜詩</hi>沉潜乎訓義反復乎句<lb/>
讀磨礱乎事業而奮發乎文章　人之能為人由腹有<lb/>
詩書　學問藏之身身在則有餘<hi>並韓集</hi>
　　　好學<hi>附精專</hi>
經君子進徳修業欲及時也<hi>易</hi>惟學遜志務時敏厥修<lb/>
<pb n="KR3k0025_WYG_062-2b"/>
乃來念終始典于學厥徳修罔覺<hi>書説命下</hi>惟日孜孜無敢<lb/>
逸豫<hi>書君陳</hi>夙夜强學以待問<hi>記儒行</hi>
子流水之不腐以其逝故也戸樞之不蠧以其運故也<lb/>
<hi>子華子</hi>用志不分乃凝於神<hi>列子</hi>好書者衆矣而倉頡獨傳<lb/>
者一也好稼者衆矣而后稷獨傳者一也好樂者衆矣<lb/>
而䕫獨傳者一也倕作弓浮㳺作矢而羿精於射奚仲<lb/>
作車乘杜作乘馬而造父精於御天下未嘗有兩而能<lb/>
精者也<hi>荀子解蔽</hi>君子强學而力行<hi>揚子修身</hi>辰乎辰曷來之遲<lb/>
<pb n="KR3k0025_WYG_062-3a"/>
去之速君子競諸<hi>揚子問明</hi>周公上聖日讀百篇仲尼天縦<lb/>
韋編三絶墨翟大賢載文盈車仲舒命世不窺園圃倪<lb/>
寛帯經以耘耡路生截蒲以冩書黄霸桎梏以受業寗<lb/>
子夙夜以倍功<hi>抱朴子</hi>聞所不聞見所不見<hi>揚子</hi>宣尼臨沒<lb/>
手不釋卷仲舒垂卒口不輟誦有子惡卧自悴其掌蘇<lb/>
生患睡親錐其股以聖賢之性猶好學無倦<hi>劉子</hi>心若醉<lb/>
六經<hi>文中子</hi>
史孔子晩著易序彖繫象説卦文言讀易韋編三絶曰<lb/>
<pb n="KR3k0025_WYG_062-3b"/>
假我數年若是我于易則彬彬矣<hi>史孔子世家</hi>董仲舒耽學<lb/>
下帷讀書十年不窺園圃其精如此<hi>前漢本傳</hi>倪寛帶經而<lb/>
鋤<hi>前漢書</hi>亹亹不舍晝夜<hi>漢張/蒼傳</hi>潛于篇籍以章厥身<hi>西漢班固傳叙</hi>
枕經籍書<hi>西漢賔戲</hi>劉向專積思於經籍書傳夜觀星宿或<lb/>
不寐逹旦<hi>西漢本傳</hi>榮學長安精力不倦十五年不窺家園<lb/>
<hi>後漢桓榮傳</hi>光武正旦朝賀禮畢令羣臣能説經者更相詰<lb/>
難義有不通輒奪其席戴憑遂重坐五十餘席故京師為<lb/>
之語曰解經不窮戴侍中<hi>後漢</hi>閉戸講誦絶人間事每嘗<lb/>
<pb n="KR3k0025_WYG_062-4a"/>
昧爽櫛梳坐于客堂朝則誦羲文之易虞夏之書歴公<lb/>
旦之典禮覽仲尼之春秋夕則逍遥内階詠詩南軒百<lb/>
家衆氏投間而作洋洋乎其盈耳也煥爛乎其溢目也<lb/>
紛紛欣欣兮其獨樂也當此之時不知天之為葢地之<lb/>
為輿不知世之有人己之有軀<hi>東漢延篤傳</hi>李固郃之子也<lb/>
少好學常改易姓名䇿杖驅驢負笈従師不逺千里遂<lb/>
究覽墳籍為世大儒每到太學密入公府定省父母不<lb/>
令同業諸生知其為郃子也<hi>通鑑漢安紀</hi>皇甫謐耽玩經籍<lb/>
<pb n="KR3k0025_WYG_062-4b"/>
忘寢與食時人謂之書海<hi>晉書本傳</hi>車𦙍家不長得油夏日<lb/>
則練囊盛數十螢火以照書以夜繼日<hi>晉書</hi>左思專思三<lb/>
都賦杜絶人事　杜預耽思經籍為春秋左氏傳集解<lb/>
自言有左傳癖<hi>並同上</hi>江泌随月光讀書斜則握卷升屋<lb/>
<hi>南史</hi>李鉉以鄉里寡文集來遊京師讀所未見書<hi>北史</hi>李邕<lb/>
自言讀書未遍願直秘閣李嶠曰秘閣萬卷豈時日能<lb/>
習耶邕固請乃假直秘書　杜佑嗜學雖貴猶夜分讀<lb/>
書　栁仲郢嗜學嘗和熊膽丸夜嚥以助勤<hi>並唐書</hi>陸龜<lb/>
<pb n="KR3k0025_WYG_062-5a"/>
䝉勤學卷不去手<hi>新唐書本傳</hi>
傳記褚陶清談閒黙以墳典自娯語所親曰聖賢備在<lb/>
黄卷中舎此何求<hi>世説</hi>善學者若齊王之食雞必也食其<lb/>
跖數千而後足<hi>吕氏春秋</hi>孫康家貧無油映雪讀書<hi>孫氏世錄</hi>李<lb/>
頻曰只将五字句用破一生心<hi>北夢𤨏言互入詩門</hi>劉向校書天<lb/>
祿閣夜有老人著黄衣植青藜杖授向五行洪範云我<lb/>
是太乙之精天帝聞卯金之子有博學者下而觀焉<hi>晉王</hi>
<hi>嘉拾遺傳</hi>匡衡勤學無燭鄰有燭乃穿壁引其光而讀之<hi>西京</hi>
<pb n="KR3k0025_WYG_062-5b"/>
<hi>雜記</hi>管寜隱居好學藜床半穿<hi>髙士傳</hi>張儀蘇秦傭書遇聖<lb/>
人之文無題記則以墨書掌内股裏夜還折竹冩之<hi>王子</hi>
<hi>拾遺</hi>殷亮建武中為博士諸儒勝者賜席亮重席至八九<lb/>
帝曰學不當如是耶<hi>殷氏世傳</hi>
集諷誦詩書百家之言唇腐齒落服膺不失<hi>選東方朔答客難</hi>
集螢映雪編蒲緝栁<hi>選薦表</hi>筆耕為養<hi>選表</hi>書秃千兔毫詩<lb/>
裁兩牛腰<hi>李太白集</hi>白髪死章句<hi>同上</hi>朝馳騖乎書林夕翺翔<lb/>
乎藝苑<hi>韓文復志賦互入頃刻不忘善</hi>口不絶吟於六藝之文手不停<lb/>
<pb n="KR3k0025_WYG_062-6a"/>
披于百家之編記事者必提其要纂言者必鈎其𤣥貪<lb/>
多務得細大不捐焚膏油以繼晷恒兀兀以窮年　補<lb/>
苴罅漏張皇幽𦕈尋墜緒之茫茫獨旁搜而逺紹　古<lb/>
史散左右詩書置後前豈殊書蠧蟲生死文字間<hi>並韓集</hi>
平居雖寢食未嘗去書息以為枕餐以飴口<hi>墓誌</hi>弋志<lb/>
書林咀風騷于七畧耕情義圃偃圗籍于九流<hi>駱賔王</hi>屢<lb/>
益蘭膏燈猶硏兎枝墨<hi>元稹</hi>躭嗜文籍注意鑽礪<hi>栁文</hi>鑽仰<lb/>
沈硏僅於不窺園井<hi>元微之</hi>開卷有益便欣然忘食<hi>陶淵明</hi>
<pb n="KR3k0025_WYG_062-6b"/>
以道為飲以文為食聰察嗜學不肯為凡夫<hi>劉賔客</hi>貫穿<lb/>
學問骨<hi>唐文粹</hi>退公猶筆耕<hi>劉賔客</hi>讀書眼欲暗下筆手生<lb/>
胝<hi>白侍郎</hi>堯舜癯瘠大禹胼胝彼聖人焉吾布衣耳不勤<lb/>
劬何以為妻子之天乎<hi>陸魯望</hi>猶波之委於瀆瀆之注於<lb/>
溟晝夜何曾知息之時<hi>唐文粹</hi>
本朝農馬智專吾不讓<hi>後山詩</hi>騷人思苦骨巖巖<hi>欒城集</hi>天<lb/>
以日運故無疾器以日用故不蠧<hi>東坡集</hi>尚有讀書清浄<lb/>
業未嘗春睡敵千鍾<hi>東坡詩</hi>徐鉉黜邠州年七十手不釋<lb/>
<pb n="KR3k0025_WYG_062-7a"/>
卷常親𨽻書寫許慎説文一帙<hi>宋拾遺</hi>
　　　不學<lb/>
經不學墻面<hi>書周官</hi>雖有至道弗學不知其善也<hi>記學記</hi>玉<lb/>
不琢不成器人不學不知道<hi>同上互入矯揉</hi>
子卜商反衛見讀史志者云晉師伐秦三豕渡河子夏<lb/>
曰非也己亥耳讀史志者問諸晉史果曰己亥扵是衛<lb/>
以子夏為聖<hi>家語七十二子篇</hi>人而不學雖無憂如禽獸何<hi>揚子</hi>
<hi>學行</hi>几薄之徒懐抱空虛有似蜀人匏壺之喻胷中無一<lb/>
<pb n="KR3k0025_WYG_062-7b"/>
紙之識不過酒炙所謂冒于貨賄貪於酒食左氏所載<lb/>
不才之子<hi>抱朴子互入不才</hi>
史周原伯魯不説學閔子馬曰學殖也不學将落原氏<lb/>
其亡乎<hi>左昭十八年互入識者所窺</hi>范獻子聘于魯問具山敖山魯<lb/>
人以鄉對獻子曰不為具敖乎曰先君獻武之諱也獻<lb/>
子歸曰吾名其二諱為笑矣惟不學也<hi>國語互見明於自知</hi>秦有<lb/>
司奏太白罰星東井秦分必有暴兵起京師秦主苻生<lb/>
曰太白入井自為渴耳何所怪乎<hi>通鑑晉紀</hi>江州刺史陳伯<lb/>
<pb n="KR3k0025_WYG_062-8a"/>
之目不識書得文牒辭訟惟作大喏而已<hi>通鑑梁髙祖</hi>北齊<lb/>
源師攝祠部嘗白髙阿那肱龍見當雩阿那肱驚曰何<lb/>
處龍見其色何如師曰龍星初見禮當雩祭非真龍也<lb/>
阿那肱怒曰漢兒多事强知星宿遂不祭<hi>陳紀又見三國典畧</hi>選<lb/>
人入等者六十四人上召面試之張爽手持紙終日不<lb/>
成一字時人謂之曳白<hi>唐𤣥宗紀</hi>光不學無術<hi>西漢霍光傳</hi>生世<lb/>
不學其猶穴處何所見焉<hi>北史雷紀傳</hi>戸部侍郎蕭炅言烝<lb/>
嘗伏臘為伏獵嚴挺之白張九齡曰省中而有伏獵侍<lb/>
<pb n="KR3k0025_WYG_062-8b"/>
郎乎<hi>唐嚴浚傳</hi>李林甫無學術時選人嚴逈判語杕杜二字<lb/>
林甫不識謂吏部侍郎韋陟曰此云杖杜何也陟俛首<lb/>
不敢言<hi>唐書</hi>臧希讓無學術公卿間强引古言以自賢而<lb/>
所聞知多道途得之發必差謬為士子所笑<hi>同上</hi>任圜曰<lb/>
天下皆知崔協不識文字而有表號為沒字碑<hi>五代史任圜傳</hi>
傳記韓昶退之子也性闇劣為集賢校理史傳有金根<lb/>
車昶以誤悉改根為銀字<hi>尚書故實互見不克紹</hi>霍光無學不知<lb/>
一經<hi>史通</hi>桓帝時有辟公府椽者倩人作奏記<hi>邯鄲氏笑林互見代</hi>
<pb n="KR3k0025_WYG_062-9a"/>
<hi>筆</hi>張由古無學業對衆歎班固文章不入文選衆對以<lb/>
兩都賦燕然銘由古曰此是班孟堅非固也<hi>唐温庭筠乾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子</hi>
李建勲罷相江南出鎮豫章一日逰西山田間茅舎有<lb/>
老叟教村童公觴於其廬連食數棃賔僚有曰梨號五<lb/>
臟刀斧不宜多食叟笑曰鶡冠子云五藏離别之離非<lb/>
梨也葢離别胷懐有若刀斧遂就架取小冊振拂以呈<lb/>
丞相乃鶡冠子也<hi>吳僧文瑩湘山野錄</hi>江南有一權貴讀誤本蜀<lb/>
都賦注解蹲鴟芋也芋乃為羊字人饋羊肉答書云損<lb/>
<pb n="KR3k0025_WYG_062-9b"/>
惠蹲鴟<hi>顔氏家訓</hi>太常少卿姜度生子李林甫手<lb/>
書慶之曰聞有弄麞之慶客視之掩口<hi>續說</hi>
<hi>記</hi>
　　　强勉<lb/>
經君子以自强不息<hi>易乾卦</hi>功崇惟志業廣惟勤<hi>書周官</hi>
子道雖邇不行不至事雖小不為不成<hi>荀子修身</hi>鍥而不舎<lb/>
金石可鏤<hi>荀子勸學</hi>
史子順曰人皆作之作之不止乃成君子作之不變習<lb/>
<pb n="KR3k0025_WYG_062-10a"/>
與體成則自然也<hi>通鑑</hi>强勉學問則聞見博而智益明强<lb/>
勉行道則徳日起而大有功<hi>西漢董仲舒傳</hi>
傳記蘇秦讀書欲睡引錐自刺其股血流至足<hi>戰國䇿</hi>孫<lb/>
敬嘗閉戸讀書睡則以繩繫頭懸之梁上<hi>先賢傳</hi>
集䇿駑磨鈍<hi>陳子昻</hi>磨鉛重剸割䇿蹇再奔馳<hi>白侍郎</hi>無若<lb/>
泰山之麓止而不得升也其惟川之不已乎<hi>栁文</hi>
　　　偷堕<lb/>
經惰農自安不昏作勞不服田畆越其罔有黍稷<hi>書盤庚</hi>
<pb n="KR3k0025_WYG_062-10b"/>
中人之性好逸豫<hi>無逸注</hi>弗為胡成<hi>太甲/下</hi>安肆日偷<hi>記表記</hi>
逸豫無期<hi>詩白駒</hi>
子子貢曰賜倦于學困于道矣願息可乎<hi>家語</hi>處身而常<lb/>
逸者則志不廣<hi>同上</hi>一進一退六驥不致<hi>荀子修身</hi>其為人也<lb/>
多暇日者其出入不逺矣　偷懦憚事無㢘恥而嗜乎<lb/>
飲食則可謂惡少者也<hi>並同上</hi>肉腐出蟲魚枯生蠧怠惰<lb/>
忘身禍災乃作<hi>荀子勸學</hi>
史懐與安實敗名<hi>左僖二十三年</hi>管敬仲曰宴安酖毒不可懐<lb/>
<pb n="KR3k0025_WYG_062-11a"/>
也<hi>左閔元年</hi>吾儕偷食朝不謀夕<hi>左昭/元年</hi>主民翫嵗而愒日<hi>左昭</hi>
<hi>元年愒若葢切</hi>雀䑕貪生茍乞一活耳<hi>通鑑東漢世祖紀</hi>相聚偷生如<lb/>
魚逰釜中知其不可久且以喘息湏臾間耳<hi>通鑑漢殤紀</hi>
集怠者不能修<hi>韓文原毁</hi>
本朝坐棄時日<hi>臨川</hi>筆硯生塵空度日<hi>欒城集</hi>
　　　矯揉<lb/>
經玉不琢不成器人不學不知道<hi>記學記</hi>
子子路曰南山有竹不揉自直斬而用之逹于犀革以<lb/>
<pb n="KR3k0025_WYG_062-11b"/>
此言之何學之有孔子曰括而羽之鏃而礪之其入不<lb/>
亦深乎<hi>家語子路篇</hi>純璞不殘孰為犧樽白玉不毁孰為圭<lb/>
璋　紀渻子為齊宣王養鬬雞十日而問雞已乎曰未<lb/>
也方虛憍而恃氣十日又問曰未也猶應響景十日又<lb/>
問曰未也猶疾視而盛氣十日又問曰㡬矣雞雖有鳴<lb/>
者已無變望之似木雞矣其徳全矣<hi>並荘子</hi>西門豹性急<lb/>
故佩韋以自緩董安于性緩故佩絃以自急<hi>韓子</hi>木直中<lb/>
繩揉以為輪其曲中規雖有槁暴不復挺者揉使之然<lb/>
<pb n="KR3k0025_WYG_062-12a"/>
也<hi>荀子勸學</hi>枉木必得櫽括然後直鈍金必得礱厲然後利<lb/>
<hi>荀子性惡</hi>玉不雕璵環不作器<hi>揚子</hi>海蚌未剖則明珠不顯崐<lb/>
竹未斷則鳳音不彰<hi>劉子</hi>呉竽質勁非楛羽而不美越劍<lb/>
性利非淬礪則不銛<hi>同上</hi>候自直之箭則百代無一矢候<lb/>
自員之木則千嵗無一輪<hi>韓子</hi>假儒衣書服而讀之三月<lb/>
不歸孰曰非儒也<hi>揚子</hi>
史虎豹馬牛禽獸之不可制也及其教馴服習之至牽<lb/>
持駕服惟人之從<hi>西漢公孫𢎞傳</hi>治性之道審己之所有餘而<lb/>
<pb n="KR3k0025_WYG_062-12b"/>
强其所不足聰明疏通者戒于太察寡聞少見者戒于<lb/>
壅蔽勇猛剛强者戒于太暴仁愛温良者戒于無斷湛<lb/>
靜安舒者戒于後時廣心浩大者戒于遺忘<hi>匡衡傳</hi>金在<lb/>
礦何足貴善冶鍛而為器人乃寳之<hi>魏徴傳</hi>
集刓方以為圜<hi>楚辭</hi>若金受礪若泥在鈞<hi>張茂先礪志詩</hi>木以繩<lb/>
直金以淬剛必須砥礪就其鋒鋩<hi>蔡邕勸學</hi>不自朱藍何遷<lb/>
素絲之質<hi>晉王儉表</hi>木之性直匠者揉以為輪金之性剛工<lb/>
人理之成器豈人事也惟上智下愚特禀異氣中庸之<lb/>
<pb n="KR3k0025_WYG_062-13a"/>
才全由訓習<hi>虞世南</hi>刻意厲行如奉商鞅之法而懼秦刑<lb/>
<hi>皇甫湜</hi>唐太宗性本强悍勇不頋親而能畏義好賢<lb/>
屈己從諌刻厲矯揉力于為善此所以致貞觀之治也<lb/>
<hi>范唐鑑</hi>
　　　博洽<lb/>
經君子多識前言往行<hi>易大畜</hi>好古博雅君子<hi>書序</hi>君子之<lb/>
學也博　儒有博學而不窮<hi>記儒行</hi>博學無方<hi>記内則</hi>
子多聞曰博多見曰閒<hi>荀子修身</hi>
<pb n="KR3k0025_WYG_062-13b"/>
史鄭子産聘于晉晉侯有疾韓宣子曰寡君寢疾於今<lb/>
三月矣今夢黄熊入于寢門其何厲鬼也對曰昔堯殛<lb/>
鯀于羽山其神化為黄熊以入羽淵實為夏郊三代祀<lb/>
之晉為盟主其或者未之祀也韓子祀夏郊晉侯有間<lb/>
<hi>左傳</hi>晉悼夫人食輿人之城把者絳縣人或年長矣無子<lb/>
而往與于食有與疑年使之年曰臣小人也不知紀年<lb/>
臣生之嵗正月甲子朔四百有四十五甲子矣其季於<lb/>
今三之一也吏走問諸朝師曠曰魯叔仲惠伯㑹郤成<lb/>
<pb n="KR3k0025_WYG_062-14a"/>
子於承匡之嵗也七十三年矣史趙曰亥有二首六身<lb/>
下二如身是其數也士文伯曰然則二萬六千六百有<lb/>
六旬也杜註云亥字二畫在上併三六為身如筭之六<lb/>
也<hi>同上</hi>呉伐越堕㑹稽得骨節專車呉使使問仲尼骨何<lb/>
者最大仲尼曰禹致羣臣于㑹稽山防風氏後至禹殺<lb/>
而戮之其節專車此為大也<hi>史記</hi>有隼集於陳庭而死楛<lb/>
矢貫之石砮矢長尺有咫陳湣公使問仲尼仲尼曰隼<lb/>
來逺矣此肅慎氏之矢也昔武王克商通道九夷八蠻<lb/>
<pb n="KR3k0025_WYG_062-14b"/>
使各以其方賄來貢于是肅慎貢楛矢石砮長尺有咫<lb/>
先王以分大姬配虞胡公而封諸陳試求之故府果得<lb/>
之<hi>同上</hi>莊子其學無所不窺<hi>史本傳</hi>禇先生好讀外家傳語<lb/>
<hi>史滑稽傳</hi>東方朔多所博觀外家之語<hi>索隱曰外家非止經史即傳記雜説之書</hi>
<hi>史滑稽傳</hi>田蚡學盤盂諸書<hi>本/傳</hi>劉向揚雄博極羣書<hi>西漢</hi>司馬<lb/>
遷為太史令紬史記石室金匱之書<hi>太史公自序</hi>其渉獵者<lb/>
廣博貫穿經傳馳騁古今<hi>班固贊</hi>五經紛綸井大春<hi>後漢</hi>周<lb/>
舉博洽為儒者所宗京師為之語曰五經縦横周宣光<lb/>
<pb n="KR3k0025_WYG_062-15a"/>
<hi>後漢</hi>沉淪典籍為儒家文林<hi>後漢崔寔傳</hi>仲尼恥一物之不知<lb/>
<hi>晉張衡傳</hi>所觀彌博所習彌多日聞所不聞日見所不見<hi>晉虞</hi>
<hi>溥傳</hi>巨骨出呉隼集陳庭黄熊入夢亥有二首非夫洽聞<lb/>
者莫識其端也<hi>東漢謝該傳</hi>晉杜預朝野號為武庫言其無<lb/>
所不有也<hi>晉書本傳</hi>王粲博物强記問無不對<hi>魏志</hi>裴頠博學<lb/>
稽古周弼見而歎曰若武庫五兵縱横一時之傑也<lb/>
荀朂于路逢趙賈人牛鐸識其聲及掌樂音未調乃曰<lb/>
得趙之牛鐸則諧矣遂下郡國悉送牛鐸果得諧者又<lb/>
<pb n="KR3k0025_WYG_062-15b"/>
嘗在帝坐進飰謂在坐人曰此勞薪所炊帝遣問膳夫<lb/>
實用故車脚舉世服其明識<hi>並晉書</hi>天下竒秘世所希有<lb/>
者悉在華所由是博物洽聞世無與比惠帝中人有得<lb/>
鳥毛三丈以示華華見惨然曰此謂海鳬毛也出則天<lb/>
下亂矣陸機嘗餉華鮓于時賔客滿坐華發器便曰此<lb/>
龍肉也衆未之信華曰試以苦酒濯之必有異既而五<lb/>
色光起機還問鮓主果云園中芽積下得一白魚質状<lb/>
殊常以作鮓過美故以相獻武庫封閉甚密其中忽有<lb/>
<pb n="KR3k0025_WYG_062-16a"/>
雉雊華曰此必蛇化為雉也開視雉側果有蛇蜕焉呉<lb/>
郡臨平岸崩出一石鼓槌之無聲帝以問華華曰可取<lb/>
蜀中桐材刻為魚形叩之則鳴矣于是如其言果聲聞<lb/>
數里初呉之未滅也斗牛之間常有紫氣道術者皆以<lb/>
呉方强盛未可圗也惟華以為不然及呉平之後紫氣<lb/>
愈明華聞豫章人雷煥妙逹緯象乃要煥宿屏人曰可<lb/>
共尋天文知將來吉凶因登樓仰觀煥曰僕察之久矣<lb/>
惟斗牛之間頗有異氣華曰是何祥也煥曰寳劍之精<lb/>
<pb n="KR3k0025_WYG_062-16b"/>
上徹于天耳華曰君言得之吾少時有相者言吾年出<lb/>
六十位登三事當得寳劍佩之斯言豈效與因問曰在<lb/>
何郡煥曰在豫章豐城華曰欲屈君為宰密共尋之可<lb/>
乎煥許之華大喜即補煥為豐城令煥到縣掘獄屋基<lb/>
入地四丈餘得一石圅光氣非常中有雙劍並刻題一<lb/>
曰龍泉一曰太阿其夕斗牛間氣不復見焉煥以南昌<lb/>
西山北巖下土以拭劍光芒豔發大盆盛水置劍其上<lb/>
視之者精芒眩目遣使送一劍并土與華留一自佩或<lb/>
<pb n="KR3k0025_WYG_062-17a"/>
謂煥曰得兩送一張公其可欺乎煥曰本朝将亂張公<lb/>
當受其禍此劍當繫徐君墓樹耳靈異之物終當化去<lb/>
不永為人服也華得寳劍愛之常置坐側華以南昌土<lb/>
不如華隂赤土報煥書曰詳觀劍文乃干將也莫邪何<lb/>
復不至雖然天生神物終當合耳因以華隂土一斤致煥<lb/>
煥更以拭劍倍益精神華誅失劍所在煥卒子華為州<lb/>
從事持劍行經延平津劍忽于腰間躍出堕水使人沒<lb/>
水取之不見劍但見兩龍各長數丈蟠縈有文章沒<lb/>
<pb n="KR3k0025_WYG_062-17b"/>
者懼而返須臾光彩照水波浪驚沸于是失劍華歎曰<lb/>
先君化去之言張公終合之論此其驗乎華之博物多<lb/>
類此不可詳載焉　張華博物洽聞世無與比符元逹<lb/>
善識味鹹酢及肉皆别所由或人殺雞以食之元逹曰<lb/>
此雞栖常半露檢之皆驗又食鵝肉知黑白之處人不<lb/>
信記而試之無差時人以為知味<hi>並同上</hi>李守素通姓氏<lb/>
學世號肉譜虞世南曰昔任彦昇通經時稱五經笥今<lb/>
以倉曹為人物志可乎<hi>唐書</hi>王元感為五經指南<hi>同上</hi>殷踐<lb/>
<pb n="KR3k0025_WYG_062-18a"/>
猷博學賀知章號為五總龜謂龜千年五聚問無不可<lb/>
知也<hi>新唐書</hi>劉杳博聞多識江右舊事緘青箱世謂之王<lb/>
氏青箱學<hi>南史</hi>澄博覽無所不知王儉自以博聞多識過<lb/>
澄澄俟儉語畢然後談所及遺漏數百十條皆儉所未<lb/>
覩儉乃歎服曰陸公書厨也<hi>南史陸澄傳</hi>劉孝綽子諒悉晉<lb/>
代故事時人號曰皮裏晉書<hi>南史本傳</hi>朱异遍治五經渉獵<lb/>
文史博奕書筭皆其所長沈約曰卿年少何乃不亷异<lb/>
未逹約曰天下惟有文義棋書卿一時將去可謂不㢘<lb/>
<pb n="KR3k0025_WYG_062-18b"/>
<hi>梁書</hi>房暉逺世傳儒學牛𢎞稱為五經庫<hi>隋書本傳</hi>古事問仲<lb/>
舒<hi>髙仲舒</hi>今事問琳尚何疑<hi>唐書崔/琳傳</hi>常爽為儒林先生<hi>北史</hi>
谷律那淹識羣書褚遂良稱為九經庫<hi>唐書本傳</hi>
傳記揚雄懐鉛抱槧從計吏訪四方語作方言<hi>西京雜記</hi>漢<lb/>
武帝時未央宫殿前鍾無故自鳴詔問東方朔曰銅者<lb/>
土之子以類言之子母感而相應山恐有崩移者故鍾<lb/>
先鳴三日南郡上言山崩<hi>東方朔外傳</hi>徐堅多識典故七入<lb/>
書府<hi>大唐遺事互見際遇</hi>總括方珠包吞九府<hi>史通</hi>時無逺近事無<lb/>
<pb n="KR3k0025_WYG_062-19a"/>
巨細必藉多聞以成博識<hi>史通</hi>
集并包書林<hi>揚雄</hi>兵法五十家爾腹為篋笥<hi>杜詩</hi>収百世之<lb/>
闕文采千載之遺韻觀古今於須臾撫四海于一瞬<hi>陸士</hi>
<hi>衡文賦</hi>文學穰穰囷倉稠<hi>韓/集</hi>枯腸惟文字五千卷<hi>盧仝茶歌</hi>凡<lb/>
自唐虞以來編簡所存大之為河海髙之為山嶽明之<lb/>
為日月幽之為鬼神纎之為珠璣華實變之為雷霆風雨<lb/>
竒辭奥㫖靡不通逹<hi>韓集</hi>書無所不讀然正用資以為詩<lb/>
<hi>同上</hi>鈎引貫穿舉大包小若太倉之蓄崇山之載浩浩乎<lb/>
<pb n="KR3k0025_WYG_062-19b"/>
不可知也<hi>栁文</hi>藝邃六書學該七錄<hi>栁祭文</hi>武庫則矛㦸森<lb/>
然文房則禮樂盡存<hi>姚崇銘</hi>
本朝晏公所為類要上中下帙總七十四篇六藝太史<lb/>
公百家之言騷人墨客之文章至於地志族譜佛老方<lb/>
技之衆説旁及九州之外遐僻荒忽詭變竒跡之序錄<lb/>
皆披尋紬繹而於三才萬物變化情偽是非興壊之理<lb/>
顯隱細鉅之委曲莫不究盡<hi>老泉</hi>竒書可學知子雲之苦<lb/>
心亡書復存賴安世之黙識<hi>東坡集互見强記</hi>撐腸拄腹文字<lb/>
<pb n="KR3k0025_WYG_062-20a"/>
五千卷　學如富賈在博収仰取俯拾無遺籌<hi>並東坡詩</hi>
　　　强記<lb/>
史漢武幸河東亡書三篋詔問莫能知惟張安世識之<lb/>
具作其事後購求得書以相校無所遺失　霍光問張<lb/>
千秋戰鬬方畧山川形勢千秋口對兵事畫地成圖無所遺<lb/>
失<hi>並西漢張安世傳</hi>黄祖長子射嘗與彌衡俱游共讀蔡邕所作碑<lb/>
文還恨不繕冩衡曰吾雖一覽猶能識之惟其中石缺二字為<lb/>
不明耳因書出之射馳使冩碑還校如衡所書　彌衡目所<lb/>
<pb n="KR3k0025_WYG_062-20b"/>
一見輒誦于口耳所暫聞不忘于心<hi>並東漢禰衡傳</hi>王起天下<lb/>
書無不讀一經目弗忘<hi>新唐書</hi>費禕為尚書令識悟過人<lb/>
每省讀舉目暫視已究其意㫖其速數倍於人終亦不<lb/>
忘<hi>通鑑魏卲陵厲公紀</hi>唐邕練習軍書自督将以下勞效本末及<lb/>
四方軍士强弱多少番代往還器械精粗儲蓄虛實靡<lb/>
不諳悉<hi>通鑑梁世祖</hi>劉輿密視天下兵簿及倉庫牛馬器械<lb/>
水陸之形皆黙識之<hi>通鑑晉懐紀</hi>楊愔性强記一見皆不忘<lb/>
其姓名選人魯漫漢自言猥賤獨不見識愔曰卿前在<lb/>
<pb n="KR3k0025_WYG_062-21a"/>
元子思坊乘短尾牡驢見我不下以方麴障面我何為<lb/>
不識卿漫漢驚服<hi>通鑑梁敬帝</hi>王粲觀人圍棊局壊粲為覆<lb/>
之不悞一道其强記如此<hi>魏志本傳</hi>王粲與人共行讀道邊<lb/>
碑人問曰卿能闇誦乎曰能因使背而誦之不失一字<lb/>
<hi>同上</hi>朱桓强識與人一面數十年不忘部曲妻子悉識之<lb/>
<hi>呉志本傳</hi>張華强記黙識帝問漢宫室制度及建章千門萬<lb/>
戸華應對如流畫地成圗强記黙識四海之内若指諸<lb/>
掌<hi>晉本傳</hi>唐太宗寫列女傳於時無本虞世南暗疏之無<lb/>
<pb n="KR3k0025_WYG_062-21b"/>
一字謬<hi>本傳</hi>張廵讀書不過三復終身不忘<hi>唐書本傳</hi>張廵初<lb/>
守睢陽時城中居人亦且數萬廵一見問姓名其後無<lb/>
不識者<hi>通鑑唐肅宗紀</hi>蘇頲一覽至千言輒覆誦<hi>唐書本傳</hi>李邕自<lb/>
言讀書未遍乃假直秘書未㡬辭去李嶠驚問隱篇隱<lb/>
帙了辨如響<hi>唐書</hi>
傳記晉羅友為人强記從桓宣武伐蜀按行蜀道阡陌菓<lb/>
竹皆黙記之<hi>世説</hi>開元中常敬忠十五嵗上書言能一過<lb/>
誦千言張燕公召問曰能十過誦萬言乎曰能以萬言<lb/>
<pb n="KR3k0025_WYG_062-22a"/>
試之七過已誦熟<hi>御史臺記</hi>太宗征遼碑在水中張建章帛<lb/>
包麥屑置水中摸而讀之不欠一字<hi>北夢𤨏言</hi>
集為人强記覽過眼不再讀偉哉羣聖文磊落載其腹<lb/>
<hi>韓詩</hi>經目所渉莫不精詣<hi>唐文粹</hi>廵曰吾於書讀不過三遍<lb/>
終身不忘也因誦于嵩所讀書盡卷不錯一字嵩驚以<lb/>
為廵偶熟此卷因亂抽他帙以試無不盡熟嵩又取架<lb/>
上諸書以問廵廵應口誦無疑嵩從廵久亦不見廵常<lb/>
讀書也<hi>韓文張中丞後序</hi>
<pb n="KR3k0025_WYG_062-22b"/>
本朝昔賢書曹娥碑後蔡邕夜闇手摸其文而讀之<hi>見山</hi>
<hi>谷詩</hi>張安道家貧無書常就人借三史旬日輒歸之曰得<lb/>
其詳矣凡書皆一覽終身不再讀屬文未嘗起草<hi>東坡撰墓</hi>
<hi>誌</hi>
　　　膚淺<lb/>
經記問之學不足為人師<hi>記學記</hi>
子鼯䑕五技而窮<hi>荀子勸學</hi>末世窮年不免為陋儒<hi>同上</hi>
史章句小儒破碎大道<hi>前漢夏侯勝傳</hi>
<pb n="KR3k0025_WYG_062-23a"/>
傳記屢舉舊事不知所出<hi>史通</hi>知古而不知今謂之陸沉<lb/>
<hi>同上</hi>開元中馮先進入院校文選兼復注釋解蹲鴟云今<lb/>
之芋子即是著毛蘿葡院中學士向外説之蕭嵩聞之<lb/>
拊掌大笑<hi>新唐書</hi>莊生有乘時鵲起之説故謝朓詩曰鵲<lb/>
起登呉臺有人作七夕詩云今夜呉臺鵲亦共往填河<lb/>
羅浮山記云望平地樹如薺有人詠樹詩云遥望長安<lb/>
薺又嘗見謂矜誕為夸毗髙年為富有春秋皆耳學之<lb/>
過也<hi>顔氏家訓</hi>
<pb n="KR3k0025_WYG_062-23b"/>
集末學膚受<hi>張子平賦</hi>
　　　蹈襲<hi>附代筆</hi>
經遞相祖述殆且百家<hi>孝經序</hi>
史葛龔者善為文奏或有請龔奏以干人者龔為作之<lb/>
其人寫之忘自寫其名并寫龔名以進<hi>東漢葛龔傳</hi>試之日<lb/>
旁坐假手或借人外助多非其實<hi>新唐書選舉志</hi>舒元輿上書<lb/>
馬周張嘉貞代人作奏卒為名臣<hi>新唐書傳</hi>
傳記王維有詩名然竊人詩句如行到水窮處坐看雲<lb/>
<pb n="KR3k0025_WYG_062-24a"/>
起時英華集中詩也漠漠水田飛白鷺隂隂夏木囀黄<lb/>
鸝李嘉祐詩也<hi>李肇國史補</hi>葛龔善為文奏或有請龔奏以干<lb/>
人者龔為作之因并冩龔名以進之時人為之語曰作奏雖<lb/>
工宜去葛龔<hi>裴筞笑林又見史通</hi>漢桓帝時有人辟公府請人作<lb/>
奏記<hi>邯鄲笑林互入不學</hi>不出胷臆非由機杼<hi>史通</hi>
集遞相祖述<hi>杜詩</hi>沿襲傷剽盜<hi>韓薦士詩</hi>惟古於詞必己出降<lb/>
而不能乃剽賊後皆指前共相襲從漢迄今用一律<hi>韓愈</hi>
<hi>樊宗師墓誌銘互入評文</hi>襲蹈前人言句<hi>韓文樊紹述墓誌</hi>窺陳篇以盜竊<lb/>
<pb n="KR3k0025_WYG_062-24b"/>
<hi>進學解</hi>得毋假之人耶<hi>韓滂墓誌</hi>為文之士多漁獵前代戕賊<lb/>
文史抉其意抽其華置齒牙間遇事蠭起金聲玉耀<lb/>
誑聾瞽之人邀一時之聲雖終淪棄而其奪朱亂雅為<lb/>
害己甚<hi>栁集答友人求文章書</hi>
本朝段成式父之蜀以雉兔遍遺幕府請人囘書<hi>孔帖</hi>祥<lb/>
符中命詞臣撰日本國祥光記當直者學不優常以張<lb/>
君房代之既得宣甚急張醉飲樊樓紫微大窘後錢楊<lb/>
二公作閒忙令大年曰世上何人號最閒司諫拂衣歸<lb/>
<pb n="KR3k0025_WYG_062-25a"/>
華山謂种放也希白曰世上何人號最忙紫微失却張<lb/>
君房<hi>湘山野錄</hi>
　　　醇正<lb/>
經非法不言非道不行<hi>孝經</hi>
子君子正而不它<hi>揚子問道</hi>非正不視非正不聽非正不言<lb/>
非正不行夫能正其視聽言行者昔吾先師之所畏也<lb/>
<hi>揚子淵騫</hi>
史非聖哲之書不好<hi>西漢揚雄傳</hi>仲舒推明孔氏抑黜百家<lb/>
<pb n="KR3k0025_WYG_062-25b"/>
<hi>本傳</hi>遭漢承秦滅學之後六經離析下帷發憤潛心大業<lb/>
今後學者有所統一為羣儒首<hi>董仲舒傳</hi>抑抑仲舒為世醇<lb/>
儒<hi>西漢叙傳</hi>韓愈自比孟軻以荀況揚雄為未醇<hi>唐書韓愈贊</hi>愈<lb/>
以六經之文為諸儒倡障隄末流返刓以樸剗偽以真<lb/>
其所得粹然一出於正<hi>同上</hi>
集非三代兩漢之書不敢觀非聖人之志不敢存<hi>韓文</hi>學<lb/>
者尚知宗孔氏崇仁義貴王賤霸　吐辭為經舉足為<lb/>
法　孟氏醇乎醇者也<hi>並同上</hi>
<pb n="KR3k0025_WYG_062-26a"/>
　　　駁雜<lb/>
子奕之為數小數也不專心致志則不得也<hi>孟子告子上</hi>無<lb/>
冥冥之志者無昭昭之明無惛惛之事者無赫赫之功<lb/>
<hi>荀子勸學</hi>自古及今未嘗有兩而能精者也<hi>荀子解蔽</hi>行衢道者<lb/>
不至<hi>荀子勸學</hi>夫目視鴻鵠之飛耳聽琴瑟之聲而心在鴈<lb/>
門之間一身之中神之分離剖判六合之内一舉千萬<lb/>
里<hi>淮南子</hi>孔子讀而儀秦行何如也曰甚矣鳳鳴而鷙翰<lb/>
也　惜乎衣未成而轉為裳也<hi>並揚子</hi>
<pb n="KR3k0025_WYG_062-26b"/>
史淳于髠博聞强記學無所主<hi>史本傳</hi>谷永于經書汎為<lb/>
疏逹與杜欽杜鄴畧等不能浹洽如劉向父子及揚雄<lb/>
也<hi>前漢</hi>賈山渉獵書記不能為醇儒<hi>本傳</hi>夏侯勝從始昌受<lb/>
尚書從子建師事勝建又從五經諸儒問與尚書相出<lb/>
入者牽引以次章句具文飾説勝非之曰建所謂章句<lb/>
小儒破碎大道<hi>並本傳</hi>
本朝多好竟無成不精安用夥<hi>東坡詩</hi>
　　　涵養<lb/>
<pb n="KR3k0025_WYG_062-27a"/>
經蒙以養正<hi>易䝉卦</hi>徳潤身心廣體胖<hi>大/學</hi>澡身浴徳<hi>記儒行</hi>
君子之于學也藏焉修焉息焉遊焉<hi>記學記</hi>
子養心莫善於寡慾　持其志毋暴其氣　我善養吾<lb/>
浩然之氣　存其心養其性所以事天也<hi>並孟子</hi>瞻彼闋<lb/>
者虛室生白宇泰定者發乎天光　疏瀹而心澡雪而<lb/>
精神<hi>並莊子</hi>齊心服形<hi>列子</hi>禮義文理以養情　虛一而靜<lb/>
謂之清明<hi>並荀子</hi>
史原始要終尋其枝葉究其所窮優而柔之使自求之<lb/>
<pb n="KR3k0025_WYG_062-27b"/>
饜而飫之使自趨之若江海之浸膏澤之潤渙然氷釋<lb/>
怡然理順然後為得也<hi>左傳序</hi>味道之腴<hi>班固</hi>嚅嚌道真涵<lb/>
泳聖涯<hi>唐文藝傳</hi>
集澄心清魄儲精垂思<hi>甘泉賦</hi>修性以保神安心以全身<lb/>
<hi>養生論</hi>神清氣茂允迪中和<hi>任彦/昇</hi>澡身𤣥淵宅心道秘<hi>顔延</hi>
<hi>年</hi>漸漬徳義之淵棲遲道義之域<hi>文選</hi>清虛靜泰少私寡<lb/>
欲<hi>嵇叔夜</hi>行之乎仁義之塗游之乎詩書之源無迷其塗<lb/>
無絶其源終吾身而已矣　種學績文以蓄其有泓涵<lb/>
<pb n="KR3k0025_WYG_062-28a"/>
演迤日大以肆養其根而俟其實加其膏而希其光根<lb/>
之茂者其實遂膏之沃者其光曄<hi>並藍田記</hi>沉浸醲郁含英<lb/>
咀華　磨礱去圭角<hi>並韓集</hi>公之徳善灌注心耳　孕和<lb/>
含粹濯潤本根<hi>並劉賔客</hi>以貞和陶其性<hi>白樂天</hi>神全而正氣<lb/>
凝宇定而天光發<hi>李文饒</hi>
本朝信於久屈之中而用於至足之後流於既溢之餘<lb/>
而發於持滿之末此古之人所以大過人<hi>東坡雜記</hi>知寳玉<lb/>
璠璵難得而易毁故篋櫝以養其全知楩楠豫章積嵗<lb/>
<pb n="KR3k0025_WYG_062-28b"/>
而後成故封殖以待其長<hi>奏啟</hi>此老如松柏不受雪霜槁<lb/>
直従毫末中自養至合抱<hi>東坡詩</hi>虛室清泠都是白靈臺<lb/>
瑩浄别生光<hi>邵堯夫集</hi>
　　　醖藉<lb/>
經居上位而不驕在下位而不憂<hi>易乾卦</hi>瑟彼玉瓚黄流<lb/>
在中<hi>詩旱麓</hi>人不知而不愠不亦君子乎<hi>語學而</hi>不患人之<lb/>
不己知<hi>同上互入盡其在我</hi>令尹子文三仕為令尹無喜色三己<lb/>
之無愠色<hi>論語</hi>
<pb n="KR3k0025_WYG_062-29a"/>
史薛廣徳為人温雅有醖藉<hi>西漢薛廣徳本傳</hi>桓榮温恭有<lb/>
醖藉<hi>東漢桓榮本傳</hi>杜如晦以風流自命<hi>唐書</hi>權徳輿醖藉風<lb/>
流自然可慕元和間為縉紳羽儀<hi>唐書權徳輿本傳</hi>張九齡<lb/>
體約有醖藉帝後每用人必曰風度能若九齡否<hi>通鑑</hi>
<hi>唐𤣥宗紀</hi>
　　　操修<lb/>
經剛健篤實光輝日新其徳<hi>易大畜卦</hi>君子以懲忿窒慾<hi>易損</hi>
<hi>卦</hi>閑邪存其誠<hi>易乾/卦</hi>不逺之復以修身也<hi>易損卦</hi>君子進<lb/>
<pb n="KR3k0025_WYG_062-29b"/>
徳修業忠信所以進徳也修辭立其誠所以居業也<hi>易乾</hi>
<hi>卦</hi>如琢如磨者自修也<hi>記大/學</hi>率性之謂道<hi>中庸</hi>修身則道<lb/>
立非禮不動所以修身也　好學近乎知力行近乎仁<lb/>
知恥近乎勇知斯三者則知所以修身知所以修身則<lb/>
知所以治人　君子所不可及者其惟人之所不見乎<lb/>
<hi>並同上</hi>姦聲亂色不留聰明淫樂慝禮不接心術惰慢邪<lb/>
僻之氣不設於身體使耳目鼻口心知百體皆由順正<lb/>
以行其義<hi>記樂記</hi>修身踐言謂之善行<hi>曲禮</hi>敖不可長欲不<lb/>
<pb n="KR3k0025_WYG_062-30a"/>
可從志不可滿樂不可極<hi>同上</hi>曽子曰吾日三省吾身為<lb/>
人謀而不忠乎與朋友交而不信乎傳不習乎　言寡<lb/>
尤行寡悔　敏於事而慎於言就有道而正焉　志於<lb/>
道據於徳依於仁游於藝　篤信好學守死善道　克<lb/>
己復禮為仁　克伐怨欲不行焉<hi>並論語</hi>言思可道行思<lb/>
可樂非先王之法服不敢服非先王之法言不敢道非<lb/>
先王之徳行不敢行<hi>孝經</hi>
子君子博學而日三省乎己則知明而行無過矣　見<lb/>
<pb n="KR3k0025_WYG_062-30b"/>
善修然必以自存也見不善愀然必以自省也善在身<lb/>
介然必以自好也不善在身菑然必以自惡也<hi>並荀子</hi>夫<lb/>
能正其視聽言行者昔吾先師之所畏也<hi>揚子淵騫互入醇正</hi>
集斧藻至徳琢磨令範<hi>選詩序</hi>
　　　戕賊<lb/>
經枝葉未有害本實先撥<hi>詩大雅</hi>傷其本枝從而亡<hi>記哀公問</hi>
子苟得其養無物不長苟失其養無物不消　雖有天<lb/>
下易生之物也一日暴之十日寒之未有能生者也<lb/>
<pb n="KR3k0025_WYG_062-31a"/>
戕賊把栁而以為杯棬　今茅塞子之心矣<hi>並孟子</hi>木雖<lb/>
蠧無疾風不折牆雖隤無大雨不壊<hi>管子</hi>
史兹心不爽而昏亂百度<hi>左昭元年</hi>
　　　頃刻不忘善<lb/>
經道也者不可須臾離也可離非道也<hi>中庸</hi>禮樂不可斯<lb/>
須去身<hi>記樂記</hi>君子無終食之間違仁造次必於是顛沛<lb/>
必於是<hi>語里仁</hi>
集口不絶吟於六藝之文手不停披於百家之編　朝<lb/>
<pb n="KR3k0025_WYG_062-31b"/>
馳騖乎書林夕翺翔乎藝苑<hi>並韓文並互入好學</hi>行之乎仁義之<lb/>
塗逰之乎詩書之源<hi>韓文</hi>
　　　中輟<lb/>
經為山九仞功虧一簣<hi>書旅獒</hi>為禮不本于義猶耕而弗<lb/>
種也為義而不講之以學猶種而弗耨也講之以學而<lb/>
不合之以仁猶耨而弗穫也合之以仁而不安之以樂<lb/>
猶穫而弗食也<hi>記禮運</hi>
子掘井九仞而不及泉猶為棄井也<hi>孟子盡心上</hi>丘陵學山<lb/>
<pb n="KR3k0025_WYG_062-32a"/>
而不至于山是故惡夫畫也<hi>揚子學行</hi>
集方伐柯而捨其斧可乎<hi>文粹</hi>
　　　勇於為善<lb/>
經吉人為善惟日不足<hi>書秦誓</hi>見善如不及　為仁由己<lb/>
而由人乎哉<hi>並論語</hi>
子聞一善言見一善行若决江河沛然莫之能禦也<hi>孟子</hi>
仰而思之夜以繼日幸而得之坐以待旦<hi>同上</hi>
史從善如流<hi>左傳</hi>上問東平王處家王言為善最樂<hi>東漢本傳</hi>
<pb n="KR3k0025_WYG_062-32b"/>
　　　好問<lb/>
經好問則裕<hi>書仲虺</hi>舜好問而好察邇言<hi>中/庸</hi>不恥下問<hi>論語</hi>
以能問於不能以多問於寡<hi>同上</hi>
子孔子適周問禮於老耼訪樂於萇𢎞<hi>家語</hi>受書於李育<lb/>
學詩於夏琠問禮於闗子明正樂於霍汲考易於仲華<lb/>
<hi>文中子</hi>
史郯子來朝昭子問少皥氏鳥名官郯子曰吾祖也故<lb/>
知之仲尼聞之見于郯子而學之<hi>左昭十七年</hi>孔子學鼓琴<lb/>
<pb n="KR3k0025_WYG_062-33a"/>
於師襄子<hi>史孔子世家</hi>問事不休賈長頭<hi>後漢賈逵傳</hi>
傳記仲尼之聖訪諸郯子始聞少皥之官叔向之賢詢<lb/>
彼國僑載辨黄熊之祟<hi>史通</hi>
集靡事不咨<hi>楊荆州誄</hi>
　　　為善不篤<lb/>
經擇乎中庸而不能期月守也<hi>中庸</hi>其餘則日月至焉而<lb/>
已矣　中庸之為徳也其至矣乎民鮮久矣<hi>並論語</hi>
子五榖不熟不如荑稗<hi>孟子</hi>
<pb n="KR3k0025_WYG_062-33b"/>
　　　改過<lb/>
經顔子有不善未嘗不知知之未嘗復行也　不逺復<lb/>
無祗悔　君子有過則改　无咎者善補過也<hi>並易</hi>改過<lb/>
不吝<hi>書</hi>不貳過　過則勿憚改<hi>並論語</hi>
子子路鼓瑟孔子聞之曰習亡國之音能保六尺之體<lb/>
乎冉有以告子路子路懼而自悔靜思不食以至骨立<lb/>
<hi>家語互入勇於改過</hi>晉人有馮婦者善搏虎卒為善士<hi>孟子萬章上</hi>子<lb/>
路人告之以有過則喜<hi>孟子公孫丑上</hi>聞過而有喜色程元能<lb/>
<pb n="KR3k0025_WYG_062-34a"/>
之<hi>文中子</hi>
史呉季札如晉將宿于戚聞鍾聲焉曰夫子獲罪於君<lb/>
而在此懼猶不足而又何樂文子聞之終身不聽琴瑟<lb/>
　人誰無過過而能改善莫大焉　君子能知其過必<lb/>
有令圗天所贊也<hi>並左傳</hi>改往反過<hi>前漢谷永傳</hi>有盜牛者主<lb/>
得之盗請曰刑戮是甘乞不使王彦方知也烈聞而使<lb/>
人謝之遺布一端或問其故烈曰盜懼吾聞其過是有<lb/>
恥惡之心既懐恥惡必能改過故以此激之後有老父<lb/>
<pb n="KR3k0025_WYG_062-34b"/>
遺劍於路行道一人見而守之至暮老父還尋得劒怪<lb/>
而問其姓名以事告烈使推求乃先盜牛者也<hi>東漢王烈傳</hi>
周處少不修細行州里患之自知為人所惡慨然有改<lb/>
勵之志曰今時和嵗豐何不樂耶父老曰三害未除何<lb/>
樂之有處曰何謂也答曰南山白額猛獸長橋下蛟并<lb/>
子為三矣處乃入山殺虎沒水殺蛟勵志好學志存義<lb/>
烈克己朞年州府交辟<hi>晉書本傳互入發憤</hi>智者改過而遷善則<lb/>
其徳日新<hi>通鑑唐徳宗紀</hi>陸贄曰臣聞仲虺贊揚成湯不稱其<lb/>
<pb n="KR3k0025_WYG_062-35a"/>
無過而稱其改過吉甫歌頌周宣不美其無闕而美其<lb/>
補闕是則聖意較然明甚惟以改過為能不以無過為<lb/>
貴<hi>同上</hi>
集克己自懲創　事多改前好　顔子不貳過者葢能<lb/>
止之於始萌絶之於未形不貳之言行也<hi>並韓集</hi>馮婦好<lb/>
搏虎卒為善士周處狂横一旦改節皆能自克<hi>栁文</hi>
本朝今當痛自改三釁復三湔<hi>山谷</hi>
　　　改過不勇<lb/>
<pb n="KR3k0025_WYG_062-35b"/>
經法語之言能無從乎改之為貴從而不改吾末如之<lb/>
何也已矣<hi>語</hi>
子有人日攘其鄰之雞者或告之曰是非君子之道請<lb/>
損之月攘一雞以待來年然後己如知其非義斯速已<lb/>
矣何待來年<hi>孟子</hi>
史朕見前世帝王拒諫者多云業已為之或云業已許<lb/>
之終不為改如此欲無危亡得乎<hi>通鑑唐太宗紀</hi>
集人患不知其過既知之又不能改是無勇也<hi>韓文</hi>
<pb n="KR3k0025_WYG_062-36a"/>
　　　遂非<hi>附文過</hi>
經小人以小惡為無傷而弗去也故惡積而不可掩罪<lb/>
大而不可解<hi>易</hi>恥過作非<hi>書</hi>
子醜必託善以自為解邪必䝉正以自為辭游不論國<lb/>
仕不擇官行不辭汚曰伊尹之道也分别爭財親戚兄<lb/>
弟搆怨骨肉相殘曰周公之義也行無㢘恥辱而不死<lb/>
曰管子之趣也行貨賂趨勢門立私廢公比周而取容<lb/>
曰孔子之術也<hi>淮南子</hi>
<pb n="KR3k0025_WYG_062-36b"/>
史過而不改而又久之以成其悔何利之有焉<hi>左宣十七年</hi>
言足以飾非<hi>史商紀</hi>子獨不見家人寡婦耶始自約敕之<lb/>
時意廼慕宋伯姬及陳孝婦不幸一為盜賊所汚遂行<lb/>
淫佚知其非禮然不得自還吾猶此矣<hi>西漢原渉傳互入因誤成誤</hi>
竇嬰曰侯自我得之自我失之無所恨<hi>西漢田蚡傳互入自為成敗</hi>
漢髙帝曰吾繫相國欲令百姓聞吾過也<hi>通鑑漢髙紀</hi>愚者<lb/>
恥過而遂非遂非則其惡彌積<hi>通鑑唐徳宗紀</hi>公孫𢎞謝曰夫<lb/>
知臣者以臣為忠不知臣者以臣為不忠<hi>通鑑漢武紀</hi>梁武<lb/>
<pb n="KR3k0025_WYG_062-37a"/>
帝遭臺城之變歎曰自我得之自我失之亦復何恨<hi>本紀</hi>
翟莊曰貪餌吞鈎豈我也哉<hi>晉書本傳</hi>謝鯤字㓜輿挑鄰家<lb/>
女髙氏投梭折其兩齒時人為之語曰任達不已㓜輿<lb/>
折齒鯤聞之傲然長嘯曰猶不廢我嘯歌<hi>晉書</hi>孫子荆謂<lb/>
王武子曰當枕流潄石武子曰石非可潄流非可枕孫<lb/>
曰流欲洗其耳所以枕石欲礪其齒所以潄<hi>晉書王隱傳互入因</hi>
<hi>誤成誤</hi>李林甫子岫見權勢熏灼曰大人居位久枳棘滿<lb/>
前一旦禍至若欲比若人可得乎林甫不樂曰勢已然<lb/>
<pb n="KR3k0025_WYG_062-37b"/>
可奈何<hi>唐書</hi>
傳記許敬宗性輕見人多忘之或謂其不聰乃曰卿自<lb/>
難記若遇曹劉沈謝暗中摸索着亦可識<hi>國史</hi>賈充問孫<lb/>
皓曰何以剝人面皓曰憎其顔之厚耳<hi>語林</hi>
本朝仁宗朝王安石知制誥一日賞花釣魚宴内侍各<lb/>
以金楪盛釣餌藥置几上安石食之盡明日帝謂宰輔<lb/>
曰王安石詐人也使誤食釣餌一粒則止矣食之盡不<lb/>
情也<hi>聞見錄</hi>
<pb n="KR3k0025_WYG_062-38a"/>
　　　自是<lb/>
經自用則小<hi>書</hi>匪先民是程匪大猷是經　具曰予聖<lb/>
　自獨俾臧自有肺腸　抑此皇父豈曰不時<hi>並詩</hi>愚而<lb/>
好自用賤而好自專生乎今之世反古之道<hi>中庸</hi>
子宋之愚人得燕石藏之以為大寳周客聞而觀焉主<lb/>
人端冕𤣥服以發寳匱十重緹巾十襲客見之盧胡而<lb/>
笑曰此燕石也與瓦甓不異主人大怒藏之愈固<hi>闞子</hi>不<lb/>
是師法而好自用譬以盲辨色以聾辨聲　今之處士<lb/>
<pb n="KR3k0025_WYG_062-38b"/>
無能而云能無知而云知者也<hi>並荀子</hi>
史呉起為人剛勁自喜<hi>通鑑周紀</hi>奮其私知而不師古<hi>史項羽紀</hi>
事不師古而能長久者非所聞也<hi>史李斯傳</hi>輦上君子自以<lb/>
為堯舜之世何敢妄言<hi>晉書</hi>子思曰君出言自以為是而<lb/>
卿大夫莫敢矯其非卿大夫出言亦自以為是而士庶<lb/>
人莫敢矯其非<hi>通鑑</hi>上曰吾業已授之不可追也<hi>通鑑唐髙祖紀</hi>
宗慤為豫州呉喜為典籖慤刑政所施喜毎多違執慤<lb/>
大怒曰宗慤年将六十為竭命止得一州如斗大不能<lb/>
<pb n="KR3k0025_WYG_062-39a"/>
復與典籖共臨之<hi>通鑑宋世祖</hi>自用不能聽大度之言<hi>通鑑秦紀</hi>
　　　䕶短<lb/>
經人莫知其子之惡<hi>大學</hi>
史令狐綯執政嵗久子滈頗招權受賄言者攻其短令<lb/>
狐綯為滈訟寃<hi>通鑑唐宣宗</hi>人有愛其狗者狗常溺井其鄰<lb/>
人見欲入言之狗當門而噬之<hi>通鑑周紀</hi>
集桓侯抱将死之疾而怒扁鵲之先見<hi>嵇叔夜</hi>
本朝今人有過不喜人規如䕶疾而忌醫寜滅其身而<lb/>
<pb n="KR3k0025_WYG_062-39b"/>
無悟也<hi>通書</hi>
　　　怙終<lb/>
經怙終賊刑　罔晝夜頟頟　凶人為不善亦惟日不<lb/>
足　穢徳彰聞　狃于姦宄　驕淫矜侉将由惡終<hi>並書</hi>
方茂爾惡相爾矛矣　多將熇熇不可救藥<hi>並詩</hi>
史長惡不悛徒自及也<hi>左隠六年</hi>不思謗讟不憚鬼神神怒<lb/>
民痛無悛于心<hi>左昭二年</hi>宋子魚曰禍猶未也未足以懲君<lb/>
<hi>左僖二十一年</hi>於易一過為過再為渉三而弗改滅其頂凶<hi>魏志</hi>
<pb n="KR3k0025_WYG_062-40a"/>
傳記蜂蠆不棄毒於人則不靜<hi>説苑</hi>
集雖九死其猶未悔<hi>楚辭</hi>蜂蠆終懐毒<hi>杜詩</hi>梟音不悛鴟張<lb/>
益熾<hi>白傳集</hi>
　　　不能悔過<lb/>
史呉季札将宿於戚聞鍾聲焉曰夫子獲罪於君以在<lb/>
此懼猶不足而又何樂焉<hi>左襄公</hi>衛侯衎復歸于衛大夫<lb/>
逆于境者執其手而與之言道逆者自車揖之逆于門<lb/>
者頷之而已<hi>左襄二十六年</hi>齊王出亡之衛衛君辟宫舎之稱<lb/>
<pb n="KR3k0025_WYG_062-40b"/>
臣而共具齊王不孫衛人侵之齊王去奔鄒魯有驕色鄒<lb/>
魯弗内遂走莒<hi>通鑑周紀</hi>項王渡淮有二十八騎漢騎追者<lb/>
數千人項王自度不能脱謂曰吾起兵七十餘戰所當<lb/>
者破未嘗敗北遂霸有天下今卒困此此天亡我非戰<lb/>
之罪也今日願為决戰斬将搴旗令諸君知天亡我非<lb/>
戰之罪也<hi>史項羽紀</hi>
集小人在辱亦克知悔及其既寜終莫能戒<hi>韓文</hi>
　記纂淵海卷六十二<lb/>
</p>
<p>
</p>
  </div>
</body>
</text>
</TEI>
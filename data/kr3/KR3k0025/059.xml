<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷五十九</head>
    <p>
<pb n="KR3k0025_WYG_059-1a"/>
欽定四庫全書<lb/>
　記纂淵海卷五十九　　　宋　潘自牧　撰<lb/>
　　論議部<lb/>
　　　事難定論<lb/>
子仁義道徳常安術也然而未必不危也汙漫突盜常<lb/>
危術也然而未必不安也<hi>荀榮辱</hi>謂夏必長而麥枯冬必<lb/>
凋而竹栢茂又盛陽宜暑而夏未必無涼日也極隂宜<lb/>
寒而冬未必無暫温也<hi>抱樸子</hi>水主純冷而有温谷之湯<lb/>
<pb n="KR3k0025_WYG_059-1b"/>
泉火體宜熾而有蕭丘之寒焰重類應沈而南海有浮<lb/>
石之山輕物當浮而䍧柯有沈羽之流<hi>同上</hi>
史晉司馬侯曰或多難以固其國啟其疆土或無難以䘮<lb/>
其國失其守宇齊有仲孫之難而獲桓公至今賴之晉有<lb/>
里丕之難而獲文公是以為盟主衛邢無難敵亦䘮之<hi>左昭</hi>
<hi>四年</hi>孔子曰使仁者而必信安有伯夷叔齊使智者而必行<lb/>
安有王子比干<hi>孔子世家</hi>智者千慮必有一失愚者千慮必有<lb/>
一得<hi>西漢韓信傳</hi>馬或奔踶而致千里士或有負俗之累而立<lb/>
<pb n="KR3k0025_WYG_059-2a"/>
功名<hi>漢武帝紀</hi>韓明宗曰茍有竒才雖屠釣奴虜之賤亦可用<lb/>
之茍非其人雖三后之胄自墜扵皂𨽻矣<hi>後魏書</hi>夫吉凶之<lb/>
扵人猶影響也為善者得吉常多其不幸而罹扵凶者有<lb/>
矣為惡者未始不及扵凶其幸而免者亦時有焉<hi>新唐書</hi>
集盛衰無常惟受所丁<hi>東都賦</hi>不見公與相起身自犂鋤<lb/>
不見三公後寒飢出無驢<hi>韓集</hi>
　　　事有定分<lb/>
經死生有命富貴在天<hi>語顔淵</hi>
<pb n="KR3k0025_WYG_059-2b"/>
子分定故也<hi>孟子</hi>楚王後車千乗非知也君子啜菽飲水<lb/>
非愚也<hi>荀天道</hi>兎走於街百人追之貪人具存人莫之非<lb/>
者矣得兎為定分也積兎滿市過不能顧非不欲兎也<lb/>
分定之後雖鄙不争<hi>慎子互入事同體異</hi>
史庶人之富者或累巨萬而貧者或不厭糟糠<hi>史平準書</hi>布<lb/>
帛尋常庸人不釋鑠金百鎰盜跖不摶非庸人之心重<lb/>
尋常之利深而盜跖之欲淺也<hi>史李斯傳</hi>竇姬入侍太后出<lb/>
宫人賜諸侯竇姬在行中姬家在清河欲如趙請其主<lb/>
<pb n="KR3k0025_WYG_059-3a"/>
遣宦者使置我趙籍中宦者忘之誤置代籍中至代王<lb/>
獨幸生兩男及文帝立姬立為皇后長男為太子<hi>史外戚世</hi>
<hi>家</hi>漢文使善相者相鄧通相曰當貧餓死上曰能富通<lb/>
者在我何說貧於是賜通蜀道銅山得自鑄錢景帝立<lb/>
有告通徼外鑄錢案没入之竟不得一錢寄死人家<hi>西漢</hi>
<hi>佞幸傳</hi>班彪曰饑饉流𨽻飢寒道路所願不過一金然終<lb/>
轉死溝壑何則貧窮亦有命也<hi>通鑑</hi>萬人逐兎一人獲之<lb/>
貪者悉止分定故也<hi>東漢袁紹傳</hi>
<pb n="KR3k0025_WYG_059-3b"/>
集浮生有定分飢飽豈可逃<hi>杜工部</hi>高馬達官厭酒肉此<lb/>
輩杼軸茅茨空<hi>同上</hi>中人愛富貴高士慕神仙神仙須有<lb/>
兼富貴亦在天<hi>白樂天</hi>或有終老者沈賤如泥沙或有始<lb/>
壯者飄忽如風花<hi>同上</hi>所賦有厚薄不可移者命　鵬鷃<lb/>
高低事皆定　茍無金骨相不列丹臺名<hi>同上</hi>顔回簞瓢<lb/>
纔自給肥膿不到口年不登三十張蒼幸愛浩無際妾<lb/>
媵填後房竟壽百餘歲<hi>白樂天互入分量不同事難詰問</hi>萬户侯須骨<lb/>
上來<hi>劉賔客</hi>貴人自貴貧自貧<hi>元㣲之集</hi>蓬累江湖坎壈中歳<lb/>
<pb n="KR3k0025_WYG_059-4a"/>
衣不襲突不黔彼乗堅驅良滅没扵康莊者復何人哉<lb/>
繇是而言可以言命<hi>權載之</hi>譬之求珠扵海而徑寸先得<lb/>
則餘皆決然罷去知竒寳之有歸也<hi>柳文</hi>髙流之為徐州<lb/>
刺史河决水繞城破一古墓得銘曰死後三百年背底<lb/>
生流泉賴逢高流之遷吾上髙原流之為造棺槨改𦵏<lb/>
之<hi>朝野僉載</hi>
　　　事難詰問<lb/>
經伯牛有疾子問之曰亡之命矣夫斯人也而有斯疾<lb/>
<pb n="KR3k0025_WYG_059-4b"/>
也斯人也而有斯疾也<hi>語雍也</hi>
子冉耕<hi>字伯牛</hi>以徳行著名而有惡疾子曰命矣夫<hi>家語</hi>彭<lb/>
祖之智不出堯舜之上而壽八百顔淵之才不出衆人<lb/>
之下而壽十八仲尼之徳不出諸侯之下而困於陳蔡<lb/>
殷紂之行不出三仁之上而居君位季札無爵扵吴田<lb/>
恒専有齊國夷齊餓扵首陽季氏冨扵展禽<hi>列子</hi>兎絲無<lb/>
根而生蛇無足而行魚無耳而聽蟬無口而鳴<hi>淮南子</hi>夫<lb/>
顔回季路子夏冉伯牛孔子之通學也然顔淵殀死季<lb/>
<pb n="KR3k0025_WYG_059-5a"/>
路葅扵衛子夏失明冉伯牛為厲<hi>同上精神訓</hi>
史伯夷叔齊積仁累行如此而餓死回也屢空而卒早<lb/>
殀盗跖暴戾恣睢横行天下竟以夀終<hi>史記伯夷傳</hi>伯竒孝<lb/>
而棄於親子胥忠而誅於君<hi>西漢諸葛豐傳</hi>長平坑卒未必盡<lb/>
犯三刑南陽貴人豈必俱當六合<hi>通鑑唐紀</hi>康澄上䟽曰雊<lb/>
雉升鼎而桑穀生朝不能止殷宗之盛神馬長嘶而玉<lb/>
龜告兆不能延晉祚之長<hi>同上後唐明宗紀</hi>
傳記天以至明為不可蔽乎日何為而食地以至安為<lb/>
<pb n="KR3k0025_WYG_059-5b"/>
不可危乎地何為而動<hi>說苑</hi>
集日何為兮右轉天何為兮左旋磐石何神兮立天地<lb/>
巨靈何聖兮造山川螟何細兮師曠清耳而不聞離朱<lb/>
拭目而無見鵬何壯兮摶扶摇而翔九萬運海水而撃<lb/>
三千龜與蛇兮異其長短之質椿與菌兮殊其小大之<lb/>
年鐘可鳴兮應霜氣劔何伏兮動星躔列子何方兮御<lb/>
風而能行師丹何術兮驗火而登仙魯陽揮戈兮轉于<lb/>
西日陶侃折翼兮登乎上𤣥女何寃兮化精衛帝何恥<lb/>
<pb n="KR3k0025_WYG_059-6a"/>
兮化杜䳌<hi>唐文粹楊伯渾天賦</hi>以為天不知人事耶則周公有風<lb/>
雷之災宋景有三次之福以為知人事乎則楚昭有弗<lb/>
禜之應邾文無延朝之報<hi>曹植相論</hi>天意高難問<hi>杜工部</hi>自古<lb/>
聖賢多薄命奸雄惡少封公侯<hi>同上</hi>金張世禄原憲貧<hi>白樂</hi>
<hi>天</hi>人生少滿百不得長歡樂誰謂天地心千齡與龜鶴<lb/>
<hi>同上</hi>愚者多貴壽賢者多賤殀　謂天不愛人胡為生其<lb/>
質謂天果愛人胡為奪其年<hi>並同上</hi>當秦之敗亂得一士<lb/>
而可王何五百人之擾擾而不能脫夫子扵劍鋩抑所<lb/>
<pb n="KR3k0025_WYG_059-6b"/>
寳之非賢亦天命之有常<hi>韓愈祭田廣文</hi>自古賢者少不肖者<lb/>
多自省事以來又見賢者恒不遇不賢者比肩青紫賢<lb/>
者恒無以自存不賢者心得意滿賢者雖得卑位則旋<lb/>
而死不賢者或終眉壽不知造物者竟如何無乃所好<lb/>
惡與人異心哉又不知無乃都不省記任其死生壽殀<lb/>
耶未可知也<hi>韓文與崔書羣</hi>顔淵簞瓢纔自給肥膿不到口年<lb/>
不登三十張蒼幸愛浩無際妾媵填後房竟壽百餘歳<lb/>
<hi>白樂天互入分量不同事有定分</hi>叔魚之生也其母視之知其必以賄<lb/>
<pb n="KR3k0025_WYG_059-7a"/>
死楊食我之生也叔向之母聞其號也知必滅其宗越<lb/>
椒之生也子文以為若敖氏之鬼不食也人之性果善<lb/>
乎后稷之生也其母無災其始匐匍也則岐岐然嶷嶷<lb/>
然文王之在母也母不憂既生也傅不勤既學也師不<lb/>
煩人之性果惡乎<hi>韓文</hi>豈蕩而為太空與化無窮也將結<lb/>
而為耀光以助臨照乎豈為雨為露以澤下土乎將為<lb/>
雷為霆以泄怨怒乎豈為鳯為麟為景星為卿雲以冩<lb/>
其神乎將為金為銀為圭為璧以栖其魄乎豈復為賢<lb/>
<pb n="KR3k0025_WYG_059-7b"/>
人以績其志乎將奮為神明以遂其義乎不然是昭昭<lb/>
其得已乎其不得已乎抑有知乎其無知乎彼且有知<lb/>
其可使吾知之乎<hi>柳文互見弔祭門</hi>貴不必賢壽不必仁天之<lb/>
不可恃也乆矣<hi>柳文</hi>孰致也而生孰召也而死焉従而來<lb/>
焉往而止　交州産多竒怪草木亦殊異吾怪陽徳之<lb/>
炳耀獨滿扵芬葩濃麗而罕鍾乎人　氣之靈不為偉<lb/>
人而獨為是物故楚之南少人而多石<hi>同上</hi>殀顔病冉孔<lb/>
不知其故<hi>杜牧之集</hi>信乎天地鬼神之無情扵善人為善者<lb/>
<pb n="KR3k0025_WYG_059-8a"/>
將安所歸乎<hi>李習之集</hi>天道之用莫神於龍受戮為醢不知<lb/>
其凶王者之瑞莫聖扵麟遇害於野不知其仁<hi>元㣲之集</hi>誰<lb/>
知天地意獨與龜鶴年<hi>白樂天</hi>謂善之福夷死何餓謂惡<lb/>
之禍跖死何肥<hi>皇甫湜</hi>何聖者千年而愚者其麻鳯凰不<lb/>
下而雞滿家何草木不芝盡野而莎何虫不龍盡水而<lb/>
蝦玉何為而脆石何為而頑明允何蹙宵小何蕃何麟<lb/>
而怪何鶴而軒<hi>同上</hi>何闔閭之死金玉其墓何黔婁之死<lb/>
手足不覆孰主張其事而顛倒其數　直道天何在<hi>同上</hi>
<pb n="KR3k0025_WYG_059-8b"/>
本朝顔回飲瓢水陋巷卧曲肱盜跖厭人肝九州恣横<lb/>
行回仁而短命跖壽死免兵愚夫仰天呼禍福豈足憑<lb/>
<hi>歐公集</hi>人獸生而有知死則無知矣蓍龜生而無知死然<lb/>
後有知也是皆不可窮詰<hi>同上</hi>行豐而腴乃享其癯莖華<lb/>
雖敷不的而枯<hi>歐公祭質夫文</hi>世之言曰死者漸之今之來兮<lb/>
是耶非耶<hi>歐公集</hi>豈有聲名髙後世遂無饘粥永今朝<hi>臨川</hi>
<hi>集</hi>胡為而然胡負扵天誰不壽考獨嗇其年誰不富貴<lb/>
使終賤寒<hi>老蘇集</hi>如海上沙是誰磋磨而能勻平無有麄<lb/>
<pb n="KR3k0025_WYG_059-9a"/>
細如空中雨是誰揮灑自然蕭散無有踈宻<hi>東坡書若達經</hi>將<lb/>
軍百戰竟不侯伯郎一斛得凉州<hi>東坡</hi>淮山邃秀鍾草木<lb/>
不産英髦産嘉卉<hi>梅聖俞</hi>
　　　事難強為<lb/>
經凡居民材必因天地寒煖燥濕廣谷大川異制民生<lb/>
其間者異俗剛柔輕重遲速異齊五味異和器械異制<lb/>
衣服異宜五方之民皆有性也不可推移<hi>記王制</hi>
子物之不齊物之情也或相倍蓰或相什百或相千萬<lb/>
<pb n="KR3k0025_WYG_059-9b"/>
子比而同之是亂天下也<hi>孟子滕文上</hi>性長非所斷性短非<lb/>
所續<hi>杜子駢拇篇謂鳬脛短鶴脛長</hi>強哭者雖疾不哀強歡者雖笑不<lb/>
樂<hi>淮南子</hi>
史貴逰之子未必有斬將搴旗之才従軍征伐之役<hi>通鑑</hi>
<hi>晉元</hi>
集方鑿不受圓直木不為輪<hi>韋應物互兩不相與</hi>莫將山下松結<lb/>
託水上萍<hi>白樂天</hi>
　　　事有簡徑<lb/>
<pb n="KR3k0025_WYG_059-10a"/>
子夫水勢勝火章華之臺燒雖涸井而渇池無柰之何<lb/>
也舉壺榼盆盎而以灌之其滅可立而待也<hi>淮南子史畧訓</hi>
史重人曰待我不如捷之速也<hi>左成五</hi>石稱丈量徑而寡<lb/>
失<hi>西漢枚乗傳互見操約馭詳</hi>董卓曰揚湯止沸莫如去薪<hi>通鑑後漢</hi>蘇<lb/>
威嘗言於帝曰臣先人每戒臣云唯讀孝經一卷足以<lb/>
立身治國何用多為<hi>通鑑</hi>
傳記百人舉瓢而趨不如一人持而疾走<hi>戰國䇿</hi>
集寸管下傃天地不能以氣欺尺表逆立日月不能以<lb/>
<pb n="KR3k0025_WYG_059-10b"/>
形逃<hi>陸機</hi>欲湯之凔一人炊之百人揚之無益也不如絶<lb/>
薪止火而已<hi>枚乘</hi>投膠以變濁不如澄其源而濁變之愈<lb/>
也揚湯以止沸不如絶其薪而沸止之速也<lb/>
　　　事反所料<lb/>
經眇能視跛能履<hi>易履</hi>家人嗃嗃悔厲吉婦子嘻嘻終吝<lb/>
<hi>家人</hi>天地睽而其事同也男女睽而其志通也萬物睽而<lb/>
其事類也<hi>睽卦</hi>東鄰殺牛不如西鄰之禴祭實受其福<hi>既濟</hi>
子曰危者安其位者也亡者保其存者也亂者有其治<lb/>
<pb n="KR3k0025_WYG_059-11a"/>
者也<hi>易</hi>君子淡以成小人甘以壞<hi>記</hi>莫見乎隠莫顯乎<lb/>
㣲<hi>同上</hi>夫婦之愚可以與知焉及其至也雖聖人亦有所<lb/>
不知焉夫婦之不肖可以能行焉及其至也雖聖人亦<lb/>
有所不能焉　君子之道闇然而日章小人之道的然<lb/>
而日亡<hi>同上</hi>齊景公有馬千駟死之日民無得而稱焉伯<lb/>
夷叔齊餓于首陽之下民到于今稱之<hi>語季氏</hi>
子以堯為君而有象以瞽瞍為父而有舜以紂為兄之<lb/>
子且以為君而有㣲子啓王子比干<hi>孟子</hi>生於憂患而死<lb/>
<pb n="KR3k0025_WYG_059-11b"/>
於安樂<hi>告子下</hi>生無一日之歡死有萬世之名<hi>列子</hi>以瓦注<lb/>
者巧以黄金注者昬<hi>莊子</hi>以瓦摳者巧以黄金摳者惽<hi>列子</hi>
天下莫相憎扵膠漆而莫相愛於氷炭膠漆相賊氷炭<lb/>
相息也<hi>淮南子</hi>善㳺者溺善騎者堕<hi>淮南子</hi>或欲利之適足<lb/>
以害之或欲害之乃反以利之利害之反禍福之門户<lb/>
不可不察也<hi>淮南子</hi>
史天下君王至于賢人衆矣當時則榮没則已焉孔子<lb/>
布衣傳十餘世學者宗之<hi>史記孔子世家</hi>雍造怨而尤賞兮丁<lb/>
<pb n="KR3k0025_WYG_059-12a"/>
繇恵而被戮<hi>西漢班固</hi>白頭如新傾盖如故<hi>同上鄒陽傳</hi>譬如水<lb/>
火相滅亦相生也仁之於義敬之於和相反而皆相成<lb/>
也<hi>西漢藝文志</hi>千鈞浮而錙銖沈<hi>漢/書</hi>柔能制剛弱能制強<hi>東漢</hi>
<hi>臧宫傳</hi>桀紂貴為天子而庸僕羞與為比者以其無義也<lb/>
夷齊賤為匹夫而王侯争與為伍者以其有徳也<hi>通鑑漢殤</hi>
<hi>紀</hi>昔之為我哺乳之子孫者今盡是我飲血之冦讎也<lb/>
<hi>同上漢獻紀</hi>武后以易得人徳宗以猜失士<hi>唐書陸贄傳</hi>
傳記昔秦攻齊令曰有敢去柳下季壠五十步而樵採<lb/>
<pb n="KR3k0025_WYG_059-12b"/>
者罪死不赦有能得齊王頭封萬户由是觀之生王之<lb/>
頭不如死士之壠<hi>戰國䇿</hi>馬援以薏苡興謗王陽以囊衣<lb/>
邀名<hi>續漢書</hi>有聲之聲不過百里無聲之聲延及四海<hi>說苑</hi>
順帝時京師謡曰直如弦死道邊曲如鈎乃封侯<hi>風俗通</hi>
集桑穀之妖反為福扵太戊大鳥之慶竟成禍扵帝辛<lb/>
<hi>李太白集</hi>堯之朱舜之均文王之管蔡習非不善也而卒為<lb/>
姦瞽瞍之舜鯀之禹習非不惡也而卒為聖<hi>韓文原性</hi>自古<lb/>
多有以功徳得其位者不得常祀勾龍棄孔子皆不得<lb/>
<pb n="KR3k0025_WYG_059-13a"/>
位而得常祀然皆不如孔子之盛<hi>韓文</hi>孰謂少者殁而長<lb/>
者存强者殀而病者全耶<hi>韓祭文</hi>至柔反成堅<hi>常應篇</hi>商之<lb/>
王以桑穀昌以雉雊大宋之君以法星壽鄭以龍衰魯<lb/>
以麟弱白雉亡漢黄犀死莽<hi>郤文</hi>富貴亦有苦苦在心憂<lb/>
危貧賤亦有樂樂在身自由<hi>白樂天集</hi>蘇武却生返鄧通終<lb/>
死飢<hi>杜牧之</hi>百勝難慮敵三折乃良醫<hi>劉賔客</hi>
本朝紛華暫時好俯仰浮雲散淡泊味愈長始終殊不<lb/>
變<hi>歐公集</hi>物固有以安而生變兮亦有以用危而求安<hi>東坡</hi>
<pb n="KR3k0025_WYG_059-13b"/>
<hi>賦</hi>吾平生多難嘗以身試之凡免我于厄者皆平生可<lb/>
畏人也擠我于險者皆異時可喜人也<hi>東坡</hi>凡有物必歸<lb/>
於盡時恃形以為固者尤不可長雖金石之堅俄而變<lb/>
壞至於功名文章其傳世垂後猶為差久<hi>東坡</hi>周公之富<lb/>
貴有不如夫子之貧賤夫以召公之賢以管蔡之親而不<lb/>
知其心則周公誰與樂其冨貴而夫子之所與共貧賤<lb/>
者皆天下之賢才則亦足以樂乎此矣<hi>東坡</hi>稽天之潦不<lb/>
能終朝而一綫之溜可以穿石<hi>東坡</hi>注金無全巧竊發或<lb/>
<pb n="KR3k0025_WYG_059-14a"/>
中鵠<hi>山谷</hi>后皇蒔嘉橘中嵗多成枳<hi>同上</hi>白頭無故意異代<lb/>
有同音<hi>後山互見離合無親疎</hi>蔡天申得温公撰吕獻可墓銘以<lb/>
獻王安石天申初欲中温公安石得之掛壁間謂其門下<lb/>
士曰君實之文西漢之文也<hi>聞見録</hi>
　　　事有凑偶<lb/>
經遇主于巷<hi>易</hi>不自我先不自我後<hi>詩</hi>胡不自北胡不<lb/>
自南<hi>同上</hi>
史遭陽九之阨百六之㑹<hi>西漢王莽傳</hi>
<pb n="KR3k0025_WYG_059-14b"/>
集正丁厥時<hi>選新論</hi>適丁民之有是時也<hi>韓文</hi>
　　　事與願違<lb/>
子樹欲靜而風不停子欲養而親不待<hi>家語</hi>人莫不欲冨<lb/>
貴全壽而未有能免扵貧賤死殀之禍也心欲冨貴全<lb/>
壽而貧賤死殀是不能至其所欲至也<hi>韓非子</hi>日月欲明<lb/>
浮雲蓋之叢蘭欲秀秋風敗之<hi>文中子</hi>
史晉羊祜曰天下不如意常十居七八<hi>晉本傳</hi>謝安雖受<lb/>
朝寄東山之志始末不渝及鎭新城造汎海之裝欲須<lb/>
<pb n="KR3k0025_WYG_059-15a"/>
經略粗定自江道還東遂遇疾篤自以本志不遂深自<lb/>
慨失<hi>晉書</hi>
集值風雲之㑹時邁齒耋<hi>文選吴季重牋</hi>可惜歡娱地都非少<lb/>
壯時<hi>杜詩</hi>耳聾目昬後堂上調絲竹齒牙缺落時盤中堆<lb/>
酒肉彼來此已去外餘中不足<hi>白樂天</hi>榮名與壯齒相避<lb/>
如朝暮時命始欲來年顔已先去<hi>同上</hi>繫官扵朝願莫之<lb/>
遂<hi>韓文</hi>虛逢好陽艶其那苦昏懵<hi>元㣲之集</hi>
本朝為政一年疾病半之<hi>東坡撰温公神道碑</hi>脂車秣馬試長道<lb/>
<pb n="KR3k0025_WYG_059-15b"/>
一日百里先自期不知中途有陷穽山髙日暮多棘茨<lb/>
<hi>欒城集</hi>書當快意讀易盡客有可人期不來世事相違每<lb/>
如此好懷百歲幾回開<hi>後山</hi>好景難逢良㑹少<hi>倦㳺録</hi>
　　　事無全美<lb/>
經苗而不秀者有矣夫秀而不實者有矣夫<hi>語</hi>
子天地無全功聖人無全能萬物無全用<hi>列子</hi>故羽翼美<lb/>
者傷骨骸枝葉美者傷根莖能兩美者天下無之也<hi>淮南</hi>
<hi>子</hi>堯無子舜無父不如堯父舜子也<hi>揚子</hi>
<pb n="KR3k0025_WYG_059-16a"/>
史肥義曰吾欲全吾言安能全吾身<hi>史記趙世家</hi>予之齒者<lb/>
去其角傅其翼者兩其足<hi>西漢董仲舒傳</hi>遷之博物洽聞而不<lb/>
能以知自全<hi>同上司馬遷賛</hi>范滂之母曰既有令名復求壽考<lb/>
可兼得乎<hi>漢范傳</hi>忠孝之節道不兩立<hi>東漢袁紹傳</hi>晝長則宵<lb/>
短日南則景北天且不堪兼况以人該之<hi>同上張衡傳</hi>夫人<lb/>
才行少能相兼<hi>通鑑孔明紀</hi>忠臣不為孝子<hi>吳志</hi>䘏逺者略近<lb/>
事外者簡内也<hi>通鑑漢和紀</hi>晉羊祜曰天下不如意事十常<lb/>
居七八<hi>通鑑晉武紀互人事與願違</hi>周處曰忠孝之道安得兩全既<lb/>
<pb n="KR3k0025_WYG_059-16b"/>
辭親事君父母安得而子乎<hi>晉書本傳互見狥公忘私</hi>自古忠賢工<lb/>
謀扵國則拙於身多矣<hi>唐書王忠嗣傳</hi>養由基射能穿札不止<lb/>
鄢陵之奔陸機識能辨亡無救河橋之敗<hi>唐魏元志傳</hi>
傳記意不並說事不兩隆盛於彼者必衰扵此長扵左<lb/>
者必短於右<hi>說苑</hi>父賢不過堯而丹朱傲子賢不過舜而<lb/>
瞽瞍拘兄賢不過舜而象傲弟賢不過周公而管叔誅<lb/>
臣賢不過湯禹而桀紂伐<hi>韓詩外傳</hi>四足者無羽翼戴角者<lb/>
無爪齒<hi>大戴禮易本命</hi>明月之珠不能無考<hi>不平也</hi>夜光之璧不<lb/>
<pb n="KR3k0025_WYG_059-17a"/>
能無纇<hi>史通</hi>取恱小人見嗤君子<hi>同上</hi>翟備五色而翔翥百<lb/>
步肌豐而力沉也鷹隼無采而翰飛戾天骨勁而氣猛<lb/>
也<hi>文心雕龍</hi>
集尺有所短寸有所長智有所不明數有所不逮神有<lb/>
所不通<hi>椘辭</hi>甘𤓰抱苦蔕美棗生荆棘<hi>古詩</hi>瞽瞍清耳而無<lb/>
伶倫之察<hi>選連珠</hi>麗物苦偽醜器多牢<hi>魏阮瑀文質論</hi>良辰美景<lb/>
賞心樂事四者難併<hi>謝靈運擬魏太子郢中詩集序</hi>耀乗之珠不能無<lb/>
纇連城之璧不能無瑕<hi>陸質奏議</hi>人生半哀樂天地有順逆<lb/>
<pb n="KR3k0025_WYG_059-17b"/>
<hi>杜詩</hi>荔枝非名花牡丹無甘實<hi>白侍郎</hi>明月清風三五夜萬<lb/>
人行樂一人愁<hi>同上</hi>既竊時名又欲叨時之富貴使已造<lb/>
物者肯兼與之乎<hi>白傅集</hi>詞人命薄多無位戰將功高少<lb/>
有文<hi>同上</hi>以揚馬之才則不知教化以荀陳之道則不知<lb/>
文章<hi>柳見論文互見得此失彼</hi>同涉于川其時在風㳂者之吉泝者<lb/>
之凶同藝于野其時在澤伊穜之利乃穋之厄<hi>劉賔客</hi>光<lb/>
武出於支庻少康不及君親<hi>王㣲集</hi>日月髙明有時傾冥<lb/>
珠玉貞潔不免疵瑕<hi>歐陽詹文</hi>全功難持大明難堅日赫扵<lb/>
<pb n="KR3k0025_WYG_059-18a"/>
晝而乏清媚月皎扵夜而無温煦<hi>李文饒</hi>鵬鷹不傳之以<lb/>
馳驟驊騮不授之以鶱翥<hi>同上</hi>周勃霍光雖有勲伐而不<lb/>
知儒術枚臯嚴助善為文筆而不至廊廟　貴則近禍<lb/>
冨多不仁<hi>同上</hi>及親之貴自古罕兼老莱則空耀綵衣<lb/>
多慚紱冕潘岳則惟稱壽酒固乏鼎彛<hi>司空表聖文</hi>賢不及<lb/>
富壽不及賢<hi>皇甫湜集</hi>荆璧不能無瑕隋珠不能無纇<hi>唐文粹</hi>
譽髙千載道屈一時　天乎與人才乎無命<hi>同上</hi>
本朝君子之學或施之事業或見之文章而常患扵難<lb/>
<pb n="KR3k0025_WYG_059-18b"/>
兼也盖遭時之士功烈顯於朝廷名譽光於竹帛故其<lb/>
常視文章為末事而又有不暇與不能者焉至於失志<lb/>
之人窮居隠約苦心危慮而極力精思與其有所感激<lb/>
發憤惟無所居扵世者皆一寓於文辭故曰窮者之言<lb/>
易工也如唐之劉柳無稱於事業而姚宋不見扵文章<lb/>
彼四人者猶不能扵兩得况其下者乎<hi>歐文韓簡肅公文集</hi>百世<lb/>
一人千載一時惟時與人鮮儷常竒<hi>東坡祭司馬君實文</hi>惟有文<lb/>
為不朽與有子為不死雖冨貴壽考之人未有皆有此<lb/>
<pb n="KR3k0025_WYG_059-19a"/>
二者也<hi>東坡祭柳子厚文</hi>耕田欲雨刈欲晴去得順風來者怨<lb/>
若使人人禱輙遂造物應須日千變<hi>東坡詩</hi>故教窮到骨<lb/>
要使壽無涯<hi>同上</hi>漢之賈誼談論俊美止於諸侯相而陳<lb/>
平之屬實為三公唐之韓愈磊落終於京兆尹而裴度<lb/>
之倫實在相府夫陳平裴度未免謂之不文而韓愈賈<lb/>
生亦常悲於不遇盖人之於世美惡必有所偏而天之<lb/>
於人賦予亦莫能備<hi>欒城集互見事反所料</hi>従昔嬋娟多命薄<hi>陳後</hi>
<hi>山</hi>
<pb n="KR3k0025_WYG_059-19b"/>
　　　事難遥度<lb/>
經如匪行邁謀是用不得于道<hi>詩小旻箋不行而坐謀逺近是於道路無進於</hi>
<hi>跬步</hi>
史傳聞不如親見<hi>東漢馬援傳</hi>傳聞與指實不同懸筭與臨事<lb/>
有異<hi>通鑑</hi>趙充國曰百聞不如一見兵難遥度臣願馳至<lb/>
金城圖上方略<hi>西漢趙充國傳</hi>
　　　事有難易<lb/>
經天下國家可均也爵禄可辭也白刄可蹈也中庸不<lb/>
<pb n="KR3k0025_WYG_059-20a"/>
可能也<hi>記</hi>子曰貧而無怨難冨而無驕易<hi>語</hi>
子挾㤗山以超北海語人曰我不能是誠不能也為長<lb/>
者折枝語人曰我不能是不為也非不能也<hi>孟子</hi>先甲一<lb/>
日易後甲一日難<hi>揚先知</hi>客有為齊王畫者問之畫孰最<lb/>
難曰狗馬最難孰最易曰鬼魅最易狗馬人所知也旦<lb/>
暮扵前不可類也故難鬼魅者無形無形者不可覩故<lb/>
易<hi>韓子</hi>禹能决江䟽河以為天下興利不能使水西流稷<lb/>
能闢田墾草以為百姓力農而不能使冬生禾<hi>淮南子</hi>
<pb n="KR3k0025_WYG_059-20b"/>
史鐫金石者難為功摧枯朽者易為力　吏道以法令<lb/>
為師可問而知及能與不能自有資材何可學也<hi>通鑑</hi>言<lb/>
成事者以功著易顯謀幾初者以理隠難照<hi>東漢邳彤傳</hi>魏<lb/>
韓顯宗曰使工伎之家習士人風禮百年難成士人之<lb/>
子效工伎容態一朝而說<hi>通鑑宋紀</hi>
傳記忠於治世易忠於濁世難<hi>吕氏春秋</hi>
集危於累卵難於上天易於反掌安於㤗山<hi>選書</hi>儀天步<lb/>
晷而修短可量臨淵揆水而淺深難察<hi>選演連珠</hi>夫力易强<lb/>
<pb n="KR3k0025_WYG_059-21a"/>
而有功也心難强而有智也<hi>韓文</hi>將新變故易持故為新<lb/>
難<hi>東野</hi>
本朝道可以講習而知徳可以勉強而能惟知人之明<lb/>
不可學必出乎天資而蕭何之識韓信此豈有法而可<lb/>
傳者哉<hi>東坡擬對䇿</hi>譬如江河之徙移順其所欲行而治之<lb/>
則易為功强其所不欲而復之則難為力<hi>東坡議學校貢舉狀</hi>
　　　事皆有法<lb/>
子離婁之明公輸子之巧不以規矩不能成方圎師曠<lb/>
<pb n="KR3k0025_WYG_059-21b"/>
之聰不以六律不能正五音<hi>孟離婁上</hi>盗亦有道<hi>莊子</hi>公輸不<lb/>
能加於繩墨<hi>荀法行</hi>釋法而為治堯不能正一國使中正<lb/>
守法拙匠執規矩尺寸則萬不失一也<hi>韓非子</hi>無準繩雖<lb/>
魯班不能以定曲直<hi>淮南子</hi>斷木為棋捖革為鞠亦皆有<lb/>
法<hi>揚子</hi>
史譬如田獵射御貫則能獲禽若未嘗登車射御則敗<lb/>
績厭覆是懼何暇思獲<hi>左襄十三</hi>不習為吏視已成事<hi>西漢賈誼</hi>
<hi>傳</hi>謀事必就祖發政占古語<hi>西漢韓安國傳</hi>
<pb n="KR3k0025_WYG_059-22a"/>
　　　事有次第<lb/>
經若升髙必自下若陟遐必自邇<hi>書太甲下</hi>君子將營宫室<lb/>
宗廟為先廐庫為次居室為後<hi>記曲禮下</hi>凡畫繢之事後素<lb/>
功<hi>周禮考工記</hi>凡家造祭器為先養器為後<hi>同上</hi>未有入室而<lb/>
不由户者<hi>記禮運</hi>君子之道譬如行逺必自邇譬如升髙<lb/>
必自卑<hi>中庸</hi>物有本末事有終始知所先後則近道矣<hi>大學</hi>
子曰繪事後素<hi>語八佾</hi>
子堂上不糞則郊草不瞻曠云<hi>荀強國注堂上惜未糞除則不可瞻曠郊野之</hi>
<pb n="KR3k0025_WYG_059-22b"/>
<hi>草也</hi>染者先青而後黑則可先黑而後青則不可工人下<lb/>
漆而上丹則可下丹而上漆則不可萬事猶此故先後<lb/>
上下不可不審<hi>淮南子</hi>
史僑聞學而後入政未聞以政學者也<hi>左襄三十一</hi>譬猶行<lb/>
舟雖不横截迅流然當漸靡而往稍向所趨然後得濟<lb/>
也<hi>通鑑</hi>
集春雨潤木自葉流根<hi>文選</hi>将欲茂枝葉必先救根株<hi>白樂</hi>
<hi>天</hi>
<pb n="KR3k0025_WYG_059-23a"/>
本朝今世稱善草書者或不能真行此大忌也真生行<lb/>
行生草真如立行如行草如走未有未能行立而能走<lb/>
者也<hi>東坡書唐六家書後</hi>
　　　事久論定<lb/>
子人有亡鈇者意其隣之子視其行步竊鈇也顔色竊鈇<lb/>
也言語竊鈇也作動態度無為而不竊鈇也俄而相其<lb/>
谷而得其鈇他日復見其鄰之子動作態度無似竊鈇<lb/>
者<hi>列子</hi>
<pb n="KR3k0025_WYG_059-23b"/>
史臧文仲既没其言立<hi>左襄二十五</hi>子産從政一年輿人誦<lb/>
之曰取我衣冠而禇之取我田疇而伍之孰殺子産吾其<lb/>
與之及三年又誦之曰我有子弟子産誨之我有田疇<lb/>
子産殖之子産而死誰其嗣之<hi>左襄三十</hi>子順曰民之不可<lb/>
與慮始乆矣古之善為政者其初不能無謗子産相鄭<lb/>
三年而後謗止吾先君之相魯三月而後謗止今吾為<lb/>
政日新雖不能及賢庸知謗乎<hi>通鑑</hi>子順曰先君相魯人<lb/>
誦曰麛裘而芾投之無戾芾而麛裘投之無郵及三月<lb/>
<pb n="KR3k0025_WYG_059-24a"/>
政化既成民又誦曰衮衣章甫實獲我所章甫衮衣恵<lb/>
我無私<hi>同上</hi>張湯既死家産直不過五百金昆弟諸子欲<lb/>
厚葬母曰湯為天子大臣被汙惡言而死何厚𦵏乎載<lb/>
以牛車有棺無槨天子聞之乃盡案誅三長史<hi>通鑑漢武紀</hi>
劉敬使匈奴還言不可擊時漢兵已發上怒械繫敬至<lb/>
平城匈奴圍帝七日得解帝赦敬曰吾不用公言以困<lb/>
平城吾已斬前使十輩言可擊者矣乃封敬為侯<hi>史本傳</hi>
充國奏每上輙下公卿議臣初是充國計者什三中什<lb/>
<pb n="KR3k0025_WYG_059-24b"/>
五最後什八<hi>西漢本傳</hi>所居無赫赫名去後常見思<hi>西漢何武傳</hi>
要之死日然後是非乃定<hi>司馬氏傳</hi>王邑嚴尤謂桓譚曰子<lb/>
常稱揚雄書豈能傳於後世乎譚曰必傳顧君與譚不<lb/>
及見也自雄之沒至今四十餘年其法言大行<hi>揚雄傳</hi>昔<lb/>
卞和獻寳以離斷趾靈均納忠終於沈身而和氏之璧<lb/>
千載垂光屈子之篇萬世歸善<hi>東坡班固傳</hi>陳寔為功曹中<lb/>
常侍侯覽託太守髙倫用吏倫教署為文學寔知非其<lb/>
人懷檄請見曰此人不宜用而侯常侍不可違寔乞従<lb/>
<pb n="KR3k0025_WYG_059-25a"/>
外署倫從之鄉論訕其非舉倫後為人言曰吾前為侯<lb/>
常侍用吏陳君宻持教還而於外自署比聞議者以此<lb/>
少之此咎由故人畏憚強禦陳君可謂過則稱已者也<lb/>
寔因自引愆聞者方歎息<hi>同上本傳互入分謗</hi>論者或譏陳羣居<lb/>
位拱黙正始中詔撰羣臣上書以為名臣奏議朝士乃<lb/>
見羣諫事皆歎息焉<hi>通鑑三國魏明記</hi>樂廣為尚書令所在無<lb/>
當時之功譽然去後為後人所思<hi>晉書</hi>初王敦之舉兵也<lb/>
周顗表救王導言甚切至導不知救而甚銜之既誅顗<lb/>
<pb n="KR3k0025_WYG_059-25b"/>
導後料檢中書故事見顗表救己殷勤欵切執表流涕<lb/>
<hi>周顗事</hi>王導曰人言伐貴貴後人當思此憒憒世說在官<lb/>
無當時譽去後為人所思<hi>謝安傳</hi>晉王珣曰王陵廷争陳<lb/>
平謹黙但問歳晏何如耳<hi>通鑑</hi>陽城處諫諍官士望其死<lb/>
職天下益憚之及受命也諫官論事苛細紛紛帝厭苦<lb/>
而城寝聞得失且熟猶未肯言韓愈作諍臣論譏切之<lb/>
居位八年而人不能窺其際及裴延齡誣逐陸贄等帝<lb/>
怒甚無敢言城上䟽論極延齡罪慷慨引義申直贄等<lb/>
<pb n="KR3k0025_WYG_059-26a"/>
累日不止聞者寒慄城愈勵<hi>唐書本傳互入不可淺量及不可窺測</hi>賢者<lb/>
不得志扵今必取貴扵後古之著書者皆是也<hi>唐柳宗元傳</hi>
傳記天漢二年恒山西國獻續弦膠及火浣裘帝受以<lb/>
付庫不知二物之妙也以上貢不竒稽留使未遣㑹帝<lb/>
幸華林苑射虎而弩斷弦使者従駕上膠一分使口濡<lb/>
以續弦帝驚乃使武士數人對掣終日不斷毛裘入水<lb/>
經月不沈入火不焦帝重之厚賂使者而遣之<hi>十洲記</hi>豫<lb/>
章之木生七年而材始辨<hi>廣志</hi>
<pb n="KR3k0025_WYG_059-26b"/>
集春華雖美期扵秋實水璧雖澤期扵見日<hi>晉裴頠女史箴</hi>文<lb/>
仲沒而其言立子産終而遺愛存<hi>張曲江集</hi>桃李盛時雖寂<lb/>
寞雪霜多後始青葱<hi>李義山集</hi>一發之初雖失正鵠百鍊之<lb/>
後方辨精鋼<hi>白帖</hi>試玉要燒三日滿辨材須待七年期周<lb/>
公恐懼流言日王莽謙恭未簒時假使當時身便死一<lb/>
生真偽有誰知<hi>白樂天</hi>千陶萬灑雖辛苦汰盡狂沙始到金<lb/>
<hi>劉賔客</hi>福不在於其身慶必流扵後嗣<hi>唐文粹</hi>大抵生則不<lb/>
遇死而垂聲者衆焉揚雄没而法言大興馬遷生而史<lb/>
<pb n="KR3k0025_WYG_059-27a"/>
記未振<hi>柳子厚集</hi>凡人可以言古不可以言今桓譚亦云親<lb/>
見揚子雲外貎不能動人安肯傳其書誠使博如莊周<lb/>
哀如屈原奥如孟軻壯如李斯峻如馬遷冨如相如明<lb/>
如賈誼専如揚雄猶為今之人則世之髙者至少矣由<lb/>
此觀之古之人未嘗不薄扵當世而榮於後世也<hi>韓文</hi>
本朝譬如磨鑑不滅愈光一世之短萬世之長<hi>歐公祭蘇子美</hi>
<hi>文</hi>良藥不甘口厥功見沉疴忠言初厭之事至每若何<lb/>
<hi>歐公集</hi>又如食橄欖真味久愈在<hi>同上</hi>後世茍不公至今無<lb/>
<pb n="KR3k0025_WYG_059-27b"/>
賢聖<hi>同上</hi>松柏生於山林其始也困扵蓬蒿厄扵牛羊而<lb/>
其終也貫四時閱千年而不改者其天定也<hi>東坡三槐堂記</hi>一<lb/>
時之屈萬世之信<hi>東坡王元之畵像賛序</hi>始以帝堯之聰姑試伯<lb/>
鯀終為孔子之聖不信宰予<hi>東坡責吕恵卿文</hi>人去方知徳業<lb/>
尊<hi>欒城集</hi>端如嘗橄欖苦過味方永<hi>山谷詩</hi>難以口苦争水<lb/>
清自見石<hi>同上</hi>和氏有尺璧楚國無人知但知玉非石果<lb/>
有遭逢時<hi>同上互見解寃是真難滅</hi>
　　　事變無常<lb/>
<pb n="KR3k0025_WYG_059-28a"/>
經城復于隍<hi>易</hi>悠悠蒼天曷其有常<hi>詩</hi>髙岸為谷深谷<lb/>
為陵<hi>詩</hi>
子臭腐化為神竒神竒復化為臭腐<hi>莊子</hi>
傳記麻姑謂王方平曰自接侍以來見東海三為桑田<lb/>
向聞蓬萊水亦淺於往者㑹時畧半也<hi>顔真卿麻姑壇記</hi>
集悲㤗山之為隍<hi>注城下地也楚辭</hi>繁華有憔悴堂上生荆杞<lb/>
<hi>阮嗣宗詠懷詩</hi>空桑之里變成洪川歴陽之都化為魚鼈<hi>劉孝標論</hi>
循環飜覆迅若波瀾<hi>選廣絶交論</hi>人間百年物理千變名利<lb/>
<pb n="KR3k0025_WYG_059-28b"/>
寵辱之情立愛憎毁譽之迹生<hi>駱賔王</hi>東海波連天三度<lb/>
成桑田髙岸髙突兀斯須變谿谷天地猶尚然人情難<lb/>
乆全夜半白刃銛旦來金石堅<hi>盧仝</hi>
本朝芙蓉芰荷之的歴幽蘭白芷之芬芳與夫佳花美<lb/>
木列植而交䕃此前日之蒼煙白露而荆棘也高甍巨<lb/>
棟水光日影動而下上其寛閒深靚可以荅逺響而生<lb/>
清風此前日之頺垣斷塹而荒墟也嘉時令節州人士<lb/>
女笑歌而管絃此前日之晦㝠風雨鼪鼯鳥獸之嘷音<lb/>
<pb n="KR3k0025_WYG_059-29a"/>
也<hi>歐文</hi>昔者荒草野田霜露之所蒙翳狐虺之所竄伏方<lb/>
是時豈知有凌虛臺耶廢興成毁相尋扵無窮則臺之<lb/>
復為荒草皆不可知也<hi>東坡凌虛臺記</hi>世道如奕棋變化不容<lb/>
覆<hi>坡詩</hi>
　　　事出意表<lb/>
子螣蛇無足而飛<hi>荀子</hi>虞氏者登高樓臨大路設樂陳酒<lb/>
擊博樓上俠客相隨而行鳶適墜其腐䑕而中之俠客<lb/>
相與言吾不侵犯之而乃辱我必滅其家至期日之夜<lb/>
<pb n="KR3k0025_WYG_059-29b"/>
聚農積兵以攻㓕虞氏<hi>列子</hi>為胠篋探囊發匱之盜而為<lb/>
守備則必攝緘縢固扃鐍然已盜至則負匱掲篋擔囊<lb/>
而趨惟恐緘縢扃鐍之不固也<hi>莊子</hi>魯酒薄而邯鄲圍<hi>同上</hi>
藏舟於壑藏車於澤謂之固矣夜半有力者負之而走<lb/>
<hi>莊子</hi>毁譽萌生而不能照也<hi>淮南子</hi>日照天下蝕扵蟾蜍螣<lb/>
蛇㳺露而殆扵蝍蛆烏力勝日而勝扵鵻鴀<hi>同上</hi>楚㑹諸<lb/>
侯魯趙皆獻酒扵楚王楚王酒吏求酒於趙不與吏乃<lb/>
以趙厚酒易魯薄者奏之楚王以趙酒薄遂圍邯鄲<hi>淮南</hi>
<pb n="KR3k0025_WYG_059-30a"/>
<hi>子</hi>
史陳涉甕牖繩樞之子甿𨽻之人而遷徙之徒才能不<lb/>
及中庸非有仲尼墨翟之賢陶朱倚頓之冨躡足行伍<lb/>
之間而倔起阡陌之中率罷散之卒將數百之衆轉而<lb/>
攻秦斬木為兵掲竿為旗天下雲集響應贏糧而景従<lb/>
山東豪俊遂並起而亡秦族矣<hi>史記秦紀賈生論</hi>諸將皆以為<lb/>
得大將至拜大將乃韓信也一軍皆驚<hi>西漢韓信傳</hi>楚使者<lb/>
在九江方急責布發兵隨何直入坐楚使者上曰九江<lb/>
<pb n="KR3k0025_WYG_059-30b"/>
王已歸漢楚何人得發兵布愕然楚使者起何因說布<lb/>
曰事已構可遂殺楚使者無使歸而疾走漢并力布曰<lb/>
如使者教於是殺楚使者因起兵而攻楚<hi>通鑑漢高祖</hi>相國<lb/>
何以長安地陿上林中多空地棄願令民得入田毋收<lb/>
藁為禽獸食上大怒曰相國多受賈人財物乃為請吾<lb/>
苑下相國廷尉械繋之<hi>通鑑漢高紀</hi>晁錯為國逺慮禍反及<lb/>
身<hi>兩漢荆燕傳</hi>諸家子弟見光武絳衣大冠驚曰謹厚者亦<lb/>
復為之<hi>東漢光武紀</hi>諸葛亮卒于軍中長史楊儀整軍而出<lb/>
<pb n="KR3k0025_WYG_059-31a"/>
百姓犇告司馬懿懿追之姜維令儀反旗鳴鼓若將向<lb/>
懿懿斂軍退不敢偪諺曰死諸葛走生仲達懿聞之笑<lb/>
曰吾能料生不能料死故也<hi>通鑑魏明紀</hi>高蟬處乎輕隂不<lb/>
知螳蜋襲其後也<hi>晉書石苞傳</hi>蜂蠆作於懷䄂勇夫為之驚<lb/>
駭<hi>晉書</hi>顧禍生不意雖有智勇無所施耳<hi>通鑑晉元紀</hi>王朗言<lb/>
於趙王虎曰盛冬雪寒而皇太子使人伐宫材役者數<lb/>
萬吁嗟滿道太子宣怒㑹熒惑中房宣遂使太史令趙<lb/>
攬言於虎曰宜以貴臣王姓者當之虎曰誰可者攬曰<lb/>
<pb n="KR3k0025_WYG_059-31b"/>
無貴於王領軍虎意惜朗使攬更言其次唯中書監王<lb/>
波耳虎乃下詔追罪波前議楛矢事腰斬之及其四子<lb/>
<hi>同上晉穆紀</hi>瞻素執無鬼論忽有一客通名詣瞻寒温畢聊<lb/>
譚名理客甚有材辨瞻與之言良久及鬼神之事反覆<lb/>
甚苦客遂屈乃作色曰鬼神古今聖賢所共傳君何得<lb/>
獨言無耶僕便是鬼於是變為異形須臾消滅<hi>晉書阮瞻傳</hi>
魏杜弼曰楚國亡猿禍延樹木城門失火殃及池魚<hi>通鑑</hi>
<hi>梁紀互見連累</hi>魏杜弼曰禍生骨肉釁起腹心<hi>通鑑</hi>隋帝曰譬如<lb/>
<pb n="KR3k0025_WYG_059-32a"/>
猛虎物不能害反為毛間蟲所損食耳<hi>同上陳紀互見禍生所忽</hi>震<lb/>
霆不及塞耳<hi>唐書李清傳</hi>幽州都督王君廓在州驕縦多不<lb/>
法徴入朝長史李𤣥道房𤣥齡従甥憑君廓附書君廓<lb/>
私發之不識草書疑其告已罪行至渭南殺驛吏而逃<lb/>
<hi>通鑑唐太宗</hi>姚崇與張說同為宰相張銜崇崇病戒諸子曰<lb/>
張為人好服玩吾身没之後汝其陳吾平生服玩寳帶<lb/>
重器羅列殮帳前張若不顧汝家事産族無類矣若顧<lb/>
此吾屬無虞仍以神道碑為請既獲其文登時録進仍<lb/>
<pb n="KR3k0025_WYG_059-32b"/>
先礱石以待至便鐫刻張丞相見事常遲扵我數日之<lb/>
後必當有悔若徴碑文以刋削為辭當引使視其鐫仍<lb/>
告以昇聞上崇没張果至目其服玩者五四不數日文<lb/>
成叙述該詳後數日果遣使取本以為辭未周宻欲加<lb/>
刪改姚氏子引使者視其碑乃告以奏御使復命焉張<lb/>
悔恨撫膺曰死姚崇能筭生張說吾今日方知才之不<lb/>
及逺矣<hi>舊唐書本傳互見心服料度二類</hi>張巡守雍丘令狐潮引兵圍<lb/>
之城中矢盡巡縳藁為人千餘被黑衣夜縋城下潮兵<lb/>
<pb n="KR3k0025_WYG_059-33a"/>
争射之久乃知藁人還得數千萬矢其後復夜縋人賊<lb/>
笑不設備乃以死士五百斫潮營軍大亂<hi>唐書互見出竒門</hi>李<lb/>
繫者泌之子也陽城盡䟽延齡姦惡欲宻論之以繫故<lb/>
人子使之繕冩繫徑以告延齡延齡先詣上一一自解<lb/>
䟽入上以為妄不之省<hi>通鑑唐徳宗</hi>
傳記蠧蝝仆柱梁䖟蚊走牛羊<hi>說苑</hi>
集是胡越起於輦下而羌夷接軫也<hi>司馬相如諫獵互見禍生所忽</hi>梁<lb/>
之亂兮陸受其毒徐之難兮鄭罹其殃<hi>唐文粹互見連累</hi>魯酒<lb/>
<pb n="KR3k0025_WYG_059-33b"/>
致邯鄲之圍飛鳶生博者之禍<hi>劉賔客</hi>本持鄉曲譽肯料<lb/>
泥途辱<hi>劉長卿</hi>百鳥畏人林野宿翻遭網羅爼其肉<hi>韋應物</hi>
解帶翻成結<hi>同上</hi>疾雷不及掩耳卒電不及瞑目<hi>大公六韜</hi>
本朝夫以斧析薪可謂必克然不循其理則斧可折薪<lb/>
不可破　白鷗生意在滄浪不謂風塵有網羅<hi>臨川集</hi>謾<lb/>
說罷侯能置守趙髙元不是封侯<hi>邵堯夫秦詩</hi>
　　　事出望外<lb/>
經枯揚生荑<hi>易</hi>魚網之設鴻則離之<hi>詩</hi>發彼小豝殪此<lb/>
<pb n="KR3k0025_WYG_059-34a"/>
大兕<hi>詩</hi>
子有不虞之譽<hi>孟離婁下</hi>麗之姬艾封人之子也晉國之始<lb/>
得之也涕泣沾襟及其至於王所與王同牀食芻豢而<lb/>
後悔其泣也<hi>莊子</hi>
史秦燔書而易為卜筮之事傳者不絶<hi>西漢藝文志</hi>方其鼓<lb/>
刀屠狗賣繒之時豈自知附驥之尾垂名漢庭徳流子<lb/>
孫哉<hi>史記灌嬰傳互見人生明則</hi>解裋褐而襲黼黻委臿築而據文<lb/>
軒<hi>後漢</hi>元載在中書有丈人來投載贈河北一書丈人至<lb/>
<pb n="KR3k0025_WYG_059-34b"/>
幽州拆視之更無一詞惟署名而已大悔怒欲回試謁<lb/>
院吏斯須請書館之上客留連數日奉絹千疋<hi>通鑑</hi>華誠<lb/>
入翰林為學士党項擾河西宣宗召訪邊事誠援質古<lb/>
今條破伏𦍑甚悉帝恱曰吾將擇能帥者孰謂頗牧在<lb/>
吾禁署卿為朕行乎<hi>新唐書本傳</hi>
傳記以一壺飱得士二人<hi>戰國䇿</hi>燕太子丹質於秦秦王<lb/>
遇之無禮欲求歸秦王曰烏頭白馬生角乃許爾歸丹<lb/>
仰天而嘆烏頭生白馬即生角秦王乃放歸<hi>吕氏春秋</hi>顧聰<lb/>
<pb n="KR3k0025_WYG_059-35a"/>
為縣吏數被鞭棰因逃墟墓之間有二黄衣人曰劉君<lb/>
頗憶昔日周旋否僕二人乃王粲徐幹君前身是劉楨<lb/>
因出袖中書曰此君集也聰省覽了然明悟乃攜集見<lb/>
孫宰宰大驚曰不可使劉公幹為小吏即以賓禮待之<lb/>
時謂死劉楨猶援得生顧聰<hi>牛僧儒幽怪録</hi>
集離蔬釋屩而享膏梁人情駭觀如見買臣之綬<hi>梁劉孝儀</hi>
<hi>謝啓</hi>尋聲得器虛求實歸<hi>唐文粹</hi>
　　　事在目前<lb/>
<pb n="KR3k0025_WYG_059-35b"/>
經殷鑒不逺在夏后之世<hi>詩</hi>伐柯伐柯其則不逺<hi>伐柯</hi>道<lb/>
不逺人<hi>記</hi>
子目撃而道存<hi>莊子</hi>
史馬援於帝前聚米為山谷指畫形勢開示衆軍所従<lb/>
道徑往來分析曲折昭然可睹帝曰敵在吾目中矣<hi>後漢</hi>
<hi>互見黙㑹</hi>
　　　事莫至盡<lb/>
經罰弗及嗣<hi>書大禹謨</hi>殱厥渠魁脅從罔治<hi>書𦙍征</hi>無忿疾于<lb/>
<pb n="KR3k0025_WYG_059-36a"/>
頑無求備於一人<hi>書</hi>鴟鴞鴟鴞既取我子無毁我室<hi>詩</hi>
君子不盡人之歡不竭人之忠以全交也<hi>記</hi>國君春田<lb/>
不圍澤大夫不掩羣士不取麛卵<hi>同上</hi>有餘不敢盡<hi>記</hi>君<lb/>
子以人治人改而止<hi>同上</hi>君子以義度人則難為人以人<lb/>
望人則賢者可知也矣<hi>記</hi>子釣而不綱弋不射宿<hi>語</hi>
子仲尼不為己甚者<hi>孟子</hi>尅核太至則必有不肖之心應<lb/>
之<hi>莊子</hi>水至清則無魚人至察則無徒<hi>家語</hi>魯定公問於顔<lb/>
回曰子亦聞東野畢之善御乎對曰善則善矣雖然其<lb/>
<pb n="KR3k0025_WYG_059-36b"/>
馬將必佚昔舜巧扵使民而造父巧扵使馬舜不窮其<lb/>
民而造父不窮其馬故舜無佚民而造父無佚馬今東<lb/>
野畢之御也并馬執轡銜體正矣步驟馳騁朝禮畢矣<lb/>
歴險致逺馬力盡矣然而其心猶乃求馬不已<hi>家語</hi>察見<lb/>
淵魚者不祥智料隠暱者有殃<hi>列子</hi>焚林而田後必無獸<lb/>
以詐遇民後必無民<hi>韓子</hi>焚林而獵愈多得獸後必無獸<lb/>
<hi>淮南子</hi>
史御者不盡馬之情<hi>史記</hi>夫差智伯極武而亡<hi>西漢陸賈傳</hi>黄<lb/>
<pb n="KR3k0025_WYG_059-37a"/>
霸曰凡治道去其太甚者耳<hi>本傳</hi>物禁太甚<hi>馮奉世傳</hi>聰明流<lb/>
通者戒扵太察<hi>匡衡傳</hi>董卓曰窮冦勿逼歸衆勿追<hi>後漢皇甫</hi>
<hi>嵩傳</hi>太剛則折至察無徒<hi>晉劉隗</hi>鼓繁氣易衰呌數力易竭<lb/>
<hi>通鑑宋太祖</hi>常獻曰為將當矢石時不可專勇<hi>通鑑梁武紀</hi>善惡<lb/>
太明亦有時而失<hi>通鑑唐太宗</hi>霆碎電射天怒也不能終朝<lb/>
聖人在上安有必世而怒人臣耶<hi>唐書吳武陵傳</hi>惡衣之垢而<lb/>
焚之患木之蠧而伐之其為害豈不益多哉<hi>通鑑唐昭宗</hi>
傳記樂毅曰君子交絶不出惡聲忠臣去國不潔其名<lb/>
<pb n="KR3k0025_WYG_059-37b"/>
<hi>戰國䇿</hi>出妻令其可嫁<hi>同上</hi>晉雍季曰竭澤而漁豈不得魚<lb/>
而明年無魚焚林而田豈不得獸而明年無獸詐偽之<lb/>
道雖今可偷後將無獲非其長術也<hi>吕氏春秋</hi>
集許其後效以補前非<hi>白樂天</hi>不當束縳之馳騁之使若<lb/>
牛馬然急則敗矣<hi>韓文</hi>致一物扵必窮之地君子不為<hi>杜牧</hi>
<hi>之互見長厚</hi>物之精華天地所秘惜故蒙金以沙錮玉以璞<lb/>
瑰瑚之木必茂重溟夜光之珠必頷驪龍抉而不止不<lb/>
窮則禍文章亦然所取者亷其得必多所取者深其身<lb/>
<pb n="KR3k0025_WYG_059-38a"/>
必窮<hi>孫樵集</hi>
本朝聖人之行法也如雷霆之震草木威怒雖甚而歸<lb/>
於欲其生人主之罪人也如父母之譴子孫鞭撻雖嚴<lb/>
而不忍致之死<hi>東坡</hi>美酒飲教㣲醉後好花看到半開時<lb/>
<hi>邵堯夫</hi>
　　　事當可繼<lb/>
經弁人有其母死而孺子泣者孔子曰哀則哀矣而難<lb/>
於繼也夫禮為可傳也為可繼也故哭踊有節<hi>記檀弓上</hi>
<pb n="KR3k0025_WYG_059-38b"/>
子魯法贖人取金於府子貢不取孔子曰自今以後魯<lb/>
不復贖人於諸侯矣<hi>家語</hi>
史鼓繁氣易衰呌數力易竭<hi>通鑑宋太祖紀</hi>
　　　事有反報<lb/>
經老馬反為駒不顧其後<hi>詩</hi>言悖而出者亦悖而入貨<lb/>
悖而入者亦悖而出<hi>記大學</hi>
子出乎爾者反乎爾者也<hi>孟子</hi>君之視臣如犬馬則臣視<lb/>
君如國人君之視臣如草芥則臣視君如冦讎<hi>同上</hi>人有<lb/>
<pb n="KR3k0025_WYG_059-39a"/>
送其妻適私家者道見桑婦悅而與言顧視其妻亦有<lb/>
招之者也<hi>列子</hi>菑人者人必反菑之<hi>莊子</hi>故商鞅立法而支<lb/>
解呉起刻削而車裂<hi>淮南子</hi>
史楚靈王聞羣公子之死曰余殺人子多矣能無及此<lb/>
乎<hi>左昭十二</hi>商君亡至闗下欲舎客舎客舎人不知其是商<lb/>
君也曰商君之法舎人無驗者坐之商君曰為法之敝<lb/>
一至此哉去之魏<hi>史本傳</hi>衛鞅内刻刀鋸外深鈇鉞論囚<lb/>
渭水盡赤所逃莫之隠所歸莫之容身死車裂<hi>史記商君傳注</hi>
<pb n="KR3k0025_WYG_059-39b"/>
禍莫大扵殺已降此將軍所以不得侯也<hi>史記廣傳</hi>三代之<lb/>
將道家所忌自廣至陵遂亡其宗<hi>同上</hi>義縦誅殺甚多上<lb/>
幸鼎湖甘泉道多不治上怒曰縦以我為不復行此道<lb/>
耶嗛之棄縦市鄉秦之禁適所以資豪傑而還自斃也<lb/>
<hi>前漢袁盎傳</hi>掩人者人亦掩之陵人者人亦陵之<hi>魏志王㫤傳</hi>程<lb/>
普殺降者數百人皆令投火即自病瘖而卒<hi>吳志</hi>庾懌以<lb/>
酒餉江州刺史王允之允之覺其毒飯犬犬斃宻奏之<lb/>
帝曰大舅已亂天下小舅復欲爾耶二月懌飲鴆卒<hi>通鑑</hi>
<pb n="KR3k0025_WYG_059-40a"/>
<hi>晉殤紀</hi>劉毅夜投牛牧佛寺初桓蔚之敗也走投牛牧寺<lb/>
僧昌保藏之毅殺昌至是寺僧拒之曰昔亡師容桓蔚<lb/>
為劉衛軍所殺今實不敢容異人毅歎曰為法自弊一<lb/>
至於此遂縊而死<hi>通鑑晉安紀</hi>魏城陽王徽走至南抵前洛<lb/>
陽令冦祖仁家祖仁一門三刺史皆徽所引㧞以有舊<lb/>
㤙故投之徽齎金百斤馬五十匹祖仁利其財外雖容<lb/>
納而私謂子弟曰如聞爾朱兆購募城陽王得之者封<lb/>
千户侯今日冨貴至矣乃怖徽云官捕將至令其逃於<lb/>
<pb n="KR3k0025_WYG_059-40b"/>
他所使人扵路邀殺之送首於兆兆夢徽謂已曰我有<lb/>
金二百斤馬百匹在冦祖仁家卿可取之兆既覺意所<lb/>
夢為實即掩捕祖仁徴其金馬祖仁謂人客告望風欵<lb/>
服云實得金百斤馬五十匹疑其隱匿依夢徴之祖仁<lb/>
家舊有金三十斤馬三十匹盡以輸兆兆猶不信發怒<lb/>
執祖仁懸首高樹大石棰足摇之至死<hi>通鑑梁髙祖</hi>王皇后<lb/>
無子蕭淑妃有寵王后疾之隂令武氏長髪勸上納之<lb/>
後宫欲以間淑妃之寵武氏巧慧多權數初入宫卑辭<lb/>
<pb n="KR3k0025_WYG_059-41a"/>
屈體以事后后愛之數稱其美於上未幾大幸<hi>通鑑唐高祖</hi>
索元禮武后時為推使作鐵籠箍囚首加以揳至腦裂<lb/>
死後以苛猛復受賕收下吏不服吏曰取公鐵籠來元<lb/>
禮乃服罪死獄中<hi>唐書</hi>周興習法為秋官後有告興謀反<lb/>
詔來俊臣鞠狀初興未知被告方對俊臣食俊臣曰囚<lb/>
多不服柰何興曰易耳内之大甕熾炭周之何事不承<lb/>
俊臣乃命取甕熾火徐謂曰有詔按君請嘗之興叩頭<lb/>
伏罪<hi>唐書</hi>元載専横上欲誅之收載扵政事堂賜載自盡<lb/>
<pb n="KR3k0025_WYG_059-41b"/>
扵萬年縣載請主者願得快死主者曰相公須受少汚<lb/>
辱勿怪乃脫穢韈塞其口而殺之<hi>通鑑唐代宗</hi>盗發郭子儀<lb/>
父冢儀見上流涕曰臣久將兵不能禁暴軍士多發人<lb/>
冢今日及此乃天譴非人事也<hi>同上</hi>誣善者亦反其辜<hi>通鑑</hi>
<hi>唐僖宗</hi>路岩為相宻奏三品以上賜死皆令使者剔取結<lb/>
喉三寸以進驗其必無詐岩自罹其禍所死之處乃楊<lb/>
救賜死之榻也<hi>通鑑唐懿宗</hi>楊行宻曰吾好寛而袁襲每勸<lb/>
我以殺此其所以不壽<hi>通鑑唐僖宗</hi>
<pb n="KR3k0025_WYG_059-42a"/>
傳記好稱人惡者人亦道其惡好憎人者亦為人所憎<lb/>
<hi>說苑</hi>張易之兄弟競為豪侈後被誅百姓臠割其肉時謂<lb/>
走馬報<hi>朝野僉載</hi>傷賢者殃及三代蔽賢者身當其害<hi>黄石王略</hi>
集韓設辯以激君吕居貨以賣國說難既遒其身乃囚<lb/>
秦貨既貴厥宗亦墜<hi>班孟堅賔戲</hi>班姬收淚抱妾身我曽排<lb/>
擯無限人<hi>元微之</hi>
本朝盧多遜貶朱崖李符見趙普言朱崖雖海外而水<lb/>
土無惡地春州在内至者必死普頷之後符坐貶宣州<lb/>
<pb n="KR3k0025_WYG_059-42b"/>
上怒未已普具述其事即以知春州半歳而卒<hi>談苑</hi>冦忠<lb/>
愍之貶時丁晉公馮拯在中書丁當秉筆初欲貶崖州<lb/>
丁忽自疑乃擬雷州丁之貶也馮遂擬崖州當時好事<lb/>
相語曰若見雷州冦司户人生何處不相逢<hi>歐公歸田録</hi>丁<lb/>
謂為相逐李迪時宋紱知制誥請罪名謂曰春秋無將<lb/>
漢法不道及謂貶朱崖宋猶當制誥即為之詞曰無將<lb/>
之戒深著扵魯經不道之誅難逃於漢法天下快之<hi>就川</hi>
<hi>志</hi>石介既卒夏竦言扵英宗曰介實不死走北邊矣乃<lb/>
<pb n="KR3k0025_WYG_059-43a"/>
出字便發介棺以驗虛實其後夏竦之死呉奎曰夏竦<lb/>
多詐今死矣仁宗至其家命左右去竦面羃而視之世<lb/>
謂剖棺之與去面羃其為人主之疑一也亦所謂報應<lb/>
者耶<hi>東軒筆報</hi>曹丕當時不自恥敢謂舜禹傳之堯得之以<lb/>
此失亦此誰知三馬同一槽<hi>歐公集</hi>以法毒天下者未有<lb/>
不反中其身及其子孫者也漢武與始皇皆果扵殺者<lb/>
也故其子如扶蘇之仁則寧死而不請如戾太子之悍<lb/>
則寧反而不訴<hi>東坡文</hi>吕布事丁原則殺丁原事董卓則<lb/>
<pb n="KR3k0025_WYG_059-43b"/>
殺董卓劉牢之事王恭則反王恭事司馬元顯則反司<lb/>
馬元顯吕布見誅於曹公而牢之見殺扵桓氏<hi>欒城文</hi>
　　　事同一體<lb/>
經同舟而濟則胡越不患乎異心<hi>畧例</hi>百姓足君孰與不<lb/>
足百姓不足君孰與足<hi>語</hi>
子下貧則上貧下冨則上冨<hi>荀富國</hi>吳越之人同舟濟江<lb/>
中流遇風波其相救如左右手者所患同也<hi>孔叢子</hi>同舟<lb/>
渡海中流遇風救患若一所憂同也張羅而畋唱和不<lb/>
<pb n="KR3k0025_WYG_059-44a"/>
差者其利等也故體痛者口不能不呼心悅者顔不能<lb/>
不笑<hi>鄧析子</hi>
史鄭伯謂燭之武曰鄭亡子亦有不利焉<hi>左僖三年</hi>輔車相<lb/>
依脣亡齒寒其虞虢之謂乎<hi>左僖五年</hi>蕭同叔子非他寡君<lb/>
之母也若以匹敵則亦晉君之母也<hi>左傳</hi>左師曰大臣不<lb/>
順國之恥也<hi>左傳</hi>子産謂子皮曰子於鄭國棟也棟折榱<lb/>
崩僑將壓焉<hi>左襄三十</hi>君之卿佐是謂股肱股肱或虧何痛<lb/>
如之<hi>左傳</hi>叔孫氏之司馬[唆-口+鬲]戾言於衆曰我家臣也不敢<lb/>
<pb n="KR3k0025_WYG_059-44b"/>
知國凡有季氏與無於我孰利皆曰無季氏是無叔孫<lb/>
氏也<hi>左昭二十五年</hi>成孟氏之保障也無成是無孟氏也<hi>左定十二</hi>
夫魯齊晉之脣齒脣亡齒寒<hi>左哀八</hi>宋樂豫曰公族公室<lb/>
之枝葉也君去之則本根無所庇䕃矣<hi>左傳</hi>民實瘠矣君<lb/>
安得肥<hi>國語</hi>漢王曰吾翁即若翁<hi>漢書</hi>淮南王反令尹曰往<lb/>
年殺彭越前年殺韓信此三人者同體之人也自擬禍<lb/>
及身故反耳<hi>通鑑漢高紀</hi>枝葉落則本根無所庇䕃<hi>西漢劉向傳</hi>
將相大臣均體元首共輿而馳同舟而濟輿傾舟覆患<lb/>
<pb n="KR3k0025_WYG_059-45a"/>
實共之<hi>後漢</hi>朱穆田蚡曰程不識李廣俱東西宫衛尉令<lb/>
衆辱程將軍仲孺獨不為李將軍地乎<hi>西漢淮史傳</hi>李固曰<lb/>
譬猶一門之内一家之事安則共其福慶危則通其禍<lb/>
敗<hi>通鑑東漢紀</hi>猶叩樹本百枝皆動也<hi>東漢李固傳互見影響相應</hi>猶頭<lb/>
之與足相資也<hi>通鑑漢桓紀</hi>吕範曰譬猶同舟渉海一事不<lb/>
牢即均受其敗<hi>同上東漢紀</hi>慕容垂曰秦晉瓦合相待為彊<lb/>
一勝則俱豪一敗則俱弱<hi>晉武紀</hi>君臣猶父子也休戚同<lb/>
之<hi>唐高祖紀</hi>上常謂公卿曰茍其君愎諫自賢其臣阿諛順<lb/>
<pb n="KR3k0025_WYG_059-45b"/>
㫖君既失國臣豈能獨全如虞世基等諂事煬帝以保<lb/>
冨貴煬帝既弑世基等亦誅<hi>唐太宗紀</hi>
傳記若同舟而濟濟則皆同其利敗則皆同其害<hi>太公六韜</hi>
未見子富而父貧也<hi>通典</hi>
　　　事權不一<lb/>
經謀夫孔多是用不集發言盈庭誰敢執其咎<hi>詩</hi>
子大道以多岐亡羊<hi>列子</hi>百醫守痛適足致疑而不能一<lb/>
愈也<hi>莊子</hi>大臣内權而魏命亂矣<hi>司馬宣王與曹爽權相須文中子</hi>
<pb n="KR3k0025_WYG_059-46a"/>
史狐裘尨茸一國三公吾誰適従<hi>左僖五</hi>齊簡公之在魯<lb/>
也闞止有寵焉及即位使為政陳成子常憚之諸御缺<lb/>
言扵公曰陳闞不可並也君其釋焉弗聽<hi>左哀十四</hi>楚子之<lb/>
為令尹也為王旌以朝尹無芋曰一國兩君其誰堪之<lb/>
<hi>左傳</hi>韓宣王欲兩用公仲公叔為政問扵繆留對曰不可<lb/>
晉用六卿而國分齊簡公用陳成子及闞止而見殺魏<lb/>
用犀首張儀而西河之外亡今君兩用之其多力者内<lb/>
樹黨寡力者藉外雄羣臣有内樹黨以驕主有外為交<lb/>
<pb n="KR3k0025_WYG_059-46b"/>
以削地君之國危矣<hi>通鑑周顯王紀</hi>九卿更進用事事不闗决<lb/>
扵丞相<hi>同上漢武紀</hi>政出多門勢位之家更相薦托有如互<lb/>
市<hi>晉恵紀</hi>刑法不一獄訟繁滋劉頌上䟽曰自近世以來<lb/>
法漸多門令甚不一吏不知所守下不知所避奸偽者<lb/>
因以售其情居上者難以檢其下<hi>同上</hi>二分政權鮮不階<lb/>
禍<hi>晉成紀</hi>時宰相無常官唯人主所與論議政事委以機<lb/>
宻者皆宰相也<hi>南史宋高祖紀</hi>張𢎞䇿曰一國三公猶不堪况<lb/>
六貴同朝勢必相圗<hi>齊東昏侯紀</hi>天下大權悉歸中宫黜陟<lb/>
<pb n="KR3k0025_WYG_059-47a"/>
生殺決扵其口天子拱手而已中外謂之二聖<hi>唐高宗紀</hi>斜<lb/>
封官皆不由兩省而授兩省莫敢執奏<hi>通鑑唐睿宗</hi>
傳記百人舉瓢瓢必裂<hi>戰國䇿</hi>
集一國三公十羊九牧<hi>陸宣文公</hi>
　　　事不相干<lb/>
史齊伐楚楚子使與師言曰君處北海寡人處南海唯<lb/>
是風馬牛不相及也不虞君之涉吾地也<hi>左僖四</hi>鄭龍鬬<lb/>
國人請為禜焉子産曰我鬬龍不我覿也龍鬭我獨何<lb/>
<pb n="KR3k0025_WYG_059-47b"/>
覿焉吾無求扵龍龍亦無求扵我<hi>左昭十九</hi>
集鯨吞蛟鬬波成血深澗㳺魚樂不知<hi>白樂天</hi>越人視秦<lb/>
人肥瘠忽然不加喜戚扵其心<hi>韓文</hi>
　　　事窮勢迫<lb/>
子鳥窮則啄獸窮則搏<hi>家語</hi>人窮則詐馬窮則佚<hi>同上</hi>魚相<lb/>
呴以濕相濡以沫<hi>莊天運</hi>此惟救死而恐不贍奚暇治禮<lb/>
義哉<hi>孟梁恵王上</hi>
史鄭子家曰鹿死不擇音<hi>左文十七年</hi>鋌而走險急何能擇<lb/>
<pb n="KR3k0025_WYG_059-48a"/>
<hi>同上</hi>宋使華元夜入楚師登子反之牀曰寡君使元以病<lb/>
告曰敝邑易子而食析骸而爨雖然城下之盟有以國<lb/>
斃不能従也<hi>左宣十五年</hi>人窮則反本故勞苦倦極未嘗不<lb/>
呼天也疾痛慘怛未嘗不呼父母也<hi>史屈原傳</hi>無所容跡<hi>史犀</hi>
<hi>首傳</hi>寒者利短褐飢者甘糟糠<hi>史秦始皇紀</hi>秦之季世焚詩書<lb/>
坑儒士六藝従此闕焉陳涉之王也而魯諸儒持孔氏<lb/>
之禮器往歸陳王孔甲為陳王博士<hi>史儒傳序</hi>丁公為項羽<lb/>
將逐窘高祖彭城西短兵相接漢王急顧謂丁公曰兩<lb/>
<pb n="KR3k0025_WYG_059-48b"/>
賢豈相戹哉<hi>西漢季布傳</hi>樊噲曰如今人方為刀几我方為<lb/>
魚肉何辭焉<hi>通鑑漢高紀</hi>上居晉陽聞冒頓居代谷欲撃之<lb/>
使人覘匈奴冒頓匿其壯士肥牛馬但見老弱及羸畜<lb/>
使者十輩來皆言匈奴可撃冒頓縱精兵四十萬騎圍<lb/>
帝扵白登七日帝用陳平祕計使使間厚遺閼氏従解<lb/>
角直出<hi>同上</hi>魏勃曰失火之家豈暇先言大人後救火乎<lb/>
<hi>西漢高祖五王傳互入權變</hi>人情一日不再食則飢終歲不製衣則<lb/>
寒夫腹飢不得食膚寒不得衣雖慈父不能保其子<hi>通鑑</hi>
<pb n="KR3k0025_WYG_059-49a"/>
<hi>漢文紀</hi>寒之扵衣不待輕暖飢之扵食不待甘㫖飢寒至<lb/>
身不顧廉恥<hi>前漢食貨志</hi>棰楚之下何求而不得<hi>西漢路温舒傳</hi>善<lb/>
人在患飢不及餐<hi>通鑑漢順紀</hi>夫居萬死之地必有死争之<lb/>
心<hi>同上漢獻紀</hi>桑落瓦解其勢可見<hi>東漢馬融傳</hi>桓𤣥僣位劉裕<lb/>
劉毅何無忌等共謀興復𤣥駭入蜀費恬毛祐撃之𤣥<lb/>
被箭子昇輙㧞去之益州都䕶馮遷抽刀而前𤣥曰是<lb/>
何人邪敢殺天子遷曰殺天子賊耳遂斬之昇曰我是<lb/>
豫章兒諸君勿見殺至江陵斬之<hi>晉書桓𤣥傳</hi>竇建徳戰數<lb/>
<pb n="KR3k0025_WYG_059-49b"/>
不利中槊楊武威追之建徳墜馬曰勿殺我我夏王也<lb/>
武威擒之<hi>通鑑唐高祖紀</hi>
傳記奉漏甕沃燋釜<hi>戰國䇿</hi>窮猿奔林豈暇擇木<hi>世說上</hi>奔<lb/>
逃之士不避斧鉞<hi>王逸正</hi>陳思王曰寒者不望尺玉而思<lb/>
短褐飢者不願千金而羨一食物時有所急也<hi>後魏賈思勰齊</hi>
<hi>民要術互見齊重明輕</hi>伍員之託漁舟季布之入廣栁<hi>顔氏家訓</hi>
集魚由泉涸而喣沫鳥因將死而鳴哀<hi>劉孝標論</hi>療飢必期<lb/>
於鼎食拯溺無待扵規行<hi>選䇿文</hi>爨鑊之魚期扵消爛<hi>選檄</hi>
<pb n="KR3k0025_WYG_059-50a"/>
喪精亡魄失歸亡趣<hi>東京賦互見恐懼</hi>胡危命在破竹中<hi>杜工部詩</hi>
衣食闕少家雖嚴父慈母不能制其子<hi>白傅集</hi>獸窮搏人<lb/>
鹿急走隘<hi>杜牧之</hi>魚窮爨鼎蟻懼捜穴<hi>司空表聖文</hi>
本朝不有猛虎彼怯者肯越淵谷乎<hi>老蘇集</hi>人情不問賢<lb/>
愚莫不畏天而嚴父然而疾痛則呼父窮窘則號天盖<lb/>
情發扵中言無所擇豈以號呼之故謂無嚴畏之心<hi>東坡</hi>
　<lb/>
　<lb/>
<pb n="KR3k0025_WYG_059-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷二十六</head>
    <p>
<pb n="KR3k0025_WYG_026-1a"/>
欽定四庫全書<lb/>
　記纂淵海卷二十六　　　宋　潘自牧　撰<lb/>
　　職官部<lb/>
　　　三公<lb/>
經節彼南山維石巖巖赫赫師尹民具爾瞻<hi>詩</hi>兹惟三<lb/>
公論道經邦燮理隂陽官不必備惟其人<hi>書</hi>春秋漢含<lb/>
孶曰舉三公象五岳<lb/>
史漢丙吉出逢牛喘吉問牛行幾里或以譏吉吉曰方<lb/>
<pb n="KR3k0025_WYG_026-1b"/>
春少陽用事恐有所傷害三公典調和隂陽職當憂<hi>漢書</hi>
成帝時何武建言國之輔佐必得賢聖然猶天之三光<lb/>
備三公官各有分職宜建三公官<hi>百官志</hi>汲黯責𢎞位三<lb/>
公俸禄甚多然為布被此詐也上問𢎞𢎞謝曰有之夫<lb/>
以三公為布被誠餙詐以釣名<hi>漢書</hi>蕭望之言三公任非<lb/>
其人則三光為之不明今嵗首日月失光咎在臣等<hi>漢書</hi>
晉諸葛恢為臨沂令名亞王導庾亮謂曰明府當作黒<lb/>
頭三公<hi>北史</hi>晉王戎雖位總鼎司而委事僚宷間乘小馬<lb/>
<pb n="KR3k0025_WYG_026-2a"/>
從便門而出逰見者不知為三公也<hi>本史</hi>三公叅議國家<lb/>
之大事置府僚<hi>隋百官志</hi>三公佐天子平邦國理隂陽無所<lb/>
不統<hi>唐百官志</hi>
傳記三公崇號為上公東漢以後常曰上公<hi>初學記</hi>其後<lb/>
或置或廢大抵無所統職至後魏特稱三師以正其名<lb/>
正一品然非道德崇重不居其位無其人則闕之<hi>六典</hi>三<lb/>
公無官有人然後充之舜於堯伊尹之於湯周公召公<lb/>
之於周是也<hi>同上</hi>周成王立三公而六官不必備惟其人<lb/>
<pb n="KR3k0025_WYG_026-2b"/>
以書傳考之皆兼領六卿未嘗特置也<hi>同上</hi>三公之任鼎<lb/>
足承君不有建明固守無以居位<hi>馬官傳</hi>漢哀平間始尊<lb/>
師傅之位雖明天子必有所師法<hi>六典</hi>荀爽為三公食不<lb/>
過一肉惟脱粟飯<hi>荀悦漢記</hi>安帝朝陳忠上疏曰三公稱曰<lb/>
冢宰王者改容而禮在輿為下御坐為起入則參對而<lb/>
議政事出則監察而量是非<hi>陳忠傳</hi>楊震明經愽覽不應<lb/>
州郡禮辟後有鸛雀銜三鱣魚墜堂下都講取魚進曰<lb/>
蛇鱣卿大夫服之象也數三法三台也先生自此升矣<lb/>
<pb n="KR3k0025_WYG_026-3a"/>
後位三公<hi>本傳</hi>丁固夢松生其腹上謂人曰松字十八公<lb/>
也後十八嵗吾其為公乎卒如夢焉<hi>呉嗣主傳</hi>
集道協陶鈞力恩囘日月光一言歸社稷九命備圭璋<lb/>
<hi>楊巨源詩</hi>五雲多䖏是三台<hi>杜/詩</hi>明君越羲軒元老坐三台<hi>李白</hi>
<hi>詩</hi>一為公與相潭潭府中居<hi>韓/集</hi>公望冠巖廊<hi>楊巨源詩</hi>鐘鼎<lb/>
勲庸大<hi>同上</hi>天設三光以昭明天子立三公以明理故公<lb/>
卿者四海之表儀神化之丹青<hi>鹽鐵論</hi>
本朝政和二年詔曰太師太傅太保此古三公之官為<lb/>
<pb n="KR3k0025_WYG_026-3b"/>
宰相之任今為三師然古無三師之稱合依三代為三<lb/>
公官不必備惟其人為宰相之任若除三公即為宰相<lb/>
靖康末詔依元豐故事以僕射為宰相三公止為階官<lb/>
不復與三省之政焉<hi>職畧</hi>昔師尚父秉旄仗鉞猶未告老<lb/>
此諸葛元遜所以屈張昭素也而衛武公百年猶箴儆<lb/>
于國曰無以我老耄而舎我此左史倚相所以誨申公<lb/>
也<hi>東坡文集</hi>義重股肱望隆堂陛奥廉逺則堂陛峻股肱逸<lb/>
則元首安<hi>同上</hi>寵辭上宰歸榮故鄉兼兩鎮之節旄備三<lb/>
<pb n="KR3k0025_WYG_026-4a"/>
公之典䇿<hi>王安石上韓魏公書</hi>
　　　太師<lb/>
經太師維垣<hi>詩大雅</hi>維師尚父時維鷹揚<hi>詩大明</hi>天子禮樂<lb/>
是經學業不祛凡是之屬太師訓禮<hi>禮記</hi>尹氏太師維周<lb/>
之氐秉國之均四方是維天子是毗俾民不迷<hi>詩節南山</hi>
史元帝即位蕭望之周堪本以師傅見尊重後詔御史<lb/>
國之將興尊師而重傅前將軍蕭望之傅朕八年道以<lb/>
經術厥功茂焉其賜爵關内侯給事中<hi>蕭望之傳</hi>首三公之<lb/>
<pb n="KR3k0025_WYG_026-4b"/>
職太師居上<hi>宋百官志</hi>隋髙祖受禪李穆来朝髙祖降坐禮<lb/>
之拜太師賛拜不名子孫雖襁褓悉拜儀同一門執象<lb/>
笏者百餘人貴盛當時無比<hi>隋書</hi>顔真卿德宗立拜太師<lb/>
立朝正色剛而有禮賛云晩節偃蹇為姦臣所擠毅然<lb/>
之氣折而不阻可謂忠矣<hi>唐書</hi>裴度拜太師平章事事四<lb/>
朝以全德始終及殁天下莫不思其風烈<hi>同上</hi>
傳記文王得尚父于磻溪以為師<hi>史記</hi>太師孔光道術通<lb/>
明宜居四輔職導帝躬<hi>職畧</hi>太師金章紫綬位上太傅<hi>通典</hi>
<pb n="KR3k0025_WYG_026-5a"/>
唐置太師以師範一人儀刑四海<hi>分記</hi>馮道為太師以舊<lb/>
德自䖏然當世之士無賢愚皆仰道為元老而喜為之<lb/>
稱譽<hi>本傳</hi>
集文武成功後居為百辟師<hi>韓集</hi>善教邈無跡其流在民<lb/>
心君㸔魯太師廟食猶至今<hi>韓維</hi>冠三公之首為四逸之<lb/>
儀<hi>白樂天</hi>周寵元勲任先吕尚漢崇碩德選在孔光<hi>同上</hi>
本朝國初之制以太師太保太傅為三師<hi>職畧</hi>淳化二年<lb/>
遣右正言張康齎太師趙普生辰器幣鞍馬就西京賜<lb/>
<pb n="KR3k0025_WYG_026-5b"/>
之故事非同平章無生辰國信之例上以普勲舊故特<lb/>
異其禮<hi>㑹要</hi>文彦博有赴闕司馬公言若令以正太師平<lb/>
章軍國政事亦足以尊老成矣遂詔一月兩赴經筵六<lb/>
日一入朝至都堂商量事<hi>事畧</hi>器深宏逹業茂經綸弛張<lb/>
文武之才出入將相之任<hi>歐楊公囘文太師啟</hi>
　　　太傅<lb/>
經天子不惠于庻人不信于諸侯不戒于戎事凡是之<lb/>
屬太傅之任去太師審父子君臣之道以示之少師奉<lb/>
<pb n="KR3k0025_WYG_026-6a"/>
世子以觀太傅之德而審喻之太傅在前<hi>禮記</hi>
史後漢胡廣字伯始為太傅年八十四練逹事體明解<lb/>
朝章雖無謇直之風屡有補闕之益<hi>漢史</hi>明帝以鄧禹元<lb/>
功拜為太傅進見東向甚見尊寵<hi>同上</hi>和帝即位㓜弱以<lb/>
鄧彪有髙名海内歸仁召為太傅百官總已以聽之恩<lb/>
寵之隆莫與為比<hi>通鑑</hi>後漢張禹拜太傅録尚書事劉蒼<lb/>
以殤帝㓜育欲令重臣居禁内乃詔禹舎宫中給帷帳<lb/>
牀褥太官朝夕進食五日歸府毎賛與三公絶席<hi>同上</hi>鍾<lb/>
<pb n="KR3k0025_WYG_026-6b"/>
繇為太傅明帝曰三公者一代之偉人也兼華歆王朗<lb/>
而言<hi>魏志</hi>後魏淮陽王欣大統中為太傅文帝謂欣曰王<lb/>
欣為太傅再為太師自古人臣未聞有此例欣遜謝而<lb/>
已<hi>魏志</hi>
傳記後漢有太傅上公一人掌以善道無常職<hi>通典</hi>世祖<lb/>
即位卓茂以德行見拔時年七十餘拜太傅賜几杖<hi>卓茂</hi>
<hi>傳</hi>周成王即位周公畢公並為太傅<hi>史記</hi>晉悼公知士貞<lb/>
子之師博聞宣惠于教也使為太傅<hi>國語</hi>靈帝朝以陳蕃<lb/>
<pb n="KR3k0025_WYG_026-7a"/>
為太傅與胡廣叅録尚書事陳蕃志欲芟夷閹宦以清<lb/>
本朝<hi>陳蕃傳</hi>逹奚武拜太傅賤時好華飾及居重位不理<lb/>
威儀行常單馬門不施㦸常晝揜一扇或謂武曰公位<lb/>
冠羣后功盖一代出入儀衛不稱具瞻何輕率若是武<lb/>
曰且天下未平國恩未報安事威儀乎言者慙而退<hi>本傳</hi>
集吾愛白樂天逸才生自然誰謂辭翰器乃是經濟賢<lb/>
<hi>皮日休白太傅詩</hi>賢相謝世運壯圖因事止髙揖七州外拂衣<lb/>
五湖裏<hi>謝靈運述祖徳詩</hi>負孺子之圖飾縁鶴之鼎軍威重于<lb/>
<pb n="KR3k0025_WYG_026-7b"/>
䕶將國禮貴于塞門<hi>陳沈炯為太傅表</hi>不以九族囘心意不以<lb/>
百代負國家所期陛下與北極同尊朝廷與南山等固<lb/>
<hi>同上</hi>
本朝紹興十一年少師樞宻使濟國公張浚除太傅進<lb/>
封廣國公<hi>係年録</hi>張士遜上章請老就拜太傅進封鄧國<lb/>
公致仕宰相謝事自士遜始也就第十年而薨壽八十士<lb/>
遜歸老號退傅啟國于鄧范仲淹適守鄧州士遜還鄉<lb/>
仲淹置酒髙會明日士遜復置會揮金甚盛時人榮之<lb/>
<pb n="KR3k0025_WYG_026-8a"/>
<hi>東都事畧</hi>増其帝傅之崇<hi>歐陽公行李昭亮制</hi>
　　　太保<lb/>
經王躬是保<hi>詩蒸民</hi>太保乃作旅獒用訓于王<hi>書</hi>
史周成王時召公為太保　漢平帝元始元年始置太<lb/>
保光武中興時省<hi>漢書</hi>魏置太保以鄭冲為之位在二司<lb/>
之上<hi>魏志</hi>王祥拜太保詔曰耆艾元老髙行清粹朕所倚<lb/>
毗以崇道𢎞化<hi>王隠書</hi>晉汝南王亮為録尚書與太保衛<lb/>
瓘對掌朝政<hi>晉志</hi>晉詔太保何曽曰翼賛先皇光濟帝業<lb/>
<pb n="KR3k0025_WYG_026-8b"/>
<hi>同上</hi>
傳記太保所以訓䕶人主導以德義者也<hi>通典</hi>太保古官<lb/>
商太甲時伊尹為太保漢平帝用王莽為之晉武初以<lb/>
王祥為太保進爵為公加置七官職<hi>通典</hi>孔緯進兼太保<lb/>
時天武都頭李順節疏暴人也以浙西節度使兼平章<lb/>
事䑓吏白已謝當班見百官緯判止之明日順節盛服<lb/>
至則無班怏怏去它日見緯以為言緯曰固疑公見望<lb/>
也且百辟卿士天子廷臣班見宰相以宰相為之長公<lb/>
<pb n="KR3k0025_WYG_026-9a"/>
提天武健兒據堂授禮安平子欲用之去都頭乃可順<lb/>
節慙縮不敢言<hi>列傳</hi>天寳以前唯以其官贈竇季謀一人<lb/>
而已<hi>通典</hi>
集詔出未央宫登壇拜總戎上公周保傅輔相漢司空<lb/>
<hi>岑參送李太保</hi>司勲宰其鴻烈典冊備其徽章山甫式列羣之<lb/>
功紀績廟器莊叔匡成獻之難昭德彛鼎<hi>太保呉武公碑</hi>危勁<lb/>
之節貫四序而愈秀堅真之操經百鍊而無銷珠角應<lb/>
期山庭表德出忠入孝自家刑國人物冠冕彛章表則<lb/>
<pb n="KR3k0025_WYG_026-9b"/>
任屬屯警官聯樞侍行部六條議班三史<hi>尉遲綱銘</hi>
本朝天禧元年司徒平章事王旦王元巖同日降制加<lb/>
太保<hi>㑹要</hi>熈寧元年潞國公文彦博守太保兼侍中再任<lb/>
彦博辭太保止受所加封再任從之<hi>同上</hi>紹興十年少保<lb/>
萬夀觀使兼三鎮節度使劉光世除太保<hi>同上</hi>俾陞帝保<lb/>
秩乃冠千公卿<hi>李漢行鄭紳制</hi>眷言公保宣力維多<hi>宣和除董貫制</hi>明<lb/>
公身為天下大老誠有憂國之心不當俯及細務願以<lb/>
此意為上一言使幽險之情得以上逹則天下之言皆<lb/>
<pb n="KR3k0025_WYG_026-10a"/>
明公之言而明目逹聰感召和氣皆明公之功矣<hi>朱文公荅</hi>
<hi>史太保書</hi>
　　　太尉<lb/>
史太尉秦官漢因之金印紫綬掌武事髙祖曰周勃重<lb/>
厚少文安劉必勃可令為太尉後以左袒安劉<hi>漢史</hi>冲帝<lb/>
詔曰李固忠直不撓有史魚風其以固為太尉<lb/>
傳記後漢張顥見一鵲墜地化為石椎破得金印曰忠<lb/>
孝侯印顥奏聞藏之秘府後至太尉<hi>博物志</hi>唐置太尉為<lb/>
<pb n="KR3k0025_WYG_026-10b"/>
武階之首<hi>職畧</hi>景帝置太尉尊與丞相等<hi>通典</hi>
集天官冢宰庻僚之率師錫有帝命虞作尉爰叶台極<lb/>
爰平國域<hi>崔駰太尉箴</hi>天監有漢誕生元輔代作三事勲在<lb/>
王府<hi>楊太尉碑銘</hi>
本朝循歴代之制以太尉與司徒司空並為三公政和<lb/>
時罷之復周制以太師太傅太保為三公少師少傅少<lb/>
保為三孤以太尉本秦主兵官定為武階之首正一品<lb/>
在節度使之上居執政之次<lb/>
<pb n="KR3k0025_WYG_026-11a"/>
　　　司徒<lb/>
經司徒掌建邦土地之圖人民之數周知九州地域<hi>周禮</hi>
帝曰契女作司徒敬敷五教在寛掌邦教敷五典擾兆<lb/>
民<hi>書</hi>乃詔司徒俾立室家<hi>詩綿</hi>
史漢光武拜鄧禹為司徒䇿曰禹與朕謀謨帷幄决勝<lb/>
千里今授印綬封鄼侯<hi>漢史</hi>袁安為司徒毎朝㑹憂念王<lb/>
室未嘗不流涕<hi>同上</hi>杜洗兵馬行司徒清鍳懸明鏡指李<lb/>
光弼也<hi>詩話</hi>
<pb n="KR3k0025_WYG_026-11b"/>
傳記堯時舜為司徒舜攝帝位命禹為司徒秦置丞相<lb/>
省司徒漢初因之後漢大司徒主徒衆教以禮義凡國<lb/>
有大疑大事與太尉同<hi>六典</hi>魏華歆為司徒家無儋石之<lb/>
儲詔曰司徒國之儁老今大官重膳而司徒蔬食甚無<lb/>
謂也特賜歆及妻男等衣服<hi>本傳</hi>
集天監在下仁德是興乃立司徒治茲黎蒸人具爾瞻<lb/>
四方是維乾乾夕惕靡怠靡違<hi>司徒箴</hi>敬敷五教九德咸<lb/>
事嗇人用章黔甿是富<hi>同上</hi>
<pb n="KR3k0025_WYG_026-12a"/>
本朝宋置司徒金章紫綬進賢三梁冠佩山𤣥玉掌治<lb/>
民事郊祀則省牲視滌濯大喪安梓宫凡四方功課嵗<lb/>
盡則奏其殿最而行賞罰亦與丞相並置<hi>通考</hi>宋宰相吕<lb/>
夷簡詔特守司徒三表懇讓上令録詔書頒天下知朝<lb/>
廷有退讓之臣<hi>國史</hi>
　　　司空<lb/>
經掌邦土居四民時地利　舜命禹作司空曰汝平水土<lb/>
惟時懋哉<hi>書</hi>乃召司空<hi>詩</hi>
<pb n="KR3k0025_WYG_026-12b"/>
史少昊氏以鳥名官鳲鳩氏司空也<lb/>
史後漢牟融為司徒數有忠言章帝䇿曰司徒典職六<lb/>
年特加太尉<hi>漢史</hi>徐邈為司空嘆曰三公論道之官無其<lb/>
人則缺安以老病參之固辭不拜及沒後制賜故司空<lb/>
邈榖二千石錢四十萬<hi>本傳</hi>房𤣥齡進司空仍總朝政固<lb/>
辭帝遣使詔曰遜誠美德也然國家相眷賴乆一日去<lb/>
良弼如亡左右手顧公筋力未衰勿多辭王思禮代李<lb/>
光弼為河洛節度副使從平禄山守東京上元元年加<lb/>
<pb n="KR3k0025_WYG_026-13a"/>
司空自武德以來三公不居宰輔惟思禮而已長孫無<lb/>
忌進司空知門下尚書省平章軍國重事髙士廉口陳<lb/>
以外戚位三公嫌議者謂天子以私后家帝曰朕任官<lb/>
必以才不者雖親若襄邑王神符不妄授若才雖仇如<lb/>
魏徴不棄也詔曰五帝後夏禹得咎繇為三王祖齊威<lb/>
得管仲為五伯長朕得公遂定天下公其勿遜<hi>列傳</hi>天寳<lb/>
十三載冊拜楊國忠為司空其日雨止<hi>通典</hi>
集當歸馬之朝奉鳲鳩之職<hi>蘇集</hi>分制五服劃為萬國乃<lb/>
<pb n="KR3k0025_WYG_026-13b"/>
立司空厥惟是職<hi>司空箴</hi>
本朝宋制進賢三梁冠佩山𤣥玉掌治水土祠祀掌掃<lb/>
除樂器大喪掌將校復土歴代皆有之至後周為冬官<lb/>
謂之大司空<hi>通考</hi>風力肅明器質恢傑<hi>除文彦博守司空制</hi>掌平土<lb/>
之司升文昌之任<hi>除吕公著守司空制</hi>
　　　大司馬<lb/>
史漢初不置武帝元狩四年初罷太尉置大司馬以冠<lb/>
將軍之號霍光以大司馬大將軍輔政武帝又令大將<lb/>
<pb n="KR3k0025_WYG_026-14a"/>
軍驃騎將軍皆有大司馬之號　宣帝地節三年置大<lb/>
司馬不冠將軍亦無印綬官屬　成帝綏和元年初賜<lb/>
大司馬金印紫綬置官屬禄比丞相去將軍　哀帝建<lb/>
平二年復去大司馬印綬官屬冠軍如故元夀二年復<lb/>
賜大司馬印綬置官屬去將軍位在司徒上始置時議<lb/>
者以漢有軍候千人司馬官故加大王莽居攝以漢乃<lb/>
無小司徒而定司馬司空之號並加大　後漢光武建<lb/>
武二十七年省大司馬以太尉代之故常與太尉迭置<lb/>
<pb n="KR3k0025_WYG_026-14b"/>
不並列至靈帝末始置焉　魏文帝黄初二年復置大<lb/>
司馬以曹仁居之而太尉如故則太尉大司馬大將軍<lb/>
各自為官位在三司上　武冠絳朝服金章紫綬佩山<lb/>
𤣥玉與大將軍同<hi>並通考</hi>
本朝唯元嘉中用彭城王義康為之冠玉與晉同<hi>國史</hi>
　　　少師<lb/>
經貳公𢎞化寅亮天地弼予一人<hi>書</hi>
傳記天子燕業及其學左右之習詭其師荅諸侯遇大<lb/>
<pb n="KR3k0025_WYG_026-15a"/>
臣不知文雅之詞法語之道簡文小誦不博習此少師<lb/>
之責<hi>漢百官志</hi>
本朝紹興九年以節度使韓世忠除少師十年少傅節<lb/>
度使張浚除少師二十八年少傅節度使楊存中除少<lb/>
師孝宗即位九月少傅四川宣撫使呉嶙除少師<hi>㑹要</hi>隆<lb/>
興二年授特進尚書右僕射兼樞宻使張浚可罷右僕<lb/>
射特進少師保信軍節度使判福州以浚自劾求去故<lb/>
也<hi>同上</hi>極貳公之位叙<hi>政和除童貫制</hi>
<pb n="KR3k0025_WYG_026-15b"/>
　　　少傅<lb/>
史天子居處出入不以禮衣冠冠帶不以制御器列側<lb/>
不以度采服從好不以章忿悦不以義予奪不以節此<lb/>
少傅之責也<hi>百官志</hi>髙祖欲易太子張良為畫計曰上所<lb/>
不能致者四人今能卑詞厚禮請以為客時從入朝亦<lb/>
一助也及黥布反良説上以太子監關中兵上謂子房<lb/>
雖疾彊令傅太子以良行少傅事及破布歸上欲易太<lb/>
子及晏置酒太子侍四人者從上怪問之四人各言姓<lb/>
<pb n="KR3k0025_WYG_026-16a"/>
名帝大驚曰煩公卒調䕶太子太子竟不易者皆良招<lb/>
四皓力也<hi>本傳</hi>
本朝紹興六年節度使張浚除少傅紹興三十二年孝<lb/>
宗即位張浚封魏國公浚以樞宻使授都督江淮軍馬<lb/>
入朝奏事繼有是命　𤣥衮赤舄進次傅之崇名<hi>除錢景鑄</hi>
<hi>制</hi>
　　　少保<lb/>
史天子居處燕私安而易樂而躭飲食不時醉飽不節<lb/>
<pb n="KR3k0025_WYG_026-16b"/>
寢起早晏無常玩好器弄無制此少保之責也<hi>百官志</hi>
本朝紹興元年少保右僕射吕頥浩罷少保除特進先<lb/>
是頥浩言少保之官自陛下臨御未嘗輕授望追寢成<lb/>
命除一階官故有是詔至七年三月自鎮南軍節度使<lb/>
開府儀同三司充浙西安撫制置大使兼知臨安府始<lb/>
除少保<hi>會要</hi>紹興九年六月武勝定國軍節度使岳飛除<lb/>
少保<hi>同上</hi>
　　　左右丞相<lb/>
<pb n="KR3k0025_WYG_026-17a"/>
經允釐百工庻績咸熈帝曰疇咨若時登庸<hi>書</hi>實惟阿<lb/>
衡實左右商王<hi>詩</hi>爰立作相　置諸王左右<hi>書</hi>若濟巨<lb/>
川用汝作舟楫若嵗大旱用汝作霖雨<hi>同上</hi>衮職有闕惟<lb/>
仲山甫補之<hi>詩</hi>帝曰臣作朕股肱耳目<hi>書</hi>元首明哉股<lb/>
肱良哉庻事康哉<hi>同上</hi>
史黄帝得六相而天下治舜命宅百揆成湯始置二相<lb/>
以伊尹為右相仲虺為左相周成王時召公為保周公<lb/>
為師相成王為左右周公位冢宰正百工又作六典冢<lb/>
<pb n="KR3k0025_WYG_026-17b"/>
宰掌邦治統百官均四海史漢髙帝即位置丞相孝惠<lb/>
髙后置左右丞相魏黄初元年改為司徒後復置又有<lb/>
相國晉罷丞相唐世宰名猶不正初以三省長官中書<lb/>
令侍中尚書令共議朝政此宰相職也其後以太宗嘗<lb/>
為尚書令臣下避不敢居其職由是僕射為尚書省長<lb/>
官與侍中中書令號為宰相品位既崇不欲輕授常以<lb/>
它官居宰相而假以它官<hi>唐百官志</hi>張嘉貞天子欲用而忘<lb/>
其名謂韋抗曰朕常記其風操而忘名因閲表疏遂得<lb/>
<pb n="KR3k0025_WYG_026-18a"/>
其名<hi>唐志</hi>周勃為右丞相問勃一嵗决獄㡬何勃謝不知<lb/>
問錢榖一嵗出入㡬何又謝不知上問陳平曰各有主<lb/>
者上曰君主何事曰宰相者上佐天子理隂陽順四時<lb/>
下遂萬物之宜外鎮四夷諸侯内撫百姓使卿大夫各<lb/>
任其職<hi>漢史</hi>丙吉代魏相為丞相上寛大好禮讓掾吏有<lb/>
罪贓不稱職終無所案驗<hi>同上</hi>蕭何薨曹參聞之告舎人<lb/>
曰趣治行吾且入相使者果召參代何為相事無所變<lb/>
更遵何之約束百姓歌之曰蕭何為法較若畫一曹參<lb/>
<pb n="KR3k0025_WYG_026-18b"/>
代之守而勿失載其清静民以寧謐<hi>同上</hi>公孫𢎞為漢丞<lb/>
相開東閣以招賢<hi>漢書</hi>漢制常以列侯為相唯公孫𢎞登<lb/>
相位乃封為平津侯其後為故事<hi>同上</hi>先主即帝位䇿亮<lb/>
為丞相曰丞相其輔朕之闕助宣重光以昭明天下評<lb/>
曰亮之為國也撫百姓示儀軌約官職從權制開誠心<lb/>
布公道可謂識治之良才<hi>漢記</hi>隋髙熲有文武之大畧明<lb/>
逹政務朝野傾仰識者以為真宰相<hi>隋書</hi>晉王導為丞相<lb/>
桓彛見導觀其治事還謂周顗曰向見江左夷吾不復<lb/>
<pb n="KR3k0025_WYG_026-19a"/>
憂矣<hi>晉傳</hi>張説與姚崇有隙崇病謂其子曰我死張説來<lb/>
弔汝具陳吾生平服玩列于前如説屬目即舉以獻之<lb/>
因以神道碑為請若得即模刻以示外此人見服玩若<lb/>
不顧則吾族無遺類矣及崇死子如其言説來果屬目<lb/>
焉去後即以獻之遂求所為文説許之故其碑曰一柱<lb/>
承天髙明之位列四時成嵗亭毒之功深後説悔來索<lb/>
則碑已横刻矣説嘆曰死姚崇猶能算生張説後譛不<lb/>
行　張柬之姚崇為靈武軍使後詔舉外司可為相者<lb/>
<pb n="KR3k0025_WYG_026-19b"/>
崇曰張柬之沉厚有謀能㫁大事其人老惟亟用即日<lb/>
召見拜同鳯閣鸞䑓平章事<hi>唐書</hi>張九齡為相諤諤有大<lb/>
臣節<hi>同上</hi>房杜當方為相時天下新定䑓閣制度憲物率<lb/>
二人討裁毎議事帝所如晦長于㫁而𤣥齡善謀二人<lb/>
深相知故同心濟謀以左右帝當世語良相必曰房杜<lb/>
<hi>同上</hi>陸䞇為相所言皆指帝短或規其太過對曰吾上不<lb/>
負天子下不負所學<hi>同上</hi>唐𤣥宗命相皆先御書其名置<lb/>
案上會太子入侍上舉金甌覆其名而告之曰此宰相<lb/>
<pb n="KR3k0025_WYG_026-20a"/>
名也<hi>唐史</hi>房𤣥齡為相十五年以權寵隆極累表辭位帝<lb/>
遣使謂曰遜誠美德也國家相眷賴乆一日去卿如亡<lb/>
左右手<hi>唐志</hi>唐廢帝欲擇宰相問于左右皆言盧文紀及<lb/>
姚顗有人望廢帝因悉書清望官内琉璃瓶中夜焚香<lb/>
祝天以筯挾之首得文紀欣然相之<hi>五代史</hi>
傳記秦悼武二年始置丞相官樗里疾與丼茂為左右<lb/>
丞相<hi>史記</hi>陳又置相國位丞相上並為贈官自晉魏以來<lb/>
宰相但以它官或闕不置間者自為尊崇之位多非其<lb/>
<pb n="KR3k0025_WYG_026-20b"/>
人臣之職其真宰相者不必居此官也<hi>通典</hi>隋文帝自大<lb/>
丞相後周遂置内史納言是為宰相亦有它官參與焉<lb/>
<hi>同上</hi>唐同中書門下三品及平章事知政事參知機務參<lb/>
與政事及平章軍國重事之名是也<hi>通典</hi>武后龍朔元年<lb/>
改侍中為左相中書令為右相尚書僕射為文昌後復<lb/>
改易<hi>同上</hi>丞相王商國家之柱石臣也其人守正不詘節<lb/>
<hi>前元后傳</hi>神龍元年大水宋務光上書今霖雨即閉坊門故<lb/>
里人呼坊門為宰相謂能節宣風雨天工人代乃是虛<lb/>
<pb n="KR3k0025_WYG_026-21a"/>
設<hi>宋務光傳</hi>唐自武德以來宰相寛厚以陸象先為標首詞<lb/>
翰以姚元崇為標首詞學以張説為標首决遣以張義<lb/>
正為標首<hi>通鑑唐紀</hi>太宗謂房𤣥齡曰公為僕射當廣朕耳<lb/>
目助訪賢才比閲訟牒日數百豈暇求人哉乃勅細務<lb/>
屬左右丞大關僕射<hi>房𤣥齡傳</hi>僕射裴遵慶母皇甫氏少時<lb/>
常持經經函中有小珊瑚樹異時忽有小龍骨一具立<lb/>
于側時人以為裴氏祥上元中遵慶遂居宰府<hi>廣異記</hi>毎<lb/>
元日冬至大朝百官已集而宰相方至珂傘列燭多至<lb/>
<pb n="KR3k0025_WYG_026-21b"/>
數百炬謂之火城宰相火城至則衆皆㓕燭以避之<hi>李肇</hi>
<hi>國史補</hi>
集我愛房與杜魁然真宰輔黄閣三十年清風億萬古<lb/>
<hi>皮日休詩</hi>大厦須異材廊廟非庸器<hi>雜體詩</hi>一戰文塲拔趙旗<lb/>
便調金鼎佐無為<hi>王仁裕上傅相國</hi>旱嵗天教作霖雨明時帝<lb/>
用補山龍<hi>王建上張相</hi>霖雨思賢佐丹青憶老臣應圖逢駿<lb/>
馬驚代得麒麟沙汰江河濁調和鼎鼐新<hi>杜詩</hi>左轄頻虛<lb/>
位今年得舊儒相門韋氏在漢臣頌經術<hi>杜詩</hi>十年紫殿<lb/>
<pb n="KR3k0025_WYG_026-22a"/>
掌洪鈞出入三朝一品身文帝寵深陪雉尾武皇恩厚<lb/>
宴龍津<hi>李德裕</hi>林舘經春瑞氣浮當時曽約相車逰<hi>白樂天</hi>
清如氷玉重如山百辟嚴趨禮絶班强虜外聞應破膽<lb/>
平人常見盡開顔<hi>岑參</hi>平生五色線願補舜衣裳<hi>杜牧</hi>上熈<lb/>
陛下覆幬之恩下遂羣生性命之理以正百度以和四<lb/>
時澄其源而清其流統于一而應于萬<hi>為韋相表</hi>假三事之<lb/>
崇允萬夫之望故韓信以丞相擊魏樊噲以相國伐燕<lb/>
克成茂功抑有前典<hi>元逹制</hi>玉鼎昇黄閣金章謁紫宸<hi>任師</hi>
<pb n="KR3k0025_WYG_026-22b"/>
<hi>古</hi>
本朝元祐初司馬公相乃請令三省合班奏事分省治<lb/>
事自紹聖以後皆因之時議者謂門下相凡事既同進<lb/>
呈則不應自駁以行之命是省審之不可廢也蔡京以<lb/>
太師總領三省號公相廢尚書侍中中書令為左輔右<lb/>
弼亦虛而不除改左右僕射仍兼兩省侍郎靖康中何<lb/>
文縝將拜相乃先為僕射呉正仲當制更為丞相不從<lb/>
建炎三年吕元直初相議者請併三省乾道二年十二<lb/>
<pb n="KR3k0025_WYG_026-23a"/>
月詔改左右僕射為左右丞相<hi>㑹要</hi>冦萊公當國真宗有<lb/>
澶淵之幸而能左右天子不動如山却敵國保宗廟天<lb/>
下謂之大忠<hi>范文正公集</hi>吕端為相持重識大體毎奏對同<lb/>
列多異議公罕所建明一日内出手札戒曰令中書事<lb/>
必經吕端詳酌乃得聞奏<hi>言行録</hi>吕䝉正為相遇事敢言<lb/>
上嘉其無隠<hi>長編</hi>元祐元年司馬光言竊見文彦博沉敏<lb/>
有謀畧知國家治體能斷大事功効顯著此天下所共<lb/>
知也<hi>同上</hi>熈寧初富弼再相神宗首問邊事公曰臣愚以<lb/>
<pb n="KR3k0025_WYG_026-23b"/>
為首當推恩惠布德澤二十年未可道著用兵二字上<lb/>
問所當先如何公曰阜安宇内為先<hi>言行録</hi>王旦在相位<lb/>
乆外無疆場之虞兵革不用海内富實羣工百司各得<lb/>
其職故天下稱為賢相<hi>王旦傳</hi>韓琦為相十年當仁宗末<lb/>
朝廷多故公臨大節處危疑茍利國家知無不為故能<lb/>
光輔三后大濟艱難坐置天下于大寧公之力也<hi>言行録</hi>
王曽毅然大節身係安危<hi>事畧</hi>朝廷有道青春好門館無<lb/>
私白日長有官居鼎鼐無地起樓䑓<hi>魏野上冦萊公</hi>風定曉園<lb/>
<pb n="KR3k0025_WYG_026-24a"/>
蝴蝶閙雨餘春圃桔橰閒<hi>荆公詩</hi>
　　　平章事<lb/>
史杜祐拜檢校司空同中書門下平章事嵗餘乞致仕<lb/>
詔三五日一入中書平章政事祐毎進見天子尊禮之<lb/>
官而不名<hi>公化</hi>裴度太和四年詔進司徒平章軍國重事<lb/>
三五日一入中書狀貎不踰中人而神觀爽邁操守堅<lb/>
正善占對名震四夷<hi>同上</hi>貞觀八年僕射李靖以疾辭位<lb/>
詔疾小愈三兩日一至中書門下平章事平章之名盖<lb/>
<pb n="KR3k0025_WYG_026-24b"/>
始於此<hi>百官志</hi>宋璟罷帝欲用張嘉貞而忘其名夜詔韋<lb/>
抗曰朕嘗記其風操今為北方大將姓張而複名嚮夜<lb/>
半因觀文臣表奏而得其名遂以為平章事<hi>張嘉貞傳</hi>
傳記裴冕肅宗至扶風召赴行在拜左相代宗立詔攝<lb/>
冢宰固辭以疾乞間日入政事堂帝優之聽入閣不趨<lb/>
為御小延英召對<hi>本傳</hi>鄭綮毎以詩託諷中人有誦於上<lb/>
前者昭宗意其有藴未盡因有司上班簿遂署其名曰<lb/>
可禮部侍郎同中書門下平章事<hi>鄭綮傳</hi>
<pb n="KR3k0025_WYG_026-25a"/>
集金鉉重名銀章貴服<hi>劉禹錫代平章表</hi>
本朝元祐中置以文彦博太師吕公著守司空相繼為<lb/>
之序宰臣上所以處老成碩德特命以寵之也或稱平<lb/>
章軍國重事或稱同平章軍國事五日或兩日一朝非<lb/>
朝日不至都堂其後蔡京王黼以太師總三省事三日<lb/>
一朝赴都堂治事開禧元年韓侂胄拜平章討論典禮<lb/>
乃以平章軍國事為名盖省重事則所預者廣去同字<lb/>
則所任者專邊事起乃命一日一朝省印亦歸其第宰<lb/>
<pb n="KR3k0025_WYG_026-25b"/>
相不復知印其後賈似道專權竊位日乆尊崇日隆位<lb/>
又在丞相上矣<hi>職官志</hi>
　　　參知政事<lb/>
史魏文帝即位劉放孫孜轉為左右丞參掌機密評曰<lb/>
劉放文翰孫孜勤謹並管喉舌權聞當時<hi>三國志</hi>後魏古<lb/>
弼太武時為尚書令參知政事方欲奏除减苑囿遇太<lb/>
武與劉樹圍棋弼碎樹頭毆其背大武竒弼公直皆可<lb/>
其奏以與百姓<hi>通鑑</hi>隋蘓威宇文述裴矩裴藴盧世基參<lb/>
<pb n="KR3k0025_WYG_026-26a"/>
掌朝政時人稱為五貴<hi>蘓威傳</hi>蘓威與髙熲參掌朝政威<lb/>
見宫中門銀為幔鈎因盛陳節儉之美以喻上上為改<lb/>
容雕飾舊物悉命除毀<hi>本傳</hi>唐崔日用參機務制曰宜緝<lb/>
台階之政<hi>唐太宗詔令</hi>唐魏徴知門下省事詔朝章國典參<lb/>
議得失他日宴羣臣帝曰納忠諫正朕違為國家長利<lb/>
徴而已雖古名臣亦何以加親解佩刀以賜<hi>本傳</hi>唐蕭瑀<lb/>
復參預朝政帝曰武德季太上皇有廢立議瑀於爾時<lb/>
不以利怵死懼社稷臣也因賜詩曰疾風知勁草板蕩<lb/>
<pb n="KR3k0025_WYG_026-26b"/>
識忠臣又曰公守道耿介古無以過然善惡太明或有<lb/>
時而失瑀頓首謝曰既蒙教又許以忠亮雖死日猶生<lb/>
年也<hi>本傳</hi>魏徴與杜淹等以秘書監參預朝政上問徴與<lb/>
諸葛亮孰賢<hi>云云</hi>帝曰蹈履仁義以弼朕躬致之堯舜雖<lb/>
亮無以抗<hi>本傳</hi>
傳記唐魏徴字元誠貞觀三年以秘書監參預朝政于<lb/>
是帝即位四年嵗㫁死罪二十九㡬致刑措米斗三錢<lb/>
天下大治蠻夷君長襲衣冠帶刀宿衛東薄海南踰嶺<lb/>
<pb n="KR3k0025_WYG_026-27a"/>
户闔不閉行旅不齎糧取給于道帝謂羣臣曰此徴勸<lb/>
我行仁義之效矣<hi>本傳</hi>唐戴胄為吏部尚書參預朝政太<lb/>
宗嘗謂羣臣戴胄于我無骨肉之親但其清直厲行情<lb/>
深體國事有機要無不以聞所以官爵酬厥勞耳<hi>本傳</hi>魏<lb/>
徴參預朝政帝曰人言徴舉動疎慢我見其嫵媚耳對<lb/>
曰陛下導臣使言臣敢不數批逆鱗哉<hi>本傳</hi>唐薛稷遷黄<lb/>
門侍郎參知機務與崔日用數爭事于帝前<hi>本傳</hi>唐楊師<lb/>
道拜侍中參預朝政禮遇寵渥性周慎未嘗語禁省事<lb/>
<pb n="KR3k0025_WYG_026-27b"/>
<hi>本傳</hi>
集春還上林苑花滿洛陽城<hi>崔湜詩</hi>黄樞萬物俾預訏謨<lb/>
<hi>楊億代謝表</hi>俾參政論允叶羣心<hi>温公賜韓絳詔</hi>雍容陪大政宻勿<lb/>
賛鴻鈞<hi>唐詩</hi>在朝但覺民瞻聳參政從知國勢髙<hi>出𤓰囿</hi>政<lb/>
事資參决樞機賴典司<hi>出德夫</hi>顯奉宸綸寵參陪國論公<lb/>
<hi>同上</hi>由君子之道以相天下則宜不為逺近易慮不以親<lb/>
疎改施如天之無不幬而施之各以其命之所宜如地<lb/>
之無不載而生之各以其性之所有彼常人之心區區<lb/>
<pb n="KR3k0025_WYG_026-28a"/>
好忮而自私不恕己以及物者豈足以量之耶伏惟閣<lb/>
下垂聽而念焉使天下士無復思古之君子而樂出乎<lb/>
閣下之時而又使常人之觀閣下者不能量也豈非君<lb/>
子之所願而樂焉者乎冐凟威尊不任惶恐之至<hi>臨溪先生</hi>
<hi>上曽參政書</hi>欲餌金鈎深未逹磻溪須問釣魚人<hi>䝉正詩</hi>
本朝乾德二年太祖已相趙普畏其專將擇官以為副<lb/>
而難其名稱召陶榖問曰下丞相一等為何官對曰唐<lb/>
為參知機務參知政事今可用之遂命薛居正吕餘慶<lb/>
<pb n="KR3k0025_WYG_026-28b"/>
為參知政事仍令不押班不知印不升政事堂止令就<lb/>
宣徽使㕔上視事殿廷别設塼位於宰相後勅尾書銜<lb/>
降宰相数字月俸雜給半之盖帝意未欲令居正等名<lb/>
與普齊也<hi>㑹要</hi>開寳六年詔參政薛居正等於都堂議公<lb/>
事又詔中書門下押班知印宜令與居正等同知雍熈<lb/>
四年御史宣文德殿常朝百官皆有塼位唯參知政事<lb/>
未有詔令依位排砌至道元年詔參政與宰相分日知<lb/>
印押正衙其塼位先異宜合為一並得升都堂二年詔<lb/>
<pb n="KR3k0025_WYG_026-29a"/>
自今參知政事不知印押班塼位列宰相後不升政事<lb/>
堂然押勅齊銜行並馬至今不易參政行丞相事多不<lb/>
踰年淳熈初葉孟錫龔實之行丞相近三年言者以為<lb/>
懐私加俸許深甫為參政命陳勉之兼權又除袁起巖<lb/>
盖三員也亦國朝所未有嘉定初命雷季仲婁彦發樓<lb/>
大防亦三員遂為故事<hi>朝野雜記</hi>
　　　樞宻院<lb/>
史唐以宦官為之初不置司局但有屋三楹貯文書而<lb/>
<pb n="KR3k0025_WYG_026-29b"/>
已其職掌惟承受表奏于内中進呈若人主有所分處<lb/>
則宣付中書門下施行<hi>吕源明家塾記</hi>後梁革唐世宦官之弊<lb/>
開平元年改樞宻院為崇政院<hi>分紀</hi>其備顧問參謀議于<lb/>
中則有之未始專行事于外也<hi>五代史</hi>晉天福中以桑維<lb/>
翰知樞宻院事四年廢樞宻院以劉處謙兼樞宻奏議<lb/>
多不稱㫖及處謙丁内憂遂廢院<hi>同上</hi>
傳記唐莊宗同光元年復以崇政院為樞宻院復唐樞<lb/>
宻之名然權侔于宰相矣後世因之遂分為二文事任<lb/>
<pb n="KR3k0025_WYG_026-30a"/>
宰相武事任樞宻樞宻之名既重而宰相自此失其職<lb/>
<hi>白孔六帖</hi>唐張居翰掖庭令張從政之養子同光中為樞宻<lb/>
偽蜀王衍既降詔遷其族于洛陽行及秦川時關東已<lb/>
亂莊宗慮衍為變遣中官馳騎齎詔殺之詔王衍一行<lb/>
並宜殺戮其詔已經書時居翰在宻地覆視其詔乃揩<lb/>
去行字改為家字及衍就戮于秦川驛止族其近屬而<lb/>
已其偽官及從行者尚千餘人皆免其枉濫居翰力也<lb/>
<hi>同上</hi>
<pb n="KR3k0025_WYG_026-30b"/>
集用禁林之老典温省之務甫參籌于帷幄承班秩于<lb/>
室家<hi>胡文公行狀</hi>仍冠中書<hi>温公集</hi>日愧素餐叠䝉聖訓敢不<lb/>
竭股肱之力<hi>言行録</hi>北極之躔筦於神務二昉之府倚以<lb/>
老成<hi>賜張耆詔</hi>
本朝樞宻院與中書對持文武二柄號為二府<hi>會要</hi>國初<lb/>
循唐制即中書之北置樞宻院元豐改制遂變於中書<lb/>
西置<hi>續㑹要</hi>淳化三年復以張遜知院事顯德六年范質<lb/>
王溥並參知樞宻院事本朝亦有院樞宻院但行東院<lb/>
<pb n="KR3k0025_WYG_026-31a"/>
事印李綱知樞宻院奏云祖宗法樞宻院事掌兵籍虎<lb/>
符<hi>大全</hi>
　　　樞宻使<lb/>
史唐代宗永泰中置樞宻使<hi>唐書</hi>晉復置樞宻院以桑維<lb/>
翰為使事無巨細一以委任之數月之間百度浸理<hi>同上</hi>
莊宗朝郭崇韜為樞宻使崇韜既位極人臣權兼内外<lb/>
謀猷獻納必盡忠規内外翕然稱之<hi>五代史</hi>梁之崇政使<lb/>
乃唐樞宻之職盖出納之任也至梁始用士人其備顧<lb/>
<pb n="KR3k0025_WYG_026-31b"/>
問參謀議於中則有之未始專行事于外也至崇韜重<lb/>
誨為之始復唐樞宻之名然權侔宰相矣後世因之遂<lb/>
分為二<hi>安重誨傳</hi>
傳記安重誨為樞宻使在位六年以佐命功臣處機宻<lb/>
之任事無大小皆所參决<hi>白孔六帖</hi>後唐樞宻使凢東西院<lb/>
二員<hi>會要</hi>舊例樞宻未帶使相省不宣麻至周太祖初潜<lb/>
歴試是任乃宣制於公朝宣麻自周太祖始<hi>續翰林志</hi>田况<lb/>
拜樞宻使天下顒顒視為宰相以望太平<hi>言行録</hi>
<pb n="KR3k0025_WYG_026-32a"/>
集自賛襄於衮職宜總領於星樞<hi>王元之行王隨制</hi>賜曽公亮<lb/>
詔宜冠聯于樞省<hi>王元之集</hi>賜孫固詔位登樞宥之冠<hi>蘓魏公集</hi>
本朝樞宻使國初首命趙韓王普焉號稱二府禮遇無<lb/>
間毎朝奏事共中書先後上所言兩不相知祖宗亦賴<lb/>
此以聞異同用分宰相之權<hi>㑹要</hi>韓世忠除樞宻使上謂<lb/>
世忠曰朕付卿等以樞府本兵之權甚大卿宜合為一<lb/>
心勿分彼此則兵利全而莫之能禦顧如烏珠者又何<lb/>
足掃除乎<hi>言行録</hi>至道三年以鎮海節度曹彬兼侍中充<lb/>
<pb n="KR3k0025_WYG_026-32b"/>
樞宻使<hi>同上</hi>文彦博除樞宻使制乃位冠於中樞<hi>温公集</hi>
　　　樞宻副使<lb/>
傳記熈寧中韓澤遷樞宻副使神宗問天下遺利公對<lb/>
求遺利莫若盡地力退具疏以謂害農之弊莫甚於差<lb/>
役請委從䑓諫集議<hi>言行録</hi>韓琦為樞宻副使兩府合班<lb/>
奏事琦必盡言雖屬中書琦亦對上陳其實同列尤不<lb/>
悦上獨識之曰韓琦性直<hi>同上</hi>王文忠公堯臣為樞宻副<lb/>
使持法守正以身任天下事在位六年廢職脩舉皆有<lb/>
<pb n="KR3k0025_WYG_026-33a"/>
條理<hi>言行録</hi>歐陽公脩為樞宻副使公在兵府與曽魯公<lb/>
取天下兵數及三路屯戍多少地里逺近更為圖籍凢<lb/>
邊防乆闕屯戍者必加蒐補<hi>長編</hi>吕公著拜樞宻副使初<lb/>
自河陽入朝都人環觀相謂曰此公還朝百姓之幸也<lb/>
至是士民相慶既受命出殿門武夫衛卒皆歡忭咨嘆<lb/>
<hi>言行録</hi>
　　　使相<lb/>
本朝樞宻使帶相印為樞相自後唐始<hi>國朝會要</hi>國初魏仁<lb/>
<pb n="KR3k0025_WYG_026-33b"/>
浦以宰相兼樞宻使後罷<hi>同上</hi>慶厯二年二邊用兵富弼<lb/>
言邊事係國安危國初范質王溥以宰相兼參知樞宻<lb/>
事今兵興宜令宰相兼領仁宗然之<hi>揮麈録</hi>建炎四年以<lb/>
宰相范宗尹兼知樞宻院罷御營以其事歸樞宻院<hi>中興</hi>
<hi>會要</hi>紹興二十五年詔曰比縁軍興令宰相兼樞宻使典<lb/>
掌機務今邊事已定可依祖宗故更不兼領<hi>同上</hi>慶厯二<lb/>
年上曰樞宻非古官未欲遽改止令中書同議宻院事<lb/>
<hi>長編</hi>惟仲淹弼一䕫一契天實賚予予其敢忽曰衍汝來<lb/>
<pb n="KR3k0025_WYG_026-34a"/>
汝予黄髮汝掌樞府兵政無蹶<hi>石介慶厯聖德詩</hi>
　　　知院<lb/>
史晉天福初桑維翰以翰林學士尚書禮部侍郎知樞<lb/>
宻院知院之名始此<hi>分紀</hi>
本朝國初不置淳化二年樞使王顯出鎮始以張遜知<lb/>
樞宻院事<hi>續㑹要</hi>知樞宻院同知院並正二品知院掌佐<lb/>
天子執兵政而同知院為之副凡邊防軍務常與三省<lb/>
分班稟奏事于體要則宰相執政官合奏<hi>神宗正始職官志</hi>李<lb/>
<pb n="KR3k0025_WYG_026-34b"/>
諮為知樞宻院事諮性明逹周知世務佐樞府抑僥倖<lb/>
號為稱職<hi>東都事畧</hi>李綱以右丞被命樞筦奏云伏䝉聖恩<lb/>
除知樞宻院事以被命鴻樞專統兵機宜得魁竒英偉<lb/>
之人以居其任<hi>傳信録</hi>
　　　同知<lb/>
史周顯德六年命司徒平章范質禮部尚書王溥並參<lb/>
知樞宻院<hi>五代史</hi>
本朝初不置淳化二年王顯出鎮張士遜知樞宻院事<lb/>
<pb n="KR3k0025_WYG_026-35a"/>
始以温仲舒冦凖同知院同知之名自此始也<hi>會要</hi>元豐<lb/>
官制行廢使副存同知<hi>職源</hi>紹興中髙宗以本兵之地事<lb/>
權宜重依祖宗故事置樞宻使而知院同知院亦仍舊<lb/>
由是並除<hi>本朝襍記</hi>向敏中同知樞宻院明辨有才畧處事<lb/>
敏速樞宻之任專主謀議至于西北二邊道路斥堠走<lb/>
集之所莫不周知<hi>事畧</hi>吕公著復同知樞宻院神宗手詔<lb/>
曰顧在廷之人有可以託中外腹心之寄均皇家休戚<lb/>
之重無逾卿者可亟起視事<hi>同上</hi>元祐中趙瞻拜同知院<lb/>
<pb n="KR3k0025_WYG_026-35b"/>
事制賛一人之休必資耆德握萬兵之本爰賴舊臣盖<lb/>
知其要者可以應務而不窮乆於事者可以臨機而無<lb/>
惑宜賴故臣賛翊洪樞<hi>會要</hi>
　　　簽書<lb/>
本朝簽書無正員為使之貳<hi>續㑹要</hi>太平興國四年石熈<lb/>
載以樞宻直學士簽書院事簽書之名自此始也<hi>職源</hi>景<lb/>
德三年韓崇訓檢校太傅馬知節為檢校太保並簽樞<lb/>
宻院事天禧四年以華州觀察使為宣徽北院使鎮國<lb/>
<pb n="KR3k0025_WYG_026-36a"/>
軍留後簽書樞宻院事簽書兼藩鎮自此始也<hi>會要</hi>馮拯<lb/>
簽書樞宻院事真宗訪以邊事拯謂備邊之要當湏扼<lb/>
襟喉據險隘以制敵之衝若於保州威虜間依徐河以<lb/>
布陳裹糧其勢足以决勝<hi>事畧</hi>太平興國四年石元懿始<lb/>
以樞宻直學士僉書院事<hi>退朝録</hi>
　　　同簽<lb/>
本朝樞宻院舊制無同簽書樞宻院事者治平中始有<lb/>
以郭逵為之<hi>神宗正史職官志</hi>元豐官制行使副簽書並罷惟<lb/>
<pb n="KR3k0025_WYG_026-36b"/>
存同知<hi>職源</hi>太平興國八年張司空齊賢王公沔並以諫<lb/>
議大夫同簽書樞宻院事<hi>退朝録</hi>簽書大抵以處資淺之<lb/>
人若簽書一經親祠方進同知及樞副若武臣擢預國<lb/>
政只除同簽書<hi>職源</hi>
　　　承㫖<lb/>
本朝熈寧五年以尚書比部員外郎曽孝寛充史館脩<lb/>
撰兼都承㫖文館兼領自孝寛始<hi>續㑹要</hi>劉安世作都承<lb/>
㫖待制范相純仁之出由安世草疏已而復拜吕相大<lb/>
<pb n="KR3k0025_WYG_026-37a"/>
防遂擬安世真定宣仁難之吕云劉安世曽言范純仁<lb/>
今既復用宜少避之宣仁曰今既不作言事官自不相<lb/>
妨<hi>言行録</hi>毎崇政殿臨决庶務則承㫖侍立殿前侍衛司<lb/>
奏事則承㫖受而讀之<hi>㑹要</hi>右府管天下之機務而承㫖<lb/>
左右參總焉<hi>除張誠一制</hi>陪輔帷幄以承宻㫖<hi>除劉奉臣制</hi>樞機<lb/>
之地親承宻㫖雖在副介亦湏得人<lb/>
　　　檢詳<lb/>
本朝檢詳之職古無之國初熈寧四年詔以編脩經武<lb/>
<pb n="KR3k0025_WYG_026-37b"/>
要畧官四人王存陳侗陳奉世蘓液檢詳樞宻院諸房<lb/>
文字禮遇視中書檢正官元豐三年詔定置三員及改<lb/>
官制檢詳官尋罷<hi>續㑹要</hi>乾道二年詔樞宻檢詳係掌朝<lb/>
廷機要文字不許出謁賔客<hi>會要</hi>吕大忠檢詳樞宻院吏<lb/>
兵房文字令典義勇樞機大忠言養兵猥衆國用日匱<lb/>
漢之屯田唐之府兵善法也弓箭手近于屯田義勇近<lb/>
于府兵擇用一焉兵屯可省矣<hi>事畧</hi>紹興三十一年完顔<lb/>
亮渝盟時洪文敏公邁任樞宻院檢詳宰相傳㫖令撰<lb/>
<pb n="KR3k0025_WYG_026-38a"/>
書詔榜檄<hi>家傳</hi>
　　　編脩官<lb/>
本朝編脩之職古無之慶厯四年史館王洙承㫖單士<lb/>
寧編脩例冊編脩之名自此始<hi>分紀</hi>熈寧三年以館職王<lb/>
存顧臨等同編經武要畧兼刪定諸房例冊<hi>中興㑹要</hi>王銍<lb/>
權樞宻院編脩纂集祖宗兵制書成上覽之稱善命改<lb/>
京官賜名樞廷備檢<hi>中興係年録</hi>編脩官隨事置無定員以<lb/>
本院官兼者不入衘<hi>四朝志</hi>神宗朝除周萃樞宻院編脩<lb/>
<pb n="KR3k0025_WYG_026-38b"/>
官制曰樞宻之府自祖宗以來防患持危應變之大計<lb/>
與夫將相議論之臣宻謀要䇿皆具于此而文書貿亂<lb/>
淆雜而無紀綱故擇能臣次第之<hi>荆公文集</hi>
　　　尚書省<lb/>
史漢靈帝時謂之中䑓唐龍朔二年改尚書省為中䑓<lb/>
<hi>漢書</hi>北齊尚書省謂之都省亦謂之北省　張安世拜大<lb/>
司馬車騎將軍領尚書事職典樞機以謹慎周宻而自<lb/>
著張禹録尚書毎朝會與三公絶席<hi>前漢書</hi>章帝以太傅<lb/>
<pb n="KR3k0025_WYG_026-39a"/>
趙熹太尉牟融録尚書事尚書有録自熹始漢制遂以<lb/>
為常<hi>後漢書</hi>唐制尚書省都堂居中左右分于司堂東西<lb/>
凢二十四司分曹共理<hi>唐書</hi>尚書百官之本國家樞機李<lb/>
固疏北斗天之樞機尚書為陛下之樞機晉宗室會稽<lb/>
王道子及世子元顯並録尚書事時道子為東録元顯<lb/>
為西録<hi>通志</hi>
本朝太平興國中徙于利仁坊孟昶舊第頗為宏麗中<lb/>
設都堂左右司左右丞郎中員外郎㕔東西廊分設尚<lb/>
<pb n="KR3k0025_WYG_026-39b"/>
書侍郎㕔事二郎中員外㕔事六掌施行判命舉省内<lb/>
綱紀程式受付六曹文書聽内外辭訴奏御史失職考<lb/>
百官府之治以詔廢置賞罰紹聖二年詔在京官所受<lb/>
傳宣内降隨事申尚書省又詔尚都省弹奏監察御史<lb/>
糾不當者<hi>通考</hi>
　　　尚書令<lb/>
史尚書令一人正二品掌典領百官其制有六尚書<hi>百官</hi>
<hi>志</hi>後漢衆務悉歸尚書三公但受成事而已尚書令主<lb/>
<pb n="KR3k0025_WYG_026-40a"/>
贊奏事總領紀綱無所不統與司𨽻校尉御史中丞朝<lb/>
會皆專席而坐京師號曰三獨坐故公為令僕射者朝<lb/>
會不陛奏事天子封禪則尚書令奉玉牒檢兼藏封之<lb/>
禮<hi>通考</hi>
傳記武德中太宗初為秦王嘗親其職儀刑端揆<hi>唐六典</hi>
郭子儀至自涇陽恩賚崇縟進拜尚書令懇辭不聽詔<lb/>
趋詣省視事百官往慶勅射士五百騎執㦸寵衛子儀<lb/>
確讓且言太宗嘗踐此官故累聖曠而不置皇太子為<lb/>
<pb n="KR3k0025_WYG_026-40b"/>
雍王定關東乃得授渠可畏私孝臣隳大典<hi>云云</hi>帝不獲<lb/>
已許之其所讓付史館<hi>六帖</hi>漢侯霸為尚書令時朝廷少<lb/>
舊臣霸明習故事收錄遺文<hi>大全</hi>
集總百揆之得失管王政之開闢出納王命敷奏萬機<lb/>
　屬職萬機總任百揆<hi>邢子才謝表</hi>邦國政治盖出于中樞<lb/>
朝廷紀綱盡歸于會府<hi>除王時制</hi>
本朝淳化三年升在三師上掌佐天子議大政奉所出<lb/>
命令而行之其屬有六曹凢庻務皆命而决之凢官府<lb/>
<pb n="KR3k0025_WYG_026-41a"/>
之紀綱程式無不總焉大事三省通議則同執政官合<lb/>
班小事尚書省獨議則同僕射丞分班論奏若事由中<lb/>
書門下而有失當應奏者亦如之<hi>通考</hi>
　　　左右僕射<lb/>
史秦官漢因之自侍中尚書博士郎皆有之古者重武<lb/>
官有土射以督課成帝建始元年初置尚書五人以一<lb/>
人為僕射主封門掌授廩假錢榖　龍朔二年改左右<lb/>
僕射曰左右匡政光宅元年曰文昌左右相開元年曰<lb/>
<pb n="KR3k0025_WYG_026-41b"/>
左右丞相天寳元年復<hi>百官志</hi>徐宣左僕射加侍中車駕<lb/>
幸許昌宣總留事帝還主司奏呈文書帝曰吾與僕射<lb/>
何異也<hi>魏志</hi>房𤣥齡進尚書左僕射帝曰公為僕射當助<lb/>
朕廣耳目訪賢才比聞閲牒訟日數百豈暇求人哉乃<lb/>
勅細務屬左右丞大事闗僕射<hi>唐書</hi>杜如晦進位尚書右<lb/>
僕射仍領選與房𤣥齡共筦朝政引士賢者下不肖咸<lb/>
得職當時浩然歸重<hi>同上</hi>
傳記建安中以執金吾榮邵為尚書左僕射僕射有左<lb/>
<pb n="KR3k0025_WYG_026-42a"/>
右自此始也<hi>百官表</hi>王常為左僕射常墮車時人謂之墮<lb/>
車僕射周顥為左僕射深識危亂常飲酒醉三日不醒<lb/>
時人謂之三日僕射<hi>世説</hi>裴遵度以右僕射後知選事朝<lb/>
廷優其老聽就第注官時以為榮<hi>列傳</hi>李絳寳厯初拜尚<lb/>
書左僕射絳偉儀質俊以直道進退望冠于一時賢不<lb/>
肖大分屡為䜛邪所中<hi>同上</hi>裴均元和三年入為尚書右<lb/>
僕射上日唱授按送印皆尚書郎為之文武四品五品<lb/>
郎官御史拜廷下御史中丞左右丞升階荅拜時以為<lb/>
<pb n="KR3k0025_WYG_026-42b"/>
禮太重<hi>官志</hi>
集端揆之司樞機之重　尚書令總領衆務舉持綱目<lb/>
僕射貳之誠為崇重<hi>天寳元年議</hi>
本朝制左右僕射掌佐天子議大政二令之職與三省<lb/>
長官皆為宰相之任元豐官制行不置侍中中書令以<lb/>
左僕射兼門下侍郎右僕射兼中書侍郎行侍中中書<lb/>
令職事寄禄為時進<hi>通考</hi>
　　　中書令<lb/>
<pb n="KR3k0025_WYG_026-43a"/>
史中書省令二人正二品佐天子執大政而總判省事<lb/>
<hi>百官志</hi>隋中書令為侍中知政事遂為宰相之職<hi>隋書</hi>唐開<lb/>
元改紫薇令<hi>唐書</hi>髙允為中書令魏文帝重之不名稱為<lb/>
令公<hi>魏史</hi>房𤣥齡太宗即位為中書令第功班賞以如晦<lb/>
等功第一餘皆以次叙封拜<hi>唐書</hi>郭子儀為中書令二十<lb/>
四考以身為天下安危　張九齡為中書令時天長節<lb/>
百官多獻珍異惟九齡進金鏡録五卷<hi>同上</hi>
傳記晉和嶠為令荀朂為監不同居嶠嫉朂邪諂先登<lb/>
<pb n="KR3k0025_WYG_026-43b"/>
車席而坐不容朂又乃引備車監令異車自此始也<lb/>
呉隲為中書令父亮為尚書令毎朝會帝以雲母屏風<lb/>
隔其坐也<hi>録記</hi>薛元超帝嘗宴諸王召元超與從容謂曰<lb/>
任卿中書寧藉多人哉議拜中書令<hi>唐紀</hi>長孫無忌檢校<lb/>
中書令猶知門下省帝欲立昭儀為后無忌固言不可<lb/>
<hi>同上</hi>
本朝國初官制未定異姓未有兼中書令者太祖太宗<lb/>
時加中書令者惟趙普一人普加中書令再四懇辭上<lb/>
<pb n="KR3k0025_WYG_026-44a"/>
手詔曰開國舊勲惟卿一人毋自固避　中書省正一<lb/>
品以檢校官兼中書令謂之使相<hi>並國史</hi>
　　　中書舎人<lb/>
史魏置中書通事舎人東晉省以中書侍郎一人直西<lb/>
省即侍郎兼其職而掌其詔命　傅昭為中書通事舎<lb/>
人時居此職者皆權傾天下獨昭廉静無所干預器服<lb/>
率陋帝聞之賜漆合燭盤勅曰卿有古風故賜以古物<lb/>
<hi>南史</hi>商馮為中書舎人列上玉事<hi>唐史</hi>虞世南拜内史舎人<lb/>
<pb n="KR3k0025_WYG_026-44b"/>
栁顧博學罕所推許至是與世南相見嘆曰海内當共<lb/>
推此一人<hi>同上</hi>
傳記漢尚書郎直宿建禮門奏事明光殿下筆為詔誥<lb/>
出語為誥令乃今中書舎人也<hi>通典</hi>唐武德三年改中書<lb/>
舎人置六員自永淳以來天下文章道德䑓閣髦彦無<lb/>
不以文章逹故中書舎人為文士之極任朝廷之盛選<lb/>
諸官莫比焉<hi>通典</hi>唐楊綰為中書舎人故事舎人年乆者<lb/>
為閤老其公廨雜料獨取五之四綰悉均給之<hi>本傳</hi>魏魏<lb/>
<pb n="KR3k0025_WYG_026-45a"/>
收兼中舎與温子升邢子才齊譽世稱三才<hi>同上</hi>
集絲綸閣下文章静鐘皷樓中刻漏長獨坐黄昏誰是<lb/>
伴紫薇花對紫薇郎<hi>白居易詩</hi>西掖重雲關禁置北山踈雨<lb/>
㸃朝衣干門栁色連烟鎖三殿花香入紫薇<hi>岑參</hi>西掖深<lb/>
沉大帝居紫薇西省掌文書天堦啓鑰趨朝後侍史焚<lb/>
香起草初<hi>古詩上李舎人</hi>緑松窻對鳯池開履跡衣香遍上台<lb/>
天意皆從紫毫出宸心盡向紫烟來非時玉案呈宣㫖<lb/>
毎日金堦謝賜囘<hi>王建詩</hi>今年寒食夜西省鳯池頭誠知<lb/>
<pb n="KR3k0025_WYG_026-45b"/>
視草貴未免對花愁<hi>白居易詩</hi>
本朝中書舎人為所遷官實不任職復置知制誥及直<lb/>
舎人院故事入西閣皆中書召試制誥三篇惟梁周翰<lb/>
不召試而授焉其後薛映梁鼎楊億陳堯佐歐陽修亦<lb/>
如此例<hi>長編</hi>元豐五年曽鞏陸佃並試中書舎人自是始<lb/>
正官名<hi>續㑹要</hi>
　　　中書侍郎<lb/>
史侍郎二人正三品掌貳令之職朝廷大政參政焉<hi>百官</hi>
<pb n="KR3k0025_WYG_026-46a"/>
<hi>志</hi>于志寧為中書侍郎太宗常宴近臣問志寧豫宴安<lb/>
在有司奏勅召三品志寧品第四帝悟特詔豫宴　裴<lb/>
潜風神髙邁為中書侍郎出入禁門見者皆肅然改容<lb/>
　王琚始為中書侍郎母居洛陽來京師讓琚曰爾家<lb/>
上世皆州縣職今汝無攻城野戰勞以諂佞取容海内<lb/>
切齒吾恐汝家墳墓無人復掃除也琚卒不免<hi>並列傳</hi>
傳記魏明帝詔舉中書侍郎為吏部尚書盧毓曰得人<lb/>
與不盧生耳舉選莫取名名如畵作餅不可啖毓舉韓<lb/>
<pb n="KR3k0025_WYG_026-46b"/>
暨敦篤至行帝乃用之劉禕之擢中書侍郎同三品是<lb/>
時詔令叢繁禕之思致華敏裁可占授少選可待也<hi>列傳</hi>
本朝宋制侍郎掌貳令之職參議大政授所宜詔㫖而<lb/>
奉行之官制行以尚書右僕射兼又别置侍郎以代參<lb/>
知政事建炎初復改侍郎為參政<hi>續㑹要</hi>
　<lb/>
　<lb/>
　記纂淵海卷二十六<lb/>
</p>
<p>
</p>
  </div>
</body>
</text>
</TEI>
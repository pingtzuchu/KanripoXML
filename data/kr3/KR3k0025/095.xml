<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷九十五</head>
    <p>
<pb n="KR3k0025_WYG_095-1a"/>
欽定四庫全書<lb/>
　記纂淵海卷九十五　　　宋　潘自牧　撰<lb/>
　　木部<lb/>
　　　雜木<hi>見五行部木類</hi>
　　　松<hi>松栢</hi>　<hi>松脂/</hi>　<hi>茯苓附</hi>
經青州厥貢鉛松怪石<hi>書</hi>山有喬松<hi>詩</hi>如松栢之茂<lb/>
蔦與女蘿施于松栢　徂徠之松　陟彼景山松栢丸<lb/>
丸<hi>詩</hi>如松栢之有心也故貫四時而不改柯易葉<hi>禮記</hi>培<lb/>
<pb n="KR3k0025_WYG_095-1b"/>
塿無松栢　松栢之下其草不殖<hi>左傳</hi>哀公問社於宰我<lb/>
宰我對曰夏后氏以松　嵗寒然後知松栢之後凋也<lb/>
<hi>論語</hi>
子受命於地惟松栢獨也在冬夏青青　天寒既至雪<lb/>
霜既降吾是以知松栢之茂也<hi>莊子</hi>嵗不寒無以知松栢<lb/>
事不難無以知君子<hi>荀子</hi>千嵗之松下有茯苓上有兎絲<lb/>
<hi>淮南子</hi>松三千嵗者皮中有聚脂如龍形名曰飛節芝<lb/>
玉策記千嵗松樹望之如偃盖其中有物或如青牛青<lb/>
<pb n="KR3k0025_WYG_095-2a"/>
羊青犬或如人服之皆壽萬嵗　大陵偃盖之松與天齊<lb/>
其長地等其久也　謂冬必凋而松栢茂<hi>抱朴子</hi>
史松栢為百木長也<hi>史記</hi>庾顗見和嶠嘆曰嶠森森如千<lb/>
丈松雖磥砢多節施之大厦有棟梁之用<hi>王隱晉書</hi>陶𢎞景<lb/>
特愛松風庭院皆植松每聞其響欣然為樂有時獨遊<lb/>
泉石望見者以為仙人<hi>梁書</hi>彭城王勰從幸代都次于上<lb/>
黨之銅鞮山路傍大松樹十數株帝行而賦詩令人示<lb/>
勰曰吾作詩雖不七步亦不言逺汝可作之勰去帝十<lb/>
<pb n="KR3k0025_WYG_095-2b"/>
餘步未至帝所而就詩曰松林經幾冬山川何如昔<hi>後魏</hi>
<hi>書</hi>
傳記松脂淪入地中千嵗為茯神茯苓<hi>𤣥中記</hi>温山松栢<lb/>
常茂不落<hi>焦贑易林</hi>松脂一名松膏一名松肪久服輕身延<lb/>
年<hi>本草</hi>嵩山有大松樹或百嵗千嵗其精變為青牛或為<lb/>
伏龜採食其實得長生<hi>嵩山記</hi>永寧縣界海中有松門島<lb/>
嶼上皆生松<hi>王羲之逰郡記</hi>石門岩即松林也南臨石門澗澗<lb/>
中仰視之離離如駢麈尾號麈尾松西嶺松如馬鬛又<lb/>
<pb n="KR3k0025_WYG_095-3a"/>
葉五粒者名五粒松服之長生<hi>廬山記</hi>松凡言兩粒五粒<lb/>
粒當言鬛段成式修行里私第大堂前五鬛松五鬛皮<lb/>
不鱗唐仇士良水嵦亭子有兩鬛皮不鱗者又有七鬛<lb/>
者不知自何而得俗謂孔雀三鬛松也松根下遇石則<lb/>
偃盖不待千年也<hi>廣記</hi>南岳百里有福地松髙數千尺圍<lb/>
即數尋而蘂甘採此松膏而服不苦澁與諸處松别<hi>十道</hi>
<hi>記</hi>秦始皇封禪泰山風雨暴至休於松樹下因封其樹<lb/>
為五大夫<hi>漢官儀</hi>丁固夢松樹生腹上謂人曰松字十八<lb/>
<pb n="KR3k0025_WYG_095-3b"/>
公也後十八年為公遂如夢<hi>吳録</hi>松栢之地其土不肥<hi>説苑</hi>
百仭之松本傷于下而末槁於上<hi>呂氏春秋</hi>伏生者當湯時<lb/>
為木正常食松脂偓佺好食松實能飛行逮走馬以松<lb/>
子遺堯不能服<hi>列仙傳</hi>漢末大亂宮人小黄門避兵食松<lb/>
栢實遂不復飢舉體生毛魏武聞而始收養還食穀米<lb/>
齒落髪白<hi>異苑</hi>李元禮冽冽如長松下風周君颼颼如小<lb/>
松下風<hi>世説</hi>東都龍興觀有古松樹枝偃倒垂相傳云已<lb/>
經千年常有白鶴飛止其間<hi>西京雜記</hi>沙門𤣥装大唐武德<lb/>
<pb n="KR3k0025_WYG_095-4a"/>
中將徃西域取經於龍岩寺前見一松樹以手摩其枝<lb/>
曰吾西去求佛教汝可西長若吾歸即却東回及去年<lb/>
果西指一年忽東回果東歸衆謂此松為摩頂松<hi>廣記</hi>朝<lb/>
真觀九星院有三賢松三株如古君子梁閣老妓英奴<lb/>
以麗水囊貯香逰之不數日松皆半枯<hi>事畧</hi>
集流潤飛津沉精幽結貞㽔含芳仰拂素雪<hi>庾肅之賛</hi>南山<lb/>
石嵬嵬松栢何崔崔上枝拂青雲中心十數圍<hi>扶風歌</hi>撫<lb/>
孤松而盤桓　懷此貞秀姿卓為霜下傑<hi>陶詩</hi>松數千株<lb/>
<pb n="KR3k0025_WYG_095-4b"/>
切切交呼如冠劒大臣國有疑難庭立而議<hi>杜牧賦</hi>亭亭<lb/>
山上松瑟瑟谷中風風聲一何盛松枝一何勁風霜正<lb/>
慘悽終嵗恒端正豈不罹霜雪松栢有本性<hi>劉公幹</hi>松栢<lb/>
本孤直　錯落千丈松虬龍盤古根　松栢雖寒苦羞逐<lb/>
桃李春　隂生古苔緑色染秋煙碧何當凌雲霄直上<lb/>
數千尺　南窓蕭瑟松聲起憑誰一聽清心耳<hi>李白</hi>大哉<lb/>
霜雪榦嵗久為寒材　疎松隔水奏笙簧　松林駐逺<lb/>
清　偃盖反走虬龍形中有松栢參天長　黛色參天<lb/>
<pb n="KR3k0025_WYG_095-5a"/>
二千尺　幽色幸秀發踈柯亦昂藏　未見紫煙集虛<lb/>
䝉清露沾何當一百丈欹盖擁髙簷　兩株慘列白蘚<lb/>
皮　新松恨不髙千尺　落落出羣非桃栁青青不朽<lb/>
豈楊梅欲存老盡千年意為覓霜根數寸栽<hi>杜詩</hi>藍田丞<lb/>
崔斯立痛掃溉對植二松日吟哦其間<hi>藍田丞行壁記</hi>日出霧<lb/>
露餘青松如膏沐　積雪表明秀寒花助窓籠幽真如<lb/>
有慕恃以延秋風　竒姿來逺山　勁色不改舊芳心<lb/>
誰與榮　清韻動竽笙諧此風中聲　商山臨路有孤<lb/>
<pb n="KR3k0025_WYG_095-5b"/>
松往來斫以為明好事者憐之編竹成援遂其生植感<lb/>
而賦詩云孤松挺翠盖託根臨廣路不以險自防遂為<lb/>
明所誤幸逢仁惠意重以籓籬䕶猶有半心存時將承<lb/>
雨露<hi>韓詩</hi>翠盖煙籠密花幢雪壓低與僧清影坐借鶴穩<lb/>
枝棲<hi>白居易</hi>
本朝松鳴澗底自風寒　青松守節見臨危正色凛凛<lb/>
不可犯　松老無風韻自寒<hi>六一集</hi>虬角龍鬚不可攀亭<lb/>
亭千丈䕃南山應嗟無地逃斤斧豈願争明爝火間<hi>此詩</hi>
<pb n="KR3k0025_WYG_095-6a"/>
<hi>為道傍大松人取為明作</hi>萬壑風生成夜響千山月照掛秋隂豈因<lb/>
糞壤栽培力自得乾坤造化心<hi>王介甫</hi>朅來齊安野夾路<lb/>
鬚髯蒼㑹開龍蛇窟不惜斤斧瘡縱未得茯苓且當拾<lb/>
流肪<hi>東坡</hi>坐待老龍蛇清䕃滿南臺孤根裂山石直榦排<lb/>
風雷我今百日客養此千嵗材　天公不救斧斤厄野<lb/>
火解憐氷雪姿　已負梁棟質肯為兒女悲　林中百<lb/>
尺松嵗久蒼龍蹙　松花釀仙酒　養此霜雪根遲待<lb/>
鸞鳯吟　欝欝蒼髯真道友　十年春雨養髯龍　澗<lb/>
<pb n="KR3k0025_WYG_095-6b"/>
底松根劚雪腴<hi>並同上</hi>喬松千尺老不僵兮流膏入土龜<lb/>
蛇藏兮　欝欝蒼髯千嵗姿肯來杯酒作兒嬉醉裏便<lb/>
成歌雪舞醒時喚作嘯風詞　上有百尺絲<hi>兎絲也</hi>下有<lb/>
千嵗苓　老松閲世卧雲壑晩著滄江舞萬牛　蟠空<lb/>
作風雨發地鳴鼓吹　太邱心灑落古松韻清深聊持<lb/>
不俗耳靜聴無絃琴　老去惟心在相依到嵗寒<hi>山谷</hi>松<lb/>
生隂隘岩嶽穴械病乎不快卒以為怪擁腫支離神羞<lb/>
鬼疑道人咨嗟筆傳其竒或怪于形或竒于辭吾為怪<lb/>
<pb n="KR3k0025_WYG_095-7a"/>
魁是以讃之<hi>陸龜䝉怪松圖賛</hi>連根欲鬭岩巒力一盖常涵雨<lb/>
露清曽映月明留鶴宿近經雷霹𢃄龍腥<hi>劉屏山</hi>
　　　椿<lb/>
子上古有大椿樹以八千嵗為春八千嵗為秋<hi>列子又莊子</hi>
傳記盧攜夢人贈句曰若問登庸日庭椿不染風後拜<lb/>
相庭下古椿一株雖狂風驟雨不濕不摇<hi>鳯池集</hi>
　　　檜<lb/>
經杶榦栝栢注云栢葉松身曰栝<hi>書</hi>檜楫松舟<hi>詩</hi>
<pb n="KR3k0025_WYG_095-7b"/>
傳記檜栢葉松身<hi>爾雅</hi>李徳裕平泉莊有鴈翅檜葉婆娑<lb/>
如鴈翅也<hi>花木記</hi>
本朝亳州太清宫殿前有老檜南枝礙簷以真宗將幸<lb/>
欲加斤斧一夕大風雷及曉檜枝已轉而北矣真宗甚<lb/>
愛之因謂之御愛檜<hi>青瑣髙議</hi>夜深蒼檜起天風　蜂採檜<lb/>
花村落香　檜為凌雲材　累此孤髙榦　雪霜不改<lb/>
終古色風雨有聲當夏寒<hi>六一集</hi>汝隂多古檜處處屯蒼<lb/>
雲　體備松栢姿氣含芝术薰初扶鶴骨立未出龍纒<lb/>
<pb n="KR3k0025_WYG_095-8a"/>
筋　團團山上檜嵗嵗閲榆栁天才固已殊安得同永<lb/>
久　當年雙檜是雙童相對無言禮更恭庭雪到腰埋<lb/>
不死如今化作兩蒼龍凛然相對敢相欺直榦凌空未<lb/>
足竒根到九泉無曲處世間唯有蟄龍知　依依古仙<lb/>
子欝欝緑毛身　栽培一寸根寄子百年心<hi>東坡</hi>植檜三<lb/>
尺强已有凌雲氣　𬗟懷萬仞巔千大欝蒼翠蟠根泉<lb/>
石底用意霜雪外<hi>後山</hi>深盖屈蟠青麈尾老皮張展黑龍<lb/>
鱗惟將寒色資琴興不放秋聲染俗塵<hi>秦韜玉</hi>
<pb n="KR3k0025_WYG_095-8b"/>
　　　栢<lb/>
經荆州厥貢杶榦栝栢<hi>書</hi>汎彼栢舟<hi>詩/</hi>新甫之栢<hi>詩</hi>
子栢經冬而不凋䝉霜而不變可謂得其貞矣<hi>荀子</hi>大谷<lb/>
倒生之栢與天齊其長地等其久也<hi>抱朴子</hi>
史朱博為御史大夫府中列栢有野烏數千栖其上<hi>詳見</hi>
<hi>御史臺類</hi>漢武帝造栢梁殿　昭帝時長安諸陵栢樹枯倒<lb/>
者悉起生葉蟲食作字云曽孫病已立後昭帝崩昌邑<lb/>
王被廢迎立宣帝名病已<hi>漢書</hi>栢者鬼之庭也<hi>東方朔傳</hi>魯郡<lb/>
<pb n="KR3k0025_WYG_095-9a"/>
孔子舊廟有栢樹二十株經歴漢晉莫犯也江夏王義<lb/>
恭悉遣人取之父老皆歎息<hi>宋書</hi>王晏之為員外郎也父<lb/>
普曜齋前栢樹忽成梧桐論者以為梧桐雖有棲鳯之<lb/>
美而失後凋之節<hi>齊書</hi>魏蘭根丁母憂郡境有董卓祠祠<lb/>
有栢樹蘭根以卓凶逆無道不應立祠乃伐栢以為椁<lb/>
材<hi>北齊書</hi>長壽二年萬象神宮側有檉松栢<hi>唐書</hi>
傳記栢椈也<hi>爾雅</hi>栢曰蒼官<hi>三水/小牘</hi>華山生文栢<hi>地理志</hi>甲申<lb/>
天子升於大北之隥而降休於兩栢之下<hi>穆天子傳</hi>磅山之<lb/>
<pb n="KR3k0025_WYG_095-9b"/>
北有穴穴上有栢昔李少翁於閬隂移來此穴種此栢<lb/>
已見扶桑三枯海水涸竭<hi>洞冥記</hi>泰山廟中栢皆三十餘<lb/>
圍赤眉嘗斫一樹見血而止今斧印猶在<hi>從征記</hi>廣成子<lb/>
好食栢實齒落更生<hi>列仙傳</hi>栢谷漢武帝㣲行所至處<hi>述征</hi>
<hi>記</hi>盧氏縣有盧君古塜傍古栢二樹文隱起皆龜甲堅<lb/>
如鐵石<hi>述異志</hi>李徳裕平泉莊有珠子栢實如珠子生葉<lb/>
上<hi>花木記</hi>
集既殊羣而抗立亦含貞而挺正豈春日之自芳亦霜<lb/>
<pb n="KR3k0025_WYG_095-10a"/>
下而為盛烈風不能摧其枝積雪不能改其性雖坎壈<lb/>
於當年庶後凋之可詠<hi>齊江夏王鋒修栢賦</hi>信松茂而栢悦<hi>文選</hi>孔<lb/>
明廟前有老栢柯如青銅根如石霜皮溜雨四十圍黛<lb/>
色參天二千尺　崔嵬枝榦郊原古窈窕丹青户牖空<lb/>
落落盤据雖得地冥冥孤髙多烈風扶持自是神明力<lb/>
正直元因造化功　苦心豈免容螻蟻香葉終經宿鸞<lb/>
鳯　錦官城外栢森森　凌雲翠不奪　有栢生崇岡<lb/>
童童狀車盖偃蹇龍虎姿生當風雲㑹　翠栢深留景<lb/>
<pb n="KR3k0025_WYG_095-10b"/>
<hi>杜詩</hi>幽幽太華側老栢如建纛龍皮相排戛翠羽更蕩掉<lb/>
<hi>李賀</hi>題處尚尋王内史畫時應是鮑參軍長廊夜静聲疑<lb/>
雨古殿秋深影勝雲<hi>温庭筠詠晉栢</hi>
本朝㓂萊公知巴東縣嘗手植䨇栢於縣庭至今民以<lb/>
比甘棠謂之萊公栢<hi>澠水燕談</hi>孤山有陳時栢二株其一為<lb/>
人所薪山下老人自為兒已見其枯矣然堅悍如金石<lb/>
愈於未枯者僧志詮作堂於其側名之曰栢堂　　枝<lb/>
撑雲峯裹根入石窟蟠　瘦皮纒鶴骨髙頂轉龍腰<lb/>
<pb n="KR3k0025_WYG_095-11a"/>
蒼龍轉玉骨黑虎抱金柅　道人手種幾生前鶴骨龍<lb/>
姿尚宛然<hi>東坡集</hi>凛凛節竒霜澗栢<hi>六一集</hi>嵗月那能記風<lb/>
霜亦飽經槁乾仍故節潤澤出新青　秀色有新古英<lb/>
姿無暑寒<hi>後山</hi>
　　　槐<lb/>
經面三槐三公位焉<hi>周禮</hi>趙宣子驟諌公患之使鉏麑賊<lb/>
之麑觸槐而死<hi>左傳</hi>
子五沃之土其木宜槐<hi>管子</hi>水中有火乃焚大槐<hi>莊子</hi>槐之<lb/>
<pb n="KR3k0025_WYG_095-11b"/>
生也入季春五日而兎目十日而䑕耳更旬而始規二<lb/>
旬葉成<hi>淮南子</hi>槐子服之補腦令人髪不白而長<hi>抱朴子</hi>
史建始四年山陽社中大槐樹吏人伐斷之其夜復自<lb/>
立如故<hi>漢書</hi>大司馬府有老槐樹殷仲文歎曰此樹婆娑<lb/>
生意盡矣<hi>晉書</hi>庾肩吾甞服槐實年七十餘目看細字鬢<lb/>
皆黒<hi>梁書</hi>貞元中度支欲取兩京道中槐樹為薪先下符<lb/>
牒渭南縣縣尉張造牒曰召伯所憩尚勿剪除先皇舊<lb/>
逰豈宜斬伐　虢州刺史蕭祐奏湖城縣百姓閻酆五<lb/>
<pb n="KR3k0025_WYG_095-12a"/>
代同居家内槐一本再生枝葉<hi>唐書</hi>
傳記櫰槐大葉而黑守宮槐葉晝聶宵炕<hi>爾雅</hi>槐木者虛<lb/>
星之精<hi>春秋説</hi>武王問太公曰天下神來甚衆恐有試者<lb/>
何以待之太公曰請樹槐於王門内有益者入無益者<lb/>
距之<hi>太公金匱</hi>齊景公有所愛槐令犯槐者刑傷槐者死有<lb/>
醉而傷槐且加刑焉其女懼而告晏子曰妾恐隣國聞<lb/>
之謂君愛槐而殘人可乎晏子入言之公罷其禁<hi>晏子春秋</hi>
廣陵王元淵夢著衮衣倚槐樹立問於楊元慎元慎曰<lb/>
<pb n="KR3k0025_WYG_095-12b"/>
三公之祥退而告人曰廣陵死矣槐字木傍鬼死後當<lb/>
得三公廣陵討葛榮果為所殺追贈司徒<hi>洛陽伽藍記</hi>淳于<lb/>
棼嘗夢入大槐安國其王以棼為南柯太守及覺尋其<lb/>
所經由乃宅南大槐下一蟻穴耳<hi>廣記</hi>甘泉北有槐今謂<lb/>
玉樹<hi>三輔黄圖</hi>
集樹以青槐𤣥隂耽耽<hi>文選</hi>夾道疎槐出老根　夏槐作<lb/>
雲屯<hi>韓詩</hi>毿毿金蘃撲晴空舉子魂驚落照中<hi>鄭谷</hi>
本朝晉國王公祐嘗手植三槐於庭曰吾子孫必有為<lb/>
<pb n="KR3k0025_WYG_095-13a"/>
三公者已而其子文正公旦相真宗於景徳祥符之間<lb/>
　細細槐花暖欲零　緑槐髙處一蟬吟<hi>東坡</hi>曉日宫槐<lb/>
影<hi>山谷</hi>漢家宮殿䕃長槐嫩色葱葱不染埃天仗龍旗穿<lb/>
影去鈎陳豹尾拂枝來<hi>梅堯臣</hi>
　　　楊栁<lb/>
經枯楊生稊老夫得其女妻枯楊生華老婦得其士夫<lb/>
<hi>易</hi>折栁樊圃　東門之楊其葉牂牂　昔我徃矣楊栁<lb/>
依依　北山有楊　菀彼栁斯　有菀者栁<hi>詩</hi>
<pb n="KR3k0025_WYG_095-13b"/>
子五沃之土宜栁<hi>管子</hi>支離叔觀於㝠伯之丘崑崙之墟<lb/>
黄帝之所休俄而栁生其左肘<hi>莊子</hi>夫木槿楊栁斷而植<lb/>
之更生倒之亦生横之亦生<hi>抱朴子</hi>
史周亞夫屯軍細栁營<hi>漢書</hi>王恭美姿容或目之曰濯濯<lb/>
如春月栁　太康末京洛為折楊栁之歌是時三楊貴<lb/>
盛而被族㓕太后幽死宮中折楊之應也<hi>晉書</hi>陶潜有髙<lb/>
趣宅邊植五栁樹故嘗著五栁先生傳<hi>南史</hi>劉俊之獻蜀<lb/>
栁數株條甚長狀若絲縷武帝植於靈和殿前嘗翫嗟<lb/>
<pb n="KR3k0025_WYG_095-14a"/>
曰此楊栁風流可愛似張緒當時見賞如此<hi>齊書</hi>栁機在<lb/>
周與族人昂俱歴顯要及機昂並為外職楊素方用事<lb/>
因上賜宴素戲機曰二栁俱摧孤楊獨聳　髙熲初孩孺<lb/>
時家有栁樹髙百許尺亭亭如盖里中父老曰此家當<lb/>
出貴人後熲果至宰相　煬帝自坂渚引河築街道植<lb/>
栁名曰隋堤<hi>隋書</hi>中書省有栁樹建中末枯死興元元年<lb/>
車駕還京其樹再榮人謂之瑞栁　梁修仁監造蓬萊<lb/>
宮列種白楊示契苾何力曰此木易成不數十年可庇<lb/>
<pb n="KR3k0025_WYG_095-14b"/>
何力不答但誦白楊多悲風蕭蕭愁殺人之句修仁驚<lb/>
悟更植以桐<hi>唐書</hi>
傳記檉河栁旄澤栁楊蒲栁<hi>爾雅</hi>楊蒲栁也從木易聲檉<lb/>
河栁也從木聖聲栁小楊也從木夘聲<hi>説文</hi>鵲巢栁樹鳩<lb/>
奪其處<hi>焦贑易林</hi>正月栁稊稊者發葉也<hi>大戴禮</hi>均萑谷其木<lb/>
多栁鳯伯之山熊山直陵之山木多栁平丘山爰有楊<lb/>
栁沃民之國有白栁<hi>山海經</hi>栁華一名栁絮<hi>本草</hi>展禽家有<lb/>
栁樹身行惠徳故號栁下惠<hi>許慎淮南子注</hi>漢苑中有栁狀如<lb/>
<pb n="KR3k0025_WYG_095-15a"/>
人一日三起三倒號曰人栁<hi>侯鯖録</hi>陶侃明識過人武昌<lb/>
道上通種楊栁人有竊之植於家侃見識之問何以盗<lb/>
官所種時以為神<hi>晉中興書</hi>栁汁染衫<hi>三峯集見/狀元類</hi>李將<hi>失名</hi>以<lb/>
幸姬栁氏與韓翊天寶末盗覆二京洎宣皇帝反正翊<lb/>
乃遣人間行求栁氏以練囊盛麩金而題之曰章臺栁<lb/>
章臺栁昔日青青今在否縱使長條似舊垂也應攀折<lb/>
他人手栁氏答之曰楊栁枝芳菲節所恨年年贈離别<lb/>
一葉隨風忽報秋縱使君來豈堪折<hi>本事走張敞為京兆尹  馬街有栁</hi>
<pb n="KR3k0025_WYG_095-15b"/>
<hi>市故號章臺栁杜詩云京兆空栁市</hi>
集在余年之二七植斯栁乎中庭始圍寸而髙尺今連<lb/>
拱而九成<hi>魏文帝賦</hi>垂楊䕃御溝<hi>文選</hi>溧陽酒樓三月春楊花<lb/>
茫茫愁殺人　楊花滿江來疑是龍山雪　栁色黄金<lb/>
嫩　花飛玉關雪葉暖金牕煙　河堤栁弱欝金枝<lb/>
昨夜東風入武陽陌頭楊栁黄金色　池南栁色半青<lb/>
青縈煙裊娜拂綺城垂絲百尺掛雕楹上有好鳥相和<lb/>
鳴<hi>李白</hi>顛狂栁絮隨風舞　糝徑楊花鋪白氊　輕輕栁<lb/>
<pb n="KR3k0025_WYG_095-16a"/>
絮㸃人衣　市橋官栁細　髙栁半青天　隔溪楊栁<lb/>
弱嫋嫋恰似十五女兒腰　青歸栁葉新　岸容待臘<lb/>
將舒栁　漏泄春光有栁條　枝枝總到地葉葉自開<lb/>
春紫燕時翻翼黄鸝不露身<hi>杜詩</hi>栁花閒度竹　栁巷還<lb/>
飛絮　栁色壓城勻　雨多添栁耳　别來楊栁街頭<lb/>
樹擺撼春風秪欲飛<hi>韓詩</hi>栁州栁太守種栁栁江邊好作<lb/>
思人樹慙無惠化傳<hi>栁詩</hi>青青東門栁嵗晏必憔悴<hi>李泌譏楊</hi>
<hi>國忠也</hi>鳯闕輕遮翡翠幃龍池遥望麯塵絲御溝春水相<lb/>
<pb n="KR3k0025_WYG_095-16b"/>
輝映狂殺長安年少兒　花萼樓前初種時美人樓上<lb/>
鬭腰肢如今抛擲長街裏露葉如啼欲恨誰　御陌青<lb/>
門拂地垂千條金縷萬條絲如今綰作同心結將贈行<lb/>
人知不知　城外春風吹酒旗行人揮袂日西時長安<lb/>
陌上無窮樹唯有垂楊管别離<hi>劉夢得柳枝詞</hi>色映妖韶栁<lb/>
不比禁中人栁終朝剩得三眠　絮飛藏皓蝶帶弱露<lb/>
黄鸝　灞岸已攀行客手楚宫先騁舞姬腰　已帶黄<lb/>
金縷仍飛白玉花長時須拂馬密處更藏鴉　曽逐東<lb/>
<pb n="KR3k0025_WYG_095-17a"/>
風拂舞筵樂遊春苑斷腸天如何肯到清秋日已帶斜<lb/>
陽又帶蟬<hi>李義山</hi>灞上漢南千萬樹幾人逰宦别離中緑<lb/>
隂未覆長堤水金穗先迎上苑風<hi>杜牧</hi>半煙半雨江橋畔<lb/>
映杏映桃山路中㑹得離人無限意千絲萬絮惹春風<lb/>
<hi>鄭谷</hi>自家飛絮猶無定争把長條絆得人<hi>羅隱</hi>楊栁千條拂<lb/>
面絲緑煙金穗不勝吹<hi>温庭筠</hi>栁意不勝春<hi>韋蘇州</hi>
本朝栁絮已將春去逺　落絮風捲盡春歸不留迹<hi>六一</hi>
<hi>集</hi>為問如何挿楊栁明年飛絮作浮萍　長恨漫天栁<lb/>
<pb n="KR3k0025_WYG_095-17b"/>
絮輕只將飛舞占清明<hi>東坡</hi>栁送腰肢日幾囬更教飛絮<lb/>
舞樓臺顛狂忽作髙千丈風力㣲時穏下來<hi>陳去非</hi>
　　　桑<hi>桑柘附</hi>　<hi>蠶事詳見民業部</hi>
經其亡其亡繫於苞桑<hi>易</hi>桑之未落其葉沃若于嗟鳩<lb/>
兮無食桑葚桑之落矣其黄而隕　星言夙駕説於桑<lb/>
田　無踰我墻無折我樹桑　肅肅鴇行集於苞桑<lb/>
交交黄鳥止於桑　隰桑有阿　翩彼飛鴞集於泮林<lb/>
食我桑黮懐我好音<hi>詩</hi>季春命野虞毌伐桑柘<hi>記</hi>晉<lb/>
<pb n="KR3k0025_WYG_095-18a"/>
重耳將行謀於桑下　趙宣子田於首山舍於翳桑<hi>左傳</hi>
子子産開畆樹桑鄭人謗訾<hi>韓子</hi>季夏取桑柘之火<hi>鄒子</hi>
史齊魯千畆桑其人與千户侯等<hi>史記</hi>張堪為漁陽太守<lb/>
百姓歌曰桑無附枝麥秀兩岐　陳曄為巫令桑旅生<lb/>
二萬餘株民以為給<hi>後漢書</hi>先主舍有桑樹生髙丈餘遥<lb/>
望如小車盖或謂當出貴人先主少時與宗中諸兒於<lb/>
樹下戲言吾必當乘此羽葆車盖<hi>蜀志</hi>齊太祖宅南有桑<lb/>
樹擢本三丈横出四枝狀如車盖上年數嵗逰於其下<lb/>
<pb n="KR3k0025_WYG_095-18b"/>
從兄敬宗謂曰此樹為汝生也<hi>齊書</hi>
傳記女桑桋桑<hi>俗呼小桑長條者為女桑樹</hi>檿桑山桑<hi>書曰厥篚檿絲詩曰其檿</hi>
<hi>其柘是也</hi>桑栁醜條<hi>妸娜垂條也並爾雅</hi>宣山上有桑髙五千尺圍五<lb/>
丈其枝四衢葉大尺赤理青葉名曰帝女之桑　東北<lb/>
海外圓丘有三桑無枝皆髙百仭<hi>山海經</hi>東方有樹焉髙<lb/>
八千丈葉長一丈廣六七尺曰扶桑有椹焉長三尺五<lb/>
寸<hi>神異經</hi>桑木者箕星之精<hi>典術</hi>伊尹之母孕伊尹夢神告<lb/>
之曰臼出水而東走無顧明日視臼果出水告其隣東<lb/>
<pb n="KR3k0025_WYG_095-19a"/>
走顧其邑盡為水身因化為桑有莘氏採桑得嬰兒於<lb/>
空桑之中獻之於君命之曰伊尹<hi>吕氏春秋</hi>楚邊邑之女與<lb/>
吳邊邑處女争界上之桑二家相攻吳國不勝遂伐楚<lb/>
二都<hi>吳越春秋</hi>東華夫人設珍肴有扶桑丹椹<hi>廣記</hi>
集出自薊北門遥望胡地桑枝枝自相值葉葉自相當<lb/>
<hi>曺植歌</hi>緑葉興而盈尺崇條蔓而増尋<hi>陸機賦</hi>上似華盖紫<lb/>
極比形下象鳯闕萬桷一楹<hi>樊欽賦</hi>桑柘起寒煙<hi>謝眺</hi>嫋嫋<lb/>
桑柘葉　桑柘羅平蕪<hi>李白</hi>桑柘葉如雲　舍西柔桑葉<lb/>
<pb n="KR3k0025_WYG_095-19b"/>
可拈<hi>杜詩</hi>桑葉忽蕪蔓<hi>韓/詩</hi>官罷得絲髪好買百樹桑<hi>杜牧</hi>嫋<lb/>
嫋陌上桑䕃陌復垂塘長條繫白日細葉隱鸝黄<hi>古樂府</hi>
本朝桑枝生椹鳥啁啾　兩岸桑柘雜耕耘　風勁野<lb/>
田桑柘折　緑桑髙下映平川　桑柘千疇富<hi>六一集</hi>去<lb/>
年東坡拾瓦礫自種黄桑三百尺　傳云古隆中萬樹<lb/>
桑柘美<hi>東坡</hi>
　　　梧桐<lb/>
經梧桐生矣于彼朝陽<hi>詩</hi>
<pb n="KR3k0025_WYG_095-20a"/>
子舍其梧檟養其樲棘<hi>孟子</hi>據槁梧而瞑棲鵷鶵非梧桐<lb/>
不棲<hi>莊子</hi>
傳記梓實桐皮曰椅今民云梧桐也<hi>詩義疏</hi>櫬梧也<hi>爾雅</hi>君<lb/>
乘火而王其政平梧桐為常生<hi>禮斗威儀</hi>王者任用賢良則<lb/>
梧桐生於東廂<hi>瑞應圖</hi>梧桐不生則九州異注云梧桐以<lb/>
知日月正閏生十二葉一邊有六葉從下數一葉為一<lb/>
月至上十二月有閏則十三葉視葉小者則知閏何月<lb/>
也不生九州各異君天下不同也<hi>遁甲經</hi>梧桐生於嶧山<lb/>
<pb n="KR3k0025_WYG_095-20b"/>
陽岩石之上採東南孫枝為琴聲甚清雅<hi>風俗通</hi>梧桐有<lb/>
白者驃國有白桐木其華有白毳取其毳淹漬緝織以<lb/>
為布<hi>廣志</hi>益州有梧桐木其華采如絲人績以為布名曰<lb/>
華布<hi>華陽國志</hi>梧桐生山石間者為樂器則鳴<hi>齊民要術</hi>梧桐園<lb/>
在吳夫差舊國一名琴川梧園宮在句容縣古樂府云<lb/>
梧宫秋吳王愁是也<hi>述異記</hi>人有折博陵君豹山園桐枝<lb/>
者公曰何為傷我鳯條<hi>雜爼</hi>桐乳桐子也似乳著葉而生<lb/>
<hi>婁要</hi>
<pb n="KR3k0025_WYG_095-21a"/>
集爰有梧桐生於北谿傅根朽壤託險生危<hi>七蠲</hi>井梧棲<lb/>
靈鳯<hi>古詩</hi>寒井落梧桐<hi>文選</hi>梧桐落金井一葉飛銀床　梧<lb/>
桐巢燕雀　今兹大火落秋葉黄梧桐　梧桐識佳樹<lb/>
　秋色老梧桐<hi>李白</hi>青梧日夜凋　碧梧棲老鳯凰枝<hi>杜詩</hi>
霜風侵梧桐衆葉著樹乾空堦一片下琤若摧琅玕<lb/>
摵摵井梧疎更殞<hi>韓詩</hi>秋雨梧桐葉落時<hi>白樂天</hi>髙梧一葉<lb/>
下空齋歸思多參差剪緑綺瀟洒覆瓊柯<hi>韋蘇州</hi>
本朝猗猗井上桐花葉何衰衰下䕃百尺泉上聳凌雲<lb/>
<pb n="KR3k0025_WYG_095-21b"/>
材翠色洗朝露清隂當午階　斯梧乃佳樹意若名吾<lb/>
齊<hi>六一集</hi>卧聞踈響梧桐雨　露葉耿髙桐<hi>東坡</hi>庭梧自黄<lb/>
隕風過成夜雨　風梧有先聲　秋色傍梧桐　眼趂<lb/>
髙梧上碧蘿<hi>後山</hi>
　　　桐<lb/>
經徐州嶧陽孤桐<hi>書</hi>季春之月桐始華<hi>記</hi>
子五沃之土其木宜桐<hi>管子</hi>拱把之桐梓人茍欲生之皆<lb/>
知所以養之者<hi>孟子</hi>智者有所不足故桐不可以為弩<lb/>
<pb n="KR3k0025_WYG_095-22a"/>
夫以巨斧擊桐薪不待利時良日而後破之加巨斧桐<lb/>
薪之上而無人力之奉雖順招摇挾刑徳而弗能破者<lb/>
以其無勢也<hi>淮南子</hi>
史蔡邕聞吳人燒桐以㸑者聞火烈聲因請以為琴<hi>漢書</hi>
<hi>詳見琴賦</hi>豫章王於邸起山列種桐竹號為桐山<hi>齊書</hi>
傳記榮桐木<hi>爾雅</hi>有青桐白桐赤桐白桐宜琴瑟<hi>詩義䟽</hi>桐<lb/>
枝濡毳而又空中難成易傷湏成氣而後華<hi>易緯</hi>吹臺有<lb/>
髙桐皆百圍嶧陽孤桐方此為劣<hi>逰名山志</hi>成王與唐叔虞<lb/>
<pb n="KR3k0025_WYG_095-22b"/>
燕居剪桐葉以為珪曰以此封汝虞喜以告周公周公<lb/>
請封虞成王曰余與虞戯也周公曰天子無戯言遂封<lb/>
叔虞於晉<hi>吕氏春秋</hi>北宗雅禪師建蘭若庭多古桐一年中<lb/>
桐始華有異蜂聲如人禪師網獲一焉寘紗籠中忽有<lb/>
數人集籠外曰予與青桐君奕勝得琅玕紙數幅<hi>雜爼</hi>
集龍門之桐髙百尺而無枝中欝結而輪囷根扶疎以<lb/>
分離<hi>七發</hi>寒山之桐出自大冥含黄鍾以吐榦據蒼岑而<lb/>
孤生<hi>十合</hi>䨇桐生空井枝葉自相和通泉溉其根𤣥雨潤<lb/>
<pb n="KR3k0025_WYG_095-23a"/>
其柯<hi>魏明帝</hi>孤桐北窗外髙枝百丈餘葉生既婀娜葉落<lb/>
更扶疎<hi>謝𤣥暉</hi>昔也植朝陽傾枝俟鸑鷟今者絶世用倥<lb/>
偬見迫束班匠不我顧牙曠不我録焉得琴瑟成何由<lb/>
揚妙曲<hi>司馬彪</hi>分根䕃玉池欲待髙鸞集<hi>沈約</hi>桐香待鳯池<lb/>
<hi>李賀</hi>樹暗惜桐孫<hi>杜牧</hi>一株青玉立千葉緑雲委　山木多<lb/>
蓊欝兹桐獨亭亭葉重碧雲片花簇紫霞英　為君布<lb/>
緑隂當暑䕃軒楹為君發清韻風來如叩瓊受君陽和<lb/>
徳不獨含芳榮戒君無戯言剪葉封弟兄受君嵗月功<lb/>
<pb n="KR3k0025_WYG_095-23b"/>
不獨資生成為君長髙枝鳯凰上頭鳴<hi>白居易</hi>
本朝疎柯青玉聳密葉翠羽䝉午景凝餘清夕照留殘<lb/>
紅雨響甍棟外風生户牖中<hi>司馬公</hi>
　　　梓<lb/>
經維桑與梓必恭敬止<hi>詩</hi>
子拱把之桐梓<hi>孟子</hi>
史子胥將死告其舍人曰必樹吾墓上以梓令可以為<lb/>
器而抉吾眼懸吳之東門上以觀越兵之入吳也<hi>史記</hi>應<lb/>
<pb n="KR3k0025_WYG_095-24a"/>
順遷東平相有梓樹生於㕔事室上順事後母至孝衆<lb/>
以為孝感之應<hi>後漢書</hi>
傳記楰䑕梓<hi>爾雅七詩義疏曰今永昌人謂  䑕梓漢人謂之楰</hi>君乘火而王其<lb/>
政和平楸梓為常生<hi>禮斗威儀</hi>玉山碧山多梓木雞山美梓<lb/>
<hi>山海經</hi>太姒夢太子發取周庭之梓樹於商闕間化為松<lb/>
柏<hi>竹書</hi>康叔伯禽問於商子商子曰南山之陽有木名橋<lb/>
北山之隂有木名梓二子盍徃觀焉二子往觀見橋木<lb/>
髙而仰梓木晉而俯反以告商子曰橋者父道也梓者<lb/>
<pb n="KR3k0025_WYG_095-24b"/>
子道也<hi>尚書大傳</hi>秦文公造長安宫終南山有梓樹䕃宫中<lb/>
公惡而伐之輙大風雨夜夢有鬼謂梓樹曰近者使三<lb/>
百人被頭以絲繞樹豈不敗汝樹黙然不應明日秦王<lb/>
依此言伐之中有青牛逐之入澧水<hi>𤣥中記</hi>松陽門内有<lb/>
大梓樹先枯永嘉中忽更榮花元帝果繼大業<hi>豫章記</hi>
集斬泗濵之梓以為筝<hi>文選</hi>
　　　柟<lb/>
傳記黄金山有柟樹一年東邊榮西邊枯後年西邊榮<lb/>
<pb n="KR3k0025_WYG_095-25a"/>
東邊枯年年如此張華云交讓樹者此是也<hi>潯陽記</hi>馮大<lb/>
亮見樵叟八人各出柟木一截纔五六寸栽於庭中曰<lb/>
此樹徑尺則家財百萬旬日而樹已凌空大徑尺其金<lb/>
玉自至<hi>廣記</hi>
集柟樹色冥冥江邊一盖青　上枝摩皇天下根盤厚<lb/>
地凍雨落流膠衝風奪嘉氣　猶含棟梁其無復霄漢<lb/>
志<hi>杜詩</hi>
本朝國寧觀有古柟四皆千嵗木也枝擾雲漢聲挾風<lb/>
<pb n="KR3k0025_WYG_095-25b"/>
雨根入地不知其幾百尺而隂之所庇車且百兩正晝日<lb/>
不穿漏夏五六月暑氣不至凛如九秋有石刻立廡下<lb/>
曰是仙人蘧君手植<hi>陸放翁古柟記</hi>
　<lb/>
　<lb/>
　<lb/>
　<lb/>
　記纂淵海卷九十五<lb/>
</p>
<p>
</p>
  </div>
</body>
</text>
</TEI>
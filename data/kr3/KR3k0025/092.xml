<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷九十二</head>
    <p>
<pb n="KR3k0025_WYG_092-1a"/>
欽定四庫全書<lb/>
　記纂淵海卷九十二　　　宋　潘自牧　撰<lb/>
　　果食部<lb/>
　　　果<lb/>
經雷雨作而百果草木皆甲拆<hi>易</hi>果臝之實亦施于宇<lb/>
<hi>詩</hi>甸師供野果蓏之薦<hi>周禮</hi>賜果於君前其有核者懐其<lb/>
核<hi>記</hi>果實未熟不鬻於市<hi>同上</hi>
子趙之相者曰林氏有九子皆賢國人美而稱之號曰<lb/>
<pb n="KR3k0025_WYG_092-1b"/>
九德之父十德之門趙王疾之使擇其果之繁者伐之<lb/>
其父曰果之茂者猶伐之况其人乎吾將以爾為累矣<lb/>
去之則免乃攜老持子逃趙栖於白雲之岩終身不返<lb/>
趙人思之<hi>符子</hi>
史桓榮為博士會庭中詔賜竒果受賜竒果受賜者懐<lb/>
之以拜光武笑指之曰此真儒生也<hi>華嶠後漢書</hi>劉祐仕郡<lb/>
為主簿郡將小子嘗出錢付之市買果實祐悉以買筆<lb/>
墨書具與之<hi>謝承後漢書</hi>後魏淮陽王欣好營産業多所樹<lb/>
<pb n="KR3k0025_WYG_092-2a"/>
藝京師名果皆出其園<hi>北史</hi>李泳為河陽令所至以貪殘<lb/>
為務犒宴所陳果實以木刻彩繪之<hi>唐書</hi>
傳記織女星主果<hi>春秋元命苞</hi>在木曰果在草曰蓏<hi>說文</hi>不周<lb/>
之山爰有嘉果其實如桃李其葉華赤跗食之不飢<hi>山海</hi>
<hi>經</hi>種名果法取好直枝内著芋塊中種之<hi>食經</hi>舍衛國在<lb/>
月氏南萬里果大如三斗盆<hi>闞駰十三州記</hi>石虎有華林園種<lb/>
衆果民間有名果虎作蝦蟇車四搏握根面去一丈深<lb/>
一丈合土載之植之無不生<hi>鄴中記</hi>嵇昌蓄採星盆夏月<lb/>
<pb n="KR3k0025_WYG_092-2b"/>
漬果則倍冷<hi>叙聞錄</hi>李直方嘗第果實以綠李為首楞梨<lb/>
為副櫻桃為三甘子為四蒲桃為五或薦荔支曰寄舉<lb/>
之首<hi>國史補</hi>
集百果甲拆異色同榮<hi>左思賦</hi>芳果萬名攅羅廣庭霜滋<lb/>
露熟時至則零<hi>劉禎賦</hi>雜果幾乎萬株<hi>石崇金谷詩序</hi>竒樹珍果<lb/>
鉤盾所職<hi>張平子賦</hi>天淵地東南角有果各作一林無處不<lb/>
有縱横成行<hi>陸機書</hi>於焉摘朱果兼得養𤣥牝<hi>李白</hi>山果多<lb/>
瑣細苦甘齊結實或紅如丹砂或黒如㸃漆<hi>杜詩</hi>葉心朱<lb/>
<pb n="KR3k0025_WYG_092-3a"/>
實堪時落　朱果爛枝繁<hi>並同上</hi>篚實摘林珍<hi>韓集</hi>
本朝凡果實久不熟者以祭社餘酒洒之則繁茂倍常<lb/>
用生人髪掛枝上則飛鳥不敢近方結實時最忌白衣<lb/>
人過則其實盡落<hi>遯齋閒覽</hi>江南有蜀士桑果已許乞<hi>東坡</hi>栖<lb/>
禪晩置酒蠻果粲蕉荔<hi>同上</hi>
　　　荔支<lb/>
史汝南唐羌為臨武縣長接交州舊獻荔支羌上書諫<lb/>
乃止<hi>謝承後漢</hi>魏文帝詔羣臣曰南方有龍眼荔支寧比西<lb/>
<pb n="KR3k0025_WYG_092-3b"/>
國蒲萄石蜜乎今以荔支賜將吏則知其味薄矣<hi>魏志</hi>楊<lb/>
妃嗜荔支必欲生致之乃置驛傳送走數千里味未變<lb/>
已至京師<hi>唐書</hi>白居易為忠州刺史在郡為木蓮荔支圖<lb/>
曰荔支生巴峽間形圓如帷蓋葉如桂冬青華如橘春<lb/>
榮實如丹夏熟朶如蒲萄核如枇杷殻如紅繒膜如紫<lb/>
綃瓤肉瑩白如冰雪漿液甘酸如醴如酪若離本枝一<lb/>
日而色變二日而香變三日而味變四五日外色香味<lb/>
盡去矣<hi>同上</hi>
<pb n="KR3k0025_WYG_092-4a"/>
傳記南越王尉佗獻髙祖鮫魚荔支髙祖報以蒲萄錦<lb/>
四疋<hi>西京雜記</hi>單于來朝賜橙橘龍眼荔支<hi>東觀漢記</hi>蒼梧多荔<lb/>
支生山中人家亦種之<hi>吳錄</hi>犍為僰道南荔支熟時百鳥<lb/>
肥其名之曰焦核小次曰春花次曰朝偈比三種為美<lb/>
次鼈卵大而酸率生稻田間<hi>廣志</hi>荔支壺橘南珍之<hi>同上</hi>荔<lb/>
支南中之珍果也梧州江前有火山上有荔支四月先<lb/>
熟核大而味酸其髙新州與南海産者最佳五六月方<lb/>
熟形若小鷄子近蔕稍平皮殻殷紅肉瑩寒玉又有焦<lb/>
<pb n="KR3k0025_WYG_092-4b"/>
核者性熱液甘食之過度即蜜漿制之又有蠟荔支黄<lb/>
色味稍劣於紅者<hi>嶺表錄</hi>
集今人主不思神芝朱草而患枇杷荔支之腐亦鄙矣<lb/>
<hi>仲長統昌言</hi>其形也暖若朝雲之興森如横天之彗角亢興<lb/>
而靈華敷大火中而朱實繁灼灼若朝霞之吐日離離<lb/>
如繁星之著天<hi>王逸賦</hi>傍挺龍目側生荔支布綠葉之萋<lb/>
萋結朱實之離離<hi>左思賦</hi>雖受氣于震方實禀精于火離<lb/>
<hi>張九齡賦</hi>下合圍以擢犀傍䕃畆而抱規紫文紺理黛葉緗<lb/>
<pb n="KR3k0025_WYG_092-5a"/>
枝蔕葯房而捽萃皮龍鱗以駢比膚玉英而含澤色江<lb/>
蓱以吐日　信琱盤之仙液實玳筵之綺繢<hi>並同上</hi>素華<lb/>
春漠漠丹實夏煌煌<hi>白居易</hi>星綴連心朶珠排耀眼房紫<lb/>
羅裁襯殻白玉裹填囊　燕脂掌中顆甘露舌頭漿<hi>並同</hi>
<hi>上</hi>封開玉籠鷄冠澁葉襯金盤鶴頂鮮<hi>韓偓</hi>巧裁縫片裹<lb/>
神漿崖蜜天然有異香應是仙人金掌露待成冰入茜<lb/>
羅裳<hi>同上</hi>輕紅擘荔支<hi>杜詩</hi>
本朝閩中唯四郡有之福州最多而興化軍最為竒特<lb/>
<pb n="KR3k0025_WYG_092-5b"/>
泉漳時亦知名列品雖髙而寂寥無紀將尤異之物昔<lb/>
所易有乎蓋亦有之而未始遇乎人也<hi>蔡君謨荔支譜</hi>夫以一<lb/>
木之實生於海濵岩險之逺而能名徹上京外被夷狄<lb/>
其於果品卓然第一　興化軍大重陳紫富室大家嵗<lb/>
或不嘗雖别品千計不為滿意陳氏欲採摘必先閉户<lb/>
隔牆入錢度錢與之得者自以為幸不敢較其直之多<lb/>
少也其樹晩熟其實廣上而圓下大可徑寸有五分香<lb/>
氣清逺色澤鮮紫殻薄而平瓤厚而瑩膜如桃花紅核<lb/>
<pb n="KR3k0025_WYG_092-6a"/>
如丁香母剝之凝如水精食之銷如絳雪此所以為天<lb/>
下第一也　福州江家綠為州之第一<hi>並同上</hi>莆田荔支<lb/>
名品皆出天成雖以其核種之初不相類宋香之後無<lb/>
宋香所存者孫枝爾陳紫之後無陳紫過牆則為小陳<lb/>
紫矣此果形狀變態百出不可以理求或似龍牙或類<lb/>
鳯𤓰釵頭紅之可簪綠珠子之旁綴是豈人力所能加<lb/>
哉<hi>容齋隨筆</hi>永元荔支來交州天寶嵗貢取之涪至今欲食<lb/>
林甫肉無人舉觴酹伯游我願天公憐赤子莫生此物<lb/>
<pb n="KR3k0025_WYG_092-6b"/>
為瘡痏雨順風調百穀登民不飢寒為上瑞<hi>東坡</hi>獨使皴<lb/>
皮生弄色暎琱爼<hi>同上</hi>炎精孕秀多靈植荔子佳名聞自<lb/>
昔絳囊剖雪出琱盤尋常百果無顔色閩天六月雨初<lb/>
晴星火熒煌耀川澤歘如彩鳯戲翺翔爛若彤雲堆翕<lb/>
赫中郎裁品三十三陳紫方紅冠儔匹<hi>陳去非</hi>筆下丹青<lb/>
千品色釵頭風露一枝香鷄冠借喻何輕許馬乳争名<lb/>
固不量<hi>劉屏山</hi>錦筵火齊堆金盤五月甘漿破齒寒<hi>劉貢父</hi>
　　　龍眼<lb/>
<pb n="KR3k0025_WYG_092-7a"/>
史交趾七郡獻龍眼<hi>謝承後漢</hi>
傳記益智龍眼也<hi>廣雅</hi>龍眼一名比目<hi>吳氏本草</hi>龍眼一名益<lb/>
智蓋甘味歸脾而能益智非今益智子也<hi>本草</hi>龍眼樹葉<lb/>
似荔支蔓延緣木生子大如酸棗色味純甜無酸<hi>廣志</hi>龍<lb/>
眼子樹如荔支葉小殻青黄色形圓如彈丸大核如木<lb/>
槵子而不堅内白帶漿其甘如蜜一朶常三二十顆荔<lb/>
支方過龍眼即熟南人謂之荔支奴<hi>嶺表錄異</hi>
集傍挺龍目<hi>左思賦</hi>
<pb n="KR3k0025_WYG_092-7b"/>
本朝閩越之人髙荔子而下龍眼吾為評之荔子如蝤<lb/>
蛑大蟹斫雪流膏一嘬可飽龍眼如食蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>石蟹嚼嚙<lb/>
久之了無所得然酒闌口爽饜飽之餘則咂啄之味石<lb/>
蟹有時而勝蝤蛑也<hi>東坡</hi>亷州龍眼質味殊絶可敵荔支<lb/>
　龍眼與荔支異生同父祖端如甘與橘未易相可否<lb/>
異哉西海濵琪樹羅𤣥圃纍纍似桃李一一流膏乳坐<lb/>
移星殞空又恐珠還浦圖經未嘗說玉食逺莫數獨使<lb/>
皴皮生弄色映琱爼蠻荒非汝辱幸免妃子汚<hi>並同上</hi>幽<lb/>
<pb n="KR3k0025_WYG_092-8a"/>
株傍挺綠婆娑啄咂雖微奈美何香割蜜脾知韻勝價<lb/>
輕魚目為生多<hi>劉屏山</hi>
　　　棗<lb/>
經八月剝棗<hi>詩</hi>
子曾晳嗜羊棗而曽子不忍食羊棗<hi>孟</hi>
史李少君以却老方見上少君曰臣曾遊海上見安期<lb/>
生食巨棗大如𤓰<hi>史記</hi>廣陵厲王胥宫園中棗樹乃生十<lb/>
餘莖莖正赤葉白如素玉坐呪咀自殺<hi>漢書</hi>王吉居長安<lb/>
<pb n="KR3k0025_WYG_092-8b"/>
其東家有棗樹垂吉庭中吉婦取棗以㗖吉後知之乃<lb/>
去婦東家聞而欲伐其樹鄰里共止之因固請吉令還<lb/>
婦里中為之語曰東家有樹王陽婦去東家棗完去婦<lb/>
復還　安邑千樹棗此其人皆與千戸侯等<hi>並同上</hi>孟節<lb/>
能含棗核不食可至五年<hi>謝承後漢</hi>李郁因晝寢夢食巨棗<lb/>
覺而有疾謂其親友曰嘗聞棗字重來呼魂之象將不<lb/>
免乎未幾而卒<hi>晉史</hi>
傳記棗壺棗也<hi>今江東稱棗大而銳上者為壺</hi>邊要棗<hi>細要棗也今謂之鹿盧棗</hi>櫅<lb/>
<pb n="KR3k0025_WYG_092-9a"/>
白棗<hi>即今棗子</hi>樲酸棗<hi>樹小實酸孟子/曰養其樲棘</hi>遵羊棗<hi>俗呼為羊矢棗</hi>洗大<lb/>
棗<hi>今河東猗氏出</hi>蹶泄苦棗<hi>子味/苦也</hi>晳無實棗<hi>不著/子也</hi>還味稔棗<hi>還味</hi>
<hi>短味也已上並爾雅</hi>北山有棗使叔夀考<hi>焦贑易林</hi>握棗與錯金以示<lb/>
嬰兒必取棗而不取金<hi>春秋繁露</hi>魏文帝忌弟任城王饒壯<lb/>
因在卞太后側共圍棋並啖棗文帝以毒置諸棗蔕中<lb/>
自選可食者而王弗悟遂雜進之中毒遂卒<hi>世說</hi>王大將<lb/>
軍嘗至石崇家如厠見漆箱中盛乾棗本以塞鼻王遂<lb/>
食盡羣婢莫不笑<hi>同上</hi>景公謂晏子曰東海之中有棗花<lb/>
<pb n="KR3k0025_WYG_092-9b"/>
而不實何也晏子曰昔者秦穆公乗龍治天下以黄布<lb/>
裹蒸棗至海而投其布故水赤蒸棗故花而不實公曰<lb/>
吾佯問子對曰嬰聞佯問因佯對之<hi>晏子春秋</hi>七月七日西<lb/>
王母當下為帝設玉門之棗<hi>漢武内傳</hi>北極有岐峯之隂多<lb/>
棗樹百尋其實長尺核細而柔百嵗一實<hi>拾遺記</hi>老子西<lb/>
遊省大真王母共食玉文之棗其實如缾<hi>關令尹内傳</hi>沈羲<lb/>
為仙人所迎上天云老君賜棗二枚大如鷄子<hi>神仙傳</hi>馮<lb/>
明生為縣吏捕賊為賊所傷殆死遇神女以藥與服即<lb/>
<pb n="KR3k0025_WYG_092-10a"/>
愈明生隨神女還岱宗見安期生曰共與女即遊於安<lb/>
息西母之際食棗異美此間棗小不及意此棗未久已<lb/>
二千年矣神女云昔與君共食一枚乃不盡此間小棗<lb/>
那可相比也<hi>馮明生別傳</hi>東郡穀城棗長二寸西王母棗大<lb/>
如李核三月熟河内汲郡棗一名墟棗一名安邑棗東<lb/>
海蒸棗洛陽夏白棗安平信都大棗單父棗梁園國夫<lb/>
人棗大白棗一名曰慼咨小核多肌三星棗駢白棗灌<lb/>
棗此四者官園所種棗有狗牙鷄心牛頭羊矢猴細腰<lb/>
<pb n="KR3k0025_WYG_092-10b"/>
之名又有𤣥棗﨑亷棗桂棗<hi>廣志</hi>景陽山南有百果園果<lb/>
别作一林林各有一堂有仙人棗長五寸把之兩頭俱<lb/>
出核細如針霜降乃熟食之甚美<hi>洛陽伽藍記</hi>
                    <graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵣細棗出<lb/>
<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵣之山山臨碧海萬年一實子如今軟棗笮之有膏<lb/>
膏可燃燈西王母握核以獻帝因名曰握核棗<hi>洞㝠記</hi>大<lb/>
業二年信都獻仲思棗長四寸五寸圍勝於青州棗<hi>洞𤣥</hi>
<hi>錄</hi>初脩上林苑羣臣各獻名果樹有弱枝棗西王母棗<lb/>
棠棗王門棗青華棗梬棗赤心棗<hi>西京雜記</hi>波斯棗廣州所<lb/>
<pb n="KR3k0025_WYG_092-11a"/>
種者或三五年一番結子亦似此中青棗但小耳<hi>嶺表錄異</hi>
蒲中多大棗嵗中不過一二無核者<hi>廣記</hi>滄州有碧棗大<lb/>
如梨　梁武帝以棗擲蕭琛琛取栗擲帝正中面曰陛<lb/>
下投臣以赤心臣敢不戰栗於陛下<hi>並同上</hi>北方有七尺<lb/>
棗<hi>述異記</hi>
集安平好棗<hi>何晏論</hi>素華離離朱實甚脫色如霜雪甘如<lb/>
含蜜<hi>傅𤣥賦</hi>黄葉離髙柯丹棗坐自零不摘棗自零念我<lb/>
少弟兄<hi>前人歌詞</hi>棗下纂纂朱實離離宛其落矣化為枯枝<lb/>
<pb n="KR3k0025_WYG_092-11b"/>
<hi>潘岳笙賦</hi>周文弱枝之棗<hi>閒居/賦</hi>信都之棗<hi>左思魏都賦</hi>美棗生荆<lb/>
棘<hi>古詩</hi>赤心鯁直<hi>郭璞/賛</hi>垂花臨碧澗結翠依丹巘<hi>吳筠</hi>外雖<lb/>
多荆棘内實有赤心<hi>趙整</hi>浮華齊水麗垂彩鄭都竒白紛<lb/>
英靡靡紫子標離離風摇羊角樹日映鷄心枝穀城踰<lb/>
石蜜蓬岳表仙儀已聞安邑美永茂玉門垂<hi>梁簡文帝</hi>紅皺<lb/>
曝簷瓦<hi>韓集</hi>棗圃落青璣<hi>同上</hi>
本朝秋來紅棗壓枝繁堆向君家白玉盤<hi>六一集</hi>甘心楚<lb/>
國赤萍實磊落韓嫣黄金丸<hi>同上</hi>風包墮朱繒日顆皺紅<lb/>
<pb n="KR3k0025_WYG_092-12a"/>
玉<hi>王介甫</hi>
　　　胡桃<lb/>
傳記上林苑有胡桃<hi>西京雜記</hi>陳倉胡桃皮薄多肌隂平胡<lb/>
桃大而皮脆急捉則破<hi>廣志</hi>張騫使西域還得胡桃<hi>博物志</hi>
山胡桃皮厚而堅底平如㯽榔以斧搥之方破<hi>嶺表錄異</hi>
集三桃表櫻胡之别<hi>潘岳閒居賦</hi>胡桃本生西羌外剛内柔<lb/>
質似賢<hi>劉滔母答吳國書</hi>
　　　榧子<lb/>
<pb n="KR3k0025_WYG_092-12b"/>
本朝彼美玉山果粲粲金盤實瘴霧脫蠻溪清樽奉佳<lb/>
客客行何以贈一語當加璧祝君如此果得膏以自澤<lb/>
驅攘三彭仇已我心腹疾願君如此木凛凛傲霜雪斷<lb/>
為君倚几滑浄不容拭物微興不淺此贈無虛擲<hi>東坡送鄭</hi>
<hi>户曹</hi>
　　　栗<lb/>
經樹之榛栗<hi>詩經</hi>東門之栗<hi>詩鄭/風</hi>隰有栗<hi>詩秦風</hi>女贄不過<lb/>
榛栗棗脩以告䖍也<hi>左傳</hi>哀公問社於宰我宰我對曰夏<lb/>
<pb n="KR3k0025_WYG_092-13a"/>
后氏以松殷人以柏周人以栗曰使民戰栗<hi>語</hi>
子莊周遊乎調陵之樊睹一異鵲感周之顙而集於栗<lb/>
林<hi>莊子</hi>
史燕秦千樹栗此其人與千户侯等<hi>漢書</hi>東夷韓國出大<lb/>
栗如梨<hi>魏志</hi>劉秀之從叔穆之為丹陽㕔事柱有一穿穆<lb/>
之謂子弟曰汝等試以栗遥擲柱入穿者必得此郡唯<lb/>
秀之獨入焉其言果驗<hi>晉書</hi>王泰年數嵗時祖母散栗於<lb/>
牀羣兒競之泰獨不取問其故對曰不取自當得賜由<lb/>
<pb n="KR3k0025_WYG_092-13b"/>
是中表異之<hi>同上</hi>沈約嘗侍宴會豫州獻栗徑寸半竒之<lb/>
問衆栗事少多與約各疏所知<hi>梁書</hi>
傳記五方皆有栗周秦吳揚特饒唯漁陽范陽栗甜美<lb/>
長味倭韓國上栗大如鷄子亦短味不美桂陽有栗藂<lb/>
生大如杼子<hi>詩義疏</hi>八月栗零零也者降也零而後取之<lb/>
故不言剝<hi>大戴禮</hi>果之美者箕山之栗<hi>吕氏春秋</hi>上林苑有侯<lb/>
栗榛栗瑰栗嶧陽栗<hi>西京雜記</hi>漢武帝果園有大栗十五枚<lb/>
及一升<hi>三秦說</hi>東北荒有栗樹髙三十丈栗徑三尺其殻<lb/>
<pb n="KR3k0025_WYG_092-14a"/>
赤肉黄白味甜<hi>神異經</hi>諸暨如拳之栗<hi>地理誌</hi>廣州無栗唯<lb/>
勒州山中有石栗一年方熟皮厚而肉少味似胡桃仁<lb/>
熟時或為羣鸚鵡至啄食畧盡<hi>嶺表錄異</hi>汝水灣中有栗園<lb/>
數貢三百石以充天府水渚即栗洲也<hi>水經注</hi>王可交掉<lb/>
漁舟遇道士與栗青赤色如棗長二寸許非人間之栗<lb/>
肉脆而甘如飴<hi>廣記</hi>有佐酒倡優侮殷七七乃白主人欲<lb/>
以栗為令乃以栗巡行笑七七者作石綴於鼻掣拽不<lb/>
落　滄州有丹栗大如梨<hi>並同上</hi>鄴中産巨栗脫其殻可<lb/>
<pb n="KR3k0025_WYG_092-14b"/>
以為杯<hi>鄴中記</hi>
集穰多栗過拳<hi>杜詩</hi>山家蒸栗暖　羅生雜橡栗　嵗拾<lb/>
橡栗隨狙公<hi>並同上</hi>採栗𤣥猿窟<hi>韋蘇/州</hi>王檀侯栗<hi>王彪之賦</hi>人<lb/>
有折蔡氏祠前故栗者故作此賦<hi>蔡邕傷故栗賦</hi>中山好栗<hi>何晏</hi>
<hi>論</hi>
本朝夜火爆山栗<hi>六一集</hi>老去自添腰脚病山翁服栗舊<lb/>
傳方客來為說晨興晩三咽徐收白玉漿<hi>蘇子由</hi>
　　　榛<lb/>
<pb n="KR3k0025_WYG_092-15a"/>
經山有榛疏云榛栗屬有兩種其一種大小皮葉皆如<lb/>
栗其子小形似杼子味亦如栗所謂樹之榛栗者也其<lb/>
一種枝莖如木藂生髙丈餘作胡桃味遼代上黨皆饒<lb/>
<hi>詩</hi>榛楛濟濟<hi>旱/麓</hi>女贄不過榛栗棗脩<hi>左傳</hi>
傳記榛似梓實如小栗<hi>說文</hi>枝葉似栗樹小似橡子味似<lb/>
栗枝莖可以為燭<hi>詩義疏</hi>上市之山下多榛楛<hi>山海經</hi>漢末<lb/>
楊氏家園中産神榛二株<hi>述異記</hi>
集寒梨乾榛<hi>七辨</hi>
<pb n="KR3k0025_WYG_092-15b"/>
　　　櫻桃<lb/>
經仲夏之月天子羞以含桃先薦寢廟<hi>記</hi>
史惠帝出離宫叔孫通曰今櫻桃熟可獻陛下宜以櫻<lb/>
桃獻宗廟上許之<hi>漢書</hi>太宗將致櫻桃於酅公稱奉則以<lb/>
尊言賜又以卑虞監曰昔梁帝遺巴陵王稱餉遂從之<lb/>
<hi>唐書</hi>中宗遊芳林園命公卿馬上摘櫻桃　𤣥宗紫宸殿<lb/>
櫻桃熟命百官口摘之　蕭穎士李林甫欲用之乃召<lb/>
見時穎士居母䘮即縗麻而謁林甫林甫素不識遽見<lb/>
<pb n="KR3k0025_WYG_092-16a"/>
縗麻即令斥去穎士乃為伐櫻桃賦以刺林甫云擢無<lb/>
庸之瑣質因本枝而自庇泊羣材而非據居階庭之右<lb/>
地雖先寢而或薦豈和羮之正味　文宗嘗因内園進<lb/>
新櫻桃將以賜二宫上曰送太后焉可以為賜因援筆<lb/>
易其文簿曰奉太后自是以為常<hi>並同上</hi>
傳記楔荆桃<hi>爾雅注曰今櫻桃</hi>含桃櫻桃為鳥所含故曰含桃<lb/>
<hi>吕氏春秋注</hi>孟夏祭用櫻桃<hi>范注祠祭</hi>櫻桃大者如彈丸有長八<lb/>
分者白色多肌者凡三種<hi>廣志</hi>櫻桃或如手指春秋冬夏<lb/>
<pb n="KR3k0025_WYG_092-16b"/>
華實竟嵗<hi>博物志</hi>櫻桃一名朱桃一名麥英<hi>本草</hi>實深紅色<lb/>
者謂之朱櫻正黄明者謂之蠟櫻<hi>同上</hi>漢明帝於月夜讌<lb/>
賜羣臣櫻桃盛以赤瑛盤羣臣視之月下以為空盤帝<lb/>
笑之<hi>拾遺錄</hi>景龍四年上與侍臣於樹下摘櫻桃恣其食<lb/>
大陳宴席至暝每人賜朱櫻二籠<hi>景龍文館記</hi>上幸兩儀殿<lb/>
命侍臣食櫻桃盛以琉璃和以杏酪飲酴醿酒<hi>同上</hi>黎舉<lb/>
欲令橙子臣櫻桃但恨時不同耳<hi>金城記</hi>韓約能作櫻桃<lb/>
饆饠其色不變<hi>雜爼</hi>
<pb n="KR3k0025_WYG_092-17a"/>
集惟櫻桃之先熟兆百果而含榮鳥纔食而便墮雨薄<lb/>
灑而皆零<hi>後梁宣帝賦</hi>櫻桃為樹則多䕃為果則先熟<hi>𫝊咸賦</hi>
集繁星而積曜<hi>栁文</hi>西蜀櫻桃也自紅野人相贈滿筠籠<lb/>
數囘細㵼愁仍破萬顆匀圓訝許同憶昨賜霑門下省<lb/>
退朝擎出大明宫金盤玉筯無消息此日嘗新任轉蓬<lb/>
<hi>杜詩</hi>崖蜜松花熟　赤墀櫻桃枝隠映銀絲籠干春薦陵<lb/>
寢永永垂無窮<hi>並同上</hi>漢家舊種明光殿炎帝還書本草<lb/>
經豈若滿朝承雨露共看傳賜出青冥香隨翠籠擎初<lb/>
<pb n="KR3k0025_WYG_092-17b"/>
重色照銀盤㵼未停<hi>韓集</hi>合充鳯食留三島誰許鸎偷過<lb/>
五湖苦筍恐難同象匕酪漿無復瑩蠙珠<hi>韓偓</hi>披香殿下<lb/>
櫻桃熟<hi>温庭筠</hi>空看翠幄成隂日不見紅珠滿樹時　宜<lb/>
男謾作後庭草不似櫻桃千子垂<hi>並同上</hi>矮墮綠雲髻欹<lb/>
危紅玉篸<hi>李義山</hi>珠實雖先熟瓊莩縱早開流鸎猶故在<lb/>
争得諱含來<hi>同上</hi>新果真瓊液來應宴紫蘭圓疑竊龍頷<lb/>
色已奪鷄冠<hi>杜牧</hi>白玉牕中起草臣櫻桃初赤試嘗新殿<lb/>
頭傳語金階逺因進詞來謝聖人<hi>王建</hi>
<pb n="KR3k0025_WYG_092-18a"/>
本朝杜牧之詩云忍用烹酥酪從將洗玉盤遂知唐人<lb/>
已用櫻桃薦酪也<hi>作錄</hi>東坡橄欖詩曰待得微甘囘齒頰<lb/>
已輸崖蜜十分甜見鬼谷子曰崖蜜櫻桃也<hi>墨客揮犀</hi>紫櫻<lb/>
桃熟麥風涼<hi>六一集</hi>獨遶櫻桃樹酒醒喉肺乾莫除枝上<lb/>
露從向口中傳<hi>東坡</hi>傾籃的皪沾朝露出袖熒煌得寶珠<lb/>
會薦瑛盤傾一座莧腸藜口未良圖<hi>陳后山</hi>
　　　梅<lb/>
經若作和羮爾惟鹽梅<hi>書</hi>摽有梅其實七兮摽有梅其<lb/>
<pb n="KR3k0025_WYG_092-18b"/>
實三兮<hi>詩</hi>
子百梅足以為一人酸一梅不足為百人酸<hi>淮南</hi>
傳記梅柟<hi>爾雅</hi>梅杏類也樹及葉皆如杏而黒<hi>詩義疏</hi>靈山<lb/>
其木多梅<hi>山海經</hi>魏武帝興軍士失道大渇而無水遂令<lb/>
曰前有梅林結子甘酸可以止渇士卒聞之皆口中水<lb/>
出遂得及泉原<hi>世說</hi>五月有落梅風江淮以為信風又有<lb/>
霖霪號為梅雨霑衣服皆敗黦<hi>風俗通</hi>上林苑有朱梅同<lb/>
心梅紫蔕梅燕支梅麗枝梅紫花梅侯梅<hi>西京雜記</hi>夏至之<lb/>
<pb n="KR3k0025_WYG_092-19a"/>
雨名為黄梅雨<hi>風土記</hi>蜀名梅為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>大如鴈子梅<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>皆可<lb/>
以為油脯黄梅以熟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>作之<hi>廣志</hi>晉范汪能啖生梅人嘗<lb/>
致一斛奩須臾啖盡<hi>詩林</hi>
集亦果中之嘉實<hi>吳淑賦</hi>紅綻雨肥梅<hi>杜詩</hi>四月熟黄梅<lb/>
梅杏半傳黄<hi>並同上</hi>好忻待賔侣金盤薦紅瓊<hi>庾信</hi>齒軟越<lb/>
梅酸<hi>韓偓</hi>天賜烟脂一抹腮盤中磊落笛中哀雖然未得<lb/>
和羮便曾與將軍止渇來<hi>羅隠</hi>
本朝吳人謂梅子為曹公以嘗望梅止渇也<hi>筆談</hi>江梅有<lb/>
<pb n="KR3k0025_WYG_092-19b"/>
佳實託根桃李場<hi>山谷</hi>古來和鼎實此物升廟廊　青莎<lb/>
徑裏香未乾黄鳥隂中實已團蒸豆作烏鹽作白屬聞<lb/>
丹杏薦牙盤　北客未嘗眉自顰南人誇說齒生津磨<lb/>
錢和蜜誰能許去蔕供鹽亦可人<hi>並同上</hi>
　　　楊梅<lb/>
傳記地有章名則生楊梅<hi>博物志</hi>故章縣縣北有石槨山<lb/>
出楊梅常以貢御張華所謂地名章必生楊梅蓋謂此<lb/>
也<hi>吳興記</hi>楊梅其子如彈丸正赤五月中熟熟時似梅其<lb/>
<pb n="KR3k0025_WYG_092-20a"/>
味甜酸<hi>臨海異物志</hi>盧山頂有湖楊梅繞其際人登者止得<lb/>
於山飽食不得持下<hi>廣州記</hi>楊脩七嵗甚聰慧孔君平詣<lb/>
其父父不在乃呼兒出為設果有楊梅孔用指以示兒<lb/>
曰此真君家果兒應聲答曰未聞孔雀是夫子家禽<hi>世説</hi>
<hi>新語</hi>趙綸妻死遺雪竹搔頭階下不數日化為楊梅花朶<lb/>
如撒時人異之<hi>姑臧記</hi>陸展郎中見楊梅歎曰此果恐是<lb/>
日精然若無蜂兒採香誰勝難和之味即以竹絲籃貯<lb/>
千枝并茶花蜜送衡山道士<hi>湘潭記</hi>黎舉常云楊梅枇杷<lb/>
<pb n="KR3k0025_WYG_092-20b"/>
幸為執友<hi>金城記</hi>
集懐蘂挺實涵黄橘丹鏡目綉壑照霞綺蠻<hi>江淹頌</hi>玉盤<lb/>
楊梅為君設吳鹽如花皎白雪<hi>李白</hi>
本朝南村諸楊北村盧白花青葉冬不枯垂紅綴紫煙<lb/>
雨裏特與荔支為先驅<hi>東坡</hi>羅浮山下四時春盧橘楊梅<lb/>
次第新<hi>同上</hi>楊出稽山世少雙情知風味勝他楊玉肌甫<lb/>
醉生紅粟墨暈微深染紫囊火齊堆盤珠徑寸醴泉繞<lb/>
齒柘為漿<hi>楊誠齋</hi>越絶諸楊盛一時　也解過江尋德祖<lb/>
<pb n="KR3k0025_WYG_092-21a"/>
政緣作尹是丘遲渠伊不是南村𣲖未免先驅是荔支<lb/>
<hi>並同上</hi>
　　　杏<lb/>
子五沃之土其木宜杏<hi>管子</hi>孔子休坐杏壇之上<hi>莊子</hi>
史馬燧之子暢以第中大杏饋竇文場文場以進德宗<lb/>
德宗未嘗見頗怪令中使就封杏樹暢懼進宅廢為奉<lb/>
誠園<hi>唐書</hi>
傳記杏木者東方嵗星之精<hi>典術</hi>杏多實不蟲者來年秋<lb/>
<pb n="KR3k0025_WYG_092-21b"/>
善<hi>師曠占</hi>靈山之下其木多杏<hi>山海/經</hi>夏祠用杏<hi>盧諶祭法</hi>張元<lb/>
性亷潔南隣有杏二樹杏熟多落元園中元所得者悉<lb/>
以還主　董奉居廬山為人治病得愈者令種杏數年<lb/>
成林奉語買杏者不須來報但自取之一器榖便得一<lb/>
器杏有人少穀徃而取杏多即有虎逐之奉悉以杏所<lb/>
得穀賑救貧窮<hi>神仙傳</hi>仙人有三𤣥紫杏<hi>南岳夫人傳</hi>上林有<lb/>
文杏蓬萊杏<hi>西京雜記</hi>滎陽有白杏鄴中有赤杏有榛杏<hi>廣志</hi>
嵩髙山東北有牛山多杏百姓饑饉資此為命<hi>嵩山記</hi>杏<lb/>
<pb n="KR3k0025_WYG_092-22a"/>
園洲南海中多杏海上人云仙人種杏處漢時嘗有人<lb/>
舟行遇風泊此洲食杏免死云洲中有冬杏<hi>述異記</hi>范蠡<lb/>
宅在湖中有海杏大如拳　賴鄉老子祠有縹杏<hi>並同上</hi>
北齊仙都苑有合歡杏<hi>花木錄</hi>齊南郡東南杏大如梨色<lb/>
黄如橘土人謂之漢帝杏亦曰金杏<hi>雜爼</hi>
集冬實之杏<hi>王充賦</hi>魏土送西山之杏<hi>王逸荔支賦</hi>豹祠赤杏<lb/>
<hi>王廙賦</hi>越魏都之赤杏<hi>胡道安賦</hi>光武墳邊杏甚美今奉送其<lb/>
核<hi>朱起石與兄書</hi>
<pb n="KR3k0025_WYG_092-22b"/>
本朝貢杏初嘗酒正醇<hi>六一集</hi>芳枝結青杏翠葆新奕奕<lb/>
<hi>同上</hi>酒䦨紅杏闇<hi>東/坡</hi>大杏金黄小麥熟<hi>同上</hi>屬同丹杏薦牙<lb/>
盤<hi>山谷</hi>里中饋杏得嘗新<hi>后/山</hi>意行到南園杏子半紅碧<hi>誠齋</hi>
小苦已自正未酸政堪喫聊將挿鬢歸空樽有餘瀝<hi>同上</hi>
　　　桃<lb/>
經桃之夭夭有蕡其實　投我以木桃報之以瓊瑶<lb/>
投我以桃報之以李<hi>並詩</hi>
子五沃之土其木宜桃<hi>管</hi>昔彌子瑕有寵於衛君食桃<lb/>
<pb n="KR3k0025_WYG_092-23a"/>
而甘以其半啖君君曰愛我哉忘其口而啖寡人及彌<lb/>
子瑕得罪於君曰是固嘗啖我以餘桃<hi>韓子</hi>五原蔡誕入<lb/>
山而還欺其家云到崑崙山有玉桃須玉井水洗之便<lb/>
軟而可食<hi>抱朴子</hi>
史貞觀十一年康國獻金桃銀桃詔令植之於苑囿<hi>唐書</hi>
莊宗年邁多疾馮道奏曰臣願陛下寢膳之間動留調<lb/>
衛因指御前果實曰如食桃不康翊日見桃而思戒可<lb/>
也<hi>五代史</hi>
<pb n="KR3k0025_WYG_092-23b"/>
傳記六月煮桃以為豆實<hi>大戴禮</hi>玉衡星散為桃<hi>春秋運斗樞</hi>
旌冬桃<hi>子冬熟也</hi>椃桃山桃<hi>並爾/雅</hi>玉桃服之長生不死<hi>神異經</hi>
關令尹喜從老子西遊省大真王母共食碧桃<hi>内傳</hi>孔子<lb/>
侍坐於魯哀公哀公賜之桃與黍仲尼先飯黍而後食<lb/>
桃公曰以黍雪桃也對曰黍五穀之長果六而桃為下<lb/>
君子不以貴雪賤<hi>家語</hi>公孫接田開强古冶子事景公勇<lb/>
而無禮晏子言於公請公饋之二桃曰三子計功而食<lb/>
公孫接田開强先言功援桃而起古冶子又言其功令<lb/>
<pb n="KR3k0025_WYG_092-24a"/>
二子反桃二子慙而自殺古冶子曰恥人以言夸其聲<lb/>
不義也亦反其桃契領而死<hi>晏子春秋</hi>魏文侯見箕季從者<lb/>
食其功而箕季禁之文侯曰豈愛桃哉是教我下無犯<lb/>
上也<hi>劉向新序</hi>上林苑有秦桃櫻桃緗核霜桃金城桃胡桃<lb/>
綺葉桃含桃紫文桃<hi>西京雜記</hi>東郡獻短人武帝呼東方朔<lb/>
短人指朔曰王母種桃此兒三偷之矣後西王母下出<lb/>
桃七枚自㗖其二以五枚與帝帝留核欲種之母歎曰<lb/>
此桃三千年一著子非下土所植也<hi>漢武故事</hi>張陵服丹能<lb/>
<pb n="KR3k0025_WYG_092-24b"/>
變化有趙升就陵受學陵與諸弟子登雲臺山有桃樹<lb/>
旁生石壁下桃大有實陵曰得此者當告以道升乃從<lb/>
上自擲正投桃樹得二百枚陵分賜諸弟子餘二枚陵<lb/>
自食一留一以與升<hi>神仙傳</hi>桓𤣥素輕柏崖崖有好桃𤣥<lb/>
連就求之不得佳者𤣥與殷仲文書曰德之休明肅慎<lb/>
貢其楛矢如其不爾籬壁間物亦不可得也<hi>世說</hi>積石山<lb/>
桃實大如十斛甕<hi>𤣥中記</hi>磅磄山有桃樹千圍萬嵗一實<lb/>
<hi>拾遺記</hi>漢明帝時嘗獻巨核桃霜下結花隆暑方熟常使<lb/>
<pb n="KR3k0025_WYG_092-25a"/>
植於霜林園俗謂相陵聲之誤也<hi>同上</hi>石虎苑中有勾鼻<lb/>
桃重二斤<hi>鄴中記</hi>景陽山有仙人桃得霜乃熟一曰西王<lb/>
母桃也<hi>洛陽伽藍記</hi>剡縣劉晟<hi>一作晨</hi>阮肇入天台山迷路乏<lb/>
糧各啖數桃而不饑下大溪邊有二女邀還家遂停半<lb/>
年懐土思歸女曰罪牽君如何便語大路<hi>幽㝠錄</hi>王㻌入<lb/>
王屋洞室遇東極真人贈以桃出融臯澤<hi>廣記</hi>
集有東園之珍果兮承隂陽之靈和結柔根以列樹兮<lb/>
横長畆而駢羅<hi>𫝊𤣥賦</hi>
<pb n="KR3k0025_WYG_092-25b"/>
　　　李<lb/>
經投我以木李報之以瓊玖　丘中有李　投我以桃<lb/>
報之以李<hi>詩</hi>
子陳仲子居於陵三日不食井上有李螬食實者過半<lb/>
矣匍匐徃將食之<hi>孟子</hi>五沃之土其木宜李<hi>管子</hi>五原蔡誕<lb/>
入山而還欺其家云到崑崙山有玉李以玉井水洗之<lb/>
便軟可食　張助耕於白田有一李栽掘之置空桑中<lb/>
其里人見桑中生李謂之神有病目痛祝之偶愈殺㹠<lb/>
<pb n="KR3k0025_WYG_092-26a"/>
祭之傳者便言此樹能令盲者得視互來祈福<hi>抱朴子</hi>
史王戎年七嵗道邊李樹子多折枝小兒競取之戎曰<lb/>
樹在道邊而子多必苦李也取之信然　王戎家有好<lb/>
李賣之恐人得種常鑽其核和嶠家有好李帝求之不<lb/>
過數十王武子率少年持斧詣園飽啖畢伐之送與嶠<lb/>
問何如君李<hi>晉書</hi>王僧孺少時有餽其父冬李先以一與<lb/>
之不受曰大人未見不容先嘗<hi>齊書</hi>
傳記休無實李<hi>一名趙李</hi>座接慮<hi>今之/麥李</hi>駮赤李<hi>子赤色爾雅</hi>邊春<lb/>
<pb n="KR3k0025_WYG_092-26b"/>
之山多李<hi>山海經</hi>李少君謂鍾山之李大如瓶　仙之上<lb/>
藥有圓丘紅李<hi>漢武内傳</hi>華林園有春李冬華春熟<hi>鄴中記</hi>南<lb/>
居細李四月先熟<hi>風土記</hi>五靈丹山上有𤣥雲之李食之<lb/>
得仙<hi>王褒内傳</hi>上林苑有紫李　青綺李　黄李　青房李<lb/>
　綠李　顔淵李　合枝李　羌李　朱李　車下李<lb/>
　燕李　侯李　蠻李<hi>西京雜記</hi>䑕李朱李可以染　麥李<lb/>
<hi>最細小</hi>溝道李　黄建李　青皮李　馬肝李　赤房陵<lb/>
李　䭞李<hi>其肌粘茹之似䭞</hi>柰李　離核李似柰　劈李熟必<lb/>
<pb n="KR3k0025_WYG_092-27a"/>
先劈裂　經李<hi>又一名老李</hi>杏李味小酢似杏　黄扁李<lb/>
夏李　春李　冬李<hi>廣志</hi>琳國多生玉葉李五千嵗一熟<lb/>
韓終常食之亦名韓終李<hi>洞賔記</hi>魏文帝安陽殿前天降<lb/>
朱李八枚今安陽李大而甘者即其種也　房陵朱仲<lb/>
有李園三十六所　林陵有金李其大者為夏李尤小<lb/>
者為䑕李<hi>述異記</hi>東都嘉慶坊有李甚鮮故稱嘉慶李今<lb/>
人但言嘉慶子<hi>西京記</hi>長靈安丘生病篤弟子沙都來省<lb/>
之共坐庭樹下見雙朱李著枯皮自墮掌中安食之所<lb/>
<pb n="KR3k0025_WYG_092-27b"/>
苦除盡<hi>髙士傳</hi>崔奉國家一種李肉厚而無核識者曰天<lb/>
罰乖龍割其耳耳血墮地故生此李<hi>琴莊美事</hi>西王母居龍<lb/>
月城城中産黄中李花實上皆有黄中二字王母惜之<lb/>
過於蟠桃<hi>集真記</hi>王母遺帝上清玉文之李<hi>黄帝内傳</hi>
集仙李縹而神李紅<hi>李果賦</hi>中山之縹李<hi>陸士衡賦</hi>房陵湘李<lb/>
<hi>王廣賦</hi>接朱李於黄泉<hi>庾𤣥/黙賦</hi>朱李零於桂囿<hi>張載𤓰賦</hi>沈朱李<lb/>
於寒冰<hi>魏文帝與吳質書</hi>李下不整冠<hi>占樂府</hi>種别分類或朱或<lb/>
黄<hi>𫝊𤣥記</hi>色潤房陵縹味奪寒水朱<hi>沈/約</hi>朱李沈不冷<hi>杜詩</hi>冰<lb/>
<pb n="KR3k0025_WYG_092-28a"/>
盤夏薦碧實脆<hi>韓集</hi>
本朝青李扶疎禽自來<hi>東坡</hi>道傍多苦李<hi>山谷</hi>
　　　柰<lb/>
史王祥後母不慈庭有丹柰結實使守視之祥晝則驅<lb/>
鳥雀夜則驚䑕時雨忽至祥抱樹至曙<hi>本傳</hi>楊愔家甚隆<lb/>
盛庭前有柰樹實落地羣兒皆争之愔巋然獨坐其季<lb/>
父偉見之大用嗟異<hi>北史</hi>
傳記上林苑有白㮏　紫㮏　綠㮏<hi>西京雜記</hi>㮏有白赤青<lb/>
<pb n="KR3k0025_WYG_092-28b"/>
三種張掖有白㮏酒泉有赤㮏<hi>廣記</hi>摘圜丘之紫㮏<hi>漢武故事</hi>
㮏油𢷬㮏實也㮏脯切㮏曝乾之如脯也<hi>釋名</hi>夏祠用白<lb/>
㮏秋祠用赤㮏<hi>盧諶祭法</hi>太始二年嘉㮏一蔕十五實生於<lb/>
酒泉<hi>起居注</hi>崑崙山上有㮏須玉井之水洗之方可食<hi>拾遺</hi>
<hi>記</hi>有紫㮏大如升甜如蜜<hi>洞賔記</hi>東華夫人設𤣥洲白㮏<lb/>
<hi>廣記</hi>白㮏出涼州大如兔頭　脂衣㮏其汁可染著衣不<lb/>
可浣<hi>雜爼</hi>貞觀中有於黄河上拾得一樹栽子歸蒔之三<lb/>
年乃結子進之號曰朱㮏<hi>僉載</hi>河州靈岩寺每七月十五<lb/>
<pb n="KR3k0025_WYG_092-29a"/>
日溪穴流出聖㮏大如盞<hi>洽聞記</hi>承光寺㮏味冠京師<hi>伽藍</hi>
<hi>記</hi>華陽雷平山地美可種㮏所謂福卿之㮏以除災異<lb/>
<hi>類要</hi>
集素㮏夏成<hi>左思賦</hi>二㮏耀丹白之色<hi>潘安仁賦</hi>投素㮏於清<lb/>
渠<hi>潘岳賦</hi>𤓰州素㮏<hi>張載/經</hi>輕籠熟㮏香<hi>杜詩</hi>
　　　林檎<lb/>
傳記黒琴似赤㮏<hi>廣志林檎亦名黒琴</hi>林檎果實可佳比榅桲<hi>榅桲</hi>
<hi>果名</hi>實微大其狀醜其味香輔關有之江淮南少<hi>述真記</hi>華<lb/>
<pb n="KR3k0025_WYG_092-29b"/>
林園有林檎十二株<hi>晉宫闕記</hi>永徽中王方於河灘上拾得<lb/>
一小樹栽埋之及長乃林檎也王懼得之獻於髙宗又<lb/>
為朱㮏又名五色林檎<hi>洽聞記</hi>張李二公相與學道李思<lb/>
仕宦而歸奉使至揚州遇張子張邀李備珍膳命妓女<lb/>
五人中有持筝者酷似李妻張以林檎繫裙帶上然後<lb/>
使去張已得仙矣<hi>廣記</hi>僧問靈雲如何是西來意師曰井<lb/>
底種林檎<hi>傳燈錄</hi>王内史書帖子與蜀郡太守書求櫻桃<lb/>
來禽來禽言味甘來衆禽也俗作林檎<hi>尚書故事</hi>
<pb n="KR3k0025_WYG_092-30a"/>
集枇杷林檎帶谷映渚<hi>謝靈運賦</hi>
本朝東坡先生未歸時自種來禽與青李<hi>東坡</hi>泥塗無去<lb/>
馬夏木有來禽<hi>后山</hi>粲粲來禽已著花芳根誰徙向天涯<lb/>
好尋青李相遮映風味應同逸少家<hi>劉屏山</hi>
　　　枇杷<lb/>
史建中元年詔山南之枇杷江南之柑橘嵗為次第貢<lb/>
者取一次以供廟饗<hi>唐書</hi>
傳記孟夏祭用枇杷<hi>范注祠制</hi>枇杷葉似栗子似葯四月熟<lb/>
<pb n="KR3k0025_WYG_092-30b"/>
<hi>風土記</hi>南安縣出好枇杷<hi>南中八/郡志</hi>宜都出大枇杷<hi>荆州土地記</hi>
華山講堂西頭有枇杷園<hi>華山記</hi>枇杷冬華實黄大如鷄<lb/>
子小者如杏味甜酢四月熟出犍為<hi>廣記</hi>黎舉常言楊梅<lb/>
枇杷幸為執友<hi>金城賦</hi>
集盧橘夏熟<hi>上林賦</hi>今人主不思甘露醴泉而患枇杷荔<lb/>
枝之腐亦鄙<hi>仲長統昌言</hi>枇杷寒暑無變負雪揚華余植之<lb/>
庭圃遂賦之云名同音器質異真松四序一采素華冬<lb/>
馥<hi>周祗賦</hi>盧橘為秦樹<hi>李/白</hi>枇杷樹樹香<hi>杜/詩</hi>夏首薦枇杷<hi>栁集</hi>
<pb n="KR3k0025_WYG_092-31a"/>
本朝東坡詩云廬橘楊梅常帶酸張嘉甫問曰盧橘何<lb/>
種果類曰枇杷是也事見相如賦嘉甫曰盧橘夏熟黄<lb/>
柑橙榛枇杷橪柿亭柰厚朴不應四句重用應劭注曰<lb/>
伊尹書曰箕山之書青鳥之所有盧橘常夏熟不據依<lb/>
何也東坡曰意不欲耳<hi>冷齋夜話</hi>枇杷已熟燦金珠<hi>坡詩</hi>萬斛<lb/>
金丸綴樹稠遺根漢苑識風流也知不作清明瑞朽腐<lb/>
聊關聖主憂<hi>劉屏山</hi>大葉聳長耳一稍堪滿盤荔枝分與<lb/>
核金橘却無酸雨壓低枝重漿流冰齒寒長卿今在否<lb/>
<pb n="KR3k0025_WYG_092-31b"/>
莫遣作園官<hi>誠齋</hi>
　　　柿<lb/>
傳記俗謂柿有七絶一夀二多隂三無鳥窠四無蟲蠧<lb/>
五霜葉可翫六嘉實七落葉肥大<hi>雜爼</hi>柿有小者如小杏<lb/>
<hi>廣志</hi>孟冬祭用柿<hi>范注祠制</hi>
集宛中朱柿<hi>王逸賦</hi>梁侯烏椑之柿<hi>潘岳/賦</hi>故並丹柿<hi>王廙賦</hi>
鴻柿若𤓰<hi>七疑</hi>勅㫖垂賜華林園柿出自神苑滋味絶<hi>劉義</hi>
<hi>恭啓</hi>然雲燒樹大實駢金鳥下啄赬虬卵<hi>韓集</hi>
<pb n="KR3k0025_WYG_092-32a"/>
本朝韓退之青龍寺詩終篇言赤色莫曉其故嘗見小<lb/>
說鄭䖍寓青龍寺無紙取柿葉書九月柿葉赤而實紅<lb/>
則退之詩乃謂此也<hi>東坡</hi>唐鄧間多大柿初生澁堅實如<lb/>
石凡百十柿以一櫨桲久放則紅熟爛如泥而可食土<lb/>
人謂之烘柿者非用火乃用此爾<hi>歸田錄</hi>秋林黄葉晩霜<lb/>
嚴熟蔕甘香味獨兼火傘赬虬浪褒拂風標却似邑中<lb/>
黔<hi>劉屏山</hi>
　　　椑<lb/>
<pb n="KR3k0025_WYG_092-32b"/>
傳記梁侯園有烏椑八稜大如酒盞<hi>地理志</hi>宜都出大椑<lb/>
<hi>荆州記</hi>孟冬祭用椑<hi>范注祠制</hi>
集椑柿披實於長浦<hi>謝靈運賦</hi>後園樹烏椑<hi>潘岳賦</hi>
　　　梨<lb/>
史淮北滎南河濟之間千樹梨其人皆與千户侯等<hi>漢書</hi>
孔融與諸兄食梨取小者人問其故曰小兒法當取小<lb/>
者<hi>後漢</hi>真定郡梨大如拳甘若蜜脆若菱<hi>魏文帝詔</hi>王𤣥謨征<lb/>
滑臺一疋布買民八百大梨　張敷小名楂父邵小名<lb/>
<pb n="KR3k0025_WYG_092-33a"/>
梨文帝常戲謂之曰查何如梨楂曰梨百果之宗查何<lb/>
敢比之<hi>宋書</hi>扶桑國有赤梨經年不壊　崔逺文才清麗<lb/>
風神峻整當時目為飣坐梨言為席上之珍<hi>齊書</hi>
傳記梨山摛<hi>爾雅</hi>洞庭之中其木多梨<hi>山海/經</hi>常山好梨<hi>盧毓</hi>
<hi>論</hi>上林有紫梨　芳梨　青梨　大谷梨　金柯梨<lb/>
縹蔕梨　紫條梨　瀚海梨　玉梨<hi>西京雜記</hi>洛陽北邙張<lb/>
公夏梨海内唯有一樹　常山真定梨　山陽鉅野梨<lb/>
　梁園睢陽梨　齊郡臨淄梨　鉅野棠梨　上黨楟<lb/>
<pb n="KR3k0025_WYG_092-33b"/>
梨小而甘　新豐箭谷梨關以西𢎞農京兆右扶風界<lb/>
谷中梨多供御廣都梨重陸斤可數人分食之<hi>廣志</hi>漢武<lb/>
帝園一名樊川一名禦宿有大梨如升落地則破取者<lb/>
以布囊盛之名含消梨<hi>三秦記</hi>吕光時燉煌太守宋歆獻<lb/>
同心梨<hi>凉州記</hi>青田村民家多種梨樹名曰官梨恒以供<lb/>
獻名為御梨梨實落至地即融釋<hi>永嘉記</hi>塗山之北有梨<lb/>
大如斗千年一花食者身輕亦曰紫輕梨<hi>洞㝠記</hi>東方有<lb/>
樹曰梨其子徑三尺食之為地仙<hi>神異經</hi>宋廢帝太始年<lb/>
<pb n="KR3k0025_WYG_092-34a"/>
江南盛傳種蕭梨先無此樹百姓争欲植之識者曰當<lb/>
有姓蕭人王者後齊受禪<hi>廣五行記</hi>歡農里報德寺有含消<lb/>
梨世云報德之梨<hi>洛陽伽藍記</hi>老子西遊省太真王母共食<lb/>
紫梨<hi>關令尹内傳</hi>陜州深岩中有梨樹一株相傳云貞觀初<lb/>
有鳯上此樹其後結實尤大諸果之王也因號鳯栖梨<lb/>
<hi>洛中記異</hi>九成宫有梨上有爪甲迹號曰一搯梨　金柯梨<lb/>
出琅琊王野家<hi>洽聞記</hi>桓南仲每見人不快輒嗔云君得<lb/>
哀家梨復蒸食否舊說稜陵有哀仲家梨入口消釋言<lb/>
<pb n="KR3k0025_WYG_092-34b"/>
愚人不别好梨蒸食之<hi>世說</hi>唐肅宗嘗夜坐召穎王等三<lb/>
弟同坐地爐時李泌多絶粒上自燒二梨以賜之穎王<lb/>
等曰臣等請聨句以為他年故事穎王曰先生年幾許<lb/>
顔色似童兒信王曰夜抱九僊骨朝披一品衣穎王曰<lb/>
不食千鍾粟唯餐兩顆梨上曰天生此間氣助我化無<lb/>
為<hi>鄴侯家傳</hi>王公達尚夀春公主聞真定有紫花梨就加封<lb/>
檢洎秋實公主必親選而進之<hi>耳目記</hi>李建勲出鎮豫章<lb/>
遊西山田間茅舍有老叟教授村童公觴于其廬連食<lb/>
<pb n="KR3k0025_WYG_092-35a"/>
數梨賔僚有曰五臓刀斧不宜多食叟笑曰鶡冠子云<lb/>
五臓刀斧乃離别之離非梨也蓋離别戕伐胷懐有若<lb/>
刀斧耳<hi>東軒錄</hi>
集紫梨津潤<hi>左思賦</hi>果則昫山之梨<hi>齊都賦</hi>張公大谷之梨<lb/>
<hi>潘岳賦</hi>茂林列芳梨<hi>金谷/園賦</hi>紫梨甜脆<hi>孫楚賦</hi>梨則大谷冬紫<lb/>
張公秋黄<hi>王廙賦</hi>山盤薦霜梨　紅梨逈得霜　張梨不<lb/>
外求　山梨結小紅<hi>李白</hi>霜亦染梨腮<hi>韓/集</hi>紫實已含津<hi>梁宣</hi>
<hi>帝</hi>
<pb n="KR3k0025_WYG_092-35b"/>
本朝嗟予久苦相如渇却憶冰梨慰齒寒<hi>六一集</hi>勸君莫<lb/>
食金花梨勸君須食紅消梨金花紅消兩般梨一般顔<lb/>
色如胭脂紅消食之甘如飴金花食之先皺眉似此誤<lb/>
人多少事未食之前寧辨之<hi>康節</hi>霜降紅梨熟柔柯已不<lb/>
勝未嘗蠲夏渇唯見助冬冰<hi>東坡</hi>丹腮曉露香猶薄玉齒<lb/>
寒冰嚼欲無舊有嘉名傳大谷誰分靈種下仙都<hi>劉屏山</hi>
珍實渾疑露結成香葩况是雪儲精乍驚磊落堆盤出<lb/>
旋剖輕盈照骨明盧橘謾勞除夏熱柘漿未許析朝酲<lb/>
<pb n="KR3k0025_WYG_092-36a"/>
啖餘更檢桐君錄快果知非浪得名<hi>朱文公</hi>
　　　柤<lb/>
傳記柤似棃<hi>說文</hi>箕山之東有甘柤<hi>吕氏春秋</hi>平丘有楊栁甘<lb/>
柤　洞庭之山其木多柤<hi>山海經</hi>南方大荒有樹曰柤三<lb/>
千嵗作花九千嵗作實長九尺無核割之如凝蜜<hi>神異經</hi>
江淮南人至北見榅桲香以為柤子蓋實異之耳<hi>述異記</hi>
集甘柤引於崑山<hi>傅𤣥賦</hi>
　　　橄欖<lb/>
<pb n="KR3k0025_WYG_092-36b"/>
傳記有樹名獨根分為二枝其東向一枝是木威樹南向<lb/>
一枝是橄欖樹<hi>金樓子</hi>橄欖澁酢<hi>廣州記</hi>如大鷄子交州以<lb/>
飲酒<hi>廣志</hi>橄欖子大如棗二月華八九月熟生食味酢蜜<lb/>
藏乃甜美交趾武平與古九真有之<hi>南州草木狀</hi>橄欖閩中<lb/>
尤重云咀之香口勝含鷄舌香解酒毒樹峻不可梯但<lb/>
刻其根下方寸許内鹽其中一夕子皆自落樹枝節上<lb/>
生脂膏如桃膠南人採之和其皮葉煎如黒餳謂之橄<lb/>
欖糖<hi>嶺表錄異</hi>
<pb n="KR3k0025_WYG_092-37a"/>
本朝江南多果實橄欖稱珍竒北人將就酒食之先顰<lb/>
眉皮核苦且澁歴口復棄遺良久有迴味始覺甘如飴<lb/>
我今何所喻喻彼忠臣辭直道逆君耳斥退投天涯世<lb/>
亂思其言噬臍焉能追寄與采詩者無輕橄欖詞<hi>王黄州</hi>
五行居四時維火盛南訛炎焦凌木氣橄欖得之多酸<lb/>
苦不相入初争久方和霜苞入中洲萬里來江波幸登<lb/>
君子席得與衆果羅<hi>六一集</hi>紛紛青子落紅鹽正味森森<lb/>
苦且嚴待得餘甘還齒頰已輸崖蜜十分甜<hi>東坡</hi>青膚鏤<lb/>
<pb n="KR3k0025_WYG_092-37b"/>
瓊瑩翠顆森菡萏苦為幽人貞久見君子淡甘壊彼包<lb/>
羞日新此剛敢清泉薦芳茗具味獨潛感澡雪清煩酲<lb/>
滌隂瑩𤣥覽<hi>劉貢父</hi>想共餘甘有𤓰葛苦中真味晩方囘<lb/>
<hi>山谷</hi>
　　　餘甘<lb/>
傳記髙涼安寧縣有餘甘<hi>吳錄</hi>瀘水南岸有餘甘子樹色<lb/>
微黄味酸苦核有五稜<hi>雲南記</hi>餘甘如彈丸大視之理如<lb/>
定陶𤓰片初入口如苦忽咽中乃更甜美鹽而蒸之尤<lb/>
<pb n="KR3k0025_WYG_092-38a"/>
美可多食之<hi>異物志</hi>朱崖果有餘甘<hi>朱崖故事</hi>菴摩勒餘甘子<lb/>
也<hi>本草</hi>芳馥餘甘註云餘甘子出廣州四方多菴摩勒果<lb/>
也<hi>佛書</hi>
集其果則丹橘餘甘荔枝之林<hi>左吳都賦</hi>
本朝方懐味諫軒中果注云戎州蔡次律家軒外有餘<lb/>
甘余名之曰味諫<hi>山谷</hi>
　　　石榴<lb/>
史晉安帝時武陵臨沅獻安石榴一蔕六實<hi>沈約宋書</hi>元嘉<lb/>
<pb n="KR3k0025_WYG_092-38b"/>
末魏太武征彭城遣使求甘蔗安石榴張暢曰石榴出<lb/>
自鄴下亦當非彼所乏<hi>宋書</hi>齊安德王延宗納李祖收女<lb/>
為妃後帝幸李宅宴而妃母宋氏薦二石榴於帝前帝<lb/>
以問祖收收曰石榴房中多子王新婚妃母欲子孫衆<lb/>
多帝大喜<hi>北史</hi>
傳記若榴石榴也<hi>廣雅</hi>石虎苑中有安石榴子大如盌盞<lb/>
其味不酸<hi>鄴中記</hi>張騫使西域還得安石榴種<hi>博物志</hi>安石<lb/>
榴有甜酢二種<hi>廣志</hi>石榴一名丹若　石榴甜者謂之天<lb/>
<pb n="KR3k0025_WYG_092-39a"/>
漿能已丹石毒<hi>雜爼</hi>白馬寺浮屠前柰林蒲桃異於他處<lb/>
京師語曰白馬甜榴一實直牛<hi>洛陽伽藍記</hi>劉馮學道於樓<lb/>
丘子常服中岳石榴<hi>神仙傳</hi>崔𤣥徽常遇數美人其一曰<lb/>
石阿措即石榴也<hi>小說</hi>李漢碎胡碼瑙盤盛送王莒曰安<lb/>
石榴莒見之不疑旣食乃覺之<hi>揚州事迹</hi>
集若榴競裂<hi>蜀都賦</hi>接翠萼於綠蔕冐紅牙於丹鬚赩然<lb/>
含㽔璀爾散珠<hi>夏侯孝賦</hi>味滋芳柚色耀瓊蘂　若榴者天<lb/>
下之竒樹九州之名果也遥而望之煥若隋珠耀重淵<lb/>
<pb n="KR3k0025_WYG_092-39b"/>
詳而察之灼若列宿出雲間千房同模十子如一御饑<lb/>
療渇解酲止醉　天迴節移龍火西没流風晨激含露<lb/>
朝白紫房獨熟赬膚自拆剖之則珠散含之則水釋充<lb/>
嘉味於庖籠極酸甜之滋味上薦清廟之重下羞玉堂<lb/>
之客　金谷石榴木滋之最膚如凝脂汁如清瀨渇者<lb/>
所思銘之衣帶<hi>潘岳賦</hi>乃剖乃析金房緗隔<hi>張協賦</hi>或珠離<lb/>
於璇椀或玉碎於雕觴璘彬洒映曄紫嬰緗璀若瑶英<lb/>
之攅巘粲若靈蚌之含珠<hi>股安元賦</hi>惟木之珍莫美石榴擢<lb/>
<pb n="KR3k0025_WYG_092-40a"/>
鮮葩於青春結芳實於素秋<hi>徐澡妻賦</hi>庭榴剖朱實<hi>江總</hi>潛苞<lb/>
絳實拆<hi>韓集</hi>流霞包染紫鸎粟黄蠟紙裹紅瓠房<hi>皮日休</hi>
本朝秋雷石罌破曉日丹砂爛<hi>梅聖俞</hi>晴林紫榴析<hi>六一集</hi>
試剖紫金椀滿堆紅玉珠<hi>鄭獬</hi>庭榴結實墊芳叢一夜飛<lb/>
霜染茜容萬子同包無異質金房玉隔謾重重<hi>劉屏山</hi>深<lb/>
著紅藍染暑裳琢成文玳敵秋霜半含笑裏清冰齒忽<lb/>
綻吟邊古錦囊霧縠作房珠作骨水晶為醴玉為漿<hi>誠齋</hi>
　　　楊桃<lb/>
<pb n="KR3k0025_WYG_092-40b"/>
傳記雲母山多白雀素質凝映三亷五距注云三亷果<lb/>
名晉安謂之楊桃也<hi>南越志</hi>楊桃似南方橄欖子其味甜<lb/>
常五月十月熟諺言楊桃無蹙一嵗三熟　楊桃子生<lb/>
晉安侯官縣實大三寸可蜜藏之<hi>臨海異物志</hi>
　　　橘<lb/>
經厥包橘柚錫貢<hi>書</hi>橘踰淮而北為枳<hi>周禮</hi>
子夫橘樹之江北化而為橙<hi>淮南子</hi>
史江陵千樹橘其人皆與千戸侯等<hi>漢書</hi>亷范為成都太<lb/>
<pb n="KR3k0025_WYG_092-41a"/>
守部人楊由善占候嘗有風吹削哺曰當有薦木實者<lb/>
其色黄赤頃之五官椽獻橘數包<hi>後漢書</hi>陸績年六嵗見<lb/>
袁術術出橘績懐三枚拜而墮地術謂曰陸郎作賓客<lb/>
而懐橘乎績曰欲歸遺母術大竒之<hi>吳志</hi>虞愿始數嵗家<lb/>
中橘樹冬熟諸兒競求取之愿獨不取家人皆異之<hi>南史</hi>
傳記北山有菜橘柚所聚荷囊載畚盈我筐筥<hi>焦贑易林</hi>璇<lb/>
樞星散為橘<hi>運斗樞</hi>洞庭之山其木多橘<hi>山海經</hi>吳山饋魏<lb/>
文帝大橘魏文帝詔羣臣曰南方有橘酢正裂人牙時<lb/>
<pb n="KR3k0025_WYG_092-41b"/>
甜耳<hi>魏文帝詔</hi>咸和六年庾亮有橘十二實共同一柢以為瑞<lb/>
異百官畢賀<hi>建武故事</hi>王僧辯獻嘉蔕二十子於湘東王<hi>王國</hi>
<hi>典畧</hi>晏子使楚楚王遺橘置削晏子并食不割王曰橘當<lb/>
去割對曰臣聞之賜人主前者瓜桃不削橘柚不割今<lb/>
者萬乗無教故不敢割臣非不知也<hi>晏子春秋</hi>甘橘大釐城<lb/>
有之其味甚酸穹　有橘大如覆杯<hi>南夷志</hi>羅浮山有橘<lb/>
夏熟實大如李<hi>廣州記</hi>橘為樹白花而赤實皮旣馨香又<lb/>
有善味交趾有橘置長官主嵗貢御橘<hi>異物志</hi>宣城秦精<lb/>
<pb n="KR3k0025_WYG_092-42a"/>
入武昌山中採茗忽見一人身長一丈通體皆毛探懐<lb/>
中二十枚橘與精甘美異常<hi>續搜神記</hi>越中有王氏橘園<hi>述異</hi>
<hi>記</hi>巴卭人橘樹有二大橘如三四斗盎剖開每橘有二<lb/>
叟相對象棋一叟曰橘中之樂不減商山但不得深根<lb/>
固蔕為遊人摘下耳<hi>幽怪錄</hi>李衡作宅種橘千枝敕其子<lb/>
曰吾有千頭木奴可以不貧<hi>襄陽耆舊傳</hi>江陵進乳甘橘上<lb/>
種於蓬萊宫結一合歡實上與妃子持翫曰此果似知<lb/>
人意<hi>楊妃外傳</hi>王母遺黄帝以崑山交枝萬年之橘<hi>黄帝外傳</hi>右<lb/>
<pb n="KR3k0025_WYG_092-42b"/>
軍帖云奉橘三百顆霜未降未可多得故韋蘇州詩云<lb/>
書後欲題三百顆洞庭猶待滿林霜<hi>詩話</hi>
集后皇嘉樹橘來服兮受命不遷生南國兮深固難徙<lb/>
更壹志兮綠葉素榮紛其可喜兮層枝剡棘圓果摶兮<lb/>
青黄雜糅文章爛兮精色内白類任道兮紛緼宜脩姱<lb/>
而不醜兮<hi>楚辭</hi>橘柚芬芳<hi>子虛賦</hi>播萬里而遥望列銅雀之<lb/>
園亭背江川之暖氣處𤣥朔之肅清<hi>曹植賦</hi>屈平見朱橘<lb/>
而申貞臣之志<hi>傅𤣥賦</hi>戸有橘柚之園<hi>左思賦</hi>橘柚垂華實<lb/>
<pb n="KR3k0025_WYG_092-43a"/>
乃在深山側聞君好我甘竊獨自雕飾<hi>古詩</hi>碧葉獨潤金<lb/>
衣更鮮<hi>李徳裕賦</hi>天寒橘柚垂　嘗聞蓬萊殿羅列瀟湘姿<lb/>
此物嵗不稔玉食失光輝　應訝耽湖橘　此郊千樹<lb/>
橘　不見比封君　朱橘不論錢<hi>杜詩</hi>橘柚懐真質受命<lb/>
此炎方<hi>栁集</hi>
本朝陸吉隠於蕭山楚王召之封洞庭春　陸吉曰齊<lb/>
楚約西擊秦吾引兵踰關身犯霜露與枳棘最下者同<lb/>
甘苦率家奴千人戰甘洲之上拓地至漢南而歸子功<lb/>
<pb n="KR3k0025_WYG_092-43b"/>
孰與甘曰不如也吉曰神農氏之有天下也吾剝膚刻<lb/>
肝怡顔下氣以固蔕之術獻上上喜之命記注官陶洪<lb/>
景狀其方畧以付國史出為九江守宣上徳澤使兒童<lb/>
亦懐之子才孰與甘曰不如也　吉之子為下邳侯以<lb/>
美湯藥官至陳謝治中<hi>東坡陸吉傳</hi>洲中奴長足為生　鳯<lb/>
室堂前野橘香<hi>坡詩</hi>
　　　柑<lb/>
史張盤為廬江太守潯陽令嘗餉一奩柑其小兒就取<lb/>
<pb n="KR3k0025_WYG_092-44a"/>
一枚盤奪取付外卒以兩枚與之盤奪兒柑鞭卒曰何<lb/>
故行賄於吾子<hi>謝承後漢</hi>彭城王義康時四方獻饋皆以上<lb/>
品獻義康而以次者供御上嘗啖柑嘆其味並劣義康<lb/>
在坐曰今年柑殊有佳者遣人還東府取柑大三寸<hi>宋書</hi>
羅浮柑子開元始有山僧種於南樓寺其後嘗資進獻<lb/>
幸蜀幸奉天之嵗皆不結實　初開元末江陵進乳柑<lb/>
橘上以十枚種蓬萊宫至天寶十年結實上宣示羣臣<lb/>
曰朕近於宫内種柑子數株今秋結實乃與江南所進<lb/>
<pb n="KR3k0025_WYG_092-44b"/>
無別宰臣賀曰雨露所均混天區而齊被草木有性慿<lb/>
地氣以潛通故得兹江外之珍果為宫中之華實　荆<lb/>
州進黄柑帝以紫幅包賜蕭嵩<hi>唐書</hi>
傳記柑橘有黄者有赬者赬者謂之壺柑<hi>風土記</hi>柑有二<lb/>
十一核有成都平蔕柑大如升又犍為南安縣出黄柑<lb/>
　唐宣宗嘗賜軒轅集柑子曰臣山下有者味愈於此<lb/>
遂取御前碧玉甌以寶盤覆之俄而徹盤柑子至矣芬<lb/>
馥滿殿<hi>廣記</hi>東方朔云東南外有建春山其山多美柑樹<lb/>
<pb n="KR3k0025_WYG_092-45a"/>
<hi>神異經</hi>冬祠用柑<hi>盧諶祭法</hi>枝江有名柑宜都郡舊江北有其<lb/>
園名宜都柑<hi>荆州記</hi>柑實形如石榴者謂壺柑也　真柑<lb/>
一名乳唯泥山為最　生枝柑鄉人以其耐久留之枝<lb/>
間俟其味變柑帶葉而拆故名生枝柑<hi>橘錄</hi>李衡於武陵<lb/>
龍陽洲上種柑千樹臨死敕兒曰吾州里有千頭木奴<lb/>
不責汝衣食嵗征一疋絹亦足用矣及柑成嵗得絹四<lb/>
十疋<hi>襄陽記</hi>
集披黄苞以授柑<hi>潘安仁賦</hi>厥包橘柚精者曰柑<hi>郭璞賛</hi>煌煌<lb/>
<pb n="KR3k0025_WYG_092-45b"/>
嘉實磊如景星南金其色隨候厥形<hi>宗炳頌</hi>在南稱柑渡<lb/>
北則橙<hi>文選</hi>甜逾萍實冷亞冰壺<hi>劉孝儀啓</hi>名傳地里逺自武<lb/>
陵之淵族茂神經遥聞建春之嶺王逸為賦取對荔枝<lb/>
張衡製詞用連石蜜<hi>庾肩吾</hi>登爼黄柑重　破柑霜落爪<lb/>
　白露團柑子　岑寂雙柑樹娑婆一院香　園柑長<lb/>
成時三寸如黄金諸侯舊上計厥貢傾千林　春日清<lb/>
江岸千柑二頃園青雲羞葉宻白雪避花繁結子隨邊<lb/>
使開筒近至尊後於桃李熟終得獻金門<hi>杜詩</hi>手種黄柑<lb/>
<pb n="KR3k0025_WYG_092-46a"/>
三百株春來新葉徧城隅方同楚客憐皇樹不學荆州<lb/>
利木奴數嵗開花聞噴雪何時摘實見垂珠若教不待<lb/>
成林後滋味還堪養老夫<hi>栁集</hi>
本朝安定郡王以黄柑釀酒名曰洞庭春色　黄柑隠<lb/>
於泥山楚王聞其名遣使召之拜温尹平陽侯　甘謂<lb/>
陸吉曰每嵗太守勸駕乗傳入金門上玉堂與虞荔甲<lb/>
棖梅福棗嵩之徒列侍上前使數子者口呿舌縮不復<lb/>
上齒牙間　更封甘子為穰侯<hi>東坡傳</hi>一雙羅帕未分珍<lb/>
<pb n="KR3k0025_WYG_092-46b"/>
林下先嘗愧逐臣雲葉霜枝剪寒碧金盤玉指破芳辛<lb/>
清泉潄潄先流齒香霧霏霏故噀人坐客慇勤為收子<lb/>
千枝盈掬為吾貧　歸來一㸃殘燈在猶有傳柑遺細<lb/>
君　燕南異事真堪記三寸黄柑擘永嘉　侍史傳柑<lb/>
玉座傍人間草木盡天漿<hi>坡詩</hi>君家秋實羅浮種已作累<lb/>
累半拂牆　假作肅霜金弄色匀添寒日與争黄　色<lb/>
深林表風霜下香著樽前指爪間<hi>山谷</hi>
　　　橙<lb/>
<pb n="KR3k0025_WYG_092-47a"/>
子夫橘樹之淮北化而為橙<hi>淮南子</hi>
傳記橙橘屬也<hi>說文</hi>橙皮可為醬虀<hi>風俗通</hi>橙橘屬也而葉<lb/>
正圓<hi>風土記</hi>成都廣都郫新繁江源臨卭六縣生給橙夏<lb/>
秋冬或華或實大如櫻桃小者或如彈丸或有年華實<lb/>
竟嵗<hi>博物志</hi>橙子木有刺香氣馥馥可以薫袖可以芼鮮<lb/>
可以漬蜜真佳實也<hi>橘錄</hi>黎舉常欲令橙子臣櫻桃但恨<lb/>
時不同<hi>金城記</hi>
集穰橙鄧橘<hi>蜀都賦</hi>在南稱柑渡北則橙<hi>文/選</hi>襄隂大橙<hi>胡道</hi>
<pb n="KR3k0025_WYG_092-47b"/>
<hi>安賦</hi>細雨更移橙　霜橙壓香橘<hi>杜/詩</hi>鵠殻攅瓌<hi>韓文</hi>
本朝嘉樹團團俯可攀壓枝秋實漸斕斑朱欄碧瓦青<lb/>
霜曉粲粲繁星綠葉間<hi>六一集</hi>一年好景君須記正是橙<lb/>
黄橘綠時　西風初作十分涼喜見新橙透甲香　金<lb/>
橙縱復里人知不見鱸魚價自低須是松江煙霧裏小<lb/>
盤燒薤𢷬香虀<hi>東坡</hi>
　　　柚<lb/>
經厥包橘柚錫貢<hi>書</hi>
<pb n="KR3k0025_WYG_092-48a"/>
子吳越之間有木焉其名曰櫾碧樹而冬青實丹而味<lb/>
酸度淮北而化為枳焉<hi>列子</hi>
傳記柚條也<hi>爾雅詩云有條有梅</hi>果之美者雲夢之柚<hi>吕氏春秋</hi>洞庭<lb/>
之山綸山銅山賈超之山其木多櫾<hi>山海經</hi>成都有柚大<lb/>
如升<hi>廣志</hi>廣州别有雷柚<hi>廣州/記</hi>柚大橘也赤黄而酢<hi>風土記</hi>
東方建春山外多柚<hi>神異經</hi>
集紫葉𤣥實綠裏朱莖<hi>七蠲</hi>橘柚芬芳<hi>子虛賦</hi>
　　　枸櫞<lb/>
<pb n="KR3k0025_WYG_092-48b"/>
傳記枸櫞樹似橘如柚大而頗長味竒酢<hi>廣州記</hi>枸櫞大<lb/>
如飯筥皮不香味不美<hi>異物志</hi>枸櫞子形如瓜皮似橙而<lb/>
金色故人重之愛其香氣京輦豪貴家飣盤筵憐其逺<lb/>
方異果南中女工競取其肉雕鏤花鳥浸蜂蜜㸃以胭<lb/>
脂亦不讓湘中人鏤木瓜也<hi>嶺表錄異</hi>
　　　金橘<lb/>
本朝金橘産於江西都人初不識明道景祐初始與竹<lb/>
子俱至京師竹子味酸人不甚喜後遂不至而金橘香<lb/>
<pb n="KR3k0025_WYG_092-49a"/>
清味美置之樽爼間光彩灼爍如金彈丸誠珍果也都<lb/>
人初不甚貴後因温成皇后尤好食之由是價重京師<lb/>
<hi>歸田錄</hi>苑臣初摘置琱盤口敕宣恩賜近官氣味豈同淮<lb/>
枳辣皮膚不作楚梅酸參差翠葉藏珠琲錯落黄金鑄<lb/>
彈丸安得一株擎雨露畫圖傳與世人看<hi>李清臣</hi>霜枝摇<lb/>
落黄金彈<hi>山谷</hi>
　　　銀杏<lb/>
傳記唐鄭光讌飲把酒曰某改令身上取果子名云膍<lb/>
<pb n="KR3k0025_WYG_092-49b"/>
臍薛保遜還令云脚杏滿座大笑<hi>盧氏雜說</hi>
本朝鴨脚生江南名實未相浮致逺有餘力好竒自賢<lb/>
侯因令江上根結實夷門秋始摘纔三四金奩獻凝旒<lb/>
公侯不及識天子百金酬嵗久子漸多纍纍枝上稠<lb/>
鵝毛贈千里所以重其人鴨脚雖百箇得之誠可珍<hi>六一</hi>
<hi>集</hi>秋盤堆鴨脚<hi>后山</hi>鴨脚類緑李其名因葉髙今喜生<lb/>
都下薦酒壓蒲萄初聞帝苑誇又復主第褒纍纍誰採<lb/>
掇玉腕上金鼇<hi>梅聖俞</hi>
<pb n="KR3k0025_WYG_092-50a"/>
　　　蓮實<lb/>
史張承業權貴任事人皆脅肩低首候之唯馬郁以滑<lb/>
稽侮狎每賓僚宴集承業出異方珍果當郁前者食必<lb/>
盡承業私戒主膳者曰他日馬監至唯以乾藕子置前<lb/>
而已郁知不可啖異日鞾中置鐵鎚出以擊之承業大<lb/>
笑曰為公易饌勿敗吾桉<hi>五代後唐書</hi>
傳記蓮荷實曰菂薂<hi>說文</hi>其實蓮其中菂菂中薏<hi>爾雅</hi>菂五<lb/>
月中生生噉脆至秋表皮黒菂成可食或可磨以為飯<lb/>
<pb n="KR3k0025_WYG_092-50b"/>
輕身益氣令人强健<hi>詩疏</hi>西王母進素蓮一房百子<hi>拾遺記</hi>
宋元嘉十八年揚州刺史王濬州治後池有兩蓮駢生<lb/>
雙房分體　泰始二年嘉蓮雙葩並實合跗同莖生豫<lb/>
州澧湖<hi>宋起居注</hi>周平齊齊幼主胡太后等並歸於長安初<lb/>
武成殂後有謡云千錢買果園中有芙蓉樹破劵不分<lb/>
明連子隨他去至是應焉<hi>三國典畧</hi>
集綠房紫菂窟咤垂珠<hi>文選</hi>露冷蓮房墜粉紅<hi>杜</hi>池蓮折<lb/>
秋房<hi>韓集</hi>青房圓實齊戢戢<hi>張/藉</hi>水中蓮子懐芳心<hi>温庭筠</hi>
<pb n="KR3k0025_WYG_092-51a"/>
本朝蓮房前後熟供噉不須齊肉嫩山蜂子稜深天馬<lb/>
蹄尚連餘蘂在深映亂荷低脆美如新采近根猶帶泥<lb/>
<hi>司馬公</hi>半脫蓮房露壓欹綠荷深處有遊龜<hi>東坡</hi>蓮實大如<lb/>
指分甘念母慈共房頭<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>更深兄弟思實中有幺荷<lb/>
拳如小兒手念我憶衆雛迎門索梨棗蓮心政自苦食<lb/>
苦何能甘甘飱恐腊毒素食則懐慙蓮生於泥中不與<lb/>
泥同調食蓮誰不甘知味良獨少吾家雙井塘十里秋<lb/>
風香安得同袍子歸製芙蓉裳　美物有嘉實翦房助<lb/>
<pb n="KR3k0025_WYG_092-51b"/>
加籩　欲煩春笋手且為剝蓮蓬<hi>山谷</hi>
　　　藕<lb/>
史蘇州進藕其最上者名傷荷藕或云荷名或云葉甘<lb/>
為蟲所傷或云故傷其葉以長其根近多重臺荷蓋蓮<lb/>
實中又生花亦甚異也<hi>唐書</hi>
傳記荷美芙蕖其根藕荷根也一曰蔤乃莖下白蒻在<lb/>
泥中者<hi>說文</hi>碧藕白橘皆神仙之物<hi>廣記</hi>西王母進千年碧<lb/>
藕<hi>拾遺記</hi>碧衣女子詠云藕隠玲瓏玉<hi>樹萱錄</hi>
<pb n="KR3k0025_WYG_092-52a"/>
集秋藕折輕絲<hi>謝朓</hi>踏藕野池中　佳人雪藕絲<hi>杜詩</hi>太華<lb/>
峰頭玉井蓮開花十丈藕如船冷比雪霜甘比蜜一片<lb/>
入口沈痾痊<hi>韓集</hi>紅藕香中萬㸃珠　不知淮水濁丹藕<lb/>
為誰開　魚尾迸圓沙千珠落相藕<hi>温庭筠</hi>
本朝平生冰雪姿七星羅心胷豈無有絲毫上禆天子<lb/>
聰而不自薦達胡為乎泥中沈痾正無賴安得若從容<lb/>
其子亦可憐風味如乃翁<hi>胡致隆</hi>荷衣芰製雪為容家住<lb/>
雲煙太華峯外面看來真璞玉胷中琱出許玲瓏<hi>楊誠齋</hi>
<pb n="KR3k0025_WYG_092-52b"/>
　　　菱<hi>芰同</hi>
經加籩之實菱芡㮚脯<hi>周禮</hi>
子楚靈王作章華之臺棄疾承民之怨而立公子比百<lb/>
姓避而去之乃食菱飲水枕塊而死<hi>淮南子</hi>
史魚𢎞為湘東王鎮西司馬述職西上道中乏食緣路<lb/>
采菱作菱飯給所部<hi>梁書</hi>
傳記菱厥樚注云今水中芰也<hi>爾雅</hi>鉅野菱<hi>尚書大傳</hi>䔖菱也<lb/>
<hi>說文</hi>淮漢以南凶年以菱為蔬<hi>廣/志</hi>孟秋之祭菱芡<hi>范注祠制</hi>綏<lb/>
<pb n="KR3k0025_WYG_092-53a"/>
寧縣元龜淵中出菱甚為甘㫖<hi>羅浮山記</hi>𤣥都觀有翠水水<lb/>
有菱狀如飛鷄謂之飛鷄菱<hi>㓊㝠記</hi>屈到嗜菱有疾召其<lb/>
宗老而屬之曰祭我必芰及祥宗老將薦芰屈建命去<lb/>
之曰夫子不以私欲干國之典也<hi>國語</hi>漢武帝穿池有倒<lb/>
生菱莖如亂絲一花千葉根浮水上實沈泥如紫色謂<lb/>
之紫泥菱<hi>拾遺錄</hi>芰一名水粟一名薢茩漢武昆明池中<lb/>
有無根菱亦曰青水芰𤣥都有菱碧色狀如鷄飛名翻<lb/>
鷄芰　今人但言菱芰諸解草木書亦不分别唯伍安<lb/>
<pb n="KR3k0025_WYG_092-53b"/>
貧武陵記言四角三角曰菱今蘇州折要菱多兩角荆<lb/>
州有僧遺段成式一斗郢城菱三角而無傷可以挼莎<lb/>
<hi>雜爼</hi>
集夫萍之浮與菱之浮相似也菱植根萍隨波是以堯<lb/>
舜嘆巧言之亂徳仲尼惡紫之奪朱<hi>林恕篤論</hi>加籩之品菱<lb/>
芡存焉楚多陂塘菱芰所生父自嗜之而抑按宰祝旣<lb/>
毁就養無方之禮又失奉死如生之義奪乎素欲建何<lb/>
忍焉<hi>孫楚論屈建</hi>其沃羸則有綠菱紅蓮<hi>左思賦</hi>採菱花而結<lb/>
<pb n="KR3k0025_WYG_092-54a"/>
辭<hi>曹植九愁</hi>忽忘食而宵歸詠採菱以叩舷<hi>郭璞江賦</hi>紫菱生軟<lb/>
角<hi>庾信</hi>水果剝菱芡　採菱寒刺上<hi>杜詩</hi>菱葉亂穿萍　菱<lb/>
翻紫角利<hi>韓集</hi>朶頥進芰實<hi>栁集</hi>白馬湖平秋日光紫菱如<lb/>
錦綵鸞翔盪舟遊女滿中央采菱不顧馬上郎<hi>劉夢得</hi>
本朝烏菱白芡不論錢亂絲素菰滿綠盤<hi>東坡</hi>幸自江湖<lb/>
可避人懐珠隠玉冷無塵何須抵死露頭角荇葉荷花<lb/>
老此身　柄似蟾蜍股様肥葉如蝴蝶翼相差蟾蜍翹<lb/>
立蝴蝶起便是菱花著子時　鷄頭吾弟藕吾兄頭角<lb/>
<pb n="KR3k0025_WYG_092-54b"/>
嶄然也不争白璧中藏煙水晦紅裳左袒雪花明一生<lb/>
子木非知己千載靈均是主盟每到炎官張火傘西山<lb/>
未當聖之清<hi>楊誠齋</hi>
　　　芡<hi>鷄頭同</hi>
經加籩之實菱芡㮚脯<hi>周禮</hi>
子鷄頭已瘻注云瘻頸腫疾也鷄頭水中草幽州謂之<lb/>
鴈頭<hi>淮南子</hi>
傳記芡鷄頭也葉圓而大葉上蹙衂如沸實有芒刺其<lb/>
<pb n="KR3k0025_WYG_092-55a"/>
裏如味可以療饑止渇<hi>古今注</hi>鷄頭一名鴈實生雷澤<hi>本草</hi>
<hi>經</hi>䓈芡鷄頭也北燕謂之䓈青徐淮泗之間謂之芡<hi>方言</hi>
南楚江湘之間謂之鷄頭或謂之鴈頭<hi>廣雅</hi>
集鴻頭刺芡實　平池散芡盤　風能折炎水<hi>韓集</hi>繡頸<lb/>
金鬚蕩倒光團圓皺綠鷄頭葉<hi>温庭筠</hi>
本朝六月京師暑雨多夜夜南風吹芡觜凝祥池鎖會<lb/>
靈園僕射荒陂安可擬争先園客採新苞剖蚌得珠從<lb/>
海底都城百物貴新鮮厥價難酬與珠比金盤磊落何<lb/>
<pb n="KR3k0025_WYG_092-55b"/>
所為滑臺潑醅如玉醴<hi>六一集</hi>樓中煮酒初嘗芡<hi>東坡</hi>蝟毛<lb/>
蒼蒼磔不死銅盤矗矗釘頭生　吳鷄鬬罷絳幘碎海<lb/>
蚌扶出真珠明<hi>梅聖俞</hi>芡葉初生皺如縠南風吹開輪脫<lb/>
輻紫苞青刺攅蝟毛水面放花波底熟森然赤手初莫<lb/>
近誰料明珠藏滿腹<hi>子由</hi>剖蚌煮鴻頭　剝芡珠走盤<lb/>
明珠論斗煮鷄頭　千頭剖蚌明珠熟<hi>山谷</hi>龍宫失曉惱<lb/>
江妃也養鳴鷄報早暉要啄稻梁無半粒只敎滿頷飽<lb/>
珠璣　江妃有訣煮真珠菰飯牛酥軟不如手擘鷄腮<lb/>
<pb n="KR3k0025_WYG_092-56a"/>
金五色盤傾驪頷琲千餘夜光明月供朝嚼水府靈宫<lb/>
恐久虛好與藍田飱玉法編餘辟穀赤松書<hi>楊誠齋</hi>
　　　茨菰<lb/>
傳記烏芋一名藉姑本草注云一名茨菰日華子云又<lb/>
名燕尾草及烏芋<hi>本草注</hi>
集菰葉風翻綠翦刀<hi>白樂天</hi>
　　　鳬茈<lb/>
史王莽末南方饑饉民庶羣入野澤掘鳬茈而食之<hi>後漢</hi>
<pb n="KR3k0025_WYG_092-56b"/>
<hi>書</hi>
傳記芍鳬茈也<hi>爾雅</hi>
　　　瓜<lb/>
經以把包瓜<hi>易</hi>七月食瓜　緜緜瓜瓞<hi>詩</hi>為天子削瓜<lb/>
者副之巾以絺為國君華之巾以綌為大夫累之士㚄<lb/>
之庶人齕之<hi>禮</hi>齊侯使連稱管至父戍葵丘瓜時而往<lb/>
曰及瓜而代<hi>左傳</hi>
子五原蔡誕入山而還欺家人云至崑崙山有玉瓜其<lb/>
<pb n="KR3k0025_WYG_092-57a"/>
形如世間瓜但為光明洞徹而堅須以玉井水洗之便<lb/>
軟而可食<hi>枹朴子</hi>
史邵平者故秦東陵侯秦破為布衣貧種瓜長安城東<lb/>
瓜美故世謂東陵瓜<hi>史記</hi>燉煌古瓜州地生美瓜<hi>漢書</hi>施延<lb/>
家貧母老嘗役力供養種瓜自給<hi>後漢書</hi>安帝元初三年<lb/>
有瓜異本共生一瓜蔕<hi>續漢書</hi>建和二年河東瓜兩本共<lb/>
蔕<hi>袁崧後漢書</hi>步隲避難江東與衛旌同年相善俱以種瓜<lb/>
自給晝勤四體夜誦經傳<hi>吳志</hi>咸寧二年嘉瓜同蔕生於<lb/>
<pb n="KR3k0025_WYG_092-57b"/>
成都　桑虞有園宅北數里瓜果初熟有人踰園偷之<lb/>
虞以園多荆棘乃使奴為之開道及偷負瓜將出見道<lb/>
通利知虞使除之乃送所盜瓜叩頭請罪歡然盡以瓜<lb/>
與之<hi>晉書</hi>郭原平種瓜大觀七年大旱瓜賣不復通船縣<lb/>
令劉僧秀下水與之原平曰豈可減漑田之水以通運<lb/>
瓜之船乃涉他道往錢塘貨賣<hi>齊書</hi>王羆性儉率嘗有客<lb/>
與羆食瓜客削瓜侵膚稍厚及瓜皮落地羆引手取而<lb/>
食之客甚有愧色<hi>後周書</hi>宋瓊以孝稱母曾病季秋月思<lb/>
<pb n="KR3k0025_WYG_092-58a"/>
瓜瓊夢想見之求而遂獲時人異之<hi>北史</hi>貞元四年右神<lb/>
䇿軍獻瑞瓜三蔓合為一蔕而生三瓜　德宗幸梁道<lb/>
有獻瓜果者帝欲授以職官陸贄曰爵位不可輕也今<lb/>
獻瓜一器果一盛則授之彼忘軀命者何勸哉　元稹<lb/>
倚宦官知制誥武儒衡鄙厭之會食瓜蠅集其上儒衡<lb/>
揮以扇曰適從何來遽集於此一座皆失色<hi>唐書</hi>
傳記瓞瓝其紹瓞注云俗呼瓝瓜為瓞紹者瓜蔓緒亦<lb/>
著子但小如瓝耳<hi>爾雅</hi>五月乃瓜乃者治瓜之辭也瓜者<lb/>
<pb n="KR3k0025_WYG_092-58b"/>
始食瓜八月剝瓜蓄瓜時也<hi>大戴禮</hi>瓜之所出以遼東廬<lb/>
江燉煌之種為美有鳥瓜狸頭瓜蜜筩瓜女臂瓜龍蹄<lb/>
瓜羊髓瓜又有魚瓜大瓜如斛出涼州陽城有青登瓜<lb/>
大如三升斗有桂枝瓜長二尺餘蜀地食瓜冬至熟有<lb/>
春日瓜細小小辦宜藏正月種三月成有秋泉瓜秋種<lb/>
十月熟形如羊角色蒼黒<hi>廣志</hi>龍肝瓜長一尺花紅葉素<lb/>
生於冰谷素葉之瓜<hi>洞㝠記</hi>吳相王時會稽生五色瓜今<lb/>
吳有五色瓜嵗充貢獻<hi>述異記</hi>曽子耘瓜而誤斫其根曽<lb/>
<pb n="KR3k0025_WYG_092-59a"/>
晳怒以大杖擊其背曽子仆地有頃乃蘇孔子聞之告<lb/>
門弟子曰參來勿内也曾子使人請孔子孔子曰舜之<lb/>
事瞽瞍小杖則受大杖則走參委身以待暴怒身死而<lb/>
陷父於不義不孝孰大焉<hi>家語</hi>昔梁大夫宋就為邊縣令<lb/>
與楚隣界梁亭楚亭皆種瓜梁亭數灌其瓜美楚亭稀<lb/>
灌其瓜惡楚令怒因往夜竊搔梁瓜梁亭欲就搔楚瓜<lb/>
宋就曰是搆怨分禍之道也令人竊為楚亭夜灌其瓜<lb/>
瓜日以美楚亭察之則梁亭之為也楚令以聞楚王楚<lb/>
<pb n="KR3k0025_WYG_092-59b"/>
王聞之恱乃謝以重幣而友於梁王<hi>賈誼新書</hi>孫鍾種瓜為<lb/>
業有三人來乞瓜鍾設瓜及飯<hi>詳見伎術部風水類</hi>韓靈敏早䘮<lb/>
父其兄靈珍至孝母亡家貧無以葬與靈珍種瓜靈敏<lb/>
朝採暮還復生葬事由此舉<hi>沈約齊記</hi>西王母謂上元夫人<lb/>
曰後造朱炎山陵食靈瓜其味甚好比來已七千嵗矣<lb/>
　仙之上藥有空同靈瓜四劫一實也<hi>漢武内傳</hi>
集含金精之芳流冠種瓜而作珍投諸清流一浮一沈<lb/>
斫以金刀四剖三離承以雕盤幕以纎絺甘牟蜜房冷<lb/>
<pb n="KR3k0025_WYG_092-60a"/>
甚冰圭<hi>劉楨賦</hi>𤣥表丹裏呈素含紅豐敷外偉綠瓤内醲<lb/>
<hi>張載賦</hi>夫其種族頭數則栝樓定桃黄扁白榑金釵蜜筒<lb/>
小青大斑𤣥骭素腕狸首虎蹯東陵出於秦谷桂體起<lb/>
於巫山<hi>陸機賦</hi>摘虎掌拾黄斑落蔕離母漬以寒泉<hi>夏侯孝若</hi>
<hi>賦</hi>瓜則桂枝栝樓綠瓤青肌消暑蕩暍解渇療饑<hi>王廙賦</hi>
傾筐蒲鴿青滿眼顔色好沈浮亂冰玉愛惜如芝草落<lb/>
刃嚼冰霜開懐慰枯槁　破瓜霜落刃　瓜嚼水精寒<lb/>
<hi>杜詩</hi>瓜畦爛文貝<hi>韓詩</hi>
<pb n="KR3k0025_WYG_092-60b"/>
本朝蘚井筠籠浸蒼玉金盤碧筯薦寒冰田中誰問不<lb/>
納履座上適來何處蠅<hi>山谷</hi>故人夙有瓜畦約走送筠籠<lb/>
百里間翠甒瓊罌纔一握極知風味勝黄斑　柘漿溜<lb/>
溜香浮玉蘇水沈沈色弄金那似甘瓜能破暑一盤霜<lb/>
雪沍清襟<hi>劉屏山</hi>
　　　木瓜<lb/>
經投我以木瓜報之以瓊琚<hi>詩</hi>
傳記楙木瓜<hi>爾雅</hi>魚復縣地多木樹瓜有子大如甒白黄<lb/>
<pb n="KR3k0025_WYG_092-61a"/>
實甚苦香爾雅之所謂楙也<hi>水經</hi>木瓜生夷陵<hi>吳氏本草</hi>虎丘<lb/>
山三面悉有木瓜<hi>虎丘山疏</hi>華林園有木瓜五株<hi>觀音閣記</hi>
集惟兹木之在林亦超類而獨劭方朝華而繁實比沙<lb/>
棠而有曜<hi>何承天賦</hi>
本朝沈沈黛色濃糝糝金沙絢却笑宣州房競作紅粧<lb/>
面<hi>范至能</hi>天下宣城多木瓜日華露液繡成花何須堠子<lb/>
强呈界自有瓊琚先報衙<hi>楊誠齋</hi>
　　　甘蔗<lb/>
<pb n="KR3k0025_WYG_092-61b"/>
史顧愷之每食蔗自尾至本曰漸入佳境<hi>晉書</hi>宜都王鏗<lb/>
善射取甘蔗挿地百步射之十發十中<hi>齊書</hi>庾沙彌性至<lb/>
孝母劉氏好噉甘蔗及母亡沙彌遂不食焉<hi>梁書</hi>
傳記藷蔗也<hi>說文</hi>交趾勾漏縣甘蔗大數寸其味醇美笮<lb/>
以為餳曝之凝如冰破如薄棊入口沙釋<hi>吳錄</hi>甘蔗其餳<lb/>
為石蜜<hi>廣志</hi>南方荒内<graphic n="KR2464" url="https://raw.githubusercontent.com/kanripo/KR-Gaiji/master/images/KR2464.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>林其髙百丈圍三丈促節多<lb/>
汁甜如蜜<hi>神異經</hi>孫亮使黄門就中藏吏取交州所獻甘<lb/>
蔗餳黄門以䑕矢投餳中啓言吏不謹亮呼吏曰此器<lb/>
<pb n="KR3k0025_WYG_092-62a"/>
旣蓋之且有油覆無緣有此也黄門將有恨汝耶叩頭<lb/>
曰常就臣求莞席不敢與亮曰必是此也即於廷前加<lb/>
髠鞭外付<hi>江表傳</hi>
集有柘漿些<hi>楚辭</hi>諸柘巴苴<hi>諸柘甘蔗也出相如子虛賦</hi>挫斯柘而療<lb/>
渇若潄醴而含蜜清滋津於紫梨溜液豐於朱橘<hi>張梅賦</hi>
都蔗雖甘杖之必折巧言雖美用之必滅<hi>曹植</hi>纖液玉津<lb/>
㫖於飴蜜<hi>李伯仁</hi>
本朝甘蔗只生於南方北人嗜之而不可得魏太祖至<lb/>
<pb n="KR3k0025_WYG_092-62b"/>
彭城遣人於武陵王處求酒及甘蔗郭汾陽在汾上代<lb/>
宗賜甘蔗二十條子虛賦所賦諸柘者甘蔗也蓋相如<lb/>
指言楚雲夢之物漢郊祀歌泰尊柘漿亦謂取甘蔗汁<lb/>
以為飲　蔗有四色曰杜蔗曰西蔗曰艻蔗本草所謂<lb/>
荻蔗也曰紅蔗本草所謂崑崙蔗也紅蔗止堪生啖艻<lb/>
蔗可作砂糖西蔗可作霜色淺土不甚貴杜蔗綠嫩味<lb/>
極厚專用作霜<hi>容齋隨筆</hi>瑶池宴罷王母還九芝飛入三仙<lb/>
山空餘絳節留人間雲封露洗無時閒節旄落盡何斕<lb/>
<pb n="KR3k0025_WYG_092-63a"/>
斑野翁提攜出茅管吳刀戛戛鳴雙環截斷寒水何潺<lb/>
潺<hi>舒亶</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0025_WYG_092-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷九十二<lb/>
</p>
<p>
</p>
  </div>
</body>
</text>
</TEI>
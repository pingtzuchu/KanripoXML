<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷二十七</head>
    <p>
<pb n="KR3k0025_WYG_027-1a"/>
欽定四庫全書<lb/>
　記纂淵海卷二十七　　　宋　潘自牧　撰<lb/>
　　職官部<lb/>
　　　吏部<lb/>
經惟玉建國辨方正位體國經野設官分職以為民極<lb/>
乃立天官冢宰使率其屬而掌邦治以佐王均邦國<hi>周禮</hi>
治官之屬大宰卿一人<hi>並周禮</hi>夏書曰賦納以言明試以<lb/>
功車服以庸<hi>書</hi>
<pb n="KR3k0025_WYG_027-1b"/>
史漢初置尚書有常侍曹主公卿事後漢改為吏曹主<lb/>
選舉祠祀後又有選部宋武帝大明二年分吏部尚書<lb/>
置二人<hi>通鑑</hi>唐自貞觀以前尚書掌五品選事至景雲元<lb/>
年宋璟為尚書始通其選而分掌之因為常例開元以<lb/>
前諸司之官兼知政事自開元以來宰相多兼領兵部<lb/>
事<hi>通志</hi>
傳記漢成帝置列曹尚書四人其一曰常侍曹靈帝改<lb/>
吏部為選部魏改選部為吏部<hi>通典</hi>後周依周六官置大<lb/>
<pb n="KR3k0025_WYG_027-2a"/>
冢宰卿隋復曰吏部唐改選部龍朔間改為司列咸亨<lb/>
初復舊光宅改吏部為天官神龍初復舊天寳初改為<lb/>
文部至徳初復舊掌文官選舉總判吏部司勲司封考<lb/>
功四曹事<hi>六典</hi>
集胷中無氷鑑敢當吏部銓<hi>山谷</hi>東西兩漢左雄孤絶於<lb/>
前南北二晉山濤莫續于後<hi>沈約表</hi>性藏於貌才隠於心<lb/>
楚越無以况其逈殊山川未足方其險阻<hi>同上</hi>漢置天曹<lb/>
魏仍東掾毛孝光以清公見美盧子若以貞固任職<hi>張纉</hi>
<pb n="KR3k0025_WYG_027-2b"/>
<hi>表</hi>
本朝吏部掌文武官吏選試擬註資任遷叙䕃補考課<lb/>
之政令封爵䇿勲賞罰殿最之法本部長貳及所𨽻郎<lb/>
官其屬有曰司封曰司勲曰考功凡官十有三尚書一<lb/>
人侍郎一人郎中員外郎尚書選二人侍郎選各一人<lb/>
司封司勲考功各一人<hi>通志</hi>
　　　吏部尚書<lb/>
經天官太宰掌建邦之六典以佐王治邦國<hi>周禮</hi>冢宰掌<lb/>
<pb n="KR3k0025_WYG_027-3a"/>
邦理統百官均四海<hi>書</hi>召公奭為太保兼領冢宰之職<lb/>
<hi>書</hi>
史吏曹尚書典選舉祠祀屬三公曹靈帝末梁鵠為選<lb/>
部尚書<hi>後百官志註</hi>魏陳羣為尚書制九品官人之法<hi>魏志</hi>毛<lb/>
玠為吏部尚書無敢好衣美食者魏武嘆曰孤之法不<lb/>
如毛尚書令使吏部用心如玠風俗之易不難<hi>同上</hi>毛玠<lb/>
雅亮公正在官清恪其典選舉抑阿黨於時四海翕然<lb/>
莫不勵行<hi>同上</hi>汪湛為吏部尚書家甚貧不營私財饋餉<lb/>
<pb n="KR3k0025_WYG_027-3b"/>
盈門無所受<hi>南史</hi>隋牛𢎞為吏部尚書其選舉先徳行而<lb/>
後文才進用多稱軄吏<hi>隋書</hi>唐杜如晦攝吏部尚書與房<lb/>
𤣥齡共執朝政引薦賢士<hi>分紀</hi>崔琰委授銓衡總齊清議<lb/>
十有餘年文武羣才多所明拔朝廷歸美天下稱平<hi>魏志</hi>
崔洪為吏部尚書舉用甄明門無私謁<hi>分紀</hi>開元十八年<lb/>
裴光庭兼吏部尚書作循資格賢愚一槩蕭蒿以為非<lb/>
奏罷之<hi>選舉志</hi>太宗嘗語吏部尚書李清臣曰吏部掌銓<lb/>
衡閲人多宜以名聞清臣乃取百餘人第為徳行政事<lb/>
<pb n="KR3k0025_WYG_027-4a"/>
文學議論四等以進<hi>職畧</hi>韋巨源以吏部尚書同中書門<lb/>
下三品時要官缺執政以次用其親巨源秉筆當除十<lb/>
人皆諸宰相近屬<hi>唐書</hi>
傳記吏部尚書周之天官卿也<hi>六典</hi>魏改選部為吏部専<lb/>
掌選職右于諸曹尚書宋置二吏部尚書齊魏皆曰吏<lb/>
部尚書<hi>同上</hi>自漢及魏授此職者咸云吏部尚書若授諸<lb/>
曹尚書直云尚書然此官歴代班序常尊不與諸曹同<lb/>
也<hi>六典</hi>鄧攸為吏部尚書牧馬於家庭妻息素食不受一<lb/>
<pb n="KR3k0025_WYG_027-4b"/>
錢於人<hi>晉傳</hi>山濤為吏部尚書所奏甄拔人物各有題目<lb/>
時稱山公啓事<hi>同上</hi>裴頠稱嵇紹曰延祖領選可使天下<lb/>
無遺才<hi>晉傳</hi>袁昻雅有人鑑遊處翫雜為吏部尚書梁帝<lb/>
謂曰齊明帝用卿為黒頭尚書我用卿為白頭尚書<hi>同上</hi>
徐勉為吏部尚書居選官嘗門人夜集客有求詹事官<lb/>
勉正色答曰今夕止可談風月不宜及公事時人服其<lb/>
無私<hi>梁傳</hi>唐吏部尚書總判吏部司封司勲考成四曹事<lb/>
<hi>六典</hi>魏知古姚崇所引及同列稍輕之出攝吏部尚書崇<lb/>
<pb n="KR3k0025_WYG_027-5a"/>
二子在洛通餉遺請託知古歸悉以聞<hi>姚崇傳</hi>
集掌文武二選之法而奉行其制命<hi>四朝志</hi>天官冢宰之<lb/>
崇文昌選部之重<hi>牋表類</hi>天官之任人物所宗以撥煩治<lb/>
劇之才行激濁揚清之政<hi>同上</hi>合左右之聨歸簿領者凡<lb/>
六十案舉文武之士在考覈者逾二萬員<hi>李清臣謝表</hi>射䇿<lb/>
之初既無失于正鵠掄材之際必有適于輪轅<hi>同上</hi>當垂<lb/>
拱之朝實資共理奉持衡之職必在至公<hi>並同上</hi>鍾士季<lb/>
曰裴楷清通王戎簡要樂彦輔雍容自守當時恨其寡<lb/>
<pb n="KR3k0025_WYG_027-5b"/>
譽山巨源意在拔竒不免與世浮沉鄧攸牧馬家庭何<lb/>
益止競之操卞壼如含瓦石未聞檢裁之功<hi>江總表</hi>昔舜<lb/>
舉禹咎繇而雋乂在官湯舉阿衡而不仁流屏無謂隠<lb/>
㣲廢公任私無好自専違衆取怨易貴好爵書慎官人<lb/>
官不可妄授軄不可闇受能者養之致福不能者弊之<lb/>
招咎<hi>晉傅𤣥箴</hi>漢置五曹方今六尚魏隆八座擬古六卿近<lb/>
喻喉舌逺譬樞斗<hi>隋江縂表</hi>
本朝張昭為尚書獨掌京官七品元豐官制行以審官<lb/>
<pb n="KR3k0025_WYG_027-6a"/>
東院歸吏部尚書左選審官西院歸吏部尚書右選<hi>四朝</hi>
<hi>志</hi>擬考其閥閲以定可否凡選授封爵功賞課最之事<lb/>
皆所歴郎官驗實而後判成焉若有疑不能决則禀議<lb/>
於尚書省即應論奏與郎官同上殿<hi>續㑹要</hi>建炎六年詔<lb/>
惟吏部備官餘長貳互置<hi>題名</hi>入朝登用而抗論極言不<lb/>
以利害之私少有回屈士論益以歸重<hi>朱晦菴書</hi>進位於輔<lb/>
相之列則所資於天下之才者益衆而所進退於天下<lb/>
之才者益重<hi>同上</hi>
<pb n="KR3k0025_WYG_027-6b"/>
　　　吏部侍郎<lb/>
經小宰之職<hi>周禮</hi>
史裴楷為吏部侍郎風神髙邁容儀俊爽時謂之玉山<lb/>
照人<hi>本𫝊</hi>吏部侍郎髙孝基鑑賞機悟清謹絶倫房𤣥齡<lb/>
杜如晦與選孝基特加賞異後以為知人<hi>隋書</hi>陸彦師為<lb/>
吏侍隋承周制官無清濁彦師在職凡所任人頗甄别<lb/>
於士庶<hi>同上</hi>吕元膺拜吏部侍郎正色立朝有合宰望處<lb/>
事裁宜人服其有體<hi>同上</hi>髙馮為吏部侍郎凡所銓綜時<lb/>
<pb n="KR3k0025_WYG_027-7a"/>
稱平允太宗賜金背鏡一面以表其精鍳焉<hi>唐新語</hi>裴行<lb/>
儉馬載為吏部侍郎同時典選十餘年甚有能名時人<lb/>
稱為裴馬<hi>唐本傳</hi>盧從愿睿宗時拜吏部侍郎中宗之後<lb/>
選司頗失紀綱從愿精心調理大稱平允李朝隐同時<lb/>
典選時人稱曰吏部前有裴馬後有盧李<hi>出分紀</hi>韋陟常<lb/>
任吏部侍郎有一致仕官叙五品陟判之曰青毡展慶<lb/>
曾不立班朱紱承榮無宜卧拜時推其强直<hi>同上</hi>
傳記隋煬帝三年始置以二尚書之職六品以下銓補<lb/>
<pb n="KR3k0025_WYG_027-7b"/>
多歸之<hi>通典</hi>唐武徳初因隋舊制吏部尚書掌六品七品<lb/>
選侍郎銓掌八品九品選<hi>㑹要</hi>李至逺知郎中時有選人<lb/>
姓刁又有王元忠並被放乃宻與令史相知减其㸃畫<lb/>
刁改為丁王改為士議授官後即添成文字至逺一覧<lb/>
便曰今年銓覆萬人總職姓名安有丁士姓者此必刁<lb/>
某也省内以為神明後擢侍郎<hi>㑹要</hi>唐選部流内六品以<lb/>
下官是為銓衡之任凡初仕進者無不仰屬<hi>通典</hi>李至逺<lb/>
知選吏肅然歛手時人號曰李下無蹊<hi>通典</hi>温彦博遷檢<lb/>
<pb n="KR3k0025_WYG_027-8a"/>
校吏部侍郎彦愽欲汰擇士類寡行不能厭衆訟牒盈<lb/>
庭時議煩譏<hi>本傳</hi>韋𢎞景累遷吏部侍郎銓總平允貴幸<lb/>
憚其嚴不敢私謁<hi>本傳</hi>
集辯論官材澄汰流品<hi>栁公綽吏侍制</hi>用解樞機之務必居衡<lb/>
鏡之職<hi>唐詔令韋貫之吏侍制</hi>掌銓衡之品藻宜叙九流<hi>楊億代表</hi>持<lb/>
衡留藻鑑聽履上星辰<hi>杜甫</hi>南宫吾故人白馬金盤陀雄<lb/>
筆用千古見賢心靡他<hi>杜甫寄吏部賈侍郎</hi>吏部古之天官而侍<lb/>
郎小宰之職<hi>堯制</hi>俞天官四銓總覈人物澄清流品<hi>除孫覺制</hi>
<pb n="KR3k0025_WYG_027-8b"/>
本朝選人屬流内銓小使臣屬三班院元豐官制行以<lb/>
流内銓歸吏部侍郎左選<hi>續㑹要</hi>初置二員蘇頌左選李<lb/>
承之右選夫以天官之貳制夏卿之選部書煩重條格<lb/>
紛委茍非其人則士之失職而無告者多矣<hi>東坡集</hi>吏部<lb/>
掌典選舉至於所屬之官有行封爵議勲庸稽功課之<lb/>
事咸以咨焉侍郎實貳其長可不重哉<hi>南豐擬制</hi>
　　　吏部郎中<lb/>
史山濤舉阮咸為吏部郎中曰清直寡欲萬物不能移<lb/>
<pb n="KR3k0025_WYG_027-9a"/>
也<hi>世說</hi>顧憲之為吏部郎中其祖凱之嘗為吏部于庭中<lb/>
植嘉樹曰吾為憲之植耳後果為此職<hi>宋書</hi>宋張績遷吏<lb/>
部郎裴子野曰張吏部有喉舌之任已恨其晩<hi>同上</hi>齊庾<lb/>
果之司空劉勔寄之稍遷吏部郎中叅選大事<hi>齊書</hi>阮放<lb/>
為吏部郎銓掌之任甚有稱譽<hi>本傳</hi>王僧綽為吏部郎叅<lb/>
掌大選究識流品諳悉人物抜才舉能咸得其分<hi>同上</hi>
傳記唐吏部郎中有二人龍朔二年改為司列大夫咸<lb/>
亨光宅神龍改復<hi>六典</hi>一人掌考天下文吏之班秩品命<lb/>
<pb n="KR3k0025_WYG_027-9b"/>
一人掌小選未入仕而吏京司㕘復分九品道謂之行<lb/>
署其應選之人以未入九流故謂之流外銓<hi>六典</hi>後漢鄭<lb/>
𢎞為僕射奏議台職任尊而賞薄人無樂者諸吏部補<lb/>
二千石自此始也<hi>通典</hi>後漢吏部郎中典劇多超遷者<hi>同上</hi>
集銓衡庶品歴選賔僚<hi>梁陸倕拜吏部郎表</hi>序簿書以别淑慝擇<lb/>
刀筆以決臧否剖疑析滯揮翰如流選部以清繄公是<lb/>
賴<hi>席豫揚吏部郎中碑銘</hi>參我六典冠於諸曹<hi>同上</hi>六官之屬選曹<lb/>
郎首之歴代以來選諸曹郎之中其踐履乆考第髙加<lb/>
<pb n="KR3k0025_WYG_027-10a"/>
以有氣局律度者遷焉<hi>除李建制</hi>
本朝元豐官制行置吏部郎中四人尚書選二人侍郎<lb/>
選各一人參掌選事而分治之凡序位有品選官有格<lb/>
分任有軄寓禄有階皆以事稽考審核其狀質成於長<lb/>
貳而後行焉<hi>四朝志</hi>建炎三年詔三選各一員<hi>中興㑹要</hi>
　　　員外郎<lb/>
史吏部員外郎二人掌文選以三銓之法官天下之才<lb/>
其投試銓注與流内畧同謂之小選<hi>唐百官制</hi>唐吏部郎中<lb/>
<pb n="KR3k0025_WYG_027-10b"/>
二㕔先小銓次格式員外郎二㕔先南曹次廢置舊説<lb/>
吏部為省眼<hi>分紀</hi>韋陟字商衡為吏部員外郎是曹在南<lb/>
宫為眉目在選士為司命公執直筆問簿書紛掌盤錯<lb/>
一瞬而剖<hi>劉禹錫撰神道碑</hi>韓滉遷吏部員外性强直明吏事<lb/>
在南曹五年簿最詳緻<hi>唐百官志</hi>裴遵度遷吏部員外天寳<lb/>
中九流輻凑㑹府遵度敏識强記精覈時稱吏事第一<lb/>
<hi>同上</hi>
傳記吏部貟外郎掌選院謂之六曹<hi>六典</hi>劉崇望轉吏部<lb/>
<pb n="KR3k0025_WYG_027-11a"/>
員外郎崔安潜為吏部尚書崇望判南曹滌除夙弊復<lb/>
清選部<hi>本傳</hi>唐牛徽遷吏部員外郎乾符中選曹猥濫吏<lb/>
為奸弊毎歲選人四千餘人徽直剛時為起清由是銓<lb/>
叙稱正能否旌别物議稱之<hi>同上</hi>
集吏部信才傑文鋒振竒響調與金石諧思逐風雲上<lb/>
<hi>沈約悼齊謝朓</hi>才盛居東之任禮處司南之重髙選髦士以分<lb/>
劇曹<hi>常集鄭叔則吏部員外郎制</hi>吏部提英鑑片善蒙采録<hi>黄山谷</hi>今<lb/>
日君先捧紫泥<hi>裴度餞栁公綽詩</hi>
<pb n="KR3k0025_WYG_027-11b"/>
本朝凡郎官並用知府資序以上人充未及者為員外<lb/>
郎建炎四年詔權攝天差郎官並罷初進擬第云吏部<lb/>
郎官及擬先身細銜始直書尚書吏部郎中或員外郎<lb/>
主管尚書某選主管侍郎某選自此相承不改乾道元<lb/>
年詔今後非曾任監司守臣不除郎官著為令自是舘<lb/>
學寺監臣拘礙資格遷除不行郎曹缺員但得兼攝即<lb/>
外補間有不次推用者則自二著躐升二史以至從列<lb/>
其自外召為郎則資級髙不數月必序進卿少而郎有<lb/>
<pb n="KR3k0025_WYG_027-12a"/>
正員者少矣<hi>宋史</hi>
　　　司封郎中<lb/>
史柳公權為司封員外郎入奏帝曰見卿筆蹟久矣因<lb/>
問用筆法權曰心正則筆正乃可法矣<hi>本傳</hi>楊凝為司封<lb/>
員外郎直聲彰聞<hi>桞文</hi>貞觀中韋孝武為主爵郎中與兄<lb/>
弟同省時號三列宿<hi>唐史</hi>司封郎中掌封命朝㑹錫予之<lb/>
級爵凢九等爵<hi>唐官志</hi>齊置主爵郎中一人隋曰主爵郎<lb/>
中宋為司封郎中參堂官封叙贈之事凡事之可否與<lb/>
<pb n="KR3k0025_WYG_027-12b"/>
司勲通决于尚書侍郎<hi>同上</hi>
傳記晉文公執叙以正其官註云執叙主爵之官漢尚<lb/>
書有封爵之任而無其官<hi>後漢書</hi>馮勒字韋伯光武以為<lb/>
郎中給事尚書使典諸候封事勒量功次輕重國土逺<lb/>
近地勢豐薄不相踰越莫不厭伏焉自是封爵之制非<lb/>
勒不定晉尚書有左右主客曹北齊河清中改為主爵<lb/>
置郎中一人屬吏部主封爵之事隋初為主爵侍郎煬<lb/>
帝改為主爵郎武徳初為主爵郎中龍朔二年改為司<lb/>
<pb n="KR3k0025_WYG_027-13a"/>
封大夫咸亨元年復舊光宅元年為司封郎中掌封爵<lb/>
皇之枝族及諸親内外命婦告身及道士女官等天寳<lb/>
八載十一月勑道士女官籍每十載一造永為常式<hi>出通</hi>
<hi>考</hi>
集封爵之恩施於内外國之典也主以郎吏寵秩甚優<lb/>
渥<hi>除王祖道制</hi>以寵左曹之秩用優主爵之名<hi>胡文恭制</hi>阮咸貞<lb/>
潔屢薦未登陸亮忠心裁居殿職自非季重清識李毅<lb/>
恬正則何以區分管庫式鍳胥吏<hi>同上</hi>
<pb n="KR3k0025_WYG_027-13b"/>
本朝司封判司事一人以無軄事朝官充凡封爵之制<lb/>
一出於中書本司但掌定諡先期解本部赴集而已元<lb/>
豐官制行郎中員外郎始實行本司事初除王祖道為<lb/>
司封郎中參掌官封叙贈之事凡宗室賜官授官親王<lb/>
内外命婦以下封爵諸親保任其宗屬陞朝官褒贈其<lb/>
要皆例焉<hi>續㑹要</hi>
　　　司勲郎中<lb/>
史周官有司勲上士二人凡有功者司勲詔之後周夏<lb/>
<pb n="KR3k0025_WYG_027-14a"/>
官有司勲一人掌功勲之賞隋文帝置司勲侍郎煬帝<lb/>
改為司勲郎武徳初為司勲郎中龍朔元年改為司勲<lb/>
大夫咸亨二年復故掌邦國官人之勲級凡勲有十二<lb/>
等十二轉有功之人合授勲官者皆委之覆定然後奏<lb/>
擬<hi>六典</hi>
傳記張九齡遷司勲員外郎張說謂人曰後来詞人稱<lb/>
首<hi>本傳</hi>張循憲薦張加正奏對偘偘武后恱擢循憲司勲<lb/>
郎中酬其得人時人謂功狀盈几郎吏不決加正為詳<lb/>
<pb n="KR3k0025_WYG_027-14b"/>
處廷無留牒<hi>張加正傳</hi>
本朝趙忠簡公鼎字元鎮公為司勲郎官乃言自安石<lb/>
用事肆為紛更祖宗之法掃地而生民始病今安石猶<lb/>
配享廟廷而京黨未族何以收人心而致和氣哉<hi>言行録</hi>
陳文正公康伯字長卿自公為卿時為司勲郎官秦檜<lb/>
方擅事公雅有素乃澹然其中檜雖稱公靜重常越用<lb/>
他人公不以為意在省五年始為軍器監<hi>同上</hi>趙宗儒再<lb/>
遷司勲員外郎貞元六年領考功事自至徳後考績失<lb/>
<pb n="KR3k0025_WYG_027-15a"/>
實内外悉考中上殿最混淆至宗儒黜陟詳當無所回<lb/>
憚<hi>同上</hi>司書本司無所掌元豐官制行郎中員外郎始實<lb/>
行本司事初除穆洵為參賞勲掌事凡勲十有二級自<lb/>
上柱國至武騎尉自從七品推而上之至正三品三歲<lb/>
一遷必因其除授以加之凡賞格皆設於此以逆其至<lb/>
焉若事應賞從其所𨽻之司考實以報其制命隆興詔<lb/>
省并司勲郎中以司封郎中兼領<hi>㑹要</hi>
　　　考功郎中<lb/>
<pb n="KR3k0025_WYG_027-15b"/>
史考功定課<hi>晉史</hi>鄭瀚為考功員外郎刺史有馳迫人吏<lb/>
上言政績請刋石紀者瀚探得其情條索廉使巧迹遂<lb/>
露人服其敏識<hi>晉紀</hi>考功郎中掌文武百官功過善惡之<lb/>
績考法凡百司之長歲較其屬功過善惡九等又令衆<lb/>
官讀之流内之官叙以四善善状之外有二十七最<hi>唐百</hi>
<hi>官志</hi>穆宗即位召李渤為考功郎校定京官考不避權倖<lb/>
皆行黜陟<hi>同上</hi>宋之問善為五言詩當時無能出其右者<lb/>
景龍中為考功郎中唐中宗増置修文舘學士擇朝中<lb/>
<pb n="KR3k0025_WYG_027-16a"/>
文學之士之問與薛稷等首膺其薦時以為榮<hi>同上</hi>
傳記漢元帝時京房作考功課吏之法然其軄不在尚<lb/>
書至光武改尚書三公曹主歲書考課課諸州郡<hi>通典</hi>唐<lb/>
龍朔改為司績大夫咸亨復舊<hi>職源</hi>裴諝遷考功郎中代<lb/>
宗幸陜諝徒挾考功南曹即赴行<hi>本傳</hi>王信字成之權考<lb/>
功郎有選人張公選初一年免銓至是改秩吏妄引復<lb/>
令柅之公鈎察其故吏怖服又有三屬七實礙式吏受<lb/>
賂為道地趙衞公為工書以囑公持弗聽已而轉臨天<lb/>
<pb n="KR3k0025_WYG_027-16b"/>
官閱畨成牘拊掌愧嘆嗟謝不已至白于上前他日上<lb/>
謂尚書蔡滉曰考功得王信銓曹遂清邏者私相指為<lb/>
神明<hi>同上</hi>
集稱意新官又少年秋清身健好凉天<hi>白樂天送霍考功</hi>有意<lb/>
嫌兵部專心望考功誰知脚蹭蹬却落省墻東<hi>張恭忠咏</hi>主<lb/>
羣吏之課而議其誅賞郎列三台任屬九重<hi>南豐除蔡京制</hi>計<lb/>
羣吏之治而明黜陟之法台郎典引列于左曹<hi>又除吕和卿制</hi>
本朝以七事考監司一曰舉官當否二曰勸課農桑增<lb/>
<pb n="KR3k0025_WYG_027-17a"/>
墾田疇三曰户口増損四曰興利除害五曰事失案察<lb/>
六曰較正刑獄七曰盜賊多寡以四善三最考守令徳<lb/>
義有聞清謹明著公平可稱恪謹匪懈為四善訟獄無<lb/>
寃催科不擾為治事之最農桑墾闢水利興修為勸課<lb/>
之最屏除姦盜人獲安處賑恤困窮不致流移為撫養<lb/>
之最通善最分三等五事為上二事為中餘為下若能<lb/>
否尤著則别為優劣以詔黜陟<hi>宋史</hi>
　　　户部<lb/>
<pb n="KR3k0025_WYG_027-17b"/>
經惟王建國辨方正位體國經野設官分職以為民極<lb/>
乃立地官司徒使帥其屬而掌邦教以佐王安擾邦國<lb/>
<hi>周禮</hi>
史漢置尚書郎四人其一人主財帛委輸至魏文帝置<lb/>
度支尚書等專掌軍國支計而晉有度支皆主筭也宋<lb/>
齊度支尚書領度支金部倉部起部四曹度支統度支<lb/>
倉部左户右户金部庫部六曹後周置大司徒一人如<lb/>
周禮之制隋初有度支尚書則並後周民部之軄開皇<lb/>
<pb n="KR3k0025_WYG_027-18a"/>
三年改度支為民部<hi>職官志</hi>
傳記顯慶元年改户部為度支龍朔二年改度支尚書<lb/>
為司元太常伯咸亨元年復為户部尚書初户部居禮<lb/>
部之後武后改置天地四時之官以户部為地官自是<lb/>
遂居禮部前神龍元年復置地官總判户部度支金部<lb/>
倉部事<hi>通典</hi>
集掌司徒之邦教制民曹之地征總事帥屬居其要㑹<lb/>
幹時通才始可典領<hi>常集制</hi>翼翼版圗以辨九州之地英<lb/>
<pb n="KR3k0025_WYG_027-18b"/>
英㑹府實總萬事之機<hi>長編</hi>尚書統庶書官人承法憲<hi>應瑒</hi>
<hi>雜詩</hi>
本朝户部判官事一人以兩制以上充凡户口田産錢<lb/>
榖食貨之政令皆歸於三司本曹但受天下之土貢<lb/>
㑹陳于庭而已<hi>續㑹要</hi>元豐改官制罷三司歸户部左右<lb/>
曹而三司之名始冺矣<hi>四朝志</hi>户部掌天下人民錢穀之<lb/>
政令貢賦征役之事以版籍考户口之登耗以稅賦待<lb/>
軍國之歲計以土貢辨郡縣之物宜以征𣙜抑兼并而<lb/>
<pb n="KR3k0025_WYG_027-19a"/>
生調度以孝義婚姻繼嗣之道和人心以田務券責之<lb/>
理直民訟凡此歸于左曹以常平之法平豐凶以義倉<lb/>
賑濟之法救飢饉恤艱厄以豐田水務稼穡以教民勸<lb/>
酬勤勞省科歛凡此皆歸之右曹其屬有三曰度支上<lb/>
供俸賜及邦國經度㑹計之事𨽻焉曰金部貨賄出納<lb/>
之制及權衡度量之令𨽻焉曰倉部凡國之倉廪儲積<lb/>
及給受之事𨽻焉舊三司使即今尚書舊三司副使即<lb/>
今侍郎其權發遣副使即今權侍郎舊三司判官推官<lb/>
<pb n="KR3k0025_WYG_027-19b"/>
即今郎中員外郎之任也<hi>續㑹要</hi>
　　　户部尚書<lb/>
經大司徒之職掌建邦土地之圖與其人民之數以佐<lb/>
王安擾邦國<hi>周禮</hi>以天下土地之圖周知九州之地域廣<lb/>
輪之數辨其山林川澤丘陵原隰之名物而辨其邦國<lb/>
都鄙之數制其畿疆而溝封之<hi>同上</hi>
史魏文帝置度支尚書專掌軍國之計朝議以征討未<lb/>
息動須節量及明帝嗣欲用安平王帝問左右曰有兄<lb/>
<pb n="KR3k0025_WYG_027-20a"/>
風否答曰似兄帝曰吾得司馬懿一人復何憂轉度支<lb/>
尚書<hi>晉安平王傳</hi>杜預為度支尚書内以利人外以救邊備<lb/>
物置用濟當時之益者五十餘條<hi>本傳</hi>晉吳隠之為度支<lb/>
尚書以竹篷為屛風坐無毡席後遷中領軍清儉不改<lb/>
毎月所得禄纔留身糧餘悉分賑親族<hi>本傳</hi>
傳記長孫平開皇三年為度支尚書見天下州縣多罹<lb/>
水旱百姓不給奏令民間毎秋加出粟麥壹石以下貧<lb/>
富為差等儲之閭里以備凶年名曰義倉<hi>隋書</hi>鄭善果為<lb/>
<pb n="KR3k0025_WYG_027-20b"/>
民部尚書制與裴寂等十人毎奏事及侍立並令升殿<lb/>
與從兄元璹在其數時以為榮<hi>分紀</hi>劉溉為左民尚書溉<lb/>
美風儀善容止所至以清白自脩性又率儉不好聲色<hi>梁書</hi>
唐髙宗以竇徳𤣥舊臣自殿中少監為御史大夫歲中<lb/>
遷司元大常伯又任十餘人皆帝自擇<hi>㑹要</hi>
集及領地官且司邦賦㑹稽事劇出納孔殷投利刃以<lb/>
皆虛委絲棼而必理<hi>白居易行裴垍制</hi>徭賦職貢之方經費賙<lb/>
給之算<hi>六典</hi>亦總地卿嘗㑹計而經國紀綱式叙征賦益<lb/>
<pb n="KR3k0025_WYG_027-21a"/>
饒<hi>唐大詔令崔𤣥制</hi>地官理財能制輕重<hi>崔羣制</hi>
本朝初除安燾為户部尚書<hi>續㑹要</hi>國初以天下財計歸<lb/>
之三司本部無職掌止置判簿事一人以兩制以上充<lb/>
以受天下上貢元㑹陳于庭元豐正官名始並歸户部<lb/>
掌天下人户土地錢穀之政令貢賦征役之事<hi>職畧</hi>尚書<lb/>
掌軍國用度財賦出納州縣廢置升降凡四司所治之<lb/>
事侍郎員外郎參領之獨左曹事弗預專𨽻所掌侍郎<lb/>
若事屬本曹而歴郡縣監司不能直則受其訟焉大享<lb/>
<pb n="KR3k0025_WYG_027-21b"/>
祀薦饌則尚書奉爼飲徹之朝㑹則奉貢物闕則侍郎<lb/>
攝行元祐元年門下侍郎司馬光欲令户部尚書兼領<lb/>
左右曹而舊三司財用事有在五曹寺監者並歸户部<lb/>
則利權歸一詔尚書省立法左右曹錢穀尚書兼總使<lb/>
周知其數量入為出而制國用焉<hi>同上</hi>
　　　户部侍郎<lb/>
經掌土地之圗<hi>周禮</hi>
史後周依周官隋煬帝置民部侍郎唐因之後改曰户<lb/>
<pb n="KR3k0025_WYG_027-22a"/>
部龍朔二年改為司元少常伯咸寧元年復為户部侍<lb/>
郎<hi>唐史</hi>韋表㣲為中書舍人俄拜户部侍郎職如故時自<lb/>
長慶寳厯國家比多變故凡在翰林例無滿歲由是表<lb/>
㣲自監察六七年間秩正二卿備承恩渥盛于一時<hi>本傳</hi>
楊瑒歴户部侍郎嘗召宰相大臣議天下户版延英殿<lb/>
瑒言利病尤詳帝咨賞於是宇文融建言檢括户口瑒<lb/>
執不便融方貴諸卿緘黙唯唯獨瑒抗議故出華州刺<lb/>
史<hi>白居易牛僧孺制</hi>李絳遷户部侍郎判本司帝以户部俱有<lb/>
<pb n="KR3k0025_WYG_027-22b"/>
獻而絳獨無何哉答曰凡方鎮有地則有賦或嗇用度<lb/>
易羡餘以為獻臣乃為陛下謹出納焉有羡贏哉若以<lb/>
為獻是徙東庫物實西庫進官物結私恩帝矍然<hi>同上</hi>
傳記唐太宗問盧承慶歴代户口多少之數承慶叙夏<lb/>
以後迄周隋皆有依據<hi>本傳</hi>王彦威開成初為户侍判度<lb/>
支彦威于儒該邃亦善吏事但經總財用出入米鹽非<lb/>
所長也<hi>唐書</hi>潘孟陽權知户部侍郎詔馳驛江淮視財賦<lb/>
孟陽恃氣豪倨所至招金錢多補吏譽望大䘮<hi>同上</hi>李元<lb/>
<pb n="KR3k0025_WYG_027-23a"/>
絃歴工兵吏三侍郎上令宰臣及公卿以下精擇堪為<lb/>
户部者多有薦元絃者乃拜户部侍郎元絃因條奏人<lb/>
間利害及時議得失以奏之上大悦因賜衣一副<hi>本傳</hi>桞<lb/>
約字元禮權户部侍郎感激奮勵悉力盡言凡利病皆<lb/>
執奏以進<hi>周益公集</hi>
集昔年内署振雄辭今日東都結去思宫女猶傳洞簫<lb/>
賦國人先録衮衣詩<hi>劉禹錫送李户部</hi>華昌却復文昌伍别鶴<lb/>
重歸太乙池想到金門侍稱籍一時驚喜見風儀<hi>同上</hi>下<lb/>
<pb n="KR3k0025_WYG_027-23b"/>
制民産上經國用地官之貳實參總焉<hi>侍郎擬制</hi>地官之職<lb/>
邦教是先選華國以從人望<hi>韓退之除崔羣制</hi>地卿之貳爰委<lb/>
典司理財先示于簡廉利物毎懲其聚斂<hi>唐大詔令李絳制</hi>體<lb/>
道履仁外和内敏清而容物善不近名從容禮樂之間<lb/>
特達珪璋之表選賢與能于今雖重擇才均賦自古尤<lb/>
難往慎乃司以服加命<hi>韓愈除崔羣制</hi>
本朝户部之職皆歸三司元豐官制行户部始總邦計<lb/>
置侍郎二員左曹五案右曹五案左曹除陳安石右曹<lb/>
<pb n="KR3k0025_WYG_027-24a"/>
除李定<hi>職畧</hi>紹興四年七月詔户部侍郎二員通治左右<lb/>
曹職事以權吏部侍郎劉岑有請故有是命<hi>中興㑹要</hi>
　　　户部郎中<lb/>
史漢尚書郎一人主户口墾田吴張温為户曹郎魏有<lb/>
左民郎曹晉兼制右民郎曹東晉而下民部曹唐為郎<lb/>
中髙宗改為户部龍朔為司元大夫後復故掌户口土<lb/>
田賦役貢獻蠲免優復婣婚繼嗣之事以男女之黄小<lb/>
中丁老為帳籍以永業口分園宅均其土田以租庸調<lb/>
<pb n="KR3k0025_WYG_027-24b"/>
歛其物以九等定天下之户以為尚書侍郎之貳其後<lb/>
以諸行郎官判錢穀而户部度支郎官失其職矣<hi>事類</hi>
傳記武儒衡遷户部郎時皇甫鎛以宰相領度支剥下<lb/>
益上乃上䟽論列儒衡氣岸髙雅<hi>唐書</hi>韋維字文紀為户<lb/>
部郎中善裁剖時員外郎宋之問善詩故稱户部二妙<lb/>
<hi>唐書</hi>唐虞綸為户部郎中有詩名于貞元中與李端司空<lb/>
曙之徒名貞元十子形于圗畫以美其名<hi>同上</hi>髙構轉民<lb/>
部郎中時有叔姪爭嫡尚書省不能斷朝臣之議不决<lb/>
<pb n="KR3k0025_WYG_027-25a"/>
構㫁而合理上以為能勞之曰我聞尚書郎中上應列<lb/>
宿觀卿才識方之古人之言信矣<hi>隋書</hi>
集員外由來美郎中望不優寧知粉署裏翻作土山頭<lb/>
<hi>詩話</hi>參我地官之屬首於時俊之科<hi>類/要</hi>郎官皆為清秩<hi>杜牧</hi>
<hi>制</hi>
本朝國朝淳化中户部郎中張郁父正仕至户部侍郎<lb/>
世尚儒學號書樓張家<hi>長編</hi>紹興中專置提舉帳司總天<lb/>
下帳状以户部左曹郎官兼之右曹歲具常平錢物總<lb/>
<pb n="KR3k0025_WYG_027-25b"/>
數毎秋季具册以聞初置主管左右曹總稱户部郎官<lb/>
紹興七年閆彦昭以太府寺丞兼左曹郎官紹興三十<lb/>
二年徐康正除左曹郎官自是相承不改又詔户部事<lb/>
有可疑難裁决者許長貳與衆郎官聚議文字皆令連<lb/>
書有定議然後付本曹行<hi>宋史</hi>
　　　員外郎<lb/>
史隋文帝置員外郎煬帝改承務郎唐武徳三年復為<lb/>
員外郎<hi>通志</hi>唐户部與吏部鄰司吏郎移牒令户部列棘<lb/>
<pb n="KR3k0025_WYG_027-26a"/>
以備交通吕太一為户部員外郎答曰眷彼吏部銓總<lb/>
之司當須簡要清通何必設籬樹棘<hi>唐書</hi>裴向為渭陽縣<lb/>
令奏課第一朝廷聞其理行擢為户部員外郎　狄仁<lb/>
傑薦子光嗣為員外郎涖事有聲<hi>同上</hi>
集千里歸程三伏天官新身健馬翩翩行衝赤日加餐<lb/>
飯上到青雲穏著鞭<hi>白居易送白敏中</hi>唯求員外置不應列星<lb/>
文<hi>趙謙光答賀渉</hi>掌户口賦役之事為尚書侍郎之貳<hi>唐百官志</hi>
本朝員外郎掌分曹治事建炎三年詔省併郎曹惟户<lb/>
<pb n="KR3k0025_WYG_027-26b"/>
部五司以職事煩劇不併仍各置一員<hi>宋史</hi>劉禹錫檢校<lb/>
户部郎中幹池鹽于蒲脩牢盆謹衡石煎和既精飴散<lb/>
乃盈商通而薦至吏懼而循法民不維網而國用益饒<lb/>
歲杪㑹其所入贏羡什百詔下褒其能<hi>劉禹錫</hi>
　　　度支郎中<lb/>
史漢有度支侍郎即郎中之任也歴魏晉宋齊並有度<lb/>
支郎中梁隋為侍郎開皇三年改度支尚書為民部尚<lb/>
書唐因焉　崔仁師為度支郎中嘗奏度支財物奏數<lb/>
<pb n="KR3k0025_WYG_027-27a"/>
千言手不執本太宗怪之令杜正倫齎本與仁師對唱<lb/>
一無差殊太宗大竒之<hi>唐志</hi>張濬為度支郎中黄巢将逼<lb/>
闗輔濬託疾請吿侍其母挈族避亂商州賊犯京師僖<lb/>
宗出幸途無供頓衞軍不得食濬隂令李康獻糗餌數<lb/>
百騾綱軍士始得食僖宗乃召康閣卿為縣令安操心<lb/>
及此對曰臣為塵吏安敢有此進獻張濬郎中教臣也<lb/>
帝異之<hi>同上</hi>
傳記唐龍朔中改度支郎中為司度大夫咸亨復舊<hi>六典</hi>
<pb n="KR3k0025_WYG_027-27b"/>
蘇弁授度支郎中副知度支事仍命立于正郎之首有<lb/>
副知之名自蘇弁始也<hi>同上</hi>狄梁公以度支之司天下利<lb/>
害部常闕人求之未得乃自職之<hi>唐職林</hi>寳應元年正月<lb/>
劉宴為户部侍郎度支使二年二月韓滉以宰相加度<lb/>
支使五月二日豆參為中書侍郎平章事度支使自後<lb/>
雖無亦有他官判<hi>同上</hi>
集位參計㑹職綰度支<hi>唐張缺集</hi>鳴鶴登朝含鷄伏省轉筯<lb/>
之敏未見稱竒聚米之能無聞播美張倉之善筭國用<lb/>
<pb n="KR3k0025_WYG_027-28a"/>
詎肯留情馮勤之力計軍儲曾何介意年支國用為政<lb/>
之嘉猷歲計軍儲邦家之要務<hi>同上</hi>
本朝參掌計度軍國之用量貢賦税租之入以為出乾<lb/>
道四年置㑹稽都籍度支掌之裁减吏額置五十人淳<lb/>
熈十三年又减四人<hi>宋史</hi>徐宗説在度支㑹右曹金部皆<lb/>
缺官因令兼領三曹金谷纎悉之地而宗説素有心計<lb/>
于天下經費出入盈縮之數莫不通知老吏為之歛手<lb/>
<hi>中興係年録</hi>參掌計度天下之經費以貢賦租税之入而為<lb/>
<pb n="KR3k0025_WYG_027-28b"/>
之出小事則擬畫大事則諮其長<hi>神宗正史職官志</hi>財物多寡<lb/>
之數物生豐約之宜司徒之曹典貳為重<hi>南豐除陳向制</hi>
　　　金部郎中<lb/>
經掌凡金玉錫石丹青之戒令<hi>周禮</hi>
史魏尚書有金部郎歴代多有之北齊金部主裁量尺<lb/>
度内外諸庫藏文帳隋祖孝徴薦盧昌衡為尚書金部<lb/>
郎毎謂人曰吾用盧子均為尚書郎真無愧幽明矣隋<lb/>
初為金部侍郎煬帝除侍郎唐武徳中加中字龍朔二<lb/>
<pb n="KR3k0025_WYG_027-29a"/>
年改金部為司珍大夫咸亨初復舊掌庫藏金寳貨物<lb/>
權度尺量等事自開元三年置鑄錢使皆以他官為之<lb/>
<hi>通志</hi>
傳記漢置尚書郎四人其一主財帛委輸蓋金部郎曹<lb/>
之任也<hi>職林</hi>建中初罷鹽鐵等天下錢穀委金部倉郎中<lb/>
書門下揀兩司郎官准格式調掌　蕭頴士終于揚州<lb/>
功曹子存為金部郎中有直諒功曹之風<hi>唐書</hi>魏晉宋齊<lb/>
後魏北齊並有金部郎梁陳隋為侍郎煬帝但曰郎唐<lb/>
<pb n="KR3k0025_WYG_027-29b"/>
因之武徳三年加中字<hi>六典</hi>龍朔中為司珍大夫<hi>唐職林</hi>咸<lb/>
亨復天寳改司金郎中至徳初復舊<hi>六典</hi>
集大寳曰位夏陳納貢之書聚人曰財漢有藏錢之府<lb/>
莫不取之以道用之以時不役人以奉身不遣人以供<lb/>
國自鹿臺重賦東夏為墟鴻都賣官西園成市<hi>張鷟集</hi>掌<lb/>
庫藏出納之節金寳財貨之用權衡度量之制皆總其<lb/>
文籍而頒其節制<hi>唐書</hi>
本朝金部郎參掌天下給納之泉幣計其歲之所輸歸<lb/>
<pb n="KR3k0025_WYG_027-30a"/>
于受藏之府以待邦國之用勾考平准市舶𣙜易商税<lb/>
香茶鹽礬之數以周知其登耗視歲額盈虧而為之賞<lb/>
罰<hi>宋史</hi>王師愈召除金部郎中數召對言事上孝宗賜書<lb/>
曰比聞奏對頗及治道之具而未詳也尚有可禆政體<lb/>
而宜于今者亟復條奏其眷待之渥一時在廷之臣莫<lb/>
得望焉<hi>晦菴集</hi>
　　　倉部郎中<lb/>
經廩人掌九穀之數以待國之匪頒賙賜稍食以歲之<lb/>
<pb n="KR3k0025_WYG_027-30b"/>
上下數邦國以知足否以詔國用以昭年之凶豐<hi>周禮</hi>
史孟簡為倉部郎王叔文為户部侍郎簡為其屬中立<lb/>
正色凝然不附<hi>唐書</hi>魏晋而下皆有倉部郎中梁陳為侍<lb/>
郎宋齊以度支尚書領之後魏有太倉尚書後周有司<lb/>
倉下大夫隋初制倉部侍郎煬帝止曰倉部郎唐武徳<lb/>
三年加中字龍朔二年改司庾大夫咸亨復天寳為司<lb/>
儲郎中至徳復<lb/>
傳記唐畢諴為倉部郎中事要家勢人以倉駕二曹<lb/>
<pb n="KR3k0025_WYG_027-31a"/>
為辱諴沛然如處美官無言宰相知之遷職方郎中兼<lb/>
侍御史<hi>職林</hi>掌天下儲庫出納租税禄糧倉廪之事<hi>六典</hi>
集出納必恡有司之常貳上下之價則茫昧者受敝雜<lb/>
苦良之貨則豪右者受贏惟一惟公乃㒺不同惟平惟<lb/>
實乃㒺不吉<hi>元微之</hi>參掌國之倉塲儲積及其給受之事<lb/>
<hi>同上</hi>
本朝倉部判司事一人以無職事充凡倉庾受納租税<lb/>
出給廪禄之事皆歸三司而别置提㸃倉塲官以督察<lb/>
<pb n="KR3k0025_WYG_027-31b"/>
本司<hi>續㑹要</hi>初除韓正彦焉<hi>職畧</hi>建炎三年詔罷司農寺本<lb/>
寺諸倉塲事務𨽻倉部紹興三年復舊<hi>中興㑹要</hi>歲漕東南<lb/>
粟六百萬石以實中都茲用命汝以廪人之職惟當于<lb/>
㑹計則無曠爾官<hi>曲阜制</hi>
　<lb/>
　<lb/>
　<lb/>
　記纂淵海卷二十七<lb/>
</p>
<p>
</p>
  </div>
</body>
</text>
</TEI>
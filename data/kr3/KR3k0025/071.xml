<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷七十一</head>
    <p>
<pb n="KR3k0025_WYG_071-1a"/>
欽定四庫全書<lb/>
　記纂淵海卷七十一　　　宋　潘自牧　撰<lb/>
　　人事部<lb/>
　　　壽考<lb/>
經綏我眉夀黄耉無疆黄髪台背　黄髪兒齒　俾<lb/>
爾夀而臧　俾爾耆而艾萬有千歳眉夀無有害　夀<lb/>
考維祺以介景福　永錫難老　令徳夀豈<hi>並詩</hi>九十雖<lb/>
得人不煖百年曰期頥　夀考曰卒　九十飲食不離<lb/>
<pb n="KR3k0025_WYG_071-1b"/>
寢膳飲從於遊可也　九十者其家不從政　九十者<lb/>
天子欲有問焉則就其室以珍從<hi>禮記</hi>仁者壽<hi>語</hi>
子長於上古而不為夀<hi>莊子</hi>長於上古而不為老<hi>大宗師道之無</hi>
<hi>不在也在老為無老</hi>廣成子修身千二百歳形未嘗衰　夀則多<lb/>
辱　楚之南有㝠靈者以五百歳為春五百歳為秋上<lb/>
古有大椿者以八千歳為春八千歳為秋<hi>莊子</hi>人中有老<lb/>
彭猶木中之有松柏<hi>抱朴子</hi>彭祖堯臣經虞夏商夀七百<lb/>
歳<hi>荀子</hi>
<pb n="KR3k0025_WYG_071-2a"/>
史蕃祉老夀<hi>左</hi>喬松之夀<hi>蔡澤傳</hi>春秋髙閲天下之義理<lb/>
多矣<hi>漢文帝</hi>張蒼老口中無齒食乳女子為乳母年百餘<lb/>
歳而卒<hi>本傳</hi>年夀永究<hi>鮑宣/傳</hi>四人鬚眉皓白<hi>張良傳</hi>羅結為<lb/>
侍中總三十六曹事時年一百七精爽不衰魏主以其<lb/>
忠慤親任之使兼長秋卿監典後宫出入卧内年一百<lb/>
一十歸老朝廷毎有大事遣訪焉又十年乃卒<hi>通鑒晉紀</hi>白<lb/>
居易宴集皆髙年人慕之繪為九老圖<hi>唐書</hi>
傳記北極永無窮南山何足擬<hi>通典</hi>嘗以皓皓是以眉夀<lb/>
<pb n="KR3k0025_WYG_071-2b"/>
<hi>大戴禮</hi>
集天錫難老如岳之崇<hi>陸士龍詩</hi>羡門比夀王喬爭年<hi>嵇康養生</hi>
<hi>論</hi>南極老人應夀昌<hi>杜詩</hi>後天而老凋三光　金骨既不<lb/>
毁玉顔長自春不知幾甲子猶帶冰霜容<hi>李太白</hi>與大椿<lb/>
齊其年夀<hi>駱賔王</hi>歲年雖變貌長新<hi>劉賔客集</hi>既至于年乃靜<lb/>
于懐衣柔膳甘子侍孫攜<hi>栁文</hi>獨有冰雪容纎華奪麟縞<lb/>
<hi>元㣲之</hi>童顔稚齒<hi>王無/功</hi>長眉留桂緑丹臉寄蘭紅<hi>髙達夫</hi>老<lb/>
鶴無衰貌<hi>劉長卿</hi>龎眉皓髪　頤神逺夀暢其天和<hi>唐文粹</hi>
<pb n="KR3k0025_WYG_071-3a"/>
本朝張蒼事秦柱下史而至漢孝景思邈生隋開皇而<lb/>
及唐永淳<hi>東坡文</hi>文潞公居洛日年七十八同時有司馬<lb/>
光等三人皆年七十八嘗為同甲㑹潞公詩曰四人三<lb/>
百十二歳况是同生甲午年招得梁園為賦客合成商<lb/>
嶺採芝仙清談亹亹風盈席素髪飃飃雪滿肩此㑹從<lb/>
来誠未有洛中應作畫圖傳<hi>沈存中筆談</hi>
　　　夭折<lb/>
經一曰凶短折<hi>書</hi>短折曰不禄<hi>禮記</hi>
<pb n="KR3k0025_WYG_071-3b"/>
子人生有不見日月不免襁褓者<hi>家語</hi>朝菌不知晦朔蟪<lb/>
蛄不知春秋　故不終其天年而中道夭<hi>莊子</hi>育而不苖<lb/>
吾家之童烏也乎<hi>揚子</hi>
集草未素而先凋<hi>張景陽七命</hi>如何短折背世湮沈<hi>楊仲武誄</hi>長<lb/>
筭屈於短日逺迹頓於促路<hi>齊竟陵王行狀</hi>惜其齡促<hi>名臣賛</hi>夭<lb/>
閼紛綸<hi>選論</hi>誰謂不傷華繁中零<hi>曹植誄王仲宣</hi>蓮初開月𣑽蕣<lb/>
已落朝榮<hi>元㣲之集</hi>飛霜肅其早零兮意慘慘而不長俄消<lb/>
鑠以委絶兮還四氣之無常<hi>皇甫湜</hi>琱月始生不見其盈<lb/>
<pb n="KR3k0025_WYG_071-4a"/>
璚枝方秀不見其茂<hi>燕公集</hi>降年不永𤣥首未華<hi>選誄</hi>
　　　晚境<lb/>
經日昃之離不鼓缶而歌則大耋之嗟<hi>易正義曰既老當委事任取樂</hi>
<hi>若不然至于耄老而咨嗟</hi>耆耋好禮不從流俗　旄期稱道不亂<lb/>
老者不以筋力為禮　六十不毁七十唯衰麻在身飲<lb/>
酒食肉處於内　六十不與服戎七十不與賓客之事<lb/>
八十齊衰之事弗及也　六十曰耆指使七十曰老而<lb/>
傳<hi>傳家事任子孫</hi>八十九十曰耄　大夫七十而致事若不得<lb/>
<pb n="KR3k0025_WYG_071-4b"/>
謝則賜之几杕　五十無車者不越疆而弔人　六十<lb/>
宿肉七十貳膳八十常珍　六十不親學七十致政惟<lb/>
衰麻為䘮　六十非肉不飽七十非帛不煖八十非人<lb/>
不煖　六十杖於鄉七十杖於國八十杖於朝　七十<lb/>
不俟朝<hi>士之耆者揖君而退</hi>八十月告存<hi>毎月致膳</hi>八十者一子不從<lb/>
政　君子耆老不徒行庶人耆老不徒食<hi>禮記</hi>血氣既衰<lb/>
戒之在得<hi>語</hi>
子氣幹將老棄其家事　不頒白者不知道人年五十<lb/>
<pb n="KR3k0025_WYG_071-5a"/>
嗜欲已衰心已近道<hi>列子</hi>五十不成䘮<hi>不備哭踊之節荀子</hi>齫然而<lb/>
齒墜矣<hi>君道</hi>年彌髙而徳彌卲<hi>揚子</hi>
史諺所謂老將知而耄及之　余髪如此種種余奚能<lb/>
為　知伯曰余羸老也可重任乎　宰孔曰伯舅耋老<lb/>
　絳縣人年老矣有與疑年使之年曰臣小人也不知紀<lb/>
年臣生四百有四十五甲子矣師曠曰七十三年矣士<lb/>
文伯曰二萬六千六百有六旬　燭之武曰臣之壯也<lb/>
猶不如人今老矣無能為也已　石碏曰老夫耄矣無<lb/>
<pb n="KR3k0025_WYG_071-5b"/>
能為也<hi>左傳</hi>建老白首萬石君尚無恙<hi>本傳</hi>祝噎在前祝哽<lb/>
在後<hi>賈生傳師古曰以老人好噎哽故為備以祝之</hi>陸賈有五男乃出所使越<lb/>
槖中裝賣千金分其子各二百金為生産賈常乘安車<lb/>
駟馬從歌鼓瑟侍者十人寳劍直百金謂其子曰與女<lb/>
約過女女給人馬酒食極欲十日而更所死家得寳劍<lb/>
車騎侍從者一歳中以往來過他客率不過再過數擊<lb/>
鮮毋久溷女為也<hi>本傳</hi>犬馬齒載<hi>孔光傳載/一作臷</hi>戴白之老<hi>嚴助</hi>
<hi>傳</hi>晚節末路<hi>漢/書</hi>含飴弄孫不復闗政<hi>漢馬皇后傳</hi>宗世林年<lb/>
<pb n="KR3k0025_WYG_071-6a"/>
老婆娑<hi>晉書</hi>抱子弄孫日以為樂<hi>晉載紀</hi>
傳記桓帝侍中廼存年老口臭上出雞舌香與含之雞<lb/>
舌頗小辛螫不敢咀咽嫌有過賜毒藥歸舍辭决就便<lb/>
宜家人哀泣不知其故僚友求眡其藥出在口香咸嗤<lb/>
笑之<hi>應劭漢官儀</hi>
集年在桑榆間影響不能追<hi>曹子建</hi>從容養餘日取樂於<lb/>
桑榆　壯齒不常居<hi>文選</hi>星星白髪垂<hi>同/上</hi>日昃景西<hi>潘岳</hi>四<lb/>
肢委隨筋骨挺解<hi>選</hi>手足墮窳<hi>同上</hi>來日苦短去日苦長<lb/>
<pb n="KR3k0025_WYG_071-6b"/>
<hi>陸機短歌</hi>衰容不還稚<hi>鮑昭詩</hi>草忌霜而逼秋人惡老而逼衰<lb/>
<hi>同上</hi>鳩杖扶老<hi>邵楊/書</hi>煖老須燕玉<hi>杜詩</hi>暮顔<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>青鏡　几杖<lb/>
將衰齒　但遇新少年少逢舊親友後生血氣豪舉動<lb/>
見老醜　白頭搔更短渾欲不勝簮　惟將遲暮供多<lb/>
病未有涓埃答聖朝　白髪千莖雪丹心一寸灰　花<lb/>
飛有底急老去願春遲可惜歡娛地都非少壯時　萍<lb/>
蓬風波急桑榆日月侵　自知白髪非春事　人情老<lb/>
易悲<hi>並杜詩</hi>久知老㑹至不謂便見侵今年宜未衰稍已<lb/>
<pb n="KR3k0025_WYG_071-7a"/>
來相尋齒踈髪就種奔走力不任<hi>栁覺衰詩</hi>𤣥花着兩眼視<lb/>
物隔褷䙰燕席謝不詣游鞍懸莫騎<hi>韓集</hi>髪之短者日益<lb/>
白齒之摇者日益脱聰明不及於前時道徳日負於初<lb/>
心兩目眵昏頭雪白　頭童齒豁　吾老世味薄　老<lb/>
大百無益<hi>並韓集</hi>老色日上面歡情日去心今既不如昔<lb/>
後當不如今<hi>白集</hi>漠漠病眼花星星愁鬢雪　白髪逐梳<lb/>
落朱顔辭鏡去所怪少年心銷磨落何處　蹇歩何堪<lb/>
鳴佩玉衰容不稱着朝衣　夜昏乍似燈將滅朝暗長<lb/>
<pb n="KR3k0025_WYG_071-7b"/>
疑鏡未磨　心灰不及爐中火鬢雪多於砌下霜　萬<lb/>
病皆可治惟無治老藥　慚恐少年場不容垂白叟<lb/>
老耳倦聲樂　急景凋年急於水　夜鏡藏鬢白秋泉<lb/>
潄齒寒　白頭雖强醉不似少年歡　欲隨年少强遊<lb/>
春自覺風光不屬身歌舞屏風花幛上幾時曽畫白頭<lb/>
人　老心歡樂少　走趂風光應不稱閒尋松竹正相<lb/>
當　風光不屬白鬚人　金帶垂腰衫委地年年衰痩<lb/>
不勝衣　桑榆坐已暮鐘漏行將曉　即先朝露歸夜<lb/>
<pb n="KR3k0025_WYG_071-8a"/>
泉　前歳二毛生今年一齒落夜寢與朝食其間味亦<lb/>
薄　失却少年無覔處　朱顔消不歇白髪生無處<lb/>
霜侵殘鬢無多黒酒伴衰顔只暫紅<hi>並白集</hi>白頭非是翠<lb/>
娥隣<hi>元㣲之</hi>晚歳同衰栁先秋愧大椿　老嗟去日光隂<lb/>
促<hi>並同上</hi>老骨懼秋月<hi>孟東野</hi>疲牛䑛犢心猶切隂鶴鳴雛<lb/>
力已衰<hi>羅隠</hi>身瘦帶頻减髪稀冠自偏廢書縁惜眼多炙<lb/>
為隨年　烟霞為老伴蒲栁任先凋　筋力上樓知<hi>劉賔</hi>
<hi>客</hi>年老銷蹇歩秋氣入衰情　年衰憶故鄉　顧影無<lb/>
<pb n="KR3k0025_WYG_071-8b"/>
如白髪何　鏡中無復少年時　欲並老容羞白髪毎<lb/>
㸔兒戲憶青春<hi>劉長卿</hi>優游暮齒<hi>唐文/粹</hi>末路多是非<hi>同上</hi>霜<lb/>
氣入病骨老人身生冰<hi>孟東野</hi>白日將頽青山將暮<hi>駱賔王</hi>
春來㸃檢閒遊數猶自多於年少人<hi>白樂天</hi>丘園自得性<lb/>
婚嫁不嬰心<hi>錢起詩</hi>圍減帶緩髪稀弁傾<hi>李義山</hi>
本朝老來光景似奔輪<hi>歐陽集</hi>自是老年遊興少春風何<lb/>
處不堪行<hi>臨川</hi>嗟我與公皆老矣拂天松柏見栽時　細<lb/>
書妨夜讀長簟怯昏眠取簟且一息抛書還少年<hi>臨川集</hi>
<pb n="KR3k0025_WYG_071-9a"/>
好去上天辭將相歸來平地作神仙　老去雍容平地<lb/>
仙　老来漸減金釵興　衰髪不到耳　老人無睡漏<lb/>
聲長　幅巾藜杖願為二老之風流甲第髙門坐㸔諸<lb/>
郎之富貴　老去怕㸔新厯日退歸擬作舊桃符　人<lb/>
老簮花不自羞花應羞上老人頭　白髪不遺窮<hi>坡詩</hi>老<lb/>
境誰為節<hi>陳後山</hi>暮年貪佛替論文　風竹莫年須　杖<lb/>
藜矜矍鑠　老覺山林可避人正須麋鹿與同羣却嫌<lb/>
鳥語猶多事强管隂晴報客聞　老眼尚堪㸔細字白<lb/>
<pb n="KR3k0025_WYG_071-9b"/>
頭寧復要時名<hi>並後山集</hi>渥然丹者為槁木黟然黒者為星<lb/>
星<hi>秋聲賦</hi>種種春風吹不長星星明月照還稀<hi>臨川</hi>
　　　少壯<lb/>
經壯有所用<hi>記</hi>童子不帛不裘<hi>玉藻</hi>十年曰㓜學二十曰<lb/>
弱冠三十曰壯有室四十曰强而仕<hi>曲禮</hi>七年曰悼悼有<lb/>
罪不加刑<hi>同上</hi>少之時血氣未定戒之在色及其壯也血<lb/>
氣方剛戒之在鬬<hi>語</hi>
子壯者以暇日修其孝悌忠信入以事其父兄出以事<lb/>
<pb n="KR3k0025_WYG_071-10a"/>
其長上　夫人㓜而學之壯而欲行之<hi>孟子</hi>師曠曰少而<lb/>
學者如日出之光壯而學者如日中之光<hi>范光</hi>
史君之齒未也<hi>左</hi>額上有壯髪<hi>前趙/后傳</hi>春秋鼎盛<hi>賈誼傳</hi>
集兒童稚齒<hi>選閒居賦</hi>弱冠秀髪<hi>辨/亡</hi>少年負壯氣<hi>選</hi>意氣敷<lb/>
腴在盛年<hi>鮑昭行路難</hi>甫昔少年日早充觀國賓<hi>杜詩</hi>我年十<lb/>
八九壯氣横胷中<hi>韓集</hi>
　　　精强<lb/>
經伏生年過九十失其本經口以傳授<hi>書序</hi>
<pb n="KR3k0025_WYG_071-10b"/>
史衛武公年數九十有五矣猶箴儆於國曰自卿以下<lb/>
至于長師士茍在朝者無謂我老耄而舍我朝夕以交<lb/>
戒我<hi>國語</hi>趙王使使視亷頗尚可用否頗一飯斗米肉十<lb/>
斤使還報亷將軍雖老尚善飯<hi>史本傳</hi>先零反趙充國年<lb/>
七十餘上問誰可將充國曰亡踰於老臣願馳至金城圖<lb/>
上方畧<hi>前本傳</hi>馬援年六十二請擊五溪蠻曰臣尚能被<lb/>
甲上馬乃據鞍顧盼以示可用帝笑曰矍鑠哉是翁也<lb/>
<hi>東漢本傳</hi>徂年已流壯情方勇<hi>同上</hi>胡廣為三公年已八十而<lb/>
<pb n="KR3k0025_WYG_071-11a"/>
心力克壯達練事體明解朝章雖無蹇直之風屢有補<lb/>
闕之益<hi>本傳</hi>髫髪厲志白首不衰<hi>伏湛傳</hi>吕尚七十氣貫三<lb/>
軍<hi>髙彪箴</hi>吕岱年已八十體素精勤躬親王事<hi>通鑑</hi>羅結為<lb/>
侍中總三十六曹事時年一百七精爽不衰魏主以其<lb/>
忠慤任之使兼長秋卿監典後宫出入卧内年一百十<lb/>
乃聽歸老又十年乃卒<hi>晉紀</hi>傅隆年七十猶手自書籍躬<lb/>
加隐校<hi>齊太祖紀</hi>沈驎年過八十耳目猶聰明手冩細書三<lb/>
二年滿數十篋<hi>齊書</hi>身老而才壯齒宿而意新<hi>唐李百藥傳</hi>裴<lb/>
<pb n="KR3k0025_WYG_071-11b"/>
度年雖老精明不衰<hi>本傳</hi>吐谷渾冦邉李靖以足疾見房<lb/>
𤣥齡曰吾雖老尚堪一行乃决策深入大戰數十殘其<lb/>
國<hi>李靖傳</hi>
集老驥伏櫪志在千里烈士暮年壯心不已<hi>魏武帝樂府歌</hi>張<lb/>
公一生江海客身長九尺鬚眉蒼徴起適遇風雲㑹扶<lb/>
顛始知籌策長<hi>杜詩</hi>丹心老未折<hi>同上</hi>矍鑠據鞍時騁健慇<lb/>
懃把酒尚多情<hi>劉賔客</hi>矍鑠誇身健<hi>白集</hi>將軍既敵如相遇<lb/>
臨老猶能一據鞍　襟懐轉瀟灑氣力彌精堅<hi>並同上</hi>
<pb n="KR3k0025_WYG_071-12a"/>
本朝莫期九尺鬚眉白解醉佳人錦瑟旁　花間着雨<lb/>
老猶能<hi>李後主</hi>
　　　昏耄<lb/>
經八十九十曰耄耄有罪不加刑焉<hi>禮記</hi>再赦曰老旄<hi>禮司</hi>
<hi>刺</hi>殘年餘力不能毁山之一毛<hi>列子</hi>
史老夫耄矣無能為也　諺所謂老將知而耄及之<hi>左</hi>
田光曰臣精已消亡矣<hi>史荆軻傳</hi>吾形已不逮也<hi>同上</hi>丹老人<lb/>
忘其前語<hi>漢書丹傳</hi>喬琳衰老耳瞶上或時訪問應對失次<lb/>
<pb n="KR3k0025_WYG_071-12b"/>
<hi>通鑑唐徳宗</hi>
集年未四十而視茫茫而髪蒼蒼而齒牙動摇<hi>韓文</hi>酸寒<lb/>
溧陽尉五十幾何耄<hi>同上</hi>年既老矣耄又及矣<hi>杜弼東魏檄</hi>桑<lb/>
榆之光未暮蒲栁之質先零　强年過猶近衰相來何<lb/>
速<hi>白集</hi>
　　　喜悦<lb/>
經一握為笑<hi>易</hi>笑言啞啞<hi>易</hi>且以喜樂　載笑載言<lb/>
燕笑語兮<hi>詩</hi>人喜則陶陶斯咏咏斯猶猶斯舞<hi>記</hi>樂然<lb/>
<pb n="KR3k0025_WYG_071-13a"/>
後笑　夫子莞爾而笑<hi>語</hi>
子喜而不寐　舉欣欣然有喜色<hi>孟子</hi>辴然而笑<hi>莊子</hi>
史粲然而笑<hi>左</hi>司馬季主捧腹大笑<hi>史記</hi>大笑冠纓索絶<lb/>
<hi>淳于髠傳</hi>忻然而笑<hi>前揚/雄傳</hi>一笑相樂斯亦可矣<hi>薛宣傳</hi>匡説詩<lb/>
解人頤<hi>匡衡傳</hi>拂衣而喜<hi>楊惲/傳</hi>逌爾而笑<hi>班固賔戲</hi>俯面掩口<lb/>
盧胡而笑<hi>後應劭傳</hi>拊掌歡笑<hi>晉鑑</hi>謝安得謝𤣥破苻堅書心<lb/>
喜甚過户不覺屐齒之折<hi>晉本傳</hi>喜津津出眉宇間<hi>唐李林甫</hi>
傳記合坐皆笑謂之哄堂哄堂笑不罰<hi>唐制</hi>人情喜則恱<lb/>
<pb n="KR3k0025_WYG_071-13b"/>
集囅然而笑<hi>左太冲賦</hi>陽氣見於眉宇之間<hi>七發</hi>
本朝一家喜氣如春暖<hi>坡詩</hi>掀髯一笑<hi>坡書</hi>
　　　憂悶<lb/>
經行邁靡靡中心摇摇知我者謂我心憂不知我者謂<lb/>
我何求<hi>詩黍離</hi>心之憂矣如匪澣衣靜言思之不能奮飛<lb/>
　耿耿不寐如有隠憂　憂心悄悄　心之憂矣不遑<lb/>
假寐　疢如疾首　心之憂矣如或結之　憂心惸惸<lb/>
　逢此百憂尚寐無覺<hi>兔爰注逢此百憂謂不樂其生尚寐不欲覺之謂</hi>我心<lb/>
<pb n="KR3k0025_WYG_071-14a"/>
藴結<hi>素冠</hi>憂心如醉<hi>詩/</hi>色憂不滿容<hi>記文王世子</hi>
子損言笑<hi>列子説符</hi>夫憂患之來攖人心也非直蜂蠆之螫<lb/>
毒而蚉蝱之慘怛也<hi>淮南子</hi>心有憂者匡牀衽席弗能安<lb/>
也菰飯芻牛弗能甘也琴瑟鳴竽弗能樂也<hi>詮言訓淮南子</hi>
史虞卿非窮愁亦不能著書以自見於世<hi>史本傳</hi>憂懣不<lb/>
食<hi>石顯傳</hi>未嘗解顔<hi>唐文/宗紀</hi>彫肝焦慮不皇寧息<hi>晉書</hi>
集憂思煩亂精神越散<hi>楚詞</hi>心沸熱其若湯　編愁苦以<lb/>
為膺　歩徙倚而摇思怊<hi>音超</hi>惝恍而永懐意荒忽而流<lb/>
<pb n="KR3k0025_WYG_071-14b"/>
蕩心愁悽而増悲<hi>並同上</hi>愁非招而自來憂試排而不却<lb/>
<hi>梁劉孝機歎別賦</hi>腸一日而九迴<hi>司馬遷報任少卿書</hi>置酒將欲飲愁來<lb/>
填滿膺<hi>江文通恨賦</hi>憂人不能寐耿耿夜何長<hi>傷歌行</hi>絲竹徒<lb/>
滿坐憂人不解顔<hi>東門行</hi>誰知一寸心乃有萬斛愁攻許<lb/>
愁城終不破蕩許愁門終不開<hi>許一作與</hi>何物煮愁能得熟<lb/>
何物燒愁能得燃閉門欲驅愁愁終不肯去深藏欲避<lb/>
愁愁已知人處<hi>庾信愁賦</hi>精散思越㒺若有失<hi>答東阿王書</hi>白髪<lb/>
三千丈緣愁似箇長<hi>李白</hi>何人錯憶窮愁日愁日愁隨一<lb/>
<pb n="KR3k0025_WYG_071-15a"/>
線長<hi>杜詩</hi>憂悶心飛揚　窮愁但有骨<hi>並同上</hi>數盃澆腸雖<lb/>
暫醉皎皎萬慮醒還新<hi>韓集</hi>自然愁氣損天和安得康健<lb/>
保天性<hi>同上</hi>傷心自比籠中鶴剪盡翅翎愁到身<hi>元㣲之</hi>愁<lb/>
腸無可醫<hi>杜荀鶴集</hi>愁色常在目歡容不上面<hi>唐文粹</hi>如何一<lb/>
寸心千愁萬愁入<hi>皮日休</hi>坎壈懐百憂<hi>鮑昭詩</hi>
本朝醉時萬慮一掃空醉後紛紛如宿草<hi>東坡</hi>
　　　恐懼<lb/>
經洊雷震君子以恐懼修省<hi>易</hi>君子終日乾乾夕惕若<lb/>
<pb n="KR3k0025_WYG_071-15b"/>
厲無咎<hi>易</hi>危薰心也<hi>易</hi>若渉淵水　慄慄危懼若將隕<lb/>
于深淵　怵惕惟厲中夜以興思免厥愆　心之憂危<lb/>
若蹈虎尾渉于春冰<hi>書</hi>戰戰兢兢如臨深淵如履薄冰<lb/>
<hi>詩</hi>如集于木如臨于谷<hi>注恐隕也</hi>謂天葢髙不敢不局謂地<lb/>
葢厚不敢不踳<hi>詩</hi>
子危行側視振動悼慄處勢不便未足以逞其能也<hi>莊子</hi>
史道路以目<hi>史周本紀</hi>色如死灰<hi>滑稽傳</hi>李斯曰斯本上蔡布<lb/>
衣閭巷之黔首上不知其駑下遂擢至此當今人臣之<lb/>
<pb n="KR3k0025_WYG_071-16a"/>
位無居臣上者可謂富貴極矣物極則衰吾未知所稅<lb/>
駕也<hi>本傳</hi>破膽寒心<hi>前谷/永傳</hi>重足一跡不寒而栗<hi>義縱傳</hi>杜門<lb/>
齧舌<hi>灌夫傳</hi>重足而立側目而視<hi>汲黯傳</hi>朝廷多事督責大<lb/>
臣自公孫𢎞後丞相比坐事死石慶雖以謹得終然數<lb/>
被譴公孫賀引拜為丞相不受印綬頓首涕泣不肯起上<lb/>
乃起賀不得已拜出曰我從是殆矣<hi>通鑑漢成紀</hi>驚懼不知<lb/>
所言汗出沾背徒唯唯而已<hi>漢宣紀</hi>人有懼心精銳銷耎<lb/>
<hi>漢成紀</hi>兢兢如履冰慄慄如不滿日<hi>光武紀注</hi>楊國忠謂客曰<lb/>
<pb n="KR3k0025_WYG_071-16b"/>
吾本寒家一旦縁椒房至此未知稅駕之所<hi>唐紀</hi>如居風<lb/>
濤洶洶靡定<hi>同上</hi>朝士毎朝輙與家人訣曰未知復相見<lb/>
否<hi>武后紀</hi>崇髙之位憂重責深<hi>揚子雲</hi>舉頭畏觸摇足恐堕<lb/>
内獨怖急乍冰乍火<hi>趙窮鳥賦</hi>苻堅同苻融伐晉堅登城望<lb/>
王師部陣齊整將士精銳又北望八公山草木皆類人<lb/>
形顧謂融曰此亦勍敵也憮然有懼色<hi>晉苻堅傳</hi>
傳記向鵬衢而自愧瞻鶂路以驚魂<hi>白帖</hi>
集若負芒刺於背<hi>選豪士賦</hi>五内震駭<hi>選書</hi>累卵疊棊觀形懐<lb/>
<pb n="KR3k0025_WYG_071-17a"/>
怛<hi>魏都賦</hi>衆毁所歸不寒而慄<hi>報孫㑹宗書</hi>䘮精亡魄失歸忘<lb/>
趍<hi>東京賦</hi>弱禽飛時攅箭險蹇驢行處薄冰危<hi>施肩吾詩</hi>危素<lb/>
卵之累殻甚𤣥燕之巢幕<hi>潘安仁賦</hi>危冬葉之待霜<hi>同上</hi>身寄<lb/>
虎吻危同朝露<hi>桓𤣥上表</hi>心折骨寒<hi>江文通/别賦</hi>瑟縮不安<hi>韓文</hi>駭<lb/>
汗如雨<hi>同上</hi>鷙鳥之髙翔兮㜸狐惴而弗食<hi>栁弔萇𢎞</hi>魂驚怯<lb/>
怒蛙<hi>栁文</hi>傷弓未息新驚鳥<hi>白集</hi>心魂不寧手足無措　慄<lb/>
然如履春冰凛然若馭朽索　相目而變色<hi>並同上</hi>咋舌<lb/>
不敢言吞寃銜忍<hi>劉賓客</hi>進退惟谷冰炭在懐　重兢累<lb/>
<pb n="KR3k0025_WYG_071-17b"/>
媿<hi>並同上</hi>隼猜鴻蓄縮虎横犬迍邅<hi>元㣲之</hi>落雨更紛飛誰<lb/>
能不驚骨<hi>孟浩然</hi>周章跼蹐胡顔自安<hi>劉賓客</hi>
木朝瑟縮愈不安　鍼氊無穏坐　劍米有危炊<hi>東坡</hi>
　　　福祉<lb/>
經受兹介福<hi>易</hi>如山如阜如岡如陵如川之方至以莫<lb/>
不増如月之恒如日之升如南山之夀不騫不崩如松<lb/>
柏之茂無不爾或承　福禄申之福禄膍之萬福攸同<lb/>
　俾爾戩榖罄無不宜受天百禄降爾遐福惟日不足<lb/>
<pb n="KR3k0025_WYG_071-18a"/>
　降福禳禳降福簡簡　天錫純嘏福禄如茨　受福<lb/>
無疆　以介景福　錫兹介福<hi>詩</hi>永膺多福　九五福<lb/>
一曰夀二曰富三曰康寧四曰攸好徳五曰考終命<lb/>
襲于休祥　膺受多福<hi>書</hi>福者備也備者百順之名也<lb/>
　承天之祐<hi>禮記</hi>
史唯厚徳者能受多福　受天豐福<hi>國語</hi>中外禔福<hi>前司馬相</hi>
<hi>如傳</hi>承蒙福祉<hi>禮樂/志</hi>休嘉砰隠<hi>同上砰普耕反盛意</hi>婁師徳專綜邊<lb/>
任三十餘年當危亂之時族滅者相繼師徳出將入相<lb/>
<pb n="KR3k0025_WYG_071-18b"/>
能以功名終始識者多之<hi>唐本傳</hi>富貴夀考哀樂終始<hi>郭子</hi>
<hi>儀傳</hi>張萬福始終禄食七十年未嘗一日言病<hi>本傳</hi>
傳記崔琳三十年間無中外緦麻之䘮<hi>明皇雜録</hi>
集景福肸蠁而興作<hi>選左思蜀都賦五臣吕尚注曰景大也肸蠁温生蟲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>類大福之興</hi>
<hi>有如此同羣飛而多也興作皆起也</hi>家膺五福堂享三夀<hi>陳子昂</hi>真是超然<lb/>
五湖客未知終始郭汾陽<hi>杜牧之</hi>五福叢滋<hi>唐文粹</hi>
本朝方公之輝華顯赫之時而其親享夀考康寧之福<lb/>
夫得禄及親人以為幸也而公以榮名顯仕為之養綵<lb/>
<pb n="KR3k0025_WYG_071-19a"/>
衣而戯者人以為孝也而公以金章紫綬恱其顔使天<lb/>
下為子者莫不欲其親如公之親為父母者莫不欲其<lb/>
子如公之為子也<hi>歐公集</hi>蒙休承福内外用寧<hi>臨川</hi>且綏福<lb/>
履<hi>同上</hi>信順為助葢大有上吉之祥髙名令終真既醉太<lb/>
平之福<hi>東坡文</hi>弼亮四世如畢公夀考百年如衞武<hi>東坡文賀</hi>
<hi>范端明啟</hi>年髙禄祚多<hi>欒城</hi>
　　　凉薄<lb/>
子福輕乎羽莫之知載<hi>莊子</hi>
<pb n="KR3k0025_WYG_071-19b"/>
史武帝自為太子時聞枚乘名及即位乘年老乃以安<lb/>
車蒲輪徴乘道死<hi>西漢本傳</hi>齊廣寧王孝珩歎曰自神武皇<lb/>
帝以外<hi>一作來</hi>吾諸父兄弟無一人至四十者命也<hi>通鑑陳紀</hi>
文惠太子惡西昌侯鸞嘗曰我意中殊不喜此人當由<lb/>
其福薄故也<hi>齊武帝紀</hi>王維私邀孟浩然入内署俄而𤣥宗<lb/>
至浩然匿牀下維以實對帝曰朕聞其人而未見也詔<lb/>
浩然出帝問其詩浩然自誦所為至不才明主棄之句<lb/>
帝曰卿不求仕而朕未嘗棄卿奈何誣我因放還<hi>唐孟浩然</hi>
<pb n="KR3k0025_WYG_071-20a"/>
<hi>傳</hi>薄命之人不足與成功名<hi>李靖傳</hi>
集自古聖賢多命薄<hi>杜詩</hi>吾憐孟浩然短褐即長夜<hi>同上</hi>常<lb/>
三娶而卒無主婦庭無倚廬堂無抱孤<hi>栁文</hi>詞人命薄多<lb/>
無位<hi>白樂天</hi>因知早貴多才子不得多時在世間<hi>同上</hi>世間<lb/>
尤物不長生<hi>劉賓客</hi>道甚長而命窄<hi>同上</hi>上嘗三欲命李白<lb/>
官卒為宫中所捍而止<hi>李翰林别集序</hi>
本朝范文正公守鄱陽有書生自言寒餓時盛行歐陽<lb/>
率更字薦福碑墨本直千金文正為打千本求售于京<lb/>
<pb n="KR3k0025_WYG_071-20b"/>
師紙墨已具一夕雷擊碎其碑<hi>類説</hi>一夕雷轟薦福碑<hi>東坡</hi>
<hi>作窮措大</hi>
　　　康樂<lb/>
經四體既正膚革充盈人之肥也<hi>禮記</hi>耳目聰明血氣和<lb/>
平<hi>樂記</hi>心廣體胖<hi>大/學</hi>身其康强<hi>書洪/範</hi>五福三曰康寧<hi>同上</hi>
史百體堅强手足便利<hi>史記强一作剛</hi>
　　　疾病<lb/>
經无妄之疾勿藥有喜<hi>易</hi>有負薪之憂<hi>記曲禮</hi>曽子寢疾<lb/>
<pb n="KR3k0025_WYG_071-21a"/>
病<hi>注病謂病困</hi>曽元曰夫子之病革矣<hi>注革急也禮記</hi>
子有采薪之憂<hi>孟子</hi>滿奮畏風在晉武帝坐北窻有琉璃<lb/>
屏實宻似踈奮有難色帝笑之奮曰臣猶吳牛見月而<lb/>
喘<hi>郭子</hi>
史河魚腹疾<hi>左</hi>秦醫和曰天有六氣滛生六疾過則為<lb/>
菑隂滛寒疾陽滛熱疾風滛末疾雨滛腹疾晦滛惑疾<lb/>
明滛心疾女陽物而晦時滛則生内熱惑蠱之疾　晉<lb/>
侯求醫於秦秦使醫和眡之曰疾不可為也是謂近女<lb/>
<pb n="KR3k0025_WYG_071-21b"/>
室疾如蠱非鬼非食惑以䘮志　心之精爽是謂魂魂<lb/>
去之何以能久　晉侯疾秦伯使醫至曰疾不可為也<lb/>
在肓之上膏之下攻之不可達之不及藥不至焉不可<lb/>
為也<hi>左</hi>素有負薪之疾<hi>史/記</hi>不幸罹霜露之疾<hi>公孫𢎞傳</hi>扁鵲<lb/>
曰疾之居腠理也湯熨之所及也在血脉鍼石之所及<lb/>
也在腸胃酒醪之所及也在骨髓雖司命無奈之何<hi>本傳</hi>
狗馬之疾<hi>前嚴助傳</hi>青病<hi>馮昭儀傳/滿身青也</hi>未嘗請疾<hi>三王傳請問也</hi>膠西<lb/>
王隂痿一近夫人病數日<hi>同上</hi>必為錮疾<hi>賈誼傳</hi>身有内疾<lb/>
<pb n="KR3k0025_WYG_071-22a"/>
<hi>吳王濞傳</hi>許商被病殘人<hi>班固傳商/一作裔</hi>病力<hi>汲黯傳力謂甚也</hi>相如善<lb/>
著書常有消渇病<hi>司馬相如傳</hi>疾稍侵<hi>史丹傳</hi>謁泰山而請命<lb/>
<hi>後漢許俊傳</hi>命懸呼吸<hi>魏志/注</hi>漢上羸殘號半人<hi>晉書習鑿齒傳</hi>殷仲<lb/>
堪患耳聞牀下蟻動謂之牛鬬<hi>本傳</hi>晉衛玠好言𤣥理其<lb/>
後多病體羸母常禁其語<hi>本傳互入情變</hi>老病百日革帶常應<lb/>
移孔<hi>南沈約傳</hi>
集邪氣襲余之形體兮疾病憯怛而萌生<hi>楚辭</hi>玉體不安<lb/>
<hi>文選</hi>解衣一卧肢體不復相關<hi>沈約徐勉</hi>風毒敗形隂沴遷魂<lb/>
<pb n="KR3k0025_WYG_071-22b"/>
禍氣侵骨滛神化脈體側筋倦榮乖衛逆<hi>桞斬曲几文</hi>常恐<lb/>
游岱宗不復見故人<hi>劉楨詩</hi>婢能尋本草犬不吠醫人<hi>白樂</hi>
<hi>天</hi>衰疾多時似瘦仙<hi>同/上</hi>病體得秋輕<hi>劉賓客</hi>脹腹堪成鼓<lb/>
羸形漸比柴耳鳴疑暮角眼暗助昏霾<hi>元㣲之</hi>多病所須<lb/>
惟藥物<hi>杜詩</hi>
本朝兩脛惟骨拜履俱難雙瞳雖存黒白難辨<hi>歐公集</hi>弱<lb/>
脛零丁惟存骨立昏瞳眊瞀常若㝠行　中病消渇注<lb/>
若漏巵弱脛零丁幾如槁木<hi>並同上</hi>病骸今似沈休文<hi>臨川</hi>
<pb n="KR3k0025_WYG_071-23a"/>
負薪無力病浸滛<hi>同上</hi>眼暈見花真是病耳虗聞蟻定非<lb/>
聰<hi>坡詩</hi>
　　　貴顯<lb/>
經秉國之鈞<hi>變小雅</hi>三命赤韍葱衡<hi>記玉/藻</hi>三命不齒<hi>祭義</hi>
子夫子當路於齊<hi>孟子</hi>紆朱懐金<hi>揚子</hi>三命族人雖七十不<lb/>
敢先<hi>荀大畧</hi>
史服冕乘軒<hi>左傳</hi>周公拜乎前魯公拜乎後<hi>公羊傳</hi>武安之貴<lb/>
在日月之際<hi>史魏其等傳論</hi>貴振天下<hi>孝武紀</hi>王氏一姓乘朱輪華<lb/>
<pb n="KR3k0025_WYG_071-23b"/>
轂者二十三人青紫蟬貂充盈幄内<hi>前劉向傳</hi>印何纍纍綬若<lb/>
若耶<hi>石顯傳</hi>石奮及四子皆二千石人臣尊寵舉集其門號<lb/>
為萬石君<hi>本傳互入家世</hi>戴金貂之飾<hi>谷永/傳</hi>歴金門上玉堂<hi>揚雄傳</hi>
近臣簮筆以待顧問<hi>張安世傳</hi>登文石之陛涉赤墀之塗<hi>梅福傳</hi>
當軸處中<hi>車千秋傳</hi>司馬安四至九卿昆弟同時至二千石十<lb/>
人<hi>汲黯傳</hi>楊惲丞相敞子家隆盛乘朱輪者十人<hi>本傳</hi>武帝賜<lb/>
嚴助書曰君厭承明之廬勞侍從之事<hi>本傳</hi>嚴延年兄弟五<lb/>
人皆至大官東海號曰萬石嚴嫗<hi>本傳嫗其母也</hi>平帝以孔光為<lb/>
<pb n="KR3k0025_WYG_071-24a"/>
太師賜靈夀杖入省中用杖<hi>本傳</hi>竇氏一公兩侯三公主四<lb/>
二千石相與並時官府邸第相望於功臣中莫與為比<hi>後竇</hi>
<hi>融傳</hi>貴寵最盛與九卿絶席<hi>馬防/傳</hi>毎朝㑹與三公絶席<hi>梁冀傳</hi>
趨走日月之側<hi>孟嘗傳</hi>朝夕論思日月獻納陪扈清蹕<hi>張衡傳</hi>
耿況病兄弟六人皆垂青紫省侍當代以為榮<hi>耿弇傳</hi>重侯<lb/>
累將建天樞執斗柄<hi>崔駰傳</hi>梁冀一門前後七侯三皇后六<lb/>
貴人二大將軍夫人女食邑稱君者七人尚公主者三人<lb/>
其餘卿將尹校五十七人<hi>通鑑後漢桓帝紀</hi>㑹稽内史周札一門<lb/>
<pb n="KR3k0025_WYG_071-24b"/>
五侯宗族彊盛吳士莫與為比<hi>晉明紀</hi>八座尚書則荷紫<lb/>
以坐紫為袷囊綴之服外加於左肩<hi>輿服志</hi>位班三事邑<lb/>
啟萬家<hi>通鑑梁髙祖紀</hi>鳴玉在腰囬豐貂以步文昌聳髙蟬而<lb/>
趨武帳<hi>南史何敬容傳</hi>持槖簮筆<hi>同上文杳傳</hi>漢尚書郎口含雞舌<lb/>
香以其奏事答謝欲使其氣息芬芳也<hi>宋百官志</hi>温彦博為<lb/>
中書侍郎兄大雅時為黄門侍郎與彦博對居近宻時<lb/>
人榮之<hi>唐髙祖</hi>上命圖畫功臣於凌煙閣<hi>太宗紀</hi>蘇瓌為同<lb/>
中書三品蘇頲拜中書舍人父子同在禁院朝廷榮之<lb/>
<pb n="KR3k0025_WYG_071-25a"/>
<hi>本傳</hi>校中書令者二十四人八子七壻皆貴顯朝廷<hi>郭子儀傳</hi>
張嘉祐嘉貞毎上朝軒葢趨導盈閭巷時號所居坊曰<lb/>
鳴珂里<hi>本傳</hi>接武䕫龍簉羽鵷鷺<hi>上官儀傳</hi>唐時凡拜相禮絶<lb/>
班行自子城東至府第載沙填路名曰沙堤或百僚問<lb/>
疾有司設幕次排班元日冬至立仗百官皆備燭炬謂<lb/>
之火城宰相將至火城皆撲滅以避<hi>國史補</hi>
傳記尚書郎入直臺中官供新青縑白綾被或錦被晝<lb/>
夜更宿幃帳晝通中枕尚書卧旃蓐冬夏隨時改易太<lb/>
<pb n="KR3k0025_WYG_071-25b"/>
官供食五日一美食下天子一等尚書郎伯使一人女<lb/>
使二人皆選端正者伯使從至上東門還女侍使挈被<lb/>
服執香爐燻䕶衣<hi>漢官儀</hi>士之貴權不過尚書<hi>漢官解説</hi>黄金<lb/>
横帶而馳<hi>戰國策</hi>身帶三綬寵貴至盛<hi>束觀漢志</hi>李藩未第有<lb/>
僧告曰公是紗籠中人藩問其故曰凡宰相㝠司必立<lb/>
其像以紗籠䕶之後果至台輔<hi>西京雜記</hi>將相列金榜<hi>同上</hi>
集六印磊落駢組流離<hi>蔡邕釋誨</hi>出入金華之殿升降承明<lb/>
之闕<hi>江淹詣建平王上書</hi>紅藥當階翻<hi>文選詩</hi>戴蟬珥貂入侍帷幄<lb/>
<pb n="KR3k0025_WYG_071-26a"/>
出擁華葢<hi>曹子建</hi>金張服貂冕許史乘華軒<hi>左記室詩</hi>朱輪華<lb/>
轂擁旄萬里<hi>丘希範書</hi>結綬金馬之庭髙議雲臺之上<hi>選書</hi>飛<lb/>
翠緌拖鳴玉以出入禁門<hi>西征賦</hi>紆青拖紫<hi>揚雄解嘲</hi>排朱門<lb/>
入紫闥<hi>魯褒</hi>賓御紛颯沓鞍馬光照地<hi>鮑昭詩</hi>三入承明廬<lb/>
車服一何焕<hi>應璩詩注云璩初為侍郎又為常侍又為侍中故云三入</hi>職近日月<hi>王肅</hi>
<hi>論</hi>天顔有喜近臣知　朝罷香煙攜滿袖　侍臣緩歩<lb/>
歸青瑣退食從容出毎遲　聽履上星辰　光輝仗鉞<lb/>
雄　榮光懸日月　雲霄今已逼　人生五馬貴　翰<lb/>
<pb n="KR3k0025_WYG_071-26b"/>
林逼華葢　髙名入竹帛新渥照乾坤<hi>杜詩</hi>天與三台座<lb/>
人當萬里城　宿昔三台踐榮華駟馬歸印從青𤨏拜<lb/>
翰入紫宸輝<hi>張九齡</hi>四面諸侯瞻節制　佩玉鳴環交響<lb/>
庭户<hi>劉賓客</hi>䕶衣直夜南宫静焚草清時左掖深<hi>權載之集</hi>玉<lb/>
人識路得清問　風生鞍馬疾日出旌旗鮮　便蕃清<lb/>
近烜赫光大<hi>並同上</hi>雙旌擁萬㦸中有霍嫖姚<hi>韋應物</hi>絳闕<lb/>
銀河曙東風右掖春官隨名共美花與思俱新綺陌朝<lb/>
逰間綾衾夜直頻横門開日月髙閣切星辰<hi>韓集</hi>利澤施<lb/>
<pb n="KR3k0025_WYG_071-27a"/>
於人名聲昭於時坐於廟堂進退百官而佐天子出令<lb/>
其在外則樹旗旄羅弓矢武夫前呵從者塞途供給之<lb/>
人各執其物夾道而疾馳喜有賞怒有刑　爵勲逮僮<lb/>
𨽻　其後閣下位益尊伺候於門墻者日益進夫位益<lb/>
尊則賤者日隔伺候於門墻者日益進則愛博而情不<lb/>
專<hi>與陳京給事書並韓文</hi>羅曲旃於堂下列長㦸於門前<hi>楊盈川</hi>司<lb/>
言鳳綍揮翰龍池<hi>陳子昂</hi>遊鳳凰之池觀蓬萊之閣天下<lb/>
之榮踐也<hi>同上</hi>宻侍樞機草偷瞻咫尺顔恩垂天詔近對<lb/>
<pb n="KR3k0025_WYG_071-27b"/>
久漏聲閑<hi>元㣲之</hi>兵衛森畵㦸燕寢凝清香　金貂傳幾<lb/>
葉<hi>韋應物集</hi>一身自樂何足言九族為榮真可羡<hi>權載之</hi>勁直<lb/>
隨臺柏芳香動省蘭<hi>劉長卿</hi>肅穆烏臺上雍容粉署中<hi>同上</hi>
金帶縋腰衫委地<hi>白樂天</hi>官曹清切非人境風月鮮明似<lb/>
洞天　傳呼鞭索索拜舞佩鏘鏘　春風侍女䕶朝衣<lb/>
　介然風規有光近侍<hi>並同上</hi>劍珮聲隨玉墀歩衣冠身<lb/>
惹御爐香<hi>王維集</hi>軒冕三紀<hi>姚崇銘</hi>横據要津　彤弓隨武<lb/>
庫金印逐文房<hi>杜牧之</hi>太守負弩前驅守丞引童下拜<lb/>
<pb n="KR3k0025_WYG_071-28a"/>
承恩不許離床謝宻詔長教侍案書<hi>王建</hi>遶身垂印綬<hi>姚合</hi>
<hi>詩</hi>左貂右蟬榮冠東省<hi>王無功</hi>出身侍丹墀舉翮凌青㝠<lb/>
<hi>髙逹夫</hi>青雲生羽翼畫省比神仙委佩雲霄裏含香日月<lb/>
前<hi>儲光羲</hi>朝升玉署朝天紀夕憇金闈奉帝綸<hi>王勃詩</hi>直登<lb/>
宣室螭頭上横度甘泉豹尾中<hi>李義山</hi>趨其庭有魏絳之<lb/>
金石焉候其門有亞夫之棨㦸焉<hi>栁文</hi>及親之貴自古罕<lb/>
兼老萊則空耀綵衣多慙紱冕潘岳則惟稱夀酒固乏<lb/>
鼎彛豈同大國進封髙堂拜慶<hi>司空表聖</hi>荷筆入文昌<hi>駱賔王</hi>
<pb n="KR3k0025_WYG_071-28b"/>
吟處美人擎筆硯行時飛鳥避旌旃<hi>方雄飛</hi>玉樹滿庭家<lb/>
轉貴雲衢獨歩位初髙<hi>錢起</hi>贊書辰告節印照路<hi>權徳輿詩</hi>宫<lb/>
漏夜催封事草爐煙曉侍入朝衣<hi>鄭槩聨句</hi>
本朝文潞公逮事四朝荐更二府七換節鉞位將相五<lb/>
十餘年徧歴公孤兩以太師致仕<hi>三朝言行録</hi>錦衣晝歸閭<lb/>
里驚　歸來解帶西風冷衣袖猶沾玉案香　金門玉<lb/>
堂早接雋遊之末紫樞黄閣晚陪國論之餘<hi>歐公集</hi>榮附<lb/>
中天日月光<hi>臨川</hi>衡紞紘綖備三公服飾之盛櫜䕫㦸纛<lb/>
<pb n="KR3k0025_WYG_071-29a"/>
兼大將威儀之多<hi>同上</hi>上尊日日開黄封賜茗時時烹小<lb/>
鳳<hi>坡詩</hi>紫府侍臣鳴玉烏臺御史生風<hi>山谷</hi>班近聞香早<lb/>
人間風月不到處天上玉堂森寳書　衣拂御爐香<lb/>
職親黄屋傍堯軒　殿上給扶鳴漢履螭頭簮筆見秦<lb/>
冠<hi>山谷</hi>笙歌聲裏旌旗動羅綺叢中語笑香<hi>後山</hi>袖中諫草<lb/>
朝天去頭上宫花侍宴歸<hi>歸田録</hi>太宗尤重内外制之任<lb/>
嘗曰朕聞朝廷命一舍人六姻相賀諺以為一佛出世<lb/>
豈容易哉又曰學士之職清要貴重朕嘗恨不得為之<lb/>
<pb n="KR3k0025_WYG_071-29b"/>
<hi>楊億談苑</hi>陳彭年在翰林兼十餘職皆文翰清秘之目人謂<lb/>
其署寓為一條冰<hi>聖宋掇遺</hi>
　　　早達<lb/>
史桑𢎞羊年十三為侍中<hi>史記本傳</hi>甘羅十二為秦上卿<hi>本傳</hi>
霍去病年十八為侍中<hi>西史</hi>張辟疆為侍中年十五<hi>西漢</hi>陳<lb/>
咸年十八為左曹二十餘為御史中丞<hi>蕭育傳</hi>終軍年十<lb/>
八為博士後為諫議大夫<hi>漢書</hi>賈生矯矯弱冠登朝<hi>班固叙傳</hi>
<hi>下</hi>賈誼年二十餘為博士超遷歳中至太中大夫<hi>本傳</hi>鄧<lb/>
<pb n="KR3k0025_WYG_071-30a"/>
禹為大司徒封髙宻食邑萬户時年二十四<hi>後漢本傳</hi>諸葛<lb/>
恪領丹陽太守賜㦸武騎三百拜軍令作鼓吹導引歸<lb/>
家時三十二　王僧綽遷侍中時年二十九<hi>晉本傳</hi>王儉<lb/>
年十八遷尚書右僕射領吏部<hi>本傳</hi>荀羡監徐州軍年二<lb/>
十八中興方伯未有如羡少者<hi>晉書</hi>
傳記習鑿齒吏才不常宣武器之未三十用為荆州治<lb/>
中謝牋曰不遇明公荆州老從事耳<hi>世説</hi>荀中郎年二十<lb/>
已為荆府都督<hi>髙氏小史</hi>崔湜弱冠進士及第其初執政方<lb/>
<pb n="KR3k0025_WYG_071-30b"/>
二十至宰輔年始三十<hi>翰林盛事</hi>劉晏以神童為秘書省正<lb/>
字<hi>唐明皇雜録</hi>
集楊炯年十一待制𢎞文館<hi>楊炯渾天賦序</hi>勝帶宦玉城<hi>文選宦一</hi>
<hi>作官</hi>三十擁旄誰不羡<hi>劉長卿</hi>年未四十班於赤墀之下簮<lb/>
筆持簡為王近臣<hi>崔祐甫議</hi>弱冠厲羽翼儀初升<hi>夏侯湛誄</hi>弱冠<lb/>
歩鼎鉉<hi>潘正叔贈河陽</hi>榮禄何妨早甘羅亦小兒<hi>韋應物</hi>
　　　驟貴<lb/>
經説築傅岩之野惟肖爰立作相<hi>書説命上</hi>
<pb n="KR3k0025_WYG_071-31a"/>
史無閥閱功勞特以一言寤意數月取宰相封侯世未<lb/>
嘗有也<hi>漢武紀</hi>公孫𢎞起白衣為天子三公<hi>西漢本傳</hi>賈誼為<lb/>
博士超遷一歳中至太中大夫<hi>本傳</hi>田千秋以一言寤意<lb/>
旬月取宰相封侯<hi>本傳</hi>主父偃上書朝奏暮召歳中四遷<lb/>
<hi>本傳</hi>栁粲及第不四年為宰相<hi>唐鑑</hi>張柬之為洛州司馬姚<lb/>
崇薦之曰其人老唯亟用之即日召拜平章事<hi>本傳</hi>喬琳<lb/>
為懐州刺史上求人於不次之地張渉舉琳為相<hi>張渉傳</hi>
劉展曰展自陳留參軍數年至刺史可謂暴貴矣<hi>本傳</hi>路<lb/>
<pb n="KR3k0025_WYG_071-31b"/>
巖自支使為御史不出長安城十年至宰相<hi>通鑑</hi>
𫝊記駢角挺生一朝暴貴<hi>史通</hi>董卓徴荀爽至府三日策拜<lb/>
司空起岩穴九十五日而為台司<hi>荀氏家傳</hi>尚父之帥河中<lb/>
也咸寧郡王渾公佐之不十年按控數州繼踐台庭<hi>郭子</hi>
<hi>儀家傳</hi>
集一佐成湯遂荷阿衡之號<hi>選牋</hi>釋褐而傳<hi>揚雄解嘲</hi>千秋一<lb/>
日九遷荀爽十旬逺至<hi>任彦昇為范尚書表</hi>掉頭稱俊造翹足取<lb/>
公卿<hi>白樂天集</hi>
<pb n="KR3k0025_WYG_071-32a"/>
本朝以一日而葢天下<hi>東坡</hi>
　　　晩發<lb/>
史絳縣人七十有三年矣趙孟仕之使為君復陶<hi>注衣服之</hi>
<hi>官</hi>以為絳縣師<hi>左</hi>束帛加璧安車駟馬迎申公弟子二<lb/>
人乘鞀傳從時已八十餘矣天子以為中大夫<hi>史儒林傳</hi>韋<lb/>
賢年七十餘為丞相<hi>西漢本傳</hi>公孫𢎞年七十以賢良徴為<lb/>
博士至宰相封侯<hi>本傳</hi>鄭武公年過八十入為周司徒<hi>晉劉</hi>
<hi>毅傳</hi>張柬之以賢良召時年七十餘矣狄仁傑薦曰荆州<lb/>
<pb n="KR3k0025_WYG_071-32b"/>
長史張柬之雖老宰相材也姚崇又薦曰其人老唯亟<lb/>
用之即日召拜平章事年已八十<hi>唐書本傳</hi>
傳記卓茂年七十餘拜太傅<hi>東觀漢記</hi>
集飄飄蘇季子六印佩何遲　紫綬映晚年<hi>杜詩</hi>共憐芳<lb/>
意晚秋露未須漙<hi>劉長卿</hi>古人多重晩年榮<hi>杜荀鶴集</hi>
本朝梁灝年八十二歳雍熙二年狀元及第謝啟云白<lb/>
首窮經少伏生之八歳青雲得路多太公之二年後終<lb/>
祕書監卒年九十餘<hi>正敏</hi>
<pb n="KR3k0025_WYG_071-33a"/>
　　　㣲賤<lb/>
經孔子曰吾少也賤故多能鄙事<hi>語</hi>
史主父偃曰結髪逰學四十餘年身不得遂親不以為<lb/>
子昆弟不収賓客棄我我阨日久矣<hi>史本傳</hi>衛青曰人奴<lb/>
之生得無笞罵足矣<hi>本傳</hi>趙髙世世卑賤<hi>蒙恬傳</hi>莊舄故越<lb/>
之鄙細人也<hi>陳軫傳</hi>欒布窮困賃傭於齊為酒家保數歳<lb/>
為人所掠賣為奴於燕<hi>史</hi>虞卿非窮愁亦不能著書以<lb/>
見於世<hi>本傳</hi>寄食於漂母無資身之策受辱於跨下無兼<lb/>
<pb n="KR3k0025_WYG_071-33b"/>
人之勇<hi>通鑑</hi>家貧傭作<hi>匡衡傳</hi>陳渉甕牖繩樞之子甿𨽻之<lb/>
人遷徙之徒也<hi>賈誼傳</hi>生為愍𨽻<hi>表言為徒/𨽻可哀愍</hi>賣傭於齊<hi>欒布</hi>
<hi>傳</hi>與人傭耕<hi>陳勝/傳</hi>閭閻之𨽻臣<hi>武五子傳顔師古曰賤也</hi>從人寄食<lb/>
<hi>韓信傳</hi>攻苦食啖<hi>叔孫/通傳</hi>兩人所出㣲<hi>謂竇廣國兄弟</hi>陳寔出於单<lb/>
㣲　黄憲世貧賤父為牛醫　郭泰世貧賤早孤母欲<lb/>
使給事縣廷林宗曰大丈夫焉能處斗筲之役乎<hi>本傳</hi>衛<lb/>
青出於奴虜　身非王公大人名族之後　韓安國起<lb/>
自徒中朱買臣出於幽賤並以才守本邦　魏髙允曰<lb/>
<pb n="KR3k0025_WYG_071-34a"/>
臣少賤惟知農事<hi>漢鑑</hi>劉文静與裴寂曰吾二人者可終<lb/>
羈賤乎<hi>隋書</hi>西川節度使陳敬瑄素賤㣲報至蜀蜀人皆<lb/>
驚莫知為誰<hi>唐僖宗</hi>魏知古本起小吏因姚崇引薦以至<lb/>
同為相崇意輕之<hi>唐𤣥宗</hi>
集布衣單門<hi>文選</hi>朝不坐宴不與言賤也<hi>白帖</hi>唐白志貞嘗<lb/>
從雜類出自㣲賤<hi>栁文</hi>
本朝韓全義家世寒史失其先世<hi>孔帖</hi>天窮無所逃<hi>一作遁東</hi>
<hi>坡詩</hi>
<pb n="KR3k0025_WYG_071-34b"/>
　　　富盛<lb/>
經乃求千斯倉乃求萬斯箱<hi>詩</hi>富潤屋<hi>記</hi>富有曰茍美<lb/>
矣<hi>語</hi>
子重裘累茵而坐<hi>公孫子</hi>晉楚之富不可及也<hi>孟子</hi>虞氏梁<lb/>
之富人髙樓臨大路設樂陳酒擊搏樓上<hi>列子</hi>有富厚丘<lb/>
山之積<hi>荀子富國</hi>
史髙臺深池撞鐘舞女<hi>左</hi>管仲相齊富擬公室<hi>史記</hi>夫倮<lb/>
鄙人牧長清窮鄉寡婦禮抗萬乘名顯天下豈非以富<lb/>
<pb n="KR3k0025_WYG_071-35a"/>
耶　無鹽氏富埒關中<hi>貨殖傳</hi>金石絲竹之聲不絶於耳<lb/>
俳優侏儒之笑不乏於前<hi>主父偃傳</hi>富者衆之怨也<hi>漢宣紀</hi>乘<lb/>
堅策肥曵絲履縞　藏鏹千萬<hi>漢紀</hi>鐘鼓帳帷不移而具<lb/>
<hi>賈山傳</hi>髙貲富人<hi>地理志言/多財也</hi>家貲累巨萬<hi>杜周傳</hi>任氏善富<lb/>
者數十世<hi>貨殖傳</hi>田園極膏腴<hi>田蚡/傳</hi>奉養極為鮮明<hi>王吉傳</hi>
南金和寳冰紈霧縠之積盈牣珍藏嬙媛侍兒歌童舞<lb/>
女之玩充備綺室<hi>後漢宦者傳</hi>財寳足富數世<hi>漢桓帝紀</hi>和嶠富<lb/>
擬王者而至吝<hi>晉本傳</hi>石崇絲竹盡當時之選庖厨極水<lb/>
<pb n="KR3k0025_WYG_071-35b"/>
陸之珍<hi>同上</hi>髙陽王雍富貴冠一國出則儀衛塞路歸則<lb/>
歌吹連日夜一食直錢數萬李崇富埒於雍而性儉嗇<lb/>
嘗謂人曰髙陽一食敵我千日河間王琛每欲與雍争<lb/>
富謂章武王融曰不恨我不見石崇恨石崇不見我融<lb/>
素以富自負歸而惋歎卧疾三日王繼曰卿之貨財計<lb/>
不减於彼何為愧羡乃爾融曰始謂富於我者獨髙陽<lb/>
耳不謂更有河間繼曰卿似袁術在河南不意世間復<lb/>
有劉備耳<hi>梁髙祖紀</hi>郭子儀月入俸錢二萬緡私産不在焉<lb/>
<pb n="KR3k0025_WYG_071-36a"/>
府庫珍貨山積<hi>唐帝紀</hi>白承福家甚富飼馬用銀槽<hi>晉鑑</hi>
傳記居則廣厦邃房下羅幃來清風倡優侏儒處前迭<lb/>
進而諂諛燕則鬬象棋而舞鄭女綵色以滛目流聲以<lb/>
虞耳<hi>説苑説善篇</hi>石崇為客作豆粥咄嗟便辦<hi>世説上</hi>明皇問<lb/>
富人王元寳家財多少對曰請以一縑繫陛下南山一<lb/>
樹南山樹盡臣縑未盡<hi>李元獨異志</hi>郭况累金數億庭中起<lb/>
髙閣厝衡石於其上以稱量珠玉也謂為瓊厨金窟<hi>子年</hi>
<hi>拾遺記</hi>
<pb n="KR3k0025_WYG_071-36b"/>
集致崑山之玉有和隋之寳垂明月之珠服太阿之劍<lb/>
<hi>李斯書</hi>錦墻雕柱<hi>傅元正/都賦</hi>藏鏹巨萬<hi>左太/冲</hi>富與地侔貲<hi>揚雄</hi>
鞍馬光照地<hi>鮑明逺</hi>賓從皆珠玳鞍馬悉輕肥<hi>選詩</hi>身被輕<lb/>
暖口厭百味　目極華麗耳倦絲竹<hi>曹子建</hi>流懸藜之夜<lb/>
光綴隋珠以為燭<hi>選西京賦</hi>富埒陶白貲巨程羅山擅銅陵<lb/>
家藏金穴出平原而聨騎居里閈而鳴鐘<hi>廣交論</hi>青樓臨<lb/>
大路<hi>樂府</hi>玉饌薪燃蠟椒房燭用銀<hi>元㣲之</hi>北里富熏天髙<lb/>
樓夜吹笛<hi>杜詩</hi>金丸落鳴鳥<hi>鳴一/作飛</hi>狐裘獸炭酌流霞<hi>李太白</hi>
<pb n="KR3k0025_WYG_071-37a"/>
寳葢雕鞍金絡馬蘭窓繡柱玉盤龍繡柱璇題粉壁映<lb/>
鏘金鳴玉王侯宫<hi>駱賔王</hi>庫車軟轝香衫細馬<hi>白樂天</hi>當今<lb/>
甲第與王宫織成歩幛錦屏風綴珠䧟鈿帖雲母五金<lb/>
七寳相玲瓏　貴主冠浮動親王轡閙装金鈿相照耀<lb/>
朱紫間熒煌毬簇桃花騎歌廵玉葉觴窪銀中貴帶昂<lb/>
黛内家粧<hi>白樂天</hi>睡鴨香爐換夕燻<hi>李商隠</hi>開瓊筵以坐花<lb/>
飛羽觴而醉月<hi>唐文粹</hi>咳唾萬金　意氣驕滿路鞍馬光<lb/>
照塵<hi>並同上</hi>羅幃送上七香車寳扇迎歸九華帳<hi>王維</hi>黛蛾<lb/>
<pb n="KR3k0025_WYG_071-37b"/>
陳二八珠履列三千舞轉廽紅袖歌愁歛翠鈿滿堂開<lb/>
照耀分座儼嬋娟油額芙蓉帳香塵玳瑁筵繡旗隨影<lb/>
合金陣似波旋<hi>温飛卿</hi>瑶簮錦裾千萬侍女<hi>杜牧之</hi>
本朝君家稻田冠西蜀𢷬玉揚珠三萬斛傾家取樂不<lb/>
論錢散盡黄金如轉燭<hi>坡詩</hi>
　　　貧窶<lb/>
經無衣無褐何以卒歲　終窶且貧莫知我艱<hi>詩</hi>貧者<lb/>
不以貨財為禮　傷哉貧也生無以為養死無以為禮<lb/>
<pb n="KR3k0025_WYG_071-38a"/>
<hi>禮記</hi>儒有一畝之宫環堵之室蓽門圭竇蓬戸甕牖易衣<lb/>
而出并日而食<hi>禮記</hi>一簞食一瓢飲　回也屢空<hi>語</hi>
子皆衣褐捆屨織席以為食<hi>孟子</hi>原憲居魯蓬户不全桑<lb/>
以為樞而甕牖上漏下濕<hi>莊子</hi>曽子居衛三日不舉火十<lb/>
年不製衣正冠而纓絶斂襟而肘見　孔子曰我諱窮久<lb/>
矣而不免命也　莊子衣大布而補之魏王曰何先生<lb/>
之憊耶莊子曰衣敝履穿貧也非<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>也　槁項黄馘<lb/>
捉衿而肘見納履而踵决<hi>莊子</hi>蓬户桑樞<hi>淮南子</hi>少有之者<lb/>
<pb n="KR3k0025_WYG_071-38b"/>
貧至無有者窮<hi>荀子</hi>姚義困於窶房𤣥齡曰傷哉窶也<hi>文中</hi>
<hi>子</hi>家有長卿壁立之貧腹懐翳桑絶糧之餒<hi>抱朴子</hi>
史室如垂磬<hi>國語</hi>猶有食色<hi>左傳</hi>王章為諸生學長安病無<lb/>
被卧牛衣中<hi>漢書</hi>竇少君家貧為人所掠賣傳十餘家<lb/>
東郭先生貧困孤寒衣敝履不全行雪中履有上無下<lb/>
足盡踐地<hi>史</hi>蓽輅藍縷<hi>服䖍曰藍縷/言衣敝壊</hi>家貧落魄<hi>史晉灼曰落拓</hi>
<hi>義同也</hi>貧人常衣牛馬之衣而食犬彘之食<hi>前漢</hi>司馬相如<lb/>
家徒四壁立自着犢鼻褌<hi>本傳</hi>積土為室編蓬為户<hi>東方朔傳</hi>
<pb n="KR3k0025_WYG_071-39a"/>
菜食不厭<hi>足也</hi>衣又穿空可為酸鼻　衣敝履空<hi>鮑宣</hi>無立<lb/>
錐之地<hi>張良傳</hi>始君約時<hi>張耳/傳</hi>貧者短褐不全<hi>貨殖志</hi>糲粲<lb/>
之食𤓰匏之羮<hi>劉向序</hi>伏臘無糟糠<hi>糟一作/粕東漢</hi>衣無兼副<hi>蔡彤</hi>
<hi>傳</hi>摶手困窮<hi>龎參/傳</hi>甑中生塵釜中生魚<hi>范丹傳</hi>環堵蕭然<lb/>
不蔽風日短褐穿結簞瓢屢空<hi>陶潜傳</hi>韓信家貧常從人<lb/>
寄食<hi>通鑑</hi>崔琳為鄔令貧無車馬單歩之官<hi>魏志</hi>盧攜曰貧<lb/>
者磑蓬實為麫蓄槐葉為韲<hi>通鑑</hi>
傳記李陽冰家無宿舂之儲出無代歩之乘<hi>李陽冰論</hi>朝營<lb/>
<pb n="KR3k0025_WYG_071-39b"/>
夕用故無宿給<hi>語溪記</hi>
集無衣裘以御冬兮恐溘死而不得見乎陽春<hi>楚辭</hi>自余<lb/>
為人逢運之貧簞瓢屢罄絺綌冬陳翳翳柴門事我宵<lb/>
晨<hi>陶詩</hi>門無結駟之迹堂無好事之客樵蘇不爨清談而<lb/>
已<hi>文選</hi>外望無寸禄内顧無斗儲<hi>左太冲詩</hi>薇藿弗充膚皮褐<lb/>
猶不全<hi>文選</hi>下貧無兼養之業中産闕游食之貲<hi>文選</hi>分鴈<lb/>
鶩之稻梁沾玉斚之餘瀝<hi>文選</hi>飢寒無甘㫖之資<hi>選啟</hi>原憲<lb/>
懸磬之居值天雨不已室宇漸而作漏堂館洽而為泥<lb/>
<pb n="KR3k0025_WYG_071-40a"/>
<hi>應璩書</hi>釡遲鈍而難沸薪鬱絆而不燃<hi>家貧賦</hi>寥寂守窮巷<lb/>
幽獨卧空床　蠨蛸在堂蟋蟀在户<hi>陳子昂集</hi>海圖拆波濤<lb/>
舊繡移曲折天吳及紫鳳顛倒在短褐<hi>杜詩</hi>棲托難髙卧<lb/>
飢寒廹向隅　經年在茅屋妻子衣百結　不爨井晨<lb/>
凍無衣牀夜寒囊空恐羞澁留得一錢㸔　蓬蒿翳環<lb/>
堵　才名四十年坐客寒無氊　故人供禄米鄰舍與<lb/>
園蔬　窮愁但有骨　鶉衣寸寸針　處處是窮途<lb/>
補綻才過膝　無寸數百針　經日無煙火<hi>杜詩</hi>鶉服長<lb/>
<pb n="KR3k0025_WYG_071-40b"/>
悲碎蝸廬未卜安　糟糠不贍甘㫖之養屢空簞食無<lb/>
資朝夕之歡寧展<hi>駱賔王</hi>無簞食無瓢飲無所取資則餓<lb/>
而死<hi>韓文答李書</hi>使吾面目可憎語言無味　十日營一炊<lb/>
　蕭條資用盡濩落門巷空　吾徒猶在陳僮僕誠自<lb/>
鄶　囊空甑倒誰救之我今一食日還併　冬煖而兒<lb/>
號寒年登而妻啼飢<hi>韓文</hi>無一㕓之地以處其子孫無一<lb/>
畆之宫以聚其族屬　蠶絲盡輸稅機杼空倚壁　闕<lb/>
滫瀡之養乏庾釜之蓄<hi>栁文</hi>門庭多草厨少煙　蕭條殘<lb/>
<pb n="KR3k0025_WYG_071-41a"/>
活計　生計方落然　床單食味薄　養無晨昏膳隠<lb/>
無伏臘資　天寒身上猶衣葛日髙甑中未拂塵　草<lb/>
合門無徑烟消甑有塵　階庭寛窄纔容足墻壁髙低<lb/>
粗及肩　居惟四壁飲才一瓢　蓬門下客簞户輕生<lb/>
<hi>白樂天</hi>望一金之助已有沒齒之難　盡日一菜食窮年<lb/>
一布衣<hi>皮日休</hi>厨竈無青烟刀机生緑蘚<hi>李白集</hi>甕頭寒絶<lb/>
酒竈額冷無烟　永日厨烟絶<hi>姚少監</hi>拄杖倚田尋野菜<lb/>
封書乞米趂朝炊　家貧長畏客<hi>張文昌</hi>牽衣肘見歩雪<lb/>
<pb n="KR3k0025_WYG_071-41b"/>
履穿<hi>王維集</hi>鬢邊雖有絲不堪織寒衣<hi>賈浪仙</hi>夜學更須憑<lb/>
雪照朝厨爭奈絶烟何<hi>方雄飛</hi>終朝之雨流潦下停既夕<lb/>
之天列宿上羅<hi>李元賓</hi>生事萍無定愁心雲不開<hi>錢起文</hi>管<lb/>
寧木榻坐已膝穿孔伋緼袍行而肘見<hi>李義山</hi>産薄一㕓<lb/>
家徒四壁<hi>司空表聖文</hi>甘脆朝不足簞瓢夕屢空<hi>孟浩然</hi>樵蘇<lb/>
莫爨糠籺靡資<hi>唐文粹</hi>飢不飽菜寒無襲衣<hi>孫樵文</hi>拙於生<lb/>
事舉家食粥來已數月今又罄竭祇益憂煎惠及少米<lb/>
實濟艱勤<hi>顔魯公乞米帖</hi>居無僕妾井臼弗任藜菽不給<hi>陶徴士誄</hi>
<pb n="KR3k0025_WYG_071-42a"/>
枯涸方窮轍生涯不繫舟<hi>元㣲之集</hi>一瓢顔巷日空髙　家<lb/>
徒四壁身無一簮<hi>杜牧之</hi>地爐不煖柴枝濕<hi>杜荀鶴</hi>明朝曬<lb/>
犢鼻方信阮郎貧<hi>李商隠</hi>司馬相如與文君久益貧以所<lb/>
着鷫鸘裘貰酒<hi>西京雜記</hi>
本朝其家空短<hi>孔帖</hi>出無車與馬但踏車馬塵　破屋仰<lb/>
見星窓風冷如鎪　破硯裂冰澌敗席薦霜笴<hi>歐陽集</hi>破<lb/>
窓孤燈冷炭凍席<hi>炭一作灰蘇老泉</hi>我貧如飢鼠長夜空齩齧<lb/>
瓦池研竈煤葦管書柿葉<hi>坡詩</hi>韲塩冷落空杯盤<hi>欒城集</hi>我<lb/>
<pb n="KR3k0025_WYG_071-42b"/>
貧無一錐所向皆四壁　衝風窓自語涴壁蟲成字<hi>後山</hi>
<hi>集</hi>兒餒嗔郎罷妻寒怨藁砧<hi>唐詩</hi>倒身無着處呵手不成<lb/>
温<hi>同上</hi>
　　　粗給<lb/>
經祭器衣服不假<hi>記</hi>始有曰茍合矣少有曰茍完矣<hi>語</hi>
子孔子曰囬家貧胡不仕對曰囬有郭外之田五十畝<lb/>
足以給饘粥郭内之田十畝足以為絲麻囬不願仕<hi>莊子</hi>
䟽屬之南汾水之曲有先人之敝廬在可以避風雨有<lb/>
<pb n="KR3k0025_WYG_071-43a"/>
田可以具饘粥彈琴著書講道勸義自樂也<hi>文中子</hi>
史子罕曰吾儕小人皆有闔廬以避燥濕寒暑<hi>左</hi>鄭𤣥<lb/>
戒子益恩曰家今差多於昔<hi>後漢本傳</hi>資計差温<hi>唐儉</hi>
　　　際㑹<lb/>
經王三錫命承天寵也　錫馬蕃庶晝日三接<hi>易</hi>既見<lb/>
君子為龍為光<hi>小雅</hi>虎拜稽首對揚王休<hi>大雅</hi>父子並為周<lb/>
司徒<hi>記</hi>以近天子之光<hi>書</hi>
子其君用之則安富尊榮　傅説舉於版築之間膠鬲<lb/>
<pb n="KR3k0025_WYG_071-43b"/>
舉於魚鹽之中管夷吾舉於士孫叔敖舉於海百里奚<lb/>
舉於市<hi>孟</hi>
史公孫𢎞以春秋白衣為天子三公<hi>儒林傳</hi>入則與王圖<lb/>
議國事以出號令出則接賓客應對諸侯王甚任之<hi>屈原</hi>
<hi>傳</hi>司馬相如為天子游獵賦上令尚書給筆札<hi>本傳</hi>出入<lb/>
卧内親幸莫及<hi>史</hi>商鞅見孝公公與語不自知膝之前<lb/>
於席也　甘茂居秦累世重矣<hi>本傳</hi>厠之賓客之中立之<lb/>
士民之上不謀父兄以為亞卿<hi>樂毅傳</hi>賈生徴見孝文方<lb/>
<pb n="KR3k0025_WYG_071-44a"/>
受釐坐宣室上因感鬼神之事而問鬼神之本賈生因<lb/>
具道所以然至夜半文帝前席罷曰吾久不見賈生自<lb/>
以為過之今不及也<hi>本傳</hi>擢之閭里之中加之大夫之上<lb/>
<hi>里一作伍司馬穰苴傳</hi>公孫𢎞數月佩丞相印貴振天下<hi>漢武紀</hi>殷説<lb/>
夣發於傅岩周望兆勲於渭濵皆俟命而神交匪詞言<lb/>
之所信<hi>揚雄解嘲</hi>以三寸舌為帝者師<hi>張良傳</hi>東方朔待詔金<lb/>
馬門稍得親近<hi>西漢本傳</hi>田千秋以一言寤意旬月取宰相<lb/>
<hi>本傳</hi>樊噲夏侯嬰灌嬰之徒方其鼔刀僕御販繒之時豈<lb/>
<pb n="KR3k0025_WYG_071-44b"/>
自知附驥之尾勒功帝籍慶流子孫哉<hi>前漢樊酈等讃</hi>劉敬脱<lb/>
輓輅而建金城之安叔孫通舍枹鼓而立一王之儀身<lb/>
名俱榮<hi>西漢本賛</hi>功臣之世惟有金氏親近寵貴<hi>張安世傳</hi>召汲<lb/>
黯拜為淮陽太守上曰吾徒得君重卧而治之<hi>本傳</hi>卜式<lb/>
㧞於芻牧𢎞羊擢於賈䜿衛青奮於奴僕日磾出於降<lb/>
虜<hi>公孫𢎞傳</hi>信惟餓𨽻布實黥徒越亦狗盗芮尹江湖雲起<lb/>
龍驤化為侯王<hi>史賛</hi>攀龍附鳳並乘天衢<hi>班固叙傳</hi>獻帝詔<lb/>
荀悦抄撰漢書尚書給紙筆虎賁給書吏<hi>荀悦紀序</hi>竇融<lb/>
<pb n="KR3k0025_WYG_071-45a"/>
始以豪俠為名㧞起風塵之中以投天隙遂蟬蛻王侯<lb/>
之尊終膺卿相之位<hi>本傳</hi>鄭崇為尚書上曰我識鄭尚書<lb/>
履聲<hi>西漢</hi>主父偃等書奏天子召見謂曰公等皆安在何<lb/>
相見之晚也拜為郎中主父偃尤親幸一歳中凡四遷<lb/>
為中大夫　封衛青子伉不疑皆為列侯青曰臣青子<lb/>
在襁褓中未有勤勞上裂地封為三侯<hi>漢武紀</hi>張禹疾上<lb/>
親拜禹牀下禹小子未有官禹數視其小子上即禹牀<lb/>
下拜為黄門郎給事中<hi>漢紀</hi>感㑹風雲奮其智勇<hi>後漢二十八將</hi>
<pb n="KR3k0025_WYG_071-45b"/>
<hi>傳</hi>賈復戰於真定復傷創甚王大驚曰我所以不令賈<lb/>
復别將者為其輕敵也果然失吾名將聞其婦有孕生<lb/>
女耶我子娶之生男耶我女嫁之不令其憂妻子也<hi>漢光</hi>
<hi>武紀</hi>郭况為大鴻臚賞賜金帛豐盛莫比京師號况家為<lb/>
金穴　竇氏一公兩侯三公主四二千石相與並時自<lb/>
祖及孫官府邸第相望京師於親戚功臣中莫與為比<lb/>
　帝思中興功臣乃圖畫二十八將於南宫雲臺<hi>漢宣紀</hi>
東平獻王蒼薨遣大鴻臚持節監䘮令四姓小侯諸國<lb/>
<pb n="KR3k0025_WYG_071-46a"/>
王悉㑹𦵏<hi>漢章帝</hi>昔文帝之於鄧通可為至愛而猶展申<lb/>
屠嘉之志其見任如此則何患於左右小臣哉<hi>漢殤帝</hi>胡<lb/>
廣周流四公歴事六帝<hi>漢紀</hi>諸袁事漢四世五公可謂受<lb/>
恩<hi>漢紀</hi>吕蒙未及受封而疾發權迎置於所館之側所以<lb/>
治䕶者萬方時有加减權為之慘蹙欲數見顔色又恐<lb/>
勞動常壁瞻之見少能下食則喜顧左右言笑不然則<lb/>
咄喑<hi>一作音</hi>夜不能寐病中瘳為下赦令<hi>三國志</hi>魏朝廷事<lb/>
有不便髙允輙求見帝屏左右以待之或自朝至暮或<lb/>
<pb n="KR3k0025_WYG_071-46b"/>
連日不出羣臣莫知其所言語或痛切帝所不忍聞命<lb/>
左右扶出然終善遇之<hi>通鑑</hi>周主以李徳林為内史謂羣<lb/>
臣曰我常日唯聞李徳林名復見其為齊朝作詔書移<lb/>
檄正謂是天上人豈意今日得其驅使神武公紇豆陵<lb/>
毅對曰臣聞麒麟鳳凰得之無用豈如徳林為瑞且有<lb/>
用哉<hi>陳紀</hi>上曰徴箴規朕失不可一日離左右　魏徴薨<lb/>
上自製碑文并為書上思徴不已謂侍臣曰魏徴沒朕<lb/>
亡一鏡矣　李勣嘗得暴疾方云鬚灰可燎上自剪鬚<lb/>
<pb n="KR3k0025_WYG_071-47a"/>
為之和藥<hi>唐太宗</hi>韋嗣立時為萊蕪令太后召謂曰卿父<lb/>
嘗言臣有兩兒堪事陛下卿兄弟在官誠如父言朕今<lb/>
以卿代兄更不用他人即日拜鳳閣舍人<hi>唐紀</hi>太后信任<lb/>
内史梁文惠公狄仁傑羣臣莫及常謂之國老而不名<lb/>
曰毎見公拜朕亦身痛　太后謂唐休璟練習邉事卿<lb/>
曹十不當一<hi>唐中宗</hi>李泌曰臣居禁中自巾至履皆陛下<lb/>
所賜所餘特一身耳上曰朕欲卿食酒肉有室家受禄<lb/>
位為俗人泌泣曰臣絶粒二十餘年陛下何必使臣隳其<lb/>
<pb n="KR3k0025_WYG_071-47b"/>
志乎為泌娶盧氏女為妻資費皆出縣官賜第於光福<lb/>
坊令泌數日宿第中數日宿蓬萊院<hi>唐代宗紀</hi>以杜悰同平<lb/>
章事上勞之曰朕知卿有致君之心今相卿如得一魏<lb/>
徴矣<hi>唐武宗紀</hi>陸贄在翰林為上所親信居艱難中雖有宰<lb/>
相小大之事必與贄謀之故當時謂之内相上行止必<lb/>
與之俱<hi>唐徳宗紀</hi>李泌乞骸骨上曰朕父子賴卿得全方屬<lb/>
子孫使卿代代富貴以報徳　上嘗欲近獵苑中至蓬<lb/>
萊池西謂左右曰李絳必諫不如且止　上嘉崔羣讜<lb/>
<pb n="KR3k0025_WYG_071-48a"/>
直命學士自今奏事必取崔羣連署然後進之<hi>唐鑑</hi>加李<lb/>
徳裕太尉徳裕固辭上曰恨無官賞卿耳<hi>唐武宗紀</hi>李徳裕<lb/>
乞退就閑局上曰卿每辭位使我旬日不得所<hi>同上</hi>上命<lb/>
所司授監察御史李素立以七品清要所司擬雍州司<lb/>
户上曰此官要而不清又擬祕書郎上曰此官清而不<lb/>
要遂擢授侍御史<hi>唐髙祖紀</hi>韓休為人峭直不干榮利及為<lb/>
相甚允時望上或宫中宴樂及後苑游獵小有過差輙<lb/>
謂左右曰韓休知否言終諫䟽已至上嘆曰蕭嵩奏事<lb/>
<pb n="KR3k0025_WYG_071-48b"/>
嘗順㫖既退吾寢不安<hi>唐鑑</hi>孤之有孔明猶魚之有水也<lb/>
<hi>諸葛亮傳</hi>三顧臣草廬之中咨臣以當世之事<hi>出師表</hi>苻堅謂<lb/>
王猛曰朕竒卿於一見卿亦異朕於一言精契神交千<lb/>
載之㑹<hi>晉紀</hi>山濤志必欲退詔曰山僕射近日暫出遂以<lb/>
㣲苦未還豈吾側席之意其遣丞掾奉詔諭旨若體力<lb/>
尚未平康者使以車輿還寺舍濤辭不獲已乃起視事<lb/>
<hi>本傳</hi>李徳林自隋有天下每獻平陳之計髙祖幸同州以<lb/>
馬鞭南指云待平陳訖以七寳裝嚴公<hi>隋書</hi>宋王彧字景<lb/>
<pb n="KR3k0025_WYG_071-49a"/>
文文帝甚相欽重故為明帝娶景文妹而以景文之名<lb/>
名明帝武帝五女新安公主先適太原王景深離絶以<lb/>
適景文景文固辭不成婚　羊𤣥保徙吳郡太守太祖<lb/>
嘗曰我有好官缺未嘗不先憶羊𤣥保<hi>宋書</hi>紀隲為中書<lb/>
令父亮為尚書令毎朝㑹帝以雲母屏風隔其座<hi>吳録</hi>張<lb/>
率遷祕書丞髙祖曰祕書丞天下之清官東南胄緒未<lb/>
有為之今以相處為卿定名譽　孔靈産為光禄大夫<lb/>
不肯任太祖以白毛扇素機遺之曰卿有古人之風故<lb/>
<pb n="KR3k0025_WYG_071-49b"/>
賜以古人之服<hi>同上</hi>周太祖問蘇綽整衣危坐不覺膝之<lb/>
前席達曙不厭<hi>北史</hi>王肅為揚州大中正後魏孝文徴入<lb/>
朝手詔曰飾館華林拂席相待<hi>本傳</hi>帝執崔浩手以示蒙<lb/>
遜使曰所云崔公此是也才畧之美當今無比<hi>魏崔浩傳並北</hi>
<hi>史</hi>𤣥宗命相皆先書其名置案上㑹太子入侍舉金甌<lb/>
覆其名曰此宰相名也肅宗曰非崔琳羅從愿乎<hi>唐書</hi>秦<lb/>
王以如晦𤣥齡等兼𢎞文館學士圖形顯爵號十八學<lb/>
士預入館者時人謂之登瀛州　元和五年李絳遷中<lb/>
<pb n="KR3k0025_WYG_071-50a"/>
書舍人依前翰林學士上面賜金紫親為絳擇良笏<lb/>
太宗親解佩刀以賜房𤣥齡魏徴　陸贄入翰林天子<lb/>
常以行軰呼而不名<hi>本傳</hi>陸贄從幸山南道塗艱險扈從<lb/>
不及與帝相失一夕不至上諭曰得贄者賞千金翌日<lb/>
贄謁見上喜形顔色　魏徴䘮日太宗登樓臨路哭祭<lb/>
為製碑文御書　裴度卧疾文宗遣中使賜度詩曰注<lb/>
想待元老識君恨不早國家注石襄憂來學丘禱　令<lb/>
狐綯為翰林學士宣宗夜召與論人間疾苦以乘輿金<lb/>
<pb n="KR3k0025_WYG_071-50b"/>
蓮華炬送還院吏望見以為天子來及綯至皆驚　唐<lb/>
太宗曰人言魏徴舉止踈慢我視之更覺嫵媚<hi>並唐書</hi>栁<lb/>
公權宣宗召昇御殿前書三紙軍容使西門季𤣥捧硯<lb/>
樞宻使崔巨源過筆<hi>舊唐書本傳</hi>栁公權文宗朝為中書舍<lb/>
人翰林學士毎召燭見䟦語猶未盡不敢取燭宫人以<lb/>
蠟淚揉紙繼之<hi>同上</hi>則天以王方慶家多書籍嘗訪求右<lb/>
軍遺跡方慶奏二十八人書共十卷則天御武成殿示<lb/>
羣臣仍令中書舍人崔融為寳章集以叙其事復賜方<lb/>
<pb n="KR3k0025_WYG_071-51a"/>
慶當時甚以為榮<hi>同上王方慶傳</hi>狄仁傑后自製金字十二於<lb/>
袍以表其忠復拜平章事<hi>新唐書本傳</hi>劉晏八歲獻頌帝竒<lb/>
其幼命宰相張説試之曰國瑞也即授以正字公卿邀<lb/>
請旁午號神童名震一時<hi>新唐書</hi>温大雅歴遷黄門太宗<lb/>
曰我起義晉陽為卿一門耳<lb/>
傳記梁劉綽除祕書丞武帝曰第一官當與第一人<hi>通鑑</hi>
徳宗呼陸贄為陸九嘗脱御衣以賜之<hi>唐小史</hi>李白對明<lb/>
皇撰詔誥時天寒筆凍帝勅宫嬪執牙筆呵之<hi>天寳遺事</hi>李<lb/>
<pb n="KR3k0025_WYG_071-51b"/>
泌多年絶粒唐肅宗時毎自為燒二梨以賜之<hi>李鄴侯家事</hi>
徐堅以多識典故七入書府<hi>大唐遺事</hi>劉晏八歳獻東封書<lb/>
明皇命宰相出題就中書試騐引晏於内殿坐晏貴妃<lb/>
膝上親為畫眉總丱髻宫人遺花投果<hi>開元傳記</hi>李衛公疾<lb/>
太宗親詔者數四其一曰有晝夜視公疾大老嫗令一<lb/>
人來吾欲熟知公起居狀衛文公視此詔常泣曰君臣<lb/>
之際乃如此耶<hi>韋端衛公故物記</hi>唐宣宗好儒雅留心貢舉題<lb/>
殿柱曰鄉貢進士李某<hi>北夣𤨏言</hi>
<pb n="KR3k0025_WYG_071-52a"/>
集千載一合論説無疑翼乎如鴻毛遇順風沛乎如巨<lb/>
魚縱大壑<hi>王褒頌</hi>蘭臺金門逓宿迭居<hi>西京賦</hi>既通金閨籍<lb/>
復酌瓊筵酒<hi>選</hi>昂昂子敬㧞迹蒿萊<hi>選</hi>問我何功徳三<lb/>
入承明廬<hi>應璩詩</hi>遭千歳之嘉㑹<hi>潘安仁</hi>其言如石投水莫<lb/>
之逆也<hi>李蕭遠運命論</hi>君王賜顔色聲價凌煙虹<hi>李太白</hi>風雲感<lb/>
㑹起屠鈞　魚水三顧合風雲四海生　攀龍附鳳勢<lb/>
莫當<hi>杜詩</hi>天子曰王某之文最宜為誥有古人風豈可久<lb/>
以吏事役之拜中書舍人　王仲舒與陽城合遏裴延<lb/>
<pb n="KR3k0025_WYG_071-52b"/>
齡不得為相徳宗久嘉之後入閣顧問謂宰相曰第幾<lb/>
人必王某也果然月餘致員外郎　𤣥宗召見李白於<lb/>
金鑾殿降輦歩迎如見園綺以寳裝方丈賜食於前御<lb/>
手和羮徳音褒奬褐衣恩遇前無比儔遂直翰林專掌<lb/>
宻命他日泛白蓮池公不在宴明皇歡既洽召公作序<lb/>
時公已被酒於翰苑中仍命髙大將軍扶以登舟<hi>李白碑</hi>
乘朱輪於郡邸曵長裾於王門名宦至此不為不遇也<lb/>
　可使珥貂立吾左右從容侍從以備顧問<hi>白樂天</hi>御札<lb/>
<pb n="KR3k0025_WYG_071-53a"/>
盈几天香滿衣　寤一言而取宰相以三寸而為帝師<lb/>
<hi>李文饒</hi>寒衣病藥悉出聖慈匹馬一人咸經御選<hi>吕和叔文</hi>
本朝狄青與西賊戰累功至副部署而上未識其面遂<lb/>
令圖形以進由是天下知公名<hi>通鑑記事</hi>便蕃曲澤<hi>臨川集</hi>
　　　不遇<lb/>
經我生不辰<hi>詩</hi>衛之賢者仕於伶官　柏舟言仁而不<lb/>
遇也衛頃公之時仁人不遇小人在側<hi>並詩序</hi>
子駑驥同轅伯樂為之咨嗟玉石相揉和氏為之嘆息<lb/>
<pb n="KR3k0025_WYG_071-53b"/>
<hi>儒服篇</hi>浮磬息音未别於衆石<hi>抱朴子</hi>越公初見子遇内史<lb/>
薛公曰公見王通乎薛公曰鄉人也是其家傳七世矣<lb/>
皆有經濟之道而位不逢越公曰天下豈有七世而不<lb/>
逢乎薛公曰君子道消十世不逢有矣<hi>文中子伯樂篇</hi>
史六鷁退飛<hi>左</hi>自屈原沉汨羅後百有餘年漢有賈生<lb/>
為長沙王太傅過湘水投書以弔屈原<hi>史記</hi>蘇秦出遊數<lb/>
歳大困而歸<hi>本傳</hi>仲尼千七十餘君無所遇<hi>儒林傳</hi>孔子去<lb/>
魯斥于齊逐于宋衛困于陳蔡之間<hi>孔世家</hi>朱買臣獨行<lb/>
<pb n="KR3k0025_WYG_071-54a"/>
歌道中負薪墓間故妻與夫家俱上冢見買臣饑寒呼<lb/>
飯飲之<hi>漢書</hi>張釋之十年不見省馮唐白首居於郎<hi>荀恱紀</hi>
文帝曰惜廣不逢時令當髙祖世萬户侯豈足道哉<hi>西漢</hi>
何為官之拓落也<hi>揚雄傳</hi>馮唐為郎帝問曰父老何自為<lb/>
郎<hi>師古曰年已老傳</hi>張釋之以貲為騎郎事文帝十年不得調<lb/>
亡所知名<hi>本傳</hi>揚雄三世不徙官<hi>本/傳</hi>廣數竒<hi>孟康曰不偶也李廣傳</hi>
留落不偶<hi>霍去病傳</hi>張卿久宦遊不遂<hi>司馬相如傳</hi>馬融為校書<lb/>
郎十年不調<hi>後漢本傳</hi>懐琬琰以就埃塵抱棟梁而困溝壑<lb/>
<pb n="KR3k0025_WYG_071-54b"/>
<hi>晉書</hi>趙有處士毛公隠於博徒薛公隠於賣漿家<hi>周紀</hi>魏髙<lb/>
允為郎二十七年不徙官<hi>宋武帝紀</hi>劉藏器七十為尚書<hi>唐髙</hi>
<hi>宗紀</hi>王義方一世英豪而死草萊<hi>同上</hi>汲黯直氣餓死淮陽<lb/>
仲舒大才位屈於諸侯相<hi>封事</hi>孔子門人三千達者無子<lb/>
男之位<hi>並唐</hi>
傳記王播少孤貧嘗客揚州木蘭院隨僧覔齋僧厭之<lb/>
播至已飯矣<hi>唐書</hi>顔駟對武帝曰文帝好文而臣好武景<lb/>
帝好老而臣尚少陛下好少而臣已老是以三葉不遇<lb/>
<pb n="KR3k0025_WYG_071-55a"/>
<hi>漢武故事</hi>段相文昌少貧毎聽曽口寺齋鐘輙詣謁食為寺<lb/>
僧所厭乃齋後撞鐘後入相出鎮京南題曽口寺云曽<lb/>
遇闍黎飯後鐘<hi>北夢𤨏言</hi>
集年既已過大半然坎坷而留滯<hi>楚辭</hi>當世豈無騏驥兮<lb/>
誠無王良之善御　懐瑾握瑜兮窮不知所示　伯牙<lb/>
之絶絃安得鍾子期而聽之和抱璞而泣血安得良工<lb/>
而别之<hi>並楚辭</hi>潦倒聲名壅腫才一生多故苦邅廽　萬<lb/>
族咸悦獨為窮人四時平分未變寒谷　孤鳴甚哀卒<lb/>
<pb n="KR3k0025_WYG_071-55b"/>
無善聽<hi>劉賓客</hi>早行多露悔强進觸藩羸<hi>吕和叔詩</hi>憊色秋來<lb/>
草哀吟雨後蟬<hi>元㣲之</hi>金寳同砂礫芝蘭似草萊<hi>同上</hi>其言<lb/>
如水投石莫之受也<hi>文選</hi>以仲尼之才也而器不用於魯<lb/>
衛以仲尼之辯也而言不行於定哀以仲尼之謙也而<lb/>
見忌於子西以仲尼之仁也而取讎於桓魋以仲尼之<lb/>
智也而受屈於陳蔡以仲尼之行也而招毁於叔孫夫<lb/>
道足以濟天下而不得貴於人言足以經萬世而不取<lb/>
信於時行足以應神明而不能彌綸於俗歴聘七十國<lb/>
<pb n="KR3k0025_WYG_071-56a"/>
而不一獲其主驅驟於蠻夷之域屈辱於公卿之門其<lb/>
不遇也如此<hi>文選</hi>班匠不我顧牙曠不我録焉得成琴瑟<lb/>
何由揚妙曲<hi>司馬紹贈山濤</hi>卞和潜幽㝠誰能證竒璞　未遇<lb/>
伯樂則千載無一驥<hi>文選</hi>百年歌自苦未見有知音<hi>杜詩</hi>垂<lb/>
白馮唐老　真成窮轍鮒或似喪家狗　有才無命百<lb/>
宰底　相如逸才親滌器子雲識字終投閣但覺髙歌<lb/>
有鬼神焉知餓死填溝壑<hi>醉時歌</hi>東野不得官白首誇龍<lb/>
鍾<hi>韓集</hi>汨東西與南北亘十年以不居辱飽食其有數况<lb/>
<pb n="KR3k0025_WYG_071-56b"/>
策名於薦書時所好之為賢庸有謂余之非愚及時運<lb/>
之未來或兩求而莫致雖家諭而户曉祇以招尤而速<lb/>
累<hi>感二鳥賦</hi>選舉於有司與百千人偕進偕退不得策名於<lb/>
薦書齒下士於朝以望天子之光明　世有伯樂然後<lb/>
有千里馬千里馬常有而伯樂不常有故雖有名馬祗<lb/>
辱於奴𨽻之手駢死於槽櫪之間不以千里稱也馬之<lb/>
千里者一食或盡粟一石今食馬者不知其能千里而<lb/>
食也是馬雖有千里之能食不飽力不足才美不外見<lb/>
<pb n="KR3k0025_WYG_071-57a"/>
且欲與常馬等不可得安求其能千里也策之不以其<lb/>
道食之不能盡其材鳴之不能通其意執策而臨之曰<lb/>
天下無良馬嗚呼其真無馬耶其真不識馬耶<hi>韓文</hi>名不<lb/>
譽大夫之言<hi>韓文</hi>馮公豈不偉白首不見招<hi>詠史詩</hi>十處投<lb/>
人九處違家鄉萬里乂空歸<hi>唐李吉甫之父詩</hi>騏驥筋力成意<lb/>
在萬里外歴塊一蹶斃於空谷唯餘駿骨價重千金大<lb/>
鵬羽翼張勢欲摩穹昊天風不來海波不起塌翅别島<lb/>
空留大名<hi>李太白集互入失勢</hi>祗歎官如舊<hi>韋應物</hi>鏌鎁無人淬兩<lb/>
<pb n="KR3k0025_WYG_071-57b"/>
刄幽壤鐵秦鏡無人拭一片埋霧月驥跼闤闍中骨附<lb/>
筋入節蛟蟠尺澤内魚貫蛙同穴<hi>元稹集</hi>抱寃志氣屈忍<lb/>
耻形神沮<hi>白樂天集</hi>詞賦擅名來已久煙霄得路去何遲<lb/>
文行如君尚憔悴不知霄漢待何人　如今豈無騕褭<lb/>
與驊騮時無王良伯樂死即休<hi>並同上</hi>姜子牙貧賣漿值<lb/>
天凉<hi>白帖</hi>上嘗三欲命李白官卒為宫中所捍而止<hi>李陽冰作</hi>
<hi>李白集序</hi>去矣時難遇沽哉價莫酬<hi>杜牧之</hi>自來金骨無人識<lb/>
<hi>温飛卿</hi>徒有干時策青山尚掩門<hi>許用晦</hi>仲尼聖賢之宗位<lb/>
<pb n="KR3k0025_WYG_071-58a"/>
止於司冦老𣆀道徳之祖官不過柱史<hi>李文饒</hi>低佪岐路<lb/>
杼軸蓬心<hi>文粹</hi>文王久不出賢士如土賤<hi>劉義</hi>時無識寳世<lb/>
缺知音若論衡之未遇伯喈太𤣥之不逢平子逝將烟<lb/>
燼火滅泥沈雨絶安有歿而不朽揚名於後乎<hi>史通</hi>
本朝神竒之産銷藏委翳於蒿藜榛莽之間而山谷野<lb/>
叟不知其為瑞也<hi>臨川集互入處非其地</hi>子雲苦執㦸長孺終主<lb/>
爵<hi>東坡</hi>
　　　得時<lb/>
<pb n="KR3k0025_WYG_071-58b"/>
子蘭芝以芳未嘗見霜<hi>淮南子</hi>
史楊大眼謂同寮曰吾之今日所謂蛟龍得雨之秋也<lb/>
自此一舉不復與諸君齊列矣<hi>後魏本傳互入驕矜及得勢門</hi>上曰八<lb/>
堯九舜不能冬種野夫童子春種而生得時故也<hi>通鑑唐太</hi>
<hi>宗紀</hi>
集策名清時榮聞休暢<hi>李陵書</hi>熙乎若鴻鴈之得春也<hi>陳子</hi>
<hi>昂</hi>蛟龍得雲雨鵰鶚在秋天<hi>杜詩</hi>驊騮開道路鷹隼出風<lb/>
塵<hi>同上</hi>春風得意馬蹄疾一日㸔盡長安花<hi>孟東野</hi>平衢騁<lb/>
<pb n="KR3k0025_WYG_071-59a"/>
髙足逸翰凌長風<hi>李太白</hi>久跼散游曠窮慘遇陽舒<hi>韋應物</hi>
一日風雲㑹榮行歸故鄉<hi>元稹集</hi>涸魚千丈水僵燕一聲<lb/>
雷<hi>元㣲之</hi>如幽蟄聞春雷而起柔荑望和風而拆<hi>吕和叔文</hi>秋<lb/>
來氣勢洪河壯霜後精神泰岳寧<hi>杜牧之</hi>芍藥薔薇與早<lb/>
梅不知誰是艷陽才從今領得東風意不復饒君雪裏<lb/>
開<hi>温飛卿</hi>明月讓燈光<hi>王維集</hi>
本朝李宻詩曰樊噲市井徒蕭何刀筆吏一朝時運來<lb/>
千古傳名諡<hi>續世説</hi>清秋一鶚上拭目萬人㸔<hi>後山</hi>
<pb n="KR3k0025_WYG_071-59b"/>
　　　失時<lb/>
經絺兮綌兮凄其以風<hi>詩</hi>日月逝矣歲不我與<hi>語</hi>
史上農夫而欲冬田肉袒深耕汗出種之然猶不生者<lb/>
非人心不至天時不得也<hi>李尋傳</hi>蘭榮一何晚嚴霜萃其<lb/>
柯<hi>後漢酈傳</hi>
集常恐秋節至凉飇奪炎熱棄捐篋笥中恩情中道絶<lb/>
<hi>班婕妤扇詩</hi>屈身泥蟠<hi>陳子/昂</hi>終為時來晩花開不及春<hi>唐人石榴</hi>
扇因秋棄置<hi>元㣲之</hi>鴻倦青冥翮蛟潜雲雨心<hi>白侍郎詩</hi>
<pb n="KR3k0025_WYG_071-60a"/>
　　　得勢<lb/>
經何天之衢道大行也<hi>易</hi>出自幽谷遷于喬木<hi>詩</hi>
子猶水之就下獸之走壙也<hi>孟子</hi>鵬之徙於南㝠也水擊<lb/>
三千里摶扶摇而上者九萬里故九萬里則風斯在下<lb/>
矣<hi>莊子</hi>
史司馬相如成都人家徒四壁立後數歳為中郎至蜀<lb/>
太守以下郊迎縣令負弩矢先驅蜀人以為寵<hi>西漢本傳</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
騰風雨<hi>班固叙傳</hi>龍躍天衢振翼雲漢<hi>孔融薦禰衡表</hi>整轡雲衢驤<lb/>
<pb n="KR3k0025_WYG_071-60b"/>
首天路<hi>三國名臣序</hi>楊大眼謂同寮曰吾之今日所謂蛟龍<lb/>
得水之秋也自此一舉不復與諸君齊列矣<hi>北楊大眼傳</hi>
傳記鴻鵠髙飛一舉千里羽翮已就横絶四海雖有繒<lb/>
繳尚安所施<hi>劉向新序</hi>鴻脩六翮而凌清風麃摇髙翔<hi>同上</hi>走<lb/>
人充於庭辟人施於塗<hi>戰國策</hi>
集躡天衢而長驅<hi>楚辭</hi>濯翼凌髙梯<hi>應瑒建章臺詩</hi>乘雲翔鄧林<lb/>
<hi>阮嗣宗詠懐</hi>濯鱗清流飛天衢<hi>阮元瑜詩</hi>風雲㑹一合呼吸期萬<lb/>
里雷研山岳碎電斬鯨鯢死<hi>元稹詩</hi>逸足競駸駸鵬路觀<lb/>
<pb n="KR3k0025_WYG_071-61a"/>
翺翔霜蹄千里駿風翮九霄鵬　潜鱗輸駭浪歸翼㑹<lb/>
髙風九萬一朝摶<hi>杜詩</hi>飛龍在天巨魚縱壑　倐忽摶風<lb/>
生羽翼<hi>駱賔王</hi>假髙衢而騁力<hi>王仲宣賦</hi>疾奔凌騕褭髙唱軋<lb/>
吳歌<hi>元㣲之</hi>魚得水而遊馬逸駕而走鳥乘風而翔火得<lb/>
薪而熾此皆快其物之所蘊也<hi>同上</hi>席其勢鼓行人間<lb/>
鯤化鵬征擘波冲天<hi>同上</hi>貴有風雲興富無飢寒憂<hi>白樂天</hi>
得水難留久卧龍<hi>劉賔客</hi>若出井置之於泰山之上　羽<lb/>
翮得清風之上<hi>唐文粹</hi>長驅洋洋無有齟齬<hi>栁文</hi>有地數百<lb/>
<pb n="KR3k0025_WYG_071-61b"/>
里趨走之吏自長吏司馬已下數十人其禄足以仁其<lb/>
三族及其朋友故舊樂乎心則一境之人喜不樂乎心<lb/>
則一境之人懼大丈夫官至刺史亦榮矣<hi>韓文</hi>富貴可期<lb/>
烟霄漸近<hi>孫可之文</hi>水積厚而蛻鵬門愈髙而容駟<hi>司空表聖文</hi>
出籠鸞鶴歸遼海<hi>温飛卿</hi>如虎傅兩翼<hi>杜牧之</hi>逸驥尋雲歩<lb/>
歩髙<hi>仝上</hi>
　　　失勢<lb/>
經明夷于飛垂其翼<hi>易</hi>
<pb n="KR3k0025_WYG_071-62a"/>
子君子之厄於陳蔡之間無上下之交也<hi>孟子</hi>孔子厄於<lb/>
陳蔡七日不火藜羹不繼<hi>荀子</hi>危行惻視振動悼慄處勢<lb/>
不便未足以逞其能也<hi>莊子</hi>函車之獸介而離山則不免<lb/>
于罔罟之患吞舟之魚碭而失水則蟻能苦之<hi>庚桑楚篇</hi>雲<lb/>
罷霧散而龍蛇與螾螘同矣失其所乗也<hi>慎子</hi>
史叔向曰欒却胥原狐續慶伯降在皂𨽻<hi>左</hi>齊桓公之<lb/>
子七人為大夫於楚　周勃下廷尉吏稍侵辱之勃以<lb/>
千金賄獄吏吏乃書牘背示之勃既出曰吾嘗將百萬<lb/>
<pb n="KR3k0025_WYG_071-62b"/>
軍然安知獄吏之貴乎<hi>史記</hi>威盡勢極閭巷之人為敵國<lb/>
<hi>律書</hi>長公主賜鄧通吏隨沒之一簮不得着身<hi>佞幸傳</hi>伍子<lb/>
胥載槖而出昭闗夜行晝伏至於陵水無以餬其口膝<lb/>
行蒲伏稽首肉袒鼓腹吹篪乞食於吳市<hi>范雎傳</hi>應龍潜<lb/>
於潢汙魚黿㛿之<hi>西漢班固自叙</hi>以鴻漸之翼困於燕雀<hi>公孫𢎞等</hi>
<hi>賛</hi>李廣當斬贖為庶人野居藍田射獵至覇陵亭覇陵<lb/>
尉呵止廣曰故李將軍尉曰今將軍尚不夜行何乃故<lb/>
也<hi>李傳並西漢</hi>陳蕃送黄門北寺獄黄門從官騶踏蕃曰死<lb/>
<pb n="KR3k0025_WYG_071-63a"/>
老魅復能損我曹員數奪我曹廩給否<hi>後漢書</hi>失水之魚<lb/>
喪家之狗<hi>晉書潘岳傳</hi>猛虎所以百獸畏者為爪牙也若去<lb/>
之則犬彘馬牛皆能為敵<hi>段秀實傳</hi>赦韓信封為淮隂侯信<lb/>
知漢王畏其能多稱病不朝徒居常鞅鞅羞與絳灌等<lb/>
列嘗過樊將軍噲噲跪拜送迎言稱臣曰大王乃肻臨<lb/>
臣出門笑曰生乃與噲等為伍<hi>漢髙祖紀</hi>魏其失勢賓客益<lb/>
衰<hi>漢武帝</hi>𢎞農太守移良承樊豐等㫖遣吏於陜縣留停<lb/>
楊震喪露棺道側謫震諸子代郵行書道路皆為隕涕<lb/>
<pb n="KR3k0025_WYG_071-63b"/>
<hi>漢殤帝紀</hi>隋李諤曰擯落私門不加収齒<hi>隋/紀</hi>飛鳥折翼<hi>唐紀</hi>子<lb/>
儀閒廢日久部曲離散<hi>唐鑑</hi>
傳記騏驥之衰也駑馬先之孟賁之倦也女子勝之<hi>戰國</hi>
<hi>策</hi>李白遊華山過縣跨驢宰怒引至庭下<hi>摭言</hi>
集黄鵠後時而寄處兮鴟梟羣而制之神龍失水而陸<lb/>
居兮為螻蟻之所裁夫黄鵠神龍猶如此兮况天下賢<lb/>
者之逢亂世哉　横江湖之鱣鯨兮固將制於螻蟻<hi>楚辭</hi>
翅翮摧屈<hi>趙景真言</hi>鎩羽儀於髙雲摧迅翮於風穴<hi>辨命論</hi>青<lb/>
<pb n="KR3k0025_WYG_071-64a"/>
衿胄子困泥塗<hi>杜詩</hi>窮猿失本悲　天驥跛足隨氂牛<lb/>
欝欝若不展羽翮困低昂　車馬何蕭索門前百草長<lb/>
<hi>杜詩</hi>明妃失漢寵蔡女堕邊塵<hi>陳子/昂</hi>鵷鷺無聲仰天泣<hi>元稹</hi>
<hi>集</hi>涸魚久失風波勢枯草曽沾雨露恩　狸病翻隨鼠<lb/>
驄羸反作駒　饑摇困尾喪家狗熱暴窮鱗失水魚<hi>元㣲</hi>
<hi>之</hi>儡然與破甑為伍<hi>劉賔客</hi>閉門少光彩　昨宵鳳池客<lb/>
今日雀羅門<hi>同上</hi>門前冷落鞍馬稀<hi>白侍郎</hi>鶴病翅羽垂獸<lb/>
窮爪牙縮　門冷少人過　子弟多寂寞僮僕少精光<lb/>
<pb n="KR3k0025_WYG_071-64b"/>
衣食雖充結神意不揚揚厨冷難留屋上烏門閒可與<lb/>
雀羅張<hi>並同上</hi>青冥無依倚飛轍危難安　斷鶴兩翅鳴<lb/>
何哀縶驥四足氣空横<hi>韓集</hi>黄鶴翅垂同燕雀　弔影失<lb/>
所依側身隨下列　獨立難輕燕雀羣孤飛還懼鷹鸇<lb/>
摶自憐天上青雲路弔影徘徊獨愁暮　想君疇昔髙<lb/>
歩時豈料今日折腰事<hi>劉長卿</hi>騏驥筋力成意在萬里外<lb/>
歴塊一蹶斃於空谷唯餘駿骨價重千金大鵬羽翼張<lb/>
勢欲摩穹昊天風不來海波不起塌翅别島空留大名<lb/>
<pb n="KR3k0025_WYG_071-65a"/>
<hi>唐文粹</hi>失地無顔色　婆娑塵俗之下踸踔藩籬之際<hi>唐文</hi>
<hi>粹</hi>春色不入門<hi>孟東野</hi>鱗介槁以横陸兮鴟嘯羣而厲吻<lb/>
<hi>栁閔生賦</hi>誰為濟川檝今作野人船<hi>温飛卿</hi>驊騮思故第鸚鵡<lb/>
識佳人<hi>司空表聖文</hi>天球减價而喪色鏌鎁不寳而奪鋭<hi>李元</hi>
<hi>賔文</hi>與荆棘凡骨溷<hi>皮日休</hi>
本朝失勢今為噲等伍<hi>坡詩</hi>張鑄以京東轉運使坐公事<lb/>
降通判太平州葛源為提舉坑冶取鑄脚色欲發薦狀<lb/>
鑄與詩曰提司坑冶是新差職比催綱勝一階若發薦<lb/>
<pb n="KR3k0025_WYG_071-65b"/>
章求脚色下官踪跡轉沈埋<hi>張師正倦游集</hi>
　　　得意<lb/>
子衆人熙熙如享太牢如登春臺<hi>老子</hi>
史翼乎如鴻毛遇順風沛乎如巨魚縱大壑其得意如<lb/>
此<hi>王褒頌</hi>矯翼厲翮恣意所存<hi>揚雄傳</hi>韓稜遷南陽太守時<lb/>
聽得過家上冡<hi>後漢書</hi>李琪既貴為相乃刻牙版為金字<lb/>
曰前鄉貢進士李琪常置之座側<hi>梁史</hi>
傳記喜氣津津出眉宇間<hi>太公六韜</hi>龍門下登者化龍<hi>江海集</hi>
<pb n="KR3k0025_WYG_071-66a"/>
春風得意馬蹄疾一日㸔盡長安花<hi>南部新書</hi>
集離蔬釋蹻而享膏粱<hi>王子淵頌</hi>振衣造雲闕跪坐陳清猷<lb/>
<hi>韓集</hi>脱然若沈疴之去體灑然若執熱之濯清風也　枯<lb/>
槁沈溺魁宏寛通之士必且洋洋焉動其心峩峩焉纓<lb/>
其冠于于焉而來矣　風雲入壯懐泉石别幽耳<hi>並韓集</hi>
奮翅騰驤<hi>西京賦</hi>昨日鴻都新上第五陵年少讓清光<hi>劉賔</hi>
<hi>客</hi>脱鱗介生羽翮<hi>栁/文</hi>超羣越軰顯赫明朝<hi>陳子昂</hi>心躍色<lb/>
揚<hi>皇甫湜</hi>煩襟與滯念一望<hi>恐作/息</hi>皆遁逃<hi>白侍郎</hi>風髙漸展<lb/>
<pb n="KR3k0025_WYG_071-66b"/>
摩天翼幹聳方呈構厦材<hi>羅隠集</hi>登龍有路水不峻<hi>杜牧之集</hi>
本朝仕宦而至將相富貴而歸故鄉此人情之所榮而<lb/>
今昔之所同也<hi>歐公晝錦堂記</hi>昔時結髪曽游處今見焚香夾<lb/>
道迎<hi>歐公集</hi>得意無前敵<hi>陳後山</hi>
　　　失意<lb/>
子困吝之中精神遐漂　卑陬失色<hi>莊子</hi>
史賈生以適<hi>音謫</hi>去意不自得及渡湘水為賦以弔屈原<lb/>
<hi>史本傳</hi>顔色憔悴形容枯槁<hi>屈原傳</hi>荀朂自中書監遷尚書<lb/>
<pb n="KR3k0025_WYG_071-67a"/>
令甚愠有賀者朂怒曰奪我鳳凰池諸君賀我耶<hi>晉書本傳</hi>
殷浩被黜經日書空作咄咄恠事四字而已<hi>本傳</hi>失志為<lb/>
昏<hi>史記</hi>五鹿折角<hi>朱雲/傳</hi>墨墨不得志<hi>田蚡/傳</hi>計乃無聊<hi>吳王傳</hi>
其畫無俚之志<hi>欒布傳俚聊也</hi>腸一日而九回居則忽忽若有<lb/>
所失出則不知所乘往<hi>司馬遷傳</hi>寒心銷志<hi>鄒陽傳</hi>于嗟黙黙<lb/>
<hi>應劭曰不得意賈生傳</hi>李林甫奏嚴挺之授員外郎詹事令東京<lb/>
養疾挺之至東都欎欎不得志成疾自為墓誌曰挺之自<lb/>
絳郡太守抗䟽陳乞天恩幾請許養疾歸閒前後歴任<lb/>
<pb n="KR3k0025_WYG_071-67b"/>
二十五官春秋七十無所展用上士所悲<hi>舊唐書本傳</hi>亞父<lb/>
聞項王疑之乃怒曰天下事大定矣君王自為之願請<lb/>
骸骨歸未至彭城疽發背而死<hi>漢髙紀</hi>
傳記蘇秦説秦王書十上而說不行黑貂之裘敝黄金<lb/>
百斤盡資用乏絶去秦而歸嬴縢履蹻負書擔嚢形容<lb/>
枯槁面目黧黑歸至家妻不下絍嫂不為炊父母不與<lb/>
言蘇秦喟嘆曰妻不以我為夫嫂不以我為叔父母不<lb/>
以我為子<hi>戰國策</hi>進士不捷而醉飽謂之打眊矂<hi>摭言</hi>李白<lb/>
<pb n="KR3k0025_WYG_071-68a"/>
失意遊華山過縣跨驢宰怒引至庭下<hi>摭言</hi>龍門下不登<lb/>
者㸃額暴腮<hi>江海集</hi>髙蟾落第云天上碧桃和露種日邉<lb/>
紅杏倚雲栽芙蓉生在秋江上莫向東風怨後開胡曽<lb/>
下第詩云翰苑何時休嫁女文章早晩罷生兒上林新<lb/>
桂年年發不許平人折一枝<hi>北夣𤨏言</hi>
集隠憫而不達獨徙倚而徜徉<hi>楚辭</hi>想崑山之髙嶽思鄧<lb/>
林之扶踈顧六翮之殘毁雖奮迅其焉如<hi>文選禰正平賦</hi>奪氣<lb/>
禠魄<hi>張平子西京賦</hi>神辱志沮<hi>嵇叔/夜詩</hi>垂頭塌翼<hi>陳孔璋檄</hi>形影相弔<lb/>
<pb n="KR3k0025_WYG_071-68b"/>
<hi>曹子建表</hi>攀倒影而迷途顧中峯而失路<hi>陳子昂</hi>金玉流鑠兮<lb/>
曽不見比於塵沙<hi>栁解崇賦</hi>力蹙勢窮吞志而沒<hi>栁文</hi>奔驥騁<lb/>
力中塗蹶足髙鴻輕舉在雲墜翼<hi>同上</hi>失地顔色改傷根<lb/>
枝葉殘<hi>元稹集</hi>青冥却垂翅蹭蹬無縱鱗<hi>杜詩</hi>倚風追鵬路<lb/>
隨水到龍門竟與蛟螭雜寧無燕雀喧　季子黒貂敝<lb/>
得無妻嫂欺　自此無顔色　朝扣富兒門暮隨肥馬<lb/>
塵殘盃與冷炙到處潜悲辛<hi>杜詩</hi>獨掩窮途淚長歌行路<lb/>
難<hi>駱賓王</hi>弔影慙連茹浮生倦觸藩<hi>同/上</hi>垂頭喪氣<hi>韓送窮文</hi>低<lb/>
<pb n="KR3k0025_WYG_071-69a"/>
首下心<hi>祭鱷魚文</hi>獨閔閔以曷已憑文章以自宣<hi>閔已詩</hi>作驥<lb/>
君垂耳為魚我曝腮　蹉跎顔遂低摧折氣愈下<hi>並韓文</hi>
食韲腸亦若强歌聲無歡出門既有礙誰謂天地寛<lb/>
男兒久失意寳劍亦生塵<hi>孟東野</hi>猿啼客散暮江頭人自<lb/>
傷心水自流同作逐臣君更逺青山萬里一孤舟　濩<lb/>
落名不成徘徊意空大　誰憐棄置久却與駑駘親<hi>劉長</hi>
<hi>卿</hi>浩乎若泊諸巨海而無垠悵乎若囚諸闇室而無曉<lb/>
　百酸攪腸<hi>唐文粹</hi>氣味如中酒情懐似别人<hi>唐人下第詩</hi>泥<lb/>
<pb n="KR3k0025_WYG_071-69b"/>
尾休摇掉灰心罷激昂<hi>白侍郎</hi>僕乘囊輜日削月朘鎩翮<lb/>
鸞棲棘藏鋒箭在弸<hi>元㣲之</hi>低囬傷志氣蒙犯變肌膚<hi>温飛</hi>
<hi>卿</hi>摶風帶北雲<hi>同上</hi>三獻無功玉有瑕更擕書劍客天涯<lb/>
<hi>許用晦</hi>十年失路誰知己千里思親獨逺歸<hi>錢起詩</hi>故山歸<lb/>
夣近新歳客愁多刷羽思喬木登龍阻尺波　蛾眉不<lb/>
入秦臺鏡鵬羽還驚宋國風世事悠揚春夣裏年光<lb/>
寂寞旅程中<hi>並同上</hi>接坐羞人識還家畏嫂輕<hi>張承吉</hi>若向<lb/>
南臺見鸞友為傳垂翅度春風<hi>李義山</hi>抱薫心恒焦舉斾<lb/>
<pb n="KR3k0025_WYG_071-70a"/>
心恒摇<hi>張説之</hi>咽喉梗而心膂分矣<hi>陸宣公</hi>牀頭黄金盡壮<lb/>
士無顔色<hi>張文昌</hi>心事如摧櫓<hi>温庭筠</hi>未得青雲志春同秋<lb/>
日情花開如葉落鶯語似蟬鳴<hi>杜荀鶴</hi>
本朝落第汝為中酒味吟詩我作忍饑聲<hi>東坡集</hi>
　　　得助<lb/>
經人之所助者信也<hi>易</hi>
子得道者多助　多助之至天下順之<hi>孟子</hi>
史齊桓有鮑叔牙賓須無以為輔佐有莒衛以為外主<lb/>
<pb n="KR3k0025_WYG_071-70b"/>
有髙國以為内主晉文有子餘子犯以為腹心有賈佗<lb/>
魏犨以為股肱有齊宋秦楚以為外主有欒郤狐先以<lb/>
為内主<hi>左昭公十三年</hi>孔子曰自吾得由惡言不聞於耳<hi>史本傳</hi>
鸞鳳冲霄必假羽翼<hi>唐馬周</hi>百足之蟲至死不僵以扶之<lb/>
者衆也<hi>文選</hi>海浪扶鵬翅天風引驥毛<hi>劉賓客</hi>亦足張吾軍<lb/>
<hi>韓集</hi>羽翼得清風之助<hi>唐文粹</hi>
　　　失助<lb/>
經折其右肱雖左肱在豈足用乎<hi>易例</hi>譬如瞽之無相倀<lb/>
<pb n="KR3k0025_WYG_071-71a"/>
倀乎其何之<hi>記仲尼燕居</hi>
子寡助之至親戚叛之<hi>孟子</hi>失道者寡助<hi>同上</hi>
史衆叛親離難以濟矣<hi>左</hi>諺所謂輔車相依唇亡齒寒<lb/>
者其虞虢之謂也<hi>左僖五年</hi>虢叔曰皮之不存毛將焉附<hi>僖十</hi>
<hi>四年</hi>晏子曰二惠競爽猶可又弱一个焉姜其危哉<hi>左傳</hi>斷<lb/>
右臂而與人鬭失其黨而孤居求欲無危豈可得乎<hi>張儀</hi>
<hi>傳</hi>蕭何追韓信漢髙如失左右手<hi>韓信傳</hi>渡江河而亡維<lb/>
楫中流而遇風波船必覆矣<hi>賈誼傳</hi>
<pb n="KR3k0025_WYG_071-71b"/>
傳記狼狽是兩物狽前足短毎行常駕兩狼失狼則不<lb/>
能動<hi>酉陽雜俎</hi>
集猛虎雖云惡亦各有匹儕自矜無當對氣性縱以乖<lb/>
朝怒食其子暮還食其妃匹儕四散走猛虎還孤棲狐<lb/>
狸鳴門旁鳥鵲從噪之出逐猴入居虎不知所歸誰云<lb/>
猛虎惡中路正悲啼豹來衘其尾熊來攫其頤猛虎死<lb/>
不辭但慙前所為虎兕無助死况乎汝細㣲<hi>韓集</hi>偏轂不<lb/>
可轉隻翼不可翔<hi>孟東野</hi>大川未濟乃失巨艦長塗始半<lb/>
<pb n="KR3k0025_WYG_071-72a"/>
而喪良驥<hi>劉賓客</hi>此心欲引托誰為生羽翼<hi>劉長卿</hi>
本朝嗟吾譬馳車而失左右驂<hi>歐公</hi>共載一車䘮其楫維<lb/>
<hi>坡詩</hi>
　　　滿望<lb/>
子如開浮雲見白日如執火炬入冥室矣<hi>牟子</hi>
史塞天下之望<hi>五王傳</hi>仕宦當作執金吾娶妻當得隂麗<lb/>
華<hi>後漢</hi>吕婆樓曰僕里舍有王猛者其人謀畧不世出堅<lb/>
因婆樓以招猛一見如舊友語及時事堅大恱自謂如<lb/>
<pb n="KR3k0025_WYG_071-72b"/>
劉𤣥徳之遇諸葛孔明也<hi>晉哀紀</hi>勒曰吾不喜得幽州喜<lb/>
得二子以裴憲為從事中郎荀綽為參軍<hi>晉愍紀</hi>上皇謂<lb/>
左右曰吾為天子五十年未為貴今為天子父乃貴耳<lb/>
<hi>唐肅宗紀</hi>徐幹<hi>一作榦</hi>中曰文王遇姜公於渭陽若披雲見日<lb/>
月開霧覩青天也<hi>晉書</hi>人見之若披雲霧而覩青天也<hi>樂廣</hi>
<hi>傳</hi>
傳記唐太宗私幸端門見新進士綴行而出喜曰天下<lb/>
英雄入吾彀中矣<hi>摭言</hi>
<pb n="KR3k0025_WYG_071-73a"/>
集共君一夜話勝讀十年書<hi>古詩</hi>宿心遂矣冥骨甘焉<hi>陳子</hi>
<hi>昂</hi>一得拜光輝温如春風至<hi>韋應物</hi>心朗目舒烱若深井<lb/>
之下仰視白日之正中也<hi>栁文</hi>如黑而迷仰見斗極<hi>唐文粹</hi>
　　　失望<lb/>
經終逺兄弟謂他人父謂也人父亦莫我顧<hi>詩</hi>燕婉之<lb/>
求得此戚施<hi>詩</hi>薄言往愬逢彼之怒<hi>詩</hi>
子避水火也如水益深如火益熱亦運而已矣<hi>運者将轉而望</hi>
<hi>救於他人</hi>有託其妻子於其友而之楚遊者比其反也則凍<lb/>
<pb n="KR3k0025_WYG_071-73b"/>
餒其妻子　良人者所仰望而終身也今若此<hi>孟子</hi>莊周<lb/>
顧車轍中鮒魚曰激江西之水而迎子可乎鮒魚忿然<lb/>
作色曰我得斗升之水逝然活耳君乃言此曽不如早<lb/>
索我於枯魚之肆<hi>荘子外篇論</hi>惜乎衣未成而轉為裳也<hi>揚子</hi>
<hi>修身篇</hi>
史四方諸侯誰不解體<hi>左</hi>士大夫悵然失望<hi>谷永傳</hi>鄭世<lb/>
翼遇崔信明曰聞公有楓落吳江冷願見其餘信明多<lb/>
出衆篇翼覽未終曰所見不逮所聞<hi>唐崔信明傳</hi>侯覇聞太<lb/>
<pb n="KR3k0025_WYG_071-74a"/>
原閔仲叔之名而辟之既至覇不及政事徒勞苦而已<lb/>
叔恨曰始蒙嘉命且喜且懼今見明公喜懼皆去以仲<lb/>
叔為不足問耶不當辟也辟而不問是失人也遂辭出<lb/>
投劾而去<hi>漢光武紀</hi>李宻與王世充戰失利與衆二萬人歸<lb/>
關中上遣使迎勞相望於道宻大喜謂其徒曰我擁衆<lb/>
百萬一朝解甲歸唐山東連數百城知我在此遣使招<lb/>
之亦當盡至比於竇融功亦不細豈不以一台司見處<lb/>
乎宻至長安有司供待稍薄所部兵累日不得食衆心<lb/>
<pb n="KR3k0025_WYG_071-74b"/>
頗怨而以宻為光禄卿上柱國賜爵邢國公宻既不滿<lb/>
望朝臣又多輕之執政者或來求賄意甚不平<hi>唐髙祖紀</hi>
傳記郝隆為桓公南蠻叅軍三月三日作詩不能者罰<lb/>
酒隆攬筆作一句云娵隅躍清池桓公曰娵隅是何物<lb/>
答曰蠻名魚是娵隅桓曰作詩何作蠻語隆曰千里投<lb/>
公始得蠻府參軍那得不作蠻語<hi>世説</hi>見面不如聞名<hi>傳燈</hi>
<hi>録</hi>
集若葵藿之傾葉太陽不為廻光<hi>選表</hi>求逢而招嫌求安<lb/>
<pb n="KR3k0025_WYG_071-75a"/>
而乘坎<hi>劉賔客</hi>本望文字達今因文字窮<hi>孟東野</hi>本欲雲雨<lb/>
化却隨波浪翻<hi>唐文粹</hi>摶羊角而髙翥浩若無津附驥尾<lb/>
以上馳邈焉難托<hi>駱賔王</hi>騎驢到京國欲和薫風琴豈識<lb/>
天子居九重欝沉沉一門百夫守無籍不可尋<hi>韓文</hi>稇載<lb/>
而往垂槖而歸<hi>同上</hi>何意掌上玉化為眼中沙<hi>白樂天</hi>
本朝陶榖久在翰林意希大用其黨因對言榖宣力實<lb/>
多㣲伺上㫖也太祖曰翰林草制皆檢前人舊本俗所<lb/>
謂依様畫葫蘆耳何宣力之有榖作詩曰官職雖由生<lb/>
<pb n="KR3k0025_WYG_071-75b"/>
處有才能不管舊時無堪笑翰林陶學士年年依様畫<lb/>
葫蘆<hi>東軒雜録</hi>
　　　過望<lb/>
史周子曰孤始願不及此雖及此豈非天乎<hi>左</hi>垂槖而<lb/>
入稇載而歸<hi>國語齊語</hi>英布歸漢至漢王方踞床洗足召布<lb/>
入見布大怒悔來欲自殺出就舍帳御食飲從官如漢<lb/>
王居布又大喜過望<hi>西漢</hi>孟佗以蒲萄酒一斗遺張讓讓<lb/>
拜佗為凉州刺史<hi>漢書</hi>不圖今日復見漢官威儀<hi>東漢</hi>吕蒙<lb/>
<pb n="KR3k0025_WYG_071-76a"/>
晚節好學魯肅過之拊蒙背曰吾謂大弟但有武畧耳<lb/>
至今者學識英偉非復吳下阿蒙<hi>吳志</hi>庾翼與王羲之書<lb/>
云吾昔有伯英章草十紙過江失亡常歎妙迹永絶忽<lb/>
見足下書煥若神明頓還舊觀<hi>晉書本傳</hi>周武帝平齊謂羣<lb/>
臣曰我聞李徳林名謂是天上人豈意今日得其驅使<lb/>
<hi>北史</hi>以臺省官為司鄭管原伊殷梁湊嵩谷懐等十二州<lb/>
營田使丞郎得此行者喜若登仙<hi>唐髙祖紀</hi>有勸岑文本置<lb/>
産業文本曰南方一布衣徒歩入闗望不過祕郎縣令<lb/>
<pb n="KR3k0025_WYG_071-76b"/>
耳無汗馬之勞以文墨致位中書令亦極矣何更言産<lb/>
業乎<hi>唐書本傳</hi>
傳記王敦鎮豫章衛玠避亂從洛投敦相見欣然談話<lb/>
彌日敦曰不意永嘉之中復聞正始之音<hi>世説中</hi>歳在辛<lb/>
酉乞漿得酒<hi>袁子正書</hi>殷禮與張温使蜀諸葛亮見而歎曰<lb/>
江東菰蘆生此竒材<hi>建康實録</hi>
集幾度見詩詩盡好及觀標格勝於詩<hi>唐楊敬之詩</hi>
本朝所得如今過所聞<hi>臨川集</hi>
<pb n="KR3k0025_WYG_071-77a"/>
　　　絶望<lb/>
經子不我思豈無他人<hi>詩</hi>婚姻之故言就爾宿爾不我<lb/>
蓄言歸思復　反是不思亦已焉哉<hi>詩</hi>
集有行三塗之難而墜千仭之下者仰望於道號以求<lb/>
援出過之者日千百人皆去而不顧就令哀而顧之者<lb/>
不過攀木俯首深矉太息良久而去耳其卒無奈何然<lb/>
其人猶望而不止也俄而有烏獲者持長綆千尋徐而<lb/>
過之然其力足為也其器足施也號之而不顧顧而曰<lb/>
<pb n="KR3k0025_WYG_071-77b"/>
不能用力則其人知必死於大壑矣何也是時不可遇<lb/>
而幸遇焉而不逮乎已然後知命之窮勢之極其卒呼<lb/>
憤自斃不復望於上矣<hi>栁文</hi>落葉不更息斷蓬無復歸<hi>韓落</hi>
<hi>葉詩</hi>雨落不上天水覆最難収古樹春無花<hi>唐文粹</hi>
　<lb/>
　<lb/>
　<lb/>
　記纂淵海卷七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷四十六</head>
    <p>
<pb n="KR3k0025_WYG_046-1a"/>
欽定四庫全書<lb/>
　記纂淵海卷四十六　　　宋　潘自牧　撰<lb/>
　　性行部<lb/>
　　　争鬬<lb/>
經嚚訟可乎　不和政庬　相為敵讐<hi>書</hi>受爵不讓至<lb/>
於已斯亡<hi>詩</hi>
子惡聲至必反之<hi>孟子</hi>今有鬬何哉我甚醜之　争飲食<lb/>
無亷恥不知是非不避死傷不畏衆強恈恈惟利飲食<lb/>
<pb n="KR3k0025_WYG_046-1b"/>
之見是狗彘也<hi>荀子</hi>有國於蝸之左角者曰觸氏有國於<lb/>
蝸之右角者曰蠻氏時相與争地而戰伏尸數萬逐北<lb/>
旬有五日而後反<hi>荘子</hi>
史趙奢曰兩䑕鬬於穴中將勇者勝<hi>通鑑周紀</hi>君子稱其功<lb/>
以加小人小人伐其技以馮君子是以上下無禮亂虐<lb/>
並生由争善也<hi>左襄十三年</hi>晏子曰凡有血氣必有争心<hi>左昭</hi>
<hi>十年</hi>不心競而力争<hi>左傳</hi>自含血戴角之獸見犯則校而况<lb/>
於人懐好惡喜怒之氣<hi>史記律書</hi>譬如賈豎女子争言何其<lb/>
<pb n="KR3k0025_WYG_046-2a"/>
無大體也武安侯曰争時急不知出此<hi>史記灌夫傳</hi>争者事<lb/>
之末也<hi>史越世家</hi>相與摩牙而争之<hi>西漢楊雄傳</hi>
傳記鬬者忘其身者也忘其親者也忘其君者也行須<lb/>
臾之怒而鬭終身之禍是忘其身也家室離散親戚被<lb/>
戮是忘其親也犯刑法之大禁是忘其君也凡鬬者皆<lb/>
以已為是而以他人為非<hi>說苑</hi>
集力大者搏齒利者囓爪剛者決<hi>栁子厚貞符互入勢利相軋</hi>
本朝投骨於地狺然而争者犬之常也<hi>老泉</hi>
<pb n="KR3k0025_WYG_046-2b"/>
　　　好勝<hi>附強梁</hi>
經子貢曰我不欲人之加諸我也<hi>論語</hi>
子強梁者不得其死好勝者必遇其敵<hi>家語</hi>無辭讓之心<lb/>
非人也<hi>孟子</hi>小人致亂而惡人之非已也致不肖而欲人<lb/>
之賢己也心如虎狼行如禽獸而又恐人之賤已也<hi>荀子</hi>
史子晳好在人上<hi>左襄十年</hi>子玉曰非敢必有功也願以間<lb/>
執讒慝之口<hi>左僖二十八年</hi>季郈之雞鬬季氏介其雞郈氏為<lb/>
之金距平子怒<hi>左昭二十五年互入兩不相下</hi>為守視都尉如令為都<lb/>
<pb n="KR3k0025_WYG_046-3a"/>
尉必陵太守奪之治<hi>史記周陽由傳</hi>寗成為小吏必陵其長為<lb/>
人上者上操下如束濕薪<hi>史記本傳</hi>藺相如位在亷頗右頗<lb/>
曰吾羞不忍為之下我見相如必辱之<hi>本傳</hi>田蚡辭不能<lb/>
滿觴灌夫怒<hi>西漢</hi>桓範持節都督青徐與徐州刺史鄒岐<lb/>
争屋欲斬岐坐免復為兖州刺史屬鎮北将軍吕昭範<lb/>
與妻曰我寧作諸卿向三公長屈耳不能為吕屈也妻<lb/>
曰君前欲斬徐州衆人謂君難為作下今復羞為吕屈<lb/>
是復難為作上<hi>魏志曺爽傳</hi>樊世本氐豪佐秦王健定闗中<lb/>
<pb n="KR3k0025_WYG_046-3b"/>
謂猛曰吾輩耕之君食之耳猛曰非徒使君耕之又將<lb/>
使君炊之<hi>通鑑晉哀紀</hi>劉琨曰吾枕戈待旦志梟逆虜常恐<lb/>
祖生先吾著鞭耳<hi>晉書互見尚氣趨事赴功</hi>齊髙徳政恒以精神凌<lb/>
逼人<hi>通鑑陳髙祖</hi>王彬謂王敦曰卿昔嵗殺兄今又欲殺弟<lb/>
耶<hi>本傳</hi>
傳記杜預書告兒古諺有書借人為可嗤借書送還亦<lb/>
可嗤<hi>殷芸小說</hi>
集譖下慢上恒其心術<hi>栁罵尸蟲</hi>
<pb n="KR3k0025_WYG_046-4a"/>
本朝王荆公在臺閣侍從時每言唐宰相令諫官隨宰<lb/>
相入閣最切於政道後世所當行也及入司政事而孫<lb/>
莘老李公擇在諫職二人者熟荆公此論遂列奏請舉<lb/>
行之荆公不可曰是又益兩參知政事也<hi>吕氏家塾記互入私意</hi>
　　　温粹<lb/>
經言念君子温其如玉　温温恭人維徳之基<hi>詩</hi>即之<lb/>
也温<hi>論語</hi>
史温顔和辭承上接下無所失意<hi>韓王信傳互入和易</hi>向寵性行<lb/>
<pb n="KR3k0025_WYG_046-4b"/>
淑均<hi>諸葛亮出師表</hi>何充為劉惔所貴每云見次道飲令人欲<lb/>
傾家釀言其能温克也<hi>晉書</hi>王景文情度淹粹<hi>宋泰始起居注</hi>
集夷雅之體無待韋絃<hi>王文憲集序互入不待矯揉</hi>白璧無瑕玷<hi>孟浩</hi>
<hi>然</hi>
　　　狠戾<lb/>
經方命圮族<hi>注言鯀性狠戾</hi>厥心疾狠不克畏死<hi>書</hi>勇而無禮<lb/>
則亂<hi>論語</hi>
史富辰曰心不則徳義之經為頑口不道忠信之言為<lb/>
<pb n="KR3k0025_WYG_046-5a"/>
嚚<hi>左僖二十四年</hi>不可教訓不知話言告之則頑舍之則嚚傲<lb/>
狠明徳以亂天常謂之檮杌<hi>左文十八</hi>智伯曰難將由我我<lb/>
不為難誰敢興之<hi>通鑑周紀</hi>天為剛徳猶不干時况在人乎<lb/>
<hi>左文五年</hi>熊虎之狀豺狼之聲<hi>左宣/四年</hi>狼子野心<hi>左昭二十七年</hi>膠西<lb/>
王為人賊盭<hi>言其性賊害而狠戾西漢膠西王傳</hi>貌狠自將<hi>王莽傳</hi>狠如羊<lb/>
<hi>項羽傳</hi>灌夫曰今日斬頭穴胷何識程李<hi>本傳</hi>用氣自行多<lb/>
所陵折<hi>馬援傳</hi>羊聃以狠戾為瑣伯<hi>晉傳</hi>
傳記苻生麤暴無賴祖洪甚惡之生無一目年七嵗洪<lb/>
<pb n="KR3k0025_WYG_046-5b"/>
戯之問侍者曰吾聞瞎兒一淚信乎侍者曰然生怒引<lb/>
佩刀自刺出血曰此亦一淚也<hi>崔洪十六國春秋</hi>
本朝睅目知誰嗔皤腹空自脹<hi>東坡詩</hi>
　　　和易<lb/>
經從容以和<hi>書</hi>載色載笑匪怒伊教　輯柔爾顔<hi>詩</hi>君<lb/>
子和而不流<hi>中庸</hi>夫敬以和何事不行<hi>禮記</hi>
子冉雍使其臣如借<hi>家語</hi>和者大同於物物無得傷閡者<lb/>
游金石蹈水火皆可也<hi>列子</hi>薫然慈仁謂之君子　無責<lb/>
<pb n="KR3k0025_WYG_046-6a"/>
於人人亦無責焉<hi>荘子</hi>
史為霽威嚴<hi>魏相傳</hi>温顔和辭承上接下無所失意<hi>韓王傳互</hi>
<hi>入温粹</hi>臣生與人無分争<hi>漢武紀</hi>粲然有文以相接驩然有<lb/>
恩以相愛<hi>漢書</hi>鄭當時與官屬言若恐傷之<hi>本傳</hi>卓茂自束<lb/>
髪至白首與人未嘗有争競<hi>通鑑漢光武紀</hi>性惟遲緩與人無<lb/>
傷<hi>後漢孔融傳</hi>夷粹無競<hi>唐書沈傳師傳</hi>樂廣性沖約清逺與物無<lb/>
竸<hi>通鑑晉恵紀</hi>
集温渥浹輿𨽻<hi>顔延年詩</hi>陽和熈煕貯在顔間　睦其仲季<lb/>
<pb n="KR3k0025_WYG_046-6b"/>
施及鄉黨　含光不曜煦物如春<hi>劉賓客</hi>尊已者敬之如<lb/>
臣事君下已者慈之如母畜子敵已者友之如兄弟無<lb/>
不得志者也<hi>栁文</hi>意氣自春生<hi>髙達夫</hi>
本朝不立異以為髙不逆情以干譽<hi>歐文</hi>趙清獻公為人<lb/>
和易與人言如恐傷之<hi>東坡撰神道碑</hi>樂易向人無不可<hi>蘇子由文</hi>
拍拍滿懐俱是春<hi>邵堯夫</hi>
　　　和睦<lb/>
經宜兄宜弟　伯氏吹壎仲氏吹箎　雝雝喈喈　妻<lb/>
<pb n="KR3k0025_WYG_046-7a"/>
子好合如鼓瑟琴兄弟既翕和樂且湛宜爾室家樂爾<lb/>
妻孥<hi>詩互入閨門</hi>父子篤兄弟睦夫婦和家之肥也　睦於<lb/>
父母之黨<hi>禮記</hi>
史是謂鳳凰于飛和鳴鏘鏘<hi>左</hi>萬石君居家子孫申申<lb/>
僮僕訢訢<hi>西漢石奮傳</hi>魏楊播及弟椿津家世孝友緦服同<lb/>
㸑男女百口無間言<hi>通鑑梁髙祖紀</hi>崔氏四世緦麻同㸑<hi>唐書</hi>髙<lb/>
崇文七世不異居開元中再表其閭<hi>唐書本傳</hi>元暐三世不<lb/>
異居家人怡怡如也<hi>本傳</hi>
<pb n="KR3k0025_WYG_046-7b"/>
集塤箎鳴自合<hi>杜詩</hi>
本朝劉君良累代義居尺布斗粟無私焉<hi>續世說</hi>
　　　和光同塵<lb/>
經不惟好異<hi>書</hi>在彼無惡在此無斁　無怨無惡<hi>詩</hi>君<lb/>
子行禮不求變俗　毁方而瓦合<hi>去已之大圭角與人小合也</hi>修其<lb/>
教不易其俗齊其政不易其宜<hi>禮記</hi>無可無不可　在邦<lb/>
無怨在家無怨　麻冕禮也今也純儉吾從衆　鳥獸<lb/>
不可與同羣吾非斯人之徒與而誰與<hi>論語</hi>
<pb n="KR3k0025_WYG_046-8a"/>
子栁下恵不羞汙君不辭小官雖袒裼裸裎於我側爾<lb/>
焉能凂我哉　魯人獵較孔子亦獵較<hi>孟子</hi>和其光同其<lb/>
塵<hi>老子</hi>與物委蛇而同其波　聖人處物不傷物不傷物<lb/>
者物亦不能傷也唯無所傷者為能與人相將迎<hi>荘子</hi>人<lb/>
知所惡者吾亦惡之<hi>荀子</hi>
史聖人與衆同欲是以濟事<hi>左成六年</hi>子産曰求逞於人不<lb/>
可與人同欲盡濟<hi>左昭四年</hi>袁盎病免居家與閭里浮沈相<lb/>
隨行<hi>史記袁盎傳</hi>將相調和則士豫附<hi>史記陸賈傳</hi>無乖剌之心<lb/>
<pb n="KR3k0025_WYG_046-8b"/>
<hi>西漢杜欽傳</hi>不夷不恵可否之間聖賢居身之所珍也<hi>通鑑漢殤</hi>
<hi>紀</hi>卓茂曰人生焉能髙飛逺走不在人間耶<hi>東漢本傳</hi>無彼<lb/>
此於人<hi>通鑑晉武紀</hi>
集聖人不凝滯於物而能與世推移衆人皆濁何不淈<lb/>
其泥而揚其波衆人皆醉何不餔其糟而歠其醨何故<lb/>
深思髙舉自令放為<hi>楚辭史記本傳云何故懐瑜握瑾</hi>與一世同其波<lb/>
流而悔吝不生<hi>嵇叔夜書</hi>時無間言<hi>陳子昂集</hi>含光混世貴無名<lb/>
何用孤髙比雲月<hi>李白集</hi>隨時任其卷舒與物同其波流<lb/>
<pb n="KR3k0025_WYG_046-9a"/>
<hi>駱賓王</hi>願為同社人雞黍燕春秋　不為崖岸斬絶之行<lb/>
<hi>韓文</hi>忍汙雜嚚譁　恭其體貌遜其言辭<hi>栁文</hi>虬龍未化時<lb/>
魚鼈同一波<hi>孟東野</hi>眼看人盡醉何忍獨為醒<hi>王無功</hi>恵和<lb/>
得衆<hi>司空圖文</hi>或慮雷同何傷瓦合<hi>白傅集</hi>
本朝借君拍板與門槌我也逢場作戯<hi>東坡集</hi>物有圭角<lb/>
刺人眼目亦易玷缺故君子處世常渾然天成則人不<lb/>
厭棄矣<hi>龜山語録</hi>
　　　與時髙下<lb/>
<pb n="KR3k0025_WYG_046-9b"/>
經損益盈虛與時借行　時止則止時行則行　時有<lb/>
泰否用有行藏<hi>易</hi>國有道其言足以興國無道其黙足<lb/>
以容<hi>中庸</hi>君子之於禮也有直而行也有曲而殺也　道<lb/>
隆則從而隆道汙則從而汙<hi>禮記</hi>邦有道危言危行邦無<lb/>
道危行言孫　君子哉蘧伯玉邦有道則仕邦無道則<lb/>
可卷而懐之　寗武子邦有道則知邦無道則愚<hi>論語</hi>
子時詘則詘時伸則伸<hi>荀子</hi>
史晏平仲在朝君語及之則危言語不及之則危行國<lb/>
<pb n="KR3k0025_WYG_046-10a"/>
有道則順命無道則衡命以此三世顯名於諸侯<hi>史記本傳</hi>
君子得其時則駕不得其時則蓬累而行<hi>史記老子傳</hi>乗流<lb/>
則逝兮得坎則止<hi>一作坻史記賈生傳</hi>從容浮湛與時俯仰<hi>西漢司馬</hi>
<hi>遷傳</hi>王戎作吏部與時浮沈<hi>晉書</hi>
集孔隨時而行藏蘧與國而卷舒<hi>潘安仁西征賦</hi>伸屈須為蠖<lb/>
窮通莫問龜<hi>白樂天集互入委順</hi>因俗為禮人用愛戴<hi>唐文粹</hi>
　　　委曲<lb/>
經其次致曲曲能有誠<hi>中庸</hi>
<pb n="KR3k0025_WYG_046-10b"/>
子川雖曲而動諸海塗雖曲而通諸夏<hi>揚子</hi>
史河千里而一曲<hi>公羊</hi>
傳記孟嘗君每與客坐語屏風後常有侍史主記所與<lb/>
客語知其親戚居處客去後使謝餽無所遺失<hi>春秋後序</hi>
集情深禮至欵密重復<hi>劉賓客集</hi>
本朝右尹子革因墳典而道祈招之詩左師觸龍語饘<lb/>
粥而及長安之質　古之聖賢欲行其意必有以曲成<lb/>
之未嘗直情而徑行也<hi>東坡集</hi>
<pb n="KR3k0025_WYG_046-11a"/>
　　　絶物<lb/>
經我聞其聲不見其身<hi>詩</hi>
子訑訑之聲音顔色距人於千里之外　是絶物也<hi>孟子</hi>
史趙禹為吏以来舍無食客公卿相造請禹終不行報<lb/>
謝務在絶知賓友客之請孤立行一意而已<hi>西漢本傳</hi>鄧榮<lb/>
為人矜潔自貴於人少所與<hi>東漢本傳</hi>
　　　立異<lb/>
經好人之所惡惡人之所好<hi>大學</hi>
<pb n="KR3k0025_WYG_046-11b"/>
子吾聞言於接輿大有逕庭不近人情<hi>荘子</hi>
史諸勢在己之右必陵之士在己之左愈貧賤尤益敬<lb/>
與鈞<hi>史記灌夫傳</hi>舛忤膠戾乖剌<hi>劉向傳師古曰志意不和各相違背</hi>趙禹孤<lb/>
立行一意而已<hi>西漢本傳上互入絶物</hi>嚴延年為河南守衆人言<lb/>
當死者一朝出之言當生者詭殺之<hi>前漢</hi>違時絶俗為激<lb/>
詭之行<hi>東漢范丹傳</hi>沈懐文素不飲酒又不好戯調謝荘常<lb/>
戒懐文曰卿每與人異亦何可久懐文曰吾少来如此<lb/>
豈可一朝而變非欲異物性所得也<hi>通鑑宋世祖</hi>阮瞻素執<lb/>
<pb n="KR3k0025_WYG_046-12a"/>
無鬼論物莫能難<hi>晉書本傳</hi>
集異質忌處羣孤芳難寄林<hi>韓集互入儆戒</hi>氷雪之交衆裘我<lb/>
絺溽暑之鑠衆從之風而我從之火<hi>栁文</hi>
本朝夫面垢不忘洗衣垢不忘澣此人之至情也今也<lb/>
不然衣臣虜之衣食犬彘之食囚首喪面而談詩書豈<lb/>
其情也哉<hi>老蘇辨姦論</hi>
　　　恭敬<lb/>
經徳盛不狎侮　出入起居㒺有不欽<hi>書</hi>侍坐於所尊<lb/>
<pb n="KR3k0025_WYG_046-12b"/>
敬無餘席　侍坐於先生先生問焉終則對　先生與<lb/>
之言則對不與之言則趨而退　讓食不唾　揖人必<lb/>
違其位　侍坐於長者屨不上於堂　長者舉未釂少<lb/>
者不敢飲　君子之容舒遲見所尊者齊遫<hi>謙貌也</hi>君子<lb/>
荘敬日強　執輕如不克　執虛如執盈入虛如有人<lb/>
<hi>互見謹畏</hi>賓客主恭祭祀主敬<hi>禮記</hi>孔子於鄉黨恂恂如也似<lb/>
不能言者其在宗廟朝廷便便言唯謹爾入公門鞠躬<lb/>
如也如不容過位色勃如也足躩如也其言似不足者<lb/>
<pb n="KR3k0025_WYG_046-13a"/>
攝齊升堂鞠躬如也屏氣似不息者　恭則不侮　雖<lb/>
蔬食菜羮𤓰祭必齊如也　出門如見大賓使民如承<lb/>
大祭　有子曰恭近於禮逺恥辱也　子見齊衰者冕<lb/>
衣裳者與瞽者見之雖少必作過之必趨<hi>論語</hi>
子朝廷不歴位而相與言不踰階而相與揖也<hi>孟子</hi>擎跽<lb/>
曲拳人臣之禮也<hi>荘子</hi>
史秦哀公賦無衣楚申包胥九頓首而坐<hi>左定五</hi>管寧五<lb/>
十未嘗箕踞榻上<hi>後漢</hi>
<pb n="KR3k0025_WYG_046-13b"/>
傳記昔禹見耕者耦立而式過十室之邑則下<hi>大戴禮</hi>
　　　陵犯<lb/>
史温季位於七人之下而求掩其上<hi>左傳</hi>蓽門圭竇之人<lb/>
而皆陵其上其難為上矣<hi>左襄十</hi>無禮而好陵人怙富而<lb/>
卑其上　子産曰子晳上大夫女嬖大夫而弗下之不<lb/>
尊貴也幼而不忘不事長也<hi>左昭元</hi>石蜡曰少陵長<hi>左隠四</hi>
犯則陵人<hi>前漢五行志</hi>寗成好氣為小吏必陵其長吏<hi>前漢本傳</hi>
丞相田蚡召客飲坐其兄盖侯北向自坐東向以為漢<lb/>
<pb n="KR3k0025_WYG_046-14a"/>
相尊不可以兄故私撓<hi>前漢本傳互見恃勢</hi>苻堅曰怒其室而作<lb/>
色於其父其桓温之謂矣<hi>通鑑簡文紀互見遷怒</hi>周嵩常飲酒瞋<lb/>
目謂兄顗曰君才不及弟何横得重名以所然蠟燭投<lb/>
之顗曰阿奴火攻固出下䇿耳<hi>晉書</hi>蕭琛嘗預御筵醉伏<lb/>
上以棗投琛琛乃取栗擲上中面曰陛下投臣以赤心<lb/>
臣敢報之戰栗<hi>梁書</hi>李義府典選專以賣官為事上頗聞<lb/>
之謂義府曰卿子及壻頗不謹多以非法義府勃然變<lb/>
色頸頰俱張曰誰告陛下上曰但我言如是何必就我<lb/>
<pb n="KR3k0025_WYG_046-14b"/>
索其所從得耶<hi>通鑑唐髙宗</hi>韋貽範同平章事屢以大杯獻<lb/>
上不即持貽範舉杯直上頥<hi>通鑑唐昭宗</hi>
　　　傲慢<lb/>
經胡逝我梁不入我門<hi>詩互見貴人</hi>原壤夷俟<hi>論語</hi>
子嘑爾而與之蹴爾而與之　過我門而不入我室<hi>孟子</hi>
<hi>互見貴人</hi>自得如山忽人如草<hi>金樓子</hi>
史偃蹇<hi>左哀二</hi>朱買臣見湯湯坐牀上丞史遇買臣弗為<lb/>
禮<hi>張湯傳</hi>沛公至髙陽見酈食其入即長揖不拜曰足下<lb/>
<pb n="KR3k0025_WYG_046-15a"/>
必欲聚徒合兵誅無道秦不宜踞見長者<hi>漢書</hi>灌夫罵坐<lb/>
不敬　汲黯為人性倨少禮<hi>西漢本傳</hi>蕭望之意嘗輕丙吉<lb/>
遇丞相禮節倨慢<hi>通鑑漢宣紀</hi>禰衡尚氣剛傲好矯時慢物<lb/>
始達潁川乃隂懐一刺既而無所之適至於刺字漫滅<lb/>
<hi>東漢本傳互見尚氣</hi>何曽隂駕人物鄉閭疾之如讐永嘉之末何<lb/>
氏滅亡無遺焉<hi>晉書互見取禍</hi>劉孝綽仗氣負才多所陵忽每<lb/>
於朝集會同處公卿間無所與語反呼騶卒問道途間<lb/>
事<hi>南史宋書本傳</hi>謝萬矜豪傲物但以嘯詠自髙未嘗撫衆兄<lb/>
<pb n="KR3k0025_WYG_046-15b"/>
安深憂之謂萬汝為元帥宜數接對諸將以恱其心豈<lb/>
有傲誕如此而能濟事也萬乃召集諸将一無所言直<lb/>
以如意指四座云諸将皆勁卒諸将益恨之<hi>通鑑晉哀帝紀</hi>蕭<lb/>
子明為吏部尚書性凝簡負才氣見九流賓客不與交<lb/>
言但舉扇一揮而已衣冠切恨之<hi>梁書</hi>張昌齡詣闕獻頌<lb/>
太宗召試因謂之曰昔禰衡潘岳皆恃才傲物以至隕<lb/>
命汝才不減二賢宜追鑒前轍<hi>唐書本傳互見取禍</hi>厲色慢辭<hi>唐書</hi>
杜甫常醉登嚴武牀瞪視曰嚴挺之乃有此兒<hi>新唐書本傳</hi>
<pb n="KR3k0025_WYG_046-16a"/>
傳記王澄常之荆州送者傾邑所别樹上有鵲巢澄便<lb/>
脫衣著犢鼻上樹探鵲鷇而弄之傍若無人<hi>晉書互見放蕩類</hi>
王子猷作桓温參軍桓謂王曰卿在府久當相料理王<lb/>
不答直髙視手版拄頰云西山朝来頗有爽氣　鍾會<lb/>
見嵇康旁若無人移時不交一言<hi>世說</hi>蕭穎士恃才傲物<lb/>
<hi>摭言</hi>
集出山揖牧伯長笑輕衣簮<hi>李白</hi>傲雖凶徳必有恃而敢<lb/>
行<hi>韓文釋言互見恃勢</hi>
<pb n="KR3k0025_WYG_046-16b"/>
本朝目視飛鴻氣如横蜺　酷吏姚紹之意岸軒傲<hi>孔帖</hi>
　　　侮玩<lb/>
經狎侮君子㒺以盡人心　玩物喪志<hi>書</hi>簡兮簡兮<hi>詩</hi>
史陳平貧或問平何肥其嫂疾之曰食糠覈耳<hi>西漢本傳</hi>上<lb/>
慢侮士<hi>西漢張良傳</hi>王霸至市中募人擊王郎市人皆大笑<lb/>
舉手揶揄之霸慙遽而反<hi>通鑑漢光武紀</hi>智者於羣愚如弄一<lb/>
丸於掌上<hi>通鑑魏邵陵厲公紀互見愚弄</hi>上好狎侮羣臣自太宰義恭<lb/>
以下不免穢辱常呼金紫光禄大夫王𤣥謨為老傖僕<lb/>
<pb n="KR3k0025_WYG_046-17a"/>
射劉秀之為老慳顔師伯為齴其餘短長肥瘦皆有稱<lb/>
目<hi>通鑑宋紀</hi>王導常枕周顗膝指其腹曰卿此中何所有也<lb/>
答曰此中空洞無物然足容卿輩數百人<hi>晉書周顗傳</hi>崔俊<lb/>
竊言文襄帝為黄口小兒<hi>北史崔俊傳</hi>杜伏威遺陳稜<hi>隋将</hi>婦<lb/>
人之服以激怒之<hi>唐書</hi>
傳記諸葛亮致巾幗婦人之飾以侮司馬懿<hi>魏氏春秋</hi>智伯<lb/>
戯康子而侮段規君子謂其一言而侮人之君相難将<lb/>
至矣<hi>本傳</hi>
<pb n="KR3k0025_WYG_046-17b"/>
　　　愚弄<lb/>
子宋人養猿號曰狙公欲與狙芧先詐之曰朝三而暮<lb/>
四衆狙皆怒又詐曰朝四而暮三衆狙皆喜聖人以智<lb/>
籠愚亦如狙公欺狙也<hi>列子</hi>
史張儀説楚王曰大王誠能聽臣閉闗絶約於齊臣請<lb/>
獻商於之地六百里<hi>通鑑周紀</hi>嘸然陽應<hi>西漢韓信傳</hi>湯舞智以<lb/>
御人<hi>張湯傳</hi>如嬰兒在股掌之上<hi>東漢袁紹傳</hi>唐髙祖與李宻<lb/>
書曰所望右提左挈戮力同心執子嬰於咸陽殪商辛<lb/>
<pb n="KR3k0025_WYG_046-18a"/>
於牧野<hi>通鑑隋恭紀互見同功共事</hi>
傳記虎得一狐狐曰天令我長百獸見我無不走虎以<lb/>
為然隨而行獸見之皆走虎不知獸畏己而畏狐也<hi>劉向</hi>
<hi>新序</hi>桓温自以雄姿颯氣是司馬宣王劉越石一輩得一<lb/>
巧作老婢乃是劉越石妓女見温既入潸然而哭泣温<lb/>
問其故曰官家甚似劉司空温大恱即出外修整衣冠<lb/>
又入呼問我何處似司空婢曰眼甚似恨小面甚似恨<lb/>
薄鬚甚似恨赤形甚似恨短聲甚似恨雌宣武於是弛<lb/>
<pb n="KR3k0025_WYG_046-18b"/>
冠觧帶不覺惽然而睡不怡者數日<hi>語林</hi>
　　　畏謹<lb/>
經履錯然敬之无咎　藉用白茅无咎子曰茍錯諸地<lb/>
而可矣藉之用茅何咎之有慎之至也　无有師保如<lb/>
臨父母　括囊无咎无譽盖言謹也<hi>易</hi>夙夜惟寅　居<lb/>
寵思危㒺不惟畏　怵惕惟厲中夜以興思免厥愆<hi>書</hi>
夙夜匪懈以事一人　小心翼翼　謂天盖髙不敢不<lb/>
局謂地盖厚不敢不蹐　戰戰兢兢如臨深淵如履薄<lb/>
<pb n="KR3k0025_WYG_046-19a"/>
氷　温恭朝夕執事有恪　不敢暴虎不敢馮河　凡<lb/>
百君子各敬爾身　温温恭人如集于木惴惴小心如<lb/>
臨于谷戰戰兢兢如履薄氷<hi>詩</hi>執虛如執盈入虚如有<lb/>
人　擇日月以見君　入境而問禁入國而問俗入門<lb/>
而問諱　君子戒慎不失色於人　若有疾風迅雷甚<lb/>
雨則必變雖夜必興衣服冠而坐　君言不宿於家<hi>禮記</hi>
子之所慎齊戰疾　君命召不俟駕行矣<hi>論語</hi>
子言有招禍也行有招辱也君子其慎所立乎<hi>荀子</hi>
<pb n="KR3k0025_WYG_046-19b"/>
史蕭曺文吏自愛<hi>史記漢髙紀</hi>内行彌謹<hi>武帝紀</hi>劉辟彊子徳<lb/>
妻死大將軍光欲以女妻之徳不敢取畏盛滿也<hi>漢楚元王</hi>
孔光沐日歸休兄弟妻子燕語終不及朝省政事或問<lb/>
光温室省中樹皆何木也光嘿不應<hi>西漢本傳</hi>洞洞屬屬小<lb/>
心畏忌　濟濟謹畏無敖戯驕恣之過<hi>谷永傳</hi>石建為郎<lb/>
中令奏事建讀之驚恐曰書馬者與尾而五<hi>服䖍曰作馬字下曲</hi>
<hi>者而五建時上書誤作四師古曰馬字下曲者曰尾并四㸃為四足凡五</hi>今乃四不足一獲<lb/>
譴死矣其為謹慎雖他皆如是<hi>西漢本傳</hi>霍光出入禁闥二<lb/>
<pb n="KR3k0025_WYG_046-20a"/>
十餘年出則奉車入侍左右小心謹慎未嘗有過為人<lb/>
沈静詳審每出入下殿門止進有常處郎僕射竊識視<lb/>
之不失尺寸<hi>通鑑漢武紀</hi>金日磾在上左右目不忤視者數<lb/>
十年賜出宫女不敢近上欲内其女後宫不肯其篤謹<lb/>
如此<hi>同上</hi>斤斤謹質形於體貌<hi>後吳漢傳斤音靳</hi>闔門自守退無<lb/>
私交<hi>三國魏志賈詡傳</hi>吳左大司馬朱然内行修潔終日欽欽<lb/>
常若在戰場<hi>通鑑魏邵陵公紀</hi>文子曰不為福始不為禍終<hi>魏明</hi>
<hi>紀</hi>殷浩雖被放黜口無怨言<hi>晉書/本傳</hi>口不論世事<hi>西晉王衍傳</hi>
<pb n="KR3k0025_WYG_046-20b"/>
陳顯達自以門寒位重遷官常有愧懼之色戒其子勿<lb/>
以富貴陵人<hi>通鑑齊紀</hi>李大亮身居三職宿衛兩宫恭儉忠<lb/>
謹每宿直必坐寐達旦<hi>通鑑唐太宗</hi>岑文本拜中書令有憂<lb/>
色母問之答曰非勲非舊責重位髙所以憂也有来慶<lb/>
者輒曰今日受弔不受賀<hi>唐書本傳</hi>苗晉卿潞州壺闗人為<lb/>
太守嘗入壺闗望縣門輒步曰公門當下况父母邦乎<lb/>
時美其恭<hi>唐書互見恭敬鄉里門</hi>陸贄在奉天小心精潔未嘗有<lb/>
過由是帝親倚至解衣衣之同類莫敢望<hi>新唐書本傳</hi>
<pb n="KR3k0025_WYG_046-21a"/>
傳記千仭之牆禍不入門<hi>職林</hi>成回學於子路恭敬不已<lb/>
子路問其故對曰臣聞之行者比於鳥上畏鷹鸇下畏<lb/>
羅網夫人為善者少為讒者多若身不死安知禍罪不<lb/>
施<hi>說苑</hi>
集保身𠡠行不蹈有過之地<hi>吴季重牋</hi>臨事若祭視人若嬰<lb/>
<hi>陳子昂集</hi>三緘謹禍胎<hi>駱賓/王</hi>避權如避虎<hi>元稹集</hi>眼見心知不<lb/>
敢言<hi>白侍郎</hi>省中之樹訪猶不言車前之馬數而後對<hi>張九</hi>
<hi>齡傳</hi>躬雖已安若敵鋒鏑味雖以甘若含氷蘗<hi>皮日休</hi>安危<lb/>
<pb n="KR3k0025_WYG_046-21b"/>
機鍵之語黙不出口<hi>杜牧之</hi>
本朝身閒曷不長閉口天寒正好深藏手　閉口豈非<lb/>
福<hi>東坡</hi>
　　　僭冒<lb/>
經管仲鏤簋朱紘山節藻梲君子以為濫矣　庭燎之<lb/>
設由齊桓公始也大夫之奏肆夏由趙文子始也　公<lb/>
廟之設於私家由三桓始也　冕弁兵革藏於私家非<lb/>
禮也是謂脅君　大夫具官祭器不假聲樂皆具非禮<lb/>
<pb n="KR3k0025_WYG_046-22a"/>
也是為亂國　朝服之以縞也自季康子始也<hi>禮記</hi>子曰<lb/>
邦君樹塞門管氏亦樹塞門邦君為兩君之好有反坫<lb/>
管氏亦有反坫　孔子謂季氏八佾舞於庭　三家者<lb/>
以雍徹　臧文仲居蔡山節藻梲何如其知也<hi>論語</hi>
史衣服禮秩如適<hi>左荘八</hi>商賈乗堅䇿肥履絲曳縞<hi>前漢食貨</hi>
<hi>志</hi>秦陽以田農而甲一州翁伯以販脂而傾縣邑張氏<lb/>
以賣醬而踰侈質氏以洒削而鼎食濁氏以胃脯而連<lb/>
騎張里以馬醫而擊鐘皆越法矣<hi>前貨殖傳</hi>杜陵翁仲出入<lb/>
<pb n="KR3k0025_WYG_046-22b"/>
蒼頭盧兒傳呼甚寵<hi>前漢</hi>今民賣僮者為之繡衣絲履偏<lb/>
諸縁内之閑中是古天子后服所以廟而不宴者也而<lb/>
庶人得以衣婢妾白縠之表薄紈之裏緁以偏諸美者<lb/>
黼繡是古天子之服今富人大賈嘉會召客者以被牆<lb/>
古者以奉一帝一后而節適今庶人屋壁得為帝服倡<lb/>
優下賤得為后飾且帝之身自衣皂綈而富民牆屋被<lb/>
文繡天子之后以縁其領庶人嬖妾縁其履<hi>前賈誼傳</hi>奢泰<lb/>
則下不遜而國貧<hi>前禮樂志互見奢侈</hi>陶侃媵妾數千家僮數千<lb/>
<pb n="KR3k0025_WYG_046-23a"/>
珍竒寶玩富於天府<hi>晉書本傳</hi>楊素貴寵家僮數千後庭妓<lb/>
妾曳綺羅者以千數第宅華侈制擬宫室<hi>隋書本傳</hi>安禄山<lb/>
起第既成具幄帟器皿充牣其中有帖白檀牀二皆闊<lb/>
丈六尺銀瓶脫屛風帳一方一丈八尺於厨廏之物皆<lb/>
飾以金銀金飯甖二銀淘盆二皆受五斗織銀絲筐及<lb/>
笊篱各一他物稱是雖禁中服御之物殆不如也上每<lb/>
為禄山賜物常戒之曰胡眼大勿令笑我禄山入新第<lb/>
置酒乞降墨勅請宰相至第是日上欲於樓下擊毬遽<lb/>
<pb n="KR3k0025_WYG_046-23b"/>
為罷戯命宰相赴之<hi>通鑑唐𤣥宗</hi>王殷每出入侍者數百人<lb/>
殷請量給鎧仗以備巡邏帝難之帝疾殷入起居遂執<lb/>
殺之<hi>通鑑後周太祖</hi>
傳記唐王元寶以金銀疊為屋以銅線穿錢甃花徑中<lb/>
泥雨不滑時名為富窟<hi>開元遺事</hi>
　　　正直<lb/>
經栁下恵曰直道而事人焉往而不三黜<hi>論語</hi>
子黔婁先生死被短露足孔子及門人見之謂其妻曰<lb/>
<pb n="KR3k0025_WYG_046-24a"/>
斜而覆足之其妻曰寧使正之不足不可斜之有餘<hi>孔家</hi>
<hi>語</hi>孝子不諛其親忠臣不諂其君<hi>荘子</hi>身之所長上雖不<lb/>
知不以悖君身之所短上雖不知不以取賞長短不飾<lb/>
以情自竭若是則可謂直士矣<hi>荀子</hi>
史孔父正色而立於朝則人莫敢過而致難於其君者<lb/>
孔父可謂義形於色矣<hi>春秋公羊傳</hi>孔子曰叔向古之遺直<lb/>
也治國制刑不隠於親<hi>左昭十四</hi>外舉不隠仇内舉不隠子<lb/>
<hi>史晉世家</hi>為人峭直<hi>西漢晁/錯傳</hi>義形於色<hi>班固/敘傳</hi>鞠躬履方<hi>馮奉世傳</hi>
<pb n="KR3k0025_WYG_046-24b"/>
<hi>師古曰踐正直之道也</hi>汲黯曰天子置公卿輔弼之臣寧令從諛<lb/>
承意陷主於不義乎　汲黯面折不能容人之過合己<lb/>
者善待之不合者弗能忍見<hi>本傳</hi>龔遂為昌邑王郎中令<lb/>
面刺王過王至掩耳起走曰郎中令善愧人<hi>本傳</hi>忠果正<lb/>
直志懐霜雪<hi>東漢禰衡</hi>邢峙以經入授太子峙方正有儒者<lb/>
風厨卒進太子食菜有邪蒿峙令去之曰此菜有不正<lb/>
之名非殿下宜食<hi>北史</hi>栁彧正直之士國之龜寳<hi>隋書</hi>唐令<lb/>
則為太子勇所昵狎每令以絃歌教内人右庶子劉行<lb/>
<pb n="KR3k0025_WYG_046-25a"/>
本責之曰庶子當輔太子以正道何有取媚於房帷之<lb/>
間哉令則甚慙而不能改<hi>通鑑隋髙祖紀</hi>武三思嘗以事屬宋<lb/>
璟璟正色拒之曰今太后既復子明辟王當以侯就第<lb/>
何得尚干朝政獨不見産禄之事乎<hi>唐中宗</hi>正人一心事<lb/>
君無待於助<hi>李徳裕傳互見端介</hi>張昌宗恐太后一日晏駕為魏<lb/>
元忠引張說賂以美官使證元忠說許之宋璟謂說曰<lb/>
名義至重鬼神難欺不可黨邪害正以求茍免若獲罪<lb/>
流竄其榮多矣若事有不測璟當叩閣力争與子同死<lb/>
<pb n="KR3k0025_WYG_046-25b"/>
努力為之萬代瞻仰在此舉也<hi>通鑑武后紀</hi>
集桂枝生自直　在公正色<hi>選</hi>直如朱絲繩<hi>鮑明逺白頭吟</hi>嶷<lb/>
然如斷山絶巘不可以斜逕造焉<hi>穆員鄭叔則誌</hi>以直道吹日<lb/>
月之翳以正道立天地之根<hi>皮日休集</hi>抗危言而無所避秉<lb/>
大節而不可奪<hi>唐文粹</hi>
本朝朝罷人人識鄭崇直聲猶在履聲中<hi>東坡詩</hi>
　　　姦邪<lb/>
經反道敗徳　鴟義姦宄奪攘矯䖍<hi>書</hi>
<pb n="KR3k0025_WYG_046-26a"/>
子大姦之人以泣自信<hi>孔叢</hi>反是獨立此小人之桀雄也<lb/>
<hi>荀子</hi>
史掩義隠賊好行凶徳醜類惡物頑嚚不友是與比周<lb/>
謂之渾敦<hi>注謂驩兜左文十八</hi>包藏禍心<hi>左昭元</hi>左右賣國反覆之<lb/>
臣<hi>蘇秦傳</hi>秦太子之妃曰華陽夫人無子夏姬生子異人<lb/>
異人質於趙趙人不禮之異人以庶孽孫質於諸侯車<lb/>
乗進用不饒居處困不得志陽翟大賈吕不韋適邯鄲<lb/>
見之曰此竒貨可居乃往見異人說曰吾能大子之門<lb/>
<pb n="KR3k0025_WYG_046-26b"/>
異人笑曰且自大君之門不韋曰子不知也吾門待子<lb/>
門而大能立適嗣者獨華陽夫人耳不韋雖貧請以千<lb/>
金為子西遊立子為嗣乃西見華陽夫人之姊而以竒<lb/>
物獻於夫人因譽子異人之賢以夫人為天夫人喜不<lb/>
韋因使其姊說夫人曰夫以色事人者色衰則愛弛今<lb/>
夫人愛而無子不以繁華時早自結於諸子中賢孝者<lb/>
舉以為適即色衰愛弛雖欲開一言尚可得乎夫人以<lb/>
為然乗間問於太子曰願得子異人立以為嗣以託妾<lb/>
<pb n="KR3k0025_WYG_046-27a"/>
身太子許之與夫人刻玉符約以為嗣<hi>通鑑周紀</hi>不仁而多<lb/>
材國之患也<hi>西漢翟方進傳</hi>張禹姦人之雄<hi>杜欽傳</hi>諸葛豐之於<lb/>
堪猛前譽而後毁其志非為朝廷進善而去姦也欲比<lb/>
周求進而已矣<hi>通鑑漢元帝紀</hi>孫寵息夫躬姦人之雄<hi>漢成帝紀</hi>飾<lb/>
偽以要譽釣竒以驚俗不食君禄而争屠沽之利不受<lb/>
小官而規卿相之位名與實反心與跡違<hi>漢殤帝紀</hi>覘視朝<lb/>
政鳥聲獸心私共鳴呼<hi>漢靈帝紀</hi>曺操作銅爵臺於鄴操下<lb/>
令曰孤始於譙東築精舍欲秋夏讀書冬春射獵為二<lb/>
<pb n="KR3k0025_WYG_046-27b"/>
十年規待天下清乃出仕耳然不能得如意徵為典軍<lb/>
校尉意遂更欲為國家討賊立功使題墓道言漢故征<lb/>
西將軍曺侯之墓其志也而遭董卓之難興舉義兵復<lb/>
領兖州破降黄巾三十萬衆又討擊袁術使窮沮而死<lb/>
摧破袁紹梟其二子復定劉表遂平天下身為宰相人<lb/>
臣之貴已極意望已過矣設使國家無有孤不知當幾<lb/>
人稱帝幾人稱王或者人見孤強盛恐妄相忖度言不<lb/>
遜之志每用耿耿故為諸君陳道此言皆肝鬲之要也<lb/>
<pb n="KR3k0025_WYG_046-28a"/>
然欲孤便爾委捐所典兵要實不可也何者誠恐以離<lb/>
兵為人所禍已敗則國家傾危是以不得慕虛名而處<lb/>
實禍也<hi>漢獻帝紀</hi>李勝出為荆州刺史過辭太傅懿令兩侍<lb/>
婢持衣衣落指口言渇婢進粥懿不持盃而飲粥皆流<lb/>
出霑胷勝曰衆情謂明公舊風發動何意尊體乃爾懿<lb/>
使聲氣纔屬說年老枕疾死在旦夕君當屈并州近好<lb/>
為之備恐不復相見以子師昭兄弟為託勝曰忝荆州<lb/>
懿乃錯亂曰君方到并州勝復曰當忝荆州懿曰年老<lb/>
<pb n="KR3k0025_WYG_046-28b"/>
意荒不解君言勝退告曺爽曰司馬公尸居餘氣形神<lb/>
已離不足慮矣故爽等不復設備<hi>魏邵陵厲公紀</hi>王衍曰荆州<lb/>
有江漢之固青州有負海之險卿二人在外而吾居中<lb/>
足以為三窟矣<hi>晉紀</hi>安禄山傾巧善事人人多譽之　蠖<lb/>
屈䑕伏佞辭泉湧<hi>通鑑𤣥宗</hi>李訓所奨㧞率皆狂險之士然<lb/>
亦取天下重望以順人心如裴度令狐楚鄭覃皆累朝<lb/>
俊彦為當路所軋置之散地訓皆引居崇秩<hi>唐文宗</hi>邪人<lb/>
必更為黨以相欺蔽<hi>李徳裕傳互見朋比</hi>徳宗謂李勉曰衆謂盧<lb/>
<pb n="KR3k0025_WYG_046-29a"/>
杞姦邪朕故不知勉曰天下皆知而陛下不知此所以<lb/>
為姦邪也<hi>李勉傳</hi>黄門侍郎裴矩知必將有亂雖厮役皆<lb/>
厚遇之及亂作賊皆曰非裴黄門之罪故得免<hi>通鑑唐紀</hi>其<lb/>
姦足以亡隋其智足以佐唐姦人多才能與時而成敗<lb/>
也<hi>唐封倫裴矩贊</hi>牛僧孺曰帝王立法束縛姦邪<hi>唐書</hi>
傳記曺操習噉野葛多飲鴆酒<hi>博物志</hi>曺操嘗云我眠中<lb/>
不可妄近近便斫人亦不自覺左右宜深慎此後陽眠<lb/>
所幸一人竊以被覆之因便斫殺自爾每眠左右莫敢<lb/>
<pb n="KR3k0025_WYG_046-29b"/>
近者<hi>世説</hi>
集大姦者材必有過於衆而能自媚於上<hi>王符論</hi>大則有<lb/>
鯨有鯤小則為梟為獍非玉燭之能調豈璿璣之能正<lb/>
<hi>庾信</hi>蛛絲小人熊曲綴𤓰果中<hi>杜甫</hi>掩人以自售近名以冒<lb/>
進欺謾於言說沓合於求取狎比其瑣細媒孽其僚友<lb/>
矯激以賣直詰讘以取容<hi>劉賓客</hi>以曲為形以邪為質以<lb/>
仁為凶以僭為吉以淫諛諂誣為族類以中正和平為<lb/>
罪疾以通行直遂為顛蹶以逆施反鬭為安佚譖下謾<lb/>
<pb n="KR3k0025_WYG_046-30a"/>
上恒其心術妬人之能幸人之失<hi>栁文罵尸蟲</hi>包藏禍心素<lb/>
懐梟獍之性彰露凶徳思發豺狼之聲<hi>白樂天</hi>善柔成性<lb/>
佞媚為心　包狼心發蠆毒　舞智以固權張詐以聾<lb/>
上<hi>文粹</hi>
本朝曺操夜卧枕圓鼓噉野葛至尺許鴆酒至一盞操<lb/>
之負人多矣恐人報已故先揚此聲以誑時人使之無<lb/>
害己意也<hi>元城語録</hi>
　　　狡猾<lb/>
<pb n="KR3k0025_WYG_046-30b"/>
經彼狡童兮<hi>詩</hi>析言破律亂名改作<hi>禮記</hi>
史無助狡猾<hi>左昭二十六</hi>共一老禿翁何為首䑕兩端<hi>史灌夫傳</hi>
張湯内懐詐心以御主外挾賊吏以為重<hi>西漢汲黯傳</hi>朱安<lb/>
世曰南山之竹不足受我辭斜谷之木不足為我械<hi>公孫</hi>
<hi>賀傳</hi>張嶷以狡妄為猾伯<hi>晉/書</hi>李密狡猾好反<hi>通鑑唐髙祖</hi>張鎬<lb/>
言許叔冀狡猾多詐<hi>唐肅宗</hi>
傳記馮諼謁孟嘗君曰狡兔有三窟<hi>戰國䇿</hi>
集忿戎王之淫狡<hi>文選</hi>
                    <graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡鋒協好亂樂禍<hi>陳琳檄</hi>
<pb n="KR3k0025_WYG_046-31a"/>
　　　公平<lb/>
經雲行雨施天下平也　君子裒多益寡稱物平施<hi>易</hi>
鳲鳩在桑其子七兮淑人君子其儀一兮<hi>注云鳲鳩之養其子朝從</hi>
<hi>上下暮從下上平均如一</hi>周道如砥其直如矢君子所履小人所視<lb/>
<hi>詩</hi>大道之行也天下為公<hi>禮記</hi>子曰唯仁者能好人能惡<lb/>
人<hi>論語</hi>
子天之道髙者抑之下者舉之有餘者損之不足者補<lb/>
之<hi>老子</hi>權不能多少其數衡不能輕重其量<hi>管子</hi>怒不過奪<lb/>
<pb n="KR3k0025_WYG_046-31b"/>
喜不過予　不下比以闇上不上同以疾下分爭於中<lb/>
不以私害之若是則可謂公士矣　君子用公平之道<lb/>
故能百事無過<hi>荀子</hi>人之不事衡石者非負亷而逺利也<lb/>
石不能為人多少衡不能為人輕重求索不能故人不<lb/>
事也<hi>韓子</hi>衡之於左右無私輕重故可以為平繩之於内<lb/>
外無私曲直故可以為正人主之於用法無私好憎故<lb/>
可以為命　春雨之灌萬物也洋然而流沛然而施無<lb/>
地而不注無物而不生　無所好憎平之至也<hi>淮南子</hi>
<pb n="KR3k0025_WYG_046-32a"/>
史砥節首公<hi>西漢王尊傳</hi>衡者所以平萬物也<hi>律歴志</hi>董仲舒<lb/>
曰天有所分予予之齒者去其角傅其翼者兩其足<hi>本傳</hi>
賞不避仇讎罰不擇骨肉<hi>西漢</hi>據此之公無私如天地<hi>賈誼</hi>
<hi>傳</hi>賞不遺逺罰不阿近爵不可以無功得刑不可以貴<lb/>
勢免　習鑿齒曰諸葛亮之使廖立垂泣李嚴致死豈<lb/>
徒無怨言而已哉夫水至平而邪者取法鑑至明而醜<lb/>
者忘怒水鑑之所以能窮物而無怒者以其無私也<hi>魏明</hi>
<hi>帝紀</hi>吾心如秤不能為人作輕重<hi>蜀諸葛亮傳</hi>王𢎞曰劉粹無<lb/>
<pb n="KR3k0025_WYG_046-32b"/>
私必無憂也<hi>南史宋髙祖紀</hi>劉子翼性剛直朋友有過常面責<lb/>
之李百藥常稱劉四雖復罵人人終不恨　上謂房𤣥<lb/>
齡曰為政莫若至公昔諸葛亮竄廖立李嚴於南夷亮<lb/>
卒而立嚴皆悲泣有死者非至公能如是乎<hi>通鑑唐太宗</hi>
集七子均養者鳲鳩之仁也<hi>曹子建文集</hi>靈輝朝覯稱物納<lb/>
照<hi>選連珠</hi>不别荆棘者慶雲之恵也<hi>責躬詩表</hi>澤無不漸螻蟻<lb/>
之穴靡遺<hi>選昭王碑</hi>大國置衡鏡凖平天地心<hi>李白集</hi>天布寒<lb/>
暖不私於人品類既一髙下以均<hi>栁公綽太醫箴</hi>大明無偏照<lb/>
<pb n="KR3k0025_WYG_046-33a"/>
<hi>張藴古</hi>若懸衡然増之銖兩則俯反是則仰無可私者<hi>栁文</hi>
公道世間惟白髪貴人頭上不曽饒<hi>杜牧之</hi>
　　　無心<lb/>
經子曰君子之於天下也無適也無莫也<hi>論語</hi>
子有人方舟而濟於河有虛船来觸舟雖有褊心之人<lb/>
不怒　復讎者不折鏌干雖有忮心者不怨飄瓦　至<lb/>
人之用心若鏡不將不迎　獨不見夫桔橰者乎引之<lb/>
則俯捨之則仰彼人之所引非引人者也故俯仰而不<lb/>
<pb n="KR3k0025_WYG_046-33b"/>
得罪於人<hi>荘子</hi>夫投鈎分財投䇿分馬非以鈎䇿為均使<lb/>
得美者不知所以徳得惡者不知所以怨<hi>慎子</hi>髙山深林<lb/>
非為虎豹也大木茂枝非為飛禽也<hi>淮南子</hi>鏌鋣不為巧<lb/>
者銳而為拙者鈍　飄瓦擊人虛舟觸已雖有忮心而<lb/>
不怨者以彼無情於擊觸也　嬰兒傷人而被傷者不<lb/>
以為怨<hi>劉子</hi>
史利不在身以之謀事則智慮不私己以之斷義必厲<lb/>
<hi>東漢</hi>
<pb n="KR3k0025_WYG_046-34a"/>
傳記明鏡之照物也妍媸必露不以毛嬙之面或有疵<lb/>
瑕而寝其鑒也虛室之傳響也清濁必聞不以緜駒之<lb/>
歌時有誤曲而輟其應也<hi>史通</hi>
集雲無心而出岫<hi>陶淵明辭</hi>懸鏡待人<hi>駱賓王</hi>草不樹榮於春<lb/>
風木不怨落於秋天<hi>李白</hi>鏡懸肝膽露<hi>元稹集</hi>楚雲淡無心<lb/>
<hi>劉長卿</hi>
本朝發達萬物而天下不以為徳摧敗草木而天下不<lb/>
以為怒　泥上偶然留指爪鴻飛那復記東西　譬如<lb/>
<pb n="KR3k0025_WYG_046-34b"/>
止水之在盤豈復勞心於鑒物<hi>東坡</hi>譬如鴈過長空影沈<lb/>
寒水鴈無留蹤之意水無涵影之心<hi>天衣壤禪師語</hi>若鑑之照<lb/>
物妍媸在彼隨物以應之<hi>明道語録</hi>
　<lb/>
　<lb/>
　<lb/>
　<lb/>
　記纂淵海卷四十六<lb/>
</p>
<p>
</p>
  </div>
</body>
</text>
</TEI>
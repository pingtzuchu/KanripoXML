<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷二十九</head>
    <p>
<pb n="KR3k0025_WYG_029-1a"/>
欽定四庫全書<lb/>
　記纂淵海卷二十九　　　宋　潘自牧　撰<lb/>
　　職官部<lb/>
　　　門下侍中<lb/>
史門下省侍中二人正二品掌出納帝命相禮儀凡國<lb/>
家之務與中書令參總而顓判省事<hi>百官志</hi>武徳元年改<lb/>
侍中曰納言三年曰侍中龍朔六年改門下省曰東臺<lb/>
侍中曰左相<hi>同上</hi>魏徴為侍中尚書省滯訟不法者詔徴<lb/>
<pb n="KR3k0025_WYG_029-1b"/>
平治徴素不習法但存大體處事以情人人悅服進鄭<lb/>
國公<hi>六帖</hi>
傳記晉嵇劭為侍中王師敗百官皆奔惟劭不去被害<lb/>
于帝側血湔御衣及定左右欲浣之帝曰此嵇侍中血<lb/>
令勿去也　晉吳郡陸仲元晉太尉玩曾孫也自玩至<lb/>
仲元四代為侍中時人方之金張二族也　張文瓘後<lb/>
拜侍中兼太子賓客職司奏議悉心糾駁帝故委之或<lb/>
時有疾他宰相奏事帝必問與文瓘議未若不者曰往<lb/>
<pb n="KR3k0025_WYG_029-2a"/>
共籌之或曰已議則皆報可<hi>並本傳</hi>
集貂蟬之貴金貂之寵入侍帝帷出負國璽<lb/>
本朝制侍中掌佐天子大政審中外出納之事自建隆<lb/>
至熈寜拜侍中纔五人雖有他官兼領而實不任其事<lb/>
官制行以左僕射兼以下侍郎行侍中職則置侍郎以<lb/>
佐之<hi>通考</hi>
　　　侍郎<lb/>
史門下侍郎二人正三品掌侍中之職<hi>百官志</hi>龍朔二年<lb/>
<pb n="KR3k0025_WYG_029-2b"/>
改黄門侍郎曰東臺侍郎武后垂拱元年曰鸞臺侍郎<lb/>
天寳元年曰門下侍郎<hi>同上</hi>崔元綜長夀中遷鸞臺侍郎<lb/>
勤於政事每在中書必束帶至晩未嘗休偃　張廷珪<lb/>
遷黄門侍郎御史蔣挺以監決杖刑稍輕朝堂杖之廷<lb/>
珪奏曰御史憲司清望耳目之官有犯當殺即殺當流<lb/>
即流不可決杖士可殺不可辱也議者以廷珪之言為<lb/>
是<hi>並舊史</hi>
傳記漢成帝拜張禹少子于牀下為黄門侍郎　魏夏<lb/>
<pb n="KR3k0025_WYG_029-3a"/>
侯𤣥為黄門侍郎與皇后弟毛曾同坐𤣥恥之明帝恨<lb/>
之左遷羽林監　張華為黄門侍郎博覽圖籍四海之<lb/>
内若指掌千門萬户畫地而成<hi>白六帖</hi>李義改黄門侍郎<lb/>
制勅不便輒駮正貴幸有求官者睿宗曰朕非有靳但<lb/>
李義不可故耳<hi>傳</hi>
本朝制侍郎掌貳侍中之職省中外出納之事元豐官<lb/>
制行以尚書左僕射兼復置門下侍郎一員以代叅知<lb/>
政事中興後宰相罷兼復改門下侍郎為叅知政事<lb/>
<pb n="KR3k0025_WYG_029-3b"/>
　　　給事中<lb/>
史給事黄門侍郎掌侍從左右關通中外及諸王朝見<lb/>
于殿中引王就坐漢書儀曰黄門屬黄門令日暮入對<lb/>
青瑣門拜名曰夕郎<hi>後百官志</hi>蕭望之漢元帝詔曰望之傅<lb/>
朕八年厥功懋焉可賜爵關内侯給事中賛曰身為儒<lb/>
宗有輔佐之能近古社稷臣也<hi>漢史</hi>晉武帝詔燕王陳劭<lb/>
清正亷潔博通六籍宜在左右以敦儒訓可給事中<hi>晉起</hi>
<hi>居注</hi>
<pb n="KR3k0025_WYG_029-4a"/>
傳記李渤拜給事中孤特自持不茍合於世人謂之沽<lb/>
直屢以言斥而婞直不少衰守節者尚之<hi>職林</hi>孔戣為給<lb/>
事中江西觀察使李少和坐貶獄寢不下崔易簡殺從<lb/>
父兄戣乃慷慨論正貶少和殺易簡<hi>唐本傳</hi>張元素遷給<lb/>
事中太宗詔發卒修洛陽宫元素上書諫之宋璟嘆曰<lb/>
張公論事有回天之力可謂仁人之言其利溥哉<hi>本傳</hi>李<lb/>
嶠遷給事中時酷吏來俊臣搆陷狄仁傑則天使嶠與<lb/>
大理少卿李徳裕等覆其獄嶠乃與徳裕等列其枉狀<lb/>
<pb n="KR3k0025_WYG_029-4b"/>
由是忤㫖<hi>李嶠傳</hi>
集禁裏疎鐘官舎晩省中啼鳥吏人稀晨揺玉佩登金<lb/>
殿夕奉天書拜瑣闈<hi>王維</hi>鴛鷺簪裾上龍尾蓬萊宫殿壓<lb/>
鼇頭夕郎夜直吟仙掖天樂和聲下禁樓<hi>姚合和盧給事中</hi>瑣<lb/>
闥昔年司制誥共嘉文藻類相如<hi>太宗賜楊億</hi>
本朝淳化四年以右諫議大夫魏庠知制誥柴成務同<lb/>
知給事中事凡制勅有所不便宜准故事封駁九年詔<lb/>
停廢知給事封駁公事自是始以封駁司隷銀臺<hi>㑹要</hi>向<lb/>
<pb n="KR3k0025_WYG_029-5a"/>
敏中張詠兼以樞宻直學士領之時並代都部署張永<lb/>
徳笞小校至死詔按其罪張詠封還詔書不從<hi>長編</hi>
　　　<hi>左右</hi>散騎常侍<lb/>
史秦置散騎又置中常侍後漢省散騎而中常侍改用<lb/>
宦者<hi>漢書</hi>孟達字子度自蜀降魏魏文帝善達之姿才容<lb/>
觀以為散騎常侍　傅𤣥為散騎常侍與皇甫陶俱掌<lb/>
直諫華嶠字叔駿加散騎常侍班同中書寺為内臺中<lb/>
書散騎著作及歴理音律天文數術兩省文章門下撰<lb/>
<pb n="KR3k0025_WYG_029-5b"/>
集皆典常統之<hi>並本傳</hi>
本朝散騎常侍不常置諫議起居司諫正言皆付兩省<lb/>
班籍通謂之兩省官<hi>續㑹要</hi>
　　　<hi>左右</hi>諫議大夫<lb/>
經保氏掌諌王惡<hi>周禮保氏</hi>師氏掌以媺詔王<hi>周禮師氏</hi>爾有嘉<lb/>
謀嘉猷則入告爾后<hi>書</hi>
史秦置諫大夫掌論議多至數十人漢武帝元狩中更<lb/>
置後漢増為諫議大夫<hi>後漢書</hi>前漢王褒益州刺史王襄<lb/>
<pb n="KR3k0025_WYG_029-6a"/>
奏褒有軼才乃徴褒既至詔褒作聖主得賢臣頌擢為<lb/>
諌大夫<hi>本傳</hi>貢禹以明經潔行著聞元帝召為諫大夫虛<lb/>
己問以政事　劉向以行修飭擢為諫大夫元帝即位<lb/>
與蕭望之同心輔政<hi>並同上</hi>蓋寛饒對䇿髙第帝遷諫大<lb/>
夫數上疏諫後奏對事上以寛饒怨謗下其書諫議大<lb/>
夫鄭昌愍傷寛饒忠直憂國上書訟寛饒罪曰臣以諫<lb/>
為名不敢不言<hi>漢史</hi>褚遂良遷諫議大夫兼知起居事帝<lb/>
嘗怪舜造漆器禹雕其俎諫者十餘不止小物何必爾<lb/>
<pb n="KR3k0025_WYG_029-6b"/>
耶遂良曰雕琢害力農纂組傷女工奢侈之始危亡之<lb/>
漸也漆器不止必金為之金又不止必玉為之故諫者<lb/>
救其源及其横流則無復事矣帝咨美之<hi>唐史</hi>王珪太宗<lb/>
召為諫議大夫帝嘗曰正主遇邪臣不可以致治正臣<lb/>
事邪主亦不可以致治唯君臣同徳則海内安朕雖不<lb/>
徳諸公數相諫正庶致天下於平珪乃進曰古者天子<lb/>
有諍臣七人諫不用則相繼以死今陛下開聖徳收采<lb/>
芻言臣願竭狂瞽<hi>同上</hi>
<pb n="KR3k0025_WYG_029-7a"/>
傳記唐龍朔二年改諫議大夫為正諫大夫後又置諫<lb/>
議大夫開元以来廢正諫大夫復諫議大夫貞元四年<lb/>
分為左右右隷中書元和元年勅左諫議大夫宜去左<lb/>
字其右諫議大夫四員<hi>續通典</hi>漢武帝因集置諫大夫皆<lb/>
名儒宿徳為之<hi>初學記</hi>陳陶拜諫議大夫靈帝時上疏言<lb/>
宦官云臣恨不列稷契伊周之徒而與龍逢比干為儔<lb/>
<hi>同上</hi>元和六年御史中丞竇易直奏諫議大夫至拾遺御<lb/>
史中丞至殿中侍御史兼為供奉官<hi>續通典</hi>唐文宗嘗于<lb/>
<pb n="KR3k0025_WYG_029-7b"/>
便殿召栁公權論事切直忤㫖周墀為之惴慄公權詞<lb/>
氣益堅上徐謂之曰朕知舎人不合却作諫議以卿論<lb/>
事有諍臣之風今擢諫議大夫<hi>栁公權傳</hi>魏鄭公徴字元誠<lb/>
太宗拜諫議大夫日益親厚或引至卧内訪天下事公<lb/>
亦自以不世遇乃展盡底藴無所隠凡三百餘奏無不<lb/>
剴切當帝心者<hi>職林</hi>
集諫省新登正直臣萬方驚喜捧絲綸則知天子明如<lb/>
日肯放淮南髙卧人<hi>劉禹錫詩</hi>盛世千齡合宗工四海瞻徳<lb/>
<pb n="KR3k0025_WYG_029-8a"/>
望完圭角儀刑狀陛亷<hi>王荆公詩</hi>耳目之官獻納之地　獻<lb/>
可替否司諫盡忠當休明之代居言用之司　職司諫<lb/>
議朝夕論思出入討論<hi>並白樂天</hi>
本朝真宗天禧元年詔兩省置官六員不兼職務三年<lb/>
以李虛己為諫議大夫充職其後員闕不補天聖初上<lb/>
封者以為言詔以孔延魯劉隨並為右正言而諫大夫<lb/>
兼他職猶故也<hi>長編</hi>靖康元年詔臺諫天子耳目之官宰<lb/>
執不當薦舉當出親擢立為定制<hi>續㑹要</hi>中興之初因舊<lb/>
<pb n="KR3k0025_WYG_029-8b"/>
制設左右諫議大夫司諫正言屬門下中書建炎二年<lb/>
詔諫議大夫下隷兩省别置局于後省之側許與兩省<lb/>
官相見議事以登聞檢鼓院專隷焉<hi>中興㑹要</hi>慶歴三年田<lb/>
況言諫諍之臣不得日奉朝請臣在諫院每聞一事皆<lb/>
諸處采問比及論列或至後時今若令諫官日奉朝請<lb/>
則可以日聞朝廷之事矣詔每日赴内朝<hi>㑹要</hi>數共工之<lb/>
罪不蔽堯聰辨垣平之詐益彰漢徳<hi>諫議大夫制</hi>
　　　<hi>左右</hi>司諫<lb/>
<pb n="KR3k0025_WYG_029-9a"/>
史韋温為補闕時宋申錫被誣温昌言曰丞相操履有<lb/>
所不宜斥乃奸人陷之吾等諫官豈避一時之雷霆而<lb/>
致賢君賢相蒙過惡之名耶因率同列伏閣切爭之<hi>唐書</hi>
唐文宗以魏謩遷司諫嘗言于宰相曰太宗得徴參裨<lb/>
闕失弼成聖政我今得謩于疑似之間必能極諫庶幾<lb/>
處于無過之地命于狀内備述諫疏激切詔中書為之<lb/>
辭也<hi>同上</hi>盧景亮遷右補闕朱泚反勸徳宗曰罪已不至<lb/>
則感人不深帝然之志意崒然與穆質同在諫諍地書<lb/>
<pb n="KR3k0025_WYG_029-9b"/>
數上鯁亮無所回<hi>同上</hi>
傳記唐武后垂拱中置左右補闕左右拾遺二官以掌<lb/>
供奉諷諫開元以來尤為清選左屬門下右屬中書<hi>通典</hi>
舒元褒疏遺補官秩雖卑乃陛下侍臣也<hi>續通典</hi>鄭餘慶<lb/>
子澣為右補闕獻疏切直餘慶入朝憲宗問曰卿之令<lb/>
子朕之直臣可更相加賀遂遷舎人<hi>通典</hi>李泌為相請罷<lb/>
置補闕拾遺徳宗雖不從亦不以授人故諫司唯韓章<lb/>
歸登而已<hi>續通典</hi>
<pb n="KR3k0025_WYG_029-10a"/>
集獻納開東觀君王問長卿皂雕寒始急天馬老能行<lb/>
<hi>杜甫</hi>駟馬歸城闕雙鳬去海門還從清切禁再沐聖朝恩<lb/>
<hi>韓退之送李補闕</hi>吾君英睿相君賢其那寰區未晏然明日翠<lb/>
華春殿下不知何語可聞天<hi>詩集</hi>朕聞衮職有闕仲山甫<lb/>
補之蓋所以節宣天子之嗜慾而彌縫其不至者也我<lb/>
國家設司諫署以神明其耳目凡在兹選實難其人<hi>楊汝</hi>
<hi>士授右補闕勅</hi>避人焚諫草騎馬欲雞棲<hi>杜甫</hi>
本朝端拱元年改左右補闕為左右司諫左右拾遺為<lb/>
<pb n="KR3k0025_WYG_029-10b"/>
左右正言是時太宗欲令諫官修職故詔改其官詔曰<lb/>
補闕拾遺位居諫省榮踐清華之列是為獻納之司朝<lb/>
廷之得失須論刑政之煩苛必舉宜更舊號特立新名<lb/>
後亦有兼他官不供諫職者<hi>㑹要</hi>韓魏公為右司諫王沂<lb/>
公見公論事切直有本末喜謂公曰比年臺諫官多畏<lb/>
避為自安計不則激發近名如君固不負所職諫官宜<lb/>
如此<hi>言行錄</hi>江公望居司諫言君臣一體人君元首也左<lb/>
右大臣股肱也諫官御史耳目也股肱不力則百事隳<lb/>
<pb n="KR3k0025_WYG_029-11a"/>
耳目不明則四方塞一體病則元首為之不康是職也<lb/>
何可輕付哉<hi>同上</hi>
　　　<hi>左右</hi>正言<lb/>
史唐王仲舒拜左拾遺徳宗相裴延齡與陽城交章言<lb/>
不可受後入閣帝顧曰是豈王仲舒耶　唐劉栖楚為<lb/>
拾遺敬宗畋遊坐朝晩栖楚出班以額叩墀苦諫<hi>並本傳</hi>
李邕少知名長安内史李嶠等薦邕詞髙行直堪為諫<lb/>
諍之官召拜右拾遺<hi>唐志</hi>唐柏耆志健而望髙急于立名<lb/>
<pb n="KR3k0025_WYG_029-11b"/>
謁裴度願以一節掉舌下王承宗乃以左拾遺往承宗<lb/>
獻徳隷二州以二子入質直擢拾遺由是聲振一時<hi>本傳</hi>
傳記拾遺立𦂳以其行立在北省之次獻可替否也<hi>雜記</hi>
唐通事舎人宣語多不知書至宣讀輒失句讀故用拾<lb/>
遺别句低聲以助之謂把麻<hi>六典</hi>元和元年元稹為左拾<lb/>
遺稹性鋒鋭見事風生既居諫垣不欲碌碌自滯事無<lb/>
不言<hi>續通典</hi>唐左拾遺張方國每朝政有失便抗疏論精<lb/>
神昻然進不懼死明皇嘗曰張方國忠賢人也<hi>通典</hi>唐宋<lb/>
<pb n="KR3k0025_WYG_029-12a"/>
璟劾張昌宗等反狀武后不應李邕為拾遺立殿下大<lb/>
言曰璟所陳社稷大計陛下當聴后乃可璟奏<hi>李邕傳</hi>白<lb/>
居易後對殿中論執強梗帝未喻輒進曰陛下誤矣帝<lb/>
變色謂李絳曰是子我自拔擢乃敢爾<hi>本傳</hi>
集聨步趨丹陛分曹限紫㣲曉隨天仗入暮惹御香歸<lb/>
聖朝無闕事自覺諫書稀<hi>岑參寄左省左拾遺</hi>初升諌署是真仙<lb/>
浪透桃花十五年<hi>鄭谷賀韋拾遺</hi>判事有花皆可錄諫書無草<lb/>
豈求名<hi>出南嶽</hi>
<pb n="KR3k0025_WYG_029-12b"/>
本朝天禧二年左正言劉燁請今言事許升殿面對從<lb/>
之<hi>長編</hi>天禧元年始詔兩省置諫官六員不兼他職考所<lb/>
言以為殿最首擢魯宗道與劉燁為右正言先是諫官<lb/>
請須繇閣門進又罕得到者宗道請面論事而奏進遂<lb/>
為故事<hi>仁宗實錄</hi>夏侯嘉正傳嘗使巴陵作洞庭賦太宗知<lb/>
其名召為左正言<hi>東都事畧</hi>韓憲肅公絳除右正言時大臣<lb/>
佐佑時政務循故事公一日奏言政事當出聖㫁上曰<lb/>
屢有人言朕少㫁臺諫官見有未便但言來不憚追改<lb/>
<pb n="KR3k0025_WYG_029-13a"/>
也<hi>言行錄</hi>
　　　起居郎<lb/>
史唐鄭朗為起居郎文宗謂宰臣曰云云時朗執筆螭<lb/>
頭下宰臣退上謂朗曰適所議論卿記錄未吾試觀之<lb/>
朗曰臣執筆所記便名為史故事不可取觀帝曰朕恐<lb/>
常時閒語不關理體垂諸將來切以為恥異日臨朝庶<lb/>
幾少改何妨一見以誡醜言朗遂進之　唐貞觀有事<lb/>
泰山褚遂良為起居郎諫罷封禪之事<hi>並唐史</hi>鄭仁表為<lb/>
<pb n="KR3k0025_WYG_029-13b"/>
起居郎文章俊拔自謂門第人物文章俱美嘗曰天瑞<lb/>
有五色雲人瑞有鄭仁表<hi>唐本傳</hi>
傳記起居郎掌錄天子之動作法度以修記事之史凡<lb/>
記事之制以事繫日以日繫月以月繫時以時繫年必<lb/>
時書其朔日甲乙以紀歴數典禮文物以考制度遷拜<lb/>
恩賞以勸善誅伐黜免以懲惡季終則受之于國史焉<lb/>
<hi>唐六典</hi>
集含章復記言清秩稱當年㸃筆非常筆朝天又近天<lb/>
<pb n="KR3k0025_WYG_029-14a"/>
<hi>鄭谷寄張起居詩</hi>風神何藴藉張緒正當年端簡爐烟裏濡毫<lb/>
御案邉<hi>鄭谷寄韋起居</hi>
本朝初修起居郎而彭乗在遷中上指乗曰此老儒也<lb/>
雅有恬退名無以易之及召見諭曰卿先朝舊人乆補<lb/>
外未嘗自言對曰臣生孤逺自諒其分敢過有所望耶<lb/>
上嘉之<hi>仁宗實錄</hi>元豐蔡京起居郎其弟卞為右史兄弟並<lb/>
入侍立士林竦羨<hi>馬文昌雜錄</hi>
　　　登聞鼓院<lb/>
<pb n="KR3k0025_WYG_029-14b"/>
史古者朝有誹謗之木敢諫之鼓所以通治道而來諫<lb/>
者也<hi>漢書</hi>唐武后垂拱置肺石函神龍元年九重嚴邃非<lb/>
呌閽之可聞萬邦遐曠因表疏而方達其有冤未申投<lb/>
匭<hi>唐太宗詔令申冤制</hi>唐太宗建登聞之鼓于時在朝無缺政四<lb/>
海無疲人不遺聴覽其擊登聞鼓者委金吾將軍收進<lb/>
不得輒有傷損亦不須令人擁遮禁止其理匭使但任<lb/>
投匭人移表狀于匭中依常進來不須留副本並妄有<lb/>
止遏<hi>唐太宗詔令百官言事詔</hi>
<pb n="KR3k0025_WYG_029-15a"/>
本朝國初曰司鼔以内臣掌之鼓在宣徳門南街北廊<lb/>
至道三年命太子中書王濟勾當鼓司用朝臣勾當自<lb/>
此始景徳四年詔改為登聞鼓院掌諸上書而進之以<lb/>
達萬人之情<hi>㑹要</hi>隷司正言<hi>續㑹要</hi>凡文武臣寮閤門無例<lb/>
通進文字並先經登聞鼓院進狀未經鼓院者不得受<lb/>
接<hi>分紀</hi>建炎元年因舊置局于闕門之前三年專隷檢院<lb/>
　蘇軾登聞鼓院英宗在藩聞軾名欲以唐故事召入<lb/>
翰林宰相韓珂曰蘇軾之才逺大之器天下之士莫不<lb/>
<pb n="KR3k0025_WYG_029-15b"/>
畏慕降伏皆欲其進用然不若朝廷培養而後用也及<lb/>
試之論復入三等得直史館<hi>中興㑹要</hi>景徳二年改鼓司為<lb/>
登聞鼓院即命周起溢安惠判院㑹十月賜近臣錦袍<lb/>
特預之<hi>仁宗實錄</hi>
　　　檢院<lb/>
經以肺石達窮民<hi>周禮</hi>
史大厯十四年詔天下寃滯于朝堂受詞推決尚未盡<lb/>
者聴撾登聞鼓<hi>通鑑</hi>田錫字表聖入判登聞檢院因夀寜<lb/>
<pb n="KR3k0025_WYG_029-16a"/>
節獻詩二十韻太宗和賜上東封書翌日命知制誥<hi>太宗</hi>
<hi>實錄</hi>
集獻納司存雨露邉地分清切任才賢舎人退食收封<lb/>
事宫女開函近御筵<hi>杜甫贈獻納使田舎人詩</hi>達下情于上天儆王<lb/>
言于有位<hi>唐文粹</hi>
本朝雍熈元年改匭為檢景徳四年改為登聞檢院命<lb/>
樞宻直學士張詠判隷諫議大夫掌受文武官及士民<lb/>
章奏表疏凡言朝政得失公私利害軍期機宻陳其恩<lb/>
<pb n="KR3k0025_WYG_029-16b"/>
賞理雪冤濫及竒方異術皆受以通達凡進狀者先鼓<lb/>
院若為所抑則詣檢院淳化三年置理檢校于乾元門<lb/>
之西北廊以知制誥錢若水領之復唐制也至道三年<lb/>
廢天聖七年上因讀唐史見匭函達下民冤枉之事乃<lb/>
謂左右曰天下九州之大豈無冤枉之人若至京師檢<lb/>
院鼓院理雪者必是州縣吏提㸃刑獄轉運使不能理<lb/>
雪又若不為申理則赤子無告矣乃置匭函専命御史<lb/>
丞為理檢使以分紀　中興之初因舊制置局于闕門<lb/>
<pb n="KR3k0025_WYG_029-17a"/>
之前建炎三年専隷諌院<hi>中興㑹要</hi>創治所于和寜移置居<lb/>
雙闕之左<hi>中興題名</hi>
　　　官誥院<lb/>
本朝國初于右掖門置院四司誥身案並集于此以備<lb/>
中書除改本司郎官各主其事淳化五年始専置官司<lb/>
于省内凡官誥各以本司誥身印之文臣用吏部武臣<lb/>
用兵部王公命婦用司封加勲用司勲掌文武官將校<lb/>
誥身及封贈官誥院提舉一人以知制誥充判院一人<lb/>
<pb n="KR3k0025_WYG_029-17b"/>
以帶職朝官充元豐五年行官制文武告身屬吏部蕃<lb/>
官告屬兵部封贈及命婦告屬司封加勲並將校告屬<lb/>
司勲官誥院四部告身案及隷人隨事隷本部七年併<lb/>
司封司勲誥身案入吏部預書庫收掌崇寜四年吏部<lb/>
専制造官誥局五年罷命尚書右選主管大觀元年復<lb/>
置尋改為官誥院仍隷左右司三年復罷歸吏部政和<lb/>
三年六月詔依舊置官誥院差官三員主管少府監鑄<lb/>
印記吏部製造誥身案記為文中興以來因仍不改王<lb/>
<pb n="KR3k0025_WYG_029-18a"/>
介甫用事議論素異還朝置之官誥院介甫欲變更科<lb/>
舉上疑焉公議上上悟曰吾故疑此得軾議釋然矣<hi>蘇潁</hi>
<hi>濱集東坡行狀</hi>
　　　審計院<lb/>
本朝國朝以三司使總邦計司各有院以秉中外錢穀<lb/>
出入之政蓋㑹計之府也淳化三年始用户部使樊知<lb/>
古奏剔其冗籍役别為院置官専領之以聴稍食之要<lb/>
貳置院之初特掌騎兵徒兵給受之數猶未及諸司也<lb/>
<pb n="KR3k0025_WYG_029-18b"/>
元豐三年合步騎兩院為一遂以其一主諸司自宫禁<lb/>
朝廷下至斗食佐使凡賦祿者以式法審其名數而稽<lb/>
其辭名者唯郊賜給已乃審祿有疑予則詔以法凡四<lb/>
方之計籍上于大農則逆其㑹凡有司議調度㑹賦出<lb/>
則諷焉設員二曰左右聴分案六史八人<hi>題名</hi>舊為諸軍<lb/>
諸司專勾建炎元年避髙宗御諱改諸軍諸司審計司<lb/>
紹興五年臣寮言臣切惟國家之賦祿以糧審為關鍵<lb/>
糧審之勘給以法令為承式<hi>中興㑹要</hi>辛次膺監諸司審計<lb/>
<pb n="KR3k0025_WYG_029-19a"/>
司未嘗登權要以參知政事孟庾被詔薦其才遂召對<lb/>
是日除駕部員外郎<hi>胡澹菴集</hi>
　　　糧料院<lb/>
本朝國朝仍舊制以三司大將軍為督糧料使自開寳<lb/>
六年以著作佐郎陸光範充改用京官自此始太平興<lb/>
國五年分諸司馬軍步軍為三院八年以馬軍步軍合<lb/>
為一院雍熈四年命供奉官陳處諱勾當諸司糧料供<lb/>
奉官曾祚勾當馬步軍糧料自後復分馬部軍為兩院<lb/>
<pb n="KR3k0025_WYG_029-19b"/>
或以諸司使副分主之端拱二年復以京朝官主之<hi>四朝</hi>
<hi>㑹要</hi>中興以來行在有諸軍諸司糧料院鎮江建康有分<lb/>
差諸軍糧料院鄂州有分差户部糧料院四川總所有<lb/>
分差户部魚關糧料院分差利州户部糧料院<hi>中興㑹要</hi>
　　　文思院<lb/>
本朝太平興國三年置學造金銀犀玉工巧之物金彩<lb/>
繪素粧鈿之餙以供輿輦册寳法物及凡器服之用隷<lb/>
少府監熈寜三年詔文思院兩界監官立定文臣一員<lb/>
<pb n="KR3k0025_WYG_029-20a"/>
武臣一員並朝廷選差其内侍勾當官並罷<hi>四朝㑹要</hi>紹興<lb/>
三年詔少府監並歸文思院其上下界監官從工部辟<lb/>
差工部言所轄文思院舊分上下界監官三員内一員<lb/>
文臣係京朝官上界造作金銀珠玉下界造作銅鐵竹<lb/>
木雜料欲依舊分為上下界從之隆興三年詔並禮物<lb/>
局入文思院<hi>中興㑹要</hi>
　　　左藏庫<lb/>
經掌邦國之賦入辨其財用之物而執其總以貳官府<lb/>
<pb n="KR3k0025_WYG_029-20b"/>
都鄙之財入之數以逆邦國之賦用凡受財者受其貳<lb/>
令而書之<hi>周禮</hi>
傳記内庫曰御府<hi>後漢書</hi>更始至長安御府帑藏皆按堵<lb/>
如故<hi>東觀漢記</hi>唐𤣥宗詔公卿百寮觀左藏庫貨幣山積<lb/>
唐徳宗瓊林大盈庫<hi>晏公類要</hi>
本朝左藏止一庫置使領焉<hi>題名</hi>太平興國三年分為二<lb/>
庫淳化三年分置左右藏各二庫四年廢右併入左政<lb/>
和六年修建新庫以東西庫為名<hi>㑹要</hi>中興因仍東西庫<lb/>
<pb n="KR3k0025_WYG_029-21a"/>
各以文臣監武臣同監其東幣帛之屬在焉其西金銀<lb/>
絲纊之屬在焉紹興二十七年詔户部于轄下丞簿内<lb/>
選一員兼充左藏庫提轄官此提轄所由始也孝宗即<lb/>
位詔將御前樁管激賞庫撥歸左藏庫以左藏南庫為<lb/>
名<hi>中興㑹要</hi>
　　　進奏院<lb/>
史唐藩鎮皆置邸京師以大將主之謂之上都留後大<lb/>
厯十二年改為上都知進奏院官<hi>唐史</hi>蘇舜欽字子美仲<lb/>
<pb n="KR3k0025_WYG_029-21b"/>
淹薦其才監進奏院<hi>本傳</hi>
本朝舊制皆本州鎮補人為進奏官其軍監塲務轉運<lb/>
司則差知後官則副知掌之逐州就京師各置進奏院<lb/>
<hi>㑹要</hi>太平興國六年諸州罷知後之名簡知後官得李楚<lb/>
等百五十人並充進奏官命供奉官張文粲提轄諸道<lb/>
進奏院<hi>同上</hi>
　　　秘書監<lb/>
史魏武帝置秘書令典尚書奏事文帝置中書令而秘<lb/>
<pb n="KR3k0025_WYG_029-22a"/>
書改令為監掌藝文圖籍之事初屬少府自王肅為監乃<lb/>
不屬其蘭臺亦藏書籍而御史掌之晉武帝以秘書并<lb/>
入中書省其秘書制作之局不廢恵帝復别置秘書監<lb/>
並統著作局掌三閣圖書自是秘書之府始居于外<hi>職官</hi>
傳記晉荀朂領秘書監汲郡冢中得竹書朂自撰次時<lb/>
缺文多所證明<hi>傅暢晉書</hi>荀勉與張華依劉向别錄整治書<lb/>
籍以為中經晉惠帝永平詔曰秘書考校古今監理經<lb/>
籍<hi>王隱晉書</hi>虞世南為校書監太宗引之談論及古今帝王<lb/>
<pb n="KR3k0025_WYG_029-22b"/>
行政得失必存規諷<hi>唐訓</hi>唐賀知章授秘書監自號四明<lb/>
狂客<hi>本傳</hi>晉温嶠舉荀崧為書監曰國史之典將以明得<lb/>
失之迹謂之錄錄使一代之典煥然可觀散騎常侍崧<lb/>
文質彬彬思義通博宜掌秘奥<hi>明史籍</hi>
集天祿圖書府芸籖嵗曝頻幡經窮藏室賜㑹集儒紳<lb/>
顧陸髙標好鍾王妙入神司無槧俗吏來預石渠賓<hi>錢穆</hi>
<hi>父詩</hi>晏竇追儒雅簮纓成禮容中天開璧府左海見鼇峰<lb/>
漢簡陳三館湘圖焕九重紫薇方思敏十吏筆能供<hi>籍之</hi>
<pb n="KR3k0025_WYG_029-23a"/>
<hi>竒</hi>暫阻蓬萊客終為大海人<hi>題鄭秘監湖上</hi>先生去上芸香閣<lb/>
閣老新峩豸角冠留取幽人卧空谷一川風月要人㸔<lb/>
<hi>朱晦菴</hi>祖餞衣冠滿道周此行誰與話端由心知不作功<lb/>
名計只為蒼生未敢休<hi>朱晦菴詩</hi>
本朝太平興國二年始建崇文院昭文館史館集賢館<lb/>
皆總為崇文院及端拱初建秘閣亦在崇文院中淳化<lb/>
元年詔秘閣次三館秘書省仍隷京百司<hi>㑹要</hi>時秘書雖<lb/>
有監少監丞郎校書郎正字著作郎佐皆以為寄祿官<lb/>
<pb n="KR3k0025_WYG_029-23b"/>
常帶出入即官至秘書監有特令供職者有以他官兼<lb/>
領者有以判秘閣官兼者<hi>麒麟臺故事</hi>真宗以楊徽之兼秘<lb/>
書監召謝便殿命坐屏左右上勞問乆之且曰圖書之<lb/>
府清靜無事可以養性也<hi>書詔</hi>張齊賢改秘書監致仕常<lb/>
出謁其子曰昔賀秘監以道士服東歸㑹稽大人盍衣<lb/>
羽服以優游何必更事請謁齊賢曰且作白頭老秘書<lb/>
而眠何必學賀監作流沙之服時以為名言<hi>東都事畧</hi>
　　　秘書郎<lb/>
<pb n="KR3k0025_WYG_029-24a"/>
史晉掌中外三閣經書校閱譌誤謂之郎中武帝分秘<lb/>
書圖籍為甲乙丙丁四部經書覆校闕遺正定脱誤使<lb/>
秘書郎中四人各掌其一<hi>晉書</hi>王敬𢎞為秘書郎敬𢎞求<lb/>
為奉朝請與書曰秘書有限故有競朝請無限故無競<lb/>
吾欲處汝無競之地文帝許之<hi>漢書</hi>李素立武徳初以親<lb/>
喪解起受七品清要有司擬雍州司户參軍帝曰要而<lb/>
不清復擬秘書郎帝曰清而不要乃授侍御史<hi>唐書</hi>後魏<lb/>
髙謐有文武才度除秘書郎謐以墳典殘闕奏廣訪郡<lb/>
<pb n="KR3k0025_WYG_029-24b"/>
邑大加繕寫由是圖籍稍以審正<hi>北史</hi>
傳記齊梁末多以貴遊子弟為之無其才實北齊又謂<lb/>
之郎中隋祖諱中除中字唐分判校寫工程龍朔中改<lb/>
為蘭臺郎咸亨復舊<hi>通典</hi>後漢馬融有俊才為秘書郎中<lb/>
詣東觀典校秘書時儒士以為文徳可興武功宜廢遂<lb/>
寢蒐狩之禮戰陳之法融上廣成頌以諷諫忤㫖滯於<lb/>
東觀十年不得調後在東觀著述馬融才髙博洽為世<lb/>
通儒<hi>通典</hi>晉中興書王謐弱冠與王綏齊名除秘書郎<hi>璧記</hi>
<pb n="KR3k0025_WYG_029-25a"/>
集飛騰知有䇿意度不無伸<hi>杜甫</hi>漸階羣振鷺入學誨螟<lb/>
蛉<hi>韓愈</hi>清省宜寒夜仙才稱獨吟<hi>俞坦山</hi>蘼蕪與丹桂竒心<lb/>
復竒骨已蔽蒼龍門又影鳯凰闕<hi>吳得贈栁秘書</hi>
本朝秘書郎張闡忠肅公時秦檜用事每除臺諫必以<lb/>
其耳目知闡乆以喜論事一日㣲諷闡謂當入臺闡曰<lb/>
丞相茍見知張闡老死足矣檜黙然由是罷去<hi>中興係年錄</hi>
彭忠肅公龜年號正堂除秘書郎時傳召姜特立公白<lb/>
丞相留公恐非虛傳既而果然留公引李絳事求退公<lb/>
<pb n="KR3k0025_WYG_029-25b"/>
率同館論奏且勉樞廷爭之遂寢<hi>同上</hi>
　　　著作郎<lb/>
史漢東京圖書悉在東觀故使名儒直東觀撰述國史<lb/>
謂之著作東觀皆以他官蓋有著作之任而未為官員<lb/>
也<hi>蘭臺令史</hi>明帝大和中始置著作郎官隷中書省專掌國<lb/>
史後有置佐著作郎亦屬中書省秘書監自調補之<hi>通典</hi>
陸士衡以文學為秘書監虞濬所請為著作郎議晉書<lb/>
限㫁<hi>晉史</hi>
<pb n="KR3k0025_WYG_029-26a"/>
傳記晉孫綽為廷尉卿領著作綽少以文學稱一時文<lb/>
士綽為之冠<hi>晉書</hi>晉束晢元康四年除著作郎著作西觀<lb/>
撰晉書三帝紀及十志<hi>文士傳</hi>張載作濛汜賦大僕傳𤣥<lb/>
見其賦嘆息以車迎載言談盡日載遂作賦起家徴為<lb/>
著作郎又作劍閣銘世以為能除著作郎<hi>六典</hi>
集夫子靜且直雍容時卷舒<hi>東坡</hi>華蓋榮煌天帝座蓬萊<lb/>
縹緲道家山<hi>彭汝礪</hi>子亦東南珍價重不可筭<hi>東坡</hi>
本朝國初為寄祿官元豐正名始實有職掌修纂日歴<lb/>
<pb n="KR3k0025_WYG_029-26b"/>
祭祀祝辭則著作郎佐之<hi>四朝志</hi>王安中自號初寮先生<lb/>
政和中以文學知名除宗學博士有密薦於上者除著<lb/>
作左郎<hi>㑹要</hi>李邴字漢老元祐名士與晁張為徒嘗為柱<lb/>
史邴才學能世其家政和末除書局遷著作郎<hi>同上</hi>
　　　校書郎<lb/>
史漢之蘭臺及後漢東觀皆藏書之室當時文學之士<lb/>
使讐校于其中故有校書之職初漢成帝已命光祿大<lb/>
夫劉向於天祿閣校經傳諸子詩賦步兵校尉任宏校<lb/>
<pb n="KR3k0025_WYG_029-27a"/>
方伎諸永夫揚雄等亦典校于其中後以蘭臺置令史<lb/>
又選他官入東觀皆令典校秘書或撰述傳記蓋有校<lb/>
書之任而未為官也故以郎居其任則謂之校書郎<hi>分紀</hi>
傳記唐房𤣥齡校讐秘書省髙孝基謂裴矩曰僕觀人<lb/>
多矣未有如此郎者當為國器但恨不見其聳壑昻霄<lb/>
<hi>唐書</hi>前漢劉向字子政遷光禄大夫向方精於詩書觀古<lb/>
文詔誥領校中秘書<hi>本傳</hi>榮陽鄭君諸父諸兄或解巾以<lb/>
司讎校或決科而登館殿<hi>璧記</hi>
<pb n="KR3k0025_WYG_029-27b"/>
集小富從來慰所望青衫叙進校書郎相公勲業已乆<lb/>
著孫子門闌嘗有光<hi>晁以道詩</hi>我觀李校書超邁有古風談<lb/>
道屢入㣲閉門長蓬蓬<hi>黄山谷</hi>漬墨竄舊史磨丹註前經<lb/>
藝苑手秘寳文堂耳驚霆<hi>韓集</hi>
本朝初為寄禄官元豐正名始實有職掌編緝校正定<lb/>
其脱誤則校書郎主之<hi>四朝志</hi>建炎初罷紹興復置又參<lb/>
酌舊制必召試學士院而後命之<hi>中興㑹要</hi>鄭鑑試館職上<lb/>
問今合除何官龔茂良對曰前此學官召試徃徃止除<lb/>
<pb n="KR3k0025_WYG_029-28a"/>
正字上曰可除校書郎賞盡其言因曰䇿中所言或是<lb/>
或非大率剴切不易<hi>言行錄</hi>
　　　正字<lb/>
史後漢桓帝初置秘書監掌圖書古今文字考合同異<lb/>
其後監令掌圖籍之紀監述作之事不復専文字之任<lb/>
矣今之正字蓋令監之遺職校書之通制歴代無聞齊<lb/>
集書省有正書秘書省有正字<hi>四朝志</hi>
集杜老趨嚴詔徐行及坐時端能幾字正敢恨十年遲<lb/>
<pb n="KR3k0025_WYG_029-28b"/>
益畏金根繆寜辭温媪譏況來憂畏㫁不盡鹿門期<hi>陳後</hi>
<hi>山</hi>城南晁正字國器無等雙<hi>黄山谷</hi>翠木隂隂白玉堂老<lb/>
來方此試文章宫簷日永揮毫罷閒拂塵埃㸔畫墻<hi>王仲</hi>
<hi>詩</hi>頻憂傷㸃竄竊恐誤流傳改易文辭正増加字數全<lb/>
<hi>孫僅詩</hi>
本朝晏元獻公殊年十三真宗面試詩賦疑其宿構明<lb/>
日再試文采愈美上大竒之即除秘書省正字令于龍<lb/>
圖閣讀<hi>司馬温公實錄</hi>石悉政和初試中宏詞除館職四六之<lb/>
<pb n="KR3k0025_WYG_029-29a"/>
文有氣燄而務竒怪為詩清逸有橘林集十卷<hi>職畧</hi>楊億<lb/>
字大年以童子召對試詩賦五篇下筆立成太宗嘆異<lb/>
以為秘書省正字制曰汝方在髫齡不煩師訓精爽神<lb/>
助文字生知越景絶塵一日千里予有望于汝也<hi>東都事畧</hi>
韓昫自布衣有詩名前輩稱許之政和初詣闕上書召<lb/>
試中書特命以官除秘書省正字言者論其進不由科<lb/>
舉責為筦庫　范祖禹司馬光辟同編修資治通鑑書<lb/>
成上章稱薦而祖禹安恬靜黙若將終身除秘書省正<lb/>
<pb n="KR3k0025_WYG_029-29b"/>
字<hi>並事畧</hi>
　　　史館<lb/>
經國史明乎得失之迹<hi>詩大序</hi>外史掌四方之志　小史<lb/>
掌邦國之志<hi>周禮</hi>董狐古之良史也書法不隠<hi>左傳</hi>
子吾見列國春秋子吾觀遷固而下述作何其紛紛乎<lb/>
　子謂陳夀有志於史依大義而削異端　史之失自<lb/>
遷固始記繁而志寡　子謂荀悦史乎失矣<hi>文中子</hi>
史太史公謂子遷曰予先周室之太史也自上世嘗顯<lb/>
<pb n="KR3k0025_WYG_029-30a"/>
功名於虞夏汝復為太史則續吾祖矣遷悉論先人所<lb/>
以舊聞不敢闕卒三嵗而遷為太史紬史記石室金匱<lb/>
之書述陶唐以來至於麟止<hi>史自序</hi>封遷後為史通子注<lb/>
云以遷世無史官通於古今<hi>前司馬遷傳</hi>自劉向揚雄博極<lb/>
羣書皆稱遷有良史之才服其善叙事理辯而不華質<lb/>
而不俚其文直其事核不虛美不隠惡故謂實錄<hi>遷傳賛</hi>
遷文直而事覈固文贍而事詳<hi>後二班傳論</hi>二班懐文裁成<lb/>
帝墳比良遷董兼麗卿雲<hi>二班傳賛</hi>荀悦依左氏傳體為漢<lb/>
<pb n="KR3k0025_WYG_029-30b"/>
紀三十篇辭約事詳論辯多美<hi>本傳</hi>陳夀撰三國志叙事<lb/>
有良史才　丁儀丁廙有盛名於魏夀謂其子曰可覔<lb/>
千斛米見與當為尊公作佳傳子不與之竟不為立傳<lb/>
<hi>晉本傳</hi>魏收曰願得直筆東觀早出魏書　魏收修國史<lb/>
得楊休之助因曰無以謝徳當為卿作佳傳　爾朱榮<lb/>
於魏為賊魏收以髙氏出自爾朱且納榮子金故减其<lb/>
惡而増其善於是衆口喧然號為穢史<hi>北齊本傳</hi>朱敬則兼<lb/>
修國史乃請髙史官選以求名才韋安石閲其藁嘆曰<lb/>
<pb n="KR3k0025_WYG_029-31a"/>
董狐何以加世人不知史官權重宰相但能制生人史<lb/>
官兼制生死<hi>唐本傳</hi>劉知幾字子𤣥召至京師領史事時<lb/>
宰相韋巨源蕭至忠等皆領監修子𤣥奏記求罷因為<lb/>
至忠言五不可曰古之國史皆出一家未聞籍功于衆<lb/>
今使司取士滋多人自為荀袁家自為政駿每記一事<lb/>
載一言則閣筆相視含毫不㫁頭白可期汗青無日<hi>本傳</hi>
子𤣥著史通内外四十九篇徐堅讀之嘆曰為史氏者<lb/>
宜署此座右也　鄭惟忠嘗問自古文士多史才少何<lb/>
<pb n="KR3k0025_WYG_029-31b"/>
耶子𤣥對曰史有三長才學識世罕兼之故史才少<hi>唐書</hi>
吳兢叙事簡核號良史<hi>本傳</hi>韋述撰武徳以來國史文約<lb/>
事詳蕭穎士以為譙周陳夀之流<hi>本傳</hi>蔣偕三世踵修國<lb/>
史世稱良筆<hi>本傳</hi>劉元濟修國史嘗曰史官善惡必書言<lb/>
成軌範使驕主賊臣懼此權顧輕哉而班生受金陳夀<lb/>
求米僕乃視如浮雲爾<hi>本傳</hi>沈既濟撰建中實錄體裁精<lb/>
髙<hi>本傳</hi>史官自黄帝有之夏商太史周太史小史内史外<lb/>
史而侯國亦置秦有太史令漢至武帝始置以司馬談<lb/>
<pb n="KR3k0025_WYG_029-32a"/>
為之談卒子遷嗣宣帝以其官為令行太史公文書修<lb/>
撰之職以它官領於是太史之官唯知占候而已王莽<lb/>
改置柱下五史後漢至隋唯魏明太和中史職隷中書<lb/>
其餘多隷秘書唐武徳初因隋制屬秘書省著作局貞<lb/>
觀移史館於門下省宰相監修自是著作始罷史職<hi>職源</hi>
史官掌修國史凡天地日月之祥山川封域之分昭穆<lb/>
繼代之序禮樂師旅之事誅賞興廢之政皆本於起居<lb/>
<hi>六典</hi>典籍有國之明訓淵林<hi>荀悦紀序</hi>晉天福四年史館奏職<lb/>
<pb n="KR3k0025_WYG_029-32b"/>
居刋削事繫編修合舉舊章冀為常典　六年趙瑩奏<lb/>
歴覽故事史册之重委在正人編修之官擇諸髦士<hi>續通</hi>
<hi>典</hi>刻於玉版藏於金匱與天地相終<hi>晁錯對䇿</hi>劉向父子世<lb/>
典史籍<hi>華嶠謝表</hi>國史之興將明得失使一代之典煥然可<lb/>
觀<hi>温嶠表</hi>明乎國史所以𢎞闡大猷觀乎人文所以化成<lb/>
天下自非鈎深學海囊括詞林盛周公之典謨懸仲尼<lb/>
之日月則何以纂叙鴻業　紬史䇿之徽烈　俾垂作<lb/>
範之規用成不刋之典<hi>蕭嵩制</hi>懲勸教化在於春秋錯綜<lb/>
<pb n="KR3k0025_WYG_029-33a"/>
裁成必歸良直以中樞之餘力得東觀之全才　修明<lb/>
簡䇿惟爾之休<hi>齊充制</hi>裁成義例之條　垂褒貶於國書<lb/>
　資刋削之能佇討論之美<hi>牛僧孺制</hi>總史官之㣲婉　比<lb/>
良遷董　稽合異同裁成褒貶<hi>蕭對制</hi>掌東觀陽秋之重<lb/>
<hi>蕭遘制</hi>遷紫㣲皇極之位總簡書刋集之司<hi>孫偓制</hi>官當喉<lb/>
舌職重陽秋<hi>王鐸制</hi>
本朝監修國史以宰相為以修撰直館檢討無常員掌<lb/>
修日歴及典司圖籍之事凡史别置院於宣徽北院之<lb/>
<pb n="KR3k0025_WYG_029-33b"/>
東以藏之謂之編修院天聖修真宗史欲重其任降勅<lb/>
宰相為提舉參政樞副為修史<hi>續㑹要</hi>元豐改官制日歴<lb/>
隷國史案每修前朝國史實錄則别置國史實錄院以<lb/>
首相提舉<hi>麟臺故事</hi>元祐復置國史院隷門下省明年又置<lb/>
國史院修撰兼知院事紹聖復以國史院歸秘書省<hi>題名</hi>
中興節秘書省復建史館以修神宗哲宗兩朝實錄紹<lb/>
興五年又移史館於省之側别為一所以増重其事至<lb/>
九年修徽宗實錄乃即史館開實錄院明年以未修正<lb/>
<pb n="KR3k0025_WYG_029-34a"/>
史詔罷史館併為實錄院而著作局唯修纂日歴<hi>中興㑹要</hi>
吳育直史館文司雅甚　擢自先帝列職史筵<hi>曲阜黄庭堅制</hi>
　　　提舉國史<lb/>
本朝乾興元年命監修國史馮拯專切提舉監修天聖<lb/>
五年宰臣王曾提舉監修真宗實錄修兩朝史時王旦<lb/>
未領監修故特受詔<hi>㑹要</hi>監修國史國朝舊以宰相為之<lb/>
修日歴也故常帶他銜若修先朝正史則别置編修院<lb/>
宰相為提舉<hi>四朝志</hi>紹興二十九年詔國史院宰臣提舉<lb/>
<pb n="KR3k0025_WYG_029-34b"/>
<hi>中興㑹要</hi>乾道元年詔參政虞允文兼權提舉修三朝國史<lb/>
中興以來參政兼提舉始此<hi>理孝㑹要</hi>
　　　監修國史<lb/>
史劉知幾陳五不可<hi>唐本傳詳見史館總類</hi>
傳記北齊詔魏收撰史又詔平原王髙隆之總監之書<lb/>
名而已<hi>分紀</hi>唐太宗以宰相監修國史及以他官兼領<lb/>
唐制宰相四人内一人帶監修國史職<hi>職畧</hi>太宗以梁陳<lb/>
齊周隋並未有書乃命學士分修使秘書監魏徴總知<lb/>
<pb n="KR3k0025_WYG_029-35a"/>
其務凡有賛論徴多預焉<hi>史通</hi>龍朔中許敬宗以太子少<lb/>
師增前作唐史成百卷總統史任<hi>類要</hi>
集舉而則書用存有法書而不法是謂空言蓋褒貶之<lb/>
重權也自非經術文雅進修徳業出忠入孝匡俗佐時<lb/>
為朕寳臣有邦良輔者孰可綜覈班紀發揮蒼籀<hi>蘇頲行張</hi>
<hi>説等監修制</hi>掌邦國之事明懲勸之道是以政駿𢎞簡茂先<lb/>
博物爰自重臣式膺兼領<hi>宋璟蘇頲修國史制</hi>監綜史氏潤色大<lb/>
猷<hi>李固制</hi>史閣要重近代以來率命相臣總統其務<hi>令狐綯制</hi>
<pb n="KR3k0025_WYG_029-35b"/>
主張懲勸總領典墳必使書法彌精動契春秋之㫖<hi>鄭明</hi>
<hi>制</hi>兼刋綜之榮<hi>蕭鄴/制</hi>踐黄樞之峻級總青簡之刋修<hi>丁摶</hi>
<hi>制</hi>
本朝史館有監修皆宰相兼領開寳中薛居正以參政<lb/>
監修自後參政亦有管勾修國史者不嘗置<hi>麟臺故事</hi>至道<lb/>
三年修太宗實錄宰臣吕端雖帶監修國史而不預焉<lb/>
其後重修太祖實錄遂詔吕端與錢若水等同修端罷<lb/>
相李沆繼成焉景徳二年畢士安卒遂命參政王旦權<lb/>
<pb n="KR3k0025_WYG_029-36a"/>
領史館事實為監修國史之職慶厯三年吕夷簡罷相<lb/>
帶監修國史優延老臣也<hi>㑹要</hi>監修國史自元豐王珪後<lb/>
宰輔皆不入衘中興之六年命吕頥浩兼提舉修國史<lb/>
當時國史但指日歴頥浩引元祐故事并及正史自是<lb/>
首相即兼監修紹興二十六年沈該万俟卨並為左右<lb/>
僕射始分監修提舉為二至今因之<hi>題名</hi>
　　　國史修撰<lb/>
史吳兢才堪論撰詔直史館修國史　蔣乂外祖吳兢<lb/>
<pb n="KR3k0025_WYG_029-36b"/>
位史官乂幼從外家學得其書該綜羣籍有史才　李<lb/>
翺轉史館修撰以史官紀事不實奏曰臣得秉筆以記<lb/>
注為職夫勸善懲惡正言直筆史官之任今善惡皆取<lb/>
行狀諡議蓋行狀多虛美今請但指事實直載事功<hi>唐書</hi>
<hi>本傳</hi>
傳記唐初令狐徳棻請修近代史遂命修撰名始於此<lb/>
<hi>職畧</hi>貞觀以宰相涖修撰天寳後他官兼史職者曰史館<lb/>
修撰初入為直館大中廢直館二員增修撰四人分掌<lb/>
<pb n="KR3k0025_WYG_029-37a"/>
四季<hi>分紀</hi>馬融三入東觀漢代稱榮張華再典史官晉朝<lb/>
推美<hi>史通</hi>牛亨問彤管何也答曰史官載事用彤管以記<lb/>
事<hi>古今注</hi>貞元十一年史館修撰張薦為左諫議大夫修<lb/>
撰如故裴延齡言於上曰諫議大夫論朝廷得失之官<lb/>
史臣修撰書朝廷得失之事則領史職者不宜為諫議<lb/>
遷秘書少監　太和六年以王彦威楊漢公蘇滌裴休<lb/>
並充史館修撰故事史官不過三員兩員至是四人並<lb/>
命時論深以為非　晉天福六年詔曰眷言筆削宜屬<lb/>
<pb n="KR3k0025_WYG_029-37b"/>
英髦<hi>續通典</hi>
集可使執簡列為史官記事書法必無所拘　立詞措<lb/>
意有班馬之風<hi>白集韓愈制</hi>竄定闕文裁成義類此仲尼春<lb/>
秋之職業也其可上下心手於愛惡是非乎<hi>元㣲之行獨孤朗制</hi>
臣適執筆隷太史<hi>魏博先廟碑</hi>凡史氏褒貶大法春秋已備<lb/>
之矣後之作者在據事迹實錄實錄則善惡自見矣然<lb/>
此非淺陋偷惰者所能就況褒貶邪夫為史者不有人<lb/>
禍則有天刑豈可不畏懼而輕為之哉<hi>韓文</hi>逺取南朝貴<lb/>
<pb n="KR3k0025_WYG_029-38a"/>
公子重修東觀帝王書當時載筆窺金匱暇日登樓到<lb/>
石渠<hi>劉禹錫</hi>
本朝史館有修撰以他官兼領取最上一員判館事<lb/>
大中祥符後領修撰者湏兩省五品以上方掌修撰<lb/>
元豐官制行國史隷秘書省元祐中就門下省置局號<lb/>
國史院紹聖初復還秘書省舊有修撰官改為修國史<lb/>
<hi>四朝志</hi>紹興初實錄國史皆寓史館後罷史館遇修實錄<lb/>
即置實錄院遇修國史即置國史院二十八年置院修<lb/>
<pb n="KR3k0025_WYG_029-38b"/>
神宗哲宗徽宗正史修史一人同修史二人編修官二<lb/>
人<hi>中興㑹要</hi>太宗言楊徽之操履無玷州縣非其所長置之<lb/>
館殿正得其宜　太宗曰史才甚難在乎善惡必書務<lb/>
摭實而去愛憎斯為良史　蘇頌以為五朝正國史二<lb/>
聖編年出宋敏求父子手筆亦儒者盛事<hi>職畧</hi>淳化元年<lb/>
以梁周翰為史館修撰從翰林學士朱白等薦其有良<lb/>
史之才屬刋集於國典<hi>楊億表</hi>討論一代之善惡而撰次<lb/>
之<hi>荆公行范鎮制</hi>
<pb n="KR3k0025_WYG_029-39a"/>
　　　國史檢討官<lb/>
本朝淳化二年以郭延澤董元亨並為史館檢討至和<lb/>
二年詔今後檢討更不得舉職館試<hi>分紀</hi>嘉祐八年兼修<lb/>
國史韓琦奏史記日厯未修者積十餘年今將修先朝<lb/>
實錄而日厯未備檢討闕官請以直秘閤吕夏卿秘閤<lb/>
校理韓維兼職詔夏卿維並兼史館檢討<hi>㑹要</hi>
　　　提舉實錄院<lb/>
史吳兢與劉子𤣥撰定武后實錄叙張昌宗誘張説誣<lb/>
<pb n="KR3k0025_WYG_029-39b"/>
魏元忠事頗言説已然可頼宋璟等激勵苦切故轉禍<lb/>
為忠後説讀之知兢所為屢以情祈改辭曰狥公之情<lb/>
何名實錄卒不改世謂之董狐<hi>唐吳兢傳</hi>
傳記于休烈奏國史實錄聖朝大典<hi>續通典</hi>
本朝治平元年以宰臣韓琦提舉修仁宗實錄熈寜元<lb/>
年以宰臣曽公亮提舉修英宗實錄<hi>㑹要</hi>紹興九年修三<lb/>
朝實錄以宰臣一員提舉十二年詔史館提舉諸司承<lb/>
受等官吏並一切歸實錄院<hi>中興㑹要</hi>
<pb n="KR3k0025_WYG_029-40a"/>
　　　修玉牒官<lb/>
傳記掌修皇帝玉牒凡編年以紀帝系而載其厯數及<lb/>
朝廷政令之因革者為玉牒唐本宗正之職開成後始<lb/>
别置官<hi>續㑹要</hi>
集生必輝華名於玉牒<hi>文選</hi>
本朝祥符六年始設局置官詔以皇宋玉牒為名八年<lb/>
建玉牒殿于新寺景祐元年詔以編修院㕔西閤子充<lb/>
修纂玉牒之所熈寜三年玉牒於三牒院置局後徙編<lb/>
<pb n="KR3k0025_WYG_029-40b"/>
修院皇帝玉牒十年一進修玉牒官並以學士典領元<lb/>
豐行官制分隷宗正寺官<hi>會要</hi>紹興十二年宰臣一人提<lb/>
舉修玉牒官一人以侍從官兼二十九年詔玉牒所入<lb/>
宗正寺更不置修玉牒官檢討官以本寺少卿及丞同<lb/>
領編修事尋詔玉牒所宰臣提舉依舊修書官一員同<lb/>
宗正卿丞修纂更不置檢討官<hi>中興㑹要</hi>三十二年詔尚書<lb/>
左僕射陳康伯提舉編修玉牒後或以參政僉書兼權<lb/>
提舉<hi>題名</hi>凡玉牒書以銷金花白羅紙金軸銷金紅羅褾<lb/>
<pb n="KR3k0025_WYG_029-41a"/>
帶復黑漆金飾匣紅錦裹金鎖鑰<hi>㑹要</hi>
　　　修日厯官<lb/>
傳記唐貞元初韋執誼奏修撰私家紀錄非是望令各<lb/>
撰日厯月終館中詳定從之此日厯所從起也<hi>續通典</hi>
本朝舊修日厯以時政記起居注㑹集修撰為一代之<lb/>
典舊於門下省置編修院元豐四年廢歸史館官制行<lb/>
屬秘書省國史案六年詔秘書省長貳毋得預著作修<lb/>
纂日厯八年詔吏部郎中曽肇禮部郎中林希亷著作<lb/>
<pb n="KR3k0025_WYG_029-41b"/>
職事官兼職自此始元祐五年移國史案置局専掌國<lb/>
史實錄編修日厯以國史院為名隷門下省紹聖二年<lb/>
詔日厯還秘書省<hi>四朝志</hi>紹興元年以修日厯所為名又<lb/>
詔秘書長貳通行修纂三年詔日厯所以修國史日厯<lb/>
所為名四年詔以史館為名十年秦檜請下有司討論<lb/>
史館建併之弊禮部看於元豐舊制併歸秘書省國史<lb/>
案以著作郎佐郎修纂日厯<hi>中興㑹要</hi>
　　　修㑹要官<lb/>
<pb n="KR3k0025_WYG_029-42a"/>
傳記唐徳宗貞元間蘇冕始為唐㑹要四十卷武宗時<lb/>
崔鉉又續四十卷<hi>㑹要序</hi>
本朝建隆初王溥取宣宗以後故事并蘇崔所錄共為<lb/>
一百卷本朝㑹要自建隆止慶厯四年成一百五十卷<lb/>
<hi>章徳象王宋編修</hi>王珪續以慶厯止熈寜十年通舊増减成三<lb/>
百卷<hi>國朝㑹要序</hi>乾道四年詔尚書左僕射陳俊卿兼提舉<lb/>
編修國朝㑹要五年汪大猷等言蔡攸所修㑹要自元<lb/>
豐至政和止修得帝系后妃吉禮三門攸所修吉禮妄<lb/>
<pb n="KR3k0025_WYG_029-42b"/>
有删改以迎時好乞令本省再加删定今來續修㫁自<lb/>
神宗以續修國朝㑹要為名從之六年中書門下省言<lb/>
國朝㑹要已修至靖康詔令自建炎元年接續至乾道<lb/>
五年九年秘書少監陳騤言編類建炎以後㑹要至紹<lb/>
興三十二年六月十一日成書以中興㑹要為名從之<lb/>
<hi>孝宗㑹要</hi>
　　　提舉修勅令<lb/>
史杜周為廷尉客有謂周曰君為天下決平不循三尺<lb/>
<pb n="KR3k0025_WYG_029-43a"/>
法周曰三尺安出或前主所是著為律後主所是疏為<lb/>
令當時為是何古之法乎<hi>漢本傳</hi>
傳記牙章竹簡之中因於法史<hi>類要</hi>
集金科玉條<hi>劇秦美新</hi>
本朝天聖慶厯嘉祐熈寜編叙及元符勅令格式各差<lb/>
宰提舉詳定官以侍從天法通法令者充政和元年差<lb/>
左僕射何執中提舉重修勅令執中上章力辭於是以<lb/>
兼領為名同提舉為同兼領<hi>續㑹要</hi>紹興中改為詳定一<lb/>
<pb n="KR3k0025_WYG_029-43b"/>
司勅令所自建炎四年以前著為紹興新法以後續降<lb/>
幾二萬餘前後牴牾乾道詳定一司勅令繫衘詳定官<lb/>
以兼詳定一司勅令繫<hi>孝宗比後淳㑹要上淳各熈慶元嘉奏及今有頒降勅令格式</hi>
　　　删定官<lb/>
本朝舊無常員大觀三年詔六曹删定官併入詳定一<lb/>
司勅令所為一局<hi>四朝志</hi>後省紹興十二年復置删定官<lb/>
依舊以勅令所為名後省乾道六年復置勅令所汪大<lb/>
猷申諸正差删定官淳熈十五年並省紹熈二年復置<lb/>
<pb n="KR3k0025_WYG_029-44a"/>
局差删修<hi>闕</hi>
　<lb/>
　<lb/>
　　　　　　　　　　　　　　　　良因省去訐<lb/>
捕之條百餘其持法近厚如此似以母老有以慰之乃<lb/>
獨賜公三品服<hi>實錄</hi>删定官鄭剛中引對顧下詔不得以<lb/>
虛名文具欺罔朝廷翼日進呈上曰朕得珠玉珍玩不<lb/>
足為寳但冀得十數人物乃為寳也令學士降詔出榜<lb/>
<pb n="KR3k0025_WYG_029-44b"/>
朝堂以剛中為左宣教郎充樞宻院編修官<hi>中興係年錄</hi>金<lb/>
安節入對上三事曰人才當長養成就奏行旬日以為<lb/>
司農丞<hi>同上</hi>李公麟以陸佃薦為删定官博學好古多識<lb/>
竒字<hi>同上</hi>
　　　史館校勘<lb/>
史省内本統經史及太史歴象之職後並為列曹惟主<lb/>
寫書校勘而已是門可設羅<hi>兩京新紀</hi>
集儒家無外事招客勘青編筆墨東西置朱黄次第研<lb/>
<pb n="KR3k0025_WYG_029-45a"/>
　頻憂傷㸃竄竊恐誤流傳改易文辭正増加字數全<lb/>
端坐窮今古披襟見聖賢得興忘昏曉題名記嵗年棲<lb/>
毫思確論廢卷為忘篇魯魚皆删定誰人敢閧然<hi>孫僅詩</hi>
游霧千金字飛雲五色箋銅門初下辟石館始沈研<hi>楊烱</hi>
<hi>和鄭校讐詩</hi>
本朝歐陽修以文章冠天下景祐初召試為館閣校勘<lb/>
<hi>東都事畧</hi>范鎮舉進士禮部第一釋褐用參知政事薦召試<lb/>
學士院除館閣校勘<hi>同上</hi>余自荆州還湖隂東至黄州二<lb/>
<pb n="KR3k0025_WYG_029-45b"/>
十里扁舟遡浪來迎者故人談獻可是也握手問無恙<lb/>
命酒相勞遊赤壁泊黄岡望武昌西山獻可又出所作<lb/>
史警十餘篇相示純正剴切得古人議論所未到余三<lb/>
嘆擊節乃因書以冠諸篇首<hi>張于湖史警序</hi>
　　　太史令<lb/>
史秦有太史官漢復置司馬談與子遷相繼為太史令<lb/>
事武帝<hi>職官</hi>
傳記自古太史之職重以著述為宗而兼掌歴象日月<lb/>
<pb n="KR3k0025_WYG_029-46a"/>
隂陽氣數司馬遷既没後之續史記者褚先生劉向馮<lb/>
商揚雄之徒並以别職來知史務于是太史之署非復<lb/>
記言之司故張衡單颺王立髙堂隆等其當官見稱惟<lb/>
知占候而已<hi>六典</hi>晉太史令第七品宋齊梁陳同隋秘書<lb/>
省太史曹置令二人煬帝改曹為監唐因之武徳改為<lb/>
太史局肅宗改為司天臺<hi>六典</hi>
集秦地立春傳太史漢宫題柱憶仙郎<hi>李白詩</hi>玉律調元<lb/>
璿璣授厯思舉日官之職用知天道之𤣥<hi>廣平集</hi>日月星<lb/>
<pb n="KR3k0025_WYG_029-46b"/>
辰乾象不忒　分至啓閉嵗功有成　掌日之官司天<lb/>
之吏　書雲之史窺管之官　當同文之朝思禀正朔<lb/>
奉太史之職宜察天時<hi>俱六帖</hi>
本朝司天監或以他官兼判又有同判之名掌察天文<lb/>
祥異鐘鼓刻漏稽定厯數供諸壇祭祀元豐官制行改<lb/>
為太史局有令有判局有同判局選五官正以上業優<lb/>
考深者二人為判及同判政和因仍無所改其别局有<lb/>
天文院鐘鼓院測驗渾儀刻漏所印厯所皆主占驗厯<lb/>
<pb n="KR3k0025_WYG_029-47a"/>
法<hi>續㑹要</hi>
　　　太史正<lb/>
本朝司天監無正元豐官制行太史局置正太史令總<lb/>
一局之事而正與丞為之貳<hi>職源</hi>
　　　五官正<lb/>
史唐乾元三年置春官夏官中官秋官冬官正各一人掌<lb/>
司四時各司其方之變異<hi>唐志</hi>
本朝設五官正至道中詔五官正磨勘至殿中丞止以<lb/>
<pb n="KR3k0025_WYG_029-47b"/>
後只加檢校官元豐無所改<hi>續㑹要</hi>
　　　太史丞<lb/>
傳記漢太史有丞一人秩二百石魏晉宋齊皆同<hi>六典</hi>隋<lb/>
置二人煬帝减一人唐初不置貞觀改渾儀監始置丞<lb/>
二人長安省景龍復置<hi>六典</hi>
本朝司天監有丞元豐官制行置太史局丞<hi>續㑹要</hi>
　　　太史局直長<lb/>
本朝司天監無直長元豐改太史局有直長自直長至<lb/>
<pb n="KR3k0025_WYG_029-48a"/>
今十年一遷元祐官品直長從八品<hi>續㑹要</hi>
　　　靈臺郎<lb/>
傳記後漢太史下别有靈臺丞掌靈臺掌候日月星辰<lb/>
魏太史有靈臺丞主候望郎隋有天文博士唐初因之<lb/>
長安二年改為靈臺郎乾道元年改五官之名<hi>六典</hi>
本朝司天監有靈臺郎慶厯詔十年一遷<hi>續㑹要</hi>
　　　保章正<lb/>
傳記周禮有保章氏秦漢以來無其職後周春官府有<lb/>
<pb n="KR3k0025_WYG_029-48b"/>
保章上士中士至隋置厯博唐長安四年改厯博士為<lb/>
保章掌教厯生乾元元年加五官之名<hi>六典</hi>
本朝司天監有保章正慶厯詔十年一遷元豐改制掌<lb/>
厯法及測景分至表凖五年一遷官<hi>㑹要</hi>
　　　挈壺正<lb/>
傳記周制夏官挈壺氏下士六人秋官司寤氏春官雞<lb/>
人凡三職咸掌其事自漢以來太史掌之唐長安四年<lb/>
始置挈壺正掌知刻漏孔壺為漏浮箭為刻以考中星<lb/>
<pb n="KR3k0025_WYG_029-49a"/>
昏明之候乾元元年加五官之名<hi>六典</hi>
本朝司天監有挈壺正元豐改太史局官惟挈壺正如<lb/>
故太史局官五年一遷十年一遷試中而遷者惟挈壺<lb/>
正無遷者<hi>續㑹要</hi>
　　　翰林醫官<lb/>
經若藥弗瞑眩厥疾不瘳<hi>書</hi>無妄之藥不可試也<hi>易</hi>醫<lb/>
師掌醫之政令聚毒藥以共醫事凡邦之有疾病者疕<lb/>
瘍者造焉則使醫分而治之嵗終則稽其醫事以制其<lb/>
<pb n="KR3k0025_WYG_029-49b"/>
食十全為上十失一次之十失二次之十失三次之十<lb/>
失四為下食醫掌和王之六食六飲六膳百羞百醬八<lb/>
珍之齊<hi>周禮</hi>
集動不肆勤靜不宴逸有疾歸天醫無能恤太上防疾<lb/>
其次萌芽腠理不蠲骨髓奈何<hi>崔寔箴</hi>
　<lb/>
　<lb/>
　記纂淵海卷二十九<lb/>
</p>
<p>
</p>
  </div>
</body>
</text>
</TEI>
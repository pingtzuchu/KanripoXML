<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷六十六</head>
    <p>
<pb n="KR3k0025_WYG_066-1a"/>
欽定四庫全書<lb/>
　記纂淵海卷六十六　　　宋　潘自牧　撰<lb/>
　　物理部<lb/>
　　　物理盈虛<lb/>
經日往則月來月往則日來日月相推而明生焉寒往<lb/>
則暑來暑往則寒來寒暑相推而嵗成焉　日中則昃<lb/>
月盈則食天地盈虛與時消息而况於人乎　遯者退<lb/>
也物不可以終遯故受之以大壮　晉者進也進必有<lb/>
<pb n="KR3k0025_WYG_066-1b"/>
所傷故受之以明夷　物不可以終難故受之以解<lb/>
升而不已必困故受之以困<hi>易</hi>屈伸相推<hi>易畧</hi>財聚則民<lb/>
散財散則民聚<hi>大學</hi>
子日中則移月滿則虧<hi>老子</hi>物惡有滿而不覆者哉<hi>家語</hi>川<lb/>
竭而谷虛丘夷而淵實<hi>荘子</hi>名遂身退天之道也<hi>管子互見知足</hi>
再實之木其根必傷<hi>文子</hi>
史甚美必有甚惡<hi>左昭十一</hi>盛之有衰猶朝之必有暮也<hi>西漢</hi>
<hi>韓安國𫝊</hi>夫窮髙則危太滿則溢月盈則缺日中則移　福<lb/>
<pb n="KR3k0025_WYG_066-2a"/>
謙忌盛<hi>後漢李固𫝊</hi>
𫝊記太嵗在丑乞漿得酒太嵗在已鬻妻賣子吉凶逓<lb/>
代盈縮循環<hi>劉知幾史通</hi>時屯必亨運䝉必正<hi>顔延年釋奠詩</hi>人道<lb/>
無乆盈<hi>齊謳行</hi>前榮後枯相翻覆<hi>李太白集</hi>盈虛倚伏去來之<lb/>
不可常<hi>柳書</hi>噫天地乆否忽泰則平日月乆昏忽開則明<lb/>
雷霆乆息忽震則驚雲霧乆鬱忽散則清仲尼之道否<lb/>
於周秦而昏於漢魏息於晉宋鬱於陳隋遇於吾唐萬<lb/>
世之憤一韓而釋<hi>皇甫湜請韓公配享書</hi>命屈於當代慶流於後<lb/>
<pb n="KR3k0025_WYG_066-2b"/>
昆<hi>白集</hi>先緑亦先枯<hi>白樂天集</hi>
本朝一年辛苦一冬閒<hi>東坡集</hi>善乎司馬光之言曰天地<lb/>
所生萬物止有此數不在民則在官譬如雨澤夏澇則<lb/>
秋旱<hi>東坡</hi>十年斂積用一朝驚濤破山風動地<hi>後山嗚呼行</hi>
　　　朕兆<lb/>
經履霜堅冰至象曰履霜堅冰隂始凝也馴致其道至<lb/>
堅冰也<hi>易</hi>如彼雨雪先集維霰　吉夢維何維熊維羆<lb/>
男子之祥維虺維蛇女子之祥　室家溱溱<hi>詩</hi>嗜欲将<lb/>
<pb n="KR3k0025_WYG_066-3a"/>
至有開必先　天降時雨山川出雲<hi>禮記</hi>禍福将至善必<lb/>
先知之不善必先知之　國家将興必有禎祥國家将<lb/>
亡必有妖孽<hi>中庸</hi>子曰余疇昔之夜夢坐奠於兩楹之間<lb/>
余殆将死矣遂寢疾七日而歿<hi>禮記</hi>
子目将眇者先觀秋毫耳将聾者先聞蚋聲<hi>列子</hi>人之将<lb/>
疾必先不甘粱肉之味國之将亡必先惡忠直之言<hi>晏子</hi>
一葉落而知天下之秋<hi>淮南子</hi>
史或呌於宋太廟曰譆譆出出鳥鳴於亳社如曰譆譆<lb/>
<pb n="KR3k0025_WYG_066-3b"/>
甲午宋大灾<hi>左襄三十年</hi>晉文公過衛乞食於野人野人與<lb/>
之塊公子怒欲鞭之子犯曰天賜也稽首受而載之<hi>左傳</hi>
晉侯疾求醫於秦未至公夢疾為二豎子曰彼良醫也<lb/>
懼傷我焉逃之其一曰居肓之上膏之下若我何醫至<lb/>
曰疾不可為也在肓之上膏之下攻之不可達之不及<lb/>
藥不至焉不可為也<hi>左成十年</hi>周幽王二年西周三川皆震<lb/>
伯陽甫曰周将亡矣昔伊洛竭而夏亡河竭而商亡<hi>史記</hi>
<hi>周本紀</hi>殷說夢發於傅巖周望兆動於渭濱<hi>西漢班固叙𫝊</hi>福生<lb/>
<pb n="KR3k0025_WYG_066-4a"/>
有基禍生有胎<hi>西漢枚乗𫝊</hi>岷山崩壅江三日江水竭劉向<lb/>
大惡之昔岐山崩三川竭而幽王亡岐山者周所興也<lb/>
漢家本起於蜀漢今所起之地山崩川竭殆必亡矣<hi>通鑑</hi>
<hi>漢成帝紀</hi>張掖柳谷口水溢涌寳石負圖状似靈龜立於川<lb/>
西有石馬七及鳯凰麒麟白虎犧牛璜玦八卦列宿孛<lb/>
彗之象于綽問鉅鹿張洊洊宻謂綽曰今漢已乆亡魏<lb/>
已得之何所追興朕兆乎此石當今之變異而将來之<lb/>
符瑞也<hi>通鑑魏明帝紀</hi>孫峻與吳主謀置酒請諸葛恪恪将入之<lb/>
<pb n="KR3k0025_WYG_066-4b"/>
夜精爽擾動通夕不安又家數有妖怪恪疑之<hi>魏髙貴鄉公紀</hi>
諺曰鷄夜鳴者不利行師犬羣嘷者宫室将空兵動馬<lb/>
驚軍敗不歸<hi>通鑑晉武帝紀</hi>杜淹曰齊之将亡作玉樹後庭花<lb/>
其聲哀思行路聞之皆悲泣<hi>通鑑唐太宗紀</hi>楊震不答州郡禮<lb/>
命數十年後有鸛鵲銜三鱣魚飛集講堂前都講取魚<lb/>
進曰凡鱣者卿大夫之服象也數三者三台也先生自<lb/>
此升矣後位至太尉<hi>東漢本𫝊</hi>孫皓時錢塘湖開或言天下<lb/>
當太平青盖入洛陽時皓以問陳訓曰青盖入洛将有<lb/>
<pb n="KR3k0025_WYG_066-5a"/>
輿櫬銜璧之事尋而吳亡<hi>晉書</hi>孫秀誣潘岳石崇為亂夷<lb/>
三族石崇已在市岳後至崇曰安仁亦復爾耶岳曰可<lb/>
謂白首同所歸岳金谷詩云投分寄石友白首同所歸<lb/>
乃成其䜟<hi>晉書潘岳𫝊</hi>魏武帝嘗夢有三匹馬在一槽中共<lb/>
食其後宣帝及景文相繼為宰相遂傾曺氏<hi>宋符瑞志</hi>朱异<lb/>
初除中書郎時秋日始拜忽有飛蟬正集冠上時咸以<lb/>
為蟬珥之兆八年改侍中<hi>南史本傳</hi>王仁裕喜為詩其少也<lb/>
嘗夢神剖其腸胃以西江水滌之顧見江中沙石皆為<lb/>
<pb n="KR3k0025_WYG_066-5b"/>
篆籕之文由是文思益進<hi>五代史</hi>
𫝊記有星赤而芒角自東北西南流投於諸葛亮營三<lb/>
投再還往大還小俄而亮卒<hi>晉陽秋</hi>祥者福之先妖者禍<lb/>
之先<hi>吕氏春秋</hi>隋煬帝於宫中嘗小㑹為拆字顧蕭妃曰爾<lb/>
能拆朕字否妃曰移左畫居右豈非淵字乎時人望多<lb/>
歸唐公帝聞之不懌乃言吾不能知此事豈非聖人耶<lb/>
於是姦蠧起於内盜賊攻於外<hi>隋大業記</hi>乾鵲噪行人至蜘<lb/>
蛛集百事喜<hi>西京雜記</hi>蜀縣有火井漢室之隆則炎赫驕熾<lb/>
<pb n="KR3k0025_WYG_066-6a"/>
桓靈之際火勢漸㣲諸葛亮一闞而更盛<hi>異苑</hi>桑榖共生<lb/>
於朝一日而大拱武丁脩行諸侯來朝者六國武丁祭<lb/>
有飛雉升鼎耳而雊三年重譯來朝者六國<hi>尚書大𫝊</hi>
本朝月暈而風礎潤而雨<hi>老蘇</hi>
　　　禍福<lb/>
子禍莫大於不知足<hi>老子</hi>為善者天報之以福為惡者天<lb/>
報之以禍<hi>家語</hi>禍福無不自己求之者<hi>孟子</hi>福輕乎羽莫之<lb/>
知戴禍重乎地莫之知避<hi>荘子</hi>福莫長於無禍<hi>荀子互見知足</hi>夫<lb/>
<pb n="KR3k0025_WYG_066-6b"/>
禍之來也人自生之福之來也人自成之禍與福同門<lb/>
利與害為鄰<hi>淮南子</hi>
史郤至曰禍之大者其何福之為<hi>左成十二年</hi>能者養之以<lb/>
福不能者敗以取禍<hi>成十三年</hi>禍福無門唯人所召<hi>左襄二十三年</hi>
福之至也人自生之禍之至也人自成之<hi>史龜䇿𫝊</hi>朱英謂<lb/>
春申君曰世有無妄之福又有無妄之禍<hi>史春申君𫝊</hi>禍自<lb/>
怨起福由徳興<hi>西漢文帝紀</hi>福生有基禍生有胎<hi>西漢枚乗𫝊互見朕</hi>
<hi>兆</hi>夫吉凶之於人猶影響也而為善者得吉常多其不<lb/>
<pb n="KR3k0025_WYG_066-7a"/>
幸而罹於凶者有矣為惡者未始不及於凶其幸而免<lb/>
者亦時有焉而小人之慮遂以為天道難知為善未必<lb/>
福而為惡未必禍<hi>歐陽公唐史中宗贊</hi>
集福種常有兆禍至豈無端<hi>君子行詩</hi>凡禍福吉凶之來似<lb/>
不在我惟君子得禍為不幸而小人得禍為常君子得<lb/>
福為常而小人得福為不幸以其所為似有以取之也<lb/>
必曰君子則吉而小人則凶者不可也<hi>韓文</hi>
　　　毁譽<lb/>
<pb n="KR3k0025_WYG_066-7b"/>
經吾之於人也誰毁誰譽<hi>論語</hi>
子有不虞之譽有求全之毁<hi>孟子</hi>三代之善千嵗之積譽<lb/>
也桀紂之謗千嵗之積毁也　譽生則毁隨之<hi>淮南子</hi>我<lb/>
未見聞謗而喜聞譽而懼者<hi>文中子</hi>
史季布曰以一人譽召臣一人毁去臣<hi>前漢季布𫝊互入不審</hi>毁<lb/>
譽愛惡之原禍福之機也<hi>魏志王祖𫝊</hi>毁譽脅於勢利<hi>晉紀縂論</hi>
聞謗而怒者䜛之囮也見譽而喜者佞之媒也絶囮去<lb/>
媒䜛侫逺矣<hi>通鑑隋髙祖紀囮余周切又五戈反</hi>
<pb n="KR3k0025_WYG_066-8a"/>
集凡人之獲謗譽於人者亦各有道君子在下位則多<lb/>
謗在上位則多譽小人在下位則多譽在上位則多謗<lb/>
<hi>柳子厚文謗譽</hi>
　　　積漸<lb/>
經剥床以膚凶　地中生木升君子以順徳積小以髙<lb/>
大　小人以小善為無益而弗為也以小惡為無傷而<lb/>
弗去也故惡積而不可掩罪大而不可解　非一朝一<lb/>
夕之故其所由來者漸矣<hi>易</hi>如彼雨雪先集維霰<hi>詩</hi>今<lb/>
<pb n="KR3k0025_WYG_066-8b"/>
夫山一卷石之多及其廣大草木生之禽獸居之寳藏<lb/>
興焉今夫水一勺之多及其不測黿鼉蛟龍魚鼈生焉<lb/>
貨財殖焉　君子之道造端乎夫婦及其至也察乎天<lb/>
地<hi>中庸</hi>
子合抱之木生於毫末九層之䑓起於累土千里之行<lb/>
始於足下<hi>老子</hi>方寸之木可使髙於岑樓<hi>孟子</hi>夫江始出於<lb/>
岷山其源可以濫觴及其至於江津不舫舟不避風不<lb/>
可以渉<hi>家語又荀子</hi>江河之水非一源而流<hi>墨子</hi>丘山積卑而<lb/>
<pb n="KR3k0025_WYG_066-9a"/>
為高江河合水而為大　日計之不足嵗計之有餘<hi>荘子</hi>
山霤至柔石為之穿蝎蟲至弱木為之弊夫霤非石之<lb/>
鑚蝎非木之蠧然而能以㣲脆之形陷堅剛之體豈非<lb/>
積漸之致也乎<hi>孔叢子互見柔能勝剛</hi>月不足而嵗有餘者也<hi>管子</hi>
跬歩不休跛鼈千里累土不輟丘山崇成<hi>荀子</hi>積土成山<lb/>
風雨興焉積水成淵蛟龍生焉　積土謂之山積水謂<lb/>
之海旦暮積謂之嵗積善而全盡謂之聖人　聖人者<lb/>
人之所積也　不積蹞歩無以致千里不積小流無以<lb/>
<pb n="KR3k0025_WYG_066-9b"/>
成江河<hi>荀子</hi>蚯蚓穿隄能漂一邑寸烟泄突致灰千室<hi>劉子</hi>
水積則生吞舟之魚土積則生楩楠豫章<hi>尹子</hi>三代之善<lb/>
千嵗之積譽也桀紂之謗千嵗之積毁也<hi>互見毁譽</hi>善積則<lb/>
功成非積則禍極　江水之始出於岷山也可褰衣而<lb/>
越也及至其下洞庭騖石城經丹徒起波濤舟航一日<lb/>
不能濟也　若火之得燥水之得濕浸而益大　生木<lb/>
之長不見其益有時而修砥礪磨礱莫見其損有時而<lb/>
薄　夫積愛成福積怨成禍<hi>淮南子</hi>
<pb n="KR3k0025_WYG_066-10a"/>
史階之為禍<hi>左隠三年</hi>積善在身猶長日加益而人不知也<lb/>
積惡在身猶火之銷膏而人不見也　衆少成多積小<lb/>
致鉅<hi>董仲舒𫝊</hi>聚蚊成雷衆喣漂山<hi>西漢中山靖王勝𫝊</hi>磨礱砥礪不<lb/>
見其損有時而盡種植畜養不見其益有時而大積徳<lb/>
累仁不知其善有時而用弃義背理不知其惡有時而<lb/>
亡　太山之霤穿石單極之䋁斷幹水非石之鑚索非<lb/>
木之鋸漸靡使之然也<hi>枚乗𫝊</hi>安者非一日而安也危者<lb/>
非一日而危也皆以積漸然不可不察也<hi>前賈誼𫝊</hi>壊崖破<lb/>
<pb n="KR3k0025_WYG_066-10b"/>
岩之水源自涓涓干雲蔽日之木起於青葱<hi>後漢丁鴻𫝊</hi>隄<lb/>
潰蟻孔氣泄鍼芒<hi>陳忠𫝊</hi>聚蚊成雷<hi>第五/倫傳</hi>積日成月<hi>後漢</hi>積<lb/>
忤生憎積順生愛<hi>通鑑唐𤣥宗紀</hi>
𫝊記戎人生乎戎而戎言楚人生乎楚而楚言不知所<lb/>
以受也今使戎人長乎楚楚人長乎戎則楚人戎言戎<lb/>
人楚言也<hi>吕氏春秋互入慣習</hi>
集水漸成江海<hi>桓寛鹽鐵論</hi>膚寸自成霖<hi>曹子建詩</hi>蟻孔潰河溜<lb/>
沈傾山<hi>𫝊子由銘</hi>髙以下基洪由纎積累㣲以著<hi>張茂先勵志詩</hi>蟻<lb/>
<pb n="KR3k0025_WYG_066-11a"/>
壤漏山河絲淚銷金骨<hi>選君子有所思</hi>堅冰作於履霜尋木起<lb/>
於蘖栽<hi>文選</hi>還聞膚寸隂能致彌天澤　蚊聚雷侵室<lb/>
山漸而髙澤積而長<hi>劉賓客集</hi>直從萌芽㧞髙自毫末始<lb/>
千里始足下髙山起㣲塵　繡始一縷萬縷相續<hi>白侍郎集</hi>
涓涓不遏終變桑田燄燄不除方燎原野<hi>陸宣公文</hi>溜之細<lb/>
穿石綆之細斷幹　雖一勺而進可以浸天壤一拳之<lb/>
積可以鎮方域　積訛成蠧<hi>唐文粹</hi>一息之波流於無垠<lb/>
<hi>皮日休集</hi>本從敲石光遂致烘天熱<hi>劉禹錫詩</hi>
<pb n="KR3k0025_WYG_066-11b"/>
本　沔彼濫觴蛙跳鯈逰溢而懐山神禹所憂　一炬<lb/>
有燎原之憂而濫觴有滔天之禍<hi>東坡</hi>冉冉百尺松起自<lb/>
一寸根<hi>欒城集</hi>宦者之禍始於明皇盛於肅代成於徳宗<lb/>
極於昭宗<hi>司馬温公通鑑唐昭宗論</hi>
　　　漸染<lb/>
經卿士師師非度<hi>互見同惡</hi>敝化奢麗萬世同流　商俗靡<lb/>
靡利口惟賢餘風未殄<hi>書</hi>螟蛉有子蜾蠃負之教誨爾<lb/>
子式榖似之<hi>詩</hi>
<pb n="KR3k0025_WYG_066-12a"/>
子與善人居如入芝蘭之室乆而不聞其香即與之化<lb/>
矣與不善人居如入鮑魚之肆乆而不聞其臭亦與之<lb/>
化矣<hi>家語</hi>引而置之荘嶽之間數年雖日撻而求其楚不<lb/>
可得也<hi>孟子</hi>白泥在沙與之皆黑<hi>曽子</hi>蓬生麻中不扶自直<lb/>
　習俗移志安乆移質　工匠之子莫不繼事而郡國<lb/>
之民安習其服居楚而楚居越而越居夏而夏是非天<lb/>
性積習使然也　蘭茝槀本漸於蜜醴<hi>荀子</hi>蘭陵多善學<lb/>
盖以荀卿也<hi>荀子後序</hi>扁鵲盧人也而醫多盧　螟蛉之子<lb/>
<pb n="KR3k0025_WYG_066-12b"/>
殪而逢蜾蠃祝之曰類我類我乆則肖之矣<hi>揚子</hi>今頭虱<lb/>
著身皆稍變而白身虱處頭皆漸化而黑是𤣥素果無<lb/>
定質移易存乎所漸<hi>抱朴子</hi>
史鄒魯多去文學而趨利者以曹邴氏也<hi>史記貨殖𫝊</hi>生子<lb/>
多置之齊魯禮義之鄉<hi>史記三十世家互見教子</hi>漸靡使然<hi>西漢衡山王𫝊</hi>
夫習與正人居之不能無正習與不正人居之不能無<lb/>
不正猶生長於楚之地不能不楚言也<hi>賈誼𫝊</hi>靈蓍在林<lb/>
林無毒草<hi>後漢</hi>學之染人甚於丹青<hi>晉虞傅𫝊</hi>謝安好聲律朞<lb/>
<pb n="KR3k0025_WYG_066-13a"/>
功之慘不廢絲竹士大夫效之遂以成俗<hi>通鑑晉文帝紀</hi>性無<lb/>
常守隨化而遷化於敦樸者則質直化於浮澆者則浮<lb/>
薄<hi>北史蘇綽𫝊</hi>閭里童昬貴逰總丱未窺六甲先製五言至<lb/>
如羲黄舜禹之典伊傅周孔之說不復闗心何常入耳<lb/>
<hi>通鑑</hi>善惡之習朝夕漸染易以移人<hi>通鑑唐髙祖紀</hi>陽城有奴都<lb/>
児化其徳亦方介自約時嵗飢或哀其餒與之食不納<lb/>
<hi>唐書本傳</hi>
𫝊記劉子政子駿伯玉三人珍重左氏下至婦女莫不<lb/>
<pb n="KR3k0025_WYG_066-13b"/>
誦讀<hi>魏畧</hi>髙祖徙豐沛屠酟商人立為新豐縣故一縣多<lb/>
小人<hi>三輔舊事</hi>鄭𤣥家奴婢讀書一婢不稱㫖使人拽着泥<lb/>
中須臾一婢來問曰胡為乎泥中答曰薄言往愬逢彼<lb/>
之怒<hi>世説</hi>
集京洛多風塵素衣化為緇<hi>陸士衡贈婦</hi>漸禮樂之膏腴<hi>選運</hi>
<hi>命論</hi>蝨處頭而黑麝食柏而香頸處險而癭齒居晉而黄<lb/>
蒸性染身莫不相應<hi>嵇叔夜養生論</hi>淫風大行貞女䝉冶容之<lb/>
誨淳化殷流盜跖挾曽史之情<hi>陸士衡</hi>瀟湘間無土山無<lb/>
<pb n="KR3k0025_WYG_066-14a"/>
濁水民乗是氣往往清慧而文<hi>劉賓客集</hi>麗朱者丹附墨者<lb/>
黑盖累漸而得之也<hi>王無功</hi>芳蘭所生其草皆香美玉所<lb/>
積其山有光<hi>吕和叔文</hi>
本朝禮義之家雖奴婢出而之他必能笑人之䘮祭無<lb/>
禮者賢者之效不為細也<hi>横渠理窟</hi>温公營獨樂園園子吕<lb/>
直性愚以直名之春時人逰園園子得茶湯錢十千閉<lb/>
園日與主人平分之一日來納公公曰此自汝錢可持<lb/>
去再三欲留公怒遂持去回顧曰只端明不愛錢者後<lb/>
<pb n="KR3k0025_WYG_066-14b"/>
十許日公見園中新創一井亭問之乃前不受十千所<lb/>
創也<hi>元城語録</hi>太史公曰盖公言黄老賈誼晁錯明申韓錯<lb/>
不足道也而誼亦為之余是以知邪說之移人雖豪傑<lb/>
之士有不免者<hi>東坡六一居士集序</hi>
　　　滿盈<lb/>
經月盈則食<hi>易</hi>滿招損<hi>書</hi>
子孔子曰惡有滿而不覆者哉<hi>家語</hi>滿則覆<hi>荀子</hi>
史盈必毁天之道也<hi>左哀公十一年</hi>重侯累将窮貴極富<hi>王商等贊</hi>
<pb n="KR3k0025_WYG_066-15a"/>
　　　變中有常<lb/>
經輕重諸罰有權刑罰世輕世重惟齊非齊有倫有要<lb/>
<hi>書</hi>
子珠之走盤横斜曲直不可盡知所必可知者珠不出<lb/>
於盤也<hi>孫子序</hi>與時遷徙與世偃仰千舉萬變其道一也<lb/>
<hi>荀子</hi>
本朝如日在天雖光明無所不臨而躔次必有所舎<hi>東坡</hi>
<hi>賜奉安神宗御容札使詔</hi>
<pb n="KR3k0025_WYG_066-15b"/>
　　　動中有静<lb/>
經屯見而不失其居　天下之動貞夫一者也<hi>易</hi>
子心未嘗不動也然而有所謂静<hi>荀子</hi>為無為事無事<hi>老子</hi>
史鄭崇曰臣門如市臣心如水<hi>漢書</hi>
𫝊記動者静之基<hi>道經</hi>
集結廬在人境而無車馬喧<hi>陶淵明詩</hi>蘋末風起有文無聲<lb/>
<hi>劉賓客集</hi>動兮静所伏<hi>白居易</hi>
　　　静中有動<lb/>
<pb n="KR3k0025_WYG_066-16a"/>
經夫動不能制動制天下之動者貞夫一者也<hi>易畧</hi>井居<lb/>
其所而遷　寂然不動感而遂通天下之故<hi>易</hi>静而後<lb/>
能安安而後能慮<hi>記大學</hi>
子道常無為而無不為　静為躁君<hi>老子</hi>尸居而龍見淵<lb/>
黙而雷聲　虛則静静則動動則得矣<hi>荘子</hi>
集静兮動所倚<hi>白居易動静交相養賦</hi>
　　　弱中有强<lb/>
經坤至柔而動也剛<hi>易</hi>仁者必有勇<hi>論語</hi>
<pb n="KR3k0025_WYG_066-16b"/>
子慈故能勇　天下柔弱莫過於水而攻堅强者莫之<lb/>
能勝　夫慈以戰則勝以守則固<hi>老子</hi>風曰予蓬蓬然起<lb/>
於北海而入於南海然而指我則勝我鰌我亦勝我雖<lb/>
然夫折大木蜚大屋者惟我能也故以衆小不勝為大<lb/>
勝也<hi>荘子</hi>
　　　以静觀動<lb/>
子坐於室而見四海<hi>荀子</hi>憑几看魚樂<hi>杜詩</hi>
本朝解組歸來道益光坐看萬物自炎凉<hi>東坡詩</hi>松柏生<lb/>
<pb n="KR3k0025_WYG_066-17a"/>
澗壑坐閲草木秋金石在波中仰看萬物流<hi>山谷詩</hi>遂令<lb/>
髙卧人欹枕觀兒戲<hi>邵康節</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0025_WYG_066-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷十五</head>
    <p>
<pb n="KR3k0025_WYG_015-1a"/>
欽定四庫全書<lb/>
　記纂淵海卷十五　　　　宋　潘自牧　撰<lb/>
　　郡縣部<lb/>
　　　廣南東路<lb/>
　　　　廣州<hi>倚郭二外縣六</hi>　<hi>南海/清逺</hi>　<hi>番禺/増城</hi>　<hi>懷集/</hi>　<hi>東筦</hi>
　　　　　<hi>新㑹</hi>　<hi>香山</hi>
　　　　　清海軍節度　廣東經略安撫司轉運司<lb/>
　　　　　　提舉司市舶司<lb/>
<pb n="KR3k0025_WYG_015-1b"/>
郡號番禺　五羊　南海　清海　東筦<lb/>
州沿革牽牛婺女之次越分野禹貢揚州之域春秋百<lb/>
越地秦漢南海郡東漢建安魚立交州尋廢之吳分立<lb/>
廣州晉為州治隋廢郡改番州大業復南海郡唐武德<lb/>
立廣州貞觀為都督府開元為嶺南道天寶為南海郡<lb/>
乾寧升清海軍五代南漢劉隠所有<hi>地理沿革表</hi>
縣沿革南海本秦南海郡番禺縣地東漢交州吳廣州<lb/>
皆治此隋改番禺曰南海為州治唐因之五代劉隱分<lb/>
<pb n="KR3k0025_WYG_015-2a"/>
置咸寧常康二縣本朝省之　番禺秦初置縣至隋改<lb/>
南海唐長安於江南洲上别置番禺分置郭下　清逺<lb/>
本漢南海郡中宿縣地晉屬始興郡梁立西衡州改縣<lb/>
為清逺郡隋廢清逺為縣屬廣州　増城本番禺縣地<lb/>
東漢初析置晉成帝分立東官郡宋齊仍屬南海隋廢<lb/>
郡以縣屬廣州　懷集本漢南海郡四㑹縣地又蒼梧<lb/>
郡封陽地晉於四㑹地置懷化縣屬新㑹郡宋齊屬南<lb/>
海齊於封陽地置洊安縣隋省二縣後復置懷集縣屬<lb/>
<pb n="KR3k0025_WYG_015-2b"/>
廣州唐武德立威州並置興平霍清威成三縣貞觀州<lb/>
廢省三縣入懷集又置洊安縣開元省永固縣入懷集<lb/>
至德改洊安為洊水本朝省之　東筦本漢博羅縣地<lb/>
隋置寶安屬番州唐至德更今名屬廣州　新㑹本漢<lb/>
番禺縣地晉恭帝置新㑹縣及郡隋廢郡為封州改允<lb/>
州又改岡州大業州廢屬南海郡唐武德岡州析置封<lb/>
平封樂復二縣正觀州縣並廢尋復立岡州開元州廢<lb/>
以新㑹屬廣州　香山本香山鎭在唐南海番禺東筦<lb/>
<pb n="KR3k0025_WYG_015-3a"/>
新㑹之境本朝昇縣<hi>地理沿革表</hi>
形勝番山在南　禺山在北　金山在新㑹　寶山在<lb/>
東筦　亷山在清逺西　貪泉在番禺西　崑山在新<lb/>
㑹上有天井　崙山在新㑹有白龍池　浴日亭在扶<lb/>
胥鎮南　連天觀在提舉司　五羊城在南海縣昔有<lb/>
五仙人騎五色羊至此　九龍泉在白雲山　琵琶洲<lb/>
在南海東　珊瑚洲在東筦南　珊瑚井在浮丘山<lb/>
鳯凰岩在東筦　鷓鴣峰在増城<hi>輿地紀勝</hi>
<pb n="KR3k0025_WYG_015-3b"/>
人物唐區丹從學韓文公　五代何澤為洛陽令諫唐<lb/>
莊宗好獵　羅威事母至孝　黄舒事母至孝人目其<lb/>
居曰參里<hi>二人未詳其是何朝代</hi>皇朝馮元中甲科能通五經<hi>輿地</hi>
<hi>紀勝</hi>
集番禺軍府盛欲說暫停杯盖海旗幢出連天觀閣開<lb/>
衙時龍戸集上日馬人來風静鶢鶋隐官亷蚌蛤回<hi>韓文</hi>
縣樓重蜃氣邑里襍鮫人海暗三山雨江明五嶺春<hi>岑參</hi>
霧遶龍川暗山連象郡遥<hi>劉長卿</hi>連天浪静長鯨息映日<lb/>
<pb n="KR3k0025_WYG_015-4a"/>
颿多寶舶來<hi>劉禹錫</hi>五羊城在蜃樓邉墨綬縋腰正少年<lb/>
山静不應聞屈鳥草深從使翳貪泉<hi>皮日休</hi>居人愛近沉<lb/>
珠浦候吏多來拾翠洲<hi>陸龜蒙</hi>番禺萬里路逺客片㠶過<lb/>
盛府依横海荒祠拜伏波<hi>劉文房</hi>
本朝開寳五年省咸寧當康二縣入南海廢番禺省洊<lb/>
水入懷集廢東筦入增城六年復置東筦　皇祐三年<lb/>
復置番禺縣　紹興二十二年升香山鎮為縣<hi>沿革表</hi>千<lb/>
年日照珍珠市萬瓦烟生碧玉城山海是為中國藏梯<lb/>
<pb n="KR3k0025_WYG_015-4b"/>
航尤見外夷情<hi>程師孟</hi>客聽潮鷄迷早夜人瞻颶母識隂<lb/>
晴<hi>同上</hi>番禺二月尾落花已無春惟有薔薇水衣襟四時<lb/>
薰<hi>郭詳正</hi>岸邉天影随潮入樓上春容帶雨來<hi>陳與義</hi>
　　　　韶州<hi>倚郭一外縣五</hi>　<hi>曲江/翁源</hi>　<hi>樂昌/</hi>　<hi>仁化/</hi>　<hi>福建</hi>
　　　　　　<hi>乳源</hi>
　　　　　廣東路提刑司<lb/>
郡號曲江　始興　韶石　廣興　武溪<lb/>
州沿革星土同廣州春秋百越地戰國屬楚秦南海郡<lb/>
<pb n="KR3k0025_WYG_015-5a"/>
地漢桂陽郡地吳分立始興郡屬交州宋改廣興郡齊<lb/>
復始興梁蕭勃置東衡州隋開皇改韶州十一年廢入<lb/>
廣州唐武德立番州尋改東衡州貞觀曰韶州屬嶺南<lb/>
道天寶曰始興郡五代盧光稠據之後入南漢<hi>地理沿革表</hi>
縣沿革曲江縣漢屬桂陽郡吳屬始興晉為郡治隋初<lb/>
置韶州後屬南海郡唐韶州治　翁源本漢湞陽縣地<lb/>
梁蕭勃分置翁源縣陳又立清逺郡屬廣州隋廢郡尋<lb/>
省之唐武德復置屬洭州貞觀州廢來屬　樂昌本漢<lb/>
<pb n="KR3k0025_WYG_015-5b"/>
曲江縣地梁置梁花縣又分置平石縣隋省平石氏梁<lb/>
花屬廣州後更今名唐武德來屬　仁化本漢曲江縣<lb/>
地唐垂拱析置屬廣州後來屬　福建本曲江翁源地<lb/>
本朝析置　乳源本曲江樂昌地本朝析置<hi>地理沿革表</hi>
形勝浮山在州東北躡之地動　曲江乃湞水武水合<lb/>
而曲抱州域　芙蓉峰在州西　蓮花山在州南　松<lb/>
𣲖水在翁源　棃溪水在曲江　寶石山在州南　錦<lb/>
石岩錦石溪在仁化　越王山在州北　天王嶺在南<lb/>
<pb n="KR3k0025_WYG_015-6a"/>
峰山下　靈池在山翁源　靈溪水靈君山在樂昌<lb/>
曹溪宣溪靈溪水皆在曲江　吳溪水在仁化　韶石<lb/>
在曲江二石相峙如雙閭　昌山在樂昌有竒石<hi>輿地紀勝</hi>
人物唐張九齡名相號曲江公　皇朝余静以直諫著<lb/>
名　王陶官至度支郎中五子應舉三人一榜中選<lb/>
蕭雅蕭雄蕭維兄弟俱𨽻上庠登第　鄧戡子堂孫弼<lb/>
三世登第　譚必應童子舉<hi>輿地紀勝</hi>
集交趾丹砂重韶州白葛輕<hi>杜甫</hi>炎海韶州牧風流漢署<lb/>
<pb n="KR3k0025_WYG_015-6b"/>
郎<hi>同上送韋員外</hi>曲江山水聞來乆恐不知名訪倍難願借圗<lb/>
經將入界毎逢佳處便開看<hi>韓文</hi>南行踰六旬始下樂昌<lb/>
瀧惡不可言狀船石相衝撞<hi>同上</hi>行舟傍越岑窈窕越溪<lb/>
深水闇先秋冷山晴當晝隂<hi>張曲江</hi>
本朝開寶五年省仁化入樂昌咸平復置　崇寧元年<lb/>
以岺水塲置福建縣　乾道二年置乳源縣<hi>沿革表</hi>韶州<lb/>
南國鎮靈蹤傳自曩雙闕倚天秀一逕尋雲上<hi>余靖</hi>沄沄<lb/>
曲江水天借九秋色樓臺飛半空秀氣盤韶石<hi>王介甫</hi>首<lb/>
<pb n="KR3k0025_WYG_015-7a"/>
參虞舜叩韶石次謁六祖登南華<hi>東坡</hi>羣岑合勢曲江頭<lb/>
二水交流夾一州地有九㠜清淑氣人無五嶺鬱蒸愁<lb/>
<hi>譚太𫝊</hi>
　　　　肇慶府<hi>倚郭一外縣一</hi>　<hi>髙要四㑹</hi>
　　　　　肇慶軍節度<lb/>
郡號信女　髙要　端溪　四㑹　興慶<lb/>
府沿革星土同廣州春秋百越地秦南海郡地漢蒼梧<lb/>
郡地宋齊屬南海陳立髙要郡隋廢郡立端州大業信<lb/>
<pb n="KR3k0025_WYG_015-7b"/>
女安郡唐端州屬嶺南道五代南海所有<hi>地理沿革表</hi>
縣沿革髙要屬蒼梧郡晉置平興縣屬新寧郡宋齊屬<lb/>
南海又置平興郡梁又置梁秦縣及郡陳立髙要郡隋<lb/>
端州置髙要縣改梁秦省入平興為清泰又置博林縣<lb/>
唐武德尋復置清泰貞觀省博林入髙要省清泰入平<lb/>
興本朝並省平興　四㑹秦初置縣漢屬南海郡宋分<lb/>
置化蒙縣屬綏建郡隋二縣屬廣州唐武德立南綏州<lb/>
二縣屬焉　觀更名湞州州廢屬廣州本朝省化蒙入<lb/>
<pb n="KR3k0025_WYG_015-8a"/>
四㑹來屬<hi>地理沿革表</hi>
形勝石室山在髙要又名嵩臺山號神仙下都　石澗<lb/>
山在四㑹　爛柯山在髙要　老香山在廢平興縣西<lb/>
　端溪山有五色香水　端溪水在髙要　龍子嶺獅<lb/>
子岡鳯頭岡在四㑹　牛鼻山在始昌　端溪子石硯<lb/>
可値千金有赤白黄色㸃者謂之鸜鵒眼脉理黄者謂<lb/>
之金線紋<hi>輿地紀勝</hi>
人物皇朝梁順孫兩貢辟雍第　譚維寅中梁榜乙科<lb/>
<pb n="KR3k0025_WYG_015-8b"/>
　黄執矩從胡致堂張南軒遊<hi>輿地紀勝</hi>
集端州石匠巧如神踏<hi>闕</hi>磨刀割紫雲<hi>李賀</hi>端州江口連<lb/>
雲處始信哀猿傷客心<hi>李紳</hi>
本朝元符三年升興慶軍節度政和升興慶府重和改<lb/>
肇慶府肇慶軍　開寶五年省平興縣入髙要六年省<lb/>
化蒙縣入四㑹　熈寧六年以四㑹屬端州<hi>沿革表</hi>包孝<lb/>
肅守端州嵗滿不持一硯歸<hi>言行録</hi>知君今向端溪去願<lb/>
助清風泛怒濤<hi>朝僧贈陳堯叟</hi>端州正在雙峽間石室嵩臺壓<lb/>
<pb n="KR3k0025_WYG_015-9a"/>
孤壘<hi>郭祥正</hi>新江自南來西與端江匯屹然鵠奔亭遺音<lb/>
垂千載<hi>同上</hi>
　　　　德慶府<hi>倚郭一外縣一</hi>　<hi>端溪瀧水</hi>
　　　　　永慶軍節度<lb/>
郡號端山　開陽　瀧水　晉康　靈陽　羅田<lb/>
府沿革牛女分野春秋百越地秦屬南海郡漢屬蒼梧<lb/>
郡晉穆帝分立晉康郡梁别立開陽等郡置雙州隋廢<lb/>
諸郡屬端州大業改雙州為瀧州州廢屬信安永熈二<lb/>
<pb n="KR3k0025_WYG_015-9b"/>
郡唐武德立瀧又立南康州尋廢貞觀置康州天寶曰<lb/>
晉康郡瀧州曰開陽郡並屬嶺南道五代南溪所有<hi>地理</hi>
<hi>沿革表</hi>
縣沿革端溪縣屬漢蒼梧郡晉立晉康郡宋又置樂城<lb/>
都城安遂三縣梁置建州廣熈郡於安遂縣隋端溪樂<lb/>
城並屬端州信安郡都城縣屬蒼梧郡安遂縣屬永熈<lb/>
郡唐武德立南康州治端溪省端州之撫納入焉至德<lb/>
改安遂曰晉康與樂城都城皆屬康州後改樂城曰恱<lb/>
<pb n="KR3k0025_WYG_015-10a"/>
城本朝省諸縣入端溪　瀧水本端溪縣地宋置永熈<lb/>
縣梁置開陽平原羅陽三郡三縣隋廢三郡以三縣屬<lb/>
瀧州開皇改平原曰瀧水羅陽曰正義又置安南縣大<lb/>
業以瀧水立永熈郡而省開陽正義入焉又省永安入<lb/>
永熈唐武德立瀧州復置開陽正義尋省正義又析置<lb/>
安南與永熈屬南建州五年更永熈曰永寧貞觀改南<lb/>
建曰藥州州廢以南安永寧屬瀧州天寶改永寧曰建<lb/>
水至德改安南曰鎮南本朝省諸縣入瀧水<hi>地理沿革表</hi>
<pb n="KR3k0025_WYG_015-10b"/>
形勝思耆山在端溪縣　思容水思㑹洞在瀧水　髙<lb/>
良山平定山在端溪　正儀洞在瀧水　靈溪水碌溪<lb/>
水在端溪　靈陽山在瀧水　三洲巖在端溪　三<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
石一名三奠石　雲卓洞雲際山在瀧水<hi>輿地紀勝</hi>
集與子避地西康州洞庭相逢十二秋<hi>杜甫</hi>
本朝開寶五年廢康州入端州省恱城晉康都城三縣<lb/>
入端溪屬端州尋復置康州治端溪縣六年廢瀧州入<lb/>
康州省建水鎮南開陽三縣入瀧州屬焉隆興初德慶<lb/>
<pb n="KR3k0025_WYG_015-11a"/>
府<hi>沿革表</hi>岩岩清峙指仙洞之宛然皓皓恩波與䍧江而<lb/>
共逺<hi>余崇龜賀余守</hi>居東廣之上游為中興之濳邸<hi>同上</hi>
　　　　英德府<hi>倚郭一外縣一</hi>　<hi>真陽浛光</hi>
郡號臯石　浛光　真陽<lb/>
府沿革牛女分野春秋百越地戰國屬楚秦南海郡地<lb/>
漢屬桂陽郡吳屬始興郡梁立衡州及陽山郡隋廢郡<lb/>
改洭州州廢屬廣州復洭州貞觀州廢屬廣州立南漢<lb/>
<hi>地理沿革表</hi>
<pb n="KR3k0025_WYG_015-11b"/>
縣沿革眞陽本漢桂陽郡湞陽縣吳以後屬始興隋省<lb/>
入曲江後復置曰真陽唐初屬洭州貞觀復曰湞陽屬<lb/>
廣州南漢英州治此　浛光本漢桂陽郡含洭縣吳以<lb/>
後屬始興梁治衡州陽山郡隋改<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>州州廢屬廣州唐<lb/>
置洭州治此州廢屬廣州本朝改今名來屬<hi>地理沿革表</hi>
形勝銀山在真陽有銀江　琅溪在縣南　通天岩碧<lb/>
落洞在州西相去二三里　㴠暉谷有飛霞嶺棲雲洞<lb/>
濳靈洞晞陽島夣弼岩在州南鳴絃峰下真陽峽在真<lb/>
<pb n="KR3k0025_WYG_015-12a"/>
陽東南　芙蓉山在州西　蓮花峰在鳴絃峰前　桃<lb/>
花洞在含暉谷後　娥眉岡熊耳嶺皆在浛光<hi>輿地紀勝</hi>
人物皇朝石汝礪問學淹該　馮安上父子登科　鄭<lb/>
敦義知潮陽上書極論市翠羽黄牛革事詔轉一官<lb/>
鄭準劉緯入元祐黨籍　吳其妻譚氏守節罵賊而死<lb/>
<hi>輿地紀勝</hi>
本朝宣和三年賜名真陽郡<hi>㑹要</hi>今為英德府<hi>沿革表</hi>乾興<lb/>
元年改湞陽曰真陽為英州治　開寶四年改廣州含<lb/>
<pb n="KR3k0025_WYG_015-12b"/>
暉為浛光縣𨽻連州六年來屬<hi>並同上</hi>越林多蔽天黄柑<lb/>
襍丹橘萬室通釀酤撫逺無禁律醉去不須錢醒來弄<lb/>
琴瑟<hi>梅堯臣</hi>郡官不患無供給支與真陽幾石山<hi>楊誠齊</hi>昔<lb/>
仙風冉冉數千載碧落之洞天今佳氣<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>五百年濳<lb/>
龍之福地<hi>徐相賀王守</hi>
　　　　惠州<hi>倚郭一外縣三</hi>　<hi>歸善/河源</hi>　<hi>博羅/</hi>　<hi>海豐</hi>
郡號博羅　海豐　寅山　河源<lb/>
州沿革星紀之次春秋百越地以後屬南海郡宋秦齊<lb/>
<pb n="KR3k0025_WYG_015-13a"/>
屬南海東筦二郡隋立循州大業州廢立龍川郡唐武<lb/>
德曰循州天寶曰海豐郡屬嶺南道漢改禎州别立循<lb/>
州於北境<hi>地理沿革表</hi>
縣沿革歸善本漢南海郡博羅縣地宋置歸善縣隋立<lb/>
循州及龍川郡治唐析置龍川縣貞觀省入南漢改禎<lb/>
州治此　河源本漢龍川縣地齊置河源縣隋屬循州<lb/>
又省新豐縣開皇改曰休吉大業省入唐武德析置石<lb/>
城縣　觀省入南漢屬禎州　博羅縣屬漢南海郡隋<lb/>
<pb n="KR3k0025_WYG_015-13b"/>
屬循州唐析置羅陽縣貞觀省入南漢屬禎州　海豐<lb/>
宋初置縣屬東筦郡隋置循州唐武德析置陸安縣<lb/>
觀省入南漢屬禎州<hi>地理沿革表</hi>
形勝羅山在博羅　浮山云是蓬萊一島堯時洪水浮<lb/>
來合而為一故名羅浮有聚霞蜂飛雲壇錦秀峰金沙<lb/>
洞瑇瑁山瑶石臺香峰亭鉢盂峰刀子峰石臼洞阿耨<lb/>
池羅漢岩佛迹岩通天岩㑹仙峰抛毬峰黄龍洞碧雞<lb/>
山朱明洞凢四百三十二峰係第七大洞天　豐湖在<lb/>
<pb n="KR3k0025_WYG_015-14a"/>
郡城西有㸃翠溪漱玉灘平逺臺孤嶼亭平湖閣荔枝<lb/>
圃鰲峰亭<hi>輿地紀勝</hi>
人物皇朝古初之國初充賦　梅蟠擢元豐第　張宋<lb/>
鄉紹興以春秋魁多士<hi>輿地紀勝</hi>
集君言羅浮上容易見九垠漸髙元氣壯洶湧來翼身<lb/>
夜宿最髙峰瞻空浩無隣海黒天宇曠星辰來逼人<hi>劉禹</hi>
<hi>錫</hi>
本朝天禧五年改禎州為惠州治歸善<hi>沿革表</hi>浮山若鵬<lb/>
<pb n="KR3k0025_WYG_015-14b"/>
蹲忽展垂天羽<hi>東坡</hi>羅浮山下四時春盧橘楊梅次第新<lb/>
日啖荔枝三百顆不妨長作嶺南人　赤魚白蟹筯屢<lb/>
下黄柑緑橘籩常加糖霜不待蜀客寄荔枝未信閩人<lb/>
誇<hi>並同上</hi>近聞更有豐湖好環匝亭臺映洲島野叟忘機<lb/>
鷗鷺閒寒潭無浪蛟龍老<hi>楊無為</hi>
　　　廣南東路<lb/>
　　　　循州<hi>倚郭一外縣二</hi>　<hi>龍川/興寧</hi>　<hi>長樂</hi>
郡號龍川　興寧　曲寧　長樂　海豐<lb/>
<pb n="KR3k0025_WYG_015-15a"/>
州沿革星紀牽牛之次春秋百越地戰國楚地秦以後<lb/>
南海郡龍川縣地晉穆帝分屬永平郡宋齊南海東筦<lb/>
二郡隋屬循州州廢屬龍川郡唐屬循州南漢改循州<lb/>
為禎州而析州之北境别立循州於此<hi>地理沿革表</hi>
縣沿革龍川秦以後屬南海郡晉穆帝置雷鄉縣屬永<lb/>
平郡宋以後屬東筦郡廢雷鄉隋屬循州開皇省入河<lb/>
源縣唐天授置雷鄉縣屬循州南漢改龍川縣置州治<lb/>
此　興寧本龍川縣地晉置興寧縣屬東筦郡隋屬龍<lb/>
<pb n="KR3k0025_WYG_015-15b"/>
川郡唐屬循州貞觀省齊昌縣入焉　長樂本興寧縣<lb/>
地本朝析置<hi>地理沿革表</hi>
形勝龍川昔有龍穿地而出即穴流泉因以名縣　蚌<lb/>
湖鴈池在興寧　白鹿山在龍川有白鹿洞　龍潭鰐<lb/>
湖在龍川　白雲洞在州北　白石巖在興寧　白鷴<lb/>
山在州北　霍山在龍川東峰巒凡三百六十按山在<lb/>
州正南　石樓峰在霍山　石泉井在龍川<hi>輿地紀勝</hi>
人物唐韋昌明隱羅浮山　五代羅孟郊官至翰林茆<lb/>
<pb n="KR3k0025_WYG_015-16a"/>
屋數間曰翰林堂旁有池號羅公滌硯池<hi>輿地紀勝</hi>
集越井遺封尉陀舊壤<hi>李義山</hi>龍川平海牛嶺參<hi>同上</hi>
本朝國初曰海豐郡宣和改博羅郡　熈寧四年置長<lb/>
樂縣紹興六年省十九年復　宣和三年改龍川為雷<lb/>
鄉縣紹興復故<hi>沿革表</hi>尉陀城下兩重陽白酒黄雞意自<lb/>
長<hi>子由</hi>昔我遷龍川不見平生人傾囊買破屋風雨芘病<lb/>
身頎然一道士野鶴堕雞羣飛鳴閭巷中稍與季子親<lb/>
<hi>前人贈廖道士</hi>曉登丞相嶺暮宿翰林堂<hi>李中定</hi>
<pb n="KR3k0025_WYG_015-16b"/>
　　　　連州<hi>倚郭一外縣二</hi>　<hi>桂陽/陽山</hi>　<hi>連山</hi>
郡號湟水　熈平　連山　陽山　小桂<lb/>
州沿革翼軫分野禹貢荆州之域春秋百越地戰國屬<lb/>
楚秦長沙郡南境漢屬桂陽郡吳晉屬始興郡宋明帝<lb/>
立宋安郡後廢屬廣興郡齊復置始興梁立陽山郡隋<lb/>
置連州大業改熈平郡唐武縣復連州天寶曰連山郡<lb/>
屬江南道五代初入馬氏後入南漢<hi>沿革表</hi>
縣沿革桂陽縣屬桂陽郡吳以後屬始興梁置陽山郡<lb/>
<pb n="KR3k0025_WYG_015-17a"/>
隋唐連州治　陽山本漢陽山侯國屬桂陽郡東漢省<lb/>
之晉復置縣屬始興郡宋屬廣興梁屬陽山郡隋屬熈<lb/>
平郡唐屬連州　連山本桂陽縣地梁武帝析置廣惠<lb/>
縣隋開皇改廣澤屬連州仁夀改今名<hi>沿革表</hi>
形勝桂嶺在桂陽縣北　桂水出於桂嶺　潮泉在桂<lb/>
陽與潮候相應　乳穴凡三十七所栁文有乳穴記<lb/>
桂林山在桂陽相靈山　桃泉山二桃水源所出龍宫<lb/>
灘韓文有詩　鵞崗山在桂陽　巍峩山在連山　安<lb/>
<pb n="KR3k0025_WYG_015-17b"/>
樂水在陽山　静禪山在桂陽北廖真人於此上昇<hi>輿地</hi>
<hi>紀勝</hi>
集陸有丘陵之險虎豹之虞水有江流悍急横波之石<lb/>
亷利侔劒㦸舟上下失勢破碎淪没者徃徃有之<hi>韓文送區</hi>
<hi>冊序</hi>出宰山水縣讀書松竹林<hi>韓詩</hi>哀猿醒俗耳清泉潔塵<lb/>
襟青竹時黙釣白雲日幽尋<hi>同上</hi>剡中若問連州事惟有<lb/>
青山盡不如<hi>劉夢得</hi>連州何連連接天碧岑崟<hi>孟郊</hi>南連衡<lb/>
岳其清粹秀爽之氣鍾為勝槩賢傑繼出<hi>闕</hi>　　退之<lb/>
<pb n="KR3k0025_WYG_015-18a"/>
雄文露天巧夢得清新揮秀格迨今聲名三百年文字<lb/>
山川相輝赫<hi>前人</hi>
　　　　潮州<hi>倚郭一外縣二</hi>　<hi>海陽/潮陽</hi>　<hi>掲陽</hi>
郡號潮陽　鳯城　鰐渚　掲陽　海陽　義安<lb/>
州沿革牽牛分野禹貢揚州之域春秋七閩地戰國越<lb/>
人所居秦南海郡地漢初屬南越後南海郡晉東筦郡<lb/>
安帝分立義安郡梁立東揚州改曰瀛州陳廢之隋立<lb/>
潮州大業徙為義安郡唐武德曰潮州天寶曰潮陽郡<lb/>
<pb n="KR3k0025_WYG_015-18b"/>
屬嶺南道五代南漢據之<hi>地理沿革表</hi>
縣沿革海陽本漢南海郡掲陽縣地晉屬南海縣為義<lb/>
安郡治隋郡縣俱廢後復海陽縣置潮州潮陽本漢掲<lb/>
陽縣地晉安帝分東筦郡置潮陽縣屬義安郡隋屬潮<lb/>
州唐未㣲省之先天復置揭陽縣漢屬南海郡晉廢之<lb/>
本朝復置<hi>地理沿革表</hi>
形勝韓山與州治相對　<hi>闕</hi>山在潮陽　東吳在韓山<lb/>
後西霸縈遶於州之太平橋下　鳯水在鳯凰山下<lb/>
<pb n="KR3k0025_WYG_015-19a"/>
鱷溪舊名惡溪韓文公為文逐鱷魚處　九侯山在海<lb/>
陽　<hi>闕</hi>子山在掲陽　桑浦山與州相對　梅溪水在<lb/>
潮陽　<hi>闕</hi>亭在州治韓木邦人視其花之繁稀以卜登<lb/>
科之祥<hi>輿地紀勝</hi>
人物唐趙德韓文公置鄉校命之為師　皇朝林巽應<lb/>
材識兼茂科以忤權貴有司不敢收　林從周登進士<lb/>
其族列於衣冠者十七人　許由其族為文武官者總<lb/>
三十八人　吳復古道之士　陳希伋經明行脩舉第<lb/>
<pb n="KR3k0025_WYG_015-19b"/>
一人<hi>輿地紀勝</hi>
集惡溪瘴毒聚雷霆常洶洶鱷魚如大船牙眼怖殺儂<lb/>
<hi>韓文</hi>州南數十里有海無天地颶風有時作掀簸真差事<lb/>
<hi>同上</hi>
本朝宣和六年析海陽縣光德太平懷德三鄉置掲陽<lb/>
縣<hi>沿革表</hi>潮陽山水東南竒魚船城郭民雍熈當時為撰<lb/>
𤣥帝碑而今風俗鄒魯為<hi>陳文惠公</hi>休嗟城邑住天荒已得<lb/>
仙枝耀故鄉從此方輿載人物海邉鄒魯是潮陽<hi>前人送王</hi>
<pb n="KR3k0025_WYG_015-20a"/>
<hi>生及第</hi>
　　　　梅州<hi>倚郭一</hi>　<hi>程鄉</hi>
郡號程江　西陽　程鄉　敬州<lb/>
州沿革牽牛之分禹貢揚州之域春秋七閩地戰國屬<lb/>
越秦南海郡地漢初屬南海郡晉初屬東筦郡後屬義<lb/>
安隋屬潮州大業屬義安郡唐屬潮州南漢立敬州本<lb/>
朝改梅州<hi>地理沿革表</hi>
縣沿革程鄉本揭陽縣地南齊初置縣屬義安郡隋省<lb/>
<pb n="KR3k0025_WYG_015-20b"/>
復置屬潮州南漢於此立敬州<hi>沿革表</hi>
形勝程江在州西北七十里　曽井泉甘而冷能愈瘴<lb/>
疾　東岩西岩在州左右　聳翠峰在州南西陽山西<lb/>
陽水在程鄉　百花洲在城南兩水間䜟云百花洲尾<lb/>
齊州前此地出狀元<hi>輿地紀勝</hi>
人物程皎不知何代人為鄉里所推重　古成之登雍<lb/>
熈第<hi>輿地紀勝</hi>
本朝開寶四年改敬州曰梅州熈寧六年廢以縣入潮<lb/>
<pb n="KR3k0025_WYG_015-21a"/>
州元豐復置治程鄉縣宣和為義安郡<hi>沿革表</hi>程皎當年<lb/>
一匹夫不操三尺正羣愚片言能使争心息萬里江山<lb/>
性與俱<hi>徐廋</hi>市小山城寂船稀野渡忙金暄梅蕋日玉冷<lb/>
草根霜<hi>楊萬里</hi>一行誰栽十里梅下臨溪水恰齊開此行<lb/>
便是無官守只為梅花也合來<hi>同上</hi>
　　　　新州<hi>倚郭一</hi>　<hi>新興</hi>
郡號新寧　新昌　新口封水　龍水<lb/>
州沿革星土同廣州春秋百越地秦屬南海郡漢屬合<lb/>
<pb n="KR3k0025_WYG_015-21b"/>
浦郡晉屬蒼梧郡穆帝分立新寧郡梁立新州隋廢郡<lb/>
大業廢州屬信安郡唐武德復新州天寶曰新昌郡後<lb/>
改新興郡屬嶺南道五代屬南漢<hi>沿革表</hi>
縣沿革新興本漢合浦郡臨允縣地晉穆帝置新寧縣<lb/>
後改新興宋置義寧縣屬新㑹郡梁立新州於新興縣<lb/>
隋義寧屬廣州大業新州廢以新興屬信安郡又有索<lb/>
盧縣省入焉唐新興為新州治武德析置索盧縣新昌<lb/>
单牒永順四縣後省新昌單牒乾元又省索盧義興屬<lb/>
<pb n="KR3k0025_WYG_015-22a"/>
廣州本朝省永順義寧入新興<hi>地理沿革表</hi>
形勝天露山在州東南甲於諸山之上　雲秀山在州<lb/>
東　寶盖山在州西　寶冠山在州東南　寶峰山瑞<lb/>
峰山在州北　思龍山思龍水在城南　疊蛇山在信<lb/>
安西南　金山銀山在信安　鐵嶺在州西北　錦山<lb/>
在州南<hi>輿地紀勝</hi>
集海虛爭翡翠溪邏鬬芙蓉<hi>許渾</hi>波渾未辨魚龍迹霧暗<lb/>
寧知蚌鷸心夜傍歸舟望漁父一溪風雨兩岩隂<hi>同上</hi>
<pb n="KR3k0025_WYG_015-22b"/>
本朝開寶五年省永順縣入新興又省義寧六年復置<lb/>
太平興國改義寧曰信安熈寧省入元祐復置紹聖省<lb/>
為鎮<hi>沿革表</hi>仁義橋邉楊栁斜洗亭岡畔種桑麻龍山水<lb/>
繞祖師塔夏院雲埋宰相家十仙園裏尋常到恰似桃<lb/>
源一洞花<hi>蔡持正</hi>
　　　　封州<hi>倚郭一外縣一</hi>　<hi>封川開建</hi>
郡號封溪　南靜　臨封　封川<lb/>
州沿革星紀之次春秋百越地秦南海郡地漢蒼梧郡<lb/>
<pb n="KR3k0025_WYG_015-23a"/>
地晉穆帝分屬晉康郡梁分立梁信郡及成州隋改封<lb/>
州大業為蒼梧郡唐武德立封州天寶臨封郡屬嶺南<lb/>
道五代南漢據之<hi>地理沿革表</hi>
縣沿革封川本漢廣信縣為蒼梧郡治東漢交州刺史<lb/>
治晉蒼梧晉康郡梁為梁信郡治梁信縣又置封興縣<lb/>
隋改封川大業省封興入焉為蒼梧郡治唐為封州治<lb/>
武德復置封興後省之　開建本漢蒼梧郡封陽縣地<lb/>
吳屬臨賀郡宋分置開建縣立宋建郡郡廢屬臨慶國<lb/>
<pb n="KR3k0025_WYG_015-23b"/>
梁立南静郡隋廢郡屬連州後省之唐武德復置開建<lb/>
來屬<hi>沿革表</hi>
形勝東山去城一里　西山州治隔江　忠讜山在開<lb/>
建北忠讜水出焉　豐夀山在州東　靈溪在州北<lb/>
靈洲在封川西　澤錦山月臺山蟠龍山在坊場鄉<lb/>
風溪水在州南　金鏤村有莫狀元讀書堂有龍吟水<lb/>
　麒麟山白馬山在州東<hi>輿地紀勝</hi>
人物漢陳欽治左氏傳　唐莫宣卿狀元登第　南漢<lb/>
<pb n="KR3k0025_WYG_015-24a"/>
劉隱起封州據有南海<hi>同上</hi>
本朝開寶五年省開建縣入封川六年復置<hi>沿革表</hi>秋冬<lb/>
三釀酒風景四時花守官員吏隱惟放日髙衙<hi>田開</hi>嶺中<lb/>
蕉子國海上荔枝莊民有百年夀家存十嵗糧　東山<lb/>
畫屏展北阜翠蚌馴　我愛臨封好從來禮義鄉<hi>並同上</hi>
垣墉角占樓臺近城郭心藏洞府深<hi>方維</hi>
　　　　南雄州<hi>倚郭一外縣一</hi>　<hi>保昌始興</hi>
郡號保昌　大庾　溱水<lb/>
<pb n="KR3k0025_WYG_015-24b"/>
州沿革牛女之分春秋百越地戰國屬楚秦南海郡地<lb/>
漢屬豫章郡吳屬始興郡宋改廣興郡齊復曰始興郡<lb/>
陳屬東衡州隋屬廣南海郡唐屬韶州南漢立雄州<hi>沿革</hi>
<hi>表</hi>
縣沿革保昌唐析始興縣置湞昌縣屬韶州南漢為雄<lb/>
州治　始興本漢豫章郡南野縣治又雲南海縣治吳<lb/>
屬南康郡孫皓分置始興縣屬始興郡一雲置斜階縣<lb/>
齊改縣曰正階梁復曰始興立安逺郡陳置東衡州隋<lb/>
<pb n="KR3k0025_WYG_015-25a"/>
廢郡屬廣州唐屬韶州本朝來屬<hi>地理沿革表</hi>
形勝桂山在始興多桂樹　梅庾即大嶺又有小庾嶺<lb/>
　龜湖山在城南東　龍泉井在州北　丹鳯山在始<lb/>
興縣西　霹靂泉在庾嶺大鑒禪師卓錫遺迹　玲瓏<lb/>
岩在始興縣南　仙女岩在州東北　羅漢洞在州東<lb/>
　天桂峰在始興縣西　脩仁水在城南　斜階水在<lb/>
始興縣南<hi>輿地紀勝</hi>
人物皇朝鄧戒鄧闢兄弟聨名登科　顧希甫及其子<lb/>
<pb n="KR3k0025_WYG_015-25b"/>
襄相繼登第　譚渙舉八行　馮應之入元祐黨籍<hi>輿地</hi>
<hi>紀勝</hi>
本朝開寶四年以河北有雄州加南字又避諱改湞昌<lb/>
為保昌縣以韶州始興𨽻焉　宣和二年為保昌郡<hi>沿革</hi>
<hi>表</hi>
集凌江清淺遶城流庾嶺南邉第一州惟有梅花傳逺<lb/>
信只慿萱草緩離憂<hi>章得象</hi>嶺分東越封疆闊天限中原<lb/>
氣象雄<hi>李公寅</hi>魚躍元無溪靣凍雪光散作嶺頭梅<hi>郭祥正</hi>
<pb n="KR3k0025_WYG_015-26a"/>
　　　　恩州<hi>倚郭一外縣一</hi>　<hi>陽江陽春</hi>
郡號南陵　陽春　恩平　西平　杜陵　富林<lb/>
州沿革斗牛之分春秋百越地秦屬南海郡漢屬合浦<lb/>
郡吳屬吳興郡齊立齊郡梁立桂嶺陽春二郡隋廢郡<lb/>
屬髙州後屬髙凉郡唐武德立春州又析置勤州貞觀<lb/>
立恩州天寶改恩州曰恩平郡春州曰南陵郡勤州曰<lb/>
雪浮郡並嶺南道本朝廢勤春二州<hi>沿革表</hi>
縣沿革陽江本漢髙凉縣地晉海安縣地又西平縣屬<lb/>
<pb n="KR3k0025_WYG_015-26b"/>
髙興郡後省之齊分立齊安郡及縣梁又置杜陵縣入<lb/>
杜陵郡隋廢二郡以縣屬南州開皇改齊安曰海安杜<lb/>
陵曰杜原大業置陽江縣唐武德又置西平縣改海安<lb/>
曰齊安杜原曰杜陵貞觀以西平𨽻恩州以齊安杜陵<lb/>
來屬至德改齊安曰恩平大順徙治恩平畨西平入焉<lb/>
後又徙治陽江縣本朝併省恩陵杜陵二縣　陽春本<lb/>
漢髙凉縣允吾縣地宋於允吾地置龍潭縣後改銅陵<lb/>
梁於髙凉地立陽春郡陳増置陽春縣隋陽春屬髙凉<lb/>
<pb n="KR3k0025_WYG_015-27a"/>
郡銅梁屬信安郡唐武德以陽春置春州及流南西城<lb/>
縣又以銅陵置勤州及富林縣天寶又置羅水縣屬春<lb/>
州省西城縣本朝廢勤春二州併省其縣<hi>沿革表</hi>
形勝鸞山在陽春　鵠山在羅水縣界　羅領山羅琴<lb/>
山在陽江　羅黄山羅鳯水在陽春　翠鳥山在陽江<lb/>
　金雞石在州西北　龍龜山為南服之冠　鳯凰山<lb/>
有鳯凰巢其上或云此州穴也　鸚鵡山在縣西南<lb/>
崑崙山在古杜陵縣北崆峒山出石乳　石林有自然<lb/>
<pb n="KR3k0025_WYG_015-27b"/>
樓臺<hi>輿地紀勝</hi>
本朝開寶五年廢勤春二州省恩平杜陵二縣入陽江<lb/>
省富林入銅陵以羅水流南二縣來屬六年省流南羅<lb/>
水入陽春尋復置春州以陽春銅陵二縣屬焉祥符廢<lb/>
春州以縣屬新州天禧復春州慶厯恩州加南字熈寧<lb/>
又廢春州以陽春來屬而省銅陵入焉<hi>沿革表</hi>
集井邑峰巒疊郡城新臺髙峙見南溟海瀾震蕩連空<lb/>
白星瀆朝宗徹底清<hi>知郡游公</hi>山為翠濤湧潮拓碧天開<hi>胡澹</hi>
<pb n="KR3k0025_WYG_015-28a"/>
<hi>庵</hi>西山排闥來周遭似翠環初疑金谷嶺元是鉄坑山<lb/>
人言兹地惡我愛碧孱顔　兹地山皆石他山盖不如<lb/>
固非從此出疑是補天餘下漏一拳小髙凌千級虛竒<lb/>
章應未見名不到中書<hi>並同上</hi>
　　　　桂州<hi>倚郭一外縣九</hi>　<hi>臨桂/興安</hi>　<hi>靈川/</hi>　<hi>陽朔/</hi>　<hi>荔浦</hi>
　　　　　　<hi>永福</hi>　<hi>脩仁/</hi>　<hi>理定/</hi>　<hi>義寧/</hi>　<hi>古縣</hi>
　　　　　静江軍節度　廣西經略安撫司轉運司<lb/>
　　　　　　提刑司提舉司<lb/>
<pb n="KR3k0025_WYG_015-28b"/>
郡號桂林　桂府　始安　桂州　臨桂<lb/>
郡沿革翼軫之分鶉尾之次禹貢荆州之域春秋百越<lb/>
地戰國屬楚秦屬桂林郡漢屬零陵蒼梧二郡吳立始<lb/>
安郡宋明帝改始建國齊復梁兼立桂州大業復始安<lb/>
郡唐立桂州為大都督府屬嶺南道天寶曰始安郡天<lb/>
順升静江軍節度五代入楚馬氏後入南漢<hi>沿革表</hi>
縣沿革臨桂本漢零陵郡始安縣吳始安郡治梁桂州<lb/>
治唐析始安縣置福禄純化二縣貞觀省福禄更始安<lb/>
<pb n="KR3k0025_WYG_015-29a"/>
曰臨桂永真更純化曰恭化後唐更慕化本朝省入臨<lb/>
桂　興安本漢始安縣地唐武德析置臨源縣大厯改<lb/>
全義石晉時馬氏奏立漙州改縣為德昌後復曰全義<lb/>
本朝廢漙州更今名　靈川本漢始安縣地唐龍朔析<lb/>
置　陽朔本漢始安縣地梁初析置唐屬桂州武德置<lb/>
歸義縣正觀省入　荔浦漢置屬蒼梧郡吳屬始安郡<lb/>
仍析置永豐縣梁廢之唐武德立荔州又分陽朔置永<lb/>
豐縣屬昭州正觀廢荔州以荔浦永豐屬桂州長慶更<lb/>
<pb n="KR3k0025_WYG_015-29b"/>
永豐曰永後梁又改永寧本朝省入荔浦　永福本漢<lb/>
始安縣地唐武德析置　脩仁本漢荔浦縣地吳置建<lb/>
陸縣屬蒼梧郡宋末屬始建國齊梁陳屬始安郡隋屬<lb/>
桂州唐武德屬荔州貞觀立晏州州廢來屬長慶更今<lb/>
名　理定本漢始安縣地隋置興安縣大業省唐武德<lb/>
復置又置宣風縣貞觀省之至德改興安曰理定　義<lb/>
寧本漢始安縣地石晉析臨川初置　古縣本漢始安<lb/>
縣地唐乾寧析置恭化<hi>地理沿革表</hi>
<pb n="KR3k0025_WYG_015-30a"/>
形勝堯山在城東北　舜山在城北　桂林一名八桂<lb/>
又名八柱言八桂成柱也　桂水又名桂江　荔水一<lb/>
名荔江　灕山在城南居灕水之陽　獨秀山在城西<lb/>
北　七寶山在南沙阿林　龍蟠山在興安　龍隱岩<lb/>
在水東七星山　龍門山在陽朔　鳯巢山在永福<lb/>
白龍洞在南溪　白鶴山在陽朔有白鶴洞　繡山洞<lb/>
在新林驛北　丹崖峰金泉山在陽朔　銀江水在靈<lb/>
川　棲霞洞在七星峰下　凌霄峰在陽朔　隱山六<lb/>
<pb n="KR3k0025_WYG_015-30b"/>
洞曰朝陽夕陽平華北牖嘉蓮白雀<hi>輿地紀勝</hi>
人物王世則中進士第一淳化中以言儲貳謫象州<hi>輿地</hi>
<hi>紀勝</hi>
集我所思兮在桂林欲往從之兮湘水深<hi>張衡賦</hi>南州實<lb/>
炎德桂樹凌寒山　五嶺皆炎熱宜人獨桂林<hi>桂詩</hi>城窄<lb/>
山將壓江寛地共浮西南通絶域東北有髙樓神護青<lb/>
楓岸龍移白石湫<hi>李商隱</hi>蒼蒼森八桂兹地在湘南江作<lb/>
青羅帶山如碧玉篸戸輸多翠羽家自種黄柑<hi>韓文</hi>山水<lb/>
<pb n="KR3k0025_WYG_015-31a"/>
衙門外旌旗樓堞中<hi>白居易</hi>遥聞桂水遶城隅城上江山<lb/>
滿畫圖為問訾家州畔月清秋擬許醉狂無<hi>趙擬</hi>碧桂水<lb/>
連海蒼梧雲滿山<hi>楊衡</hi>
本朝紹興以潛藩升靜江府　嘉祐六年省慕化縣<lb/>
入臨桂　乾德元年廢漙州以全義縣來屬太平興國<lb/>
改興安縣　熈寧四年省永寧縣入荔浦為鎮元祐復<lb/>
紹聖省入熈寧四年省修仁縣入荔浦元豐復　大觀<lb/>
二年以古縣屬融州三年復𨽻<hi>沿革表</hi>
<pb n="KR3k0025_WYG_015-31b"/>
集桂嶺花光紛似雪荔江波色緑於苔<hi>張謨詩</hi>舊色掃<lb/>
開浪拍霧新詩装就桂林春相離水色秋前老獨秀嵐<lb/>
光霽後勻<hi>陶弼</hi>青羅江水碧連山城在山光水色間<hi>同上</hi>朝<lb/>
遊七星岩暮上千山觀東西兩竒絶勢略嶺海半<hi>張孝祥</hi>
桂林二十四岩洞杖屨十年供醉遊<hi>姚宋佐</hi>山接衡湘多<lb/>
勝記湖如杭頴共佳名<hi>同上</hi>
　　　　容州<hi>倚郭一外縣二</hi>　<hi>普寜/北流</hi>　<hi>陸川</hi>
　　　　　寧逺軍節度<lb/>
<pb n="KR3k0025_WYG_015-32a"/>
郡號容管　普寧　繡城　容州　銅州　南流<lb/>
州沿革星紀牽牛之次春秋百越地秦屬象郡漢屬南<lb/>
越後屬合浦鬱林二郡東漢屬合浦郡宋置南流郡後<lb/>
廢之隋為合浦水平二郡唐武德立銅州貞觀改容州<lb/>
天寶曰普寧郡屬嶺南道南漢升寧逺軍額<hi>沿革表</hi>
縣沿革普寧本漢合浦郡合浦縣及鬱林郡阿林縣地<lb/>
晉為阿林縣梁置隂石縣及郡隋廢郡改隂石曰奉化<lb/>
又置安民縣尋改寧民又改奉化為普寧並屬永平郡<lb/>
<pb n="KR3k0025_WYG_015-32b"/>
阿林屬鬱林郡唐武德普寧屬永州又分置渭龍縣貞<lb/>
觀改寧民為欣道來屬元和州徙治普寧先是武德析<lb/>
阿林縣置吊林羅二縣置林州六年改繡州天寶曰常<lb/>
林郡本朝并省入普寧　北流本漢合浦縣地隋初置<lb/>
縣屬合浦郡唐武德置銅州治此又分置陵城縣又武<lb/>
德置扶萊縣屬竇州又置羅辦縣屬羅州乾封以二縣<lb/>
置東峩州總章改禺州置峩石縣天寶曰温水郡本朝<lb/>
併省入北流　陸川本漢合浦縣地隋開皇初置縣唐<lb/>
<pb n="KR3k0025_WYG_015-33a"/>
開元來屬又武德置龍化河南二縣屬羅州又置龍豪<lb/>
温水二縣屬田州後龍化屬辦州温水屬禺州大厯以<lb/>
四縣置順州天寳曰順義郡本朝並省入陸川<hi>沿革表</hi>
形勝金山在陸州　繡江在普寧都嶠山第二十小洞<lb/>
天　白石山第二十一小洞天　勾漏山第二十二小<lb/>
洞天　牛峰山在普寧　鶴洞山龍化水在陸川　都<lb/>
竇山在普寧　太容山在州西北　鳴石山峩石山在<lb/>
陸川　本石山在普寧<hi>輿地紀勝</hi>
<pb n="KR3k0025_WYG_015-33b"/>
集容州幾十里直傍青天崖<hi>賈島</hi>池北含烟瑶草短萬松<lb/>
亭下清風滿<hi>劉夣得</hi>普寧都護軍威重九驛梯航塞要津<lb/>
十二銅魚尊畫㦸三千崖角擁朱輪<hi>陳陶贈韋中丞</hi>逺慚勾漏<lb/>
令不得問丹砂<hi>杜詩</hi>鷁鳥衝龍浪犀渠拂嶺雲<hi>杜牧之</hi>
本朝開寶二年廢繡禺順三州入容州省渭龍欣道二<lb/>
縣又廢繡州常林阿林羅繡三縣並入普寧省陵城縣<lb/>
入廢禺州峩石扶萊羅辦三縣並入北流又廢順州龍<lb/>
化温水河南龍豪四縣入陸川<hi>沿革表</hi>浪經蛟浦闊山入<lb/>
<pb n="KR3k0025_WYG_015-34a"/>
鬼門寒<hi>歐陽公</hi>天涯已慣經人日歸路猶欣過鬼門<hi>東坡</hi>一<lb/>
年勾漏守尋盡洞中天佛記盧藏用仙壇葛稚川醒心<lb/>
西掖水燒眼碧池蓮我豈無新事詩碑與酒泉<hi>陶弼</hi>問津<lb/>
勾漏山散䇿寳圭洞羣峰羅翠屏環合無缺空石盤與<lb/>
丹竈遺迹可捫弄<hi>李忠定</hi>
　　　　邕州<hi>倚郭一外縣一</hi>　<hi>宣化武緣</hi>
　　　　　建武軍節度　管内安撫都監<lb/>
郡號永寧　南晉　宣化　晉興　邕管　和山<lb/>
<pb n="KR3k0025_WYG_015-34b"/>
州沿革星紀牽牛之次古越地秦屬桂林郡漢屬鬱林<lb/>
郡東晋分置晋興郡隋廢郡屬尹州大業屬鬱州鬱林<lb/>
郡唐武德立南晉州貞觀改邕州天寶曰朗寧郡屬嶺<lb/>
南道南漢升建武軍節度<hi>沿革表</hi>
縣沿革宣化本漢領方縣地晉置晉興郡隋廢為縣尋<lb/>
改宣化縣唐為州治武德析置朗寧縣又置如和縣屬<lb/>
欽州景龍來屬乾元開山峒立思籠縣本朝並省入宣<lb/>
化　武緣本漢領方縣地晉置晉興縣隋置武緣縣屬<lb/>
<pb n="KR3k0025_WYG_015-35a"/>
尹州廢晉興大業又廢武緣唐武德並復置乾元開山<lb/>
峒立封陵縣本朝並省入武緣<hi>沿革表</hi>
形勝道人山在城東三百里　公母山在左江永平寨<lb/>
之東　崐崘山在宣化縣東有崐崙關　鏌鎁山在武<lb/>
緣縣南　銅柱漢馬援所鑄　銀瓮仙人所遺人或上<lb/>
山觀之則失其處及下則復見之　武號山在城南<lb/>
都礱山在州西北　羅秀山在宣化縣北<hi>輿地紀勝</hi>
人物皇朝石鑑舉進士說諸蠻不附儂智髙有功<hi>同上</hi>
<pb n="KR3k0025_WYG_015-35b"/>
集龍約海船行有力象隈銅柱卧成㾗<hi>沈彬</hi>分野窮禹畫<lb/>
人烟過虞循<hi>劉夢得</hi>
本朝開寶五年省朗寧思籠二縣入宣化省封陵入武<lb/>
緣更晉興曰樂昌　景祐二年省如和入宣化省樂昌<lb/>
入武緣<hi>地理沿革表</hi>璽書行絶域銅柱入中原<hi>陶弼</hi>玉簪峰頂<lb/>
共登仙銅柱溪頭再得賢　深入儂黄左右溪溪邉得<lb/>
比嵗寒枝　五十溪洲五寨城廣宣恩詔諭蠻情　少<lb/>
希銅馬式老厭玉門關<hi>並同上</hi>再獲金城之固幾還銅柱<lb/>
<pb n="KR3k0025_WYG_015-36a"/>
之封<hi>狄武襄表</hi>
　　　　宜州<hi>倚郭一外縣四</hi>　<hi>龍水/忻城</hi>　<hi>天河/</hi>　<hi>思恩/</hi>　<hi>河池</hi>
郡號宜山　龍水　龍江　忻城　粤州<lb/>
州沿革粤地牽牛分野秦屬象郡漢屬鬱林郡唐置粤<lb/>
州天寶改龍水郡乾元曰粤州乾符改宜州<hi>沿革表</hi>
縣沿革龍水唐與州同置及置崖州東璽二縣後省之<lb/>
乾封置洛封縣屬栁州元和改曰洛曺本朝省入龍水<lb/>
　忻城秦屬象郡唐覊縻芝忻州領五縣歸恩州領五<lb/>
<pb n="KR3k0025_WYG_015-36b"/>
縣紆州領六縣本朝並省入忻城　天河唐與州同置<lb/>
　思恩唐貞觀開生蠻置環州及思恩縣本朝廢州以<lb/>
縣來屬　河池本朝覊縻智州本朝來屬<hi>沿革表</hi>
形勝日山在城東　月山在城西　三元坊以馮京殿<lb/>
省解俱第一　四賢堂取馮京黄山谷趙清獻呂兖公<lb/>
以名之　髙峰山陸猿仙所隠　疊石山在思恩縣<lb/>
龍德山在天河縣西　鵞溪水在河池縣南　馬山溪<lb/>
在河池縣西<hi>輿地紀勝</hi>
<pb n="KR3k0025_WYG_015-37a"/>
人物皇朝馮京解殿三元　何旦與東坡遊　區革與<lb/>
山谷遊<hi>同上</hi>
本朝慶厯三年廢芝忻歸恩紆三州入宜州以其十六<lb/>
縣地併入忻城來屬　淳化元年以栁州洛曺縣來屬<lb/>
嘉祐省之熈寧廢懷逺軍古陽述昆二縣入龍水宣和<lb/>
改曰宜山後復故　大觀三年以天河縣屬融州後復<lb/>
故　熈寧八年廢環州以思恩縣來屬徙治帶溪寨省<lb/>
鎮寧州禮丹縣入焉元豐復舊治　治平二年以智州<lb/>
<pb n="KR3k0025_WYG_015-37b"/>
河池縣來屬又省富刀縣入焉<hi>沿革表</hi>　青山通象郡白<lb/>
浪下靈渠<hi>陶弼</hi>
　　　　融州<hi>倚郭一外縣一</hi>　<hi>融水懷逺</hi>
　　　　　清逺軍節度<lb/>
郡號融水　羅水　融江　清逺<lb/>
州沿革牛女之分或曰翼軫春秋百越地秦屬桂林郡<lb/>
漢屬鬱林郡吳晉屬桂林郡齊置齊熈黄水二郡梁置<lb/>
東寧州隋開皇改融州大業廢之屬始安郡唐復融州<lb/>
<pb n="KR3k0025_WYG_015-38a"/>
天寶曰融水郡屬嶺南道五代地入南漢<hi>沿革表</hi>
縣沿革融水本漢鬱林郡潭中縣齊置齊熈縣及郡又<lb/>
置臨䍧黄水二縣隋改齊熈曰義熈大業省二縣入焉<lb/>
屬始安郡唐武德置州析置臨䍧黄水安修三縣六年<lb/>
改義熈曰融水貞觀省安修天寶省黄水臨䍧置武陽<lb/>
本朝省入懐逺懷逺本朝初置<hi>同上</hi>
形勝丹溪在融水西　清潭在州南　真仙岩在州南<lb/>
五里　老人岩在城西五里　靈夀溪本老君以丹投<lb/>
<pb n="KR3k0025_WYG_015-38b"/>
水中飲此者得夀　仙女山近朱欄鋪　朱砂山玉華<lb/>
洞在融水西北　玉江水在懷逺縣西　寶溪水在融<lb/>
水縣界　銅鼓山石門山並在城西<hi>輿地紀勝</hi>
本朝政和二年升清逺軍節度　開寶二年分桂州珠<lb/>
川峒地置羅城縣熈寧省羅城武陵二縣入融水　紹<lb/>
興四年廢平州為王口寨役於此置懷逺縣<hi>沿革表</hi>
集溪僧過此說山公遊遍真仙洞府中乳石崖邉得靈<lb/>
草可能封褁寄山翁<hi>陶弼</hi>融水奥區潭中舊壤山居谷聚<lb/>
<pb n="KR3k0025_WYG_015-39a"/>
控並海之蠻夷地大物荒據列城之襟帶<hi>陞軍額制詞</hi>
　　　　象州<hi>倚郭一外縣二</hi>　<hi>陽夀/來賔</hi>　<hi>武僊</hi>
　　　　　象郡防禦<lb/>
郡號陽水　建陵　陽夀　象山　鬱水<lb/>
川沿革翼軫鶉尾之次春秋百越地秦屬桂林郡漢屬<lb/>
鬱林吳晉屬桂林陳置象郡隋為象州後屬始安郡唐<lb/>
武德復象州天寶曰象郡屬嶺南道五代地入南漢<hi>沿革</hi>
<hi>表</hi>
<pb n="KR3k0025_WYG_015-39b"/>
縣沿革陽夀本漢潭中縣地吳分立桂林郡陳立象郡<lb/>
置陽夀淮陽二縣隋開皇改淮陽為陽寧大業省入陽<lb/>
夀又有西寧縣省入桂林縣唐武德置州析桂林置武<lb/>
德西寧二縣又置武化縣屬封州又置長封與武化並<lb/>
屬晏州州廢來屬後省西寧武德長封三縣貞觀治武<lb/>
化大厯治陽夀南漢廢武化　來賔本漢中留縣地唐<lb/>
乾封置來賔縣及嚴州又置歸化縣天寶改州為循德<lb/>
郡本朝並省入來賔　武僊本漢中留縣地隋置桂林<lb/>
<pb n="KR3k0025_WYG_015-40a"/>
縣屬始安郡唐武德析置武僊縣乾封省桂林入焉<hi>沿革</hi>
<hi>表</hi>
形勝象山在陽夀　鹿山在陽夀上有鹿池　龍洞在<lb/>
來賔　仙岩在武僊　靈泉在陽夀　聖塘去城百里<lb/>
石山髙峻人莫能登　金峰山在來賔　鉄峽山銅鼓<lb/>
山皆在武僊　六祖岩在西山寺後　八德泉在報恩<lb/>
寺　仙人山在武僊　仙女岩去城七十里<hi>輿地紀勝</hi>
人物皇朝栗大用應童科　謝洪謝澤兄弟篤學<lb/>
<pb n="KR3k0025_WYG_015-40b"/>
集青山海上無城郭惟有松排出象州<hi>張籍</hi>
本朝開寶七年廢嚴州入象州省歸化縣入來賔　元<lb/>
祐元年復置武化崇寧廢入陽夀<hi>沿革表</hi>
集象郡雖云逺王郡各有宜踈梅香度水瘦竹笋穿籬<lb/>
坐待百卉芳春風兼四時<hi>王安中</hi>誰云嶺外皆炎熱此是<lb/>
西南第一州<hi>趙伯先</hi>地控百蠻疆連五嶺<hi>陞防禦制</hi>顧兹象郡<lb/>
邈在狼荒<hi>髙子美表</hi>建此象臺邈在駱越<hi>前人啓</hi>
　　　　貴州<hi>倚郭一</hi>　<hi>鬱林</hi>
<pb n="KR3k0025_WYG_015-41a"/>
　　　　　懷澤郡防禦<lb/>
郡號西駱　甌越　馬度　懷澤<lb/>
州沿革牛女之分古荒裔之地春秋西駱甌越之地秦<lb/>
時屬桂林郡漢屬鬱林郡梁置定州後加南字隋改尹<lb/>
州又曰鬱州尋改鬱林郡唐武德立南尹州置總管府<lb/>
貞觀改貴州天寶曰懷澤郡屬嶺南道五代地入南漢<lb/>
<hi>沿革表</hi>
縣沿革鬱林本漢鬱林郡廣鬱縣吳改隂平縣晉改鬱<lb/>
<pb n="KR3k0025_WYG_015-41b"/>
平縣宋析置懷澤縣隋開皇又置馬度縣大業省懷澤<lb/>
唐置州治鬱平縣復懷澤又置潮水縣改馬度為馬嶺<lb/>
貞觀省馬嶺天寶復置名義山本朝併省入鬱林<hi>沿革表</hi>
形勝東山南山西山北山分峙四面　龍形山在州南<lb/>
　龍腹水在城北　馬嶺山在州西北　龍石山見類<lb/>
要　文章嶺在舊縣南　宜貴山顯朝岡皆在州北<lb/>
金箱山在義山鄉北　石室山見類要　雙清閣在州<lb/>
學南　七星岩在南山<hi>輿地紀勝</hi>
<pb n="KR3k0025_WYG_015-42a"/>
人物皇朝梁詔至孝東坡為題其母墓亭額曰甘露林<lb/>
瑞松坡　俞仲昌髙蹈之士<hi>輿地紀勝</hi>
本朝孝宗升貴州防禦　開寶四年改鬱平為鬱林五<lb/>
年省懷澤義山潮水入焉<hi>沿革表</hi>
集二十四峰尖參差列郡南半空擎梵宇絶嶺寄僧龕<lb/>
<hi>俞括咏南山</hi>白雲來去本無蹤占定仙山四六峰<hi>俞仲昌</hi>試上<lb/>
髙樓望懷澤暮雲千朶碧連天<hi>陳講</hi>
　　　　昭州<hi>倚郭一外縣三</hi>　<hi>平樂/恭城</hi>　<hi>立山/</hi>　<hi>昭平</hi>
<pb n="KR3k0025_WYG_015-42b"/>
郡號平樂　龍平　昭潭　蒙山　開江<lb/>
州沿革牛女之分春秋古越地秦屬桂林郡漢屬蒼梧<lb/>
郡吳屬始安郡宋屬始建國齊以後屬始安隋屬桂州<lb/>
大業屬始安郡唐武徳立樂州貞觀改昭州天寶曰平<lb/>
樂郡屬嶺南道五代馬氏有之後入南漢<hi>沿革表</hi>
縣沿革平樂本漢荔浦縣地吳分置平樂縣屬始安郡<lb/>
晉穆帝又置永平縣及郡隋廢郡為藤州大業復永平<lb/>
郡唐平樂為州治永平屬藤州武德置沙亭縣貞觀省<lb/>
<pb n="KR3k0025_WYG_015-43a"/>
之以永平來屬本朝省永平　恭城唐武德析置平樂<lb/>
　立山隋置隋化縣屬始安郡唐武德增置純義縣並<lb/>
屬荔州尋改隋化曰立山又置欽政東區二縣以四縣<lb/>
置南㳟州貞觀改蒙州後省欽政天寳改蒙山郡永貞<lb/>
改純義縣曰正義本朝省諸縣入立山　昭平本漢臨<lb/>
賀猛陵二縣地梁於臨賀地置南静郡龍平縣於猛陵<lb/>
地置開江郡縣又置静州安樂博勞二縣隋廢二郡増<lb/>
置開化縣大業廢州並屬始安郡省開江歸化安樂博<lb/>
<pb n="KR3k0025_WYG_015-43b"/>
勞四縣唐武德以龍平置静州復四縣尋以開江屬梧<lb/>
州餘三縣廢貞觀改富州開江來屬天寶曰開江郡又<lb/>
置思勤縣長慶改開江曰馬江本朝並省入龍平後改<lb/>
昭平<hi>沿革表</hi>
形勝日巖山在平樂　甘岩山在恭城　古迷山又名<lb/>
古眉　羅浮山在立山　銀殿山在恭城　玉臼泉在<lb/>
昭平　龍嶽峰在平樂　駱雍水在立山　昭潭在江<lb/>
中州名取此<hi>輿地紀勝</hi>
<pb n="KR3k0025_WYG_015-44a"/>
人物皇朝周渭國初獻下嶺表之䇿其妻為莫節婦<lb/>
韓廻官至太子中舎<hi>輿地紀勝</hi>
集桂水春猶早昭川日正西虎當官路鬬猿上驛樓啼<lb/>
<hi>李義山</hi>假守昭平郡當門桂水清海遥稀蚌迹峽近足灘<lb/>
聲<hi>郎士元</hi>峽束江盤天影随輕船隻下幾危機初晴古木<lb/>
猿三呌未晩隂崖日半規篁竹數家何處縣清溪一曲<lb/>
幾篇詩<hi>同上</hi>輸稅地全無菽麥入城人半是漁樵<hi>劉君詩</hi>
本朝開寶五年廢富州省永平縣入平樂省馬江思勤<lb/>
<pb n="KR3k0025_WYG_015-44b"/>
二縣入龍平來屬　太平興國改正義縣曰蒙山　熈<lb/>
寧五年廢蒙州省蒙山東區二縣入立山來屬八年以<lb/>
龍平改屬梧州元豐還屬山<hi>闕</hi>　　　平<hi>沿革表</hi>
　　　　梧州<hi>倚郭一</hi>　<hi>蒼梧</hi>
郡號桂江　蒼梧　廣信　戎城<lb/>
州沿革牛女之分百越之地秦屬桂林郡漢屬南越元<lb/>
帝置蒼梧郡東漢建安置交州治後廢隋改封州大業<lb/>
屬蒼梧郡唐武德置梧州天寶曰蒼梧郡屬嶺南道五<lb/>
<pb n="KR3k0025_WYG_015-45a"/>
代初入馬氏後入南漢<hi>沿革表</hi>
縣沿革蒼梧本漢廣信縣為蒼梧治又猛陵縣東漢交<lb/>
州刺史治猛陵屬焉梁置遂城縣又置豪静縣及武城<lb/>
縣陳曰逍遥郡隋改廣信縣曰蒼梧屬封州省猛陵入<lb/>
豪静屬桂州改遂城曰戎城屬滕州蕭銑增置猛陵縣<lb/>
唐蒼梧豪静屬静州置綏越縣屬賀州後置梧州治蒼<lb/>
梧以四縣來屬貞觀豪静綏越光化馬般以戎城猛陵<lb/>
屬桂州後又來屬本朝並省入蒼梧<hi>沿革表</hi>
<pb n="KR3k0025_WYG_015-45b"/>
形勝火山夜見時如火燒狀　氷井在州東北　繫龍<lb/>
洲在州七里一名十里洲浮洲　伏虎岩在州東五十<lb/>
里　思化洲思恨洲在州西　思良山在州北　雙龍<lb/>
洞在州東北　名賢水在州北<hi>輿地紀勝</hi>
人物後漢陳元明左氏春秋　漢之三陳奕世盛以文<lb/>
學稱　吳之六士一門併為二千石<hi>立城</hi>皇朝潘盎罵<lb/>
儂賊死<hi>輿地紀勝</hi>
集随風舟不定今夜到蒼梧客淚有時有猿聲無處無<lb/>
<pb n="KR3k0025_WYG_015-46a"/>
<hi>周祜</hi>身經火山熱顔入瘴鄉銷<hi>沈佺期</hi>
本朝開寶五年省猛陵戎城二縣入蒼梧六年復戎城<lb/>
熈寧省<hi>沿革表</hi>鬱鬱蒼梧海上山蓬萊方丈有無間<hi>東坡</hi>九<lb/>
疑連綿屬衡湘蒼梧獨在天一方孤城吹角烟樹裏落<lb/>
月未落江茫茫<hi>同上</hi>南極蒼梧郡江山號勝遊海天晴動<lb/>
水峽月夜随舟<hi>陶商翁</hi>峽口蒼梧郡城依南斗魁<hi>同上</hi>氷井<lb/>
有泓閑潄玉火山無𦦨謾生烟<hi>歐陽燾</hi>吟拾江邉金翠羽<lb/>
醉騎海上玉麟腰清談試茗遊氷井至樂觀魚出檻橋<lb/>
<pb n="KR3k0025_WYG_015-46b"/>
<hi>蕭磬</hi>
　　　　藤州<hi>倚郭一外縣一</hi>　<hi>鐔津岑溪</hi>
郡號感義　永平　岑溪　鐔津　鐔江　古藤<lb/>
州沿革牽牛之分古百越之地秦屬南海郡漢蒼梧郡<lb/>
地晉穆帝置永平郡隋改藤州大業復永平郡唐武德<lb/>
曰藤州天寶曰感義郡屬嶺南道五代地入南漢<hi>沿革表</hi>
縣沿革鐔津本漢蒼梧郡猛陵縣地晉置永平郡梁置<lb/>
安基縣及建陵郡隋増置隋安賀川淳民三縣並屬藤<lb/>
<pb n="KR3k0025_WYG_015-47a"/>
州唐武徳改淳民曰感義貞觀省隋安賀川置鐔津縣<lb/>
為州治又置寧風縣為鷰州置治新樂縣屬焉鷰州廢<lb/>
二縣來屬後省新樂天寶改安基曰安昌至德改義昌<lb/>
本朝並省入鐔津　岑溪本漢猛陵端溪二縣地陳於<lb/>
猛陵地置永業郡隋廢為縣屬永熈郡唐武德析置龍<lb/>
城義城縣又於端溪地置連城縣並屬南義州後去南<lb/>
字天寶曰連城郡至德改龍城曰岑溪後又省義安本<lb/>
朝並省入岑溪<hi>同上</hi>
<pb n="KR3k0025_WYG_015-47b"/>
形勝鐔山劒江在鐔津縣　龍襄水在廢南儀州　龍<lb/>
形砧在岑溪山形如砧　赤水山白沙灣鎡鑪山鉛宂<lb/>
山羅幔山俱在鐔津　秀峰山七峰山俱在岑溪<hi>輿地紀勝</hi>
本朝開寶四年廢藤州入竇州五年省感義寧風義昌<lb/>
三縣入鐔津六年復南義州省永業連城入岑溪太平<lb/>
興國改南義曰南儀熈寧廢南儀以岑溪來屬<hi>沿革表</hi>
集松如遷客老酒似使君淳繫舟藤城下弄月鐔江濱<lb/>
江月夜夜好雲山朝朝新<hi>東坡</hi>閉門覔句陳無已對客揮<lb/>
<pb n="KR3k0025_WYG_015-48a"/>
毫秦少遊正字不知温飽未西風吹淚古藤州<hi>山谷</hi>
　　　　潯州<hi>倚郭一外縣一</hi>　<hi>桂平平南</hi>
郡號潯江　潯水　桂平　鬱江　大賔　陵江<lb/>
州沿革牛女之分古百越地秦屬桂林郡漢屬鬱林郡<lb/>
一云合浦郡地梁為桂平郡隋廢為縣屬尹州大業屬<lb/>
鬱州鬱林郡唐置潯州後廢復置天寶改潯江郡屬嶺<lb/>
南道五代地入南漢<hi>地理沿革表</hi>
縣沿革桂平本漢鬱林郡治南山縣又阿林縣地梁置<lb/>
<pb n="KR3k0025_WYG_015-48b"/>
桂平郡及縣隋開皇廢郡以縣屬南尹州又置宣化縣<lb/>
後置大賔縣屬藤州大業省宣化唐初大賔改屬南尹<lb/>
州武德五年屬鷰州又置皇化縣屬繡州貞觀又置江<lb/>
陵縣以四縣置州台桂平尋省江陵本朝並省入桂平<lb/>
　平南本漢猛陵布山三縣地宋于猛陵置武林縣屬<lb/>
永平郡隋屬藤州又分置隨建縣唐武德置大川縣屬<lb/>
鷰州貞觀置平南西平歸正大同四縣並武林㤗川置<lb/>
龔州以随建來屬後省㤗川歸正太平又置陽建尋改<lb/>
<pb n="KR3k0025_WYG_015-49a"/>
陽川屬焉天寳曰臨江郡永隆又析龔蒙象三州地置<lb/>
思唐州及武郎平原二縣長慶改平原曰思和五代石<lb/>
晉改思唐曰思化南漢復舊龔州為南漢所有本朝並<lb/>
省入平南<hi>地理沿革表</hi>
形勝潯江在桂平縣北　鬱江在州南　羅影山羅葉<lb/>
水羅繡墟銅鼓灘玉泉臺皆在桂州　鳯巢山獅子岡<lb/>
在州西　龍門灘在潯江　石鶯山在舊龔　石鹿山<lb/>
在桂平　獨秀峰在州南白石山側三清岩在西山<lb/>
<pb n="KR3k0025_WYG_015-49b"/>
包髻岡在州五里　横眉水在桂平<hi>輿地紀勝</hi>
人物五代梁嵩南漢狀元因蠲丁賦郡人立廟今白馬<lb/>
廟是也　皇朝陳坦然平賊有功<hi>同上</hi>
本朝開寶五年廢潯州入貴州改思化州曰思明尋廢<lb/>
之省思和縣入武郎屬龔州省皇化大賔二縣入桂平<lb/>
六年復置潯州省武林随建大同陽川四縣入平南嘉<lb/>
祐又省武郎入焉紹興廢龔州以平南來屬<hi>沿革表</hi>
集三里之城𣺌大荒兩江横截壯金湯唐家設險今猶<lb/>
<pb n="KR3k0025_WYG_015-50a"/>
在聖代増陴慮更長<hi>廖德明</hi>孤鶩去邉天浩𣺌萬家窮處<lb/>
水灣環嶺外此州為道院風烟殊弗類南蠻<hi>同上</hi>
　　　　栁州<hi>倚郭一外縣二</hi>　<hi>馬平/洛容</hi>　<hi>栁城</hi>
郡號羅池　龍城　栁城　象縣　隴江　栁江<lb/>
州沿革牛女之分古百越地秦屬桂林郡漢屬鬱林郡<lb/>
吳以後屬桂林隋置象大業廢屬始安郡唐武德立昆<lb/>
州又改南昆貞觀改栁州天寶曰龍城郡屬嶺南五代<lb/>
地入南漢<hi>沿革表</hi>
<pb n="KR3k0025_WYG_015-50b"/>
縣沿革馬平本漢潭中縣地吳屬桂林郡隋析桂林縣<lb/>
地置馬平縣屬象州州廢屬始安郡唐為栁州治武德<lb/>
又置新平文安縣尋改文安曰樂沙正觀省之又置崖<lb/>
山縣後並省入馬平　洛容本漢潭中縣地宋置象郡<lb/>
隋廢為象縣屬始安郡唐正觀置洛容縣永徽屬嚴州<lb/>
天授屬栁州總章象縣來屬本朝省之　栁城本漢潭<lb/>
中縣地梁置龍州龍城縣隋廢州以縣屬始安郡唐復<lb/>
龍州增置栁嶺縣正觀廢龍州省栁嶺以龍城來屬本<lb/>
<pb n="KR3k0025_WYG_015-51a"/>
朝更今名<hi>沿革表</hi>
形勝古州治在潯水南有雙山夾道曰背石山有支川<lb/>
其東曰龍壁下多秀石可觀南絶水有山上下若一曰<lb/>
甑山其南且西曰駕鶴山南有山正方而崇曰屏山其<lb/>
西曰四姥山又西曰仙弈之山始登者得石可秤可弈<lb/>
石魚山全石其形如立魚靈泉在山麓雷鳴西奔雷山<lb/>
兩崖皆東西雷水出焉蓄崖中曰雷塘<hi>栁子厚山水紀</hi>
人物唐白聳敗賊有功邦人為之立祠　皇朝宋士堯<lb/>
<pb n="KR3k0025_WYG_015-51b"/>
與儂智髙戰　甘翔為嶺右擢第之始　張亞卿兩擢<lb/>
第<hi>輿地紀勝</hi>
集鵞之山兮栁之水桂樹團團兮白石齒齒<hi>韓文</hi>栁州栁<lb/>
刺史種栁栁江邉好作思人樹慚無惠化傳<hi>栁文</hi>山城雨<lb/>
過百花盡榕葉滿庭鶯亂啼　青箬裹塩歸洞客緑荷<lb/>
包飯趂虛人鵞毛禦臘縫山罽雞骨占年拜水神　林<lb/>
邑東回山似㦸䍧牱南下水如湯　山腹雨晴添象跡<lb/>
潭心日暖長蛟涎　驚風亂颭芙蓉水宻雨斜侵薜荔<lb/>
<pb n="KR3k0025_WYG_015-52a"/>
牆嶺樹重遮千里目江流曲似九回腸<hi>並同上</hi>
本朝景德三年改龍城縣曰栁城大觀屬融州尋復故<lb/>
　嘉祐四年省象縣入洛容<hi>地理沿革表</hi>人事少陵詩外見<lb/>
人烟子厚記中行<hi>吳約</hi>鵞山夏曉雲漫郭龍壁春隂水抹<lb/>
川<hi>陶弼</hi>子厚才名甲有唐謪官分得荔枝鄉羅池水盡黄<lb/>
柑死獨有空碑在畫堂<hi>同上</hi>
　　　　賔州<hi>倚郭一外縣二</hi>　<hi>嶺方/遷江</hi>　<hi>上林</hi>
郡號嶺方　思干　瑯瑘　澄州　思剛　安城<lb/>
<pb n="KR3k0025_WYG_015-52b"/>
州沿革牛女之分或曰翼軫古越地秦屬桂林郡漢屬<lb/>
鬱林郡梁置嶺方郡隋廢屬尹州大業屬鬱州鬱林郡<lb/>
唐貞觀置賔州天寶曰安城郡屬嶺南道<hi>沿革表</hi>
縣沿革嶺方縣漢屬鬱林郡都尉治又廣鬱縣地梁置<lb/>
郡治此又於廣鬱地置安城郡隋廢郡以嶺方安城二<lb/>
縣屬鬱林郡唐武德屬南方州仍置瑯瑘思干二縣貞<lb/>
觀祈三縣及南尹州安城縣置賔州後省思干至徳<lb/>
改安城為保城本朝省入嶺方　遷江縣本屬覊縻思<lb/>
<pb n="KR3k0025_WYG_015-53a"/>
剛州本朝來屬　上林本漢嶺方縣地唐武德析置上<lb/>
林縣及南方州又置無虞止戈二縣及析栁州置賀水<lb/>
縣俱屬焉貞觀改澄州本朝廢之省諸縣入上林<hi>地理沿革</hi>
<hi>表</hi>
形勝錢山寶水在嶺方　龍水在上林　虎岩在遷江<lb/>
　馬潭在州泉　鏌鋣山在上林　明鏡湖去州三十<lb/>
五里　雙髻山中子山皆在遷江　葛仙岩在州西<lb/>
盧仙岩在遷江<hi>輿地紀勝</hi>
<pb n="KR3k0025_WYG_015-53b"/>
人物唐韋厥開拓化外詔領澄州刺史　皇朝梁仲保<lb/>
與儂賊戰死今有梁太尉廟　李安靣半黒蠻人號鉄<lb/>
靣將軍　廖世英自號逃禪居士<hi>輿地紀勝</hi>
本朝開寶五年廢賔州省瑯琊保城二縣入嶺方廢澄<lb/>
州省止戈無虞賀水三縣入上林並𨽻邕州六年二州<lb/>
並復端拱二年廢澄州以上林來屬天禧四年廢思剛<lb/>
州以遷江縣來屬<hi>沿革表</hi>
集賔州在何處為子上栖霞<hi>蘇東坡</hi>何處登臨好城樓對<lb/>
<pb n="KR3k0025_WYG_015-54a"/>
萬山　安城太守知邉計菡萏花中閱水兵<hi>並同上</hi>廣右<lb/>
開炎服思剛置縣衙羈縻唐世及正朔漢朝加鄉分今賀<lb/>
水邑𨽻古瑯琊泉脉通明鏡封鄰接鏌鎁<hi>秦泌</hi>
　　　　横州<hi>倚郭一外縣一</hi>　<hi>寧浦永淳</hi>
郡號烏巖　永定　寧浦　簡陽　從化<lb/>
州沿革牛女之分春秋駱越地秦屬桂林郡漢屬鬱林<lb/>
合浦二郡吳析置寧浦郡梁分置簡陽郡隋廢二郡立<lb/>
簡州開皇改緣州大業州廢屬鬱林郡唐立南簡州貞<lb/>
<pb n="KR3k0025_WYG_015-54b"/>
觀改横州天寶曰寧浦郡屬嶺南道五代地入南漢<hi>沿革</hi>
<hi>表</hi>
縣沿革寧浦本漢廣鬱髙梁二縣地吳於髙凉置寧浦<lb/>
縣及郡梁又立簡陽嶺山二郡陳於廣鬱置樂陽郡隋<lb/>
開皇為簡州治大業廢屬鬱林郡又廢樂陽郡為縣廢<lb/>
嶺山郡為嶺縣後改樂陽曰樂山嶺縣曰嶺山唐横州<lb/>
治寧浦縣武德析置蒙澤淳風二縣以樂山來屬貞觀<lb/>
省䝉澤嶺山永貞改淳風曰從化本朝省入寧浦　永<lb/>
<pb n="KR3k0025_WYG_015-55a"/>
淳本秦桂林郡地漢嶺方縣地唐武徳立淳州治永定<lb/>
縣天寶曰永定郡乾元復曰淳州永貞改蠻州並省武<lb/>
羅靈竹二縣本朝並省入永淳<hi>沿革表</hi>
形勝秋風江桂榜山在永定縣南　寶盖山登髙嶺在<lb/>
寧浦　鳯凰巖在城東　鸕鷀灘在寧浦　震龍山在<lb/>
州北　飛龍山龍牙山龍鎮山在寧浦　龍章山魚流<lb/>
山在永定　秀林山在寧浦　洪崖山在城南<hi>輿地紀勝</hi>
本朝開寶五年廢蠻州省武羅靈竹二縣入永定來屬<lb/>
<pb n="KR3k0025_WYG_015-55b"/>
省從化樂山二縣入寧浦熈寧四年省永定入焉元祐<lb/>
復置永定崇寧改永淳<hi>沿革表</hi>
集萬疊山圍城堞古一灣江抱海槎浮<hi>徐安國</hi>羣嶺中推<lb/>
古鉢尊山川羅列掌中存亭臺突兀聖婆廟丘垤逶迤<lb/>
山子村　秀出城南是寶華翠㣲深處衲僧家　出郭<lb/>
扶笻上翠屏却從雲隙望莎城<hi>並同上</hi>
　　　　化州<hi>倚郭一外縣二</hi>　<hi>石龍/吳川</hi>　<hi>石城</hi>
郡號龍化　陵水　髙興　羅水　吳川　石龍　陵<lb/>
<pb n="KR3k0025_WYG_015-56a"/>
羅<lb/>
州沿革牛女之分春秋越地秦屬象郡漢初屬南越後<lb/>
屬合浦郡東漢分屬髙興郡吳晉屬髙凉郡宋立羅州<lb/>
隋末廢屬髙凉郡唐武德析置羅州又置南石州貞觀<lb/>
改辯州天寶改羅州為招義郡辯州為陵水郡乾元復<lb/>
為州朱全忠改辯州為勲州後復故五代地入南漢<hi>沿革</hi>
<hi>表</hi>
縣沿革石龍本漢合浦郡髙凉縣地隋置石龍縣屬羅<lb/>
<pb n="KR3k0025_WYG_015-56b"/>
州州廢屬髙凉郡唐武德為羅州治又析置陵羅慈亷<lb/>
羅肥三縣羅州徙治以四縣屬辯州貞觀省慈亷羅肥<lb/>
本朝省陵羅　吳川本漢髙凉縣治宋置吳川縣屬髙<lb/>
凉郡唐武德析石龍置招義零渌二縣與吳川皆屬羅<lb/>
州天寶改招義曰幹水本朝並省入吳川　石城本漢<lb/>
髙凉縣地宋檀道濟築石城立羅州隋廢之唐武德析<lb/>
石龍置石城縣復羅州後羅州自石龍徙治此天寶改<lb/>
石城曰亷江<hi>沿革表</hi>
<pb n="KR3k0025_WYG_015-57a"/>
形勝石龍岡在州西南　鳯凰井在城南　龍化水在<lb/>
羅州界　石城岡在舊亷江塲北有石城水　石頭山<lb/>
在石龍縣西　招義山在廢縣西北　近信山在吳川<lb/>
西北　銅岡山在石龍東北<hi>輿地紀勝</hi>
人物鞠杲吳川進士上入黨籍<hi>輿地紀勝</hi>
集羅川帶郭古南州陵水環城小庾樓雲淡青山無過<lb/>
鴈雨涵丹荔集鳴鳩<hi>郡守不知姓氏</hi>
本朝開寶五年廢羅州入辯州省陵羅縣入石龍省陵<lb/>
<pb n="KR3k0025_WYG_015-57b"/>
渌幹水石城三縣入吳川太平興國改辯州曰化州乾<lb/>
道復置石城縣<hi>沿革表</hi>
　　　　髙州<hi>倚郭一外縣二</hi>　<hi>電白/信宜</hi>　<hi>茂名</hi>
郡號髙凉　電白　西平　潘山懷徳　潭峩　永熈<lb/>
州沿革牛女之分古百越地秦屬南海郡漢初屬南越<lb/>
後合浦東漢兼屬蒼梧桓帝立髙興郡吳置髙凉郡梁<lb/>
析置髙州隋復為髙凉郡又為永熈郡地唐復髙州為<lb/>
都督府永徽析置恩潘二州天寶曰髙凉郡乾元曰髙<lb/>
<pb n="KR3k0025_WYG_015-58a"/>
州五代地入南漢<hi>地理沿革表</hi>
縣沿革電白本漢髙凉縣地晉安寧縣地梁置電白連<lb/>
江二郡又置凉封縣及南巴郡陳于安寧地置務德縣<lb/>
隋廢電白連江為縣又改凉封為義封並屬髙凉郡大<lb/>
業省義封改務德為良德屬永熈郡唐武德三縣並屬<lb/>
髙州開元改連江曰保安至德改保寧州初自髙凉徙<lb/>
治良德大厯又徙電白　信宜本漢蒼梧郡端溪縣地<lb/>
晉分置晉康郡梁置良德縣及郡陳於晉康立信義郡<lb/>
<pb n="KR3k0025_WYG_015-58b"/>
隋廢為縣又廢染德郡後改良德縣曰懷德屬瀧州又<lb/>
省信義入焉唐武德立南扶州於懷德尋復置信義徙<lb/>
南扶治焉又分信義置潭峩特亮二縣貞觀更名竇州<lb/>
天寶曰懷德郡本朝並省諸縣廢竇州　茂名本春秋<lb/>
西甌地漢髙凉縣地梁置南巴郡隋開皇分置茂名縣<lb/>
屬羅州廢南巴郡大業廢南巴縣及羅州以茂名屬髙<lb/>
州唐武德置南岩州復南巴縣析茂名置潘水縣貞觀<lb/>
茂名屬南岩州又改潘州州廢入髙州後析潘水置毛<lb/>
<pb n="KR3k0025_WYG_015-59a"/>
山縣尋廢潘水永徽以茂名南巴毛山復置潘州開元<lb/>
改毛山曰潘水天寶改州曰南潘郡本朝並省入茂名<lb/>
<hi>沿革表</hi>
形勝毛山在舊縣東毛女隱此　潘山在茂名東潘希<lb/>
古煉丹處　雲岫山在信宜北　霧嶺崗在茂名南<lb/>
畫龍山在信宜北　皓鸞山在信宜西　龍湫山在郡<lb/>
東　龍湫井龍灣井在電白　百禄山在茂名　千嵗<lb/>
山在電白　信義水在信宜　特亮江在茂名<hi>輿地紀勝</hi>
<pb n="KR3k0025_WYG_015-59b"/>
人物皇朝梁楚攝亷<hi>闕</hi>傳白令扞賊遇害　陳夀瞽目<lb/>
索塗送母葬兩目頓明　李周士兩舉鄉薦有詩名<lb/>
本朝開寶五年廢潘州入髙州省良德保寧二縣入電<lb/>
白省南巴潘水二縣入茂名七年省竇州懷德潭峩特<lb/>
亮三縣入信義太平興國改信宜景德廢髙州入竇州<lb/>
三年復置熈寧廢竇州入髙州以信宜來屬<hi>地理沿革表</hi>巧<lb/>
妙四山雲岫合要龍雙甑月燈明<hi>風土記</hi>
　記纂淵海卷十五<lb/>
</p>
<p>
</p>
  </div>
</body>
</text>
</TEI>
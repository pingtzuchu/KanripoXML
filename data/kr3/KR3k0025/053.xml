<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷五十三</head>
    <p>
<pb n="KR3k0025_WYG_053-1a"/>
欽定四庫全書<lb/>
　記纂淵海卷五十三　　　宋　潘自牧　撰<lb/>
　　識見部<lb/>
　　　知人<lb/>
經知人則哲<hi>書</hi>晉人謂文子知人<hi>記</hi>樊遲問知子曰知<lb/>
人<hi>語</hi>
子知莫難於知人<hi>家語</hi>知賢之謂明<hi>荀子</hi>君子不可欺以人<lb/>
吾洒然異之<hi>莊子</hi>聽之於未聞察之於未形而鑒其神智<lb/>
<pb n="KR3k0025_WYG_053-1b"/>
識其才能可謂識人若功成事遂然後知之者何異耳<lb/>
聞雷霆而稱為聰目見日月而謂之明乎<hi>劉子</hi>
史子桑之忠也其知人也能舉善也　孔子聞衛亂曰<lb/>
柴也其來由也死矣<hi>左</hi>鮑叔進管仲以身下之天下不多<lb/>
管仲之賢而多鮑叔能知人也<hi>史本傳</hi>上問丙吉誰可自<lb/>
代曰杜延年于定國陳萬年後居位皆稱職上稱為知<lb/>
人<hi>西漢本傳</hi>第五倫舉人多至二千石世以為知人<hi>後漢</hi>呉季<lb/>
英祐有知人之明<hi>東漢本傳</hi>司馬徽清雅有知人之鑒龎德<lb/>
<pb n="KR3k0025_WYG_053-2a"/>
公嘗謂德操<hi>司馬徽也</hi>為氷鑑<hi>通鑑</hi>泰性明知人獎訓士類天<lb/>
下咸稱許郭之鑒　荀淑遇黄憲於逆旅時年十四淑<lb/>
竦然異之揖與語移日不能去謂曰吾之師表也<hi>東漢</hi>司<lb/>
馬徽曰龎士元非百里之才使處治中别駕之任當展<lb/>
其驥足　諸葛亮曰蔣琬社稷之器非百里之才也<hi>蜀志</hi>
周弼見裴頠嘆曰若武庫五兵縱横一時之傑　王戎<lb/>
有人倫見識　王導少有風鑒識量清逺年十四髙士<lb/>
張公見而竒之謂其從兄敦曰此兒容貌志氣宰相之<lb/>
<pb n="KR3k0025_WYG_053-2b"/>
器也　謝安弱冠詣王濛清言既去濛曰此子亹亹逼<lb/>
人　時太尉郄鑒使門生求女婿於王導令就東廂徧<lb/>
觀子弟門生歸謂鑒曰王氏諸少並佳然聞信至咸自<lb/>
矜持惟一人在東床坦腹食獨若不聞鑒曰此正佳婿<lb/>
也訪之乃羲之也　王羲之年十二周顗異之時重牛<lb/>
心炙坐客未噉顗先割噉羲之羲之由是知名<hi>晉書</hi>仁傑<lb/>
所薦進若張柬之桓彦範敬暉姚崇等皆為中興名臣<lb/>
<hi>唐書</hi>則天問狄仁傑思得竒才用之仁傑曰荆州長史張<lb/>
<pb n="KR3k0025_WYG_053-3a"/>
柬之其人雖老真宰相才也<hi>續世説</hi>李邕文名天下盧藏<lb/>
用曰邕如干將莫邪難與爭鋒但虞傷缺耳　獨孤信<lb/>
見孫思邈曰器大難為用耳　席豫拔寒逺士多至臺<lb/>
閣當時推知人　王起典貢舉貢舉皆知名者人服其<lb/>
鑒　賈餗三典貢舉多得名卿宰相<hi>唐書</hi>
集明月山濤鑒<hi>杜詩</hi>夫牛角之歌辭鄙而義拙堂下之言<lb/>
不書於傳記齊桓舉以相國叔向攜手以上然則非言<lb/>
之難為聽而識之者難遇也<hi>韓文</hi>
<pb n="KR3k0025_WYG_053-3b"/>
本朝王沂公作有物混成賦識者知其決為宰相　晏<lb/>
元獻為相求婿於范文正文正曰公女必求國士無如<lb/>
富弼者<hi>聞見録</hi>歐公知潁州吕公著為通判為人有賢行<lb/>
而深自晦黙時人未甚知公後還朝力薦之<hi>遺事</hi>
　　　知音<lb/>
經審聲以知音審音以知樂<hi>記</hi>
子孔子在衞昧旦晨興顔回侍側聞哭者之聲甚哀子<lb/>
曰回汝知此哭何者曰此哭之聲非但為死者而已矣<lb/>
<pb n="KR3k0025_WYG_053-4a"/>
又為生離别者子曰何以知之對曰囘聞恒山之鳥生<lb/>
四子焉羽翼既成將分乎四海其母悲鳴而送之哀聲<lb/>
有似於此為其往而不返囘竊以音類知之孔子使問<lb/>
哭者果曰夫死家貧賣子葬之與之長訣子曰囘善於<lb/>
識音矣<hi>家語</hi>伯牙善鼓琴鍾子期善聽伯牙鼓琴志在髙<lb/>
山子期曰善哉峩峩乎若太山志在流水子期曰善哉<lb/>
洋洋乎若江河伯牙所念子期必得之<hi>列子</hi>子㳺汾亭鼓<lb/>
琴有釣者過曰美哉琴意在山澤而有廊廟之志<hi>文中子</hi>
<pb n="KR3k0025_WYG_053-4b"/>
史晉人聞有楚師師曠曰不害吾驟歌北風又歌南風<lb/>
南風不競多死聲楚必無功　伯石始生姑視之聞其<lb/>
聲而還曰是豺狼之聲也狼子野心非是莫喪羊舌氏<lb/>
矣<hi>左</hi>孔子學鼔琴於師襄子十日不進師襄子曰可以益矣<lb/>
孔子曰丘已習其曲矣未得其數也有間曰已習其數可以<lb/>
益矣孔子曰丘未得其志也有間曰已習其志可以益矣孔<lb/>
子曰丘未得其為人也有間曰有所穆然深思焉有所睪然<lb/>
髙望而逺志焉曰丘得其為人黯然而黒頎然而長眼如望<lb/>
<pb n="KR3k0025_WYG_053-5a"/>
羊心如王四國非文王其誰能為此也師襄子辟席再拜<lb/>
曰師盖云文王操也<hi>史孔子世家</hi>蔡邕有以酒食召者客有<lb/>
彈琴於屏邕至門潛聽之曰以樂召我而有殺心何也<lb/>
遂返主追問其故邕具以告彈琴者曰我向見螳螂方<lb/>
向鳴蟬將去而未飛螳螂為之一前一卻吾心聳然唯<lb/>
恐螳螂之失蟬此豈為殺心而形於聲乎邕嘆曰此足<lb/>
以當之矣<hi>東漢</hi>蔡邕夜鼓琴絃絶琰曰第二絃邕曰偶得<lb/>
之矣故斷一絃問之琰曰第四絃<hi>後漢本傳</hi>周瑜少精意於<lb/>
<pb n="KR3k0025_WYG_053-5b"/>
音樂三爵之後其有闕誤瑜必知之知之必顧時人謡<lb/>
曰曲有誤周郎顧<hi>呉志</hi>開皇十四年詔行新樂萬寳常聽<lb/>
太常所奏泫然泣曰樂聲淫厲而哀天下不久將盡時<lb/>
四海全盛皆謂不然大業之末其言卒驗<hi>通鑑</hi>韓滉知音<lb/>
律甞觀彈琴至止息歎曰妙哉嵇生之為是曲也其當<lb/>
晉魏之際乎其音主商商為秋秋者摇落肅殺其嵗之<lb/>
晏乎又晉乘金運商金聲此所以知魏之季而晉將代<lb/>
也慢其商絃與宫同音是臣奪君之義也所以知司馬<lb/>
<pb n="KR3k0025_WYG_053-6a"/>
氏之將簒也　季瑀常早朝過永興里聞笛音顧左右<lb/>
曰是太常工乎曰然他日識之曰何故臥吹笛工驚謝<lb/>
又聞康崑崙奏琵琶曰琵聲多琶聲少是未可彈五十<lb/>
四絃大絲也樂家以自下逆鼓曰琵自上順鼓曰琶云<lb/>
<hi>唐書</hi>荀朂於路逢趙賈人牛鐸識其聲及掌樂音韻未調<lb/>
乃曰得趙之牛鐸則諧矣下郡國悉送牛鐸果得調者<lb/>
<hi>晉書</hi>
傳記孔子鼓瑟曽子聽曰夫子瑟聲有貪狠之志邪僻<lb/>
<pb n="KR3k0025_WYG_053-6b"/>
之行何其不仁趨利之甚子貢入以告子曰參天下賢<lb/>
人也其習知音矣向者丘鼓瑟有䑕出逰狸見屬屋循<lb/>
梁獲而不得丘以瑟為其音參以丘為貪狠邪僻不亦<lb/>
宜乎<hi>韓詩外傳</hi>吴人有燒桐以爨者蔡邕聞其爆聲曰此良桐<lb/>
也因請之削以為琴<hi>捜神記</hi>于頔令客彈琴其嫂知音曰<lb/>
三分中一分筝聲二分琵琶全無琴韻<hi>國史補</hi>
集識曲聽其真<hi>選古詩</hi>古調雖自愛今人多不彈向君投<lb/>
此曲所貴知音難<hi>劉長卿</hi>
<pb n="KR3k0025_WYG_053-7a"/>
　　　評論<lb/>
經子曰若臧武仲之知公綽之不欲卞莊子之勇冉求<lb/>
之藝文之以禮樂亦可以為成人矣<hi>語</hi>
子淮南説之用不如太史公之用也太史公聖人將有<lb/>
取焉乍出乍入淮南也文麗用寡長卿也多愛不忍子<lb/>
長也仲尼多愛愛義也子長多愛愛竒也<hi>法言君子篇</hi>
史龍且口尚乳臭不能當韓信馮敬雖賢不能當灌嬰<lb/>
項它不能當曹參　荀悦曰趙兵出國迎戰見可而進<lb/>
<pb n="KR3k0025_WYG_053-7b"/>
知難而退懐内顧之心無出死之計韓信軍孤在水上<lb/>
士卒必死無有二志此信之所以勝之也漢王深入敵<lb/>
國置酒髙㑹士卒逸豫戰心不固楚以强大之威而䘮<lb/>
其國都士卒皆有奮激之氣救敗赴亡之急以決一旦<lb/>
之命而漢以怠惰之卒應之此同事而異情也　子房<lb/>
蕭何韓信三者皆人傑吾能用之此吾所以取天下也<lb/>
項羽有一范増而不能用此所以為我擒也<hi>通鑑</hi>晁錯鋭<lb/>
於為國逺慮而不見身害其父睹之經於溝瀆亡益救<lb/>
<pb n="KR3k0025_WYG_053-8a"/>
敗不如趙母指括以全其宗<hi>前漢本贊</hi>王貢之材優於龔鮑<lb/>
守死善道勝實蹈焉<hi>通鑑</hi>太丘長陳寔寔子鴻臚紀紀子<lb/>
司空羣羣子泰四世於漢魏三朝並有重名而其德漸<lb/>
少減時人為其語曰公慙卿卿慙長　夫王肅亮直多<lb/>
聞能析薪哉劉實以為肅方於事上而好下佞已此一<lb/>
反也唯嗜榮貴而不求茍合此二反也吝惜財物而治<lb/>
身不穢此三反也<hi>三國志</hi>王㫤為魏司空開濟識度湛沖<lb/>
素簡淡器量隤然有公輔之望承清虛寡欲不飾文詞<lb/>
<pb n="KR3k0025_WYG_053-8b"/>
晉渡江名臣王導衛瓘周顗庾亮之徒皆出其下自㫤<lb/>
至承世有高名論者以為祖不及孫孫不及父<hi>晉書</hi>范隆<lb/>
曰吾嘗恥隨陸無武絳灌無文隨陸遇髙帝而不能建<lb/>
封侯之業絳灌遇文帝而不能興庠序之教<hi>通鑑</hi>張輔嘗<lb/>
著論以為管仲不如鮑叔班固不及司馬遷魏武不及<lb/>
劉備樂毅減於諸葛亮<hi>晉書</hi>崔浩曰王猛之治國苻堅之<lb/>
管仲也慕容恪之輔幼主慕容暐之霍光也劉裕之平<lb/>
禍亂司馬德宗之曹操也　魏主嗣曰裕才何如慕容<lb/>
<pb n="KR3k0025_WYG_053-9a"/>
垂對曰勝之垂藉父兄之資修復舊業國人歸之若夜<lb/>
蟲之就火少加倚仗易以立功劉裕奮起寒微不階尺<lb/>
土討滅桓𤣥興復晉室北禽慕容超南梟盧循所向無<lb/>
前非其才之過人安能如是乎　胡藩言於裕曰公謂<lb/>
劉衛軍終能為公下乎裕黙然久之曰卿謂何如藩曰<lb/>
連百萬之衆攻必取戰必克毅固以此服公至於涉獵<lb/>
傳記一談一咏自許以為雄豪公殆不如也　隋髙孝<lb/>
基鑒賞機悟清謹絶倫然爽俊有餘迹似輕薄　王通<lb/>
<pb n="KR3k0025_WYG_053-9b"/>
嘗稱無赦之國其刑必平重斂之國其財必窮<hi>通鑑</hi>或言<lb/>
李宻佀項羽非也羽興五年伯天下宻連兵数十百戰<lb/>
不能取東都自立亦不能鼓而西其亡冝也<hi>唐李宻贊</hi>昔晉<lb/>
武帝平呉之後志意驕怠何曽位極台司不能直諫乃<lb/>
私語子孫自矜明智此不忠之大者也　裴行儉曰士<lb/>
之致逺者當先器識而後才藝　潘好禮設客問曰徐<lb/>
公有功於今誰與為比主人曰四海至廣人物至多或<lb/>
匿迹韜光僕不敢誣若所聞見則一人而已當於古人<lb/>
<pb n="KR3k0025_WYG_053-10a"/>
中求之客曰何如張釋之主人曰釋之所行者甚易徐<lb/>
公所行者甚難難易之間優劣見矣張公逢漢文之時<lb/>
天下無事至如盜髙廟玉環及渭橋警馬守法而已豈<lb/>
不易哉徐公逢革命之秋屬維新之運唐朝遺老或包<lb/>
藏禍心使人主有疑如周興來俊臣乃堯年之四凶也<lb/>
崇飾惡言以誣盛德而徐公守死善道深相明白㡬䧟<lb/>
囹圄数挂網羅此吾子所聞豈不難哉<hi>通鑑</hi>孫逖掌制誥<lb/>
為時流嘆服議者以為自開元以來蘇頲齊澣蘇晉賈<lb/>
<pb n="KR3k0025_WYG_053-10b"/>
曽韓休許景先及逖為立言之最<hi>唐書</hi>上所用之相姚崇<lb/>
尚通宋璟尚法張嘉貞尚吏張説尚文李元紘杜暹尚<lb/>
儉韓休張九齡尚直各具所長也<hi>通鑑</hi>德行文學為根株<lb/>
正直剛毅為柯葉有根無葉或可候時有葉無根膏雨<lb/>
所不能活也<hi>唐書</hi>
傳記裴延裕乾寧中在内庭文書敏捷號下水船姚洎<lb/>
號急灘頭上水船　羊祜鑿墓陶侃決指二人正相反<lb/>
廢莊論詆譏子休而多竊其言操戈入室文章之最病<lb/>
<pb n="KR3k0025_WYG_053-11a"/>
　韓退之晩年有聲樂而服金石藥張籍祭文曰乃出<lb/>
二侍女合彈琵琶筝既而公疾浸加孺人侍湯藥白樂<lb/>
天思舊詩云退之服硫黄一病訖不痊微之煉秋石未<lb/>
老身溘然退之嘗譏人不解文字飲而自敗於女妓乎<lb/>
作李博士墓銘戒人服金石藥而自餌硫黄乎<hi>孔氏雜説</hi>
集兩漢之酤屠販𨽻出以為公侯卿相無他焉彼固公<lb/>
侯卿相器也遭時之非是以詘其始之不幸非遭髙光<lb/>
而以為幸也漢晉之末公侯卿相刼戮困餓伏墻壁以<lb/>
<pb n="KR3k0025_WYG_053-11b"/>
死無它焉彼固刼戮困餓器也遭時之非是以出獨其<lb/>
始之幸非遭卓曜而後為過也<hi>柳論</hi>周仁以重臣為二千<lb/>
石許靖以人譽而致位三公近世尤好此類以為長者<lb/>
也自抱闗擊柝以往最得薦寵夫言朴愚無害者其於<lb/>
田野鄉閭為匹夫雖稱為長者可也自抱闗擊柝以往<lb/>
則必敬其事愈上則及物者愈大何事無用之朴哉今<lb/>
之言曰某子長者可以為大官類非古之所謂長者也<lb/>
則必土木而已矣夫捧土揭木而致之巖廊之上蒙以<lb/>
<pb n="KR3k0025_WYG_053-12a"/>
衮冕翼以徒𨽻趨走其左右豈有補於萬民之勞苦哉<lb/>
<hi>桞文</hi>風雅則諸葛瑾張承步隲以名聲光國政事則顧雍<lb/>
潘濬呂範呂岱以器任幹軄竒偉則虞翻陸績張温張<lb/>
惇以諷議舉正奉使則趙咨沈珩以敏達延譽術数則<lb/>
呉範趙達以禨祥恊徳<hi>陸機辨亡論</hi>
本朝唐諸子號詩人者僻固而狹陋　韓愈嘗有賦矣<lb/>
不過羨二鳥之光榮嘆一飽之無時耳推是心使光榮<lb/>
而飽則不復云矣若翺獨不然其賦曰衆囂囂而獨處<lb/>
<pb n="KR3k0025_WYG_053-12b"/>
兮咸嘆老而嗟卑慨予心之不然兮慮行道之猶非怪<lb/>
神堯以一旅取天下後世子孫不能以天下取河北以<lb/>
為憂嗚呼使當時君子皆易其嘆老嗟卑之心為翺所<lb/>
憂之心則唐之天下豈有亂與亡哉<hi>歐文</hi>羊祜陸遜送絹<lb/>
償米之事甚好至遜飲祜藥則不可羊祜雖不是鴆人<lb/>
底人然兩軍相向其所餉藥自不當飲<hi>老泉文</hi>今世稱善<lb/>
草書或不能真行此大妄也真生行行生草真如立行<lb/>
如行草如走未有未能行立而能走者也　永禪師書<lb/>
<pb n="KR3k0025_WYG_053-13a"/>
骨氣深穏體兼衆妙精能之至返造深淡如觀陶彭澤<lb/>
詩初若散緩不收反復不已乃識竒趣　霏霏乎其若<lb/>
卿雲之蔽月也翻翻乎其若長風之卷斾也倚倚乎其<lb/>
若逰絲之牽柳絮也褭褭乎若流水之舞荇𢃄也離離<lb/>
乎其逺而相屬縮縮乎其近而不隘也<hi>東坡文</hi>讀文選恨<lb/>
其編次無法去取失當齊梁文字衰陋蕭統尤為卑弱<lb/>
如李陵五言皆後人所擬淵明集可喜者甚多而獨取<lb/>
数篇淵明作閑情賦正所謂國風好色而不淫正使不<lb/>
<pb n="KR3k0025_WYG_053-13b"/>
及周南與屈原所諫何異而統大譏之此小兒强解事<lb/>
也<hi>筆紀</hi>唐人工於為詩而陋於聞道<hi>梁城集</hi>六經已後便有<lb/>
司馬遷三百五篇之後便有杜子美文當學司馬遷詩<lb/>
當學杜子美<hi>唐文</hi>司馬遷敢亂道却好班固不敢亂道却<lb/>
不好不亂道又好是左傳亂道又不好是唐書<hi>同上</hi>王右<lb/>
軍蘭亭天朗氣清自是秋景以此不入選然絲竹管絃<lb/>
語亦重復<hi>遯齋閒覽</hi>東坡云書之美者莫如顔魯公然書法<lb/>
之壞自魯公始詩之美者莫如韓退之然詩格之變自<lb/>
<pb n="KR3k0025_WYG_053-14a"/>
退之始<hi>王貞方詩話</hi>
　　　決擇<lb/>
經人無於水監當於民監<hi>書</hi>回之為人也擇乎中庸<lb/>
誠之者擇善而固執之者也<hi>中庸</hi>多聞擇其善者而從之<hi>語</hi>
子君請擇於斯二者　觀水有術必觀其瀾<hi>孟子</hi>善擇者<lb/>
制人不善擇者人制之<hi>荀子</hi>人莫鑑於流水而鑑於止水<lb/>
　鵷雛非梧桐不止非練實不食非醴泉不飲<hi>莊子</hi>或問<lb/>
人有倚孔氏之墻誦韓莊之書則引諸門乎曰在夷貉<lb/>
<pb n="KR3k0025_WYG_053-14b"/>
則進之倚門墻則麾之<hi>揚子</hi>人不照於昧金而照於瑩鏡<lb/>
者以瑩能明也不鑑於流波而鑑於靜水者以靜能清<lb/>
也<hi>劉子</hi>
史筮短龜長不如從長　臧孫曰季孫之愛我疾疢也<lb/>
孟孫之惡我藥石也美疢不如惡石　鳥則擇木<hi>左</hi>范<lb/>
文子曰擇福莫若重擇禍莫若輕<hi>晉國語注云有二福擇取其重有二禍擇</hi>
<hi>取其輕也</hi>饑人所以不食烏啄者為其愈充腹而與餓死同<lb/>
也<hi>史記</hi>士宜以才行為先不可純以閥閲　懇懇用刑不<lb/>
<pb n="KR3k0025_WYG_053-15a"/>
如待恩孳孳永好未若禮賢<hi>通鑑</hi>
傳記寧為雞口無為牛後<hi>戰國策</hi>得十良馬不如得一伯<lb/>
樂得十良劍不如得一歐冶<hi>呂氏春秋</hi>食其自匿監門非髙<lb/>
祖不長揖孔明躬稼南陽非劉氏不馳驅<hi>晉書</hi>
集挽弓當挽强用箭當用長射人先射馬擒賊先擒王<lb/>
<hi>杜詩</hi>養禽當養鶻　磨劔莫磨錐磨錐成小利<hi>元微之詩</hi>擇肉<lb/>
於熊羆肯視兎與狸<hi>韓詩</hi>率性飭躬立志希古當以聖人<lb/>
為準的中庸為慕尚清與和皆非中道<hi>皇甫湜</hi>
<pb n="KR3k0025_WYG_053-15b"/>
本朝故窮山水登臨之美者必之乎寛閒之野寂寞之<lb/>
鄉而後足焉覽人物之盛麗夸都邑之雄富者必據乎<lb/>
四達之衝舟車之㑹而後足焉<hi>歐公有美堂記</hi>
　　　料度<lb/>
經他人有心予忖度之<hi>詩</hi>陽門之介夫死司城子罕入<lb/>
而哭之哀晉人之覘宋者反報於晉侯曰陽門之介夫<lb/>
死而子罕哭之哀而民説殆不可伐也孔子聞之曰善<lb/>
哉覘國乎　觀其舞知其徳聞其諡知其行<hi>記</hi>有子曰<lb/>
<pb n="KR3k0025_WYG_053-16a"/>
其為人也孝悌而好犯上者鮮矣不好犯上而好作亂<lb/>
者未之有也<hi>語</hi>
子未有仁而遺其親者也未有義而後其君者也　枉<lb/>
已者未有能直人者也　子貢曰見其禮而知其政聞<lb/>
其樂而知其德<hi>孟子</hi>千嵗之事今日是也<hi>荀子</hi>人能為其主<lb/>
亦必能為人<hi>劉子</hi>
史卜偃曰畢萬之後必大　齊仲孫湫來省難歸曰魯<lb/>
不棄周禮未可動也　晉文公曰得臣猶在憂未歇也<lb/>
<pb n="KR3k0025_WYG_053-16b"/>
　孟獻子曰晉帥乘和師必有大功　士鞅曰欒黶汰<lb/>
虐已甚猶可以免其在盈乎欒黶死盈之善未能及人<lb/>
武子所施没矣而黶之怨實彰　晉囚叔向樂王鮒見<lb/>
叔向曰吾為子請叔向弗應出不拜其人皆咎叔向叔<lb/>
向曰必祁大夫樂王鮒從君者也何能行祁大夫外舉<lb/>
不棄仇内舉不失親其獨遺我乎　周王曰韓氏其昌<lb/>
阜於晉乎　季武子曰晉未可媮也有趙孟以為大夫<lb/>
其朝多君子其庸可媮乎　叔向謂伯有已侈所謂不<lb/>
<pb n="KR3k0025_WYG_053-17a"/>
及五稔者　楚執伍奢費無極曰奢之子材若在呉必<lb/>
憂楚國盍召之員適呉奢聞員不來曰楚君大夫其旰<lb/>
食乎　呉二千里不三月不至何及於我　楚子西曰<lb/>
夫差其將自敗也已安能敗我　魏子其長有後於晉<lb/>
國乎　伍員曰越十年生聚而十年教訓二十年之外<lb/>
呉其為沼乎　子胥曰越在我心腹之疾也　季札曰<lb/>
衛多君子未有患也<hi>左傳</hi>觀其容而知其心矣<hi>國語</hi>伍子胥<lb/>
諫曰越王勾踐食不重味衣不重采弔喪問疾且欲有<lb/>
<pb n="KR3k0025_WYG_053-17b"/>
所用其衆此人不死必為呉患今越在心腹疾而王不<lb/>
先不亦謬乎<hi>史呉世家</hi>侯嬴曰吾聞晉鄙兵符在王臥内而<lb/>
如姬最幸力能竊之嘗聞公子為如姬報其父仇如姬<lb/>
欲為公子死無所辭公子誠一開口則得虎符奪鄙之<lb/>
兵北救趙西卻秦此五伯之功也公子如其言卻秦<hi>通鑑</hi>
龎涓追孫臏臏量其行暮當至馬陵道狹而旁多阻險<lb/>
可伏兵乃大砍樹白而書之曰龎涓死此樹下於是令<lb/>
齊軍善射者萬弩夾道而伏期日暮見火起而俱發龎<lb/>
<pb n="KR3k0025_WYG_053-18a"/>
涓夜至砍樹下見白書乃鑚火燭之讀書未畢齊軍萬<lb/>
弩俱發魏軍大亂龎涓自知勢窮兵敗乃自刎曰遂成<lb/>
豎子之名　楚南公曰楚雖三户亡秦必楚<hi>史記</hi>房君平<lb/>
諫陳餘曰秦未亡而誅武信等此生一秦也　陳平曰<lb/>
項王骨鯁之臣亞父鍾離昧龍且周殷之屬不過数人<lb/>
耳　英布反上問薛公對曰使布出於上計山東非漢<lb/>
之有也出於中計勝敗之数未可知也出於下計陛下<lb/>
安枕而卧矣上曰何謂上計對曰東取呉西取楚并齊<lb/>
<pb n="KR3k0025_WYG_053-18b"/>
取魯傳檄燕趙固守其所山東非漢之有也何謂中計<lb/>
東取呉西取楚并韓取魏據敖倉之粟塞城皋之口勝<lb/>
敗之数未可知也何謂下計東取呉西取下蔡歸重於<lb/>
越身歸長沙陛下安枕而臥漢無事矣上曰是計將安<lb/>
出對曰出下計<hi>通鑑</hi>晁錯曰呉削亦反不削亦反削之其<lb/>
反亟禍小不削之其反遲禍大<hi>前漢荆燕呉傳</hi>朱勃小器速成<lb/>
智盡此耳　丙吉有隂德夏侯勝識其當封及子孫<hi>東漢</hi>
幽州刺史馮煥𤣥菟太守姚光数糾發姦惡怨者詐作<lb/>
<pb n="KR3k0025_WYG_053-19a"/>
璽書譴責煥光賜以歐刀下遼都尉龎奮使速行刑書<lb/>
奮即斬光收煥煥欲自殺其子緄疑詔文有異止煥曰<lb/>
大人在州志欲去惡實無它故必是㓙人妄詐規肆姦<lb/>
毒願以事自上甘罪無晩煥從其言上書自訟果詐者<lb/>
所為<hi>通鑑</hi>孫䇿將襲許衆懼郭嘉料之曰䇿新得江東所<lb/>
誅者英髦雄傑輕而無備雖有百萬無異獨行中原若<lb/>
刺客伏起一人之敵爾果為刺客所殺<hi>魏志</hi>袁紹孤客窮<lb/>
軍仰我鼻息譬如嬰兒在股掌之上絶其哺乳立可餓<lb/>
<pb n="KR3k0025_WYG_053-19b"/>
死<hi>通鑑</hi>蛟龍得雲雨恐非池中物<hi>三國志</hi>衛公子開方仕齊<lb/>
積年不返管仲以為不懷其親安能愛君是以求忠臣<lb/>
必於孝子之門　郭嘉曰袁紹性遲而多疑來必不速<lb/>
　諸葛亮至郿軍於渭水之南司馬懿引軍度渭背水<lb/>
為疊陣以拒之謂諸將曰亮若出武功依山而東誠為<lb/>
可憂若西上五丈原諸將無事矣亮果出五丈原<hi>通鑑</hi>魏<lb/>
文帝欲伐呉蜀賈詡曰呉蜀依阻山水劉備有雄才諸<lb/>
葛亮善治國孫權識虛實陸遜見兵勢皆難卒謀<hi>魏志</hi>邢<lb/>
<pb n="KR3k0025_WYG_053-20a"/>
貞曰江東將相如此非久下人者也<hi>三國</hi>司馬懿告人曰<lb/>
諸葛孔明食少事煩其能久乎<hi>魏明紀</hi>索靖知天下將亂<lb/>
指雒陽宫銅駝嘆曰㑹見汝在荆棘中耳　朝廷初聞<lb/>
燕王雋卒皆以為中原可圖桓温曰慕容恪尚在憂方<lb/>
大耳　桓𤣥曰劉裕足為一世之雄劉毅家無儋石之<lb/>
儲樗蒲一擲百萬何無忌酷佀其舅共舉大事何謂無<lb/>
成　劉裕伐燕過大峴曰虜已入吾掌中矣<hi>通鑑</hi>于謹曰<lb/>
曜兵漢沔席卷渡江直據丹陽是其上策移郭内居人<lb/>
<pb n="KR3k0025_WYG_053-20b"/>
退保子城以待援至是其中策若難於移動據守羅郭<lb/>
是其下䇿長孫儉曰裁繹<hi>蕭繹也</hi>出何䇿謹曰必用下策<lb/>
<hi>北史本傳</hi>隋軍臨江髙熲謂行䑓吏部郎中薛道衡曰今兹<lb/>
大舉江東必可克乎道衡曰克之嘗聞郭璞有言江東<lb/>
分王二百年復與中國合今此數將周一也主上恭儉<lb/>
勤勞叔寳荒淫驕侈二也國之安危在所寄任彼以江<lb/>
總為相唯事詩酒㧞小人施文慶委以政事蕭摩訶任<lb/>
蠻奴為大將皆一夫之勇耳三也我有道而大彼無德<lb/>
<pb n="KR3k0025_WYG_053-21a"/>
而小量其甲士不過十萬西自巫峽東至滄海分之則<lb/>
勢懸而力弱聚之則守此而失彼四也席卷之勢事在<lb/>
不疑<hi>通鑑</hi>李敬元盛稱王勃楊炯盧照鄰駱賔王之才裴<lb/>
行儉曰勃等雖有才而浮躁衒露豈享爵禄者哉<hi>唐書</hi>使<lb/>
者所薦唯得文辭千進之士耳安有有道賢人肯隨牒<lb/>
舉選乎　裴度曰朱克融譬如猛獸自於山林中咆哮<lb/>
跳踉久當自困必不敢輒離巢穴　李𢎞曰鄭注姦猾<lb/>
無雙卵鷇不除使成羽翼必為國患　一日狼煙百餘<lb/>
<pb n="KR3k0025_WYG_053-21b"/>
舉帝曰此虜將遁張虛勢也<hi>通鑑</hi>
傳記可食以梁肉者可加以鞭捶可受以官禄者可隨<lb/>
以鐵鉞<hi>髙士傳</hi>望影揣情<hi>文選陸士衡頌</hi>有志氣而能思富貴者<lb/>
必能建功業有志氣而能輕爵禄者必能立名節<hi>李衛公君</hi>
<hi>子論</hi>季札以樂卜趙孟以詩卜襄仲歸父以言語卜子游<lb/>
子貢以威儀卜沈尹戍以政卜孔成子以禮卜其應也<lb/>
如響無他在精誠而已不精誠者不能自卜况吉㓙他<lb/>
人乎<hi>陸魯望文</hi>若燭照數計而龜卜也<hi>韓文</hi>
<pb n="KR3k0025_WYG_053-22a"/>
　　　不具眼目<lb/>
經莫赤匪狐莫黒匪烏　謀之其臧則具是違謀之不<lb/>
臧則具是依　謀臧不從不臧復用聽言則對誦言如<lb/>
醉<hi>詩桑柔箋云見道聽之言則應荅之見誦詩書之言則宜臥如醉</hi>此宜無罪女反收<lb/>
之彼宜有罪女覆説之<hi>詩</hi>不親其所賢而信其所賤<lb/>
端冕而聽古樂則唯恐臥聽鄭衛之音則不知倦　不<lb/>
知聲者不可與言音不知音者不可與言樂<hi>記</hi>
子無是非之心非人也<hi>孟</hi>以盲為明以聾為聰以危為<lb/>
<pb n="KR3k0025_WYG_053-22b"/>
安以吉為㓙　螭龍為蝘蜓鴟梟為鳯凰非是是非謂<lb/>
之愚<hi>荀子</hi>以徴為羽非弦之罪以甘為苦非味之過楚人<lb/>
有烹猴而召其鄰以為狗羮也而甘之後聞其猴也據<lb/>
地而吐之盡㵼其食此未始知味者也邯鄲師有出新<lb/>
曲者托之李竒諸人皆爭學之後知其非也而皆棄其<lb/>
曲此未始知音者也鄙人有得玉璞者喜其狀以為寳<lb/>
而藏之以示人人以為石也因而棄之此未始知玉者<lb/>
也<hi>淮南子</hi>農夫得彤弓以驅鳥南威得衮衣以負薪<hi>抱朴子</hi>
<pb n="KR3k0025_WYG_053-23a"/>
史叔孫穆子好善而不能擇人　魯有子家羈弗能用<lb/>
也<hi>左</hi>人君無愚智賢不肖莫不欲求忠以自為舉賢以<lb/>
自佐然亡國破家相隨屬而聖君治國累世而不一見<lb/>
者其所為忠者不忠而所謂賢者不賢也<hi>史記</hi>項羽有一<lb/>
范増而不能用<hi>前漢髙紀</hi>魏文侯最為好音而謂子夏曰聽<lb/>
古樂則欲寐聞鄭衛之音則不知倦焉<hi>漢書禮樂志</hi>曲突徙<lb/>
薪亡恩澤燋頭爛額為上客<hi>霍光傳</hi>謂不智者為能謂智<lb/>
者為不能　是末世而非往古　和氏之璧韜於荆石<lb/>
<pb n="KR3k0025_WYG_053-23b"/>
隋侯之珠藏於蜯蛤歴世莫眡不知其將含景曜吐英<lb/>
精曠千載而流夜光也郡縣擇便巧史書習於計簿能<lb/>
欺上府者以為右軄姦軌不勝則取勇猛能操切百姓<lb/>
者以苛暴威服下者使居大位故亡義而有財者顯於<lb/>
世欺謾而善書者尊於朝悖逆而勇猛者貴於官故俗<lb/>
皆曰何以孝弟為財多而光榮何以禮義為史書而仕<lb/>
官何以謹慎為勇猛而臨官故黥劓而髠鉗者猶復攘<lb/>
臂為政於世行雖犬彘家富勢足目指氣使是為賢耳<lb/>
<pb n="KR3k0025_WYG_053-24a"/>
<hi>西漢</hi>廊廟之寳棄於溝渠<hi>東漢</hi>聚斂整辨為賢能奉理循法<lb/>
為文治<hi>通鑑</hi>管寧留依黄祖三年祖以凡人蓄之<hi>同上</hi>李膺<lb/>
謂鍾覲曰公何大無皂白<hi>魏志</hi>抵金玉於砂礫碎圭璧於<lb/>
泥塗<hi>東漢傳</hi>劉元海匈奴人王渾屢言於武帝帝大恱之<lb/>
王濟渾子曰若任以東南之事呉㑹不足平也孔恂楊<lb/>
珧曰臣觀元海之才平呉之後恐其不復北度也非我<lb/>
族類其心必異齊王攸曰不除元海恐并州不得久寧<lb/>
王渾曰元海長者渾為君王保之永興元年元海僣位<lb/>
<pb n="KR3k0025_WYG_053-24b"/>
<hi>晉書</hi>王恭以劉牢之為爪牙而但以部曲將遇之牢之負<lb/>
其才深懷恥恨　將適千里殺騏驥而䇿蹇驢可悲之<lb/>
甚也　呉興章華好學善屬文朝臣以華素無閥閲競<lb/>
排詆之　指儒素為古拙用詞賦為君子　令封德彛<lb/>
舉賢久無所舉上詰之對曰非不盡心但於今未有竒<lb/>
才耳上曰君子用人如器各取所長正患已不能知安<lb/>
可誣一世之人　張九齡曰禄山失律喪師於法不可<lb/>
不誅且臣觀其貌有反相不殺必有後患上曰卿勿以<lb/>
<pb n="KR3k0025_WYG_053-25a"/>
王夷甫識石勒枉害忠良竟赦之<hi>通鑑</hi>棄蘇合之丸而取<lb/>
蜣螂之轉<hi>五代史</hi>
傳記鳥不為鳥鵲不為鵲<hi>戰國䇿</hi>牛僧孺詣襄陽于頔求<lb/>
知頔以門客遇之牛怒而去後召客將問牛秀才發未<lb/>
曰已去立命小將齎書絹五百疋追之僧孺不啟封揖<lb/>
囘<hi>幽閒鼔吹</hi>芻蕘鄙説刋為竹帛正言　時無識寳世缺知<lb/>
音　珍瓴甋而賤璠璵策駑駘而捨騏驥　燕石妄珍<lb/>
齊竽混吹<hi>史通</hi>
<pb n="KR3k0025_WYG_053-25b"/>
集為鳯凰而作鶉籠兮雖翕翅而不容　非俊疑傑兮<lb/>
固庸態也　漸藁本於洿瀆淹芳芷於腐井　悲楚人<lb/>
之和氏獻寳玉以為石　方世俗之幽昏眩白黒之美<lb/>
惡　委玉質於泥塗　放山淵之龜玉相與貴夫礫石<lb/>
　斥逐鴻鵠兮近習鴟梟斬伐橘柚兮列樹苦桃蓬艾<lb/>
親入御於床第兮棄捐葯芷與杜蘅　西施媞媞而不<lb/>
得見兮嫫母<hi>醜婦人也</hi>勃肖而日侍　閭謂娵好女為醜惡<lb/>
　江蘺棄於窮巷蒺藜蔓乎東廂　卻騏驥而不乘兮<lb/>
<pb n="KR3k0025_WYG_053-26a"/>
策駑駘而取路　騕褭奔亡兮騰駕槖駞鈆刀進御兮<lb/>
遥棄太阿　拔搴𤣥芝兮列樹芰荷橘柚萎枯兮苦李<lb/>
旖旎甂甌登於明堂兮周鼎潛乎深淵　潛周鼎於江<lb/>
淮兮爨土鬵於中宇<hi>鬵音尋釡也</hi>惡虞氏之簫韶兮好遺風<lb/>
之激楚<hi>淫泆之音也</hi>反表以為裏顛裳以為衣　藏琘石於<lb/>
金匱捐瑜瑾於中庭　卻騏驥以轉運驣驢羸以馳逐<lb/>
　折芳芝與瓊華兮樹枳棘與新柴　握荃蕙與射干<lb/>
兮耘藜藿與衰荷　寳彼兮沙礫捐此兮夜光<hi>擬楚辭</hi>謂<lb/>
<pb n="KR3k0025_WYG_053-26b"/>
莫邪為鈍兮鉛刀為銛<hi>弔屈原賦</hi>蟬翼為重千鈞為輕黄鐘毁<lb/>
棄瓦釡雷鳴<hi>楚辭</hi>譬如去日之明于庭而就火之光於室也<lb/>
<hi>藝文類聚</hi>嗾羣犬以逼騶虞縱炎火以焚瑾瑜<hi>劉賔客集</hi>乃知尋<lb/>
常鑒照影不照神<hi>孟東野</hi>秪今市駿憑毛色緑耳驊騮賺<lb/>
殺人　縣宰不仁工部餓酒家無識翰林醒<hi>杜荀鶴集</hi>宋人<lb/>
不識玉而寳珉石<hi>陳子昂集</hi>楚人不識鳯重價求山雞<hi>李太白集</hi>
和璞之真不能識齊竽之濫何由知<hi>白樂天</hi>聞善不慕與<lb/>
聾聵同見善不敬與昏瞽同<hi>栁文</hi>必若土之出無不可者<lb/>
<pb n="KR3k0025_WYG_053-27a"/>
則東南之竹箭雖旁岐揉曲皆可以貫犀革北山之木<lb/>
雖離竒液樠空中立枯者皆可以梁百尺之觀航千仭<lb/>
之淵冀之北土馬之所生凢其大耳短脰拘攣踠跌薄<lb/>
蹄而曵者皆可以勝百鈞馳千里雍之瑰璞皆可以備<lb/>
砥礪徐之糞壤皆可以封大社荆之茅皆可以縮酒九<lb/>
江之元龜皆可以卜泗濵之石皆可以擊考若是而不<lb/>
大謬者少矣其在人也則魯之晨飲其羊闗轂而輠輪<lb/>
者皆可以為師儒盧之沽名皆可以為大醫西子之里<lb/>
<pb n="KR3k0025_WYG_053-27b"/>
惡而矉者皆可以當侯王山西之冒詭輕俛沓貪而忍<lb/>
者皆可以鑿㐫門制閫外山東之椎騃樸鄙力農桑啖<lb/>
棗栗者皆可以謀謨於廟堂之上若是則反倫悖道甚<lb/>
矣何以異於是物哉　啄以為羞兮焚棄稷黍犴獄不<lb/>
知避兮宮庭之不處除<hi>一作滔</hi>塗籍穢兮榮若繡黼禳祈<lb/>
火烈兮娯娯笑舞䜛巧之嘵嘵兮感以為咸池便媚鞠<lb/>
恧兮美愈西施謂謨言之怪誣兮反寘瑱而逺違匿重<lb/>
痼以諱避兮進俞緩之不可為<hi>桞文</hi>西施作嫫母美顔不<lb/>
<pb n="KR3k0025_WYG_053-28a"/>
如醜<hi>白樂天</hi>相馬失於痩遂遺千里足<hi>元微之集</hi>張延賞選婿<lb/>
韋臯性髙不拘小節公侮之不禮臯辭去後白金吾持<lb/>
節西川為延賞代公曰吾不識人從西門而出郭園詩<lb/>
曰當時甚訝張延賞不識韋臯是貴人<hi>雲溪友議</hi>
本朝古人相馬不相皮痩馬雖痩骨法竒世無伯樂良<lb/>
可悲千金市馬惟市肥<hi>歐公</hi>以李林甫楊國忠為周召以<lb/>
安禄山哥舒翰為方虎<hi>司馬温公論</hi>
　　　不信䜛<lb/>
<pb n="KR3k0025_WYG_053-28b"/>
經豈弟君子無信䜛言<hi>詩</hi>浸潤之譛膚受之愬不行焉<lb/>
可謂明也已矣<hi>語</hi>
史智者除䜛以自安也<hi>左</hi>上官桀怨霍光令人詐為燕<lb/>
王上書言光出都羽林道上稱蹕又擅調益幕府校尉<lb/>
光聞之不入上問大将軍安在桀對以燕王告其罪不敢<lb/>
入有詔召光光免冠上曰将軍冠朕知是書詐也将軍<lb/>
無罪将軍調校尉未十日燕王何以知之　龎冕等短<lb/>
髙熲於上上怒皆黜之因謂熲曰獨孤公猶鏡也每被<lb/>
<pb n="KR3k0025_WYG_053-29a"/>
磨瑩皎然益明<hi>通鑑</hi>唐太宗曰我終不以䜛害良士<hi>新唐書</hi>
傳記魏文侯令樂羊將而攻中山三年而拔之樂羊反<lb/>
論功文侯示之謗書一篋<hi>春秋後語</hi>
集杜兼在濠州有鍾離令盧某者宰相戚也而䜛且䛕<lb/>
日狀其僚之過愆以致於兼兼得之大怒罰令因擯令<lb/>
終不得面䜛䛕大息<hi>栁文</hi>
　　　信讒<lb/>
經采苓刺晉公也獻公好聽䜛言采苓采苓首陽之顛<lb/>
<pb n="KR3k0025_WYG_053-29b"/>
<hi>詩并序</hi>君子信䜛如或醻之　亂之又生君子信䜛　君子<lb/>
信盜亂是用暴　維邇言是聽<hi>詩</hi>無道並進䜛巧敗國<hi>詩序</hi>
子與䜛諂面䛕之人居國欲治可得乎<hi>孟子</hi>䜛嫉之人必<lb/>
好聞人惡<hi>劉子</hi>
史楚令尹子常賄而信䜛沈尹戍言於子常曰知者除<lb/>
䜛以自安也今子愛䜛以自危也<hi>左</hi>呉大宰嚭既與子<lb/>
胥有隙因䜛曰子胥為人剛暴少恩今不見用常鞅鞅<lb/>
怨望其主乃使使賜子胥屬鏤之劔以死<hi>史本傳</hi>屈原為<lb/>
<pb n="KR3k0025_WYG_053-30a"/>
憲令上官大夫見而欲奪之不與因䜛之曰王使屈平<lb/>
為令衆莫不知每一令出平伐其功曰以為非我莫能<lb/>
為也王怒而疏屈平<hi>同上</hi>范雎日益親用事因乘間䜛王<lb/>
曰聞秦有太后穰侯不聞有王王於是廢太后逐穰侯<lb/>
　項王為人意忌信䜛<hi>通鑑</hi>偏聽生姦<hi>西漢</hi>漢安昌王盛謂<lb/>
劉和曰陛下勿信䜛夫之言以疑兄弟兄弟尚不可信<lb/>
他人誰足信哉<hi>通鑑</hi>魏徴曰君所以暗偏信也秦二世隱<lb/>
藏其身以信趙髙天下潰叛而不得聞梁武信朱异侯<lb/>
<pb n="KR3k0025_WYG_053-30b"/>
景向闕而不得聞隋煬帝信虞世基賊遍天下而不得<lb/>
聞故曰君能兼聽則姦人不得壅蔽而下情通矣<hi>新唐書</hi>
有言魏徴自録前後諫辭以示起居郎禇遂良者上愈<lb/>
不恱乃罷叔玉尚主而踣所撰碑<hi>通鑑</hi>
集君含怒而待臣兮不清徹其然否<hi>楚辭</hi>
　　　操縱<lb/>
經予以馭其幸奪以馭其貧<hi>周禮</hi>一張一弛文武之道也<lb/>
<hi>記</hi>
<pb n="KR3k0025_WYG_053-31a"/>
史許無刑而伐之服而舍之度徳而處之量力而行之<lb/>
　貳而執之伏而舍之徳莫厚焉刑莫威焉<hi>左</hi>帝王之<lb/>
於親戚愛雖隆必示之以威體雖貴必禁之以度<hi>東漢</hi>
傳記諸葛亮至南中所在戰捷聞孟獲者為夷漢所服<lb/>
募生致之既得使觀於營陣之間問曰此軍何如獲對<lb/>
曰向者不知虛實故敗亮笑縱使更戰七擒七縱而亮<lb/>
猶遣獲獲止不去曰公天威也南人不復反矣<hi>漢晉春秋</hi>
集舒則彌綸覆四海卷則消液入無形<hi>文選</hi>舒之彌宇宙<lb/>
<pb n="KR3k0025_WYG_053-31b"/>
卷之不盈分<hi>陳子昂</hi>舒之則雲蒸雨降以救大旱卷之則<lb/>
天倪道樞不盈一握<hi>獨狐及集</hi>淮蔡為亂天子伐之既伐而<lb/>
饑天子活之<hi>韓文</hi>
　　　姑息<lb/>
經細人之愛人也以姑息　子産猶衆人之母也能食<lb/>
之不能教也<hi>記</hi>
子子産聽鄭國之政以其乘輿濟人於溱洧孟子曰惠<lb/>
而不知為政　為政者每人而悦之日亦不足矣<hi>孟</hi>夫<lb/>
<pb n="KR3k0025_WYG_053-32a"/>
惜草茅者禾不穗惠盜賊者傷良民今緩刑罰行寛惠<lb/>
是利姦邪而害善人也此非所以為善也<hi>韓非子</hi>姑息敗<lb/>
德<hi>楊問明</hi>
史項王見人言語嘔嘔有人疾病涕泣分食飲此所謂<lb/>
婦人之仁也　范増曰君王為人不忍　張良曰今釋<lb/>
弗擊此養虎自遺患也　惠加姦宄而害及良善<hi>通鑑</hi>恩<lb/>
不忍悔義不忍割<hi>東漢丁鴻傳</hi>衰世之君率多柔懦凡愚之<lb/>
佐唯知姑息是以權幸之臣有罪不坐豪猾之民犯法<lb/>
<pb n="KR3k0025_WYG_053-32b"/>
不誅仁恩所施止於目前奸宄得志紀綱不立<hi>通鑑</hi>賊良<lb/>
民之甚者莫大於數赦贖赦贖數則惡人昌而善人傷<lb/>
矣惡人髙會而誇咤老賊服贓而過門孝子見讐而不<lb/>
得討遭盜者覩物而不敢取痛莫甚焉夫養稂莠者傷<lb/>
禾稼惠奸軌者賊良民<hi>東漢</hi>一嵗再赦好人喑啞凢養莠<lb/>
者傷禾稼惠奸宄者賊良民　知幾上書譏每歳一赦<lb/>
或一歳再赦小人之幸君子之不幸<hi>唐書</hi>為天下之事而<lb/>
專事姑息其憂患可勝校乎　時藩鎮各擁勁卒自署<lb/>
<pb n="KR3k0025_WYG_053-33a"/>
將吏不供貢賦朝廷專事姑息不能復制雖名藩臣羈<lb/>
縻而已<hi>通鑑</hi>䕶養孽萌以成禍根<hi>唐書</hi>欲賞一有功翻慮無<lb/>
功者反側欲罰一有罪復慮同惡者憂虞罪以隱忍而<lb/>
不彰功以嫌疑而不賞姑息之道乃至於斯<hi>通鑑</hi>豢豐而<lb/>
犬豕轉獰肉飽而虎狼貪暴<hi>唐史贊</hi>
　　　守正<lb/>
經子曰素隱行怪後世有述焉吾弗為之矣<hi>中庸</hi>子曰獲<lb/>
罪於天無所禱也　子曰敬鬼神而逺之可謂智矣<lb/>
<pb n="KR3k0025_WYG_053-33b"/>
子不語怪力亂神<hi>語</hi>淫祀無福<hi>記</hi>
子子曰君子不祈妄福<hi>文中子</hi>
史魯大旱公欲焚巫尫臧文仲曰天欲殺之則如勿生<lb/>
若能為旱焚之滋甚<hi>左傳</hi>狐突曰神不歆非類民不祀非<lb/>
族<hi>左僖十年</hi>寗武子曰鬼神非其族類不歆其祀<hi>左傳</hi>鄭禆竈<lb/>
言於子産曰宋衛陳鄭將同日火若我用瓘斚玉瓉鄭<lb/>
必不火子産弗與<hi>左傳</hi>鄭龍鬭國人請禜子産曰吾無求<lb/>
於龍龍亦無求於我乃止<hi>左昭十九年</hi>祝有益也詛亦有損<lb/>
<pb n="KR3k0025_WYG_053-34a"/>
<hi>左傳</hi>初楚昭王有疾卜曰河為祟王弗祭大夫請祭諸郊<lb/>
王曰三代命祀祭不越望江漢睢漳楚之望也禍福之<lb/>
至不是過也不榖雖不德河非所獲罪也遂不祭<hi>左傳</hi>晏<lb/>
子曰使神可祝而來亦可禳而去<hi>史記</hi>鄒陽枚乘游於危<lb/>
國然卒免於刑戮者以其言正也<hi>通鑑</hi>班婕妤曰死生有<lb/>
命富貴在天修正尚未蒙福為邪欲以何望使鬼神有<lb/>
知不受不臣之訴如其無知訴之何益故不為<hi>西漢本傳</hi>明<lb/>
於天地之性不可惑以神怪知萬物之情不可罔以非<lb/>
<pb n="KR3k0025_WYG_053-34b"/>
類諸背仁義之正道不遵五經之法言而盛稱竒怪鬼<lb/>
神廣崇祭事之方求報無福之祠及言世有仙人服食<lb/>
不終之藥遥興輕舉黄冶變化之術者皆奸人惑衆挾<lb/>
左道懐詐偽以欺罔世主聽其言洋洋盈耳若將可遇<lb/>
求之盪盪如係風捕影終不可得　魏帝愛女淑卒帝<lb/>
痛之欲幸許陳羣諫曰臣以為吉㓙有命禍福由人移<lb/>
都求安則亦無益且吉士賢人猶不妄徙其家以寧鄉<lb/>
邑使無恐懼之心况乃帝王萬國之主行止動靜豈可<lb/>
<pb n="KR3k0025_WYG_053-35a"/>
輕脱哉<hi>通鑑</hi>時長吏喪官後人惡之多毁壞舊府祜以死<lb/>
生有命非由居室普加禁斷<hi>晉書</hi>王度曰佛外國之神非<lb/>
天子諸華所應祠奉漢氏初傳其道雅聽西域人立寺<lb/>
都邑以奉之漢人皆不得出家魏世亦然今宜禁公卿<lb/>
以下毋得詣寺燒香禮拜其漢人為沙門者皆返初服<lb/>
　郭璞嘗遇顔含欲為之筮含曰年在天位在人修已<lb/>
而天不與者命也守道而人不知者性也自有性命無<lb/>
勞蓍龜　庾翼在武昌數有妖怪欲移鎮鄉土王述曰<lb/>
<pb n="KR3k0025_WYG_053-35b"/>
武昌實江東鎮戍之中非但扞禦上流而已達人君子<lb/>
直道而行禳避之道皆所不取　太史令傅奕上疏請<lb/>
除佛法曰佛在西域言妖路逺漢譯蕃書恣其假托使<lb/>
不忠不孝削髪而揖君親游手游食易服以逃租賦偽<lb/>
起三塗謬張六道恐喝大詐妄欺庸品乃追既徃之罪<lb/>
虗規將來之福布施一錢希萬倍之報持齋一日冀百日之<lb/>
糧遂使愚迷妄求功德不憚科禁輕犯憲章有造為惡<lb/>
逆身墜刑網方及獄中禮佛規免其罪且死生壽夭由<lb/>
<pb n="KR3k0025_WYG_053-36a"/>
於自然刑德威福闗之人主貧富貴賤功德所招而愚<lb/>
僧矯詐皆云由佛降自羲黄至於有漢皆無佛法君明<lb/>
臣忠祚長年久漢明帝始立胡神西域桑門自傳其法<lb/>
西晉以上國有嚴科不許中國之人輒行髠髪之事梁<lb/>
武齊襄足為明鏡今天下僧尼數盈千萬剪刻繒綵裝<lb/>
束泥人競為厭魅迷惑百姓　有僧自西域來善咒術<lb/>
能令人立死復呪之使蘇上擇飛騎中壯者試之皆如<lb/>
其言以告傅奕奕曰此邪術也臣聞邪不干正請使呪<lb/>
<pb n="KR3k0025_WYG_053-36b"/>
臣必不能行上命僧呪奕奕初無覺湏㬰僧忽僵仆若<lb/>
為物所擊遂不復蘇　梁武窮心於釋氏簡文鋭意於<lb/>
法門傾帑藏以給僧祗殚人力以供塔廟及乎三淮沸<lb/>
浪五嶺騰煙假餘息於熊蹯引殘䰟於雀鷇子孫覆亡<lb/>
而不暇社稷俄頃而為墟報施之徴何其謬也　呂才<lb/>
以為近世巫覡妄分五姓如張王為商武庾為羽似取<lb/>
諧韻至於以栁為宮以趙為角又復不類或同出於一<lb/>
姓分屬宮商或複姓數字莫辨徴羽此則事不稽古義<lb/>
<pb n="KR3k0025_WYG_053-37a"/>
理乖僻者也禄命之書多言或中人乃信之然長平坑<lb/>
卒未聞共犯三刑南陽貴士何必俱當六合今亦有同<lb/>
年同禄而貴賤懸殊共命共胎而夭壽或異　又云古<lb/>
之葬者皆於國都之北兆域有常處是不擇地也夫子<lb/>
文為令尹而三已柳下惠為士師而三黜計其丘隴未<lb/>
嘗改移而野俗無識妖巫妄言遂於躃踊之際擇葬地<lb/>
而希官爵荼毒之秋選葬時而規財利或云辰日不可<lb/>
哭泣遂莞爾而對弔客或云同屬忌於臨壙遂吉服不<lb/>
<pb n="KR3k0025_WYG_053-37b"/>
送其親傷教敗禮莫斯為甚術士皆惡其言而識者以<lb/>
為確論　狄仁傑以呉楚多淫祠奏焚其一千七百餘<lb/>
所獨留夏禹呉太伯季札伍員四祠　太后造像狄仁<lb/>
傑上疏諫其畧曰今日伽藍制過宮闕功不使鬼正在<lb/>
役人物不天來終湏地出不損百姓將何以求又曰游<lb/>
僧皆托佛法詿誤生人里陌動有經坊閭門亦立精舎<lb/>
化誘所激切於官徴法事所湏嚴於制敕　李邕上疏<lb/>
以為詩三百一言以蔽之曰思無邪若有神仙能令人<lb/>
<pb n="KR3k0025_WYG_053-38a"/>
不死則秦始皇漢武帝得之矣佛能為人福利則梁武<lb/>
帝得之矣堯舜所以為帝王首者亦修人事而已　姚<lb/>
崇上言佛圖澄不能存趙鳩摩羅什不能存秦齊襄梁<lb/>
武未免禍殃但使蒼生安樂即佛身何用妄度奸人使<lb/>
壊正法命有司沙汰天下僧尼以偽妄還俗者萬二千<lb/>
餘人<hi>通鑑</hi>姚崇曰若使殺蝗有禍臣請當之　張鎬曰帝<lb/>
王當修德以彌亂安人未聞飯僧可致太平也　上曰<lb/>
建中之亂術士豫請城奉天此蓋天命非己所能致也<lb/>
<pb n="KR3k0025_WYG_053-38b"/>
李泌曰天命他人皆可言唯君相不可言命盖造命也<lb/>
　上與宰相語及神仙問果有之乎李藩曰秦始皇漢<lb/>
武帝學仙之效具在前史太宗服天竺僧長年藥致疾<lb/>
此古今之明戒也茍道盛德充人安國理何憂無堯舜<lb/>
之盛壽乎<hi>通鑑</hi>
傳記孔子曰存亡禍福皆在已天災地殃不能殺也<hi>説苑</hi>
集佛者夷狄之一法耳自後漢時流入中國上古未嘗<lb/>
有也昔者黄帝在位百年年一百十歳少昊在位八十<lb/>
<pb n="KR3k0025_WYG_053-39a"/>
年年一百嵗顓頊在位七十九年年百八歳帝舜及禹<lb/>
年皆百歳此時天下太平百姓安樂壽考然而此時中<lb/>
國未有佛也其後殷湯孫太戍在位七十五年武丁在<lb/>
位五十九年書史不言其年壽所極蓋亦俱年不減百<lb/>
歳周文王年九十七歳武王九十三歳穆王在位百年<lb/>
此時佛法亦未至中國非因事佛而致然也漢明帝時<lb/>
始有佛法明帝在位纔十八年耳其後亂亡相繼運祚<lb/>
不長宋齊梁陳元魏已下事佛漸謹年代尤促惟梁武<lb/>
<pb n="KR3k0025_WYG_053-39b"/>
帝在位四十七年前後三度捨身施佛宗廟之祭不用<lb/>
牲牢晝日一食止於菜果其後竟為侯景所逼餓死臺<lb/>
城國亦隨滅事佛求福反更得禍由此觀之佛不足信<lb/>
事亦可知矣　佛如有靈能作禍<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>茍有殃咎冝加臣<lb/>
身上天鑒臨臣不怨悔　凡君子行已立身自有法度<lb/>
聖賢事業載在方册可效可師仰不愧天俯不怍人内<lb/>
不愧心積善積惡殃慶自各以其類至何有去聖人之<lb/>
道舎先王之法而從夷狄之教以求福利也　假如釋<lb/>
<pb n="KR3k0025_WYG_053-40a"/>
氏能與人為禍福非守道君子之所懼也况萬萬無此<lb/>
理　釋老之害過於楊墨韓愈之賢不及孟子孟子不<lb/>
能救之於未亡之前而韓愈乃欲全之於已壊之後嗚<lb/>
呼其亦不量其力且見其身之危莫之救以死也雖然<lb/>
使其道由愈而粗傳雖滅死萬萬無恨天地鬼神臨之<lb/>
在上質之在旁又安得因一摧折自毁其道以從其邪<lb/>
也<hi>韓文</hi>未有恃祥而壽者也商之王以桑榖昌以雉雊大<lb/>
宋之君以法星壽鄭以龍衰魯以麟弱白雉亡漢黄犀<lb/>
<pb n="KR3k0025_WYG_053-40b"/>
死莽惡在其為符也<hi>栁貞符</hi>
本朝開寳塔災得舊瘞舎利迎入内廷傳言頗有光怪<lb/>
將復建塔余襄公言彼一塔不能衛何福可及於民凡<lb/>
腐草皆有光及珠之圓者夜亦有光烏足畏也<hi>筆談</hi>王嗣<lb/>
宗為節度使性剛正嘗卧病家人私爇紙幣以祈福嗣<lb/>
宗大呼而止之曰神茍有知豈枉法而受賄耶<hi>聖宋掇遺</hi>
　　　信邪<lb/>
經民興胥漸泯泯棼棼㒺中於信以覆詛盟<hi>書</hi>非其所<lb/>
<pb n="KR3k0025_WYG_053-41a"/>
祭而祭之名曰淫祀無福　奥者老婦之祭也盛於盆<lb/>
尊於瓶<hi>禮</hi>非其鬼而祭之諂也<hi>語</hi>
史申繻曰妖由人興也人無釁焉妖不自作人棄常則<lb/>
妖興　史嚚曰國將興聽於民將亡聽於神<hi>左</hi>初帝聞<lb/>
西域有神其名曰佛因遣使之天竺求其道得其書及<lb/>
沙門以來其書大抵以虛無為宗貴慈悲不殺以為人<lb/>
死精神不滅隨復受形生時所行善惡皆有報應故所<lb/>
貴修鍊精神以至為佛善為宏闊誇大之言以勸誘愚<lb/>
<pb n="KR3k0025_WYG_053-41b"/>
俗精於其道號曰沙門於是中國始傳其術圖其形像<lb/>
而王公貴人獨楚王英最先好之　初帝奉佛法立精<lb/>
舎於殿内引諸沙門居之<hi>通鑑</hi>謝萬曰王郄諂於道士何<lb/>
佞於佛<hi>晉書</hi>自天監中用釋氏法長齋斷魚肉日止一食<lb/>
惟菜羮糲飯而已<hi>通鑑</hi>上好禨祥小數王劭表上符瑞甚<lb/>
衆又採民間歌謡引圖書䜟緯捃摭佛經曲加誣飾撰<lb/>
皇隋靈感志上令宣示天下<hi>隋文紀</hi>隋傅緯曰不䖍郊廟<lb/>
大神專媚淫昏之鬼　隋程知節曰王世充好為呪誓<lb/>
<pb n="KR3k0025_WYG_053-42a"/>
此乃老巫嫗耳<hi>同上</hi>楚人信妖言　上好祀神鬼王璵習<lb/>
祠祭之禮以干時璵祈禱或焚紙錢類巫覡習禮者羞<lb/>
之　肅宗代宗皆喜隂陽鬼神事無大小謀之卜祝故<lb/>
王璵黎幹以左道得進　上病甚令僧剃髪遺令為塔<lb/>
以葬<hi>通鑑</hi>
傳記孫恩攻㑹稽王凝之謂吏民曰不湏預防吾已請<lb/>
大道許遣鬼兵相助賊自破矣既不設備遂為恩所害<lb/>
<hi>王氏譜</hi>求福墨生所信<hi>史通</hi>
<pb n="KR3k0025_WYG_053-42b"/>
集甚矣人之好怪也不求其端不訊其末惟怪之欲聞<lb/>
<hi>韓文</hi>越人信祥而易殺病且憂則聚巫師用雞卜始則殺<lb/>
小牲不可則殺中牲又不可則殺大牲而又不可則訣<lb/>
親戚飭死事曰神不置我矣因不食蔽面死　德實受<lb/>
命之符以奠永祀後之妖婬嚚昏好恠之徒乃始陳大<lb/>
電大虹𤣥鳥巨跡白魚流火之鳥以為符斯皆詭譎闊<lb/>
誕其可羞也　司馬相如劉向揚雄班彪彪子固皆沿<lb/>
襲嗤嗤推占瑞物以配受命其言類淫巫瞽史誑亂後<lb/>
<pb n="KR3k0025_WYG_053-43a"/>
代不足以知聖人立極之本顯至德揚大功甚失厥趣<lb/>
<hi>栁記</hi>
本朝畏鬼神聴巫覡者匹婦之愚也<hi>通鑑</hi>
　　　隨邪<lb/>
史諸葛瞻亮之子亮卒蜀人思亮之德咸愛瞻才敏每<lb/>
有善政佳事雖非瞻所建皆相告曰葛侯所為也是以<lb/>
美譽過實<hi>蜀志</hi>章華好學善屬文朝臣以華素無閥閲競<lb/>
排詆之<hi>通鑑</hi>
<pb n="KR3k0025_WYG_053-43b"/>
集丈人屋上烏人好烏亦好<hi>杜詩</hi>偶然題作木㞐士便有<lb/>
無窮求福人<hi>韓集</hi>必若土之出無不可者則東南之竹箭<lb/>
雖旁岐揉曲皆可以貫犀革北山之木雖離竒液樠空<lb/>
中立枯者皆可梁百尺之觀航千仭之淵冀之北土馬<lb/>
之所生凡其大耳短脰拘攣踠跌薄蹄而曳者皆可<lb/>
以勝百鈞馳千里雍之塊璞皆可以備砥礪徐之糞壤<lb/>
皆可以封大社荆之茅皆可以縮酒九江之元龜皆可<lb/>
以卜泗濵之石皆可以擊考若是而不大謬者少矣其<lb/>
<pb n="KR3k0025_WYG_053-44a"/>
在人也則魯之晨飲其羊闗轂而輠輪者皆可以為師<lb/>
儒盧之沽名者皆可以為大醫西子之里惡而矉者皆<lb/>
可以當侯王山西之冒詭輕俛沓貪而忍者皆可以鑿<lb/>
凶門制閫外山東之椎騃樸鄙力農桑啖棗栗者皆可<lb/>
以謀謨於廟堂之上若是則反倫悖道甚矣何以異於<lb/>
是物哉<hi>栁文</hi>
本朝韓魏公曰頃時丁冦立朝天下聞一善事皆歸之<lb/>
萊公未必盡出萊公也聞一不善事皆歸之晉公未必<lb/>
<pb n="KR3k0025_WYG_053-44b"/>
盡出晉公也蓋天下善惡事皆歸焉<hi>遺事</hi>
　　　審於取捨<lb/>
經擇其善者而從之其不善者而改之　暴虎馮河死<lb/>
而無悔者吾不與也必也臨事而懼好謀而成者也<lb/>
可者與之其不可者拒之<hi>語</hi>
子非其道則一簟食不可受於人如其道則舜受堯之<lb/>
天下不以為泰　今有同室之人鬬者救之雖被髪纓<lb/>
冠而救之可也鄉隣有鬬者被髪纓冠而往救之則惑<lb/>
<pb n="KR3k0025_WYG_053-45a"/>
也雖閉户可也　魚我所欲也熊掌亦我所欲也二者<lb/>
不可得兼舎魚而取熊掌者也生亦我所欲也義亦我<lb/>
所欲也二者不可得兼舎生而取義者也　言飽乎仁<lb/>
義也所以不願人之膏粱之味也令聞廣譽施於身所<lb/>
以不願人之文繡也　求則得之舎則失之是求有益<lb/>
於得也求在我者也求之有道得之有命是求無益於<lb/>
得也求在外者也　可以取可以無取取傷亷可以與<lb/>
可以無與與傷惠<hi>孟</hi>與其屈已以富貴不若抗志以貧<lb/>
<pb n="KR3k0025_WYG_053-45b"/>
賤屈已則制於人抗志則不愧於道<hi>孔叢</hi>三旌之位吾知<lb/>
其貴於屠羊之肆也萬鍾之禄吾知其富於屠羊之利<lb/>
也然豈可以貪爵禄而使吾君有妄施之名乎　莊子<lb/>
釣於濮水楚王使二大夫往先焉曰願以境内累耳莊<lb/>
子曰吾聞楚有神龜死已三千年矣王巾笥而藏之廟<lb/>
堂之上此龜者寧其死為留骨而貴乎寧其生而曵尾<lb/>
於塗中乎二大夫曰寧生而曵尾塗中莊子曰往矣吾<lb/>
將曳尾於塗中<hi>莊</hi>人之情於害之中爭取小焉於利之<lb/>
<pb n="KR3k0025_WYG_053-46a"/>
中爭取大焉<hi>淮南子</hi>
史為人主計者莫如先審取舎取舎之極定於内而安<lb/>
危之萌應於外矣秦王之欲尊宗廟而安子孫與湯武<lb/>
同然而湯武廣大其德行六七百歲而弗失秦王治天<lb/>
下十餘嵗則大敗此亡他故矣湯武之定取舎審而秦<lb/>
王之定取舎不審矣　趙充國曰窮冦不可迫也緩之<lb/>
則走不顧急之則還致死<hi>通鑑</hi>於心有猜則簋飱饌餔猶<lb/>
不屑餐旌瞀以之意之無疑則兼金盈百而不嫌辭孟<lb/>
<pb n="KR3k0025_WYG_053-46b"/>
軻以之義重於生舎生可也生重於義全生可也<hi>東漢</hi>夫<lb/>
雞肋食之則無所得棄之則如可惜<hi>後漢</hi>思樹芳蘭剪除<lb/>
荆棘<hi>三國名臣贊</hi>寧飲建業水不食武昌魚寧還建業死不<lb/>
止武昌居<hi>通鑑</hi>仁道不逺則殺身以狥義重於生則捐軀<lb/>
以踐<hi>北史</hi>
傳記良商不與人爭買賣之賈而謹伺時時賤而買雖<lb/>
貴已賤時貴而賣雖賤已貴<hi>戰國䇿</hi>
集寧作清水之汙泥不為濁路之飛塵<hi>曹植</hi>人固有儒名<lb/>
<pb n="KR3k0025_WYG_053-47a"/>
而墨行者問其名則是校其行則非可以與之逰乎如<lb/>
或墨名而儒行者問其名則非校其行則是可以與之<lb/>
遊乎揚子雲稱在門墻則麾之在夷狄則進之吾取以<lb/>
為法焉　比於東都畧見顔色未得接言語心固已相<lb/>
信不敢果以貌定知人堯舜所難又嘗服宰予之誡故<lb/>
未敢決然挹亦不敢忽然忘也善雖不吾與吾將强而<lb/>
附不善雖不吾惡吾將强而拒　與其譽於前孰若無毁<lb/>
於其後與其樂於身孰若無憂於其心<hi>韓文</hi>寧有聞而窮<lb/>
<pb n="KR3k0025_WYG_053-47b"/>
乎將無聞而豐乎寧介而躓乎將溷而遂乎<hi>柳文</hi>養隼者<lb/>
誠欲其鷙於鳥鳶乎鷙於鸞鳯乎<hi>唐文粹</hi>
本朝范文正公言幕府辟客湏可為師者乃辟之雖朋<lb/>
友亦不可辟<hi>遺事</hi>與其貴而拘孰若肆而賤<hi>臨川</hi>未應遺合<lb/>
抱取用及把拱<hi>東坡詩</hi>
　　　知所輕重<lb/>
經不作無益害有益功乃成不貴異物賤用物民乃足<lb/>
<hi>書</hi>父母存不許友以死　為宮室不斬於丘木　陳乾<lb/>
<pb n="KR3k0025_WYG_053-48a"/>
昔疾屬其子尊已曰如我死必大為我棺使吾二婢子<lb/>
夾我乾昔死其子曰殉葬非禮也弗果殺　毋以小謀<lb/>
敗大作毋以嬖御人疾莊后毋以嬖御士疾莊士大夫<lb/>
卿士　儒有不寶金玉而忠信以為寳不祈土地立義<lb/>
以為土地不祈多積多文以為富　已聘而還圭璋此<lb/>
輕財而重禮之義也　大夫祭器未成不造燕器<hi>禮記</hi>廏<lb/>
焚子退朝曰傷人乎不問馬　君子謀道不謀食君子<lb/>
憂道不憂貧<hi>語</hi>
<pb n="KR3k0025_WYG_053-48b"/>
子孔子之去齊接淅而行去魯曰遲遲吾行也去父母<lb/>
國之道也　鄉人長於伯兄酌則誰先曰先酌鄉人<lb/>
無以小害大無以賤害貴　禮與食孰重曰禮重色與<lb/>
禮孰重曰禮重<hi>孟子</hi>宓子賤為單父宰齊人攻魯道由單<lb/>
父父老請曰麥已熟矣今齊冦至請放民皆使出穫附<lb/>
郭之麥可以益糧且不資冦三請而宓子不聴曰今兹<lb/>
無麥明年可樹若使不耕者得穫是民樂有冦也且單<lb/>
父一嵗之麥於魯不加强䘮之不加弱使民有自取之<lb/>
<pb n="KR3k0025_WYG_053-49a"/>
心其瘡必數世<hi>家語</hi>人之情雖桀跖豈肯為其所惡賤其<lb/>
所好哉　拔㦸加乎首則十指不辭斷非不以此為務<lb/>
也緩急之有相先者也<hi>荀</hi>聖人不貴尺之璧而重寸之<lb/>
隂　林囘棄千金之璧負赤子而趨<hi>莊子</hi>兕虎在於後隋<lb/>
侯之珠在於前弗及掇者先避患而後就利　割痤疽<lb/>
非不痛也飲毒藥非不苦也然而為之者便於身也渴<lb/>
而飲水非不快也饑而大餐非不贍也然而弗為者害<lb/>
於性也<hi>淮南子</hi>昔荆卿朱亥不示小勇於怯弱之間孟賁<lb/>
<pb n="KR3k0025_WYG_053-49b"/>
馮婦不奮戈㦸於豺狼之羣<hi>抱朴子</hi>
史晉魏武子有嬖妾無子命顆曰必嫁是疾病則曰必<lb/>
以為殉及卒顆嫁之曰疾病則亂吾從其治也<hi>左</hi>孔子<lb/>
讀史記至楚復陳曰賢哉楚莊王輕千乘之國而重一<lb/>
言<hi>史記</hi>沛公西入咸陽諸將皆爭走金帛財物之府分之<lb/>
蕭何獨先收秦相府圖籍藏之此沛公得具知天下阨<lb/>
塞户口多少强弱之處<hi>通鑑</hi>明君貴五榖而賤金玉<hi>前漢食貨</hi>
<hi>志</hi>遺子黄金滿籯不如教子一經<hi>漢書</hi>藺相如不畏秦王<lb/>
<pb n="KR3k0025_WYG_053-50a"/>
而屈於亷頗為國也　就使當今沙礫化為南金瓦石<lb/>
變為和玉使百姓渴無所飲饑無所食雖皇羲之純德<lb/>
唐虞之文明猶不能以保蕭墻之内也蓋民可百年無<lb/>
貨不可一朝有饑　張綱分行州郡埋其車輪於雒陽<lb/>
都亭曰豺狼當路安問狐狸<hi>東漢本傳</hi>蔡邕曰夫邊陲之患<lb/>
手足之疥搔中國之困胷背之瘰疽　帝使人以馬易<lb/>
珠璣翡翠玳瑁於呉呉主曰此皆孤所不用而可以得<lb/>
馬孤何愛焉皆以與之　石勒曰吾不喜得幽州喜得<lb/>
<pb n="KR3k0025_WYG_053-50b"/>
二子　燕王子寳言於垂曰願不以意氣微恩忘社稷<lb/>
之重<hi>通鑑</hi>李謐曰丈夫擁書萬卷何假南面百城<hi>北史</hi>上謂<lb/>
薛仁貴曰朕諸將皆老思得新進驍勇者將之無如卿<lb/>
者朕不喜得遼東喜得卿也<hi>通鑑</hi>狄仁傑曰黄卷中方與<lb/>
聖賢對何暇偶俗吏語邪<hi>同上</hi>唐明皇欲取石堡城王忠<lb/>
嗣不可李光弼勸之忠嗣曰石堡城非殺數萬人不可<lb/>
取忠嗣今不奉詔不過得罪天子以一將軍歸宿衛不<lb/>
者黔中上佐耳又云吾忍數萬人命易一官哉<hi>唐書</hi>記曰<lb/>
<pb n="KR3k0025_WYG_053-51a"/>
寧畜盜臣盜臣誠可惡然一人之害耳聚斂之臣用則<lb/>
經常之法壞而下不勝其弊焉<hi>唐書食貨志</hi>李絳曰錢用盡<lb/>
更來機事一失不可復追<hi>通鑑</hi>
傳記衛嗣君時胥靡<hi>有罪賢臣</hi>逃之魏衛贖之百金不與乃<lb/>
請易以左氏<hi>衛邑</hi>羣臣曰以百金之地贖一胥靡無乃不<lb/>
可乎君曰治無小亂無大教化喻於民三里之城足以<lb/>
為治民無亷恥雖有十左氏將何以用之　聶政曰老<lb/>
母在政身未敢以許人也<hi>戰國䇿</hi>墨子語禽滑釐曰㐫年<lb/>
<pb n="KR3k0025_WYG_053-51b"/>
與子隋珠又與子一鍾粟子將何擇釐曰粟可耳<hi>劉向説苑</hi>
文公用舅犯之言而敗楚於城濮反而為賞雍季在上<lb/>
左右諫曰城濮之功舅犯之謀也君用其言而後用其<lb/>
身乎文公曰雍季之言百代之利也舅犯之言一時之務<lb/>
也焉有以一時之務先百代之利乎<hi>呂氏春秋</hi>
集係蹄在足猛虎絶其蹯蝮蛇在手則壯士斷其節何<lb/>
則以其所全者重所棄者輕<hi>陳琳檄</hi>齊桓公不以射鈎而<lb/>
致嫌故能成九合之功秦穆不以一眚而掩德故能復<lb/>
<pb n="KR3k0025_WYG_053-52a"/>
九敗之辱<hi>陸宣公文</hi>重名不重官<hi>李太白</hi>人各有一死死或重<lb/>
於泰山或輕於鴻毛也故非其義君子不輕其生得其<lb/>
所君子不愛其死<hi>白集</hi>歐陽詹閩越人也父母老矣捨朝<lb/>
夕之養以來京師其心將必有得而歸為父母榮也雖<lb/>
其父母之心亦皆然詹在側雖無離憂其志不樂也詹<lb/>
在京師雖有離憂其志樂也若詹者所謂以志養志者<lb/>
歟<hi>韓文</hi>肥於貌孰與肥於道求於人孰與求於身<hi>孫可之文</hi>
本朝富公使敵功甚偉而每不自以為功至知青州活<lb/>
<pb n="KR3k0025_WYG_053-52b"/>
饑民四十餘萬則每自言之曰過於作中書令二十四<lb/>
考矣　虎方捕鹿羆據其穴搏其子虎安得不置鹿而<lb/>
返　近患積聚醫云據病當下一日而愈若不下半月<lb/>
而愈然中年以後一下一衰積衰之患終身之憂也臣<lb/>
私計之不以一日之快而易終身之憂　千金之子不<lb/>
死於盜賊何者其身之可愛而盗賊之不足以死也<hi>蘇文</hi>
歐公曰文章止於潤身政事可以及物<hi>張芸叟集</hi>
　　　不識輕重<lb/>
<pb n="KR3k0025_WYG_053-53a"/>
子今恩足以及禽獸而功不至扵百姓者獨何歟　子<lb/>
何尊梓匠輪輿而輕為仁義者哉　人有雞犬放則知<lb/>
求之有放心而不知求　拱把之桐梓人茍欲生之皆<lb/>
知所以養之者至於身而不知所以養之者豈愛身不<lb/>
若桐梓哉　今有場師舎其梧檟養其樲棘則為賤<lb/>
場師焉養其一指而失其肩背而不知也則為狼疾人<lb/>
也　不能三年之喪而緦小功之察放飯流歠而問無<lb/>
齒決<hi>孟</hi>以隋侯之珠彈千仭之雀世必笑之所用者重<lb/>
<pb n="KR3k0025_WYG_053-53b"/>
而所要者輕也<hi>莊</hi>殺戎馬而求狐狸援兩鼈而失靈龜<lb/>
斷右臂而爭一毛折鏌鎁而爭錐刀用智如此豈足髙<lb/>
乎<hi>淮南子</hi>外疾之害輕於秋毫人知避之内疾之害重於<lb/>
太山而莫之避<hi>劉子</hi>
史得一夫而失一國與惡而棄好非謀也　以千乗之<lb/>
相易淫樂之矇　初楚子玉自為瓊弁玉纓未之服也<lb/>
先戰夢河神謂已曰畀余余賜女孟諸之麋弗致也大<lb/>
心與子西使榮黄諫弗聴榮季曰死而利國猶或為之<lb/>
<pb n="KR3k0025_WYG_053-54a"/>
况瓊玉乎是糞土也而可以濟師將何愛焉弗聽出告<lb/>
二子曰非神敗令尹令尹其不勤民實自敗也<hi>左氏</hi>簡父<lb/>
兄之尊而崇賔客之禮薄骨肉之恩而篤朋友之愛忘<lb/>
修身之道而求衆人之譽割衣食之業以供享宴之好<lb/>
　塞川原為漢潦　趙壹曰文籍雖滿腹不如一囊錢<lb/>
　帝使人以馬易珠璣翡翠玳瑁於呉呉主曰此皆孤<lb/>
所不用而可以得馬孤何愛焉皆以與之　傅緯曰不<lb/>
䖍郊廟大神專媚淫昏之鬼　鄧景山有禆將抵罪當<lb/>
<pb n="KR3k0025_WYG_053-54b"/>
死諸將請之不許其弟請代兄死亦不許請入馬以贖<lb/>
罪乃許之諸將怒曰我軰曽不及一馬乎<hi>通鑑</hi>
本朝持千金之璧以求于瓦釡㡬何其不舉而棄諸溝<lb/>
也<hi>老泉</hi>
　　　審於去就<lb/>
經君子三揖而進一辭而退　同而進不同而退<hi>記</hi>色<lb/>
斯舉矣翔而後集　直道而事人焉往而不三黜枉道<lb/>
而事人何必去父母之邦<hi>語</hi>
<pb n="KR3k0025_WYG_053-55a"/>
子庶人召之役則往役君欲見之召之則不往見　所<lb/>
就三所去三<hi>孟子</hi>
史小國之事大國也德則其人也不德則其鹿也　鳥<lb/>
則擇木木豈能擇鳥　費無極曰奢之子材若在呉必<lb/>
憂楚國盍以免其父召之彼仁必來不然將為患王使<lb/>
召之曰來吾貰而父棠君尚謂其弟員曰爾適呉我將<lb/>
歸死吾知不逮我能死爾能報聞免父之命不可以莫<lb/>
之奔也親戚為戮不可以莫之報也奔死免父孝也度<lb/>
<pb n="KR3k0025_WYG_053-55b"/>
功而行仁也擇任而往知也必死不辟勇也父不可棄<lb/>
名不可廢爾其勉之相從為愈<hi>左氏</hi>
集吾寧悃悃欵欵朴以忠乎將送往勞來<hi>追俗人也</hi>斯無窮<lb/>
乎寧誅鋤草茅以力耕乎將游大人以成名乎寧正言<lb/>
不諱以危身乎將從俗冨貴以媮生乎寧超然髙舉以<lb/>
保真乎將哫訾慄斯<hi>承顔色也</hi>喔吚嚅唲以事婦人乎寧亷<lb/>
潔正直以自清乎將突梯滑稽如脂如韋以絜楹乎寧昻<lb/>
昻若千里之駒乎將汎汎若水中之鳬乎與波上下偷<lb/>
<pb n="KR3k0025_WYG_053-56a"/>
以全吾軀乎寧與騏驥亢軛乎將隨駑馬之迹乎寧與<lb/>
黄鵠比翼乎將與雞鶩爭食乎<hi>楚辭</hi>繞樹三匝何枝可依<lb/>
<hi>魏武短歌行</hi>明月難暗投<hi>郭景純遊仙詩</hi>須知世路難輕進豈是君<lb/>
門不大開<hi>杜牧之</hi>
　　　審於趨向<lb/>
子非其往不往非其居不居　適堯舜文王者為正道<lb/>
非堯舜文王者為他道<hi>揚子</hi>
史效伯髙不得猶為謹飭之士所謂刻鵠不成尚類鶩<lb/>
<pb n="KR3k0025_WYG_053-56b"/>
也效季良不得陷為天下輕薄子所謂畫虎不成殆類<lb/>
狗也<hi>東漢馬援傳</hi>宋袁淑賦詩曰種蘭忌當門懷璧莫向楚<lb/>
楚少別玉人門非種蘭所<hi>續世說</hi>
　　　昧於趨向<lb/>
經譬彼舟流不知所届<hi>詩</hi>譬猶瞽之無相倀倀乎其何<lb/>
之譬如終夜有求於幽室之中非燭何見<hi>禮</hi>
子曠安宅而弗居舍正路而不由<hi>孟子</hi>楚人和氏得玉獻<lb/>
厲王王使玉人相之曰石也王以和為詐而刖其左足<lb/>
<pb n="KR3k0025_WYG_053-57a"/>
及武王又獻之王使玉人相之又以為詐而刖其右足<lb/>
和乃抱璞而哭於楚山之下<hi>韓非子</hi>擿埴索塗冥行而已<lb/>
矣　捨舟航而濟乎瀆者昧矣捨五經而濟乎道者末<lb/>
矣棄常珍而嗜乎異饌者惡覩其識味也委大聖而好<lb/>
乎諸子者惡覩其識道也<hi>揚子</hi>
集昔齊王好竽有求仕於齊者操瑟而往立王之門三<lb/>
年不得入<hi>韓文</hi>行舟楫而不識四方兮涉大水之漫漫<lb/>
泣漣三獻玉<hi>劉長卿</hi>
<pb n="KR3k0025_WYG_053-57b"/>
　　　深識大體<lb/>
經公事不私議　公庭不言婦女　喪具君子恥具一<lb/>
日二日而可為也者君子弗為也<hi>禮</hi>
子宓子賤為單父宰齊人攻魯道由單父父老請放民<lb/>
皆使出穫附郭之麥可以益糧且不資冦三請而宓子<lb/>
賤不聽曰今兹無麥明年可樹若使不耕者得穫是民<lb/>
樂有冦也單父一嵗之麥於魯不加强喪之不加弱使<lb/>
民有自取之心其瘡必數世<hi>家語</hi>若曽子則可謂養志也<lb/>
<pb n="KR3k0025_WYG_053-58a"/>
<hi>孟</hi>季孫相魯六月掘長溝子路私飯之孔子覆其飯曰<lb/>
魯有民焉輒愛<hi>一作受</hi>之何也<hi>韓非子</hi>
史楚成得臣伐陳城頓還子文以為之功使為令尹叔<lb/>
伯曰子若國何對曰吾以靖國也夫有大功而無貴仕<lb/>
其人能靖者與有㡬　鄭簡公卒將為葬除司墓之室<lb/>
有當道者毁之則朝而塴不毁則日中而塴子大叔請<lb/>
毁之曰無若諸侯之賔何子産曰諸侯之賔能來㑹吾<lb/>
喪豈憚日中無損於賔而民不害何故不為遂弗毁日<lb/>
<pb n="KR3k0025_WYG_053-58b"/>
中而葬君子謂子産知禮禮無毁人以自成也<hi>左</hi>晉韓<lb/>
宣子有環其一在鄭商宣子謁諸鄭伯子産弗與曰非<lb/>
官府之守器也寡君弗知<hi>左昭十六年</hi>韓昭侯有敝袴命藏<lb/>
之侍者曰君亦不仁者矣不賜左右而藏之昭侯曰吾<lb/>
聞明主愛一嚬一笑嚬有為嚬笑有為笑今袴豈特嚬<lb/>
笑哉吾必待有功者　沛公至咸陽諸將爭走金帛財<lb/>
物之府蕭何獨收秦圖書　上令周昌選趙壯士可令<lb/>
將者白見四人封各千户以為將左右諫上曰非汝所<lb/>
<pb n="KR3k0025_WYG_053-59a"/>
知陳豨反趙代地皆豨有吾以羽檄徴天下兵未有至<lb/>
者今計唯獨邯鄲中兵耳吾何愛四千户不以慰趙子<lb/>
弟　曹參去齊屬其後曰以獄市為寄謹勿橈也　文<lb/>
帝問天下一嵗決獄幾何錢穀一嵗出入㡬何陳平曰<lb/>
各有主者上曰主者為誰乎曰陛下即問決獄責廷尉<lb/>
問錢穀責治粟内史　有獻千里馬者帝曰鑾旗在前<lb/>
屬車在後吉行五十里師行三十里朕乘千里馬獨先<lb/>
安之於是還其馬　田叔按梁事來還至霸昌廏取火<lb/>
<pb n="KR3k0025_WYG_053-59b"/>
悉燒梁之獄辭空手來見帝曰梁事有之乎對曰死罪<lb/>
有之上曰其事安在田叔曰上毋以梁事為問也上曰<lb/>
何也曰今梁王不伏誅是漢法不行也伏法而太后食<lb/>
不甘味卧不安席此憂在陛下也　其治務在無為引<lb/>
大體不拘文法　明有所不見聰有所不聞　馮奉世<lb/>
以衛侯使持節送大宛諸國遂以節諭告諸國王因發<lb/>
其兵南進擊莎車攻拔其城諸國悉平上甚悦議封奉<lb/>
世蕭望之以為奉世奉使擅矯制違命發諸國兵雖有<lb/>
<pb n="KR3k0025_WYG_053-60a"/>
功效不可以為後法即封奉世開後奉使者利以奉世<lb/>
為比爭遂發兵要功百里之外為國家生事於夷狄漸<lb/>
不可長奉世不宜受封　丙吉為丞相上寛大好禮讓<lb/>
不親小事時人以為知大體用匡衡議罷甘泉泰畤劉<lb/>
向曰家人尚不欲絶種嗣况於國之神寳舊時且甘泉<lb/>
汾隂及雍五畤始立皆有神祗感應然後營之非茍而<lb/>
已也武宣之世奉此三神禮敬敕備神光尤著祖宗所<lb/>
立神祗舊位誠未易動前始納貢禹之議後人相因多<lb/>
<pb n="KR3k0025_WYG_053-60b"/>
所動摇易大傳曰誣神者殃及三世恐其咎不獨止禹<lb/>
等上意恨之又以久無繼嗣冬十月庚辰上曰太后令<lb/>
詔有司復甘泉泰畤汾隂后土如故及雍五畤陳寳祠<lb/>
長安及郡國祠著明者皆復之　帝王之意不窺人閨<lb/>
門之私聴聞中冓之言　何武為刺史二千石有罪應<lb/>
時舉奏其餘賢與不肖敬之如一　馬援為隴西太守<lb/>
任吏以職但總大體諸曹時白外事援輒曰此丞掾之<lb/>
任何足相煩若大姓侵小民黠吏不從令此乃太守事<lb/>
<pb n="KR3k0025_WYG_053-61a"/>
耳　設法禁者非能盡塞天下之奸皆合衆人之所欲<lb/>
也大抵取便國利事多者則可矣　宋均曰文吏習為<lb/>
欺謾而亷吏清在一已無益百姓流亡盗賊為害也<lb/>
下邳周紡為雒陽令一下車先問大主姓名吏數閭里<lb/>
豪强以對紡厲聲大怒曰本問貴戚若馬竇等輩豈能<lb/>
知此賣菜傭乎於是部吏望風旨爭以激切為事貴戚<lb/>
跼蹐京師肅清　務舉大綱簡略苛細　昔文帝之於<lb/>
鄧通可謂至愛而猶展申屠嘉之志夫見任如此則何<lb/>
<pb n="KR3k0025_WYG_053-61b"/>
患於左右小臣哉　諸葛亮嘗自校簿書主簿楊顒直<lb/>
入諫曰為治有體上下不可相侵古人稱坐而論道謂<lb/>
之三公作而行之謂之士大夫故丙吉不問横道死人<lb/>
而憂牛喘陳平不肯知錢糓之數云自有主者彼誠達<lb/>
於位分之體也明公為治乃躬自校簿書流汗終日不<lb/>
亦勞乎　楊阜召御府吏問後宫人數吏守舊令對曰<lb/>
禁密不得宣露阜怒杖吏一百數之曰國家不與九卿<lb/>
為密反與小吏為密乎初丞相亮時有言公惜赦者亮<lb/>
<pb n="KR3k0025_WYG_053-62a"/>
荅曰治世以大德不以小惠故匡衡呉漢不願為赦先<lb/>
帝亦言吾周旋陳元方鄭康成間毎見啟告治亂之道<lb/>
多矣曽不語赦也若劉景升季玉父子嵗嵗赦宥何益<lb/>
於治　魏舒為司馬昭叅軍府朝碎務未嘗是非至於<lb/>
廢興大事衆人莫能斷者舒徐為籌之多出衆議之表<lb/>
　顧和謂王導曰明公作輔寧使網漏吞舟何縁採聴<lb/>
風聞以察察為政邪　王彪之曰自中興以來郊祀往<lb/>
往有赦愚意常謂非宜凶愚之人以為郊必有赦將生<lb/>
<pb n="KR3k0025_WYG_053-62b"/>
心於徼幸矣　謝安為政務舉大綱不為小察時人比<lb/>
安於王導<hi>通鑑</hi>桓𤣥嘗欲以謝安宅為營謝琨曰召伯之<lb/>
仁猶惠及甘棠文靖之德更不保五畝之宅耶𤣥聞慙<lb/>
而止<hi>晉書</hi>謝𢎞微曰親戚爭財為鄙之甚今内人尚能無<lb/>
言豈可導之使爭乎　魏源懐性寛簡不喜煩碎常曰<lb/>
為貴人當舉綱維何必事事詳細譬如為屋但望髙顯<lb/>
楹棟平正其壁完牢足矣斧斤不平斵削不密非屋之<lb/>
病也　徐勉為吏部尚書嘗與文臣夜集客虞蒿求詹<lb/>
<pb n="KR3k0025_WYG_053-63a"/>
事五官勉正色曰今宵止可談風月不可及公事時人<lb/>
服其無私　魏大旱散騎常侍邢巒奏昔者明王重粟<lb/>
帛輕金玉何則粟帛養民而安國金玉無用而敗德故<lb/>
也先帝深鑒奢泰務崇節儉至以紙絹為帳扆銅鐵為<lb/>
轡勒府藏之金裁給而已不復買積以費國資逮景明<lb/>
之初承升平之業四境清晏逺邇來同於是貢篚相繼<lb/>
商估交入諸所獻納倍多於常金玉常有餘國用常不<lb/>
足茍非為之分限但恐嵗計不通自今請非要湏者一<lb/>
<pb n="KR3k0025_WYG_053-63b"/>
切不受魏主納之　屈突通往隴西檢覆羣牧得隱匿<lb/>
馬二萬餘匹帝大怒將斬太僕卿慕容悉達及諸監官<lb/>
千五百人通諫曰人命至重陛下柰何以畜産之故殺<lb/>
千餘人臣敢以死請又頓首曰臣一身分死就陛下丐<lb/>
千餘人命帝感悟悉達等皆減死論　牛𢎞問劉炫曰<lb/>
周禮士多而府史少今令史百倍於前減則不濟其故<lb/>
何也炫曰古人委任責成嵗終考其殿最案不重校文<lb/>
不繁悉府史之任掌要目而已今之文簿恒慮覆治若<lb/>
<pb n="KR3k0025_WYG_053-64a"/>
鍜鍊不密則萬里追證百年舊案故諺云老吏抱案死<lb/>
事繁政弊職此之由省官不如省事百事不省而望從<lb/>
容其可得乎　秦王世民毎破軍克城諸將佐爭取寶<lb/>
貨𤣥齡獨取采人物致之幕府　益州大都督竇軌奏<lb/>
稱獠反請發兵討之上曰獠依阻山林時出䑕竊乃其<lb/>
常俗守茍能撫以恩信自然率服安可輕動干戈漁獵<lb/>
其民比之禽獸豈為民父母之意耶竟不許　杜淹奏<lb/>
諸司文案恐有稽失請令御史就司檢校上以問封德<lb/>
<pb n="KR3k0025_WYG_053-64b"/>
彛對曰設官分職各有所司果有愆違御史自應糾舉<lb/>
若徧歴諸司捜擿疵纇大為煩碎　長樂公主將出降<lb/>
勅有司資送倍於永嘉長公主魏徴諫曰昔漢明帝欲<lb/>
封皇子曰我子豈得與先帝子比皆令半楚淮陽今資<lb/>
送公主倍於長主得無異於明帝之意乎　鄧世隆表<lb/>
請集上文章上曰朕之辭令有益於民者史皆書之足<lb/>
為不朽若其無益集之何用梁武帝父子陳後主隋煬<lb/>
帝皆有文集行於世何救於亡為人主患無德政文章<lb/>
<pb n="KR3k0025_WYG_053-65a"/>
何為　上謂房𤣥齡杜如晦曰公為僕射當廣求賢人<lb/>
隨才授任此宰相之職比聞聴受詞訟日不暇給安能<lb/>
助朕求賢乎自今尚書細務屬左右丞唯大事應奏者<lb/>
乃闗僕射　尚書左丞韋悰論司農求橦價貴於民間<lb/>
奏其隱没上召大理卿孫伏伽書司農罪對曰只為官<lb/>
橦貴所以私橦賤向使官橦賤私橦無由賤矣但見司<lb/>
農識大體不知其過也　張昌齡王公謹皆善屬文名<lb/>
振京師考功員外郎王師旦知貢舉黜之舉朝莫曉其<lb/>
<pb n="KR3k0025_WYG_053-65b"/>
故及奏第上怪無二人名詰之師旦對曰二人雖有辭<lb/>
章然其體輕薄終不成令器若置之髙第恐後進效之<lb/>
　劉曉上疏論禮部取士專用文章為甲乙故天下之<lb/>
士皆捨德行而趨文藝有朝登甲科而夕陷刑辟者雖<lb/>
日誦萬言何闗理體文成七步未足化人况盡心卉木<lb/>
之間極筆煙霞之際以斯成俗豈非大謬　戴至德為<lb/>
右僕射劉仁軌為左僕射更日受牒訴仁軌常以美言<lb/>
許之至德必據理難詰未嘗與奪實有寃結者密為奏<lb/>
<pb n="KR3k0025_WYG_053-66a"/>
辨由是時譽皆歸仁軌或問其故至德曰威福者人主<lb/>
之柄人臣安得盜取之　選將當以智畧為本勇力為<lb/>
末今朝廷用人類取將門子弟及犯事之家彼皆庸人<lb/>
豈足當閫外之任李左車陳湯呂䝉孟觀皆出貧賤而<lb/>
立殊功未聞其家代為將也　少府監裴匪舒善營利<lb/>
奏賣苑中馬糞嵗得錢二十萬緡上以問劉仁軌對曰<lb/>
利則厚矣恐後代稱唐家賣馬糞非嘉名也　尚方監<lb/>
裴匪躬檢校京苑行鬻苑中蔬果以收其利蘇良嗣曰<lb/>
<pb n="KR3k0025_WYG_053-66b"/>
昔公儀休相魯能拔葵去織婦未聞萬乗之主鬻蔬果<lb/>
也乃止　狄仁傑同平章事太后謂仁傑曰卿在淮南<lb/>
甚有善政卿欲知譛卿者名乎仁傑謝曰陛下以臣為<lb/>
過臣請改之知臣無過臣之幸也不願知譛者名　禁<lb/>
天下屠殺右拾遺張德生男三日私殺羊㑹同僚補闕<lb/>
杜肅懐一餤上表告之明日太后對杜謂德曰聞卿生<lb/>
男甚喜德拜謝太后曰何從得肉德叩頭伏罪太后曰<lb/>
朕禁屠宰吉㐫不預然卿自今召客亦須擇人出肅表<lb/>
<pb n="KR3k0025_WYG_053-67a"/>
示之肅大慚舉朝欲唾其面　劉知幾表陳四事其一<lb/>
以赦令不息近則一年再降逺則每嵗無遺元日之朝<lb/>
指期天澤重陽之節佇降皇㤙如其忖度咸果釋免或<lb/>
有名垂結正罪將斷決竊行貨賄隨方規避故致稽違<lb/>
幸霑寛宥為善者不預恩光作惡者獨承徼幸古語曰<lb/>
小人之幸君子之不幸斯之謂也　太后問鸞臺侍郎<lb/>
同平章事陸元方以外事對曰臣備位宰相若大事不<lb/>
敢不以聞人間細事不足煩聖聴由是忤㫖　朱敬則<lb/>
<pb n="KR3k0025_WYG_053-67b"/>
為相以用人為先自餘細務不之視　宗楚客令袁守<lb/>
一奏言則天昔在上陽宮不豫狄仁傑奏請陛下監國<lb/>
元忠宻奏以為不可上謂楊再思等曰以朕思之人臣<lb/>
事主必在一心豈有主上小疾遽請太子知事此乃仁<lb/>
傑欲樹私恩未見元忠有失守一欲借前事以陷元忠<lb/>
其可乎　楊孚彈糾不避權貴權貴避之上曰鷹捕狡<lb/>
兎須急救之不爾必反為所噬御史繩奸慝亦然茍非<lb/>
人主保衛之則亦為奸慝所噬矣<hi>並通鑑</hi>上命宋璟蘇頲<lb/>
<pb n="KR3k0025_WYG_053-68a"/>
為諸皇子制名及國邑之號又令別制一佳名及佳號<lb/>
進之璟等上言七子均養著於國風今臣等所制名三<lb/>
十餘輒混同以進以彰陛下覆幬無偏之德上甚善之<lb/>
　山東大蝗盧懐慎以為殺蝗太多恐弗利姚崇曰昔<lb/>
楚莊吞蛭而愈疾孫叔殺蛇而致福奈何不忍於蝗而<lb/>
忍人之饑死乎若使殺蝗有禍臣請當之　皇后妹夫<lb/>
尚衣奏御長孫昕以細故與御史大夫李傑不恊昕與<lb/>
其妹夫楊仙玉於里巷伺傑而歐之傑上表上大怒命<lb/>
<pb n="KR3k0025_WYG_053-68b"/>
於朝堂杖殺以謝百僚以書慰傑　上欲加牛仙客尚<lb/>
書張九齡曰不可李林甫言於上曰仙客宰相才也何<lb/>
有於尚書九齡書生不達大體上悦明日上曰卿嫌仙<lb/>
客寒微如卿有何閥閲九齡曰臣嶺海孤賤不如仙客<lb/>
生於中華然臣出入臺閣典司誥命有年矣仙客邊隅<lb/>
小吏目不知書若大任之恐不愜衆望　前廣州都督<lb/>
裴伷先下獄上與宰相議其罪張嘉貞請杖之張説曰<lb/>
臣聞刑不上大夫為其近於君且所以養亷恥也故士<lb/>
<pb n="KR3k0025_WYG_053-69a"/>
可殺不可辱臣曏巡北邊聞杖姜皎於朝堂皎官登三<lb/>
品亦有微功有罪應死則死應流則流豈可輕加笞辱<lb/>
以皂𨽻待之乎事往不可復追伷先據狀當流豈可復<lb/>
蹈前失上深然之　上嘗從容與李泌語及李林甫欲<lb/>
敕諸將克長安發其冢焚骨揚灰泌曰陛下方定天下<lb/>
奈何讐死者彼枯骨何知徒示聖德之不𢎞耳　上又<lb/>
謂李泌曰良娣祖母昭成太后之妹也上皇所念朕欲<lb/>
使正位中宮以慰上皇心對曰宜待上皇之命不過晩<lb/>
<pb n="KR3k0025_WYG_053-69b"/>
嵗月之間耳上從之　王去榮以私怨殺本縣令當死<lb/>
上以其善用礟免死中書舎人賈至不即行下上表以<lb/>
為去榮無狀殺本縣之君若以礮石一能則免殊死今<lb/>
諸軍技藝絶倫者其徒實繁必恃其能所在犯上復何<lb/>
以止之今惜一去榮之才而不殺必殺十如去榮之才<lb/>
者不亦其傷益多乎　裴諝入奏事上問𣙜酤之利嵗<lb/>
入㡬何諝久之不對曰臣自河東來所過見菽粟未種<lb/>
農民愁怨臣以為陛下召臣必先問人之疾苦乃責以<lb/>
<pb n="KR3k0025_WYG_053-70a"/>
營利臣是以未敢對也　京兆尹黎幹奏秋霖損稼韓<lb/>
滉奏幹不實渭南令劉澡阿附度支稱縣境苗不損上<lb/>
曰霖雨溥博豈得渭南獨無命御史視之損三千餘頃<lb/>
代宗嘆息久之曰縣令字人之官不損猶應言損乃不<lb/>
仁如是乎　不癡不聾不為阿家翁兒女閨房之言何<lb/>
足聴也　朱泚獻猫䑕同乳不相害者以為瑞常衮帥<lb/>
百官稱賀中書舎人崔祐甫獨不賀曰物反常為妖猫<lb/>
捕鼠乃其職也今同乳妖也何以賀爲　代宗將發引<lb/>
<pb n="KR3k0025_WYG_053-70b"/>
上送之見輼輬車不當馳道稍指未丁之間問其故有<lb/>
司對曰陛下本命在午不敢衝也上哭曰安有枉靈駕<lb/>
而謀身利乎命改轅直午而行　天不以地有惡木而<lb/>
廢發生天子不以時有小人而廢聴納　以一人之聽<lb/>
覽而欲窮宇宙之變態以一人之防慮而欲勝億兆之<lb/>
奸邪役智彌精失道彌逺項籍納秦卒二十萬慮其懐<lb/>
詐復叛一舉而盡坑之其於防虞亦已甚矣漢髙豁達<lb/>
大度天下之士至者納用不疑其於備虞可謂疏矣然<lb/>
<pb n="KR3k0025_WYG_053-71a"/>
而項氏以滅劉氏以昌蓄疑之與推誠其效固不同也<lb/>
秦皇嚴肅雄猜而荆軻奮其隂計光武寛容博厚而馬<lb/>
援輸其欵誠豈不以虛懐待人人欲思附任數裁物物<lb/>
終不親情思附則感而悦之雖冦讐化為心膂矣意不<lb/>
親則懼而阻之雖骨肉結為仇慝矣智出庶物有輕待<lb/>
人臣之心思周萬幾有獨馭區宇之意謀吞衆畧有過<lb/>
慎之防明照羣情有先事之察嚴束百辟有純任刑政<lb/>
之規威制四方有以力勝殘之志劉從一詣蕭復曰欽<lb/>
<pb n="KR3k0025_WYG_053-71b"/>
緒宣旨令從一與公議朝來所言事即奏行之勿令李<lb/>
盧知復曰李盧不堪為相乃罷之既在相位安得不與<lb/>
之同議　李泌曰宰相之職不可分也非如給事則有<lb/>
吏過兵過舎人則有六科至於宰相天下之事咸共平<lb/>
章若各有所主是乃有司非宰相也　裴垍為相奏天<lb/>
下留州送使物垍一切用省估　宰相議誅李錡大功<lb/>
以上親兵部郎中蔣義曰錡大功親皆淮安靖王之後<lb/>
也淮南有佐命之功陪享廟堂豈可以末孫為惡而累<lb/>
<pb n="KR3k0025_WYG_053-72a"/>
之乎又欲誅其兄弟又曰錡兄弟故都統國貞之子也<lb/>
國貞死王事豈可使之不祀乎宰相以為然盧坦上言<lb/>
李錡父子受誅罪已塞矣昔漢誅霍禹不罪霍光先朝<lb/>
誅房遺愛不及房𤣥齡康誥曰父子兄弟罪不相及<lb/>
李絳言魏博五十餘年不霑皇化一旦舉六州之地來<lb/>
歸刳河朔之腹心傾叛亂之巢穴不有重賞過其所望<lb/>
則無以慰士卒之心使四隣勸慕請發内庫錢百五十<lb/>
萬緡以賜之左右官宦以為所與太多後有此比將何<lb/>
<pb n="KR3k0025_WYG_053-72b"/>
以給之上以語絳絳曰田興不貪專地之利不顧四鄰<lb/>
之患歸命聖朝陛下柰何愛小費而遺大奸不以收一<lb/>
道人心錢用盡更來機事一失不可復追借使國家發<lb/>
十五萬兵以取期年而克之其費豈止百五十萬緡而<lb/>
已乎<hi>通鑑</hi>李愬既執送元濟裴度建彰義軍節擁降卒萬<lb/>
餘人以入焉李愬具櫜鞬候度馬首度將避之愬曰此<lb/>
方不識上下等威之分久矣請公因以示之度以宰相<lb/>
禮受愬謁衆聳觀焉明日愬以師還文成柵度乃視節<lb/>
<pb n="KR3k0025_WYG_053-73a"/>
度使觀察及刺史事蔡人大悦　髙郢掌制誥家無留<lb/>
稾或勸盍如前人傳制集者荅曰王言不可藏私家<hi>唐書</hi>
上謂宰相薦人勿問親疏朕聞竇易直為相未嘗用親<lb/>
故果賢避嫌而棄之是亦不為至公也　上對栁公權<lb/>
等於便殿上舉衫袖示之曰此衣已三澣矣衆皆美上<lb/>
之儉德公權獨無言上問其故對曰陛下貴為天子冨<lb/>
有四海當進賢退不肖納諫諍明賞罰乃可以致雍熈<lb/>
服澣濯之衣乃末節矣<hi>通鑑</hi>李師道上私錢六百萬為魏<lb/>
<pb n="KR3k0025_WYG_053-73b"/>
徴孫贖故第白居易言陛下宜以賢者子孫贖而賜之<lb/>
師道人臣不宜掠美<hi>唐書</hi>樂工羅程善琵琶恃恩暴横以<lb/>
睚眦殺人繫京兆獄諸樂工欲為之請曰羅程負陛下<lb/>
萬死然臣等惜其天下絶藝不復得奉宴遊上曰汝曹<lb/>
所惜者羅程藝朕所惜者髙祖太宗法竟笞殺之<hi>通鑑</hi>李<lb/>
德裕節制西川吐蕃以維州降牛僧孺曰吐蕃失一維<lb/>
州未足損其勢得百維州何所用之徒使棄信有害無<lb/>
利此匹夫所不為詔使德裕反降者<hi>唐書</hi>衡王友諒貴重<lb/>
<pb n="KR3k0025_WYG_053-74a"/>
李振等見皆拜之李愚獨長揖帝聞而讓之曰衡王於<lb/>
朕兄也朕猶拜之卿長揖可乎對曰陛下以家人禮見<lb/>
衡王無私故不敢妄有所屈　遇赦則曲者幸免直者<lb/>
銜寃怨氣升聞乃所以致災非所以弭災也　或言營<lb/>
田鬻之可得錢十萬緡以資國帝曰利在於民猶在國<lb/>
也朕用此錢何為　帝政事無小大皆親決百官受成<lb/>
於上而已河南推官髙錫上書諫以為四海之廣萬㡬<lb/>
之衆雖堯舜不能獨治必擇人而任之今陛下以一身<lb/>
<pb n="KR3k0025_WYG_053-74b"/>
親之天下不謂陛下聰明睿智足以兼下官之任皆言<lb/>
陛下褊迫疑忌舉不信羣臣也不若選能知人公正者<lb/>
以為宰相能愛民聽訟者以為守令能豐財足食者使<lb/>
掌金榖能原情守法者使掌刑獄陛下何必降君尊而<lb/>
代臣職無乃失為政之本乎<hi>通鑑</hi>
集天子不問有無諸侯不言多少百乗之家不畜聚斂<lb/>
之臣　昔人所以掩絶纓而飲盜馬者豈必忘其情愛<lb/>
蓋知為君之體然也<hi>陸宣公文</hi>善醫者不視人之瘠肥察其<lb/>
<pb n="KR3k0025_WYG_053-75a"/>
脈之病否而已矣善計天下者不視天下之安危察其<lb/>
紀綱而已矣是故四肢雖無故不足恃也脈而已矣四<lb/>
海雖無事不足矜也紀綱而已矣　以志為養兮何有<lb/>
牛羊　周公作詩不諱孔子不偏諱二名春秋不譏不<lb/>
諱嫌名康王釗之孫實為昭王曽參之父名晳曽子不<lb/>
諱昔周之時有騏期漢之時有杜度此其子宜如何諱<lb/>
將諱其嫌遂諱其姓乎將不諱其嫌者乎漢諱武帝名<lb/>
徹為通不聞又諱車轍之轍為某字也諱呂后名雉為<lb/>
<pb n="KR3k0025_WYG_053-75b"/>
野雞不聞又諱治天下之治為某字也今上章及詔不<lb/>
聞諱滸勢秉機也唯宦官宮妾乃不敢言諭及機以為<lb/>
觸犯士君子立言行事宜何所法守也凡事父母得如<lb/>
曽參可以為孝矣作人得如周公孔子亦可以止矣今<lb/>
世之士不務行曽參周公孔子之行而諱親之名則務<lb/>
勝於曽參周公孔子亦見其惑也夫周公孔子曽參卒<lb/>
不可勝勝周公孔子曽參乃比於宦官宮妾則是宦官<lb/>
宮妾之孝於其親賢於周公孔子曽參者耶<hi>韓文</hi>
<pb n="KR3k0025_WYG_053-76a"/>
本朝仁宗初立英宗為皇子令中書召學士草詔學士<lb/>
王珪當直召至中書諭之王曰此大事也必須面奉聖<lb/>
旨於是求對明日面稟得旨乃草詔羣公皆以王珪真<lb/>
得學士體　師魯凡事有小而可矜者必惻然不忍發<lb/>
見顔貌及臨大節斷大事則必如金石雖鼎鑊前列不<lb/>
可變也　朝議在官年七十而不致仕有司以時按籍<lb/>
舉行胡宿以為養亷恥厚風俗宜有漸而欲一切以吏<lb/>
議從事殆非所以優老勸賢之意當少緩其事使人得<lb/>
<pb n="KR3k0025_WYG_053-76b"/>
自言而全其美節<hi>歐公文</hi>陳執中為相范蜀公嘗論其無<lb/>
學術非宰相器及執中嬖妾笞殺婢御史劾奏欲逐去<lb/>
之公言今隂陽不和財匱民困盜賊滋熾獄犴充斥執<lb/>
中當任其咎閨門之私非所責宰相識者韙之<hi>范鎮墓誌</hi>歐<lb/>
陽修余靖蔡襄王素欲引石介范文正公曰介為諫官<lb/>
必以難行之事責人君以必行少拂其意則引裾折檻<lb/>
叩頭流血無所不為主上無失德政事自修安用如此<lb/>
諫官諸公伏其言<hi>東軒筆録</hi>韓魏公為相日曽公為亞相趙<lb/>
<pb n="KR3k0025_WYG_053-77a"/>
康靖與歐陽公為叅政凢事該政令則曰問集賢該典<lb/>
故則曰問東㕔該文學則曰問西㕔至於大事則自決<lb/>
之人以為得宰相體<hi>史</hi>有人欲為范希文買緑野堂希<lb/>
文不肯曰在唐如晉公者是可尊也一旦取其物而有<lb/>
之如何得安寧使耕壊及他有力者致之已則不可取<lb/>
<hi>言行録</hi>日月經天大可以被四海而小或不能入一屋之<lb/>
下彼固無用此區區之小明也<hi>老泉</hi>昔謝安破苻堅書至<lb/>
安與客圍棊不輟曰小兒輩遂已破賊安亦非矯情蓋<lb/>
<pb n="KR3k0025_WYG_053-77b"/>
萬目觀望事體應爾<hi>東坡論</hi>寜容網目漏吞舟誰能烹鮮<lb/>
作竒碎<hi>後山</hi>周世宗嘗作詩以示學士竇儼曰此可宣布<lb/>
否儼曰詩專門學王者若勵精功課在機務茍切磋失<lb/>
至又不盡善世宗解其意遂不作詩<hi>楊億</hi>劉綽天聖中為<lb/>
京西漕分遣屬官盤量諸郡在庾之糧凡收十餘萬石<lb/>
歸朝上殿具劄子乞付三司收繫時章獻太后垂簾問<lb/>
曰已盤量者條貫許再盤量否曰向來盤量官多徇顔<lb/>
面不肯盡收入歴又曰卿識王曽張知白呂夷簡魯宗<lb/>
<pb n="KR3k0025_WYG_053-78a"/>
道否此四人者皆不因盤量收出斛斗致身於此劉大<lb/>
慚謂人曰當是時殿上壁隙可入我亦入矣<hi>史</hi>
　　　不識大體<lb/>
子主好詳則百事荒　凡人之患蔽於一曲而暗於大<lb/>
理<hi>荀子</hi>
史平原君未觀大體<hi>史本傳</hi>好荷禮<hi>酈食其傳</hi>大臣特以簿書不<lb/>
報期㑹之間以為大故　夫移風易俗使天下囘心而<lb/>
向道類非俗吏之所能為也俗吏之所務在於刀筆簿<lb/>
<pb n="KR3k0025_WYG_053-78b"/>
書而不知大體　韓安國謂田蚡曰今人毁君君亦毁<lb/>
之譬如賈豎女子爭言何其無大體也　朱買臣吾丘<lb/>
壽王司馬相如東方朔枚皋終軍等並在左右每令與<lb/>
大臣辨論中外相應以義理之文大臣數屈焉　務在<lb/>
於簿書期㑹斷獄聽訟而已　有司無仲山甫將相之<lb/>
才不能為一代之制而徒鈎摭細㣲毛舉數事以塞詔<lb/>
而已　元帝多材藝善史書鼓琴瑟吹洞簫自度曲被<lb/>
歌聲分寸節度窮極幽眇　大司農江馮上言宜令司<lb/>
<pb n="KR3k0025_WYG_053-79a"/>
𨽻校尉督察三公　蜀楊顒曰今有人使奴執耕稼婢<lb/>
典炊爨雞主司晨犬主吠盜牛負重載馬涉逺路私業<lb/>
無曠所求皆足雍容髙枕飲食而已忽一旦盡欲以身<lb/>
親其役不復付任勞其體力為此碎務形疲神困終無<lb/>
一成豈其智之不如奴婢雞狗哉失為家主之法也<lb/>
帝嘗卒至尚書門陳矯曰此自臣職分非陛下所宜臨<lb/>
也臣若不稱其職則請就黜退陛下宜還帝慙而反<lb/>
石越退告人曰公父子好為小仁不顧大計終當為人<lb/>
<pb n="KR3k0025_WYG_053-79b"/>
擒耳　殷仲堪雖有英鑒資望猶淺議者不以為允到<lb/>
官好行小惠綱紀條目不能舉乃至營造細小之事出<lb/>
納輕微之物一日之内酬答百司乃日旰忘食夜分未<lb/>
寢　帝善屬文不欲人出其右薛道衡死帝曰更能作<lb/>
空梁落燕泥否王胄死帝誦其佳句曰庭草無人隨意<lb/>
緑復能作此語耶　房𤣥齡王珪掌内外官考權萬紀<lb/>
劾其不平魏徴奏萬紀闇於大體　近月征伐虛有賞<lb/>
格而無事實蓋由小才之不知大體徒惜勲庸妄虛倉<lb/>
<pb n="KR3k0025_WYG_053-80a"/>
庫不知士不用命所損㡬何　髙𢎞本正牙奏事白理<lb/>
逋負詔公卿百僚自今勿令正牙奏事議者以為正牙<lb/>
奏事自武德以來未之或改所以達羣情講政事𢎞本<lb/>
無知黜之可也不當因人而廢事　杜黄裳曰明主勞<lb/>
於求人而逸於任人此虞舜所以能無為而治者也至<lb/>
於簿書獄訟煩碎之事各有司存非人主所宜親也昔<lb/>
秦始皇以衡石程書魏明帝自按行尚書事隋文帝衛<lb/>
士傳餐皆無補於當時取譏於後來其耳目形神非不<lb/>
<pb n="KR3k0025_WYG_053-80b"/>
勤且勞也所務非其道也　或者不知體要衒能矜名<lb/>
親小勞侵衆官聽聽於府廷而遺其大者是不知相道<lb/>
者也<hi>通鑑亦有西漢列傳</hi>
集其不知體要者反此以恪勤為公以簿書為尊衒能<lb/>
矜名親小勞侵衆官竊收六職百役之事聽聽於府廷<lb/>
而遺其大者逺者所謂不通是道者也猶梓人而不知<lb/>
繩墨之曲直規矩之方圓尋引之短長姑奪衆工之斧<lb/>
斤刀鋸以佐其藝又不能備其工以至敗績用而無所<lb/>
<pb n="KR3k0025_WYG_053-81a"/>
成也不以謬與<hi>栁子厚集</hi>刀筆之吏寡大方<hi>陳子昻集</hi>
　　　瑣細<lb/>
經旅瑣瑣斯其所取災<hi>易</hi>禮煩則亂<hi>書</hi>水煩則魚鼈不<lb/>
大<hi>禮</hi>
子數粒而炊簡髪而櫛<hi>莊子</hi>簡絲數米秤薪而爨數米而<lb/>
炊可以治小<hi>淮南子</hi>
史其細已甚民弗堪也<hi>左襄二十九年</hi>銖銖而稱之至石必差<lb/>
寸寸而度之至丈必過　律令煩多苛請它比日以益<lb/>
<pb n="KR3k0025_WYG_053-81b"/>
滋自明習者不知所由欲以曉諭衆庶不亦難乎　宣<lb/>
為内史其治米鹽事皆闗其手　鈎摭細微毛舉數事<lb/>
　公孫述為政苛細察於小事如為清水令時　諸葛<lb/>
亮罰二十以上皆親覽　北齊肅宗即位尤自勤勵時<lb/>
人服其明而譏其細嘗問舎人裴澤對曰有識之士咸<lb/>
言傷細厙狄顯安亦曰陛下太細天子乃更似吏　御<lb/>
史中丞姚廷筠奏豈有修一水竇伐一枯木皆取斷宸<lb/>
衷　搜擿疵纇大為煩碎<hi>通鑑</hi>
<pb n="KR3k0025_WYG_053-82a"/>
集推得失去就於方寸銖黍間<lb/>
　　　苛察<lb/>
子水至清則無魚人至察則無徒<hi>家語</hi>察見淵魚者不祥<lb/>
智料隱匿者有殃<hi>列</hi>
史衛嗣君好察微隱縣令有發褥而席敝者嗣君聞之<lb/>
乃賜之席又使人過闗市而賂之金既而召闗市問有<lb/>
客過與汝金汝囘遣之　秦任刀筆之吏爭以亟疾苛<lb/>
察相髙其敝徒文具而無實<hi>通鑑</hi>吹毛求疵　苛察徼繞<lb/>
<pb n="KR3k0025_WYG_053-82b"/>
　披抉其閨門而殺之<hi>西漢列傳</hi>性褊察好以耳目隱發為<lb/>
明<hi>東漢鍾離意傳</hi>杜林曰大漢初興蠲除苛政及至其後漸以<lb/>
滋章吹毛索疵果桃菜茹之饋集以成贓　梁賀琛曰<lb/>
惟務吹毛求疵擘肌分理以深刻為能以繩逐為務<lb/>
上書字誤者即治其罪　考校簿領毫釐不差然皆不<lb/>
達大體督責苛碎　李輔國置察事數十人潛令於人<lb/>
間聽察細事即得推按　陳敬瑄多遣人歴縣鎮詗事<lb/>
謂之尋事<hi>通鑑</hi>
<pb n="KR3k0025_WYG_053-83a"/>
　　　徇公忘私<lb/>
經以公滅私<hi>書</hi>靡室靡家玁狁之故　王事多難不遑<lb/>
啟居豈不懷歸畏此簡書　王事靡盬不遑啟處　不遑<lb/>
將父　不遑將母<hi>詩</hi>言公事不言家事　内稱不避親外<lb/>
舉不避怨推賢而進達之不望其報苟利國家不求富<lb/>
貴<hi>禮</hi>
子君子能以公義勝私欲　公道達而私門塞公事明<lb/>
而私事息<hi>荀子</hi>為國薦賢滅身無憾<hi>劉子</hi>
<pb n="KR3k0025_WYG_053-83b"/>
史楚鬬榖於菟為令尹自毁其家以紓楚國之難　子太<lb/>
叔曰周公殺管叔而放蔡叔夫豈不愛王室故也吉若<lb/>
獲戾子將行之何有於諸游　先國後巳　惠伯曰公<lb/>
事有公利無私忌　仲尼曰叔向古之遺直也治國制<lb/>
刑不隱於親　不以家事辭王事　昔趙衰以壺飱從<lb/>
徑餒而弗食<hi>左</hi>趙宣子言韓獻子於靈公以為司馬河<lb/>
曲之役趙孟使人以其乘車千行獻子執而戮之宣子<lb/>
召而禮之曰吾言汝於君懼汝不能也吾故以是觀汝<lb/>
<pb n="KR3k0025_WYG_053-84a"/>
告諸大夫曰二三子可以賀我矣吾舉厥也而中吾乃<lb/>
今知免於罪矣<hi>國語晉</hi>李離為晉文公理過聴殺人自劾<lb/>
當死文公曰非子之罪也離曰理有法失刑則刑失死<lb/>
則死公以臣能聽微決疑故使為理今過聽殺人當死<lb/>
伏劔而死<hi>史循良傳</hi>亷頗為趙將藺相如拜上卿位在頗右<lb/>
頗曰我見必辱之相如聞不肯與㑹毎朝時嘗稱病不<lb/>
欲與頗爭列已而出望見頗引車避匿相如曰夫以秦<lb/>
王之威而相如廷叱之辱其羣臣相如雖駑獨畏廉將軍哉<lb/>
<pb n="KR3k0025_WYG_053-84b"/>
顧念强秦不敢加兵於趙者徒以吾兩人在也今兩虎<lb/>
共鬭勢不俱生吾所以為此者先國家之急而後私讎<lb/>
也<hi>史記</hi>趙奢受命之日不問家事<hi>史趙世家</hi>參聞何薨告舎人<lb/>
趣治行吾將入相居無何使者果召參參微時與蕭何<lb/>
善及為相有隙至何且死所推賢唯參　薄昭殺漢使<lb/>
者帝不忍加誅使公卿與之飲酒欲令自飲酖昭不肯<lb/>
使羣臣喪服往哭之乃自殺　主爾忘身國爾忘家公<lb/>
爾忘私　金日磾長子為帝弄兒甚愛之其後弄兒壯<lb/>
<pb n="KR3k0025_WYG_053-85a"/>
大不謹自殿下與宫人戱日磾適見之惡其淫亂遂殺<lb/>
弄兒　夫人情莫不貪生惡死念親戚顧妻子至激於<lb/>
義理者不然<hi>通鑑</hi>趙禹為吏以來舎無食客公卿相過禹<lb/>
禹終不報謝務在絶知友賔客之請孤立行己意而已<lb/>
<hi>通鑑</hi>問遺無所受請寄無所聴常自稱曰巳倍親而事國<lb/>
身當奉職死節官下終不顧妻子矣<hi>郅都</hi>奮不顧身以殉<lb/>
國家之急<hi>李陵</hi>武帝為霍去病治第令視之對曰匈奴不<lb/>
滅無以家為也　尹翁歸抱公潔已為近世表　抱公<lb/>
<pb n="KR3k0025_WYG_053-85b"/>
絶私<hi>西漢尹翁歸傳</hi>王章素剛直敢言雖為鳯所舉非鳯專權<lb/>
不親附鳯乃奏封事言日食之咎鳯專權蔽主之過<hi>通鑑</hi>
<hi>漢成紀</hi>禽息憂國碎首不恨　賈復部將殺人於潁川潁<lb/>
川太守冦恂捕得繫獄戮之於市復以為恥還過潁川<lb/>
謂左右曰吾與冦恂並列將相而為其所陷今見恂必<lb/>
手劍之恂知其謀不與相見姊子谷崇曰崇將也得𢃄<lb/>
劔侍側卒有變足以相當恂曰不然昔藺相如不畏秦<lb/>
王而屈於亷頗者為國也<hi>通鑑</hi>隂興與同郡張崇上谷鮮<lb/>
<pb n="KR3k0025_WYG_053-86a"/>
于裒不相好知其有用猶稱所長而達之友人張把杜<lb/>
禽與興厚善以為華而少實但私之以財終不為言<lb/>
呉漢病篤車駕親臨問所欲言對曰臣愚無所知識唯<lb/>
願陛下慎無赦而已　祭遵為征虜將軍同産弟遜以<lb/>
遵無子取妾送遵不受曰自以身任於國不敢慮絶嗣<lb/>
之計<hi>後漢本傳</hi>羣臣朝賀大將軍梁冀帯劔入省尚書蜀郡<lb/>
張陵呵叱令出敕羽林虎賁奪劔冀跪謝陵不應即劾<lb/>
奏冀請廷尉論罪有詔以一嵗俸贖百僚肅然河南尹<lb/>
<pb n="KR3k0025_WYG_053-86b"/>
不疑嘗舉陵孝亷乃謂陵曰昔舉君適所以自罰也陵<lb/>
曰明府不以陵不肖誤見擢序今申公憲以報私恩不<lb/>
疑有愧色　左雄薦周舉為尚書雄舉故冀州刺史馮<lb/>
直嘗坐贓受罪周舉以此劾奏雄雄曰進君適所以自<lb/>
罰<hi>一作伐</hi>也舉曰昔趙宣子任韓厥為司馬厥以軍法戮<lb/>
宣子僕宣子謂諸大夫曰可賀我矣吾選厥也任其事<lb/>
今君不以舉之不才誤升諸朝不敢阿君以為君羞不<lb/>
悟君之意與宣子殊也　遼西太守趙苞到官遣使迎<lb/>
<pb n="KR3k0025_WYG_053-87a"/>
母及妻子垂當到郡道經栁城值鮮卑萬餘人入塞冦<lb/>
鈔苞母及妻子遂為所刼質載以擊郡苞率騎二萬與<lb/>
戰對陳賊出母以示苞苞悲號謂母曰為子無狀欲以<lb/>
微禄奉養朝夕不圖為母作禍昔為母子今為王臣義<lb/>
不得顧私恩毁忠節唯當萬死無以塞罪母妻皆為所<lb/>
害苞葬訖謂鄉人曰食禄而避難非忠也殺母以全義<lb/>
非孝也如是有何面目立於天下遂嘔血而死<hi>通鑑</hi>橋𤣥<lb/>
與陳琳有隙及在公位薦琳為廷尉<hi>後漢</hi>君子仕不為己<lb/>
<pb n="KR3k0025_WYG_053-87b"/>
職思其憂<hi>東漢文紀</hi>蘇章遷冀州刺史故人為清河太守章<lb/>
行部按其姦賍乃請太守為設酒餚陳平生之好甚歡<lb/>
太守喜曰人皆有一天我獨有二天章曰今夕蘇孺文<lb/>
與故人飲者私恩也明日冀州刺史按事者公法也遂<lb/>
舉正其罪　諸葛瑾毎奉使至蜀與其弟亮但公㑹相<lb/>
見退無私面　董尋曰臣聞古之直士盡言於國不避<lb/>
死亡故周昌比髙祖於桀紂劉輔譬趙后於人婢天生<lb/>
忠直雖白刄沸湯往而不顧者誠為時王憂惜天下也<lb/>
<pb n="KR3k0025_WYG_053-88a"/>
臣自比於牛之一毛生既無益死亦何損　李憙在朝<lb/>
姻親故人與之分衣共食而未嘗私以王官<hi>通鑑</hi>氐人齊<lb/>
萬年反朝臣惡周處強直使𨽻夏侯駿西征孫秀謂之曰<lb/>
卿有老母可以此辭處曰忠孝之道安得兩全既辭親<lb/>
事君父母安得而子乎<hi>晉書</hi>何充所選用皆以功効不私<lb/>
親舊　王坦之卒臨終與謝安桓沖書惟以國家為憂<lb/>
言不及私<hi>通鑑</hi>郄超卒郄愔哀悼成疾門生呈與桓温往<lb/>
反宻計愔於是大怒曰小子死恨晩矣更不復哭　王<lb/>
<pb n="KR3k0025_WYG_053-88b"/>
文度言不及私<hi>晉書</hi>魏源懷按朔鎮將元尼湏與源懐舊<lb/>
交貪穢狼籍置酒請懐曰命之短長由卿之口豈可不<lb/>
相寬貸懐曰今日源懐與故人飲酒之坐非鞠獄之所<lb/>
也明日公庭始為使者檢鎮將罪狀之處耳尼須揮淚<lb/>
無以對案劾抵罪　魏崔楷為殷州刺史或勸楷留家<lb/>
單騎之官楷曰吾聞食人之禄者憂人之憂若吾獨往<lb/>
則將士誰肯固志哉遂舉家之官葛榮逼州城楷撫勉<lb/>
將士以拒之莫不爭奮皆曰崔公尚不惜百口吾屬何<lb/>
<pb n="KR3k0025_WYG_053-89a"/>
愛一身速戰不息死者相枕終無叛志<hi>通鑑</hi>屈突通從討<lb/>
王世充時通二子在洛陽帝曰以今東路委公如二子<lb/>
何通曰臣老矣不足當重任然疇昔陛下釋俘纍加恩<lb/>
禮以蒙更生是時口與心誓以死報國今日之行正當<lb/>
先驅二兒死自其分終不以私害義<hi>新唐書</hi>莅官勁正有<lb/>
犯法者雖親無囘縱　上悉以軍中資糧器械簿書委<lb/>
岑文本夙夜勤力躬自科配籌筆不去手精神耗竭言<lb/>
辭舉措頗異平日上見而憂之謂左右曰文本與我同<lb/>
<pb n="KR3k0025_WYG_053-89b"/>
行恐不與我同返是日遇暴疾而薨<hi>通鑑</hi>王義方彈李義<lb/>
甫義甫謂之曰王學士得御史是義甫所舉今日之事<lb/>
豈無愧乎對曰義方為公不為私　張易之張昌宗居<lb/>
中用事桓彦範謀誅之彦範以事白其母母曰忠孝不<lb/>
兩全先國後家可也　太后之遷上陽宮也姚元之獨<lb/>
嗚咽流涕曰元之前日從公誅姦逆人臣之義也今日<lb/>
別舊君亦人臣之義也雖獲罪實所甘心<hi>同上</hi>丈夫當敢<lb/>
言地要須明目張膽以報天子焉能碌碌以保妻子耶<lb/>
<pb n="KR3k0025_WYG_053-90a"/>
　推誠蹇諤不私形骸<hi>唐書</hi>皇后妹夫奉御長孫昕以細<lb/>
故與御史大夫李傑不協昕與其妹夫楊仙玉於里巷<lb/>
伺傑而毆之傑上表上大怒命於朝堂杖殺以謝百僚<lb/>
　李國貞治軍嚴朔方將士不樂皆思郭子儀故王元<lb/>
振為之作亂子儀至軍元振自以為功子儀曰汝臨賊<lb/>
境輒害主將若賊乗其釁無絳州矣吾為宰相豈愛一<lb/>
卒之私邪收元振及其同謀者四十人皆殺之<hi>通鑑</hi>郭子<lb/>
儀禁無故軍中走馬南陽夫人乳母之子犯禁都虞候<lb/>
<pb n="KR3k0025_WYG_053-90b"/>
杖殺之諸子泣訴於子儀且言都虞候之横子儀叱遣<lb/>
之明日以事語僚佐而嘆息曰子儀諸子皆奴材也不<lb/>
賞父之都虞候而惜母之乳母子非奴材而何　李晟<lb/>
曰幸得備將相茍容身不言豈可謂有犯而無隱耶<lb/>
崔祐甫作相未逾年凡除吏㡬八百員多稱允當上曰<lb/>
有人謗卿所除擬官多涉親故何也祐甫曰進擬必須<lb/>
諳其材行臣若與之相識方可粗諳若素不知聞何以<lb/>
知其言行獲謗之由實在於此<hi>唐書</hi>裴晉公遺言不及家<lb/>
<pb n="KR3k0025_WYG_053-91a"/>
事<hi>唐書</hi>吕夷簡彈楊憑貶臨賀尉親友無敢送者徐晦獨<lb/>
至藍田與别權徳輿謂之曰母乃為累乎對曰晦自布<lb/>
衣䝉楊公知奬今日逺謫安得不與之別後數日夷簡<lb/>
奏為監察御史晦謝曰平生未嘗得望公顔色公何從<lb/>
而取之夷簡曰君不負楊臨賀豈負國乎　裴垍器局<lb/>
峻整人不敢干以私嘗有故人自逺詣之垍資給優厚<lb/>
從容欵狎其人乗間求京兆判司垍曰公才不稱此官<lb/>
不敢以故人之私傷朝廷至公他日有盲宰相憐公者<lb/>
<pb n="KR3k0025_WYG_053-91b"/>
不妨得之垍則必不可<hi>唐書</hi>李固言薦崔求為起居舎人<lb/>
鄭覃再三以為不可曰公事勿相違覃曰宰相盡同則<lb/>
事必有欺陛下者矣　李德裕以栁仲郢為京兆尹素<lb/>
與牛僧孺善謝德裕曰不意太尉恩奬及此仰報恩德<lb/>
敢不如竒章公門館德裕不以為嫌　髙季昌遣都指<lb/>
揮使倪可福以卒萬人修江陵外郭季昌行視責功程<lb/>
之緩杖之季昌女為可福子知進婦季昌謂其女曰歸<lb/>
語汝舅吾欲威衆辦事耳以白金數百兩遺之　劉<lb/>
<pb n="KR3k0025_WYG_053-92a"/>
仁瞻幼子崇諫夜泛舟渡淮北為小校所執仁瞻命腰<lb/>
斬之周廷搆求救於夫人夫人曰妾於崇諫非不愛也<lb/>
然軍法不可私名節不可虧若貸之則劉氏為不忠之<lb/>
門妾與公何面見將士也輒命斬之然後成喪<hi>通鑑</hi>
傳記晉文公問咎犯誰可為西河守對曰子羔曰非汝<lb/>
之仇歟曰君問誰守者非問臣之仇也子羔見而謝之<lb/>
咎犯曰薦子者公也吾不以私事害公議<hi>説苑</hi>許允為吏<lb/>
部郎多用其鄉里魏明帝遣虎賁收之允曰臣之鄉人<lb/>
<pb n="KR3k0025_WYG_053-92b"/>
臣所知也<hi>世説</hi>燕梁琛使秦琛從兄奕先在秦為尚書郎<lb/>
㑹罷秦王欲令琛止奕舎琛語有司曰昔諸葛兄弟各<lb/>
處三國及其聘集公朝相見退無私面奕數就邸問東<lb/>
國起居琛曰今三方鼎據兄弟並蒙附寵論心各有所<lb/>
在今欲以東國事語君恐非西國之所欲聞何以見問<lb/>
<hi>十六國春秋</hi>魏文侯問解狐曰將定西河之守誰與用對曰荆<lb/>
伯栁賢人文侯曰是非子之讐耶對曰君問守非問讐<lb/>
也伯栁見解狐而謝之狐曰言子者公也怨子者私也<lb/>
<pb n="KR3k0025_WYG_053-93a"/>
<hi>韓詩外傳</hi>
集棄身鋒刃端性命安可懐父母且不顧何言子與妻<lb/>
名編壯士籍不得中顧私捐軀赴國難視死忽如歸<hi>白馬</hi>
<hi>篇</hi>丈夫誓許國憤惋復何有<hi>杜詩</hi>知事君以道無憚殺身<lb/>
慕當官而行不求利己<hi>韓文</hi>孔席不暇暖墨突不得黔<lb/>
欲為聖明除弊事豈將衰老計殘年<hi>韓詩</hi>螻蟻之命甚輕<lb/>
社稷之計甚重<hi>白樂天</hi>不厚於身而厚於君不潤於家而<lb/>
潤於國<hi>唐文</hi>國計已推肝膽計家財不為子孫謀<hi>羅隱集</hi>
<pb n="KR3k0025_WYG_053-93b"/>
本朝韓魏公喜用知名士或不識其面既用之其人亦<lb/>
不知所薦進也　富公使契丹始受命聞一女卒再受<lb/>
命聞一男生皆不顧而行得家書不發而焚之<hi>神道碑</hi>孔<lb/>
道輔卒客謂德用曰此害公者也公曰彼以職言事何<lb/>
為害我可惜朝廷亡一直臣於是言者終身以為愧<hi>歐公</hi>
<hi>作王德用銘</hi>范忠宣公在相位凡薦引人才必以天下公議<lb/>
所薦士未嘗知出於公公亦未嘗示恩意於人<hi>三朝言行録</hi>
張知白語同僚曰吾曹本書生致位至此唯徇公滅私<lb/>
<pb n="KR3k0025_WYG_053-94a"/>
可以報國<hi>聖宋掇遺</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0025_WYG_053-94b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷五十三<lb/>
</p>
<p>
</p>
  </div>
</body>
</text>
</TEI>
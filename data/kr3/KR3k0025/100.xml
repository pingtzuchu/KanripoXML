<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷一百</head>
    <p>
<pb n="KR3k0025_WYG_100-1a"/>
欽定四庫全書<lb/>
　記纂淵海卷一百　　　　宋　潘自牧　撰<lb/>
　　蟲豸部<lb/>
　　　蛇<lb/>
經維虺維蛇女子之祥<hi>詩</hi>初内蛇與外蛇鬭於鄭南門<lb/>
中内蛇死六年而厲公入　有蛇自泉宫出如先君之<lb/>
數聲姜薨毁泉臺　呉為封豕長蛇以薦食上國<hi>左傳</hi>
子吾待蛇蚹蜩翼耶<hi>莊子</hi>騰蛇逰霧<hi>慎子</hi>䲭夷子皮謂田成<lb/>
<pb n="KR3k0025_WYG_100-1b"/>
子曰子獨不聞涸澤之蛇乎小蛇謂大蛇曰大蛇行而<lb/>
小蛇隨之必有殺子子不如相銜負我以行人必以我<lb/>
為神也乃相負越公道而行人皆避之<hi>韓子</hi>越人得蚺蛇<lb/>
以為上肴中國得而棄之無用　神蛇能斷而復續而<lb/>
不能使人勿斷也<hi>淮南子</hi>
史秦文公夢黄蛇自天下屬地其口出於鄜衍於是作<lb/>
鄜畤<hi>史記</hi>高祖夜行澤中大蛇當道拔劍斬之後人至蛇<lb/>
所有一老嫗夜哭曰吾子白帝子也化為蛇當道今者<lb/>
<pb n="KR3k0025_WYG_100-2a"/>
赤帝子斬之<hi>漢書</hi>杜預醉臥齋中外人聞嘔吐聲竊窺於<lb/>
戸見一大蛇垂頭而吐聞者異之　樂廣嘗有親客久<lb/>
闊不復來廣問其故答曰前蒙賜酒見杯中有蛇既飲<lb/>
而疾時㕔事壁上有角漆弓畫作蛇廣意杯中蛇即角<lb/>
弓影也復置酒謂客曰酒中復有所見否答曰如初廣<lb/>
乃告其所以客豁然頓愈<hi>晉書</hi>劉秀之十許嵗時與諸兒<lb/>
戯於前渚忽有大蛇來勢甚猛莫不顛沛驚呼秀之獨<lb/>
不動衆並異焉<hi>沈約宋書</hi>翟讓初見李宻衣在格上宻腰帶<lb/>
<pb n="KR3k0025_WYG_100-2b"/>
化為赤蛇讓心異之竟為宻所殺<hi>隋書</hi>元和中五坊小使<lb/>
毎羣聚於賣酒食家肆情飲啖將去留蛇一篋誡之曰<lb/>
吾以此蛇致供奉鳥雀可善飼之主人賂而謝之方肯<lb/>
擕去<hi>唐書</hi>周太祖嘗寢柴后見五色小蛇入鼻間心異之<lb/>
知其必貴敬奉愈厚<hi>五代史</hi>
傳記螣騰蛇王蛇<hi>爾雅</hi>善用兵者譬如率然率然常山之<lb/>
蛇也撃其首則尾至撃其尾則首至擊其中身則首尾<lb/>
俱至<hi>孫子兵法</hi>楚有祠者賜其舍人酒一巵舍人相謂曰請<lb/>
<pb n="KR3k0025_WYG_100-3a"/>
各畫地為蛇先成者飲酒一人先成乃左手持巵右手<lb/>
畫蛇曰吾能為之足一人後成奪其巵曰蛇故無足子<lb/>
安能為之足遂飲其酒<hi>戰國䇿</hi>巴蛇吞象三嵗而出角君<lb/>
子服之己心腹之疾<hi>山海經</hi>晉文公出田前有大蛇其高<lb/>
如隄其御請攻之文公曰不可我有失行而天惑我以<lb/>
妖我若攻之是逆天令也乃歸齋宿而請於廟退而修<lb/>
政居三日夢天誅蛇曰爾何敢當聖君之路文公覺令<lb/>
人視之蛇已魚爛矣<hi>賈誼書</hi>隋侯行見大蛇傷救而治之<lb/>
<pb n="KR3k0025_WYG_100-3b"/>
其後蛇銜珠以報之<hi>搜神記</hi>晉吳興太守袁𤣥瑛嘗之官<lb/>
請郭璞筮吉凶璞曰至官當有赤蛇為妖不可殺之後<lb/>
到府果有赤蛇在銅虎符首上蟠家人撾殺之其後𤣥<lb/>
瑛為徐馥所害<hi>廣五行記</hi>兩頭蛇嶺外多一頭有口眼一頭<lb/>
似頭而無口眼昔孫叔敖見之不祥乃殺而瘞之南人<lb/>
見之為常其禍安在<hi>嶺表録異</hi>
集蝮蛇蓁蓁封狐千里　靈蛇吞象厥大何如<hi>楚辭</hi>獨不<lb/>
見翠蛇絳螭之將登天乎必聳身於蒼梧之朔階浮雲<lb/>
<pb n="KR3k0025_WYG_100-4a"/>
翼疾風而上<hi>揚雄</hi>嘉茲蛇靈斷而能續飛不須翼行不假<lb/>
足<hi>𫝊𤣥</hi>蚺惟大蛇既洪且長采色駮犖其文錦章食灰吞<lb/>
鹿腴成養創賔享嘉宴是豆是觴<hi>楊氏異物志讃</hi>永州之野産<lb/>
異蛇黒質白章觸草木盡死以齧人無禦之者然得而<lb/>
腊之以為餌可以已大風踠攣瘻厲去死肌殺三蟲<hi>栁文</hi>
吾悲夫天形汝軀絶翼去足無以相扶曲膂屈脅惟行<lb/>
之紆目兼蜂蠆色混泥塗其頭蹙恧其腹次且褰鼻鈎<lb/>
牙穴出㯦居蓄怒而蟠銜毒而趨志蘄害物隂蠧潛狙<lb/>
<pb n="KR3k0025_WYG_100-4b"/>
　草搖風動百毒齊起首卷脊努吐舌搖尾不足其凶<lb/>
若病乎已<hi>宥蝮蛇文</hi>
本朝欲知垂盡歳有似赴壑蛇修鱗半已沒去意誰能<lb/>
遮　况欲繋其尾雖勤如奈何<hi>東坡</hi>
　　　鼃<lb/>
經蟈氏掌去鼃黽焚牡蘜以灰洒之則死<hi>周禮</hi>仲夏之月<lb/>
螻蟈鳴<hi>禮</hi>
子井蛙不可以語於海者拘於虛也　子獨不聞塪井<lb/>
<pb n="KR3k0025_WYG_100-5a"/>
之蛙乎謂東海之鼈曰吾樂與吾跳梁乎井幹之上入<lb/>
休乎缺甃之崖赴水則接腋持頥蹶泥則沒足滅跗塪<lb/>
井之樂此亦至矣夫子奚不時來入觀乎東海之鼈左<lb/>
足未入而右膝已縶矣於是逡巡而却告之海塪井之<lb/>
蛙聞之適適然驚規規然自失也<hi>莊子</hi>越王勾踐欲伐吳<lb/>
出見鬭鼃乃軾從者曰王何敬也曰以其勇氣故也其<lb/>
後國人輕命死戰<hi>韓子</hi>蝦蟇蛙龜且夜恒鳴口乾舌檘然<lb/>
布不聽<hi>管子</hi>
<pb n="KR3k0025_WYG_100-5b"/>
史元鼎五年秋蛙與蝦蟇俱鬭<hi>漢書</hi>馬援為隗囂使公孫<lb/>
述歸謂囂曰子陽井底蛙耳而妄自尊大不如専意東<lb/>
方<hi>後漢書</hi>有蛙鳴于華林園恵帝問曰為官乎為私乎賈<lb/>
𦙍對曰在官地為官在私地為私<hi>晉書</hi>沈僧照别名法朗<lb/>
少事文師道士梁武陵王紀為㑹稽太守宴坐池亭蛙<lb/>
鳴聒耳王曰殊廢絲竹之聽僧照呪厭便息日晩王欲<lb/>
其復鳴僧照曰王歡已闌令女恣鳴即便喧聒<hi>齋書</hi>丘傑<lb/>
遭母喪以熟菜有味不嘗於口忽夢見母曰汝噉生菜<lb/>
<pb n="KR3k0025_WYG_100-6a"/>
遇蝦蟇毒靈床前有三丸藥可取服之傑驚起得藥服<lb/>
之下蝌蚪子數升<hi>南史</hi>
傳記蟼蟇蝌蚪活東<hi>爾雅</hi>蝌蚪蝦蟇子也一名𤣥針一名<lb/>
𤣥魚<hi>古今注</hi>燕太子與荆軻之東宫臨池而觀軻拾磚投<lb/>
蛙太子令人奉槃金<hi>燕丹子</hi>懐州擬貞觀東廊下柱有蝦<lb/>
蟇聲後因柱朽壞斫之得一蝦蟇其柱又無孔隙<hi>廣五行記</hi>
集蝦蟇雖水居水特變形貌强號為蛙蛤於實無所校<lb/>
雖然兩股長其奈脊皴皰跳擲雖云高意不離濘淖鳴<lb/>
<pb n="KR3k0025_WYG_100-6b"/>
聲相呼和無理祇取閙周公所不堪灑灰垂典教端能<lb/>
敗笙磬仍工亂學校雖蒙句踐禮竟不聞報效大戰元<lb/>
鼎年孰強孰敗撓居然當鼎味豈不辱釣罩<hi>韓文</hi>蠢蠢水<lb/>
族中無用者蝦蟇形穢肌肉腥出沒于泥沙六月七月<lb/>
交時雨正滂沱蝦蟇得其志快樂無以加地既蕃其生<lb/>
使之族類多天又與其聲得以相喧譁豈惟西池上汙<lb/>
君清泠波何獨瑤琴前亂君鹿鳴歌<hi>白居易</hi>
本朝悍目知誰瞋皤腹空自脹慎勿困蜈蚣饑蛇不許<lb/>
<pb n="KR3k0025_WYG_100-7a"/>
放<hi>東坡</hi>越國車前矜勇甚子陽井底太驕生乘時不羡雲<lb/>
溟樂口作儀同皷吹聲<hi>宋子經</hi>坎井我自足跳梁而持頥<lb/>
鼈笑色無愠鶉化理莫推　月下聲喧青草岸雨餘響<lb/>
徹緑荷洲　雖蒙黄金擲荆卿空爾為或以白玉琢形<lb/>
模妙工倕咄爾百醜質詎辱五鼎脂浪號土底鴨雄誇<lb/>
水中雞何足汙帝筋但可充蛇饑<hi>洪駒父</hi>
　　　蟋蟀<lb/>
經蟋蟀刺晉昭公也　七月在野八月在宇九月在戸<lb/>
<pb n="KR3k0025_WYG_100-7b"/>
十月蟋蟀入我牀下<hi>詩</hi>季夏蟋蟀居壁<hi>禮</hi>
史蟋蟀俟秋唫<hi>漢書</hi>秋風厲而蟋蟀吟蓋氣使之然也<hi>後漢</hi>
<hi>書</hi>
傳記蟋蟀似蝗而小正黑有光澤如漆有角翅一名蛬<lb/>
一名蜻蛚楚人謂之王孫幽州人謂之促織督促之言<lb/>
也里語曰趣織鳴懶婦驚<hi>詩義疏</hi>蟋蟀之蟲隨隂迎陽居<lb/>
壁向外趣婦女織績女工之象<hi>易通系卦</hi>立秋蜻蜒鳴白露<lb/>
下蜻蛚上堂<hi>易通卦騐</hi>朽葦為蛬<hi>捜神記</hi>蟋蟀集天子無逺兵<lb/>
<pb n="KR3k0025_WYG_100-8a"/>
<hi>春秋潛潭巴</hi>莎雞一名促織一名絡緯促織謂鳴聲如急織<lb/>
也絡緯謂其聲如紡績也促織一曰促機絡緯一名紡<lb/>
緯<hi>古今注</hi>
集澹容與而獨猗兮蟋蟀鳴此西堂<hi>楚辭</hi>何兹蟲之資生<lb/>
亦靈智之攸授享神氣之么眇體形容之㣲陋　厲清<lb/>
響於長宵激悲聲以迄曙<hi>虞諶賦</hi>開秋肇凉氣蟋蟀鳴牀<lb/>
帷<hi>阮籍</hi>促織甚㣲細哀音何動人草根吟不穏牀下夜相<lb/>
親久客得無淚故妻難及晨悲絲與急管感激異天真<lb/>
<pb n="KR3k0025_WYG_100-8b"/>
<hi>杜詩</hi>
本朝是固夫霜凄露感而恤緯征人之裳者歟身勤心<lb/>
苦而提耳女工之荒者歟晝閴宵喧自基而徂堂者歟<lb/>
多言强聒身隠而聲彰者歟若悲若怨若憤若歎而吟<lb/>
嘯秋夕之清長者歟　一聲能遣一人愁終夕聲聲曉<lb/>
未休不解繅絲替人織强來出口促衣裘<hi>誠齋賦</hi>
　　　蟻<lb/>
經饋食之豆蚔醢注云蚔蟻子也<hi>周禮</hi>蛾子時術之<hi>禮</hi>
<pb n="KR3k0025_WYG_100-9a"/>
子羊肉不慕蟻蟻慕羊肉羶也　吞舟之魚蕩而失水<lb/>
則螻蟻能苦之<hi>莊子</hi>桓公伐孤竹行山中無水隰朋曰蟻<lb/>
冬居山之陽夏居山之隂蟻壤寸而有水乃掘遂得水<lb/>
　千丈之隄以螻蟻之穴而潰　以骨去蟻蟻愈多<hi>韓子</hi>
蟻有兼弱之智<hi>抱朴子</hi>
傳記蚍蜉大螘小者螘蠪虰螘螱飛螘其子蚳<hi>爾雅</hi>蟻封<lb/>
户穴大雨將集<hi>焦贑易林</hi>朱蟻其狀如蟻在崑崙之墟<hi>山海經</hi>
飛蟻有木蟻古曰𤣥駒者也<hi>廣志</hi>蚍蜉齊魯之間謂蚼蠓<lb/>
<pb n="KR3k0025_WYG_100-9b"/>
西南梁益之間謂之𤣥駒燕謂之蛾蛘楚郢以南蟻土<lb/>
謂之封<hi>方言</hi>殷仲堪父病虛悸聞牀下蟻動云是牛鬬<hi>世説</hi>
桓謙太元中忽有人皆長寸餘悉被鎧持槊縁機登竈<lb/>
或有切肉輒以槊刺取徑入穴道士朱應子令以沸湯<lb/>
澆所入處掘之有斛許大蟻死窟中謙後以門釁同滅<lb/>
<hi>異苑</hi>淳于棼夢入蟻穴<hi>見木部槐類</hi>交廣溪洞間酋長多收蟻<lb/>
卵鹵以為醬非官客親友不可得也<hi>嶺表録異</hi>
集南方豈螘若象<hi>楚辭</hi>節殷人之喪輿在四隅而交結濟<lb/>
<pb n="KR3k0025_WYG_100-10a"/>
齊桓之窮師由山東之高垤感萌陽以潜步知將雨而<lb/>
封穴伊斯蟲之愚昧乃先識而似哲<hi>郭璞</hi>嘗濟齊師之乏<lb/>
亦聞媯徳之羶覩封穴而知雨驗寸壤而得泉出以時<lb/>
而不息故學者得而稱焉戴粒而逰若巨鼇之冠神岳<lb/>
繞磨而行若日月之麗清天<hi>李徳裕</hi>
本朝哲宗在宫中潄水必避螻蟻<hi>聖政</hi>大宋編竹渡蟻<hi>見狀</hi>
<hi>元及第類</hi>偶爾相逢試問途不知何事數遷居㣲軀所饌能<lb/>
多少一獵歸來滿後車　一騎初乘隻又雙全軍突出<lb/>
<pb n="KR3k0025_WYG_100-10b"/>
陣成行䇿勛急報千夫長渡水還争一葦航<hi>誠齋</hi>
　　　蜘蛛<lb/>
經蠨蛸在户<hi>詩</hi>
子晉公子重耳奔齊見蜘蛛布網曵蠅執豸而食之謂<lb/>
舅犯曰此蟲也智之薄者矣人之有智而不能廓垂天<lb/>
之綸布絡地之網以供方丈之御是曽不如蜘蛛之智<lb/>
也舅犯曰君將行之則有邦有嗣矣<hi>管子</hi>太昊師蜘蛛而<lb/>
結網<hi>抱朴子</hi>
<pb n="KR3k0025_WYG_100-11a"/>
史葛原取燕卵蜂巢蜘蛛著器中使管輅射覆輅曰第<lb/>
三物觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>長足吐絲成羅尋網求食利在昏夜<hi>魏志</hi>
傳記蟏蛸一名長腳荆州河内謂之喜子云此蟲來著<lb/>
人當有親客至<hi>詩義疏</hi>蜘蛛作網以司行旅　蜘蛛南北<lb/>
巡行罔罟<hi>焦易</hi>湯出見羅者命解其三面更教之祝曰昔<lb/>
蛛螯作網今人學結欲左者左欲右者右吾取其犯命<lb/>
者<hi>帝王世紀</hi>龔舍初隨楚王朝宿未央宫見赤蜘蛛四面縈<lb/>
羅網有蟲觸之而死者舎乃歎曰仕官者人之網羅也<lb/>
<pb n="KR3k0025_WYG_100-11b"/>
於是掛冠而退時人謂舎為蜘蛛之隠<hi>金樓子</hi>觀夫蜘蛛<lb/>
之絲以網飛蟲也人之用詐安過之<hi>論衡</hi>
集獨高懸以浮處遂設網於四隅南連大廡北接華堂<lb/>
左憑廣厦右依高廊吐絲屬緒目引結網纎羅絡漠綺<lb/>
錯交張雲舉霧綴以待無方<hi>成公綏</hi>伊蜘蛛之為蟲縱㣲<lb/>
性乎天壤稟妙造於化靈忽無擬而無想吐自然之纎<lb/>
緒先皇羲而結網憑輕羅以隠顯應大明之幽朗<hi>張望</hi>映<lb/>
日張網羅遮天亦何别倘居要地門害物可堪説網成<lb/>
<pb n="KR3k0025_WYG_100-12a"/>
雖福已網敗還禍爾<hi>蘇極</hi>物之小者近網而斃物之大者<lb/>
兼網而逝網也者繩其小而不繩其大吾不知爾身之<lb/>
危兮腹之餧兮吁<hi>羅隠</hi>
本朝日結一尺網知吐㡬尺絲百蟲為爾食丸腹尚若<lb/>
饑<hi>梅聖俞</hi>静看簷蛛結網低無端妨礙小蟲飛蜻蜓倒掛<lb/>
蜂兒窘催喚山童為解圍<hi>范至能</hi>網羅滿腹輸渠巧也只<lb/>
蠅蚊命屬渠　網羅最宻是蛛絲却被秋蚊探得知粘<lb/>
著便飛來不再蛛絲也解有疎時<hi>誠齋</hi>織絲來往疾如梭<lb/>
<pb n="KR3k0025_WYG_100-12b"/>
長愛騰空作網羅害物身心雖甚小謾天綱紀亦無多<lb/>
<hi>翟嗣宗</hi>
　　　蚯蚓<lb/>
經孟夏蚯蚓出仲冬蚯蚓結<hi>禮</hi>
子上食槁壤下飲黄泉<hi>孟子</hi>蚯蚓見軍中尤多者軍罷又<lb/>
宜備反叛<hi>抱朴子</hi>
傳記蚯蚓一名䖤蟺一名曲蟺善長吟於地中江東謂<lb/>
為歌女或謂鳴砌<hi>古今注</hi>螾無爪牙之利筋脉之强上食<lb/>
<pb n="KR3k0025_WYG_100-13a"/>
睎土下飲黄泉者用心一也<hi>大戴禮</hi>黄帝時螾大如虹<hi>帝王</hi>
<hi>世紀</hi>陳後主時隋軍至江蚯蚓盡出森然如値箭陳氏水<lb/>
鄉蚯蚓土蟲象陳氏自稱土徳盡出明傾其窟穴以曲<lb/>
歸直是嵗隋平陳　大業中河南有婦人養姑不孝姑<lb/>
兩目暗婦切蚯蚓為羮以食之未㡬雷震其婦俄而從<lb/>
空落身如故而易頭為白狗頭<hi>廣五行記</hi>
集蚯蚓土精無心之蟲交不以分婬於阜螽觸而感物<lb/>
無乃常雄<hi>郭璞</hi>蚯蚓上深堂<hi>杜詩</hi>
<pb n="KR3k0025_WYG_100-13b"/>
本朝蚓食土而飲泉其為生也簡而易足然仰其穴而<lb/>
鳴若號若呼若嘯若歌其亦有所求耶抑其求易足而<lb/>
自鳴其樂耶其生陋而自悲其不幸耶將自喜其聲而<lb/>
鳴其類耶豈其時至氣作不自知其所以然而不能自<lb/>
已致耶何其聒然而不止耶吾於是乎有感<hi>六一集</hi>
　　　蝶<lb/>
子昔莊周夢為蝴蝶栩栩然蝴蝶也不知周也俄然覺<lb/>
則蘧蘧然周也不知周之夢為蝴蝶歟蝴蝶之夢為周<lb/>
<pb n="KR3k0025_WYG_100-14a"/>
歟<hi>莊子</hi>鳥足之根為蠐螬其葉為蝴蝶<hi>列子</hi>
史魏收在洛京輕薄尤甚人號云魏收驚蛺蝶<hi>北齊書</hi>
傳記蛺蝶一名野蛾一名風蝶江東人號為撻末色白<lb/>
背青者是也其大有如蝙蝠者或黒色或赤斑名曰鳯<lb/>
子一名鳯車一曰鬼車<hi>古今注</hi>唐穆宗禁中花開夜有蝴<lb/>
蝶數萬集花間宫人以羅巾撲之無獲者上令張網空<lb/>
中得數百遲明視之皆庫中金玉錢<hi>杜陽雜編</hi>嘗有人浮南<lb/>
海泊於孤嶼忽有物如蒲帆飛過海將到舟競以物撃<lb/>
<pb n="KR3k0025_WYG_100-14b"/>
之盡破碎墜地視之乃蛺蝶也海人去其翅足秤之得<lb/>
肉八十斤噉之極肥美<hi>異物志</hi>鶴子草蔓上春生雙蟲越<lb/>
女收於粧奩中摘其葉飼之蜕為蝶赤黄色婦女收而<lb/>
帶之謂之媚蝶<hi>嶺表録異</hi>
集野畦連蛺蝶　沙晩低風蝶　風輕粉蝶喜　穿花<lb/>
蝴蝶深深見　留連戯蝶時時舞　娟娟戯蝶過閑慢<lb/>
<hi>杜詩</hi>揚揚弄芳蝶<hi>韓文</hi>尋艶復穿香似閒還似忙暖煙沉蕙<lb/>
徑㣲雨宿花房書幌輕隨夢歌樓誤採粧王孫深屬意<lb/>
<pb n="KR3k0025_WYG_100-15a"/>
繡入舞衣裳<hi>鄭谷</hi>飛來繡户隂穿過畫樓深重傳秦臺粉<lb/>
輕塗漢殿金相憐惟栁絮所得是花心可要凌孤客邀<lb/>
為子夜吟<hi>李嶠</hi>
本朝蝴蝶雙飛得意偶然畢命網羅羣蟻争收墜翼䇿<lb/>
勲歸去南柯<hi>山谷</hi>翅輕於粉薄於繒長被花牽不自勝若<lb/>
信莊周尚非夢豈能投死為韓憑<hi>王介甫</hi>蝴蝶新生未解<lb/>
飛鬚拳粉濕睡花枝夜來借得風光力不記如癡似醉<lb/>
時<hi>誠齋</hi>
<pb n="KR3k0025_WYG_100-15b"/>
　　　蠭<lb/>
經莫予荓蜂自求辛螫<hi>詩</hi>蜂蠆有毒而况國乎<hi>左傳</hi>
子奔蜂不能化藿蠋<hi>莊子</hi>蜂房不容鵠卵　蜂蠆螫指而<lb/>
神不能怡<hi>淮南子</hi>蜂有攻寡之義<hi>抱朴子</hi>
史豫章嚴豐為郡主簿太守賈萌舉兵欲誅王莽有飛<lb/>
蜂附萌車衡豐諫以為不祥之徴萌不従果見殺<hi>謝承</hi>陶<lb/>
侃表袁謙為高凉太守有蜜蜂蔽日而下謙船上㑹得<lb/>
留郡文書賊欲乘虛攻郡謙欲速赴卒遇大風飛沙不<lb/>
<pb n="KR3k0025_WYG_100-16a"/>
得復還浦遂沒海中　鄒湛對武帝曰蜂蠆作於懐袖<lb/>
勇夫為之驚駭<hi>王隠</hi>
傳記蜂燕趙之間謂之蠓螉或謂之蚴蛻其大有蜜謂<lb/>
之壺蜂<hi>方言</hi>蜂蠆埀芒<hi>孝經援神契</hi>細腰無雌蜂類也取桑蠶<lb/>
或阜螽子抱而成己子詩曰螟蛉有子蜾蠃負之<hi>博物志</hi>
尹吉甫子伯竒後母取蜂去毒繋於衣上伯竒前欲去<lb/>
之母便大呼曰伯竒牽我吉甫見疑伯竒自死<hi>列女傳</hi>葛<lb/>
仙翁與客對食吐口中飯盡成飛蜂滿屋皆不螫人良<lb/>
<pb n="KR3k0025_WYG_100-16b"/>
久仙翁張口蜂還飛入口中成飯<hi>别傳</hi>元嘉元年建安郡<lb/>
山賊百餘人入浮圗剽掠財寳忽有蜜蜂從衣簏出噬<lb/>
螫羣賊身首腫痛先諸所掠皆棄而走蜂飛邀逐噬擊<lb/>
彌絡賊遂惶懼從便道而去<hi>宣驗己</hi>雖無官職一日兩衙<lb/>
<hi>見射覆類</hi>
集𤣥蜂若壺<hi>楚辭</hi>仰蝶粘落絮　花蘂上蜂鬚　花暖蜜<lb/>
蜂喧　花底山蜂逺趂人　蜜蜂為主各磨牙咬盡村<lb/>
中萬木花　逰蜂多思正結營<hi>韓文</hi>
<pb n="KR3k0025_WYG_100-17a"/>
本朝空中蜂隊如車輪中有王子蜂中尊分房减口未<lb/>
有處野老解與蜂語言前人傳蜜延客住後人秉艾催<lb/>
客奔布囊包褁閙如市坌入竹屋新且完小<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>出入旋<lb/>
知路幽圃首夏花正繁相逢處處命儔侣共入新宅長<lb/>
子孫　蜂王舉家千萬口黄蠟為糧蜜為酒口銜澗水<lb/>
拾花鬚沮洳滿房何不有<hi>蘇子由</hi>蜜蜂不食人間倉玉露<lb/>
為酒花為糧作蜜不忙採花忙蜜成猶帶百花香蜜成<lb/>
萬蜂不敢嘗要輸蜜國供蜂王蜂王未及享人已割蜜<lb/>
<pb n="KR3k0025_WYG_100-17b"/>
房<hi>誠齋</hi>
　　　蟬<lb/>
經五月鳴蜩　鳴蜩嘒嘒<hi>詩</hi>仲夏蟬始鳴季秋寒蟬鳴<lb/>
　范則冠而蟬有緌<hi>禮</hi>
子仲尼見痀僂者承蜩猶掇之也仲尼曰用志不分乃<lb/>
凝於神其痀僂丈人之謂乎<hi>莊子</hi>曜蟬者務明其火振其<lb/>
樹<hi>荀子</hi>蟬無口而鳴　蟬飲而飲食三十日而蜕<hi>淮南子</hi>
史朱异除中書郎始拜有飛蟬正集异武冠上時咸謂<lb/>
<pb n="KR3k0025_WYG_100-18a"/>
蟬珥之兆<hi>梁書</hi>後周宣帝汰侈嘗自帶綬及通天冠加金<lb/>
附蟬顧見侍臣武弁上有金蟬及王公有綬者並令去<lb/>
之<lb/>
傳記鳴蜩蟬也宋衛謂之螗蜩陳鄭云蜋海岱之間謂<lb/>
之蟬<hi>詩疏義</hi>姤上九候蟬始鳴不鳴國多妖言<hi>易通卦騐</hi>牛亨<lb/>
問董仲舒曰蟬為齊女何答曰昔齊王后怨王而死屍<lb/>
變為蟬登庭樹嘒唳而鳴王悔之故曰齊女<hi>古今注</hi>
集蟬寂漠而無聲<hi>楚辭</hi>吸清露於丹園抗喬枝而理翮<hi>曹大</hi>
<pb n="KR3k0025_WYG_100-18b"/>
<hi>家</hi>飲露非表清輕身易知足<hi>禇雲</hi>蘭棲朝咽露樹隠瞑吟<lb/>
雲<hi>方干</hi>
本朝引清風以長嘯抱纎柯而永歎嘒嘒非管泠泠若<lb/>
弦裂方號而復咽凄欲斷而還連吐孤韻以難律含五<lb/>
音之自然豈非因物造形能變化者耶出自糞壤慕清<lb/>
虛者耶凌風高飛知所止者耶嘉木茂樹喜清隂者耶<lb/>
呼吸風露能尸解者耶<hi>六一集</hi>蜕形汚濁中羽翼便翾好<lb/>
秋來間何闊已抱寒莖槁<hi>東坡</hi>一殻空空紙様輕風前却<lb/>
<pb n="KR3k0025_WYG_100-19a"/>
有許多聲呌來呌去渾無事呌到詩人白髮生　説露<lb/>
談風有典章詠秋吟夏入宫商蟬聲無一些煩惱自是<lb/>
愁人枉斷腸<hi>誠齋</hi>
　　　螢<lb/>
經熠燿宵行<hi>詩</hi>季夏腐草為螢<hi>禮</hi>
史張讓段珪刼少帝及陳留王協走小平津帝與王夜<lb/>
步逐螢火光行數里得民家露車同乗還宫<hi>後漢書</hi>煬帝<lb/>
幸景華宫徴求螢火得數斛夜出逰山而放之光徧岩<lb/>
<pb n="KR3k0025_WYG_100-19b"/>
谷<hi>隋書</hi>
傳記螢文即炤<hi>爾雅</hi>螢一名輝夜一名景火一名熠熠一<lb/>
名燐一名丹良一名夜光一名宵燭腐草為之食蚊蜹<lb/>
<hi>古今注</hi>丹鳥羞白鳥丹鳥謂丹良也白鳥謂蚊蜹也<hi>大戴禮</hi>
車𦙍好學家貧不常得油夏月則以練囊盛數十螢火<lb/>
夜以繼日焉<hi>續音陽秋</hi>務成子螢火丸方武威太守劉子南<lb/>
合而佩之永平中為虜所圍矢下如雨終不能中傷虜<lb/>
以為神人乃解圍去<hi>神仙感應篇</hi>
<pb n="KR3k0025_WYG_100-20a"/>
集不以姿質之鄙薄兮欲増輝乎泰清雖無補於日月<lb/>
兮期自照於陋形當朝陽而戢景兮必宵昧而是征進<lb/>
不競於天光兮退在晦而能明<hi>傅咸</hi>著人疑不熱集草訝<lb/>
無煙到來燈下暗翻在雨中燃<hi>梁元帝</hi>幸因腐草出敢近<lb/>
太陽飛未足臨書卷時能㸃客衣隨風隔幔小帶雨傍<lb/>
林㣲十月清霜重飄零何處歸<hi>杜詩</hi>
本朝夜深風露滿中庭時見孤螢自開闔　熠燿亦求<lb/>
偶高屋飛相追定知無㡬見迫此清霜期<hi>東坡</hi>却馬已録<lb/>
<pb n="KR3k0025_WYG_100-20b"/>
仙人方映書曽登君子堂不畏月明見陋質但畏風雨<lb/>
難為光<hi>陳去非</hi>熠熠孤光動翩翩渡水來<hi>后山</hi>
　　　蠅<lb/>
經匪雞則鳴蒼蠅之聲　營營青蠅止于樊豈弟君子<lb/>
無信䜛言營營青蠅止于棘䜛人罔極交亂四國營營<lb/>
青蠅止于榛䜛人罔極搆我二人<hi>詩</hi>
子以魚敺蠅蠅愈至<hi>符子</hi>或問蒼蠅紅紫<hi>揚子注云蒼蠅間乎白黒紅紫</hi>
<hi>似朱而非朱也</hi>
<pb n="KR3k0025_WYG_100-21a"/>
史成帝建始元年青蠅萬數集未央宫朝者坐　昌邑<lb/>
王賀夢青蠅積西階可五六石以問龔遂遂曰䜛人衆<lb/>
多宜皆放逐之賀不用其言卒至於廢也<hi>漢書</hi>眧明太子<lb/>
食中頻得蠅蟲之類宻置柈邊恐厨人獲罪<hi>梁書</hi>庫狄伏<lb/>
連居室患蠅杖門者曰何故聽入<hi>北史</hi>蠅集𤓰上<hi>唐書</hi>
傳記蠅宋齊謂之羊陳楚之間謂之蠅自關而西秦晉<lb/>
之間謂之蠅<hi>方言</hi>光武與隗囂書曰蒼蠅之飛不過十步托<lb/>
驥之尾得以絶羣<hi>東觀記</hi>王思嘗執筆作書蠅集筆端驅<lb/>
<pb n="KR3k0025_WYG_100-21b"/>
去復來思怒取筆擲地踏壞之<hi>魏畧</hi>苻堅蒼蠅報赦<hi>見赦㤙類</hi>
虞翻放棄南方自恨沒海隅生無可與語死以青蠅為<lb/>
弔客<hi>别傳</hi>何晏夢青蠅數十來自鼻上揮之不肯去明年<lb/>
晏伏誅<hi>廣五行記</hi>牛僧孺青蠅賀及第<hi>見及第類</hi>
集青蠅嗜肉汁而忘溺死衆人貪世利而䧟罪禍<hi>班固</hi>
本朝觸頻苒苒朋飛薨薨竊羶而蠧芳筵預登當是之<lb/>
際無不憎我疑奸人之魂佞人之魄堙鬰不散托蠅寄<lb/>
跡不然者何以變白為黒變黒為白所以恣其㸃染所<lb/>
<pb n="KR3k0025_WYG_100-22a"/>
以遂其䜛慝<hi>張乖崖</hi>爾形至眇爾欲易盈杯盂殘瀝砧几<lb/>
餘腥所希抄忽過則難勝苦何求而不足乃終日而營<lb/>
營逐氣尋香無所不到頃刻而集誰相告報　尋頭撲<lb/>
面入袖穿裳或集眉端或沿眼眶目欲瞑而復警臂已<lb/>
掉而猶攘　或醉醇醪因之沒溺或投熱羮遂喪其魄<lb/>
尤忌赤頭號為景跡一有霑汚人皆不食<hi>歐陽公</hi>
　　　蟁<lb/>
子江浦之間生麽蟲名曰焦螟羣飛而集於蚊睫弗相觸<lb/>
<pb n="KR3k0025_WYG_100-22b"/>
也栖宿去來蚊弗覺也<hi>列子</hi>蚊蟁噆膚則通宵不寐矣<lb/>
猶鑿海涉河而使蚊負山也<hi>莊子</hi>蟁䖟噆膚而性不能平<lb/>
<hi>淮南子</hi>
史中山靖王曰臣聞衆喣漂山聚蚊成雷<hi>漢書</hi>趙炳有道<lb/>
術章安令殺之人為立祠至今蚊蚋不能入也<hi>後漢書</hi>江<lb/>
東有吐蚊鳥夏夜吐蚊於蘆荻中<hi>唐史</hi>
傳記秦謂之蚋楚謂之蚊<hi>説文</hi>丹鳥羞白鳥<hi>大戴禮</hi>齊桓公<lb/>
謂仲父曰一物失所寡人猶為之於邑白鳥營飢而求<lb/>
<pb n="KR3k0025_WYG_100-23a"/>
飽寡人因之開翠紗之帷進蚊子焉其蚊有知禮者不<lb/>
食公之肉而退其蚊有知足者㗱公之肉而退其蚊有<lb/>
不知足者遂長嘘短吸而食之及其飽也腹腸為之破<lb/>
潰公曰嗟夫民生亦猶是矣<hi>金樓子</hi>吳猛小兒時在父母<lb/>
邊臥夏時多蚊蚋而終不摇扇恐蚊蚋去已而及父母<lb/>
<hi>捜神記</hi>東方朔覆射蚊子<hi>見射覆類</hi>
集雖得一餉樂猶如聚飛蚊<hi>韓文</hi>五月中夜息飢蚊尚營<lb/>
營但將膏血求豈覺性命輕顧己寧自愧飲人以偷生<lb/>
<pb n="KR3k0025_WYG_100-23b"/>
願為天下㡡一使夜景清<hi>孟郊</hi>沉沉夏夜空堂開飛蚊伺<lb/>
暗聲如雷嘈然倐起初駭聽殷殷若自南山來喧騰鼔<lb/>
舞喜昏黒昧者不分聰者惑露花滴瀝月上天利嘴迎<lb/>
人看不得我軀七尺爾如芒我孤爾衆能我傷天生有<lb/>
時不可遏為爾設幄潜匡牀清商一來秋日曉羞爾㣲<lb/>
形飼丹鳥<hi>劉夢得</hi>
本朝薰簷苦煙燼燎壁疲照燭　翾翾伺昏黒稍稍出<lb/>
壁屋填牕來若翳聚隙多可掬叢身疑䧟圍聒耳如遭<lb/>
<pb n="KR3k0025_WYG_100-24a"/>
哭猛攘欲張拳暗中甚飛鏃手足不自救其能營背腹<lb/>
<hi>六一集</hi>飽去櫻桃重飢來栁絮輕但知求旦暮休更問前<lb/>
程<hi>范文正</hi>
　　　蝨<lb/>
子紀昌學射於飛衛以氂懸蝨於牖南面而望之二年<lb/>
之後如車輪焉乃以燕角之弧孤蓬之簳射之貫蝨之<lb/>
心而懸不絶<hi>列子</hi>濡需者豕蝨是也擇疏鬛自以為廣宫<lb/>
大囿奎蹄曲腲乳間股脚自以為安室利處不知屠者<lb/>
<pb n="KR3k0025_WYG_100-24b"/>
之一旦布草操煙火而已與豕俱焦也<hi>莊子</hi>三蝨食彘相<lb/>
與訟一蝨遇之曰奚訟三蝨曰争肥饒者一蝨曰若爾<lb/>
不患臘之將至而烹之也乃相與聚其目而食之彘瘦<lb/>
人乃不殺<hi>韓子</hi>湯沐既具蟣蝨相弔<hi>淮南子</hi>夫蝨生於我我<lb/>
非蝨之父母蝨非我之子孫也<hi>抱朴子</hi>
史獨不見羣蝨之處禈中逃乎深縫匿乎壞絮自以為<lb/>
吉宅行不敢離縫動不敢出褌襠自以為得繩墨也然<lb/>
炎丘火流焦邑滅都羣蝨處於褌中而不能出也君子<lb/>
<pb n="KR3k0025_WYG_100-25a"/>
之處域内何異乎蝨之處禈中乎<hi>晉書</hi>江泌性行仁義衣<lb/>
敝蝨多綿褁置壁上恐蝨飢死乃置衣中終身無復蝨<lb/>
<hi>齊書</hi>
傳記蝨齧人蟲也蟣蝨子也<hi>説文</hi>馬援擊尋陽山賊上書<lb/>
曰除其竹木譬如嬰兒頭多蟣蝨而剃之蕩蕩然蟣蝨<lb/>
無所復依上悦因出小黄門頭有蝨者皆剃之<hi>東觀記</hi>王<lb/>
猛被縕袍而詣桓温談當世之事捫蝨而言傍若無人<lb/>
<hi>續隂陽秋</hi>趙仲讓為梁冀從事冬月坐庭中向日解壞裘捕<lb/>
<pb n="KR3k0025_WYG_100-25b"/>
蝨襄成君使推問之冀笑曰此我従事絶清高士也<hi>風俗</hi>
<hi>通</hi>
集危坐一時痺不得搖性復多蝨爬搔無已而當襲以<lb/>
車服揖拜上官不可堪也<hi>嵇康</hi>
本朝咀嚼侵膚未云已爬搔刺骨終無奈時時對客輒<lb/>
自捫十百所除纔幾箇皮毛得氣强復活爪甲流丹<lb/>
身暫破未能湯沐取一空且以火攻令少挫踞鑪熾炭<lb/>
已不暇對竈張衣誠未過飄零乍若蛾赴燈驚擾端如<lb/>
<pb n="KR3k0025_WYG_100-26a"/>
蟻旋磨<hi>王介甫</hi>
　　　蚤<lb/>
子韓昭侯搔而痒亡一蚤求之甚急左右因取其蚤蝨<lb/>
而殺之昭侯以此察左右不誠也<hi>韓子</hi>釋大道任小技無<lb/>
異使蟾蜍捕蚤<hi>淮南子</hi>
傳記蚤齧人蟲也<hi>説文</hi>
集丹鴻可殺蚤也<hi>趙一解擯賦</hi>得蚤者莫不磨之齒牙為害<lb/>
身也<hi>曺植</hi>
<pb n="KR3k0025_WYG_100-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷一百<lb/>
</p>
<p>
</p>
  </div>
</body>
</text>
</TEI>
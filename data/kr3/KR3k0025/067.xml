<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷六十七</head>
    <p>
<pb n="KR3k0025_WYG_067-1a"/>
欽定四庫全書<lb/>
　記纂淵海卷六十七　　　宋　潘自牧　撰<lb/>
　　人己部<lb/>
　　　人已兩得<lb/>
經觀頥觀其所養也自求口食觀其自養也<hi>易</hi>謀其身<lb/>
不遺其友<hi>禮記</hi>惟天下至誠為能盡其性能盡其性則能<lb/>
盡人之性　誠者非自成己而已也所以成物也<hi>中庸</hi>
集愷悌以肥家信義以急人<hi>唐文粹</hi>
<pb n="KR3k0025_WYG_067-1b"/>
　　　人已兩失<lb/>
史申叔時曰人有言曰牽牛以蹊人之田而奪之牛牽<lb/>
牛以蹊者信有罪矣而奪之牛罰已重矣<hi>左𫝊互見施報兩失</hi>世<lb/>
之亂也君子稱其功以加小人小人伐其技以馮君子<lb/>
<hi>左襄十三</hi>丞相田蚡言灌夫家在潁川横甚民苦之灌夫亦<lb/>
持丞相隂事為姦利受淮南王金<hi>史灌夫𫝊</hi>楚軍食少項王<lb/>
患之乃為髙爼置太公其上告漢王曰今不急下吾烹<lb/>
太公漢王曰吾翁即若翁必欲烹而翁幸分我一杯羮<lb/>
<pb n="KR3k0025_WYG_067-2a"/>
<hi>通鑑漢髙祖紀</hi>
集楚則失矣而齊亦未為得也<hi>司馬相如上林賦互入此莫笑彼</hi>陵雖<lb/>
孤恩漢亦負徳<hi>文選李陵書</hi>
　　　施報兩得<lb/>
經投我以桃報之以李<hi>詩</hi>以徳報徳<hi>論語</hi>
子君之視臣如手足則臣視君如腹心<hi>孟子</hi>
集美人贈我錦繡段何以報之青玉案　美人贈我金<lb/>
錯刀何以報之英瓊瑤<hi>文選張平子四愁詩</hi>
<pb n="KR3k0025_WYG_067-2b"/>
　　　施報兩失<lb/>
經子弗祗服厥父事大傷厥考心於父不能字厥子乃<lb/>
疾厥子於弟弗念天顯乃弗克恭厥兄兄亦不念鞠子<lb/>
哀大不友於弟<hi>書</hi>
子惡聲至必反之　君之視臣如犬馬則臣視君如國<lb/>
人君之視臣如草芥則臣視君如冦讐　殺人之父人<lb/>
亦殺其父殺人之兄人亦殺其兄<hi>孟子</hi>
史牽牛以蹊人之田而奪之牛牽牛以蹊者信有罪矣<lb/>
<pb n="KR3k0025_WYG_067-3a"/>
而奪之牛罰已重矣<hi>左宣十一互入人已兩失</hi>劉穆之往妻兄家乞<lb/>
食多見辱江氏後有慶㑹属令勿來穆之猶往食畢求<lb/>
梹榔江氏兄弟戲之曰梹榔消食君乃常飢何忽須此<lb/>
妻市肴饌為其兄弟以餉穆之穆之為丹陽尹召妻兄<lb/>
乃令厨人以金柈貯梹榔一斛進之<hi>宋書本傳互入妻家及報怨兩門</hi>
　　　責己恕人<lb/>
經與人不求備檢身若不及<hi>書</hi>躬自厚而薄責於人則<lb/>
逺怨矣　不患人之不己知患不知人也　攻其惡無<lb/>
<pb n="KR3k0025_WYG_067-3b"/>
攻人之惡<hi>論語</hi>
史晉敗秦師於殽獲百里孟明視西乞術白乙丙以歸<lb/>
文嬴請三帥公許之秦伯鄉師而哭曰孤違蹇叔以辱<lb/>
二三子孤之罪也不替孟明孤之過也大夫何罪<hi>左𫝊僖公</hi>
<hi>三十三年</hi>漢主曰孤負黄權權不負孤也<hi>通鑑魏文紀</hi>劉洪専督<lb/>
江漢謀事有成者則曰某人之功也如有負敗則曰老<lb/>
子之罪　陸贄曰寧人負我無我負人<hi>通鑑</hi>李廣曰諸校尉<lb/>
無罪乃我自失道吾今自上簿至幕府<hi>前本傳</hi>
<pb n="KR3k0025_WYG_067-4a"/>
傳記人之有徳於我也不可忘也吾有徳於人也不可<lb/>
不忘也<hi>戰國䇿</hi>
集君子謹乎約己𢎞乎接物<hi>典論</hi>古之君子其責己也重<lb/>
以周其待人也輕以約<hi>韓文</hi>
本朝以恕己之心恕人則仁不可勝用矣以責人之心<lb/>
責己則義不可勝用矣<hi>言行録</hi>
　　　恕己責人<lb/>
經縱我不往子寧不嗣音<hi>詩</hi>非諸人行諸己<hi>禮記</hi>不能正<lb/>
<pb n="KR3k0025_WYG_067-4b"/>
其身如正人何　其身不正雖令弗從<hi>論語</hi>
子身不用禮而望禮於人身不用徳而望徳於人<hi>家語</hi>吾<lb/>
未聞枉己而正人者也况辱己以正天下乎<hi>孟子</hi>志不免<lb/>
於曲私而兾人以己為公也行不免於汙漫而兾人以<lb/>
己為修也　身不善而怨人不亦反乎<hi>荀子</hi>行非其所履<lb/>
以督人是猶笞父而責人以大舜之節罵母而規人以<lb/>
曽閔之行<hi>唐子</hi>
史宋子明謂桐門右師曰吾有衰絰而子擊鐘何也右<lb/>
<pb n="KR3k0025_WYG_067-5a"/>
師曰已衰絰而生子余何故舎鐘<hi>左定九年互入敏於應對</hi>已則無<lb/>
禮而責於有禮者女何故行禮<hi>左傳</hi>鄧艾謂宗預曰禮六<lb/>
十不服戎而卿受兵何也預答曰卿七十不還兵我六<lb/>
十何為不受耶<hi>蜀志</hi>曹操曰寧我負人無人負我<hi>三國魏志</hi>己<lb/>
無能而望他人用己無善而望他人愛猶農夫鹵莽種<lb/>
之而怨天澤不潤雖欲弗餒可乎<hi>唐書柳玭𫝊</hi>
𫝊記財者君之所輕死者士之所重君不肯以所輕與<lb/>
士而責士以所重事君<hi>戰國䇿</hi>晉平公使工為弓三年乃<lb/>
<pb n="KR3k0025_WYG_067-5b"/>
成射不穿一札公怒将殺工<hi>烈女傳</hi>
集其責人也詳其待己也亷詳故人難於為善亷故自<lb/>
取也少已未有善曰我善是是亦足矣已未有能曰我<lb/>
能是是亦足矣外以欺於人内以欺於心未少有得而<lb/>
止矣是不亦待於己者已亷乎其於人也曰彼雖能是<lb/>
其人不足稱也彼雖善是其用不足稱也舉其一不計<lb/>
其十究其舊不圖其新恐恐然惟懼其人之有聞也是<lb/>
不亦責於人者已詳乎夫是謂不以衆人待其身而以<lb/>
<pb n="KR3k0025_WYG_067-6a"/>
聖人望於人<hi>韓文原毁</hi>不知清己之慮而惡人之譁<hi>柳文</hi>
　　　譽己毁人<lb/>
𫝊記齊席毗<hi>毗一作玭</hi>清幹之士嗤鄙文學嘲劉逖云君輩<lb/>
詞藻譬若朝菌須臾之玩非宏才也豈比吾徒千丈松<lb/>
常有風霜不可彫悴<hi>顔氏家訓</hi>
集辯士多毁訾不聞談己非<hi>唐文粹</hi>
本朝韓浦韓洎咸有詞學浦嘗輕洎語人曰吾兄為文<lb/>
譬如繩樞草舍聊庇風雨予之為文是造五鳳樓手<hi>楊文</hi>
<pb n="KR3k0025_WYG_067-6b"/>
<hi>公筆談</hi>
　　　薄己厚人<lb/>
經君子貴人而賤己先人而後己<hi>禮記</hi>
子勞苦之事則争先饒樂之事則能讓<hi>荀子</hi>
史小自潤之時<hi>師古曰言所潤益於己者當減小之西漢谷永傳</hi>薛包篤行父<lb/>
母服除子弟求分財異居包不能止乃中分其財奴婢<lb/>
引其老者曰我共事乆若不能使也田廬取其荒廢者<lb/>
曰吾少時所理意所戀也器物取朽敗者曰我素所服<lb/>
<pb n="KR3k0025_WYG_067-7a"/>
食身口所安也<hi>漢書</hi>范震為司徒田不過一頃復推與兄<lb/>
子<hi>後漢</hi>郭林宗減三牲之具以供賓旅<hi>通鑑漢桓紀</hi>流民萬餘<lb/>
户入縣界韓韶開倉賑之主者争謂不可韶曰長活溝<lb/>
壑之人而以此伏罪含笑入地矣<hi>通鑑</hi>温大雅将改𦵏其<lb/>
祖父筮者曰𦵏於此地害兄而福弟大雅曰若得家弟<lb/>
永康我将含笑入地𦵏訖嵗餘而卒<hi>唐書弟彦愽也</hi>
𫝊記閔子騫為後母所苦冬月以蘆花衣之以代絮父<lb/>
知之欲出後母子騫曰母在一子寒母去三子單父遂<lb/>
<pb n="KR3k0025_WYG_067-7b"/>
止<hi>孝子傳</hi>
集劉禹錫刺播州子厚泣曰播非人所居夢得親在堂<lb/>
且萬無母子俱往理将拜疏願以柳易播<hi>韓作柳銘</hi>削衣貶<lb/>
食不立資遺以班親舊為友為義　擔石之儲常空於<lb/>
私室方丈之食每盛於賓筵<hi>韓文</hi>
　　　厚己薄人<lb/>
子豐取刻予<hi>荀子</hi>
史今銅鞮之宫數里而諸侯舎於隷人門不容車而不<lb/>
<pb n="KR3k0025_WYG_067-8a"/>
可踰越<hi>左襄三十一</hi>勤民以自封<hi>國語/楚</hi>不損用而大自潤<hi>西漢</hi>
<hi>谷傳</hi>　董卓小孫七嵗愛之以為己子至殺人之子如蚤<lb/>
蝨耳<hi>本𫝊</hi>平章事豆盧革百官俸錢皆折估而革父子獨<lb/>
受實錢百官自五月給而革父子自正月給<hi>通鑑後唐明宗互入</hi>
<hi>貪汙</hi>
本朝有毁其一錢之錐必失色而營䕶之至乃一怒而<lb/>
刀鋸百生一饞而葅醢千命容態恬然曽視一錢之錐<lb/>
不若金玉已生沙礫人命<hi>鳴道集</hi>
<pb n="KR3k0025_WYG_067-8b"/>
　　　利己害人<lb/>
經季武子成寢杜氏之𦵏在西階之下<hi>夷人冢墓以為宅禮記</hi>
子以鄰國為壑<hi>孟子</hi>
史毁人以自成<hi>左𫝊</hi>
集法吏多少年磨淬出角圭將舉汝愆尤以為己階梯<lb/>
<hi>韓集</hi>
　　　為己<lb/>
經貨力為己以功為己<hi>禮記</hi>
<pb n="KR3k0025_WYG_067-9a"/>
子楊子取為我拔一毛而利天下不為也<hi>孟子</hi>楊子曰世<lb/>
故非毛所濟<hi>列子</hi>
史奉己而已不在民矣<hi>左𫝊</hi>杜密曰劉勝位為大夫知善<lb/>
不薦聞惡無言隠情惜已自同寒蟬<hi>後漢</hi>私自潤入<hi>通鑑晉紀</hi>
集入門各自媚誰肯相為言<hi>長城窟</hi>
　　　以己體人<lb/>
經無自廣以狹人<hi>書</hi>大夫䟦渉我心則憂<hi>詩</hi>鄰有䘮舂<lb/>
不相里有殯不巷歌<hi>禮記</hi>所惡於下毋以事上所惡於上<lb/>
<pb n="KR3k0025_WYG_067-9b"/>
毋以使下<hi>大學</hi>施諸己而不願亦勿施於人<hi>中庸</hi>己欲立而<lb/>
立人己欲達而達人　子食於有䘮者之側未嘗飽也<lb/>
　子貢曰有一言而可以終身行之者乎子曰其恕乎<lb/>
己所不欲勿施於人　我不欲人之加諸我也吾亦欲<lb/>
無加諸人<hi>論語</hi>
史晉荀吳圍鼓鼔人或請以城叛穆子曰或以吾城叛<lb/>
吾所甚惡也人以城來吾獨何好焉<hi>左昭十五</hi>楚王曰人之<lb/>
愛其子也亦如余乎<hi>左昭十二</hi>晉祖逖牙門童建毅殺内使<lb/>
<pb n="KR3k0025_WYG_067-10a"/>
周密降後趙石勒勒輒送首於逖曰叛臣逃吏吾之深<lb/>
仇將軍之惡也猶吾惡也<hi>通鑑晉元紀互入疾惡</hi>蘧伯玉耻獨為<lb/>
君子<hi>東漢</hi>顧榮與同寮宴見執炙者有欲炙之色榮割炙<lb/>
啗之坐者問其故榮曰豈有終日執之而不知其味<lb/>
庾亮所乗馬有的顱殷浩以為不利於主勸亮賣之亮<lb/>
曰何有己之不安而移之於人<hi>晉本傳</hi>秦王堅召代長史<lb/>
燕鳳問代所以亂故鳳具以状對堅曰天下之惡一也<lb/>
乃執寔君及斤至長安車裂之<hi>通鑑晉武紀</hi>隂鏗嘗與賓客<lb/>
<pb n="KR3k0025_WYG_067-10b"/>
宴飲見行爵者因回酒炙以授之曰吾儕終日酣酒而<lb/>
執爵者不知其味非人情也<hi>南史</hi>山南地熱上以軍士未<lb/>
有春服亦自御裌衣<hi>通鑑徳宗</hi>
集衆鳥欣有託吾亦愛吾廬<hi>陶淵明</hi>視人之瘼如疽在身<lb/>
<hi>劉賓客</hi>穏暖皆如我天下無寒人<hi>白樂天</hi>若知其心安而思<lb/>
所以安人其性適而思所以適物不以自樂而忽鰥寡<lb/>
之苦不以自逸而忘稼穡之勞<hi>勞一作勤吕和叔文</hi>
𫝊記晏子曰古之賢者飽而知人飢温而知人寒<hi>晏子春秋</hi>
<pb n="KR3k0025_WYG_067-11a"/>
　　　以己度人<lb/>
子埳井之蛙謂東海之鼈曰吾跳梁乎井幹之上入休<lb/>
乎缺甃之崖赴水則接腋持頥蹶泥則沒足滅跗還虷<lb/>
蟹與科斗莫吾能若也且夫擅一壑之水而跨跱埳井<lb/>
之樂此亦至矣夫子奚不時來入觀乎<hi>荘秋水互入見聞淺狹</hi>羣<lb/>
蟻觀鼇隠如岳蟻曰彼之冠山何異我之戴粒逍遙封<lb/>
壤之顛伏乎窟穴也<hi>符子</hi>
集離婁㣲睇兮瞽以為無明<hi>楚辭</hi>已嗜臭腐養鴛雛以死<lb/>
<pb n="KR3k0025_WYG_067-11b"/>
䑕<hi>嵇叔夜書</hi>
本朝此戰國䇿士以己度伊尹者也<hi>東坡</hi>
　　　臆度<lb/>
經他人有心予忖度之<hi>詩</hi>億則屢中<hi>論語</hi>
　　　反己<lb/>
經自我致戎又誰咎也<hi>易</hi>小人怨汝詈汝則皇自敬徳<lb/>
　責人斯無難惟受責俾如流是惟艱哉<hi>書</hi>子曰三人<lb/>
行必有我師焉擇其善者而從之其不善者而改之<hi>論語</hi>
<pb n="KR3k0025_WYG_067-12a"/>
正己而不求於人則無怨<hi>記中庸</hi>君子求諸己　子曰見<lb/>
賢思齊焉見不賢而内自省也　君子病無能焉不病<lb/>
人之不己知也　不患人之不己知患其不能也　内<lb/>
省不疚夫何憂何懼<hi>論語互入無愧</hi>
子吾所謂聰者非謂其聞彼也自聞而已矣吾所謂明<lb/>
者非謂其見彼也自見而已矣<hi>荘子</hi>愛人不親反其仁治<lb/>
人不治反其智禮人不答反其敬行有不得者皆反求<lb/>
諸己　自反而不縮雖褐寛博吾不惴焉自反而縮雖<lb/>
<pb n="KR3k0025_WYG_067-12b"/>
千萬人吾往矣　射者正己而後發發而不中不怨勝<lb/>
己者反求諸己而已矣　有人於此其待我以横逆則<lb/>
君子必自反也<hi>孟子</hi>曽子曰同逰而不見愛者吾必不仁<lb/>
也交而不見敬者吾必不長也臨財而不見信者吾必<lb/>
不信也三者在身曷怨人　見善翛然必有以自存也<lb/>
見不善愀然必有以自省也<hi>荀子</hi>與其譽堯而毁桀也不<lb/>
如掩聰明而反修其道也<hi>淮南子</hi>李密問英雄子曰自知<lb/>
曰英自勝曰雄<hi>文中子</hi>
<pb n="KR3k0025_WYG_067-13a"/>
史楚椒舉曰無瑕者可以戮人<hi>左昭四年</hi>富辰曰吾兄弟之<lb/>
不恊焉能怨諸侯之不睦<hi>左𫝊僖二十三</hi>心茍無瑕何恤乎無<lb/>
家<hi>左閔元年</hi>鄭人㳺於鄉校以論執政然明欲毁之子産曰<lb/>
我聞忠善以損怨不聞作威以防怨<hi>左襄三十二年</hi>縱彼不言<lb/>
籍獨不愧於心乎<hi>史記項羽紀</hi>臨川羨魚不如歸而結網<hi>西漢</hi>
<hi>揚雄𫝊互入先欲自攻</hi>聞觀物之智為反己之察<hi>東漢馬援𫝊</hi>人有毁<lb/>
己當退而求之於身若己有可毁之行則彼言當矣若<lb/>
己無可毁之行則彼言妄矣當則無怨於彼妄則無害<lb/>
<pb n="KR3k0025_WYG_067-13b"/>
於身又何反報焉諺曰救寒莫如重裘止謗莫如自修<lb/>
斯言信矣<hi>通鑑魏明紀</hi>顔含曰吾聞伐國不問仁人向馮祖<lb/>
思問佞於我我豈有邪徳耶<hi>通鑑晉紀</hi>阮裕在剡曽有好車<lb/>
借無不給有人𦵏母意欲借而不敢言後裕聞之歎曰<lb/>
吾有車而使人不借何以車為命焚之<hi>晉書</hi>楊昭儉曰刻<lb/>
石紀功不若降哀痛之詔染翰稱美不若頒罪己之文<lb/>
<hi>通鑑晉髙祖</hi>盜發郭子儀父冡捕之不獲人以魚朝恩素惡<lb/>
子儀疑其使之子儀自奉天入朝朝廷憂其為變子儀<lb/>
<pb n="KR3k0025_WYG_067-14a"/>
見上上語及之子儀流涕曰臣乆將兵不能禁暴軍士<lb/>
多發人冢今日及此乃天譴非人事也朝廷乃安<hi>通鑑大歴</hi>
<hi>元年</hi>
集齊生兄為時名相朝之碩臣皆其舊友齊生舉進士<lb/>
有司用是連枉齊生齊生不以云乃曰我之未至也有<lb/>
司豈枉我哉我将利吾器而俟其時耳抱負其業東歸<lb/>
於家吾觀於人有不得志則非其上者衆矣亦莫計其<lb/>
身之短長也若齊生者既不得志矣而曰我未至也不<lb/>
<pb n="KR3k0025_WYG_067-14b"/>
以闗於有司其不亦鮮乎哉<hi>韓文送齊生下第序</hi>
本朝君子與小人處為小人侵陵則修省畏避動心忍<lb/>
性増益預防<hi>老泉</hi>
　　　不能反己<lb/>
經不善學者師勤而功半又從而怨之<hi>禮記</hi>小人求諸人<lb/>
<hi>論語</hi>
集鏡明不自照<hi>盧仝集</hi>溺井而怨伯益失火而怨燧人<hi>同上</hi>
　　　苛責於人<lb/>
<pb n="KR3k0025_WYG_067-15a"/>
經魯人有朝祥而暮歌者子路笑之夫子曰由爾責於<lb/>
人終無己夫<hi>禮記</hi>子曰小人使人也求備焉<hi>論語</hi>
子苛煩者難為恭<hi>譙子</hi>責三光不照於覆盆之内<hi>抱朴子</hi>
史孫季舒與石崇酣燕慢傲過度崇欲表免之裴楷謂<lb/>
崇曰足下飲人狂藥責人正禮不亦乖乎<hi>晉裴楷𫝊</hi>庫狄伏<lb/>
連居室患蠅杖門者曰何故聽入<hi>北史</hi>
集自拳五色毬迸入他人宅却捉蒼頭奴玉鞭打三百<lb/>
<hi>詩話</hi>
<pb n="KR3k0025_WYG_067-15b"/>
　　　不任己意<hi>附虛心</hi>
經君子以虛受人<hi>易</hi>舍己從人<hi>書</hi>
子古之王者知雖落天地不自慮也辨雖彫萬物不自<lb/>
說也能雖盖海内不自為也<hi>荘子</hi>
史昔周公朝讀百篇書夕見七十士猶恐不足<hi>通鑑</hi>惟不<lb/>
自用乃能用人<hi>通鑑唐徳宗</hi>李絳或乆不諫上輒詰之曰豈<lb/>
朕不能容受耶将無事可諫也<hi>通鑑唐憲宗</hi>
𫝊記以天下之目視則無不見也以天下之耳聽則無<lb/>
<pb n="KR3k0025_WYG_067-16a"/>
不聞也以天下之心慮則無不知也<hi>太公六韜</hi>
集虛舟應物<hi>駱賓王</hi>幽谷無私有至斯響洪鐘虛受無來<lb/>
不應<hi>頭陀寺碑</hi>
本朝萬事轉頭同墮甑獨身浮世若虛舟<hi>詩話</hi>
　　　専擅<lb/>
經權臣擅命<hi>詩序</hi>愚而好自用賤而好自専<hi>中庸</hi>
子愚者好専事而妬賢能<hi>荀子</hi>鷄有専栖之雄雉有擅澤<lb/>
之鷮<hi>抱朴子</hi>
<pb n="KR3k0025_WYG_067-16b"/>
史鄭子孔之為政也専國人殺之<hi>左襄十九</hi>祭仲専鄭伯患<lb/>
之<hi>左成十五</hi>子産曰衆怒難犯専欲難成<hi>左襄十年</hi>盧蒲嫳聽政<lb/>
於其家<hi>左傳</hi>齊髙止好以事自為功且專故難及之<hi>左襄二十</hi>
<hi>九年</hi>臧文仲曰以人從欲鮮濟<hi>左僖二十</hi>專聽生姦獨任成亂<lb/>
<hi>通鑑梁武紀</hi>擅利擅害<hi>通鑑秦紀</hi>盧把秉政為吏部侍郎闗播為<lb/>
中書侍郎同平章事上嘗與宰相論事播意有所不可<lb/>
起立欲言把目之而止遂至中書把謂播曰以足下端<lb/>
慤少言故相引至此向者柰何發口欲言耶<hi>通鑑唐徳宗</hi>作<lb/>
<pb n="KR3k0025_WYG_067-17a"/>
威福於廟堂之上<hi>前漢諸侯王</hi>専則人實敝之<hi>前漢五行志</hi>専權<lb/>
自恣<hi>史趙髙傳</hi>春秋之義亡遂事漢家之法有矯制<hi>前漢馮奉世𫝊</hi>
以匹夫之細竊殺生之權<hi>西漢㳺俠傳</hi>田蚡為丞相薦人或<lb/>
起家至二千石權移主上上曰君除吏盡未吾亦欲除<lb/>
吏嘗請考工地益宅上怒曰君何不遂取武庫<hi>西漢田蚡𫝊</hi>
集専塲誇觜距<hi>韓集</hi>
　　　舍己狥人<lb/>
經舍爾靈龜觀我朶頥凶<hi>易</hi>
<pb n="KR3k0025_WYG_067-17b"/>
子人病舍其田而芸人之田所求於人者重而所以自<lb/>
任者輕　為之詭遇一朝而獲十<hi>孟子</hi>
史黄歇與太子謀曰<hi>初歇與太子為質於秦</hi>不如亡秦與使者俱<lb/>
出臣請以死當之太子因變服為楚使者御以出闗而<lb/>
黄歇守舍常為太子謝病度太子已逺乃自言於王曰<lb/>
楚太子已歸出逺矣歇願賜死<hi>通鑑周紀</hi>李雲上書帝怒下<lb/>
有司逮雲時𢎞農五官掾杜衆傷雲以忠諫獲罪上書<lb/>
願與雲同日死<hi>通鑑漢桓紀</hi>朱震收𦵏陳蕃尸匿其子逸事<lb/>
<pb n="KR3k0025_WYG_067-18a"/>
覺繫獄合門桎梏震受考掠誓死不言逸由是得免<hi>通鑑</hi>
<hi>漢靈紀</hi>侍御史景毅子顧為李膺門徒未有録牒不及於<lb/>
譴毅慨然曰本謂膺賢遣子師之豈可以脫漏名籍茍<lb/>
安而已遂自表免<hi>通鑑漢靈紀</hi>
集士有經世籌自無活身䇿<hi>山谷</hi>
　　　勞己為人<lb/>
子為淵敺魚者獺也為叢敺雀者鸇也<hi>互入與人為地</hi>墨子兼<lb/>
愛摩頂放踵利天下為之<hi>孟子</hi>
<pb n="KR3k0025_WYG_067-18b"/>
史梁武帝曰朕三更出治事事少午前竟事多日昃方<lb/>
食昔腰腹過於十圍今之瘦削裁二尺餘為誰之咎救<lb/>
物故也<hi>通鑑本紀</hi>
集如何織紈素自著藍縷衣<hi>孟東野</hi>賓客歡娛僮僕飽始<lb/>
知官職為他人<hi>白樂天集互入省悟及與人為地</hi>年年道我蠶辛苦底<lb/>
事渾身着苧衣<hi>杜荀鶴集</hi>蠶老繭成不庇身蜂飢蜜熟屬他<lb/>
人<hi>白樂天</hi>
　記纂淵海卷六十七<lb/>
</p>
<p>
</p>
  </div>
</body>
</text>
</TEI>
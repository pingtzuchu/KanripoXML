<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷三十二</head>
    <p>
<pb n="KR3k0025_WYG_032-1a"/>
欽定四庫全書<lb/>
　記纂淵海卷三十二　　　宋　潘自牧　撰<lb/>
　　職官部<lb/>
　　　祭酒<lb/>
經帝曰夔命汝典樂教胄子<hi>書</hi>
史漢置博士至東京凡十四人而聰明有威重者一人<lb/>
為祭酒<hi>漢書</hi>晉咸寜四年立國子學置祭酒一人永嘉中<lb/>
又置儒林祭酒一人以杜夷為之當為訓範總統學中<lb/>
<pb n="KR3k0025_WYG_032-1b"/>
衆事<hi>晉書</hi>荀卿年五十始来學於齊襄王時最為老師三<lb/>
為祭酒焉<hi>史記</hi>南齊何𦙍為國子祭酒與太子中庶子王<lb/>
瑩並為侍中時𦙍輩作祭酒疑所服陸澄博古亦不能<lb/>
定遂以𤣥服臨試後羣議乃用朱衣自此始<hi>南史</hi>晉袁瓌<lb/>
為國子祭酒時喪亂之後禮教陵遲瓌上疏云請得給<lb/>
其宅地備其學徒帝從之國學之興自瓌始<hi>晉史</hi>
傳記隋元善賜江楊縣公後遷國子祭酒時帝親臨釋<lb/>
奠命善講孝經於是敷陳義理兼之諷諫上大恱曰聞<lb/>
<pb n="KR3k0025_WYG_032-2a"/>
江楊之說更起朕心<hi>續通典</hi>唐賀徳仁少與從兄徳基俱<lb/>
為國子祭酒時人語曰學行可師賀徳基文質彬彬賀<lb/>
徳仁　楊嶠為國子祭酒引尹知章范行恭趙𤣥黙為<lb/>
學官皆名儒冠<hi>並同上</hi>楊汪為國子祭酒帝令百僚就學<lb/>
與汪講論通儒碩論雖鋒起皆不能屈<hi>陳先生行狀</hi>
集冠帶橋門路雍容俊士闗微言尊噩噩小道屏閒閒<lb/>
禮樂髙千古詩書到百蠻斯文知未冺璧水尚如環<hi>朱行</hi>
<hi>中詩</hi>㡬度見詩詩總好及觀標格過於詩平生不㑹藏人<lb/>
<pb n="KR3k0025_WYG_032-2b"/>
善到處逢人說項斯<hi>楊祭酒詩</hi>聖恩若許留太學諸生講解<lb/>
得切磋<hi>韓愈</hi>
本朝國子監有判監事有管勾監事侍制以上則為判<lb/>
餘為管勾<hi>㑹要</hi>熙寜初詔用經術取士廣闢黌舎分為三<lb/>
學增置生徒總二千八百人朝廷育才於斯為盛<hi>續㑹要</hi>
及元豐中復正官名置國子監祭酒掌三學之教法政<lb/>
令<hi>同上</hi>楊龜山兼國子祭酒上喜曰老成無逾卿者<hi>言行錄</hi>
馮元仁宗朝判國子監故事國子監必宿儒典領元與<lb/>
<pb n="KR3k0025_WYG_032-3a"/>
孫奭並命輿論大服<hi>東都亊略</hi>
　　　國子司業<lb/>
史唐陽城為司業直言得罪太學諸生何蕃季償等二<lb/>
百人頓首闕下請留城<hi>唐書</hi>孔頴達子志終志終子恵元<lb/>
三世司業時人美之<hi>並唐書</hi>張參為國子司業年老嘗手<lb/>
寫九經以為讀書不如寫書<hi>唐史</hi>韓愈為國子司業竇公<lb/>
墓誌云公誨於國學也嚴以得禮扶善遏過明上下之<lb/>
分以躬先之恂恂愷悌得師之道<hi>同上</hi>郭山暉累遷國子<lb/>
<pb n="KR3k0025_WYG_032-3b"/>
司業景龍中帝昵狎近臣及修文學士詔徧為伎餘臣<lb/>
各有所陳而暉乃誦鹿鳴蟋蟀篇未畢中書令李嶠以<lb/>
近規諷止之帝嘉其直下詔褒<hi>唐書</hi>凡六學生每歲有業<lb/>
成上於監者以其業與祭酒司業試之<hi>隋志</hi>
傳記隋煬帝大業三年於國子監初置司業一人唐置<lb/>
二人從四品副貳祭酒通判監事龍朔二年改為少司<lb/>
成咸亨初復舊凡祭酒司業皆儒重之官非其人不居<lb/>
<hi>通典</hi>唐陽僑為國子司業好學喜勤善誘後生修講舎人<lb/>
<pb n="KR3k0025_WYG_032-4a"/>
以為善職<hi>分紀</hi>陽城引諸生告之曰學者所以學為忠孝<lb/>
也諸生有乆不省親者乎明日還養者二十輩有三年<lb/>
不歸侍者斥之簡孝秀徳行升堂上沈酗不率教者罷<lb/>
之生徒斤斤皆有法度<hi>通典</hi>
集才難孰為吾君惜果漏寜容我輩先熟路長驅聊緩<lb/>
步百金一發不虛弦<hi>陳後山送詹司業詩</hi>命樂正之官輔司成之<lb/>
教往祇厥職母使陽城韓愈之流專美前世<hi>欒城徐盛喬制</hi>司<lb/>
業武公少儀於是總太學儒官三十有六人列燕於祭<lb/>
<pb n="KR3k0025_WYG_032-4b"/>
酒之堂<hi>韓文公聽琴序</hi>
本朝元豐正名置司業掌三學之教法政令<hi>續㑹要</hi>初除<lb/>
朱服<hi>職略</hi>建炎三年省紹興十二年復置<hi>中興㑹要</hi>隆興併省<lb/>
司業不許與祭酒並除乾道七年欲除劉焞孝宗曰司<lb/>
業乃祭酒之貳並置何妨於是始並置<hi>孝宗㑹要</hi>師氏之位<lb/>
惟其能<hi>南豐擬制</hi>王大寶知袁州暇日尋理舊所著述得周<lb/>
易證義十卷毛詩國風證義六卷表進上謂宰相曰王<lb/>
大寶所進書深得經㫖其以國子司業兼崇政殿說書<lb/>
<pb n="KR3k0025_WYG_032-5a"/>
召賜五品服<hi>胡澹菴集</hi>
　　　監丞<lb/>
傳記隋置三人唐一人掌判監事凡六學生每歲有業<lb/>
成上於監者以其業與司業祭酒試之登第者白祭酒<lb/>
上於尚書禮部<hi>六典</hi>
集設屬成均參釐政令庶事之務惟丞是司<hi>胡端平制</hi>靈臺<lb/>
崇崇兮洞膠轕以綿延中有珍木兮鬱森森以芊芊<hi>王履</hi>
<hi>員賦</hi>學為教原丞為糾局生於學者表王化之大同植於<lb/>
<pb n="KR3k0025_WYG_032-5b"/>
㕔者知宦政之無曲　樂我皇道彰我聖年依君仁義<lb/>
之圃對君翰墨之筵<hi>並同上</hi>
本朝景祐二年孫祖徳請於直講京官内差一員充監<lb/>
丞詔學官兼領掌錢穀出納之事<hi>四朝志</hi>元豐定制置祭<lb/>
酒司業掌三學之教法政令而監之事則丞與焉<hi>續㑹要</hi>
建炎三年省紹興十二年復置<hi>中興㑹要</hi>趙鼎先是國子監<lb/>
丞張戒上書幾八千言自謂恐聖意上謂宰執曰朕熟<lb/>
覽之其憂國愛君之心誠可嘉朕大開言路以防壅蔽<lb/>
<pb n="KR3k0025_WYG_032-6a"/>
自欲賞之趙鼎不答沈與求曰陛下如此何患不聞盡<lb/>
言<hi>言行錄</hi>
　　　博士<lb/>
史六國時有博士掌通古今後漢博士凡十四人叔孫<lb/>
通為博士初制漢禮<hi>漢書</hi>賈誼頗通諸書召為博士<hi>同上</hi>董<lb/>
仲舒為景帝時博士下帷講誦三年不窺園非禮不行<lb/>
<hi>漢紀</hi>漢賈誼年二十餘文帝召為博士年最少有詔議諸<lb/>
先生未能言誼盡為對人人各如其意所出諸生於是<lb/>
<pb n="KR3k0025_WYG_032-6b"/>
以為能文帝恱之超遷一歲至太中大夫<hi>漢書</hi>後漢朱浮<lb/>
以國學既興廣博士之選上書曰博士之官為天下宗<lb/>
師使孔聖之言傳而不絶<hi>本傳</hi>後魏崔逸為國子博士每<lb/>
公事逸常被詔獨進博士特命自逸始<hi>魏史</hi>唐李絳請崇<lb/>
國學上䟽曰博士有倚席之譏<hi>唐書</hi>
傳記晉咸寜四年初置國子博士一人皆取履行清淳<lb/>
通明典義梁置五經博士各一人唐增置二人孔子之<lb/>
後孔忠生武及安國武生延年延年生霸安國延年皆為<lb/>
<pb n="KR3k0025_WYG_032-7a"/>
武帝博士霸亦昭帝末為博士霸生光成帝初舉為博<lb/>
士漢文帝時申公為詩最精以為博士申公為詩傳號<lb/>
曰魯詩京房受易梁人焦延夀房授東海殷喜河東姚<lb/>
平河南𢎞乗皆為郎由是易有京氏之學<hi>魯國先賢傳</hi>漢文<lb/>
帝時博士朝服𤣥端章甫冠<hi>通典</hi>唐盖文懿武徳初歴國<lb/>
子助教時髙祖引於秘書省學教授王公之子時文懿<lb/>
為博士文懿常開講發毛詩題公卿咸更相問難文懿<lb/>
發揚風雅甚得人之致敬　唐大厯初禮部侍郎許善<lb/>
<pb n="KR3k0025_WYG_032-7b"/>
心舉徐文逺與包愷褚徽陸徳明魯達為學館遂擢文<lb/>
逺國子博士愷等並為太常博士皆一時之最<hi>唐書</hi>
集諸公衮衮登臺省廣文先生官獨冷甲第紛紛厭梁<lb/>
肉廣文先生飯不足先生有道出羲皇先生有才過屈<lb/>
宋徳尊一代常坎軻名垂萬古知何用先生蚤賦歸去<lb/>
来石田茅屋荒蒼苔儒術於我何有哉<hi>杜甫詩</hi>儒庠恣游<lb/>
息聖籍飽商確<hi>韓詩</hi>
本朝國子監無博士有直講八人熙寜改為太學博士<lb/>
<pb n="KR3k0025_WYG_032-8a"/>
元豐定制亦無國子博士大觀元年薛昻乞置國子博<lb/>
士四員國子正錄各二員與太學官分掌教道從之建<lb/>
炎併國子監於禮部紹興三年詔駐蹕所在因國子監<lb/>
量養生徒置博士二員<hi>中興㑹要</hi>楊萬里詔為國子博士上<lb/>
疏乞留左司員外郎張栻除軍器少監韓玉上罷之由<lb/>
是名重朝廷<hi>言行錄</hi>
　　　太學博士<lb/>
史漢太學置五經課試之法置春秋穀梁博士<hi>漢官儀</hi>公<lb/>
<pb n="KR3k0025_WYG_032-8b"/>
孫𢎞對䇿時百餘人太常奏𢎞第居下天子擢為第一<lb/>
召見容貌甚麗拜為博士待詔金馬門光武起太學博<lb/>
士諸生横卷為海内所集　桓榮拜博士車駕幸太學<lb/>
博士論難於前榮温恭藴藉以禮遜相厭不以詞長勝<lb/>
人<hi>並漢書</hi>王恭少篤學教授鄉閭弟子數百人貞觀初詔<lb/>
拜太學博士講二禮别為義證甚精博盖文懿文達當<lb/>
時大儒每講便舉先儒義必暢恭所說<hi>唐書</hi>樂祇黄初中<lb/>
徵拜博士十餘人文多偏僻不敢親教具員而已惟樂<lb/>
<pb n="KR3k0025_WYG_032-9a"/>
祇五業并授<hi>魏志</hi>唐鄭覃既以名儒故領祭酒請太學五<lb/>
經置博士祿秩比王府官<hi>唐書</hi>
傳記東晉増置國子博士十六人謂之太學博士北齊<lb/>
國子寺有太學博士隋罷國子惟立太學置博士五人<lb/>
唐增置三人掌教六武五品以上郡縣公子孫<hi>六典</hi>馬光<lb/>
為太學博士嘗因釋奠髙祖親幸國子學王公以下畢<lb/>
集光升坐講禮諸儒生以次論難皆當時碩學光析剖<lb/>
凝滯論者咸服<hi>通志</hi>唐韓愈為四門博士作進學觧招諸<lb/>
<pb n="KR3k0025_WYG_032-9b"/>
生立館下誨之<hi>同上</hi>
集才名十四年坐客寒無氊賴有蘇司業時時遺酒錢<lb/>
<hi>杜甫</hi>飄飄凌雲章强禦莫能懾辟雍海環流用汝作舟楫<lb/>
開胷出妙義可發蒙起魘詞如太阿鋒誰敢觸其鋏<hi>王荆</hi>
<hi>公</hi>半生湖海㸔青山慣佩笭箵攬轡艱曉起初馳朱雀<lb/>
路霜嚴慙綴紫宸班百僚卑處瞻丹陛五色光中望玉<lb/>
顔浪說書名落人世非公那解徹天闗<hi>元章除書學博士初朝謁呈時</hi>
<hi>宰詩</hi>仁義途中馳騁詩書府裏從容頭角驚殺蝦蟹學海<lb/>
<pb n="KR3k0025_WYG_032-10a"/>
波中老龍爪距逐出狐兔聖人門前大蟲推倒楊朱墨<lb/>
翟扶起仲尼周公<hi>杜黙</hi>
本朝熙寜四年詔相度錫慶院建太學從鄭綰所請也<lb/>
元豐三年詔改國子監直講為太學博士<hi>職源</hi>秦觀元祐<lb/>
初蘇軾賢良方正薦於朝除太學博士<hi>東都事畧</hi>渟化三年<lb/>
楊徽之上言文士雖多而通經甚少精選五經博士各<lb/>
專業教胄子此風化之本也慶厯五年上幸國子監命<lb/>
直講孫明復講易乾卦言王者當法乾元以攬威福漢<lb/>
<pb n="KR3k0025_WYG_032-10b"/>
元帝優游不斷失乾剛之道也上善之賜五品服<hi>國史</hi>
　　　國子正<lb/>
傳記北齊國子寺有正錄員隋一人唐因之<hi>六典</hi>
集禁掖人知連狀薦國庠官滿一家貧清儀都道蓬瀛<lb/>
客直氣堪為諫諍臣<hi>釋無可贈敬睦助教</hi>
本朝國初闕大觀元年薛昻乞置國子博士國子正録<lb/>
與太學官分掌教導從之自是始置正錄凡二貟學正<lb/>
掌行學規凡諸生之戾規者待以五等之罸學錄掌佐<lb/>
<pb n="KR3k0025_WYG_032-11a"/>
學正糾不如䂓者<hi>續㑹要</hi>建炎三年國子監並歸禮部官<lb/>
省紹興十三年詔置國子監正錄各一貟隆興元年復<lb/>
置二貟<hi>中興㑹要</hi>
　　　太學正<lb/>
傳記北齊國子寺有錄事貟隋一人唐因之<hi>六典</hi>
集重登太學領儒流學海詞鋒壓九州<hi>王建上韓愈詩</hi>
本朝仁宗朝胡瑗掌太學其正錄第補諸生熙寜末興<lb/>
三舍始選官為正録如學官之制<hi>職畧</hi>凡有職于成均皆<lb/>
<pb n="KR3k0025_WYG_032-11b"/>
士之秀<hi>欒城除游酢制</hi>
　　　國子監簿<lb/>
傳記北齊國子寺置主簿隋一人唐因之掌印勾檢監<lb/>
事凡六學生有不率師教者則舉而免之<hi>六典</hi>
集忽領簿書游太學時楊書為國子主簿也<hi>劉賓客</hi>列廣<lb/>
成均典司簿最<hi>除徐永制</hi>
本朝國子監主簿一人以京官或選人充掌文簿或勾<lb/>
考其出入焉<hi>兩朝志</hi>元豐元年詔省主簿三年罷書庫官<lb/>
<pb n="KR3k0025_WYG_032-12a"/>
後置主簿<hi>續㑹要</hi>郭忠恕太宗聞其名詔為國子監主簿<lb/>
令刋定字書<hi>東都亊略</hi>韓維仁宗患縉紳奔競諭近臣曰恬<lb/>
退者旌擢則躁進者自知恥文彦博等言公好學嗜古<lb/>
安於静退乞甄錄以厚風俗除國子監主簿<hi>言行錄</hi>
　　　國子書庫官<lb/>
本朝淳化五年判國子學李至言監中印書亦主掌錢<lb/>
物凡有公文其所屬止以印書錢物所名稍為近俗今<lb/>
乞改國子監書庫官從之<hi>太宗實錄</hi>書庫官以京朝官充掌<lb/>
<pb n="KR3k0025_WYG_032-12b"/>
印經史羣書以備朝索賜予之用及出鬻而收其直以<lb/>
上於官元豐三年省<hi>續㑹要</hi>建炎三年並國子監歸禮部<lb/>
管紹興十三年詔復置一貟三十一年减罷<hi>㑹要</hi>隆興元<lb/>
年詔主簿兼書庫乾道七年復置一貟<hi>孝宗㑹要</hi>
　<lb/>
　<lb/>
　<lb/>
　記纂淵海卷三十二<lb/>
</p>
<p>
</p>
  </div>
</body>
</text>
</TEI>
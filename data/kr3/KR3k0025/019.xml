<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷十九</head>
    <p>
<pb n="KR3k0025_WYG_019-1a"/>
欽定四庫全書<lb/>
　記纂淵海卷十九　　　　宋　潘自牧　撰<lb/>
　　郡縣部<lb/>
　　　京西北路<lb/>
　　　　河南府<hi>倚郭二一河南師洛陽陽外縣十    偃    潁</hi>　<hi>鞏/</hi>　<hi>宻</hi>
　　　　　<hi>新安登福昌安    封</hi>　<hi>伊縣/</hi>　<hi>澠池/</hi>　<hi>永寕/</hi>　<hi>夀</hi>
郡號三川<lb/>
郡沿革天文栁分野禹貢豫州之域武王克商定鼎於<lb/>
<pb n="KR3k0025_WYG_019-1b"/>
郏鄏成王營洛為王城下都至平王自鎬京東遷乃居<lb/>
王城秦置三川縣漢置河南郡東漢都於此置河南尹<lb/>
兼置司𨽻三國魏置司州晉亦都此置河南尹司州如<lb/>
故苻秦改為豫州劉宋仍置司州後魏改為洛州孝文<lb/>
自代徙都之又改司州亦為河南尹東魏改司州為洛<lb/>
州改河南尹為河南郡西魏又改為司州北齊為洛州<lb/>
周為東京隋初罷郡為洛州煬帝徙都於此改豫州尋<lb/>
改河南郡唐初復為洛州置都督府開元初開河南府<lb/>
<pb n="KR3k0025_WYG_019-2a"/>
髙宗以此為樂都光宅初改神都神龍初復為樂都天<lb/>
寳初又改東京五代梁為西都唐改東都晉改西京本<lb/>
朝因之<hi>沿革表</hi>
縣沿革河南本成周地秦屬三川郡漢為河南郡治<lb/>
洛陽以地居洛水之上故名莽改宜陽東漢改雒陽隋<lb/>
遷郡治河南縣併移縣於城中唐神龍初改洛陽為永<lb/>
昌本朝初河南洛陽二縣併置熈寜中省洛陽入河南<lb/>
　偃師本帝嚳所都之地商有三亳成湯居西亳即此<lb/>
<pb n="KR3k0025_WYG_019-2b"/>
後盤庚亦徙都改號曰殷周武王伐紂還息偃師後遂<lb/>
名　潁陽本夏倫國漢置縣屬潁川　鞏周鞏伯邑惠<lb/>
公封少子班於鞏是為東周漢時置鞏縣　宻本古宻<lb/>
國漢時置縣　新安春秋時西周地秦名新安漢置新<lb/>
安縣　福昌周為召伯聼訟之所漢為宜陽縣地魏析<lb/>
置甘棠縣唐改曰福昌本朝因之　伊本古伊闕地漢<lb/>
置陸渾縣隋改伊州尋廢唐置伊陽縣本朝改伊縣<lb/>
澠池本韓地後屬秦漢置澠池縣屬𢎞農西魏屬河南<lb/>
<pb n="KR3k0025_WYG_019-3a"/>
郡後周屬同軌郡唐初屬陜州貞觀初徙今治本朝因<lb/>
之　永寜漢為澠池縣之西境屬𢎞農郡西魏屬宜陽<lb/>
郡隋改永寜縣唐移鹿橋屬洛州本朝屬河南府　夀<lb/>
安本後魏甘棠縣隋改今名　登封禹避舜之子於陽<lb/>
城即此漢置陽城崇髙二縣屬潁川晉屬河南郡唐初<lb/>
屬嵩州尋改嵩陽曰登封本朝屬河南府<hi>沿革表</hi>
形勝北邙山在府城北綿亘四百餘里東漢諸陵及唐<lb/>
宋名臣墓皆在此　伊闕山在府城西南大禹䟽龍門<lb/>
<pb n="KR3k0025_WYG_019-3b"/>
伊水出焉　八將山在河南縣西唐尉遲敬徳與單雄<lb/>
信等八将戰此遂以名山　箕山在登封東許由洗耳<lb/>
於此　委粟山在洛陽城東魏明帝營為圓丘至今形<lb/>
制尚在　首陽山在偃師縣　黒雲山在鞏縣西昔成<lb/>
湯於此禱旱輙應　嵩山在登封縣北五嶽之中岳也<lb/>
漢武帝祠中岳聞神呼萬嵗者三即此　天壇山在永<lb/>
寜縣西四十里壇上有仙燈王母祠　慕容山昔慕容<lb/>
垂屯兵於此　桓王山在澠池縣北上有周桓王廟<lb/>
<pb n="KR3k0025_WYG_019-4a"/>
鬼谷在登封縣北有蘇秦授業處　洛水在永寜縣界<lb/>
禹治水神龜負書出此　回溪馮異與赤眉戰處　空<lb/>
桑澗伊尹産於此　石渠在府城有文彦愽宅　温泉<lb/>
在府城南冬温夏凉　夾馬營在府城東宋太祖所生<lb/>
處　獨樂園在府城南　白樂天宅趙普宅曹彬宅富<lb/>
弼宅安樂窩俱在府城内<hi>紀勝</hi>
人物商伊尹耕莘野樂堯舜之道湯聘為相　周申伯<lb/>
有惠直徳乃宣王元舅　仲山甫克全懿徳周宣王中<lb/>
<pb n="KR3k0025_WYG_019-4b"/>
興賢臣　漢賈誼少有俊才文帝時上治安策後為長<lb/>
沙太傅　郭賀光武時尚書令有殊政顯宗賜以三公<lb/>
服　卜式武帝時輸粟助邊賜爵闗内侯　杜宻少有<lb/>
大志為司徒胡廣所辟遷北海相與李膺齊名　三國<lb/>
郤正家貧好學事蜀漢為秘書多所匡救　元文遥有<lb/>
王佐才仕北齊累遷尚書左僕射　隋元巖好讀書以<lb/>
名節自許仕周為御史大夫　唐長孫無忌晟之子佐<lb/>
太宗定天下功第一　元徳秀為魯山令有清操士論<lb/>
<pb n="KR3k0025_WYG_019-5a"/>
髙之　盧仝號玉川子嘗為月蝕詩以譏元和逆黨韓<lb/>
愈重之　韋應物性髙㓗工詩累官蘇州刺史有集十<lb/>
卷　元稹舉制科第一官至膳部貟外郎詩與白居易<lb/>
齊名　五代桑惟翰舉進士嘗著日出扶桑賦以見志<lb/>
後拜相　皇朝劉温叟性清介拜御史中丞　吕蒙正<lb/>
太宗時舉進士第一三居相位封許國公　种放七嵗<lb/>
能文奉母隐終南山累詔不起後拜工部侍郎贈尚書<lb/>
不娶無子以姪過𢎞為嗣　錢若水舉進士善决疑獄<lb/>
<pb n="KR3k0025_WYG_019-5b"/>
累官集賢院學士　范雍中進士第為治平恕累官資<lb/>
政殿學士　富弼仁宗時舉茂才慶厯中再使契丹以<lb/>
成和議拜樞宻使　尹洙博學深於春秋舉進士累遷<lb/>
起居舎人倡為古文以矯時弊　程顥生而秀爽舉進<lb/>
士専尚徳化熈寜初為御史理刑論新法不合遂去以<lb/>
道學鳴世稱明道先生　程頥少有高識非禮不動仁<lb/>
宗時上䟽欲黜世俗之論以王道為心哲宗時擢崇政<lb/>
殿説書與兄顥倡明道學世稱伊川先生　邵雍號堯<lb/>
<pb n="KR3k0025_WYG_019-6a"/>
夫精數學著皇極經世書　邵伯温雍子以薦授大名<lb/>
府助教著皇極經世解　司馬光神宗時累官樞宻使<lb/>
天下稱為真宰相<hi>紀勝</hi>
集途出梁宋郊道由周鄭間前登陽城路日夕望三川<lb/>
<hi>顔延年</hi>步出上東門北望首陽岑下有採薇士上有嘉樹<lb/>
林<hi>阮籍</hi>握手出都門駕言適京師豈不懐舊廬惆悵與子<lb/>
辭麗日作髙歌清觴讌華池<hi>韋應物</hi>出城車騎次諸侯坐<lb/>
領圖書見督郵繞郭桑麻通漢口滿川風景接襄州髙<lb/>
<pb n="KR3k0025_WYG_019-6b"/>
城鳥過方催夜廢壘蟬鳴不待秋聞説元規偏愛月知<lb/>
君長得伴登樓<hi>盧允言</hi>蕙葉青青花亂開少年趨府下蓬<lb/>
莱甘泉未厭揚雄賦吏道何榮賈誼才<hi>錢仲文</hi>開雲種玉<lb/>
嫌山淺渡海傳書怪鶴遲隂洞石幢㣲有字古壇松樹<lb/>
半無枝<hi>盧允言</hi>春城月出人皆醉野戍花深馬去遲寄聲<lb/>
報爾山翁到今日河南勝昔時<hi>岑參</hi>
本朝熈寜五年省洛陽入河南元祐二年復景徳四年<lb/>
升永安為縣慶厯二年廢偃師四年復熈寜五年省入<lb/>
<pb n="KR3k0025_WYG_019-7a"/>
緱氏八年復慶厯二年廢潁陽為鎮四年復熈寜五年<lb/>
省入登封元祐二年復崇寜四年割宻縣𨽻鄭州宣和<lb/>
二年還𨽻府熈寜五年省福昌入夀安元祐元年復為<lb/>
縣熈寜五年廢伊縣為鎮六年改𨽻伊陽景佑四年改<lb/>
鐵門鎮為澠池慶厯三年廢夀安為鎮四年復開寳元<lb/>
年移河清治白陂鎮熈寜八年閏四月置鐵監<hi>沿革表</hi>西<lb/>
来洛水遶崧髙野店荒村換市朝千古興亡幾春夢只<lb/>
將閒話付漁樵<hi>蕭真卿</hi>玉光照夜開新塚劍氣沉沙古戰<lb/>
<pb n="KR3k0025_WYG_019-7b"/>
塲金谷更誰誇富麗銅駝無處問興亡<hi>龎才卿</hi>
　　　　潁昌府<hi>倚郭一外縣六</hi>　<hi>長社/郾城</hi>　<hi>陽翟/</hi>　<hi>長葛/</hi>　<hi>臨</hi>
　　　　　　　<hi>舞陽</hi>　<hi>郟潁</hi>
郡號許昌<lb/>
郡沿革天文角亢分野周為許國秦屬潁川郡漢為韓<lb/>
國尋置許縣屬潁川郡東漢末獻帝都於此曹魏改為<lb/>
許昌晉徙潁川郡治此北齊於此置南鄭州後周改許<lb/>
州五代梁置匡國軍唐改忠武軍本朝升為潁昌府<hi>沿革</hi>
<pb n="KR3k0025_WYG_019-8a"/>
縣沿革長社秦屬潁川唐改長社縣　郾城本古郾子<lb/>
國漢置郾城縣　陽翟鄭柳邑漢改陽翟　長葛本春<lb/>
秋鄭邑宋人伐鄭取長葛即此　臨潁漢舊縣以在潁<lb/>
水之上故名　舞陽漢舊縣以在舞水之上故名　郟<lb/>
縣本春秋時鄭地漢置郟縣<hi>並沿革表</hi>
形勝禹山在潁縣南下有禹廟　石梁河在臨潁北<lb/>
西湖在府西北　龍華井在府城北　靈池在長葛縣<lb/>
西亦名葛仙池世傳葛𤣥寓居於此　梅花堂在府北<lb/>
<pb n="KR3k0025_WYG_019-8b"/>
宋蘇軾建上有軾咏梅花詩　徳星亭在府西上有荀<lb/>
叔故宅　溵亭在郾城南裴度討吳元濟時建　聼水<lb/>
亭在府西湖上宋蘇軾卜宅其南上有蘇轍詩　灌臺<lb/>
在郡城南漢潁隂侯灌嬰故宅　尚書臺在臨潁縣東<lb/>
漢馬融嘗講書於上故名唐髙宗於此閲兵更名講武<lb/>
臺　張飛祠在郡境内　七先生祠在郡學祀宋時周<lb/>
敦頤程顥頤張載司馬光邵雍朱熹髙陽里在府城内<lb/>
漢荀叔所居　闗公故宅在郡城内一宅兩院今有祠<lb/>
<pb n="KR3k0025_WYG_019-9a"/>
在焉　十八盤山在武陽縣南　鳳翅山在郏縣西上<lb/>
有靈泉　舞水泉在舞陽縣東南泉湧若舞　龍池在<lb/>
郏縣西上有龍洞　鄼侯廟在舞陽縣治　唐太宗廟<lb/>
在郏縣東北<hi>紀勝</hi>
人物周潁考叔純孝以孝感莊公張子稱其錫類　秦<lb/>
吕不韋為秦相作月令著十二紀并吕氏春秋　漢賈<lb/>
山孝文時上書勸納諌名曰至言　晁錯以文學為太<lb/>
常掌故遷太子家令號智嚢　灌夫性孝誼嘗為父報<lb/>
<pb n="KR3k0025_WYG_019-9b"/>
讐後為淮陽太守　韓延年襲父爵封成安侯伐匃奴<lb/>
以戰死　王霸從光武為王郎所逼言冰堅可渡後以<lb/>
功封淮陽侯　祭遵以軍功封潁陽侯光武稱其憂國<lb/>
奉公　臧宫從光武征伐有功封朗陵侯　姚期素重<lb/>
信義以功封安成侯　王常以功封山桑侯　郭躬少<lb/>
習法律累官至廷尉决獄多從輕恕　陳實為太邱長<lb/>
以徳化人盗賊皆愧服之　鍾皓以篤行稱九辟公府<lb/>
皆不就　李曇性至孝隐居養母桓帝以安車𤣥纁徴<lb/>
<pb n="KR3k0025_WYG_019-10a"/>
之不起　三國陳羣寔孫事漢為侍御史　晉鍾雅好<lb/>
學有才智為御史中丞百僚憚之　褚裒少有盛名人<lb/>
謂皮裏春秋累官鎮北將軍　唐郭孝恪少有竒節以<lb/>
功遷上柱國　王求禮為御史直言不阿時相朝廷重<lb/>
之　皇朝焦繼勲為右金吾盗賊屏息　吳虔裕為右<lb/>
千牛衛上將軍朝廷眷愛　孫甫少好學舉進士多所<lb/>
建明有文集唐史行於世　程戡舉進士安重習事治<lb/>
不近名累官端明殿學士　常禹錫舉進士試身言書<lb/>
<pb n="KR3k0025_WYG_019-10b"/>
判第一著文集甚衆　何中立進士及第累官樞宻院<lb/>
學士清介家無餘資　孫永擢進士累官吏部尚書與<lb/>
人交終身無怨尤　田况舉賢良方正累遷翰林侍讀<lb/>
學士太子少傅著好名朋黨二論　曹勛以恩補承信<lb/>
郎從徽宗北遷多著勞効累官太尉<hi>紀勝</hi>
集出磧清沙漠還家拜羽林風霜臣節苦嵗月主恩深<lb/>
為語西河使知余報國心<hi>崔顥</hi>梁王昔全盛賔客復多才<lb/>
悠悠一千年陳迹惟髙臺寂寞向秋草悲風千里来<lb/>
<pb n="KR3k0025_WYG_019-11a"/>
梁苑白日暮梁山秋草時君王不可見修竹令人悲九<lb/>
月桑葉盡寒風鳴樹枝<hi>並髙逹夫</hi>仙官欲住九龍潭毛節朱<lb/>
幡倚石龕山壓天中半天上洞穿江底出江南瀑布杉<lb/>
松常帶雨夕陽彩翠忽成嵐借問迎來雙白鶴已曽衡<lb/>
岳送蘇耽　髙館張燈酒復清夜深殘月雁歸聲只言<lb/>
啼鳥堪求侣無那春風欲送行黄河曲裏沙為岸白馬<lb/>
津邉桞向城莫怨他鄉暫離别知君到處有逢迎<hi>並王摩詰</hi>
一樽酒盡青山暮千里書回碧樹秋日落逺波驚宿雁<lb/>
<pb n="KR3k0025_WYG_019-11b"/>
風吹輕浪起眠鷗舞陽親友誰相念潘岳閒居欲白頭<lb/>
<hi>許用晦</hi>
本朝元豐三年升為府崇寜四年為南輔郡𨽻京畿大<lb/>
觀四年罷政和四年復為輔郡𨽻京畿宣和三年復罷<lb/>
輔郡依舊𨽻京西北路熈寜四年省許昌縣為鎮中元<lb/>
間以郏𨽻汝州崇寜四年来𨽻潁州<hi>沿革表</hi>宴開芸閣儒<lb/>
風盛坐對蓬山逸興長<hi>孝宗</hi>臂健尚嫌弓力軟眼明猶識<lb/>
陣雲髙庭前昨夜秋風起羞見團花舊戰袍<hi>曹翰</hi>賈誼書<lb/>
<pb n="KR3k0025_WYG_019-12a"/>
成動兩漢謝安人笑起東山前途去覺雲天近舊隐回<lb/>
思水石閒<hi>范希文</hi>去國正逢梁苑雪探春先得洛城花樓<lb/>
臺紫府神君館松石平泉太尉家<hi>元章簡</hi>輔藩重地豈容<lb/>
授任之輕睿主優恩曲遂及私之便<hi>韓准知許昌表</hi>
　　　　鄭州<hi>倚郭一外縣四</hi>　<hi>管城/滎澤</hi>　<hi>原武/</hi>　<hi>新鄭/</hi>　<hi>滎陽</hi>
郡號滎陽<lb/>
州沿革天文角亢分野古髙辛氏火正祝融之墟禹貢<lb/>
兖豫二州之域周為虢鄶之地鄭武公與平王東遷武<lb/>
<pb n="KR3k0025_WYG_019-12b"/>
公滅兩國而遷都焉後鄭為韓所滅韓又徙都之其東<lb/>
境屬魏秦屬三川郡漢屬河南郡後漢因之分置滎陽<lb/>
郡後魏為東恒農郡東魏置廣武郡後周置滎州後改<lb/>
為鄭州隋置管州煬帝初復為鄭州尋廢州置滎陽郡<lb/>
唐因之屬河南道梁為防禦以原武中牟二縣屬開封<lb/>
府本朝為奉國軍節度<hi>沿革表</hi>
縣沿革管城本周地武王封管叔於此　滎澤古澤名<lb/>
春秋衛侯及翟人戰於滎澤即此　原武漢縣屬河南<lb/>
<pb n="KR3k0025_WYG_019-13a"/>
郡　新鄭周封黄帝後於此為鄶國　滎陽古東虢國<lb/>
春秋為鄭京城<hi>沿革表</hi>
形勝梅山在州西南春秋楚蒍子馮率師侵費滑還駐<lb/>
於此　黒陽山在原武縣北黄河經其下　邢山在新<lb/>
鄭南上有子産墓　抱獐山在新鄭西上有駐節臺<lb/>
具茨山在新鄭西南黄帝受神芝圖録於此上有軒轅<lb/>
避暑洞　靈源山在滎陽縣西其間産靈芝石菌石髄<lb/>
紫菊徃徃人聞長嘯之聲　汴河在滎陽縣大周山下<lb/>
<pb n="KR3k0025_WYG_019-13b"/>
　金水河在州境　鄭水在州東溉田千餘頃　靈仙<lb/>
井在滎陽縣南嘗有龍見此　夕陽樓在滎陽境内<lb/>
鄭莊公祠在滎陽縣東　子産廟在新鄭縣西　裴度<lb/>
祠在新鄭縣北　許衡祠在新鄭縣學　吕蒙正墓<lb/>
　王曽墓　曽公亮墓俱在新鄭縣境内　軒轅丘在<lb/>
新鄭縣境黄帝生此<hi>紀勝</hi>
人物周子皮為鄭大夫嘗以政授子産　燭之武秦伐<lb/>
鄭武奉鄭伯命説而罷之　鄭僑為鄭卿孔子稱其有<lb/>
<pb n="KR3k0025_WYG_019-14a"/>
君子之道四焉　子太叔繼子産為政民甚徳之　列<lb/>
禦㓂學本黄帝老子著書十餘萬言　漢任安守正不<lb/>
阿權貴　服虔有俊才著書甚多累官九江太守　晉<lb/>
潘岳少頴敏號為竒童子累官中書令　南北朝鄭鮮<lb/>
之性剛直仕為御史權倖憚之累官尚書僕射　鄭義<lb/>
為堯州太守表薦士類時論多之　鄭紹緒仕梁為安<lb/>
豐令有能名累遷衛將軍　隋劉祐開皇初為大都督<lb/>
善占候所著兵書甚多　唐鄭善果仕唐為檢校大理卿<lb/>
<pb n="KR3k0025_WYG_019-14b"/>
奉法持正朝野知名　婁師徳舉進士與人無競嘗云<lb/>
唾面自乾累官將相　李日知進士及第為司刑丞獨<lb/>
尚寛平累官刑部尚書　鄭虔為廣文館博士居官貧<lb/>
約且善書畵𤣥宗稱其為三絶　鄭潜曜性至孝母代<lb/>
國長公主寢疾潜曜刺血為書禱神願以身代後尚臨<lb/>
晉公主官至光禄卿　鄭珣瑜少孤躬耕養母為宋城<lb/>
尉嚴重人不敢干以私累官同平章事　鄭絪㓜有竒<lb/>
志擢進士累官太子太保守道寡欲世以耆徳稱之<lb/>
<pb n="KR3k0025_WYG_019-15a"/>
鄭餘慶絪從子舉進士性亷介歴事四朝其禄皆賑親<lb/>
濟急累官同平章事　鄭肅學有根本舉進士挺挺有<lb/>
大臣節累官平章事　鄭棨善詩文舉進士累官中書<lb/>
門下平章事　皇朝梁周翰十嵗能屬文累官大名尹<lb/>
天雄軍節度使　李及舉進士性清介喜薦下吏官至<lb/>
御史中丞　盛陶舉進士彈劾不避權倖史稱其有大<lb/>
節　孫固舉進士石介以公輔期之累官門下侍郎<lb/>
張逸舉進士歴知數縣囚無寃抑民多便之<hi>紀勝</hi>
<pb n="KR3k0025_WYG_019-15b"/>
集花明桞暗繞天愁上進重城更上樓欲問歸鴻何處<lb/>
去不知身世自悠悠<hi>李義山</hi>朝與周人辭暮投鄭人宿他<lb/>
鄉絶儔侣孤客親僮僕宛洛望不見秋霜晦平陸田父<lb/>
草際歸村童雨中牧蟲絲機杼鳴雀喧禾黍熟<hi>王摩詰</hi>九<lb/>
陌逢君又别離行雲别鶴本無期望嵩樓上留相見看<lb/>
過花開花落時<hi>劉禹錫</hi>蕙葉青青花亂開少年趨府下蓬<lb/>
莱甘泉未厭揚雄賦吏道何榮賈誼才<hi>錢仲文</hi>蒼苔滿字<lb/>
土埋碑風雨銷魂色欲頽曽向圖經中舊見誰人知是<lb/>
<pb n="KR3k0025_WYG_019-16a"/>
蔡邕碑<hi>王建</hi>畫船載酒及芳辰宰相園林潩水濵鳬旂虎<lb/>
符剖不得却將清影付賢人　我扶黄雲去京闕掛席<lb/>
欲進波連山天長水濶厭逺渉訪古始及平臺間<hi>並賈昌朝</hi>
本朝熈寜五年廢州以管城新鄭𨽻開封府省滎陽滎<lb/>
澤縣為鎮入管城原武縣為鎮入陽武元豐八年復州<lb/>
元祐元年還舊節復以滎陽滎澤為縣與滑州並𨽻京<lb/>
西路崇寜四年建為西輔大觀四年罷輔郡政和四年<lb/>
復宣和二年罷<hi>沿革表</hi>昨日憑髙向西望滿川烟桞雨濛<lb/>
<pb n="KR3k0025_WYG_019-16b"/>
濛<hi>張詠</hi>臺上望城下迢遥知㡬尋湖光隐隐見多礙栁烟<lb/>
深<hi>范鎮</hi>解𢃄行蒼蘚移鞍坐緑隂樹踈啼鳥逺苑静落花<lb/>
深無復増修事君王惜費金<hi>王安石</hi>生為男子偶昌辰安<lb/>
樂窩中富貴身大字冩詩誇壯健小杯飲酒惜清醇山<lb/>
川澄净初經雨草木暄妍正遇春造化工夫精妙處都<lb/>
宜分付與閒人<hi>邵堯夫</hi>垂楊冉冉臨清籞細草茸茸覆路<lb/>
沙長閉園門人不入禁渠流出雨殘花<hi>劉敞</hi>
　　　　滑州<hi>倚郭一外縣二</hi>　<hi>白馬/韋城</hi>　<hi>胙城</hi>
<pb n="KR3k0025_WYG_019-17a"/>
郡號滑臺<lb/>
州沿革天文營室東壁分野禹貢豫州之域春秋時屬<lb/>
衛戰國亦屬衛其西境屬魏秦漢置東郡晉為陳留濮<lb/>
陽二國宋武平河南置堯州以為邊鎮後屬後魏亦為<lb/>
東郡隋初置杞州後為滑州又改為堯州尋廢堯州置<lb/>
東郡唐為滑州本朝因之<hi>沿革表</hi>
縣沿革白馬春秋衛國漕邑狄滅衛衛人立戴公廬於<lb/>
漕即此　韋城本古豕韋國　胙城古胙國周公封别<lb/>
<pb n="KR3k0025_WYG_019-17b"/>
子為胙伯即此<hi>沿革表</hi>
形勝鮒鰅山在州境山海經云顓頊葬其陽九嬪葬其<lb/>
隂　白馬山在白馬縣東北水經云昔有白馬羣行山<lb/>
上悲鳴則河決馳走則山崩　狗脊山在郡西北其地<lb/>
出狗脊草天臺山在白馬西昔河決於此今有長堤尚<lb/>
存　滑河在州境内即黄河故道　鯀堤在州西鯀治<lb/>
水所築　瓠子堤在州西南漢武所築　大堤在白馬<lb/>
縣東　東西堤在韋城境内　新堤在胙城境内　平<lb/>
<pb n="KR3k0025_WYG_019-18a"/>
陽城在故韋城春秋時孔悝為蒯瞶所逐載伯姬於平<lb/>
陽即此　滑臺城即故鄭廪延邑述征記云登滑臺西<lb/>
北望太行山白鹿岩王莽嶺冠於衆山表也　逯明壘<lb/>
在州東石虎將逯明所築也　王鐵鎗砦在白馬縣東<lb/>
有歐陽修畫像記　沙店在韋城西南　向固城在白<lb/>
馬西北唐置都督府其南有坑數處每坑可匿千人世<lb/>
傳為伏兵之所　京觀在韋城北漢翟義起兵討王莽<lb/>
為莽所滅築臺於此　白馬津在白馬縣境漢酈生所<lb/>
<pb n="KR3k0025_WYG_019-18b"/>
稱守白馬之津即此　靈昌津在白馬境内周十餘里<lb/>
人獲菰蒲之利　帝嚳陵　顓頊陵並在州東北上山<lb/>
之陽自唐以来天子嵗祀之　滑伯墓在州境　惠子<lb/>
塜在州東即梁恵王相也　顔良塜在白馬縣魚池店<lb/>
北闗雲長刺顔良葬此　堯祠在州西上有白敏中記<lb/>
　豢龍廟古豢龍氏祀處也上有司馬光禱雨文　河<lb/>
侯祠即漢王尊欲以身填金堤之處　賈魏公廟在白<lb/>
馬北　仁風樓在韋城境内袁宏所築遺趾尚存　瀟<lb/>
<pb n="KR3k0025_WYG_019-19a"/>
湘亭在白馬縣境内<hi>紀勝</hi>
人物三國程昱有智畧事魏拜衛尉封安鄉侯　唐崔日<lb/>
用擢進士第佐臨淄王平韋氏之難屢賛大計官至户<lb/>
部尚書　崔宗之性好學與李白杜甫以文相知　崔<lb/>
日知少孤貧力學以明經進至兵部貟外郎嘗平譙王<lb/>
重福之變以功加銀青光禄大夫殿中少監四遷京兆<lb/>
尹封安平侯　李元紘初為宗正卿性介直時太平公<lb/>
主與民争碾磑元紘㫁令還民且署其判曰南山可移<lb/>
<pb n="KR3k0025_WYG_019-19b"/>
判不可摇累官太子少傅　皇朝王昭素有學行徴為<lb/>
國子博士上問治世養身之術對曰治世莫如愛民養<lb/>
身莫如寡慾朝廷愛其言遂書於几<hi>紀勝</hi>
集謁帝承明廬逝將歸舊疆清晨發皇邑日夕過首陽<lb/>
伊洛廣且深欲濟川無梁汎舟越洪濤怨彼東路長顧<lb/>
瞻戀城闕引領情内傷<hi>曹子建</hi>荆魏多壯士宛洛富少年<lb/>
意氣深自許肯事郡邑權<hi>王僧逹</hi>白馬津頭春日遲沙洲<lb/>
歸雁拂旌旗<hi>劉禹錫</hi>將軍發白馬旌節渡黄河一掃清大<lb/>
<pb n="KR3k0025_WYG_019-20a"/>
漠咆虎戢金戈<hi>李太白</hi>滑臺門外見淇水眼前流<hi>高適</hi>黄河<lb/>
曲裏沙為岸白馬津邉栁向城<hi>同上</hi>棠梨宫裏瞻龍衮細<lb/>
栁營前着豹裘想到滑臺桑葉落黄河東注杏園秋<hi>崔峒</hi>
青絲玉勒康侯馬孟水金堤滑伯城<hi>韓君平</hi>
本朝太平興國初改武成軍節度熈寜五年廢州縣並<lb/>
𨽻開封府元豐四年復舊縣復来𨽻元祐元年還舊節<lb/>
度<hi>沿革表</hi>汀洲出沒叢花短波浪澄虛兩岸平前聖事跡<lb/>
君今似不愧當年畫舫名<hi>蘇子由</hi>謨明乆合分三府治劇<lb/>
<pb n="KR3k0025_WYG_019-20b"/>
聊須試一方<hi>王安石</hi>
　　　　孟州<hi>倚郭一外縣五</hi>　<hi>河陽/濟源</hi>　<hi>温/</hi>　<hi>汜水/</hi>　<hi>河隂</hi>
　　　　　<hi>王屋</hi>
郡號孟津<lb/>
州沿革天文室壁分野禹貢冀豫二州之域商為畿内<lb/>
地周初為三監及弼鄘衛地春秋屬晉為河陽戰國屬<lb/>
魏為河雍漢為河南縣元魏始築城於此北齊置河陽<lb/>
闗隋仍為河陽縣屬淮州唐初改大基縣後復為河陽<lb/>
<pb n="KR3k0025_WYG_019-21a"/>
縣屬河南府後升孟州本朝置三城節度使<hi>沿革表</hi>
縣沿革河陽春秋時晉邑以在河之陽故名　濟源周<lb/>
為原地以濟水發源故名　温周為蘇忿生之封邑漢<lb/>
為温縣　汜水古東虢國地春秋時為鄭巖又名虎牢<lb/>
　河隂秦置平隂縣在廣武山　王屋本周召公邑後<lb/>
周置縣<hi>沿革表</hi>
形勝紫金山在州西其地宜麥唐太宗嘗田獵於此<lb/>
華盖峯在濟源縣西前有陽臺宫　天壇山在濟源西<lb/>
<pb n="KR3k0025_WYG_019-21b"/>
山上旦夕有五色影夜有仙燈即唐司馬承禎得道之<lb/>
所　盤谷在濟源北唐李愿隐居之所　濟瀆在温縣<lb/>
西北流入黄河　淇水在五臺山東　萬艘潭在河陽<lb/>
縣治　温泉在州城北夏凉冬温　畜魚池在州城内<lb/>
舊貢黄魚鮓出此　神農澗在温縣境相傳神農采藥<lb/>
至此　敖山在河隂西北秦時敖氏築倉於上　三山<lb/>
在氾水界上有三峯故名　鴻溝在河隂東即漢椘分<lb/>
界處　伯牛岡在氾水縣上有冉伯牛廟　氾水源出<lb/>
<pb n="KR3k0025_WYG_019-22a"/>
汜縣流入黄河　厄井在氾水縣東南漢髙曾逃難於<lb/>
此　瀑布泉在濟源東北　堯池在州西北　太師堂<lb/>
在孟縣治文彦愽以太師致仕居此　九曲山在氾水<lb/>
縣西二里頂上有吕布城　王屋山在濟源縣西北百<lb/>
里以山形如王者車盖故名<hi>紀勝</hi>
人物漢石奮以孝謹稱官至二千石景帝號奮為萬石<lb/>
君雖齊魯諸儒皆自以為不及　蔡義以明經給事大<lb/>
將軍幕府昭帝召見説詩恱之擢光禄大夫　傅喜傅<lb/>
<pb n="KR3k0025_WYG_019-22b"/>
太后從弟好學有志行成帝選為太子庶子後遷大司<lb/>
馬封髙武侯　張𤣥少習顔氏春秋與瑯琊徐業語大<lb/>
驚曰今日相遭真解矇矣　三國司馬懿少有竒節博<lb/>
學洽聞漢末兵亂慨然有憂天下之志　南北朝司馬楚<lb/>
之晉宗室少有英氣獨折節待士　常爽篤志好學五<lb/>
經百家多所研究州郡辟命皆不就教授門徒七百餘<lb/>
人號儒林先生　趙黙魏獻文時為選部尚書當官謹<lb/>
飭進爵河内公累功進爵為王謐康子　司馬子如東<lb/>
<pb n="KR3k0025_WYG_019-23a"/>
魏丞相髙歡入洛以為大行臺尚書　司馬筠㓜通經<lb/>
史明三禮為暨陽令有清標入為尚書丞　唐王智興<lb/>
少驍鋭累有戰功歴遷侍御史後又平賊加尚書左僕<lb/>
射　裴休藴藉能文章書有體法舉賢良為監察御史<lb/>
操守嚴正後入相　張庭珪慷慨有志舉進士累遷監<lb/>
察御史黄門侍郎　皇朝史杭宣和末為代州沿邉安<lb/>
撫使城被危呼二子稽古稽哲突圍力戰而死　李伯<lb/>
宗舉進士歴大理卿執法平恕贈光禄大夫　傅察端<lb/>
<pb n="KR3k0025_WYG_019-23b"/>
重有特操登進士第蔡京欲妻以女察拒之常奉命出<lb/>
使不屈而死贈徽猷閣侍制　傅伯成察之孫少從朱<lb/>
熹學登進士第累官集英殿侍制　陳芳一門十四世<lb/>
同居三百年孝義為時人所重仕為大理丞詔旌其門<lb/>
集兵符闗帝闕天策動將軍塞静胡笳徹沙明楚練分<lb/>
風旂翻翼影霜劍轉龍文白羽摇如月青山㫁若雲<lb/>
烟踈疑捲幔塵滅似消氛投筆懐班業臨戎想顧勲還<lb/>
應雪漢恥持此報明君<hi>並駱賔王</hi>孔山刀劍立沁水龍蛇走<lb/>
<pb n="KR3k0025_WYG_019-24a"/>
<hi>白居易</hi>願随天子天壇上閒與仙人掃落花<hi>李白</hi>夜分光見<lb/>
日院静逺聞笙<hi>劉禹錫</hi>日夕隂雲起登城望洪河川氣冐<lb/>
山嶺驚濤激巖阿歸鳥映蘭畤游魚動圓波依水類浮<lb/>
萍倚松似懸蘿<hi>潘岳</hi>昔向都邑遊今掌河朔徭登城眷南<lb/>
顧凱風揚㣲綃洪流何浩蕩修芒鬱岧嶤誰謂晉京逺<lb/>
室邇身實遼<hi>同上</hi>獨立蒼茫殘照外落花飛絮㸃人衣<hi>白居</hi>
<hi>易</hi>星斗半沉蒼翠色紅霞逺照海濤分折松曉拂天壇<lb/>
雪投簡寒窺玉洞雲絶頂樵廻人不見深林磬度鳥應<lb/>
<pb n="KR3k0025_WYG_019-24b"/>
聞<hi>馬戴</hi>
本朝政和二年改孟州為濟源郡熈寜五年省氾水入<lb/>
河隂元豐二年復置大中祥符四年改虎牢闗曰行慶<lb/>
熙寜五年王屋河南来𨽻<hi>沿革表</hi>曉日都門颭旗旌晩風<lb/>
鐃吹入三城知公再為蒼生起不是尋常刺史行<hi>程明道</hi>
南指嵩髙北太行大河中出貫靈長君王不恃金湯險<lb/>
自有仁恩結萬方<hi>李廸</hi>氾水鴻溝椘漢間跳兵走馬百重<lb/>
山如河咫尺商於地便有園公綺季閒<hi>王安石</hi>下馬入枋<lb/>
<pb n="KR3k0025_WYG_019-25a"/>
口漾船汎碧溪雪消山骨瘦風急浪頭低<hi>文彦博</hi>脩竹𢃄<lb/>
藩籬百禽鳴朝暾仰視浮雲作俯窺流水奔相望有盤<lb/>
谷李愿故居存<hi>黄魯直</hi>
　　　　蔡州<hi>倚郭一外縣九</hi>　<hi>汝陽/上蔡</hi>　<hi>新蔡/</hi>　<hi>褒信/</hi>　<hi>遂平</hi>
　　　　　<hi>新息</hi>　<hi>確山/</hi>　<hi>真陽/</hi>　<hi>西平/</hi>　<hi>平輿</hi>
郡號汝南<lb/>
州沿革天文角亢氐分野禹貢豫州之域古吕國春秋<lb/>
時沈蔡二國戰國時為楚魏二國之境秦屬潁川郡漢<lb/>
<pb n="KR3k0025_WYG_019-25b"/>
髙置汝南郡後漢因之魏晉亦曰汝南郡劉宋因之兼<lb/>
置豫州以為重鎮後魏置豫州東魏置行臺後周置總<lb/>
管府後改曰舒州尋復曰豫州其後改洛州為豫州以<lb/>
此為溱州尋改曰蔡州後置汝南郡隋初郡廢煬帝初<lb/>
復置汝南郡唐為豫州寳應初仍為蔡州本朝因之為<lb/>
淮康軍節度使<hi>沿革表</hi>
縣沿革汝陽周為沈國地漢置汝陽縣　上蔡古蔡國<lb/>
周武王封弟蔡叔度於蔡漢置上蔡縣　新蔡古吕國<lb/>
<pb n="KR3k0025_WYG_019-26a"/>
春秋時蔡平侯徙都於此故曰新蔡　褒信本漢偃縣<lb/>
地劉宋改曰褒信　遂平本春秋房子國後魏改遂平<lb/>
　新息春秋為息侯國漢為新息　確山本春秋江國<lb/>
本朝改確山　真陽本漢慎陽縣隋改曰真陽　西平<lb/>
古栢子國漢置西平縣　平輿春秋沈子國漢置縣<hi>同上</hi>
形勝天中山在汝陽縣北以在天地之中故名　確山<lb/>
在確山縣南晉何曽見山有臼杵自動有聲尋失其所<lb/>
　嵖岈山在遂平縣西中有洞可深入昔李觀及吳元<lb/>
<pb n="KR3k0025_WYG_019-26b"/>
濟戰嵖岈即此　蔡岡在上蔡縣西　光武井在上蔡<lb/>
縣東上有光武臺　玉梁渠在新息縣西北隋嘗濬以<lb/>
溉田　蔡溝在上蔡縣西南古有蔡河即此　神溝在<lb/>
遂平縣西北有古岳廟　髙皇臺在確山縣東漢髙皇<lb/>
所築　光武臺在上蔡縣東北漢光武所築　月旦里<lb/>
在汝陽縣東漢許劭兄弟所居故名　二孝莊在汝陽<lb/>
縣西漢孝子蔡順董永所居<hi>紀勝</hi>
人物周曹䘏孔子徒樂道明義唐𤣥宗贈曹伯　漆雕<lb/>
<pb n="KR3k0025_WYG_019-27a"/>
開志不安於小成夫子恱之　秦冉學孔門徳藝有成<lb/>
唐𤣥宗贈彭衙伯　吴公文帝時守河南治平天下第<lb/>
一徴為廷尉　翟方進以射策甲科為郎遷丞相司直<lb/>
舉劾甚切直朝廷憚之　蔡順以至孝稱出求薪母噬<lb/>
指順即心動母終平生畏雷順輙環塜泣曰順在此<lb/>
鄭敬與同郡郅惲隐於弋陽山中惲志在從政喟然歎<lb/>
曰天生俊士以為人也子從我為伊吕乎將為巢由而<lb/>
父老堯舜乎敬曰吾足矣　戴憑舉明經嘗在御前講<lb/>
<pb n="KR3k0025_WYG_019-27b"/>
經羣臣無能難之者　王琳性孝友十餘嵗遭亂守父<lb/>
母柩不去其弟季為賊所獲欲殺琳願以身代賊矜而<lb/>
釋之　袁安性清介嘗客洛陽後舉孝亷累遷司徒<lb/>
薛包性孝友事繼母甚謹與諸弟分財多推讓　陳蕃<lb/>
性儉浄處家不脩飾嘗曰大丈夫當掃除天下安事一<lb/>
室　黄憲舉孝亷時人比其為顔子　袁閎安之𤣥孫<lb/>
若身脩節累徴不應延熹末黨士起閎潜居土室十八<lb/>
年　袁忠閎之弟初為沛相以清介稱及時亂浮海投<lb/>
<pb n="KR3k0025_WYG_019-28a"/>
交趾　許劭少重名節好品題人物人稱其為月旦評<lb/>
　晉周訪好周窮乏家無餘財元帝加為鎮東將軍<lb/>
唐周墀舉進士屬詞髙古文宗雅重之累官尚書右僕<lb/>
射　皇朝孫何篤學嗜古十五能文舉進士第一知制<lb/>
誥著述甚多　孫僅何之弟舉進士第一兄弟連魁天<lb/>
下時人榮之累官集賢院學士　謝良佐學於程門伊<lb/>
川嘗稱歎其善淑已為好學<hi>紀勝</hi>
集行乏憇余駕依然見汝墳洛川方罷雪髙嶂見静雲<lb/>
<pb n="KR3k0025_WYG_019-28b"/>
輙曵半空褏溶溶五色分<hi>孟浩然</hi>西掖梧桐樹空留一院<lb/>
隂艱難歸故里去住損春心<hi>杜甫</hi>宫殿青門隔雲山紫蘿<lb/>
深人生五馬貴莫使二毛侵<hi>同上</hi>汝南晨雞喔喔鳴城頭<lb/>
鼔角音和平路傍老人憶舊事相與感激皆淚零<hi>劉夢得</hi>
天涯流落兩丘土玉樹並揜佳城中舉杯三酹不忍去<lb/>
萬木颯颯擊秋空<hi>苑中詩</hi>康樂寵詞客清霄意無窮徴文<lb/>
北山外借月南樓中千里愁併盡一樽歡暫同<hi>同上</hi>
本朝大中祥符五年始改確山縣屬淮康軍政和間升<lb/>
<pb n="KR3k0025_WYG_019-29a"/>
蔡州為陸海軍節度<hi>沿革表</hi>京塵無處可軒眉照面淮濵<lb/>
喜自知風裏麥苖連地起雨中楊桞𢃄烟垂<hi>黄庭堅</hi>北闕<lb/>
望南山明嵐雜紫烟樹遶芳堤外橋横落照前<hi>歐陽脩</hi>更<lb/>
小亭欄花正好儘荒臺榭景纔真<hi>邵雍</hi>
　　　　淮寜府<hi>倚郭一外縣四</hi>　<hi>宛丘/項城</hi>　<hi>商水/</hi>　<hi>西華/</hi>　<hi>南</hi>
　　　　　<hi>頓</hi>
郡號淮陽<lb/>
郡沿革天文角亢分野禹貢豫州之域昔庖羲氏所都<lb/>
<pb n="KR3k0025_WYG_019-29b"/>
曰大吳之墟周初封舜後媯滿於此以備三恪為陳國<lb/>
楚滅為縣楚頃襄王自郢徙於此戰國時為椘魏二國<lb/>
之境秦屬潁川郡漢汝南郡淮陽國之地後漢亦同晉<lb/>
為汝南郡梁國二境地兼置豫州後魏置陳郡又置北<lb/>
揚州北齊改北揚州為信州隋置陳州煬帝初州廢置<lb/>
淮陽郡唐為陳州或為淮陽郡屬河南道領縣六梁以<lb/>
太康屬開封府晉為鎮安軍節度本朝為淮寜府<hi>沿革表</hi>
縣沿革宛丘陳國都有東門池又有固陵漢髙追項羽<lb/>
<pb n="KR3k0025_WYG_019-30a"/>
處　項城本槐坊店項羽所築　商水本漢汝陽縣地<lb/>
本朝改商水縣　西華漢為長平西華二縣地秦省長<lb/>
平本朝置西華　南頓古頓子國後通於陳南徙故曰<lb/>
南頓又光武父劉欽為南頓令故名<hi>沿革表</hi>
形勝西銘山在府西北即張子作西銘處　長白山在<lb/>
太康縣東北山形長大甚秀　宜山在西華縣南聳翠<lb/>
為一縣之望　頓山在項城縣北即古頓子城　鳴井<lb/>
在郡東以物投下聲應如鐘　東門池在府東詩曰東<lb/>
<pb n="KR3k0025_WYG_019-30b"/>
門之池可以漚麻即此　五梁溝在府西南上有五橋<lb/>
　陳佗溝在府北世傳陳公子佗所開　章華臺在商<lb/>
水縣西北椘靈王所築　光武臺在南頓境光武幸南<lb/>
頓所築　望湖臺在郡之西園下臨湖水清漣可望<lb/>
伏羲廟在郡境内　陳胡公墓在郡城北濠水嘗嚙其<lb/>
趾見有鐵錮之俗謂之鐵墓　北池在商水城北東流<lb/>
逹於淮　汲黯墓在郡城東　柳城在西華南即女媧<lb/>
氏之都　長平城在西華縣東　互鄉在商水縣境内<lb/>
<pb n="KR3k0025_WYG_019-31a"/>
即互鄉童子見孔子之處　桑落在郡界即孔子絶粮<lb/>
處　固陵在郡城西北即漢髙滅項羽處<hi>紀勝</hi>
人物周洩冶靈公時為大夫以諌而死　逢滑嘗勸陳<lb/>
侯不赴椘召其詞甚直朝臣重之　司城貞子仕陳為<lb/>
大夫孔子嘗主其家　顓孫師孔門髙弟曽子稱其為<lb/>
難能後世封為陳伯進宛邱侯　原憲亦孔門髙弟狷<lb/>
介安貧孔子賢之　秦陳餘好儒術秦時變姓名為里<lb/>
監門後自立為代王　漢鄭當時武帝時為内史以貴<lb/>
<pb n="KR3k0025_WYG_019-31b"/>
下人當時賢之　蔡衍少明經講授以禮讓化鄉里後<lb/>
舉孝亷累官冀州刺史　應順舉孝亷事後母至孝庭<lb/>
中忽生異樹人以為孝感所致十子皆有才名　蔡𤣥<lb/>
通五經門徒千餘人官至侍中　應奉性聰慧讀書五<lb/>
行俱下為司𨽻校尉守正不阿黨事起稱疾而退　應<lb/>
劭奉之子舉孝亷為太山守曹操專政劭棄官歸作春<lb/>
秋㫁獄又著漢禮儀　應瑒順六世孫以文學名識治<lb/>
體仕魏為五官將　應璩瑒之弟好學善屬文仕魏官<lb/>
<pb n="KR3k0025_WYG_019-32a"/>
至侍中　應貞璩之子有文學官至散騎常侍　晉王<lb/>
隐少好學不交勢力元帝時為著作郎令撰國史　應<lb/>
詹璩之曽孫以才藝文章知名當世仕為太子舎人封<lb/>
觀陽侯　應𤣥詹之子嗣官至散騎常侍　應誕𤣥之<lb/>
弟有氣幹歴六郡太守龍驤將軍　唐殷侑通經術以<lb/>
五經及第官至刑部尚書　趙凖重義氣嘗平黄巢之<lb/>
難以功封中書門下平章事　五代符彦卿善騎射有<lb/>
謀謙恭下士以功封魏國公　皇朝喬維岳性恬退舉<lb/>
<pb n="KR3k0025_WYG_019-32b"/>
進士明習吏事贈兵部侍郎　萬適喜學問精於老子<lb/>
書自號遣𤣥子不求仕進著述甚富　姚仲孫蚤孤事<lb/>
繼母孝擢進士官至龍圖閣學士　謝文蔚進士甲科<lb/>
累官集英殿脩撰知濟州上疏言臣下推行新法榜笞<lb/>
禁錮民受其虐<hi>紀勝</hi>
集項王氣盖世紫電明雙瞳呼吸八千人提行起江東<lb/>
　赤精斬白蛇叱咤入闗中椘滅無英圖漢興有竒功<lb/>
按劍清八極歸酣歌大風<hi>並李白</hi>捲簾山對酒上馬雪沾<lb/>
<pb n="KR3k0025_WYG_019-33a"/>
衣却向嫖姚幕翩翩去若飛<hi>岑參</hi>泉聲喧暗竹草色引長<lb/>
堤故道青山在新田緑樹齊<hi>皇甫茂政</hi>松膠黏琥珀筠粉撲<lb/>
琅玕<hi>白樂天</hi>雲收少室初晴雨桞拂中橋晩渡津<hi>李椘望</hi>種<lb/>
桞開河為勝遊隄前常使路人愁隂埋野色萬條思翠<lb/>
束寒聲千里秋<hi>秦韜玉</hi>
本朝初為陳州宣和元年升為淮寜府建隆間避宣祖<lb/>
諱改溵為商水縣熙寜八年省南頓為鎮入商水項城<lb/>
二縣元祐元年復<hi>沿革表</hi>溝中流水已成塵溝畔荒凉起<lb/>
<pb n="KR3k0025_WYG_019-33b"/>
暮雲大抵華夷湏一統可能天地更平分<hi>吕蒙正</hi>宛城桞<lb/>
色遮歸騎蔡水蘋香戀去舟<hi>蘇子瞻</hi>自是天心勞木鐸豈<lb/>
闗陳國有愚臣<hi>劉敞</hi>
　　　　汝州<hi>倚郭一外縣四</hi>　<hi>梁縣/㐮城</hi>　<hi>葉/</hi>　<hi>魯山/</hi>　<hi>寳豐</hi>
郡號臨汝<lb/>
州沿革天文張分野禹貢豫州之域周為王畿地春秋<lb/>
戎蠻子邑戰國属韓後屬魏秦屬三川郡漢為河南郡<lb/>
三國魏屬舞陽郡晉屬河南襄城二郡後魏屬汝北魯<lb/>
<pb n="KR3k0025_WYG_019-34a"/>
陽二郡東魏置北荆州後周改曰和州隋改汝州以汝<lb/>
水為名尋改㐮城郡治承休縣唐復為汝州天寳初改<lb/>
州為臨汝郡乾元初復為汝州五代因之<hi>沿革表</hi>
縣沿革梁古梁國城漢改為梁縣　㐮城本春秋鄭氾<lb/>
地周襄王出居於此故名　葉古應子國春秋為楚地<lb/>
遷許於葉即此　魯山春秋時為鄭邑漢為魯陽縣<lb/>
寳豐本漢郏城縣地唐析置龍興縣<hi>沿革表</hi>
形勝風穴山在汝州東北上有風穴及吳公洞讀書庵<lb/>
<pb n="KR3k0025_WYG_019-34b"/>
　令武山在㐮城縣西上有令武將軍祠　黄城山在<lb/>
葉縣北即子路問津處　鹿臺山在州北有臺状若蹲<lb/>
鹿　竈君山在州西南上有普濟廟以祀竈君　雲夢<lb/>
山在梁縣西南相傳鬼谷子脩道處旁有水簾洞　崆<lb/>
峒山在州西南黄帝問道於廣成子即此處今有廣成<lb/>
墓　鳴臯山在州西南上有唐清暑宫　香山在梁縣<lb/>
東南上有寺塔天池石梁　魯山在魯縣東高出羣山<lb/>
為一邑巨鎮　堯山在魯山縣西上有堯祠　太史湖<lb/>
<pb n="KR3k0025_WYG_019-35a"/>
在州境内王素所濬為一郡之勝　廣成澤在州西廣<lb/>
成子所居之地旁有漢所立廣成苑　巢父井在梁縣<lb/>
西旁有巢由廟　馬跑泉在梁縣東昔漢武渇馬跑地<lb/>
而得此泉故名　温湯泉在州西南唐武后嘗幸此旁<lb/>
有武后流杯池並碑石　顔魯公祠在州治東<hi>紀勝</hi>
人物上古廣成子隐居脩煉或云得道飛昇　漢張宗<lb/>
鄧禹薦為偏將軍諸將服其勇累遷大中大夫　唐韓<lb/>
伯俞性至孝有過母撻之泣母怪而問之曰撻之不痛<lb/>
<pb n="KR3k0025_WYG_019-35b"/>
知母衰矣是以泣也　元結少聰悟舉進士歴官監察<lb/>
御史撰大唐中興頌　馬燧姿度魁傑李抱玉表為隴<lb/>
州刺史屢立大功封北平郡王　王虔休有才藝李抱<lb/>
真以幣招之授兵馬使累功封同昌郡王　五代張仁<lb/>
謙初為晉兵馬都監後平李繼筠授象州刺史　皇朝<lb/>
㓂瑊舉進士授遂州推官討平溪蠻累官樞宻直學士<lb/>
　吴㡬復登進士第為太學直講歴仕内外官至秘閣<lb/>
　沈宣性至孝𦵏父母不塞墓附棺而卧同妻負土築<lb/>
<pb n="KR3k0025_WYG_019-36a"/>
墳旌表其門<hi>紀勝</hi>
集望嵩樓上忽相見看過花開花落時<hi>劉禹錫</hi>晨登歇馬<lb/>
嶺遥望伏牛山孤出羣峰首熊羆元氣間<hi>宋之問</hi>回看巴<lb/>
路在雲間寒食離家麥熟還日暮數峯青似染商人説<lb/>
是汝州山<hi>王建</hi>務閒惟印吏公退只棊僧藥鼎初寒火書<lb/>
龕欲夜燈<hi>許用晦</hi>汝水無濁波汝山饒竒石大賢為此郡<lb/>
佳士来如積<hi>孟郊</hi>
本朝政和四年賜軍額熙寜五年省寳豐為鎮入魯山<lb/>
<pb n="KR3k0025_WYG_019-36b"/>
元祐元年復宣和二年改為寳豐縣<hi>沿革表</hi>臨汝舊邦陪<lb/>
京近輔姬文之化所及首載聲詩地官之籍攸分實繁<lb/>
兵賦土多巖險民或惰游置使勸農抑為令典分條察<lb/>
俗盖有新書<hi>楊億知汝州謝表</hi>我欲龍泉觀夜月崆峒烟雨阻<lb/>
人行<hi>東坡</hi>臨汝城中春雪消望嵩樓上對岧嶤<hi>張耒</hi>
　<lb/>
　<lb/>
　記纂淵海卷十九<lb/>
</p>
<p>
</p>
  </div>
</body>
</text>
</TEI>
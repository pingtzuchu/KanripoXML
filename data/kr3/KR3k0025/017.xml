<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷十七</head>
    <p>
<pb n="KR3k0025_WYG_017-1a"/>
欽定四庫全書<lb/>
　記纂淵海卷十七　　　　宋　潘自牧　撰<lb/>
　　郡縣部<lb/>
　　　京畿路<lb/>
　　　　開封府<hi>倚郭一五開封符外縣十    祥</hi>　<hi>尉氏/</hi>　<hi>陳留</hi>
　　　　　<hi>雍丘東封丘扶中牟鄢陽武考延津太長垣    明    溝    陵    城    康</hi>
　　　　　　<hi>咸平</hi>
郡號大梁　陳留　汴梁<lb/>
<pb n="KR3k0025_WYG_017-1b"/>
郡沿革禹貢兖豫二州之域天文角亢分野春秋鄭衞<lb/>
陳三國之境戰國魏都于此號為大梁秦為三川郡地<lb/>
漢為陳留郡地晉改為陳留國東魏廢國置梁州及陳<lb/>
留開封二郡北齊以開封省入陳留郡後周改梁州為<lb/>
汴州隋初廢陳留郡州如故大業初廢州以其地併入<lb/>
滎陽大梁潁川等郡唐武徳初於此置汴州天寶初復<lb/>
改為陳留郡乾元初又為汴州興元初自宋州徙宣武<lb/>
軍於此五代梁都于此號為東京置開封府後唐復為<lb/>
<pb n="KR3k0025_WYG_017-2a"/>
汴州及宣武軍晉漢周皆為東京開封府<hi>地理沿革表</hi>
縣沿革開封本鄭衞陳三國地五代梁置開封　祥符<lb/>
附郭漢為浚儀縣屬陳留郡魏晉以後皆因之東魏于<lb/>
此置梁州後周改汴州隋廢陳留郡以縣屬鄭州唐於<lb/>
此置汴州以開封縣省入尋復舊本朝初改祥符　尉<lb/>
氏在府城南本春秋鄭大夫尉氏之邑秦始置尉氏縣<lb/>
漢屬陳留郡晉及後魏因之北齊省隋復置屬許州後<lb/>
屬潁川郡唐屬洧川後屬汴州本朝屬開封　陳留在<lb/>
<pb n="KR3k0025_WYG_017-2b"/>
府城東古有莘城春秋為留地屬鄭後為陳所併故曰<lb/>
陳留秦始置陳留縣漢為陳留郡治晋末郡縣皆廢隋<lb/>
初復置屬宋州後屬梁郡唐初屬杞州又改屬汴州五<lb/>
代屬開封　雍丘古雍國黃帝之後殷周皆以封夏后<lb/>
為杞國漢置雍丘縣屬陳留郡後魏屬陽夏郡隋初置<lb/>
杞州大業初廢州以縣屬梁郡唐復置杞州尋廢五代<lb/>
晋時改杞縣漢周至本朝仍曰雍丘　封丘本古封父<lb/>
國漢始置封丘縣屬陳留郡尋析置平丘縣晉省平丘<lb/>
<pb n="KR3k0025_WYG_017-3a"/>
以縣屬陳留國後魏入酸棗縣尋復置北齊省隋復置<lb/>
屬滑州後屬東郡唐屬汴州五代屬開封本朝仍舊<lb/>
中牟本春秋鄭邑漢始置縣屬河南郡晉屬滎陽郡後魏<lb/>
省尋復置東魏増置廣武郡後周徙縣治圃田城隋初<lb/>
廢郡改縣曰内牟屬鄭州後又徙舊治唐復改中牟縣<lb/>
并置牟州尋罷州以縣屬管州龍朔初屬鄭州五代梁<lb/>
屬開封府唐屬鄭州本朝屬開封　陽武秦為博浪沙地<lb/>
漢始置陽武縣屬河南郡晉屬滎陽郡東魏屬廣武郡<lb/>
<pb n="KR3k0025_WYG_017-3b"/>
北齊省隋復置屬滎陽郡唐屬鄭州五代屬開封府本<lb/>
朝仍舊　延津本春秋鄭之廩延戰國嘗為韓所都秦<lb/>
復置酸棗縣漢屬陳留郡後魏併入小黄後復置屬東<lb/>
郡北齊併入南燕縣隋初復析置酸棗縣屬滑州大業<lb/>
初屬滎陽郡唐復屬滑州五代梁屬開封府本朝改延津<lb/>
縣　長垣本春秋時衛之匡邑秦屬陳留郡漢置長垣<lb/>
縣王莽改曰長固後漢復舊晉屬陳留國後魏屬東郡<lb/>
隋改為匡城縣唐因之五代梁晉復為長垣屬開封府<lb/>
<pb n="KR3k0025_WYG_017-4a"/>
後唐復改匡城縣本朝初復長垣　東明本漢東昏縣<lb/>
王莽改曰東明東漢復曰東昏本朝初置東明縣　扶<lb/>
溝本漢舊縣屬淮陽國以小扶亭有洧水之溝因名東<lb/>
漢屬陳留郡晉省後魏復置東魏屬許昌郡隋屬潁川<lb/>
郡唐於此置北陳州尋廢以縣屬洧州後屬許州五代<lb/>
梁屬開封府本朝仍舊　鄢陵春秋鄭邑鄭伯克段於<lb/>
鄢即此戰國謂之安陵漢始置鄢陵縣屬潁川郡東魏<lb/>
屬許昌郡北齊省入許昌縣隋復置屬許州唐因之本<lb/>
<pb n="KR3k0025_WYG_017-4b"/>
朝屬開封府　考城本周之戴國春秋時鄭取之改名<lb/>
榖城秦置甾縣漢屬梁國東漢始改考城屬陳留郡晉<lb/>
省後魏置考陽縣北齊又改為城安縣屬濟隂郡隋復<lb/>
為考城縣屬宋州唐置梁州尋廢以縣屬曹州五代晉<lb/>
漢屬開封府本朝屬拱州後仍屬開封府　太康本夏<lb/>
太康所築城漢置陽夏縣屬淮陽國東漢屬陳國晉屬<lb/>
梁國後魏置陽夏郡隋改縣曰太康屬匡城郡復置陽<lb/>
夏郡改縣曰匡城縣隋末廢唐初復置屬陳州五代梁<lb/>
<pb n="KR3k0025_WYG_017-5a"/>
屬開封府本朝屬拱州　咸平本漢陳留扶溝二縣地<lb/>
本朝初始置通許鎮咸平中陞為咸平縣屬開封府<hi>同上</hi>
形勝夷山在府南以山平夷故名　黒山在封丘縣北<lb/>
曹操斷袁術糧道處　彭祖岡在鄢陵縣北上有彭祖<lb/>
墓　黄河在府城北　黄池在封丘縣南春秋公㑹呉<lb/>
子于黄池即此　逍遥宫在陳留縣南　汴宫在府城<lb/>
内　望京樓在府城西　葵丘在考城縣　梁園在府<lb/>
城東南　平臺在府城東南　封臺在府城南　玉津<lb/>
<pb n="KR3k0025_WYG_017-5b"/>
園在府城南　夷門即府城東門侯嬴為夷門監即此<lb/>
　瓊林苑在府城西　青陵臺在封丘縣界　宜春苑<lb/>
在府城内　衛靈公祠在長垣縣東北　蘧伯玉墓在<lb/>
長垣縣南　鶴城在長垣縣西衛懿公飬鶴處　棲城<lb/>
在長垣縣西邯鄲伐衛取漆即此　蒲邑在長垣縣治<lb/>
子路為蒲宰即此　龍城在長垣縣東龍逢所居之處<lb/>
上有墓及祠　韓宫在延津縣景靈宮在府城内中有<lb/>
藝祖以下御容　昇平樓在府城内乃宮中觀宴之所<lb/>
<pb n="KR3k0025_WYG_017-6a"/>
　蓮花樓在府城内　三槐堂在府城内王佑手植三<lb/>
槐即此　拱奎堂在府治　信陵臺在府城内本魏公<lb/>
子無忌勝遊之地　奉天臺在府治内本祭天之所<lb/>
平臺在府東梁園内本古列仙吹臺　迎秋臺在府城<lb/>
内　扶臺在扶溝縣治程顥所築　百花臺在府城内<lb/>
明道祠在扶溝縣治　博浪城在府城北即張良擊秦<lb/>
始皇處　同樂園在府東　陳橋驛在府城北即宋太<lb/>
祖為衆所擁處<hi>輿地紀勝</hi>
<pb n="KR3k0025_WYG_017-6b"/>
人物周蘧伯玉長垣人為衛賢大夫孔子嘗主其家<lb/>
寗越中牟人發憤好學齊威公師事之　田基中牟人<lb/>
不從佛肸之叛楚王髙其義召以為司徒　尉繚子尉<lb/>
氏人著兵書五卷號尉繚子公子無忌號信陵君仁而<lb/>
下士食客常三千人　侯嬴郡人為夷門監公子無忌<lb/>
延為上客　朱亥郡人有力侯嬴薦之魏公子擊殺晉<lb/>
鄙奪兵破秦　漢陳平陽武人佐髙祖定天下六出竒<lb/>
計官至丞相封曲逆侯　欒布郡人嘗客彭越髙帝義<lb/>
<pb n="KR3k0025_WYG_017-7a"/>
之後以功封鄃侯　張蒼陽武人著律例以功封北平<lb/>
侯　晉劉昆東昏人初為江陵令後遷𢎞農太守俱有<lb/>
善政有反風滅火虎北渡河之異　庾亮鄢陵人風骨峻<lb/>
整仕為散騎常侍　南北朝江淹考城人少孤採薪養<lb/>
母仕齊梁累官御史中丞　江湛考城人以孝聞為太<lb/>
子舎人　唐劉仁軌尉氏人家貧讀書仕為陳倉尉累<lb/>
遷尚書左僕射　韋思謙陽武人八歳喪母以孝聞舉<lb/>
進士累官中書門下三品　皇朝李穆陽武人性至孝<lb/>
<pb n="KR3k0025_WYG_017-7b"/>
舉進士累官太子中允　沈倫太康人講學自給初仕<lb/>
給事中累官右僕射　宋準雍丘人舉進士除校書郎<lb/>
文詞清雅為世所重　袁逢吉鄢陵人四歳能誦爾雅<lb/>
孝經七歳兼通論語尚書開寶中擢三傳第　王徳延<lb/>
東昬人素謹慎事太祖真宗官至東京都廵檢<hi>輿地紀勝</hi>
集望諸列國之相漢主尚求其後夷吾霸者之臣魏君<lb/>
猶禮其墓况乎正直之道邁青松而孤絶忠勇之標掩<lb/>
白玉而振彩者哉<hi>唐太宗贈比干詔</hi>婦姑城南風雨秋婦姑城<lb/>
<pb n="KR3k0025_WYG_017-8a"/>
中人獨愁<hi>岑參詩題雍丘婦姑城</hi>陵陽佳地昔年逺謝朓青山李<lb/>
白樓<hi>陸龜䝉題尉氏</hi>氣酣登吹臺懐古視平蕪芒碭雲一去鴈<lb/>
鶩空相呼<hi>杜甫題吹臺</hi>荒臺森荆杞蒙籠無上路傳是古人<lb/>
跡阮公甞嘯處<hi>包融題嘯臺</hi>青陵臺畔日光斜萬古真魂倚<lb/>
暮霞<hi>李商隠題青陵臺</hi>偷隨栁絮到城外行過水西聞子規<hi>李商</hi>
<hi>隠題流杯亭</hi>春到三陵淑氣和雪初消䖏翠嵯峨梅花未知<lb/>
開多少䇿杖攜壺試一過<hi>胡曽題三陵冡</hi>
本朝祥符二年改浚儀縣為祥符宣和三年改紂王城<lb/>
<pb n="KR3k0025_WYG_017-8b"/>
為青陽城政和七年改酸棗為延津建隆元年改正城<lb/>
縣為鶴丘後改長垣乾徳元年改東昏鎮為東明縣崇<lb/>
寧四年以考城太康𨽻拱州大觀四年廢州二縣復來<lb/>
𨽻京畿宣和二年復以太康𨽻拱州六年仍𨽻京畿咸<lb/>
平三年以通許鎮置咸平縣<hi>沿革表</hi>梁園歌舞足風流美<lb/>
酒如刀解斷愁憶得承平多樂事夜深燈火上樊樓<hi>劉子</hi>
<hi>翬題豐樂樓</hi>嘉節難逢真上已賜筵榮入小瀛洲<hi>韓琦題瓊花苑</hi>宜<lb/>
春舊臺沼日暮一登臨解帶行蒼蘚移鞍坐緑隂樹疎<lb/>
<pb n="KR3k0025_WYG_017-9a"/>
鳴鳥逺水淨落花深<hi>王安石題宜春苑</hi>
　　　京東東路<lb/>
　　　　青州<hi>倚郭一外縣五</hi>　<hi>益都/夀光</hi>　<hi>臨朐/</hi>　<hi>博興/</hi>　<hi>千乗</hi>
　　　　　<hi>臨淄</hi>
郡號齊郡　北海<lb/>
州沿革天文虛危分野禹貢青州之域周禮正東曰青<lb/>
州葢以土居少陽其色青故以名州武王封太公望于<lb/>
此為齊國秦置齊郡漢分置北海郡屬青州東漢為齊<lb/>
<pb n="KR3k0025_WYG_017-9b"/>
北海樂安三國地以青州治臨淄魏為益都城晉為齊<lb/>
樂安二國地安帝時廣陵僑立南青州故於青州加北<lb/>
字劉宋省南青州乃去北字仍曰青州後魏治東陽又<lb/>
改益都郡後周改為齊郡隋復為青州尋改北海郡唐<lb/>
為青州本朝改鎮海郡<hi>地理沿革表</hi>
縣沿革益都本漢廣縣地東漢為益都晉時前趙築廣<lb/>
固城　夀光古斟灌氏地漢置夀光縣　臨朐本齊伯氏<lb/>
駢邑漢置臨朐縣　博興周薄姑地漢為博昌縣　千<lb/>
<pb n="KR3k0025_WYG_017-10a"/>
乗古廣饒地東漢屬樂安　臨淄本齊國營邱地東漢<lb/>
置臨淄縣<hi>同上</hi>
形勝雲門山在州城南頂中有通穴如門可容百餘人<lb/>
逺望如懸鏡旁有黒龍洞及石井　堯山在州城西因<lb/>
堯巡狩所登故名　牛山在臨淄縣南齊景公登牛山<lb/>
顧其國而嘆曰美哉國乎即此　靈山在臨朐縣東齊<lb/>
大旱景公欲祀靈山即此　大峴山在臨朐縣東南宋武帝<lb/>
伐南燕度大峴山上有穆靈闗　沂山在臨朐縣南周<lb/>
<pb n="KR3k0025_WYG_017-10b"/>
禮職方氏青州其山鎮曰沂山亦名泰山漢武帝曽祀<lb/>
于此　水簾洞在雲門山之隂　海在安樂縣東　范<lb/>
公泉在州城西門外范仲淹知青州有惠政詳溪側出<lb/>
醴泉人以范公目之<hi>紀勝</hi>
人物列國王燭齊人屢諌湣王不聼樂毅破齊欲以燭<lb/>
為將封萬家不従卒死節　田單臨淄人多智習兵守<lb/>
莒用火牛之計敗燕師復齊七十餘城　魯仲連義不<lb/>
帝秦不受平原君千金之賜孔順稱為天下髙士　漢<lb/>
<pb n="KR3k0025_WYG_017-11a"/>
周堪元帝時擢光禄勲領尚書事帝以師傅見重　唐<lb/>
房𤣥齡貫綜墳籍年十八舉進士従太宗征伐獨收人<lb/>
物置幕府後進尚書左僕射居宰相與杜如晦同心輔<lb/>
政唐世首稱　皇朝王曽少孤鞠于仲父鄉貢禮部廷<lb/>
對皆第一真宗時累官叅知政事正色立朝不附王欽<lb/>
若與丁謂朝廷倚以為重後拜平章事封沂國公<hi>紀勝</hi>
集力能排南山文能絶地紀<hi>孔明</hi>境接青疇俯瞰獲麟之<lb/>
野山開翠屺斜連辨馬之峯<hi>駱賔王</hi>晩登龍門山直上一<lb/>
<pb n="KR3k0025_WYG_017-11b"/>
千尺絶頂彌孤聳盤途幾傾側陽巘靈芝秀隂崖仙乳<lb/>
滴<hi>趙居貞</hi>岱宗復如何齊魯青未了㑹當凌絶頂一覽衆<lb/>
山小<hi>杜甫</hi>天門一長嘯萬里清風來<hi>李白</hi>
本朝建隆三年以北海縣置軍淳化五年改軍名慶厯<lb/>
三年初置京東東路安撫使<hi>沿革表</hi>試掃北臺看馬耳未<lb/>
隨埋沒有雙尖<hi>蘇軾</hi>孤雲落日在馬耳照耀金碧開煙鬟<lb/>
　霜風收緑錦萬頃水雲秋海氣朝成市山光晩對樓<lb/>
<hi>並同上</hi>人行桑下路日上海邊山軒冕非吾志霜風犯客<lb/>
<pb n="KR3k0025_WYG_017-12a"/>
顔<hi>歐陽修</hi>
　　　　密州<hi>倚郭一外縣四</hi>　<hi>諸城/安邱</hi>　<hi>莒/</hi>　<hi>髙宻/</hi>　<hi>膠西</hi>
郡號髙宻<lb/>
州沿革天文虛危分野禹貢青州之域後魏于此置髙<lb/>
宻郡北齊省入東武縣唐置宻州本朝為防禦州開寶<lb/>
五年陞為安化軍<hi>沿革表</hi>
縣沿革諸城本魯諸邑漢置諸縣屬瑯琊郡地晉屬東<lb/>
莞郡隋改為諸城縣　安丘古渠丘地漢置安丘縣<lb/>
<pb n="KR3k0025_WYG_017-12b"/>
莒古莒子國漢置莒縣　髙宻本齊晏平仲封邑漢置<lb/>
髙宻縣　膠西本春秋介國地漢為黔陬縣<hi>沿革表</hi>
形勝雨羅山在安邱縣西上有雲氣羅布天必雨　常<lb/>
山在州西南歳旱禱雨輙應　盧山在州東南秦人盧<lb/>
敖之所從遁上有盧敖洞聖燈岩　九仙山在諸城縣<lb/>
西南竒秀不減鴈蕩　浮來山在莒州西春秋書莒人<lb/>
盟于浮來即此　孝源泉在莒北唐孝子孫既廬母墓<lb/>
醴泉出墓側因名　礪阜山在髙宻縣西産礪石　鐵<lb/>
<pb n="KR3k0025_WYG_017-13a"/>
撅山在膠西西南膠水發源于此　石臼島在膠西正南<lb/>
海中　天澤泉在膠西南三十里　九穴泊在髙宻縣<lb/>
西北<hi>紀勝</hi>
人物漢甄宇習嚴氏春秋教授常數百人　梁丘賀從<lb/>
京房授易官至少府圖形麟閣　南北朝劉勰好學撰<lb/>
文心雕龍　臧榮緒純篤好學括東西晉為一書紀録<lb/>
志𫝊　五代孫晟仕唐為著作郎後為周世宗所獲欲<lb/>
殺之臨刑神色怡然南望拜曰臣惟以死報國　皇朝<lb/>
<pb n="KR3k0025_WYG_017-13b"/>
王子輿舉進士為主簿精敏吏事歴官諫議大夫　楊<lb/>
光輔有學行國子丞致仕　韓晉卿以明經中第歴官<lb/>
州縣稱為循良第一<hi>紀勝</hi>
集營丘負海曲沃野爽且平洪川控海濟崇山入髙㝠<lb/>
<hi>陸機</hi>十洲雲霧逺三山波浪髙長瀾疑浴日連島類奔濤<hi>隋虞</hi>
<hi>茂</hi>洪波迴地軸孤嶼映雲光落日驚濤上浮天駭浪長<lb/>
<hi>楊師道</hi>髙髙至天門日觀近可攀<hi>李白</hi>
本朝元祐三年以板橋鎮為膠西縣兼臨海軍使<hi>沿革表</hi>
<pb n="KR3k0025_WYG_017-14a"/>
鴈入寒雲驚曉角雞鳴滄海浴朝暾　長天極目無飛<lb/>
鳥積雪生光射落輝　晴明風日家家柳髙下樓臺處<lb/>
處山<hi>並歐陽修</hi>凍合玉樓寒起栗光摇銀海眩生花遺蝗入<lb/>
地應千尺宿麥連雲有幾家　五更曉色來書幌夜半<lb/>
寒聲落畫簷<hi>並蘇軾</hi>
　　　　濟南府<hi>倚郭一外縣四</hi>　<hi>歷城/禹城</hi>　<hi>章丘/</hi>　<hi>長清/</hi>　<hi>臨</hi>
　　　　　<hi>邑</hi>
郡號濟南<lb/>
<pb n="KR3k0025_WYG_017-14b"/>
郡沿革禹貢青州之域天文危分野春秋戰國併為齊<lb/>
地秦屬齊郡漢初屬齊國文帝分治濟南國景帝改為<lb/>
濟南郡東漢仍為國俱治東平陵晉移治歴城劉宋割<lb/>
青州西部于此僑立冀州後魏改為齊州兼置濟南郡<lb/>
隋初罷郡存州後改為齊郡唐復為齊州天寶初改為<lb/>
臨淄郡尋改為濟南郡乾元初復為齊州　皇朝陞為<lb/>
興徳軍又陞為濟南府<hi>沿革表</hi>
縣沿革歴城古齊歴下城漢置歴城縣　禹城周為祝<lb/>
<pb n="KR3k0025_WYG_017-15a"/>
國唐改為禹城縣　章丘春秋時為齊髙堂邑隋改為<lb/>
章丘縣　長清本漢盧縣地隋置長清縣　臨邑本鎮<lb/>
舊縣廢<hi>沿革表</hi>
形勝歴山在府南即舜耕處　九河故道在禹城　舜<lb/>
祠在府城南祠下有井　奎山在府城西上有神祠<lb/>
龍洞山在府城東南下有黒龍潭　盤龍山龍堂洞俱<lb/>
在章丘縣境　趵突泉在府城西　雲莊在府西中有<lb/>
雲錦池　鹿角闗在臨邑縣北　靈巖寺在長清縣方<lb/>
<pb n="KR3k0025_WYG_017-15b"/>
山上世𫝊佛圖澄卓鍚之地　聖井在章丘縣南　白<lb/>
雲湖在章丘縣西　杜康泉在舜祠西廡下　芙蓉堤<lb/>
在文廟東<hi>紀勝</hi>
人物周公晳哀不仕家臣孔子賢之　漢伏勝秦博士<lb/>
漢文帝時年九十𫝊尚書二十九篇　公玉帶武帝時<lb/>
進黃帝明堂圖上從之　終軍博學能文年十八選為<lb/>
博士累擢諫議大夫後使南越　王訢武帝時暴勝之<lb/>
薦為右扶風守後昭帝時代田千秋為相封宜春侯<lb/>
<pb n="KR3k0025_WYG_017-16a"/>
唐秦瓊事髙祖破尉遲敬徳帝賜黃金瓶　杜伏威以<lb/>
淮南地歸唐拜太子太保　皇朝馮瓉以䕃補秘書郎<lb/>
累官集賢院學士　李冠以文學稱與王樵賈同齊名<lb/>
著東臯集二十卷　廉復有隠徳為世所重治平間刺<lb/>
史王才叔薦之不起<hi>紀勝</hi>
集齊都實坤徳之膏腴為神州之奥府其川瀆則洪河<lb/>
洋洋發源崑崙驚波沛厲浮沬揚奔南望無垠北顧無<lb/>
鄂<hi>徐幹賦</hi>東藩駐皂葢北渚淩清河海右此亭古濟南名<lb/>
<pb n="KR3k0025_WYG_017-16b"/>
士多雲山已發興玉佩仍當歌修竹不受暑交流空湧<lb/>
波藴真愜所遇落日將如何<hi>杜甫</hi>修簷䡾䡾皆成隂行盡<lb/>
松篁一徑深好鳥自飛還自下白雲無事亦無心客來<lb/>
但飲平陽酒衙退常攜靖節琴<hi>曽子固</hi>
本朝景徳中以章丘縣置清平軍熈寧二年廢軍至道<lb/>
二年徙長清城于刺榆建隆元年河決臨邑城壊三年<lb/>
移治孫耿鎮政和元年陞為望<hi>沿革表</hi>楊柳娉婷緑荷華<lb/>
旖旎紅魚遊華葉底人在鑑湖中太白拈春酒輕衣受<lb/>
<pb n="KR3k0025_WYG_017-17a"/>
晩風龜蒙與鳧繹只隔片雲東<hi>單父</hi>東樓喜奉連枝㑹南<lb/>
陌愁為落葉分城隅緑水明秋日海上青山隔暮雲<hi>同上</hi>
　　　　沂州<hi>倚郭一外縣四</hi>　<hi>臨沂/沂水</hi>　<hi>乗/</hi>　<hi>費/</hi>　<hi>新泰</hi>
郡號瑯琊<lb/>
州沿革本禹貢徐兖二國之境天文奎婁分野秦漢晉<lb/>
皆為瑯琊地後魏以此置北徐州後周改沂州以城臨<lb/>
沂水故名隋改州為瑯琊郡唐復沂州天寶初改瑯琊<lb/>
郡乾元初復為沂州本朝因之<hi>沿革表</hi>
<pb n="KR3k0025_WYG_017-17b"/>
縣沿革臨沂在沂州境内隋置臨邑縣　乗春秋時<graphic n="KR2306" url="https://raw.githubusercontent.com/kanripo/KR-Gaiji/master/images/KR2306.png" mimeType="image/png"/>
國地漢為嶧縣　沂水周為鄆邑隋改為沂水縣　費<lb/>
古費國地春秋時為魯季孫氏之邑　新泰本漢泰山<lb/>
郡晉泰始中置新泰縣<hi>沿革表</hi>
形勝愛古山在州北　金雀山在州西南　大利冶山<lb/>
在臨沂縣西南路旁有巨鐵二塊在地中　君山在乗<lb/>
縣北八十里上有池深數丈水無盈涸　望仙山在沂<lb/>
水縣西中有望仙橋　蒙山在費縣西北孔子登東山<lb/>
<pb n="KR3k0025_WYG_017-18a"/>
小魯處　龍亭山在新泰東下有龍池　沂水發源尼<lb/>
山下滄浪淵在承縣北即孟子所引滄浪之水處　澤<lb/>
筆池在沂水縣城内王羲之曝書堂前　玉泉在新泰<lb/>
縣北水色如玉王祥河在嶧縣北即卧氷躍鯉處<hi>紀勝</hi>
人物漢匡衡博學能文累官太子少傅拜相封樂鄉侯<lb/>
晉王祥性至孝初為别駕政化大行後拜太保進公爵<lb/>
　王導識量清逺為江東名相號曰江左夷吾　王羲<lb/>
之善書為古今之冠　南北朝王肅博涉經史有大志<lb/>
<pb n="KR3k0025_WYG_017-18b"/>
屢立戰功累官散騎常侍　王智深為南齊大司馬參<lb/>
軍撰宋紀三十卷　唐顔師古顔子三十七世孫校定<lb/>
經史註西漢書修五禮上王㑹圖　顔杲卿討禄山被<lb/>
執抗節而死顔真卿杲従弟奉命諭禄山不屈被害<lb/>
皇朝趙隣幾好學能文常作禹别九州賦萬餘言<hi>紀勝</hi>
集清蹕臨溟漲巨海望滔滔　神游藐姑射睿藻冠風<lb/>
騷徒然雖觀海何以効涓毫<hi>並虞茂</hi>淮泥泗水地梁父汶<lb/>
陽東别路青驪逺離樽緑蟻空柳寒凋宻翠棠晩落疎<lb/>
<pb n="KR3k0025_WYG_017-19a"/>
紅别後相思曲悽斷入琴風<hi>駱賔王</hi>春山臨渤海征旅輟<lb/>
晨装囘瞰盧龍塞斜瞻肅慎鄉　北廵非漢后東興異<lb/>
秦皇搴旗羽林客䟦距少年塲<hi>並楊師道</hi>
本朝唐武徳五年以沂水新泰莒置莒州貞觀八年州<lb/>
廢以新泰屬沂州瑯琊郡本朝因之<hi>沿革表</hi>東州幾日倦<lb/>
征軒千騎驂驔白草原<hi>歐陽修</hi>山巔危搆倚蓬萊水濶風<lb/>
長一快哉天地涵容百川入晨昏浮動雨潮來<hi>趙忭</hi>暘谷<lb/>
朝迎日丹霞射海樓雲隨華表鶴風送日南舟孤島煙<lb/>
<pb n="KR3k0025_WYG_017-19b"/>
中樹平波檻外流<hi>宋人</hi>
　　　　登州<hi>倚郭一外縣三</hi>　<hi>蓬萊/文登</hi>　<hi>黄/</hi>　<hi>牟平</hi>
郡號東平<lb/>
州沿革天女危分野禹貢青州之域古為斟尋國唐虞<lb/>
時為隅夷地春秋時為牟子國戰國屬齊秦為齊郡地<lb/>
漢屬東郡後魏析東萊郡于黃縣東中郎故城置東牟<lb/>
郡隋初廢郡置牟州大業初州廢唐復置牟州治牟平<lb/>
又置登州治文登貞觀間二州俱廢如意初復置登州<lb/>
<pb n="KR3k0025_WYG_017-20a"/>
于牟平縣神龍間徙治蓬萊縣天寶改州為東牟郡乾<lb/>
元初復為登州屬河南道本朝屬京都路<hi>沿革表</hi>
縣沿革蓬萊本漢東萊郡武帝于此望海中蓬萊山因<lb/>
築城故名　文登本古不夜城北齊始置文登縣　黃<lb/>
縣漢舊縣　牟平本漢東牟縣唐改為牟平<hi>沿革表</hi>
形勝丹崖山在州城北上有蓬萊閣　田横山在州城<lb/>
西田横與其徒五百人棲此　天山在蓬萊縣東下有<lb/>
洞冬夏水滴如漏　文登山在文登縣東秦始皇招集<lb/>
<pb n="KR3k0025_WYG_017-20b"/>
文士登此山論功頌徳　蘆山在黄縣西晉蘆童子因<lb/>
食茯苓昇仙故名　大崑崙山在牟平縣東麻姑常于<lb/>
此修道　沙門島在州城西　海牛島在文登縣北<lb/>
海在州四面於春夏遥見水面有城郭市井人馬往來<lb/>
之狀土人謂之海市<hi>紀勝</hi>
人物周淳于髠博學强紀號稱辨士　秦淳于越髠之<lb/>
後以諫知名　漢李忠以好禮修整稱　劉寵為㑹稽<lb/>
太守有一錢之譽　劉岱寵之弟虛己愛物為士人所重<lb/>
<pb n="KR3k0025_WYG_017-21a"/>
　劉繇與兄岱齊名　太史慈尚義善射為孔融所重<lb/>
　三國劉基繇之子史稱為國之良士　唐淳于雍髠<lb/>
之後武徳中拜登州刺史　皇朝淳于雍髠之後早年<lb/>
乞養王旦稱其純孝　李常性鯁直太守榜其閭曰遺<lb/>
直坊<hi>紀勝</hi>
集逺水翻如岸遥山倒似雲方知小姑射誰復語臨汾<lb/>
　浮天迥無岸涵靈固非一委輸百谷歸朝宗萬川溢<lb/>
<hi>隋煬帝</hi>披襟眺滄海憑軾望春芳<hi>唐大宗</hi>登髙臨巨壑不知<lb/>
<pb n="KR3k0025_WYG_017-21b"/>
十萬里雲島相接連風濤無極已<hi>祖孝孫</hi>斷濤還共合連<lb/>
浪或時分<hi>李白</hi>
本朝建隆三年于縣置北海軍置昌邑縣隷之乾徳三<lb/>
年陞為濰州<hi>沿革表</hi>東方雲海空復空羣仙出没空明中<lb/>
蕩摇浮世生萬象豈有貝闕藏珠宮心知所見皆幻影<lb/>
敢以耳目煩神工　重樓翠阜出曉霜異事驚倒百歳<lb/>
翁<hi>並眉山</hi>
　　　　萊州<hi>倚郭一外縣三</hi>　<hi>掖陽/萊</hi>　<hi>膠水/</hi>　<hi>即墨</hi>
<pb n="KR3k0025_WYG_017-22a"/>
郡號東萊<lb/>
州沿革天文危分野禹貢青州之域古萊夷地春秋為<lb/>
萊子國齊侯遷萊子于郳在國之東故曰東萊秦屬齊<lb/>
郡漢始析置東萊郡置掖縣屬青州東漢徙治黃縣晉<lb/>
改東萊國劉宋仍改為郡徙治曲城後魏分青州置光<lb/>
州領東萊郡同治于掖隋初罷郡改光州為萊州後復<lb/>
為東萊郡唐為萊州天寶初改東萊郡乾元初復為萊<lb/>
州本朝屬京東東路<hi>沿革表</hi>
<pb n="KR3k0025_WYG_017-22b"/>
縣沿革掖本漢舊縣為東漢舊治　萊陽本漢東萊郡<lb/>
之昌陽縣地五代唐改為萊陽縣　膠水本春秋介國<lb/>
地魏置膠州取境内膠水為名　即墨本齊國地以其<lb/>
地臨墨水故名<hi>沿革表</hi>
形勝福山禄山俱在州城西北相峙産温石　大基山<lb/>
在掖縣東松竹華卉為一郡最　五龍山在萊陽南下<lb/>
有五水相合流入海　小邾山在膠水南錯水由此入<lb/>
海　如姑山在即墨西南上有神祠即漢九祠之所<lb/>
<pb n="KR3k0025_WYG_017-23a"/>
萬歳河在州城東秦皇漢武皆禱于此　掖河在掖縣<lb/>
東北流入海膠水源發鐵橛山　墨水源發平度州<hi>紀勝</hi>
人物漢葢公善治黃老曹參師事之　司馬均隠居教<lb/>
授不應辟舉　晉劉毅有孝行勵清節甞論中正之法<lb/>
有八損劉暾毅之子正直有父風　唐蔣欽緒工文詞<lb/>
擢進士第事中宗守正不阿　蔣沇欽緒子博學有名<lb/>
以孝亷授洛陽尉　皇朝王景累破契丹加太保封平<lb/>
原郡王　蔡齊舉進士第一真宗見之曰得人矣召執<lb/>
<pb n="KR3k0025_WYG_017-23b"/>
金吾給上騶以寵之<hi>紀勝</hi>
集仙氣凝三嶺和風扇八荒拂潮雲布色穿浪日舒光<lb/>
照眼花分綵迷雲鴈斷行　洪濤經變野翠島屢成桑<lb/>
<hi>隋煬帝</hi>之罘思漢帝碣石想秦皇<hi>同上</hi>仲連輕齊紀子牟戀<lb/>
魏闕<hi>謝靈運</hi>古來海寒多天風白波連山倒蓬壺<hi>李白</hi>蒼茫<lb/>
空泛日四顧絶人煙半侵中華岸旁通異域船島間應<lb/>
有國波外恐無天欲作乗槎客翻然去隔年<hi>同上</hi>
本朝嘉定十三年賈渉取萊為防禦郡至道三年以萊<lb/>
<pb n="KR3k0025_WYG_017-24a"/>
屬淮陽軍熈寧七年以萊為東路<hi>沿革表</hi>東州負海圻風<lb/>
物老依依歳晩鵶來少天寒鴈過稀　莫笑東州太守<lb/>
頑三齊人物舊安閒<hi>並歐陽修</hi>荷氣夜凉生枕席水聲秋醉<lb/>
入簾幃一㠶千里空囬首寂寞船窻祇自知<hi>同上</hi>
　　　　濰州<hi>倚郭一外縣二</hi>　<hi>北海/昌邑</hi>　<hi>昌樂</hi>
郡號濰水<lb/>
州沿革天文危分野禹貢青州之域秦屬齊郡漢為下<lb/>
宻縣屬膠東國韓信戰濰水正在此隋改北海縣唐置<lb/>
<pb n="KR3k0025_WYG_017-24b"/>
濰州治北海縣尋廢州以縣屬青州本朝建北海軍尋<lb/>
復為濰州<hi>沿革表</hi>
縣沿革北海漢置平度縣屬東萊郡東漢置膠東郡屬<lb/>
北海縣　昌邑漢為都昌縣本朝置昌邑縣　昌樂漢<lb/>
為營陵縣地本朝改為昌樂縣<hi>沿革表</hi>
形勝塔山在州東南丹河發源于此　擂鼓山在州南<lb/>
白浪河發源于此　几山在縣西南山形如几　陸山在<lb/>
昌邑縣南漢霍光食邑于此　孤山在昌樂縣東上有<lb/>
<pb n="KR3k0025_WYG_017-25a"/>
夷齊廟　白浪河在州東唐竇琰甞引水開田　東丹<lb/>
河在北海縣塔山下　芙蓉泉在昌邑　營丘城在昌<lb/>
樂縣東即太公受封之地<lb/>
人物五代韓熈載唐進士才氣俊逸江左號韓夫子<lb/>
徐問真有道術與歐蘇善　漢孫賔碩倜儻好竒節為<lb/>
京兆虎牙都尉　隋杜松贇性剛烈重名義為石門隊<lb/>
正不降賊而死　皇朝滕中正有才幹累官諫議大夫<lb/>
二子𤣥錫𤣥晏並舉進士孫祖徳以進士為吏部侍郎<lb/>
<pb n="KR3k0025_WYG_017-25b"/>
世稱鯁直　劉闃嘗從文彦博討具州賊戰功第一<lb/>
呉奎舉五經為叅知政事買田為義莊卒之日家無餘<lb/>
貲<hi>紀勝</hi>
集分空碧霧晴連洲彩雲宻欣同夫子觀深愧𤣥虛筆<lb/>
<hi>隋煬帝</hi>月暈天風霧不開海鯨東蹙百川逥<hi>李白</hi>霏煙泛濟<lb/>
浦緑草啓河汀畫裳晨應月文戰曙分星<hi>薛克構</hi>八月濤<lb/>
聲動地來頭髙數丈觸山逥湏臾却入海門去卷起沙<lb/>
堆似雪堆<hi>劉禹錫</hi>
<pb n="KR3k0025_WYG_017-26a"/>
本朝建隆三年以青州北海縣建為北海軍又置昌邑<lb/>
縣隷之乾徳三年陞為濰州又増昌樂縣為上州團練<lb/>
<hi>沿革表</hi>葱蘢曉光開旋轉餘華㺯下馬成野酌佳哉誰與<lb/>
共<hi>蘇東坡</hi>倚軒盈以長嘯兮袂輕舉而飛翻極千里于一<lb/>
瞬兮寄無盡于雲烟　忽雲散于城邑兮徂清夜之既<lb/>
䦨惟所往而樂易兮此其所以為超然<hi>同上</hi>
　　　　淄州<hi>倚郭一外縣三</hi>　<hi>淄川/長山</hi>　<hi>鄒平/</hi>　<hi>髙苑</hi>
郡號淄川<lb/>
<pb n="KR3k0025_WYG_017-26b"/>
州沿革天文危分野禹貢青州之域周為淄州之境春<lb/>
秋戰國屬齊隋置淄州後周廢唐初改淄州本朝因之<lb/>
縣沿革淄川本漢盤陽縣屬濟南郡東漢屬齊國晉省<lb/>
隋置淄州後周廢唐復置本朝因之　長山本漢濟南<lb/>
郡於陵縣地劉宋于此置廣川郡北齊改東平郡隋廢<lb/>
郡改為長山縣唐初屬鄒州後屬淄州本朝因之　鄒<lb/>
平本古鄒侯國漢置鄒平縣屬濟南郡晉為鄒縣屬樂<lb/>
安國後廢唐復置屬淄州本朝因之　髙苑古苑墻地<lb/>
<pb n="KR3k0025_WYG_017-27a"/>
漢置髙苑縣隋改曰㑹城尋復唐屬鄒州州罷以縣屬<lb/>
淄州本朝仍舊<hi>沿革表</hi>
形勝梓橦山在州東上有鬼谷洞　夾谷山在淄川西<lb/>
即齊魯㑹盟之處　長白山在長山縣西南髙二千九<lb/>
百尺周六十里上有醴泉寺即范仲淹讀書處　太湖<lb/>
山在長白山南上有石室並敗漆船記云堯時物也<lb/>
虎頭崖在鄒平縣南　商山在髙苑縣東　髙雲洞在<lb/>
州東　蒼龍峽在淄州縣西　古蒲臺秦皇築之以望<lb/>
<pb n="KR3k0025_WYG_017-27b"/>
海　蓬萊宮臺上紫蒲係馬蒲生盤如係馬之狀<hi>紀勝</hi>
人物春秋管仲相桓公成霸業　晏子齊景公相顯于<lb/>
諸侯　漢張軌仕隴右家無餘財藏書數百卷　唐段<lb/>
志𤣥資質偉岸以驍果為秦王所識　房𤣥齡事太宗<lb/>
為名宰相　皇朝麻仲英博學有孝行鄉評重之韓琦<lb/>
薦為國子助教　賈同舉進士王欽若方貴盛欲致之<lb/>
不往　石昂好學不仕節度使符習髙其行　趙師民<lb/>
九歳能文舉進士為國子直講上勸講箴後遷刑部郎<lb/>
<pb n="KR3k0025_WYG_017-28a"/>
中有集二十卷<hi>紀勝</hi>
集積流横地紀䟽派引天潢<hi>唐太宗</hi>横萬里而極海兮頽<lb/>
風浩其四起<hi>柳宗元</hi>歇鞍憩古木解帶掛横枝歌鼓川上<lb/>
亭曲度神飈吹雲歸碧海夕鴈沒青天時　試登髙而<lb/>
望逺極雲海之微茫　雲物不隠象三山共分明奈何<lb/>
疾風怒忽若基柱傾海水雖無心洪溥亦相驚　深沉<lb/>
百丈洞海底那知不有蛟龍蟠<hi>並李白</hi>
本朝景徳三年以髙苑置宣化軍熈寧三年廢軍復為<lb/>
<pb n="KR3k0025_WYG_017-28b"/>
縣隷州<hi>沿革表</hi>新荷出水雙飛鶩喬木成隂百轉鶯載酒<lb/>
未妨佳客醉憑髙仍見老農耕<hi>歐陽修</hi>公退留賔誇酒美<lb/>
睡餘欹枕看山青<hi>同上</hi>
　　　　淮陽軍<hi>倚郭一外縣一</hi>　<hi>下邳宿遷</hi>
郡號下邳<lb/>
軍縣沿革天文斗牛分野禹貢揚州之域本徐州下邳<lb/>
縣後漢為下邳梁為武州唐置邳州後屬泗州又屬徐<lb/>
州下邳縣　宿遷春秋時鍾吾子國依宿國所遷地秦<lb/>
<pb n="KR3k0025_WYG_017-29a"/>
置下相縣漢又置<graphic n="KR2316" url="https://raw.githubusercontent.com/kanripo/KR-Gaiji/master/images/KR2316.png" mimeType="image/png"/>猶縣晉置宿豫郡後魏屬南徐州<lb/>
東魏屬東楚州後周屬泗州隋置下邳郡唐改為宿遷<lb/>
縣<hi>沿革表</hi>
形勝葛嶧山在郡城西禹貢嶧陽孤桐謂出此山之南<lb/>
　磬石山在郡城西南上有石其聲清亮可為磬禹貢<lb/>
泗濵浮磬即此山所出者　黄石山在下邳城北上有<lb/>
黄石公廟　鐵佛山在下邳城北上有三鐵佛　馬陵<lb/>
山在宿遷縣北髙阜狀若馬陵　峒峿山在宿遷縣北<lb/>
<pb n="KR3k0025_WYG_017-29b"/>
上有石洞鐫七真象　舊黄河在郡城南　武河在下<lb/>
邳城西北下入黄河　氾水在宿遷縣界　下邳城在<lb/>
郡治東魏武招呂布于下邳即此　圯橋在下邳東南<lb/>
即黄石公授張良素書之所<hi>紀勝</hi>
人物漢嚴延年宣帝時為侍御史劾奏霍光朝廷肅然<lb/>
敬憚之　翼奉元帝以諸儒薦徴待詔數言事天子敬<lb/>
焉　陳球舉孝亷累官侍御史　周紆為洛陽令下車<lb/>
先問大姓主名　五代沈贇事晉為祁州刺史契丹䧟<lb/>
<pb n="KR3k0025_WYG_017-30a"/>
城守節而死　皇朝劉福以功累官雄州防禦使為政<lb/>
簡易人咸徳之<hi>紀勝</hi>
集初語燕雛知社日習飛鷹隼識秋風波摇珠樹千尋<lb/>
㧞山鑿金陵萬仞空<hi>杜詩</hi>江漢曽為客相遇每醉還浮雲<lb/>
一别後流水十年間<hi>韋詩</hi>片雨楚雲暮千家淮水秋開簾<lb/>
見芳草送客上春洲請問山中桂王孫幾度遊<hi>嚴君平</hi>過淮<lb/>
芳草歇千里又來歸野水呉山出家林越鳥飛荷香隨<lb/>
去棹梅雨濕征衣無數滄州客如君達者稀<hi>前人</hi>
<pb n="KR3k0025_WYG_017-30b"/>
本朝太平興國七年以下邳宿遷二縣建淮陽軍元豐<lb/>
初改屬京都西路<hi>沿革表</hi>身如𫝊舎任西東夜卧荒郵四<lb/>
壁空鄉夢漸生燈影外客愁多在雨聲中淮南火後居<lb/>
民少河北兵前戰鼓雄萬里别離心正苦帛書何必寄<lb/>
歸鴻<hi>汪水雲</hi>千年事與浮雲去想見留侯次是非丈夫出<lb/>
身佐明主用舎行藏要自知<hi>宋人</hi>
　　　　應天府<hi>倚郭一外縣五</hi>　<hi>寧陵/宋城</hi>　<hi>榖熟/</hi>　<hi>卞邑/</hi>　<hi>楚</hi>
　　　　　<hi>丘</hi>　<hi>虞城</hi>
<pb n="KR3k0025_WYG_017-31a"/>
郡號睢陽<lb/>
府沿革天文角亢分野本古商丘湯所都亳邑地周封<lb/>
微子于此為宋國春秋鄭衛陳三國之境秦為碣郡地<lb/>
漢為睢陽縣屬梁國又置宋州改縣曰宋城大業初改<lb/>
州曰梁郡唐初曰宋後為睢陽郡五代梁置宣武軍唐<lb/>
改歸徳軍本朝升為南京應天府<hi>沿革表</hi>
縣沿革寧陵本古葛伯地又為寗城　宋城㣲子所封<lb/>
之地　榖熟古宋襄氏邑唐省入榖熟　卞邑戰國時<lb/>
<pb n="KR3k0025_WYG_017-31b"/>
為下邑地漢置縣　楚丘朝歌故城在今衛州衛縣<lb/>
虞城本古虞國即禹封商均之地<hi>沿革表</hi>
形勝南湖在府城南上有蘇轍記　甘露嶺在寧陵縣<lb/>
西隋文帝幸岱至此因甘露降故名　聖水井在寧陵<lb/>
縣長樂鄉　漆溝在府城北春秋隕石于宋即此　妙<lb/>
孝亭在州境内蘇東坡題榜秦觀詩　帝嚳廟在府城<lb/>
東　微子廟在府城西　莊子祠在府城東　雙忠廟<lb/>
在府城東祀唐張廵許遠　亳城在府城東契父都亳<lb/>
<pb n="KR3k0025_WYG_017-32a"/>
即此<hi>紀勝</hi>
人物唐魏元忠髙宗時吐畨㓂邊上封事言命將治兵<lb/>
之要累官御史中丞　鄭惟忠天授中以制舉召見對<lb/>
武后言甚切直　程袁師事母以孝聞母歿負土築墳<lb/>
有白狼黄蛇之異　曹華出戎伍而動必以禮士大夫<lb/>
重之　皇朝楚昭輔有才幹陳橋推戴時遣入京安母<lb/>
後累官樞宻事　劉希古博通經史累官叅知政事貴顯<lb/>
不減寒素　劉蒙叟希古之子為太常少卿所註有五<lb/>
<pb n="KR3k0025_WYG_017-32b"/>
運甲子諸書　李惟清開寶中以三史解謁涪陵尉累<lb/>
官京西轉運使　戚同父㓜孤養祖母以孝聞通五經<lb/>
門人號堅素先生<hi>紀勝</hi>
集暮雨投闗郡春風别帝城東西殊不遠朝夕待佳聲<lb/>
<hi>韋詩</hi>晩泊水邊驛栁塘初起風蛙鳴蒲葉下雨入稻花中<lb/>
<hi>王仲初</hi>千里河烟直青楓夾岸長草市迎江貨津橋税海商<lb/>
<hi>同上</hi>摇落深知宋玉悲風流儒雅亦吾師江山故宅空文<lb/>
藻雲雨荒臺豈夢思<hi>杜甫</hi>客路徧逢雨香山不入樓故園<lb/>
<pb n="KR3k0025_WYG_017-33a"/>
桃李月伊水向東流<hi>同上</hi>
本朝至道中為京東路景徳三年升為應天府祥符七<lb/>
年建為南京<hi>沿革表</hi>夜半恩綸出漢宮朝家虛席待燕公<lb/>
春風已徧湖山外元氣還歸鼎鼐中<hi>蔡君謨</hi>緑野染成延<lb/>
晝永亂紅吹盡放春歸<hi>張文潜</hi>雪與春歸落嵗前曉開庭<lb/>
樹有餘妍楊花樸樸白漫地蛺蝶紛紛飛滿天<hi>梅聖俞</hi>曽<lb/>
讀前書笑古今耻隨流俗信浮沈終期直道扶元化敢<lb/>
為虛名役片心<hi>冦平仲</hi>
<pb n="KR3k0025_WYG_017-33b"/>
　　　　襲慶府<hi>倚郭一外縣六</hi>　<hi>瑕符/奉</hi>　<hi>泗水/</hi>　<hi>龔/</hi>　<hi>仙源</hi>
　　　　　<hi>萊蕪</hi>　<hi>鄒</hi>
郡號魯郡<lb/>
府沿革天文奎婁分野禹貢徐兖二州之域春秋時為<lb/>
魯國武王封伯禽于曲阜為魯公　本朝為泰寧軍節<lb/>
度升襲慶府<hi>沿革表</hi>
縣沿革瑕漢置瑕丘縣屬山陽郡　奉符漢為奉髙及<lb/>
博縣地屬太山郡　泗水古下明國春秋時為魯卞邑<lb/>
<pb n="KR3k0025_WYG_017-34a"/>
　龔隋置瑕丘縣　仙源神農少昊徙都之地周武王<lb/>
以封周公旦　萊蕪春秋時為夾谷地漢置萊蕪縣<lb/>
鄒周時為邾國魯繆公改為鄒<hi>沿革表</hi>
形勝泰山在府西南尼丘山在曲阜縣東顔母禱于此<lb/>
山而生孔子　仙人山在萊蕪縣南安期生修煉于此<lb/>
　顔母山與尼山相對上有聖井　四基山在鄒縣東<lb/>
上有孟子墓　鳧山在鄒縣西南其陽有伏羲廟　昌<lb/>
平山在鄒縣北孔子生昌平鄉即此　龜山在泗水東<lb/>
<pb n="KR3k0025_WYG_017-34b"/>
　仙源縣有慶源河孔子宅瞿相圃窮桑大庭氏之車<lb/>
泗水在泗水縣北其南為洙水即孔子講學處　顔子<lb/>
井在曲阜縣内斷機臺在鄒縣西有孟母教孟子處<lb/>
陋巷在顔子廟前　闕里在武城内　杏壇在武城境<lb/>
内　魯壁在孔子宅内手植檜在孔廟大成門北宣聖<lb/>
手植者也<hi>紀勝</hi>
人物周柳下恵聖之和　孔子聖之時　顔囬亞聖<lb/>
閔子騫以徳行稱　曽參學𫝊一貫　冉雍冉求宰予<lb/>
<pb n="KR3k0025_WYG_017-35a"/>
子貢林放樊遲有若申棖公西赤南宫适宓不齊皆聖<lb/>
門髙弟孔鯉孔子之子孔伋孔子之孫　秦孔鮒孔子<lb/>
九世孫　漢孔貞孔子十世孫髙堂生甞論禮學仕為<lb/>
博士孔安國孔子十二世孫夏侯勝通尚書及洪範五<lb/>
行𫝊　丙吉宣帝為相知大體　朱雲直諫折檻　孔<lb/>
融孔子二十世孫　晉孔衍孔子二十二世孫　南北<lb/>
朝孔鮮孔子二十六世孫　皇朝孔宜孔子四十四世<lb/>
孫　孔道輔孔子四十九世孫　顔復顔子四十八世<lb/>
<pb n="KR3k0025_WYG_017-35b"/>
孫<hi>紀勝</hi>
集地猶鄒氏邑宅即魯王宮嘆鳳嗟身否傷麟怨道窮<lb/>
今看兩楹奠尚與夢時同<hi>唐𤣥宗</hi>造化鍾神秀隂陽割昏<lb/>
曉<hi>杜甫</hi>浮雲連海岱平野入青徐孤嶂秦碑在荒城魯殿<lb/>
餘<hi>同上</hi>城隅緑水明秋日海上青山隔暮雲<hi>李白</hi>聖人久已<lb/>
矣游夏遥相望日出見闕里山平知汶陽<hi>髙適</hi>孔聖家鄒<lb/>
魯儒風藹典墳龍驤過舊宅鳳徳詠餘芬入廟神如在<lb/>
升堂樂似聞縁知一王法今日待明君<hi>白樂天</hi>憑崖攬八<lb/>
<pb n="KR3k0025_WYG_017-36a"/>
極目盡長空䦨　魯客抱白鶴别余往泰山初行若片<lb/>
雲杳在青崖間<hi>白詩</hi>
本朝大觀四年以瑕丘縣為瑕縣政和八年升為襲慶<lb/>
府祥符五年改曲阜為仙源祥符元年改奉符為泰安<lb/>
軍開寶五年奉符移治岱京鎮大觀四年以龔丘縣為<lb/>
龔縣熈寧五年省為鎮入仙源<hi>沿革表</hi>鳥去蒼烟古木人<lb/>
歸緑野孤舟信美雖非吾土消憂且湏登樓<hi>張文潜</hi>溪田<lb/>
雨足禾先熟海樹風高葉易秋踈傅閭里詢故老秦皇<lb/>
<pb n="KR3k0025_WYG_017-36b"/>
車駕想東遊<hi>同上</hi>發典謨訓誥之義振金石絲竹之聲如<lb/>
天地兮否而復泰如日月兮晦而復明<hi>王禹偁</hi>函丈従容<lb/>
問且酬展才無不至公侯誰如曽㸃推鳴瑟獨對春風<lb/>
詠未休<hi>呂大鈞</hi>曲阜兮遺墟先師兮闕里神髣髴兮如在<lb/>
涕潺湲兮不已窮天地兮一人掲日月而照臨<hi>鮮于侁</hi>
　　　　徐州<hi>倚郭一外縣四</hi>　<hi>彭城/沛</hi>　<hi>蕭/</hi>　<hi>豐/</hi>　<hi>滕</hi>
郡號彭城<lb/>
州沿革天文房心分野禹貢徐州之域古大彭之國春<lb/>
<pb n="KR3k0025_WYG_017-37a"/>
秋為宋地戰國屬楚秦置彭城縣屬泗水郡項羽自立<lb/>
為西楚霸王都于此漢改泗水為沛郡又立楚國知徐<lb/>
州宣帝改為彭城郡晉武帝于淮南僑立徐州安帝時<lb/>
分淮北曰北徐州劉宋改北徐州曰徐州而加淮南曰<lb/>
南徐州後魏于徐州仍立彭城郡隋開皇初郡廢復為<lb/>
徐州大業初改為彭城郡唐置徐州天寶初復改徐州<lb/>
郡後升武寧軍<hi>沿革表</hi>
縣沿革彭城本古大彭氏之國秦置彭城縣漢改為彭<lb/>
<pb n="KR3k0025_WYG_017-37b"/>
城郡晉改徐州後魏仍立彭城郡隋初郡廢唐置彭城<lb/>
屬徐州本朝因之　沛本古福陽國地秦置沛縣屬泗<lb/>
水郡漢改泗水為沛郡遷治項而沛縣如故晉屬沛國<lb/>
劉宋屬徐州北齊省隋復置彭城唐以廣戚縣省入本<lb/>
朝因之　蕭本蕭國漢為蕭縣屬沛國晉因之隋初屬<lb/>
徐州尋改為龍城縣大業初復為蕭縣屬彭城郡歴唐<lb/>
五代本朝並屬徐州　豐秦為沛縣之豐邑屬泗水郡<lb/>
漢以豐為縣屬沛郡北齊屬永昌郡隋屬彭城郡唐本<lb/>
<pb n="KR3k0025_WYG_017-38a"/>
朝並屬徐州　滕古小邾子國秦屬薛郡漢置蕃縣屬<lb/>
魯國北齊廢隋改為滕縣屬彭城郡尋陞為滕郡唐復<lb/>
為滕郡屬徐州本朝因之<hi>沿革表</hi>
形勝彭城山在州城東上有二大字　雲龍山在州城<lb/>
東南有項羽及宋武戲馬臺　大澤在豐縣東即漢高<lb/>
祖微時隠居處　厭氣臺秦始皇所築　斬蛇溝在豐<lb/>
縣西漢高祖斬蛇處　桃山在滕縣東南上有微子墓<lb/>
　抱犢山在滕縣南　霧猪泉在滕縣南蘇軾祈雨于<lb/>
<pb n="KR3k0025_WYG_017-38b"/>
此　沛宫在沛縣西有漢高置酒之所　漢祖故宅在<lb/>
豐縣中<hi>紀勝</hi>
人物漢蕭何輔高祖功第一封酇侯　王陵平諸呂之<lb/>
難封安國侯　樊噲定三秦封舞陽侯　申屠嘉為御<lb/>
史大夫責鄧通無人臣禮朝廷敬憚之　周昌為御史<lb/>
大夫有功封汾隂侯　周勃誅諸呂封絳侯　周亞夫<lb/>
為將有紀律文帝稱為真將軍　姜肱處兄弟友愛桓<lb/>
帝命畫工圖其形　三國劉隗少有文翰累遷散騎常<lb/>
<pb n="KR3k0025_WYG_017-39a"/>
侍　唐劉知幾博恰文學舉進士為鳳閣舎人註史通<lb/>
内外四十九篇　皇朝李若谷少孤性至孝舉進士累<lb/>
官參知政事　顔大初顔子四十七世孫博學俊逸舉<lb/>
進士累官國子監說書所著有朱南子鳬繹集<hi>紀勝</hi>
集曉乗征騎帶犀渠又是都門送别初蓮府望髙秦御<lb/>
史柳營官重漢尚書斬蛇澤畔風烟晩戲馬臺前草木<lb/>
疎尺組掛身何用說古來名利盡丘墟<hi>薛陶臣</hi>世途非一<lb/>
險俗慮各千結有客步大方驅車獨迷轍故人韓與李<lb/>
<pb n="KR3k0025_WYG_017-39b"/>
逸輪雙皎潔　徐方國號在元戎天下傑禰生投刺遊<lb/>
王粲吟詩謁高情無遺照朗抱開曉月<hi>並東野</hi>
本朝元豐元年割彭城郡屬京都西路<hi>沿革表</hi>行人欲去<lb/>
還徘徊劉項英雄安在哉人間俯仰易陳迹聞身健在<lb/>
須銜杯　水脛多長短林枝有直横韓信祠堂古誰將<lb/>
跨下平<hi>並雷伯威</hi>雨過短亭雲㫁續鶯啼髙柳路西東呂梁<lb/>
水注千尋險大澤龍歸萬古空<hi>梅聖俞</hi>
　記纂淵海卷十七<lb/>
</p>
<p>
</p>
  </div>
</body>
</text>
</TEI>
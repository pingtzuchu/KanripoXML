<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷八十四</head>
    <p>
<pb n="KR3k0025_WYG_084-1a"/>
欽定四庫全書<lb/>
　記纂淵海卷八十四　　　宋　潘自牧　撰<lb/>
　　民業部<lb/>
　　　治家<lb/>
經閑有家悔亡<hi>易</hi>家用平康<hi>書</hi>治家者不敢失於臣妾<lb/>
而况於妻子乎<hi>孝經</hi>
子嚴家無格虜<hi>韓非子</hi>教護其家父母之則也<hi>管子</hi>王凝御<lb/>
家以四教勤儉恭恕正家以四禮冠㛰喪祭三年之蓄<lb/>
<pb n="KR3k0025_WYG_084-1b"/>
備則散之親族聖人之書及公服禮器不假垣屋什物<lb/>
必堅朴曰無茍費也門巷果木必方列曰無苟亂也<hi>文中</hi>
<hi>子</hi>
史趙武曰夫子之家事治<hi>左傳夫子謂范㑹也</hi>田嬰使文主家<hi>史記</hi>
<hi>本傳</hi>夫纎嗇筋力治生之正道也<hi>史記貨殖傳</hi>教笞不可廢於<lb/>
家<hi>史記律書</hi>人棄我取人取我與歲熟取穀予之絲繭凶<lb/>
取帛絮與之食　欲長錢取下穀長石斗取上種能薄<lb/>
飲食忍嗜慾節衣服與用事僮僕同苦樂趨時若猛獸<lb/>
<pb n="KR3k0025_WYG_084-2a"/>
鷙鳥之發故曰吾治生産猶伊尹呂尚之謀孫吳用兵<lb/>
商鞅行法故其智不足以與權變勇不足以決斷仁不<lb/>
能以取予彊不能以有所守雖欲學吾術終不告之矣<lb/>
盖天下言治生祖白圭<hi>史記貨殖傳</hi>鞭扑不可㢮於家<hi>前漢刑法</hi>
<hi>志</hi>范蠡之陶為朱公治産積居與時逐而不責於人故<lb/>
善治生者能擇人而任時十九年之中三致千金再散<lb/>
後遂至巨萬<hi>漢書貨殖傳</hi>萬石君居家子孫申申僮僕訢訢<lb/>
<hi>西漢石奮本傳</hi>任氏折節力田蓄富者數世然任公家約非田<lb/>
<pb n="KR3k0025_WYG_084-2b"/>
蓄所生不衣食公事不畢則不得飲酒食肉以此為閭<lb/>
里率<hi>西漢貨殖傳</hi>李通之父守為人嚴毅居家如官庭<hi>東漢本傳</hi>
華歆遇子弟甚整雖閒室之内嚴若朝典　蜀王顒曰<lb/>
今有人使奴執耕稼婢典炊爨鷄主司晨犬主吠盜牛<lb/>
負重載馬涉逺路私業無曠所求皆足雍容高枕飲食<lb/>
而已忽一日盡欲以身親其役不復付任勞其體力為<lb/>
此碎物形疲神困終無一成豈其智之不若奴婢鷄犬哉<lb/>
失為家主之法也<hi>通鑑三國</hi>戒束子孫雖朱紫羅列無敢犯<lb/>
<pb n="KR3k0025_WYG_084-3a"/>
其法度者<hi>通鑑晉海西公紀</hi>貞元間言家法者尚韓穆二門<lb/>
李巽雖在私家亦置案牘簿書勾檢公署焉<hi>唐書</hi>閨門落<lb/>
然不聞人聲<hi>唐憲宗紀</hi>房𤣥齡治家有法度<hi>新唐書</hi>
集善統其家慈訓其子<hi>白傅集</hi>囊篋細碎無所遺漏<hi>韓文</hi>
　　　屋舎<lb/>
經上棟下宇以待風雨<hi>易</hi>君子將營宫室宗廟為先廐<lb/>
庫次之居室為後　晉獻文子成室晉大夫發焉張老<lb/>
曰美哉輪焉美哉奐焉歌於斯哭於斯聚國族於斯文<lb/>
<pb n="KR3k0025_WYG_084-3b"/>
子曰武也得歌於斯哭於斯聚國族於斯是全要領以<lb/>
從先大夫於九京也北面再拜稽首君子謂之善頌善<lb/>
禱<hi>禮記</hi>魯共王好治宮室壊孔子舊宅以廣其居<hi>尚書序</hi>
子大厦成而燕雀相賀<hi>淮南子</hi>
史齊景公謂晏子曰子之宅近市湫隘囂塵不可以居<lb/>
請更諸爽塏者<hi>左傳</hi>開第康莊之衢<hi>史記孟子傳</hi>詔為列侯食<lb/>
邑者賜大第室食二千石從之長安受小第室<hi>前漢高紀住有</hi>
<hi>甲乙次第故曰第也</hi>宣帝賜霍光家第一區<hi>前漢傳</hi>平恩侯許伯入<lb/>
<pb n="KR3k0025_WYG_084-4a"/>
第葢寛饒徃賀<hi>西漢葢寛饒傳</hi>新第成功堅<hi>西漢董賢傳</hi>紀瞻立宅<lb/>
於烏衣巷<hi>晉書</hi>郭洋為太尉長史起大宅在高陵城西世<lb/>
稱曰長史宅<hi>三輔决録</hi>楷營新宅基宇甚麗當移住與兄遊<lb/>
行牀帳儼然櫺軒疎朗兄心甚願之而口不言楷心知<lb/>
其意便使兄住<hi>裴楷别傳</hi>魏舒少孤為外家甯氏所養甯起<lb/>
宅相者云當出貴外甥舒曰當為外家成此宅相<hi>王隠晉書</hi>
石崇有别館在河陽之金谷一名梓澤<hi>晉書本傳</hi>高門邃宇<lb/>
<hi>北史</hi>虢國中堂既成召工圬墁約錢二百萬復求賞技虢<lb/>
<pb n="KR3k0025_WYG_084-4b"/>
國以絳羅五百段賞之嗤而不顧曰請取螻蟻蜥蜴記<lb/>
其數置堂中茍失一物不敢受賞<hi>通鑑唐𤣥宗紀</hi>大臣將帥宦<lb/>
官競治第宅各窮其力而後止時人謂之木妖<hi>唐代宗紀</hi>裴<lb/>
度治第石林幽勝燠館涼臺號緑野堂度野服瀟散與<lb/>
白居易劉禹錫為文章把酒窮晝夜相歡不問人間事<lb/>
<hi>唐書本傳</hi>
傳記廣室多陰逺天地之和也故聖人弗為<hi>春秋繁露</hi>陳秀<lb/>
公治第潤州池館綿亘數百步宅成公已疾甚肩輿一<lb/>
<pb n="KR3k0025_WYG_084-5a"/>
登西樓而已人謂之三不得居不得修不得賣不得<hi>沈括</hi>
<hi>存中述筆談</hi>
集夏屋廣大沙堂秀尺　高堂邃宇層臺累榭網戸朱<lb/>
綴砥室翠翹<hi>楚辭</hi>幽堂晝宻<hi>文選/七命</hi>仰視兮雲屋<hi>班媫妤賦</hi>羣窈<lb/>
窕之華麗嗟内顧之所觀故其館室次舎采飾纖縟<hi>西京賦</hi>十<lb/>
廡萬室<hi>蜀都賦</hi>金鋪交映玉題相輝<hi>蜀都賦</hi>累棟重霤葺墻<lb/>
羃室<hi>左太沖魏都賦</hi>既節比而攅集又宏璉以豐敞　温房承<lb/>
其東序涼室處其西偏<hi>何晏賦</hi>邃宇列綺忩蘭臺接羅幕<lb/>
<pb n="KR3k0025_WYG_084-5b"/>
甲第崇高闥<hi>有所思行</hi>青樓臨大路高門結重關<hi>美女篇</hi>神靈<lb/>
扶其棟宇歴千載而彌堅<hi>王延夀賦</hi>為之者勞居之者逸大<lb/>
厦耽耽　東西膠轕南北崢嶸　土木丹彩光色如新<lb/>
<hi>陳子昻賦</hi>高樓對紫陌甲第連青山<hi>太白集</hi>高飛燕雀賀新成<lb/>
<hi>杜詩</hi>四壁含清風<hi>韋應/物集</hi>樓閣玲瓏五雲起<hi>白侍郎</hi>高樓大觀<lb/>
金堂玉戸<hi>唐李愈東都集</hi>經之營之門房洞褰列舉豐厨危危<lb/>
掀掀<hi>皇甫湜</hi>廊腰縵囘簷牙高啄<hi>杜牧之</hi>
　　　園池<lb/>
<pb n="KR3k0025_WYG_084-6a"/>
經始命有園囿之樂焉<hi>詩註</hi>
史楚子成章華之臺願與諸侯落之<hi>左傳</hi>深林絶澗有若<lb/>
自然<hi>東漢馮異傳</hi>竒禽馴獸飛聲其間<hi>同上</hi>襄陽諸習氏荆土<lb/>
豪族有佳園池<hi>晉書山簡傳</hi>宋簡文入華林園顧謂左右曰<lb/>
㑹心處不必在逺翳然林木便自有濠濮間想也<hi>世說上</hi>
美榭高墉<hi>北史</hi>穿池種木小寄情賞<hi>南史徐勉傳</hi>裴度治第石<lb/>
林幽勝燠館涼臺號緑野堂度野服瀟散與白居易劉<lb/>
禹錫為文章把酒窮書夜相歡不問人間事<hi>唐書本傳</hi>林薄<lb/>
<pb n="KR3k0025_WYG_084-6b"/>
蒙翳<hi>唐書孟郊傳</hi>文宗用鄭注言即命左右神䇿軍差人淘<lb/>
曲江昆明二池仍許公卿士大夫之家於江頭立亭館<lb/>
以時追賞<hi>唐書</hi>
集余旣滋蘭之九畹兮又樹蕙之百畆<hi>楚辭</hi>爰定我居築<lb/>
室穿池長楊映沼芳枳樹籬遊鱗瀺灂菡萏數披竹木<lb/>
蓊鬱靈果參差張公大谷之梨梁侯烏椑之柿周文弱<lb/>
枝之棗房陵朱仲之李靡不畢植三桃表櫻胡之别二<lb/>
李耀丹白之色石榴蒲萄之珍磊落蔓衍乎其側梅杏<lb/>
<pb n="KR3k0025_WYG_084-7a"/>
郁棠之屬繁華藻麗之飾華實照爛言所不能極也菜<lb/>
則葱韭蒜芋青筍紫薑堇薺甘旨蓼荽<hi>音綏</hi>芬芳蘘荷依<lb/>
隂蒔藿向陽緑葵含露白薤負霜<hi>潘岳閒居賦</hi>園日涉而成<lb/>
趣門雖設而常關<hi>歸去來辭</hi>盧園栖巖<hi>文選詩</hi>築山擬蓬壺穿<lb/>
池類溟渤<hi>鮑明逺代君子行</hi>岸旁花柳㸔勝畫浦上樓臺望是<lb/>
仙<hi>張九齡詩</hi>香泉草豐潔<hi>杜/詩</hi>瞰臨𦕈空闊緑淨不可唾<hi>韓詩</hi>水<lb/>
容與天色此處皆緑淨　斬茅而嘉樹列發石而清泉<lb/>
激輦糞壤焚椔翳却立而視之出者突然成丘陷者岈<lb/>
<pb n="KR3k0025_WYG_084-7b"/>
然成谷窪者為池而缺者為洞若有鬼神異物陰來相<lb/>
之<hi>韓文</hi>將為穹谷嵁巖淵池於郊邑之中則必輦山石溝<lb/>
澗壑而求天作地生之狀咸無得焉逸其人因其地全<lb/>
其天昔之所難今於是乎在　見公之作知公之志公<lb/>
之因土而得勝豈不欲因俗以成化公之擇惡而取美<lb/>
豈不欲除殘而佑仁公之蠲濁而流清豈不欲廢貪而<lb/>
立亷公之居高而望逺豈不欲家喻而戸曉夫然則是<lb/>
堂也豈獨草木土石水泉之適歟山原林麓之觀歟<lb/>
<pb n="KR3k0025_WYG_084-8a"/>
以白雲為籓籬碧山為屏風昭其儉也　决疏沮洳捜<lb/>
剔山麓萬石如林　清風自生翠煙自留　綿谷跨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
皆大石林立渙若奔雲錯若置碁怒者虎鬭企者鳥厲<lb/>
决其穴則鼻口相呀捜其根則蹄股交峙環行卒愕疑<lb/>
若摶噬於是刳闢朽壤剪焚榛薉决澮溝導伏流散為<lb/>
疎林洄為清池寥廓泓渟若造物者始判清濁效竒於<lb/>
兹地非人力也豈天墜地出設兹神物<hi>栁文</hi>春之日衆木<lb/>
華拆岸鋪島織沈浮照耀其水五色於是乎襲馨摘竒<lb/>
<pb n="KR3k0025_WYG_084-8b"/>
方舟逶迤樂魚時翻飄蕋雪飛沂㳂環迴隠映差池咫<lb/>
尺迷路不知所歸此則武陵仙源未足以極幽絶也夏<lb/>
之日石寒水清松密竹深大柳起風甘棠垂隂於是乎<lb/>
濯纓漣漪解帶升堂畏景火雲隔林無光虛甍沈沈皓<lb/>
歴如霜羽扇不揺南軒清凉此則楚襄蘭臺未足以滌<lb/>
炎鬱也秋之日金飈掃林蓊鬱洞開太華爽氣出關而<lb/>
來於是乎絃琴端若景物廓如月委浩素水涵空虛鳥<lb/>
驚寒沙露滴高梧境隨夜深疑與世殊此則庾公西樓<lb/>
<pb n="KR3k0025_WYG_084-9a"/>
未足以澹神慮也冬之日彤雲千里大雪盈尺四眺無<lb/>
路三堂虛白於是乎置酒褰裳憑軒倚楹瑶堦如眞玉<lb/>
樹羅生日暮天霽雲開月明氷泉潺潺終夜有聲此則<lb/>
子猷山陰未足以暢吟嘯也<hi>呂温作虢州三堂記</hi>豐而不侈約而<lb/>
不陋以琴竹詩書之幽素易綺紈鐘皷之繁喧惟林池<lb/>
煙景不讓<hi>呂叔和文</hi>春有錦綉谷花夏有石門洞雲秋有虎<lb/>
溪月冬有爐峯雪隂陽顯晦昬旦含吐千變萬狀不可<lb/>
殫紀覼縷而言<hi>白樂天集</hi>四垂無蔽萬景坌入　落花芳草<lb/>
<pb n="KR3k0025_WYG_084-9b"/>
無人處<hi>劉賓客</hi>花香逐陶令草色對王孫<hi>劉長卿</hi>峯奪香爐<lb/>
巧池偷明鏡圎<hi>沈文卿</hi>當門竹勝簾<hi>姚少監</hi>俗塵不飛人意<lb/>
自逺<hi>劉賓客</hi>
本朝温公營獨樂園在洛中諸園景最為簡素人以公<lb/>
之故春時必遊<hi>明道集</hi>朝遊北城中囘首見脩竹下有朱<lb/>
門家破墻圍古屋舉鞭叩其戸幽響荅空谷入門所見<lb/>
多十步九移目異花兼四方野鳥喧百族其西引溪水<lb/>
活活轉墻曲東注入深林林深牎户緑水光兼竹凈時<lb/>
<pb n="KR3k0025_WYG_084-10a"/>
有獨立鵠林中百尺松歲久蒼鱗蹙言惟此地少意恐<lb/>
關中獨小橋過南圃夾道多喬木隠如城百雉渥若丹<lb/>
千斛陰陰日光淡黯黯秋氣蓄盡東為方池野鴈雜家<lb/>
鶩紅棃驚合抱映島孤雲馥春光水溶漾雪陣風翻撲<lb/>
其北臨長溪波聲捲平陸我時來周覽問此誰所築云<lb/>
昔李將軍負險乗衰叔此亭破千家鬱鬱城之麓何嘗<lb/>
載美酒來此駐車轂人生營居止竟為何人卜何當辦<lb/>
一身永與清景逐<hi>東坡李氏園詩</hi>
<pb n="KR3k0025_WYG_084-10b"/>
　　　農<lb/>
經不耕穫不菑畬<hi>易无妄</hi>神農氏作斵木為耜揉木為耒<lb/>
<hi>繫辭</hi>平秩東作平秩西成<hi>書堯典</hi>若農服田力穡乃亦有秋<lb/>
<hi>盤庚</hi>惰農自安不昬作勞不服田畆越其罔有黍稷<hi>同上</hi>厥<lb/>
父菑厥子乃弗肯播矧肯穫<hi>大誥</hi>若稽田旣勤敷菑惟其<lb/>
陳修為厥疆畎<hi>梓材</hi>三之日于耜四之日舉趾同我婦子<lb/>
饁彼南畆田畯至喜<hi>詩七月</hi>晝爾于茅宵爾索綯亟其乘<lb/>
屋其始播百穀<hi>同上</hi>我田既藏農夫之慶　彼有不穫穉<lb/>
<pb n="KR3k0025_WYG_084-11a"/>
此有不斂穧彼有遺秉此有滯穗伊寡婦之利<hi>大田</hi>載芟<lb/>
載柞其耕澤澤<hi>載芟</hi>其饟伊黍其笠伊糾其鎛斯趙以薅<lb/>
荼蓼<hi>良耜</hi>三農生九穀<hi>周禮/太宰</hi>飭力以長地財謂之農夫<hi>考工</hi>
<hi>記</hi>孟春王命布農事命田舍東郊善相丘陵阪險原隰<lb/>
土地所宜五穀所殖以教道民<hi>記月令</hi>為國家者見惡如<lb/>
農夫之務去草焉<hi>左傳</hi>政如農功日夜思之思其始而成<lb/>
其終朝夕而行之行無越思如農之有畔　譬如農夫<lb/>
是穮是蓘雖有饑饉必有豐年<hi>並同上</hi>樊遲請學稼子曰<lb/>
<pb n="KR3k0025_WYG_084-11b"/>
吾不如老農<hi>論語</hi>長沮桀溺耦而耕　丈人植其杖而芸<lb/>
<hi>並同上</hi>
子不違農時穀不可勝食也<hi>孟子</hi>夫以百畆之不易為已<lb/>
憂者農夫也　農夫豈為出疆舍其耒耜哉　深耕易<lb/>
耨<hi>並同上</hi>事農則田墾田墾則粟多粟多則國富<hi>管子</hi>上農挾五<lb/>
中農挾四下農挾三農有常業一農不耕民有為之饑<lb/>
者<hi>同上</hi>良農不為水旱輟耕<hi>荀子</hi>
史神農教民耕農故號曰神農<hi>史黄帝紀</hi>陳勝少時與人傭<lb/>
<pb n="KR3k0025_WYG_084-12a"/>
耕嘗輟耕之隴上悵然曰茍富貴無相忘傭者笑曰若<lb/>
為傭耕何富貴也勝太息曰嗟呼燕雀安知鴻鵠之志<lb/>
哉<hi>本傳</hi>楊惲報孫㑹宗書曰田家作苦歲時伏臘烹羊炮<lb/>
羔斗酒自勞酒後耳熱仰天拊缶而歌嗚嗚<hi>前本傳</hi>農夫<lb/>
父子暴露中野不避寒暑捽山把土手足胼胝<hi>漢書</hi>農之<lb/>
良者善養禾<hi>賈山至言</hi>諸葛亮躬耕隴畆好為梁父吟<hi>蜀本傳</hi>
明宗問馮道今歲雖豐百姓贍足否道曰農家歲凶則<lb/>
死於流殍歲豐則傷於穀賤豐凶皆病惟農夫為然臣<lb/>
<pb n="KR3k0025_WYG_084-12b"/>
記聶夷中詩云二月賣新絲五月糶新穀醫得眼前瘡<lb/>
剜却心頭肉語雖鄙俚曲盡田家之情狀上命録其詩<lb/>
嘗諷誦之<hi>五代史</hi>
傳記周家以農事開國<hi>國語</hi>旦暮從事於田野霑體塗足<lb/>
<hi>同上</hi>農不失時則成之農失其時則敗之<hi>六韜</hi>
集雉雊麥苖秀蠶眠桑葉稀<hi>王維</hi>日出布穀鳴田家擁鋤<lb/>
犁<hi>李白</hi>歸閒事耦耕<hi>同/上</hi>卜宅從兹老為農去國賖<hi>杜詩</hi>農月<lb/>
須知課田家敢忘勤<hi>同上</hi>刈熟擔肩頳<hi>韓/詩</hi>為農信可樂<hi>柳詩</hi>
<pb n="KR3k0025_WYG_084-13a"/>
穡人先耦耕九扈鳴已晩楚鄉農事春<hi>並同上</hi>倉廩無宿<lb/>
儲徭役獨未已方慚不耕者禄食出閭里<hi>韋應物</hi>老翁家<lb/>
貧在山住耕種新田三四畆苗疎稅多不得食輸入官<lb/>
倉化為土歲暮鋤犁倚空室呼兒登山收橡實江西賈<lb/>
客珠百斛船中養犬食粱肉<hi>張籍</hi>凌晨起飯牛雙駕耕東<lb/>
菑<hi>儲光羲</hi>日旰嬾耕鋤登高望川陸空山足禽獸墟落多<lb/>
喬木<hi>同上</hi>父耕原上田子斸山下荒六月禾未秀官家已<lb/>
修倉<hi>聶夷中</hi>
<pb n="KR3k0025_WYG_084-13b"/>
本朝田家何所樂臺笠日相親<hi>六一集</hi>菖葉侯耕辰<hi>同上</hi>西崦<lb/>
人間應最樂煑葵燒筍餉耕人<hi>東坡</hi>卷野畢秋穫殷床聞<lb/>
夜舂歲晏風日暖人牛相對閒　勸農使者古大夫不<lb/>
惜春衫踐泥塗　千人耕種萬人飡一年辛苦一冬閒<lb/>
　但令黄犢無人佩布穀何勞也勸耕　脫冠還作扶<lb/>
犂叟<hi>並同上</hi>水秧綿綿復多稌龍骨長乾桂梁梠鮒魚出<lb/>
網蔽洲渚荻笋肥甘勝牛乳<hi>王介甫</hi>南村北村同一犂新<lb/>
婦餉姑翁哺兒<hi>山谷</hi>看人秧稻午風凉<hi>同上</hi>
<pb n="KR3k0025_WYG_084-14a"/>
　　　圃<lb/>
經折柳樊圃<hi>詩東方未明</hi>二曰園圃毓草木<hi>周禮太宰</hi>任圃以樹<lb/>
事貢草木<hi>閭師</hi>樊遲請學為圃曰吾不如老圃<hi>論語</hi>
子子貢南遊於楚過漢隂見一丈人方將為圃畦鑿隧<lb/>
而入井抱瓮而出灌搰搰然用力甚勞而見功寡子貢<lb/>
曰有械於此一日浸百畦用力甚寡而見功多為圃者<lb/>
曰柰何曰鑿木為械後重前輕挈水若抽數如泆湯其<lb/>
名為橰為圃者忿然作色而笑曰吾聞之吾師有機械<lb/>
<pb n="KR3k0025_WYG_084-14b"/>
者必有機事有機事者必有機心機心存於胷中則純<lb/>
白不備吾非不知羞而不為也<hi>莊子</hi>
傳記張老者楊州六合縣園叟也韋恕有女既笄張老<lb/>
延媒媪求娶之媪曰豈有衣冠子女肯嫁圃叟耶張老<lb/>
強之媪不得已入言之韋恕怒曰為吾報之今日内得<lb/>
五百緡即可未幾車載納於韋氏諸韋大驚曰吾度其<lb/>
必無今不移時而錢到當如之何遂許焉張老既取韋<lb/>
氏園業不廢鬻蔬不輟親戚惡之張老曰某王屋山下<lb/>
<pb n="KR3k0025_WYG_084-15a"/>
有一莊明旦當歸耳他日可令大兄徃天壇山南相訪<lb/>
後如其言訪之盖仙云<hi>廣記</hi>有一秀才求㛰卜人曰君之<lb/>
室方二歲在滑州郭南姓某氏其父母見灌園為業秀<lb/>
才不樂徑詣滑訪之一日伺其父母出引女嬰使前以<lb/>
細針内其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>中而去女竟無恙後秀才登第娶亷使女<lb/>
其妻每天氣陰晦輒發頭痛醫者以藥封腦上有頃肉<lb/>
潰出一針遂愈因訪問女之所出方知本圃者之女云<lb/>
<hi>玉堂閒話</hi>劉晏少妙道術遇道流三人飲酒極歡曰世間還<lb/>
<pb n="KR3k0025_WYG_084-15b"/>
得似我輩否一人曰王十八後晏於衡山縣喫冷淘香<lb/>
菜芳潔劉公問此菜何所得答曰縣有官園子王十八<lb/>
能種此莱劉公訪王十八與俱歸其後劉公病已屬纊<lb/>
得王十八藥三丸灌之蹶然而起<hi>逸史</hi>
集幾道泉澆圃交横落幔坡<hi>杜詩</hi>圃畦新雨潤媿子廢鋤<lb/>
來　連筒灌小園<hi>並同上</hi>
　　　蠶<lb/>
經桑土既蠶<hi>書禹貢</hi>有鳴倉庚女執懿筐遵彼微行爰求<lb/>
<pb n="KR3k0025_WYG_084-16a"/>
柔桑<hi>詩七月</hi>蠶月條桑<hi>同/上</hi>十畝之間兮桑者閑閑兮<hi>十畝之間</hi>
婦無公事休其蠶織　禁原蠶者<hi>周禮原再也</hi>季春戴勝降<lb/>
於桑具曲植籧筐后妃齋戒東鄉躬桑禁婦女毋觀省<lb/>
婦使以勸蠶事蠶事既登分繭稱絲效功以共郊廟之服<hi>記月</hi>
<hi>令</hi>天子諸侯必有公桑蠶室卜三宫夫人世婦之吉者<lb/>
使入蠶於蠶室桑於公桑<lb/>
子五畆之宅樹墻下以桑匹婦蠶之則老者足以衣帛<lb/>
矣<hi>孟子</hi>食桑而吐絲前亂而後治夏生而惡暑喜晴而悲<lb/>
<pb n="KR3k0025_WYG_084-16b"/>
雨蛹以為母□以為父三俯三起事乃大已夫是之謂<lb/>
蠶理<hi>荀子賦篇</hi>
史正月上甲風從東方來冝蠶<hi>史天官書</hi>光武時野蠶成繭<lb/>
被於山阜<hi>後本紀</hi>武德五年梁州野蠶成繭<hi>唐書</hi>尹思正為<lb/>
青州刺史蠶至歲四熟<hi>本傳</hi>
傳記東郭採桑之女項有大瘤齊閔王遊至東郭百姓<lb/>
盡觀瘤女採桑如故王怪問之對曰父母教採桑不受<lb/>
教觀大王王曰此竒女也遂聘為后齊國大治<hi>列女傳</hi>蜀<lb/>
<pb n="KR3k0025_WYG_084-17a"/>
之先有蠶叢帝又高辛時蜀有蠶女父為人所掠惟所<lb/>
乘馬在其母誓曰有得父還者以此女嫁之馬聞言驚<lb/>
躍而去數日父乃乘馬歸自此馬嘶鳴不肯齕草母以<lb/>
告父父曰誓於人不誓於馬安有人而偶非類乎馬跑<lb/>
父怒射殺之曝其皮於庭皮蹶然而起卷女飛去棲於<lb/>
桑上女化為蠶食桑吐絲成繭蜀人塑女象披馬皮謂<lb/>
之馬頭娘以祈𧖟焉<hi>圗經</hi>張成見一婦人立宅東南角曰<lb/>
此地是君蠶室正月半日可作白粥膏泛於其上以祭<lb/>
<pb n="KR3k0025_WYG_084-17b"/>
之當令君家蠶業百倍成如其言果大得蠶<hi>續齊諧記</hi>園客<lb/>
美姿貎常種五色香草忽有五色蛾集其上客收之生<lb/>
花蠶焉有一女自來養蠶以香草飼之得繭百二十枚<lb/>
大如瓮繰訖此女與園客倶去濟隂今有華蠶祠焉<hi>女仙</hi>
<hi>録</hi>
集緑條映素手採桑向城隅<hi>李白</hi>三日開箔雪團團先將<lb/>
新繭送縣官已聞鄉里催織作去與誰人身上著<hi>王建</hi>
本朝桑城日暖蠶浴<hi>六一集</hi>車鳴繅白繭桑葉正肥蠶食<lb/>
<pb n="KR3k0025_WYG_084-18a"/>
飽<hi>並同上</hi>野人香火祝春蠶<hi>東坡</hi>扶桑大繭如瓮盎天女織<lb/>
綃雲漢上<hi>同上</hi>當須了租賦豈暇恤𥜗袴前知寒切骨甘<lb/>
心兩骭露<hi>文與可</hi>
　　　樵<lb/>
經翹翹錯薪言刈其楚<hi>詩漢廣</hi>薪是穫薪尚可載也<hi>大東</hi>樵<lb/>
彼桑薪<hi>白華</hi>問士之子長㓜長曰能負薪㓜曰未能負薪<lb/>
<hi>禮記</hi>請無扞采樵者以誘之<hi>左傳</hi>其父析薪其子弗克負荷<lb/>
<hi>同上</hi>
<pb n="KR3k0025_WYG_084-18b"/>
史朱買臣常刈薪賣以給食妻亦負戴相隨妻羞之求<lb/>
去買臣曰吾年五十當富貴今四十餘年矣姑待之妻<lb/>
詈曰如公終餓死溝中耳何能富貴買臣不能留乃聽<lb/>
其去後買臣為㑹稽太守云<hi>前本傳</hi>
傳記郎詠隠西昌採樵為業或擔至郡中人買之則曰<lb/>
我西昌逸士酒中人也今獻公所缺公當惠我所好<hi>廬陵</hi>
<hi>記</hi>王質入山採樵見二童子奕棋所持斧置坐而觀之<lb/>
童子曰汝斧柯爛矣質歸鄉閭無復時人<hi>述異記見謀類</hi>
<pb n="KR3k0025_WYG_084-19a"/>
集或山而樵<hi>韓文</hi>雪逕抵樵叟<hi>同/上</hi>採薪隴坂長<hi>李白</hi>樵蘇逺<lb/>
相號<hi>柳詩</hi>野迴樵唱來<hi>同/上</hi>谷口樵歸唱<hi>杜詩</hi>
本朝行歌採樵去<hi>六一集</hi>薪歌曉入浦<hi>同/上</hi>樵童忽兩三<hi>東坡</hi>
偶隨樵父採都梁竹屋松扉試乞漿　有如採樵子入<lb/>
洞聽琴筑　尋山跨坑谷騰趠筋骨強<hi>並同上</hi>
　　　牧<lb/>
經爾牧來思伺蓑何笠或負其餱<hi>詩無羊</hi>牧人乃夣衆維<lb/>
魚矣旐維旟矣大人占之衆維魚矣實維豐年旐維旟<lb/>
<pb n="KR3k0025_WYG_084-19b"/>
矣室家溱溱<hi>同上</hi>在坰之野坰四曰藪養蕃鳥獸<hi>周禮太宰</hi>牧<lb/>
人掌牧六牧而阜蕃其物以共祭祀之牲牷<hi>牧人</hi>牛有牧<lb/>
馬有圉<hi>左傳</hi>
子今有受人之牛羊而為之牧之者則必為之求牧與<lb/>
芻矣<hi>孟子</hi>孔子嘗為乘田矣曰牛羊茁壯長而已矣<hi>同上</hi>君<lb/>
見牧羊者乎百羊而羣使五尺童子荷箠而隨之欲東<lb/>
而東欲西而西使堯牽一羊舜荷箠而隨之則不能矣<lb/>
<hi>列子</hi>百里奚爵禄不入於心故飯牛而牛肥使穆公忘其<lb/>
<pb n="KR3k0025_WYG_084-20a"/>
賤而與之政<hi>莊子</hi>臧與穀二人相與牧羊而俱亡其羊問<lb/>
臧奚事則挾筴讀書問榖奚事則博塞以遊二人者事<lb/>
業不同其於亡羊均也<hi>同上</hi>
史卜式不願為郎上曰吾有羊在上林子為牧之式乃<lb/>
布衣草履而牧羊歲餘羊肥息上善之式曰非獨羊也<lb/>
治民亦猶是矣以時起居惡者輒去無令敗羣上竒其<lb/>
言<hi>漢書</hi>匈奴徙蘇武置北海上使牧羝羝乳乃得歸　公<lb/>
孫𢎞牧豕海上<hi>並同上</hi>李密感厲讀書以蒲韀乘牛掛漢<lb/>
<pb n="KR3k0025_WYG_084-20b"/>
書一帙於牛角上行且讀<hi>唐書</hi>
傳記甯戚俟齊桓公出扣牛角歌曰南山燦白石爛生<lb/>
不遭堯與舜禅短布衣單纔至骭從昬飯牛至夜半長<lb/>
夜漫漫何時旦桓公召之因以為相<hi>三齊畧記</hi>初平牧羊有<lb/>
道士將入金華山石室中四十餘年其兄初起尋之道<lb/>
士引至山中相見兄問羊何在初平曰近在山東初起<lb/>
徃視但見白石無數還曰無羊初平與兄倶徃叱之云<lb/>
羊起於是白石俱起成羊<hi>闕</hi>　　　　　　　牧歌竹<lb/>
<pb n="KR3k0025_WYG_084-21a"/>
枝詞者乘牛扣角至寺而歌<hi>闕</hi>　　　　　　公家貧自<lb/>
牧牛與里中兒更甘為牛師<hi>廣記</hi>
集閒時田畝中搔背牧鷄鵝<hi>李白</hi>驪山茂陵盡灰滅牧牛<lb/>
之子來攀登<hi>同上</hi>斜陽照墟落窮巷牛羊歸野老念牧童<lb/>
倚杖候荆扉<hi>王維</hi>牛羊晩自歸兒童戲野田<hi>王貞白</hi>稼穡既<lb/>
自務牛羊還自牧<hi>儲光羲</hi>牛羊識童僕向夕自相呼<hi>杜詩</hi>草<lb/>
肥朝牧羊<hi>鄭谷</hi>
本朝乞我一牧童林間聽横笛<hi>山谷</hi>
<pb n="KR3k0025_WYG_084-21b"/>
　　　漁<lb/>
經包羲氏作結繩而為網罟以佃以漁<hi>易繫辭</hi>其釣維何<lb/>
維絲伊緡<hi>詩何彼穠矣</hi>毋逝我梁毋發我笱<hi>谷風及小弁</hi>敝笱在<lb/>
梁<hi>敝笱</hi>魚麗於罶<hi>魚/麗</hi>南有嘉魚烝然罩罩<hi>南有嘉魚</hi>之子於釣<lb/>
言綸之繩　其釣維何維魴及鱮<hi>采緑</hi>䱷人掌以時䱷與梁<lb/>
春獻王鮪辨魚物為鱻薧以共王膳羞<hi>周禮</hi>公矢魚於棠<lb/>
公羊曰公如棠觀魚登來百金之魚而張之注云張網<lb/>
羅也登來美問大得也<hi>春秋公羊傳</hi>子釣而不綱<hi>論語</hi>
<pb n="KR3k0025_WYG_084-22a"/>
子數罟不入洿池魚鼈不可勝食也<hi>孟子</hi>漁之為事也有<lb/>
鈎網罟笙罛罶□□岺罾笱攭梁罨箅<graphic n="KR2668" url="https://raw.githubusercontent.com/kanripo/KR-Gaiji/master/images/KR2668.png" mimeType="image/png"/>銛之類<hi>尸子</hi>渤<lb/>
海之東有五山焉曰岱輿貟嶠方壺瀛洲蓬萊帝使巨<lb/>
鼇十五舉首而戴之迭為三畨而龍伯之國有大人一<lb/>
釣而連六鼇於是岱輿貟嶠二山沉於大海<hi>列子</hi>詹何以<lb/>
獨繭絲為綸芒鍼為鉤荆蓧為竿剖粒為餌引盈車之<lb/>
魚於百仭之淵綸不絶鉤不申竿不撓<hi>同上</hi>任公子為大<lb/>
鉤巨緇五十犗以為餌蹲乎㑹稽投竿東海期年不得<lb/>
<pb n="KR3k0025_WYG_084-22b"/>
魚已而大魚食之牽巨鈎陷没而下驚揚而奮鬐白波<lb/>
若山海水震蕩聲侔鬼神燀赫千里自淛河以東蒼梧<lb/>
以北莫不厭若魚者<hi>莊子</hi>莊子釣於渭水楚王使大夫二<lb/>
人徃先焉曰願以境内累矣莊子持竿不顧曰吾聞楚<lb/>
有神龜死已三千歲矣王巾笥而藏之廟堂之上此龜<lb/>
者寧其死為留骨而貴乎寧其生而曵尾於塗中乎二<lb/>
大夫曰寧生莊子曰徃矣吾將曵尾於塗中<hi>同上</hi>子思居<lb/>
衛衛人釣於河得鮦魚焉其大盈車子思問何以得之<lb/>
<pb n="KR3k0025_WYG_084-23a"/>
對曰吾一釣而垂一魴之餌鮦過而弗餌更以豚之半<lb/>
體則吞之子思曰鮦雖難得貪以死餌士雖懷道貪以<lb/>
死禄<hi>孔叢子</hi>太公釣隠溪五十六年矣而未嘗得一魚魯<lb/>
連徃而觀之太公跪石隠崖且不餌而釣仰詠俯吟及<lb/>
暮而釋竿<hi>符子</hi>聖人以道德為竿綸以仁義為鈎餌投之<lb/>
天地間萬物孰非其有哉<hi>淮南子</hi>
史舜漁雷澤雷澤之人皆讓居<hi>史記</hi>吕望窮困年老以漁<lb/>
釣干周西伯<hi>同上詳見琴操類</hi>韓信至淮陰城下釣有一漂母<lb/>
<pb n="KR3k0025_WYG_084-23b"/>
哀之與之食<hi>前本傳</hi>臨川羡魚不如退而結網<hi>禮樂志又董仲舒傳</hi>
<hi>作臨淵</hi>嚴光字子陵少與光武同遊帝思其賢令物色訪<lb/>
之齊國上言有一男子披羊裘釣澤中乃聘之除諌議<lb/>
不屈耕於富春山後名其釣處為嚴陵瀨<hi>後漢書</hi>左慈字<lb/>
元放嘗在曹公座公曰今日髙㑹所少者呉松江鱸魚<lb/>
為鱠耳元放因求銅盤貯水以竿餌釣於盤中須㬰引<lb/>
一鱸魚出<hi>方術傳</hi>翼莊惟以弋釣為事及長不復獵或問<lb/>
漁獵曰是害生之事而先生止去其一何哉莊曰獵自<lb/>
<pb n="KR3k0025_WYG_084-24a"/>
我釣自物且夫貪餌忘釣豈我哉<hi>晉書</hi>陶侃少時漁於雷<lb/>
澤嘗網得一織梭以掛於壁有頃風雷化為龍而去<hi>同上</hi>
宋文帝嘗與羣臣臨天泉池垂綸良久不獲景文越席<lb/>
曰臣以為垂綸者清故不獲貪餌<hi>南史</hi>王𢎞之性好釣或<lb/>
問曰漁思得魚賣否曰亦自不得得亦不賣<hi>同上</hi>
傳記善釣者引魚於千仞之下餌香也<hi>吕氏春秋</hi>太公釣於<lb/>
慈泉<hi>同上</hi>吕望釣於渭渚三日三夜魚無食者農人曰子<lb/>
將復釣必細其綸芳其餌徐徐而投之無令魚駭望如<lb/>
<pb n="KR3k0025_WYG_084-24b"/>
其言初下得鮒次得鯉刳腹得書曰呂望封於齊<hi>藝文類聚</hi>
周文王至磻溪見呂望文王拜之尚曰望釣得玉璜刻<lb/>
曰周受命呂佐<hi>尚書帝命驗</hi>宓子賤為單父宰陽晝曰有釣<lb/>
道二焉請以送子投綸餌迎而吸之者陽鱎魚也薄而<lb/>
不美若亡若存若食不食者魴魚也薄而厚味子賤未<lb/>
至單父冠葢交接於道子賤曰車驅之陽晝所謂陽鱎<lb/>
者至矣<hi>說苑</hi>揚州太守閭丘㑹僚友於轉沙亭令漁户曰<lb/>
得魚多者有賞有一漁人以肉物作塊散懸於網上凡<lb/>
<pb n="KR3k0025_WYG_084-25a"/>
十網得魚三千六百太守詢之曰魚喜鹿胎香適散懸<lb/>
者乃此物也<hi>楊州事迹</hi>楚江邊有漁者或問之曰君之漁隠<lb/>
人之漁邪漁人之漁邪漁者曰昔姜牙之漁嚴子陵之<lb/>
漁書於青史皆以為隠人之漁也殊不知不釣其名耶<lb/>
若以漁人之漁但以月白風和浪靜得魚供庖宰一身<lb/>
足餘則易酒獨醉又焉知隠人之漁漁人之漁也<hi>瀟湘録</hi>
張志和居江湖自稱煙波釣徒著𤣥眞子以自號垂釣<lb/>
不設餌志不在魚也<hi>魚歌録</hi>
<pb n="KR3k0025_WYG_084-25b"/>
集屈原既放行吟澤畔顔色憔悴形容枯槁漁父見而<lb/>
問之曰子非三閭大夫與何故至於斯屈原曰舉世皆<lb/>
濁而我獨清衆人皆醉我獨醒是以見放漁父曰世皆<lb/>
濁何不淈其泥而揚其波衆皆醉何不餔其糟而啜其<lb/>
醨屈原曰新沐者必彈冠新浴者必振衣安能以身之<lb/>
察察受物之汶汶者乎漁父皷枻而去歌曰滄浪之水<lb/>
清兮可以濯吾纓滄浪之水濁兮可以濯吾足<hi>楚辭</hi>綿州<lb/>
江水之東津魴魚鱍鱍色勝銀漁人漾舟沉大網截江<lb/>
<pb n="KR3k0025_WYG_084-26a"/>
一擁數百鱗衆魚常才盡却棄赤鯉騰出如有神潛龍<lb/>
無聲老蛟怒迴風颯颯吹沙塵<hi>杜詩</hi>蒼江漁子清晨集設<lb/>
網提綱萬魚急能者操舟疾若風撑突波濤挺义入小<lb/>
魚脫漏不可紀半死半生猶戢戢大魚傷損皆垂頭屈<lb/>
強泥沙有時立　強擬晴天理釣絲　接縷垂芳餌<lb/>
試問垂綸客　把釣待秋風<hi>並同上</hi>狂歌從此别垂釣滄<lb/>
浪前<hi>李白</hi>羽沉知食駛緡細覺牽難<hi>韓詩</hi>坐厭親刑柄偷來<lb/>
傍釣車　吾黨侯生字叔起呼我持竿釣温水平明鞭<lb/>
<pb n="KR3k0025_WYG_084-26b"/>
馬出都門盡日行行荆棘裏温水微茫絶又流深如車<lb/>
轍闊容輈蝦䗫跳過雀兒浴此縱有魚何足求我為侯<lb/>
生不能已盤針擘粒投泥滓晡時堅坐到黄昬盡日持<lb/>
竿方一起暫動還休未可知蝦行蛭度似皆疑忽然舉<lb/>
線若有得一寸纔分鱗與鬐　君欲釣魚須逺去大魚<lb/>
豈肯居沮洳　义魚春岸闊此興在中宵中鱗憐錦碎<lb/>
當目訝珠銷　競多心轉細得雋語時囂潭罄知存寡<lb/>
舷平覺獲饒　盈車欺故事飼犬驗今朝　獺去愁無<lb/>
<pb n="KR3k0025_WYG_084-27a"/>
食龍移懼見燒如棠名既誤釣渭日徒消<hi>並同上</hi>漁澤從<lb/>
鰌魴<hi>柳詩</hi>去來伊洛上相待安笟單<hi>柳詩</hi>我為一寸鉤欲釣<lb/>
千丈流　魚翁夜傍西巖宿曉汲清湘燃楚竹煙銷日<lb/>
黯不見人欸乃一聲山水緑<hi>並同上</hi>雨來蓴菜流船滑春<lb/>
後鱸魚墜釣肥<hi>皮日休</hi>西塞山邊白鷺飛桃花流水鱖魚<lb/>
肥青篛笠緑蓑衣春江細雨不知歸又曰釣臺漁父褐<lb/>
為裘兩兩三三舴艋舟能縱棹慣乘流長江白浪不曽<lb/>
憂<hi>張志和</hi>
<pb n="KR3k0025_WYG_084-27b"/>
本朝陸龜蒙升舟設蓬席齋束書茶竈筆牀釣具徃來<lb/>
時謂江湖散人或號天隨子甫里先生自比涪翁漁父<lb/>
江上丈人<hi>自叙</hi>采江之魚兮朝船有鱸采江之蔬兮暮筐<lb/>
有蒲左圗且書右瑟與壺<hi>陸龜蒙</hi>笭箵苦難滿<hi>六一集笭箵取魚器</hi>
<hi>也</hi>向暮卷空罾<hi>同/上</hi>漁蓑句好眞堪畫<hi>東坡</hi>還有江南風物<lb/>
好流水鱖魚肥　仰㸔雲天真篛笠旋收江海入簑衣<lb/>
　千首新詩一竿竹不應空釣漢江槎何日西湖尋舊<lb/>
賞淡煙踈雨暗漁蓑　漁父飲誰家去魚蟹一時分與<lb/>
<pb n="KR3k0025_WYG_084-28a"/>
酒無多少醉為期彼此不論錢數漁父醉簔衣舞醉裏<lb/>
却尋歸路孤舟短棹任縱横醒後不知何處漁父醒春<lb/>
江午夢斷落花飛絮酒醒還醉醉還醒一笑人間今古<lb/>
漁父笑輕鷗舉漠漠一江風雨江邊騎馬是官人借我<lb/>
孤舟南渡<hi>並同上</hi>一江風月趂漁船<hi>山谷</hi>寕容網目漏吞舟<lb/>
誰能烹鮮作苛碎<hi>后山</hi>
　　　獵<hi>見禮儀部田獵類</hi>
　　　工<lb/>
<pb n="KR3k0025_WYG_084-28b"/>
經若作室家既勤垣墉惟其塗塈茨若作梓材既勤樸<lb/>
斵惟其塗丹雘<hi>書梓材</hi>五曰百工飭化八材<hi>周禮太宰</hi>攻木之<lb/>
工七輪輿弓廬匠車梓攻金之工六築冶鳬㮚段桃攻<lb/>
皮之工五函鮑韗韋裘設色之工五畫繢鍾筐㡛刮摩<lb/>
之工五玉櫛雕矢磬摶埴之工二陶旊<hi>考工記</hi>百工之事<lb/>
皆聖人之所作也<hi>同上</hi>天子之六工曰土工金工石工木<lb/>
工獸工草工典制六材<hi>記曲禮</hi>
子為巨室則必使工師求大木<hi>孟子</hi>離婁之明公輸子之<lb/>
<pb n="KR3k0025_WYG_084-29a"/>
巧不以規矩不能成方圎　梓匠輪輿能與人規矩不<lb/>
能使人巧　大匠不為拙工改廢繩墨　大匠誨人必<lb/>
以規矩學者亦必以規矩<hi>並同上</hi>梓慶削木為鐻見者驚<lb/>
猶鬼神<hi>莊子</hi>鄭人堊漫其鼻端若蠅翼使匠石斵之匠石<lb/>
運斤成風盡堊而鼻不傷　工倕旋而葢規矩指與物<lb/>
化而不以心稽　輪扁曰斵輪徐則甘而不固疾則苦<lb/>
而不入不徐不疾得之於手而應之於心臣不能以喻<lb/>
臣之子臣之子亦不能受之於臣是以行年七十而老<lb/>
<pb n="KR3k0025_WYG_084-29b"/>
斵輪<hi>並同上</hi>周穆王廵狩有獻工人名偃師王問曰若有<lb/>
何能曰臣之所造能倡者穆王驚視之趣步俯仰信人<lb/>
也巧夫鎭其頥則歌合律捧其手則舞應節千變萬化<lb/>
惟意所適穆王曰人之巧乃可與造化者同功乎詔貳<lb/>
車載之以歸夫班輸之雲梯墨翟之飛鳶自謂能之極<lb/>
也聞偃師之巧終身不敢語藝而時執規矩<hi>列子</hi>
史申屠蟠家貧傭為漆工郭林宗見而奇之<hi>後漢書</hi>宋武<lb/>
平關中得姚興指南車有外形而無機杼每行使人於<lb/>
<pb n="KR3k0025_WYG_084-30a"/>
内轉之昇明中齊高帝使祖冲之改造銅機圎轉不窮<lb/>
而向方如一馬均以來未之有也<hi>南史</hi>祖冲之以諸葛亮<lb/>
有木牛流馬乃造一器不用風水施機自運不勞人力<lb/>
　冲之有造千里船於新亭江試之日行百餘里<hi>並同上</hi>
隋煬帝北廵宇文愷造觀風行殿上容衛者數百人下<lb/>
施輪軸推移倐忽有若神功<hi>北史</hi>裴延齡大搜市㕓逮捕<lb/>
匠徒迫脅就工號曰敕索弗讎其直名曰和顧弗與之<lb/>
庸<hi>唐書</hi>虢國中堂既成召工圬墁約錢二百萬虢國以絳<lb/>
<pb n="KR3k0025_WYG_084-30b"/>
羅五百段賞之嗤而不顧曰請取螻蟻蜥蜴記其數置<lb/>
堂中茍失一物不敢受直<hi>𤣥宗紀</hi>
傳記始皇起雲明臺窮四方珍木天下巧工有二人皆<lb/>
虛騰縁木運斤斧於雲中子時起工至午時已畢故云<lb/>
子午臺也<hi>拾遺録</hi>凌雲臺樓觀極精巧恒隨風揺動而終<lb/>
無崩隕魏文帝懼其勢危别以大材扶持之樓即傾壊<lb/>
論者謂輕重力偏故也<hi>世說</hi>魯般燉煌人巧侔造化於涼<lb/>
州造浮屠作木鳶每擊揳三下乘之以歸六國時公輸<lb/>
<pb n="KR3k0025_WYG_084-31a"/>
班亦為木鳶以窺宋城<hi>雜爼</hi>北齊有沙門靈昭有巧思武<lb/>
成帝令於山亭造流杯池船每至帝前引手取杯船即<lb/>
自徃上有木小兒撫掌遂與絲竹相應飲訖放杯便有<lb/>
木人刺還飲若不盡船終不去<hi>廣記</hi>
集班倕棄其剞劂兮王爾投其鉤繩<hi>甘泉賦</hi>夫大木為杗細<lb/>
木為桷欂櫨侏儒椳闑扂楔各得其冝施以成室者匠<lb/>
氏之工也<hi>韓文</hi>木之就規矩在梓匠輪輿　不善為斵血<lb/>
指汗顔巧匠旁觀縮手袖間<hi>並同上</hi>裴封叔之第在光德<lb/>
<pb n="KR3k0025_WYG_084-31b"/>
里有梓人欵其門願傭隟宇而處焉所軄尋引規矩繩<lb/>
墨家不居礱斵之噐其後京兆尹將飾官署委羣材㑹<lb/>
衆工梓人左執引右執杖而中處焉量棟宇之任視木<lb/>
之能舉揮其杖曰斧彼執斧者趨而右顧而指曰鋸彼<lb/>
執鋸者趨而左俄而斤者斵刀者削皆視其色俟其言<lb/>
莫敢自斷者既成書於上棟曰某年某月某日某建則<lb/>
其姓字也凡執用之工不在列<hi>柳文</hi>
本朝開寳寺塔都料預浩所造塔初成望之勢傾西北<lb/>
<pb n="KR3k0025_WYG_084-32a"/>
人問之浩曰京師多西北風吹之不百年當正也國朝<lb/>
以來木工一人而已有預都料木經三卷行於世<hi>闕</hi>
　　　商賈<lb/>
經日中為市致天下之民聚天下之貨交易而退各得其<lb/>
所葢取諸噬嗑<hi>易繫辭</hi>懋遷有無化居<hi>書益稷</hi>六曰商賈阜<lb/>
通貨賄注云行曰商處曰賈<hi>周禮太宰</hi>以商賈阜貨而行市<lb/>
<hi>司市</hi>或通四方之珍異以資之<hi>考工記</hi>秦師伐鄭商人弦高<lb/>
遇之以乘韋先牛十二犒師且使遽告於鄭<hi>左傳</hi>韓宣子<lb/>
<pb n="KR3k0025_WYG_084-32b"/>
有玉環其一在鄭商宣子請之子産不與韓子買諸賈<lb/>
人既成價矣賈人曰必以聞子産曰昔我與商人皆出<lb/>
自周世有明誓以相信也曰爾無我叛我無強賈爾有<lb/>
利市寶賄我勿與知今吾子以好來辱敝邑而謂敝邑<lb/>
強奪賈人是教敝邑背明誓也<hi>同上</hi>
子商賈皆欲藏於王之市行旅皆欲出於王之塗<hi>孟子</hi>市<lb/>
㕓而不征法而不㕓則天下之商皆恱而願出於其路<lb/>
矣　古之為市也以其所有易其所無者有司者治之<lb/>
<pb n="KR3k0025_WYG_084-33a"/>
耳有賤丈夫焉必求壠斷而登之以左右望而罔市利<lb/>
人皆以為賤故從而征之征商自此賤丈夫始矣<hi>並同上</hi>
良賈不為折閲不市<hi>荀子</hi>楚人有賣其珠於鄭者為木蘭<lb/>
之櫃薫桂椒之櫝綴以珠玉飾以玫瑰輯以翠羽鄭人<lb/>
買其櫝而還其珠此可為善賣櫝矣未可謂善鬻珠也<lb/>
<hi>韓子</hi>市井相與言則以財與利<hi>揚子</hi>
史貪賈三之㢘賈五之<hi>史記</hi>孔氏用冶鐵致富因通商賈<lb/>
之利故南陽行賈盡法孔氏之雍容　天下熈熈皆為<lb/>
<pb n="KR3k0025_WYG_084-33b"/>
市來天下穰穰皆為市往<hi>史貨殖傳序</hi>百里不販樵千里不<lb/>
販糴<hi>同上</hi>商賈大者積貯倍息小者坐列販賣操其竒贏<lb/>
日遊都市乘上之急所賣必倍<hi>前食貨志</hi>乗堅䇿肥履絲曵<lb/>
縞此商人所以兼并農人所以流亡也<hi>同上</hi>灌嬰以販繒<lb/>
為業<hi>漢書</hi>張湯始為小吏乾没與長安富賈田甲魚翁叔<lb/>
之屬交私　漢高祖令賈人不得衣綵乘車重租税以困<lb/>
辱之孝惠高后時為天下初定復弛商賈之律<hi>並同上</hi>富<lb/>
商賈或滯財役貧轉轂百數廢居居邑<hi>前食貨志</hi>宋劉伯龍歴<lb/>
<pb n="KR3k0025_WYG_084-34a"/>
位九卿郡守貧窶尤甚嘗在家慨然將營什一之利一<lb/>
鬼在傍撫掌大笑伯龍嘆曰貧窮固有命乃復為鬼所<lb/>
笑<hi>南史</hi>何妥父細脚胡通商入蜀因致巨富號為西州大<lb/>
賈<hi>北史</hi>
傳記段干木晉國之大駔<hi>呂氏春秋</hi>柳仲郢有婢失意鬻之<lb/>
女儈導於刺史藍巨源他日巨源召鬻綾羅者酬酢可<lb/>
否柳婢失聲而仆命輿還女儈家翌日詰其所苦曰某<lb/>
雖賤人曽為柳家細婢死則死矣安能事賣綾羅牙郎<lb/>
<pb n="KR3k0025_WYG_084-34b"/>
乎<hi>廣記</hi>有貧人止販隻瓮夜宿瓮巾心計曰此瓮賣之其<lb/>
息已倍遂可販二瓮自二而四其利無窮遂喜而舞不<lb/>
覺瓮破<hi>小記</hi>
集商賈百族禆販夫婦鬻良雜苦蚩眩邊鄙<hi>西京賦</hi>巷列<lb/>
千所羅居百族則能目語額瞬談智於尺寸之間窺窬<lb/>
於分毫之際<hi>成伯陽賦</hi>吏非商也吏而商汙吏之為商未若<lb/>
亷吏之為商也<hi>柳文</hi>五方之賈以財相雄而鹽賈尤熾或<lb/>
云賈雄則農傷予感之作賈客詞<hi>劉禹錫</hi>冒良芳之巧言<lb/>
<pb n="KR3k0025_WYG_084-35a"/>
斁量衡於險手抄忽之差鼔舌傖獰詆欺相高詭態横<lb/>
出<hi>同上</hi>天外賈客歸<hi>李白</hi>
本朝晨裝赴徒旅夕宿訪閭井<hi>六一集</hi>門前商賈負椒菽<lb/>
山後咫尺連巴蜀<hi>東坡</hi>未能逐什一安得摶九萬<hi>同上</hi>
　<lb/>
　<lb/>
　<lb/>
　<lb/>
<pb n="KR3k0025_WYG_084-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷八十四<lb/>
</p>
<p>
</p>
  </div>
</body>
</text>
</TEI>
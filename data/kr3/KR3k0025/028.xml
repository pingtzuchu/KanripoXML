<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷二十八</head>
    <p>
<pb n="KR3k0025_WYG_028-1a"/>
欽定四庫全書<lb/>
　記纂淵海卷二十八　　　宋　潘自牧　撰<lb/>
　　職官部<lb/>
　　　禮部<lb/>
經典朕三禮　汝作秩宗<hi>並書</hi>大宗伯之職掌建邦天神人<lb/>
鬼地祇之禮以佐王保邦國<hi>周禮</hi>
史漢成帝置尚書五人其四曰客曹主外國夷狄事後<lb/>
漢尚書吏部兼掌齊祀亦其職分魏尚書有祠部曹及<lb/>
<pb n="KR3k0025_WYG_028-1b"/>
晉江左有祠部尚書掌廟祧之禮常與右僕射通職不<lb/>
常置以右僕射攝之歴代皆與右僕射通職後周置春官<lb/>
卿又有禮部後改禮部為宗伯又春官之屬有典命後<lb/>
改典命為大司禮俄改大司禮復為禮部謂之禮部大<lb/>
夫至隋置禮部尚書唐因之龍朔中改為司禮大常伯<lb/>
光宅中為春官尚書<hi>通志</hi>
傳記祠部尚書領祠部儀曹二曹齊梁陳皆有祠部尚<lb/>
書後魏為儀曹尚書北齊祠部尚書統祠部主客虞部<lb/>
<pb n="KR3k0025_WYG_028-2a"/>
屯田起部五曹又有儀曹主吉凶禮制屬殿中尚書後<lb/>
周置春官卿又有禮部而不言職事後改禮部為宗伯<lb/>
又春官之屬有典命掌内外九族之差及玉帛衣服之<lb/>
令沙門道士之法總判祠部禮部膳部主客事<hi>通典</hi>韋受<lb/>
進位禮部尚書帝問所以振災邀福者對曰宋景公以善<lb/>
言退法星三舎漢文除秘祝勅有司祭而不祈此二君<lb/>
皆受自至之福書美前史如失德以却災媚神以求助<lb/>
神而有知且因以譴也時帝不徳故託以為諷<hi>白孔六帖</hi>
<pb n="KR3k0025_WYG_028-2b"/>
集逮及貞觀初尚書踐台斗<hi>杜甫送王評事</hi>大舜委于伯夷分<lb/>
敕六卿成王任于彤伯建兹嵗首寔曰春官惇叙九族<lb/>
之親欽若五常之教天祀地郊之典率具宏綱朝日夕<lb/>
月之儀撮其機要<hi>張鷟集</hi>居禮樂之司必資明備<hi>白孔六帖</hi>
本朝禮部判部事二人以兩制及帶職朝官以上充凡<lb/>
禮儀之事悉歸于太常禮院而貢舉之政領于知貢舉<lb/>
本曹但掌制科舉人補奏太廟社齋郎室長掌座都省<lb/>
集議百官謝賀表章諸司申舉祥瑞出納内外牌印之<lb/>
<pb n="KR3k0025_WYG_028-3a"/>
事而兼領貢院焉<hi>續㑹要</hi>元豐改制職掌如舊凡禮樂有<lb/>
所損益小事則同太常寺大事則集侍從或百官議定<lb/>
以聞若有事于南北郊明堂籍田禘祫太廟薦享景靈<lb/>
宫酌獻陵園及行朝貢慶賀晏樂之禮則承詔舉其儀<lb/>
物<hi>職官志</hi>
　　　尚書<lb/>
經宗伯掌禮典以和邦國以統百官以諧萬民<hi>周禮</hi>
史前期戒有司辨具即上册寳及封册禮命亦如之凡<lb/>
<pb n="KR3k0025_WYG_028-3b"/>
天下選士具注于籍至三嵗貢舉考驗無冐濫乃聽預<lb/>
試凡大禮生辰后妃親王以下所推之恩公主下嫁宗<lb/>
室冠昏䘮𦵏之制及賜旌節章服冠帔旌表孝行之法<lb/>
例皆主行之大祥瑞則朔參官詣閣門表賀餘于嵗終<lb/>
條奏其屬有三曰祠部禮典醫政道釋祠廟之事𨽻焉<lb/>
曰主客蕃國朝貢及國信禮物之事𨽻焉曰膳部牲酒<lb/>
膳羞宴設給賜之事𨽻焉尚書主禮樂祭享貢舉之政<lb/>
令而侍郎為之貳郎中員外郎參領之<hi>職官志</hi>時雖正名<lb/>
<pb n="KR3k0025_WYG_028-4a"/>
尚書猶未除人<hi>續要</hi>
傳記後魏孝文征馬圏留宋弁兼祠部尚書攝行兵事<lb/>
曰國之大事惟祀與戎故令卿攝二曹<hi>大全</hi>唐陳叔達初<lb/>
建成元吉疾害太宗隂行譛毁髙祖惑其言將有貶責<lb/>
叔達固諌乃止太宗時拜禮部尚書勞之曰武徳間公<lb/>
有讜言故以報卿<hi>唐書</hi>李剛字文紀仕隋官不進筮之得<lb/>
鼎卦筮人曰君當為卿輔代易乃如志至唐終禮部尚<lb/>
書<hi>唐書</hi>
<pb n="KR3k0025_WYG_028-4b"/>
集擢登宗伯之曹上應文昌之位<hi>類要</hi>典禮之于有司非<lb/>
人莫濟秩宗之于省户其選則髙<hi>同上</hi>俎豆之議著為典<lb/>
常牋奏之文𫝊為口實秩清任重時儒所貴不次之位<lb/>
也<hi>上官均制</hi>
本朝禮部掌國之禮樂祭祀朝㑹燕享學校貢舉之政<lb/>
令祭之名有三天神曰祀地祇曰祭宗廟曰享又有大<lb/>
祀中祀小祀之别幣玉牲牢器服各從其等凡雅樂以<lb/>
六律六同合隂陽之聲為樂律金石絲竹匏土革木為<lb/>
<pb n="KR3k0025_WYG_028-5a"/>
樂器宫架八佾特架六佾分武文先後之序為樂舞其<lb/>
所定儀注以舊章參考其當否上尚書省册寳及封册<lb/>
命禮亦如之<hi>宋史</hi>
　　　侍郎<lb/>
經小宗伯之職掌建國之神位<hi>周禮</hi>
史煬帝初置禮部侍郎唐因之龍朔中為司禮少常伯<lb/>
掌䇿試貢舉及齋郎𢎞崇國子生等事舊制考功員外<lb/>
郎典貢舉開元中李昻為進士李權所詆朝議以考功<lb/>
<pb n="KR3k0025_WYG_028-5b"/>
位輕不足以臨多士次年遂以禮部尚書掌焉<hi>唐史</hi>唐栁<lb/>
璟字徳輝為禮部侍郎為人寛信好接士稱人長遊其<lb/>
門者他日皆顯于世<hi>唐書</hi>賀知章從太常少卿遷禮部侍<lb/>
郎兼授學士宰臣源侍中曰學士侍郎孰為美燕公曰<lb/>
侍郎自唐以來為衣冠之華選履歴清要望實具美者<lb/>
居之然終是具員之吏學士者藴揚班之詞彩兼游夏<lb/>
之文學始可處之無愧二美之中此為愈也<hi>大全</hi>
傳記禮部侍郎周之春官小宗伯也<hi>六典</hi>唐龍朔中改為<lb/>
<pb n="KR3k0025_WYG_028-6a"/>
司禮咸亨復舊<hi>六典</hi>范質年二十舉進士時翰林學士和<lb/>
凝權知貢舉凝平生以宰輔自期登第姓名在十三及<lb/>
覽質文卷知非常人亦以質為第十三人塲屋間謂之<lb/>
𫝊衣鉢言若禪宗之相𫝊授也其後凝既登庸不十年<lb/>
質亦大拜<hi>大全</hi>
集貳宗伯之掌禮典諸侯之貢士<hi>職類</hi>可使典禮以和神<lb/>
人可使考文以第俊秀<hi>韋貫之制</hi>豈惟神人之和兼舉孝秀<lb/>
之目<hi>職類</hi>一時文柄舉屬公<hi>楊大法撰行狀</hi>典郊祀之禮獻賢能<lb/>
<pb n="KR3k0025_WYG_028-6b"/>
之書<hi>韋貫之</hi>
本朝劉正夫除禮部侍郎彗見求直言正夫條奏時政<lb/>
十餘事大畧重名器輕賦歛戢干戈節賜予選人材惜<lb/>
民力鑒祖宗成憲謹持盈守成之道徽宗嘉納之<hi>東都事畧</hi>
侍郎奏中嚴外辨同省牲及親視饌腥熟之節祼受瓉<lb/>
奉槃嵗祀昊天上帝祭皇地祇與尚書迭為亞獻祭大<lb/>
社大稷神州地祇則迭為初獻祀九宫貴神五帝感生<lb/>
帝朝日夕月蜡祭東西方亦如之紹興七年禮部置侍<lb/>
<pb n="KR3k0025_WYG_028-7a"/>
郎二員隆興元年詔除尚書不常置外禮部侍郎置一<lb/>
員<hi>宋史</hi>
　　　郎中<lb/>
史隋禮部曹置侍郎一人煬帝除侍字文考儀曹唐因<lb/>
之武徳初改為禮部郎中龍朔二年改為司禮大夫咸<lb/>
亨初復舊其後曹名或改而官號不易掌禮樂學校儀<lb/>
式制度衣冠符印表疏册命祥瑞鋪舎喪𦵏贈賻及宫<lb/>
人等<hi>通志</hi>孔易為齊尚書儀曹郎屢箴闕禮多見信納上<lb/>
<pb n="KR3k0025_WYG_028-7b"/>
謂王儉曰孔易真所謂儀曹也<hi>南史齊書</hi>梁武帝問徐勉求<lb/>
一有學藝解朝儀者為尚書儀曹郎勉曰孔休源識見<lb/>
清通詳練故事帝即日除儀曹郎每建議訪問前事休<lb/>
源即以所通記隨機斷決曽無疑滯吏部任昉常謂之<lb/>
孔獨誦<hi>梁書</hi>
傳記郎中一人周官春官四師下大夫亦頗同今任魏<lb/>
尚書有儀曹郎掌凶禮制歴代多有例在吏部郎中篇<lb/>
<hi>通志</hi>劉杳博綜羣書為儀曹郎僕射徐勉以臺閣大儀専<lb/>
<pb n="KR3k0025_WYG_028-8a"/>
委杳焉<hi>梁書</hi>李翺為禮部郎中性峭鯁論議無所屬見宰<lb/>
相李逢吉面斥其過失<hi>唐書</hi>唐薛稷字嗣道為禮部郎中<lb/>
以辭章自名<hi>同上</hi>
集南宫舎人士林髙選<hi>上官均制</hi>太㣲之星郎位甚近宗伯<lb/>
之屬禮為司清<hi>謝表</hi>賜筆禮闈進席天臺之屬<hi>張賈制</hi>儀曹<lb/>
之任實藉文雄郎吏之選必資時秀<hi>唐制</hi>容臺是則仙闥<lb/>
咸推<hi>彭景真制</hi>
本朝元豐郎中參領禮樂祭祀朝㑹宴享學校貢舉之<lb/>
<pb n="KR3k0025_WYG_028-8b"/>
事有所損益則審訂以次諮決凡慶㑹若謝掌撰表文<lb/>
與祠部主客膳部並列為四建炎三年倂省郎曹禮部<lb/>
領主客祠部領膳部隆興元年復詔禮部祠部一員兼<lb/>
領自是併行四司之事矣通置吏五十四人<hi>通志</hi>禮部元<lb/>
豐官制行謂之名表郎官别有印曰名表郎印<hi>石林燕語</hi>
　　　員外郎<lb/>
史禮部員外郎講議制度損益儀物審覆有司所上之<lb/>
狀而質于尚書省<hi>大全</hi>大朝㑹則尚書奏藩國貢物慶賀<lb/>
<pb n="KR3k0025_WYG_028-9a"/>
若謝則員外郎分撰表文<hi>同上</hi>唐李班為殿中侍御史宰<lb/>
相韋處厚曰清廟之器豈撃搏才乎除禮部員外郎<hi>唐書</hi>
崔澹舉止秀峙謂玉而冠者為禮部員外郎當時士夫<lb/>
以流品相尚推名徳者為之首<hi>唐書</hi>劉禹錫栁文序子厚<lb/>
以文章稱首入為尚書禮部員外郎<hi>㑹要</hi>栁子厚文章卓<lb/>
偉<hi>續要</hi>
傳記唐韋叔夏授禮部員外郎則天將享明堂受制與<lb/>
當時大儒撰定儀注衆咸推服之<hi>職畧</hi>劉禹錫為禮部員<lb/>
<pb n="KR3k0025_WYG_028-9b"/>
外郎方與日者從容段文昌入謁既去日者謂禹錫曰<lb/>
員外須待十年之後此客入相方轉正曹郎耳自是禹<lb/>
錫失意連受外官十餘年文昌入相方除禹錫禮部郎<lb/>
中<hi>録異記</hi>
集仙步徐徐整羽衣小儀澄澹轉中儀樺飄紅燼趨朝<lb/>
路蘭縱清香宿省時彩筆煙雲供不足綸闈鸞鳯訝來<lb/>
遲自憐孤宦誰相念禱祝空吟一首詩<hi>鄭谷詩</hi>惟此禮部<lb/>
公寒泉甃舊井滴此乆羸瓶召還汲脩綆<hi>山谷詩</hi>
<pb n="KR3k0025_WYG_028-10a"/>
本朝禮部員外郎領禮樂祭祀朝㑹宴享學校貢舉之<lb/>
事並損益儀物審覆有司所上之狀<hi>宋志</hi>汪大猷字仲加<lb/>
除禮部員外郎南宫名表一出士林稱誦之<hi>大全</hi>
　　　祠部郎中<lb/>
史東晉而下逮于北齊皆有祠部郎後周春官府有典<lb/>
祠中大夫隋有祠部郎唐改為郎中龍朔中改為禋大<lb/>
夫後復故<hi>唐書</hi>徐邈為祠部上言南北郊及言明堂宗廟<lb/>
毁建言皆有證<hi>魏志</hi>後魏裴修兼祠部郎中每有疑議修<lb/>
<pb n="KR3k0025_WYG_028-10b"/>
撰斟酌咸有故事<hi>同上</hi>周捨博學精義理梁武帝召拜祠<lb/>
部郎中損益禮儀多自捨出<hi>梁書</hi>
傳記唐開元十一年改祠部為職祠至德初復舊自天<lb/>
寳六載及至徳三年常置祠部使以他官為之晉改立<lb/>
太廟摯虞為祠部郎職其事<hi>職類</hi>許允之字之竒才應禮<lb/>
樂擢為祠部郎<hi>同上</hi>謝沈為祠部郎有史才<hi>職畧</hi>
集祠部呼為氷㕔言其清且冷也<hi>因話録</hi>祭以事神人道<lb/>
之極也祠曹所領體莫重焉<hi>南豐除趙令鑠制</hi>仰承宗廟懐祗<lb/>
<pb n="KR3k0025_WYG_028-11a"/>
䖍<hi>晉祠部嵇含臺中宴㑹</hi>又隨急詔朝天去<hi>陳后山送鄭祠部</hi>
本朝祠部判司事一人以無職事朝官充凡祠祀享祭<lb/>
皆𨽻太常禮院而天文刻漏歸于司天監本司但掌祠<lb/>
祭盡日休暇今受諸州僧尼道士女官童行之籍給剃<lb/>
度受戒文牒而已元豐改制郎中員外郎始實行本司<lb/>
事<hi>續㑹要</hi>陳古靈先生襄字述古判尚書祠部時譯經僧<lb/>
法䕶遺表度十僧趙槩奏列子廟三年度道士襄皆執<lb/>
奏不行<hi>神宗實錄</hi>
<pb n="KR3k0025_WYG_028-11b"/>
　　　兵部<lb/>
經四曰夏官其屬六十掌邦政<hi>周禮</hi>
史唐兵部尚書一人侍郎二人掌武選地圖車馬甲械<lb/>
之政其屬有四一曰兵部二曰職方三曰駕部四曰庫<lb/>
部凡將出征告廟授斧鉞軍不從令大將軍専決還日<lb/>
具上其罪<hi>唐百官志</hi>
傳記魏始置五兵尚書謂中兵外兵騎兵别兵都兵也<lb/>
晉太康分中外兵各為左右宋五兵唯領中兵外兵二<lb/>
<pb n="KR3k0025_WYG_028-12a"/>
曹<hi>通典</hi>大明省昇明復置<hi>六典</hi>齊梁陳皆有之後魏為七兵<lb/>
北齊為五兵<hi>左右中兵左右外兵都兵凡五曹</hi>後周大司馬其屬有兵<lb/>
部中大夫小兵部下大夫隋之兵部統兵部職方駕部<lb/>
庫部四曹唐因之龍朔改司戎咸亨復舊光宅改夏官<lb/>
神龍復故天寳改武部至徳復故<hi>通典</hi>掌天下兵衛武官<lb/>
選授之政令凡軍師戍卒之籍山川要害之圖廐牧甲<lb/>
仗之數<hi>六典</hi>
本朝兵部判部事一人凡兵籍武官軍師卒戎之政令<lb/>
<pb n="KR3k0025_WYG_028-12b"/>
悉歸於樞宻院其選授小者又歸於二班本曹但掌三<lb/>
駕儀仗鹵簿字圖釋奠武成王廟及武舉事嵗終以義<lb/>
勇弓箭手寨兵之數上于朝<hi>兩朝志</hi>元豐惟民兵馬政權<lb/>
隷樞宻院武官銓選并歸吏部五年詔應縁義勇保甲<lb/>
事並隷樞宻院其餘民兵悉隷兵部<hi>續㑹要</hi>建炎三年併<lb/>
衛尉寺歸兵部<hi>中興㑹要</hi>
　　　兵部尚書<lb/>
經矧惟若疇圻父薄違　司馬掌邦政統六師平邦國<lb/>
<pb n="KR3k0025_WYG_028-13a"/>
<hi>書</hi>祈父予王之爪牙<hi>詩</hi>乃立夏官司馬使帥其屬而掌<lb/>
邦政以佐王平邦國　大司馬之職掌建邦之九法以<lb/>
佐王平邦國　以九伐之法正邦國<hi>周禮</hi>雎鳩氏司馬也<lb/>
<hi>左傳</hi>
史黄帝夏官為縉雲<hi>史記</hi>姚崇三為宰相兼兵部尚書屯<lb/>
戍斥堠士馬儲械無不諳記　盧承慶檢校兵部尚書<lb/>
知五品選辭曰選事在尚書臣掌之為出位帝曰朕信<lb/>
卿卿何不自信　李輔國為兵部尚書南省視事使武<lb/>
<pb n="KR3k0025_WYG_028-13b"/>
士戎裝夾道　王起為兵部尚書文宗數訪逮時政起<lb/>
因積雨願寛逐臣　李懐逺除兵部尚書雖乆居榮位<lb/>
而彌尚簡率常乗欵段馬左僕射豆盧欽望曰何不買<lb/>
駿馬乘之答曰此馬幸免驚蹶何暇别求　朱崔為兵<lb/>
部尚書自得岐路必當大用封川多方沮之<hi>唐書</hi>
傳記兵部尚書周官夏官卿也魏置五兵尚書後魏置<lb/>
七兵尚書周置大司馬卿隋改兵部尚書唐龍朔改司<lb/>
戎太常伯咸亨復光宅改夏官尚書神龍復天寳改武<lb/>
<pb n="KR3k0025_WYG_028-14a"/>
部尚書至徳復<hi>六典</hi>大司馬者武官也大總武事訓馬為<lb/>
武者取其健行　成王時畢公為三公兼領司馬之職<lb/>
<hi>釋名</hi>黄帝坐𤣥扈之樓上與大司馬容光臨觀鳯凰之至<lb/>
　宋司馬名司武<hi>類要</hi>晉號五兵周稱九法<hi>記室新書</hi>
集緝熈九法董正六師<hi>孫逖授李林甫制</hi>恭守戎曹訓齊武部<lb/>
簡稽之務軍國是殷<hi>許公集</hi>周之九法歴代用焉故夏官<lb/>
之重事位乆虛<hi>錢翊授陸展制</hi>惟兹夏官實掌戎政<hi>白居易行栁公綽制</hi>
卿長夏官<hi>李宗閔制</hi>
<pb n="KR3k0025_WYG_028-14b"/>
本朝尚書掌武舉地圖車輦甲械之政令而侍郎為之<lb/>
貳凡軍民以民籍統隷者閱習按試選募遷補<hi>續㑹要</hi>文<lb/>
昌七兵之秩　夏官掌武超進崇資<hi>楊億代表</hi>掌國五兵叨<lb/>
進中臺之秩<hi>歐公表</hi>中臺政事所出兵部司馬之任　夏<lb/>
官古卿<hi>南豐擬制</hi>武選隷於天官兵部摠於樞輔故司馬之<lb/>
職獨省文書<hi>東坡表</hi>周禮命卿司馬掌國征之事<hi>牋表類</hi>
　　　兵部侍郎<lb/>
經小司馬之職<hi>周禮</hi>
<pb n="KR3k0025_WYG_028-15a"/>
史唐太宗以楊𢎞禮有文武材擢為兵部侍郎入參機<lb/>
務出統衆攻戰太宗曰越公兒郎故有家風矣　楊𢎞<lb/>
武為司戎少常伯髙宗嘗誚曰爾在戎司授官多非其<lb/>
材𢎞武曰臣妻剛悍此其所屬不敢違以諷帝用后言<lb/>
帝笑不罪　蔣伸為兵部侍郎宣宗每見必咨天下得<lb/>
失伸言比來爵賞稍易人日偷帝愕然曰偷則亂矣伸<lb/>
曰非遽亂但人有覬心亂由是生帝嗟嘆未幾拜相云<lb/>
<hi>唐書</hi>
<pb n="KR3k0025_WYG_028-15b"/>
傳記隋置兵部侍郎唐因之龍朔為司戎少常伯光宅<lb/>
為夏官侍郎後復故<hi>職林</hi>舊制一員總章加一員<hi>通典</hi>周官<lb/>
夏官小司馬中大夫也<hi>六典</hi>韓臯資質重厚有大臣器<lb/>
盧元輔端清介正能紹其祖奕<hi>職類</hi>崔湜為兵部侍郎父<lb/>
挹為禮部侍郎父子同為南省副貳<hi>互見禮侍類</hi>
集祈父之貳夏卿之亞<hi>張曲江集</hi>惟兹夏官實貳兵政簡稽<lb/>
調補今方其時司馬貳卿佐平邦國<hi>白集栁公綽制</hi>入亞六卿<lb/>
共行司馬之法出膺九命俱受元戎之律<hi>伯樂川記</hi>
<pb n="KR3k0025_WYG_028-16a"/>
本朝六卿之亞皆髙選也而夏官實主武事還貳祈父<lb/>
用均爾勞　司戎亞卿<hi>曲阜除陳軒制</hi>夏卿之貳典幹於七兵<lb/>
<hi>胡文恭行丁度制</hi>惟是夏卿之亞<hi>南豐集</hi>
　　　兵部郎中<lb/>
史兵部郎中二員一員掌判帳及天下武官之階品衞<lb/>
府之名數一員掌判簿以總軍戎差遣之名數<hi>唐志</hi>魏徴<lb/>
薦杜正倫擢兵部員外郎太宗勞之曰朕舉賢者非朕<lb/>
獨私以能益百姓也　裴光庭轉兵部郎中在職公務<lb/>
<pb n="KR3k0025_WYG_028-16b"/>
修整衆所嘆服　姚崇為夏官郎中契丹擾河北兵檄<lb/>
叢進崇剖決如流張嘉貞為兵部員外郎時功狀盈几<lb/>
郎吏不能決嘉貞為詳處不閱旬廷無稽牒　盧奕所<lb/>
歴有稱<hi>唐書</hi>
傳記魏五兵晉七兵皆置郎中隋初為兵部侍郎煬帝<lb/>
除侍字又改兵曹郎唐武徳改兵部郎中龍朔改司戎<lb/>
大夫咸亨光宅神龍隨曹改復<hi>通典及六典</hi>周大司馬屬官<lb/>
軍司馬下大夫之任也<hi>職林</hi>掌武職勲官三衙及兵士簿<lb/>
<pb n="KR3k0025_WYG_028-17a"/>
書朝集祿賜假告差發武職告身之事<hi>職員令</hi>
集既忝夏官之屬　夏官之劇既參戎事之殷　擢受<lb/>
五兵之部　司武之屬重於文昌<hi>元和制誥</hi>兵部郎中二員<lb/>
一在侍從不居外省<hi>元㣲之行楊嗣復制</hi>
本朝本曹所治之事郎中員外郎參掌之<hi>續㑹要</hi>七兵之<lb/>
曹郎吏之選甚寵<hi>南豐潘良器制</hi>姑寵七兵之秩用服一臺之<lb/>
華<hi>胡文恭吕公弼制</hi>外兵之員<hi>郭輔/制</hi>夏卿首曹中臺妙選<hi>張朂制</hi>
往踐五兵之屬<hi>公是行周思永制</hi>夏卿之屬<hi>陳希亮制</hi>
<pb n="KR3k0025_WYG_028-17b"/>
　　　職方郎中<hi>附員外郎</hi>
經職方氏掌天下之圖以掌天下之地乃辨九州之國<lb/>
使同貫利<hi>周禮</hi>
史職方郎中員外郎掌地圖城隍鎮戍烽候防人道路<lb/>
之逺近及四夷歸化之事<hi>唐書</hi>
傳記隋開皇置職方侍郎煬帝去侍字唐加中字龍朔<lb/>
改司城大夫咸亨復　隋開皇置職方員外郎煬帝改<lb/>
承務郎唐復舊龍朔咸亨隨曹改復<hi>六典</hi>
<pb n="KR3k0025_WYG_028-18a"/>
本朝職方掌受諸州圖及圖經<hi>㑹要</hi>建炎三年以兵部郎<lb/>
兼職方<hi>題名</hi>
　　　駕部郎中<hi>附員外郎</hi>
經夏官輿司馬<hi>周禮</hi>
史隋辛公義為駕部郎勾檢馬牧所獲十餘萬疋帝嘉<lb/>
曰唯我公義奉國竭忠<hi>隋書</hi>畢諴為駕部員外郎故事以<lb/>
倉駕二部為辱諴沛然如處美官<hi>互見倉部類</hi>崔元亮為駕<lb/>
部員外郎清謹介特澹如也<hi>隋書</hi>
<pb n="KR3k0025_WYG_028-18b"/>
傳記周夏官之屬有輿司馬校人牧師巾車皆駕部之<lb/>
本也魏晉尚書有駕部郎宋屬左民尚書齊北魏與北<lb/>
齊並曰駕部郎中隋曰侍郎屬兵部煬帝除侍字唐武<lb/>
徳加中字龍朔改司輿大夫咸亨復天寳改司駕至徳<lb/>
復<hi>通典</hi>中行刑户不博前行駕庫<hi>國史補</hi>
集從容管劇每識通而理當<hi>常衮制</hi>惟有南宫老駕兄<hi>白居</hi>
<hi>易詩</hi>
本朝駕部判司事一人輿輦車乗隷於太僕傳驛給受<lb/>
<pb n="KR3k0025_WYG_028-19a"/>
一出於樞宻院廐牧之政總於羣牧司本司無所掌元<lb/>
豐改制郎中員外郎始實行本司事參掌輿輦車馬驛<lb/>
置廐牧之事大禮則戒有司具五輅<hi>續㑹要</hi>建炎併太僕<lb/>
寺歸駕庫<hi>中興㑹要</hi>輿馬輦乗之奉郵驛牧圉之治中臺要<lb/>
務主以郎官<hi>南豐擬制</hi>擢司輿馬之政<hi>初寮除季倫制</hi>
　　　庫部郎中<hi>附員外郎</hi>
史庫部郎中員外郎掌戎器鹵簿儀仗　孔若思遷庫<lb/>
部郎中持一石止水滿於座右以示有止足之意<hi>唐書</hi>
<pb n="KR3k0025_WYG_028-19b"/>
傳記周禮夏官有司甲胄弓矢今庫部郎中之任也魏<lb/>
始置庫部郎晉以後有郎中隋初為庫部侍郎煬帝去<lb/>
侍字唐武徳加中字龍朔改司庫大夫咸亨復　周禮<lb/>
夏官有司兵後周有小武藏大夫蓋員外郎之任也隋<lb/>
開皇置煬帝為承務郎唐為庫部員外郎龍朔以來隨<lb/>
曹改復<hi>六典</hi>
本朝駕庫二部皆無所掌　建炎三年以駕部兼庫部<lb/>
<hi>㑹要</hi>甲胄弓矢之器乘輿鹵簿之式武藏之任郎選甚髙<lb/>
<pb n="KR3k0025_WYG_028-20a"/>
<hi>南豐集</hi>
　　　刑部<lb/>
經五曰秋官其屬六十掌邦刑<hi>周禮</hi>
史刑部尚書一人侍郎二人掌律令刑法之政徒隷校<lb/>
覆讞禁之事其屬有四一曰刑部二曰都官三曰比部<lb/>
四曰司門<hi>唐志</hi>
傳記漢成帝尚書初置二千石曹主郡國二千石又置<lb/>
三公曹主㫁獄光武改三公曹主嵗盡考課諸州郡政<lb/>
<pb n="KR3k0025_WYG_028-20b"/>
二千石曹掌中都官水火盜賊辭訟罪法亦謂之賊曹<lb/>
重於諸曹魏置尚書都官郎佐督軍事晉以三公尚書<lb/>
掌刑獄宋三公比部主刑法又置都官尚書主軍事刑<lb/>
獄隋開皇改都官為刑部統都官刑部比部司門四曹<lb/>
唐因之龍朔改司刑咸亨復武后改秋官神龍復天寳<lb/>
改憲部至徳復<hi>職林</hi>
本朝刑部判部事二人淳化以刑部覆大辟案増置審<lb/>
刑院凡四方以具獄來上則讞於審刑院大中祥符置<lb/>
<pb n="KR3k0025_WYG_028-21a"/>
糾察在京刑獄司元豐並倂歸刑部五年官制行刑部<lb/>
始得専其官<hi>續㑹要</hi>
　　　刑部尚書<lb/>
經司冦蘇公式敬爾由獄以長我王國<hi>書立政</hi>司冦掌邦<lb/>
政詰奸慝刑暴亂<hi>周官</hi>乃立秋官司冦使帥其屬而掌邦<lb/>
禁以佐王刑邦國　大司冦之職掌建邦之三典以佐<lb/>
王刑邦國詰四方<hi>周禮</hi>司冦正刑明辟以聴獄訟聴之於<lb/>
棘木之下以獄之成告于王　大司冦以其成從質於<lb/>
<pb n="KR3k0025_WYG_028-21b"/>
天子<hi>記王制</hi>莒太子僕來奔季文子使司冦出諸境　子<lb/>
為司冦將盜是務去　爽鳩氏司冦也<hi>左傳</hi>
史黄帝秋官為白雲<hi>史記</hi>羊侃為都官尚書宦者張僧𦙍<lb/>
候侃侃曰我牀非閹人所坐竟不前之時論美其貞正<lb/>
<hi>梁書</hi>劉祥道遷司刑太常伯每覆大獄必歔欷累嘆奏決<lb/>
之日為之不食　李適之拜刑部尚書夜則宴賞晝決<lb/>
公務庭無留事　崔祐甫為刑書帝欲相之問曰牛仙<lb/>
客可與語卿嘗見否曰未也他日又問對如初帝乃不<lb/>
<pb n="KR3k0025_WYG_028-22a"/>
用賛曰嚴挺之拒宰相不肯見李林甫崔祐甫違詔不<lb/>
屈牛仙客信剛者乎二人坐是皆不得相彼亦各申其<lb/>
志也　顔真卿為檢校刑書元載請百官凡欲論事必<lb/>
先白長官長官白宰相然後聞奏真卿上疏曰天寳後<lb/>
李林甫威權日盛羣臣不先咨宰相輒奏事不過託以<lb/>
他故中傷獨不敢明約百司令先白宰相如今日之事<lb/>
曠古未有陛下不早覺悟漸成孤立矣其激切如此於<lb/>
是中人爭冩内本布於外　屈突通為刑書自以不習<lb/>
<pb n="KR3k0025_WYG_028-22b"/>
文故辭改工部<hi>唐書</hi>
傳記刑部尚書周禮之秋官卿也晉依漢置三公尚書<lb/>
宋始置都官尚書皆掌刑獄齊以後皆置後周置大司<lb/>
冦卿隋初曰都官尚書開皇改刑部尚書唐因之龍朔<lb/>
改司刑太常伯咸亨復光宅改秋官尚書神龍復天寳<lb/>
改司憲至徳復<hi>六典</hi>總制刑部比司事<hi>職員令</hi>掌其三典詰<lb/>
彼四方<hi>記室新書</hi>
集弼我五教掌兹三典<hi>常衮制</hi>秋卿恤刑事无枉撓　紹<lb/>
<pb n="KR3k0025_WYG_028-23a"/>
蔽芾於謳謡盡侀成於法理<hi>杜審權制</hi>超司秋典<hi>顔魯公集</hi>國之<lb/>
二柄在徳與刑邦之三典惟清與慎大舜有欽恤之言<lb/>
穆王有哀矜之教爽鳩之為司冦務在擇人臯陶之作<lb/>
士師期於致理<hi>張鷟集</hi>
本朝尚書掌天下刑獄之政令而侍郎郎中員外郎分<lb/>
治其事　設官八刀職以司臬事<hi>題名</hi>望峻天臺仍忝刑官<lb/>
之重<hi>歐陽謝表</hi>秋官古卿　中臺八座典司邦禁<hi>南豐擬制</hi>淑問<lb/>
之臣掌秋官<hi>曲阜</hi>西火清曹　丹筆平刑爰副一人之欽<lb/>
<pb n="KR3k0025_WYG_028-23b"/>
䘏<hi>牋表類</hi>
　　　刑部侍郎<lb/>
經小司冦之職掌外朝之政以致萬民而詢焉<hi>周禮</hi>
史刑部侍郎闕唐太宗令執政妙擇其人奏皆不可曰<lb/>
朕得其人矣往者李道裕議張亮反形未具此言當矣<lb/>
遂授之　狄仁傑薦張柬之宰相材召為洛州司馬仁<lb/>
傑曰臣薦宰相而為司馬非用也乃授司刑少卿遷秋<lb/>
官侍郎　韓愈為刑侍憲宗遣使迎佛骨入禁中愈上<lb/>
<pb n="KR3k0025_WYG_028-24a"/>
表諫　王播轉刑侍精於法律法寺議讞科條繁雜播<lb/>
備舉格條置之座右凡有詳決疾速如神僚屬嘆服<lb/>
劉瑑轉刑侍選制勅可用者議其輕重成一家書號大<lb/>
中統類奏行之<hi>唐書</hi>
傳記隋煬帝置刑部侍郎唐因之龍朔改為司刑少常<lb/>
伯光宅為秋官侍郎天寳為憲部侍郎掌律令刑名覆<lb/>
案大理及諸州應奏之事<hi>通典及六典</hi>周之秋官小司冦中<lb/>
大夫也<hi>六典</hi>唐有大獄即命御史中丞刑部侍郎大理卿<lb/>
<pb n="KR3k0025_WYG_028-24b"/>
充謂之大三司使　寳歴初宣中書以諌議大夫劉栖<lb/>
楚為刑侍丞宣郎授自此始　秋卿之貳<hi>類要</hi>佐平邦憲<lb/>
<hi>職林</hi>
集俾踐白雲之司<hi>裴敦復制</hi>當宣室受讞之際思滿堂飲酒<lb/>
之言　予曰罪爾勿罪予曰寛爾勿寛<hi>李從誨制</hi>擢亞秋官<lb/>
<hi>韓文</hi>貳于刑讞<hi>劉瑑制</hi>
本朝<hi>沿革詳見前刑部類</hi>吕公孺元祐初為刑侍原廟亡珠繫治<lb/>
甚乆公孺言殿中主者不一前後代者未嘗以服御相<lb/>
<pb n="KR3k0025_WYG_028-25a"/>
授且諱日宫嬪往還如織豈可指意吏卒獄雖具顧非<lb/>
聖裁不可上深以為然<hi>國史本傳</hi>秩貳秋官　參執邦典<hi>南豐</hi>
<hi>擬制</hi>秋官亞卿<hi>曲/阜</hi>峻貳秋卿<hi>胡文恭</hi>
　　　刑部郎中<hi>附員外郎</hi>
史郎中員外郎掌律法按覆大理及天下奏讞為尚書<lb/>
侍郎之貳　令狐峘大厯中為刑部員外郎上疏諌山<lb/>
陵事詔答曰古之遺直何以加焉　杜景佺為員外郎<lb/>
守法不撓<hi>唐書</hi>
<pb n="KR3k0025_WYG_028-25b"/>
傳記晉宋齊並以三公郎曹掌刑獄置郎中一人隋初<lb/>
省三公曹置形部曹侍郎一人煬帝除侍字又改憲部<lb/>
郎唐因之武徳改郎中龍朔改司刑大夫咸亨光宅神<lb/>
龍並隨曹改復<hi>六典及通典</hi>周禮有士師下大夫蓋郎中之<lb/>
任<hi>六典</hi>魏有定科郎晉賈充定律令以裴楷為之<hi>職類</hi>唐有<lb/>
大獄以刑部員外郎御史大夫理寺官為之以決疑謂<lb/>
之小三司使<hi>職林</hi>杜牧頃於宰執求小儀又求小秋不遂<lb/>
<hi>尚書故實</hi>秋官之屬<hi>職/畧</hi>中行刑户不博前行駕部<hi>國史補</hi>
<pb n="KR3k0025_WYG_028-26a"/>
集亟則失情緩則留獄深則礙恕縱則生姦惟是四者<lb/>
持刑之難<hi>元稹行馮宿制</hi>自居殿中能察非法連鞫庶獄多叶<lb/>
平允加以温敏靜專可當是選一嵗之獄決在秋冬今<lb/>
方其時宜敬乃職<hi>白集王鎰制</hi>書曰庶獄庶事予罔敢知此<lb/>
乃周文王之政以理天下也惟獄惟事㑹於南宫求郎<lb/>
之難豈敢輕易今者各有所授皆為清秩<hi>杜牧制</hi>刑官屬<lb/>
郎　守法爭兢不阿<hi>韓文</hi>
本朝至道初張昱為刑部員外郎西川安撫奏授昱知<lb/>
<pb n="KR3k0025_WYG_028-26b"/>
雅州上以省郎之重不欲換他職故進秩加賜令服而<lb/>
遣　刑者所以助治聖人尤謹中臺參綜郎選甚髙<hi>南豐</hi>
<hi>除韓晉卿制</hi>宜正秋臺之聨進丞郎之務<hi>胡文恭寥詢制</hi>丹筆議刑<lb/>
國綱作重白雲司職人命是懸<hi>牋表類</hi>
　　　都官郎中<hi>附員外郎</hi>
經司隷掌五隷之法<hi>周禮</hi>
史都官郎中員外郎掌俘隷簿錄給衣糧醫藥而理其<lb/>
訴冤　韋温奏曰國朝以來都官最為清選不可以賞<lb/>
<pb n="KR3k0025_WYG_028-27a"/>
能吏<hi>唐書</hi>
傳記漢置司隷校尉其屬有都官從事一人掌中都官<lb/>
不法因以名官後漢又改二千石曹掌中都官水火賊<lb/>
盜魏晉宋齊都官郎中並掌京師非為得失事<hi>非今都官之任</hi>
後周置司隷掌諸奴男女男子入於罪隷女子入於舂<lb/>
饎之事<hi>此今都官之任</hi>隋都官侍郎猶掌非違得失開皇改都<lb/>
官尚書曰刑部其都官郎曹遂改掌簿錄配没官私奴<lb/>
婢唐因之武徳加中字龍朔改司僕大夫咸亨復故<hi>六典</hi>
<pb n="KR3k0025_WYG_028-27b"/>
裴秀奏事曰都曹二千石曹司國憲内掌京畿詰姦聴<lb/>
訟外總邉境<hi>類要</hi>嵇含牋曰今都官中兵三曹郎晝督征<lb/>
戰夜還治事　省中司都官屯田虞部主客皆閒簡無<lb/>
事諺曰司門都官屯田水部入省不數<hi>南部新書</hi>後行祠屯<lb/>
不博中行都門<hi>國史補</hi>
集故薛尚書能李員外頻嘗郎都官皆一時騷雅宗師<lb/>
都官之曹振盛於此余早年請益實受深知今忝此官<lb/>
復是正秩<hi>鄭谷自序</hi>十倫創制輿臺之號肇興百隷裁䂓僮<lb/>
<pb n="KR3k0025_WYG_028-28a"/>
僕之名斯著蒼頭卑賤匪子宻之封侯㸃面輕㣲殊季<lb/>
珪之貴胄<hi>張鷟集</hi>
本朝都官判司事一人無所掌元豐改制郎中員外郎<lb/>
始實行本司事參掌徙流配隷及吏籍之事<hi>續㑹要</hi>列四<lb/>
案<hi>軍六將案吏籍案配籍案知雜案</hi>鄭谷詩名盛於唐末號靈臺編世<lb/>
但稱鄭都官詩梅聖俞官至都官劉原父戯之曰聖俞<lb/>
官止此昔有鄭都官今有梅都官<hi>詩話</hi>命爾司僕<hi>曲阜</hi>擢之<lb/>
秋聨典我隷士<hi>胡文恭行劉把制</hi>進秋臺者以都隷為峻<hi>張士奕等</hi>
<pb n="KR3k0025_WYG_028-28b"/>
<hi>制</hi>司隷秋聯<hi>彭思永制</hi>
　　　比部郎中<lb/>
史何損奏許都之賊魏明竒之擢為比部郎<hi>魏書</hi>唐徳宗<lb/>
知武元衡才名召授比部員外郎　裴延齡奏京兆府<lb/>
妄破用錢穀請令比部勾覆<hi>唐書</hi>
傳記魏尚書有比部曹晉因之宋比部主法制齊梁陳<lb/>
皆有北齊掌詔書律令勾檢等事後周曰計部中大夫<lb/>
隋為比部侍郎煬帝除侍字唐加中字龍朔改司計大<lb/>
<pb n="KR3k0025_WYG_028-29a"/>
夫咸亨復天寳改司計至徳復掌内外諸司公廨及公<lb/>
私債負徒役工程贓物帳及勾用度物<hi>通典</hi>比部得廊下<lb/>
食以飲從者號壯盤<hi>國史補</hi>杜牧頃於宰執求小儀小秋<lb/>
皆不遂嘗夢人謂曰辭春不及秋昆脚與皆頭後果得<lb/>
比部員外<hi>尚書故實</hi>
集郎于㑹司<hi>栁文</hi>位膺列宿職在勾司<hi>張鷟集</hi>藴籍為郎乆<lb/>
魁梧秉哲尊詞華傾後輩風雅藹孤騫<hi>杜詩</hi>
本朝比部判司事一人無所掌<hi>兩朝志</hi>自治平至熈寜初<lb/>
<pb n="KR3k0025_WYG_028-29b"/>
凡四年而未勾考帳已逾十有二萬錢帛芻粟虧損不<lb/>
可勝數遂置提舉帳司領之元豐官制行釐其事歸比<lb/>
部郎中員外郎始實行本司事<hi>四朝志</hi>列五案<hi>勾案覆磨勘案理欠</hi>
<hi>案憑由案知雜案</hi>比部掌勾稽天下文簿周官宰夫所謂乗其<lb/>
財用之出入也<hi>續㑹要</hi>内外經費之任總于勾考之司<hi>南豐</hi>
<hi>擬制</hi>惟是㑹計勾考之事命汝聴之<hi>曲阜吳景淵制</hi>稍升比計之<lb/>
曹<hi>胡文恭行吳伸制</hi>比勾劇曹<hi>陳象/之制</hi>進司計於中臺<hi>竇平制</hi>
　　　司門郎中<hi>附員外郎</hi>
<pb n="KR3k0025_WYG_028-30a"/>
經司門掌授管鍵以啓閉國門<hi>周禮</hi>
史郎中員外郎掌門關出入之籍及闌遺之物<hi>唐書</hi>
傳記周禮大司徒屬官有司門下大夫後周依周官隋<lb/>
開皇置司門侍郎煬帝去侍字唐加中字龍朔改司門<lb/>
大夫咸亨復　周禮有司門上士後周有小司門上士<lb/>
隋置員外郎煬帝改承務郎唐武徳復故<hi>六典</hi>掌門籍關<lb/>
棧及道路所闌遺物之事<hi>職員令</hi>
　　　工部<lb/>
<pb n="KR3k0025_WYG_028-30b"/>
經六曰冬官其屬六十掌邦事<hi>周禮</hi>
史唐工部尚書一人侍郎二人掌山澤屯田工匠諸司<lb/>
之事其屬有四一曰工部二曰屯田三曰虞部四曰水<lb/>
部<hi>唐書</hi>
傳記漢成帝尚書有民曹主凡吏民上書光武改民曹<lb/>
主繕修功作鹽池園苑晉宋有起部每營宗廟宫室則<lb/>
惟置之北齊起部亦掌工造屬祠部後周有冬官大司<lb/>
空卿掌五材九範之法其屬有工部中大夫掌百工之<lb/>
<pb n="KR3k0025_WYG_028-31a"/>
籍而理其禁令至隋乃有工部尚書唐因之龍朔改為<lb/>
司平咸亨復武后改為冬官神龍復縂判工部屯田虞<lb/>
部水部事<hi>通典</hi>
本朝工部判部事一人凡城池土木工役程式皆隷三<lb/>
司修造案本曹無所掌元豐官制行掌百工山澤溝洫<lb/>
屯田之政令<hi>續㑹要</hi>紹興三年併少府監歸工部以文思<lb/>
院屬焉<hi>中興㑹要</hi>蓋繕修興造程衆藝飾五材國家之務不<lb/>
可以不屬之其人今中臺起曹實踐其任矧屯田虞衡<lb/>
<pb n="KR3k0025_WYG_028-31b"/>
平水之職莫不隷焉<hi>牋表類</hi>
　　　工部尚書<lb/>
經舜曰咨四岳有能奮庸熈帝之載使宅百揆亮采惠<lb/>
疇僉曰伯禹作司空　帝曰疇若予工僉曰垂哉帝曰<lb/>
俞咨垂汝共工　宏父定辟　司空掌邦土居四民時<lb/>
地利<hi>書</hi>國有六職百工與居一焉　審曲面勢以飭五<lb/>
材以辨民器謂之百工<hi>周禮</hi>鳲鳩氏司空也　五雉為五<lb/>
工正<hi>左傳</hi>
<pb n="KR3k0025_WYG_028-32a"/>
史黄帝冬官為墨雲<hi>史記</hi>長孫平為工部尚書名為稱職<lb/>
<hi>隋書</hi>唐閻立本代兄立徳為工部尚書兄弟相代為八座<lb/>
時人榮之　鄭善果為工部尚書正身奉法甚著榮績<lb/>
　子休烈為工部尚書不治産業樂賢下善推轂士甚<lb/>
衆　李大亮為工部尚書惟忠謹外若不能言而内剛<lb/>
烈不可干非其義<hi>唐書</hi>
傳記工部尚書周之冬官卿也後周置大司空卿隋開<lb/>
皇始置工部尚書唐龍朔改司平太常伯光宅改冬官<lb/>
<pb n="KR3k0025_WYG_028-32b"/>
尚書<hi>六典</hi>司空事官掌監百官者也<hi>類要</hi>五材是宜百工惟<lb/>
叙城郭都邑合其規士農工商得其所<hi>記室新書</hi>
集冬卿命職汝徃欽哉　掌我邦工謹兹藝事　程品<lb/>
之重有若百工號令之先尤難六職<hi>唐制</hi>尚書漢公卿也<lb/>
言動可否屬人耳目固不專於率四屬程百工修位於<lb/>
冬官而已<hi>白集韋貫之制</hi>平百官之上書飭五材以辨器非國<lb/>
之髦碩詳於典制則不可以綜事訓工建明理本也<hi>常集</hi>
位當𤣥武之官職在司空之任虞舜之代伯禹統其班<lb/>
<pb n="KR3k0025_WYG_028-33a"/>
周成之朝毛公處其地<hi>張鷟集</hi>
本朝<hi>沿革詳見前工部類</hi>冬卿常伯<hi>楊億代表</hi>中臺起曹　訓匠建事<lb/>
<hi>南豐擬制</hi>
　　　工部侍郎<lb/>
史帝問蘇頲有工部侍郎得中書侍郎者乎對曰陛下<lb/>
任賢惟所命何資之計　李栖筠為工部侍郎魁然有<lb/>
宰相望<hi>唐書</hi>
傳記隋煬帝改置工部侍郎唐因之龍朔改司平少常<lb/>
<pb n="KR3k0025_WYG_028-33b"/>
伯咸亨復<hi>通典</hi>光宅神龍並隨曹改復　周之冬官小司<lb/>
空中大夫也<hi>六典</hi>
集百工惟時命汝典制<hi>常衮制</hi>起曹書殿兼而委之<hi>白集工侍</hi>
<hi>兼集賢殿制</hi>
本朝<hi>沿革詳見前工部類</hi>共工之貳　飭五材程匠事冬官寵列<lb/>
俾介厥司<hi>南豐擬制</hi>冬卿之貳<hi>公是行崔嶧制</hi>冬官之貳方此得人<lb/>
疇若予工汝為已試<hi>曲阜郭知章制</hi>擢貳事官<hi>蔡延慶制</hi>疇若予工<lb/>
汝往為允紀綱繕修之次杜塞淫巧之作<hi>曲阜</hi>
<pb n="KR3k0025_WYG_028-34a"/>
　　　工部郎中<hi>附員外郎</hi>
史起部郎不常置<hi>宋書</hi>掌城池土木之工役程式　蔣係<lb/>
遷工部員外郎又遷郎中兼史職宰相宋申錫為北軍<lb/>
羅織罪在不測係與諫官崔元亮泣諫玉階之下申錫<lb/>
方减死時論稱之<hi>唐書</hi>
傳記晉宋齊皆有起部郎中梁陳改置起部侍郎隋初<lb/>
為工部侍郎煬帝除侍字改起部唐武徳改工部郎中<lb/>
龍朔改司平大夫咸亨復光宅神龍並隨曹改復　周<lb/>
<pb n="KR3k0025_WYG_028-34b"/>
禮司空屬官下大夫即郎中之任也<hi>六典</hi>掌興造工匠諸<lb/>
公廨舎宇五行紙筆之事<hi>職員令</hi>開元以後位卑名著者<lb/>
杜工部<hi>國史補</hi>
集不才名位晩敢恨省郎遲<hi>杜詩</hi>
本朝宫室城隍程匠度材之事郎於起部其選甚髙<hi>南豐</hi>
<hi>范子竒制</hi>中臺起曹郎選尤重<hi>曲阜制</hi>郎吏令之髙選工官號<lb/>
為劇曹<hi>張元方制</hi>冬卿之屬<hi>公是行李徽之制</hi>
　　　屯田郎中<hi>附員外郎</hi>
<pb n="KR3k0025_WYG_028-35a"/>
史隋初屯田郎兼掌儀式<hi>隋書</hi>
傳記漢尚書郎四人其一主户口墾田蓋屯田之始也<lb/>
魏有豐部郎曹晉始置屯田郎中東晉宋齊並左民郎<lb/>
中兼知屯田事陳隋並為侍郎煬帝曰屯田郎唐龍朔<lb/>
為司田大夫後復故掌天下屯田及在京文武職田諸<lb/>
司公廨田以品給焉<hi>職林</hi>後行祠屯不博中行都門<hi>國史補</hi>
閒簡無事八省不數<hi>詳見前都官類</hi>
集出軍西域我君謀之屯田北假我君穫之<hi>燕集</hi>
<pb n="KR3k0025_WYG_028-35b"/>
本朝屯田判司事一人凡屯田之政隷三司本司無所<lb/>
掌元豐改制郎中員外郎始實行本司事<hi>兩朝志</hi>參掌營<lb/>
屯田官莊塘濼學校職分之田及其租入<hi>四朝志</hi>元祐改<lb/>
入户部崇寜復<hi>續㑹志</hi>中興間除<hi>題名</hi>率屯戍之兵服畎畝<lb/>
之事郎於中臺統其政令<hi>南豐擬制</hi>臺郎初拜以墾曹為任<lb/>
<hi>胡文恭行張靖制</hi>俾擢墾屯之曹<hi>張道/制</hi>墾屯冬屬<hi>劉述制</hi>
　　　虞部郎中<hi>附員外郎</hi>
經帝曰疇若予上下草木鳥獸僉曰益哉帝曰俞咨益<lb/>
<pb n="KR3k0025_WYG_028-36a"/>
汝作朕虞<hi>書</hi>山虞掌山林之政令　澤虞掌國澤之政<lb/>
令<hi>周禮</hi>
史郎中員外郎掌京都衢閧苑囿山澤草木及百官蕃<lb/>
客時蔬薪炭供頓畋獵之事<hi>唐書</hi>
傳記周禮有山虞澤虞蓋虞部之職也魏始有虞部郎<lb/>
中晉因之宋齊省梁陳為侍郎隋煬帝去侍字唐加中<lb/>
字龍朔為司虞大夫咸亨復　虞部員外郎隋煬帝為<lb/>
承務郎唐復故龍朔咸亨隨曹改復<hi>六典</hi>
<pb n="KR3k0025_WYG_028-36b"/>
本朝虞部無所掌<hi>㑹要</hi>蒐田以時澤梁有禁虞衡之守所<lb/>
以遂嘉生參化育<hi>南豐擬制</hi>
　　　水部郎中<lb/>
經川衡掌巡川澤之禁令<hi>周禮</hi>
史郎中員外郎掌津濟舩艫渠梁隄堰溝洫漁捕運漕<lb/>
碾磑之事<hi>唐書</hi>
傳記後周冬官有司水中大夫隋文帝為水部侍郎煬<lb/>
帝去侍字唐加中字龍朔改司水大夫咸亨復　後周<lb/>
<pb n="KR3k0025_WYG_028-37a"/>
冬官有小司水上士則員外之任也隋置水部員外郎<lb/>
煬帝改承務郎唐復故龍朔咸亨隨曹改復<hi>六典</hi>
集省中官最美無似水曹郎<hi>李餘慶</hi>
本朝水部無所掌<hi>㑹要</hi>
　　　六部監門<lb/>
本朝紹興二年詔置六部監門官一員選陞朝文臣有<lb/>
才力人充仍令六部長貳奏差序位請給依寺監丞<hi>中興</hi>
<hi>㑹要</hi>掌司門鑰之嚴<hi>胡文恭行吕性簡制</hi>
<pb n="KR3k0025_WYG_028-37b"/>
　　　六部架閣<lb/>
本朝元豐有六曹架閣庫<hi>續㑹要</hi>崇寜元年何執中請置<lb/>
庫架閣命官涖之是時六曹皆建立<hi>本傳</hi>大觀三年罷内<lb/>
吏部令司封餘部六曹郎官管勾政和三年六曹依舊<lb/>
置管勾架閣庫官宣和罷<hi>續㑹要</hi>紹興三年立六部架閣<lb/>
庫<hi>中興題名</hi>十五年詔復置官吏户部各差一員禮兵部共<lb/>
一員刑工部共一員<hi>中興㑹要</hi>舊制官庫其司置於六部之<lb/>
内或遇其廢則以郎省兼之否則以兼六部監門兼之迨<lb/>
<pb n="KR3k0025_WYG_028-38a"/>
於紹興寺監簿正官俱復然後始置司於外一也舊制<lb/>
金耀門文書庫多藏三司帳籍三司今版曹也自銓曹<lb/>
而下儲藏帳籍之所未之聞焉其後置六部架閣官大<lb/>
抵成案留部二年然後畀而藏之又八年則入之金耀<lb/>
金耀無復曩日則悉藏於架閣庫二也二者不同而至<lb/>
於諸曹二十四司之文書盡歸儲蓄以待有用則今猶<lb/>
昔也<hi>李異架閣文題名記</hi>其任以周司書漢掌故<hi>中興題名</hi>
　<lb/>
<pb n="KR3k0025_WYG_028-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷二十八<lb/>
</p>
<p>
</p>
  </div>
</body>
</text>
</TEI>
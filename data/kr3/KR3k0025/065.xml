<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷六十五</head>
    <p>
<pb n="KR3k0025_WYG_065-1a"/>
欽定四庫全書<lb/>
　記纂淵海卷六十五　　　宋　潘自牧　撰<lb/>
　　名譽部<lb/>
　　　為世輕重<lb/>
經若金用汝作礪若濟巨川用汝作舟楫若嵗大旱用<lb/>
汝作霖雨　若作酒醴爾惟麴糵若作和羮爾惟鹽梅<lb/>
　道洽政治澤潤生民四夷左袵㒺不咸賴<hi>書</hi>君子所<lb/>
依小人所腓<hi>辟也</hi>樂只君子邦家之基樂只君子邦家之<lb/>
<pb n="KR3k0025_WYG_065-1b"/>
光　四方是維天子是毗　君子如怒亂庶遄沮君子<lb/>
如祉亂庶遄已　赫赫師尹民具爾瞻　行歸於周萬<lb/>
民所望　綱紀四方為周之翰<hi>詩</hi>夫子之得邦家者所<lb/>
謂立之斯立道之斯行綏之斯來動之斯和其生也榮<lb/>
其死也哀<hi>語</hi>
子虞不用百里奚而亡秦穆公用之而霸　一怒而諸<lb/>
侯懼安居而天下息<hi>孟子</hi>喜而天下和之怒而暴亂畏之<lb/>
<hi>荀樂論</hi>
<pb n="KR3k0025_WYG_065-2a"/>
史季孫欲以田賦使冉有訪諸仲尼曰子為國老待子<lb/>
而行若之何子之不言也<hi>左</hi>孔子布衣𫝊十餘世學者<lb/>
宗之自天子王侯中國言六藝者折𠂻於夫子可謂至<lb/>
聖矣　後世藏孔子衣冠琴書至于漢二百餘年不絶<lb/>
高帝過魯以太牢祀焉諸侯卿相至常先謁然後從政<lb/>
<hi>孔子世家</hi>子産仁人鄭所以存者子産也<hi>史鄭世家</hi>毛先生遂一<lb/>
至楚使趙重於九鼎大吕<hi>史記平原君傳</hi>夷吾所居國重<hi>史齊世家</hi>
魯仲連不肯帝秦而秦将聞之却五十里<hi>史本𫝊</hi>子貢一<lb/>
<pb n="KR3k0025_WYG_065-2b"/>
出存魯亂齊破呉彊晉而霸越<hi>史記孔子世家</hi>楚春申君魏信<lb/>
陵君救趙秦軍為之却三十里<hi>史平原𫝊</hi>天下騷動宰相得<lb/>
之若得一敵國云<hi>史㳺俠劇孟𫝊</hi>所在國重所去國輕<hi>戰國䇿</hi>諸<lb/>
侯以公子賢多客不敢加兵謀魏十餘年<hi>史魏無忌傳</hi>為國<lb/>
柱石<hi>漢霍光傳</hi>為一代之柱臣<hi>漢蕭何𫝊</hi>李将軍死天下知與不<lb/>
知皆為流涕<hi>前漢李廣𫝊</hi>魯以季友治亂楚以子玉輕重魏<lb/>
以無忌折衝項以范増存亡百萬之衆不如一賢<hi>漢書</hi>孟<lb/>
軻雖連<hi>音輦</hi>蹇猶為萬乘師<hi>漢揚雄𫝊</hi>王成黄霸朱邑龔遂鄭<lb/>
<pb n="KR3k0025_WYG_065-3a"/>
𢎞召信臣等所居民富所去見思生有榮號死見奉祀<lb/>
<hi>西漢</hi>天下想聞其風采<hi>西漢霍光𫝊</hi>漢高祖任蕭何於闗中無<lb/>
西顧之憂<hi>後漢冦恂𫝊</hi>自天子及大臣皆賴恃之<hi>東漢袁安傳</hi>陳<lb/>
寔在鄉閭平心率物其有争訟輙求判正曉譬曲直退<lb/>
無怨者至乃嘆曰寧為刑罰所加不為陳君所短<hi>東漢本𫝊</hi>
种暠為益州刺史得百姓心後匈奴冦并涼二州桓帝<lb/>
擢為度遼将軍由是羌戎龜兹莎車烏孫等皆來順服<lb/>
至司馬薨并涼邊人咸為發哀匈奴聞之舉國傷惜單<lb/>
<pb n="KR3k0025_WYG_065-3b"/>
于毎入朝賀望見墳墓輙哭泣祭祀<hi>後漢本傳</hi>吳公隠若一<lb/>
敵國<hi>東漢吳漢𫝊</hi>容貌堂堂國之光輝智慮謀畧朝之淵藪<lb/>
<hi>東漢伏湛𫝊</hi>陳寔卒海内赴弔者三萬餘人制衰麻者以百<lb/>
数<hi>通鑑東漢</hi>孔融云鄭君里門四方所由觀禮其廣令容髙<lb/>
車結駟名為通徳門<hi>後漢鄭康成</hi>天下安注意相天下危注<lb/>
意将将相和則士豫附天下雖有變權不分也為社稷<lb/>
計在兩君掌握<hi>通鑑漢高后</hi>士者國之重器得士則重失士<lb/>
則輕<hi>通鑑漢成紀</hi>高熲為隋相公平識治體隋之興亡係熲<lb/>
<pb n="KR3k0025_WYG_065-4a"/>
之存沒<hi>通鑑唐太宗</hi>牛僧孺楊於陵裴垍盧坦此數人皆今<lb/>
之人望天下視其進退以卜時之否臧者也<hi>通鑑唐憲宗</hi>鄭<lb/>
注求為鳯翔節度使請禮部員外郎韋温為副使韋温<lb/>
不可或曰拒之必為患温曰擇禍莫若輕拒之止於逺<lb/>
貶從之有不測之禍卒辭<hi>通鑑唐文宗紀</hi>王衍口中雌黄朝野<lb/>
謂之一世龍門<hi>晉書本𫝊</hi>深源不起當如蒼生何<hi>晉書殷浩傳</hi>桓<lb/>
彛初過江見朝廷㣲弱憂懼不樂徃見王導極談世事<lb/>
還謂周顗曰向見管夷吾無復憂矣<hi>晉書王導𫝊</hi>時江左草<lb/>
<pb n="KR3k0025_WYG_065-4b"/>
創綱維未舉温嶠殊以為憂及見王導共談歡然曰江<lb/>
左自有管夷吾復何慮<hi>晉温嶠𫝊</hi>殷浩弱冠有美名三府辟<lb/>
不就時擬之管葛王濛謝尚伺其出處以卜江左興亡<lb/>
<hi>晉書本𫝊</hi>為儉嵗之粱稷寒年之纎纊<hi>齊劉糾𫝊</hi>北齊主登童子<lb/>
寺望并州城曰此是何等城或對曰此是金城湯池天<lb/>
府之國齊主曰我謂唐邕是金城此非金城也<hi>北史</hi>太宗<lb/>
授李緯為兵部尚書房𤣥齡在京城㑹有自京師來者<lb/>
太宗問𤣥齡聞緯拜尚書如何曰但說緯好鬚更別無<lb/>
<pb n="KR3k0025_WYG_065-5a"/>
它語遽改緯洛州刺史其為當世準的如此　裴度威<lb/>
譽徳業侔於郭子儀出入中外以身繫國之安危為時<lb/>
之輕重者二十年凡命将相無賢不肖皆推度為首<hi>唐書</hi>
以身為天下安危者二十年<hi>唐郭子儀𫝊</hi>唐李栖筠初封賛<lb/>
皇縣尹喜奨善而樂人攻己之短為天下士歸重不敢<lb/>
有所斥稱賛皇公云<hi>本𫝊</hi>開元後天下稱曰曲江公而不<lb/>
名<hi>唐張九齡傳</hi>河北恃公為金城<hi>唐顔真卿𫝊</hi>元徳秀天下高其<lb/>
行不名謂之魯山<hi>唐書卓行本傳</hi>狄公之賢北斗以南一人而<lb/>
<pb n="KR3k0025_WYG_065-5b"/>
已<hi>唐狄仁傑𫝊</hi>裴度名震四方使外國者其君長必問度年<lb/>
今幾状貌孰似天子用否其威譽徳業比郭汾陽而用<lb/>
不用常為天下輕重天下莫不思其風烈<hi>唐書本𫝊</hi>唐太宗<lb/>
手詔曰世南當代名臣人倫準的今其云亡石渠東觀<lb/>
中無復人矣<hi>唐虞世南𫝊</hi>杜如晦與房𤣥齡共筦朝政天下<lb/>
浩然歸重<hi>唐書</hi>柳芳稱魏徵死知與不知莫不恨惜<hi>唐魏徵𫝊</hi>
楊綰薨肅宗詔羣臣曰天不使朕致太平何奪綰之速<lb/>
耶<hi>唐書本𫝊</hi>唐肅宗時武臣無法度大将管崇嗣背闕大笑<lb/>
<pb n="KR3k0025_WYG_065-6a"/>
李勉劾不恭肅宗曰吾有勉乃知朝廷之尊<hi>唐書</hi>李揆為<lb/>
盧把所惡使蕃部長曰聞唐有第一人李揆公是否<hi>唐書</hi>
<hi>顔真卿𫝊</hi>裴度在朝兩河諸侯忠者懷强者畏今居東人人<lb/>
失望<hi>唐本𫝊</hi>王毛仲有寵於𤣥宗百官附之所不能致者<lb/>
宋璟一人毛仲有婚上謂宰相宜與逹官悉詣其第既<lb/>
而日中客未敢舉筯待璟乆之方至飲不盡巵遽稱腹<lb/>
痛而歸<hi>通鑑</hi>李戡隠陽羨里民有争不之官而詣戡以辨<lb/>
　陽城隠中條山里閭有争訟不詣官而詣城決之<lb/>
<pb n="KR3k0025_WYG_065-6b"/>
蘇源明曰吾不幸生衰世所不恥者識元紫芝也<hi>唐書</hi>
𫝊記夫山萬人之所觀仰育羣物而不倦材用生焉寳<lb/>
藏殖焉飛禽萃焉走獸伏焉<hi>韓詩外𫝊</hi>
集賢哲國之柱棟人之羽翼<hi>桓譚新論</hi>名盖羣后是謂宗臣<lb/>
<hi>選陸士衡𫝊</hi>謝公還欲卧誰與濟蒼生<hi>駱賓王</hi>今日朝廷須汲<lb/>
黯　北辰當宇宙南嶽據江湖　劇孟七國畏<hi>杜詩</hi>名成<lb/>
身退猶係人望<hi>駱賓王</hi>後進歸之承望聲光一言許可必<lb/>
自矜重<hi>杜牧之</hi>大國梁棟中朝羽儀<hi>劉長卿</hi>萬里長城九重<lb/>
<pb n="KR3k0025_WYG_065-7a"/>
安枕　一柱中天而獨立<hi>司空表聖</hi>倚為長城永固中夏<lb/>
倚為長城捨一日而不可<hi>白𫝊集</hi>有賢大國豐無子一家<lb/>
貧男兒富邦家豈為榮其身<hi>王建詩</hi>青山無逸人毎國大<lb/>
覺貧<hi>張文集</hi>若作進退爾惟旗鼔若斷首尾爾惟常蛇若<lb/>
戮鯨鯢爾惟干将若拯沈溺爾惟巨艦<hi>唐文粹</hi>
本朝范仲淹與韓琦必欲收復靈夏邊上謠曰軍中有<lb/>
一韓西賊聞之心膽寒軍中有一范西賊聞之驚破膽<lb/>
<hi>五朝言行録</hi>四海以公之用舍一時為國之安危<hi>臨川</hi>徂徠魯<lb/>
<pb n="KR3k0025_WYG_065-7b"/>
東山而先生非隠者也其仕嘗位于朝矣然魯人不稱<lb/>
其官而稱其徳以為徂徠魯之望先生魯人之所尊名<lb/>
之曰徂徠先生者魯人之志也<hi>歐公撰石守道墓誌</hi>凡徇私者皆<lb/>
指笑之曰你一个包家見貪汙者曰你一个司馬家<hi>吕氏</hi>
<hi>家塾記</hi>契丹尤畏韓魏公名凡使契丹及來使者必問韓<lb/>
魏公安否<hi>行状</hi>熈寧元豐間士大夫論天下賢者必曰君<lb/>
實景仁<hi>東坡撰范鎮墓誌</hi>士如稻苗待公秧臨流不度公為航<lb/>
<hi>後山贈二蘇詩</hi>温公没京師民畫其像刻印鬻之家置一本飲<lb/>
<pb n="KR3k0025_WYG_065-8a"/>
食必祝焉四方皆遣人購之京師時畫工有致富者<hi>東坡</hi>
<hi>撰温公行状</hi>遼人夏人遣使入朝與吾使至彼國者彼必問<lb/>
公起居<hi>司馬温公神道碑</hi>施之事實則可以慘舒四方之人見<lb/>
之筆墨則可以照耀萬世之下<hi>欒城集</hi>魏舒謂冦萊公曰<lb/>
盛刺不復還留為山家之寳<hi>唐宋遺史</hi>如日出時眠者皆作<lb/>
如雷震時蟄者皆動　吏民瞻師尹之儀型中外識漢<lb/>
相之風采　凡令中外執事膂力之畢陳視吾一二老<lb/>
臣進退以為節卿若無事而引去人将相顧而自疑<lb/>
<pb n="KR3k0025_WYG_065-8b"/>
朕惟朝廷之盛衰常以輔相為輕重若根本强固則精<lb/>
神折衝故薦吕臣奉己而不在民則晉文無復憂色汲<lb/>
長孺直諌而守死節則淮南為之寝謀朕思得其人付<lb/>
之以政使天下聞風而心服則人主無為而日尊　國<lb/>
以得人而强如猛獸之衛藜藿以積賢為寳如珠玉之<lb/>
茂山川湛然無營物自蒙利故崔公發議則淄青慙服<lb/>
知朝廷之有人蜀使抗詞則孫權回顧歎張昭之不在<lb/>
<hi>東坡集</hi>神宗崩公赴闕臨衛士見公入皆以手加額曰此<lb/>
<pb n="KR3k0025_WYG_065-9a"/>
司馬相公也民遮道呼曰公無歸洛留相天子活百姓<lb/>
所在數千人聚觀之<hi>東坡集司馬温公神道碑</hi>楊綰當朝天下喜<hi>山谷</hi>
<hi>詩</hi>兒童誦君實走卒知司馬<hi>東坡集</hi>范仲淹知開封京師<lb/>
謠言曰朝廷無憂有范君京師無事有希文　范仲淹<lb/>
卒天下想聞風采賢士大夫以不獲出其門為恥下至<lb/>
里巷及逺方皆知其名<hi>國史本𫝊</hi>天不生仲尼萬古如長夜<lb/>
<hi>唐庚集載蜀道館舎壁間詩</hi>
　　　不足輕重<lb/>
<pb n="KR3k0025_WYG_065-9b"/>
經焉能為有焉能為亡<lb/>
子過我門而不入我室我不憾焉者其惟鄉原乎<hi>孟子</hi>嬰<lb/>
兒傷人而被傷者不以為怨侏儒嘲人而獲嘲者不以<lb/>
為辱<hi>列子</hi>
史漢高論功行封欲以曹參為第一鄂千秋曰雖無曹<lb/>
參等百數何缺於漢<hi>西漢蕭何𫝊</hi>譬如禽獸得其善言不足<lb/>
喜惡言不足怒也<hi>西漢匈奴𫝊</hi>居前不能令人輊居後不能<lb/>
令人軒<hi>後漢馬援𫝊</hi>不知貶毁之於己猶蚊虻之一過也<hi>後漢</hi>
<pb n="KR3k0025_WYG_065-10a"/>
<hi>孔融傳</hi>
𫝊記鴻鵠一舉千里所恃六翮耳背上之毛腹下之毳<lb/>
益一把飛不為加高損一把飛不為加下<hi>韓詩外𫝊</hi>牛之一<lb/>
毛生既無益死亦何損<hi>魏董尋云</hi>
集生無益於事死無損於數<hi>選自試表</hi>生無益於一毛死何<lb/>
異於腐䑕<hi>王建</hi>一縷鴻毛天地中<hi>白侍郎</hi>
　　　雖有若無<lb/>
經折其右肱雖左股在豈足用乎<hi>易畧例</hi>子曰誦詩三百<lb/>
<pb n="KR3k0025_WYG_065-10b"/>
授之以政不逹使於四方不能専對雖多亦奚以為<hi>語</hi>
子庶羞百品雜進於盤几而咽不下無為於貴饌矣抱<lb/>
璧而行乞無為於貴寳矣<hi>子華子</hi>堂谿空見韓侯昭曰今<lb/>
有白玉巵而無當君渇将何以飲君曰以瓦巵<hi>韓非子</hi>金<lb/>
弧玉絃無激矢之能　土飯瓦胾不療於飢<hi>抱朴子</hi>玉屑<lb/>
盈匣不可琢為圭璋剉絲滿箧不可織為綺綬雖多亦<lb/>
奚以為也<hi>劉子</hi>
史趙括徒能讀其父書傳不知合變也<hi>史記趙奢𫝊</hi>吳伐齊<lb/>
<pb n="KR3k0025_WYG_065-11a"/>
子胥曰得志於齊猶獲石田無所用<hi>史記吳世家</hi>兵不完利<lb/>
與空手同甲不堅密與袒裼同弩不可以及逺與短兵<lb/>
同射不能中與無矢同中不能入與無鏃同<hi>西漢晁錯𫝊</hi>夫<lb/>
全趙之時武力鼎士袪服叢臺之下者一旦成市而不<lb/>
能止幽王之湛患淮南連山東之俠死士盈朝而不能<lb/>
還厲王之西也<hi>西漢鄒陽傳</hi>李善淹貫古今不能綴辭故人<lb/>
號書簏<hi>唐書</hi>桓温曰昔劉景升有千斤大牛噉芻豆十倍<lb/>
於常牛負重致逺曽不若一羸牸<hi>通鑑晉哀紀</hi>矢雖注不射<lb/>
<pb n="KR3k0025_WYG_065-11b"/>
刀雖舉不擊矟雖利不刺<hi>通鑑梁高祖</hi>傅迪好廣讀書而不<lb/>
解其義劉栁曰卿讀書而無所解可謂書簏矣<hi>晉書劉栁𫝊</hi>
𫝊記無刄之兵不毒之蟲無能為也<hi>通典</hi>駢指在手必假<lb/>
力於千鈞附贅居身非廣形於七尺<hi>劉知幾史通</hi>鏤冰為璧<lb/>
不可得而用也畫地為餅不可得而食也<hi>史通</hi>陶犬無守<lb/>
夜之益瓦雞無司晨之警<hi>韓詩外𫝊</hi>
集劍鏤七星非有司天之用縑圖五岳寧識崇朝之雲<lb/>
是知䇿彼泥龍不能令其逐日乘斯流馬安可使其奔<lb/>
<pb n="KR3k0025_WYG_065-12a"/>
電<hi>梁庾肩吾讓表</hi>干将之刄未磨𤓰匏不能傷箆簬之機不發<lb/>
魯縞不能穿<hi>王充論衡</hi>薄戍綿冪無異蛛蝥之網弱卒細甲<lb/>
無異螳蜋之衛<hi>魏左太冲賦</hi>玉巵無當<hi>未有/底也</hi>雖寳非用<hi>張平子南</hi>
<hi>都賦</hi>有聲之玉無纇之珠不置於佩服掌握之間皆非其<lb/>
所有<hi>白𫝊集</hi>
本朝使天而雨珠寒者不得以為𥜗使天而雨玉飢者<lb/>
不得以為粟<hi>東坡喜雨亭記</hi>
　　　矜式<lb/>
<pb n="KR3k0025_WYG_065-12b"/>
經萬邦作式<hi>書</hi>君子是則是效　文武吉甫萬邦為憲<lb/>
　百辟為憲　文武是憲式是百辟　四方其訓之百<lb/>
辟其刑之<hi>詩</hi>君子動而世為天下道行而世為天下法<lb/>
言而世為天下則<hi>記中庸</hi>後世以為楷<hi>記</hi>見而民莫不敬<lb/>
言而民莫不信行而民莫不說<hi>記中庸</hi>子思之母死於衛<lb/>
柳若謂子思曰子聖人之後也四方於子乎觀禮<hi>記</hi>徳<lb/>
義可尊作事可法容止可觀進退可度以臨其民是以<lb/>
其民畏而愛之則而象之<hi>孝經</hi>
<pb n="KR3k0025_WYG_065-13a"/>
子使諸大夫國人皆有所矜式規矩方員之至也<hi>孟子</hi>端<lb/>
而言端而動一可以為法則<hi>荀子</hi>規者所以圓萬物矩者<lb/>
所以方萬物<hi>淮南子</hi>
史能為人則者不為人下矣<hi>左</hi>孔子為中都宰一年四<lb/>
方皆則之<hi>史記孔子世家</hi>天下模楷李元禮<hi>後漢黨錮𫝊序</hi>經為人師<lb/>
行為人表<hi>魏志劉靖傳</hi>士之模楷國之楨幹<hi>東漢盧植𫝊</hi>賈彪在<lb/>
京師與郭林宗為談論之首一言一行天下以為準的<lb/>
<hi>袁山崧漢書</hi>殷浩為風流宗<hi>通鑑晉成紀</hi>吐言則為訓辭涖世則<lb/>
<pb n="KR3k0025_WYG_065-13b"/>
為物軌<hi>東漢李充</hi>陳仲舉言為士則行為世範<hi>世説新語</hi>張湛詳<lb/>
言正色三輔以為儀表<hi>東漢本𫝊</hi>庾亮端委廟堂百僚準則<lb/>
<hi>晉書謝琨𫝊</hi>魏舒堂堂人之領袖<hi>晉書本𫝊</hi>
𫝊記師範億載規模萬古<hi>史通</hi>
集作範後昆　立行可模置言成範　百代之儀表千<lb/>
年之領袖<hi>文選</hi>行為時領袖言作世蓍龜　清能律貪夫<lb/>
<hi>白侍郎</hi>言為代之軌物行為人之師表<hi>唐張説撰姚崇神道碑</hi>萬世<lb/>
之標準　吐辭為經舉足為法<hi>韓文</hi>爝然為世程<hi>劉禹錫</hi>羽<lb/>
<pb n="KR3k0025_WYG_065-14a"/>
儀朝廷潤色名教如宗廟瑚璉園林鴻鵠雖不常為人用<lb/>
而自然可貴<hi>李文饒集</hi>風度可以師長人倫動静可以訓齊<lb/>
天下　羽儀振鷺黼藻羣龍<hi>唐文粹</hi>
本朝匹夫而為百世師一言而為天下法是皆有以參<lb/>
天地之化闗盛衰之運<hi>東坡作潮州韓文公碑</hi>
　　　表帥<lb/>
經正色率下<hi>書</hi>子帥以正孰敢不正<hi>語</hi>
子率馬以驥不亦可乎<hi>揚子</hi>
<pb n="KR3k0025_WYG_065-14b"/>
史范宣子讓其下皆譲欒黶為汰弗敢違也<hi>左</hi>公孫𢎞<lb/>
用節衣食為百吏先<hi>史記太史公自序</hi>萬石君居家子孫在側<lb/>
雖燕居必冠<hi>西漢石奮𫝊</hi>陳寔在鄉閭平心率物<hi>後漢</hi>清節為<lb/>
百城表<hi>南史樂法才表</hi>耿介為宗臣表<hi>唐李勉𫝊</hi>
　　　委棄<lb/>
經折其右肱雖左股在豈能用乎<hi>易畧例</hi>譬彼壊木疾用<lb/>
無枝<hi>詩</hi>朽木不可雕也糞土之牆不可杇也<hi>語</hi>
子惠子謂荘子曰吾有大樹人謂之樗其大本擁腫而<lb/>
<pb n="KR3k0025_WYG_065-15a"/>
不中繩墨其小枝卷曲而不中規矩立之塗匠者不顧<lb/>
　所學者真土梗耳<hi>荘子</hi>玉屑盈匣不可琢為珪璋剉絲<lb/>
滿篋不可織為綺綬雖多亦奚以為也<hi>劉子</hi>腐木不可以<lb/>
為屋　弊單甑糜在旃茵之上雖貪者不搏也<hi>淮南子</hi>
史臧紇曰衛侯其言糞土也　不可教訓<hi>左𫝊</hi>一國棄之<lb/>
如遺跡焉<hi>國語如行人之遺棄其迹</hi>亡國之大夫不可以圖存敗軍<lb/>
之將不可以語勇<hi>西漢韓信𫝊</hi>國家棄憲如孤雛腐䑕耳<hi>通鑑</hi>
<hi>漢章帝</hi>顧視趙戒胡廣猶糞土也<hi>東漢李固𫝊</hi>駑馬鉛刀不可<lb/>
<pb n="KR3k0025_WYG_065-15b"/>
强扶<hi>通鑑漢光武</hi>王戎曰樹在道邊而多子必苦李也<hi>晉書本𫝊</hi>
劉輿猶膩也近則汚人<hi>晉書本傳</hi>
𫝊記李台嘏曰韓八座事藝如拆韈線無一條長<hi>北夢瑣言</hi>
韓昭凡事如僧剃髪無有寸長<hi>外史檮杌</hi>吐菓之核棄藥之<lb/>
滓　糞土同捐<hi>史通</hi>
集慈父不能愛無益之子仁君不能蓄無用之臣<hi>選曹子建</hi>
<hi>自試</hi>教義所不容紳冕所共棄<hi>文選任彦昇彈文</hi>要領不足以膏<lb/>
齊斧名字不足以汚簡墨<hi>陳孔璋檄</hi>本在山馬在肆過之而<lb/>
<pb n="KR3k0025_WYG_065-16a"/>
不顧者雖日累千萬人未為不才與下乘也及至匠石<lb/>
過之而不睨伯樂遇之而不顧而後知其非棟梁之才<lb/>
超逸之足也<hi>韓愈為人求薦書</hi>卧木易成蠧棄花難再春<hi>孟東野</hi>
泥沙難振㧞<hi>劉賔客</hi>生無益於一毛死何異於腐䑕<hi>王建</hi>
　　　為人鄙賤<lb/>
經國人不齒也　出鄉不與士齒　屏之逺方終身不<lb/>
齒<hi>記</hi>問子西曰彼哉彼哉<hi>語</hi>
子徧國中無與立談者<hi>孟子</hi>彼夫曷足稱乎大君子之門<lb/>
<pb n="KR3k0025_WYG_065-16b"/>
哉<hi>荘子</hi>百姓賤之如㑌<hi>所當為尫/病人也</hi>惡之如鬼<hi>荀子</hi>吾視子䝉<lb/>
䝉若未視之狗子耳<hi>惠子</hi>
史呉起嘗學於曽子其母死起不歸曽子薄之而與起<lb/>
絶<hi>史記本傳</hi>非子之座<hi>史有若𫝊</hi>陳湯家貧匄貸無節不為州里<lb/>
所稱<hi>西漢本𫝊</hi>主父偃學長短縱横術㳺齊諸儒相與排擯<lb/>
不容於齊家貧假貸無所得㳺趙燕中山皆莫能厚客<lb/>
甚困<hi>西漢本𫝊</hi>韓信家貧無行不得推擇為吏<hi>漢本𫝊</hi>子之比<lb/>
我䝉䝉如未視之狗<hi>說苑</hi>狗䑕不食汝餘<hi>世說</hi>第五倫少藴<lb/>
<pb n="KR3k0025_WYG_065-17a"/>
藉不修威儀以此見輕<hi>後漢本𫝊</hi>度尚不修學不為鄉里推<lb/>
舉<hi>東漢本𫝊</hi>晉張載貌醜㳺洛陽市羣女以瓦石投之<hi>晉書</hi>冢<lb/>
中枯骨何足介意<hi>通鑑漢獻帝紀</hi>梁尚書虞隲嘗為王偉所辱<lb/>
乃唾其面偉曰君不讀書不足與語<hi>梁世祖</hi>楊釗不學無<lb/>
行為宗黨所鄙<hi>通鑑唐𤣥宗</hi>孫晟素輕馮延已謂人曰金盃<lb/>
玉盌乃貯狗矢乎<hi>通鑑周太宗</hi>
集揚子撰法言蜀富貴人賫錢十萬願載一名子雲不<lb/>
聽夫富人無義正如圏中之鹿欄中之牛安得妄載<hi>王充</hi>
<pb n="KR3k0025_WYG_065-17b"/>
<hi>論衡</hi>閭閻闒茸名教所絶<hi>選彈/文</hi>季緒瑣瑣何足以云<hi>文選</hi>
本朝譬之癬疥豈足爬搔<hi>類要</hi>
　　　推尊<lb/>
經徳輶如毛民鮮克舉之我儀圖之維仲山甫舉之<hi>詩</hi>
夫子之不可及也猶天之不可階而升也　達巷黨人<lb/>
曰大哉孔子博學而無所成名　子貢曰夫子其生也<lb/>
榮其死也哀如之何其可及也<hi>語</hi>故雖天子必有尊也<lb/>
言有父也必有先也言有兄也<hi>孝經</hi>
<pb n="KR3k0025_WYG_065-18a"/>
子儒家惟有孟子閎逺㣲妙緼奥難見<hi>孟子序</hi>道則高矣<lb/>
美矣宜若登天然似不可及也　天下有逹尊三爵一<lb/>
齒一徳一　孔子之謂集大成集大成也者金聲而玉<lb/>
振之也　自生民以來未有盛於孔子也　以予觀於<lb/>
夫子賢於堯舜逺矣<hi>孟子</hi>仲尼之教獨尊於千古<hi>孟子後序</hi>關<lb/>
百聖而不慙蔽天地而不恥能言之類莫能加也<hi>揚子</hi>
史民奉其君愛之如父母仰之如日月敬之如神明畏<lb/>
之如雷霆　猶衣服之有冠冕木水之有本原<hi>左</hi>天下<lb/>
<pb n="KR3k0025_WYG_065-18b"/>
言風流者謂樂廣王衍為稱首<hi>晉書樂廣傳</hi>殷浩為風流談<lb/>
論者所宗<hi>晉書本𫝊</hi>器業殆人望也<hi>南史宋柳仲</hi>柳顧博學罕所<lb/>
推謝見虞世基曰海内共推一人非吾儔所及也<hi>隋書</hi>門<lb/>
地人物文學皆當世第一<hi>唐書李揆</hi>昔孟軻拒楊墨去孔子<lb/>
才二百年愈排二家乃去千餘嵗撥衰反正功與齊而<lb/>
力倍之所以過况雄為不少矣<hi>唐書韓愈𫝊</hi>
集與日月俱懸鬼神争奥孝敬之準式人倫之師友<hi>文選</hi>
<hi>序</hi>昭昭若三辰之麗乎天滔滔猶四瀆之紀于地<hi>選齊故安</hi>
<pb n="KR3k0025_WYG_065-19a"/>
<hi>陸碑</hi>日月不息師表常尊<hi>文選任昉釋奠宴詩</hi>文章之司命人物之<lb/>
權衡　自三代以來風騷之後驅馳屈宋鞭撻揚馬千<lb/>
載獨步推公一人<hi>李太白𫝊</hi>何蕃入太學二十餘年學成行<lb/>
尊諸生推頌不敢與蕃齒　自天子至郡邑守長通得<lb/>
祀而徧天下者唯社稷與孔子焉然而社祭穀句龍與<lb/>
棄乃其佐享非其専主又其位所不屋而壇豈如孔子<lb/>
用王者事巍然當座以門人為配自天子而下北面拜<lb/>
跪薦祭進退誠敬禮如親弟子者句龍棄以功孔子以<lb/>
<pb n="KR3k0025_WYG_065-19b"/>
徳固自有次第哉自古多有以功徳得其位者不得常<lb/>
祀然其祀事皆無如孔子之盛所謂自生民以來未有<lb/>
如夫子者其賢於堯舜者此其效歟　昭乎日月不足<lb/>
以為明崒乎泰山不足以為高巍乎天地不足以為容<lb/>
<hi>韓丈</hi>夫子之道閎肆尊顯二帝三王無以侔大也<hi>柳文</hi>坐上<lb/>
無人第二流<hi>劉賓客</hi>死而可作當小天下<hi>裴度作武侯碑</hi>
本朝轍之來也於山見終南嵩華之高於水見黄河之<lb/>
大且深於人見歐陽公而猶以為未見太尉也故願得<lb/>
<pb n="KR3k0025_WYG_065-20a"/>
覩賢人之光耀聞一言以自壮然後可以盡天下之大<lb/>
觀而無憾矣　聖人之道譬如山海藪澤之奥人之入<lb/>
於中者莫不皆得其所欲<hi>欒城集</hi>韓氏之文之道萬世所<lb/>
共尊天下所共𫝊而有也<hi>歐陽公書韓文後</hi>曽子文章衆無有<lb/>
水之江漢星之斗<hi>臨川集</hi>
　　　素服<lb/>
經君子不厲而威不言而信　有虞氏未施信於民而<lb/>
民信之夏后氏未施敬於民而民敬之何施而得斯於民<lb/>
<pb n="KR3k0025_WYG_065-20b"/>
也　古之人一舉事而衆皆知其徳之備也<hi>記</hi>
子一雀適羿羿必得之威也<hi>荘子</hi>齊王謂子思曰先生名<lb/>
高於海内吐言則天下之士莫不属耳目<hi>孔叢子</hi>伯夷叔<lb/>
齊非於死之日而後有名也<hi>管子</hi>天不言而人推高焉地<lb/>
不言而人推厚焉四時不言而百姓期焉<hi>荀子</hi>
史賁諸懐錐刀而天下為勇西施衣褐而天下稱美<hi>戰國</hi>
<hi>䇿</hi>蒲且修繳鳬鴈悲鳴逢䝉撫弓虎豹哀嘷<hi>說苑</hi>陳遵毎<lb/>
至人門曰陳孟公座中莫不震動<hi>西漢本傳</hi>耿純嘗為東郡<lb/>
<pb n="KR3k0025_WYG_065-21a"/>
太守威信著於衛地東都聞純入界盜賊九千餘人皆<lb/>
詣降大兵不戰而還<hi>通鑑漢光武</hi>桓氏累世臨荆州士民畏<lb/>
之<hi>通鑑晉孝武紀</hi>陸機與弟雲俱入洛造張華素重其名如舊<lb/>
相識<hi>晉書本𫝊</hi>顔真卿三朝舊臣忠直剛烈名重海内人所<lb/>
信服　郭子儀位極人臣而衆不疾窮奢極欲而人不<lb/>
非　韓愈為京兆尹六軍不敢犯法私相謂曰是尚欲<lb/>
燒佛骨何可犯也<hi>通鑑唐紀</hi>崔仁師訊諸囚皆曰崔公平恕<lb/>
事無枉濫請速死無一人異辭者<hi>通鑑太宗</hi>楊綰乆積公輔<lb/>
<pb n="KR3k0025_WYG_065-21b"/>
之望及大拜詔下朝野相賀<hi>續世說</hi>
𫝊記齊澣善知今事高仲舒善知古事姚崇曰欲知古<lb/>
事問仲舒欲知今事問齊澣則無敗政矣<hi>韋絢戎幕閒談</hi>
集養由㳺睇而猿號<hi>選班固幽通賦</hi>太學諸生推頌不敢與何<lb/>
蕃齒<hi>韓文</hi>騏驥未馳知有致逺之力干将未割知有剸堅<lb/>
之功<hi>高逹夫</hi>
本朝胡安定先生弟子散於四方隨其人賢愚循循雅<lb/>
飭其言談舉止遇之不問可知為先生弟子其學者相<lb/>
<pb n="KR3k0025_WYG_065-22a"/>
語稱先生不問可知為胡公<hi>安定墓表</hi>田夫野老皆號公司<lb/>
馬相公婦人孺子知其為君實也<hi>東坡撰温公行状</hi>邵康節常<lb/>
以春秋時行㳺城中士大夫家聽其車音倒屣迎致雖<lb/>
兒童僕𨽻皆知歡喜尊敬<hi>康節墓志</hi>刻木而為人朝夕而拜<lb/>
之它日析之以為薪猶且忌之<hi>老泉</hi>望重者無所為而人<lb/>
自服　富人之謀利常獲世以為福非也富人者信於<lb/>
人素深而服於人素厚所為而莫或害之所欲而莫或<lb/>
非之事未成而衆已先成之矣　寳刀匣不見但見龍<lb/>
<pb n="KR3k0025_WYG_065-22b"/>
雀環何曽斬蛟蛇亦未切琅玕胡為穿窬輩見之要領<lb/>
寒<hi>東坡集</hi>藍田生美璞未琢價連城<hi>山谷</hi>
　　　心服<lb/>
經獻子加於人一等矣<hi>記</hi>管仲奪伯氏駢邑三百飯蔬<lb/>
食没齒無怨言　顔淵喟然嘆曰仰之彌高鑽之彌堅<lb/>
瞻之在前忽焉在後<hi>語</hi>
子中心恱而誠服也如七十子之服孔子也　以佚道<lb/>
使民雖勞不怨以生道殺民雖死不怨殺者<hi>孟子</hi>立以為<lb/>
<pb n="KR3k0025_WYG_065-23a"/>
仲父而貴戚莫之敢妬也與高國之位而本朝之臣莫<lb/>
之敢惡也與之書社三百而富人莫之敢拒也貴賤長<lb/>
少莫不秩秩然而貴敬之<hi>荀子</hi>賈瓊曰夫子年十五為人<lb/>
師王孝逸先達之傲者也然白首北面豈以年乎　敬<lb/>
佩玉音服之無斁<hi>文中子</hi>
史孔子之所嚴事於周則老子於衛蘧伯玉於齊晏平<lb/>
仲於楚老萊子於鄭子産於魯孟公綽　新垣衍謝魯<lb/>
仲連曰吾今日知先生為天下士也　管仲富擬公室<lb/>
<pb n="KR3k0025_WYG_065-23b"/>
有三歸反坫齊人不以為侈　太史公曰假令晏子而<lb/>
在吾雖為之執鞭所忻慕焉<hi>史記</hi>張儀曰此吾在術中而<lb/>
不悟吾不及蘇君明矣<hi>史本𫝊</hi>呉起謂田文曰請與子論<lb/>
功可乎文曰可起曰将三軍使士卒樂死敵國不敢謀<lb/>
子孰與起文曰不如子起曰治百官親萬民實府庫子<lb/>
孰與起文曰不如子起曰守西河而秦兵不敢東向韓<lb/>
趙賓從子孰與起文曰不如子起曰此三者子皆出吾<lb/>
下而位加吾上何也文曰主少國疑大臣未附百姓不<lb/>
<pb n="KR3k0025_WYG_065-24a"/>
信方是之時属之子乎属之我乎起黙然良乆曰属之<lb/>
子矣<hi>通鑑周紀</hi>匹夫無勢化之者七十人<hi>劉向戰國䇿序</hi>梁丘據曰<lb/>
吾至死不及夫子<hi>說苑</hi>萬石君以孝謹聞雖齊魯諸儒質<lb/>
行皆自以為不及<hi>前漢本𫝊</hi>相如至一座盡傾<hi>西漢司馬相如𫝊</hi>毎<lb/>
讀詔書嘗嘆息曰此聖主也一見决矣<hi>後漢第五倫𫝊</hi>王延夀<lb/>
作靈光殿賦後蔡邕亦造此賦未成及見延夀所為遂<lb/>
輟翰<hi>東漢王逸傳</hi>陳寔在鄉閭平心率物有争訟輙求判正<lb/>
曉諭曲直退無怨者至乃嘆曰寜為刑罰所加不為陳<lb/>
<pb n="KR3k0025_WYG_065-24b"/>
君所短卒海内赴者三萬餘人制衰麻者以百數<hi>後漢</hi>馬<lb/>
援與越人申明舊制以約束之自後駱越奉行馬将軍<lb/>
故事<hi>通鑑漢光武</hi>博聞强記竒逸卓犖吾敬孔文舉<hi>魏志陳矯傳</hi>
董允代費禕為尚書令旬日之中事多停滯允嘆曰人<lb/>
才力相懸若此非吾所及<hi>蜀志</hi>陳夀撰三國志時人稱善<lb/>
夏侯湛時著魏書見夀所作便壊己書<hi>晉書本𫝊</hi>王粲才高<lb/>
辨論應機鍾繇等為魏卿相至於奏議皆閣筆不能措<lb/>
手<hi>魏志本𫝊注</hi>司馬懿與諸葛亮相距于五丈原對壘百餘<lb/>
<pb n="KR3k0025_WYG_065-25a"/>
日㑹亮病卒諸将燒營遁走經日乃行其營壘曰天下<lb/>
竒才也<hi>晉書</hi>管輅嘗謂人曰吾與劉潁川兄弟語時使人<lb/>
神思清發昏不假寐<hi>晉書劉寔𫝊</hi>石勒陷京師呼王衍與相<lb/>
見勒甚恱之謂其黨曰吾行天下多矣未嘗見如此人<lb/>
<hi>晉書衍𫝊</hi>郭奕高爽於時少所推先見阮咸心醉<hi>晉書阮咸𫝊</hi>謝<lb/>
安嘆曰朝廷大事所不能決者以諮王公<hi>彪之</hi>無不立决<lb/>
<hi>通鑑晉蕳文紀</hi>徐羨之起自布衣又無學術直以志力局度一<lb/>
旦居廊廟朝野推服咸謂有宰臣之望<hi>通鑑晉恭紀</hi>王澄有<lb/>
<pb n="KR3k0025_WYG_065-25b"/>
高名少所推服毎聞衛玠言輙歎息絶倒王衍尤重澄<lb/>
有經澄所題目者衍不敢復言輙云已經平子矣<hi>晉書</hi>陸<lb/>
雲曰君苖見兄文輙欲焚其筆硯<hi>晉陸機傳</hi>石勒曰若遇漢<lb/>
祖當北面事之與韓彭比肩<hi>晉載記本傳</hi>侯景曰吾跨鞍對<lb/>
陳刄石交下了無怖心今見蕭公使人自慴<hi>通鑑梁紀</hi>柳顧<lb/>
博學罕所推謝見虞世基曰海内多共推此一人非吾<lb/>
儕所及也<hi>隋書</hi>田承嗣傲浪不軌謂子儀使者曰茲膝不<lb/>
屈於人久矣今為公拜<hi>舊唐書郭子儀𫝊</hi>自愈没其言盛行學<lb/>
<pb n="KR3k0025_WYG_065-26a"/>
者仰之如太山北斗　李密見太宗不敢仰視退而嘆<lb/>
曰真英主也　尹思正為大府卿時侯知一亦厲威嚴<lb/>
吏為語曰不畏侯卿杖秪畏尹卿筆　李祐曰吾夜入<lb/>
蔡州擒吳元濟未嘗心動今日膽落於温御史　孫逖<lb/>
典制誥為代言最張九齡視其草欲易一字卒不能也<lb/>
　張說曰死姚崇能算生張說吾今日方知才之不及<lb/>
逺矣　韓愈於文章慎許可至歌詩獨推曰李杜文章<lb/>
在光燄萬丈長<hi>唐書</hi>李密謂徐文逺曰始謂先生儒者不<lb/>
<pb n="KR3k0025_WYG_065-26b"/>
達時事今乃坐决大計何其明也<hi>通鑑唐高祖</hi>岑文本嘗稱<lb/>
馬周論事援引事類揚㩁古今舉要删煩㑹文切理一<lb/>
字不可増亦不可減聽之靡靡令人忘倦<hi>通鑑唐太宗</hi>辛彦<lb/>
之撰新禮沈重名為宿學彦之與重論議重不能抗於<lb/>
是避席而謝之曰辛君所謂金城湯池無可攻之勢<hi>隋書</hi>
郭子儀勞回紇皆捨兵下馬齊拜曰果吾父也<hi>舊唐書本𫝊</hi>
吾儕五人智不及一韋公<hi>唐韋顗𫝊</hi>
𫝊記禰衡高論冠世來逰京師詆訿朝士及南見趙戩<lb/>
<pb n="KR3k0025_WYG_065-27a"/>
嘆曰鐡則干将莫邪木則椅桐梓漆人則顔冉仲弓<hi>典畧</hi>
元㣲之劉夢得韋楚客㑹於樂天之居因論南朝興廢<lb/>
事各賦詩夢得首唱一揮而成白公曰四人探驪吾子<lb/>
先得其珠其餘鱗甲将何為三公罷吟<hi>監戒録</hi>李相讀春<lb/>
秋誤以叔孫婼敕畧呼為敕晷有小吏曰某縁師受誤<lb/>
呼文字聞相公呼婼為婼方悟之耳公曰不然因檢釋<lb/>
文果敕畧反公大慚號小吏為一字師<hi>摭言</hi>劉孝標有重<lb/>
名無所與讓惟服謝詠置几桉動輙吟咏其文<hi>顔氏家訓</hi>
<pb n="KR3k0025_WYG_065-27b"/>
集共君一夜話勝讀十年書<hi>古詩</hi>使人意奪神駭心摧骨<lb/>
驚<hi>江淹別賦</hi>天下進士望風戁畏以為瑞人神士朗出天外<lb/>
不可梯接望門不敢造<hi>皇甫湜</hi>衡湘以南為進士者皆以<lb/>
子厚為師其經承子厚口講指畫為文詞者悉有法度<lb/>
可觀　曽經聖人手議論安敢到　所聞昔已多所得<lb/>
今過前<hi>乆聞名始相識也韓集</hi>萬不試而一出焉猶為當世甚重<lb/>
若使幸得出于十二三則巍然為偉人與世無窮其可<lb/>
涯也　觀其掉鞅于藝術之場㳺刄乎文翰之林風雨<lb/>
<pb n="KR3k0025_WYG_065-28a"/>
生於筆札雲霧發於簡牘左右圜視朋儕拱手甚可壮<lb/>
也　觀徽容而敬聞嘉話而慕<hi>柳文</hi>作冰柱雪車二詩出<lb/>
盧仝孟郊右樊宗師為獨拜<hi>劉叉文</hi>取卷開讀喜嘆入骨<lb/>
<hi>孫可之文</hi>豈獨書紳可以銘心<hi>唐文粹</hi>
本朝衆工讓口無敢先<hi>臨川集</hi>孔明與司馬宣王對壘不能<lb/>
取尺寸地宣王受其巾幗之辱而不敢出兵其已死按<lb/>
行軍壘猶曰天下竒材也<hi>元城語録</hi>欲知君得人失者亦稱<lb/>
善<hi>東坡詩</hi>擅場推老手<hi>後山</hi>温公退居洛陽毎論當世人物<lb/>
<pb n="KR3k0025_WYG_065-28b"/>
必曰吕獻可之先見范景仁之勇决皆予所不及心誠<lb/>
服之<hi>劉諫議</hi>
　　　景仰<lb/>
經我思古人實獲我心　高山仰止景行行止　泰山<lb/>
巖巖魯邦所瞻<hi>詩</hi>固願聞名於将命者　日月星辰民<lb/>
所瞻仰也<hi>記</hi>景行先哲<hi>孝經序</hi>
子君子若華山松栢既多望之自不知厭<hi>晏子</hi>
史太史公曰余讀孔子書想見其為人適魯觀仲尼廟<lb/>
<pb n="KR3k0025_WYG_065-29a"/>
堂車服禮器諸生以時習禮其家余低回留之不能去<lb/>
<hi>史孔子世家</hi>竊伏海濱聞暴公子威名舊矣<hi>西漢雋不疑𫝊</hi>講聞高<lb/>
誼之日乆矣<hi>西漢董仲舒𫝊</hi>竊高下風之行<hi>西漢鄒陽𫝊</hi>陳蕃周舉<lb/>
相謂曰時月之間不見黄生則鄙吝之萌復存乎心<hi>東漢</hi>
<hi>黄憲𫝊</hi>李膺與郭林宗泛舟洛水之上望之者以為仙舟<lb/>
<hi>後漢李膺𫝊</hi>朝野翕然謂之一世龍門後進之士莫不景慕<lb/>
放效<hi>晉書王衍𫝊</hi>宋纎沈静不與世交隠居南山太守楊宣<lb/>
畫其象於閣上出入視之酒泉太守馬岌具威儀造焉<lb/>
<pb n="KR3k0025_WYG_065-29b"/>
纎不見岌嘆曰吾今知先生人中之龍也<hi>晉書</hi>陸象先嘗<lb/>
曰季真清談風流吾一日不見則鄙吝生矣<hi>唐書賀知章𫝊</hi>房<lb/>
琯毎見徳秀嘆曰見紫芝眉宇使人名利之心都盡蘇<lb/>
源明常語人曰吾不幸生衰俗所不恥者識元紫芝也<lb/>
<hi>唐書元徳秀𫝊</hi>仰之如太山北斗<hi>唐書韓愈𫝊</hi>
𫝊記夫山萬人之所觀仰<hi>韓詩外𫝊</hi>
集後世仰末照　所恨不見之猶如仰昭回　管鮑乆<lb/>
已死何人繼其蹤<hi>李太白集</hi>五雲多處是三台<hi>杜詩</hi>羽儀之拜<lb/>
<pb n="KR3k0025_WYG_065-30a"/>
日月以數<hi>皇甫湜</hi>朝廷之士引頸東望若景星鳯凰之始<lb/>
見也争先覩之為快<hi>韓愈與李渤書</hi>瞻仰徳宇高踰嵩岱<hi>柳文</hi>四<lb/>
岳仰維嵩之高　健筆高科早絶倫後來無不揖芳塵<lb/>
<hi>劉賓客</hi>飽聞聲名渇見風采<hi>杜牧之</hi>四瀆宗海衆星拱天<lb/>
洗心瞻仰天漢彌高　生不用萬户侯但願一識韓荆<lb/>
州　何令人景慕一至於此<hi>唐文粹</hi>
本朝惟門牆之高未始得望故竿牘之䙝無容自通如<lb/>
其仰望之勤未始須臾之間<hi>臨川</hi>逖懐英俊之並逰恨無<lb/>
<pb n="KR3k0025_WYG_065-30b"/>
羽翮而飛肉<hi>歐公集</hi>白雲在天引領何及<hi>東坡集</hi>
　　　敬畏<lb/>
經豈不爾思畏子不敢<hi>詩</hi>郕人有其兄死而不為縗者<lb/>
聞子臯将為郕宰遂為縗<hi>記</hi>
子李景讓為御史大夫大臣貴戚看街樓皆泥之畏其<lb/>
糾彈<hi>金華子</hi>
史晉士㑹将中軍晉國之盜逃奔于秦<hi>左</hi>十人而從一<lb/>
人者寧力不勝而智不足耶畏之也<hi>史魯仲連傳</hi>郭解出入<lb/>
<pb n="KR3k0025_WYG_065-31a"/>
人皆避之<hi>史㳺俠𫝊</hi>胡人不敢南下而牧馬士不敢彎弓而<lb/>
報怨<hi>史記賈誼過秦論</hi>正衣冠立於朝廷而羣臣莫敢言浮說<lb/>
長孺矜焉<hi>史記鄭傳序</hi>燕之初入齊聞晝邑人王蠋賢令軍<lb/>
中曰環畫邑三十里無入以王蠋之故也<hi>史記齊世家</hi>匈奴<lb/>
竟郅都死不近鴈門<hi>史本傳</hi>威王曰吾臣有檀子者使守<lb/>
南城則楚人不敢為冦泗上十二諸侯皆來朝吾臣有<lb/>
盻子者使守高唐則趙人不敢東漁於河吾吏有黔夫<lb/>
者使守徐州則燕人祭北門趙人祭西門徙而從者七<lb/>
<pb n="KR3k0025_WYG_065-31b"/>
千餘家吾臣有種首者使備盜賊則道不拾遺<hi>通鑑周紀</hi>項<lb/>
羽召見諸侯将諸侯将入轅門無不膝行而前莫敢仰<lb/>
視　李牧為将居代鴈門單于聞之大率衆來入李牧<lb/>
多為竒陣張左右翼擊之大破殺匈奴十餘萬騎單于<lb/>
奔走十餘嵗不敢近趙邊<hi>通鑑秦紀</hi>諸吕憚朱虛侯雖大臣<lb/>
皆依朱虛侯<hi>通鑑漢高后</hi>諸吕欲為亂畏大臣絳灌等未敢<lb/>
發<hi>通鑑漢高紀</hi>漢天子我丈人行也<hi>西漢蘇武𫝊</hi>李膺為度遼将<lb/>
軍膺到邊羌戎皆望風畏服先所掠男女悉詣塞下送<lb/>
<pb n="KR3k0025_WYG_065-32a"/>
還之　韓韶為嬴長賊聞其賢相戒不敢入嬴境<hi>通鑑漢質</hi>
<hi>紀</hi>宦人黄皓畏董允不敢為非終允之世皓位不過黄<lb/>
門丞<hi>通鑑魏邵陵厲公紀</hi>張華盡忠帝室彌縫遺闕賈后雖凶險<lb/>
猶知敬重數年之間雖闇主在上而朝野安静華等之<lb/>
功也<hi>通鑑晉惠紀</hi>王毛仲有婚事上謂宰相曰卿等宜與逹<lb/>
官悉詣其第既而日中客未敢舉筯待璟乆之方至<hi>通鑑</hi>
<hi>唐𤣥宗</hi>淮南大将王韶欲自為留後令将士推己知軍事<lb/>
且欲大掠韓滉遣使謂之曰汝敢為亂吾即日全軍渡<lb/>
<pb n="KR3k0025_WYG_065-32b"/>
江誅汝矣韶等懼止上聞之喜謂李泌曰滉不惟安江<lb/>
東又能安淮南真大臣之器卿可謂知人<hi>通鑑唐徳宗紀</hi>孫期<lb/>
事母至孝黄巾賊起過期里陌相約不犯<hi>後漢本𫝊</hi>卓王孫<lb/>
為具召臨卭令王吉及司馬長卿令既至日中司馬長<lb/>
卿謝病不能臨臨卭令不敢嘗食身自迎相如相如不<lb/>
得已而强往一坐盡傾<hi>西漢司馬相如𫝊</hi>尹翁歸拜東海太守<lb/>
之官過辭廷尉于定國定國欲属託邑子兩人終日不<lb/>
敢見乃謂邑子曰此賢将汝不任事也又不可干以私<lb/>
<pb n="KR3k0025_WYG_065-33a"/>
<hi>西漢本𫝊</hi>坐者皆属目卑下之<hi>西漢盖寛饒𫝊</hi>淮南王謀反憚黯曰<lb/>
黯好直諫守節死義至說公孫𢎞等如發䝉耳<hi>西漢汲黯𫝊</hi>
姜詩事母至孝赤眉散經詩里弛兵而過曰驚大孝必<lb/>
觸鬼神　許劭為武功太守徐璆甚敬之府中聞子将<lb/>
為吏莫不改操飾行同郡袁紹去濮陽令歸車從甚盛<lb/>
将入郡界乃謝遣賓客曰吾輿服豈可使許子将見遂<lb/>
以單車歸家<hi>東漢本𫝊</hi>桓典為御史無所迴避京師為之語<lb/>
曰行行且止避驄馬御史<hi>後漢本𫝊</hi>有盜牛者主得之盜請<lb/>
<pb n="KR3k0025_WYG_065-33b"/>
罪曰刑戮是甘乞不使王彦方知也<hi>東漢王烈𫝊</hi>黄巾賊數<lb/>
萬人見鄭𤣥皆拜相約不敢入縣境<hi>東漢本𫝊</hi>孔融深敬鄭<lb/>
𤣥屣履造門造髙密縣為𤣥特立一鄉曰鄭公鄉<hi>東漢鄭𤣥傳</hi>
彭脩為州從事時賊張子林等數百人作亂賊素聞其<lb/>
恩信即降曰自為彭君故降不為太守服也<hi>後漢</hi>袁閎投<lb/>
迹深林潛身十八年黄巾賊起攻没郡縣百姓驚散閎<lb/>
誦經不移賊相約語不入其閭鄉人就閎避難皆得全<lb/>
免<hi>後漢書</hi>周訪智勇過人聞王敦有不臣之心常切齒敦<lb/>
<pb n="KR3k0025_WYG_065-34a"/>
雖懐逆謀故終訪之世不敢為非<hi>晉書</hi>荀巨伯逺看友人<lb/>
疾值冦来攻郡羣相謂曰我輩無義之衆而入有義之<lb/>
國遂班師而還一郡並獲全　裴令公目夏侯太初肅<lb/>
肅如入廊廟中不修敬而人自敬<hi>世說</hi>宋璟嘗侍宴在下<lb/>
坐張易之兄弟皆為列卿素畏於璟虛位揖璟曰公第<lb/>
一人何乃下座<hi>續世說</hi>王敦乆懐逆亂畏祖逖不敢發<hi>晉書</hi>
<hi>劉琨𫝊</hi>謝安欲使王獻之題太極殿榜而難言之試謂曰<lb/>
魏時凌雲殿榜未題而匠者誤釘之不可下乃使韋仲将<lb/>
<pb n="KR3k0025_WYG_065-34b"/>
懸橙書之獻之揣知其㫖正色曰仲將魏之大臣寧有<lb/>
此事使其若此有以知魏徳之不長安遂不之逼　王<lb/>
敦素憚周顗毎見顗面熱雖值冬月扇面手不得休<hi>晉書</hi>
梁顧恊少清介有志操初為廷尉正冬服單薄寺卿蔡<lb/>
法度欲解襦與之憚其清嚴不敢發口謂人曰我願解<lb/>
身上襦與顧郎顧郎難衣食者竟不敢以遺之<hi>本𫝊</hi>范叔<lb/>
孫周窮濟急鄉曲貴其義行無有呼其名者<hi>宋書</hi>司空圖<lb/>
居王官谷時冦盜所過殘暴獨不入士人依以避難<hi>唐本</hi>
<pb n="KR3k0025_WYG_065-35a"/>
<hi>傳</hi>明皇嘗獵苑中或大張樂稍過差必視左右曰韓休<lb/>
知否<hi>唐書</hi>來瑱北收河洛屢摧賊陣<hi>安禄山叛</hi>賊號為來嚼鐡<lb/>
<hi>唐卜史</hi>李靈曜據汴州公私財賦一皆遏絶獨子儀封幣<lb/>
經其境莫敢留之必持兵衛送其為豺狼所服如此<hi>舊唐</hi>
<hi>書郭子儀𫝊</hi>段秀實為涇州刺史三四年間吐蕃不敢犯塞<lb/>
<hi>唐書</hi>黄巢作亂鄭棨為廬州刺史移檄無犯州境巢為斂<lb/>
兵州獨完嵗滿去贏錢千緡藏府庫後它盜終不犯鄭<lb/>
使君錢<hi>本𫝊</hi>權戚縮氣<hi>魏謩𫝊</hi>
<pb n="KR3k0025_WYG_065-35b"/>
傳記四坐為之改容<hi>世說</hi>劉整居家奢麗謂人曰紗榖吾<lb/>
之常服耳遇蔡子在坐而終日不自安<hi>蔡克別𫝊</hi>
集偵諜不敢東窺駝馬不敢南牧<hi>選昭王碑</hi>千乘為之軾廬<hi>左太</hi>
<hi>冲魏賦</hi>将敬滌耳以聽玉音<hi>七/啓</hi>四座皆辟易<hi>杜詩</hi>夷落遙知<lb/>
真漢相争來屈膝看儀形<hi>劉賓客</hi>曹操不敢以兵强輙進<lb/>
孫權不敢以境闊妄動彼相之力焉<hi>尚馳作諸葛武侯碑</hi>黠吏偏<lb/>
驚隼貪夫輒避驄<hi>劉長卿</hi>一坐凜生寒　崔徐跡未朽千<lb/>
載揖風波<hi>劉叉詩</hi>親賓改舊觀僮僕生新敬　蒼鷹獨立<lb/>
<pb n="KR3k0025_WYG_065-36a"/>
時惡鳥不敢飛懸三公不敢吏<hi>唐文粹</hi>日月垂於方寸不<lb/>
求不欺於人而人不忍欺矣<hi>三不欺先後論</hi>
本朝范仲淹在延安夏人聞之相戒曰無以延州為意<lb/>
今小范老子胷中自有數萬甲兵不比大范<hi>雍</hi>老子可<lb/>
欺也<hi>五朝言行録</hi>司馬温公為相遼人敕其邊吏曰中國相<lb/>
司馬矣謹無生事開邊隙<hi>温公神道碑</hi>文潞公在朝契丹使<lb/>
耶律永昌劉霄來聘使者入覲望見公殿門外却立改<lb/>
容曰此文潞公耶所謂以徳服人者<hi>東坡徳威堂記</hi>傅欽之欲<lb/>
<pb n="KR3k0025_WYG_065-36b"/>
見陳師道知其貧甚因懐金餽之及覩其貌聽其議論<lb/>
竟不敢以出口<hi>道鄉集</hi>姦凶與佞媚膽破骨亦驚<hi>歐公集</hi>里<lb/>
中少年聞其謦欬之聲往往逃匿若匿而不及則俯首<lb/>
恐愧<hi>臨川</hi>奮鬚抵几走羣纎兮聞名見像已癘痁兮　不<lb/>
仁者不敢至其牆不義者不敢過其門　耿然如秋霜<lb/>
夏日不可狎翫<hi>東坡集</hi>向來一瓣香敬為曽南豐盛徳<lb/>
于今丈人行<hi>陳後山詩</hi>
　　　睎慕<lb/>
<pb n="KR3k0025_WYG_065-37a"/>
子孟子曰乃所願則學孔子也<hi>孟子</hi>夫子步亦步夫子趨<lb/>
亦趨夫子馳亦馳<hi>荘子</hi>昔顔常睎夫子矣正考甫常睎尹<lb/>
吉甫矣公子奚斯常睎正考甫矣<hi>揚子</hi>衣冠禮義所自出<lb/>
也故聖賢景慕焉<hi>文中子</hi>
史季札曰札雖不才願附於子臧以無失節<hi>左</hi>燕齊之<lb/>
間皆為欒布立社號曰欒公社<hi>史本𫝊</hi>石慶為齊相舉齊<lb/>
國皆慕其行為立石相祠<hi>本𫝊</hi>鮑宣下廷尉博士弟子王<lb/>
咸舉幡太學下曰欲救鮑司𨽻者㑹此諸生㑹者千餘<lb/>
<pb n="KR3k0025_WYG_065-37b"/>
人<hi>西漢本𫝊</hi>陳遵居長安近臣貴戚皆貴重之牧守當之官<lb/>
及郡國豪傑至京師者莫不相因到遵門所到衣冠懐<lb/>
之惟恐在後　司馬相如慕藺相如之為人更名相如<lb/>
<hi>西漢本𫝊</hi>雄家貧嗜酒有好事者載酒殽從㳺學<hi>前漢</hi>自闗以<lb/>
東莫不延頸願交<hi>西漢朱家𫝊</hi>郭林宗遇雨巾一角墊時人<lb/>
乃故折巾一角以為林宗巾其見慕如此<hi>東漢本𫝊</hi>張霸博<lb/>
覧五經諸生孫林劉固段著等慕之皆市宅其旁以就<lb/>
學焉　李膺性簡亢無所交接南陽樊陵求為門徒荀<lb/>
<pb n="KR3k0025_WYG_065-38a"/>
爽嘗謁膺因為其御既還喜曰今日乃得御李君矣其<lb/>
見慕如此　蔡邕以經籍去聖已乆文字多謬乃自書於<lb/>
碑使工雕刻太學門外後儒晩學咸取正焉及碑始立<lb/>
其觀及摹寫者車騎日千餘兩填塞街陌<hi>東漢本𫝊</hi>士有被<lb/>
其容接者名為登龍門<hi>後漢李膺𫝊</hi>卓茂性寛仁鄉黨故舊<lb/>
雖行能與茂不同而皆愛慕欣欣焉<hi>東漢本𫝊</hi>阮修字宣子<lb/>
居貧四十未有室王敦等斂錢為婚皆名士也時慕之<lb/>
者求入錢而不得<hi>晉書</hi>謝安本能為洛下書生詠有鼻疾<lb/>
<pb n="KR3k0025_WYG_065-38b"/>
故其音濁名流愛其詠而弗能及或掩鼻以效之<hi>晉書本傳</hi>
習鑿齒為桓温荆州主簿時語曰三十年看儒書不如<lb/>
一詣習主簿　謝鯤為王敦長史時王澄在敦坐見鯤<lb/>
談語無倦唯歎謝長史可與言都不盼敦為人所慕如<lb/>
此<hi>晉書</hi>郄超死之日貴賤操筆為誄者四十餘人其為物<lb/>
所宗如此<hi>晉中興書</hi>晉陶潛江州刺史王𢎞欲識之不能致<lb/>
潛嘗往廬山𢎞令潛故人龎通之齎酒具於半道要之<lb/>
及至欣然共飲<hi>南史</hi>獨孤信為秦州刺史日暮馳馬入秦<lb/>
<pb n="KR3k0025_WYG_065-39a"/>
州城其帽㣲側詰旦而吏人有戴帽者咸慕信而側帽<lb/>
焉<hi>北史</hi>南史任昉為中丞簪裾輻凑預其宴者號為龍門<lb/>
逰<hi>梁陸倕𫝊</hi>陽城逺近慕其行來學者跡接于道<hi>唐書</hi>唐賀知<lb/>
章美談笑陸象先知章之族姑子與知章甚厚謂人曰<lb/>
賀兄可謂風流之士一日不見賀兄則鄙吝生矣<hi>舊唐書𫝊</hi>
李華為元徳秀墓碑顔真卿李陽氷篆額後人争摸寫<lb/>
號為三絶碑<hi>唐書</hi>公卿大臣家碑不得公權手筆者人以<lb/>
為不孝遠方入貢皆別署貨具曰此購柳書　盧知猷<lb/>
<pb n="KR3k0025_WYG_065-39b"/>
善書一落簡翰人皆模倣　劉义聞韓愈接天下士徒<lb/>
步歸之　大歴中楊琯為相徳望日崇天下雅正之士<lb/>
争趨其門有自數千里來者<hi>唐書</hi>
𫝊記王勃所至請託為文金帛豐積人謂之心織筆耕<lb/>
<hi>李肇翰林志</hi>江偉善書人得其手疏莫不藏之以為寳<hi>江偉別𫝊</hi>
白傅𦵏龍門山四方過者必奠酒塚前方丈之土常成<lb/>
泥濘<hi>賈黄中談録</hi>白樂天應宏詞賦考落登科之人賦並無<lb/>
聞白公之賦𫝊於天下<hi>摭言</hi>師其徳業可以治國字人慕<lb/>
<pb n="KR3k0025_WYG_065-40a"/>
其風範可以激貪厲俗<hi>史通</hi>
集吾希段干木偃息藩魏君吾慕魯仲連談笑却秦軍<lb/>
　著論準過秦作賦擬子虛<hi>文選</hi>王仲舒家江南讀書著<lb/>
文其譽藹鬱當時名公皆折官位輩行願為交<hi>韓文墓碑</hi>柰<lb/>
何李膺之上士思就田文之下客<hi>楊盈川碑</hi>李邕求識面王<lb/>
翰願卜隣<hi>杜詩</hi>衡湘以南為進士者皆以子厚為師其經<lb/>
承子厚口講指畫為文詞者悉有法度可觀<hi>韓文栁子厚墓誌銘</hi>
名聲大振一時皆慕與之交諸公要人争欲令出我門<lb/>
<pb n="KR3k0025_WYG_065-40b"/>
下交口薦譽之<hi>柳墓誌</hi>凡四方奔走之士思欲修容於轅<lb/>
門之外躡履於油幢之間譬之涉蓬瀛登崑閬不可得<lb/>
而進也　常願操篲醫門掬溜蘭室良辰不與夙志多<lb/>
違<hi>柳集</hi>鸞鳯把梓舉集其門　時賢雋人結轅在門<hi>唐文粹</hi>
今日見名如見面塵埃壁上破牕前<hi>白侍郎</hi>
木朝王禹偁嘗云吾若生元和從事於李絳崔羣間斯<lb/>
無愧矣<hi>五朝言行録</hi>邵康節居洛士人之道路者有不入公<lb/>
府而必之先生之廬<hi>康節墓誌</hi>短章醉墨落筆争為人所𫝊<lb/>
<pb n="KR3k0025_WYG_065-41a"/>
示天下之士聞其名而慕見所𫝊而喜往揖其貌而竦<lb/>
聽其論而驚以服乆與其居而不能捨以去也<hi>歐公作蘇舜欽</hi>
<hi>銘</hi>沈警美風調吟詠為梁常侍毎公卿宴集必致騎邀<lb/>
之當時為之語曰𤣥機在席傾倒賓客<hi>異聞集</hi>天下之士<lb/>
得一識面者退誇於人以為榮至於㳺談布衣之賤往<lb/>
往竊託門下之名<hi>歐公集</hi>欲過叔度留終日未出魯山空<lb/>
此生<hi>東坡詩</hi>人人願得出君門<hi>欒城集</hi>文潞公以太尉留守<lb/>
西都時富韓公以司徒致仕潞公集洛中年徳髙者為<lb/>
<pb n="KR3k0025_WYG_065-41b"/>
耆英㑹獨司馬温公年未及七十潞公素重其人用唐<lb/>
九老狄兼謨故事請入㑹温公辭以晩進不敢班文富<lb/>
二公之後潞公不從<hi>聞見録</hi>東坡出知杭州道由南京後<lb/>
山時為徐州教授告徐州守孫覺願往見而覺不之許<lb/>
乃托疾謁告來南京送別同舟下至宿而歸<hi>事見東坡答陳𫝊道</hi>
<hi>書及劉安世彈章</hi>學者非韓不學<hi>歐公書韓文</hi>
　　　寡和<lb/>
子和之寡者清廟之歌一唱而三嘆也<hi>荀子</hi>
<pb n="KR3k0025_WYG_065-42a"/>
史宋玉對楚王曰其曲彌高其和彌寡<hi>史記</hi>客有歌於郢<lb/>
中者為陽春白雪國中属而和者數十人而已引商刻<lb/>
角雜以流徴國中属而和者不過數人是其曲彌高其<lb/>
和彌寡<hi>劉向新序</hi>絶唱幽蹤乆無嗣音<hi>沈休文作謝靈運𫝊</hi>北海天逸<lb/>
孤音少和<hi>後漢孔融傳賛</hi>陽春之曲和者必寡<hi>東漢黄瓊𫝊</hi>
集陽春無和者<hi>選張景陽雜詩</hi>南荆有寡和之歌<hi>古詩</hi>唱繁而和<lb/>
寡<hi>選演連珠</hi>清歌寡和於郢路<hi>駱賓王</hi>
本朝窈眇文章宜寡和峥嶸肝肺亦交難<hi>坡詩</hi>陽春白雪<lb/>
<pb n="KR3k0025_WYG_065-42b"/>
和者少　陽春白雪分吞聲<hi>山谷</hi>
　　　退聽<lb/>
史蘇君之時儀何敢言且蘇君在儀寧渠<hi>音詎</hi>能耶<hi>史張儀𫝊</hi>
孔子為春秋子夏之徒不能賛一辭<hi>史記孔子世家</hi>須賈曰不<lb/>
意君能自致於青雲之上賈不敢復讀天下之書不敢<lb/>
復與天下之事<hi>史記范睢傳</hi>班揚韜筆仲舒結舌<hi>晉書虞博傳</hi>魑<lb/>
魅乘夜争出見日自消<hi>通鑑五代漢隠帝</hi>
集金石寝聲匏竹屏氣王豹輟謳<hi>嵇康琴賦</hi>衛無所措其邪<lb/>
<pb n="KR3k0025_WYG_065-43a"/>
鄭無所容其淫<hi>選潘安仁笙賦</hi>綿駒結舌而䘮精王豹杜口而<lb/>
失色<hi>成公子安嘯賦</hi>虞公輟聲而止歌甯子斂手而嘆息<hi>同上</hi>毛<lb/>
嬙鄣袂不足程式西施掩面比之無色<hi>宋玉好色賦</hi>戴憑遙<lb/>
避席祖逖後施鞭<hi>元㣲之𫝊</hi>
本朝陽春白雪分吞聲<hi>山谷</hi>
　　　稱頌<lb/>
經有匪君子如金如錫如圭如璧　追琢其章金玉其<lb/>
相<hi>詩</hi>
<pb n="KR3k0025_WYG_065-43b"/>
子宜為國老<hi>家語</hi>矢口而成言肆筆而成書<hi>揚子</hi>命世亞聖<lb/>
之大才<hi>孟子序</hi>
史齊聖廣淵明允篤誠　忠肅恭懿宣慈惠和　羊舌<lb/>
肸之下祈午張趯籍談女齊梁丙張骼輔樂苖賁皇皆<lb/>
諸侯之選也<hi>左</hi>文能附衆武能威敵<hi>史記司馬穰苴傳</hi>名實純<lb/>
粹<hi>史蔡澤𫝊</hi>聪以知逺明以察㣲<hi>史五帝本紀</hi>雖甚盛徳無以加<lb/>
矣<hi>史世家</hi>諸君譽之皆不容口<hi>史晁錯傳</hi>位冠羣臣聲施後世<lb/>
<hi>史蕭何世家</hi>静淵以有謀疏通而知事<hi>史五帝本紀</hi>諸公翕然稱<lb/>
<pb n="KR3k0025_WYG_065-44a"/>
鄭荘<hi>史鄭當時𫝊</hi>二君之所稱頌可著廟堂<hi>二君張釋之馮唐史二𫝊論</hi>
劉向稱仲舒王佐之才雖伊吕無以加<hi>西漢本𫝊</hi>實羽翮之<lb/>
美用非徒腹背之毛也<hi>東漢馬嘗傳</hi>淑質貞亮英才卓礫<hi>東漢</hi>
<hi>禰衡𫝊</hi>魏孝文曰上馬能擊賊下馬作露板惟傅修期耳<lb/>
<hi>通鑑齊明紀下卷續世說改板字為布字</hi>謝安曰裒雖不言而四時之氣亦<lb/>
備矣<hi>晉書禇裒𫝊</hi>文貫九功武經七徳<hi>晉書王導冊文</hi>桓榮祖曰昔<lb/>
曹公父子上馬横槊下馬談詠此於天下可不負飲食<lb/>
矣<hi>通鑑宋紀</hi>江智淵少有操行沈懐文毎稱之曰人所應有<lb/>
<pb n="KR3k0025_WYG_065-44b"/>
盡有人所應無盡無者其惟江智淵乎<hi>通鑑宋世祖</hi>虞世南<lb/>
卒上嘗稱世南有五絶一徳行二忠直三博學四文辭<lb/>
五書翰<hi>通鑑唐太宗</hi>員半千稱張鷟文辭猶青銅錢萬選萬<lb/>
中<hi>唐書</hi>明玉美珠求之可得如陳國範人中之寳不可得也<lb/>
<hi>通鑑五代晉高祖</hi>宋公齊丘造國手也<hi>通鑑周世宗</hi>功可象於圖畫<lb/>
徳可刻於金石聲可託於絃管名可留於竹帛<hi>後漢趙曄吳越</hi>
<hi>春秋</hi>
集騰跨百辟孤絶一人<hi>李邕宣聖廟碑</hi>言炳丹青道潤金璧<hi>文選</hi>
<pb n="KR3k0025_WYG_065-45a"/>
<hi>王元長曲水詩序</hi>玉質幼章金聲夙振<hi>文選劉越石表</hi>直幹百㝷澄波<lb/>
千頃<hi>盧府君碑</hi>辭同錦肆心同學府<hi>沈約作任昉墓誌</hi>風儀與秋月<lb/>
齊明音徽與春雲等潤<hi>選禇淵碑</hi>含辰象之秀徳體河岳之<lb/>
上靈<hi>文選齊故安陸碑</hi>氣藴風雲身負日月<hi>沈約</hi>如攀珠樹徒仰<lb/>
照車之輝若踐玉田不知照廡之價<hi>隋江總</hi>道恊神交黄<lb/>
石授帝師之畧徳由天縱白雲降王輔之精　折衝千<lb/>
里魯連談笑之功師表一時郭泰人倫之至三千運北<lb/>
擊舜海以逰鱗九萬圖南望堯雲而矯翼　羽儀百代<lb/>
<pb n="KR3k0025_WYG_065-45b"/>
掩梁竇以霞鶱鐘鼎一時罩袁揚而岳立　言泉潄逈<lb/>
驚瀑布以飛瀾文江淡清含濯錦而翻浪　飛英鳯穴<lb/>
藻五色以凝華濯頴龍泉漏九重而毓潤　心波湛漢<lb/>
泳精魄於黄陂情岳干天韞風雲於嵇巘　疏乾激派<lb/>
龍門開竹箭之波鎮地横基鵠翅恃蓮花之嶺　騰瀾<lb/>
浴景濬靈派以含珠擢幹捎雲翊高岩而聳桂　玉潤<lb/>
金聲蘭薫桂馥　垂秋實於翰林絢春花於文苑　清<lb/>
規湛秀照月旦而雕談素論凝𤣥開夜光於妙辨　談<lb/>
<pb n="KR3k0025_WYG_065-46a"/>
叢散馥韜幹氣於九蘭筆海流濤駭洪波於八水<hi>駱賓王</hi>
學如猗頓之富文如清廟之樂<hi>皇甫湜</hi>氣岸遙淩豪士前<lb/>
風流肯落他人後　浩蕩深謀噴江海縱横逸氣走風<lb/>
雷　吐言遺珠玉落筆迴風霜　舒文振頽波秉徳冠<lb/>
彛倫<hi>李太白</hi>幼而擢陵苕之秀長而成清廟之器羣倫月<lb/>
旦咸以第一流處之　仁鱗智龍為瑞一辰未若君子<lb/>
瑞於天倫　文雅闗西族衣冠趙北都有聲真漢相無<lb/>
纇勝隋珠　金石高韻珪璋徳容　宵語途話琴書調<lb/>
<pb n="KR3k0025_WYG_065-46b"/>
謔一出于文章<hi>劉賓客</hi>凝為和兮聚五福發為春兮消六<lb/>
沴　以孝友肥其身以仁信羶其行　言行謹直風操<lb/>
端荘肅然禮容清廟之器　降自天和立為人傑沈斷<lb/>
大事奮揚竒謀　器得天爵文為國華行有根源辭無<lb/>
枝葉玉立不倚金叩有聲嚴重有大臣之體温雅秉君<lb/>
子之文　金璧其操鸞鳯其姿　器宇甚宏衣冠甚偉<lb/>
寡言正色人望而敬之燕逰觴詠之間則其貌温然如<lb/>
春其心油然如雲<hi>白侍郎</hi>氣蒸雲夢澤波撼岳陽城<hi>孟浩然詩</hi>
<pb n="KR3k0025_WYG_065-47a"/>
伯仲之間見伊吕指揮若定失蕭曹　學業醇儒富詞<lb/>
華哲匠能　詞源倒流三峽水筆陣獨掃千人軍　詞<lb/>
華傾後輩風雅藹孤鶱　讀書破萬卷下筆如有神<lb/>
異材應間出爽氣必殊倫　清高金莖露正直朱絲絃<lb/>
　鄭公瑚璉器華岳金天晶　情窮造化理學貫天人<lb/>
際　道為詩書重名因賦頌雄　金鐘大鏞在東序冰<lb/>
壺玉衡懸清秋<hi>杜詩</hi>心輕馬融帳籌奪子房帷秀發幽岩電<lb/>
清澄隘岸陂　盛氣河包濟貞姿嶽柱天<hi>元微之集</hi>頌其聲<lb/>
<pb n="KR3k0025_WYG_065-47b"/>
聞其謠如金石之永播也　確然金石不足以為貞淡<lb/>
然冰玉不足以為潔　秉義植信高蹈於世潔乎瑾瑜<lb/>
不足為其貞芬乎蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>不足為其秀　清似匣中鏡直<lb/>
如琴上絲　溟渤於文場嵩華於朝右　身行聖人之<lb/>
道口吐聖人之言　立身百行足為文六藝全<hi>皮日休</hi>雷<lb/>
霆驅號令星斗焕文章　䑛筆和鈆欺賈馬讃公論道<lb/>
鄙蕭曹　山秀扶英氣川流入妙思　盛徳大功直筆<lb/>
實光於簡䇿清節細行祝史不愧於神明　夷險一貫<lb/>
<pb n="KR3k0025_WYG_065-48a"/>
忠勞兩兼<hi>杜牧之</hi>雲朗鏡開匣月寒冰在壺　白圭無玷<lb/>
朱絃有聲　二十八宿羅心胷<hi>高逹夫</hi>名將日月同時朽<lb/>
身是山河應數生<hi>方雄飛</hi>
　　　譏誚<lb/>
經既㣲且□爾勇伊何為猶將多爾居徒幾何　哀今<lb/>
之人胡為虺蜴<hi>詩</hi>危而不持顛而不扶則将焉用彼相<lb/>
矣　斗筲之人何足算也　原壤夷俟子曰幼而不遜<lb/>
弟長而無述焉老而不死是為賊<lb/>
<pb n="KR3k0025_WYG_065-48b"/>
子神禪其辭禹行而舜趨是子張氏之賤儒也正其衣<lb/>
冠齊其顔色嘿然而終日不言是子夏氏之賤儒也偷<lb/>
懦憚事無亷恥而嗜飲食是子㳺氏之賤儒也<hi>荀非十二子</hi>
史鮑荘子之智不如葵葵猶能衛其足　國之蠧也<lb/>
郭最曰子殿國師齊之辱也　長木之斃無不標<hi>擊也</hi>也<lb/>
國狗之瘈無不噬也<hi>瘈狂也左傳</hi>三晉之大臣不如鄒魯之<lb/>
僕妾<hi>史魯仲連</hi>張耳陳餘始相然信以死及争權卒相滅殆<lb/>
與泰伯延陵季子異矣<hi>史本𫝊論</hi>鼎足不强棟幹㣲撓<hi>西漢佞幸</hi>
<pb n="KR3k0025_WYG_065-49a"/>
<hi>傳</hi>灌夫罵李賢曰平生毁程不職不值一錢今日乃效<lb/>
兒女曹呫囁耳語<hi>西漢本𫝊</hi>匹夫之勇婦人之仁也<hi>西漢韓信𫝊</hi>
有負俗之累<hi>漢武紀</hi>寧能為石人耶<hi>西漢灌夫𫝊</hi>古者富貴而<lb/>
名磨滅不可勝紀惟倜儻非常之人稱焉<hi>西漢司馬遷𫝊</hi>賈詡<lb/>
曰劉表平世之三公也不見事變多疑無決無能為也<lb/>
<hi>通鑑東漢</hi>孔子曰吾聞鮑叔之進管仲子皮之進子産未聞<lb/>
管仲子産有所進也<hi>說苑</hi>崔瑗曰此譬猶兒妾屏語耳<lb/>
曹爽進用丁謐何晏鄧颺等于時謗書謂臺中有三狗<lb/>
<pb n="KR3k0025_WYG_065-49b"/>
<hi>魏志</hi>豈可以白面少年當之<hi>通鑑晉穆紀</hi>苻堅聞桓温廢立曰<lb/>
六十之叟舉動如此將何以自容於四海乎<hi>晉簡文紀</hi>桓榮<lb/>
祖曰昔曹公父子上馬横槊下馬談詠此於天下可不<lb/>
負飲食矣君輩無自全之技何異犬羊乎　禇淵為司<lb/>
徒淵入朝以腰扇障日征敵功曹劉祥從側過曰作如<lb/>
此舉止羞面見人扇障何益<hi>宋太祖</hi>陸機著辨亡之論無<lb/>
救河橋之敗養由基射穿七札不濟鄢陵之師此已然<lb/>
之明效也<hi>唐高祖</hi>袁誼為蘇州刺史自以其先自宋太尉<lb/>
<pb n="KR3k0025_WYG_065-50a"/>
淑以來盡忠帝室謂琅琊王氏雖奕世台鼎而為歴代<lb/>
佐命耻與為比嘗曰所貴於名家者為其世篤忠貞才<lb/>
行相繼故也彼鬻婚姻求利禄者又烏足貴乎時人是<lb/>
其言<hi>通鑑</hi>氣奪算盡不有人禍則當鬼誅<hi>唐徳宗</hi>其未得之<lb/>
也則以趨競為心既得之也則以容黙為事<hi>周世宗</hi>中宗<lb/>
宴近臣國子祭酒祝欽明自請作八風舞盧藏用曰五<lb/>
經掃地盡矣<hi>續世說</hi>韓思彦曰武子<hi>王/濟</hi>有馬癖君<hi>王福畤</hi>有<lb/>
譽兒癖王家癖何多耶<hi>唐書王勮傳</hi>周顒字彦倫隠居蔣山<lb/>
<pb n="KR3k0025_WYG_065-50b"/>
出為臨海令還罷都欲㳺舊居孔稚圭作北山移文以<lb/>
譏之曰鍾山之英草堂之靈馳烟驛露勒移山庭<hi>金陵世說</hi>
出則為宗族患入則為鄉里憂小人之行也<hi>韓詩外𫝊</hi>楊炯<lb/>
常呼朝士為麒麟楦或嘲之曰今假弄麒麟者修飾其<lb/>
形覆之驢上宛然異物及去其皮還是驢耳<hi>朝野僉載</hi>五尺<lb/>
童子猶知調笑者矣<hi>史通</hi>虛無之談無異春蛙秋蟬聒耳<lb/>
而已<hi>物理論</hi>
集緑衣雖多無貴於色邪徑雖利無尚於直<hi>晉裴頠女史箴</hi>生<lb/>
<pb n="KR3k0025_WYG_065-51a"/>
為世笑死為愚鬼<hi>選書</hi>猛虎雖云惡亦各有匹儕羣行深<lb/>
谷間百獸望風低身食黄熊父子食赤豹麛擇肉於熊<lb/>
羆肯視兎與狸正晝當谷眠眼有百歩威自矜無當對<lb/>
氣性縱以垂朝怒殺其子暮還食其妃匹儕四散走猛<lb/>
虎還孤棲狐鳴門四旁烏鵲從噪之出逐猴入居虎不<lb/>
知所歸誰云猛虎惡中路正悲啼豹來銜其尾熊來攫<lb/>
其頥猛虎死不辭但慙前所為虎兒無助死况如汝細<lb/>
㣲故當結以信親當結以私親故且不保人誰信汝為<lb/>
<pb n="KR3k0025_WYG_065-51b"/>
<hi>韓集</hi>秦愛紛奢人亦各念其家柰何取之盡錙銖用之如<lb/>
泥沙使負棟之柱多於南畆之農夫架梁之椽多於機<lb/>
上之工女釘頭磷磷多於在庾之粟粒瓦縫参差多於<lb/>
周身之布縷直欄横檻多於九土之城郭管絃嘔啞多<lb/>
於市人之言語<hi>杜牧</hi>跳躑雖云高意不離濘淖鳴聲相呼<lb/>
和無理祗取閙<hi>韓昌黎詩</hi>夫今之人務利而違道其學問以<lb/>
之取名致官而已得一名獲一位則棄其業而役役於<lb/>
時權者之門故其事業功徳日以怠月以削老而益昏<lb/>
<pb n="KR3k0025_WYG_065-52a"/>
死而遂亡<hi>韓文上賈滑州書</hi>翳暗生可耻束縛死無名<hi>唐文粹</hi>清<lb/>
居市不為市之道然而居朝廷居庠序鄉黨以士大夫<lb/>
自名者反争為之不已悲夫清非異於市人也<hi>柳清宋𫝊</hi>鷹<lb/>
隼儀刑螻蟻心雖能戾天何足貴<hi>劉賓客</hi>童騃無知凶嚚<lb/>
有素雖藉祖父之寵曽㣲分寸之勞<hi>白傅集</hi>丈夫不立義<lb/>
豈如鳥獸情　梟音不悛鴟張益熾人情共棄國典不<lb/>
容<hi>劉义</hi>難将一人手掩得天下目<hi>唐文粹</hi>自元和以來有元<lb/>
白詩者纎艷不逞非荘士雅人所為其所破壊流于民<lb/>
<pb n="KR3k0025_WYG_065-52b"/>
間疏于屋壁子父女母交口教授淫言媟語冬寒夏熱<lb/>
入人肌骨不可除去　紫綬公卿今放曠白頭郎吏尚<lb/>
留連<hi>杜牧之</hi>
本朝已分將身死勢權惡名磨㓕幾何年想見魂魄千<lb/>
秋後却悔初無二頃田<hi>臨川集蘇秦詩</hi>汲黯不居中似非朝廷<lb/>
美<hi>山谷詩</hi>常怪劉伶死便埋豈伊忘死未忘骸烏鳶奪得<lb/>
與螻蟻誰信先生無此懐　畢竟英雄誰得似臍脂自<lb/>
照不須燈　莫對黄鷂施爪嘴　跨歴商周看盛衰欲<lb/>
<pb n="KR3k0025_WYG_065-53a"/>
将齒髪鬭蛇龜空餐雲母連山盡不見蟠桃着子時<lb/>
世上小人多忌諱<hi>東坡</hi>
　　　聞望<lb/>
經君子萬夫之望<hi>易</hi>有無窮之聞　舊有令聞　造民<lb/>
大譽<hi>書</hi>令聞令望　鶴鳴于九臯聲聞于天　是以有<lb/>
譽處兮　聞于四國<hi>詩</hi>聲名洋溢乎中國施及蠻貊<lb/>
蚤有譽於天下也<hi>中庸</hi>在邦必聞在家必聞<hi>語</hi>
子死有萬世之名<hi>列子</hi>令聞廣譽施於身所以不願人之<lb/>
<pb n="KR3k0025_WYG_065-53b"/>
文繡也<hi>孟子</hi>名聲若日月　名聲之部發於天地之間豈<lb/>
不如日月雷霆哉<hi>荀王伯部當為剖</hi>
史生有令聞　令名徳之輿也恕思以明徳令名載而<lb/>
行之<hi>左</hi>名與天壤相敝　管仲名高天下<hi>史記魯仲連傳</hi>為令<lb/>
聞嘉譽以聲之<hi>國周語</hi>陸賈㳺公卿間名聲籍甚<hi>西漢陸賈𫝊</hi>
聲聞梁楚間<hi>鄭當時傳</hi>名譽日廣<hi>韋𤣥成𫝊</hi>四皓采榮於商山<lb/>
<hi>揚雄𫝊榮者謂聲名也</hi>聲薫天地<hi>東漢馬援𫝊</hi>祭彤威讋北方聲行海<lb/>
表　葛龔以善文記知名<hi>東漢本𫝊</hi>名侔於父兄<hi>吳江表𫝊</hi>令聞<lb/>
<pb n="KR3k0025_WYG_065-54a"/>
令望必與此山俱𫝊<hi>晉羊祜𫝊</hi>謝安雖處衡門其名猶出萬<lb/>
之右自然有公輔之望<hi>謝安傳時弟萬為中郎将</hi>少而流聲長而垂<lb/>
名<hi>潘岳傳</hi>以雅望獲海内盛名<hi>周顗/傳</hi>器業殆人望也<hi>南史宋柳</hi>
<hi>仲𫝊</hi>江淮草木亦知爾威名<hi>唐張萬福傳</hi>盧尚書海内大儒之<lb/>
望也<hi>漢獻紀</hi>聲出區宇名流海内<hi>通鑑</hi>
集齊名字於天地並光明於列星　名聲若日照四海<lb/>
　徳譽配天　名聲著而日延　布名乎天下　聲盈<lb/>
塞於天淵<hi>楚詞</hi>考四海而為雋當中葉而擅名<hi>左太冲蜀都賦</hi>流<lb/>
<pb n="KR3k0025_WYG_065-54b"/>
千載之英聲<hi>楊修答臨淄侯牋</hi>英名擅八區<hi>左太冲詠史詩</hi>流聲馥秋<lb/>
蘭<hi>潘叔正詩</hi>揚聲紫<hi>闕</hi>
　<lb/>
　<lb/>
　<lb/>
　<lb/>
　　　　　　　　名播天壤間　髙名動京師天下<lb/>
皆藉藉　名與此山俱<hi>李白詩</hi>名聲豈浪垂<hi>杜詩</hi>養聲譽於<lb/>
<pb n="KR3k0025_WYG_065-55a"/>
衆多之口<hi>駱賓王</hi>名聲照四海　宜乎從事於是府而流<lb/>
聲著實於朝天也　赫然千載徳譽愈尊　厥聲赫赫<lb/>
滿華遍貊<hi>韓愈</hi>自始仕以至沒世未嘗無聞焉<hi>柳文</hi>如金玉<lb/>
在佩動而有聲　翩翩有聲<hi>白樂天</hi>名流襲蘭麝　才名<lb/>
天下首<hi>元稹</hi>聲價金應敵　聲外金禎姓字時<hi>元微之</hi>聲氣<lb/>
朗徹髙韻冠于一時　名聲四馳速如羽檄芒刄愈出<lb/>
　素風𫝊竹帛髙價騁琳琅<hi>劉賓客</hi>名聲逼揚馬　名聲<lb/>
動四夷<hi>白侍郎</hi>聲名之垂星斗之光<hi>李習之</hi>茂實葳㽔榮聲<lb/>
<pb n="KR3k0025_WYG_065-55b"/>
洋溢<hi>李光賓</hi>頌聲滿江海古今流不竭<hi>劉長卿</hi>入海際天知<lb/>
公徳音　擅美一時流譽千載　名飛天京　何以得<lb/>
此聲於天壤之間　名與日月懸<hi>唐文粹</hi>榮聞日流<hi>姚崇碑銘</hi>
名垂星斗聲殫天地<hi>李翺祭韓愈文</hi>
本朝宋州臨汴水公操之譽日與南方之舟造京師<hi>歐公</hi>
<hi>與石操書</hi>名與謫仙髙<hi>東/坡</hi>名重沒猶存<hi>欒城書</hi>
　　　先聲<lb/>
經成人有其兄死而不為衰者聞子臯将為成宰遂為<lb/>
<pb n="KR3k0025_WYG_065-56a"/>
衰<hi>記檀弓</hi>
史晉命士㑹将中軍且為太傅於是晉國之盜逃奔于<lb/>
秦<hi>左</hi>時兾州饑荒盜賊羣起滂按察之登車攬轡慨然<lb/>
有澄清天下之志至州境守令自知贓汙望風解印綬<lb/>
去<hi>范滂傳</hi>
集預𫝊藉藉新京兆青史無勞數趙張<hi>杜詩</hi>實未至而聲<lb/>
先馳<hi>劉賓客</hi>劍拔蛟知斷弓鳴虎自開<hi>張説之文</hi>聲如飇馳先<lb/>
詔而至吏人畏服男女相賀<hi>唐文粹</hi>所謂先聲後實者豈<lb/>
<pb n="KR3k0025_WYG_065-56b"/>
惟兵用之然雖士亦然方今由州郡抵有司求進士者<lb/>
嵗數百人咸多為文辭道今古角誇麗務富厚有司一<lb/>
朝而受者幾千萬言讀不能十一即偃仰疲耗目眩而<lb/>
不欲視心廢而不欲營如此而曰吾能不遺士者偽也<lb/>
唯聲先焉者讀至其文辭心目必専以故少不勝<hi>柳送韋中</hi>
<hi>立</hi>
本朝朱輪未及郊清風已先馳號令聳毛羽先聲落虛<lb/>
絃<hi>東坡</hi>
<pb n="KR3k0025_WYG_065-57a"/>
　　　無聞<lb/>
經四十五十而無聞焉斯亦不足畏也已　齊景公有<lb/>
馬千駟死之日民無徳而稱焉　君子疾沒世而名不<lb/>
稱焉<hi>語</hi>
史大将軍至尊重而天下之賢大夫毋稱也<hi>史衛青𫝊論</hi>非<lb/>
世所指名<hi>西漢項籍𫝊</hi>古者富貴而名磨滅者不可勝記<hi>司馬</hi>
<hi>遷𫝊</hi>懐道無聞委身草芥<hi>東漢二十八将論</hi>
集墳土未乾身名俱滅<hi>曹子建求自試</hi>身死無名諡為至愚<hi>司馬</hi>
<pb n="KR3k0025_WYG_065-57b"/>
<hi>長卿</hi>
　　　取信<lb/>
經人不間於其父母昆弟之言　言忠信行篤敬雖蠻<lb/>
貊之邦行矣<hi>語</hi>
子孔子厄於陳蔡七日不食子貢糴於野人得米一石<lb/>
焉顔回仲由炊之有埃墨墮飯中顔回取而食之子貢<lb/>
見之不恱以為竊食也入問孔子孔子曰吾信回之為<lb/>
人乆矣雖汝有聞弗以疑之其或者必有故乎召顔回<lb/>
<pb n="KR3k0025_WYG_065-58a"/>
問之對曰向有埃墨堕飯中欲置之則不潔欲棄之則<lb/>
可惜回即食之顔回出孔子顧謂二三子曰吾之信回<lb/>
乆矣非特今日也　其言於人也無所不信曽參也<hi>家語</hi>
偃然如固有之而天下不稱貪焉<hi>荀儒效</hi>
史晉叔向曰祁大夫外舉不棄讎内舉不失親其獨遺<lb/>
我乎<hi>左</hi>羊祜與陸抗相對抗嘗病祜饋之藥抗服之無<lb/>
疑心人多諫抗曰羊祜豈酖人者<hi>晉書羊祜傳通鑑云豈有酖人羊叔子哉</hi>
君子謂祁奚能舉善稱其讎不為諂立其子不為譽舉<lb/>
<pb n="KR3k0025_WYG_065-58b"/>
其偏不為黨小邾射以句繹來奔曰使季路要我吾無<lb/>
盟矣季康子曰千乗之國不信其盟而信子之言子何<lb/>
辱也<hi>左</hi>一字之褒踰華衮之贈片言之貶過市朝之撻<lb/>
<hi>榖梁序</hi>蘇秦相燕燕人惡之於王王按劍而怒食以駃騠<lb/>
白圭顯於中山中山人惡之於魏文侯投之以夜光之<lb/>
璧何則兩主二臣剖心折肝相信豈移於浮辭哉<hi>史記</hi>得<lb/>
黄金百斤不如季布一諾<hi>前漢季布𫝊</hi>二荀論説乆而益信<lb/>
<hi>魏志本𫝊</hi>得劉公一紙書賢於十部從事<hi>晉書劉𢎞𫝊</hi>上官桀黨<lb/>
<pb n="KR3k0025_WYG_065-59a"/>
與有譖霍光者上怒輙曰大将軍忠臣先帝所属以輔<lb/>
朕身敢有毁者坐之自是桀等不敢復言<hi>通鑑漢昭紀</hi>黄瓊<lb/>
薨将𦵏四方逺近名士㑹者六七千人徐穉往弔之進<lb/>
酧哀哭而去人莫知者諸名士推問䘮宰曰先時有一<lb/>
書生來衣麄薄而哭之哀不記姓氏衆曰必徐孺子也<lb/>
<hi>漢桓紀</hi>吳主假太常潘濬節度使討五溪蠻濬姨兄蔣琬<lb/>
為諸葛亮長史衡旍奏濬遣宻使與琬相聞欲有自託<lb/>
之計吳王曰承明不為此也<hi>魏明紀</hi>龐晃等短髙熲於上<lb/>
<pb n="KR3k0025_WYG_065-59b"/>
上怒皆黜之因謂熲曰獨孤公猶鏡也毎被磨瑩皎然<lb/>
益明<hi>隋髙祖</hi>世民謂尉遲敬徳曰公心如山嶽雖積金至<lb/>
斗知公不移<hi>唐髙祖</hi>李緯為户部尚書有自京師來者上<lb/>
問𤣥齡何言對曰𤣥齡聞李緯拜尚書但聞李緯美鬚<lb/>
鬢帝遽改除緯為洛州刺史<hi>唐太宗</hi>夏官侍郎李昭徳宻<lb/>
言於太后曰魏王承嗣權太重承嗣亦毁昭徳於太后<lb/>
太后曰吾任昭徳始得安眠<hi>唐武后</hi>周太祖推心委任蘇<lb/>
綽而無間言太祖或出㳺常預署空紙以授綽若須處<lb/>
<pb n="KR3k0025_WYG_065-60a"/>
分則隨事施行及還啓之而已<hi>通鑑</hi>魏武法尚峻令云京<lb/>
城有變九卿各居其府其後嚴才作亂與其徒属數千<lb/>
人攻左掖門魏武登銅雀臺逺望無敢救者時王修為<lb/>
奉常聞變召車馬未至便将官属步至宫門魏武望見<lb/>
之曰彼來者必王修乎　權傾天下而朝不忌功盖一<lb/>
世而主不疑<hi>唐書郭子儀𫝊</hi>一言之重訂千金<hi>唐李大亮𫝊</hi>
𫝊記衛靈公與夫人夜坐聞有車聲至闕而息過又聞<lb/>
車聲夫人曰此必是蘧伯玉公曰何以知之曰妾聞禮<lb/>
<pb n="KR3k0025_WYG_065-60b"/>
下公門式路馬今蘧伯玉賢者也必不以暗昧失禮公<lb/>
令人視之果如斯言<hi>列女𫝊</hi>
集殺青無兼兩之宜薏苡起懐珠之謗<hi>王愡歐陽熲墓誌</hi>片辭<lb/>
貴白璧一諾輕黄金<hi>李太白集</hi>斯言勝金玉佩服無失墜<hi>白侍</hi>
<hi>郎</hi>唯君飲冰心可酌貪泉水<hi>張承/吉文</hi>笑言成月旦<hi>李義山集</hi>偉<lb/>
人一顧踰于華章一非惨乎黥刖<hi>劉賓客</hi>褒其一字有踰<lb/>
拱璧之重<hi>同上</hi>
　　　歸向<lb/>
<pb n="KR3k0025_WYG_065-61a"/>
經沔彼流水朝宗于海　愛莫助之　豈弟君子民之<lb/>
攸歸<hi>詩</hi>
子巨室之所慕一國慕之一國之所慕天下慕之　願<lb/>
受一㕓而為氓<hi>孟子</hi>君子若華山松栢既多望之自不知<lb/>
厭<hi>晏子</hi>
史楚葉公至或遇之曰君胡不胄國人望君如望慈父<lb/>
母焉盗賊之矢或傷君是絶民望也若之何不胄乃胄<lb/>
又遇一人曰君胡胄國人望君如望嵗也日月以幾若<lb/>
<pb n="KR3k0025_WYG_065-61b"/>
見君面是得艾也民知不死而又掩面以絶民望不亦<lb/>
甚乎乃免胄而進禆諶曰天禍鄭乆矣其必使子産息<lb/>
之乃猶可以戾<hi>定也</hi>不然将亡矣<hi>左</hi>楊回見趙簡子曰臣<lb/>
居鄉三逐事君五去聞君好士故走來見<hi>說苑</hi>相如至一<lb/>
坐盡傾<hi>西漢本𫝊</hi>歙然歸仁<hi>匡衡傳</hi>陳遵請求不敢逆所到衣<lb/>
冠懐之惟恐在後<hi>本傳</hi>趙廣漢為京兆尹吏咸願為用僵<lb/>
仆無所避廣漢聪明皆知其能之所宜盡力與否<hi>通鑑漢宣</hi>
<hi>紀</hi>士皆言願属大樹将軍<hi>漢平紀</hi>大司徒歐陽歙坐前為<lb/>
<pb n="KR3k0025_WYG_065-62a"/>
汝南太守度田不實贓罪千餘萬下獄歙世受尚書八<lb/>
世為博士諸生守闕為歙求哀者千餘人至有自髠剔<lb/>
者平原禮震年十七求代歙死<hi>同上</hi>罷戍屯校尉及都䕶<lb/>
官徴還班超于寘王侯以下皆號泣曰依漢使如父母<lb/>
誠不可去互抱超馬脚不得前<hi>通鑑章紀</hi>張綱在郡一嵗卒<lb/>
張嬰五百餘人為之制服行䘮送到犍為負土成墳<lb/>
梁兾收李固下獄門生渤海王調貫械上書證固之枉<lb/>
河内趙承等數十人亦要鈇質詣闕通訴太后詔赦之<lb/>
<pb n="KR3k0025_WYG_065-62b"/>
及出獄京師市里皆稱萬嵗<hi>漢殤帝</hi>客有言於何進曰孔<lb/>
文舉有重名不如因而禮之可以示廣天下<hi>後漢孔融𫝊注猶衆</hi>
<hi>星之有北斗百榖之有黍稷天下莫不属目</hi>李膺等雖廢錮天下士大夫皆<lb/>
髙尚其節而汙穢朝廷希之者唯恐不及更共相標榜<lb/>
為之稱號為三君八俊八顧八及八厨　魯肅曰孫討<lb/>
虜敬賢禮士江表英豪咸歸附之　劉豫州士慕仰若<lb/>
水歸海<hi>漢獻紀</hi>車駕南征冦恂從至潁川盜賊悉平百姓<lb/>
遮道曰願從陛下復借冦君一年上乃留恂<hi>東觀漢紀</hi>懐赴<lb/>
<pb n="KR3k0025_WYG_065-63a"/>
如歸<hi>後漢</hi>禹所止停車駐節父老童稚垂髮戴白滿其車<lb/>
下<hi>東漢鄧禹</hi>張楷居𢎞農山學者隨之所居成市<hi>范曄後漢</hi>齊魯<lb/>
間宗之<hi>東漢鄭𤣥𫝊</hi>犬馬戀主物不敢忘<hi>晉書石勒𫝊</hi>車𦙍善於<lb/>
賞㑹當時毎有盛坐而𦙍不在皆云無車公不樂謝安<lb/>
逰集之日輙開筵待之<hi>晉書本𫝊</hi>周顗曰何敢近捨明公<hi>王導</hi>
逺希嵇阮<hi>晉書周顗𫝊</hi>温嶠等至建康王導周顗庾亮等皆<lb/>
愛嶠才争與之交<hi>通鑑晉元</hi>當效犬馬之用<hi>陳書</hi>蕭穎士有奴<lb/>
事穎士十年笞楚嚴惨或勸其去曰非不能愛其才也<lb/>
<pb n="KR3k0025_WYG_065-63b"/>
<hi>唐書</hi>謝超宗公事免詣東府門自通其日風寒蕭道成謂<lb/>
四座曰此客至使人不衣自暖矣<hi>宋書</hi>竇建徳陷京城執<lb/>
户曺河東張𤣥素将殺之縣民千餘人號泣請代其死<lb/>
曰户曺清謹無比大王殺之何以勸善<hi>通鑑</hi>太后思徐有<lb/>
功用法平擢拜左臺殿中侍御史逺近聞者無不相賀<lb/>
<hi>唐武后</hi>劉瞻為刑部尚書瞻之貶也人無賢愚莫不痛惜<lb/>
及其還也長安兩市人率錢顧百戲迎之瞻聞之改期<lb/>
由他道而入<hi>通鑑</hi>
<pb n="KR3k0025_WYG_065-64a"/>
𫝊記漢韋約曰犬馬齒盡既無膂力又無考課所以躊<lb/>
躇戀慕者以明公禮遇隆崇未能自割<hi>三輔決録</hi>
集不勝犬馬之情<hi>選曺子建責躬詩表</hi>疲馬戀君軒<hi>選詩</hi>百川赴巨<lb/>
海<hi>謝靈運詩</hi>百川宗渤海五岳輔崑崙<hi>劉賓客</hi>傾巢舉落望徳<lb/>
如歸<hi>選昭王碑</hi>白聞天下談士相聚而言曰生不用萬户侯<lb/>
但願一識韓荆州何令人之景慕一至於此耶豈不以<lb/>
有周公之風躬吐握之事使海内豪俊奔走而歸之一<lb/>
登龍門則聲譽十倍所以龍蟠鳯逸之士皆欲收名定<lb/>
<pb n="KR3k0025_WYG_065-64b"/>
價於君侯<hi>李太白上韓荆州</hi>水深魚極樂林茂鳥知歸<hi>杜工部</hi>雖<lb/>
天地不求仁於芻狗而畎澮思委潤於滄溟<hi>白傅集</hi>小人<lb/>
之懐惠兮猶知獻其至愚固余異於牛馬兮寧止乎飲<lb/>
水而求芻伏門下之黙黙兮竟嵗年以康娛時乗間以<lb/>
獲進兮顔垂歡而愉愉仰盛徳以安躬兮又何忠之能<lb/>
輸<hi>韓復志賦</hi>惴惴焉惟恐不得出大賢之門<hi>韓文</hi>介然而居士<lb/>
友以傾<hi>韓文王仲舒碑</hi>生徒皆喜曰韓公來為祭酒國子監不<lb/>
寂寞矣<hi>韓愈行状</hi>鱗介宗龜龍<hi>郭有道碑</hi>
<pb n="KR3k0025_WYG_065-65a"/>
本朝四方之至如歸其家樂而忘去既駕雖馬亦顧其<lb/>
皂而嘶<hi>東坡集</hi>神宗崩公赴闕臨衛士見公入皆以手加<lb/>
額曰此司馬相公也民遮道呼曰公無歸洛留相天子<lb/>
活百姓所在數千人聚觀之<hi>東坡集司馬温公神道碑</hi>
　　　納侮<lb/>
經覲禮天子不下堂而見諸侯下堂而見諸侯天子之<lb/>
失禮也由夷王以下<hi>記</hi>
子人必自侮然後人侮之家必自毁然後人毁之國必<lb/>
<pb n="KR3k0025_WYG_065-65b"/>
自伐然後人伐之<hi>孟子</hi>行有招辱<hi>荀子</hi>
史蕭琛嘗預御筵醉伏上以棗投琛琛乃取栗擲上中<lb/>
面<hi>梁書</hi>張𤣥祖八嵗齒虧先逹知其不常戲之曰君口復<lb/>
何為開狗竇答曰正使君輩從此中出<hi>劉昭幼童傳</hi>劉道真<lb/>
遭亂於河側自牽船見一老嫗操櫓劉曰女子何不調<lb/>
機利杼而操櫓女答曰丈夫何不跨馬揮鞭而牽船<hi>裴啓</hi>
<hi>期語林</hi>
本朝孫皓為晉所滅武帝問皓曰聞南人好作爾汝詩<lb/>
<pb n="KR3k0025_WYG_065-66a"/>
皓曰昔與汝為鄰今與汝為臣勸汝一杯酒令汝夀萬<lb/>
春<hi>古今詩話</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0025_WYG_065-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷六十五<lb/>
</p>
<p>
</p>
  </div>
</body>
</text>
</TEI>
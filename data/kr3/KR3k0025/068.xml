<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷六十八</head>
    <p>
<pb n="KR3k0025_WYG_068-1a"/>
欽定四庫全書<lb/>
　記纂淵海卷六十八　　　宋　潘自牧　撰<lb/>
　　接物部<lb/>
　　　延接<lb/>
經晝日三接　以貴下賤<hi>易</hi>主人肅客而入<hi>記</hi>
子吾所執贄而見者十人還贄而相見者三十人貌執<lb/>
之士者百有餘人欲言而請畢事者千有餘人吾僅得<lb/>
三士焉以正吾身故上士吾薄為之貌下士吾厚為之<lb/>
<pb n="KR3k0025_WYG_068-1b"/>
貌<hi>荀子</hi>
史天下諸公子亦有喜事者矣然信陵君之接岩穴隠<lb/>
者不耻下交有以也名冠諸侯不虛耳　楊惲好士自<lb/>
喜知人居衆人中長與人顔色<hi>並史記</hi>孟嘗君客無所擇<lb/>
皆善遇之人人自以為孟嘗君親已　延為上客　周<lb/>
公曰我一沐三握髪一飯三吐哺起以待士猶恐失天<lb/>
下之賢也　孟嘗君好士食客常數千人　春申君客<lb/>
三千餘人皆躡珠履<hi>並史</hi>公孫𢎞為宰相起客館開東閣<lb/>
<pb n="KR3k0025_WYG_068-2a"/>
以延賢人　鄭當時為大使戒門下客至亡貴賤亡留<lb/>
門者執賔主之禮以其貴下人　于定國為人謙恭尤<lb/>
重經術士雖卑賤徒歩輒過定國皆與鈞禮恩敬甚備<lb/>
　丞相開東閣以延賢人與叅謀議　韋元成謙遜下<lb/>
士出遇知識歩行輒下從者與載送之<hi>並西漢</hi>謙恭愛士<lb/>
傾身引接慰藉良厚　陳寵為司空去籍通賔客以明<lb/>
無所不受論者大之<hi>東漢</hi>皇甫嵩為三公以身起于汗馬<lb/>
常折節下士<hi>謝承傳</hi>陳蕃惟徐穉來特設一榻去則懸之<lb/>
<pb n="KR3k0025_WYG_068-2b"/>
　周璆唯蕃能致焉特為置榻去則垂之<hi>陳蕃傳</hi>蔡邕見<lb/>
王粲而竒之時邕才學顯著貴重朝廷常車騎塞巷賔<lb/>
客盈坐聞粲在門倒屣迎之　王符在門皇甫規素聞<lb/>
符名乃驚遽而起衣不及帶屣履出迎揮沐吐餐垂接<lb/>
白屋　袁紹士無貴賤與之抗禮<hi>並東漢</hi>羊侃不飲酒而<lb/>
好賔㳺終日獻酬同其醉醒<hi>南史</hi>羊欣常詣領軍將軍謝<lb/>
鯤鯤拂席改服然後見之　王渾為安東將軍虛懐接<lb/>
納座無空席門不停謁江東之士悦附之　晉紀瞻曰<lb/>
<pb n="KR3k0025_WYG_068-3a"/>
先王身下白屋搜揚仄陋使山無扶蘇之子野無伐檀<lb/>
之詠<hi>並晉書</hi>賈謐喜延士大夫郭彰石崇陸機弟雲和郁<lb/>
及滎陽潘岳清河崔基渤海歐陽建蘭陵繆街京兆杜<lb/>
斌摯虞瑯琊諸葛詮𢎞農王粹襄城杜育南陽鄒㨗齊<lb/>
國左思沛國劉讓周恢安平索秀潁川陳眕髙陽許猛<lb/>
彭城劉訥中山劉興興弟琨皆附于謐號曰二十四友<lb/>
<hi>惠帝紀</hi>張建封性樂士賢不肖逰其門者禮必均故其徃<lb/>
如歸<hi>唐書</hi>
<pb n="KR3k0025_WYG_068-3b"/>
傳記陳仲舉為豫章太守至便問徐孺子所在欲先看<lb/>
之<hi>雜記</hi>司農受客戒無留門丞相延賔使常開閤　捧銅<lb/>
盤而盟平原之賔二十躡珠履而㑹春申之客三千<hi>白帖</hi>
集重士踰山<hi>魏都賦</hi>公子敬愛客終宴不知疲<hi>子建詩</hi>許與<lb/>
氣類<hi>文憲集</hi>年勢不侔公與之抗禮<hi>文選/集</hi>延之上座<hi>韓文</hi>主<lb/>
人才且賢重士百金輕<hi>應物集</hi>有地先開閤何人不掃門<lb/>
　却訝繡衣人仍交布衣士<hi>劉長卿</hi>屈富貴于沉𡨕雜薜<lb/>
蘿于簮笏<hi>子昂集</hi>見我顔色温<hi>杜甫</hi>解榻招徐穉登樓引仲<lb/>
<pb n="KR3k0025_WYG_068-4a"/>
宣<hi>元微之集</hi>
本朝歐陽公喜士為天下第一<hi>冷齋夜語</hi>蘇明允至和間來<lb/>
京師既為歐陽公所知其名翕然韓忠獻諸公皆待以<lb/>
上客嘗遇重陽忠獻置酒私第惟文忠與一二執政而<lb/>
明允乃以布衣參其間都人以為異禮<hi>石林燕語</hi>
　　　藐視<lb/>
子說大人則藐之勿視其巍巍然　彼以其富我以吾<lb/>
仁彼以其爵我以吾義吾何慊乎哉　孟子為卿於齊<lb/>
<pb n="KR3k0025_WYG_068-4b"/>
出弔於滕王使蓋大夫王驩為輔行王驩朝暮見反齊<lb/>
滕之路未嘗與之言行事也<hi>孟子</hi>
史毛遂曰公等碌碌所謂因人成事者也<hi>史記</hi>何足置齒<lb/>
牙間哉　説丞相𢎞下之如發蒙耳<hi>並西漢</hi>更始見趙熹<lb/>
曰繭栗犢豈能致逺乎　許汜與劉備語曰陳元龍無<lb/>
客主之禮不相與語自上大牀卧使客卧下牀備曰今<lb/>
天下大亂君須憂國忘家有救世之意乃求田問舍言<lb/>
無可采是元龍所諱也何縁當與君語如我自卧百尺<lb/>
<pb n="KR3k0025_WYG_068-5a"/>
樓上卧君於地下何但上下牀之間哉　崔琳曰大丈<lb/>
夫為有邂逅耳即如卿諸人良足貴哉　黃忠為後將<lb/>
軍闗公聞黄忠位與己並怒曰大丈夫不與老兵同列<lb/>
不可受拜　或問禰衡曰盍從陳長文司馬伯達乎曰<lb/>
吾焉能從屠沽兒耶又問荀文若趙稚長云何曰文若<lb/>
可借面弔䘮稚長可使監厨<hi>並東漢</hi>張飛嘗就劉巴宿巴<lb/>
不與語曰大丈夫處世當交四海英雄如何與兵子共<lb/>
語<hi>蜀志</hi>司徒蔡謨戯侮王導導怒謂人曰吾徃與羣賢共<lb/>
<pb n="KR3k0025_WYG_068-5b"/>
逰洛中何曾聞有蔡克兒耶　秦王墮曰董龍是何雞<lb/>
狗而令國士與之言乎　殷浩才名冠世庾翼弗之重<lb/>
也每語人曰此輩宜束之髙閣俟天下太平然後議其<lb/>
任耳　秦王猛倜儻有大志不屑細務人皆輕之猛悠<lb/>
然自得聞桓溫入闗被褐詣之捫虱而談當世務旁若<lb/>
無人　王徽之為桓冲騎兵參軍冲嘗謂徽之曰卿在<lb/>
府日乆比當相料理徽之初不酬答直髙視以手板柱<lb/>
頰云西山朝來致有爽氣耳　謝奕嘗逼桓溫酒溫走<lb/>
<pb n="KR3k0025_WYG_068-6a"/>
避之奕遂引溫一兵帥共飲曰失一老兵得一老兵<lb/>
慕容評真奴才雖億兆之衆不足畏况數十萬乎　秦<lb/>
主登聞後秦王萇卒喜曰姚興小兒吾當折杖笞之耳<lb/>
<hi>並晉紀</hi>　爾刀筆小才正堪供几案之用豈應汙辱門下<lb/>
斁我彛倫<hi>梁紀</hi>桓範曰曹子丹佳人生汝兄弟㹠犢耳<hi>魏志</hi>
龜鼈小豎自救不暇夫何能為　魏人曰檀道濟死吳<lb/>
子輩不足復憚<hi>宋紀</hi>孫晟素輕馮延已謂人曰金盃玉盌<lb/>
乃貯狗矢乎<hi>周太祖紀</hi>李太白常侍帝醉使髙力士脫靴<lb/>
<pb n="KR3k0025_WYG_068-6b"/>
顔師古性簡峭視輩行傲然罕所推接<hi>唐書</hi>
傳記許敬宗性輕見人多忘之或謂其不聰乃曰卿自<lb/>
難記若遇曹劉沈謝暗中摸索着亦可識<hi>國史纂異</hi>
集髙眄邈四海<hi>詩</hi>客來尚不見肯到權門耶　奴視法<lb/>
度士<hi>韓集</hi>視天下之勞若觀蟻之移穴翫而不戚<hi>栁文</hi>五侯<lb/>
三相家眼冷不見君　太倉一稊米大海一浮萍　畜<lb/>
之如犬羊視之如蜂蠆<hi>白侍郎集</hi>髙視終古一笑昔人　亦<lb/>
何足齒于吾人<hi>唐文粹</hi>憂天下無此鼠輩耶<hi>劉賔客</hi>
<pb n="KR3k0025_WYG_068-7a"/>
本朝下看區區郊與島螢飛露濕迎秋草　孤芳陋孤<lb/>
妍<hi>歐公</hi>
　　　捄援<lb/>
子猶解倒懸也　昬暮叩人之門户求水火無弗與者<lb/>
<hi>孟子</hi>中流失舡一瓠千金<hi>鶡冠/子</hi>出死斷亡以覆救之<hi>荀子</hi>
史簡書同惡相恤之謂　同恤菑危救備凶患　天災<lb/>
流行國家代有救菑恤鄰道也　救患分菑<hi>並左傳</hi>救人<lb/>
於戹振人不贍　季布有名於楚數窘漢王項羽滅高<lb/>
<pb n="KR3k0025_WYG_068-7b"/>
祖求布千金布匿周氏髠鉗季布衣褐衣置廣栁車中<lb/>
并與其家僮數十人之魯朱家所賣之朱家心知是季<lb/>
布乃買而置之田誡其子曰田事聽此奴必與之同食<lb/>
<hi>季布傳</hi>秦囚孟嘗君謀欲殺之孟嘗君使人抵昭王幸姫<lb/>
求解幸姫曰妾願得君狐白裘此時孟嘗君有一狐白<lb/>
裘價值千金天下無雙入秦獻之昭王更無他裘孟嘗<lb/>
君患之徧問客莫能對最下坐有能為狗盗者曰臣能<lb/>
得狐白裘乃夜為狗以入秦宫藏中取所獻狐白裘至<lb/>
<pb n="KR3k0025_WYG_068-8a"/>
以獻秦王幸姬姬為言釋孟嘗君孟嘗君即馳出秦昭<lb/>
王後悔出孟嘗君求之已去即使人馳傳逐之孟嘗君<lb/>
至闗闗法雞鳴而出客孟嘗君恐追至客之居下坐者<lb/>
有能為雞鳴遂發闗出<hi>本傳</hi>李同説平原曰士方其危苦<lb/>
之時易得耳　伍子胥奔吳到昭闗昭闗欲執之伍子<lb/>
胥幾不得脫追者後至江上有一漁父乗船知伍子胥<lb/>
之急乃渡子胥<hi>本傳</hi>鮑宣下廷尉王咸舉幡太學下曰欲<lb/>
救鮑司𨽻者㑹此諸生㑹者千餘人遮丞相孔光車不<lb/>
<pb n="KR3k0025_WYG_068-8b"/>
得行宣減死一等　望氣者言長安獄中有天子氣郭<lb/>
穣夜到郡邸獄丙吉閉門拒使者不納曰皇曾孫在他<lb/>
人無辜死者猶不可况親曾孫乎相守至天明不得入<lb/>
　緩急相䕶<hi>西漢</hi>何顒與袁紹為犇走之交嘗私入洛陽<lb/>
從紹計議為諸名士罹黨事者求捄援權計使得逃隠<lb/>
所全免甚衆<hi>東漢</hi>初蔡邕與將作大匠陽球有隙球即中<lb/>
常侍程璜女夫使人飛章言邕下邕於雒陽獄劾以仇<lb/>
怨奉公議害大臣不臣不敬棄市事奏中常侍河南吕<lb/>
<pb n="KR3k0025_WYG_068-9a"/>
强愍邕無罪力為伸請陽球使客追路刺邕客感其義<lb/>
皆莫為用球又賂其部主使加毒害所賂者反以其情<lb/>
戒邕由是得免<hi>漢靈帝紀</hi>趙岐逃難賣餅北海中孫嵩見岐<lb/>
與共載歸藏岐複壁中數年侯覽等上書告張儉與同<lb/>
郡二十四人為黨於是刋章討捕儉儉困迫遁走望門<lb/>
投止莫不重其名行破家相容其所經歴伏重誅者以<lb/>
數十宗親皆殘滅郡縣為之殘破　張儉為中常侍侯<lb/>
覽所怨覽刋章捕儉與孔融兄褒有舊亡抵褒不遇融<lb/>
<pb n="KR3k0025_WYG_068-9b"/>
曰兄雖在外吾不能為君主耶因留舍之後事泄褒坐<lb/>
死<hi>並東漢</hi>王祥漸有時譽母深疾之宻使鴆祥弟覽知之<lb/>
徑起取酒祥争而不與母遽奪反之自後母賜祥饌覽<lb/>
輒先甞<hi>魏元帝紀</hi>李景莊老於塲屋毎被黜母輒撻景譲<hi>荘兄</hi>
<hi>也</hi>宰相謂主司曰李景莊今嵗不可不收可憐彼母每<lb/>
嵗受撻由是始得及第<hi>武宗紀</hi>勅曰王衍一行並從殺戮<lb/>
樞宻使張居翰就殿柱揩去行字改為家字<hi>唐明宗紀</hi>
傳記窮鳥入懐仁人所憫死士歸我當棄之乎伍員之<lb/>
<pb n="KR3k0025_WYG_068-10a"/>
託漁舟季布之託廣栁孔融之藏張儉孫嵩之匿趙岐<lb/>
以此得罪甘心瞑目<hi>顔氏家訓</hi>
集蹈水火之求免於人也茍不至乎欲其死者則將狂<lb/>
奔盡氣濡手足焦毛髪救之而不辭也<hi>韓文</hi>吐飯飽之解<lb/>
衣煖之<hi>牧之</hi>
　　　推輓<lb/>
史或輓之或推之欲無入得乎<hi>出左㐮</hi>田勝為周陽侯徧<lb/>
見湯貴人　季布名所以益聞者曹丘揚之也　使孔<lb/>
<pb n="KR3k0025_WYG_068-10b"/>
子名布揚於天下者皆子貢先後之也<hi>史記</hi>欲相扳援死<lb/>
而後已<hi>西漢</hi>相與抗衡<hi>杜周傳</hi>鄭當時推轂士類及官屬常<lb/>
引以為賢於己<hi>本傳</hi>借譽于左右<hi>鄒陽傳</hi>㳺揚足下名於天<lb/>
下<hi>季布傳</hi>張華性好人物至於窮賤候門之士有一介之<lb/>
善者咨嗟稱詠為之延譽<hi>晋</hi>士子聲名未立應共奨成<lb/>
無惜齒牙餘論<hi>南史謝朓傳</hi>
傳記士非玉石談者為價<hi>物理論</hi>
集名聲荷朋友<hi>韓集</hi>青㝠送吹嘘<hi>詩</hi>故人相攜直上太階<lb/>
<pb n="KR3k0025_WYG_068-11a"/>
<hi>吕溫贊</hi>吹噓期指掌<hi>元㣲之</hi>
本朝乗雪洒潤秉律嘘枯<hi>臨川</hi>
　　　軫恤<lb/>
經勞來還定安集之至于矜寡無不得其所<hi>詩序</hi>老有所<lb/>
終壯有所用幼有所長矜寡孤獨廢疾者皆有所養<hi>記</hi>
隠惻矜恤于物謂之仁<hi>禮</hi>
史昔闔廬在國天有菑癘親廵矜寡而共其乏困<hi>左</hi>民<lb/>
勤於力則功築罕民勤於財則貢賦少民勤於食則百<lb/>
<pb n="KR3k0025_WYG_068-11b"/>
事廢矣<hi>穀梁</hi>范雎見須賈賈曰范叔一寒如此哉乃取其<lb/>
一綈袍以賜之<hi>史記</hi>蓋寛饒為衛尉司馬躬按行士卒廬<lb/>
室視其飲食居處有疾病者身自撫循臨問加致醫藥<lb/>
遇之甚恩<hi>西漢</hi>
集以俸錢𦵏枯而恩浹以家飲救渇而澤周萼合兄弟<lb/>
之析居者而民以養麕復老弱之流庸者而疆以實<hi>皇甫</hi>
<hi>湜</hi>齊王不忍觳觫牛簡子亦放邯鄲鳩<hi>栁詩</hi>視人之瘼如<lb/>
熛疽在身不忘决去<hi>劉賔客</hi>其心如肺石動必逹窮民<hi>白侍</hi>
<pb n="KR3k0025_WYG_068-12a"/>
<hi>郎</hi>長安有貧者為瑞不宜多<hi>羅隠集</hi>
本朝我哀籃中蛤閉口䕶殘汁又哀網中魚開口吐微<lb/>
濕<hi>坡詩</hi>
　　　覆蓋<lb/>
子孔子將行雨而無蓋門人曰商也有之子曰商之為<lb/>
人也甚短於財吾聞與人交推其長者諱其短者故能<lb/>
乆也<hi>家語</hi>
史人之有牆以蔽惡也<hi>左</hi>曹參見人有過掩匿覆蓋之<lb/>
<pb n="KR3k0025_WYG_068-12b"/>
　陳遵入公府日出醉歸曹事數廢西曹請斥之司徒<lb/>
馬宫重遵謂西曹曰此人大度士奈何以小失責之<lb/>
黄霸為潁川守許丞老病聾督郵白欲去之霸曰許丞<lb/>
雖老尚能起拜送迎重聽何傷且善助之毋失賢者意<lb/>
<hi>並西漢</hi>未敢誦言誅之<hi>髙後紀</hi>古者大臣有坐不㢘而廢者<lb/>
不謂不㢘曰簠簋不飾坐汙穢淫亂男女亡别者不曰<lb/>
汙穢而曰帷簿不脩坐罷軟不勝任者不謂罷軟曰下<lb/>
官不職故貴大臣定有其罪矣猶未斥然正以謼之也<lb/>
<pb n="KR3k0025_WYG_068-13a"/>
尚遷就而為之諱故其在大譴大呵之域者聞譴呵則<lb/>
白冠㲠纓盤水加劍造請室而請辜矣<hi>西漢</hi>禇彦回有門<lb/>
生盗其衣彦回遇之謂曰可宻藏之勿使人見此門生<lb/>
慙而去<hi>宋書</hi>王僧祐父袁時人為之語曰王袁如屏風屈<lb/>
曲能蔽風露<hi>齊書</hi>王曰朕好與人較量理致崔祐甫性褊<lb/>
躁朕難之則應對失次朕常知其短而䕶之<hi>唐紀</hi>初李景<lb/>
畧嘗宴僚佐行酒者誤以醯進判官京兆任迪簡以景<lb/>
畧性嚴恐行酒者獲罪强飲之<hi>唐順紀</hi>
<pb n="KR3k0025_WYG_068-13b"/>
傳記牛竒章公帥維揚杜牧在幕中夜㣲服逸遊後牧<lb/>
以拾遺召公以縱逸為戒牧始隠公取一篋皆街子輩<lb/>
服帖云杜書記平書<hi>芝白録</hi>
集仲尼不假蓋於子夏䕶其短也<hi>嵇叔夜</hi>
本朝韓魏公與歐陽永叔相親最深公知永叔不以繫<lb/>
辭為出孔子書又多不以文中子為可取中書相㑹累<lb/>
年未嘗與之言及也　又韓魏公為丞相毎見文字有<lb/>
攻人隠惡者必手自封之未嘗使人見<hi>並筆談</hi>
<pb n="KR3k0025_WYG_068-14a"/>
　　　傾蓋<lb/>
子程子返自郯遭孔子于塗傾蓋而顧相語終日甚相<lb/>
親也<hi>子華子</hi>
史吳季札聘於鄭見子産如舊相識與之縞帶子産獻<lb/>
紵衣焉<hi>左</hi>孔子過鄭與子産如兄弟<hi>史鄭/世家</hi>傾蓋如故<hi>鄒陽</hi>
<hi>傳</hi>周瑜過魯肅求糧肅指一囷與瑜遂相親結定僑札<lb/>
之分<hi>吳志</hi>一見如舊<hi>𤣥齡傳</hi>
傳記傾蓋如故<hi>劉向新序</hi>黄憲常逢一童容貌非常憲怪而<lb/>
<pb n="KR3k0025_WYG_068-14b"/>
問之是魯國孔融時年十嵗餘憲下執融手載歸舍與<lb/>
融談知其不凡便結為兄弟因升堂見親<hi>㑹稽録</hi>
集傾蓋雖終朝大分邁疇昔<hi>盧子諒詩</hi>生平未識一見而交<lb/>
道遂存此日披懐千載之風期對坐<hi>陳子昂集</hi>相識雖新有<lb/>
故情<hi>白樂天</hi>欲迎先倒屣並坐便傾樽<hi>劉賔客</hi>
本朝風期一相許意氣曽誰讓<hi>歐陽文</hi>
　　　顧盼<lb/>
子列子學乗風之道三年之後心不敢念是非口不敢言<lb/>
<pb n="KR3k0025_WYG_068-15a"/>
利害始得光商一盼而已<hi>列子</hi>
集顧盼増其倍價剪拂使其長鳴　昔歐冶改視鈆刀<lb/>
易價伯樂所盼駑馬百倍<hi>並文選</hi>唾為恩　猥以庇賤之<lb/>
姿謬奉清通之盼<hi>駱賔王集</hi>一顧輕千金<hi>李太白</hi>一顧生鴟羽<lb/>
<hi>孟東野</hi>三都時覺重一顧世稱妍<hi>元㣲之</hi>風光一擡舉猶得<lb/>
暫時看<hi>同上</hi>
　　　提㧞<lb/>
經㧞茅茹以其彚征吉<hi>易</hi>儒有内稱不辟親外舉不辟<lb/>
<pb n="KR3k0025_WYG_068-15b"/>
怨推賢而進達之不望其報<hi>記</hi>趙文子所舉於晉國管<lb/>
庫之士七十有餘家<hi>同上</hi>
子趙武薦白屋之士六十餘家<hi>韓子</hi>
史楚子西曰勝如卵余翼而長之　君子謂祁奚於是<lb/>
能舉善矣稱其讎不為諂立其子不為比舉其偏不為<lb/>
黨解狐得舉祁午得位伯華得官建一官而三物成能<lb/>
舉善也夫唯善故能舉其類　絳縣人七十有三年矣<lb/>
趙孟曰不能用吾子使吾子辱在泥塗乆矣遂仕之<hi>並左</hi>
<pb n="KR3k0025_WYG_068-16a"/>
仲尼聞魏子之舉也曰近不失親<hi>魏戊</hi>逺不失舉可謂義<lb/>
矣<hi>左傳</hi>韓安國貪嗜於財所推舉皆㢘士賢於己者也於<lb/>
梁舉壺遂臧固皆天下名士　薦天下賢俊　鄭當時<lb/>
推轂士類及官屬常引以為賢於己<hi>本傳</hi>楊興說史髙曰<lb/>
匡衡才智有餘經學絶倫但以其無階朝廷故隨牒在<lb/>
逺方將軍誠召置幕府與參事議觀其所有貢之朝廷<lb/>
必為國器<hi>匡衡傳</hi>稠人廣衆薦寵下輩士亦以此多之<hi>灌夫</hi>
<hi>傳</hi>何武為人仁厚好進士奨稱人之善為楚内史厚兩<lb/>
<pb n="KR3k0025_WYG_068-16b"/>
龔在沛郡厚兩唐及為公卿薦之朝廷此兩人顯於世<lb/>
者何侯力也　田蚡進名士家居者<hi>本傳</hi>河南尹羊陟謁<lb/>
造趙壹言談至曛夕極歡而執其手曰良璞不剖必有<lb/>
泣血以相明者矣陟乃與司徒袁逢共稱薦之名動京<lb/>
師士大夫想望其風采<hi>東漢</hi>第五倫舉人多至二千石<hi>本傳</hi>
胡廣所辟命皆天下名士<hi>本傳</hi>光武任使諸將多訪於鄧<lb/>
禹毎有所舉皆當其才<hi>鄧禹傳</hi>陳寔出於單㣲鍾皓為郡<lb/>
功曹辟司徒府臨辭太守問誰可代卿者皓曰明府必<lb/>
<pb n="KR3k0025_WYG_068-17a"/>
欲得人西門亭長陳寔可寔聞之曰鍾君似不察人何<lb/>
獨識我太守遂以寔為功曹<hi>漢紀</hi>孔融上疏曰惟嶽降神<lb/>
異人並出竊見平原處士禰衡年二十四字正平淑質<lb/>
貞亮英才卓躒初渉藝文升堂覩奥目所一見輒誦於<lb/>
口耳所蹔聞不忘於心性與道合思若有神𢎞羊潛計<lb/>
安世黙識以衡凖之誠不足怪忠果正直志懐霜雪見<lb/>
善若驚疾惡若讎任座抗行史魚勵節殆無以過也鷙<lb/>
鳥累百不如一鶚使衡立朝必有可觀飛辯騁辭溢氣<lb/>
<pb n="KR3k0025_WYG_068-17b"/>
坌涌觧疑釋結臨敵有餘昔賈誼求試屬國詭繫單于終<lb/>
軍欲以長纓牽致勁越弱冠慷慨前世美之近日路粹<lb/>
嚴象亦用異才擢拜臺郎衡宜與為比如得龍躍天衢<lb/>
振翼雲漢揚聲紫㣲垂光虹蜺足以昭近署之多士増<lb/>
四門之穆穆鈞天廣樂必有竒麗之觀帝室皇居必蓄<lb/>
非常之寳若衡等輩不可多得激楚揚阿至妙之容掌<lb/>
技者之所貪飛兎騕褭絶足犇放良樂之所急臣等區<lb/>
區敢不以聞<hi>禰衡傳</hi>吕蒙至都權問誰可代卿者蒙曰陸<lb/>
<pb n="KR3k0025_WYG_068-18a"/>
遜意思深長才堪負重乃召遜拜偏將軍右部督以代<lb/>
蒙<hi>漢獻帝</hi>諸葛誕曰今善人單少茍其性不邪便可奨就<lb/>
<hi>吳志</hi>龎統曰㧞十失五猶得其半<hi>蜀志</hi>荀令君之舉善不進<lb/>
不休<hi>魏志</hi>荀令君之所舉皆命世之大才　謝脁好奨與<lb/>
人才曰士子聲名未立宜共奨成無惜齒牙之餘論<lb/>
山濤為吏部甄㧞人物　初克未仕時河内山簡嘗與<lb/>
瑯琊王衍書曰蔡子尼今之正人衍以書示衆曰山子<lb/>
以一字㧞人　石苞求為小縣許允曰卿我輩人當相<lb/>
<pb n="KR3k0025_WYG_068-18b"/>
引在朝<hi>並晉書</hi>劉穆之為丹陽尹凡所薦達不納不止<hi>宋書</hi>
劉逖薦辛徳源曰弱齡好書晩節逾厲枕籍六經漁獵<lb/>
百氏<hi>北史</hi>海内賢才起自側陋外國逺方名士㧞而用之<lb/>
皆浩之由也<hi>同上</hi>金在礦何足貴善冶鍛而為器人乃寳<lb/>
之<hi>唐書</hi>魏中尉李彪家世孤㣲朝無親援李冲薦于魏主<lb/>
且為之延譽於朝公私汲引<hi>齊髙紀</hi>房𤣥齡曰餘人不足<lb/>
惜至於杜如晦王佐之才大王欲經營四方非如晦不<lb/>
可世民驚曰㣲公言㡬失之<hi>唐高紀</hi>㧞犀之角擢象之齒<lb/>
<pb n="KR3k0025_WYG_068-19a"/>
古人言㧞十失五猶得其半　太后嘗問狄仁傑朕欲<lb/>
得一佳士用之誰可者仁傑曰文學醖藉則蘇味道李<lb/>
嶠固其選矣必欲取卓犖竒才則有荆州長史張柬之<lb/>
其人雖老宰相才也太后擢為洛州司馬數日又問仁<lb/>
傑對曰前薦柬之尚未用也太后曰已遷矣對曰臣所<lb/>
薦者可為宰相非司馬也　狄仁傑嘗薦數十人卒為<lb/>
名臣或謂仁傑曰天下桃李悉在公門矣仁傑曰薦賢<lb/>
為國非為私也　李吉甫同平章事謂中書舍人張垍<lb/>
<pb n="KR3k0025_WYG_068-19b"/>
曰朝廷後進罕所接識君有精鑑願悉為我言之垍取<lb/>
筆疏三十人數日之間選用殆盡當時翕然稱吉甫為<lb/>
得人<hi>唐紀</hi>
傳記驥躊躇於弊輂兮遇孫陽而得代<hi>楚辭</hi>
集蓋聞繁弱登御然後髙墉之功顯孤竹在肆然後降<lb/>
神之曲成伏見處士廣陵戴淵心智足以妍幽才鑒足<lb/>
以辨物固窮樂志無風塵之慕砥節立行有渫井之㓗<lb/>
誠東南之貴寳聖朝之竒璞也<hi>陸機文</hi>蓋聞驪龍之珠必<lb/>
<pb n="KR3k0025_WYG_068-20a"/>
洗紫泉之裏垂天之翼必翔青㝠之表竊見處士吳國<lb/>
張道順下筆攄雕龍之文發言吐掞天之藻若得清水<lb/>
淬其鋒越砥斂其鍔必騰躍天路出覿聖世<hi>楊方文</hi>東都<lb/>
雖信多士朝取一人焉㧞其尤暮取一人焉㧞其尤<lb/>
好賢樂善孜孜以薦進良士為己任方今天下一人而<lb/>
已文章之尤者有侯喜侯雲長者有劉述古者其文長<lb/>
於為詩當今舉於禮部者無與為比有崔羣玉者其文<lb/>
進而未止者也為人賢而有才志剛而氣和凡此四人<lb/>
<pb n="KR3k0025_WYG_068-20b"/>
者皆可以當執事首薦有沈把張苰尉遲汾李紳張後<lb/>
餘李翊者或文或行皆出羣之才也凡此數子舉之足<lb/>
以收人望得才實　誠不忍竒寳横棄道側<hi>並韓文</hi>翼靈<lb/>
鳳於蒼梧起滯龍於潢汙<hi>晋</hi>賢者之處猶金玉生於沙<lb/>
礫豫章産乎幽谷下不進之於上則無由而至矣<hi>鍾子</hi>但<lb/>
是粃糠㣲細物等閒擡舉到青雲<hi>羅隠詩</hi>首光比舉<hi>子昻集</hi>
薦長光價<hi>同上</hi>聴清聲於㸑餘枯桐發響收夜光於𤣥璧<lb/>
怪石騰輝<hi>駱賔王</hi>豫章生宇下毎使翳蓬蒿<hi>劉長卿</hi>汲引之<lb/>
<pb n="KR3k0025_WYG_068-21a"/>
惠如帆得風<hi>李習之</hi>故人相攜直上太階<hi>吕和叔贊杜如晦</hi>生其<lb/>
羽翼長其光價<hi>唐文粹</hi>春膏時蒸朽葉自滋<hi>同上</hi>王子師為<lb/>
豫州未下車即辟荀慈明既下車又辟孔文舉山濤為<lb/>
冀州甄㧞三十餘或為侍中尚書<hi>李白書</hi>網羅遺賢推轂<lb/>
羣英玉不韜輝蘭無沈馨飛鴻出㝠振鷺在庭<hi>吕溫文</hi>長<lb/>
得蕭何為國相自西流水盡朝宗<hi>王建集</hi>假以羽翼俾之<lb/>
騫翥<hi>栁文</hi>澤潤窮鱗雷使幽蟄<hi>吕和叔文</hi>
本朝斟酌元氣洪纎溥被其仁彫刻衆形妍惡曲成其<lb/>
<pb n="KR3k0025_WYG_068-21b"/>
彚<hi>臨川集</hi>當世知名之士如范仲淹孔道輔等皆出其門<lb/>
及為相益務進賢才當公居相府時范仲淹韓琦富弼<lb/>
皆進用至於臺閣一時之賢<hi>晏殊</hi>譬之象犀珠玉雖無補於<lb/>
飢寒要不可使在泥塗中<hi>東坡文</hi>
　　　奨予後進<lb/>
子竊竊焉欲爼豆予於賢人之間<hi>荘子</hi>
史郭泰好奨訓士類或出於屠沽卒伍因泰奨進成名<lb/>
者甚衆<hi>漢桓紀</hi>荀淑㧞李昭於小吏友叔度於幼童<hi>魏志</hi>許<lb/>
<pb n="KR3k0025_WYG_068-22a"/>
靖年踰七十愛樂人物納誘後進<hi>蜀志</hi>陸玩為公輔性通<lb/>
雅不以名位格物誘納後進謙若布衣由是縉紳之徒<lb/>
莫不䕃其徳宇<hi>唐書</hi>成就後進士徃徃知名<hi>韓愈傳</hi>陸餘慶<lb/>
於寒品晩進必悉力薦籍<hi>唐書</hi>宋范泰愛奨後生孜孜無<lb/>
倦<hi>南史</hi>
集單門後進必加善誘<hi>任彦升序</hi>
　　　自代<lb/>
史上問丙吉誰可自代曰杜延年于定國陳萬年後居<lb/>
<pb n="KR3k0025_WYG_068-22b"/>
位皆稱職<hi>西漢</hi>吕蒙至都權問誰可代卿者蒙對曰陸遜<lb/>
意思深長才堪負重乃召遜拜偏將軍右部督以代蒙<lb/>
<hi>漢獻帝紀</hi>陳寔出於單㣲鍾皓為郡功曹辟司徒府臨辭太<lb/>
守問誰可代卿者皓曰明府必欲得其人西門亭長陳<lb/>
寔聞之曰鍾君似不察人不知何獨識我太守以寔為<lb/>
功曹<hi>漢質紀</hi>皇甫規為度遼將軍到營數月上書薦奐自<lb/>
代曰奐才畧兼優宜任元帥以從衆望朝廷從之以奐<lb/>
代規<hi>漢桓帝紀</hi>吕蒙病篤吳王問曰卿如不起誰可代者蒙<lb/>
<pb n="KR3k0025_WYG_068-23a"/>
對曰朱然吳王假然節鎮江陵<hi>魏明帝紀</hi>周瑜病困上疏曰<lb/>
魯肅智畧足任乞以代瑜<hi>吳志</hi>盧毓遷吏部尚書詔使毓<lb/>
自選代曰得如卿者乃可毓舉常侍鄭冲帝曰文和吾<lb/>
自知之更舉吾所未聞者乃舉阮武孫邕帝用邕焉<hi>魏志</hi>
羊祜病篤舉杜預自代<hi>晋世祖紀</hi>
集時名年輩俱在臣前擢以代臣必允衆望<hi>韓文</hi>所兾虞<lb/>
丘無蔽賢之咎臧孫無竊位之譏<hi>一品集</hi>
　　　録用<lb/>
<pb n="KR3k0025_WYG_068-23b"/>
經蔡仲克庸祗徳周公以為卿士<hi>書</hi>
史不可使共叔無後于鄭<hi>左荘</hi>子文無後何以勸善<hi>宣</hi>成<lb/>
季之勲宣孟之忠而無後為善者懼矣<hi>成</hi>齊立敬仲之<lb/>
曽孫鄭良敬仲也<hi>襄</hi>臼季使過冀見冀缺耨其妻饁之<lb/>
敬相待如賓與歸言諸文公公曰其父有罪可乎對曰<lb/>
舜之罪也殛鯀其舉也興禹管敬仲桓之賊也實相以<lb/>
濟康誥曰父不慈子不祗兄不友弟不共不相及也文<lb/>
公以為下軍大夫<hi>左傳</hi>臼季見冀缺耨以告文曰其父有<lb/>
<pb n="KR3k0025_WYG_068-24a"/>
罪可乎臼季曰國之良也减其前惡公見之使為下軍<lb/>
大夫<hi>國語</hi>復紹蕭何陳平之世增修曹參周勃之属<hi>前漢功臣</hi>
<hi>表</hi>帝閲録故事得楊賜與劉陶所上張角奏乃封賜為<lb/>
臨晉侯陶為中陵郷侯<hi>漢紀</hi>楚王立孫叔敖之孫封寢丘<lb/>
<hi>史記</hi>楚宗孫叔顯封厥子岑彭既没爵及支庶<hi>魏志</hi>楚子思<lb/>
子文之治復命其𦙍漢室嘉江公之徳用顯其世<hi>三國志</hi>
嵇紹以父得罪靖居私門山濤謂武帝曰父子罪不相<lb/>
及嵇紹賢侔郤缺請為秘書郎帝曰如卿所言乃堪為<lb/>
<pb n="KR3k0025_WYG_068-24b"/>
丞何但郎也乃起家為丞<hi>晋書</hi>韋嗣立薦廣武令岑羲曰<lb/>
但恨其伯父長倩為累太后曰茍或有才此何所累<hi>中宗</hi>
英衛擢罪亡之餘<hi>李靖贊</hi>
集盛徳之𦙍世業可懐欒郤之家前徽未逺<hi>沈休文</hi>不欲<lb/>
使勲勞之後栖栖於塵土中<hi>白樂天</hi>罪射鉤之賊而任其<lb/>
才釋斬袪之怨以免於難此桓文所以𢎞霸功也<hi>張九齡</hi>
本朝魏室旌賢特訪康成之後<hi>晏公類要</hi>
　　　擠陷<lb/>
<pb n="KR3k0025_WYG_068-25a"/>
經驅而納諸罟擭陷穽之中<hi>庸</hi>
子如登髙而去其梯<hi>孫子</hi>楚㑹諸侯魯趙皆獻酒於楚王<lb/>
楚王酒吏求酒於趙趙不與吏怒乃以趙厚酒易魯薄<lb/>
者奏之楚王以趙酒薄遂圍邯郸<hi>淮南</hi>
史排擠英俊<hi>杜欽傳</hi>或忮害好陷人於罪<hi>匡衡傳</hi>為之機陷<lb/>
<hi>晁錯傳</hi>媒蘖其短<hi>李陵/傳</hi>相與排擯<hi>主父偃傳</hi>賈后以帝命賜太<lb/>
子酒三升使盡飲之后使黄門侍郎潘岳作草書令小<lb/>
婢承福以紙筆及草因太子醉稱詔使書之太子醉迷<lb/>
<pb n="KR3k0025_WYG_068-25b"/>
不覺遂依而寫之其字半不成后補成之以呈帝<hi>晉惠帝紀</hi>
監察御史周子諒彈牛仙客上怒㩧於殿庭李林甫言<lb/>
子諒張九齡所薦貶九齡荆州長史<hi>唐𤣥宗紀</hi>或告第五琦<lb/>
受人金二百兩遣御史劉期光追按之琦曰位宰相二<lb/>
百金不可挈若付受有慿請凖律科罪期光即奏琦已<lb/>
服罪<hi>肅宗紀</hi>上初疎斥宦官親任朝士而張渉以儒學入<lb/>
侍薛邕以文雅登朝繼以贓敗宦官武將得以藉口曰<lb/>
南牙文臣贓動至巨萬而謂我亂天下豈非欺罔耶於<lb/>
<pb n="KR3k0025_WYG_068-26a"/>
是上心始疑不知所倚仗矣<hi>唐徳宗紀</hi>反擠之又下石焉<hi>韓文</hi>
集痛無知之相陷<hi>吕溫田鹿賦</hi>
　　　嫁禍<lb/>
史楚殺伍奢其子員如吳言伐楚之利公子光曰是宗<lb/>
為戮而欲反其讎不可從也<hi>左昭</hi>秦王年少太后時竊私<lb/>
通吕不韋吕不韋恐覺禍及己乃私求嫪毐<hi>嫪力髙反毐於改反</hi>
詐令人以腐罪告之不韋隂謂太后曰詐腐則得給事<lb/>
中后乃隂賜主腐者詐論之遂侍太后私與通<hi>不韋傳</hi>趙<lb/>
<pb n="KR3k0025_WYG_068-26b"/>
豹曰韓氏所以不入秦者欲嫁其禍於趙也<hi>趙世家</hi>七國<lb/>
反錯欲令上自將兵而身居守<hi>漢景帝紀</hi>公孫敖深入匈奴<lb/>
迎李陵敖軍無功還因曰捕得生口言李陵教單于為<lb/>
兵以備漢軍故臣無所得族陵家<hi>武帝紀</hi>
　　　快讐<lb/>
史楚殺子玉公喜而後可知也曰莫余毒也已<hi>左宣公</hi>王<lb/>
甫父子應時馘截路人士女莫不稱善若除父母之讐<lb/>
<hi>靈帝</hi>吕布刺董卓百姓歌舞於道長安中士女賣其珠玉<lb/>
<pb n="KR3k0025_WYG_068-27a"/>
衣装市酒肉相慶者填滿街肆守尸吏為大炷置卓臍<lb/>
中燃之光明達曙如是積日<hi>獻帝紀</hi>吐突承璀首唱用兵<lb/>
疲弊天下上罷承璀中尉降為軍器使中外相賀<hi>徳宗紀</hi>
裴延齡卒中外相賀<hi>同上</hi>來俊臣棄市時人無不快俊臣<lb/>
讎家争噉俊臣之肉斯須而盡抉眼剥面披腹出心騰<lb/>
踏成泥士民皆相賀於路曰自今眠者始帖席矣<hi>武后紀</hi>
貶皇甫鏄為崖州刺史市井皆相賀<hi>穆宗紀</hi>
本朝鄭向知杭州王耿為㳺漕互有論列而耿死鄭徃<lb/>
<pb n="KR3k0025_WYG_068-27b"/>
哭之甚哀或曰龍圖素惡端公今何慟哭也范極曰龍<lb/>
圖待哭斯人乆矣<hi>倦㳺録</hi>
　　　樂禍<lb/>
史王子頽享五大夫樂及徧舞鄭伯曰王子頽歌舞不<lb/>
倦樂禍也<hi>左荘公</hi>鄭慶曰幸災不仁幸災民所棄也<hi>左僖</hi>王<lb/>
宏素與司𨽻校尉胡种有隙及宏下獄种遂迫促殺之<lb/>
宏臨命詬曰胡种樂人之禍禍將及之<hi>王允傳</hi>好乗人之<lb/>
弊<hi>周伯仁傳</hi>董養見王彌謂之曰君好亂樂禍若天下有事<lb/>
<pb n="KR3k0025_WYG_068-28a"/>
不作士大夫矣<hi>晋世祖紀</hi>
　　　用情<lb/>
經有酒湑我無酒酤我　雖無㫖酒式飲庶幾雖無嘉<lb/>
殽式食庶幾雖無徳與女式歌且舞　醉言舞于胥樂<lb/>
兮　諸父兄弟備言燕私<hi>詩</hi>黨無容　觴酒豆肉　自<lb/>
吾母而不用吾情吾惡乎用吾情<hi>記</hi>殺雞為黍而食之<lb/>
　居不容<hi>並語</hi>
史子之事父焉得不盡其情<hi>傅奕𫝊</hi>謝安嘗詣陸納納殊<lb/>
<pb n="KR3k0025_WYG_068-28b"/>
無供辦所設惟茶菓而已<hi>晋書</hi>
集斗酒相娛樂<hi>選古詩</hi>銜盃酒接慇懃之歡<hi>司馬遷書</hi>禮有所<lb/>
尚隻雞不薄意有所將生芻為貴<hi>九齡文</hi>輸㵼藴積<hi>劉賔客</hi>
握手出肺肝相示　草草具盤饌不持酒獻酬<hi>韓集</hi>約窮<lb/>
歡於一晝雖掾俸之酸寒要㧞貧而為富<hi>韓祭栁州文</hi>情意<lb/>
既深庶乎無間父子直徃直來<hi>曲江集</hi>
本朝司馬温公在洛為真率㑹有約酒不過五行食不<lb/>
過五味惟菜無限<hi>言行録</hi>坦率見真情<hi>東坡集</hi>相從盃酒形<lb/>
<pb n="KR3k0025_WYG_068-29a"/>
骸外笑殺平生醉夢間<hi>同上</hi>他日過飯隨家風買魚貫栁<lb/>
雞着籠<hi>山谷集</hi>
　　　真率<lb/>
經有直情而徑行者<hi>記</hi>
子直語無藻飾<hi>抱朴子</hi>
史衛綰忠實無他腸<hi>西漢</hi>晉文帝毎言王述才既不長直<lb/>
以真率便敵人耳<hi>晋書</hi>
集主人一心好四面無藩籬<hi>元稹集</hi>内外都無隔帷幈不<lb/>
<pb n="KR3k0025_WYG_068-29b"/>
復張<hi>元㣲之</hi>蹊徑絶縈紆<hi>同/上</hi>不設塹壘<hi>杜牧之</hi>司馬温公在<lb/>
洛為真率㑹有約酒不過五行食不過五味唯菜無限<lb/>
<hi>言行録</hi>
　　　期待<lb/>
經後生可畏焉知來者之不如今也<hi>語</hi>
子子曰義也清而荘<hi>姚義</hi>靖也惠而㫁<hi>李/靖</hi>威也和而博<hi>竇威</hi>
收也曠而肅<hi>薛收</hi>瓊也明而毅<hi>賈/瓊</hi>淹也誠而厲<hi>杜淹</hi>𤣥齡志<lb/>
而宻<hi>房喬</hi>徴也直而遂<hi>魏/徴</hi>大雅深而𢎞<hi>温大雅</hi>叔達簡而正<lb/>
<pb n="KR3k0025_WYG_068-30a"/>
<hi>陳叔達</hi>若逢其時不減卿相<hi>天地篇</hi>
史吕不韋曰吾門待子門而大<hi>本傳</hi>張負曰固有美如陳<lb/>
平長貧者乎卒與女<hi>陳平傳</hi>長卿雖貧其人材足依也<hi>相如</hi>
<hi>傳</hi>初何武為郡吏時事太守何夀夀知武有宰相器故<lb/>
厚之<hi>西漢</hi>賈復少事李生生竒之曰賈君容貎志氣如此<lb/>
而勤於學將相之器也<hi>後漢本傳</hi>王允仕州郡郭林宗見而<lb/>
竒之曰一日千里王佐才也遂與之友<hi>同上</hi>馬援兄况謂<lb/>
援曰汝大才當晩成<hi>馬援傳</hi>吕䖍遷徐州刺史請王祥為<lb/>
<pb n="KR3k0025_WYG_068-30b"/>
别駕民事一以委之初䖍有佩刀工相之以為必登三<lb/>
公可服此刀䖍謂祥曰茍非其人刀或為害卿有公輔<lb/>
之量故以相與　蔡邕倒屐迎王粲曰此王公孫有異<lb/>
才<hi>並魏志</hi>吕蒙曰士别三日則刮目相待<hi>吳志</hi>庾亮謂諸葛<lb/>
恢曰明府當作黒頭三公<hi>晋書</hi>王導少有識量陳㽜高士<lb/>
張公見而竒之謂其兄敦曰此兒容貎志氣將相之器<lb/>
也<hi>晋王導傳</hi>何充嘗詣王導導以麈尾指牀呼充共坐曰此<lb/>
是君座也及導薨充參録尚書事<hi>何充傳</hi>王珣與謝𤣥為<lb/>
<pb n="KR3k0025_WYG_068-31a"/>
桓溫掾温嘗謂之曰謝掾年四十必擁旄杖節王掾當<lb/>
作黒頭公<hi>晋書</hi>劉裕謂義隆曰王曇首沈毅有器度宰相<lb/>
才也<hi>晉帝紀</hi>王儉幼篤學王粲見之曰栝栢豫章雖小已<lb/>
有棟梁氣矣終當任人家國事　徐勉好學宗人徐孝<lb/>
嗣見之曰此謂人中麒麟必能致千里<hi>並南史</hi>徐陵年數<lb/>
嵗家人攜以候沙門寳誌寳誌摩其頂曰天上石麒麟<lb/>
也<hi>南史</hi>髙孝基見房𤣥齡曰僕觀人多矣未有如此郎當<lb/>
為國器但恨不見其聳壑昂霄云<hi>唐書</hi>崔宏見髙允曰髙<lb/>
<pb n="KR3k0025_WYG_068-31b"/>
子黄中内潤文明外照必為一代偉器<hi>本傳</hi>楊素引封倫<lb/>
為土木監毎與論宰相之事終日忘倦因撫其床曰封<lb/>
郎必當據吾此座稱薦於文帝<hi>隋書</hi>
集利觜長距終得擅場<hi>東京賦</hi>圖南未可料變化有鵾鵬<lb/>
　君有長才不貧賤<hi>杜詩</hi>豈是池中物由來席上珍<hi>同上</hi>勉<lb/>
君振羽翰蚤取凌青㝠<hi>劉賔客集</hi>寄之垂天翼早朝起滄溟<lb/>
　亦當蒲其輪鶴其書矣<hi>並同上</hi>足下年尚强嗣徳有繼<lb/>
將大書特書不一書而已<hi>韓退之答元稹書</hi>知君志不小一舉<lb/>
<pb n="KR3k0025_WYG_068-32a"/>
凌鴻鵠<hi>劉長卿</hi>幽姿閒自適逸翮當一逞如有長風吹青<lb/>
雲在俄頃<hi>同上</hi>禁林聞得長棲鳯池水那能乆滯龍<hi>元㣲之集</hi>
落落精神終有立飄飄才思杳無窮<hi>杜牧之</hi>蛟龍可是池<lb/>
中物鳯鳥無非閣上音<hi>張函吉文</hi>混溪既琢必見山川之精<lb/>
樹羽已懸行嗣雲韶之響<hi>駱賓王</hi>期君蟠桃枝千嵗終一<lb/>
甞<hi>東坡集</hi>
傳記杜如晦少聰悟髙孝基深器重之曰公有應變之<lb/>
才為棟梁之用　丁重能閲人觀于琮謂路巖曰于侍<lb/>
<pb n="KR3k0025_WYG_068-32b"/>
郎如百斛重器尚空其半安使不益於禄位哉<hi>並世説</hi>從<lb/>
兹穏上青雲去萬里誰能測羽翰<hi>玉壺清話</hi>
　　　淺量<lb/>
子孔子厄於陳蔡七日不食顔囘仲由炊之有埃墨墮<lb/>
飯中顔囘取而食之子貢見之不恱以為竊食也<hi>家語</hi>公<lb/>
孫丑曰夫子當路於齊管仲晏子之功可復許乎　孟<lb/>
子去齊充虞路問曰夫子若有不豫色然<hi>孟子</hi>用管窺天用<lb/>
錐指地<hi>荘子</hi>立尺度以度天直寸指以測淵<hi>孔叢子</hi>以指測<lb/>
<pb n="KR3k0025_WYG_068-33a"/>
河<hi>荀子</hi>指測海指極則謂水盡猶目察百歩而云見極也<lb/>
<hi>抱朴</hi>
史趙平原君以千金為魯連夀<hi>仲連傳</hi>張儀嘗從楚相飲<lb/>
已而楚相亡璧門下意儀曰儀貧無行此必盗相君之<lb/>
璧共執掠笞數百<hi>本傳</hi>趙人方與公謂御史大夫周昌曰<lb/>
君之吏趙堯年雖少竒士君必異之是乃代君之位昌<lb/>
笑曰堯年少刀筆吏耳何至是乎堯後為御史大夫<hi>西漢</hi>
<hi>周昌傳</hi>以蠡測海<hi>方朔傳</hi>應龍潛於潢汙魚黿媟之不覩其<lb/>
<pb n="KR3k0025_WYG_068-33b"/>
能奮靈徳合風雲超忽而躋顥蒼也　和氏之璧韜於<lb/>
荆石隋侯之珠藏於蜯蛤歴莫旴不知其將含景耀吐<lb/>
精英曠千嵗而流光也<hi>並班固傳</hi>楚龍且曰韓信無兼人之<lb/>
勇不足畏也為人易與耳<hi>本傳</hi>王叡與長沙太守孫堅共<lb/>
擊零桂賊以堅武官言頗輕之<hi>獻帝紀</hi>陸玩有徳望遷侍<lb/>
中有詣之者索酒㵼梁柱之間呪曰當今乏才以爾為<lb/>
柱石莫傾人梁棟耶<hi>晋書</hi>秦王興令羣臣舉賢梁喜曰未<lb/>
得其人可謂世之乏才興曰卿自識㧞不明豈得逺誣<lb/>
<pb n="KR3k0025_WYG_068-34a"/>
四海乎<hi>安帝紀</hi>太宗令封徳彛舉賢乆無所舉上詰之對<lb/>
曰非不盡心但于今未有奇才耳上曰君子用人如器<lb/>
各取所長正患己不能知安可誣一世之人<hi>唐太宗紀</hi>
傳記以小人之慮度君子之心<hi>世説</hi>
集翫其磧礫而不窺玉淵者未知驪珠之所蟠也<hi>左太冲吳</hi>
<hi>都賦</hi>籠雞與梁燕不信有冥鴻<hi>白樂/天</hi>淮隂市井笑韓信<hi>李太</hi>
<hi>白</hi>
本朝以孟軻之聖而弟子所願止於管仲晏嬰<hi>臨川</hi>
<pb n="KR3k0025_WYG_068-34b"/>
　　　妄議<lb/>
經子曰事君盡禮人以為諂也　陽貨曰懷其寳而迷<lb/>
其邦可謂仁乎好從事而亟失時可謂智乎　叔孫武<lb/>
叔語大夫於朝曰子貢賢於仲尼　㣲生畝謂孔子曰<lb/>
丘何為是栖栖者與無乃為佞乎　子禽謂子貢曰子<lb/>
為恭也仲尼豈賢於子乎<hi>並論語</hi>非聖人者無法<hi>孝經</hi>
子陳臻問曰前日於齊王餽兼金一百而不受於宋餽<lb/>
七十鎰而受前日之不受是則今日之受非也今日之<lb/>
<pb n="KR3k0025_WYG_068-35a"/>
受是則前日之不受非也夫子必居一於此矣　陳賈<lb/>
曰周公使管叔監殷管叔以殷叛知而使之是不仁也<lb/>
不知而使之是不智也仁智周公未之盡也　屋廬子<lb/>
曰夫子之任見季子之齊不見儲子為其為相與　魯<lb/>
平公將見孟子臧倉曰何哉君所為輕身以先於匹夫<lb/>
者以為賢乎禮義由賢者出而孟子之後䘮踰前䘮君<lb/>
無見焉　人有言伊尹以割烹要湯　或謂孔子於衛<lb/>
主癰疽於齊主侍人瘠環　萬章問曰或曰百里奚自<lb/>
<pb n="KR3k0025_WYG_068-35b"/>
鬻於秦養牲者五羊之皮食牛以要秦穆公信乎孟子曰<lb/>
否不然好事者為之也<hi>並孟子</hi>鵬徙九萬里鳩與鸒鳩笑之<lb/>
曰我决起而飛搶榆枋時則不至而控於地而已矣奚<lb/>
以之九萬里而南為斥鷃笑之曰彼且奚適也我騰躍<lb/>
而上不過數仞而下翺翔蓬蒿之間此亦飛之至也而<lb/>
彼且奚適也<hi>荘子</hi>小辯而毁大道<hi>孔叢子</hi>人各是其所是非<lb/>
其所非將誰使正之　妄譽仁之賊妄毁義之賊<hi>揚子</hi>俗<lb/>
人未嘗見龍麟鸞鳯乃謂天下無有此物以為古人虛<lb/>
<pb n="KR3k0025_WYG_068-36a"/>
設瑞應<hi>抱朴子</hi>
史鄭子産作丘賦鄭人謗之曰已為蠆尾<hi>昭四年</hi>季康子<lb/>
將召仲尼公之魚曰昔吾先君用之不終為諸侯笑今<lb/>
又用之不能終是再為諸侯笑必召冉求<hi>孔子世家</hi>孔子適<lb/>
鄭鄭人或曰纍纍若䘮家之狗子貢以告孔子曰形狀<lb/>
末也而似䘮家之狗然哉<hi>史記世家</hi>莊子作漁父盗跖胠篋<lb/>
以詆訾孔子之徒<hi>本傳</hi>拜陳平為都尉使為參乗　䕶軍<lb/>
諸將盡讙曰大王一日得楚之亡卒未知其髙下而即<lb/>
<pb n="KR3k0025_WYG_068-36b"/>
與同載反使監䕶長者<hi>髙帝紀</hi>龍且曰吾平生知韓信為<lb/>
人易與耳寄食於漂母無資身之䇿受辱於跨下無兼<lb/>
人之勇不足畏也<hi>同上</hi>大抵詆訾聖人即為怪迂<hi>揚雄傳</hi>安<lb/>
其所習毁所不見<hi>藝文志</hi>姍笑三代<hi>諸侯王表</hi>絳灌曰平雖美<lb/>
丈夫如冠玉耳其中未必有也<hi>陳平傳</hi>孔子大聖不免武<lb/>
叔之毁子路至賢猶有伯寮之愬<hi>東漢</hi>庸可以水旱而累<lb/>
堯湯乎<hi>蔡邕傳</hi>今之少年喜謗前輩<hi>孔融傳</hi>好議論人長短<lb/>
妄是非攻發<hi>馬援傳</hi>俗論皆言處士純盗虛聲武帝下<lb/>
<pb n="KR3k0025_WYG_068-37a"/>
令曰昔直不疑無兄世人謂之盗嫂第五倫三娶孤女<lb/>
世人謂之撾婦翁王鳳擅權谷永比之申伯王商忠臣<lb/>
張匡謂之左道此皆以白為黑欺天㒺君者也<hi>魏志</hi>桓冲<lb/>
曰謝安石有廟堂之量不嫺將畧今大敵垂至方逰談<lb/>
不暇遣諸不經事少年拒之衆又寡弱天下事已可知<lb/>
吾其左袵矣<hi>孝武紀</hi>史思明曰李光弼長于慿城今出在<lb/>
野此成擒矣<hi>唐紀</hi>
集街談巷議<hi>西京賦</hi>稱堯見囚小儒之虛誕為禹所放曲<lb/>
<pb n="KR3k0025_WYG_068-37b"/>
士之穿鑿<hi>虞帝碑</hi>是所謂詰匠氏之不以杙為楹而訾醫<lb/>
師以昌陽引年欲進其豨苓也　老子之小仁義非毀<lb/>
之也其見者小也坐井而觀天曰天小者非天小也彼<lb/>
以煦煦為仁孑孑為義其小之也則宜其所謂道道其<lb/>
所道非吾所謂道也其所謂徳徳其所徳非吾所謂徳<lb/>
也<hi>韓文</hi>人生未鵾化物議如鴻毛<hi>劉長卿</hi>醯雞之議大鵬夏<lb/>
蟲之議層氷<hi>文粹</hi>
本朝無異於鼓井淖而議東海坐蚊睫而笑九萬之圖<lb/>
<pb n="KR3k0025_WYG_068-38a"/>
南也<hi>汪民表心説</hi>
　　　尊禮<lb/>
經作賔于王家<hi>書</hi>貴貴為其近于君也<hi>記</hi>尊長于己踰<lb/>
等不敢問其年　大夫七十而致事若不得謝必賜之<lb/>
几杖　乘安車　國君不名卿老世婦大夫不名世臣<lb/>
姪娣士不名家相長妾　羣居五人則長者必異席<lb/>
謀於長者必操几杖以從之<hi>並禮</hi>
子齊管夷吾任國政號曰仲父枉千乘於陋巷<hi>列子</hi>
<pb n="KR3k0025_WYG_068-38b"/>
史宋先代之後也於周為客天子有事膰焉有喪拜焉<lb/>
<hi>左傳</hi>魯荘公使束縛管仲以予齊使齊使受而退比至三<lb/>
釁<hi>以香塗者</hi>三浴之桓公親逆之於郊<hi>國語</hi>周文王得吕望於<lb/>
磻溪武王以為師謂之太公號曰尚父　項羽尊敬范<lb/>
增為亞父<hi>史記</hi>魏公子無忌仁而下士魏有隠士曰侯嬴<lb/>
公子從車騎虛左自迎侯生侯生攝敝衣冠直上載上<lb/>
坐不譲公子執轡愈恭<hi>周紀</hi>大將軍青侍中上踞厠視之<lb/>
丞相𢎞晏見上或時不冠至如見黯不冠不見上嘗坐<lb/>
<pb n="KR3k0025_WYG_068-39a"/>
武帳黯前奏事上不冠望見黯避帳中使人可其奏其<lb/>
見敬禮如此<hi>汲黯傳</hi>曹參為齊相聞膠東有蓋公善治黄<lb/>
老言厚幣請之參於是避正堂舍蓋公焉<hi>本傳</hi>擁篲而先<lb/>
驅　暴勝之望見雋不疑容貌尊嚴勝之躧履起迎<hi>並西</hi>
<hi>漢</hi>大將軍袁紹總兵冀州遣使要鄭𤣥大㑹賔客𤣥最<lb/>
後至乃延升上座<hi>東漢傳</hi>孔融深敬於鄭𤣥倒屣造門告<lb/>
髙宻縣為𤣥特立一鄉曰昔齊置善鄉越有君子軍皆<lb/>
異賢之意也今鄭君鄉宜曰鄭君鄉<hi>後漢</hi>興席改容　吳<lb/>
<pb n="KR3k0025_WYG_068-39b"/>
張昭吳中謂之仲父<hi>吳志傳</hi>徐庶曰此人可就見不可屈<lb/>
致也備由是詣亮凡三徃乃見<hi>漢獻紀</hi>萬章為京兆尹門<lb/>
下督從至殿中諸侯貴　孫䇿擊豫章先遣虞翻詣華<lb/>
歆歆葛巾迎䇿謂歆府君徳望逺近所歸䇿年幼稚宜<lb/>
修子弟之禮便向歆拜<hi>胡冲吳書</hi>孫䇿曰昔管子相齊一則<lb/>
仲父二則仲父而桓公為霸者宗<hi>吳書</hi>許靖年踰七十愛<lb/>
樂人物納誘後進清談不倦丞相諸葛亮皆為之拜<hi>蜀志</hi>
晉王導任丞相元帝委之為好日隆朝野傾心號為仲<lb/>
<pb n="KR3k0025_WYG_068-40a"/>
父　郭奕為野王令羊祜嘗過之奕歎曰羊叔子去人<lb/>
逺矣遂送祜出界數百里坐此免官<hi>並晉書</hi>虞翻在吳魏<lb/>
文帝嘗為翻設虛坐<hi>吳志</hi>唐郭子儀徳宗時賜號尚父<lb/>
代宗不名呼為大臣<hi>唐書</hi>魏徴曰人言陛下欲幸南山外<lb/>
皆嚴装已畢而竟不行何也上笑曰初實有此心畏卿<lb/>
輩故中輟耳上嘗得佳鷂以徴坐乆竟死懐中<hi>唐太宗紀</hi>太<lb/>
后信重内使梁文惠公狄仁傑羣臣莫及常謂之國老<lb/>
而不名曰毎見公拜朕亦身痛<hi>武后紀</hi>𤣥宗尊遇姚崇毎<lb/>
<pb n="KR3k0025_WYG_068-40b"/>
見便殿必為之興去輙臨軒以送它相莫如也<hi>唐書</hi>龎徳<lb/>
公素有重名諸葛亮毎至其家獨拜牀下<hi>三國志</hi>王維名<lb/>
盛於開元間豪貴人虛左以迎<hi>唐書</hi>帝如曲阜謁孔子祠<lb/>
帝曰孔子百世帝王之師敢不敬乎遂拜之又拜孔子<lb/>
墓禁孔林樵采訪孔子顔淵之後以為曲阜令及主簿<lb/>
<hi>周太祖紀</hi>樊宗師見劉义獨拜<hi>唐書</hi>
傳記范逵既去陶侃追送不已且百里許<hi>世說</hi>
集子夏處西河之上而文侯擁篲鄒子居黍谷之隂而<lb/>
<pb n="KR3k0025_WYG_068-41a"/>
昭王陪乗<hi>文選</hi>燕王尊樂毅分國願同歡<hi>子昂集</hi>朕屈韓愈<lb/>
為尹宜令無叅御史不得為故常<hi>韓愈神道碑</hi>李白所適<lb/>
二千石郊迎<hi>李白集</hi>
本朝牀前時得拜龎公<hi>康節</hi>
　<lb/>
　<lb/>
　<lb/>
　<lb/>
<pb n="KR3k0025_WYG_068-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷六十八<lb/>
</p>
<p>
</p>
  </div>
</body>
</text>
</TEI>
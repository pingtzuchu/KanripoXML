<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷九十八</head>
    <p>
<pb n="KR3k0025_WYG_098-1a"/>
欽定四庫全書<lb/>
　記纂淵海卷九十八　　　宋　潘自牧　撰<lb/>
　　獸部<lb/>
　　　麒麟　騶虞　獬豸<hi>並見祥瑞部</hi>
　　　獅子<lb/>
史烏弋國有獅子似虎正黄尾端毛大如斗<hi>漢書</hi>章和元<lb/>
年安息國獻獅子符枝形似麟而無角<hi>續漢書</hi>宗慤討林<lb/>
邑王范陽邁傾國來逆以具裝被象前後無際慤以爲<lb/>
<pb n="KR3k0025_WYG_098-1b"/>
外國有獅子威服百獸乃製其形與象相禦象果驚奔<lb/>
遂尅林邑<hi>宋書</hi>中宗朝太石國使請獻獅子姚璹上疏諫<lb/>
遽停此使<hi>唐書</hi>
傳記虓獅子也<hi>説文</hi>狻猊如虥猫食豹郭璞曰即獅子也<lb/>
<hi>爾雅</hi>狻猊日走五百里<hi>穆天子傳</hi>後魏波斯國獻獅子莊帝曰<lb/>
朕聞虎見獅子必伏可覔試之於是鞏縣山陽並送二<lb/>
虎一豹見獅子悉皆瞑目不敢仰視<hi>洛陽伽藍記</hi>開元末西<lb/>
域獻獅子至安西道中繫於驛樹近井獅子哮吼若不<lb/>
<pb n="KR3k0025_WYG_098-2a"/>
自安俄頃風雷大至有龍出井而去<hi>國史補</hi>獅子奮迅威<lb/>
猛之力<hi>法華經</hi>爾時佛以青蓮葉目獅子嚬申普視千方<lb/>
<hi>獅子吼經</hi>
集天骨雄詭材力傑異得金精之剛為毛羣之特屹立<lb/>
不動而九牛相去眈視直瞋而百獸皆伏所以肉視羣<lb/>
象孩撫熊羆其餘瑣細不置牙齒<hi>張九齡序</hi>有絶域之神獸<lb/>
因重譯而來擾其為狀也筋骨糾纒殊姿異制闊臆修<lb/>
尾勁豪柔毳鈎爪鋸牙藏鋒蓄銳弭耳宛足伺間借勢<lb/>
<pb n="KR3k0025_WYG_098-2b"/>
暨乎奮鬛舐唇倐來忽往瞋目電曜發聲雷響拉虎吞<lb/>
貔裂犀分象碎隋兕於齦齶屈巴蛇於指掌踐籍則林<lb/>
麓摧殘哮呼則江河震蕩<hi>虞世南賦</hi>紺眼星懸赤毛焰起銅<lb/>
爪鐡甲鋸牙鑿齒顧犀象則百隊山跧看熊羆則千羣<lb/>
野伏<hi>高適</hi>
本朝弭其耳仰其鼻奮髯吐舌威見齒舞其足突其目<lb/>
左顧右盼喜見尾雖猛而和盖其職巖巖高堂䕶燕几<lb/>
啼呼顛沛走百鬼嗚呼妙哉古陸子<hi>東坡</hi>
<pb n="KR3k0025_WYG_098-3a"/>
　　　象<lb/>
經象弭魚服　元龜象齒<hi>詩</hi>王使執燧象以奔吳師<lb/>
象有齒以焚其身<hi>左傳</hi>
子驅虎豹犀象而逺之<hi>孟子</hi>見象之牙知大於牛<hi>文子</hi>
史漢成帝時林邑王獻象一能拜跪　王莽與世祖戰<lb/>
昆陽驅虎豹犀象以助威武<hi>漢書</hi>舜南巡葬蒼梧下有羣<lb/>
象常為之耕<hi>帝王世記</hi>高宗時周澄國遣使上表云訶伽國<lb/>
有白象既有威靈又弭災患以水洗牙飲之愈疾請發<lb/>
<pb n="KR3k0025_WYG_098-3b"/>
兵迎取以獻上曰無益之源不可不遏勞其使而遣之<lb/>
　永徽以來文單國累獻馴象凡三十二皆豢扵禁中<lb/>
頗有善舞者徳宗即位以為物性不遂放于荆山之陽<lb/>
<hi>唐書</hi>張茂常夢大象以問萬推推曰象者大獸獸者守也<lb/>
君當為郡守而不能善然象以齒焚身後為吳興太守<lb/>
値王敦問鼎執正不移敦滅之<hi>晉書</hi>
傳記南方之美者有梁山之犀象焉<hi>爾雅</hi>象三年一乳<hi>説文</hi>
瑤光星㪚而為象<hi>春秋運斗樞</hi>長仭之象為越童所鈎<hi>論衡</hi>伊<lb/>
<pb n="KR3k0025_WYG_098-4a"/>
水有洲洲廣十里有羣象野牛<hi>始興記</hi>潮循人捕得象争<lb/>
食其鼻云肥美　象肉有十二種<hi>嶺表異録</hi>象牙長一丈餘<lb/>
脫其牙則掘地深藏之人削木為假牙潛易之乃得<hi>南越</hi>
<hi>志</hi>象出交趾山谷雌雄者有兩長牙運動以鼻為役一<lb/>
軀之力皆在鼻可以開闔取物中有少肉雖芥子亦可<lb/>
拾出象處曰象山<hi>虞衡志</hi>九真郡多象日南亦饒之<hi>地里志</hi>
明皇所教舞象天寶之亂禄山大宴其将出象紿之曰<lb/>
此自南海奔至以吾有天命雖異物必拜舞左右教之<lb/>
<pb n="KR3k0025_WYG_098-4b"/>
象皆努目不動終不肯拜禄山怒盡殺之<hi>南楚新聞</hi>魏武欲<lb/>
知象輕重而不可稱少子蒼舒曰置象以舟刻其水痕<lb/>
而以土實之則知其數也帝悦之<hi>異物志</hi>
集象之為獸形體特詭身倍數牛目不渝狶鼻為口役<lb/>
望頭若尾馴良乘教聽言則跪素牙玉㓗載籍所美服<lb/>
重致逺行如丘徙<hi>郭璞賛</hi>山腹雨晴添象跡<hi>栁文</hi>
本朝象踏洹河徹底<hi>山谷</hi>牧者謂之象奴又名象公凡制<lb/>
象必以鈎象奴正跨其頸以鐡鈎鈎其頭欲左鈎右欲<lb/>
<pb n="KR3k0025_WYG_098-5a"/>
右鈎左欲却鈎頭欲前不鈎欲其跪伏以鈎止案其腦<lb/>
其形雖大而不勝痛故人得以數寸之鈎馴焉<hi>范至能</hi>波<lb/>
斯以象牙為白暗以其難别識也<hi>澠水燕談</hi>
　　　犀<hi>犀角附</hi>
子通天犀角有白理如綖者以盛米羣雞欲啄米至輙<lb/>
驚却故南人名為駭鷄犀也得眞角刻以為魚而銜以<lb/>
入水水常為開方三尺得毒藥以犀攪之皆生白沬<hi>抱朴</hi>
<hi>子</hi>
<pb n="KR3k0025_WYG_098-5b"/>
史温嶠至牛渚磯云其水多怪物遂燃犀角而照之見<lb/>
朱衣乘車馬嶠夢人曰與君幽明道别何苦相照<hi>晉書</hi>杜<lb/>
悰未嘗薦進幽隠時號秃角犀<hi>唐書</hi>
傳記犀似豕<hi>爾雅</hi>犀牛一名奴角<hi>六帖</hi>太史南宫括至義渠<lb/>
得駭雞犀以獻紂<hi>韓詩外傳</hi>犀角駭狐<hi>淮南萬畢術</hi>犀有特神者<lb/>
角有光耀白日視之如角夜暗之中望如火炬置之草<lb/>
野飛鳥走獸皆驚<hi>南州異物志</hi>
集犀之為狀形兼牛豕力無不傾呴無不靡以賄嬰災<lb/>
<pb n="KR3k0025_WYG_098-6a"/>
困乎角椅<hi>郭璞賛</hi>獸曰𤣥犀處自林麓食唯棘刺體兼五<lb/>
肉或有神異表露以角含精吐烈望如華燭置之荒野<lb/>
禽獸莫觸<hi>萬震</hi>匣龍期剸犀<hi>孟郊</hi>馴犀馴犀通天犀軀貌駭<lb/>
人角駭雞<hi>白居易</hi>
本朝何但入海求靈犀<hi>六一集</hi>波斯以犀角為黒暗以其<lb/>
難别識也　西域謂犀為朅伽角為毗沙挐言一角也<lb/>
<hi>澠水燕談</hi>
　　　兕<lb/>
<pb n="KR3k0025_WYG_098-6b"/>
經我姑酌彼兕觥　匪兕匪虎率彼曠野　殪此大兕<lb/>
<hi>詩</hi>犀兕尚多棄甲則那<hi>左/傳</hi>虎兕出於柙<hi>論語</hi>
子兩虎不鬭於伏兕之旁<hi>淮南子</hi>
傳記兕如野牛青毛其皮堅厚可為鎧<hi>説文</hi>尚父伐紂渡<lb/>
孟津杖鉞呼曰蒼兕蒼兕按蒼兕水獸也善覆舟河中<lb/>
有此獸時浮出一身九首人惡畏之未必能覆舟也亦<lb/>
謂之蒼雉<hi>論衡</hi>唐叔射兕于徒林殪以為大甲<hi>國語</hi>楚王逰<lb/>
於雲夢有狂兕王彎弓而射發而殪<hi>戰國䇿</hi>
<pb n="KR3k0025_WYG_098-7a"/>
集君王親發兮憚青兕<hi>宋玉招魂</hi>狂兕觸蹷<hi>西都賦</hi>水兕雷咆<lb/>
乎陽侯<hi>江賦</hi>若奔兕之觸魯縞未足以喻其易<hi>曹洪與魏文帝書</hi>
兕惟壯獸似牛青黒力無不傾自焚以革皮充武備角<lb/>
助文徳<hi>郭璞賛</hi>
　　　熊<hi>羆附</hi>
經如熊如羆於商郊<hi>書</hi>維熊維羆男子之祥<hi>詩</hi>晉靈公<lb/>
使宰夫胹熊膰不熟殺之　楚太子商臣以宮甲圍成<lb/>
王王請食熊膰而死　昔堯殛鯀於羽山其神化為黄<lb/>
<pb n="KR3k0025_WYG_098-7b"/>
熊以入於羽淵<hi>左傳</hi>
子舎魚而取熊掌者也<hi>孟子</hi>熊經鳥伸為夀而已矣<hi>莊子</hi>熊<lb/>
夀五百嵗五百歲則能化<hi>抱朴子</hi>
史趙簡子病不知人五日而寤曰我之帝所見一熊欲<lb/>
援我帝命我射之中熊死有當道者曰帝令主君滅晉<lb/>
上卿熊其祖也<hi>史記</hi>昌邑王賀在藩邸見熊以問左右左<lb/>
右皆答不見<hi>漢書</hi>馮媛當熊<hi>見皇親部婕妤類</hi>
傳記熊獸似豕山居冬蟄<hi>説文</hi>熊能攀緣上高樹見人則<lb/>
<pb n="KR3k0025_WYG_098-8a"/>
顛倒投地而下<hi>詩義疏</hi>赤熊見則奸宄自逺<hi>孝經援神契</hi>散宜<lb/>
生行宛懐修塗之山有黄熊得而獻於紂<hi>六韜</hi>成王時不<lb/>
屠何國獻青熊一<hi>周書</hi>大秦國出𤣥熊<hi>魏畧</hi>咸和七年左右<lb/>
啓以米飴熊上曰此無益而費穀且是惡獸所不宜蓄<lb/>
遣人打殺以肉賜左右直人<hi>建武故事</hi>
集青兕黄熊向我啼　熊羆咆深林　熊羆守翠㣲<hi>杜詩</hi>
　　　羆<lb/>
經赤豹黄羆<hi>詩</hi>
<pb n="KR3k0025_WYG_098-8b"/>
史趙簡子疾夢之帝所射殺熊又有一羆來亦殺之<hi>史記</hi>
符健母姜氏夢大羆而孕生健長而勇果<hi>晉書</hi>齊韓軌司<lb/>
馬子如襲王羆羆詬曰老羆當道臥獅子那敢過<hi>北史</hi>
傳記羆如熊黄白文<hi>爾雅</hi>嶓冡之山其獸多羆<hi>山海經</hi>
集深叢見孤羆<hi>韓文</hi>鹿畏貙貙畏虎虎畏羆楚之南有獵<lb/>
者能吹竹為百獸之音為鹿鳴以感其類伺其至發火<lb/>
而射之貙聞其鹿也趨而至其人恐因為虎而駭之貙<lb/>
走而虎至愈恐則又為羆虎亦走去羆聞而求其類至<lb/>
<pb n="KR3k0025_WYG_098-9a"/>
則人也捽搏挽裂而食之今夫不善内而恃外者未有<lb/>
不為羆之食也<hi>栁羆説</hi>
本朝晉人以五犬逐一羆羆鷙而力長於用大犬弱而<lb/>
健巧於用小顧左而右逐前而後羆不能搏也行不數<lb/>
十里羆敗而伏犬更前而殺之獸之鷙者爪莫如虎齒<lb/>
莫如豕而羆食之羆而受制於犬者遇非其敵困于羣<lb/>
也<hi>陳无已羆説</hi>
　　　虎<lb/>
<pb n="KR3k0025_WYG_098-9b"/>
經風從虎　履虎尾不咥人亨　履虎尾咥人凶　虎<lb/>
視眈眈　大人虎變其文炳也<hi>易</hi>袒裼暴虎<hi>詩</hi>仲冬虎<lb/>
始交　苛政猛於虎也<hi>記</hi>鬭伯比淫於䢵子之女生子<lb/>
文䢵夫人使棄諸夢中虎乳之楚人謂乳曰穀謂虎曰<lb/>
於菟故命之曰鬭穀於菟實為令尹子文<hi>左傳</hi>暴虎馮河<lb/>
<hi>論語</hi>
子晉人有馮婦者善搏虎卒為善士則之野有衆逐虎<lb/>
虎負嵎莫之敢攖望見馮婦趨而迎之<hi>孟子</hi>桀之時女樂<lb/>
<pb n="KR3k0025_WYG_098-10a"/>
三萬人放虎於市觀其驚駭<hi>管子</hi>梁鴦曰養虎之法凡順<lb/>
之則喜逆之則怒此血氣者之性也夫食虎者不敢以<lb/>
生物與之為其殺之恐怒也不敢以全物與之為其决<lb/>
之恐怒也<hi>列子</hi>時其飢飽達其怒心虎之與人異類而媚<lb/>
養己者順也其殺者逆也　疾走撩虎頭編虎鬚㡬不<lb/>
免虎口哉<hi>莊子</hi>龎共與太子質於邯鄲謂魏王曰今一人<lb/>
言市有虎王信乎王曰不二人言王信乎王曰不三人<lb/>
言王信乎曰寡人信之龎共曰夫市無虎明矣然而三<lb/>
<pb n="KR3k0025_WYG_098-10b"/>
人言成市虎今夫邯鄲去魏逺於市議臣者過三人願<lb/>
王察之　夫虎之所以能伏狗者爪牙也使虎釋其爪<lb/>
牙而使狗用之則虎反伏於狗矣<hi>韓子</hi>虎豹之駒未成文<lb/>
已有食牛之氣<hi>尸子</hi>昔者牛哀病七日化而為虎其兄啓<lb/>
户而入虎搏而殺之方其為虎也不知其嘗為人也方<lb/>
其為人也不知其將為虎也　蝟使虎申物有所制也<lb/>
<hi>淮南子</hi>山中寅日稱虞史者虎也<hi>抱朴子</hi>
史猛虎之猶與不如蜂蠆之致螫　猛虎在山百獸震<lb/>
<pb n="KR3k0025_WYG_098-11a"/>
恐及檻穽搖尾而求食積威約之漸也　元狩中南郡<lb/>
獲白虎以為寶<hi>漢書</hi>劉昆為𢎞農太守先是多虎災昆為<lb/>
政三年虎皆負子渡河　宋均遷九江太守郡多暴虎<lb/>
數為民患常募設檻穽而猶多傷害均到一去檻穽除<lb/>
削課制虎相與東浮渡江　法雄為南郡太守永初中<lb/>
多虎狼之暴雄乃移書屬縣毁壊檻穽不得妄捕山林<lb/>
是後虎害稍息　童恢為不其令户人嘗為虎所害乃<lb/>
設檻捕之生獲二虎恢祝虎曰若是殺人者當垂頭伏<lb/>
<pb n="KR3k0025_WYG_098-11b"/>
罪自知非者當號呼稱寃一虎低頭閉目即時殺之一<lb/>
乃踴躍自奮遂放之<hi>後漢書</hi>劉陵為長沙安成長先時多<lb/>
虎陵之官修徳政踰月虎悉出界去<hi>謝承後漢</hi>吕䝉欲従軍<lb/>
母止之蒙曰不探虎穴安得虎子　孫權作射虎車<hi>吳志</hi>
傳記虎山獸之君也<hi>説文</hi>虎者陽物百獸之長也<hi>風俗通</hi>樞<lb/>
星散而為虎<hi>春秋運斗樞</hi>立秋虎始嘯<hi>易通卦騐</hi>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>白虎虪黒虎<lb/>
<hi>爾雅</hi>陳魏宋楚之間或謂之李父江淮南楚之間謂之李<lb/>
耳或謂之於莬<hi>方言</hi>狄山爰有熊文虎幽都之山黑水上<lb/>
<pb n="KR3k0025_WYG_098-12a"/>
有𤣥虎<hi>山海經</hi>卞莊子欲刺虎卞豎子止之曰兩虎方食<lb/>
牛牛甘必爭争必鬬鬭則大者傷小者死從傷而刺之<lb/>
一舉必有雙虎之名<hi>戰國䇿</hi>有虎在於葭中高奔戎生捕<lb/>
而獻于天子命為柙而畜之東虞是曰虎牢<hi>穆天子傳</hi>曹公<lb/>
擒吕布布顧劉備曰繩縳我急獨不可一言耶操曰縳<lb/>
餓虎不得不急<hi>英雄記</hi>漢宣城郡守封邵忽化虎食郡民<lb/>
民呼曰封使君因去不復來時人語曰無作封使君生<lb/>
不治民死食民<hi>述異記</hi>馮恭醉臥于山路夜有虎來以頭<lb/>
<pb n="KR3k0025_WYG_098-12b"/>
枕其背恭中宵展轉以手搏之復大寢向曉始醒猶見<lb/>
虎蹲在脚後自有宿命非智力所加也<hi>異苑</hi>裴旻守北平<lb/>
北平多虎旻善射嘗一日斃虎三十有一有父老至曰<lb/>
此皆彪似虎而非將軍若遇真虎無能為也旻躍馬而<lb/>
往果有一虎狀小而勢猛據地一吼山石震裂旻弓矢<lb/>
皆墜自此不復射虎<hi>國史補</hi>
集誕節緩腕續背連骸細腰鼓胷方口大鼻似黼組雜<lb/>
間若錦繡相連<hi>吳氏虎賦</hi>怒氣之所狡憤迅軀之所騰跱鋸<lb/>
<pb n="KR3k0025_WYG_098-13a"/>
牙之所噉齚鈎爪之所挐攫傑作人立呀若箕張聲轟<lb/>
暴雷目爍燃炬<hi>符載畋獲虎頌</hi>猛虎又掉尾磨牙皓秋霜　有<lb/>
手莫捋猛虎鬚　虎嘯谷而生風<hi>李白</hi>猛虎立我前蒼崕<lb/>
吼時裂<hi>杜詩</hi>猛虎雖云惡亦各有匹儕羣行深谷間百獸<lb/>
望風低身食黄熊父子食赤豹麛擇肉於熊豹肯顧兔<lb/>
與狸正晝當谷眠眼有百歩威自矜無當對氣性縦以<lb/>
乖朝怒殺其子暮還食其妃匹儕四散走猛虎還孤棲<lb/>
<hi>韓文</hi>南山北山樹冥冥猛虎白日遶村行向曉一身當道<lb/>
<pb n="KR3k0025_WYG_098-13b"/>
食此中糜鹿盡無聲<hi>張籍</hi>舉頭為城掉尾為旌<hi>李賀</hi>
本朝猛虎白日行心閒貌揚揚當路擇人肉熊猪不形<lb/>
相頭垂尾不掉百獸自然降暗禍發所忽有機埋路傍<lb/>
徐行自踏之機翻矢穿腸怒吼震林丘瓦裂兒墮床已<lb/>
死不敢近目睛射餘光　深山猛虎夜生兒虎兒可愛<lb/>
光陸離<hi>六一集</hi>操戈畏炳彪　風生飢虎嘯空行　何年<lb/>
白竹千鈞弩射殺南山雪毛虎至今顱骨帶霜牙尚作<lb/>
四海毛蟲祖<hi>東坡</hi>猛虎肉醉初醒時楷磨痾痒助風威<hi>山谷</hi>
<pb n="KR3k0025_WYG_098-14a"/>
　　　豹<lb/>
經君子豹變其文蔚也<hi>易</hi>虎豹之鞟猶犬羊之鞟<hi>論語</hi>
子夫豐狐文豹不免於網罟之患其皮為之災也<hi>莊子</hi>虎<lb/>
豹之文采射<hi>文子</hi>貍變則豹豹變則虎<hi>楊子</hi>蛇令豹止物有<lb/>
所制也<hi>淮南子</hi>
傳記豹似虎<hi>説文</hi>南山有𤣥豹南多赤豹<hi>廣志</hi>青豹出浪坂<lb/>
之山狀如虎色如翠<hi>洞冥記</hi>陶大夫妻曰妾聞南山有𤣥<lb/>
豹霧雨七日不下食者何也欲以澤其毛衣而成其文<lb/>
<pb n="KR3k0025_WYG_098-14b"/>
章也<hi>列女傳</hi>散宜生獻紂黒豹<hi>帝王世紀</hi>狄不竒少曽逰獵得<lb/>
豹見其文采炳煥遂自感嘆始學書藝<hi>後秦記</hi>
集雖無𤣥豹姿且隠南山霧<hi>謝朓</hi>隠豹深愁雨<hi>杜詩</hi>遙知𤣥<lb/>
豹在深處不笑羈絆泥塗間<hi>栁文</hi>
本朝南山豹不畏白額虎澤霧毛雖雜鼮䑕朝捋其鬚<lb/>
暮飲乳文章子雲乆已許還笑大夫費五羖天子仗中<lb/>
儀物舉尾與斾裳願看取<hi>梅聖俞</hi>
　　　豺<lb/>
<pb n="KR3k0025_WYG_098-15a"/>
經季秋豺乃祭獸戮禽<hi>記</hi>越椒伯石豺狼之聲<hi>左傳</hi>
史漢遣八使循行風俗張綱獨埋其車輪於洛陽都亭<lb/>
曰豺狼當道安問狐狸遂劾奏梁冀<hi>後漢書</hi>
集豺羣喙尚呀<hi>栁文</hi>豺狼得食喧<hi>杜詩</hi>
本朝人跡尚蕭條豺狼夜相觗<hi>東坡</hi>
　　　狼<lb/>
經並驅從兩狼兮　狼跋其胡載㚄其尾<hi>詩</hi>獸人冬獻<lb/>
狼<hi>周禮</hi>狼臅膏<hi>記</hi>
<pb n="KR3k0025_WYG_098-15b"/>
史烏孫王昆莫初生棄於野狼往乳之<hi>史記</hi>江都王建宫<lb/>
人有過者或投於狼令齧殺之建觀而大笑為樂<hi>漢書</hi>匈<lb/>
奴單于生二女姿容甚美單于曰吾女安可配人將以<lb/>
與天乃築高臺置二女其上曰請天自迎之經四年有<lb/>
一老狼守臺下為穴其小女曰吾父處我於此欲與天<lb/>
而今狼來或是神物乃就之而産子後遂滋繁成國故<lb/>
其民長歌似狼嘷<hi>後魏書</hi>突厥之先其族有一小兒棄草<lb/>
澤中有牝狼以肉飼之及長與狼交合生男子其後各<lb/>
<pb n="KR3k0025_WYG_098-16a"/>
為一姓阿史郍是其一也<hi>後周書</hi>
傳記狼牝猚牝狼其子檄絶有力迅<hi>爾雅</hi>狼似犬銳頭而<lb/>
白頰<hi>説文</hi>狼能為小兒啼聲以誘人其膏可以煎和其皮<lb/>
可以為裘<hi>詩義疏</hi>周穆王將征犬戎祭公謀父諫不聴遂<lb/>
征之得四白狼以歸自是荒服者不至<hi>國語</hi>洛南有避狼<lb/>
城云幽王時羣臣為狼食人故築城避之今洛中有狼<lb/>
村是也<hi>述異記</hi>
集矯矯白狼有道則逰應符變質乃御靈鈎<hi>山海經賛</hi>
<pb n="KR3k0025_WYG_098-16b"/>
本朝一狼將四子上嶺走千羊意得無前敵時乖闕後<lb/>
防寧知射生手已發弩機張㑹使烏鳶飽空令豺虎傷<lb/>
<hi>陳后山</hi>
　　　猿<lb/>
子老羭為猿<hi>列子</hi>猿猵狙以為雌　人木處則惴慄恂懼<lb/>
猿猱然乎哉　今取猿狙而衣以周公之服彼必齕嚙<lb/>
挽裂盡去而後慊　夫不見騰猨乎其得柟梓豫章欖<lb/>
蔓枝而生長其間雖羿逢蒙不能盼睞也及其得柘棘<lb/>
<pb n="KR3k0025_WYG_098-17a"/>
枳枸之間危行側視勢有不便未足以騁其能也<hi>莊子</hi>楚<lb/>
王亡其猨林木為之殘　置猨檻中則與豚同非不巧<lb/>
捷也無所肆其能也<hi>淮南子</hi>玉䇿記稱猨壽五百嵗則化<lb/>
為貜千嵗則變為老人　周穆王南征一軍盡化君子<lb/>
為猿為鶴小人為蟲為沙<hi>抱朴子</hi>
傳記堂庭之山其上多白猿<hi>山海經</hi>猨似猴大而黒長前<lb/>
臂所以夀者好引其氣也<hi>春秋繁露</hi>峽中猿鳴至清山谷傳<lb/>
其響泠泠不絶行者歌之曰巴東三峽猿鳴悲猿鳴三<lb/>
<pb n="KR3k0025_WYG_098-17b"/>
聲淚沾衣<hi>宜都山川記</hi>荆王有白猨王射之則摶樹而熈使<lb/>
養由基射之猨擁木而號<hi>吕氏春秋</hi>越王問范蠡手劍之術<lb/>
蠡曰臣聞趙有處女國人稱之於是王乃請女女將北<lb/>
見王道逢老人自稱袁公曰聞汝善為劍願觀之處女<lb/>
曰惟公所試公即挽林杪之竹末折墮地女接取其末袁<lb/>
公操其本而刺處女女因舉杖擊之公即飛上樹化為<lb/>
白猿<hi>吴越春秋</hi>孫恪妻袁氏到端州峽山寺持碧玉環獻僧<lb/>
曰此是院中舊物齋罷有猿數十聨臂下高松袁氏惻<lb/>
<pb n="KR3k0025_WYG_098-18a"/>
然題壁曰無端變化幾湮沈剛被恩情役此心不如逐<lb/>
伴歸山去長嘯一聲煙霧深詩畢化老猿而去<hi>續世説</hi>楊<lb/>
叟入山見一小龕有胡僧貌甚老曰某族是袁氏居巴<lb/>
山其後子孫或在弋陽散逰居山谷中獨吾好浮屠氏<lb/>
棲心岩谷中啖橡栗飲流泉忽跳躍化為一猿而去<hi>宣室</hi>
<hi>志</hi>鄧芝見猿抱子在樹上射之中猿母其子為拔箭以<lb/>
葉塞瘡芝乃嘆息投弩水中<hi>華陽國志</hi>商山隠士高太素所<lb/>
居曰清心亭毎日有猿詣亭前鞠躬而啼目為報時猿<lb/>
<pb n="KR3k0025_WYG_098-18b"/>
<hi>開元天寶遺事</hi>李約養一猿名山谷　𤣥猿善啼其音凄入肝<lb/>
脾韻合宫徴段公路因捕養之名曰巴兒<hi>北戸録</hi>
集霧嵐昏而共黙風雨霽而争鳴使幽人之思清暢路<lb/>
客之涕霑襟　歴千尋之喬木俯萬仭之危嶠弄逰雲<lb/>
之亂飛嬉落日之横照連肱澗飲命侣煙嘯或聚而閒<lb/>
棲或分而迥逴<hi>吳筠猿賦</hi>或哀吟於永夜或清嘯於朝暾峰<lb/>
合沓以連響水潺湲而共喧　動不為暴止皆擇所檉<lb/>
松鬱而不殘楂梨熟而後取<hi>李徳裕白猿賦</hi>腸斷月明猿　宛<lb/>
<pb n="KR3k0025_WYG_098-19a"/>
溪霜夜聴猿愁　江猿嘯晩風　月出白猿啼　彈琴<lb/>
聽霜猿　猿嘯時聞岩下吟　牽引條上兒數弄水中<lb/>
月<hi>李白</hi>嶺猿霜外宿　有猿揮淚盡　高蘿垂猿飲　猿<lb/>
挂時相狎　江猿吟翠屛　窮猿失木悲　清猿惱夢<lb/>
思　裊裊啼虛壁蕭蕭挂冷枝<hi>杜詩</hi>溪路千里曲哀猿何<lb/>
處鳴孤臣涙已盡虛作斷腸聲<hi>栁文</hi>
本朝霜寒入毛骨清響哀愈長　猿聲在碧霄　滿川<lb/>
明月一猿哀<hi>六一集</hi>楚山固多猿青者黠而夀化為狂道<lb/>
<pb n="KR3k0025_WYG_098-19b"/>
士山谷恣騰蹂　無復號雲聲空餘舞柸手　山猿悲<lb/>
嘯谷泉響<hi>東坡</hi>
　　　猴<lb/>
經無教猱升木疏云猱獼猴也楚人謂之沐猴<hi>詩</hi>
子宋有狙公者愛狙養之成羣誑狙曰與若芧朝三而<lb/>
暮四足乎衆狙皆怒俄而曰朝四而暮三足乎衆狙皆<lb/>
喜<hi>列子</hi>吳王登于狙之山衆狙見之恂然棄而走有一狙<lb/>
見巧于王王射之敏給摶捷矢王命相者趨射之狙就<lb/>
<pb n="KR3k0025_WYG_098-20a"/>
死王謂顔不疑曰之狙也伐其巧持其便以慠予以至<lb/>
此也<hi>莊子</hi>御得其道則狙詐咸作使<hi>楊子</hi>山中申日稱人君<lb/>
者猴也<hi>抱朴子</hi>
史韓生勸項羽都關中羽燒宫室都彭城韓生曰人言<lb/>
楚人沐猴而冠果然　張信少府檀長卿為沐猴與狗<lb/>
鬭盖寛饒奏免之<hi>漢書</hi>
傳記玃大母猴也色蒼黒狙玃屬<hi>爾雅</hi>一名狙一名王孫<lb/>
一名胡孫<hi>廣雅</hi>有人種黍山中從介象乞辟猴之法象曰<lb/>
<pb n="KR3k0025_WYG_098-20b"/>
汝明日徃黍所望見羣猴便大喚語之云已白介君教<lb/>
莫復侵食黍如其言獼猴各自還山遂絶跡<hi>神仙傳</hi>昭宗<lb/>
播遷只有一弄猴者其猴能隨班起居昭宗賜以緋袍<lb/>
號孫供奉朱梁僣號取其猴亦令於殿下隨班猴望見<lb/>
全忠跳躍奮擊遂令殺之唐臣愧此猴多矣<hi>幕府燕閒録</hi>胡<lb/>
孫無脾以行消食<hi>雜爼</hi>
集有王孫之狡獸形陋觀而醜儀顔狀類乎老公軀體<lb/>
似乎小兒　儲糧食於兩頰稍委輸於胃脾<hi>王延夀</hi>跳踉<lb/>
<pb n="KR3k0025_WYG_098-21a"/>
叫囂兮衝自宣斷外以敗物兮内以争羣排鬭善類兮<lb/>
譁駭披紛盜取民食兮私已不分充嗛果腹兮驕傲驩<lb/>
欣嘉華美木兮願而繁羣披齒競齧兮枯株根毁成敗<lb/>
實兮更怒喧居民厭苦兮號窮旻<hi>栁文贈王孫</hi>為寄小如拳<lb/>
　預哂愁胡面<hi>杜詩</hi>
本朝聞説獼猴性頗靈相車來便滿山迎鞭羸到此何<lb/>
曽見始覺毛蟲更世情<hi>程明道逰山山僧云晏元獻南來獼猴滿野</hi>真宜少<lb/>
陵覔未解栁州憎婢喜常儲果奴顛屢掣繩<hi>山谷</hi>
<pb n="KR3k0025_WYG_098-21b"/>
　　　猩猩<lb/>
經猩猩能言不離禽獸<hi>禮</hi>
子猩猩能言笑亦二足無毛而君子啜其羮食其胾故<lb/>
人非以二足無毛以知禮也<hi>荀子</hi>猩猩知往而不知來知<lb/>
人姓字此知往也醉以擒身此不知來也<hi>淮南子</hi>
史封溪縣有獸曰猩猩體似猪面似人音作小兒啼聲<lb/>
既能語又知人姓名人以酒取之猩猩覺初暫嘗之得<lb/>
其味甘而飲之終見羈纓也<hi>蜀志設裴炎曰里人以酒并糟  於路側織草為履</hi>
<pb n="KR3k0025_WYG_098-22a"/>
<hi>更相連結猩猩見之則知張者祖先姓字及呼名云奴欲張我捨爾而去復自再三相謂曰試共嘗酒及飲其</hi>
<hi>味逮乎醉因取履而著之乃為人之所擒</hi>
傳記永昌郡有猩猩能言其血可以染朱罽<hi>華陽國志</hi>伊尹<lb/>
説曰肉之美者猩猩之脣<hi>吕氏春秋</hi>猩猩猿形人面顔容端<lb/>
正學人語若與交聞者無不歔欷其肉食之窮年無厭<lb/>
可以辟穀<hi>酈道元水經注</hi>
集猩猩似狐走立行伏懐木挺刃少辛明目<hi>山海經贊</hi>能言<lb/>
之獸是謂猩猩厥狀似貛號音若嬰自然知往頗測物<lb/>
<pb n="KR3k0025_WYG_098-22b"/>
情<hi>郭璞賛</hi>夫財色名利溺人也豈若猩猩好酒乎爵賞禄<lb/>
位羈人也曷若猩猩愛履乎饕餮致禍飾辭覬免者曷<lb/>
若猩猩推肥乎蘊利生孽死而無悔者曷若猩猩含血<lb/>
乎　爾形惟猿爾面惟人言不忝面智不踰身淮隂佐<lb/>
漢李斯相秦曷若箕山以全吾身<hi>裴炎</hi>
本朝愛酒醉魂在能言機事疎來生㡬兩履身後五車<lb/>
書物色看王㑹勲勞足石渠拔毛能濟世端為謝楊朱<lb/>
　正以多知巧言語故應來作管城公<hi>山谷</hi>
<pb n="KR3k0025_WYG_098-23a"/>
　　　<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
傳記<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>如人被髮迅走食人<hi>爾雅</hi>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>一名梟羊北方<lb/>
謂之上螻<hi>説文</hi>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>如人面唇黒身有毛反踵見人則笑<lb/>
笑上脣掩目俗呼為山都<hi>山海經</hi>
集<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>怪獸被髪操竹獲人則笑脣盖其目終亦號咷<lb/>
反為我戮<hi>山海經贊</hi>猩猩啼而就禽<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>笑而被格<hi>呉都賦</hi>
　　　鹿<lb/>
經即鹿無虞<hi>易</hi>野有死鹿　呦呦鹿鳴　麀鹿麌麌<lb/>
<pb n="KR3k0025_WYG_098-23b"/>
甡甡其鹿　麀鹿攸伏麀鹿濯濯<hi>詩</hi>仲夏鹿角解<hi>記</hi>鹿<lb/>
死不擇音鋌而走險急何能擇　譬如捕鹿晉人角之<lb/>
諸戎掎之<hi>左傳</hi>
子鄭人有薪於野者遇駭鹿却而擊之斃藏諸隍中覆<lb/>
之以蕉俄而遺其所藏之處遂以為夢焉沿塗而詠其<lb/>
事傍人有聞者用其言而取之告其室人曰向薪者夢<lb/>
得鹿而不知其處吾今取之<hi>列子</hi>民如野鹿<hi>莊子</hi>鹿走而無<lb/>
顧六馬不能望其塵<hi>尸子</hi>鹿夀千嵗滿五百歳則其色白<lb/>
<pb n="KR3k0025_WYG_098-24a"/>
<hi>抱朴子</hi>
史趙高欲為亂持鹿獻於二世曰馬也二世笑曰丞相<lb/>
誤邪謂鹿為馬<hi>史記</hi>蒯通曰秦失其鹿天下共逐之<hi>漢書</hi>雲<lb/>
南縣有神鹿兩頭食毒草<hi>范曄後漢</hi>鄭𢎞為臨淮太守行春<lb/>
兩白鹿隨車俠轂而行<hi>謝承後漢</hi>謝鯤在豫章嘗行居空亭<lb/>
中夜宿將晩有黄衣人呼鯤字鯤無懼色便於窓中度<lb/>
手牽之膊斷視之鹿也尋血獲焉爾後此亭無復妖怪<lb/>
<hi>晉書</hi>扶南有鹿車國人養鹿如中國畜牛以乳為酪<hi>南史四夷</hi>
<pb n="KR3k0025_WYG_098-24b"/>
<hi>傳</hi>太宗狩於濟源之陵山曰古者先驅以奉宗廟今所<lb/>
獲鹿宜令有司造脯醢以充薦享<hi>唐書</hi>
傳記䴥牡鹿也夏至解角<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鹿<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鹿迹也麛鹿子<lb/>
也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鹿之絶有力也麠大鹿也<hi>説文</hi>周穆王征犬戎得四<lb/>
白鹿　天子賜曹奴之人黄金之鹿白銀之麋<hi>穆天子傳</hi>晏<lb/>
子曰鹿生於山命懸於厨<hi>吕氏春秋</hi>瑤光星散為鹿<hi>春秋運斗樞</hi>
夫鹿者能夀之獸五色光暉<hi>瑞應圖</hi>夏禹之時神鹿行於<lb/>
河水<hi>金樓子</hi>武帝時有殺上林鹿者下有司收殺之朔時<lb/>
<pb n="KR3k0025_WYG_098-25a"/>
在旁曰是固當死者三使陛下以鹿殺人一當死天下<lb/>
聞陛下重鹿賤人二當死匈奴有急須鹿觸之三當死<lb/>
帝黙而赦之<hi>東方朔别傳</hi>魏明帝母甄后妬文帝殺之嘗從<lb/>
帝獵見鹿子母帝射鹿母語明帝射鹿子明帝曰陛下<lb/>
既已殺其母吾不忍復殺其子因大泣由是立為太子<lb/>
<hi>魏本傳</hi>漢成帝末年宫中雨一蒼鹿殺而食之味甚美<lb/>
鹿一千年為蒼鹿又五百年化為白鹿又五百年為𤣥<lb/>
鹿漢成帝時山中人得𤣥鹿烹而視其骨皆黒色餘干<lb/>
<pb n="KR3k0025_WYG_098-25b"/>
縣有白鹿土人皆傳千歳矣晉成帝時遣人捕得鹿有<lb/>
銅牌字在其角後云寶鼎二年臨江所獻<hi>述異記</hi>
集白鹿麕麚兮或騰或倚<hi>楚辭</hi>樹深時見鹿<hi>李白</hi>走鹿無反<lb/>
顧　春草鹿呦呦<hi>杜詩</hi>鹿鳴驗食野　方託麋鹿羣<hi>栁文</hi>
本朝山深聞鹿呌　呦呦山鹿鳴<hi>六一集</hi>仙子去無蹤故<lb/>
山遺白鹿　仙人已去鹿無家孤棲悵望曽城霞至今<lb/>
聞有逰洞客頻來江市呌平沙　夜鳴白鹿安在哉滿<lb/>
山秋草無行迹<hi>東坡</hi>
<pb n="KR3k0025_WYG_098-26a"/>
　　　麋<lb/>
經獸人夏獻麋<hi>周禮</hi>仲冬麋角解<hi>記</hi>莊公十七年冬多麋<lb/>
<hi>春秋</hi>麋興於前射麋麗龜　迹人來告曰逢澤有介麋焉<lb/>
<hi>左傳</hi>
子麋與鹿交<hi>莊子</hi>孕婦見麋而子四目　逐麋者不顧雉兔<lb/>
<hi>淮南子</hi>
傳記麋鹿屬也冬至解角<hi>説文</hi>瑤光星散為麋<hi>春秋運斗樞</hi>晉<lb/>
文公逐麋而失之問農夫古老對曰虎豹厭閒而近人<lb/>
<pb n="KR3k0025_WYG_098-26b"/>
故得魚鼈厭深而之淺故得諸侯厭衆而匹其國文公<lb/>
悦欒貞子問其故公曰今日逐麋失之而得善言故忻<lb/>
也<hi>新序</hi>魏文帝將受禪有白麋見<hi>魏略</hi>
本朝野麋循杖屨<hi>東坡</hi>
　　　麞<lb/>
子山中稱赤吏者麞也<hi>抱朴子</hi>
史後魏廣平王懐嘗逐一麞入草命人圍遶將自射之<lb/>
失麞所在惟有塼塔存焉懐乃悵然動仁恕之心遂不<lb/>
<pb n="KR3k0025_WYG_098-27a"/>
獵<hi>北史</hi>
傳記麞一名<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>青州人謂<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>為麞<hi>古今注</hi>樞星散為麞<hi>春秋</hi>
<hi>運斗樞</hi>宋元嘉十五年華林園麞生二子文帝又獲青麞<lb/>
<hi>瑞應圖</hi>咸寧中白麞見魏郡<hi>晉起居注</hi>劉幡射得一麞剖肚臟<lb/>
以草塞之蹷然起走拔塞還倒如此三焉後以此草治<lb/>
傷痍多愈<hi>異苑</hi>
本朝市人拍手笑狀如失林麞<hi>東坡</hi>何處驚麏觸禍機煩<lb/>
君遣騎割鮮肥秋來多病新開肉糲飯寒葅得解圍<hi>山谷</hi>
<pb n="KR3k0025_WYG_098-27b"/>
　　　兔<lb/>
經有兔爰爰　躍躍毚兔遇犬獲之　有兔斯首<hi>詩</hi>
子蹄者所以取兔也得兔而忘蹄<hi>莊子</hi>兔走歸窟<hi>文子</hi>宋人<lb/>
有耕者田中有株兔走觸之折頸而死因釋耕守株冀<lb/>
復得兔<hi>韓子</hi>一兔走街百人追之積兔於市過而不視<hi>慎子</hi>
兔夀千嵗五百嵗其色白　山中夘日稱丈人者兔也<lb/>
<hi>抱朴子</hi>
史范雎曰夫以秦而治諸侯譬若縱韓盧而摶蹇兔也<lb/>
<pb n="KR3k0025_WYG_098-28a"/>
<hi>史記</hi>有兔入於後宫太祖怪之令崔浩推其咎徴浩以為<lb/>
當有隣國貢嬪嬙者明年姚興果來獻女<hi>後魏書</hi>
傳記兔子婏其跡迒絶有力欣<hi>爾雅</hi>兔大者曰毚<hi>廣志</hi>兔者<lb/>
明月之精<hi>典略</hi>玉衡星散為兔<hi>春秋運斗樞</hi>赤兔者瑞獸王者<lb/>
盛徳則至<hi>瑞應啚</hi>八月成光決鼻始明決鼻兔也<hi>詩推度災</hi>兔<lb/>
口有缺尻有九孔<hi>古今注</hi>兔䑛雄豪而孕及其生子従口<lb/>
中出<hi>論衡</hi>兔望月而孕<hi>博物志</hi>馮鍰謂孟君曰狡兔有三窟<lb/>
<hi>戰國䇿</hi>淳于髠說齊王曰韓子盧天下之疾犬也東郭逡<lb/>
<pb n="KR3k0025_WYG_098-28b"/>
者天下之狡兔也韓子盧逐東郭逡環山者三騰山者<lb/>
五兔極於前犬疲於後各死其處田父見而獲之<hi>春秋後語</hi>
睦固屯於射犬巫戒之曰將軍本名白兔兔見犬必驚<lb/>
不宜屯此固不從司空曰兔入犬城旦當取遂進軍擊<lb/>
平之<hi>漢獻春秋</hi>桓温有參軍夜坐忽見屋梁棟間有一伏兔<lb/>
張目切齒而向之引刀斫之正中於兔而實及其膝<hi>幽冥</hi>
<hi>録</hi>
集𢷬藥兔長生　此時瞻白兔直欲數秋毫<hi>杜詩</hi>譬如兔<lb/>
<pb n="KR3k0025_WYG_098-29a"/>
得所安用東西跳<hi>韓文</hi>衣褐之徒缺口而長鬚七竅而趺<lb/>
居<hi>毛頴傳</hi>
本朝毛氏頴出中山中衣白兔褐求文公文公嘗為頴<lb/>
作傳使頴名字傳無窮　可笑姮娥不了事却走玉兔<lb/>
來人間月中辛勤莫𢷬藥桂傍杵臼今應閒<hi>梅聖俞</hi>兔生<lb/>
明月月在天玉兔不能久人間<hi>六一集</hi>兔奔滄海來却入<lb/>
明月窟<hi>秦少㳺</hi>東郭阿㕙駝褐裳清馥不著煙花香姮娥<lb/>
喚入廣寒殿詔許𢷬藥不許嘗　偷將缺吻吸瓊漿蜕<lb/>
<pb n="KR3k0025_WYG_098-29b"/>
盡骨毛作仙子<hi>誠齋</hi>
　　　狐<lb/>
經田獲三狐得黄矢　小狐汔濟濡其尾<hi>易</hi>莫赤匪狐<lb/>
<hi>詩</hi>狐死正丘首仁也<hi>記</hi>
子狐隂陽之變六月而一見<hi>管子</hi>狐白之裘非一狐之腋<lb/>
<hi>慎子</hi>
史陳勝吳廣於所次旁叢祠夜篝火狐鳴呼大楚興陳<lb/>
勝王卒皆夜驚恐<hi>漢書</hi>王浚據幽州有狐踞府門躍入㕔<lb/>
<pb n="KR3k0025_WYG_098-30a"/>
事後浚果敗<hi>晉書</hi>
傳記狐水神也<hi>韓詩外傳</hi>狐妖獸也鬼所乘也有三徳其色<lb/>
中和小前大後死其首丘<hi>説文</hi>白狐至國民利<hi>春秋潛潭巴</hi>君<lb/>
乗火而王政平南海輸以文狐<hi>禮斗威儀</hi>青丘之國有狐而<lb/>
九尾　黒水上有𤣥狐蓬尾<hi>山海經</hi>狐者先古之淫婦也<lb/>
其名曰紫紫化而為婦故其名自稱阿紫<hi>名山記</hi>楚宣王<lb/>
以昭奚恤為相問羣臣曰吾聞北方畏昭奚恤何如江<lb/>
乙對曰虎求百獸而食之得狐狐曰天帝令我長百獸<lb/>
<pb n="KR3k0025_WYG_098-30b"/>
子若食我是逆天帝之命子以我為不信我為子先行<lb/>
子隨我後觀百獸見我能無走乎虎隨狐而行百獸見<lb/>
之皆走虎不知獸之畏已以為畏狐也今王地方千里<lb/>
帶甲百萬而任之昭奚恤北方非畏奚恤其實畏王之<lb/>
甲兵也<hi>春秋後語</hi>夏侯藻母病將詣淳于智卜有一狐當門<lb/>
向之嘷藻馳詣智智曰其禍甚急君速歸在嘷處樹下<lb/>
啼哭家人驚怪大小畢出一人不出啼哭勿休藻如其<lb/>
言母亦扶疾而出家人既集堂屋五間拉然崩<hi>搜神記</hi>
<pb n="KR3k0025_WYG_098-31a"/>
集青丘竒獸九尾之狐有道祥見出則御書作瑞於周<lb/>
以標靈符<hi>郭璞贊</hi>古冢有狐妖且老化為婦人顔色好頭<lb/>
變雲鬟面變粧大尾曵作長紅裳徐徐行旁荒村路日<lb/>
欲暮時人静處或歌或舞或悲啼翠眉不舉花顔低忽<lb/>
然一笑千萬態見者十人八九迷　狐假女妖害猶淺<lb/>
一朝一夕迷一眼女為狐媚害即深日長月長溺人心<lb/>
<hi>白居易</hi>
本朝妖狐憑莽蒼<hi>六一集</hi>老狐宅城隅涵養體豐大不知<lb/>
<pb n="KR3k0025_WYG_098-31b"/>
窟穴處草木但晻靄秋食承露禾夏飲灌園𣲖暮夜出<lb/>
旁舍鷄畜遭横害晩登睥睨鳴呼吸召百怪　乆矣縱<lb/>
凶妖一旦果禍敗皮為榻上藉肉作盤中膾<hi>蘓文</hi>説苑曰<lb/>
臣未見稷狐見攻社䑕見燻稷狐二字甚竒且新<hi>容齋隨筆</hi>
　　　狸<lb/>
經狸首之班然　狸去正脊<hi>禮</hi>
子變則豹<hi>揚子</hi>狸頭似䑕以類推也<hi>淮南子</hi>
史徐季龍獵令管輅筮其所得輅曰當獲小獸雖有爪<lb/>
<pb n="KR3k0025_WYG_098-32a"/>
牙㣲而不彊雖有文章蔚而不相非虎非雉其名曰狸<lb/>
<hi>魏志</hi>樂廣為河南尹官舎多妖怪廣居之不疑嘗外戸自<lb/>
閉左右皆驚廣獨為顧見有牆孔掘得狸而殺之其怪<lb/>
亦絶<hi>晉書</hi>
傳記狸子<graphic n="KR2128" url="https://raw.githubusercontent.com/kanripo/KR-Gaiji/master/images/KR2128.png" mimeType="image/png"/>
                    <hi>爾雅</hi>狸伏獸也<hi>説文</hi>曽子鼓琴墨子立外而聽<lb/>
之曲終入曰善哉鼓琴身已成矣而曽未得其首也曽<lb/>
子曰吾夢一狸見其身而不見其頭起而為之弦因曰<lb/>
殘形<hi>琴操</hi>董仲舒下帷講誦有客來詣舒知其非常客又<lb/>
<pb n="KR3k0025_WYG_098-32b"/>
云欲雨舒戱曰巢居知風穴居知雨卿非狐狸則是鼷<lb/>
䑕客遂化為老狸也<hi>幽㝠録</hi>
集有獸維狸兮我夢得之其身孔明兮而頭不知吉凶<lb/>
何為兮覺坐而思巫咸上天兮識者其誰<hi>韓文琴操</hi>
本朝首如狸尾如牛攀條捷險如猱猴橘柚為漿栗為<lb/>
餱筋肉不足為膏油<hi>蘓子由</hi>狐公韻勝氷玉肌字則未聞<lb/>
名季狸誤隨齊相燧牛尾䇿勲封作糟丘子　山僮相<lb/>
傳皂衣郎字曰季狸氏竒章　白茅面縳來獻俘𤣥端<lb/>
<pb n="KR3k0025_WYG_098-33a"/>
貂裘瓠肥白解驂薦渠登相門立談封作糟丘君<hi>誠齋</hi>壓<lb/>
糟玉面天涯見琢雪庖霜照眼明<hi>朱喬年</hi>
　　　獺<lb/>
經孟春獺祭魚<hi>記</hi>
子愛獺而飲之酒欲養之而非其道<hi>淮南子</hi>
傳記獺如小狗水居食魚<hi>説文</hi>南蠻皆用獺為其冠<hi>魏畧</hi>水<lb/>
有獱獺而池勞<hi>鹽鐡論</hi>樊夫人者劉䌉之妻也俱行道術<lb/>
䌉唾槃中水即作鯉魚夫人乃唾槃中使成獺而食魚<lb/>
<pb n="KR3k0025_WYG_098-33b"/>
<hi>神仙傳</hi>吕球乗船泊菰際見一少女乘船采菱舉體皆衣<lb/>
荷葉因問汝非鬼耶衣服何至如此女答云子不聞荷<lb/>
衣兮蕙帶倐而來兮忽而逝乎球射之即獲一獺船皆<lb/>
是蘋蘩藴藻之葉<hi>幽㝠記</hi>
集有獺得嘉魚自謂天見憐先祭不敢食捧鱗望清𤣥<lb/>
人立寒沙上心專脰肉肩漁翁以為妖舉塊投其咽呼<lb/>
兒貫魚歸與獺同烹煎<hi>劉禹錫</hi>
　　　馬<lb/>
<pb n="KR3k0025_WYG_098-34a"/>
經坤元亨利牝馬之貞　乘馬班如　白馬翰如　良<lb/>
馬逐　用拯馬壯吉　乾為馬　為良馬為老馬為瘠<lb/>
馬為駁馬　其於馬也為善鳴為馵足為作足為的顙<lb/>
　其於馬也為亟心為下首為薄蹄為曵<hi>易</hi>歸馬于華<lb/>
山之陽<hi>書</hi>我馬虺隤我馬𤣥黄　騋牝三千　兩服上<lb/>
驤兩驂鴈行　駟鐡孔阜六轡在手　騏駵是中騧驪<lb/>
是驂　皎皎白駒在彼空谷　駉駉牡馬在坰之野薄<lb/>
言駉者有驈有皇有驪有黄有騅有駓有騂有騏有驒<lb/>
<pb n="KR3k0025_WYG_098-34b"/>
有駱有駵有雒有駰有騢有驔有魚<hi>詩</hi>馬質掌質馬<lb/>
校人掌王馬之政辨六馬之屬種馬一物戎馬一物齊<lb/>
馬一物道馬一物田馬一物駑馬一物　趣馬掌賛正<lb/>
良馬而齊其飲食簡其六節　巫馬掌養疾馬而乗治<lb/>
之　庾人掌十有二閑之政教　圉師掌教圉人養馬<lb/>
　圉人掌養馬芻牧之事<hi>周禮</hi>大夫士下公門式路馬乘<lb/>
路馬必朝服步路馬必中道以足蹙路馬芻有誅齒路<lb/>
馬有誅　春駕蒼龍夏駕赤駵秋駕白駱冬駕鐡驪<hi>禮</hi>
<pb n="KR3k0025_WYG_098-35a"/>
晉恵公乘小駟慶鄭曰今乘異産以従戎事及懼而變<lb/>
將與人易亂氣狡憤隂血周作張脉憤興外强中乾進<lb/>
退不可周旋不能　宋人以文馬百駟贖華元于鄭<lb/>
冀之北土馬之所生無興國焉　衛侯來獻其乘馬曰<lb/>
啓服　唐成公有兩肅爽馬　宋公子地有白馬四公<lb/>
嬖曰魋魋欲之公朱其尾鬛以與之<hi>左傳</hi>晉獻公將伐虢<lb/>
荀息請以屈産之乘垂棘之璧假道於虞公曰此晉寳<lb/>
也荀息曰是取中府藏外府取中廏藏外廏也晉舉虞<lb/>
<pb n="KR3k0025_WYG_098-35b"/>
荀息牽馬操璧而前曰璧則猶是而馬齒加長矣<hi>穀梁傳</hi>
驥不稱其力稱其徳也<hi>論語</hi>
子穆王命駕八駿之乘右服驊騮而左緑耳右驂赤驥<lb/>
而左白<graphic n="KR2059" url="https://raw.githubusercontent.com/kanripo/KR-Gaiji/master/images/KR2059.png" mimeType="image/png"/>次車之乗右服渠黄而左踰輪右驂盗驪而<lb/>
左山子　秦穆公謂伯樂曰子之年長矣子姓有可使<lb/>
求馬者乎伯樂對曰良馬可以形容筋骨相也天下之<lb/>
馬者若滅若沒若亡若失臣之子皆下才也臣有所與<lb/>
九方臯其於馬非臣之比也穆公見之使行求馬三月<lb/>
<pb n="KR3k0025_WYG_098-36a"/>
而反報曰已得之矣在沙丘牝而黄公使人徃取之牡<lb/>
而驪公召伯樂曰子之所使求馬者色物牝牡尚弗能<lb/>
知又何馬之能知也伯樂曰若臯之所觀天機也得其<lb/>
精忘其粗在其内而忘其外馬至果天下之馬也<hi>列子</hi>馬<lb/>
蹄可以踐霜雪毛可以禦風寒齕草飲水翹足而陸此<lb/>
馬之眞性也及至伯樂曰我善治馬燒之剔之刻之絡<lb/>
之連之以羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>編之以皂棧馬之死者十二三矣飢之<lb/>
渇之馳之驟之整之齊之前有蹶躓之患後有鞭筴之<lb/>
<pb n="KR3k0025_WYG_098-36b"/>
威而馬之死者已過半矣　吾相馬直者中繩曲者中<lb/>
鉤方者中矩圎者中規是國馬也而未若天下馬也天<lb/>
下馬者若亡若失若喪若一若是者超軼絶塵不知其<lb/>
所<hi>莊子</hi>定公問於顔淵曰東野子之善御乎顔淵曰善則<lb/>
善矣雖然其馬將佚定公曰何以知之顔淵曰昔造父<lb/>
不窮其馬是造父無佚馬也今東野子之馭上車執轡<lb/>
銜體正矣步驟馳騁朝禮畢矣歴險致逺馬力盡矣然<lb/>
猶求馬不已是以知之也　驊騮騏驥纎離緑耳古之<lb/>
<pb n="KR3k0025_WYG_098-37a"/>
良馬也　驥一日而千里駑馬十駕則亦及之<hi>荀子</hi>齊桓<lb/>
公伐孤竹迷惑失道管仲曰老馬之智可用乃放老馬<lb/>
而隨之遂得道<hi>韓子</hi>塞上之人其馬亡入蕃中人皆弔之<lb/>
其父曰此何詎知不為福居數月其馬將蕃駿馬而歸<lb/>
人皆賀之其父曰此何詎知不為禍家冨馬良其子好<lb/>
騎墮而折髀人皆弔之其父曰此何詎知不為福盡十<lb/>
年蕃兵大出丁壯者皆控弦而戰塞上之人死者十九<lb/>
此子獨以跛故父子相保<hi>淮南子</hi>
<pb n="KR3k0025_WYG_098-37b"/>
史造父以善御幸於周穆王得驥温驪驊騮緑耳之駟<lb/>
西廵狩樂而忘歸　楚莊王有愛馬死欲以大夫禮葬<lb/>
之樂人優孟入殿門大哭曰請以人君之禮葬之諸侯<lb/>
聞之皆知大王賤人貴馬也王曰奈何曰六畜之葬以<lb/>
壟竈為槨銅䥶為棺齊以薑桂薦以木蘭衣以火光葬<lb/>
人腹中王乃以馬屬大官　郭隗謂燕昭王曰古人有<lb/>
以千金求市千里馬者於是與涓人金請為市之有千<lb/>
里馬已死乃用五百金市其首而還王怒曰安用死馬<lb/>
<pb n="KR3k0025_WYG_098-38a"/>
者首乎答曰死馬首尚用五百金况生馬乎未期年果<lb/>
有獻千里馬者三疋　項王駿馬名騅常騎及至烏江<lb/>
謂亭長曰吾騎此馬五嵗所當無敵不忍殺以賜公<hi>史記</hi>
初天子發書易曰神馬當從西北來得烏孫馬號曰天<lb/>
馬及得宛汗血馬益壯更名烏孫馬曰西極馬號宛馬<lb/>
曰天馬　詔曰馬或奔踶而致千里士有負俗之累而<lb/>
立功名夫泛駕之馬亦在御之而已　元狩二年馬生<lb/>
余吾水中元鼎四年馬生渥洼水中　龍文魚目汗血<lb/>
<pb n="KR3k0025_WYG_098-38b"/>
之馬充於黄門　卓茂為丞相府史嘗出行有人認其<lb/>
馬茂解與之顧曰若非公馬幸至丞相府歸我他日馬<lb/>
主别得亡者乃詣府送馬叩頭謝之<hi>漢書</hi>龎徳拒關公常<lb/>
乗白馬公軍謂之白馬將<hi>魏志</hi>陳思王表文帝曰臣於武<lb/>
皇帝世得大宛紫騂馬一疋教令習拜又能行與鼓節<lb/>
相應謹以奉獻　曹公所乗馬名絶影<hi>後漢書</hi>魏使以馬<lb/>
求易珠璣翡翠瑇瑁孫權曰此皆孤所不用而可以得<lb/>
馬何苦而不聽與交易<hi>吳志</hi>何偃為吏部尚書劉瑀圗侍<lb/>
<pb n="KR3k0025_WYG_098-39a"/>
中不得與偃同從郊祀時偃乗在前瑀䇿駟居後瑀謂<lb/>
偃曰君轡何疾曰牛駿馭精所以疾耳偃曰君馬何遲<lb/>
曰騏驥罹於羈絆所以居後偃曰何不着鞭使致千里<lb/>
答曰一蹙造青雲何至與駑駘争路<hi>宋書</hi>齊太祖乘嘗所<lb/>
騎赤馬入殿及踐祚號此馬為龍驤將軍<hi>齊書</hi>吐谷渾有<lb/>
青海中有小山其俗至冬輙放牝馬於其上言得龍種<lb/>
嘗得波斯草馬放入海因生騘駒日行千里故世稱青<lb/>
海驄<hi>隋書</hi>貞觀十三年廏産白馬朱鬛　骨利幹遣使獻<lb/>
<pb n="KR3k0025_WYG_098-39b"/>
良馬十疋太宗為之制名號為十驥一曰騰霜白二曰<lb/>
皎雪騘三曰凝露驄四曰懸光驄五曰决波騟六曰飛<lb/>
霞驃七曰發電赤八曰流金駉九曰翔麟紫十曰奔虹<lb/>
赤　天寶中皇甫惟明奏龍支縣人庫狄孝義有馬生<lb/>
龍駒身有鱗而不生毛時有慶雲五色覆馬上久而不<lb/>
散　李懐逺嘗乘欵段馬<hi>唐書</hi>
傳記馬一嵗曰䭴二嵗曰駒三嵗曰駣八嵗曰<graphic n="KR2473" url="https://raw.githubusercontent.com/kanripo/KR-Gaiji/master/images/KR2473.png" mimeType="image/png"/>高六尺<lb/>
曰驕七尺曰騋八尺曰龍<hi>説文</hi>地精為馬<hi>春秋説題辭</hi>徳至山<lb/>
<pb n="KR3k0025_WYG_098-40a"/>
陵則澤出神馬<hi>孝經援神契</hi>飛兔飛鴻野麋娥鹿騶吾走狐<lb/>
桃<graphic n="KR3562" url="https://raw.githubusercontent.com/kanripo/KR-Gaiji/master/images/KR3562.png" mimeType="image/png"/>金喙馬屬也<hi>廣雅</hi>龍媒騕䮍並駿馬名駑駘欵段並<lb/>
羸馬名<hi>六帖</hi>玉馬者王者清明尊賢則至乘黄者王者輿<lb/>
服有度則<hi>闕</hi>　　者神馬也與飛兔同以明君有徳也<lb/>
飛兔者日行三萬里禹治水土天應其徳則至駃蹄者<lb/>
后土之獸也王者仁孝於民則出龍馬者仁馬河水之<lb/>
精也有明王則見<hi>瑞應圖</hi>周穆王馭八龍之駿名曰絶地<lb/>
翻羽奔霄越影踰暉超光騰霧挾翼　　曹洪與魏武<lb/>
<pb n="KR3k0025_WYG_098-40b"/>
帝所乗之馬名曰白鶴時人諺曰憑空虛躍曹家白鶴<lb/>
<hi>拾遺記</hi>秦始皇有七名馬一曰追風二曰白兔三曰躡影<lb/>
四曰追電五曰飛翮六曰銅雀七曰晨鳬<hi>古今注</hi>漢文帝<lb/>
有良馬九疋名曰浮雲赤電絶羣逸驃紫鷰緑耳青騘<lb/>
龍子驎駒絶塵號為九逸<hi>西京雜記</hi>苻堅遣使西域於是大<lb/>
宛獻千里駒皆汗血朱鬛五色鳯膺麟身堅命羣臣作<lb/>
止馬詩遣之<hi>載記</hi>吕布有駿馬名赤兔常騎乘之時人為<lb/>
之語曰人中有吕布馬中有赤兔<hi>曹暪傳</hi>夫驥之齒至矣<lb/>
<pb n="KR3k0025_WYG_098-41a"/>
服鹽車而上太行漉汁洒地白汗交流中坂遷延負轅<lb/>
不能上伯樂遭之下車攀而哭之解紵衣而羃之驥於<lb/>
是俯而噴仰而鳴聲逹於天欣伯樂之知己也<hi>戰國䇿</hi>
集太乙貺天馬下霑赤汗沫流赭志俶儻精權竒籋浮<lb/>
雲䁆上馳體容與迣萬里今安匹龍為友　天馬來從<lb/>
西極涉流沙九夷服天馬來歴無草經千里來東道天<lb/>
馬來開逺門竦予身逝崑崙天馬來龍之媒遊閶闔登<lb/>
玉臺<hi>漢書</hi>世有伯樂然後有千里馬千里馬常有而伯樂<lb/>
<pb n="KR3k0025_WYG_098-41b"/>
不常有故雖有名馬秖辱於奴𨽻之手駢死於皁櫪之<lb/>
間不以千里稱也馬之千里者一食或盡粟一石今食<lb/>
馬者不知其能千里而食也是馬雖有千里之能食不<lb/>
飽力不足材美不外見且欲與常馬等不可得安求其<lb/>
能千里也　騏驥生絶域自稱無匹儔　飢食玉山禾<lb/>
渇飲醴泉流　飛黄騰踏去不能顧蟾蜍<hi>韓文</hi>胡馬顧朔<lb/>
雲躞蹀長嘶鳴　天馬來出月支窟背為虎文龍翼骨<lb/>
嘶長雲振緑髪蘭筋權竒走滅沒騰崑崙歴西極四足<lb/>
<pb n="KR3k0025_WYG_098-42a"/>
輕翻無一蹶鷄鳴刷燕晡秣越神行電邁躡恍惚天馬<lb/>
呼騰飛龍趨目明長庚臆雙鳬尾如流星首渇烏口噴<lb/>
紅光汗流珠曽陪時龍躍天衢羇金絡月照皇都逸氣<lb/>
稜稜凌九區白璧如山誰敢沽回頭笑紫燕但覺爾輩<lb/>
愚天馬奔突戀君軒竦躍驚矯浮雲翻萬里足躑躅遙<lb/>
瞻閭闔門不逢寒風子誰採逸景孫困負鹽車上峻坂<lb/>
倒行逆施畏日晩伯樂翦拂中道遺少盡其力老棄之<lb/>
願逢田子方惻然為我悲雖有玉山禾不能療苦飢嚴<lb/>
<pb n="KR3k0025_WYG_098-42b"/>
霜五月凋桂枝伏櫪銜寃摧兩眉請君贖獻穆天子猶<lb/>
堪弄影舞瑤池　紫騮行且嘶雙翻碧玉蹄　緑驥本<lb/>
天馬素非伏櫪駒　六駮食猛武恥從駑馬羣　醉騎<lb/>
白花駱西走邯鄲城<hi>李白</hi>驊騮老大腰䮍清新魚目瘦腦<lb/>
龍文長身雪垂白肉風蹙蘭筋逸態蕭疎高驤縱恣四<lb/>
蹄雷電一日天池　瞻彼駿骨實維龍媒　蕭蕭千里<lb/>
馬箇箇五花文　竹批雙耳峻風入四蹄輕　渥洼騏<lb/>
驥兒無異是龍脊　雄姿逸態何崷崪顧影驕嘶自矜<lb/>
<pb n="KR3k0025_WYG_098-43a"/>
寵魚目青熒夾鏡懸肉騣碨<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>連錢動　赤汗㣲生白<lb/>
雪毛銀鞍却覆香羅帕　雄姿未受伏櫪恩猛氣猶思<lb/>
邊戰利　五花散作雲滿身萬里方看汗流血　頭上<lb/>
鋭耳批秋竹脚下高蹄削寒玉<hi>杜詩</hi>
本朝世無伯樂良可嗤千金市馬惟市肥騏驥伏櫪兩<lb/>
耳垂夜聞秋風仰秣嘶一朝絡以黄金羇旦别呉越暮<lb/>
燕陲<hi>六一集</hi>想見開元天寳年四十萬匹如雲煙騅駓駰<lb/>
駱驪騮騵白魚赤兔騂皇䮧龍鸕鳯頸獰且妍竒姿逸<lb/>
<pb n="KR3k0025_WYG_098-43b"/>
徳隠駑頑碧眼胡兒手足鮮嵗時剪刷供帝閑柸枹臨<lb/>
池待三千紅光照日光流囦樓下玉螭吐清寒往來蹙<lb/>
踏生飛湍金羈玉勒綉雕鞍鞭箠刻絡傷天全王良挾<lb/>
䇿飛上天何必俯首伏短轅　天馬飛來從西極勢與<lb/>
落日争分馳龍膺豹股頭八尺奮迅不受人間羈元狩<lb/>
虎脊聊可友開元玉花何足竒　沙苑茫茫蒺藜秋風<lb/>
駿霧鬛寒颼颼　天廏新頒玉鼻騂　金鞍冒雪錦玉<lb/>
勒垂青絲<hi>東坡</hi>
<pb n="KR3k0025_WYG_098-44a"/>
　　　驢<lb/>
史靈帝駕四白驢親自操轡驢者服重致逺上下山谷<lb/>
野人之所用耳何有帝王君子而驂駕之乎天意若曰<lb/>
國且大亂賢愚倒置凡執政者皆如驢焉　薊子訓投<lb/>
主人家停其驢忽死訓曰無若遂往驢邊舉杖驢忽走<lb/>
起　戴良其母喜驢鳴常學之以娛樂<hi>後漢書</hi>王濟卒孫<lb/>
楚哭之甚悲向靈牀曰卿常好我作驢鳴我為卿作之<lb/>
賓客皆笑　王導謂諸葛恢曰人言王葛不言葛王恢<lb/>
<pb n="KR3k0025_WYG_098-44b"/>
曰人言驢馬不言馬驢豈驢勝馬也<hi>晉書</hi>初太武將北征<lb/>
發驢以運糧使公孫軌調雍州軌令驢主皆加絹一百<lb/>
疋乃與受之百姓語曰驢無弱負絹自壯衆共嗤之<hi>北史</hi>
傳記驢似馬長耳也<hi>説文</hi>王仲宣好驢鳴既葬魏文帝臨<lb/>
其喪顧語同遊曰王好驢鳴可各作二聲以送之赴客<lb/>
皆作驢鳴<hi>世説</hi>凡人相罵曰死驢醜惡之稱也董卓凌虐<lb/>
王室執政皆如死驢<hi>風俗通</hi>武后多置裏行拾遺補闕御<lb/>
史時有令史將入室値裏行御史數人聚立門内令史<lb/>
<pb n="KR3k0025_WYG_098-45a"/>
不下驢衝過其間諸御史大怒將杖之令史云今日之<lb/>
過實在此驢乞先數之然後受罰御史許之謂驢曰汝<lb/>
伎藝可知精神極鈍何物驢畜敢於御史裏行於是羞<lb/>
赧而止<hi>國朝載記</hi>
集駕蹇驢而無䇿又何路之能極<hi>楚辭</hi>爾有濟師旅之勲<lb/>
而加之以衆能是用遣中大夫閭丘騾加爾使銜勒大<lb/>
鴻臚班脚大將軍宫亭侯以揚州之廬江江州之廬陵<lb/>
吳國之桐廬合浦之朱廬封爾為廬山公<hi>宋袁淑俳諧文</hi>黔無<lb/>
<pb n="KR3k0025_WYG_098-45b"/>
驢有好事者船載以入至則無可用放之山下虎見之<lb/>
龎然大物也以為神他日驢一鳴虎大駭以為且噬已<lb/>
也甚恐然往來視之覺無異能稍近益狎蕩倚衝冒驢<lb/>
不勝怒蹄之虎因喜計之曰技止此耳跳踉大噉斷其<lb/>
喉盡其肉乃去噫形之龎也類有徳聲之宏也類有能<lb/>
向不出其技虎雖猛疑畏卒不敢取今若是焉悲夫<hi>栁文</hi>
本朝張子厚聞驢鳴云與自家意思一般<hi>語録</hi>
　　　騾<lb/>
<pb n="KR3k0025_WYG_098-46a"/>
史衛青圍匈奴匈奴薄暮乘六騾壯騎可數百冒圍去<lb/>
<hi>史記</hi>
傳記騾驢父馬母也<hi>説文</hi>趙簡子有兩白騾而甚愛之陽<lb/>
城胥<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>處夜欵門而謁曰胥<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>有疾醫曰得白騾肝病<lb/>
則止不得則死謁者入通簡子曰殺畜以活人不亦仁<lb/>
乎於是殺白騾取其肝以與之<hi>呂氏春秋</hi>元封四年脩彌國<lb/>
獻駮騾高一丈毛色赤斑皆生毛旋成日月之象常以<lb/>
金寳物器盛芻以飼之<hi>洞冥記</hi>
<pb n="KR3k0025_WYG_098-46b"/>
　　　牛<lb/>
經旡妄之災或繫之牛行人之得邑人之災　童牛之<lb/>
牿元吉　離畜牝牛吉　執之用黄牛之革　鞏用黄<lb/>
牛之革　東隣殺牛不如西隣之禴祭　坤為牛　坤<lb/>
為子母牛<hi>易</hi>放牛於桃林之野<hi>書</hi>誰謂爾無牛九十其<lb/>
犉　爾牛來思其耳濕濕<hi>詩</hi>牛夜鳴則庮　牛人掌養<lb/>
國之公牛　弓人穉牛之角直而澤老牛之角紾而昔<lb/>
　角長一尺有五寸三色不失理謂之牛戴牛<hi>周禮</hi>國君<lb/>
<pb n="KR3k0025_WYG_098-47a"/>
下齊牛　牛曰一元大武　天子以犧牛諸侯以肥牛<lb/>
大夫以索牛　帝牛必在滌三月稷牛唯具　祭天地<lb/>
之牛角繭栗宗廟之牛角握賓客之牛角尺<hi>禮</hi>介葛盧<lb/>
聞牛鳴曰是生三犧皆用之矣其音云問之而信　牽<lb/>
牛以蹊人之田而奪之牛　韓厥曰殺老牛莫之敢尸<lb/>
而况君乎　牛雖瘠僨於豚上其畏不死<hi>左傳</hi>犂牛之子<lb/>
騂且角雖欲勿用山川其舍諸<hi>論語</hi>
子王坐於堂上有牽牛而過堂下者王見之曰牛何之<lb/>
<pb n="KR3k0025_WYG_098-47b"/>
對曰將以釁鐘王曰舎之吾不忍其觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>若無罪而就<lb/>
死地<hi>孟子</hi>屠牛長朝解九牛而刀可以剃髪則刃逰於其<lb/>
間也<hi>老子</hi>宋人有行仁義者家無故黒牛生白犢以問孔<lb/>
子孔子曰吉祥也以享上帝居一年其父無故而盲牛<lb/>
復生白犢其子又無故而盲其後楚攻宋圍其城民易<lb/>
子而食之析骸而炊之丁壯皆乘城戰死此人以父子<lb/>
有疾皆免及圍解而疾俱復<hi>列子</hi>今夫氂牛其大若垂天<lb/>
之雲此能為大矣而不能執䑕　庖丁為文惠君解牛<lb/>
<pb n="KR3k0025_WYG_098-48a"/>
曰臣之刀十九年矣所解數千牛矣而刀刃若新發於<lb/>
硎彼節者有間而刀刃者無厚以無厚而入有間恢恢<lb/>
乎其於逰刃必有餘地矣　或聘於莊子莊子曰子見<lb/>
夫犧牛乎衣以文繡食以芻菽及其牽入於太廟雖欲<lb/>
為孤犢其可得乎<hi>莊子</hi>剥牛皮鞹以為鼔正三軍之衆然<lb/>
為牛計者不若服軛也<hi>淮南子</hi>
史騎刼攻即墨田單用牛千頭縳刃其前結火其尾穿<lb/>
城而出牛燕師夜大驚所觸皆死燕師大敗遂收齊城<lb/>
<pb n="KR3k0025_WYG_098-48b"/>
<hi>史記</hi>丙吉問牛喘　龔遂使民賣劍買牛賣刀買犢<hi>西漢書</hi>
漢光武初起騎牛殺新野尉乃得馬　劉寛嘗行有人<lb/>
失牛者乃就寛車中認之寛無所言有頃認者得牛而<lb/>
送還叩頭而謝寛曰物有相類事容脱誤幸勞見歸何<lb/>
為謝之<hi>後漢書</hi>蔣琰曽夢牛頭流血問於趙直直曰牛角<lb/>
及口公字也血者事明也夢吉矣<hi>蜀志</hi>羊篇祜之姪也歴<lb/>
官清慎有私牛於官舍産犢及還而留之　郭舒嘗有<lb/>
鄉人盜食舒牛事覺來謝舒曰卿飢所以食牛耳餘肉<lb/>
<pb n="KR3k0025_WYG_098-49a"/>
可共啖之　王濟性豪侈王愷有牛名八百里駮嘗瑩<lb/>
其蹄角濟請以錢千萬與牛對射而賭之濟一發破的<lb/>
因趣左右探心作炙一啖而去<hi>晉書</hi>禇彦回父湛之有牛<lb/>
墜井湛之率左右營救彦回下簾不視　顧憲之為建<lb/>
康令有盜牛者與本主争牛憲之乃令解牛任其所去<lb/>
牛徑還本宅盜者伏其罪<hi>宋書</hi>牛宏有弟曰弼嘗因醉射<lb/>
殺宏車牛還宅其妻曰叔射殺牛矣宏聞之無所怪<hi>隋書</hi>
傳記牛經自寗戚傳百里奚漢世河西薛公得其書至<lb/>
<pb n="KR3k0025_WYG_098-49b"/>
魏世髙堂生傳晉高祖宣皇帝後王愷秘其書<hi>相牛經</hi>使<lb/>
烏獲疾引牛尾絶力殫而牛不行逆也使五尺豎子引<lb/>
其綣而恣所之順也<hi>吕氏春秋</hi>堯讓天下於許由由逃之巢<lb/>
父聞而洗耳於池濱樊仲父牽牛飲之見巢父洗耳乃<lb/>
驅牛而還恥令牛飲其下流<hi>逸士傳</hi>秦穆公見百里奚牛<lb/>
肥問何以致也對曰臣飲食以時使之不以暴有險先<lb/>
後之以身是以肥也<hi>説苑</hi>秦李氷為蜀守江神嵗取童女<lb/>
二人為婦氷自以其女與神為婚徑至神祠厲聲責之<lb/>
<pb n="KR3k0025_WYG_098-50a"/>
因忽不見良久有兩蒼牛鬭於岸旁有頃氷還流汗謂<lb/>
官屬曰南向腰中正白者我綬也主簿刺殺北面者江<lb/>
神遂死<hi>風俗通</hi>民有牛暴管寧田者寧為牽著凉處自飲<lb/>
食還牛主主得牛大慙<hi>高士傳</hi>天竺僧養一㹀牛日得乳<lb/>
三升有一人乞乳牛曰我前身為奴偷汝食今生以乳<lb/>
償之所給有限不可得也<hi>宣驗記</hi>
集若知牛乎牛之為物魁形巨首垂耳抱角毛革疎厚<lb/>
牟然而鳴黄鍾滿脰抵觸隆曦日耕百畆往來修直植<lb/>
<pb n="KR3k0025_WYG_098-50b"/>
乃禾黍自種自歛服箱以走輸入官倉已不適口冨窮<lb/>
飽飢功用不有䧟泥蹷塊常在草野人不慙愧利滿天<lb/>
下皮角見用肩尻莫保或穿緘縢或實爼豆<hi>栁子厚牛賦</hi>
本朝牛生天地間益物用最大其功配坤元彖爻參衆<lb/>
卦血毛類上帝貯饗景福介宗廟及賓客百禮無不在<lb/>
引來刺中田粒食烝民賴服箱走四方竭力任重載<hi>司馬</hi>
<hi>公</hi>千里煙草緑連山新雨足老牛抱朝飢向山影觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>
　犢兒狂走先過浦却立長鳴待其母母子為人實倉<lb/>
<pb n="KR3k0025_WYG_098-51a"/>
廩汝飽不慙人愧汝<hi>陳去非</hi>老子傾囊得萬錢石帆山下<lb/>
買烏犍牧童避雨歸來晩一笛春風草滿川<hi>陸放翁</hi>
　　　羊<lb/>
經羝羊觸藩羸其角　兊為羊<hi>易</hi>召南之國化文王之<lb/>
政在位皆節儉正直徳如羔羊也　誰謂爾無羊三百<lb/>
維羣　爾羊來思其角濈濈　牂羊羵首<hi>詩</hi>羊人掌羊<lb/>
牲<hi>周禮</hi>羊曰柔毛　羊泠毛而毳羶<hi>禮</hi>華元殺羊食士其<lb/>
御羊斟不與及戰曰疇昔之羊子為政今日之事我為<lb/>
<pb n="KR3k0025_WYG_098-51b"/>
政與入鄭師故敗<hi>左傳</hi>子貢欲去告朔之餼羊子曰賜也<lb/>
爾愛其羊我愛其禮　其父攘羊而子證之<hi>論語</hi>
子大道以多岐亡羊<hi>列子</hi>善養生者如牧羊然視其後者<lb/>
而鞭之<hi>莊子</hi>仲尼為魯司冦沈猶氏不敢朝飲其羊<hi>荀子</hi>齊<lb/>
莊公之臣王國卑與中里檄者訟三年獄不决使二子<lb/>
共一羊盟齊之社讀王國卑之辭已盡中里檄之辭未<lb/>
半祭羊起而觸中里檄齊人以為有神驗<hi>墨子</hi>羊質而虎<lb/>
皮見草而悦見豺而戰<hi>揚子</hi>
<pb n="KR3k0025_WYG_098-52a"/>
史左慈有神術曹操欲殺之慈卻入壁中不知所在後<lb/>
人逢慈於陽城山頭因復逐之慈乃走入羊羣操知不<lb/>
可得令就羊中告之曰不復相殺本試君術耳忽一老<lb/>
羝屈前膝人立言曰遽如許追者欲執之於是羣羊數<lb/>
百皆化為羝並屈膝人立言曰遽如許遂莫知所取焉<lb/>
<hi>後漢書</hi>
傳記羊祥也象四足角尾之形<hi>説文</hi>羊一名髯鬚主簿<hi>古今</hi>
<hi>注</hi>季栢子穿井獲土缶其中有羊<hi>國語</hi>魯哀公穿井得一<lb/>
<pb n="KR3k0025_WYG_098-52b"/>
玉羊焉孔子見曰水之精為玉土之精為羊此羊肝土<lb/>
也公使殺之視肝即土矣<hi>韓詩外傳</hi>甄宇號瘦羊博士<hi>見獵日類</hi>
黄初平叱白石成羊<hi>見牧類</hi>衛玠少時乘白羊車入市觀<lb/>
者咸曰誰家璧人<hi>别傳</hi>宗定伯夜行忽逢一鬼相與為侣<lb/>
問鬼曰鬼何所畏曰唯不喜人唾既至宛便擔鬼著頭<lb/>
上徑詣宛市化為羊恐其變亟唾之賣之得錢千五百<lb/>
時人謂宗定伯賣鬼得千五百<hi>搜神記</hi>
本朝剪毛胡羊大如馬　宜畜使汝羊如<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>
                    <hi>東坡</hi>春風飽<lb/>
<pb n="KR3k0025_WYG_098-53a"/>
識大官羊　細肋柔毛飽臥沙煩公遣騎送寒家忍令<lb/>
無罪充庖宰留與兒童駕小車　至今風低草<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>見<lb/>
白石　士或不價五羖皮<hi>山谷</hi>
　　　犬<lb/>
經艮為狗<hi>易</hi>西旅底貢獒<hi>書/</hi>無使尨也吠　盧令令<hi>詩</hi>
犬赤股而躁臊<hi>周禮</hi>効犬者左牽之　犬曰羮獻　敝蓋<lb/>
不棄為埋狗也<hi>禮</hi>晉侯飲趙盾酒伏甲將攻之其右提<lb/>
彌明扶以下公嗾夫獒焉明搏而殺之盾曰棄人用犬<lb/>
<pb n="KR3k0025_WYG_098-53b"/>
雖猛何為　國人逐瘈狗瘈狗入於華臣氏　叔孫婼<lb/>
如晉吏人請其吠犬弗與及將歸殺而與之食　國狗<lb/>
之瘈無不噬也<hi>左傳</hi>靈公食趙盾公曰聞子利劍以示我<lb/>
彌明曰何故拔劒於君所盾知之躇階而走公有周狗<lb/>
謂之獒亦躇階從之彌明逆而踆之絶頷趙盾顧曰君<lb/>
之獒猶不如臣之獒也<hi>公羊傳</hi>
子楊朱之弟曰布衣素衣而出緇衣而反其狗迎而吠<lb/>
楊布怒楊朱曰向者使汝狗白而往黒而來豈能無怪<lb/>
<pb n="KR3k0025_WYG_098-54a"/>
哉<hi>列子</hi>徐無鬼見魏文侯曰吾相狗也下之質執飽而止<lb/>
是狸徳也中之質若視日上之質若亡其一<hi>莊子</hi>康衢長<lb/>
者字童曰善摶字犬曰善噬賔客不過門三年始改之<lb/>
賔客復往<hi>尹文子</hi>猘狗不自投於河<hi>淮南子</hi>
史范蠡遺大夫種書狡兔死走狗烹　范雎説秦昭王<lb/>
曰夫以秦而治諸侯譬猶縱韓盧而摶蹇兔也　高祖<lb/>
詔齊捕蒯通通至上曰若教淮隂侯反乎對曰跖狗吠<lb/>
堯堯非不仁犬固吠非其主<hi>史記</hi>岑熈為魏郡太守輿人<lb/>
<pb n="KR3k0025_WYG_098-54b"/>
歌之曰吠狗不驚足下生氂　靈帝於西園弄狗著進<lb/>
賢冠帶綬<hi>後漢書</hi>昌邑王弄狗冠方山冠龔遂曰王之左<lb/>
右皆狗而冠<hi>續漢書</hi>杜預有癭疾初攻吳吳人憚其智以<lb/>
瓠繫狗頸而示之預恨之及平吳盡殺其狗<hi>晉書</hi>張彪敗<lb/>
後唯常所養一狗在彪左右及彪被害黄倉皥叫寃轉<lb/>
血中<hi>隋書</hi>
傳記狗四尺為獒<hi>爾雅</hi>犬狗之有懸蹄者也　尨犬之多<lb/>
毛者也　狗叩也叩氣吠以守也<hi>説文</hi>盧韓良犬也促<hi>音鵲</hi>
<pb n="KR3k0025_WYG_098-55a"/>
宋良犬也<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>逐虎犬也<hi>字林</hi>殷虞晉獒楚茹黄韓盧宋鵲<lb/>
並犬屬<hi>廣雅</hi>狗斗精之所生也<hi>宋均注</hi>高辛氏時犬戎為亂<lb/>
帝曰有討之者妻以美女帝之狗名槃瓠亡三月而殺<lb/>
犬戎以其首來帝以女妻之生男為狗生女為美人封<lb/>
為狗氏國<hi>𤣥中記</hi>晏子短使楚楚人為門於大門側延晏<lb/>
子晏子曰使狗國者從狗門入今使楚不當從此門入<lb/>
<hi>晏子春秋</hi>荆王得茹黄之狗以畋雲夢<hi>吕氏春秋</hi>一犬吠形百犬<lb/>
吠聲<hi>潛文論</hi>陸機有犬名黄耳機羇官京師久無家問戯<lb/>
<pb n="KR3k0025_WYG_098-55b"/>
問犬曰汝能齎書馳還取消息不犬喜搖尾作聲應之<lb/>
機試為書盛以竹筒繫之犬頸犬徑至機家口銜竹筒<lb/>
作聲示人機家開筒取書作答内竹筒中復繫犬頸仍<lb/>
馳還洛<hi>述異記</hi>㑹稽張然滯役不歸婦與奴私通然養一<lb/>
狗名曰烏龍後歸奴與婦謀殺然狗注晴䑛脣視奴然<lb/>
呼烏龍狗即應聲盪奴奴失刀伏然取刀殺奴<hi>續搜神記</hi>
集猛犬狺狺而迎吠兮關梁閉而不通<hi>楚辭</hi>毛踰紫豔光<lb/>
雙眉如白璧時頻伸而振迅若應龍之騰擲爪類刀戈<lb/>
<pb n="KR3k0025_WYG_098-56a"/>
牙如劍㦸<hi>賈岱宗</hi>足懸鈎爪口含表牙首類驤螭尾如騰<lb/>
蛇勢似凌青雲目若泉中星轉視流光采曜赤精<hi>付𤣥</hi>
本朝烏啄本海<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>幸我為之主食餘已瓠肥終不憂鼎<lb/>
爼晝馴識賓客夜悍為門戸知我當北還掉尾喜欲舞<lb/>
跳踉趂僮僕吐舌喘汗雨長橋不肯躡徑渡清深浦拍<lb/>
浮似鵝鴨登岸劇虓虎盜牛亦小疵鞭䇿當貫汝再拜<lb/>
主謝恩天不遣言語何當寄家書黄耳定乃祖<hi>東坡</hi>
　　　豕<lb/>
<pb n="KR3k0025_WYG_098-56b"/>
經豶豕之牙吉　睽孤見豕負塗　羸豕孚蹢躅　坎<lb/>
為豕<hi>易</hi>一發五豝一發五豵　有豕白蹢<hi>詩</hi>豕望視而<lb/>
交睷腥<hi>周禮</hi>豕曰剛鬛豚曰腯肥　天子以彘嘗麥<hi>禮記</hi>齊<lb/>
侯田于具丘見大豕從者曰公子彭生也公怒射之豕<lb/>
人立而啼　昔有仍氏生女后䕫取之生伯石實有豕<lb/>
心謂之封豕　衛靈公為夫人南子召宋朝太子過宋<lb/>
野人歌之曰既定爾婁豬盍歸吾艾豭<hi>左傳</hi>
子陽貨闞孔子之亡也而饋孔子烝豚<hi>孟子</hi>孔子窮於陳<lb/>
<pb n="KR3k0025_WYG_098-57a"/>
蔡之間子路享豕孔子不問肉所從來而食之<hi>墨子</hi>朔人<lb/>
獻燕昭王以大豕曰今年百二十矣人謂豕仙王命冡<lb/>
宰養六十五年其重千鈞燕相謂王奚不饗之王乃命<lb/>
宰夫膳之夕見夢於燕相曰造化勞我以豕形食我以<lb/>
人穢吾患其生久矣仗君之靈得化吾生<hi>蔣子</hi>祝宗人𤣥<lb/>
端以臨牢筴説彘曰汝奚惡死吾將三月犧汝七日戒<lb/>
三日齋藉白茅加汝肩尻乎雕爼之上則汝為之乎為<lb/>
彘謀曰不如食以糟糠而錯之牢筴之中<hi>莊子</hi>
<pb n="KR3k0025_WYG_098-57b"/>
史子路好勇冠雄雞佩豭豚<hi>史記</hi>郅都從景帝入上林賈<lb/>
姬在厠野彘入厠上欲自持兵救都諫之乃止　竇太<lb/>
后好老子書召袁固問固曰此家人言耳太后怒使固<lb/>
下圈擊豕<hi>漢書</hi>朱穆嘗養猪有病使人賣之語之云當自<lb/>
告買者言病也賣猪者售不言病且直過多穆怪之賫<lb/>
半直以還<hi>後漢</hi>挹婁國其俗好養猪食其肉衣其皮冬以<lb/>
猪膏塗身<hi>魏志</hi>愍懐太子嘗従帝觀豕牢言於帝曰豕甚<lb/>
肥何不殺以享士而使久費五穀帝拊其背曰此兒當<lb/>
<pb n="KR3k0025_WYG_098-58a"/>
興我家<hi>晉書</hi>陸逞累除京兆尹郡界有豕生數子經旬而<lb/>
死其家又有豶豕遂乳養之時以逞仁政所致<hi>北史</hi>
傳記燕朝鮮之間謂之豭關東謂之彘或謂之豕吳楚<lb/>
謂之豨其子或謂之豚或謂之貕吳楊之間謂之猪<hi>方言</hi>
猪一名參軍<hi>古今注</hi>朱浮與彭寵書曰往時遼東有豕生<lb/>
子白頭異而獻之行至河東羣豕皆白懐慙而還若以<lb/>
子功論於朝廷則遼東豕也<hi>東觀漢記</hi>
集稟太隂之沈精標羣形於𤣥質體肥腯而洪茂長無<lb/>
<pb n="KR3k0025_WYG_098-58b"/>
心以逰逸資豢養於人主雖無爵而有秩<hi>袁俶文</hi>剛鬛之<lb/>
族號曰豪狶毛如鑚錐中有激矢<hi>山海經圗賛</hi>
本朝嘴長毛短淺含臕久向山中食藥苗蒸處已將蕉<lb/>
葉褁熟時兼用杏漿澆紅鮮雅稱金盤飣軟熟真堪玉<lb/>
筋挑若把毡根來比並毡根自合喫藤條<hi>仇池筆記</hi>
　　　猫<lb/>
經有猫有虎<hi>詩</hi>迎猫為其食田䑕也<hi>禮</hi>
子使牛捕䑕不如猫性之捷<hi>尹文子</hi>
<pb n="KR3k0025_WYG_098-59a"/>
史高宗廢王后立武后良娣罵曰願得一日為猫阿武<lb/>
為䑕吾扼其喉以報今日即足矣武后聞之不恱約六<lb/>
宫不許畜猫　朱泚軍中有猫乳䑕者泚獻之為祥崔<lb/>
祐甫獨不賀曰禮云迎猫為其食田䑕也以其除害故列<lb/>
祀典今反乳之是謂失常故不敢賀<hi>唐書</hi>
傳記猫目睛旦暮圎及午豎歛如綖其鼻端常冷唯夏<lb/>
至一日暖俗言猫洗面過耳則客至一名蒙貴一名烏<lb/>
圚<hi>雜爼</hi>
<pb n="KR3k0025_WYG_098-59b"/>
集司徒北平王家猫有生子同日者其一母死焉有二<lb/>
子飲於死母母且死其鳴咿咿其一方乳其子若聞之<lb/>
起而若聽之走而若救之銜其一置其棲又往如之反<lb/>
而乳之若其子然噫亦異之大者夫猫畜也非性於仁<lb/>
義者也其感於所畜者乎<hi>韓文</hi>
本朝夫養猫以去䑕不可以無䑕而養不捕之猫<hi>東坡</hi>秋<lb/>
來䑕輩欺猫死窺瓮翻盆攪夜眠聞道狸奴將數子買<lb/>
魚穿栁聘含蟬　養得猫奴立戰功將軍細栁有家風<lb/>
<pb n="KR3k0025_WYG_098-60a"/>
一簞未厭魚餐薄四壁常令䑕穴空<hi>山谷</hi>果鹽迎得小狸<lb/>
奴盡䕶山房百卷書慙愧家貧䇿勲薄寒無毡坐食<lb/>
無魚<hi>陸放翁</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0025_WYG_098-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　記纂淵海卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷三十五</head>
    <p>
<pb n="KR3k0025_WYG_035-1a"/>
欽定四庫全書<lb/>
　記纂淵海卷三十五　　　宋　潘自牧　撰<lb/>
　　職官部<lb/>
　　　幕官<lb/>
　枚乗為大國上賓與英俊並㳺<hi>漢書</hi>虞翻㑹稽人太守<lb/>
王朗㑹接以交友之禮<hi>魏志</hi>陶侃鎮武昌軍殷浩庾翼等<lb/>
皆為佐史時武昌號為多士<hi>晉書</hi>謝安王坦之甞詣桓温<lb/>
論事温令郄超帳中臥聽之風動帳開安笑曰郄生可<lb/>
<pb n="KR3k0025_WYG_035-1b"/>
謂入幕之賓矣<hi>同上</hi>王儉用庾杲之為衛將軍長史蕭緬<lb/>
與儉書曰盛府元僚實難其選庾景行泛緑水依芙蓉何<lb/>
其麗也時人以入儉府為蓮花池故緬書美之<hi>南史</hi>王子<lb/>
猷為桓温車騎參軍温謂曰卿在府久此當相料理初<lb/>
不答以手板拄頤云西山朝來有爽氣<hi>晉書</hi>郭子儀幕府<lb/>
六十餘人皆為將相顯官　李藩在徐州辟為從事居<lb/>
幕中謙謙未甞論細微　劉三復長於章奏李徳裕期<lb/>
待之鎮浙西及畿甸皆參佐賓筵　崔衍為宣歙池觀<lb/>
<pb n="KR3k0025_WYG_035-2a"/>
察使其所擇從事皆得名流　劉蕡對策極言中官權<lb/>
盛令狐楚牛僧孺辟為從事待如師友權徳輿未冠以<lb/>
文章稱韓洄李兼杜佑裴胄交辟之<hi>唐書</hi>
傳記李逢吉始從事振武日金城寺僧忽見一人介胄<lb/>
持斧由門而入俄聞報李判官來僧具以告自是逢吉<lb/>
每造其室即見其人先至率以為常故逢吉出入將相<lb/>
二十餘年<hi>廣記</hi>
集翹車著詠戔帛垂文式重弓旌以光樽俎允奉幕中<lb/>
<pb n="KR3k0025_WYG_035-2b"/>
之畫以稱席上之珍<hi>乾祐勅</hi>烏重𦙍鎮河陽之三月以石<lb/>
生為才以禮為羅羅而致之幕下未數月也以温生為<lb/>
才於是以石生為媒以禮為羅又羅而致之幕下東都<lb/>
雖信多才士朝取一人焉拔其尤暮取一人焉拔其尤<lb/>
<hi>送温造序</hi>忽騎將軍馬自號報恩子風雲入壯懐泉石别幽<lb/>
耳<hi>送石處士赴河陽幕</hi>從軍古云樂談笑青油幕<hi>郾城夜㑹</hi>城上赤烏<lb/>
呈瑞氣眉間黄色見歸期幕中無事惟須飲即是連鑣<lb/>
向闕時<hi>韓愈</hi>歸路芙蓉府離堂玳瑁筵<hi>劉禹錫送陸侍郎</hi>安西幕<lb/>
<pb n="KR3k0025_WYG_035-3a"/>
府多才雄喧喧惟道三數公繡衣貂裘明積雪飛書走<lb/>
檄如飄風<hi>李白</hi>數論封内事揮發府中趨<hi>杜詩</hi>直道事人男<lb/>
子事異鄉加飯弟兄心還須整頓韋絃佩莫獨吟誇玳<lb/>
瑁簪<hi>杜牧送弟顗</hi>文苑臺中妙冰壺幕下清<hi>韋應物</hi>
本朝晏元獻延賓客一時名士多出其門為西京留守<lb/>
幕下士王琪張亢最為上客<hi>分紀</hi>
　　　簽判<lb/>
史唐令狐楚辟為太原從事自書記至節度判官才思<lb/>
<pb n="KR3k0025_WYG_035-3b"/>
清麗每太原奏至徳宗能辨楚之所為　武元衡節度<lb/>
劍南柳公綽裴度俱為判官　鄭從讜為河東節度表<lb/>
王調劉崇龜趙崇李渥崔澤等為判官書記支使皆一<lb/>
時選<hi>唐書</hi>
本朝有兩使防團軍事推判官皆以選人充太平興國<lb/>
中以贊善大夫十五貟充諸州節度判官<hi>以王化基韋亶武元穎等</hi>
<hi>為之且令綿歴觀其佐治之才也</hi>蓋太宗以諸州戎幕缺官選朝士補之<lb/>
俾分理事且試其才能此簽判所由始也蓋選人則為<lb/>
<pb n="KR3k0025_WYG_035-4a"/>
判官京官則為簽判或謂簽書判官之名不正政和初<lb/>
改為司録建炎復舊<hi>職源</hi>簽盛府之元僚<hi>胡文恭行周詢制</hi>
　　　推官判官<lb/>
史大厯中東都留守楊再思王方慶共引徐堅為判官<lb/>
方慶學禮常就堅釋疑晦堅屬文典厚再思每目為鳯<lb/>
閣舎人様　李瓊鎮桂管奏柳璧為判官軍政不愜璧<lb/>
極言不納拂衣而去　狄仁傑孫兼謨元和末解褐襄<lb/>
陽推官言行剛直使府知名　韓退之為武寧張建封<lb/>
<pb n="KR3k0025_WYG_035-4b"/>
府推操行堅正鯁言無所忌　裴度東都留守辟皇甫<lb/>
湜為判官度脩福先寺求碑文於白居易湜怒曰近舍<lb/>
湜而逺取居易請從此辭度謝之湜援筆立就度曰不<lb/>
羈之才也　崔造與韓㑹盧東美張正則三人友善皆<lb/>
自謂王佐才故號四䕫浙西觀察李栖楚辟為判官<hi>唐書</hi>
後唐長興詔推判官各限年任惟績效拔異文學超邁<lb/>
擢任不限年<hi>五代史</hi>
傳記唐天寶後有判官之名後唐長興二年始有兩使<lb/>
<pb n="KR3k0025_WYG_035-5a"/>
判官防團推官軍事判官等是時判官多本州自辟舉<lb/>
清泰中始擇朝士用之<hi>職源</hi>張建封奏李藩為判官有新<lb/>
羅僧能相人李判官至僧降階迎曰判官是紗籠中人<lb/>
宰相冥司必以紗籠䕶之恐為異物所擾也<hi>互見宰相類</hi>
集今之俊乂先辟為征鎮次升於朝廷故幕府之選下<lb/>
臺閣一等異日入為大夫公卿者十八九焉　千里之<lb/>
行始於足下苟自強不息亦何逺而不届哉<hi>温堯卿制</hi>學業<lb/>
才畫堪置幄中<hi>李石等制</hi>佐相幕府<hi>孫簡制</hi>藩隅之重委以侯<lb/>
<pb n="KR3k0025_WYG_035-5b"/>
伯軍府之要掌在賓僚佐廉問澄清之務撫華夷錯雜<lb/>
之人俾其乂安實在參贊<hi>路費制並白集</hi>以佐賓幕<hi>杜牧行馮軒制</hi>運<lb/>
籌盛府言必端詳　出保傅之重鎮之以屏王室擇賓<lb/>
從之賢佐之以齊政經　俾陟賓階奉我元老<hi>俆騎省集</hi>樽<lb/>
前失詩流塞上得國寶<hi>送長孫判官</hi>生知七曜歴手畫三軍勢<lb/>
冰雪凈聰明雷霆走精銳幕屬輟諫官朝廷無此例<hi>送樊</hi>
<hi>侍御為判官</hi>吾聞駕鼔車不合用騏驥<hi>送從弟亞</hi>珊瑚市則無騏<lb/>
驥人得有早年具標格秀氣衝牛斗<hi>贈判官</hi>入幕未展才<lb/>
<pb n="KR3k0025_WYG_035-6a"/>
秉鈞孰為偶　崆峒使節上清霄<hi>杜甫</hi>將取離魂隨白騎<lb/>
三台星裡拜文星<hi>送斛斯判官</hi>燕臺上客意何如<hi>寄浙西李判官</hi>處<lb/>
士聞名早逰秦獻疏囘腹中書萬卷身外酒千杯江雨<lb/>
春波濶園林客夢催今君拜旌㦸凛凛近霜臺<hi>杜牧</hi>
本朝兩使置判官推官各一人餘州置推判官各一人<lb/>
政和初自判官至諸曹改為士户儀兵刑工曹掾建炎<lb/>
復舊<hi>職源</hi>結綬賓筵<hi>夏英公除/李象之制</hi>豫籌幕府<hi>胡文恭行朱逵制</hi>擢參<lb/>
賓謀<hi>陸起等制</hi>
<pb n="KR3k0025_WYG_035-6b"/>
　　　書記支使<lb/>
史魏陳琳阮瑀並為管書記室太祖先苦頭風臥讀琳<lb/>
所作檄頭風頓愈又太祖適近出瑀於馬上具草書成<lb/>
太祖覽畢欲有所定竟不能増損<hi>魏志</hi>梁建王以江革為<lb/>
征比記室參軍弟觀兼書記沈約任昉與革書曰雍州<lb/>
妙選英才文房之職總卿兄弟可謂駕二龍於長途騁<lb/>
騏驥於千里<hi>梁書</hi>陳武帝引趙知禮為書記為文甚速毎<lb/>
占受軍書下筆便就<hi>南史</hi>韋陟奏常元甫充支使元甫有<lb/>
<pb n="KR3k0025_WYG_035-7a"/>
器局精於簡牘所蒞有聲　裴度表舒元輿掌書記文<lb/>
檄豪健一時推許　文宗謂侍臣曰近日諸侯奏語太<lb/>
浮華有過典實宜罰掌書以戒其流李石曰古人因事<lb/>
為文今人以文害事　牛僧孺鎮揚州辟杜牧為節度<lb/>
府書記數年召拜侍御史僧孺餞之曰以侍御史風槩<lb/>
逺馭固當自極夷塗　李商隠能為古文不喜對偶始<lb/>
為今體章奏博學強記下筆不能自制<hi>唐書</hi>
傳記書記支使自魏以來有其名陳有文房書記之任<lb/>
<pb n="KR3k0025_WYG_035-7b"/>
唐景龍中元帥府置掌書記一人節度使亦置焉掌朝<lb/>
覲聘問慰薦祭祀祈祝之文與號令陞黜之事後唐長<lb/>
興中有書記支使<hi>職源</hi>蕭穎士止陳留逆旅有一老人目<lb/>
之曰君一似鄱陽王蕭驚問老人曰某姓左昔為鄱<lb/>
陽書佐<hi>同安志</hi>
集書記之任亦難矣元戎總齊三軍之事統理所部之<lb/>
甿以鎮定邦國贊天子施教化凡文辭之事皆出書記<lb/>
非閎辨通敏兼人之才莫宜居之　志同而氣合魚川<lb/>
<pb n="KR3k0025_WYG_035-8a"/>
泳而鳥雲飛樂是賔主之相得也　儀之智足以造謀<lb/>
才足以立事忠足以勤上恵足以存下而又侈之以詩<lb/>
書六藝之學先聖賢之徳言以成其文以輔其質宜乎<lb/>
從事於是府而流聲實於天朝也<hi>韓文</hi>夫幕使之道有事<lb/>
必言知無不為<hi>杜牧行韋瓊制</hi>續漢百官制三公大將軍皆有<lb/>
記室主上表章報書記雖列於上宰之庭然本為從事<lb/>
之職　揚雄稱軍旅之際飛書馳檄用枚臯　非天機<lb/>
殊健學源濬發含思而九流委輸揮毫而萬象駿奔如<lb/>
<pb n="KR3k0025_WYG_035-8b"/>
庖丁提刀為之滿志師文鼔瑟效不可窮則不能稱是<lb/>
職也　其簡才之用亦金馬石渠之亞　僕射髙貞公<lb/>
節度令狐公以人文掌宸翰國子司業鄭公給事河南<lb/>
尹杜公以才華登貴仕繼斯躅者不亦盛歟<hi>李文饒集</hi>軍旅<lb/>
之事不可無佐奏記之任不可非才　侯藩載筆<hi>徐騎省集</hi>
書記赴三捷公車留二年<hi>杜詩</hi>
本朝乾徳二年詔立兩任有文學者許兩使留後奏充<lb/>
掌書記太平興國六年詔諸節度州依舊置觀察支使<lb/>
<pb n="KR3k0025_WYG_035-9a"/>
一貟凡書記支使不得並置有出身曰書記無出身曰<lb/>
支使<hi>㑹要</hi>以幹力參幕書<hi>公是行趙/庶明制</hi>參畫之筵<hi>胡文恭行蘇澄制</hi>
　　　録事參軍<lb/>
史杜景佺性嚴正為益州録參逆折房司馬之不視事<lb/>
吏歌之曰録事意與天通州司馬折威風由是寖知名<lb/>
　裴澥為陜府録參李勉除觀察召澥曰素聞公名朝<lb/>
中親友話公美事請置在賓席　顔杲卿為魏府録參<lb/>
振舉綱目政稱第一<hi>唐書</hi>
<pb n="KR3k0025_WYG_035-9b"/>
傳記後漢有郡主簿官在漢魏間及江左為督郵主簿<lb/>
掌總録衆曹文簿舉彈善惡後魏洎隋皆有録事參軍<lb/>
煬帝置郡有東西曹掾及主簿唐武徳復為録事參軍<lb/>
開元改司録參軍掌正違失蒞符印後唐應順間州置<lb/>
録事參軍<hi>職源</hi>道州録參王沼與楊炎有微恩及炎入相<lb/>
舉沼拜監察御史始減公議<hi>南部新書</hi>喬琳歴果綿遂懐四<lb/>
州刺史甞謂録事參軍任紹業曰子綱紀一州能劾刺<lb/>
史乎紹業出條所失示之驚曰能知吾失御史才也<hi>分紀</hi>
<pb n="KR3k0025_WYG_035-10a"/>
孫卲為孔融功曹融曰廊廟才也後為呉相<hi>呉録</hi>録事參<lb/>
軍務舉善彈非<hi>書抄</hi>督郵郡之極位<hi>漢官儀</hi>大和七年中書<lb/>
門下奏録事參軍糾察屬縣課責下僚一郡紀綱藉其<lb/>
提舉<hi>續通典</hi>掌總録衆曹管其文案自上佐法意違失者<lb/>
彈正以法掌凡諸司察之事<hi>平寶司徒儀</hi>
集君為京兆司録諸曹白事不敢平面視揖起趨去無<lb/>
敢間語縣令丞尉如嚴京兆事以幹治　公為京兆府<lb/>
司録與一府政　故相崔圎尤狎愛州民丁某至親省<lb/>
<pb n="KR3k0025_WYG_035-10b"/>
其家後大衙㑹日司録君趨以前曰請舉公過公與小<lb/>
民狎至其家害於政圎驚謝乃自罰<hi>韓文</hi>君轉隴州録參<lb/>
時劉仁軌以宰相之貴持節此州坐帷中主諾責下君<lb/>
提綱未幾羣轄載孚劉公坐嘯以為能也<hi>陳子昻集王符君志</hi>往<lb/>
參都録雅有能名　宜列府聨之職俾展官常之效<lb/>
紀綱大府　利可析滯明可照奸<hi>常集</hi>為樞為相何莫由<lb/>
斯<hi>權集</hi>向事圭符實司綱紀<hi>徐騎省集</hi>操持紀綱地喜見朱絲<lb/>
直<hi>杜詩</hi>
<pb n="KR3k0025_WYG_035-11a"/>
本朝諸府為司録諸州為録事不盡置也乾興元年諸<lb/>
州始各置録事參軍慶歴二年河西河東陜西諸州權<lb/>
令京官知録事參軍<hi>㑹要</hi>政和三年尚書省言參軍之稱<lb/>
起於行軍之際恐不當襲奉聖㫖參軍改為掾<hi>職畧</hi>建炎<lb/>
復舊掌州縣庶務糾諸曹稽違<hi>中興㑹要</hi>元符中陳察乞監<lb/>
司嵗舉明謹端慤善治獄充録事　政和尚書省言録<lb/>
參充近上曹官<hi>續㑹要</hi>任紀綱於州事<hi>胡文恭行尹立制</hi>擢從州<lb/>
簿<hi>唐節制</hi>馴致州綱<hi>張日/嚴制</hi>表率諸曹<hi>樊克明制</hi>督郵綱掾之峻<lb/>
<pb n="KR3k0025_WYG_035-11b"/>
<hi>閻仲宣制</hi>
　　　司理參軍<lb/>
本朝五代以來諸州皆有馬步獄以牙校充馬步都虞<lb/>
候掌刑法謂之馬步院太祖慮其任私髙下其手開寶<lb/>
六年始置諸州司寇參軍後改為司理掌獄訟勘鞫之<lb/>
事<hi>職源</hi>國朝别置以專鞫獄事劇者置二人太平興國九<lb/>
年詔曰司理參軍專於推鞫研覈情實尤在得人宜令<lb/>
本州於見任簿尉判司内選明敏有官業者充<hi>分紀</hi>雍熙<lb/>
<pb n="KR3k0025_WYG_035-12a"/>
詔不得與帑藏之事自端拱淳化以來皆上躬自選擇<lb/>
仍詔掠囚皆依律令　祥符五年薛顔請自今司理誤<lb/>
入人徒已上罪者令批歴依例守選庶有所懲<hi>職畧</hi>鮮于<lb/>
侁為江陵右司理慶歴旱求言侁條當世之失有四其<lb/>
語切直唐介稱其名於上官交章乞薦侁盛言左參軍<lb/>
李景陽之美乞移與之介益以為賢<hi>四朝史</hi>
　　　司户參軍<lb/>
史張元素仕隋為景城縣户曹竇建徳陷景城將殺之<lb/>
<pb n="KR3k0025_WYG_035-12b"/>
邑人千餘請代曰此清吏殺之是無天也　李素立髙<lb/>
祖令授七品清要官所司擬雍州司户上曰此官要而<lb/>
不清　裴琰之為同州司户年少刺史李崇義輕之州<lb/>
中積年舊案數百道崇義促琰之判琰之命書吏數人<lb/>
連紙筆湏臾剖判盡畢由是大知名謂之霹靂手　李<lb/>
元紘遷雍州司户時太平公主與僧爭碾磑元紘判還<lb/>
僧寺長史竇懐貞促令改判元紘大署判後曰南山可<lb/>
移此判終無搖動<hi>唐書</hi>
<pb n="KR3k0025_WYG_035-13a"/>
傳記曹羣也户曹民所羣聚<hi>釋名</hi>漢魏以下有户曹掾主<lb/>
民户北齊以下與功曹同隋有户曹參軍文帝時為司<lb/>
户參軍煬帝為司户書佐唐開元復為户曹參軍掌户<lb/>
口籍帳婚姻田宅雜徭道路之事梁開平省六曹掾屬<lb/>
留户曹一貟通判六曹<hi>通典及分紀</hi>王宗銖謫授雍州司户<lb/>
參軍問吏曰參軍何官衣何衣吏曰下州判司緑衫槐<lb/>
笏而已宗銖大笑曰若頭更斬去吾何能作措大官耶<lb/>
<hi>九國志</hi>
<pb n="KR3k0025_WYG_035-13b"/>
集祠曹賦籍之要司　以三語自試<hi>白侍郎集</hi>
本朝掌户籍賦稅倉庫受納<hi>職畧</hi>乾道六年汪大猷乞令<lb/>
司户專主倉庫<hi>中興㑹要</hi>
　　　司法參軍<lb/>
史張湯以倪寛為奏讞掾以古義決獄<hi>漢書</hi>郭洪為潁川<lb/>
郡決曹掾治獄四十年用法平正郡内比之東海于公<lb/>
<hi>後漢書</hi>韋仁夀大業末為蜀郡司法書佐斷獄平恕得罪<lb/>
者曰韋君所斷罪死而無悔<hi>隋書</hi>狄仁傑為并州法曹親<lb/>
<pb n="KR3k0025_WYG_035-14a"/>
在河陽仁傑登太行山及見白雲孤飛謂左右曰吾親<lb/>
舍其下　藺仁基曰狄公之賢北斗以南一人而已<lb/>
鄭從質母老當使絶域仁傑謂曰太夫人有危病而公<lb/>
逺使豈可貽親萬里之憂乃請代行　徐有功累轉蒲<lb/>
州司法不行杖罰吏人感其恩信遞相約曰若犯司法<lb/>
徐參軍杖者必斥罰之終於代滿不戮一人　顔杲卿<lb/>
為遂州司法性剛正蒞事明濟甞為刺史詰讓正色别<lb/>
白不為屈<hi>唐書</hi>
<pb n="KR3k0025_WYG_035-14b"/>
傳記兩漢有決曹賊曹掾主刑法歴代皆有唐掌律令<lb/>
定罪盜賊之事<hi>職源</hi>
集公為京兆法曹日伏階下與大尹爭是非大尹屢詘<lb/>
己見　惟是鄙鈍不通曉於時事學成而道益窮年老<lb/>
而身益困　棲身法曹掾何處事卑陬　州家申明使<lb/>
家抑坎軻祇得移荆蠻判司卑官不堪說未免捶楚塵<lb/>
埃間　法曹貧賤衆所易腰腹空大何能為<hi>韓愈文集</hi>官決<lb/>
平之司無舞文之過<hi>杜牧行楊元汶制</hi>
<pb n="KR3k0025_WYG_035-15a"/>
本朝掌議法斷刑紹興三年罷後復舊<hi>中興㑹要</hi>賈易調常<lb/>
州司法自以書生不閑法令每議獄必求合於人情曰<lb/>
人情所在法亦在焉郡中稱平<hi>四朝史</hi>參法律之曹<hi>胡文恭行</hi>
<hi>朱逵制</hi>往司三尺之律<hi>陳元良制</hi>
　　　州都監<lb/>
本朝掌本城屯住兵甲訓練差使之事兼在城巡檢資<lb/>
淺者為監押<hi>續㑹要四朝志</hi>長樂郡夫人髙氏為其弟求亳州<lb/>
兵馬監押真宗曰䕶戎之任實司軍旅　趙用為界河<lb/>
<pb n="KR3k0025_WYG_035-15b"/>
巡檢都監虜人畏之以其常乘虎頭船故謂之趙虎頭<lb/>
<hi>分紀</hi>外領屯衆<hi>公是行陳/欽明制</hi>䕶州藩之兵<hi>胡文恭行全克懃制</hi>
　　　巡檢<lb/>
本朝巡檢司有沿邊溪洞都巡檢或藩漢都巡檢或數<lb/>
州數縣管界或一州一縣巡檢掌訓練甲兵巡邏州邑<lb/>
擒捕盜賊事又有刀魚船戰棹巡檢江湖淮海置捉賊<lb/>
巡檢及巡馬遞舗巡河巡捉私茶鹽等各視其名分以<lb/>
脩舉職業皆掌巡邏議察之事<hi>四朝志</hi>郭進為西山巡檢<lb/>
<pb n="KR3k0025_WYG_035-16a"/>
有誣告其隂通劉繼元有異志者太祖怒命付其人於<lb/>
進進曰爾能為我取繼元一城一寨不止贖爾死罪請<lb/>
貴爾一官嵗餘其人誘其一城來降進請賞以官太祖<lb/>
曰賞不可濫得也進曰使臣失信則不能用人矣遂賞<lb/>
以一官<hi>分紀</hi>景徳三年封事者言諸處巡檢務在武勇強<lb/>
明乞不以閩楚江浙川陜人為之上曰人之勇怯豈拘<lb/>
南北若此區别非任人之道<hi>職畧</hi>當道之衡俾邏四封之<lb/>
警<hi>胡文恭行鄭從政制</hi>居警邏之司<hi>髙尊望制</hi>材著幹勤職司警邏能<lb/>
<pb n="KR3k0025_WYG_035-16b"/>
發擿於隂伏多剪除於寇攘<hi>林友制</hi>
　　　排岸司<lb/>
本朝開封府置排岸東西南北四司掌諸路綱船輸納<lb/>
及糧運至京師分定諸倉交卸領各處交卸役卒指揮<lb/>
以備卸綱牽駕以京朝官充二人或一人所貴主轄得<lb/>
雜般舟船催驅卸綱稍<hi>㑹要</hi>政和六年浙西諸州各置排<lb/>
岸一貟從兩浙運副應安道之請也　紹興三年知臨<lb/>
安梁汝嘉請專置行在排岸司又詔添文官一貟七年<lb/>
<pb n="KR3k0025_WYG_035-17a"/>
詔行在建康府置文臣排岸司監官一貟以行在排岸<lb/>
司為名二年為任係京官<hi>中興㑹要</hi>
　　　知縣<lb/>
經縣正各掌其縣之政令<hi>周禮</hi>子皮欲使尹何為邑曰愿<lb/>
吾愛之使夫往而學焉子産曰今吾子愛人則以政猶<lb/>
未能操刀而使割也其傷實多子有美錦不使人學製<lb/>
焉譬如田獵射御貫則能獲禽若未甞登車射御則敗<lb/>
績壓覆是懼何暇思獲<hi>左傳</hi>求也千室之邑可使為之宰<lb/>
<pb n="KR3k0025_WYG_035-17b"/>
也　子㳺為武城宰子曰女得人焉爾乎曰有澹臺滅<lb/>
明者行不由徑非公事未嘗至於偃之室也　子路使<lb/>
子羔為費宰子曰賊夫人之子子路曰有民人焉有社<lb/>
稷焉何必讀書然後為學　子之武城聞絃歌之聲夫<lb/>
子莞爾而笑曰割雞焉用牛刀<hi>論語</hi>
史子産治鄭民不能欺子賤治單父民不忍欺西門豹<lb/>
為鄴令民不敢欺<hi>史記</hi>西門豹為鄴令河伯娶婦豹投巫<lb/>
嫗于河　西門豹鑿十二渠引河水灌民田至今皆得<lb/>
<pb n="KR3k0025_WYG_035-18a"/>
水利　趙簡子使尹鐸為晉陽將行請曰為繭絲乎為<lb/>
保障乎曰保障哉　呉芮秦時為番陽令甚得江湖間<lb/>
心號曰番君<hi>史記</hi>魏襄王以史起為鄴令引漳水灌鄴以<lb/>
富魏之河内民歌曰鄴有賢令兮為史公決漳水兮灌<lb/>
鄴旁終古舄鹵兮生稻梁　卜式牧羊上林中上喜之<lb/>
式曰治民亦猶是矣以時起居惡者輒去毋令敗羣試<lb/>
其治民拜緱氏令　汲黯遷滎陽令黯恥為令稱病歸<lb/>
田里　焦延夀補小黄令愛養吏民化行縣中<hi>前漢書</hi>卓<lb/>
<pb n="KR3k0025_WYG_035-18b"/>
茂遷宻令吏人親愛而不忍欺教化盛行道不拾遺天<lb/>
下大蝗獨不入宻縣界<hi>漢書</hi>明帝謂羣臣郎官上應列宿<lb/>
出宰百里苟非其人民受其殃<hi>互見郎中類</hi>王喬為葉令每<lb/>
月朔望必㑹朝帝怪其來數而不見車騎宻令太史伺<lb/>
望之言其臨至有雙鳬從東南來於是候鳬至舉羅張<lb/>
之但得一雙舄焉　第五倫補新都令三年之間鄰縣<lb/>
歸之戸口十倍　魯恭拜中牟令郡國螟傷稼不入中<lb/>
牟河南尹袁安使肥親往察之恭隨行阡陌俱坐桑下<lb/>
<pb n="KR3k0025_WYG_035-19a"/>
有雉止其旁旁有兒童親曰何不捕之兒言雉方雛親<lb/>
矍然起曰所以來者察君之政迹耳今蟲不犯境一異<lb/>
也化及禽獸二異也童子有仁心三異也<hi>後漢書</hi>劉備以<lb/>
龐統為棗陽令魯肅曰士元之才百里不足以展驥足<lb/>
　蔣琬除廣都長諸葛亮請曰琬社稷之器非百里之<lb/>
才<hi>蜀志</hi>潘岳為河陽令植桃李人號曰河陽一縣花　陶<lb/>
潛為彭澤令門種五柳郡遣督郵至縣吏白應束帶見<lb/>
之潛嘆曰吾豈能為五斗米折腰事鄉里小兒耶解印去<lb/>
<pb n="KR3k0025_WYG_035-19b"/>
縣乃賦歸去來辭　王衍為元城令終日清談縣政亦<lb/>
理<hi>晉書</hi>丘仲季遷山隂令百姓謠曰二傅沈劉不如一丘<lb/>
前傅琰父子沈憲劉元明相繼宰山隂有政聲仲季長<lb/>
於撥煩吏人號稱神明政為天下第一　顧愷之為山<lb/>
隂令晝日垂簾門階閑寂務簡而事理<hi>南史</hi>房彦謙為長<lb/>
葛令百姓號為慈父立碑頌徳　開元初韋濟調鄄城<lb/>
令有詔問所以安人者對凡二百人惟濟居第一　馮<lb/>
元叔歴清漳浚儀始平三令右善去惡人稱為神明<lb/>
<pb n="KR3k0025_WYG_035-20a"/>
蔣欽緒子沇歴陸渾盩厔咸陽髙陵四令美政流行郭<lb/>
子儀軍出其縣敕麾下曰蔣賢令也供億得蔬飯足矣<lb/>
毋撓其清<hi>唐書</hi>
傳記周官有縣正春秋時縣大而郡小縣邑之長曰宰<lb/>
曰尹曰公曰大夫其職一也戰國郡大而縣小漢縣令<lb/>
長皆秦官掌治其縣萬户以上為令減萬戸為長侯國<lb/>
為相後漢令掌治民顯善勸義察姦罰惡理訟平賦恤<lb/>
民時務晉制大縣令有治績者報以大郡不經宰縣不<lb/>
<pb n="KR3k0025_WYG_035-20b"/>
得入於臺郎宋諸縣署令銅印墨綬進賢兩梁冠北齊<lb/>
制上中下九等唐制縣有六等之差掌導揚風化撫字<lb/>
黎氓敦四民之業崇五土之利養鰥寡恤孤窮審察寃<lb/>
屈躬親獄訟<hi>通典分紀</hi>五代任官齷齪無能者始注為縣令<lb/>
<hi>職源</hi>子路治蒲三年孔子入其境曰善哉恭敬以信矣入<lb/>
其邑曰忠信以寛矣至其庭曰明察以斷矣　子謂宓<lb/>
子賤曰子治單父衆說何施而得之也對曰不齊之治<lb/>
也父恤其子子恤諸孤而哀喪紀子曰小節也曰不齊<lb/>
<pb n="KR3k0025_WYG_035-21a"/>
所父事者三人所兄事者五人所友者十一人子曰中<lb/>
節也曰此地有賢於不齊者五人不齊事之而稟度焉<lb/>
孔子歎曰其大者乃此乎惜乎所治者小也　宓子賤<lb/>
為單父宰請君之近吏二人戒其邑吏令二吏書方書<lb/>
輒掣其肘書不善則從而怒之二吏歸報於君魯君以<lb/>
問孔子子曰意者以此為諫乎公歎曰寡人亂宓子之<lb/>
政而責其善者數矣遽發使告宓子曰自今以往有便<lb/>
於民者子決為之於是單父治焉　巫馬期入單父見<lb/>
<pb n="KR3k0025_WYG_035-21b"/>
夜漁者得魚輒舎之而問焉漁者曰魚之大者名為䲖<lb/>
吾大夫愛之其小者名鱦吾大夫欲長之吾是以得二<lb/>
者輒舎之巫馬返以告孔子曰誠於此者形於彼宓子<lb/>
行術於單父也<hi>家語</hi>宓子賤治單父彈琴不下堂而單父<lb/>
治巫馬期戴星而出戴星而入以身親之而單父亦治<lb/>
巫馬期問其故宓子曰我之謂任人子之謂任力任力<lb/>
者故勞任人故逸<hi>吕氏春秋</hi>
集縣令民之師帥<hi>董䇿詳見太守類</hi>明明君侯臨下有赫克隆<lb/>
<pb n="KR3k0025_WYG_035-22a"/>
有光恵我咫尺乃冰其清乃玉其白風抗其髙雲垂其<lb/>
澤君有餘愛民有餘徳<hi>江革作傅渾頌</hi>於穆君侯英才宣朗聲<lb/>
之所震下應如響明斷決疑易於反掌野有寇盜惟侯<lb/>
屛之我有田疇惟侯闢之古人謹獄惟侯平之凡此三<lb/>
恵如何勿思<hi>孫楚梁令孫侯頌</hi>荆玉不足喻其徳南金未能方<lb/>
其勵<hi>徐卓孔之陽像賛</hi>導王者之澤以被于下求庻人之瘼以<lb/>
聞于朝<hi>陸宣公草詔</hi>用重典以威奸暴鋪太和以恵鰥嫠<hi>柳文</hi>
未下車人懼之既下車人恱之恵如春風三月大化奸<lb/>
<pb n="KR3k0025_WYG_035-22b"/>
吏束手豪宗側目<hi>同上</hi>吾愛崔秋浦宛然陶令風門前五<lb/>
楊柳井上二梧桐山鳥下㕔事夜蟾落酒中　見客但<lb/>
傾酒為官不愛錢　河陽花作縣秋浦玉為人　范宰<lb/>
不買名弦歌對前楹為邦黙自化日覺氷壺清百里雞<lb/>
犬靜千廬機杼鳴　開宰江陽邑剪棘樹蘭芳城門何<lb/>
肅穆五月飛秋霜<hi>李白</hi>東陽本是佳山水何況曽經沈隠<lb/>
侯化得邦人解吟詠如今縣令亦風流新開潭洞疑仙<lb/>
境逺寫丹青到雍州落在尋常畫工手猶能三伏凛生<lb/>
<pb n="KR3k0025_WYG_035-23a"/>
秋<hi>劉禹錫答于興宗</hi>連城為重寶茂宰得才新山雉迎舟楫江<lb/>
花報邑人　故人有孫宰髙義薄青雲　看君宜著王<lb/>
喬履真賜還疑出上方<hi>杜甫</hi>
本朝建隆元年應諸縣除赤畿外四千戸為望三千戸<lb/>
以上為𦂳二千戸以上為上千戸以上為中不滿千戸<lb/>
為中下五百戸以下為下掌總治民政勸課農桑凡戸<lb/>
口賦役錢穀賑濟及給納之事皆掌之政和二年詔縣<lb/>
令以十二事勸課農桑一曰敦本業二曰興地利三曰<lb/>
<pb n="KR3k0025_WYG_035-23b"/>
戒㳺手四曰謹時候五曰戒茍簡六曰厚蓄積七曰備<lb/>
水旱八曰戒宰牛九曰置農器十曰廣栽植十一曰恤<lb/>
佃戸十二曰無妄誕<hi>㑹要續㑹要</hi>乾道二年御筆今後非兩<lb/>
任縣令不除監察御史<hi>孝宗㑹要</hi>尹洙知河南伊闕縣與穆<lb/>
脩以古文革崑體之弊天下翕然宗之　王禹偁知長<lb/>
洲羅處約知呉縣相與日賦五題太宗聞其名召試館<lb/>
職　燕肅知臨邛縣民苦吏擾公削木為牘民訟有連<lb/>
逮者書其姓名使召之如期而至<hi>通鑑</hi>葉庭直知光化縣豐<lb/>
<pb n="KR3k0025_WYG_035-24a"/>
稷知穀城縣人歌之曰葉光化豐榖城清如水平如衡<lb/>
<hi>四朝史</hi>佩懸銅墨<hi>胡文恭行/陳亢制</hi>施字人之縣譜<hi>姚偘制</hi>寄懸銅<lb/>
之任<hi>劉棻制</hi>給懸銅之綬<hi>王昭/制</hi>宜從健令之遷<hi>趙況制</hi>
　　　京畿令<lb/>
史董宣為洛陽令搏擊豪強莫不震慄京師號臥虎民<lb/>
歌曰桴鼔不鳴董少平<hi>後漢書</hi>顧憲之為建康令性清介<lb/>
強力為政清且美也　樂法才為建康令不受俸秩梁<lb/>
武帝嘉其清節曰居職若斯可為百城表矣<hi>南史</hi>唐貞元<lb/>
<pb n="KR3k0025_WYG_035-24b"/>
間上召京兆府諸縣令對於延英訪以人之疾苦各賜<lb/>
衣一襲　韋昭為永昌令輦轂繁要不事威刑而治<lb/>
李頻為武功令畿民多横頻治之無所貸豪猾大驚懿<lb/>
宗嘉之賜緋衣銀魚　髙宗擢權懐恩為萬年令賞罰<lb/>
明時人曰寧食三斗塵無逢權懐恩　屈突蓋為長安<lb/>
令以威嚴顯時為語云寧食三斗艾不見屈突蓋寧食<lb/>
三斗葱不見屈突通　穆宗時京邑多盜賊王正雅為<lb/>
萬年令威震豪強尹公綽言其能就賜緋魚　張杜夀<lb/>
<pb n="KR3k0025_WYG_035-25a"/>
為長安令時人以為神明<hi>唐書</hi>
傳記明帝臨觀見洛陽令車騎意河南尹及至而非尤<lb/>
其太盛敕去軒綏<hi>漢官儀</hi>李果為洛陽令吏民畏之有劉<lb/>
兼者過其境夜聞戸外語聲曰古今正人李令是也見<lb/>
其行事令人破膽我輩可於他縣血食兼開門視之無<lb/>
物乃鬼神也<hi>孔六帖</hi>
集貞元初以甸服長吏天下理本於是親擇郎吏分宰<lb/>
於京師<hi>栁文</hi>歴宰京劇<hi>元和/制</hi>化神臯之俗<hi>常集</hi>漢以四科取<lb/>
<pb n="KR3k0025_WYG_035-25b"/>
士求多畧不惑強明決斷者任三輔令　漢朝郎官出<lb/>
宰百里故今京邑令缺多令尚書郎補　能佩弦以自<lb/>
導帶星以自勤<hi>白集</hi>輦轂之下豪黠僄輕擾之則獄市不<lb/>
容緩之則囊槖相聚故前代京令得與御史丞分進道<lb/>
路以其捕逐之急也<hi>元集</hi>赤縣官曹擁材傑<hi>杜詩</hi>
本朝紹聖間詔開封祥符知縣今後差通判以資序充<lb/>
<hi>四朝史</hi>
　　　縣丞<lb/>
<pb n="KR3k0025_WYG_035-26a"/>
史縣丞長吏也　縣百戸以上皆有丞尉是為長吏<lb/>
黄霸守潁川許丞年老病聾督郵白欲逐之霸曰許丞<lb/>
廉吏雖老尚能拜起<hi>漢書</hi>桓譚數言事忤㫖出為安陵丞<lb/>
忽忽不樂　張元遷陳倉縣丞清净無欲專心經書<hi>後漢</hi>
<hi>書</hi>唐臨為萬泉丞有輕囚十數人㑹春暮時雨臨白令<lb/>
請出之悉令歸家耕種與之約令歸繫囚至期畢集詣<lb/>
獄臨由是知名　陸景倩為扶溝丞按察使覆州縣殿最<lb/>
有吏言狀曰某清某詐清惟景倩真清　宋安恭為龍<lb/>
<pb n="KR3k0025_WYG_035-26b"/>
門丞年已五十八數年而登列岳每謂僚屬曰公輩但<lb/>
守清白何憂不遷<hi>唐書</hi>
傳記漢氏縣丞尉多以本部人為之諸縣皆有主刑獄<lb/>
囚徒後漢署文書典知倉獄署諸曹掾吏自晉後無丞<lb/>
宋惟建康有獄丞隋氏盡用他郡人<hi>六典</hi>唐髙宗始為品<lb/>
官吏部選授為縣令之貳<hi>職林</hi>縣有七司丞為副貳如州<lb/>
上佐　隋及大唐縣丞各一人通判縣事<hi>通典</hi>州有上佐<lb/>
縣有丞簿俗謂閒官不領公事殊乖制作之本意<hi>續通典</hi>
<pb n="KR3k0025_WYG_035-27a"/>
裴子雨為下邳令張晴為縣丞二人俱有聲氣而善言<lb/>
語曽論事移時人吏竊相謂曰縣官甚不和長官稱雨<lb/>
贊府道晴終日如此不和也<hi>南部新書</hi>
集丞之職所以貳令於一邑事無所不當問<hi>藍田丞㕔壁記</hi>丞<lb/>
位髙而偪例以嫌不可否事文書行吏抱成案詣丞卷<lb/>
其前鉗以左手右手摘紙尾鴈鶩行以進平立睨丞曰<lb/>
當署丞涉筆占位署唯謹　博陵崔斯立種學績文以<lb/>
蓄其有泓涵演迤日大以肆再轉而為丞兹邑既噤不<lb/>
<pb n="KR3k0025_WYG_035-27b"/>
得施用喟然曰丞哉丞哉余不負丞而丞負余庭有老<lb/>
槐四行南牆鉅竹千挺儼立若相持水㶁㶁循除鳴斯<lb/>
立痛掃溉對植二松日哦其間有問者輒對曰余方有<lb/>
公事子姑去<hi>韓文</hi>丞之位八品以下述六職以輔其治也<lb/>
<hi>栁文武功丞㕔壁紀</hi>謳吟者不歌其宰頌議者必歸於丞　以管<lb/>
輅之才從趙典之任<hi>陳子昻集</hi>九千里之丹鳳自下升髙七<lb/>
十日之黄龍從微至著<hi>張鷟集</hi>
本朝天聖中開封兩縣始各置丞一貟在簿尉之上熙<lb/>
<pb n="KR3k0025_WYG_035-28a"/>
寧四年編脩條例所言諸路州軍繁劇縣令户二萬以<lb/>
上増置縣丞一貟<hi>㑹要</hi>元祐元年詔應因給納常平免役<lb/>
置丞並行省罷崇寧二年蔡京言熙寧脩水土之政行<lb/>
市易之法興山澤之利皆王政之大請縣並置丞一貟<lb/>
以掌其事大觀三年詔除舊額萬户以上縣令委是事<lb/>
務繁冗并雖非萬户實有山林坑治之利可以興脩去<lb/>
處依舊存留外餘皆減罷<hi>續㑹要</hi>建炎元年詔縣丞係嘉<lb/>
祐以前貟缺並萬户處存留一貟餘盡罷<hi>中興㑹要</hi>
<pb n="KR3k0025_WYG_035-28b"/>
　　　主簿<lb/>
史仇覽字季智一名香考城令王渙署為主簿謂覽曰<lb/>
主簿聞陳元之過而不罪得無少鷹鸇之志耶覽曰以<lb/>
為鷹鸇不如鸞鳳渙謝遣曰枳棘非鸞鳳所棲百里非<lb/>
大賢所托乃以月俸資遣入太學其名大振<hi>後漢書</hi>桓温<lb/>
辟習鑿齒為西曹主簿極為親宻時語曰徒三十年看<lb/>
儒書不如一詣習主簿<hi>晉書</hi>李畬歴泥水主簿遇事鋒銳<lb/>
徐浩張說見其喜雨五色鴿賦咨嗟曰後來之英也<lb/>
<pb n="KR3k0025_WYG_035-29a"/>
李栖筠有王佐才士多慕向為寇氏簿太守李峴視若<lb/>
布衣交　顧少連登封主簿邑有虎孽民患之少連移<lb/>
文岳神虎不為害<hi>唐書</hi>
傳記漢晉有之至隋始復置唐赤縣置二人他縣一人<lb/>
髙宗始以為品官吏部選授掌付事勾稽省署抄目糾<lb/>
正縣内非違　唐主簿上轄　主諸簿目<hi>通典</hi>張彖為華<lb/>
隂簿而為守令所抑歎曰丈夫有凌雲蓋世之志而拘<lb/>
於下位若立身矮屋之下使人擡頭不得乃棄官而歸<lb/>
<pb n="KR3k0025_WYG_035-29b"/>
<hi>開元天寶遺事</hi>閒官不領公事<hi>詳見縣丞類</hi>
集職司符印主掌簿書　鳳棲之位鴻漸之資<hi>唐制</hi>俾之<lb/>
糾邑　旌其忠藎之心委以髯鬚之職<hi>白集</hi>脫身簿尉間<lb/>
始與箠楚辭<hi>杜詩</hi>
本朝開寶三年詔諸縣千户以上置令簿尉四百户以<lb/>
上置令尉令知主簿事四百户以下置簿尉主簿兼知<lb/>
縣事　咸平四年王欽若言川陜縣五千户以上請並<lb/>
置簿其餘仍舊以尉兼從之天禧以後諸州縣以漸増<lb/>
<pb n="KR3k0025_WYG_035-30a"/>
置　熙寧三年王廣淵請令主簿管稽簿書尉專管督<lb/>
盜依舊外縣事並令通管<hi>實録</hi>簿尉佐理縣務　張昇為<lb/>
楚丘主簿王曽識其有公輔器　呉仁澤為雍丘主簿<lb/>
范純仁異之曰簿領中乃有是人耶<hi>四朝史</hi>善勾邑版之<lb/>
曹能盡地力之教<hi>胡文恭行吕英制</hi>勾稽之局<hi>蘇澄制</hi>往勾簿邑<lb/>
之稽<hi>段林制</hi>勾較簿籍均壹政賦<hi>公是馬維震制</hi>
　　　縣尉<lb/>
史梅福補南昌尉後去官棄妻子去九江至今傳以為<lb/>
<pb n="KR3k0025_WYG_035-30b"/>
仙<hi>漢書</hi>尉主盜賊凡盜賊發主名不立則推索行尋按察<lb/>
奸宄以起端緒<hi>後漢百官制</hi>隋仁夀中顔籀按安養尉楊素<lb/>
見籕年弱貌羸因謂曰安養劇縣何以克當對曰割雞<lb/>
焉用牛刀素竒其對到官以幹理聞　貟半千授武陟<lb/>
尉嵗旱勸縣令開倉賑貧不從㑹令赴州半千便發粟<lb/>
以給饑人刺史按之存撫使薛元超曰公不能救之而<lb/>
使恵歸於一尉豈不愧也遽令釋之　劉仁軌轉陳倉<lb/>
尉部人折衝都尉魯寧縱狠仁軌約不再犯而寧暴横<lb/>
<pb n="KR3k0025_WYG_035-31a"/>
自如仁軌殺之州以聞太宗以為剛正擢咸陽丞　蘇<lb/>
珦調鄠尉時李義琰為雍州長史鄠多訟日至長史府<lb/>
珦裁決明辨義琰顧㕔事曰此公坐也恨吾齒晩不及<lb/>
見　婁師徳補江都尉揚州長史盧承業竒其才謂曰<lb/>
吾子台輔之器當以子孫相託何可以官屬常禮待也<lb/>
　陸贄補渭南尉徳宗立遣黜陟使庾何等十一人行<lb/>
天下贄說使者請以五術省風俗八計聽吏治三科登<lb/>
俊乂四賦經財貨六徳保疲瘥五要簡官事　白居易<lb/>
<pb n="KR3k0025_WYG_035-31b"/>
調盩厔尉月餘召入翰林為學士　郭元振初為通泉<lb/>
尉任侠使氣武后欲詰與語竒之索所為文章上寶劍<lb/>
篇后覽嘉之<hi>唐書</hi>
傳記漢大縣兩尉小縣一人歴代因之銅印黄綬朝服<lb/>
武冠北齊郡縣置三尉隋改為正後置尉又分為户曹<lb/>
法曹唐初因隋制武徳中復改為正七年復為尉分判<lb/>
諸司事<hi>通典</hi>髙宗時始為品官吏部遷授<hi>職林</hi>唐尉分理諸<lb/>
曹如州判司<hi>通典</hi>按李白贈瑕丘王少府别西河劉少府<lb/>
<pb n="KR3k0025_WYG_035-32a"/>
贈秋浦栁少府杜甫貽華陽李少府當是唐時縣尉多<lb/>
稱少府也<hi>類要</hi>牛僧孺為伊闕尉縣前灘出不旬日拜察<lb/>
院<hi>詳見監察御史類</hi>漢雍仲進南海香拜洛陽尉號曰香尉<hi>述異</hi>
<hi>記</hi>
集隠吏逢梅福逰山憶謝公<hi>杜詩</hi>皎皎鸞鳳姿飄飄神仙<lb/>
氣梅生亦何為來作南昌尉　世人若醯雞安可識梅生<lb/>
　仙尉趙家玉英風凌四豪搖扇對酒樓持袂把蟹螯<hi>李白</hi>
操斷舉措通乎細大潔㢘檢守形於造次<hi>栁文栁渾行狀</hi>心不<lb/>
<pb n="KR3k0025_WYG_035-32b"/>
掛細務口不言人非<hi>李白為李錫元去思碑</hi>黄綬位輕而青雲望<lb/>
重<hi>陳子昻送齊少府</hi>
本朝建隆三年每縣置尉一貟<hi>實録</hi>元豐五年詔並差使<lb/>
臣元祐元年詔除沿邊縣尉依舊外餘並差選人崇寧<lb/>
元年詔重法地縣尉舊差武臣處並依元豐法<hi>續㑹要</hi>乾<lb/>
徳元年以大名府元城縣尉張義元為本縣令賞捕盜<lb/>
之功也天下縣尉久廢其任是嵗復置義元首該賞典<lb/>
以激勸之　寶元初有明州慈溪尉倜儻不羣雖處賤<lb/>
<pb n="KR3k0025_WYG_035-33a"/>
官而有憂天下之心屢上書言事　至和中山陽尉李<lb/>
宗嗔百姓申蝗抑令食之提刑奏劾上怒曰縣尉亦親<lb/>
民之官謂其能慰安於民而不與民除害反傷民命削<lb/>
其官<hi>事類</hi>守在尉察善於追胥<hi>胡文恭行/王徳梲制</hi>曩居尉督<hi>解懐徳制</hi>
　　　京畿尉<lb/>
史曹操年二十舉孝㢘為郎除洛陽北部尉　太祖初<lb/>
入尉廨造五色棒垂門左右有犯禁者皆棒殺之<hi>魏志</hi>韋<lb/>
貫之自長安尉不數年拜相　陸操補長安尉以清幹<lb/>
<pb n="KR3k0025_WYG_035-33b"/>
稱　李程為藍田尉有滯獄十年程單言輒判京兆狀<lb/>
最拜監察御史<hi>唐書</hi>
傳記漢長安有四尉分為左右部城東南置廣部尉是<lb/>
為左部城西北置明部尉是為右部黄綬大冠主追捕<lb/>
盜賊伺察姦非<hi>六典注</hi>魏因之晉洛陽建康皆置六部尉<lb/>
宋齊梁陳並因之唐赤縣置六貟<hi>通典</hi>嚴安之崔譚俱為<lb/>
赤尉安之令五伯執大杖譚益大其杖如椽安之復令<lb/>
執小杖譚益小其杖至如節安之令五伯空手行乃不<lb/>
<pb n="KR3k0025_WYG_035-34a"/>
能學<hi>見聞紀</hi>畿尉入御史為佛道入評事為仙道入京尉<lb/>
為人道入畿丞為苦海道入縣令為畜生道入判司為<lb/>
餓鬼道<hi>御史臺紀</hi>拾遺立𦂳評事出𦂳赤尉坐𦂳俗號為三<lb/>
𦂳官<hi>西京記</hi>
本朝建隆初置尉一貟至和二年開封祥符二縣増置<lb/>
一貟<hi>㑹要</hi>尉於北部著發奸擿伏之能<hi>胡文恭行陳禹臣制</hi>
　　　監當官<lb/>
集以幹蠱之才領鹽鹵之務管摧條制動皆得宜<hi>白集裴𢎞泰制</hi>
<pb n="KR3k0025_WYG_035-34b"/>
榷東池鹵生息倍稱<hi>元集唐慶制</hi>鹽鐵榷束之籍<hi>杜牧行李鄠制</hi>公<lb/>
幹池鹽於蒲脩牢盆謹衡石煎和既精斂散乃盈商通<lb/>
而荐至吏懼而循法㡬不絓網而國用益饒嵗杪㑹其<lb/>
所入贏羨什百<hi>劉禹錫崔公垂碑</hi>
本朝監當官掌塲務庫藏出納之事其征榷塲務嵗有<lb/>
定期以登耗為殿最賞罰凡課利所入日具數申於州<lb/>
<hi>四朝志</hi>太平興國三年詔諸路轉運副使常體量部内監<lb/>
當官公勤㢘幹顯有勞績者具名聞奏與親民差遣<lb/>
<pb n="KR3k0025_WYG_035-35a"/>
慶歴四年詔舊制諸道榷酤滿三萬貫舉官監臨嵗滿<lb/>
而課贏者升用之<hi>㑹要</hi>劉摯責監衡州鹽倉悉意核視弊<lb/>
減什七父老目為學士監<hi>四朝史</hi>臨榷木之酤及連敖之<lb/>
賞<hi>胡文恭行何世昌制</hi>領筭商車典臨茗局<hi>孫詔/制</hi>當庾氏之掌<hi>裴士</hi>
<hi>傑制</hi>局課衍盈<hi>姚預/制</hi>商利局者以饒衍名最<hi>賈程制</hi>征筭之<lb/>
饒衍於局次<hi>王拱辰等制</hi>臨筦榷之局筭無遺力沛有衍緡<lb/>
<hi>毛維藩制</hi>往幹牢盆之入頗増近監之饒<hi>劉雝/制</hi>監司商筭<hi>假政</hi>
<hi>制</hi>服勞廩委<hi>公是行劉詰制</hi>
<pb n="KR3k0025_WYG_035-35b"/>
　　　錢監<lb/>
史王莾時主鑄錢官曰鍾官<hi>後漢志</hi>
集筦官錢曰圜府之職<hi>文選</hi>
本朝開寶鑄錢監於文番陽既而江淮荆浙閩廣之地<lb/>
皆有監<hi>職畧</hi>泣全冶之别司<hi>胡文恭行成有宗制</hi>沿挾銅之令以收<lb/>
七福因採山之法用廣五銖　司南州寶冶之饒佐縣<lb/>
官圜府之用宣勞於外興利在公<hi>葛源制</hi>官曹自是錫與<lb/>
銅<hi>東坡送王怡</hi>
<pb n="KR3k0025_WYG_035-36a"/>
　　　江淮鐵錢官<lb/>
傳記唐西北邊州禁人無置鐵冶<hi>續通典</hi>
本朝舊制主鐵冶者得補班行陳升之奏下議省之既<lb/>
定稿呉及與沈起輒増注興國軍磁湖鐵冶如舊制<hi>國史</hi>
<hi>呉及傳</hi>
　　　巡轄馬遞舖<lb/>
史唐劉晏初州縣取富人主郵遞謂之捉驛　大厯十<lb/>
有一年華原封侯莫等以主郵傳優改長安尉<hi>唐書</hi>
<pb n="KR3k0025_WYG_035-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷三十五<lb/>
</p>
<p>
</p>
  </div>
</body>
</text>
</TEI>
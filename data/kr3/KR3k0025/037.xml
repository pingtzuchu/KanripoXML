<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷三十七</head>
    <p>
<pb n="KR3k0025_WYG_037-1a"/>
欽定四庫全書<lb/>
　記纂淵海卷三十七　　　宋　潘自牧　撰<lb/>
　　科舉部<lb/>
　　　科舉<lb/>
經大司徒以鄉三物教萬民而賔興之一曰六徳二曰<lb/>
六行三曰六藝　鄉大夫此謂使民興賢出使長之使<lb/>
民興能入使治之<hi>周禮</hi>命鄉論秀士升之司徒曰選士司<lb/>
徒論選士之秀者而升之學曰俊士升於司徒者不征<lb/>
<pb n="KR3k0025_WYG_037-1b"/>
於鄉升於學者不征於司徒曰造士大樂正論造士之<lb/>
秀者以告於王而升諸司馬曰進士司馬辨論官材論<lb/>
進士之賢者以告於王而定其論<hi>記</hi>
子須以發策決科<hi>揚子</hi>
史漢高祖詔曰賢士大夫既與我定有天下而不與吾<lb/>
共安利之可乎有肯從我遊者吾能尊顯之以布告天<lb/>
下其有稱明詔者御史中執法郡守必身勸為之駕遣<lb/>
詣丞相府　武帝詔吏民有明當世之務習先聖之術<lb/>
<pb n="KR3k0025_WYG_037-2a"/>
者縣次續食令與計偕今至闔縣不舉一人其與中二<lb/>
千石禮官博士議不舉者罪　今欲以三代選舉之法<lb/>
取當世之士猶察伯樂之圖求騏驥於市而不可得亦<lb/>
明矣　韋彪上議國以簡賢為務賢以孝行為首是以<lb/>
求忠臣必於孝子之門故士宜以孝行為先然其要在<lb/>
於選二千石二千石賢則貢舉得其人矣<hi>漢書</hi>杜正𤣥舉秀<lb/>
才試策髙第楊素怒曰周孔更生尚不得為秀才刺舉<lb/>
何忽妄舉此人乃以策抵地使擬司馬相如上林賦等<lb/>
<pb n="KR3k0025_WYG_037-2b"/>
五篇素讀數遍大驚曰誠好秀才<hi>北史</hi>隋時重舉秀才天<lb/>
下不十人而杜正倫一門三秀才　唐制取士之科多<lb/>
由隋舊然其大要有三由學館者曰生徒由州縣者曰<lb/>
鄉貢皆升于有司而進退之其科之目有秀才有明經<lb/>
有俊士有進士有明法有明字有明筭有一史有三史<lb/>
有開元禮有道舉有童子而明經之别有五有三經有<lb/>
二經有學䆒一經有三禮有三傳有史科此嵗科舉之<lb/>
常選也　太宗朝張昌齡王公瑾並有俊才時考功王<lb/>
<pb n="KR3k0025_WYG_037-3a"/>
師旦不署以第太宗問其故對曰此輩體性輕薄文章<lb/>
浮艷必不成令器臣若擢之恐後生相效有變風雅帝<lb/>
以為名言　武后以吏部選人多不實乃令試日自糊<lb/>
其名暗考以定等第　開元五年始令鄉貢明經進士<lb/>
見訖國子監謁先師學官開講問義五品以上及朝皆<lb/>
往閱理焉　寶厯二年楊綰上䟽言進士科起於隋大<lb/>
業中是時猶試策髙宗朝劉思立加進士雜文明經填<lb/>
帖故為士者皆稱當代之文而不通經史明經者但記<lb/>
<pb n="KR3k0025_WYG_037-3b"/>
帖括非側席求賢之道請依古察孝㢘其鄉閭孝友信<lb/>
義㢘恥而通經者縣薦之州試其所通之學送於省乃<lb/>
詔明經進士與孝㢘兼行　陸贄奏曰前代有鄉舉里<lb/>
選之法所以明歴試廣旁求厚行能息馳騁也　薛登<lb/>
言方今舉士尤乖其本明詔方下固已驅馳府寺之庭<lb/>
出入王公之第陳篇希恩奏記誓報故俗號舉人皆稱<lb/>
覔舉　李徳裕甞論公卿子弟艱於科舉武宗曰向聞<lb/>
楊虞卿兄弟朋比貴勢妨平進之路昨黜楊知至等抑<lb/>
<pb n="KR3k0025_WYG_037-4a"/>
其太甚有司不識朕意不放子弟即過矣但取實藝可<lb/>
也<hi>唐書</hi>
傳記漢射策與對策不同按蕭望之傳謂為難問疑義<lb/>
書於策量其大小署為甲乙之科不使彰顯射者隨其<lb/>
所問而釋之對者顯問以政事經義觀其所對文詞定<lb/>
髙下<hi>孔氏征說</hi>武徳以來禮部閱試之日皆嚴設兵衛薦棘<lb/>
闈之搜索衣服譏伺出入以防假濫焉<hi>通典</hi>唐張倬柬之<lb/>
之孫舉進士不第捧登科記頂上戴之曰此千佛名經<lb/>
<pb n="KR3k0025_WYG_037-4b"/>
<hi>摭言</hi>盧肇赴舉先達問所從來曰某袁民也先達曰袁出<lb/>
舉人耶答曰袁之舉人亦猶沅江鼈甲九肋者稀<hi>摭言</hi>
集操數寸之管書盈尺之紙髙可以釣爵位若循次而<lb/>
進亦不失於甲科　擇吉日余西征兮亦既至乎京師<lb/>
君之門不可逕而入兮遂從試於有司<hi>韓文</hi>白蓮千朶照<lb/>
廊明一片承平雅頌聲更報第三條燭盡文塲風景冩<lb/>
難成<hi>薛能</hi>蓬巷幾時聞吉語棘籬何日免重來三條燭盡<lb/>
鐘初動九轉丹成鼎未開<hi>韋承矩</hi>含吐一腹文八音兼五<lb/>
<pb n="KR3k0025_WYG_037-5a"/>
色<hi>馮異</hi>
本朝唐制取士惟進士明經二科本朝初惟用進士嘉<lb/>
祐三年始復明經科而限以間嵗取士<hi>避暑録</hi>唐制禮部<lb/>
試舉人夜以三鼔為限本朝率用白晝不復繼燭<hi>國朝事實</hi>
司馬温公欲令進士召朝官保任然後應舉又更貢舉<lb/>
法范純仁曰舉人難得朝士相知士族近京猶可疎逺<lb/>
之人尤不易矣兼今之朝士未必能過京官選人京官<lb/>
選人未必能如布衣徒令求舉未必能有益既欲不廢<lb/>
<pb n="KR3k0025_WYG_037-5b"/>
文章則雜文四六之科不如設在衆人場中不須别設<lb/>
一科也温公從之<hi>言行録</hi>今議者欲變改不過數端或曰<lb/>
鄉貢徳行而略文章或曰專取策論而廢詩賦或曰舉<lb/>
唐室故事兼採譽望而罷封彌或欲變經生朴學不用<lb/>
帖墨而考大義此數者皆知其一而未知其二也夫欲<lb/>
興徳行在於人君若欲設科名以取之則是教天下相<lb/>
率為偽也上以孝取人則勇者割股懦者廬墓上以㢘<lb/>
取人則弊車羸馬惡衣菲食凡可以中上意者無所不<lb/>
<pb n="KR3k0025_WYG_037-6a"/>
至徳行之弊一至於此自文章言之則策論為有用詩<lb/>
賦為無益自政事言之則均為無用然而祖宗以來莫<lb/>
敢廢者以為設法取士不過如此而已而議者必欲以<lb/>
策論決能否請有以質之近世士大夫文章華麗者莫<lb/>
如楊億使億尚在則忠清鯁亮之士也豈得以華麗少<lb/>
之通經學者莫如孫復石介使孫復石介尚在則迂濶<lb/>
矯誕之士也又可施於政事之間乎<hi>東坡議貢舉職</hi>程伊川曰<lb/>
或謂科舉事業奪人之功是不然且一月之中十日為<lb/>
<pb n="KR3k0025_WYG_037-6b"/>
舉業餘日足可為學然人不志於此必志於彼故科舉之<lb/>
事不患相妨唯患奪志<hi>外書篇</hi>陳彭年詣政府王文正公旦<lb/>
延見之陳起呈其狀曰科舉條貫公投之於地曰内翰<lb/>
做官㡬日待隔絶天下進士陳惶懼而退<hi>遺事</hi>寇萊公年<lb/>
十九舉進士時太宗取人多問其年年少者往往罷遣<lb/>
或教公増其年公曰吾初進取可欺君耶<hi>言行録</hi>王荆公<lb/>
改科舉暮年覺其失曰本欲變學究為秀才不謂變秀<lb/>
才為學究蓋舉子專誦王氏章句而不解義正如學究<lb/>
<pb n="KR3k0025_WYG_037-7a"/>
誦注疏耳<hi>談筆</hi>今欲以易書詩為一科而子年午年試之<lb/>
周禮儀禮及二戴禮為一科而卯年試之春秋及三傳<lb/>
為一科而酉年試之諸經皆兼大學論語中庸孟子論<lb/>
則分諸子為四科而分年以附焉策則諸史時務亦然<lb/>
則士無不通之經無不習之史而皆可為當世之用矣<lb/>
<hi>朱文公議</hi>天子昔取士先俾分媸妍濟濟兼俊秀師師驎與<lb/>
鸞<hi>蘇易簡</hi>
　　　科目<lb/>
<pb n="KR3k0025_WYG_037-7b"/>
史陽嘉元年以太學新成試明經下第者補弟子増甲<lb/>
乙科員各千人<hi>注云射策上者為甲次者為乙</hi>後漢以光禄四行取士<lb/>
<hi>漢官儀曰四行敦質朴遜上儉也</hi>黄瓊以前左雄所上孝㢘之選專用<lb/>
儒學文吏於取士之義猶有所遺乃詔増孝弟及能從<lb/>
政者為四科<hi>後漢書</hi>凡舉試之制其科有六一曰秀士二<lb/>
曰明經三曰進士四曰明法五曰書六曰筭凡此求人<lb/>
之本必須精究理實而昇為第<hi>舊唐書職官志</hi>貞觀十一年詔<lb/>
河北淮南舉孝弟敦篤㢘閑時務儒術該通可為師範<lb/>
<pb n="KR3k0025_WYG_037-8a"/>
文詞秀美才堪著述明識政體可委字人并志行修立<lb/>
為鄉閭所推者詣洛陽宫　麟徳元年應銷聲幽藪科<lb/>
一人　儀鳳元年崔融應辭彈文筆科　乾封元年應<lb/>
幽素舉及第一十三人　永昌元年應學綜古今科一<lb/>
人<hi>唐書</hi>陳子昻奏武后八科一措刑二官人三知賢四去<lb/>
疑五招諫六勸賞七息兵八安宗子<hi>本傳</hi>沈既濟曰夫古<lb/>
今選用之法九流常叙有三科而已曰徳也才也勞也<lb/>
而今選曹皆不及焉且吏部甲令雖曰度徳居任量才<lb/>
<pb n="KR3k0025_WYG_037-8b"/>
授職計勞升叙然考校之法皆在書判簿歴言辭俯仰<lb/>
之間則安行徐言非徳也空文善書非才也累資積考<lb/>
非勞也況衆流茫茫耳目有不及者乎<hi>選舉志</hi>三科登雋<lb/>
又曰俊異賢才斡蠱<hi>陸贄傳</hi>漢興雜三代之政𢎞四科之<lb/>
舉西京始振經術之學東漢終持名行之節<hi>楊琯傳疏</hi>所舉<lb/>
四科必以公㢘孝弟為之質素然後别精藝能之科第<lb/>
耳<hi>裴垍賢良策</hi>張鷟陽矯陸元芳貟半千皆試中八科　崔<lb/>
融擢八科髙第<hi>本傳</hi>
<pb n="KR3k0025_WYG_037-9a"/>
傳記漢建初以來詔書辟士四科一曰徳行髙妙志節<lb/>
清白二曰經明行修能任博士三曰明曉法律足以決<lb/>
疑能案草覆問文任御史四曰剛毅多略遭事不惑明<lb/>
足照姦勇足決疑才任三輔<hi>漢官儀</hi>唐有直言極諫科哲<lb/>
人竒士科逸淪屠釣科良才異等科文儒異等科博學<lb/>
優通科文辭清麗科將帥科武足安邊科髙才沉淪草<lb/>
澤自學科才髙未達沉迹下僚科博學宏詞科多才科<lb/>
王霸科智謀將帥科文詞清逸科樂道安貧科諷諫主<lb/>
<pb n="KR3k0025_WYG_037-9b"/>
文科<hi>譚賔録</hi>調露元年詔曰今年冬至有事嵩岳令諸州<lb/>
明揚側陋或文武兼資財堪將相或學藝該博業標儒<lb/>
首或藻思宏麗辭擅文宗或洞曉音律識均牙曠或深<lb/>
明歴數妙同京管者咸令薦舉<hi>登科記</hi>
　　　知貢舉<lb/>
史王師旦知貢舉進士張昌齡王公瑾並有俊才師旦<lb/>
考其文策全下<hi>詳見前科舉類</hi>王起前後四典貢部精鑑狥公<lb/>
所選皆當代詞藝之士有名於時　李宗閔典貢舉所<lb/>
<pb n="KR3k0025_WYG_037-10a"/>
取多知名士世謂之玉筍　張楚金與兄越石同舉所<lb/>
司以兄弟不可兩收將罷越石楚金進曰以順則越石<lb/>
長以才則楚金不如請俱退李勣時在中書難曰國家<lb/>
貢舉本求才行何妨雙舉遂俱進士擢第　賈鋉三典<lb/>
貢舉得士七十五人多名卿宰相髙湜為禮部侍郎時<lb/>
取士多由權要干請湜抵㡌於地曰吾決以至公取之<lb/>
得譴固吾分<hi>唐書</hi>裴皥以文學在朝廷文章相馬𦙍孫桑<lb/>
維翰皆皥禮部所取進士也後𦙍孫知貢舉引新進士<lb/>
<pb n="KR3k0025_WYG_037-10b"/>
詣皥皥作詩曰門生門下見門生世傳以為榮<hi>五代史</hi>
傳記唐初貢舉主之考功開元考功員外郎李昻為舉<lb/>
人詆訶帝以員郎望輕遂移貢舉於禮部以侍郎主之<lb/>
士有姻舊悉試考功謂之别頭後齊抗為相奏罷之<hi>職林</hi>
李逢吉知貢舉榜未放而入相王播代放榜及第人就<lb/>
中書見座主時稱好脚跡門生<hi>南部新書</hi>父子知舉者三家<lb/>
髙鍇子相于邵子允躬崔郾子瑤唯崔氏相去只二十<lb/>
年<hi>同上</hi>崔湜弱冠登科十年内掌貢舉<hi>翰林盛事</hi>崔羣知貢舉<lb/>
<pb n="KR3k0025_WYG_037-11a"/>
歸其妻勸令求田羣曰予有美莊三十所榜所取三十<lb/>
人是也妻曰君非陸贄門生乎君掌文柄約其子簡札<lb/>
不令就試如以君為良田則陸氏一莊荒矣羣無以對<lb/>
<hi>唐餘録</hi>權徳輿不由科第掌貢舉三年門生相繼為公相<lb/>
<hi>因話録</hi>後周范質年二十舉進士和凝權知貢舉平生以<lb/>
宰輔自期登第之嵗姓名在第十三及覽質文卷知非<lb/>
常人也洎放榜亦以質為第十三場屋間謂之傳衣缽<lb/>
言若禪宗之相付受也其後凝既登庸不數年間質亦<lb/>
<pb n="KR3k0025_WYG_037-11b"/>
大拜<hi>聞見録</hi>
集凡執文章權衡以揣量多士披沙剖璞由我而顯者<lb/>
落落然居多推是風鑒移於大冶則鎔範之内無非祥<lb/>
金<hi>劉夢得</hi>所考試士踵相躡為宰相達官<hi>韓/文</hi>典貢春闈<hi>杜牧</hi>
禮闈新榜動長安九陌人人走馬看一日聲名徧天下<lb/>
滿城桃李屬春官<hi>劉夢得</hi>
本朝禮部貢院以朝官一員主判若遣官知貢舉即主<lb/>
判官罷舉事畢復别遣官主判<hi>㑹要</hi>慶厯二年富弼上<lb/>
<pb n="KR3k0025_WYG_037-12a"/>
言南省主文者四五人皆兩制宗匠　國家申命邇臣<lb/>
往司貢舉<hi>慶厯詔</hi>知舉差四員<hi>元祐詔</hi>賈黄中兩知貢舉趙<lb/>
安仁三典春闈<hi>職類</hi>楊大年為翰林學士適禮部試天下<lb/>
士一日㑹鄉里待試者或云學士必持文衡幸預有以<lb/>
教之大年乃作色拂衣而入則曰丕休哉大年果知貢<lb/>
舉凡程文之用丕休哉者皆中選而當時坐中之客亦<lb/>
半有不以為意而不用者<hi>聞見録</hi>歐陽公知貢舉毎遇考<lb/>
試卷坐後常覺一朱衣人時復㸃頭然後其文入格不<lb/>
<pb n="KR3k0025_WYG_037-12b"/>
以則無復與考及囘視之一無所見<hi>侯鯖録</hi>簪紱近臣當<lb/>
顯任絲綸深㫖諭丹衷旰宵汲汲予有念威風孜孜爾<lb/>
狥公名實豈遺衡鑑内賢能皆萃網羅中　盛時選士<lb/>
貢闈開罄宇聞風獻藝來心似權衡求實效勿教蓬蓽<lb/>
有遺才<hi>真宗御製</hi>
　　　主文<lb/>
傳記李昻主俊秀科集貢士曰文之美惡悉之矣如有<lb/>
請託當悉黜之既而程外舅薦李權於昻昻惡召權庭<lb/>
<pb n="KR3k0025_WYG_037-13a"/>
數之且斥其章句之疵權曰鄙文不臧已聞命矣執事<lb/>
詩云耳臨清渭洗心向白雲閒今天子春秋鼎盛不揖<lb/>
遜天下而洗耳何哉<hi>大唐遺事</hi>鄭薰主文舉人有顔標者薰<lb/>
誤謂是魯公之後以為狀元及謝恩問及廟院標曰標<lb/>
寒進也未嘗有廟院薰始大悔無名子嘲曰主司頭腦<lb/>
太冬烘錯認顔標作魯公<hi>摭言</hi>劉虚白昔與裴令公同硯<lb/>
席及公主文虛白猶是舉子簾前獻一詩云二十年前<lb/>
此夜中一般燈燭一般風不知嵗月能多少猶著麻衣<lb/>
<pb n="KR3k0025_WYG_037-13b"/>
侍至公<hi>詩話</hi>李程試日五色賦初出試塲楊於陵遇程詢<lb/>
其所試程誦之其破題曰徳動天鑒祥開日華於陵曰<lb/>
公今須作狀元翌日無名於陵深不平乃故將李子文<lb/>
繕冩攜之以謁主文主文嘆賞不已於陵曰當今塲中<lb/>
若有此賦侍郎何以待之主文曰非狀元不可也於陵<lb/>
曰苟如此侍郎巳遺賢矣此乃李程所作亟命取程所<lb/>
納卷對之不差一字主文因謀之於陵擢為狀元<hi>詩話</hi>
本朝士人劉幾驟為險怪之語歐公深惡之㑹公主文<lb/>
<pb n="KR3k0025_WYG_037-14a"/>
有一舉人論曰天地軋萬物茁聖人發公曰此劉幾也<lb/>
戲續之曰秀才刺試官刷乃以大朱筆横抹之自首至<lb/>
尾謂之紅勒帛判大紕繆字榜之既而果幾也後數年<lb/>
公為御試考官試堯舜性仁賦有曰靜而延年獨髙五<lb/>
帝之夀動而有勇形為四罪之誅公大稱賞擢為第一<lb/>
人及唱名乃劉煇人有識之者曰此劉幾也易名矣公<lb/>
愕然乆之<hi>夢溪筆談</hi>
　　　考官<lb/>
<pb n="KR3k0025_WYG_037-14b"/>
史孫逖為考功選貢士多得俊才初年杜鴻漸至宰相<lb/>
顔真卿為尚書後年拔李華蕭穎士趙驊登上第逖謂<lb/>
人曰此三人堪掌綸誥　韋執誼從祖兄夏卿為吏部<lb/>
侍郎執誼為翰林學士受財為人求科第夏卿不應乃<lb/>
探出懐中金以納夏卿袖夏卿擺袖引身而去　劉蕡<lb/>
對策詆宦官考官馮宿等見劉蕡策歎伏而畏宦官不<lb/>
敢取<hi>唐書</hi>
傳記盧渥曽於迎旅遇宣宗微行請詩卷袖之他日令<lb/>
<pb n="KR3k0025_WYG_037-15a"/>
主司擢第至後知舉遇黄巢犯闕不及終塲趙崇戲之<lb/>
曰出腹不生養主司也<hi>北夢瑣言</hi>
集諸生業患不能精毋患有司之不明行患不能成毋<lb/>
患有司之不公<hi>韓文</hi>肯與斗筲者决得失於一夫之目而<lb/>
為之欣戚哉<hi>與崔立之書</hi>吾以是知齊生異日誠良有司也<lb/>
<hi>送齊錦序</hi>
本朝建炎初戎務擾擾適當廷對姑令有司試策一道<lb/>
不經御覽潭州何烈只依常式於卷子内稱臣聞及聖<lb/>
<pb n="KR3k0025_WYG_037-15b"/>
問浮溪為考官坐不舉覺除集撰奉祠謝表曰謂子路<lb/>
使門人為臣雖誠悖理而徐邈云酒中有聖初亦何心<lb/>
<hi>筆談</hi>平生謾說古戰塲過眼還迷日五色<hi>坡詩</hi>剖蚌得珠難<lb/>
揚沙見金少　諸生程藝文承詔當品目　變名混甲<lb/>
乙謄冩失句讀晝忩過白駒夜几跛紅燭釣深思嘉魚<lb/>
攻璞願良玉<hi>山谷</hi>陳彭年有親戚為命首司供食既暮而<lb/>
罷其詞藻宏麗策外更試詩賦各一道制舉試詩賦自<lb/>
此始　代宗御宣政殿試制舉人至夕策未成者令大<lb/>
<pb n="KR3k0025_WYG_037-16a"/>
官給燭俾盡其力　皇甫鎛第進士又權制科由聚斂<lb/>
為相雖市道者嗤之　元稹舉制科第一其進非公議<lb/>
為士類訾薄附宦貴得宰相晩節彌阻喪加㢘節不飾<lb/>
云　元和元年策試制舉之士於是白居易等出焉<hi>通鑑</hi>
傳記陛下親臨前殿俯加明試坐之裀褥覆以幄幕酒<lb/>
食賜與慰問紛綸自質明洎於夜分聖躬不移御座恩<lb/>
深禮備未有盛於兹舉也<hi>唐試制科故事如此見類也</hi>永昌元年應<lb/>
舉綜古今科一人張說第一等考策日封進令曰洛州<lb/>
<pb n="KR3k0025_WYG_037-16b"/>
人張說文詞清典藝能優裕金門對策已居髙科之首<lb/>
銀牓效官宜加一命之秩<hi>登科記</hi>
集憶獻三賦蓬萊宫自怪一日聲烜赫集賢學士如堵<lb/>
牆觀我落筆中書堂<hi>杜工部</hi>君門起天中多士如星攅烟<lb/>
霞覆雙闕忭舞羅千官清漏滴銅壺仙厨下雕盤熒煌<lb/>
仰金牓錯落飛濡翰古來長策人所嘆遭時難一鳴從<lb/>
此始相望青雲端<hi>劉夢得送道中</hi>
本朝宋興以來御試制科舉人無登等者惟吳育第三<lb/>
<pb n="KR3k0025_WYG_037-17a"/>
等餘皆四等除此則落之<hi>東軒筆録</hi>國初制科有賢良方正<lb/>
能直言極諌經學優深可為師法詳閑吏理達於教化<lb/>
凡三科應内外職官前資見任黄衣草澤人並許諸州<lb/>
及本司解送上吏部對御試第一道以三千字以上取<lb/>
文理優者為入等　景徳二年詔尚慮清介之秀遺逸<lb/>
於丘園髙尚之姿隱淪於屠釣今復置賢良方正能直<lb/>
言極諫博通文典達於教化才識兼茂明於體用武足<lb/>
安邊洞明韜畧運籌決勝軍謀宏逺材任邊寄等科<lb/>
<pb n="KR3k0025_WYG_037-17b"/>
四年中書門下言考試應試科陳絳夏竦史良三人詞<lb/>
理稍優帝曰比設此科欲求才識若但考文義則積舉<lb/>
者方能中選茍有濟時之用安得而知朕以六經之㫖<lb/>
聖人用心固於子史異矣今策問宜用經義參之時務<lb/>
因命兩制各上策問而擇用之<hi>並選舉志</hi>
天聖七年復置賢良方正等六科應上件科目者先進<lb/>
所業策論五十首試論六首以三千字以上為合格<hi>㑹要</hi>
蘇轍舉直言考官以為不當收司馬公言轍於同科四<lb/>
<pb n="KR3k0025_WYG_037-18a"/>
人言最切直不可不收仁宗曰求直言而以直棄之天<lb/>
下其謂朕何<hi>坡集溫公行状</hi>仁宗即位八年以制策取人一舉<lb/>
而得富弼再舉而得公<hi>張方平誌</hi>錢希白賢良方正擢第子<lb/>
明逸彦逺相繼登制科蘇軾蘇轍兄弟同年制策入等<lb/>
故彦逺謝啓曰兩朝之間相繼者父子十年之内並進<lb/>
者弟兄子瞻啓曰兄弟同竊於賢良衣冠或以為盛事<lb/>
希白從孫藻後復登進士第復登制科其謝啓云十年<lb/>
二第屢玷於主司一門四人無慙於祖烈<hi>渑水燕談</hi>夏竦舉<lb/>
<pb n="KR3k0025_WYG_037-18b"/>
制科庭下有老宦者以吳綾手巾乞詩公題曰殿上衮<lb/>
衣明日月階前旗影動龍蛇縱横禮樂三千字獨對丹<lb/>
墀日未斜　李太伯素不喜孟子以孔子尊王孟子教<lb/>
諸侯為王甞試制科六論不得其一曰吾書未甞不讀<lb/>
必孟子註疏也擲筆而出因為檢視之果然<hi>筆談</hi>
　　　賢良科<lb/>
史文帝二年詔十一月晦日食舉賢良方正能直言極<lb/>
諫者以正朕之不逮　賈山至言曰使天下舉賢良方<lb/>
<pb n="KR3k0025_WYG_037-19a"/>
正之士天下皆訢訢然曰將興堯舜之道矣　武帝建<lb/>
元元年丞相衞綰奏所舉賢良或治申商韓非蘇秦張儀<lb/>
之言亂國政者請皆罷　元光二年策賢良明於古今<lb/>
王事之體受策察問咸以書對　董仲舒以賢良對制<lb/>
曰朕廣延四方之豪雋公選賢良修潔博習之士欲聞<lb/>
大道之要至論之極今子大夫褎然為舉首朕垂聼而<lb/>
問焉　晁錯習申商刑名武帝詔有司舉賢良文學之<lb/>
士錯在選中　時對策者百餘人太常奏公孫𢎞第居<lb/>
<pb n="KR3k0025_WYG_037-19b"/>
下天子擢𢎞為第一召見容貌甚麗拜為博士待詔金<lb/>
馬門　昭帝始元中召文學賢良問以治亂皆對願罷<lb/>
鹽鐵酒𣙜均輸　成帝建始三年冬日食地震詔舉方<lb/>
正賢良之士劉慶忌舉谷永待詔公車<hi>西漢</hi>永初元年詔<lb/>
舉賢良方正有道術之士<hi>後漢</hi>郤詵遷雍州刺史帝曰卿<lb/>
自以為如何對曰臣舉賢良對策第一猶桂林之一枝<lb/>
崑山之片玉帝笑之　武帝詔各賢良方正直言㑹東<lb/>
堂策問<hi>晉書</hi>張柬之以賢良召對時年七十對策者千餘<lb/>
<pb n="KR3k0025_WYG_037-20a"/>
柬之為第一<hi>唐本傳</hi>正元元年策賢良方正得穆質裴復<lb/>
栁公綽崔邠韋純魏洪簡勲執易等世美防知人<hi>鮑防傳</hi>
牛僧孺元和初以賢良方正對策與李宗閔皇甫湜俱<lb/>
第一其言鯁訐不避宰相<hi>僧孺傳</hi>文宗太和二年帝引諸<lb/>
儒百餘于庭策之賈餗龐年見劉蕡對嗟伏以為過古<lb/>
賈董而畏中官睚眦不敢取士人讀其辭至感慨流涕<lb/>
　李郃曰劉蕡下第我輩登科能無厚顔<hi>通鑑</hi>國之選士<lb/>
必籍賢良蓋取孝友純備及言行篤實居鄉育徳動不<lb/>
<pb n="KR3k0025_WYG_037-20b"/>
違仁如是率巳從政化人鎮俗<hi>楊綰傳</hi>
集漢庭以賢良文學徴有道之士公孫𢎞條對第一席<lb/>
其勢鼓行人間取丞相且侯使漢有得人之聲伊𢎞發<lb/>
也皇唐文物與漢同風故天后朝燕國張公說以詞標<lb/>
文苑徴𤣥宗朝曲江張公九齡以道侔伊吕徴徳宗朝<lb/>
天水姜公公輔杜陵韋公執誼河東裴公垍以賢良方<lb/>
正徴憲宗朝河南元公稹京兆韋公淳以才識兼茂徴<lb/>
隴西牛公僧孺李公宗閔以能直言極諌徴咸用對策<lb/>
<pb n="KR3k0025_WYG_037-21a"/>
甲於天下繼為有聲宰相古今相望落落然如騎星辰<lb/>
與夫起版築飯牛者異矣<hi>劉禹錫集</hi>
本朝富公弼初遊塲屋穆伯長謂之曰進士不足以盡<lb/>
子之才當以大科名試公果禮部試下范文正公遣人<lb/>
追公曰有㫖以大科取士可亟還公辭以未甞為此學<lb/>
文正曰已聞諸公薦君矣乆為君闢一室皆大科文字<lb/>
可往就館時晏元獻公為相求壻於文正文正曰公女<lb/>
若嫁官人某不敢知必欲國士無如富弼者即議壻公<lb/>
<pb n="KR3k0025_WYG_037-21b"/>
遂以賢良方正登第<hi>聞見録</hi>吳奎將舉賢良夢入魏文帝<lb/>
廟升殿問羣臣優劣衆未對對曰韓延夀為最是夕書<lb/>
吏楊間亦夢公讀楊阜傳翌日告公公學二傳及試六<lb/>
論一乃韓延夀楊阜孰優公果中首選<hi>澠水燕談</hi>張賢良咸<lb/>
應茂才科過䕫州郡將厚待之因問曰四科優劣之差<lb/>
見於何書張無以對守曰載孟子注中張道中謾思索<lb/>
著論咸至都閣試六論以此為首題張更不注思而就<lb/>
主文覽之大喜過閤第一張即魏公之翁也<hi>揮塵録</hi>自賢<lb/>
<pb n="KR3k0025_WYG_037-22a"/>
良設科文苑立傳而後無益之言滿天下<hi>朱文公語</hi>
　　　宏詞科<lb/>
史唐設博學宏詞科<hi>選舉志</hi>栁宗元少精敏絶倫為文章<lb/>
卓偉精緻一時輩行推仰第進士博學宏詞科<hi>唐書</hi>
集聞吏部有以博學宏詞選者人尤謂之才且得美仕<lb/>
就求其術凡二試於吏部一既得之而又黜於中書雖<lb/>
不得仕人或謂之能焉退自取所試讀之乃類於俳優<lb/>
者之辭顔忸怩而心不寧者數月既己為之則欲有所<lb/>
<pb n="KR3k0025_WYG_037-22b"/>
成就書所謂恥過作非者也因復求舉亦無幸焉乃復<lb/>
自疑以為所試與得之者不同其程度及得觀之余亦<lb/>
無甚愧焉夫所謂博學者豈今之所謂者乎夫所謂宏<lb/>
辭者豈今之所謂者乎誠使古之豪傑之士若屈原孟<lb/>
軻司馬遷相如揚雄之徒進於是選必知其懐慙乃不<lb/>
自進而已耳設使與夫今之善進取者競於䝉昧之中<lb/>
僕必知其辱焉然彼五子者且使生乎今之世其道雖<lb/>
不顯於天下其自負何如哉肯與夫斗筲者決得失於<lb/>
<pb n="KR3k0025_WYG_037-23a"/>
一夫之目而為之欣戚哉<hi>韓文崔立之書</hi>及執事既上名之後<lb/>
三人之中其二人者固所傳聞矣華實兼者也果竟得<lb/>
之而又升焉其一人者則莫之聞矣實與華違行與時<lb/>
乖果竟退之<hi>與崔虞部書</hi>
本朝國初立宏詞拔萃科紹聖立服勤詞學科大觀改<lb/>
詞學兼茂科紹興改博學宏詞科<hi>國史</hi>紹聖二年禮部言<lb/>
宏詞除詔誥赦敕不試外今擬合程試考校格　一試<lb/>
格十條章表依見行體式賦如唐人斬白蛇幽蘭渥洼<lb/>
<pb n="KR3k0025_WYG_037-23b"/>
馬之類頌如韓愈元和聖徳詩栁宗元平淮夷雅樂之<lb/>
類箴如揚雄九州箴之類銘如栁宗元塗山銘張孟陽<lb/>
劍閣之類誡諭如近體誡諭風俗百官之類露布如唐<lb/>
人破蕃賊露布之類檄書如司馬相如喻蜀檄書之類<lb/>
序如顔延之王融曲水詩序之類記亦用四六以上考<lb/>
試官臨時取三題各一塲試其章表頌檄書露而誡諭<lb/>
序記並限三百字以上成箴銘並限一百字以上成賦<lb/>
八韻限三百字以上成一考格五條詞理俱優者為二<lb/>
<pb n="KR3k0025_WYG_037-24a"/>
等詞理次優者為次等詞格超異者取㫖上等循兩資<lb/>
次等循一資承務郎以上比類推恩<hi>續㑹要</hi>正月二十八<lb/>
日再立到考試格章表露布檄書以上用四六頌箴誡<lb/>
諭序記以上依古今體亦許用四六考官臨時此四題<lb/>
作兩塲引試並限三百字以上箴銘限一百字以上成<lb/>
<hi>同上</hi>試宏詞乃是以文字自售古今得已似不如此<hi>楊龜山語</hi>
洪景伯兄弟應博學宏詞以克敵弓銘為題洪不知所<lb/>
出有巡捕老卒問洪曰官人欲知之否洪笑曰非爾所<lb/>
<pb n="KR3k0025_WYG_037-24b"/>
知卒曰不然我本韓太尉世忠之部曲從軍日見有人<lb/>
以神臂弓舊様獻於太尉太尉令如其制度製以進御<lb/>
賜名克敵併以嵗月告之洪盡用其語首云紹興戊午<lb/>
五月大將云云主文驚喜遂中科目若有神助焉<hi>李平叔云</hi>
　　　刑法科<lb/>
史漢髙祖初定闗中與秦父老約法三章　命蕭何定<lb/>
律令　鄭昌上疏云若開後嗣不若定律令律令一定<lb/>
愚民知所避姦吏無所㺯矣成帝詔今大辟之刑千<lb/>
<pb n="KR3k0025_WYG_037-25a"/>
有餘條律令煩多百餘萬言自明習者不知所由以羅<lb/>
元元之民大絶亡辜<hi>漢書</hi>律令成杜預為之注解曰法者<lb/>
繩墨之斷例非窮理盡性之書也故文約而例直聽省<lb/>
而禁簡<hi>晉書</hi>裴𢎞獻駁律令四千餘事　髙宗詔律學之<lb/>
士撰律疏　張戣以刑律分類為門而附以格敕為大<lb/>
中刑律統類詔刑部頒行之<hi>唐書</hi>
本朝雍熙二年詔曰法家最切於時廢之已乆可復置<lb/>
明法一科<hi>㑹要</hi>
<pb n="KR3k0025_WYG_037-25b"/>
　　　童子科<lb/>
史任延年十二明詩易春秋顯名大學學中號任聖童<lb/>
<hi>漢本傳</hi>司馬朗十二嵗試經為童子郎監試者以其身體<lb/>
壯大疑朗匿年朗曰朗之内外累世長大朗雖稺弱無<lb/>
仰髙之風損年以求早成非志所為也<hi>魏本傳</hi>楊收年十<lb/>
三善屬文吳人號神童里人多造門觀詩賦至壓敗其<lb/>
藩收嘲之曰爾非羸角者奚用觸吾藩<hi>唐本傳</hi>𤣥宗封泰<lb/>
山劉晏始八嵗獻頌行在上竒其幼命張說試之說曰<lb/>
<pb n="KR3k0025_WYG_037-26a"/>
國瑞也即授太子正字號神童名震一時引晏殿内坐<lb/>
貴妃膝上親為畫眉總髻宫人遺花投果<hi>本傳</hi>李泌七嵗<lb/>
能為文𤣥宗召之帝方與張說觀奕因使說試其能請<lb/>
賦方圓動靜泌曰願聞其略說曰方若棋局圓若棋子<lb/>
動若棋生靜若棋死泌即答曰方若行義圓若用智動<lb/>
若騁才靜若得意說因賀帝得竒童帝大恱<hi>本傳</hi>孔穎達<lb/>
八嵗就學記誦日千餘言詔國子祕書學士與論議穎<lb/>
達為冠<hi>儒學傳</hi>
<pb n="KR3k0025_WYG_037-26b"/>
集張童子生九年自州縣達禮部一舉而進立於二百<lb/>
人之列　愈將進童子於道使人謂童子求益者非欲<lb/>
速成者<hi>韓文</hi>
本朝楊億年十一以童子召對試詩賦五篇下筆立成<lb/>
太宗歎異授正字制曰汝方在髫齓不煩師訓精爽神<lb/>
助文學生知越景絶塵一日千里予有望於汝也　晏<lb/>
殊七嵗善屬文號神童張知白薦之得召試真宗置之<lb/>
祕閣使得悉讀祕閣書　祥符八年以童子蔡伯希為<lb/>
<pb n="KR3k0025_WYG_037-27a"/>
祕書省正字伯希纔四嵗誦詩百餘篇上召入禁中應<lb/>
對周詳所誦詩精因命以官又作詩以賜　郭中恕善<lb/>
屬文及書史小學通九經七嵗舉童子<hi>言行録</hi>
　　　試館職<lb/>
史韓忠獻公宋景文公同召試中選王徳用帶平章事<lb/>
例當謝二公有空疎之謙徳用曰亦曽見程文誠空疎<lb/>
少年更宜廣問學二公大不堪景文曰吾屬見一老衙<lb/>
問是納侮也後二公俱成大名忠獻謂景文曰王公雖<lb/>
<pb n="KR3k0025_WYG_037-27b"/>
武人尚有激厲成就後學之意不可忘也<hi>聞見録</hi>苗振第<lb/>
四人及第召試館職晏相曰宜稍溫習振曰豈有二十<lb/>
年為老娘而倒綳孩兒者乎既試果不中選公笑曰苗<lb/>
君竟倒綳孩兒矣<hi>倦遊録</hi>吕公著既登第詔嵗次所業以進<lb/>
將召試館職公謙避終無所進朝廷知其意不復索所<lb/>
業令徑就試亦不赴故仁宗心重之　何澹試館職策<lb/>
上録其策中所言堂闕歸部亦有未便曰恐所言有可<lb/>
採不欲遣之<hi>言行録</hi>
<pb n="KR3k0025_WYG_037-28a"/>
　　　試教官<lb/>
史伏見太學試博士第子皆以意說不修家法臣以為<lb/>
博士及甲乙策試宜從其家章句開五十難以試之解<lb/>
釋多者為上第引文明者為髙說若不依先師義有相<lb/>
代者皆以為罪<hi>後漢書</hi>
本朝元豐七年立法試學官上等為博士下等為正録<lb/>
願授教授者聽<hi>四史</hi>元符元年詔學官嵗一試<hi>四朝史</hi>紹興<lb/>
五年罷試學官科　十五年詔試諸州教授自來春始<lb/>
<pb n="KR3k0025_WYG_037-28b"/>
<hi>中興㑹要</hi>
　　　鄉舉<lb/>
經大司徒以鄉三物教萬民而賔興之三年則大比攷<lb/>
其徳行道藝而興賢者能者鄉老及鄉大夫帥其吏興<lb/>
其衆寡以賔禮禮之厥明鄉老及鄉大夫羣吏獻賢能<lb/>
之書于王王再拜受之登于天府内史貳之　此謂使<lb/>
民興賢出使長之使民興能入使治之<hi>周禮</hi>命鄉論秀士<lb/>
升之司徒曰選士<hi>記王制</hi>諸侯嵗貢士於天子天子試之<lb/>
<pb n="KR3k0025_WYG_037-29a"/>
於射宫<hi>射義</hi>
史御史中執法郡守必身勸為之駕　縣次續食令與<lb/>
計偕　武帝議不舉者罪有司議曰古者諸侯貢士一<lb/>
適謂之好徳再適謂之賢賢三適謂之有功迺加九錫<lb/>
不貢士一則黜爵再則黜地三而黜爵地畢矣注云適得<lb/>
其人<hi>漢議</hi>章帝詔鄉舉里選必累功勞每尋前世舉人貢<lb/>
士或起畎畆不繫閥閱敷奏以言則文章可採明試以<lb/>
功則政有異迹文質彬彬朕甚嘉之<hi>後漢書</hi>古者諸侯嵗<lb/>
<pb n="KR3k0025_WYG_037-29b"/>
貢士進賢受上賞非賢貶爵<hi>左雄傳</hi>古之取士必使諸侯<lb/>
嵗貢<hi>蔡邕傳</hi>魏明帝詔郡國貢士以經學為先<hi>魏志</hi>王元曽<lb/>
與劉巘父恵書曰比嵗賢子充秀州閭<hi>南史</hi>由州縣者曰<lb/>
鄉貢　天寶十二年敕天下罷鄉貢十四年復鄉貢士<lb/>
<hi>唐志</hi>李琪既貴乃刻牙拔為金字曰前鄉貢進士置之坐<lb/>
側<hi>五代史</hi>
傳記槐花黄舉子忙<hi>南部新書</hi>文宗曽言進士之盛宰相對<lb/>
曰舉塲中自云鄉貢進士不博上州刺史　喬彛京兆<lb/>
<pb n="KR3k0025_WYG_037-30a"/>
府解試渥洼馬賦奮筆斯須而就試官便欲首送京兆<lb/>
曰喬彛崢嶸甚以解副薦之可也<hi>廣記</hi>髙郢夜課於豐亭<lb/>
忽見一鼈在案上視之石也郢異其事取千題散置禇<lb/>
中禱祝令石鼈銜之以卜來試既而石鼈舉頭乃是沙<lb/>
洲獨鳥賦題出果然其年首送<hi>湘潭記</hi>盧肇就江西解試<lb/>
為試官末送肇以啓事謝曰巨鼇屭贔首冠蓬山試官<lb/>
謂之曰昨恨以人數擠排深慙名第奉凂焉得翻有<lb/>
首冠蓬山之語肇曰頑石在上巨鼇戴之豈非首冠耶<lb/>
<pb n="KR3k0025_WYG_037-30b"/>
一坐聞之大笑　神州解送自天寶開元之際率以上<lb/>
十人謂之等第必求名實相副者或至渾化不然十得<lb/>
七八茍異於是牒貢院請落由故有神州等第録以記<lb/>
得人之盛<hi>摭言</hi>荆州解送舉人多不成名號天荒解　江<lb/>
西節帥鍾傳孜孜以薦賢為急務求貢於有司者莫不<lb/>
盡禮接之考試之辰設㑹供帳甲於治平行鄉飲之禮<lb/>
復大㑹以餞之筐篋之外率皆資以桂玉解元三十萬<lb/>
解副二十萬自餘皆不減十萬<hi>瑣言</hi>張楚金與兄越石同<lb/>
<pb n="KR3k0025_WYG_037-31a"/>
預鄉貢進士<hi>談賔録</hi>咸通中楊𤣥翼怒舉子衣服太盛欲<lb/>
令騎驢時有詩曰看看詔下盡騎驢紫軸緋氈滿九衢<lb/>
清瘦兒郎猶自可就中愁殺鄭昌圖<hi>盧氏雜記</hi>王維素為岐<lb/>
王所知將應舉告王為地王令作琵琶曲引至貴戚家<lb/>
自彈其曲曰鬱輪袍貴戚大愛之王曰此非伶人乃能<lb/>
文之士遂為因縁是年為舉首<hi>廣異</hi>劉鶚就鄉舉體貌瘠<lb/>
黑或被襴鞹人謂之白雲抱幽石<hi>江南野史</hi>開元二十五年<lb/>
敕諸州貢士上州嵗貢三人中州二人下州一人必有<lb/>
<pb n="KR3k0025_WYG_037-31b"/>
才行不限其數解送之日行鄉飲禮牲用少牢以官物<lb/>
充<hi>登科記</hi>其不在館學而舉者謂之鄉貢<hi>通鑑</hi>外府不試而<lb/>
貢者謂之拔解<hi>國史補</hi>
集朝廷用文字求士每嵗布衣束帶偕計吏而造有司<lb/>
者僅半孔徒之數春官上大夫擢甲乙而升司徒者於<lb/>
孔氏髙弟亦再倍然<hi>栁文</hi>詔下諸郡國嵗貢鄉曲英<hi>韓集</hi>雨<lb/>
中粧㸃望中黄勾引蟬聲送夕陽憶得當年隨計吏馬<lb/>
蹄特特為君忙<hi>翁承贊</hi>對雖希鼔瑟名亦濫吹竽<hi>温庭筠</hi>
<pb n="KR3k0025_WYG_037-32a"/>
本朝秦少游夢發殯而葬之皆云劉發之柩是嵗發首<lb/>
薦<hi>坡集</hi>孫山應舉綴名牓末朋儕以書問得失答曰解名<lb/>
盡處是孫山餘人更在孫山外覧者大笑　載色載笑<lb/>
有同於泮水一觴一詠無愧於山隂真禮義之遺風正<lb/>
太平之盛舉<hi>東坡鹿鳴燕序</hi>
　　　監舉<lb/>
史天寶十三載敕舉人不由國子及郡縣學者勿舉送<lb/>
<hi>唐志</hi>
<pb n="KR3k0025_WYG_037-32b"/>
本朝伏覩解文濫應名薦肄三合雅方别於黨庠旅百<lb/>
在庭遽陪於方貢惟遴柬之彌衆叨首舉以為榮飾讓<lb/>
無從循涯有愧　夫何濫吹之曲誤入程文之規用冠<lb/>
譽髦越陞士級<hi>六一集</hi>鄭毅夫國子監以第五人送意甚<lb/>
不平謝主司啓事有李廣事業自謂無雙杜牧文章止<lb/>
得第五又云騏驥已老甘駑馬以先之巨鼇不靈因頑<lb/>
石之在上主司銜之<hi>沈存中筆談</hi>
　　　漕舉<hi>鎖㕔附</hi>
<pb n="KR3k0025_WYG_037-33a"/>
傳記建中三年敕禮部應進士舉人等自今以後如有<lb/>
試官及不合選并諸色出身人有應舉者宜先於舉司<lb/>
陳狀凖例考試如才堪及第者送名中書門下重加考<lb/>
覈如實才堪凖例與及第至選日仍稍優與處分其正<lb/>
員官不在此限<hi>㑹要</hi>黄通累舉不第作官數任年將耳<lb/>
順鎖㕔應舉或嘲曰老妓舞柘枝剰員呈武藝<hi>雜志</hi>
本朝先朝時鎖㕔舉進士者時有一人以為竒異試不<lb/>
中者皆有責罰為私罪其後詔文官聽兩舉武官一舉<lb/>
<pb n="KR3k0025_WYG_037-33b"/>
不中者不復責罰景祐中詔今後鎖㕔應舉人與白衣<lb/>
别試各十人中解三人在外者衆試於轉運司不復限<lb/>
此舉數<hi>涑水記聞</hi>
　　　武舉<lb/>
史漢成帝令北邊二十二郡郡舉勇猛知兵法者各一<lb/>
人　哀帝詔舉明兵法有大慮者　平帝時舉勇武有<lb/>
節明兵法郡一人詣公車　安帝詔舉列將子孫明曉<lb/>
戰陣任將帥者　順帝令舉剛毅武猛有謀謨任將帥<lb/>
<pb n="KR3k0025_WYG_037-34a"/>
者又詔選武猛試用有明効任為將校者　靈帝詔舉<lb/>
列将子孫吏民有驗戰陣之略者<hi>漢書</hi>晉武帝詔舉猛勇<lb/>
秀異<hi>晉書</hi>唐詔至軍謀將略翹闗拔山絶藝竒技莫不兼<lb/>
取　武舉蓋起於武后之時長安二年始置武舉其制<lb/>
有長垜馬射步射平射箇射又有馬搶翹闗負重身材<lb/>
之選翹闗長丈七尺徑三寸矛凡十舉後手持闗距出<lb/>
處無過一尺負重者負米五斛行五十步皆為中第亦<lb/>
以鄉飲酒禮送兵部其選用之法不足道故不復書<lb/>
<pb n="KR3k0025_WYG_037-34b"/>
郭子儀以武舉異等補左衛長史後為大臣以身為天<lb/>
下安危者二十年校中書令考二十四婁師徳以紅抹<lb/>
額應勇士詔顧圓好讀兵書有經濟宇宙之心以銓謀<lb/>
射策甲科授執㦸自負文藝獲武職頗不得意　貞觀<lb/>
十四年曰敷奏武舉人持弓挾矢數十百人入皇城恐<lb/>
非所宜也上聞之矍然命停武舉<hi>唐書</hi>
集周官考藝國子置車甲之司漢道推恩孤兒備羽林<lb/>
之用<hi>栁文田承嗣請隨軍状</hi>
<pb n="KR3k0025_WYG_037-35a"/>
本朝寶元三年詔自今武舉人程試並以策問定去留<lb/>
弓馬定髙下<hi>㑹要</hi>
　　　省試<lb/>
經大樂正論造士之秀者以告於王而升諸司馬曰進<lb/>
士<hi>記王制</hi>
史開元二十五年敕應進士等送中書門下詳覆　長<lb/>
慶元年詔今後禮部舉人宜凖開元二十五年敕及第<lb/>
人所試雜文并策先送中書門下詳覆　開成三年敕<lb/>
<pb n="KR3k0025_WYG_037-35b"/>
禮部貢院進士舉人嵗限放三十人及第　長慶三年<lb/>
王起奏曰伏以禮部放牓之後逺近誤傳非便臣請今<lb/>
年進士堪及第者本司考試訖其詩賦先送中書門下<lb/>
詳覆候敕却下本司然後凖例大字放牓從之　舒元<lb/>
輿舉進士見有司鈎校苛切既試尚書雖冰炭脂炬飡<lb/>
具皆人自將吏一唱名乃得入列棘圍席坐廡下因上<lb/>
書言古貢士未有輕於此者羅棘遮截疑其為姦非所<lb/>
以求心直也<hi>唐書</hi>和凝知貢舉舊例放牓日設棘於門及<lb/>
<pb n="KR3k0025_WYG_037-36a"/>
閉院門以防下第不逞者凝徹棘啟門是日他無諠者<lb/>
所放多才能之士時議以為得人<hi>五代史</hi>
傳記貞觀初放牓日太宗私幸端門見進士於牓下綴<lb/>
行而出喜謂侍臣曰天下英雄入吾彀中矣進士牓頭<lb/>
監粘黄紙四張以氈筆淡墨衮轉書禮部貢院四字或<lb/>
曰文皇頃以飛白書之又云象隂注陽受之狀<hi>摭言</hi>貢院<lb/>
牓右語及貢院宇用淡墨氈書李竚侍郎將放舉人命<lb/>
吏書榜未及填右語貢院字吏暴卒令史王㫤終其事<lb/>
<pb n="KR3k0025_WYG_037-36b"/>
㫤善書被酒染筆不能加墨一牓之内濃淡相間及視<lb/>
甚妍遂成故事<hi>賈氏雜録</hi>唐大中以來禮部放牓嵗取二三<lb/>
人姓氏稀僻者謂之色目人亦曰榜花<hi>南部新書</hi>唐舊制都<lb/>
省考試南院放牓南院東牆别築起一堵髙丈餘未辨<lb/>
色自北院將牓南院張之<hi>國史補</hi>
本朝開寶五年禮部奏名合格進士帝詔對於講武殿<lb/>
始下詔放榜新制也<hi>㑹要</hi>國初州郡貢士猶未限數目太<lb/>
宗始有意廣收文士淳化三年試禮部者遂㡬二萬人<lb/>
<pb n="KR3k0025_WYG_037-37a"/>
自後未有如是盛者　南省試進士有教無類賦王沂<lb/>
公為第一有云神龍異禀猶嗜欲之可求纎草何知尚<lb/>
薫蕕而相假有輕薄子云相國寺前熊翻筯斗望春門<lb/>
外驢舞柘枝議者曰言雖鄙俚事亦着題<hi>歸田録</hi>黄魯直<lb/>
得洪州解頭赴省試與侯希聖諸人待榜魯直置酒有<lb/>
僕自門被髮大呼而入舉三指問之乃同舎三人魯直<lb/>
不與飲酒自若飲罷看榜不少見顔色<hi>孫公談圃</hi>
　　　别院<lb/>
<pb n="KR3k0025_WYG_037-37b"/>
史初禮部侍郎親故移試考功謂之别頭貞元十六年<lb/>
中書舎人髙郢奏罷議者是之元和十三年庾承宣復<lb/>
奏考功别頭試　太和三年姚中立又奏停别頭試六<lb/>
年賈餗又奏復之　齊抗為相先是每年吏部選人試<lb/>
判别覆中書門下復擇官覆定抗奏不宜别差官俾吏<lb/>
部侍郎自覆故事禮部侍郎掌貢舉其親故即試於考<lb/>
功謂之别頭舉人抗亦奏罷之<hi>唐書</hi>
　　　覆試<lb/>
<pb n="KR3k0025_WYG_037-38a"/>
史左雄前議舉吏先試於公府又覆之於端門後尚書<lb/>
張盛奏除此科瓊復言覆試之作不宜改章帝乃止<hi>後漢</hi>
<hi>黄瓊傳</hi>初開元中禮部考試畢送中書門下詳覆其後中<lb/>
廢元和十三年錢徽所舉送覆試多不中選由是貶官<lb/>
<hi>唐書</hi>
傳記唐大中中天官奏云文屋暗科場當有事後更三<lb/>
科盡覆試復落考官皆罰俸<hi>僉載</hi>
本朝太祖詔親覆試於殿庭<hi>詳見下殿試類</hi>陶穀子邴登第上<lb/>
<pb n="KR3k0025_WYG_037-38b"/>
曰穀不能訓子安得登第遽命中書覆試詔自今舉人<lb/>
凡闗食禄之家皆令覆試<hi>國史</hi>
　　　殿試<lb/>
史永始三年詔舉敦朴遜讓有行義者州各一人譙𤣥<lb/>
詣公車對策髙第拜義郎上盡召直言之士詣白虎殿<lb/>
對策　馬融舉敦朴對策於北宫端門<hi>漢書</hi>則天永昌元<lb/>
年策問貢舉人於洛城殿前殿試自此始　開元十年<lb/>
𤣥宗御洛城門試文章及第二十人考功戸部郎中蘇<lb/>
<pb n="KR3k0025_WYG_037-39a"/>
晉刑部員外郎席懐侍御史陳希烈於化城院考　大厯<lb/>
六年御宣政殿試舉人至夕策未成者令大官給燭<hi>唐書</hi>
傳記北齊選舉多沿後魏之制皇帝出坐於朝堂中楹<lb/>
其有濫劣者使飲墨水一升文理孟浪者奪席脫容刀<lb/>
<hi>通典</hi>武徳以來制詔舉者有常科皆標其目而搜揚之日<lb/>
或在殿廷天子親臨觀之已試糊其名於中考之文策<lb/>
髙者特授以美官其次為出身<hi>同上</hi>唐熊執易通九經當<lb/>
時設科取士題目甚多執易俱中等章武皇帝詔就<lb/>
<pb n="KR3k0025_WYG_037-39b"/>
殿試以二論一簡易而知險阻一五運相承是非執易<lb/>
前論書三千字五運相承論於卷首題云五運相承出<lb/>
於遷史非經典明文又唐方承土運故不對朝廷賞其<lb/>
才授西川節推<hi>該聞録</hi>
集射策君門期第一　射策君東堂宗匠集精選制可<lb/>
題未訖一科已大闡<hi>杜詩</hi>
本朝國初廷試進士多不過二十人少或六七人自建<lb/>
隆至太平興國元年更十五榜所得宰相畢文簡公一<lb/>
<pb n="KR3k0025_WYG_037-40a"/>
人而已自後太宗始欲廣致天下士以興文治是嵗取<lb/>
一百九人遂得吕文穆公為舉首與張僕射齊賢二人<lb/>
自是取人益廣得士益多<hi>避暑録</hi>開寶五年禮部籍奏進<lb/>
士安守亮等及諸科二十八人太祖召對於講武殿始<lb/>
下詔放牓　六年太祖御講武殿覆試進士宋凖等先<lb/>
是禮部放凖等及第謝於講武殿進士武濟川等人質<lb/>
叢陋占對失次命黜去又下第進士徐士㢘訴知舉官<lb/>
取捨非當即詔親覆於殿廷御試舉人自此始也<hi>㑹要</hi>
<pb n="KR3k0025_WYG_037-40b"/>
太宗自淳化三年賜進士孫何等及第出身後五年不<lb/>
降詔　御試自徐士㢘伐鼔訟不公始賜詩自太平興<lb/>
國二年吕蒙正榜始分甲次自八年王世則榜始及第<lb/>
日賜袍笏自祥符中姚曄榜始賜宴自吕蒙正榜始賜<lb/>
同進士出身自王世則榜始唱名自雍熙二年梁顥榜<lb/>
始封彌謄録覆考編排皆始於祥符景徳之間<hi>皇朝事實</hi>祖<lb/>
宗以來進士過省赴殿試尚有被黜者逺方寒士貧不<lb/>
能歸有赴河而死者仁宗聞之惻然自此殿試不黜落<lb/>
<pb n="KR3k0025_WYG_037-41a"/>
雖雜犯亦收之末名<hi>國史</hi>吕公著知貢舉宻奏曰天子臨<lb/>
軒策士而用詩賦非舉賢求治之意今來庭試乞出自<lb/>
宸衷唯以詔策咨訪治道自是上臨軒始以策試進士<lb/>
<hi>家傳</hi>正奏名第一甲賜進士及第第二甲同進士及第三<lb/>
甲第四甲賜進士出身第五甲同進士出身進士第一<lb/>
人丞事郎第二第三人文林郎第四第五人從事郎以<lb/>
下至第五甲並迪功郎<hi>官品</hi>
　　　唱名<lb/>
<pb n="KR3k0025_WYG_037-41b"/>
本朝天聖五年仁宗初臨軒試進士唱名第一甲方終<lb/>
太史奏日下五色雲見左右從官皆賀　范鎮禮部奏<lb/>
名第一故事唱第過三人則禮部第一人者必抗聲自<lb/>
陳因擢寘上第鎮不肯自言至第七十九人乃出拜退<lb/>
就列無一言　故事進士唱名宰職從官侍立左右有<lb/>
子弟預選者唱名之次必降階稱謝建炎初楊中立龍<lb/>
圖以侍讀侍立而其子適以持奏名預唱名中立亦降<lb/>
階稱謝<hi>國史</hi>
<pb n="KR3k0025_WYG_037-42a"/>
　　　及第<lb/>
史夏侯勝為太子太傅每講授常謂諸生曰士病不明<lb/>
經術經術苟明取青紫如俛拾地芥耳<hi>漢書</hi>交州記有龍<lb/>
門水深百尋大魚登此化成龍不得過曝腮㸃額血流<lb/>
此水恒如丹池<hi>後地理志注</hi>又謂龍門今在絳州<hi>李膺傳注</hi>元結<lb/>
少不羈十七乃折節向學天寶十三載舉進士楊浚見<lb/>
其文曰一第溷水耳有司得子是賴果擢上第<hi>唐本傳</hi>張<lb/>
鷟字文成登進士第應下筆成章及才髙位下詞翰文<lb/>
<pb n="KR3k0025_WYG_037-42b"/>
苑等科凡應八舉皆登科甲<hi>本傳</hi>歐陽詹與韓愈李觀李<lb/>
絳崔羣王涯聫第進士皆天下選時稱龍虎榜<hi>詹本傳</hi>楊<lb/>
敬之兼太常少卿是日二子戎載登科時號楊家三喜<lb/>
<hi>本傳</hi>李嶧曰余少舉進士登科蓋偶然耳後生可畏來者<lb/>
未可量<hi>五代史</hi>
傳記都㑹謂之舉塲通稱謂之秀才投刺謂之鄉貢得<lb/>
第謂之前進士互相推敬謂之先輩俱㨗謂之同年有<lb/>
司謂之座主京兆府考而升者謂之等第外府不試而<lb/>
<pb n="KR3k0025_WYG_037-43a"/>
貢者謂之拔解將試相保謂之合保羣居而賦謂之私<lb/>
試造請權要謂之闗節激揚聲價謂之還往既㨗列姓<lb/>
名於慈恩寺塔謂之題名大醼於曲江亭謂之曲江㑹<lb/>
籍而入選謂之春闗不㨗而醉飽謂之打眊燥匿名造<lb/>
榜謂之無名子退而肄業謂之過夏執業以出謂之夏<lb/>
課挾策入試謂之書策<hi>國史補</hi>新進士及第以泥金書帖<lb/>
子報其家謂之喜信<hi>開元天寳遺事</hi>新進士每及第鄉曲親戚例<lb/>
以聲樂相慶　傳衣鉢<hi>見知貢舉類</hi>放榜後狀元以下到主<lb/>
<pb n="KR3k0025_WYG_037-43b"/>
司宅謝名曰謝衣鉢衣鉢謂得主司名第其或主司先<lb/>
人同名第即謝太衣鉢也　張曙與崔昭緯同赴舉問<lb/>
卜者卜者殊不顧曙曙有愠色卜者曰郎君亦及第但<lb/>
崔家郎君拜相當於此時過堂既而張果不第崔有官<lb/>
後七年大拜曙果於崔公下過堂　薛逢晩年厄於<lb/>
宦途策羸馬赴朝值新進士綴行而出圑司所由數十<lb/>
人見逢行李蕭然前導曰囘避新郎君逢遣价語曰莫<lb/>
貧相阿婆三五少年時也曽東塗西抹來　苗台符年<lb/>
<pb n="KR3k0025_WYG_037-44a"/>
十六年讀年十七同年進士甞列題西明寺中或竊注<lb/>
曰一雙前進士兩箇阿孩兒　劉業時賜及第韋岫賀<lb/>
之曰三十浮名每年皆有九重知之曠代所無<hi>摭言</hi>術士<lb/>
相牛僧孺若青蠅拜賀方能及第及登科訖歸至家庭<lb/>
有青蠅作人行立約數萬折躬再三良乆方去<hi>青陽記</hi>劉<lb/>
蕡楊嗣復之門生也既直言忤㫖中尉仇士良謂嗣復<lb/>
曰奈何以國家科第與此風漢耶嗣復懼答曰昔與蕡<lb/>
及第時猶未風耳<hi>唐記</hi>許裳晩年登第甞曰自得一第筋<lb/>
<pb n="KR3k0025_WYG_037-44b"/>
骨輕健愈於多年則知一名乃孤進之還丹<hi>金華子</hi>裴元<lb/>
質舉進士夜夢一狗從竇出挽弓射之摸箭遂撆以為<lb/>
不祥夢神解之曰笱第字頭也弓者第字身也箭者第<lb/>
字竪也有撆為第也尋唱第<hi>僉載</hi>唐太和八年放進士多<lb/>
貧士無名子作詩曰乞兒還有大通年六十三人籠仗<lb/>
全薛庶凖前騎瘦馬范鄼依舊益番氈<hi>秦中記</hi>喬舞知舉<lb/>
進士及第者五人皆舉數升降等甲無名子謂喬之榜<lb/>
類陳橘皮年多者居上<hi>南唐近事</hi>白樂天與弟敏中行簡三<lb/>
<pb n="KR3k0025_WYG_037-45a"/>
人相繼皆中第樂天作詩云自憐郡姓為儒少豈料詞<lb/>
塲中第頻桂折一枝先與我楊穿三葉盡驚人<hi>漁隠</hi>元和<lb/>
十三載李源公榜三十三人皆取寒素時有詩曰元和<lb/>
天子丙申年三十三人盡得仙袍似爛銀衣似錦相將<lb/>
白日上青天　竇禹鈞有子五人俱登科馮道贈詩曰<lb/>
靈椿一株老仙桂五枝芳<hi>詩話</hi>
集蛟龍得雲雨鵰鶚在秋天　攀桂仰天髙　有喜留<lb/>
攀桂　變化有鵾鵬　龍門客又新　青雲動髙興<lb/>
<pb n="KR3k0025_WYG_037-45b"/>
勲業青㝠上甫昔少年日早充觀國賔　天老書題目<lb/>
春官驗討論倚風遺鵬路隨水到龍門<hi>杜詩</hi>佳句衆喧口<lb/>
考功敢瑕疪連年收科第若摘頷下髭　二十五而擢<lb/>
第於春官<hi>韓文</hi>歸去惟將新誥牒後來爭取舊衣裳<hi>張籍</hi>三<lb/>
春省壁鶯遷榜一字天津馬渡橋<hi>劉夢得</hi>湘中才子是劉<lb/>
郎望在長沙住桂陽昨日鴻都新上第五陵年少讓清光<lb/>
<hi>贈劉景</hi>朝衣歸來晝錦榮登科記上更無兄<hi>贈勝庶子</hi>何處春<lb/>
深好春深唱第家名傳一紙榜興管九衢花　春風得<lb/>
<pb n="KR3k0025_WYG_037-46a"/>
意馬蹄疾一日看盡長安花<hi>孟郊</hi>長樂遙聴上苑鍾彩衣<lb/>
稱慶桂香濃<hi>李義山</hi>花錦文章開四面天人科第正三頭<lb/>
<hi>文苑英華</hi>今央取科者交貴勢倚親戚合則插羽翮生風濤<lb/>
沛然而有餘<hi>栁文</hi>
本朝太祖幸西都張齊賢獻十策帝歸謂太宗曰吾幸<lb/>
西都為汝得一張齊賢宰相也太宗即位齊賢方赴廷<lb/>
試帝欲其居上第有司置於丙科帝不恱有㫖一榜盡<lb/>
除京官通判齊賢通判衡州不十年位宰相<hi>聞見録</hi>淳化<lb/>
<pb n="KR3k0025_WYG_037-46b"/>
三年賜楊億進士及第億時年十三讀書袐閣作東西<lb/>
京賦太宗覽而喜之詔舉士院試舒州進甘露頌即時<lb/>
而就帝益賞其俊才故有是命　端拱二年劉少逸年<lb/>
十三中禮部之選<hi>㑹要</hi>國初猶襲唐士子皆曳袍重戴出<lb/>
則席帽自隨李選累舉不第鄉人曰李秀才不知甚時<lb/>
席帽離身及第後乃遺鄉人詩曰當年蹤跡困泥塵不<lb/>
意乗時亦化鱗為報鄉閭親戚道如今席帽已離身<lb/>
張師錫年八十餘喜子及第詩云御榜今朝至見名心<lb/>
<pb n="KR3k0025_WYG_037-47a"/>
始安爾能俱中第吾遂可休官賀客留連飲家書反覆<lb/>
看世科雖不繼得慰二親難<hi>雜記</hi>艾預赴鄉舉遇一村儒<lb/>
謂之曰君此行登第矣吾有書一卷授君乃左傳第十<lb/>
也曰宜熟讀取富貴後四十年亦有人因此書登甲科<lb/>
然齡禄俱不及君記之艾頗為異時復諷誦李㑹愚知<lb/>
舉試鑄鼎象物賦事在卷中一揮而就擢甲科後四十<lb/>
年御試此題徐奭為狀元艾後以户部侍郎致仕年七<lb/>
十八徐四十為翰林學士卒<hi>澠水燕談</hi>慶歴五年仁宗臨軒<lb/>
<pb n="KR3k0025_WYG_037-47b"/>
賜進士第祝諫侍庭中男唐次諮季許及二壻皆擢第<lb/>
每唱一名祝即稱謝是日諫五拜殿下仁宗賞之　嘉<lb/>
祐二年歐陽永叔知舉曽子固兄弟四人同登科　周<lb/>
師厚在鄭獬榜及第只壓得陳傳自賦詩云有眼不堪<lb/>
看鄭獬囘頭猶喜得陳傳　紹興丙午正奏名第一人<lb/>
王十朋特奏名第一人李三錫時宗室子居綴榜尾不<lb/>
樂或以詩戲之曰舉頭不敢窺王十伸脚猶能踏李三<lb/>
　閒思蓬㠀㑹神仙二百同年最少年利市襴衫挑白<lb/>
<pb n="KR3k0025_WYG_037-48a"/>
紵風流名字冩紅牋<hi>王元之</hi>青雲隨步登華榻紅雪飄香<lb/>
入杏園<hi>宋定國文</hi>甲第叨薦名髙飛便淩煙遂使拜扆坐果<lb/>
得超神仙<hi>蘇易簡</hi>雲龍山下試春衣放鶴亭前送夕暉一<lb/>
色杏花紅十里新郎君去馬如飛<hi>東坡</hi>囊空不辨尋春馬<lb/>
服亂行看擇壻車　黄帕開封出奏篇銀袍二百玉階<lb/>
前威顔咫尺瞻衮扆名姓傳呼下九天宫筆旋題黄甲<lb/>
字禁門已蔟杏花韉<hi>蔡特正</hi>洎春闈之較藝云叨陞以策<lb/>
名<hi>六集</hi>
<pb n="KR3k0025_WYG_037-48b"/>
　　　三元及第<lb/>
本朝王曽青州發解及南省廷試皆為首冠中山劉子<lb/>
儀為翰林學士戲語之曰狀元試三塲一生喫着不盡<lb/>
沂公正色答曰曽平生之志不在溫飽<hi>東軒筆記</hi>馮京自鄉選<lb/>
至廷對俱策名第一張堯佐倚外戚欲妻以女使擁入<lb/>
其家示以奩具甚厚京不肯就　馮京預鄉薦至大江<lb/>
波濤洶湧㡬至沉沒來春南省廷試為第一復過大江<lb/>
風微浪穏公題詩云江神也世情為我風色好<hi>雲霽廣録</hi>
<pb n="KR3k0025_WYG_037-49a"/>
　　　狀元及第<lb/>
傳記李固言未第前行古栁下聞有彈指聲固言問之<lb/>
應曰吾栁神九烈君已用栁汁染子衣矣果得藍袍當<lb/>
以棗餻祠我固言許之未㡬狀元及第<hi>三峯集</hi>李固言下<lb/>
第遇一老姥言郎君當芙蓉鏡下及第明年果狀元及第<lb/>
詩賦有人鏡芙蓉之目　裴思謙狀元及第作紅牋名紙<lb/>
十數詣平康里因留宿賦詩曰銀缸斜背解鳴璫小<lb/>
語偷聲賀玉郎從此不知蘭麝貴夜來新惹桂枝香<hi>摭言</hi>
<pb n="KR3k0025_WYG_037-49b"/>
孫渥夢積木數百踐其上自謂必作狀元居衆材之上<lb/>
已而果然<hi>雜爼</hi>盧肇黄頗皆宜春人同舉郡守獨餞頗明<lb/>
年肇狀元及第歸郡守㑹肇觀競渡肇即席作詩云報<lb/>
道是龍君不信果然奪得錦標歸太守大慙<hi>詩話</hi>李翺牧<lb/>
江淮郡進士盧儲投卷來謁李禮待之置文卷几案間<lb/>
長女及筓見文謂小青衣曰此人必作狀元李公聞之<lb/>
乃覔為壻來年果狀元及第遂成佳姻詩曰昔年曽去<lb/>
玉京遊第一仙人許狀頭今日已成秦晉約果教鸞鳳<lb/>
<pb n="KR3k0025_WYG_037-50a"/>
下粧樓<hi>南部新書</hi>
集春來無處不閒行楚國相看别有情好是五更殘酒<lb/>
醒耳邊聞喚狀元聲<hi>鄭谷</hi>
本朝狀元年三十以下者王拱辰汪應辰年十八沈遘<lb/>
莫儔年二十二梁顥張孝祥王佐皆二十三楊訪蘇易<lb/>
簡宋待問皆二十四王曽王堯臣張唐卿賈黯彭汝礪<lb/>
衛徑皆二十五何㮚趙汝愚皆二十七蔡齊宋祥馮京<lb/>
楊寘姚穎王昻皆二十九陳堯叟張觀詹騤許奕皆年<lb/>
<pb n="KR3k0025_WYG_037-50b"/>
三十　建隆以來狀元大拜者七人吕䝉正王曽李迪<lb/>
宋庠何㮚梁克家趙汝愚是也<hi>近年吳潛亦以状元大拜</hi>執政十一<lb/>
人楊礪王嗣宗蘇易簡陳堯叟張觀蔡齊王堯臣馮京<lb/>
許將陳誠之鄭僑是也節度使二人陳堯咨王拱辰是<lb/>
也外此則何文縝自登第至大拜十二年梁克家自登<lb/>
第至大拜十三年　吕䝉正丁丑榜癸未年參政凡七<lb/>
年董徳元丁夘榜甲戌年參政凡八年梁克家庚辰榜<lb/>
己丑年簽書凡十年　何㮚自及第至給事中凡二年<lb/>
<pb n="KR3k0025_WYG_037-51a"/>
蘇易簡霍端友自及第至知制誥凡四年陳堯咨自及<lb/>
第至知制誥凡五年　秦伯陽以右通直郎登第二年<lb/>
而禮部侍郎三年而知樞宻院事<hi>並朝野雜記</hi>太宗朝王嗣<lb/>
宗與趙昌言爭狀元於殿前乃命二人手搏約勝者與<lb/>
之昌言髮秃嗣宗敺其幞頭墜地趍前曰臣勝矣上笑<lb/>
以嗣宗為狀元<hi>記聞</hi>真宗東封放梁固以下進士及第祀<lb/>
后土于汾隂放張師徳以下進士及第固狀元梁灝子<lb/>
師徳亦狀元張去華子魏野以詩賀曰封禪汾隂連嵗<lb/>
<pb n="KR3k0025_WYG_037-51b"/>
榜狀元俱是狀元兒　真宗臨軒策士夜夢殿下有菜<lb/>
一苗與殿基相髙及拆第一卷乃蔡齊上曰得人矣詔<lb/>
金吾給衛士七人清道尋命今後第一人及第令給七<lb/>
人當直許出入則兩對引喝傳呼狀元始於此也<hi>東齊遺事</hi>
咸平元年二年皆放進士舉孫僅孫暨相繼魁天下百<lb/>
姓皆以大狀元小狀元呼之嘉祐八年許將治平四年<lb/>
許世安時謂大許小許王黄州覽孫僅文篇書其後曰<lb/>
明年再就堯階試應被人呼小狀元僅果第一王黄州<lb/>
<pb n="KR3k0025_WYG_037-52a"/>
後以詩寄之曰病中何事忽開顔記得時稱小狀元粉<lb/>
壁每題龍虎榜錦標終屬鶺鴒原<hi>澠水燕談</hi>宋郊兄弟同行<lb/>
逢一異僧相曰小宋當大魁天下大宋亦不失甲科後<lb/>
十年大宋復遇諸塗僧乃大驚曰公風神特異如此豈<lb/>
活數萬命者乎宋良乆曰比堂有蟻穴忽為大雨所浸<lb/>
某尋編竹為橋以渡豈此是也僧曰必是也小宋合當<lb/>
首魁公終不出其下比唱第小宋果大魁章獻乃謂弟<lb/>
不可以先兄因命大宋為第一小宋為第十　胡旦有<lb/>
<pb n="KR3k0025_WYG_037-52b"/>
俊才甞曰應舉不作狀元仕宦不為宰相乃虛生也及<lb/>
隨計之秋適坐中聞鴈乃題詩曰明年春色裏領取一<lb/>
行歸果魁天下　吕文穆公未第時薄逰一縣時胡旦<lb/>
隨其父宰是邑遇吕甚薄客有喻胡曰吕公能詩宜少<lb/>
加禮胡問警句客舉詩曰挑盡寒燈不成夢胡笑曰乃<lb/>
一渴睡漢耳吕甚恨而去明年首中甲科寄聲於胡曰<lb/>
渴睡漢狀元及第矣胡曰待我明年第一人及第輸君<lb/>
一籌既而次榜亦中首選文穆公蒙正也<hi>歸田録</hi>王拱辰<lb/>
<pb n="KR3k0025_WYG_037-53a"/>
與歐公同年進士文忠自監元省元赴廷試銳意魁天<lb/>
下明日當唱名備新衣一襲拱辰輒先衣以入文忠怪<lb/>
焉拱辰笑曰為狀元者當衣此唱名果第一<hi>邵氏後録</hi>皇祐<lb/>
五年廷試進士前一日取首選卷焚香祝之曰願得忠<lb/>
孝狀元洎唱名乃鄭獬也故鄭謝啓云何以副上心忠<lb/>
孝之求是也<hi>麈史</hi>蔡嶷崇寧五年廷試第一上甚喜其<lb/>
文以御寶封試卷付國子監頒示四方　李迪夢被人<lb/>
剃削髭髯俱盡心惡之解者曰必為狀元縁今嵗省元<lb/>
<pb n="KR3k0025_WYG_037-53b"/>
是劉滋已替滋矣果狀元及第　鄭僑夢空中一梯雲<lb/>
氣圍繞俄登之及髙層仰面則有大石蒼然正懼壓已<lb/>
忽冉冉升立于石上驚覺自喜既而為天下第一其次<lb/>
曰石起宗先是考官編排石君當居上臨唱名始易之<lb/>
云<hi>容齋隨筆</hi>嘉祐末京師傳王俊民為狀元及御試王荆公<lb/>
楊樂道為詳定官荆公以覆考官所定第一人未當别<lb/>
取一人樂道不可遂各以已意進稟詔從荆公之請發<lb/>
卷乃王俊民也<hi>筆談</hi>黄冕仲常有魁天下之志元豐四年<lb/>
<pb n="KR3k0025_WYG_037-54a"/>
南劍州譙門一柱忽為迅雷所擊冕仲占成四句云風<lb/>
雷昨夜破枯株借問天工有意無莫是卧龍縦跡困放<lb/>
開頭角入雲衢次年對策為天下第一　王沂公與李<lb/>
文定公連榜取殿魁又相繼秉鈞軸<hi>詳見職官部宰相類</hi>元豐八<lb/>
年禮部貢院夜火其後别試焦蹈為魁諺云不因南省<lb/>
火安得狀元焦　梁灝年八十二雍熙二年狀元及第<lb/>
謝啓曰白首窮經少伏生之八嵗青雲得路多太公之<lb/>
二年後終祕書監卒年九十餘<hi>遯齋閒覽</hi>果先羣彦榮中甲<lb/>
<pb n="KR3k0025_WYG_037-54b"/>
科<hi>六一集</hi>昔者處貧賤之辱所有無以果於今日朝居豪<lb/>
傑之先而入然後知其貴<hi>坡集</hi>擢冠掄魁<hi>益公集</hi>三年而奉<lb/>
詔策固南宫進士之所同一朝而冠儒科蓋東閤郎君<lb/>
之未有<hi>汪藻賀秦相</hi>
　　　前名及第<lb/>
傳記李慶顯徳中舉進士工詩有云醉輕浮世事老重<lb/>
故鄉人樞宻王朴以此一聮薦於知舉遂為第三人<hi>玉壺</hi>
<hi>清活</hi>孟賔于與李昉同擢第後昉寄賔于詩曰初攜寶劍<lb/>
<pb n="KR3k0025_WYG_037-55a"/>
别湘潭金榜標名第十三昔日聲名喧洛下只今詩句<lb/>
滿江南<hi>江南野史</hi>選年最少者三人為探花使世謂之探花<lb/>
郎<hi>東軒筆録</hi>
本朝胥偃應舉時夢徐將軍斬下頭項作詩云昔作樹<lb/>
頭花今為塜中骨以為不祥明年徐奭榜第二人及第<lb/>
<hi>南郡新書</hi>劉沆赴省夢被人砍落頭甚惡之人解曰狀元不<lb/>
到你只得第二人公詰曰雖斫却頭留項在裏項沆劉<lb/>
留同音果第二人及第<hi>青箱雜記</hi>天聖五年試進士韓魏公<lb/>
<pb n="KR3k0025_WYG_037-55b"/>
名在第二時唱名第一甲方終太史奏五色雲見<hi>家傳</hi>李<lb/>
昌武宗諤之子昭遘十八嵗鎖㕔及第昭遘子杲卿子<lb/>
士㢘皆不逾是嵗登甲科凡三世俱為探花郎<hi>揮麈録</hi>張<lb/>
文景以古文馳名第四人登第不厭所望有詩云驚天<lb/>
動地張文景只得南宫第四人<hi>續歸田録</hi>袁郭初應舉夢立<lb/>
北斗下果第七人及第<hi>同上</hi>
　　　醼集<lb/>
史大中初敕自今放進士牓後杏園仍舊宴集<hi>唐書</hi>
<pb n="KR3k0025_WYG_037-56a"/>
傳記宴名有九一曰大相識主司在具慶者二曰次相<lb/>
識主司在偏侍者三曰小相識主司有兄弟者四曰聞<lb/>
喜敕下宴五曰櫻桃六曰月燈七曰牡丹八曰看佛牙<lb/>
九曰闗宴最大即離筵者　新進士尤重櫻桃宴櫻桃<lb/>
之熟和以糖酪<hi>摭言</hi>進士榜出便往期集院狀元請一人<lb/>
為録事其餘主宴主酒主樂探花主茶之類主樂兩人<lb/>
一人主飲妓放榜後大科頭兩人第一部也小科頭一<lb/>
人第二部也常宴小科頭主之大宴大科頭主之　唐<lb/>
<pb n="KR3k0025_WYG_037-56b"/>
進士命宴曲江崔彖不赴乃以雕幰載妓遊觀為團司<lb/>
所發崔沆為主罰録事判云深攙席帽宻映氈車紫陌<lb/>
尋春便隔同年之面青雲得路可知異日之心　曲江<lb/>
亭子燼於兵火唯尚書省亭獨存進士開醼常寄其間<lb/>
既徹饌則移樂泛舟其日公卿家傾城縦觀於此東榻<lb/>
之選者十八九鈿車珠瑛櫛比而至<hi>並同上</hi>進士杏園初<lb/>
㑹謂之探花宴以少後二人為探花使徧遊名園若他<lb/>
人先折得名花則二人被罰<hi>秦中記</hi>士人初登第必展歡<lb/>
<pb n="KR3k0025_WYG_037-57a"/>
宴謂之燒尾說者云虎化為人惟尾不化須得燒去乃<lb/>
化又説新羊入羣羊抵觸須燒其尾乃定又說魚躍龍門<lb/>
化為龍時必雷為燒其尾乃得化<hi>聞見録</hi>
本朝太宗好文每進士及第賜聞喜宴御製詩遂為故<lb/>
事仁宗時詩尤多<hi>古今詩話</hi>溫公曰吾性不喜華靡二十忝<lb/>
科名聞喜宴獨不簪花同年曰君賜不可違也乃簪一<lb/>
花<hi>家傳</hi>唐進士開宴曲江亭既徹饌移樂泛舟又有燈閣<lb/>
打毬之㑹故東坡有曲江船舫月燈毬之句<hi>詩話</hi>
<pb n="KR3k0025_WYG_037-57b"/>
　　　題名<lb/>
史唐有曲江㑹題名席李徳裕奏罷之<hi>唐書</hi>
傳記唐進士自神龍以來杏園宴後皆於慈恩寺塔題<lb/>
名他時有將相則朱書之或未及第時題名字添前進<lb/>
士<hi>國史補</hi>
　　　特科<lb/>
子大器晩成<hi>老子</hi>
史馬援兄況謂援曰汝大器當晩成　初平四年試儒<lb/>
<pb n="KR3k0025_WYG_037-58a"/>
生四十餘人上第賜位即中次太子舍人下第者罷之<lb/>
詔曰今耆儒年踰六十去離本土結髮入學白首空歸<lb/>
長委農野永絶榮望朕甚愍之其依科罷者聴為太子<lb/>
舎人<hi>後漢書</hi>
傳記天復元年杜徳祥牓放曹松王希羽劉象柯崇鄭<lb/>
希顔等及第時上新平内難特敕授官松希羽皆七十<lb/>
餘象崇希顔亦年踰耳順時謂五老榜<hi>摭言</hi>
本朝開寶三年詔曰禮闈籍到十五年以上貢士司馬<lb/>
<pb n="KR3k0025_WYG_037-58b"/>
浦等一百六人皆困頓風塵老倒塲屋學固不講業亦<lb/>
難專非以特恩終成瑕器宜各賜本科出身後不為例<lb/>
<hi>㑹要</hi>景徳元年詔曽經先朝御試及後來殿試進士二舉<lb/>
之科五舉幷進士五舉幷年五十以上諸科六舉六十<lb/>
以上者雖試不合格特許别作一甲奏名　天聖二年<lb/>
上新放進士及第是月授六舉進士八舉諸科李宗道<lb/>
等百二十八人諸州司士參軍試將作監主簿等上曰<lb/>
此雖所試非熟然白首無成困於塲屋殊可矜憫<hi>並同上</hi>
<pb n="KR3k0025_WYG_037-59a"/>
至和間富公當國立一舉三十年推恩之法蓋公與段<lb/>
希元魏升平同塲屋相善公作相不欲私之故為天下<lb/>
制至今行之<hi>聞見録</hi>恩榜得官之人在於州縣例皆垂老<lb/>
别無進望惟望黷貨以為歸計貪冒不職十人而九朝<lb/>
廷所放恩榜㡬千人矣何曽見一人能自奮勵有聞於<lb/>
時而殘民敗官者不可勝數以此知其無益不言可知<lb/>
<hi>東坡冗官議</hi>特奏名第一等二名附前五甲餘並登仕郎第<lb/>
二等京府助教第三等上州文學第四等下州文學<lb/>
<pb n="KR3k0025_WYG_037-59b"/>
並郊第五等諸州助教<hi>官品</hi>白髮青衫晩得官瓊林頓<lb/>
覺酒腸寛平康夜過無人問留得宫花醒後看<hi>特奏状元徐遹</hi>
<hi>詩</hi>
　　　下第<lb/>
史匡衡數射策不中至九乃中丙科<hi>漢書</hi>徳宗試賢良方<lb/>
正科畢詔曰昔公孫𢎞猶聞十上失之正鵠合反諸身<lb/>
凡為多士各宜自勉<hi>唐書</hi>潭州判官皇甫鎮舉進士二十<lb/>
三上不中第刺史李詢辟之<hi>通鑑</hi>
<pb n="KR3k0025_WYG_037-60a"/>
傳記梁試進士不中程者飲以墨水<hi>坡詩注</hi>張鷟號青錢<lb/>
學士謂萬選萬中時有董方九舉不第號白蠟明經與<lb/>
鷟為對<hi>僉載</hi>唐制進士科甚重其老死文塲者亦無恨故<lb/>
有詩云太宗皇帝真長策賺得英雄盡白頭<hi>國史補</hi>進士<lb/>
不第者親知供酒肉費號買春錢<hi>承平舊纂</hi>打眊燥<hi>詳見及第類</hi>
髙蟾未第有詩云天上碧桃和露種日邊紅杏倚雲栽<lb/>
芙蓉生在秋江上不向東風怨未開　令狐楚録張祜<lb/>
詩三百首表薦之值元稹在内庭上問祜詩髙下稹曰<lb/>
<pb n="KR3k0025_WYG_037-60b"/>
張祜雕蟲小巧恐變陛下風雅由是失意祜以詩自悼<lb/>
云賀知章口徒勞說孟浩然身更不疑　張濆陳商下<lb/>
狀元及第翰林覆落趙嘏以詩貽之曰莫向春風訴酒<lb/>
杯謫仙真个是仙材猶堪與世為祥瑞曽到蓬山頂上<lb/>
來<hi>摭言</hi>沈彬甞夢著錦衣貼月飛識者謂身不入月不中<lb/>
第果然　曹鄴未第時詩云一辭岩桂叢九泣都門月<lb/>
年年孟春至看花不如雪<hi>雅言參述</hi>唐士人下第多為詩刺<lb/>
試官獨章孝標作歸燕詩獻庾承宣云舊室危巢泥已<lb/>
<pb n="KR3k0025_WYG_037-61a"/>
落今年故向社前歸連雲大厦無栖處更傍誰家門户<lb/>
飛<hi>雲溪友議</hi>盧仝不及第出都投逆旅有一人附火吟曰學<lb/>
織錦綾功未多亂投機杼錯抛梭莫教宫錦行家見把<lb/>
似文章笑殺他因問之云舊𨽻宫錦坊近以薄技投本<lb/>
行云如今花様不同且東歸也<hi>盧氏雜記</hi>潘賁每至廷試以<lb/>
疾不能終塲故五舉猶為白丁既入京師復應三舉不<lb/>
第甞與故舊書曰三叨試殿八對天顔疾作謂人曰八<lb/>
舉進士而不登一第天命也<hi>江南野史</hi>馮藻應二十五舉姻<lb/>
<pb n="KR3k0025_WYG_037-61b"/>
親勸合罷舉求官藻曰譬如一生無成更應武舉<hi>北夢鎖言</hi>
集舊穿楊葉直自知暫蹶霜蹄未為失<hi>杜詩</hi>棄置復棄置<lb/>
情如刀劍傷<hi>孟郊</hi>兩度長安陌空將淚見花<hi>同上</hi>氣味如中<lb/>
酒情懐似别人<hi>唐人不第詩</hi>六載辛勤九陌中却尋岐路五<lb/>
湖東名慙桂苑一枝緑膾憶松江滿筯紅浮世到頭湏<lb/>
適性男兒何必盡成功唯應鮑叔深知我他日蒲㠶百<lb/>
尺風<hi>羅隱</hi>翰苑何時休嫁女文章早晩罷生兒上林新桂<lb/>
年年發不許凡人折一枝<hi>胡曽</hi>
<pb n="KR3k0025_WYG_037-62a"/>
本朝李才叔為東坡客坡知貢舉才叔下第詩有云平<lb/>
生謾說古戰塲過眼竟迷日五色<hi>詩話</hi>蜀人石楊休屢拔<lb/>
鄉薦常屈春官蜀人比之綱官蓋謂校部上共入京師<lb/>
只空歸也<hi>續歸田録</hi>劉昌言下第詩云唯有夜來蝴蝶夢翩<lb/>
翩飛入刺桐花<hi>青箱雜記</hi>千金弊箒誰人買半額蛾眉世所<lb/>
妍顧我自為都眊燥憐君欲鬬小嬋姢青雲豈易量他<lb/>
日黄菊猶應似去年醉裏未知誰得喪滿江風月不論<lb/>
錢<hi>東城</hi>一生不得文章力欲上青天未有因聖主不勞千<lb/>
<pb n="KR3k0025_WYG_037-62b"/>
里召嫦娥何惜一枝春鳳凰詔下須沾命豺虎叢中也<lb/>
立身啼得血流無落處朱衣騎馬是何人　年去年來<lb/>
來去忙為他人嫁作衣裳仰天大笑出門去獨對春風<lb/>
舞一塲<hi>石曼卿下第集句</hi>
　　　曳白<lb/>
傳記苗晉卿典選御史中丞張倚男奭參選居其首𤣥<lb/>
宗乃集登科人於花萼樓前重試奭竟日不下一字時<lb/>
人謂之拽白上大怒貶倚敕曰庭闈之間不能訓子選<lb/>
<pb n="KR3k0025_WYG_037-63a"/>
調之際仍以託人天下以為戲談<hi>盧氏雜說</hi>唐策市鐵行有<lb/>
苑生卜舉人連中成敗每卦一縑榮陽鄭羣玉賷緡三<lb/>
千詣苑生苑喜於異禮卦成曰秀才萬全矣羣玉之氣<lb/>
益髙比入試以至繼燭乃步於庭曰吾今下筆一字不<lb/>
得鐵行苑生須一眷二十突明竟掣白而出<hi>乾撰字</hi>士人<lb/>
家小子弟忌用熨斗時把帛慮有曳白之嫌<hi>貽子録</hi>
　<lb/>
　<lb/>
<pb n="KR3k0025_WYG_037-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷三十七<lb/>
</p>
<p>
</p>
  </div>
</body>
</text>
</TEI>
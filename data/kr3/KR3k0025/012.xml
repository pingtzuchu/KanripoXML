<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷十二</head>
    <p>
<pb n="KR3k0025_WYG_012-1a"/>
欽定四庫全書<lb/>
　記纂淵海卷十二　　　　宋　潘自牧　撰<lb/>
　　郡縣部<lb/>
　　　淮南西路<lb/>
　　　　廬州<hi>倚郭一外縣二</hi>　<hi>合肥/梁縣</hi>　<hi>舒城</hi>
　　　　　保信軍節度　淮西路安撫司制置司轉<lb/>
　　　　　運司<lb/>
郡號合肥　廬江　肥水　南豫　徳勝軍　保信軍<lb/>
<pb n="KR3k0025_WYG_012-1b"/>
州沿革吳地斗分野禹貢揚州之域春秋舒國徐取之<lb/>
楚又取之戰國屬楚秦九江郡地漢廬江九江二郡地<lb/>
魏為揚州治晉淮南廬江二郡地宋齊為廬江郡梁置<lb/>
汝隂郡又改南豫州尋改合州隋開皇改廬州大業為<lb/>
廬江郡唐屬淮南道後唐改長興陞昭順軍節度周改<lb/>
保信軍<hi>沿革表</hi>
縣沿革合肥本漢九江郡合肥縣晉屬淮南郡梁改汝<lb/>
隂縣及置汝隂郡隋廢郡改合肥縣置廬州治焉　梁<lb/>
<pb n="KR3k0025_WYG_012-2a"/>
縣本漢浚遒縣屬九江郡晉屬淮南郡東晉改慎縣東<lb/>
魏置平梁郡陳改梁郡隋廢郡以慎州屬廬州　舒城<lb/>
本春秋舒國楚滅之漢置廬江郡治舒縣晉後廢縣唐<lb/>
開元析合肥廬江置舒城縣<hi>沿革表</hi>
形勝潛山州治所據　巢湖<hi>詳見地理部湖類</hi>龍潭在梁縣治<lb/>
後　鵲岸在舒城春秋吳人敗楚扵此　金城河在合<lb/>
肥西　金沙灘在藏舟浦　鐵索澗金斗城皆在合肥<lb/>
　三角山在舒城　四頂山在合肥東南　桃城鎭在<lb/>
<pb n="KR3k0025_WYG_012-2b"/>
舒城縣北　花家城在舒城西舊名竹子市　龍舒山<lb/>
在舒城有龍舒水　龍眠山鹿起山在舒城　金牛山<lb/>
在合肥　金雞潭在舒城<hi>輿地紀勝</hi>
人物范增為項羽謀臣　文翁化巴蜀好文雅　左慈<lb/>
有神術　吳周瑜破曹操扵赤壁　晉陶侃惜分隂<lb/>
唐萬敬儒三世同居兩賜旌表　皇朝馬亮漕西川王<lb/>
均反主將誅戮得亮救免者千數　包拯守本州不少<lb/>
屈法天下號曰包家　李公麟博學好古<hi>輿地紀勝</hi>
<pb n="KR3k0025_WYG_012-3a"/>
集勝境天然别精藍入畫圖一山分四頂三面瞰平湖<lb/>
<hi>羅隠</hi>
本朝孝宗朝以御名改慎縣為梁縣<hi>沿革表</hi>
集沃壤欲包淮甸盡堅城尤抱蜀山迴栁塘春水藏舟<lb/>
浦蘭若秋風教弩臺　晴湖列逺岫萬疊來駿奔横入<lb/>
小蜀岡金友依玉昆　肥川勝賞冠他州浦口揚舲得<lb/>
俊逰梅雨正肥江國路蘋風未破洞庭秋<hi>朱服</hi>蜀山回出<lb/>
千螺秀肥水長縈一帶迴猶合金城藏後浦不惟銅雀<lb/>
<pb n="KR3k0025_WYG_012-3b"/>
起樓臺　花島可憐春自媚栁洲遙覺月微眀<hi>郭祥正</hi>
　　　　無為軍<hi>倚郭一外縣二</hi>　<hi>無為/巢縣</hi>　<hi>廬江</hi>
　　　　　淮西路提刑司提舉司<lb/>
郡號廬江　居巢　巢州<lb/>
軍沿革星土分野歴代地理並同廬州本朝置軍<hi>沿革表</hi>
縣沿革無為本漢廬江郡襄安縣梁改蘄縣隋復為襄<lb/>
安屬廬江郡唐為巢縣本朝析置無為縣為軍治　巢<lb/>
縣本古南巢地春秋羣舒之邑漢為廬江郡居巢縣三<lb/>
<pb n="KR3k0025_WYG_012-4a"/>
國屬吳後廢之晉復置屬廬江郡隋省入襄安縣唐武<lb/>
徳置巢州七年州廢改襄安為巢縣屬廬州本朝置軍<lb/>
來屬　廬江本漢廬江郡龍舒縣南齊改廬江縣梁置<lb/>
湘州北齊廢之隋廢郡𨽻廬州義興移治扵石梁東南<lb/>
唐景隆移治扵今所本朝置軍來屬<hi>沿革表</hi>
形勝杏山在巢縣　梅山見左傳楚師伐鄭右回梅山<lb/>
　栭山在廬江　巢山在巢縣本名道山　巢湖在巢<lb/>
縣西一名焦湖　孔臺在巢縣云宣聖與羣弟子憇息<lb/>
<pb n="KR3k0025_WYG_012-4b"/>
扵此　吕泉在石膏山下云吕仙卓劍而泉湧出　三<lb/>
公山九卿山在廬江縣　佛足山在無為縣西　仙女<lb/>
洞在廬江有仙女臺　錦緑溪在城内　七寳山在巢<lb/>
縣為西關濡須山為東關<hi>輿地紀勝</hi>
人物東漢毛義以孝行稱　皇朝楊傑自號無為子有<lb/>
無為集二十五卷　賈易辨韓忠彦援立之功　焦蹈<lb/>
元豐魁天下士　王之道與兄之義之深同登科名其<lb/>
所居堂曰三桂堂<hi>輿地紀勝</hi>
<pb n="KR3k0025_WYG_012-5a"/>
本朝太平興國三年以巢縣之無為鎭置無為軍以廬<lb/>
州巢縣廬江縣來屬熙寧三年析巢廬江二縣置無為<lb/>
縣治郭下<hi>沿革表</hi>
集荻迸短芽淝水暖荷浮圎葉漅湖清<hi>温公</hi>此樓此景他<lb/>
州無山川形勝吞三吳惟慿詩老寫竒勝縱有畫筆難<lb/>
工夫　此樓此景他州無天髙水濶連平蕪緑楊深處<lb/>
杏花發日暖數聲山鷓鴣<hi>楊侍講詠南樓</hi>山横大秀一峯髙水<lb/>
隔平湖千里遥<hi>楊坎兮</hi>林靄波光秀可餐登臨都付一亭<lb/>
<pb n="KR3k0025_WYG_012-5b"/>
間坐違世事塵埃逺静入湖山日月閒對岸鶯花迷閬<lb/>
苑隔煙洲溆砌蓬山習池勝事無多<hi>闕</hi>只負襄陽倒載<lb/>
還<hi>蒲守詠挹秀亭</hi>
　　　　壽春府<hi>倚郭一外縣一</hi>　<hi>下蔡霍邱</hi>
　　　　　忠正軍節度<lb/>
郡號壽春　下蔡　壽州　忠正軍<lb/>
府沿革禹貢揚州之域戰國屬楚秦九江郡漢髙帝為<lb/>
淮南國武帝復九江郡治壽春縣東漢兼置揚州三國<lb/>
<pb n="KR3k0025_WYG_012-6a"/>
屬魏晉武帝改九江郡為淮南郡宋齊兼置豫州元魏<lb/>
曰揚州梁曰南豫州東魏曰揚州陳曰豫州後周曰揚<lb/>
州隋開皇改壽州治壽春縣置總管府大業為淮南郡<lb/>
唐壽州治壽容縣天寳曰壽春郡屬淮南道後唐陞忠<lb/>
正軍節度周顯徳徙治潁州之下蔡本朝陞府<hi>沿革表</hi>
縣沿革下蔡本春秋州來國漢為沛郡下蔡縣東漢屬<lb/>
九江郡晉置淮南郡梁置汴郡北齊廢之隋屬汝隂郡<lb/>
唐武徳改淮州縣尋復故又置渦州八年州廢屬潁州<lb/>
<pb n="KR3k0025_WYG_012-6b"/>
五代周世宗徙州治此　霍邱本春秋蓼國漢為廬江<lb/>
郡松滋縣梁置安豐郡東魏廢之隋置霍邱縣屬壽州<lb/>
唐武徳以松滋霍邱二縣置蓼州七年省松滋州廢屬<lb/>
壽州神功曰武昌景雲復故名<hi>沿革表</hi>
形勝壽春合肥受南北皮革鮑木之輸亦一都㑹也<hi>漢志</hi>
南引汝潁之利東連吳㑹之富北接梁宋平途不過七<lb/>
百里西接陳許水陸不出千里外有江湖之阻内有淮<lb/>
淝之固龍泉之阪良田萬頃舒六之貢利盡南越<hi>晉伏滔𫝊</hi>
<pb n="KR3k0025_WYG_012-7a"/>
峽石山潁水淮水在下蔡　豐津在霍邱<hi>沿革表</hi>八公山<lb/>
在壽春有隠室石井<hi>初學記</hi>
人物秦甘羅年十二為泰上卿　皇朝吕夷簡及子公<lb/>
著皆為名相<hi>見安豐軍下</hi>
集不見華胥夢空聞下蔡迷<hi>李義山</hi>
本朝州郡軍額並仍前代政和六年陞壽春府<hi>沿革表</hi>
集珠履繽紛宴壽陽欄干横出白雲傍小艇鬬垂凹鼻<lb/>
釣佳人尤學小梅粧<hi>郭祥正</hi>
<pb n="KR3k0025_WYG_012-7b"/>
　　　　安慶府<hi>倚郭一外縣四</hi>　<hi>懐寧/桐城</hi>　<hi>宿松/</hi>　<hi>望江/</hi>　<hi>太</hi>
　　　　　<hi>湖</hi>
　　　　　安慶軍節度　舊提刑司<lb/>
郡號灊山　同安　舒皖　皖城　徳慶　桐鄉<lb/>
府沿革星紀之次斗分野禹貢揚州之域春秋羣舒地<lb/>
楚取之戰國屬楚秦九江郡地漢廬江郡地三國屬魏<lb/>
孫權克皖城以為重鎭晉安帝置晉熙郡梁兼置豫州<lb/>
後改晉州北齊改江州陳又改晉州隋開皇廢郡置熙<lb/>
<pb n="KR3k0025_WYG_012-8a"/>
州大業為同安郡唐武徳為東安州五年為舒州天寳<lb/>
曰同安郡至徳為盛唐郡後復故屬江南道五代吳及<lb/>
南唐有之本朝陞府<hi>沿革表</hi>
縣沿革懐寧本漢廬江郡皖縣晉永嘉後廢之安帝復<lb/>
置懐寧縣為晉熙郡治隋初置熙州後為同安郡治唐<lb/>
改舒州治此　桐城本春秋桐國漢為廬江郡樅陽縣<lb/>
東漢省之宋置隂安縣屬晉熙郡梁復置樅陽縣郡隂<lb/>
安屬焉隋開皇廢郡省隂安以樅陽屬熙州十八年改<lb/>
<pb n="KR3k0025_WYG_012-8b"/>
同安縣唐屬舒州至徳更今名　宿松本漢皖縣地梁<lb/>
置髙塘郡隋開皇廢為縣屬熙州十八年改今名唐武<lb/>
徳置嚴州州廢來屬　望江本漢皖縣地晉安帝置新<lb/>
冶縣屬晉熙郡陳置大雷郡隋開皇廢郡改曰義鄉十<lb/>
八年改望江屬熙州唐武徳置髙州尋改智州州廢屬<lb/>
嚴州嚴州來屬　太湖本漢皖縣地宋置太湖縣屬晉<lb/>
熙郡齊置龍安郡陳廢之復屬晉熙郡隋改縣曰晉熙<lb/>
後復名太湖屬熙州唐屬舒州<hi>沿革表</hi>
<pb n="KR3k0025_WYG_012-9a"/>
形勝灊山在懐寧西北上有三峯一曰天柱二曰灊山<lb/>
三曰皖山灊水出焉為第十四小洞天　南嶽漢武帝<lb/>
以衡山遙逺移祭灊山遂為南嶽　龍吟岩虎嘯岩皆<lb/>
在灊山左右　龍井在真源宫　虎井在中煉丹山<lb/>
三祖山在郡西北有乾元寺　七公山在皖山南　百<lb/>
子山在懐寧縣東　萬嵗峯在玉照峯北　多智山在<lb/>
懐寧縣北　桃花港去司真洞五里　菊花港在懐寧<lb/>
東北　桑落洲在宿松縣南　麟角峯在皖山頂　虎<lb/>
<pb n="KR3k0025_WYG_012-9b"/>
頭岩在懐寧北　龍眠山在桐城西北　鳳棲山在太<lb/>
湖縣東南　玉龍洞在州北七十里　金雞石在真源<lb/>
宫後　水晶洞在天柱寺中　瓊瑶宫在灊山西　瑪<lb/>
瑙山在太湖北　白雲山在太湖東　丹霞峯至皖山<lb/>
二里<hi>輿地紀勝</hi>
人物漢朱邑守東海治行第一　南史河尚之子孫多<lb/>
文人仕皆顯達　皇朝王珪為相　張漢卿為興國管<lb/>
庫與太守論事不合即和陶潛歸去來辭大書扵印紙<lb/>
<pb n="KR3k0025_WYG_012-10a"/>
而去<hi>輿地紀勝</hi>
集疎鐘天柱寺細雨皖溪船<hi>張喬</hi>縣好也知臨皖水官閒<lb/>
應得㸔灊峯<hi>羅隠</hi>灊嶽積蒼翠皖溪生素波<hi>馬戴</hi>
本朝政和五年陞徳慶軍節度紹興十七年改安慶軍<hi>沿革表</hi>
集一水碧羅裁繚繞萬峯蒼玉刻孱岩<hi>王介甫</hi>獨秀司命<lb/>
峯衆立遜髙寒松竹二喬宅雪霜三祖山<hi>山谷</hi>碧水蒼山<lb/>
照眼青始知朱邑愛桐城<hi>郭祥正</hi>此山富山水自昔少園<lb/>
池　主簿峯髙昔所見司空山深初未㳺　白水十丈<lb/>
<pb n="KR3k0025_WYG_012-10b"/>
瀑吳塘千頃波　林依玉照逺雲為石盆留　虎頭玉<lb/>
照南北嶺麟角石盆三兩峯　三百六旬了無事二十<lb/>
七峯常對門　横舟千古樅陽水一徑從容達觀臺<lb/>
北峽逺連南峽險小龍峻逼大龍髙<hi>徐俯</hi>勢參吳楚分作<lb/>
鎭向同安地勝塵寰隔天深洞府寬位將衡嶽獻根與<lb/>
霍山蟠日轉香爐暖風清玉照寒石樓平郡堞天柱倚<lb/>
雲端禪臨祖師塔山接左慈壇𤣥宗曽立廟漢武亦鳴<lb/>
鑾<hi>孫倬題灊山</hi>
<pb n="KR3k0025_WYG_012-11a"/>
　　　　蘄州<hi>倚郭一外縣四</hi>　<hi>蘄春/蘄水</hi>　<hi>羅田/</hi>　<hi>廣濟/</hi>　<hi>黄梅</hi>
　　　　　蘄春郡防禦<lb/>
郡號蘄春　蘄水　蘄陽　南晉<lb/>
州沿革楚地翼軫之分禹貢揚州之域春秋戰國屬楚<lb/>
秦九江郡地漢江夏郡地三國屬魏吳取之置蘄縣晉<lb/>
廢之屬弋陽郡惠帝屬西陽郡孝武屬新蔡郡宋屬西<lb/>
陽郡南齊置齊昌郡北齊置雍州陳為江州後周改蘄<lb/>
州隋開皇置總管府大業為蘄春郡唐屬淮南道<hi>沿革表</hi>
<pb n="KR3k0025_WYG_012-11b"/>
縣沿革蘄春屬漢江夏郡呉為郡治晉屬弋陽尋改蘄<lb/>
陽梁改縣曰蘄水北齊改蘄陽隋復曰蘄春與蘄水並<lb/>
屬蘄春郡唐為蘄春治武徳省蘄水入焉　蘄水本漢<lb/>
蘄春縣地宋置浠水縣及永安郡梁置羅田縣及義城<lb/>
郡隋廢郡以二縣屬蘄州唐武徳改浠水曰蘭溪省羅<lb/>
田縣天寳改今名　羅田本漢蘄春縣地梁置義成郡<lb/>
隋廢為羅田縣唐武徳省之本朝復置　廣濟本漢蘄<lb/>
春縣地唐武徳析蘄春置永寧縣天寳改今名　黄梅<lb/>
<pb n="KR3k0025_WYG_012-12a"/>
本漢蘄春縣地晉元帝置新蔡郡及永興縣隋改新蔡<lb/>
又改今名屬蘄州<hi>沿革表</hi>
形勝静眀山在州東有神祠　徳章山在黄梅縣東<lb/>
天柱峯在黄梅縣北　月頂山在蘄水縣西　四祖山<lb/>
大醫禪師道塲五祖山人滿禪師道塲皆在黄梅縣<lb/>
楊梅嶺在黄梅縣　黄梅山在縣北　石龜山石龍陂<lb/>
在廣濟縣　玉鏡山在蘄水　玉虹泉在羅田　金仙<lb/>
山在廣濟　龍平山在黄梅縣　鳳棲山在蘄水<hi>輿地紀勝</hi>
<pb n="KR3k0025_WYG_012-12b"/>
人物林敏功弟敏修隠居不仕世號二林　龎安時喜<lb/>
讀書治病有竒功　呉神紹興間以布衣上書　王玠<lb/>
罵叛臣孔彦周全家遇害<hi>輿地紀勝</hi>
集笛愁春盡梅花裏潭冷秋生薤葉中　蘭溪春盡碧<lb/>
泱泱映水蘭花雨後香楚國大夫憔悴日應尋此路去<lb/>
瀟湘<hi>杜牧</hi>蘄水城西向北㸔桃花落盡栁花殘朱旗半捲<lb/>
山川小白馬連錢草樹寒<hi>戴叔倫</hi>
本朝元祐八年以石橋鎭陞為羅田縣紹興五年廢為<lb/>
<pb n="KR3k0025_WYG_012-13a"/>
鎭尋復置<hi>㑹要</hi>
集勝地初無一㸃埃水晶城裏小瑶臺環岸栁弄碧雲<lb/>
合浮島蓮分翠蓋來<hi>劉極詠含暉閣</hi>甃石封苔百尺深試嘗茶<lb/>
味少知音唯餘半夜泉中月留得先生一片心<hi>王元之詠陸羽</hi>
<hi>泉</hi>霽容<hi>闕</hi>　　　態栁藏橋　欲到險頭尋怪石夜來<lb/>
春雨漲前溪<hi>闕</hi>
　　　淮南西路<lb/>
　　　　和州<hi>倚郭一外縣二</hi>　<hi>歴陽/含山</hi>　<hi>烏江</hi>
<pb n="KR3k0025_WYG_012-13b"/>
　　　　　歴陽郡防禦　舊提舉司<lb/>
郡號歴陽　濡須　烏江　東城　南豫<lb/>
州沿革天文南斗魁下禹貢揚州之域春秋戰國屬楚<lb/>
秦九江郡地漢末為揚州刺史治三國吳重鎭呉屬淮<lb/>
南郡永興分置歴陽郡宋兼置南豫州北齊置和州隋<lb/>
開皇廢郡大業廢州復歴陽郡唐武徳改和州天寳曰<lb/>
歴陽郡屬淮南道<hi>沿革表</hi>
縣沿革歴陽秦初置縣屬九江郡漢為都尉治東漢為<lb/>
<pb n="KR3k0025_WYG_012-14a"/>
刺史治晉初屬淮南郡後屬歴陽郡北齊置和州隋唐<lb/>
為州治　含山本漢歴陽縣地東漢末孫權置濡須塢<lb/>
晉元帝置龍亢縣後周省入歴陽唐武徳析置含山縣<lb/>
八年廢之長安復置更曰武壽神龍復曰含山　烏江<lb/>
本秦東城之烏江亭漢屬九江郡晉置烏江縣屬淮南<lb/>
歴陽二郡梁置江都郡北齊改齊江郡陳改臨江郡後<lb/>
周改同江郡隋開皇廢郡以縣屬和州大業為歴陽郡<lb/>
治唐屬和州<hi>沿革表</hi>
<pb n="KR3k0025_WYG_012-14b"/>
形勝𤣥元有臺彭鏗有洞名山曰雞籠名塢曰濡須異有<lb/>
皿閫祥有沸井<hi>劉夢得壁記</hi>揚山在歴陽南　桃塢在紫極<lb/>
觀　梁山在歴陽南　滁河在歴陽北　濡須山在含<lb/>
山西濡須水出焉　烏江浦在縣東即亭長艤舟欲渡<lb/>
項羽處　白石山在歴陽山下有洞　黄龍城在烏江<lb/>
縣　白馬河在歴陽　六合山在歴陽又名方山　八<lb/>
公山在城北　千秋澗在歴陽　歴陽山在縣西北四<lb/>
十里　華陽山在含山縣北有華陽洞<hi>輿地紀勝</hi>
<pb n="KR3k0025_WYG_012-15a"/>
人物梁昌義之守鍾陵亢元英之師　唐何蕃當朱泚<lb/>
反時諸生將從亂蕃正色叱之　張籍善為古詩與韓<lb/>
文公逰　皇朝沈立熙寧間力言邪正有識嗟服　彭<lb/>
思永眀道先生之婦翁也熙寧間論朋黨　魏矼勸髙<lb/>
宗親征乞罷講和二字　張邵建炎使敵議論不屈留<lb/>
十九年時以埓蘇武　沈文通張孝祥皆魁多士　錢<lb/>
藻登第又中材識兼茂科　丘鄜登第又中博學宏詞<lb/>
科　蔣子春以士人罵敵死　何宋英紹興布衣上書<lb/>
<pb n="KR3k0025_WYG_012-15b"/>
言敵必渝盟<lb/>
集一夕為湖地千年列郡名覇王迷路處亞父所封城<lb/>
　沸井今無湧烏江舊有名　土臺逰柱史石室隠彭<lb/>
鏗　曹操祠猶在濡須塢未平　沙浦王渾鎭滄州謝<lb/>
守城望夫人化石夢帝日還營　湖魚香勝肉官酒重<lb/>
於餳雞籠為石顆龜眼入泥坑<hi>劉禹錫</hi>山狀雞籠攅翠黛<lb/>
水通滴瀝落氷崖誰知内隠神仙宅金疊雲房玉琢堦<lb/>
<hi>李思聰</hi>
<pb n="KR3k0025_WYG_012-16a"/>
本朝盤堆白玉鱸魚美手擘黄金蟹殻肥<hi>范純仁</hi>山扼平<lb/>
湖蓄不東地分南北指撝中二關形勢千年壯三國英<lb/>
雄一笑空　堂成相業思三老山揖仙風對八公<hi>張祁</hi>
　　　　濠州<hi>倚郭一外縣一</hi>　<hi>鍾離定逺</hi>
　　　　　鍾離郡團練<lb/>
郡號鍾離　濠梁　塗山　臨濠<lb/>
州沿革吳地斗分野禹貢揚州之域春秋鍾離子國楚<lb/>
取之吳又取之吳亡屬楚秦九江郡地晉屬淮南郡安<lb/>
<pb n="KR3k0025_WYG_012-16b"/>
帝置鍾離郡齊兼置北徐州北齊改西楚州隋開皇廢<lb/>
郡置濠州大業為鍾離郡唐武徳曰濠州天寳曰鍾離<lb/>
郡乾元曰濠州元和改從河屬河南道<hi>沿革表</hi>
縣沿革鍾離本古塗山地漢九江郡當塗鍾離二縣晉<lb/>
屬淮南郡後置鍾離郡北齊改當塗為馬頭縣置荆山<lb/>
縣隋廢郡馬頭曰塗山屬濠州置鍾離縣唐武徳省塗<lb/>
山入焉　定逺本漢九江郡曲陽東城二縣又有古隂<lb/>
陵城東漢扵隂陵縣為九江郡治而曲陽加西字晉三<lb/>
<pb n="KR3k0025_WYG_012-17a"/>
縣並屬淮南郡梁改東城曰定逺置臨濠郡北齊改廣<lb/>
安省西曲陽入焉隂陵廢之隋廢郡屬濠州仁壽改縣<lb/>
曰臨濠唐武徳復名定逺<hi>沿革表</hi>
形勝塗山在鍾離縣西禹會諸侯處　漆園在定逺莊<lb/>
子吏隠之地　濠梁即河水在城下莊子與惠子觀魚<lb/>
處　杏山在鍾離縣南　韭山在定逺東北　觀魚臺<lb/>
在鍾離縣西即莊周臺也　夢蝶港在州城之夢蝶坊<lb/>
　華盖山在定逺南　水簾洞在清流門外　寳公山<lb/>
<pb n="KR3k0025_WYG_012-17b"/>
銀坑嶺在定逺　金子岡雲母山鍾乳山石膏山皆在<lb/>
鍾山<hi>輿地紀勝</hi>
人物戰國莊子為䝉漆園吏　三國魯肅仕吳為横江<lb/>
將軍　皇朝郭延澤傳寫書籍至萬卷號為書藏<hi>輿地紀勝</hi>
集紫蔓青條覆酒壺落水時與竹風俱歸來自負花前<lb/>
醉笑向㳺魚問樂無<hi>獨孤及詠垂花塢</hi>逺岫碧光合長淮清𣲖<lb/>
連院藏歸鳥寺鐘到落帆船<hi>張祜</hi>塗山來去熟唯是馬蹄<lb/>
知<hi>樂天</hi>
<pb n="KR3k0025_WYG_012-18a"/>
本朝欲將同異校錙銖肝膽猶能楚越如若信萬殊歸<lb/>
一理子今知我我知魚<hi>東坡詠觀魚臺</hi>常怪劉伶死便埋豈伊<lb/>
忘死未忘骸烏鳶奪得與螻蟻誰信先生無此懷<hi>東坡題逍</hi>
<hi>遥臺</hi>自得莊生樂觀魚近碧濠觸萍時破鬛防餌不投刀<lb/>
<hi>郭祥正</hi>粉翅何妨化頳鱗更樂觀塗山二劍利淮水十漿<lb/>
寒　郭家書藏舊焚香數盡書來宅已荒夢蝶坊中人<lb/>
不見昔年門館倍淒涼<hi>錢易</hi>
　　　　光州<hi>倚郭一外縣三</hi>　<hi>定城/固始</hi>　<hi>光山/</hi>　<hi>仙居</hi>
<pb n="KR3k0025_WYG_012-18b"/>
　　　　　光山軍節度<lb/>
郡號浮光　固始　光山　定城　仙居　南郢　澮<lb/>
州<lb/>
州沿革楚地翼軫之分禹貢揚州之域春秋黄弦二國<lb/>
楚滅之戰國屬楚秦九江郡地漢汝南江夏二郡地魏<lb/>
分置弋陽郡梁宋置光州東魏復為弋陽郡北齊置南<lb/>
郢州後周置淮南郡隋弋陽郡唐光州弋陽郡屬淮南<lb/>
道<hi>沿革表</hi>
<pb n="KR3k0025_WYG_012-19a"/>
縣沿革定城本春秋黄國漢汝南郡弋陽縣魏屬弋陽<lb/>
郡東魏為郡治北齊置南郢州後廢為南北二弋陽縣<lb/>
又省北弋陽又改為定城後周為淮南郡治隋廢郡屬<lb/>
弋陽縣唐武徳置弦州貞觀州廢來屬太極徙州治此<lb/>
　固始本古蔣國漢汝南寖縣及期思縣東漢更寖曰<lb/>
固始晉屬汝隂郡期思屬弋陽郡宋置包信縣梁改固<lb/>
始為蓼縣廢期思扵包信置義成郡及建州北齊復以<lb/>
蓼為固始廢建州為新蔡郡周改置澮州陳置邉城郡<lb/>
<pb n="KR3k0025_WYG_012-19b"/>
隋廢澮州以固始屬弋陽郡改包信曰殷城廢邉城為<lb/>
期思縣唐固始殷城並屬光州廢期思　光山本漢江<lb/>
夏郡西陽縣魏屬弋陽郡晉為郡治梁置光州及光城<lb/>
郡隋開皇廢郡置光山縣大業為弋陽郡治唐徙光州<lb/>
置定城　仙居本春秋弦國漢江夏郡[車*犬]縣晉屬弋陽<lb/>
郡宋分[車*犬]置樂安縣梁置宋安郡宋安光城二縣隋省<lb/>
梁郡縣入樂安屬弋陽郡唐武徳析樂安置宋安為谷<lb/>
州治貞觀省入改今名<hi>沿革表</hi>
<pb n="KR3k0025_WYG_012-20a"/>
形勝梅林山杏子河在固始　東西龍門在定城　大<lb/>
小灌水在固始　金漿澗在固始大蘇山　鐵林山在<lb/>
固始　弋場山在光山縣　浄居山在固始南　龍潭<lb/>
山鴈塞山皆在固始　仙人洞在光山　聖人澤佛子<lb/>
院仙居山皆在固始<hi>輿地紀勝</hi>
人物春秋虞丘相楚之處士　孫叔敖為楚令尹虞丘<lb/>
相薦之　齊楊愔為名相　五代閩王王審知　皇朝<lb/>
司馬光生光山驛今有祠堂<hi>輿地紀勝</hi>
<pb n="KR3k0025_WYG_012-20b"/>
本朝建隆元年改殷城為商城縣後省為鎭入固始宣<lb/>
和初陞光山軍額<hi>沿革表</hi>
集弋陽信夷曠深在亂山中惟此仙人杏特盛蒼臣功<lb/>
<hi>盛度詠杏亭</hi>我來小小郡愛此髙髙臺前對篬筤竹萬竿球<lb/>
琳材　黄子山川遺故國弋陽煙霧共空臺<hi>楊蟠</hi>潢河遶<lb/>
出郡城樓樓枕潢南城上頭天濶星連翼軫分地長川<lb/>
帶漢淮流百年京邑天邉在一㸃弋山煙際浮<hi>趙彦琓</hi>野<lb/>
陂衰草淒荒城千里浮光㸃太清不與衆山為伴侣自<lb/>
<pb n="KR3k0025_WYG_012-21a"/>
然八面露崢嶸　荆榛千里古黄國此景葱菁浮煙嵐<lb/>
<hi>張天覺浮光山</hi>佩蘭浮者今何在煉杏山翁去不還<hi>郝及中浮光山</hi>
　　　　黄州<hi>倚郭一外縣二</hi>　<hi>黄岡/黄陂</hi>　<hi>麻城</hi>
郡號齊安　黄岡　黄城　黄陂　赤壁<lb/>
州沿革楚地翼軫分野禹貢揚州之域春秋黄國境戰<lb/>
國屬楚漢髙帝置江夏郡魏為重鎭後入吳晉初屬弋<lb/>
陽郡後屬西陽郡南齊分置齊安郡北齊兼置衡州陳<lb/>
廢州後周復置隋改黄州大業為永安郡唐黄州齊安<lb/>
<pb n="KR3k0025_WYG_012-21b"/>
郡初屬江南後屬淮南道<hi>沿革表</hi>
縣沿革黄岡戰國楚徙相君扵此漢西陵縣為江夏郡<lb/>
治又邾縣晉並屬弋陽郡後廢邾縣北齊置南安縣及<lb/>
齊安郡隋廢郡改黄岡縣置黄州治此又有木蘭縣唐<lb/>
省木蘭入黄岡　黄陂本漢西陵縣地東漢末為黄城<lb/>
鎭北齊置南司州後周置黄陂縣改南司曰黄州隋屬<lb/>
永安郡唐武徳置南司州尋以黄陂來屬　麻城本漢<lb/>
西陵縣地梁置信安縣東漢置定州後周改亭州隋廢<lb/>
<pb n="KR3k0025_WYG_012-22a"/>
州改麻城縣屬黄州唐武徳復亭州八年廢州來屬元<lb/>
和省麻城縣建中復置<hi>沿革表</hi>
形勝松湖在黄陂　竹樓在城上王元之作記　赤壁<lb/>
在江濵東坡作賦　烏林近赤壁　赤山在黄岡　春<lb/>
風嶺在麻城　甘露山在黄陂　十勝景在城山有仙<lb/>
女臺仙女洞㸔花臺龍潭瀑水崖龍仙源亭馬頭泉師<lb/>
姑臺仰天窩　七丈山在黄岡　三角山九螺山在麻<lb/>
城<hi>紀勝</hi>
<pb n="KR3k0025_WYG_012-22b"/>
人物皇朝程珦寓居黄陂生二子即二程先生　潘大<lb/>
臨潘大觀皆有詩名　何頡之自號樗叟陳慥自號龍<lb/>
丘東坡謫黄州與之逰<hi>紀勝</hi>
集一夜風吹竹連江雨送秋　可憐赤壁争雄處唯有<lb/>
簔翁坐釣魚<hi>杜牧</hi>
本朝詩情不負齊安郡杜牧當年與我齊　山州過夏<lb/>
如山寺銷盡機塵見道心　淮甸為内地黄岡壓上㳺<lb/>
<hi>王元之</hi>南篇司馬青衫濕北句郎官白髪生堪與江黄永<lb/>
<pb n="KR3k0025_WYG_012-23a"/>
傳唱離騷經外此歌聲<hi>王軫小司馬白居易郎官王元之</hi>長江遶郭知<lb/>
魚美好竹連山覺笋香　黄州小郡夾谿谷茅屋數間<lb/>
依竹葦　一别臨平山上塔五年雲夢澤南州<hi>東坡</hi>雲夢<lb/>
澤南君子泉水無名字托人賢<hi>山谷</hi>異時小杜髙眠地幾<lb/>
向秋風聽楚江<hi>張耒</hi>縹渺煙中漁父槳坡陀山上使君衙<lb/>
<hi>董乂</hi>地據淮西盡江吞石壁寬<hi>孫載</hi>
　　　　安豐軍<hi>倚郭一外縣二</hi>　<hi>安豐/壽春</hi>　<hi>六安</hi>
郡號六安　六蓼　八公　芍陂　壽陽<lb/>
<pb n="KR3k0025_WYG_012-23b"/>
軍沿革吳地斗分野禹貢揚州之域春秋六國楚滅之<lb/>
秦九江郡治漢為六安國東漢屬廬江郡魏置安豐郡<lb/>
梁增置陳留郡隋廢郡屬壽州大業屬淮南郡唐屬壽<lb/>
州本朝置軍<hi>沿革表</hi>
縣沿革安豐本漢六蓼陽泉安豐四縣地東漢廬江郡<lb/>
晉但存六縣餘三縣悉省之南朝廢六縣梁置安豐郡<lb/>
及縣又僑置陳留郡隋廢郡以安豐屬淮南郡本朝置<lb/>
郡治此　壽春本春秋楚邑秦置九江郡漢淮南國後<lb/>
<pb n="KR3k0025_WYG_012-24a"/>
為九江郡治東漢揚州刺史九江郡並治此晉淮南郡<lb/>
治後改壽陽縣宋復為壽春縣梁置豫州陳為揚州隋<lb/>
開皇為壽州治大業淮南郡治唐壽州治周世宗徙壽<lb/>
州治下蔡而縣屬焉本朝置軍來屬　六安本漢廬江<lb/>
郡潛縣及六安國安豐縣晉省潛縣梁徙安豐縣扵郡<lb/>
治扵此置霍州及岳安郡縣北齊州廢隋廢郡改岳安<lb/>
為霍山縣屬廬州唐武徳置霍州並析置應城潛城二<lb/>
縣貞觀州縣並廢以霍山屬壽州開元改盛唐縣天寳<lb/>
<pb n="KR3k0025_WYG_012-24b"/>
又别置霍山縣本朝廢之改盛唐為六安縣<hi>沿革表</hi>
形勝霍山即天柱山也爾雅云霍山為南岳　蓼城在<lb/>
安豐即春秋蓼國　芍陂在安豐東<hi>詳見陂類</hi>三公山在六<lb/>
安　八公山在壽春符堅戰敗見其草木皆為人兵<lb/>
九公山在六安　安陽山在陽泉安豐二縣之間　盛<lb/>
唐山在六安　黄閭山青岡城皆在壽春<hi>紀勝</hi>
人物漢英布六安人臯陶之後　梅福壽春人得仙<lb/>
召信臣見循吏傳民號為召父　魏胡質胡威父子清<lb/>
<pb n="KR3k0025_WYG_012-25a"/>
謹名譽著聞　唐龎嚴舉賢良第一　李興父疾自刃<lb/>
股肉以饋父父死捧土就墳詔表門閭<hi>紀勝</hi>
集風獵紅旗入壽春滿城歌舞向朱輪八公山下清淮<lb/>
水千騎塵中白面人<hi>劉禹錫寄楊壽春</hi>遥知用兵處多在八公<lb/>
山<hi>劉文房</hi>日夕煙波那可道壽陽西去水無窮<hi>皇甫冉</hi>
本朝開寳初省霍山縣為鎭入盛唐四年改六安縣紹<lb/>
興十二年陞安豐縣為軍以壽春壽州六安二縣來屬<lb/>
<hi>沿革表</hi>
<pb n="KR3k0025_WYG_012-25b"/>
集三輔亡秦期可必八公草木勢將回<hi>王樞宻</hi>地分三楚<lb/>
嘗為茅土之強山號八公終<hi>闕</hi>
　　　京西南路<lb/>
　　　　襄陽府<hi>倚郭一外縣三</hi>　<hi>襄陽/榖城</hi>　<hi>宜城/</hi>　<hi>南漳</hi>
　　　　　山南東道節度　京西湖北兩路安撫司<lb/>
　　　　　　京湖制置司　京西轉運司　提刑司<lb/>
　　　　　提舉司　都統制司<lb/>
郡號漢水　鄧城　荆山　臨漢　梁山　襄漢　樊<lb/>
<pb n="KR3k0025_WYG_012-26a"/>
城<lb/>
府沿革楚地翼軫之分禹貢豫州之域春秋戰國屬楚<lb/>
秦南郡之北界漢屬南陽南郡魏置襄陽郡為重鎭晉<lb/>
兼置荆州東晉僑置雍州宋割荆州置雍州西魏改襄<lb/>
州隋開皇廢郡大業廢州復置郡唐武徳曰襄州為山<lb/>
南東道節度本朝陞州來屬<hi>沿革表</hi>
縣沿革襄陽本古樊城春秋鄾鄧之國漢屬南郡及南<lb/>
陽郡魏屬襄陽後立樊城縣東晉僑置雍州鄧城縣後<lb/>
<pb n="KR3k0025_WYG_012-26b"/>
廢入樊城後周省樊城入安養曰臨漢貞元移治古鄧<lb/>
復改曰鄧城本朝省入襄陽　榖城本春秋榖伯秦屬<lb/>
南陽郡漢筑陽縣隂縣鄼縣之城晉孝武置義成縣屬<lb/>
義成郡宋以筑陽置扶風郡隂鄼屬廣平郡梁置饒陽<lb/>
縣屬義城郡後周省鄼縣餘並屬襄陽隋省筑陽饒陽<lb/>
改隂縣曰隂城開皇改義城曰榖城唐貞觀省隂城入<lb/>
焉　宜城本春秋鄀國楚城後都之秦南郡之北部漢<lb/>
南郡都改三縣惠帝改鄢曰宜城魏置襄陽郡三縣屬<lb/>
<pb n="KR3k0025_WYG_012-27a"/>
焉晉安帝析置樂鄉縣屬武寧宋改宜城為莘山郡又<lb/>
置畧陽縣梁置率道縣西魏改莘山曰漢南畧陽曰上<lb/>
洪隋並屬襄州大業樂鄉屬竟陵唐貞觀省上洪漢南<lb/>
入率道以樂鄉還屬襄州天寳改率道曰宜城後周省<lb/>
樂鄉入焉　南漳本荆豫二州之境春秋盧戎周秦伊<lb/>
廬地漢中廬山都臨沮三縣魏臨沮山都屬襄陽郡中<lb/>
廬屬南陽郡晉分臨沮置上黄縣屬襄陽梁屬中廬置<lb/>
穰縣西魏置重陽廢穰縣又置義清周改重陽曰思安<lb/>
<pb n="KR3k0025_WYG_012-27b"/>
省山都隋改思安曰南漳唐武徳析南漳置荆山貞觀<lb/>
省南漳入義清開元徙荆山扵故南漳改今名<hi>地理沿革表</hi>
形勝峴山去城十里羊祜所逰　荆南在南漳西北有<lb/>
石室云卞和宅　榖山在榖城西北　檀溪在城西南<lb/>
蜀先主乗的盧一躍而過　九島山八疊山在南漳<lb/>
百丈山在襄陽南　鹿門山在宜城東北馬窟山漢時<lb/>
有馬出焉<hi>紀勝</hi>
人物戰國宋玉　漢王逸注楚詞　馬良兄弟五人諺<lb/>
<pb n="KR3k0025_WYG_012-28a"/>
曰馬氏五常白眉最良　龎徳公隠峴山　三國龎統<lb/>
即徳公之從子也徳公稱為鳳雛　楊顒為諸葛亮主<lb/>
簿　張悌相吳晉平吳死之　習鑿齒博學洽聞　唐<lb/>
張東之相武后匡復唐室　孟浩然隠鹿門山　栁渾<lb/>
料吐蕃必敗盟已而果然　尹嗣宗子怦孫恭先曾孫<lb/>
仁恕皆有孝行荆公詩云四葉表門唐尹氏　皇朝胡<lb/>
旦魁天下　張士遜拜相　魏恭不受章子厚官　范<lb/>
宗尹直言擢為相<hi>紀勝</hi>
<pb n="KR3k0025_WYG_012-28b"/>
集漢池水如帶巫山雲似蓋一望沮漳水寧思江海會<lb/>
<hi>沈約</hi>醉中來習氏夢裏憶襄王宅毁仍思鳳碑存更憶羊<lb/>
　蜀相吟安在羊公碣已磨宛宛樊池岸悠悠漢水波<lb/>
　訪古登髙峴慿髙眺襄中天晴逺峯出水落塞沙空<lb/>
弄珠見逰女醉裏懐山公　峴山臨漢江水綠沙如雪<lb/>
上有墮淚碑青苔乆磨滅且醉習家池莫㸔墮淚碑山<lb/>
翁欲上馬笑殺襄陽兒<hi>李白</hi>不厭楚山路稀憐漢水清津<lb/>
頭習氏宅江上夫人城夜入橘花宿朝穿楓葉行<hi>岑參</hi>雲<lb/>
<pb n="KR3k0025_WYG_012-29a"/>
斂荆門近江平峴首低<hi>楊於陵</hi>襄陽九里郭樓雉連雲樹<lb/>
<hi>白樂天</hi>商路雪開旌斾逺楚堤梅發驛亭春襄陽風景由<lb/>
來好重與江山作主人　清思漢水上涼憶峴山巔吾<lb/>
家碑不昧王粲并依然　漢水碧扵天南荆廓然秀廬<lb/>
羅遵古俗鄢郢迷昔囿　自從宋玉賢特立冠耆舊離<lb/>
騷既日月九辨即列岫卓哉悲秋辭合在風雅右<hi>陸龜䝉</hi>
峴山思駐馬漢水憶迴舟丹壑嘗如霽青林不换秋<hi>張九</hi>
<hi>齡</hi>控帶荆門逺飄浮漢水長　江波眀楚甸山色奪荆<lb/>
<pb n="KR3k0025_WYG_012-29b"/>
岑<hi>韓文公</hi>
本朝宣和元年陞襄州為襄陽府太平興國元年改義<lb/>
清縣曰中廬紹興七年省入南漳紹興五年省鄧城縣<lb/>
入襄陽<hi>沿革表</hi>
集莫沉杜預閒碑石判倒山翁醉接離　襄陽春㳺樂<lb/>
何許峴山之陽漢江浦使君朱斾來翻翻人道使君如<lb/>
羊杜<hi>東坡</hi>習家池畔思前事逰女江邊想弄珠　檀溪春<lb/>
水長青蒲溪上行人問的盧<hi>顔筭</hi>連天漢水鴨頭春樂府<lb/>
<pb n="KR3k0025_WYG_012-30a"/>
銅鞮艶曲新　峴首重尋碑墮淚習池還指客横鞭逃<lb/>
亡已覺依劉表寒畯應須禮浩然<hi>蘇子由</hi>
　　　　鄧州<hi>倚郭一外縣四</hi>　<hi>穰縣/南陽</hi>　<hi>内鄉/</hi>　<hi>淅州/</hi>　<hi>順陽</hi>
　　　　　武勝軍節度<lb/>
郡號南陽　宣化<lb/>
州沿革禹貢豫州之域春秋鄧國地後并扵楚戰國屬<lb/>
韓尋屬秦又屬楚秦以後為南陽郡晉南陽國及順陽<lb/>
義陽二國境宋齊為南陽郡後魏兼置荆州西魏為重<lb/>
<pb n="KR3k0025_WYG_012-30b"/>
鎭隋改鄧州大業復為南陽郡唐鄧州南陽郡後梁陞<lb/>
宣化軍後唐改威勝後周改武勝<hi>沿革表</hi>
縣沿革穰縣春秋楚邑戰國秦取之漢穰朝陽新野冠<lb/>
軍湼陽五縣地並屬南陽東漢以冠軍之北境置臨瀨<lb/>
縣晉穰及朝陽屬義陽郡惠帝置新野郡後廢朝陽元<lb/>
魏以穰為南陽郡治為荆州刺史治又置新城縣西魏<lb/>
改臨湍縣後周廢新野郡隋開皇改新野縣屬南陽改<lb/>
湼陽曰課陽以臨湍為新城唐貞觀省冠軍湼陽入穰<lb/>
<pb n="KR3k0025_WYG_012-31a"/>
縣乾元省新野天寳又改新城為臨湍五代後漢改臨<lb/>
湍曰臨瀨本朝省入穰縣　南陽本春秋申國秦置宛<lb/>
縣後屬南陽郡漢宛博望安衆杜衍育陽雉西鄂七縣<lb/>
之地並屬南陽郡東漢省杜衍縣晉省安衆育陽又廢<lb/>
博望元魏置上陌縣改雉曰北雉省西鄂孝文置向成<lb/>
縣後周並宛上陌連名上宛隋改上宛為南陽向成屬<lb/>
育陽郡唐屬鄧相唐末省向成入南陽　内鄉本春秋<lb/>
楚白羽地後改為析蘄固商於邑漢析及丹水二縣屬<lb/>
<pb n="KR3k0025_WYG_012-31b"/>
𢎞農郡酈縣屬南陽郡東漢三縣並屬南陽晉析及丹<lb/>
水屬順陽郡酈屬南陽郡元魏置析陽郡西魏改為中<lb/>
鄉郡又置南漳郡扵酈縣地隋改中鄉曰内鄉屬析陽<lb/>
郡廢菊潭為縣省丹水入内鄉唐内鄉菊潭屬鄭州五<lb/>
代後周省菊潭入内鄉為鎭　浙川亦析白羽之地東<lb/>
漢為南鄉縣魏置南鄉郡晉改順陽郡後析陽南鄉皆<lb/>
廢五代後周復置淅川屬鄧州　順陽屬漢南陽郡哀<lb/>
帝改博山東漢屬順陽國晉屬順陽郡西魏析置鄭縣<lb/>
<pb n="KR3k0025_WYG_012-32a"/>
尋改為清鄉後周省順陽入焉隋廢復為順陽其後省<lb/>
入内鄉為鎭本朝復置縣<hi>沿革表</hi>
形勝丹水城在淅川縣抱朴子云丹水出丹魚先夏至<lb/>
十日夜祠之魚浮水上赤光如火網而取之割其血以<lb/>
塗足可以歩行水上　紫山在南陽縣　梅溪松嶺皆<lb/>
在南鄉<hi>初學記</hi>菖蒲潭在穰縣東南　金龜潭博望城即<lb/>
漢張騫封處　張衡宅有讀書堂又有鄧禹宅<hi>已上皆在南陽</hi>
人物漢鄧禹中興元勲　鄧𢎞守南陽著治績條教法<lb/>
<pb n="KR3k0025_WYG_012-32b"/>
度為後所述　召信臣守南陽號為召父　杜詩守南<lb/>
陽語曰前有召父後有杜母　羊續守南陽府丞獻其<lb/>
生魚續懸之扵庭　劉寬守南陽吏民有過但用蒲鞭<lb/>
示辱而已　鮑徳守南陽吏民愛說號為神父<hi>俱見漢書</hi>
本朝建隆初省臨瀬縣入穰縣太平興國六年以順陽<lb/>
鎭復為縣<hi>沿革表</hi>
　　　　隨州<hi>倚郭一外縣二</hi>　<hi>隨縣/唐城</hi>　<hi>應山</hi>
　　　　　崇信軍節度<lb/>
<pb n="KR3k0025_WYG_012-33a"/>
郡號漢東　隨陽　隨國<lb/>
州沿革韓地角亢氐分野禹貢荆豫之域春秋隨國戰<lb/>
國屬楚秦以後屬南陽郡晉屬義陽郡惠帝置隨郡西<lb/>
魏置并州後號隨州隋廢州置漢東舂陵二郡唐並為<lb/>
隨州漢東郡<hi>沿革表</hi>
縣沿革随縣本春秋隨厲二國楚滅隨為縣漢屬南陽<lb/>
郡晉屬義陽後置隨郡梁置曲陽郡西魏置隨州南齊<lb/>
分置安化縣西魏改新化後周改光化隋置漢東郡光<lb/>
<pb n="KR3k0025_WYG_012-33b"/>
化屬焉唐隨光化二縣屬隨州本朝省光化　唐城本<lb/>
春秋唐國漢為舂陵縣之上唐鄉東漢屬章陵縣晉屬<lb/>
安昌縣後置上唐縣後魏曰厥西置義陽郡後改肆州<lb/>
縣曰下溠隋改縣曰唐城後省入棗陽唐開元復置屬<lb/>
隨州五代梁晉皆嘗改為漢東後復故　應山本漢南<lb/>
陽郡隨縣地又東漢江夏平春縣地宋平春屬義陽郡<lb/>
後省之西魏置平靖縣屬平靖郡隋大業廢郡改置應<lb/>
山縣屬安陸郡省平靖入焉本朝改隷隨州<hi>沿革表</hi>
<pb n="KR3k0025_WYG_012-34a"/>
形勝壽山在州東北　仙丘在州南　龍坡在州北<lb/>
黿潭在州東　鐵城山在唐城縣北　金庭洞在桐柏<lb/>
山西南　大洪山在州西南慈忍靈尊者道塲　大紫<lb/>
山在州東北　大義山居民有義故名　三鍾山在隨<lb/>
縣東北三堆狀若覆鍾　雙泉山有七寳泉珊瑚泉<lb/>
隨城山在州南　唐城山在唐城縣　仙城山在州東<lb/>
南<hi>輿地紀勝</hi>
人物春秋季梁隨國賢臣　後漢周章諫太守謁竇憲<lb/>
<pb n="KR3k0025_WYG_012-34b"/>
　皇朝宋綬詔試學士院與父臯同在館閣世以為榮<lb/>
　連舜賔有隠徳鄉里恱服二子相繼登第　劉陸進<lb/>
士第二人坐元祐之黨謫安州<hi>輿地紀勝</hi>
集彼美漢東國川藏眀月輝<hi>李白</hi>行行指漢東暫喜言笑<lb/>
同雨雪離江上蒹葭在夢中<hi>韓集</hi>九十九岡遥天寒雪未<lb/>
銷<hi>蔣吉</hi>鷗翻漢浦風波急鴈下鄖溪霧雨深<hi>羅隠</hi>
本朝乾徳五年陞崇義軍節度太平興國改崇信熙寧<lb/>
五年省光化縣為鎭入隨縣<hi>沿革表</hi>嘉定年間割徳安府<lb/>
<pb n="KR3k0025_WYG_012-35a"/>
應山縣入隨州<hi>邸報</hi>
集城上春光鶯語亂城下煙波風拍岸<hi>錢文僖</hi>詩筒相逐<lb/>
到隨城練句揮毫老益精<hi>范純仁</hi>詩到隨州更老成江山<lb/>
為助筆縱横<hi>山谷</hi>隨為西楚南郡頗富山水　溳水帶西<lb/>
城城髙敞郡亭　城隅樓榭與雲平城下流溪見底清<lb/>
<hi>邢恕</hi>雲山連楚塞夏水暗隨城　隨州九十九重山安得<lb/>
鄉人住此間<hi>王安中</hi>隨州西南多竒峰争髙競秀無終窮<lb/>
衆山迤邐漸行盡始見獨尊惟大洪<hi>楊連</hi>厥溳雙水抱城<lb/>
<pb n="KR3k0025_WYG_012-35b"/>
隅髙誼前聞季大夫九十九岡風俗厚人人况已握靈<lb/>
珠<hi>陳師道</hi>
　　　　均州<hi>倚郭一外縣一</hi>　<hi>武當鄖鄉</hi>
　　　　　武當軍節度<lb/>
郡號武當　鄒城　始平　鄖鄉　齊興　豐則<lb/>
州沿革秦韓之交角亢氐東井之分野禹貢豫州之域<lb/>
春秋麋國戰國屬韓秦屬南陽漢屬南陽漢中二郡魏<lb/>
屬南鄉郡晉屬順陽郡宋後置武當郡齊僑置始平郡<lb/>
<pb n="KR3k0025_WYG_012-36a"/>
尋改齊興兼置興州後周改豐州隋廢郡改均州大業<lb/>
州廢屬淅陽郡唐義寧置均州貞觀廢之屬淅川八年<lb/>
復置武當軍<hi>地理沿革表</hi>
縣沿革武當屬漢南陽郡魏南鄉郡晉順陽郡後置武<lb/>
當郡隋治均州州廢屬淅陽郡唐復屬均州　鄖鄉本<lb/>
春秋麋國漢錫縣長利縣地屬漢中郡東漢省長利魏<lb/>
屬魏興郡晉復置長利縣太康改錫縣為鄖鄉東置南<lb/>
上洛郡西魏改豐利郡析錫縣置豐利縣後周廢郡隋<lb/>
<pb n="KR3k0025_WYG_012-36b"/>
以豐利屬西域唐屬均州本朝省豐利<hi>地理沿革表</hi>
形勝武當山在縣南二百里中有一峯名參嶺峯上有<lb/>
三十六巖　天柱山在鄖鄉上有三石門飛仙徃來<lb/>
寳盖山在鄖鄉　金鎖嶺在武當山　落㡌峯乃戴将<lb/>
軍上昇落㡌扵此　兠鍪山在鄖鄉　三生石在武當<lb/>
縣　千齡州在鄖鄉一名滄浪州<hi>輿地紀勝</hi>
人物皇朝陳摶號希夷先生隠扵武當山後乃居華山<hi>紀勝</hi>
集我生本似逺行客况是亂離多病身經山渉水向何<lb/>
<pb n="KR3k0025_WYG_012-37a"/>
處㸔見竹林禪定人<hi>戴叔倫題武當蘭若</hi>
本朝宣和元年陞武當節度<hi>㑹要</hi>乾徳省豐利縣入鄖鄉<lb/>
<hi>沿革表</hi>
集萬事若在手百年聊稱情他時南嶽去記得此巖名<lb/>
<hi>陳搏題俞公巖</hi>蘇壁留詩志何大可憐泰華老圖南<hi>張士遜</hi>我愛<lb/>
武當好將軍曾得道蛻舉入雲霄髙岑名落㡌<hi>無名氏</hi>
　<lb/>
　<lb/>
<pb n="KR3k0025_WYG_012-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷十二<lb/>
</p>
<p>
</p>
  </div>
</body>
</text>
</TEI>
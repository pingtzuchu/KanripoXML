<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷七十</head>
    <p>
<pb n="KR3k0025_WYG_070-1a"/>
欽定四庫全書<lb/>
　記纂淵海卷七十　　　　宋　潘自牧　撰<lb/>
　　叙述部<lb/>
　　　求援<lb/>
經弱者不能自濟必依於强<hi>詩序</hi>控于大邦<hi>詩</hi>終夜有求<lb/>
於幽室之中非燭何見<hi>禮記</hi>
子昏暮叩人之門户<hi>孟子</hi>車轍之中鮒魚曰我東海之波<lb/>
臣也豈有升斗之水而能活我哉<hi>荘子</hi>
<pb n="KR3k0025_WYG_070-1b"/>
史孟獻子曰願借助焉<hi>左襄四年</hi>甘茂謂蘇秦曰貧人女與<lb/>
富人女㑹績貧人女曰我無以買燭而子之燭光幸有<lb/>
餘子可分我餘光無損子明而得一便焉<hi>史記</hi>雖復零雨<lb/>
自天終待雲興四岳<hi>北史魏愷傳</hi>蕭炅為河南尹嘗坐事西<lb/>
臺遣吉温徃按之温治炅甚急及温為萬年丞未幾炅<lb/>
為京兆尹温素與髙力士相結力士自禁中歸度炅必<lb/>
徃謝官乃先詣力士與之談謔握手甚歡炅後至温陽<lb/>
為驚避力士呼曰吉士不須避此亦吾故人也召還與<lb/>
<pb n="KR3k0025_WYG_070-2a"/>
炅坐炅接之甚恭不敢以前事為怨他日温詣炅曰曩<lb/>
者温不敢虧國家法自今請洗心事公炅遂與盡歡<hi>通鑑</hi>
<hi>唐𤣥宗紀</hi>
傳記士非玉璧談者為價<hi>物理論互見因人而重門</hi>
集兾宵燭之末光邀潤屋之㣲澤<hi>劉孝標廣絶交論</hi>寒谷待鳴<lb/>
律<hi>文選</hi>譬諸蟄蟲坯户而死者與夫槁死亦無以異矣春<lb/>
雷一震必歆然翹首與生為徒况有吹律者召東風以<lb/>
薫之其化也益速　宋廣平之沈下僚蘇公味道為使<lb/>
<pb n="KR3k0025_WYG_070-2b"/>
者廣平投以梅花賦蘇盛稱之自是方列於聞人之目<lb/>
是知英賢卓犖可外文字猶用片言借說於先達之口<lb/>
席其勢而後驤首當時矧碌碌者疇能自異<hi>互見因人而重</hi>施<lb/>
一陽於剝極之際援衆溺於坎深之下　夫踣者思起<lb/>
必謼而求拯疾者思愈必呻而求醫<hi>劉賔客集</hi>孤獸走索羣<lb/>
<hi>曹子建贈白馬王彪詩</hi>無衆星之明假日月之光<hi>魏文帝吳質書</hi>願假東<lb/>
壁輝餘光照貧女<hi>李白集</hi>餘波期救涸　巨海能無釣浮<lb/>
雲亦有梯　麾下頼君材並美獨能無意向漁樵　揚<lb/>
<pb n="KR3k0025_WYG_070-3a"/>
雄更有河東賦惟待吹嘘送上天<hi>杜詩</hi>儻荆璞不致見疑<lb/>
夜光不逄按劍則沈骸九死終望銜珠俛首三泉猶希<lb/>
結草　涸鱗濡沫常觖望於鯨波决羽搶榆頗思遷於<lb/>
鶯樹　儻餘光之可照庶寒灰之重然曲逮恩光資餘<lb/>
潤於東里襲承導引輕托夢於南樛　奮短翮於搶榆<lb/>
希髙標之餘拂濯鮮鱗於涓滴望鴻浪之㣲沾所兾顧<lb/>
盼曲流剪拂増價則鈆刀起一割之用跛鼈致千里之<lb/>
行<hi>互見自薦</hi>儻能分其斗水濟濡沫之枯鱗恵以餘光照孀<lb/>
<pb n="KR3k0025_WYG_070-3b"/>
棲之寒女得使伏櫪駑蹇希騏驥而蹀足竄迹翩翾排<lb/>
鴛鸞而刷羽<hi>互見自薦並駱賔王集</hi>蹈水火者之求免於人也不<lb/>
惟其父兄子弟之慈愛然後徃而全之也將有介於其<lb/>
側者雖其所憎怨茍不至乎欲其死者則將大聲疾呼<lb/>
而望其人之救也　木在山馬在肆過之而不顧者雖<lb/>
日累千百人未為不才與下乗也及至匠石過之而不<lb/>
睨伯樂過之而不顧然後知其非棟梁之才超逸之足<lb/>
也<hi>互見委棄</hi>天地之濱大江之濆有怪物焉蓋非常鱗凡介<lb/>
<pb n="KR3k0025_WYG_070-4a"/>
之品彚匹儔其得水變化風雨上下於天不難也其不<lb/>
及水蓋尋常尺寸之間耳無髙山大陵曠途絶險為之<lb/>
闗隔也然其窮涸不能自致乎水為獱獺之笑者蓋八<lb/>
九矣如有力者哀其窮而運轉之蓋一舉手一投足之<lb/>
勞也然是物也負其異於衆也且曰爛死於沙泥吾寧<lb/>
樂之若俛首帖耳摇尾而乞憐者非我之志也是以有<lb/>
力者遇之熟視之若無覩也其死其生固不可知也今<lb/>
又有有力者當其前矣聊試仰首一鳴號焉庸詎知有<lb/>
<pb n="KR3k0025_WYG_070-4b"/>
力者不哀其窮而忘一舉手一投足之勞而轉之清波<lb/>
乎其哀之命也其不哀之命也知其有命而且鳴號之<lb/>
者亦命也<hi>韓文</hi>且天下熈熈然而獨呻吟<hi>栁文</hi>恩波自觧惜<lb/>
枯鱗　銜花縦有報恩時擇木誰容托身處<hi>劉長卿</hi>見借<lb/>
羽翼<hi>王維集</hi>折簡能榮瘁遺簮莫棄捐韶光如見借寒谷<lb/>
變風烟<hi>温飛卿</hi>愧無鵷鷺姿短翮空飛還誰當假羽毛雲<lb/>
路相追攀<hi>韋應物集</hi>線因針而入矢因弦而發雖有線矢無<lb/>
針弦欲自致焉不可得也<hi>白傅集</hi>當途訴知已投刺匪求<lb/>
<pb n="KR3k0025_WYG_070-5a"/>
蒙<hi>孟浩然</hi>朝無一命之親路無回眸之舊猶孤根寄不食<lb/>
之田也人人耘耨所不及家家溉灌所不沾其濯乃條<lb/>
枚成乃華實者上天至仁之膏澤厚地無際之陽春乎<lb/>
相公為上天霖雨佐厚地無際之陽春發生者也何以<lb/>
處某焉<hi>歐陽行周文</hi>握風捕影鑄木鏤水敢求恩知但希鐫<lb/>
琢　墜井者求出執熱者願濯　自愧掃門士誰為乞<lb/>
火人<hi>杜牧之</hi>遺簮墜履應留念門客如今只下寮　宣室<lb/>
夜闌如有問可能全忘未燃灰<hi>羅隐</hi>
<pb n="KR3k0025_WYG_070-5b"/>
本朝無鹽煩刻畫寒谷借吹噓<hi>歐公集</hi>必為鏌鎁盡歸鎔<lb/>
鑄<hi>晏公類要</hi>儻矜一介之誠願借半辭之助<hi>臨川</hi>行看富貴逼<lb/>
炙手借餘暖　特借齒牙曲成羽翼<hi>東坡</hi>
　　　求哀<lb/>
史楚子圍鄭三月克之鄭伯肉袒牽羊以逆曰孤不天<lb/>
不能事君使君懐怒以及敝邑孤之罪也敢不惟命是<lb/>
聽其俘諸江南以實海濵亦惟命其剪以賜諸侯使臣<lb/>
妾之亦惟命若惠顧前好徼福於厲宣桓武不泯其社<lb/>
<pb n="KR3k0025_WYG_070-6a"/>
稷使改事君夷於九縣君之惠也孤之願也非所敢望<lb/>
也敢布腹心君實圗之<hi>左宣十二</hi>楚莊王伐鄭克之鄭伯肉<lb/>
袒牽羊以逆曰孤不天不能事君君用懐怒孤之罪也<lb/>
敢不惟命是聽擯之南海以臣妾賜諸侯亦惟命是聽<lb/>
若不絶其社稷使改事君孤之願也非所敢望也敢布<lb/>
腹心<hi>史楚世家</hi>懐朔鎮將元尼須與元懐舊交貪穢狼籍置<lb/>
酒請懐謂懐曰命之短長繫卿之口豈可不相寛貸<hi>通鑑</hi>
<hi>梁武帝紀</hi>魏齊笞繫范雎折脅摺齒睢佯死卷以簀置厠中<lb/>
<pb n="KR3k0025_WYG_070-6b"/>
使客醉者更溺之范雎謂守者曰能出我我必有厚謝<lb/>
守者乃請棄簀中死人魏齊醉曰可矣<hi>通鑑周紀</hi>晉王斬劉<lb/>
守光守光曰守光善騎射王欲成伯業何不留之使自<lb/>
効其二妻李氏祝氏讓之曰皇帝事已至此生亦何益<lb/>
妾請先死即伸頸就戮守光至死號泣哀祈不已<hi>通鑑後梁</hi>
<hi>均王</hi>丁公為項羽將逐窘高祖彭城西短兵接漢王急顧<lb/>
謂丁公曰兩賢豈相戹哉丁公引兵而還<hi>西漢季布傳</hi>暴勝<lb/>
之欲斬王訢訢曰殺訢不足增威不如時有所寛以明<lb/>
<pb n="KR3k0025_WYG_070-7a"/>
恩貸勝之壯其言而赦之<hi>前漢</hi>猛虎處深山百獸震恐及其<lb/>
在䧟穽之中搖尾而求食<hi>司馬遷𫝊</hi>
集元相公在浙東賔府有薛書記酒後傷公猶子逐出<lb/>
幕既去作十離詩以獻犬離主筆離手馬離廐鸚鵡離<lb/>
籠燕離巢珠離掌魚離池鷹離羣竹離亭鏡離臺犬詩<lb/>
云馴擾朱門四五年毛香足净主人憐無端咬着親情<lb/>
客不得紅絲毯上眠筆詩云越管宣毫始稱情紅牋紙<lb/>
上撒花瓊都縁用乆鋒頭盡不得羲之手裏擎鸚鵡詩<lb/>
<pb n="KR3k0025_WYG_070-7b"/>
云隴西獨自一孤身飛去飛來上錦䄄都縁出語無方<lb/>
便不得籠中更喚人燕詩云出入朱門未忍抛主人常<lb/>
愛語咬咬銜泥穢汚珊瑚簟不得梁間更壘巢<hi>摭言餘不載</hi>
　　　謁見<lb/>
經見情者獲直徃則違<hi>易例</hi>既見君子云胡不喜　既見<lb/>
君子為龍為光<hi>詩</hi>聞始見君子者辭曰某固願聞名於<lb/>
將命者敵者曰某固願見罕見曰聞名亟見曰朝夕<hi>禮記</hi>
子不識可以繼此而得見乎<hi>孟子</hi>願望履幕下　侍於下<lb/>
<pb n="KR3k0025_WYG_070-8a"/>
風幸聞咳唾之音<hi>荘子</hi>
史子産曰敝邑不敢寧居來㑹時事逄執事之不閒而<lb/>
未得見又不獲聞命未知見時<hi>左襄三十一年</hi>鄒陽曰何王之<lb/>
門不可曵長裾乎　願有謁也<hi>西漢本傳</hi>耳餘上謁<hi>張耳傳</hi>造<lb/>
請諸公<hi>張湯傳</hi>曠若開雲見日何喜如之<hi>東漢袁紹傳</hi>伏拜賔<lb/>
阼通爵里之刺<hi>魏志</hi>吕僧珍生子宋季雅徃賀署函曰錢<lb/>
一千閽人少之不為通强之乃進<hi>梁書互見慶賀</hi>
集承顔下風<hi>陸士龍詩</hi>獨耻事干謁<hi>杜工部詩</hi>君出我入如相避<lb/>
<pb n="KR3k0025_WYG_070-8b"/>
然<hi>韓文</hi>鄭光業有一巨皮箱凡投贄有可嗤者即投其中<lb/>
號曰苦海<hi>摭言</hi>古者未有紙削竹木以書姓名故謂之刺<lb/>
後以紙書故謂之名紙唐李徳裕為相貴盛人務加禮<lb/>
改具銜候起居之狀謂之門狀<hi>集韻</hi>
　　　得所依託<lb/>
經日月麗乎天百穀草木麗乎土　得其所歸者必大<lb/>
故受之以豐<hi>並易</hi>弱而不懼於敵者得所據也憂而不懼<lb/>
於亂者得所附也<hi>易注</hi>日月得天而能乆照<hi>易</hi>魚麗于水<lb/>
<pb n="KR3k0025_WYG_070-9a"/>
獸麗于山<hi>易注</hi>菁菁者莪在彼中阿　鴻雁于飛集于中<lb/>
澤　魚在在藻依于其蒲<hi>詩</hi>
子霜雁託於秋風以成輕舉之勢<hi>列子</hi>投魚于淵寘猿于<lb/>
木<hi>文中子</hi>大厦成而燕雀相賀<hi>淮南子互見第宅門</hi>
史齊侯使敬仲為卿辭曰覊旅之臣幸若獲宥及於寛<lb/>
政赦其不閑於教訓而免於罪戾君之惠也所獲多矣<lb/>
<hi>左荘二十二年</hi>社鼷不灌屋䑕不熏何則所託者然也<hi>前漢中山王傳</hi>
巨魚縱大壑<hi>前王褒傳</hi>星辰之麗天猶萬國之附王<hi>後漢袁楷傳</hi>
<pb n="KR3k0025_WYG_070-9b"/>
如晨風之鬱北林龍魚之趣藪澤也<hi>晉書孝愍帝紀</hi>魚得水而<lb/>
遊鳥乗風而翔<hi>唐書元稹傳</hi>鳥生深林獸在豐草<hi>白居易傳</hi>
傳記稷蜂不攻社䑕不熏其所託者然也<hi>韓詩外傳</hi>鳯凰巢<lb/>
於阿閣<hi>通歴</hi>
集歸鳥赴喬林翩翩厲羽翼<hi>曹子建贈白馬王彪</hi>庇身有地<hi>任彦昇集</hi>
蝟結蟻聚水草有依<hi>文選</hi>露淋秋檜鶴聲清<hi>杜荀鶴</hi>問無恙<lb/>
外不暇出一語且先賀其得賢主人<hi>韓退之代張籍</hi>團團規内<lb/>
星未必明如月託迹近北辰周天無淪没<hi>元稹</hi>雄藩車馬<lb/>
<pb n="KR3k0025_WYG_070-10a"/>
地作尉有光華　銜泥入華屋<hi>韋應物</hi>不見千年鶴多栖<lb/>
百丈松　獸樂在山谷魚樂在陂池蟲樂在深草鳥樂<lb/>
在高枝<hi>白侍郎互見趨向不同</hi>水深魚極樂<hi>杜詩</hi>
　　　失所依託<lb/>
經龍戰于野其道窮也<hi>易</hi>若渉大水其無津涯　予將<lb/>
疇依<hi>書</hi>予羽譙譙予尾翛翛予室翹翹風雨所漂搖<lb/>
鴻飛遵陸　不屬于毛不離于裏　靡所止戾<hi>詩</hi>
子下喬木而入於幽谷<hi>孟子</hi>蒙鳩以羽為巢而編之以髮<lb/>
<pb n="KR3k0025_WYG_070-10b"/>
繫之以葦苕風至苕折卵破子死巢非不完也所繫者<lb/>
然也<hi>荀子</hi>
史虢射曰皮之不存毛將安傅<hi>左僖十四年</hi>容容無所倚<hi>史淮</hi>
<hi>隂傳</hi>失所為愆<hi>史孔子/世家</hi>曾不得邪徑而託足焉<hi>前漢賈山傳</hi>宇<lb/>
宙雖廣自容無所<hi>通鑑晉穆紀</hi>有鳥於此架巢於葭葦之顛<lb/>
天風則葭折而巢毁所托者弱也<hi>韓詩外傳</hi>
集眇眇而無所歸泊<hi>楚辭</hi>花離蔕而萎條去幹而枯<hi>蔡邕釋誨</hi>
出籠窮短翮委轍涸枯鱗<hi>駱賔王</hi>行舟楫而不識四方兮<lb/>
<pb n="KR3k0025_WYG_070-11a"/>
渉大水之漫漫<hi>韓文閔已賦互入昧於趨向</hi>為水不入海安得浮天<lb/>
波為木不在山安得横日柯<hi>孟東野</hi>枳棘徒棲鳳<hi>劉長卿</hi>舊<lb/>
時王謝堂前燕飛入尋常百姓家<hi>劉賔客</hi>百川不朝於海<lb/>
雖狂奔澶漫終為涸土<hi>唐田頵移書楊行密</hi>纍纍然若䘮家之狗<lb/>
<hi>史記孔子世家</hi>
　　　辨白<lb/>
經無信人之言人實迋女<hi>詩</hi>子曰二三子以我為隠乎<lb/>
吾無隠乎爾吾無行而不與二三子者是丘也<hi>語</hi>
<pb n="KR3k0025_WYG_070-11b"/>
子如使予欲富辭十萬而受萬是為欲富乎　予豈好<lb/>
辯哉予不得已也<hi>孟</hi>
史考問左驗明白<hi>楊惲傳</hi>貫髙怨家知其謀上變告之於<lb/>
是上遣捕趙王及諸反者趙午等十餘人皆自爭剄貫<lb/>
髙獨怒罵曰誰令公為之今王實無謀而並捕王公等<lb/>
皆死誰白王不反者乃詣長安髙對獄曰獨吾屬為之<lb/>
王實不知吏治搒笞數千刺剟身無可擊者終不復言<lb/>
貫髙曰人情寧不各愛其父母妻子乎今吾三族皆以<lb/>
<pb n="KR3k0025_WYG_070-12a"/>
論死豈愛王過於吾親哉顧為王實不反獨吾等為之<lb/>
<hi>漢惠帝紀</hi>初大司馬冏疑中書郎陸機為趙王倫撰禪詔收<lb/>
欲殺之將軍為之辨理得免死因表為平原内使<hi>晉惠帝紀</hi>
張昌宗曰說嘗謂元忠為伊周伊尹放太甲周公攝王<lb/>
位説曰易之兄弟小人徒聞伊周之語安知伊周之道<lb/>
日者元忠初衣紫臣以郎官徃賀元忠語客曰無功受<lb/>
寵不勝慙懼臣實言曰明公居伊周之任何愧三品彼<lb/>
伊尹周公皆為至忠古今仰慕陛下宰相不使學伊周<lb/>
<pb n="KR3k0025_WYG_070-12b"/>
當使學誰耶且臣豈不知今日附昌宗立取台衡附元<lb/>
忠立致族滅但臣畏元忠寃魂不敢誣之耳<hi>唐中宗紀</hi>議者<lb/>
或罪張廵以守睢陽不去與其食人曷若全人其友人<lb/>
李翰為之作傳表上以為若不時紀録恐逺而不傳使<lb/>
廵生死不遇誠可悲哉<hi>唐肅宗紀</hi>帝戲第五倫曰聞卿為吏<lb/>
篣婦翁不過從兄飯寧有之耶對曰臣三娶妻皆無父<lb/>
少遭饑亂實不敢妄過人餐<hi>東漢本傳</hi>李晟大安園多竹後<lb/>
有為飛語者云晟伏兵大安園謀因倉卒為變晟遂斫<lb/>
<pb n="KR3k0025_WYG_070-13a"/>
伐其竹<hi>唐德宗紀</hi>張廵死節睢陽人昧其功以為降賊肅宗<lb/>
未及知李翰傳廵功状表之帝因是感悟而廵大節白<lb/>
於世<hi>唐李翰傳</hi>
集刺心以自明刎頸以見志<hi>李少卿</hi>夫傲雖凶徳必有恃<lb/>
而敢行愈之族親鮮少無扳<hi>音班</hi>聫之勢於今不善交人<lb/>
無相生相死之友於朝無宿貨蓄資以釣聲勢弱於才而<lb/>
腐於力不能奔走乗機抵戲以要權利夫何恃而傲若<lb/>
夫狂惑喪心之人蹈河而入火妄言而罵詈者則有之<lb/>
<pb n="KR3k0025_WYG_070-13b"/>
矣而愈人知其無是疾也<hi>韓文釋言</hi>自古賢人才士秉志遵<lb/>
分被謗議不能自明者百數故有無兄盗嫂娶孤女云<lb/>
撾婦翁者然頼當世豪傑分明辨别卒光史籍　堅然<lb/>
相白者無數人<hi>栁文</hi>西施若觧傾吳國越國亡來又是誰<lb/>
<hi>羅隠集</hi>
　　　陳情<lb/>
史淳于公少女緹縈隨其父至長安迺上書曰妾傷夫<lb/>
死者不可復生刑者不可復屬雖欲改過自新其道無<lb/>
<pb n="KR3k0025_WYG_070-14a"/>
繇<hi>西漢刑法志</hi>隆天重地死無以塞責一日卒有不勝洒掃<lb/>
之職先狗馬填溝渠竊有所恨<hi>西漢東方朔傳</hi>劉向曰臣幸得<lb/>
託肺腑<hi>西漢劉向傳</hi>范逵謂陶侃曰欲仕辟乎曰困于無津<lb/>
<hi>陶侃傳</hi>春不得避風塵夏不得避暑熱秋不得避風雨冬<lb/>
不得避寒凍四時之間無日休息又私自送徃迎來弔<lb/>
死問疾<hi>貴粟論</hi>
本朝曽與蒿藜同雨露終隨松栢耐風霜<hi>臨川集</hi>豈堪置<lb/>
足青冥上終欲回身寂寞濱　少遭閔凶自奮寒苦<lb/>
<pb n="KR3k0025_WYG_070-14b"/>
螢爝殊光不獲干時之譽榱楹近用亦參構厦之功<lb/>
日有簡書之繁乆無竿牘之獻<hi>同上</hi>范忠宣遺表云葢嘗<lb/>
先天下而憂期不負聖人之學　養疴卧治之所蒙成<lb/>
坐嘯之餘　信道直前曽無坎井之避立朝寡助誰為<lb/>
先後之容<hi>言行</hi>隻影自憐命寄江湖之上驚魂未定夢逰<lb/>
縲紲之中　疾病連年人皆相傳為己死饑寒併日臣<lb/>
亦自厭其餘生<hi>坡集</hi>逮親而得斗禄雖慰於子心歛板而<lb/>
揖上官遂成於俗狀學乆矣而將落思兀然而欲枯進<lb/>
<pb n="KR3k0025_WYG_070-15a"/>
無取當塗之資退已失故時之歩<hi>歐公集</hi>學以父兄為師<lb/>
貧無公卿之助<hi>欒城集</hi>木雞自笑真無用芻狗何勞收已<lb/>
陳　罪積如山命輕如髮<hi>同上</hi>
　　　湔洗<lb/>
經開釋無辜<hi>書</hi>蟄蟲昭蘇<hi>記</hi>
子息我黥而補我劓<hi>荘子</hi>
史所謂生死而肉骨也<hi>左傳</hi>振㧞泥塗<hi>前漢班固叙傳</hi>枯骨復被<lb/>
肉<hi>東漢趙□傳</hi>洗刷疵姤宣暢湮欎　雪寃氣於幽泉<hi>唐書</hi>
<pb n="KR3k0025_WYG_070-15b"/>
集使入湯之禽復假羽毛自斷之足復蒙連續<hi>蘓武報李陵書</hi>
塵洗天波謗絶衆口<hi>陸機表</hi>茍削丹書得夷平民　迴霜<lb/>
收電<hi>同上</hi>㧞泥塗之乆辱<hi>文粹</hi>窮骸枯骨一朝再生踴躍章<lb/>
惶再崩再殯<hi>陳子昂集</hi>收骸溝壑返魄幽泉魑魅窮魂重生<lb/>
聖日糞土殘命不滅荒陬　再造生涯天實為徳　起<lb/>
骨九泉　幽魂雪憤遺噍昭蘇　天波昭洗更得自新<lb/>
　朽骨更肉萬死一生<hi>並同上</hi>使枯朽之條更與秋蘭垂<lb/>
芳陸沉之羽復共翔鴻撫翼<hi>陸士衡</hi>洗㧞出泥滓<hi>白侍郎</hi>出<lb/>
<pb n="KR3k0025_WYG_070-16a"/>
泥騰霄從骨生肉　提㧞出泥吹嘘生翅　將枯鱗再<lb/>
躍經鎩翼重矯<hi>並同上</hi>恩波起涸鱗<hi>杜詩</hi>寃氣初逄渙汗收<lb/>
<hi>劉長卿</hi>六翮方鎩思重托於扶搖孤桐半焦兾見收於煨<lb/>
燼<hi>同上</hi>表而出之為生羽翼<hi>劉賔客</hi>重雲開朗照九地雪幽<lb/>
魂<hi>杜牧之</hi>藥肉白骨香返逰魂　祓拭舊痕湔洗前過必<lb/>
欲牽復用存始終<hi>並同上</hi>莫因毫髪累長使濺泥沙<hi>錢起</hi>收<lb/>
召魂魄<hi>栁文</hi>生繁華於枯荑育豐肌於朽骨<hi>劉越石</hi>聖代也<lb/>
知無棄物<hi>羅隠</hi>
<pb n="KR3k0025_WYG_070-16b"/>
本朝安得層穹返收拾莫教狼籍渾泥沙<hi>僧參廖子雪詩</hi>
　　　進退難處<lb/>
經云不可使得罪於天子亦云可使怨及朋友<hi>詩</hi>
子與之為無方則危吾國與之為有方則危吾身<hi>荘子</hi>矰<lb/>
繳機而在上網罟張而在下雖欲翺翔其勢焉得<hi>淮南子</hi>
史齊魯仲連為書約之以矢遺燕將得書泣三日猶豫<lb/>
不能决欲歸燕已有隙恐誅欲降齊所殺虜於齊甚衆<lb/>
恐已降而後見辱曰與人刄我寜自刄乃自殺<hi>仲連傳</hi>
<pb n="KR3k0025_WYG_070-17a"/>
依世則廢道違俗則危殆<hi>何武贊</hi>
文集居閒力不足從事力難任兩事皆害性一生恒苦<lb/>
心<hi>韓文公集</hi>
　　　蒙成<lb/>
經不耕穫不菑畬<hi>易</hi>
史渠成亦秦之利也<hi>溝洫志</hi>蕭何為法較若畫一曹參代<lb/>
之守而弗失<hi>本傳贊</hi>馮翊垂拱蒙成<hi>薛宣𫝊</hi>以杜畿為河東<lb/>
太守鍾繇促王邑交付邑佩印綬畿謂衛固范先曰范<lb/>
<pb n="KR3k0025_WYG_070-17b"/>
衛河東之望也吾仰成而已<hi>漢獻紀</hi>
本朝秦收鄭渠成晉得楚材多<hi>山谷集</hi>
　　　備員<lb/>
經今由與求也可謂具臣矣<hi>論語</hi>
子齊宣王好竽南郭先生不知竽而濫吹於三百人之<lb/>
中以食禄<hi>韓非子</hi>
史魏絳曰日君乏使使臣斯司馬　韓厥曰下臣不幸<lb/>
属當戎行攝官承乏　蒯瞶不敢自佚備持矛焉<hi>並左傳</hi>
<pb n="KR3k0025_WYG_070-18a"/>
趙使平原君合縱於楚約與食客二十人偕得十九人<lb/>
毛遂自薦曰願備員而行<hi>平原君傳</hi>雖有姬姜不棄憔悴雖<lb/>
有絲麻無棄菅蒯葢所以代匱也<hi>應奉傳</hi>貂不足狗尾續<lb/>
<hi>晋書</hi>備員不復事<hi>唐書</hi>鍾毓毎與參佐射魏舒常為畫籌而<lb/>
已後遇朋人不足以舒滿數<hi>魏明帝記</hi>
傳記强奏鄘者特為足曲<hi>史通</hi>乗間簉乏<hi>琴賦</hi>
集切混吹於齊竽　濫飛聲於郢路<hi>駱賓王</hi>名亦濫吹竽<lb/>
<hi>温飛卿</hi>
<pb n="KR3k0025_WYG_070-18b"/>
本朝衆裏笙歌誰比數<hi>東坡詩</hi>
　　　狼狽<lb/>
經若崩厥角<hi>周書</hi>
史匹馬隻輪無反者<hi>左傳</hi>掃地盡矣<hi>韓信傳</hi>奉頭䑕竄以歸<lb/>
<hi>蒯通傳</hi>託足無所<hi>晋書</hi>
傳記狼狽是兩物狽前足短常駕兩狼失狼則不能動<lb/>
故世言事乖者稱狼狽<hi>酉陽雜爼</hi>
集乾坤之量包含海嶽臣身甚㣲無所投足蟻適於垤<lb/>
<pb n="KR3k0025_WYG_070-19a"/>
蝸休於殻龜黿螺蜯皆有所伏臣物之靈進退惟辱<hi>栁乞</hi>
<hi>巧文</hi>孑輪無反<hi>文粹</hi>
　　　被䜛<lb/>
經巷伯寺人傷於䜛故作是詩也　彼何人斯暴公為<lb/>
卿士而譛蘇公焉故蘇公作是詩以絶之<hi>詩序</hi>䜛人罔極<lb/>
構我二人<hi>青蠅</hi>
子匡章通國皆稱不孝<hi>孟子</hi>
史日月之明時蔽於浮雲<hi>龜莢傳</hi>孔墨之辨不能自免於<lb/>
<pb n="KR3k0025_WYG_070-19b"/>
䜛諛<hi>鄒陽傳</hi>馬援自交趾還載薏苡一車時人以為南土<lb/>
珍怪後有上書譛之者以為明珠文犀<hi>本傳</hi>困於口舌不<lb/>
能以忠自明<hi>李光弼傳贊</hi>
集巧言易信孤憤難伸<hi>劉賔客</hi>有無兄而盗嫂娶孤女云<lb/>
撾婦翁詆訶萬端旁午構扇<hi>栁文</hi>
本朝巧語屢曾遭薏苡<hi>東坡詩</hi>衆口相咻有口難訴<hi>欒城集</hi>
　　　被禍<lb/>
經明夷于飛垂其翼　困于石據于蒺藜　困于葛藟<lb/>
<pb n="KR3k0025_WYG_070-20a"/>
于臲卼<hi>易</hi>
子禍重乎地莫之知避<hi>荘子</hi>鳥飛千仞之上獸走叢薄之<lb/>
中禍猶及之又况編户齊民乎<hi>俶真訓</hi>
史昔虞舜窘於井廩伊尹負於鼎爼傅說匿於巖險吕<lb/>
尚困於棘津夷吾桎梏百里飯牛仲尼畏匡菜色陳蔡<lb/>
此皆學士所謂有道仁人也猶遭此菑况以中材渉亂<lb/>
世遇害可勝道哉<hi>㳺俠傳</hi>人方為刀爼我為魚肉<hi>項羽傳</hi>景<lb/>
帝没入鄧通家財一簪不得着身<hi>佞倖傳</hi>龍不隠鱗鳯不<lb/>
<pb n="KR3k0025_WYG_070-20b"/>
藏羽網羅髙懸去將安所<hi>東漢傳</hi>過誤失言文吏躡尋<hi>三王</hi>
<hi>傳</hi>明知禍烈及己也<hi>晁錯傳</hi>張敬兒被收脱冠投地曰用<lb/>
此物誤我<hi>齊書</hi>烈火燒心衆鏑叢體<hi>憲宗紀</hi>
集秋草榮其将實兮㣲霜下而夜降　哀余生之不當<lb/>
兮獨蒙毒而逄尤<hi>楚辭</hi>妻孥受灰滅之咎<hi>陳琳檄</hi>潤鑊伏鑕<lb/>
<hi>王命論</hi>抱不測之罪<hi>任安/書</hi>動足蹈非搖首入禍<hi>鶡冠子</hi>清霜<lb/>
一委地萬草色不緑狂飇一入山萬葉不着木<hi>孟郊</hi>網羅<lb/>
未觧縱羽翮而何施嚢檻方堅雖虎豹其焉徃　一廢<lb/>
<pb n="KR3k0025_WYG_070-21a"/>
不復曾不若躄足延顙之猶有遭也<hi>栁文</hi>問牛悲釁鐘說<lb/>
彘驚臨牢<hi>栁詩</hi>夫鳥俛而啄仰而四顧獸深居而簡出懼<lb/>
物之為己害也猶且不免焉　斷鶴兩翅鳴何哀縶驥<lb/>
四足氣空横<hi>韓文</hi>共展排空翼俱遭繳逺矰<hi>㣲之</hi>車催太行<lb/>
路劍落酆城獄<hi>白侍郎集</hi>才展凌雲翼俄成失水鱗<hi>同上</hi>
　　　寄孤<lb/>
經哀此㷀獨<hi>詩小雅</hi>無父何怙無母何恃<hi>詩</hi>
子老而無妻曰鰥老而無夫曰寡老而無子曰獨幼而<lb/>
<pb n="KR3k0025_WYG_070-21b"/>
無父曰孤四者天下之窮民而無告者<hi>孟子</hi>
史小人老而無子知擠於溝壑矣<hi>左</hi>
集單孑獨立<hi>文選</hi>揮杯勸孤影<hi>陶潛/詩</hi>弔影慙魂<hi>江文通賦</hi>零丁<lb/>
孤苦至于成立㷀㷀孑立形影相弔<hi>陳情表</hi>蚊虻當家口<lb/>
草木是親情<hi>盧仝詩</hi>衡門獨立惟影與形<hi>陳子昻集</hi>垂老之嵗<lb/>
棄為窮人<hi>白傅集</hi>形單影隻<hi>韓文</hi>舉杯邀明月對影成三人<lb/>
<hi>李白詩</hi>在抱無兒承家乏祀<hi>栁祭文</hi>承先人之後在孫惟汝<lb/>
在子惟吾嫂嘗撫汝指吾而言曰韓氏兩世惟此而已<lb/>
<pb n="KR3k0025_WYG_070-22a"/>
<hi>韓文</hi>萬族各有托孤雲獨無根<hi>淵明詩</hi>孤桐亦胡為百尺旁<lb/>
無枝踈隂不自覆脩幹欲何施<hi>張九齡</hi>一身形影單　單<lb/>
鳴無應隻影長孤<hi>白樂天</hi>空牀將影宿<hi>李君虞</hi>
　　　飄蕩<lb/>
經若渉大水茫無津涯　蕩析離居罔有定極<hi>書</hi>譬彼<lb/>
舟流不知所届<hi>小弁</hi>孔子曰丘也東西南北之人也<hi>記</hi>
史心摇摇然如懸旌而無所終薄<hi>蘇秦傳</hi>如河中木泛東西<lb/>
<hi>東漢陳蕃傳</hi>
<pb n="KR3k0025_WYG_070-22b"/>
集飄萍浮而蓬轉<hi>西征賦</hi>似舟飄不定如梗泛何從<hi>駱賔王</hi>
萬里無故人江鷗不相識<hi>劉長卿</hi>流落感温凉<hi>劉賔客</hi>飄然<lb/>
隨釣艇雲水是生涯<hi>温飛卿</hi>蓬生非無根飄蕩隨髙風天<lb/>
寒落萬里不復歸本叢　飄蓬踰三年迴首肝肺熱飄<lb/>
飄何所似天地一沙鷗　漂梗無安地　遊子無根株<lb/>
<hi>並杜詩</hi>汨東西與南北恒十年而不居　絶水草以休息<lb/>
兮常未安而既危<hi>並韓文</hi>長念蝸牛猶有舍不如碩䑕觧<lb/>
藏身　七十無家萬里身　弔影分為千里鴈辭根散<lb/>
<pb n="KR3k0025_WYG_070-23a"/>
作九秋蓬<hi>白侍郎集</hi>去國長為不繫舟<hi>李太白</hi>江海今為客風<lb/>
波失所依　一身不家食萬事從人求<hi>並劉長卿</hi>身逐閒雲<lb/>
不在家<hi>武作營</hi>生計如雲無定所窮愁似影巧相隨<hi>姚上監</hi>
本朝井水分四鄰竹隂借東家蕭然行脚僧一身寄天<lb/>
涯<hi>東坡</hi>
　　　寄寓<lb/>
經黎侯寓于衛<hi>詩註</hi>諸侯不臣寓公<hi>禮</hi>
史羈旅之臣<hi>左傳</hi>兩君羈旅<hi>張耳傳</hi>李揆乞衣求食萍寄諸<lb/>
<pb n="KR3k0025_WYG_070-23b"/>
郡<hi>唐小史</hi>
集羈旅無定心<hi>張景陽</hi>蹔託棟梁何用喜<hi>元稹集</hi>生計南枝<lb/>
鳥<hi>白侍郎</hi>醉鄉無迹似閒雲<hi>温飛卿</hi>人生已如寄在寄復為<lb/>
客<hi>李君虞文</hi>
　　　荒僻<lb/>
經果羸之實亦施于宇伊威在室蠨蛸在户町畽鹿場<lb/>
熠燿宵行<hi>詩東山</hi>
史狐狸所居豺狼所嘷<hi>左傳</hi>土陿而險山居谷汲<hi>地理志</hi>窮<lb/>
<pb n="KR3k0025_WYG_070-24a"/>
里空舍<hi>趙廣漢傳</hi>
集落落窮巷士抱影守空廬<hi>左太冲</hi>采茨葺茅宇剪棘開<lb/>
舊畦<hi>顔延年詩</hi>小市常爭米孤城早閉門　草深迷市井地<lb/>
僻懶衣裳<hi>杜詩</hi>陋宇荒堦不足回旋<hi>劉賔客</hi>欲掃柴門迎逺<lb/>
客青苔黃葉滿貧家<hi>劉長卿</hi>媿非鄭公里歸掃蒙籠室<hi>韋應</hi>
<hi>物集</hi>青苔依空牆蜘蛛網四屋<hi>張景陽</hi>里無曲突煙路無行<lb/>
輪聲<hi>同上</hi>千里蕭條雞犬罕音<hi>季友表</hi>草合人蹤斷塵濃鳥<lb/>
跡深<hi>李太白集</hi>周王之馬跡不至謝公之屐齒不及<hi>栁集</hi>
<pb n="KR3k0025_WYG_070-24b"/>
　　　窮陋<lb/>
史敝邑褊小不足以容從者<hi>左傳</hi>僻陋在夷其孰以我為<lb/>
虞<hi>左</hi>生於窮巷之中長於蓬茨之下無有逰觀廣覧之<lb/>
知顧有至愚極陋之累<hi>王褒傳</hi>
集煙消日出不見人欸乃一聲山水緑　千山鳥飛絶<lb/>
萬徑人跡㓕孤舟蓑笠翁獨釣寒江雪<hi>栁詩</hi>蹄道補復破<lb/>
絲窠掃還成　寂寞之濵<hi>韓文</hi>落葉滿空山何處尋行跡<lb/>
<hi>韋應物</hi>蛙聲籬落下草色户庭間<hi>張文昌</hi>怪禽啼曠野落日<lb/>
<pb n="KR3k0025_WYG_070-25a"/>
恐行人<hi>賈浪仙</hi>紅葉紛紛葢欹瓦緑苔重重封壊垣<hi>元稹</hi>孤<lb/>
螢出荒池落葉穿破屋<hi>司空圖</hi>
本朝緑苔人跡少黄葉雨聲多<hi>歐陽榮</hi>不知人間之㡬時<lb/>
兮但見草木華落為春冬<hi>同上</hi>虗市無人冷欲氷<hi>欒城詩</hi>
　　叙述部<lb/>
　　　感謝<lb/>
經飲之食之教之誨之　中心藏之何日忘之<hi>詩</hi>
史所謂生死而肉骨也<hi>左傳</hi>管仲曰生我者父母知我者<lb/>
<pb n="KR3k0025_WYG_070-25b"/>
鮑叔也<hi>史管仲傳</hi>浹肌膚而藏骨髓<hi>董仲/舒傳</hi>隕首流腸<hi>侯景傳</hi>周<lb/>
宇文曰生死肉骨豈過今恩負山戴嶽未足勝荷<hi>通鑑陳紀</hi>
衣服之外皆聖恩所賜惟髪與膚生從父母<hi>唐楊妃傳</hi>
集一言之譽東陵侔於西山一盼之榮鄭璞踰於周寳<lb/>
<hi>王文憲文集序</hi>迴霜收電使不隕越<hi>陸機謝表</hi>自頂至踵功歸造化<lb/>
　咳唾為恩盼睞成飾　顧已循涯實如塵忝千載一<lb/>
逄再造難答<hi>任昉彈文</hi>實佩荆卿黄金之賜却感豫譲國士<lb/>
之分　惠以恩光顧以顔色<hi>江淹書</hi>潤朽骨而榮枯木<hi>文選</hi>
<pb n="KR3k0025_WYG_070-26a"/>
<hi>曹植表</hi>恩惠周渥<hi>赭白/馬賦</hi>生繁華於枯荑育豐肌於朽骨<hi>勸進</hi>
<hi>表</hi>守死陵墓没齒家園不意慶雲垂澤天漢横流拂拭<lb/>
霧露生見白日踴躍昭泰情何以勝　再造生涯天實<lb/>
為徳　㧞於草野謬齒衣冠私門祖宗幽顯榮慶豈止<lb/>
一身而已　肝腦塗地不足塞責　特恕萬死賜以再<lb/>
生　才本庸㣲名術無紀皆縁際㑹叨遇聖明謬得揚<lb/>
歴簮徽陪奉鴛鷺綢繆榮禄荏苒平時　摩頂至趾豈<lb/>
足上酬<hi>陳子昻集</hi>𤣥造曲成大明私照　來效未聞新恩洊<lb/>
<pb n="KR3k0025_WYG_070-26b"/>
及　回一瞬之念致再造之恩　羣蟄應南山之雷窮<lb/>
鱗得西江之水　六律變幽谷之寒一丸銷彌年之疹<lb/>
喜心深生懼　珍羞出於内府㫖酒降於上尊勤勞無<lb/>
展於股肱醉飽有慙於口腹　跽奉自天之命遥馳捧<lb/>
日之心　鼓舞忭成雷　緘藤既開覩彩章之盛飾蹈<lb/>
舞而服發温燠於祁寒　頓驚凢口　舉其匕筯若負<lb/>
丘山　恩光到敝廬　白首垂絲荷不遺　糗糧既備<lb/>
永無半菽之虞襦袴足頒逺超挾纊之感<hi>劉賔客</hi>徳重恩<lb/>
<pb n="KR3k0025_WYG_070-27a"/>
宏身㣲命輕無階荅謝惟積慚惶　受恩益大顧已愈<lb/>
輕　蒙生成於天地無禆補於涓塵　温存感深惠琢<lb/>
切奉明戒<hi>韓集</hi>泛大鯨之海每覺魂摇戴巨鰲之山未如<lb/>
恩重　駑駘蒙錦繡塵土浴潺湲　如我酬恩合執鞭<lb/>
螢光爝火何禆日月之明弱質孤根但荷乾坤之徳<hi>杜牧</hi>
<hi>之</hi>成九族之榮盡百年之幸　興哀於無用之地垂徳<lb/>
於不報之所　守突奥者忽仰睎於白日負泥塗者遂<lb/>
自濯於清源<hi>栁文</hi>釋於齊斧之下揖於羣士之上<hi>燕公集</hi>涸<lb/>
<pb n="KR3k0025_WYG_070-27b"/>
溜沾濡沬餘光照死灰<hi>元稹</hi>提攜增善價拂拭長妍姿<lb/>
女醜嫁勞媒　惠深范叔綈袍贈榮過蘇秦佩印歸<lb/>
天酒來以分甘御羞降而示惠寵過加籩懼多尸素之<lb/>
責榮同置醴悲無麴蘖之功　𤣥造曲成　榮幸不止<lb/>
於一身感戴實深於萬品　既鮮華而駭目亦輕煖而<lb/>
便身祕藏篋笥傳示子孫榮降天上寵驚人間　澤及<lb/>
草木秋色變而成春　顧陋質而懐慙貎非稱服拊㣲<lb/>
躬而荷寵力不勝衣　肉食無謀未展涓埃之報素餐<lb/>
<pb n="KR3k0025_WYG_070-28a"/>
有愧難勝醉飽之恩　天厨酒脯御府管絃寵賜忽降<lb/>
於寰中慶幸實生於望外　念嚴凝而加之煦嫗慮皸<lb/>
瘃而潤以膏脂挾纊之恩所勉和則體舒不龜之澤既<lb/>
沾感而手舞　頒御府之酒漿賜大官之餅餌<hi>白侍郎</hi>得<lb/>
陪桃李植芳叢别感生成太昊功今日無言春雨後似<lb/>
含冷涕謝東風<hi>姚少監</hi>㫖酒名茶玉食仙果來於天府莫<lb/>
匪天慈<hi>杜牧之</hi>適口忘憂已滿小人之腹殺身粉骨難酬<lb/>
聖主之恩　卵翼不自於他門頂踵實非其己物<hi>李義山</hi>
<pb n="KR3k0025_WYG_070-28b"/>
我蟠濁泥君躡青雲不以升沉塹隔其間誨我如兄煦<lb/>
我如春我何敢忘銘骨書紳<hi>孫可之</hi>煖乎若冬陽之煦油<lb/>
乎若春澤之侵　喜過生悲感深以泣<hi>吕温</hi>雕琢只應勞<lb/>
郢匠<hi>羅隠</hi>感激念知己匣中孤劒鳴<hi>錢/起</hi>感入心府<hi>權載之</hi>
本朝摳衣最出諸生後倒屐嘗傾廣坐中　丹青至㣲<lb/>
恐累玉瑩之粹土木至陋猥承綈繡之華　優為體貌<lb/>
畧去等夷繄奨予之太隆滋囬皇之失次　納之天地<lb/>
之量照之日月之明<hi>王介甫</hi>功無銖兩恩有丘山<hi>類要</hi>不虞<lb/>
<pb n="KR3k0025_WYG_070-29a"/>
暗禍䧟臣於風波必死之淵尚賴至仁脱臣於蛟鰐垂<lb/>
涎之口<hi>歐公集</hi>雖父兄所以處臣其僥倖不過如此　投<lb/>
畀麏鼯之野保全樗櫟之生　天地能覆載之而不能<lb/>
容之於度外父母能生育之而不能出之於死中　使<lb/>
破甑弊箒復増九鼎之重　使星下燭生蓬蓽之光華<lb/>
天澤旁流失桑榆之枯槁　憂深投杼豈無三至之言<lb/>
詔復賜環不待一人之譽　既陶甄於頑礦復封植於<lb/>
散材<hi>東坡</hi>遺簮以故而見收老馬以病而復養　哀憐廢<lb/>
<pb n="KR3k0025_WYG_070-29b"/>
棄之乆誰復肯然綢繆樽爼之歡亦非偶爾　衣食有<lb/>
奉己寛盡室之憂道徳照人况復終身之幸<hi>欒城集</hi>
　　　受知<lb/>
史子産聞子皮卒哭且曰吾已無與為善矣惟夫子知<lb/>
我<hi>左昭十三</hi>楚薳子馮曰知我者如夫子則可不然請止<hi>左㐮</hi>
<hi>二十二年</hi>管仲曰吾始困時嘗與鮑叔賈分財利多自與鮑<lb/>
叔不以我為貪知我貧也吾嘗為鮑叔謀事而更窮困<lb/>
鮑叔不以我為愚知時有利有不利也吾嘗三仕三見<lb/>
<pb n="KR3k0025_WYG_070-30a"/>
逐於君鮑叔不以我為不肖知我不遭時也吾嘗三戰<lb/>
三走鮑叔不以我為怯知我有老母也生我者父母知<lb/>
我者鮑子也<hi>史管仲傳</hi>士為知己用女為悦己容<hi>西漢司馬遷傳</hi>初<lb/>
曹操㣲時人莫知者嘗徃候𤣥𤣥見異焉謂曰今天下<lb/>
將亂安生民者其在君乎操嘗感其知己及後經過𤣥<lb/>
墓輙悽愴致祭奠自為其文<hi>東漢橋𤣥傳</hi>申於知己屈於不<lb/>
知己<hi>晋書羊祜表</hi>吳嘗置丞相衆議張昭吳王曰孤豈為子<lb/>
布有愛乎顧丞相事煩而此公性剛所言不從怨咎將<lb/>
<pb n="KR3k0025_WYG_070-30b"/>
興非所以益之也<hi>通鑑三國魏明紀</hi>吉温常曰若遇知己南山<lb/>
白額虎不足縛也<hi>唐立宗紀</hi>
傳記驥服鹽車而上太行遷延負轅不能上伯樂遭之<lb/>
下車攀而哭之驥於是俛而噴仰而鳴聲聞於天若出<lb/>
金石之聲者何也彼見伯樂之知己也<hi>戰國䇿</hi>鑿齒有才<lb/>
桓宣武器之未三十用為荆州治中謝牋曰不遇明公<lb/>
荆州老從事耳<hi>世説</hi>晉伐吳張悌渡江戰吳軍大敗諸葛<lb/>
靚過迎悌悌不肯去垂泣曰仲思今是我死日且我作<lb/>
<pb n="KR3k0025_WYG_070-31a"/>
兒童便為卿家丞相所㧞常恐不得其死負名賢知故<lb/>
今身殉社稷復何所遁<hi>㐮陽記</hi>
集説操築於傅巖兮武丁用而不疑吕望之鼓刀兮遭<lb/>
周文而得舉寗戚之謳兮齊桓聞以該輔　驥躊躇於<lb/>
弊轝兮遇孫陽而得代<hi>孫陽伯樂姓名也楚辭</hi>馬因迴首雖增價<lb/>
桐遇知音已半焦<hi>白侍郎</hi>士之知己貴知其音特達之分<lb/>
不資於滕口<hi>唐文粹喬潭霜鍾賦</hi>圭璧無卞和甘與頑石列舜禹<lb/>
無陶堯名隨腐草滅<hi>文粹</hi>特逹而相知者千載之一遇<hi>選四</hi>
<pb n="KR3k0025_WYG_070-31b"/>
<hi>子講徳論</hi>騏驥長鳴伯樂昭其能盧狗悲號韓國知其才是<lb/>
以效之齊楚之路以逞千里之任試之狡兎之捷以驗<lb/>
搏噬之用<hi>曹子建自試表</hi>盧公天下之賢刺史也未聞有所推<lb/>
及葢難其人而重其事今子鬰為首選古所謂知己者<lb/>
正如此耳身在貧賤為天下所不知獨見遇於大賢乃<lb/>
可貴耳若自有名聲又托形勢此乃市道之事又何足<lb/>
貴乎<hi>韓文</hi>知己如麻不患不顯　古之知己者不待來求<lb/>
而後施徳舉賢而已受徳者不待成身而拜賜感知而<lb/>
<pb n="KR3k0025_WYG_070-32a"/>
已故不叩而響不介而合則其舉必至而其感亦甚<hi>栁文</hi>
　　　謝過<lb/>
經自底不類以速戾于厥躬　負罪引慝<hi>書</hi>子夏投其<lb/>
杖而拜曰吾過矣吾過矣吾離羣而索居亦已乆矣<hi>禮記</hi>
史絳縣人年長趙孟問其縣大夫則其属也召之而謝<lb/>
過焉曰武不才任君之大事以晉國之多虞不能由吾<lb/>
子使吾子辱在泥塗乆矣武之罪也敢謝不才<hi>左㐮三十年</hi>
大叔文子曰臣不佞不能負羈絏以從扞牧圉臣之罪<lb/>
<pb n="KR3k0025_WYG_070-32b"/>
一也<hi>二十六年</hi>㢘頗肉袒負荆至藺相如門謝罪遂為刎頸<lb/>
之交<hi>通鑑周紀</hi>范睢相秦魏使須賈於秦睢謂賈汝罪有幾<lb/>
曰擢賈之髪讀賈之罪未足也<hi>史</hi>李廣曰諸校尉無罪<lb/>
乃我自失道吾今自上簿至幕府<hi>西漢本傳</hi>車騎將軍王音<lb/>
藉藁請罪王商王立王根皆負斧質謝<hi>通鑑漢成帝紀</hi>聞有意<lb/>
督過之<hi>髙祖紀</hi>在大譴大呵之域造請室而請辠<hi>賈誼傳</hi>南<lb/>
山之竹不能載其罪戾　塗顔陳情<hi>魏志</hi>君子有過則謝<lb/>
以質小人有過則謝以文<hi>史記孔子世家</hi>
<pb n="KR3k0025_WYG_070-33a"/>
　　　知悔<lb/>
經我心之憂日月逾邁若弗云來<hi>書</hi>
子自怨自艾<hi>孟子</hi>
史鄭莊公曰寡人有弟不能和協而使餬其口於四方<lb/>
<hi>左隠十一年</hi>宣子曰我之懐矣自貽伊戚其我之謂矣<hi>宣二年</hi>
悔禍之延<hi>成十三年</hi>楚靈王聞羣公子之死曰予殺人子多<lb/>
矣能無及此乎<hi>昭十二年</hi>魯季桓子病輦而見魯城喟然嘆<lb/>
曰昔此國㡬興矣以吾獲罪於孔子故不興也謂其嗣<lb/>
<pb n="KR3k0025_WYG_070-33b"/>
康子曰我即死若必相魯必召仲尼<hi>史記孔子世家</hi>悔之折骨<lb/>
<hi>東漢李固傳</hi>自古但聞漢和畨不聞畨和漢漢兒果能囬意<lb/>
我何惜與和<hi>通鑑晋髙祖紀</hi>劉穆之曰貧賤常思富貴富貴必<lb/>
履危機今日欲爲丹徒布衣豈可得耶<hi>晋安紀</hi>唐主謂璟<lb/>
曰吾餌金石始欲益夀乃更傷生<hi>晉髙祖紀</hi>王敦殺周顗而<lb/>
王導不言導後告其子曰我雖不殺伯仁伯仁由我而<lb/>
死<hi>周顗傳</hi>羅紹威曰合六州四十三縣鐵不能為此錯也<lb/>
<hi>唐昭宗紀</hi>
<pb n="KR3k0025_WYG_070-34a"/>
傳記鄧艾引弩射中猿母其子為㧞箭以葉塞瘡口艾<lb/>
乃嘆息投弩水中<hi>華陽國志</hi>
集追念徃愆寒心飛魄<hi>栁文</hi>班姬收泪恨妾身我曾排擯<lb/>
無限人<hi>元稹集</hi>
本朝少好議論古人既老渉世更變徃徃悔其言之過<lb/>
<hi>東坡</hi>
　　　先容<lb/>
子墨者夷之因徐辟而求見孟子<hi>孟子</hi>
<pb n="KR3k0025_WYG_070-34b"/>
史衞鞅因景監求見孝公<hi>通鑑周顯王紀</hi>有人先㳺<hi>師古曰先㳺謂進納</hi>
<hi>之也</hi>蟠木根柢輪囷離竒而為萬乗器者以左右先為之<lb/>
容也　有人先談則枯木朽株植功而不忘<hi>西漢鄒陽傳</hi>
　　　無先容<lb/>
經即鹿無虞惟入於林中<hi>易</hi>
史布衣窮居之士身在貧羸雖蒙堯舜之術挾伊管之<lb/>
辨懐龍逄比干之意而素無根柢之容雖竭精神欲開<lb/>
忠於當世之君則人主必襲按劍相盼之迹矣　明月<lb/>
<pb n="KR3k0025_WYG_070-35a"/>
之珠夜光之璧以闇投人於道衆莫不按劍相盼者何<lb/>
則無因而至前也<hi>西漢鄒陽傳</hi>莫我為先<hi>酈食其傳</hi>非有仄室之<lb/>
勢以豫席之也<hi>賈誼傳注為之資藉也</hi>古今用人必因媒介若行<lb/>
成者無先容也<hi>唐張行成傳</hi>
集無介紹之道安從行乎公卿<hi>四子講徳論</hi>非有因人　無<lb/>
階而進坐致於青雲<hi>並陳子昂</hi>昔殷之髙宗得良弼於宵寐<lb/>
孰左右者為之先容信天同而神比<hi>韓文感二鳥賦</hi>不叩而響<lb/>
不介而合<hi>栁啓</hi>感激自致其間無因<hi>吕和叔文</hi>
<pb n="KR3k0025_WYG_070-35b"/>
　　　孤寒<lb/>
經直徃則違<hi>易例</hi>獨行踽踽<hi>詩</hi>
史無一日之雅左右之介<hi>前谷永傳</hi>孤特寡助<hi>前漢</hi>鄭昌上書<lb/>
訟葢寛饒曰上無許史之属下無金張之託<hi>通鑑漢宣紀</hi>無<lb/>
公輔一言之薦左右為容之助<hi>後馬援傳</hi>孤立羣貴之門傍<lb/>
無一言之佐<hi>東漢</hi>
傳記被褐懐玉無由自陳　蓽門寒族百代無聞<hi>史通</hi>
集萬族各有託孤雲獨無依<hi>陶淵明詩</hi>援引乏姻婭<hi>韓詩</hi>臺閣<lb/>
<pb n="KR3k0025_WYG_070-36a"/>
多官員無地寄一足<hi>韓文</hi>外無蚍蜉蟻子之援　族親鮮<lb/>
少無扳聨之勢於今不善交人無相生相死之友於朝<lb/>
無宿貨蓄資以釣聲勢弱於才而腐於力不能奔走乗<lb/>
機抵巇以要權利<hi>韓文公集釋言</hi>入門無為言之侣出谷罕求<lb/>
聲之援<hi>唐文粹</hi>天和蒸物燕谷不被其煦一鄒子尚能耻<lb/>
之<hi>栁文</hi>攀驥逸而無由仰鵬飛而自失<hi>駱賓王</hi>鄉曲無知己<lb/>
朝端乏親故伊誰為揚雄一薦甘泉賦<hi>孟浩然</hi>朝無一命<lb/>
之親路無囬眸之舊猶孤根寄不食之田也人人耘耨<lb/>
<pb n="KR3k0025_WYG_070-36b"/>
所不及家家灌溉所不沾　堂上百里鬷明無撤器之<lb/>
因門下三千毛遂乏處嚢之地<hi>文粹</hi>駱谷春深未有容<lb/>
僕短馬瘦言簡行孤為驕閽之所排訶<hi>元稹集</hi>
　　　沈埋<lb/>
經初登於天後入於地　入於幽谷幽不明也<hi>易</hi>
子下喬木而入於幽谷<hi>孟子</hi>
史長材廣度沈迹下僚<hi>唐張淮傳</hi>
集判司卑官不堪説未免箠楚塵埃間　不脫吏部選<lb/>
<pb n="KR3k0025_WYG_070-37a"/>
可見偶與竒<hi>韓集</hi>禄不及伐氷政不及専達<hi>栁集</hi>
本朝只有黃楊厄閏年<hi>坡詩</hi>
　　　抑鬱<lb/>
史獨湮鬱兮其誰語<hi>史賈誼傳</hi>莫大搤掔<hi>上音厄下古腕字西漢郊祀志</hi>不<lb/>
得舒憤　戴盆何以望天<hi>司馬遷傳</hi>乆挫於刀筆之前<hi>陳湯傳</hi>
困於口舌不能以忠自明<hi>李光弼傳贊</hi>王忱曰阮籍胸中礨<lb/>
磈故須酒澆之<hi>世説</hi>
集池魚籠鳥有江湖山藪之思<hi>潘安仁秋興賦</hi>習習籠中鳥舉<lb/>
<pb n="KR3k0025_WYG_070-37b"/>
翮觸四隅<hi>左太冲詠史詩</hi>想崑山之髙嶽思鄧林之扶疎顧六<lb/>
翮之殘毁雖奮迅其焉如<hi>文選禰正平賦</hi>愁洽百年苦溢千嵗<lb/>
何異促鱗之逰汀濘短羽之棲翳薈<hi>七命</hi>朗璞蒙垢不能<lb/>
吐暉<hi>連珠</hi>看雲一悵望失水任呼號<hi>杜詩</hi>晴天欲照盆難及<lb/>
貧女如花鏡不知<hi>施肩吾詩</hi>獨結臣舌喑抑衘寃一辭莫宣<lb/>
<hi>乞巧文</hi>譬如囚拘闤土一遇和景負墻搔摩伸展支體當<lb/>
此之時亦以為適然顧地窺天不過尋丈終不得出豈<lb/>
復能乆為舒暢哉<hi>栁文</hi>懐痛窮天死不瞑目　跡卑易枉<lb/>
<pb n="KR3k0025_WYG_070-38a"/>
無路自明<hi>劉賔客</hi>應似朱門歌舞妓深藏牢閉後房中<lb/>
籠禽日月長<hi>白傅集</hi>韜舌辱壯心呌閽無助聲　恨無羽<lb/>
翼髙飛翔　除非呑聲别無赴訴<hi>杜牧之</hi>聞天無路<hi>文粹</hi>
　　　無徃而不失利<lb/>
經困于石據于蒺藜<hi>易</hi>狼䟦其胡載㚄其尾<hi>詩</hi>
子田原不遇嵗事君不遇世擯於郷里逐於州部<hi>荘子</hi>
史動而見尤<hi>司馬遷傳</hi>生則為窮人死則為寃鬼天廣而無<lb/>
以自覆地厚而無以自載蹈陸土而有沉淪之憂立巖<lb/>
<pb n="KR3k0025_WYG_070-38b"/>
墻而有顛壓之患<hi>東漢鄧榮傳</hi>舉趾觸罘罝動行絓羅網<lb/>
畢網加上機穽在下思飛不得欲鳴不可舉頭畏觸摇<lb/>
足恐墮内獨怖急乍氷乍火<hi>東漢趙壹傳</hi>呌閽弗聽叩鼓弗<lb/>
聞<hi>新唐史徐有功傳</hi>
傳記上畏鷹鸇下畏網羅<hi>説苑正諫篇</hi>
集下堂兮見蠆出門兮見蜂　退静黙而莫予知兮進<lb/>
號呼又莫予聞<hi>楚辭</hi>出門無通路枳棘塞中途<hi>左太冲詠史</hi>舉<lb/>
手挂羅網動足觸機䧟<hi>陳孔璋檄</hi>毎愁悔吝作如覺天地窄<lb/>
<pb n="KR3k0025_WYG_070-39a"/>
<hi>杜詩</hi>出門即有礙誰謂天地寛<hi>孟郊</hi>絶糧於陳畏於匡毁於<lb/>
叔孫奔走於齊魯宋衛之郊　荀卿逃讒於楚廢死蘭<lb/>
陵　公不見信於人私不見助於友䟦前㚄後動輙得<lb/>
咎<hi>韓文</hi>吾盪而趨不知太行之異乎九衢以敗吾車吾放<lb/>
而逰不知呂梁之異乎安流以沒吾舟吾足蹈坎井頭<lb/>
抵木石衝冐榛枳僵仆虺蜴<hi>栁愚溪對</hi>如䧟還濘動而愈沉<lb/>
<hi>劉賓客</hi>縱我生羽翼網羅方縶維<hi>元㣲之集</hi>一列朝士籍遂為<lb/>
世網拘髙有繒繳憂下有䧟穽虞毎覺宇宙窄未嘗心<lb/>
<pb n="KR3k0025_WYG_070-39b"/>
體舒<hi>白侍郎</hi>捨虎逄豺狼<hi>文粹</hi>姜子牙少貧賣漿值天凉屠<lb/>
牛賣肉值天熱而肉敗<hi>白帖</hi>天上猶有礙何况地上身<hi>元㣲</hi>
<hi>之集</hi>
本朝顔杲卿張廵之徒世治則擯斥方外沈抑下僚世<lb/>
亂則委棄孤城韲粉冦手<hi>通鑑唐紀司馬温公論</hi>毎言處世窮困<lb/>
所向輙值墻谷無一遂者<hi>東坡文</hi>
　　　暗投<lb/>
經我即爾謀聽我囂囂　誨爾諄諄聽我藐藐匪用為<lb/>
<pb n="KR3k0025_WYG_070-40a"/>
敎覆用為虐<hi>詩</hi>
子彼非所明而明之　宋人資章甫而適諸越越人斷<lb/>
髪文身無所用之　大聲不入於里耳　道堯舜於戴<lb/>
晉人之前<hi>荘子</hi>徴羽之操不入鄙人之耳<hi>淮南子</hi>楚人和氏<lb/>
得玉獻厲王王使玉人相之曰石也王以和為詐而刖<lb/>
其左足及武王又獻之王使玉人相之曰石也王又以<lb/>
為詐而刖其右足和乃抱璞而泣於楚山之下<hi>韓非子</hi>夫<lb/>
歌採菱發陽阿鄙人聽之不若延路陽局<hi>延路陽局鄙歌曲也</hi>非<lb/>
<pb n="KR3k0025_WYG_070-40b"/>
夫歌者拙也聽者異也　魯人善制冠妻善織屨徃徙<lb/>
於越而大困窮以其所脩而逰不用之鄉<hi>淮南子</hi>
史明月之珠夜光之璧以暗投人於道衆莫不按劍相<lb/>
眄<hi>西漢鄒陽傳</hi>未遇知己道不同耳<hi>通鑑漢明帝紀</hi>至音不合於衆<lb/>
聽<hi>東漢</hi>初賈妃之為太子妃也嘗以妬殺數人武帝怒楊<lb/>
后曰賈公閭有大勲又豈可遽忘之耶妃由是得不廢<lb/>
數誡厲妃妃不知后之助己返以后為構己於武帝更<lb/>
恨之及帝即位賈后不肯以婦道事太后<hi>通鑑晉惠紀</hi>表龍<lb/>
<pb n="KR3k0025_WYG_070-41a"/>
章於裸壤奏韶舞於聾俗<hi>晉書</hi>
傳記雖濬發於巧心反受嗤於拙目<hi>文賦</hi>
集雖家至而户曉祗以招尤而速累　悲楚人之和氏<lb/>
獻寳玉以為石　幕中之辯人反以汝為叛臺中之評<lb/>
人反以汝為傾　齊王好竽有求仕於齊者操瑟而徃<lb/>
立王之門三年不得入叱曰吾瑟鼓之而能使鬼神上<lb/>
下吾鼓瑟合軒轅氏之律吕客罵之曰王好竽而子鼓<lb/>
瑟瑟雖工如王不好何是所謂工於瑟而不工於求齊<lb/>
<pb n="KR3k0025_WYG_070-41b"/>
也今舉進士於此世而為文必使一世人不好得無與<lb/>
操瑟立齊門者比歟文誠工不利於求<hi>韓文</hi>雖家置一喙<lb/>
以自稱道詬益甚耳　居塗泥若螾蛭然雖鳴其聲音<lb/>
誰為聽之<hi>栁文</hi>古調雖自愛今人多不彈向君投此曲所<lb/>
貴知音難<hi>劉長卿</hi>
本朝我持𤣥圭與蒼璧以暗投人渠不識<hi>山谷</hi>古調俗不<lb/>
樂正聲公自知<hi>詩話</hi>
　　　自謀不給<lb/>
<pb n="KR3k0025_WYG_070-42a"/>
經我躬不閲遑䘏我後<hi>詩</hi>
子身之不能治而何暇治天下乎<hi>荘子</hi>
史吉不能亢身焉能亢宗<hi>左昭元年</hi>范獻子曰老夫其國家<lb/>
不能恤敢及王室<hi>左昭二十四年</hi>魏王曰龜鱉丞豎自救不暇<lb/>
<hi>通鑑宋紀</hi>
本朝先定者可以謀人不先定者自謀常不給<hi>東坡思治論</hi>
　<lb/>
　<lb/>
<pb n="KR3k0025_WYG_070-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷七十<lb/>
</p>
<p>
</p>
  </div>
</body>
</text>
</TEI>
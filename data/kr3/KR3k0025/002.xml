<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷二</head>
    <p>
<pb n="KR3k0025_WYG_002-1a"/>
欽定四庫全書<lb/>
　記纂淵海卷二　　　　　宋　潘自牧　撰<lb/>
　　天文部<lb/>
　　　天<lb/>
經大哉乾元萬物資始乃統天　時乗六龍以御天<lb/>
天道下濟而光明　觀乎天文以察時變　天道虧盈<lb/>
而益謙　天垂象見吉凶<hi>易</hi>乃命羲和欽若昊天　天<lb/>
有顯道厥類惟彰惟天惠民惟辟奉天<hi>書</hi>天監在下有<lb/>
<pb n="KR3k0025_WYG_002-1b"/>
命既集　天難諶斯不易惟王　敬之敬之天惟顯思<lb/>
<hi>詩</hi>天不愛道　氣如白虹天也<hi>禮</hi>
子天之道其猶張弓乎髙者抑之下者舉之有餘者損<lb/>
之不足者補之　天得一以清<hi>老子</hi>清輕者上為天　故<lb/>
天職生覆　窈然無際天道自㑹漠然無分天道自運<lb/>
<hi>列子</hi>天之蒼蒼其正色耶　道與之貎天與之形惡得不<lb/>
謂之人　天道運而無所積故萬物成<hi>荘子</hi>天行有常不<lb/>
為堯存不為桀亡應之以治則吉　天不為人之惡寒<lb/>
<pb n="KR3k0025_WYG_002-2a"/>
也而輟冬<hi>荀子</hi>或問天曰吾於天而見無為之為矣或問<lb/>
彫刻衆形者匪天與曰以其不彫刻也如物刻而彫之<lb/>
焉得力而給諸<hi>揚子</hi>曠哉大乎獨能成其天<hi>文中子</hi>
史天者羣物之祖也故徧覆包含而無所殊<hi>前漢</hi>秦穆公<lb/>
夢至帝所觀鈞天廣樂帝錫之以䇿秦遂大昌<hi>秦紀</hi>陶侃<lb/>
夢生八翼飛而上天天門九重比登其八惟一門不得<lb/>
入閽者以杖撃之因墜地折其左翼及寤猶痛<hi>倦逰録</hi>吳<lb/>
使張温來聘温問秦宓曰天有頭乎宓曰有之温曰在<lb/>
<pb n="KR3k0025_WYG_002-2b"/>
何方宓曰詩云乃睠西顧以此推之頭在西方温曰天<lb/>
有耳乎宓曰天處髙而聴卑詩云鶴鳴于九臯聲聞于<lb/>
天若其無耳何以聴之温曰天有足乎宓曰詩云天步<lb/>
艱難若其無足何以步之温曰天有姓乎宓曰姓劉曰<lb/>
何以知之宓曰其子姓劉以此知之<hi>蜀史</hi>范仲淹倅陳州<lb/>
時郡守召道士奏章五更乃起守問今夕奏章何其久<lb/>
也曰方出天門觀放明年進士榜以故稽留問状元何<lb/>
姓曰姓王名下二字黒塗旁注一字逺不可辨及明春<lb/>
<pb n="KR3k0025_WYG_002-3a"/>
状元乃王拱夀御筆改為王拱辰<hi>括異志</hi>
傳記天員如倚蓋地方如棊局天旁轉半在地上半在<lb/>
地下日月本東行天西旋入於海牽之以西如蟻行磨<lb/>
上磨左旋蟻右行磨疾蟻遲不得不西<hi>天文志</hi>天形如鷄<lb/>
子天大地小表裏有水地乗氣而立載水而浮天運如<lb/>
車轂之運<hi>渾天儀</hi>哀公曰敢問何貴乎天道也子思曰貴<lb/>
其不已如日月東西相從而不已是天道也不閉其久<lb/>
是天道也無為而成是天道也已成而明是天道也<hi>哀公</hi>
<pb n="KR3k0025_WYG_002-3b"/>
<hi>問</hi>天聰明也聖人得之天垂象也聖人則之不言而信<lb/>
不怒而威驗之衡軸考之樞軸<hi>六帖</hi>春為蒼天夏為昊天<lb/>
秋為旻天冬為上天東曰昊天東南曰陽天南曰炎天西南<lb/>
曰朱天西曰成天西北曰幽天北曰𤣥天東北曰變天中央<lb/>
曰鈞天九天之際曰九垠九天之外次曰九陔天去地二億<lb/>
一萬六千七百八十一里半度地之厚與天髙等天南北相<lb/>
去二億三萬三千五十七里二十五步東西短減四步<hi>廣雅</hi>
集玉璫緘劄何由達萬里雲羅一鴈飛<hi>李義山</hi>𤣥象成文<lb/>
<pb n="KR3k0025_WYG_002-4a"/>
列宿有章三辰燭曜五緯重光衆星遷而環極招摇運<lb/>
而指方白虎時據於參昴青龍垂尾於心房𤣥龜匿首<lb/>
於女虛朱鳥奮翼於軫張垣屏絡繹而珠連三台差池<lb/>
而雁行軒轅華布而曲列攝提鼎峙而相望<hi>晉成公賦</hi>天行<lb/>
一何健日月無髙踪百川皆赴海三辰回泰蒙<hi>傅𤣥</hi>祭地<lb/>
肆瘞郊天致煙氣升太一精淪九泉至敬不文明徳惟<lb/>
鮮<hi>郭璞</hi>混成發粹大道含元興於物祖首自肧渾分泰階<lb/>
而立極光曜魄以司尊懸兩明而必照列五緯而無言<lb/>
<pb n="KR3k0025_WYG_002-4b"/>
驅馭隂陽裁成風雨叶乾位而凝化建坤儀而作輔<hi>劉允</hi>
<hi>濟賦</hi>
本朝容成造厯大撓創辰龍集有次星紀乃分<hi>宋何承天天讃</hi>
　　　日<lb/>
經日月之道貞明者也　日月麗乎天<hi>易</hi>寅賓出日<lb/>
協時月正日<hi>書</hi>日之方中　日出有曜<hi>詩</hi>冕而朝日東<lb/>
門之外<hi>禮</hi>馮相氏冬夏致日<hi>周禮</hi>日南則景短多暑日北<lb/>
則景長多寒<hi>周禮</hi>
<pb n="KR3k0025_WYG_002-5a"/>
子宋有田夫曝日謂妻曰負日之暄人莫知之以獻吾<lb/>
君<hi>列子</hi>王者敬日<hi>荀/子</hi>白駒過隙<hi>荘子</hi>日出于暘谷浴于咸池<lb/>
拂于扶桑是謂晨明<hi>淮南子</hi>日出地上明照四海<hi>文中子</hi>
史晉帝命王導共坐導辭曰若太陽下同萬物蒼生何<lb/>
由仰照<hi>晉史</hi>晉明帝幼而聰哲元帝寵愛之年數嵗嘗置<lb/>
膝前屬長安使來帝因問之曰日與長安孰近對曰長<lb/>
安近不聞人從日邊來居然可知也明日宴羣臣又問<lb/>
之對曰日近上失色曰何乃異間者之言乎對曰舉目<lb/>
<pb n="KR3k0025_WYG_002-5b"/>
則見日未聞舉目而見長安也帝竒之日者人君之象<lb/>
故有是對<hi>本紀</hi>漢明帝為太子樂人作歌四章以賛太子<lb/>
之徳一曰日宣重光<hi>本紀</hi>唐李程為翰林院學士程性懶<lb/>
日過八磚乃至號八磚學士<hi>本傳</hi>
傳記扶桑在碧海中樹長數千丈一千餘圍兩幹同根<lb/>
更相依倚是以名扶桑<hi>十洲記</hi>有客登岱岳絶頂行四十<lb/>
里以伺日出久之星斗漸稀東望如平地天際已明其<lb/>
下則暗又久之明處有山數峯如卧牛車蓋之状星斗<lb/>
<pb n="KR3k0025_WYG_002-6a"/>
盡不見其下尚暗初意日自明處出又久之自大暗中<lb/>
日輪湧出正紅色騰起數十丈至明處全無光其下亦<lb/>
尚暗<hi>邵氏聞見録</hi>方諸山真人皆呼日為圓羅耀外國人呼<lb/>
日為濯羅耀<hi>真誥</hi>桃都山有大樹有天鷄日出即鳴天下<lb/>
鷄皆鳴<hi>淵中記</hi>
集羲和冬馭近愁畏日車翻<hi>杜詩</hi>火輪飛出客心驚<hi>韓愈</hi>夜<lb/>
半起下視溟波銜日輪金雅既騰翥六合俄清新<hi>同上</hi>吚<lb/>
喔天鷄鳴扶桑色昕昕赤波千萬里湧出黄金輪<hi>劉禹錫</hi>
<pb n="KR3k0025_WYG_002-6b"/>
金烏海底初飛來<hi>韓愈</hi>杲杲冬日出照我屋南隅負暄閉<lb/>
目坐和風生肌膚初似飲醇醪又如執屠蘇外融百骸<lb/>
暢中適一念無曠然忘所在心與空虛俱<hi>白居易</hi>
　　　月<lb/>
經坎為月<hi>易</hi>月以為量<hi>禮</hi>月者三日則成魄三月則成<lb/>
時是以禮有三讓建國必立三卿三賓者政教之本禮之<lb/>
大參也大數取法於月<hi>禮</hi>卿士惟月　月之從星則以<lb/>
風雨<hi>書</hi>月離于畢俾滂沱矣<hi>詩</hi>
<pb n="KR3k0025_WYG_002-7a"/>
子月者太隂之精<hi>淮南子</hi>月精生水故月盛而潮大<hi>抱朴子</hi>
方諸見月則津而為水方諸隂燧大蛤也向月則水生<lb/>
<hi>淮南子</hi>月中有物者山河影也其空處海影<hi>同上</hi>
史月者象隂之長妃后大臣象<hi>漢書</hi>月立夏夏至行南方<lb/>
赤道曰南陸立秋秋分行西方白道曰西陸立冬冬至<lb/>
行北方黒道曰北陸分則同道至則相過<hi>同上</hi>天文志云<lb/>
月有九行如日有九道也<hi>晉書</hi>漢武帝起俯月臺下穿池<lb/>
登臺眺月影入池中使宫人乗舟弄月因名影娥池<hi>洞𡨕</hi>
<pb n="KR3k0025_WYG_002-7b"/>
<hi>記</hi>唐明皇八月望日逰月宮見天府牓曰廣寒清虛之<lb/>
府少前見素娥十餘人皆乘白鸞舞於桂下<hi>龍城錄</hi>冬至後<lb/>
月養魄於廣寒宮<hi>十洲記</hi>
傳記楊炯渾天儀賦云月也者羣隂之紀上天之使異<lb/>
姓之王后妃之事　日猶火月猶水火則施光水則含<lb/>
影月光生於日所照魄生於日所蔽當日則光盈近日<lb/>
則明盡<hi>周髀</hi>政太平則月圓而多輝政昇平則月清而明<lb/>
<hi>禮斗</hi>月羣隂之本望則蚌蛤實羣隂盈晦則蚌蛤虛羣隂<lb/>
<pb n="KR3k0025_WYG_002-8a"/>
揫<hi>呂氏</hi>炎洲仙山有逺飛鷄朝往夕還銜月中桂實歸於<lb/>
南土故北方無桂南方當月路江東諸處每于路衢得<lb/>
<hi>洞𡨕記</hi>
集初無征鴈已無蟬百尺樓南水接天青女素娥俱耐<lb/>
冷月中霜裏鬬嬋娟<hi>李商隠</hi>斜漢左界北陸南躔白露暎<lb/>
空素月流天<hi>謝荘月賦</hi>澄江涵皓月水影若浮天風來如可<lb/>
泛流急不成圓<hi>元帝</hi>昨三五兮既滿今二八兮将缺浮雲<lb/>
褰兮收泛濫明舒照兮殊皎潔<hi>謝靈運</hi>舟子夜離家開船<lb/>
<pb n="KR3k0025_WYG_002-8b"/>
望月華山明疑有雪岸白不闗沙天漢㸔珠蚌星橋視<lb/>
桂花灰飛重暈缺蓂落獨輪斜<hi>庾信</hi>露濯清輝苦風飄素<lb/>
影寒<hi>杜審言</hi>
本朝山下白雲横匹素水中明月卧浮圖<hi>東坡</hi>玉斧修成<lb/>
寳月團月邊仍有女乗鸞青𡨕風露非人世鬢亂釵横<lb/>
特地寒<hi>王荆公</hi>
　　　星<lb/>
經庶民惟星<hi>書</hi>月離于畢俾滂沱矣　東有啓明西有<lb/>
<pb n="KR3k0025_WYG_002-9a"/>
長庚<hi>詩</hi>晥彼牽牛不以服箱　定之方中作于楚宮<hi>詩</hi>
子鯨魚死而彗星出<hi>淮南子</hi>政失於春嵗星盈縮政失於<lb/>
夏熒惑逆行政失於秋太白出入無常政失於冬辰星<lb/>
不効其鄉<hi>文子</hi>四守主賞罰<hi>淮南/子</hi>騎箕尾比於列宿<hi>莊子</hi>
史五星者天之五佐為經緯見伏有時所過贏縮有度<lb/>
<hi>史記</hi>魁斗下三星兩兩相比者名曰三能也色齊則君臣<lb/>
和<hi>史記</hi>北斗天之喉舌尚書陛下喉舌也斟酌元氣運平<lb/>
四時<hi>李固</hi>仲尼曰吾聞堯率舜逰首山觀河渚有五老飛<lb/>
<pb n="KR3k0025_WYG_002-9b"/>
為流星上入昴<hi>家語</hi>齊有彗星公欲禳之<hi>國語</hi>嚴陵少與光<lb/>
武為友帝登極物色陵至京師夜與共卧陵以足加帝<lb/>
腹太史奏客星犯帝座甚急帝曰朕與故人子陵共卧<lb/>
耳周伯老子王蓬絮國皇温星皆客星也<hi>漢書</hi>
傳記文耀麗乎天其動者有七日者陽精之宗月者隂<lb/>
精之宗五星五行之精<hi>天文志</hi>天根見而水涸<hi>國語</hi>蒼龍連<lb/>
蜷於左白虎猛據於右朱雀奮翼於前靈龜圏脊於後<lb/>
黄龍軒轅於中則軒轅一星與蒼龍白虎朱雀𤣥武四<lb/>
<pb n="KR3k0025_WYG_002-10a"/>
獸為五矣<hi>張衡</hi>軒轅為權太㣲為衡<hi>孟康</hi>𤣥枵齊之分星紀<lb/>
吳越之分析木之津燕之分大火宋之分夀星鄭之分<lb/>
鶉尾楚之分鶉火周之分鶉首秦之分實沈魏之分大<lb/>
梁趙之分降婁魯之分訾娵衛之分<hi>漢志</hi>雷電在室南霹<lb/>
靂在雷電南雲雨在霹靂南土工吏在壁西南蓋雷公<lb/>
電姥雲将雨師與霹靂宿吏皆北方水宿之精而娵訾<lb/>
為人門故其神棲焉<hi>甘氏</hi>
集天上何所有歴歴種白榆<hi>古詩</hi>瑞動星光照化穆月輪<lb/>
<pb n="KR3k0025_WYG_002-10b"/>
重庶徵膺祉籙将以賛時雍<hi>邢子才</hi>團團素月浄翛翛夕<lb/>
景清谷泉驚暗石風松動夜聲被衣出荆户躡履步山<lb/>
楹欣覩明堂亮喜見太階平觜參猶可識牛女尚分明<lb/>
更移斗柄轉夜久天河横徘徊不能寐參差幾種情<hi>煬帝</hi>
陽精去南陸大曜始西流夕風凄謝暑夜氣應清秋重<lb/>
門月已映嚴城漏漸修臨風出累樹度月蔽層樓靈河<lb/>
隔神女仙轡動星牛玉衡指棟落瑤光對幌留徒知仰<lb/>
閶闔乗槎未有由<hi>蕭琮</hi>旦秋炎景暮初弦月彩新清風滌<lb/>
<pb n="KR3k0025_WYG_002-11a"/>
暑氣文露浄囂塵蕩霧銷輕縠鮮雲卷夕鱗休光灼前<lb/>
曜瑞彩接重輪縁情摛聖藻並作命徐陳宿草誠渝濫<lb/>
吹噓偶縉紳天文豈易述徒知仰北辰<hi>虞世南</hi>歴歴東井<lb/>
舎昭昭右掖垣雲際龍文出池中鳥色翻流暉下月露<lb/>
墜影入河源方知潁川集别有太丘門<hi>董思恭</hi>
　　　北極<lb/>
傳記大中之道在天為北辰在地為人君<hi>馬融傳</hi>北極第<lb/>
一星主月太子也第二星主日帝王也第三星主五星<lb/>
<pb n="KR3k0025_WYG_002-11b"/>
庶子也<hi>天文志</hi>北極四星曰四輔所以輔佐北極而出度<lb/>
授政也<hi>天文志</hi>
集北極轉文昌<hi>袁慶和</hi>
　　　五星<lb/>
傳記五星同色天下偃兵百姓寧昌春風秋雨冬寒夏<lb/>
暑<hi>史書</hi>五星色白圜為喪旱赤圜為兵青圜為憂水黒圜<lb/>
為疾多死黄圜則吉赤角犯我城黄角地之爭白角哭<lb/>
泣之聲青角兵憂黒角則水<hi>史書</hi>嵗星主角亢氐房心尾<lb/>
<pb n="KR3k0025_WYG_002-12a"/>
箕熒惑主井鬼栁星張翼軫鎮星主東井太白主奎婁<lb/>
胃昴畢觜參辰星主斗牛女虛危室壁<hi>天文志</hi>
史漢元年冬十月五星聚東井<hi>髙祖紀</hi>天寳九載五星聚<lb/>
於尾箕占曰有徳則慶無徳則殃<hi>天文志</hi>四星聚者有四<lb/>
漢平帝元始四年四星聚柳張後有王莽赤眉之亂而<lb/>
光武復興晉懐永嘉六年四星聚牛女後有劉聰石勒<lb/>
之亂而元帝復興漢獻初平元年四星聚心又聚箕尾<lb/>
後有董卓暴亂黄巾黒山熾擾而魏武迎帝都許兖豫<lb/>
<pb n="KR3k0025_WYG_002-12b"/>
遂定建元二十二年四星聚二十五年魏文受禪義熙<lb/>
二年四星各一聚而宋有天下<hi>驗異録</hi>
　　　夀星<lb/>
傳記老人一星名狐南一曰南極常以秋分之日見於<lb/>
丙春分之夕没於丁<hi>晉志</hi>狼北有大星曰南極老人星每<lb/>
見治安不見兵起常以秋分之時候於南郊<hi>天文志</hi>王者<lb/>
承天則老人星臨其國<hi>孫氏</hi>
集今宵南極外結托老人星<hi>杜</hi>
<pb n="KR3k0025_WYG_002-13a"/>
　　　風<lb/>
經風從虎<hi>易</hi>休徵曰聖時風若<hi>言君聖則風時也</hi>咎徵曰蒙恒<lb/>
風若<hi>反是並書經洪範</hi>大風有隧<hi>詩/</hi>前有塵埃則載鳴鳶<hi>禮記注云</hi>
<hi>鴟鳴則風生風生則塵起</hi>君子之徳風小人之徳草草上之風必偃<lb/>
<hi>語</hi>藏氷以時春無凄風<hi>左傳</hi>周公居東二年天大雷電以<lb/>
風禾盡偃大木斯拔王啓金滕之書迎周公天乃反風<lb/>
禾盡起<hi>書</hi>
子大塊噫氣其名為風<hi>荘子</hi>物類之相應𤣥妙深㣲論辨<lb/>
<pb n="KR3k0025_WYG_002-13b"/>
不能解故東風至而酒沈溢注酒沈清酌酒也末物下<lb/>
沈木味酸酸風入酒故酢而沈者沸<hi>淮南子</hi>鵬摶扶搖而<lb/>
直上九萬里扶搖風也<hi>荘子</hi>虎嘯而谷風生<hi>淮南子</hi>大王之<lb/>
雄風庶人之雌風<hi>宋玉</hi>飄風不終朝<hi>老子</hi>拔木之風必千里<lb/>
也<hi>抱朴子</hi>子列子御風而行泠泠然旬有五日而反<hi>荘子</hi>
史舜作五絃之琴以歌南風曰南風之薰兮解吾民之<lb/>
愠兮<hi>史</hi>楚襄王逰於蘭臺之宫宋玉侍有風颯然而至王<lb/>
披襟而當之曰快哉此風寡人所與庶人共者耶玉對<lb/>
<pb n="KR3k0025_WYG_002-14a"/>
曰此獨大王之風耳庶人安得而共之夫風生於地起<lb/>
於青蘋之末盛怒於土囊之口縁於太山之阿舞於松<lb/>
栢之下徘徊於桂椒之間翺翔於激水之上然後徉徜<lb/>
中庭北上玉堂清清泠泠發明耳目寧體便人此所謂<lb/>
大王之雄風王曰善哉<hi>宋玉賦</hi>項王圍漢王三匝於是大<lb/>
風從西北來折木發屋揚石楚軍大亂漢王乃得與數<lb/>
十騎遁去<hi>漢書</hi>孝武坐未央前殿天新雨東方朔屈指獨<lb/>
語上問之對曰殿後栢上有鵲立桂枝上東向而鳴視<lb/>
<pb n="KR3k0025_WYG_002-14b"/>
之果然問朔何以知之對曰此以人事知之風從東方<lb/>
來鵲尾長傍風則順背風則蹶必當順風而立是以知<lb/>
也<hi>東方朔傳</hi>漢武帝天漢三年月氐國獻神香使者曰國占<lb/>
東風入律百旬不休青雲干吕經月不散意中國有好<lb/>
道之君故來貢<hi>漢書</hi>漢武帝秋風辭曰秋風起兮白雲飛<lb/>
草木黄落兮鴈南歸汎樓船兮濟汾河横中流兮揚素<lb/>
波<hi>同上</hi>風蕭蕭兮易水寒壮士一去兮不復還髙漸離撃<lb/>
筑和之為壮聲則士髪衝冠為哀聲則士皆流淚<hi>燕丹子</hi>
<pb n="KR3k0025_WYG_002-15a"/>
傳記易緯曰八節之風謂之八風立春條風至春分明<lb/>
庶風至立夏清明風至夏至景風至立秋凉風至秋分<lb/>
閶闔風至立冬不周風至冬至廣莫風至爾雅云東風<lb/>
曰谷風南風曰凱風西風曰泰風北風曰凉風暴風從<lb/>
上下曰頽從下上曰飇亦曰扶搖迴風曰飄日出而風<lb/>
曰暴隂而風曰曀風而雨土曰霾月令云疾風曰盲風<lb/>
廣雅云大風風俗通曰猛風曰颲凉風曰瀏㣲風曰飉<lb/>
小風曰颼小風從孔來曰䫼太平之世風不搖條開甲<lb/>
<pb n="KR3k0025_WYG_002-15b"/>
破萌而已<hi>董仲舒</hi>至治之世風不鳴條<hi>孝經援神契</hi>火見而清<lb/>
風戒寒<hi>國語</hi>
集故君徳喻其靡草風人假以為名及其猛勢将奮夾<lb/>
雲結隂洪氣鬱拂殷雷發音勃然鼓作拂髙凌深天無<lb/>
澄景嶺無停林六鷁為之退飛萬竅為之哀吟亦有飄<lb/>
泠之氣不疾不徐颲颲㣲扇亹亹清舒王喬以之控鵠<lb/>
列子以之乗虚<hi>湛方生風賦</hi>蕭條起闗塞搖颺下蓬瀛拂林<lb/>
花亂彩響谷鳥分聲披雲羅影散汎水織文生勞歌大<lb/>
<pb n="KR3k0025_WYG_002-16a"/>
風曲威加四海清<hi>太宗</hi>樓上起朝粧風花下砌傍入鏡先<lb/>
飄粉翻彩好染香度舞飛長袖𫝊歌共繞梁欲因吹少<lb/>
女還将拂大王<hi>元帝</hi>可聞不可見能重復能輕鏡前飄落<lb/>
粉琴上響餘聲<hi>梁何遜</hi>金風起燕觀翠竹夾梁池翻花疑<lb/>
鳳下颺水佀龍移帶露依深葉飄寒入勁枝聊因萬籟<lb/>
響詎待伶倫吹<hi>張正</hi>肅肅凉景生加我林壑清驅烟入閫<lb/>
户卷霧出山楹去來固無跡動息如有情日落山水静<lb/>
為君起松聲<hi>王勃</hi>蕭蕭度閶闔習習下庭闈花蝶自飄舞<lb/>
<pb n="KR3k0025_WYG_002-16b"/>
蘭蕙先光輝檣烏正舉翼退鷁已驚飛方從列子御更<lb/>
逐浮雲歸<hi>董思恭</hi>天地寥廓誰相待日月虚乗九萬風<hi>李義</hi>
<hi>山</hi>大熱去酷吏清風來故人<hi>杜牧之</hi>
　　　雨<lb/>
經雲行雨施品物流形　潤萬物者莫大乎雨<hi>易</hi>用汝<lb/>
作霖雨　休徵曰肅時雨若<hi>書</hi>興雨祁祁　靈雨既零<lb/>
以祈甘雨以介我稷黍以榖我士女<hi>詩</hi>土潤溽暑大雨<lb/>
時行<hi>禮</hi>
<pb n="KR3k0025_WYG_002-17a"/>
子雲不待簇而雨<hi>廣成子</hi>雨者為雲乎<hi>荘子</hi>五政順時春雨<lb/>
乃來<hi>管子</hi>四海之雲凑千里之雨至<hi>晏子</hi>黒蜧居潜泉将雨<lb/>
則躍　朱鼈浮波上必大雨<hi>淮南子</hi>太平之時雨不破塊<lb/>
浸莖潤葉而已<hi>董子</hi>神農治天下欲雨則至五日為行雨<lb/>
兩旬為谷兩旬五日為時雨萬物咸利故謂之神雨<hi>尸子</hi>
史周公之時越裳氏來朝曰天無烈風滛雨其意中國<lb/>
有聖人乎<hi>史</hi>百里嵩為徐州刺史每出巡處甘雨輒㴻<lb/>
<hi>漢史</hi>鄭洪為淮隂太守行春隨車致雨<hi>漢史</hi>袁安為楚相辨<lb/>
<pb n="KR3k0025_WYG_002-17b"/>
疑獄活千人甘雨滂沛嵗大豐稔<hi>漢史</hi>晉束晢為人請雨<lb/>
三日而雨注衆稱其能通神明<hi>晉史</hi>顔真卿遷監察御史<lb/>
時辨理五原獄遂大雨郡人呼為御史雨<hi>唐史</hi>
傳記隂陽和而為雨雨者天地之施也<hi>元命苞</hi>雨者神漿<lb/>
可挹<hi>盧師道</hi>雨三日已上曰霖久雨曰霪<hi>説文</hi>暴雨曰凍雨<lb/>
時雨曰㴻雨雨與雪雜曰霰<hi>爾雅</hi>疾雨曰驟雨徐雨曰零<lb/>
雨雨久曰苦雨雨晴曰霽雨晝晴曰啓雨水曰潦雨<hi>纂要</hi>
春曰榆莢雨夏至前曰梅雨六月曰濯枝雨八月曰豆<lb/>
<pb n="KR3k0025_WYG_002-18a"/>
花雨<hi>荆楚嵗時記</hi>觸石而起膚寸而合不崇朝而徧雨乎天<lb/>
下者惟泰山之雲爾<hi>公羊傳</hi>春雨甲子赤地千里夏雨甲<lb/>
子乗船如市秋雨甲子禾頭生耳冬雨甲子鸛巢下地<lb/>
<hi>朝野僉載</hi>夷陵有隂陽石隂石常潤陽石常燥旱則鞭隂石<lb/>
必雨雨久鞭陽石則止<hi>武昌記</hi>太平之世五日一風十日一<lb/>
雨<hi>論衡</hi>
集和風吹緑野梅雨洒芳田新流添舊澗宿霧足朝烟<lb/>
鴈濕行無次花沾色更鮮對此豐登嵗披襟弄五絃<hi>唐太</hi>
<pb n="KR3k0025_WYG_002-18b"/>
<hi>宗</hi>油雲隂御道膏雨潤公田隴麥沾逾翠山花濕更燃<lb/>
<hi>虞世南</hi>濯枝林杏發潤葉渚蒲生絲入綸言喜花依錦字<lb/>
明<hi>魏知古</hi>空濛如薄霧散漫似輕埃<hi>謝眺</hi>風輕不動葉雨細<lb/>
未沾衣入樓如霧散拂馬似塵飛<hi>元帝</hi>落照依山盡浮凉<lb/>
帶雨來重雲出飛電髙棟響行雷洒樹輕花發滴沼細<lb/>
萍開<hi>朱迢</hi>澗滿新流濁山霑積翠濃風起還吹燕雲來本<lb/>
送龍<hi>諸葛穎</hi>風鴛藏近渚雨燕集深條<hi>杜</hi>片雲頭上黒應<lb/>
是雨催詩<hi>杜</hi>好雨知時節當春乃發生隨風潜入夜潤<lb/>
<pb n="KR3k0025_WYG_002-19a"/>
物細無聲<hi>杜</hi>雷聲忽送千峯雨花氣渾如百和香<hi>杜</hi>湛<lb/>
湛長江去𡨕𡨕細雨來<hi>杜</hi>深夜沈沈動春酌燈前細雨<lb/>
簷花落<hi>杜</hi>巢燕髙飛盡林花潤色分<hi>杜</hi>小雨晨光内初<lb/>
來葉上聞霧交纔洒地風逆旋隨雲暫起柴荆色輕霑<lb/>
鳥獸羣麝香山一半亭午未全分<hi>杜</hi>西北雲膏起東南<lb/>
雨足來靈童出海見神女向山回斜影風前合圓紋水<lb/>
上開十旬無破塊九土信康哉<hi>李嶠</hi>蓬萊一水通雲氣閶<lb/>
闔千門度雨聲<hi>劉威</hi>潤氣凝柱礎繁聲注瓦溝暗流忩不<lb/>
<pb n="KR3k0025_WYG_002-19b"/>
曉凉引簟先秋<hi>白樂天</hi>珠簾暮捲西山雨<hi>王勃</hi>
　　　雲<lb/>
經雲行雨施天下平也雲從龍風從虎聖人作而萬物<lb/>
覩　雲雷屯君子以經綸山川出雲<hi>易</hi>上天同雲雨雪<lb/>
雰雰<hi>詩</hi>倬彼雲漢為章于天<hi>詩</hi>保章氏以五雲之物辨<lb/>
吉凶<hi>禮</hi>陽聚為雲　舜将興黄雲升堂湯将興白雲入<lb/>
房<hi>春秋孔演圖</hi>
子天油然作雲<hi>孟</hi>雲者為雨乎　黄帝得之以登雲天<lb/>
<pb n="KR3k0025_WYG_002-20a"/>
<hi>莊子</hi>山雲草莽水雲魚鱗旱雲煙火涔雲波水<hi>淮南子</hi>
史漢武帝至泰山封禪其夜有白雲起封中<hi>史封禪書</hi>漢髙<lb/>
祖隠於芒碭山澤間吕后與人俱求常得之髙祖怪問<lb/>
后曰季所居上常有雲氣　文王遇姜公於渭陽灼然<lb/>
如披雲見白日恍若開霧而覩青天　司馬相如奏大<lb/>
人賦天子大説飄飄有凌雲之氣㳺天地之間<hi>並史記</hi>
傳記若煙非煙若雲非雲郁郁紛紛蕭索輪囷是謂卿<lb/>
雲卿雲之見喜氣也　舜時景雲見作歌曰卿雲爛兮<lb/>
<pb n="KR3k0025_WYG_002-20b"/>
糺漫漫　楚襄王逰於雲夢之臺望髙唐觀上有雲氣<lb/>
須㬰之間變化無窮王曰此何氣也曰所謂朝雲也昔<lb/>
先王常逰髙唐晝寝夢一婦人曰妾巫山之女也為髙<lb/>
唐之客聞君逰髙唐願薦寢席王因幸之去而辭曰妾<lb/>
在巫山之陽也髙丘之阻朝為行雲暮為行雨朝朝暮<lb/>
暮陽臺之下旦視之如言故為立廟號曰朝雲<hi>文選</hi>冬至<lb/>
初陽雲出箕如樹之状立春少陽雲出房如積氷春分<lb/>
正陽雲出軫如白鵠榖雨太陽雲出張如車蓋立夏初<lb/>
<pb n="KR3k0025_WYG_002-21a"/>
隂雲出觜赤如珠夏至少隂雲如水波寒露正隂雲如<lb/>
冠纓霜降太隂雲出上如羊下如蟠石<hi>易通卦驗</hi>韓雲如布<lb/>
楚雲如日周雲如輪秦雲如美人<hi>史記</hi>天子升崐崙封豐<lb/>
隆之葬郭璞云豐隆筮師御雲得大壮封遂為雷師按<lb/>
楚詞則以豐隆為雲師飛亷為風伯屏翳為雨師<hi>廣雅</hi>
集山中何所有隴上多白雲只可自怡悦不堪持寄君<lb/>
<hi>陶洪景</hi>一片孤雲逐處飛東西終日竟何依傍人莫道能<lb/>
為雨惟恨青山未得歸<hi>王令</hi>英氣大梁國郁郁必書臺碧<lb/>
<pb n="KR3k0025_WYG_002-21b"/>
落從龍起青山觸石來官名光邃古蓋影耿塵埃飛感<lb/>
髙歌發威加四海回<hi>李嶠</hi>片片飛來静可閒樓頭江上復<lb/>
前山飄零盡日不歸去帖破青山萬里天<hi>鄭準</hi>荆王枕上<lb/>
元無夢莫枉陽臺一片雲<hi>李義山</hi>傍花初㸃綴覆苑更峥<lb/>
嶸<hi>崔顥</hi>畫棟朝飛南浦雲珠簾暮捲西山雨<hi>王勃</hi>嶺雲春沮<lb/>
洳江月夜晴明<hi>杜</hi>
本朝雲從鍾山起却入鍾山去借問山中人雲今在何<lb/>
處<hi>王介甫</hi>風力引雲行玉馬水光連日動金蛇<hi>同上</hi>
<pb n="KR3k0025_WYG_002-22a"/>
　　　雷<lb/>
經震來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>虩震驚百里　動萬物者莫疾乎雷<hi>易</hi>仲春<lb/>
之月日夜分雷乃發聲仲秋之月雷乃收聲<hi>記月令</hi>天地<lb/>
解而雷雨作雷雨作而百穀草木皆甲拆<hi>易</hi>
子非雷非霆隠隠谹谹<hi>揚子</hi>疾雷破山風振海而不能驚<lb/>
<hi>荘子</hi>春夏之有雷霆也或發而振破巨石裂大木而殘之<lb/>
草木豈有非常之罪哉彼豈有懲於物也<hi>柳子</hi>
史柳公權元和末止建州山寺中夜半覺門外喧闐因<lb/>
<pb n="KR3k0025_WYG_002-22b"/>
潜於忩中見數人運斤造雷車如畫圖者久之一嚏氣<lb/>
忽斗暗失其人兩目遂昏焉<hi>酉陽雜俎</hi>蔡順母平生畏雷自<lb/>
亡後每有雷震順輙環冡泣曰順在此<hi>本傳</hi>劉曜從劉元<lb/>
海獵于四山遇雨止樹下迅雷震樹旁人莫不顛仆曜<lb/>
神色自若元海異之曰此吾家千里駒也<hi>雜記</hi>
傳記青陽之肇化兮陶萬殊于天壤結鬱蒸以成雷兮<lb/>
鼓訇輘之逸響驚蟄蟲于始作兮懼逺邇之異象<hi>李顒雷賦</hi>
雷于天地為長子以其萬物為出入也雷二月出地百<lb/>
<pb n="KR3k0025_WYG_002-23a"/>
八十日雷出則萬物出八月入地百八十日雷入則萬<lb/>
物入入則除害出則興利人君之象也<hi>王充論衡</hi>内侍李舜<lb/>
舉家曽為暴雷所震其堂之西室雷火自忩間出赫然<lb/>
出簷人以為堂屋已焚皆出避之及雷止其舎宛然牆<lb/>
壁忩紙皆黔有一木格其中雜貯諸器其漆器銀釦者<lb/>
銀悉鎔流在地漆器曽不燋灼有一寳刀極堅鋼就刀<lb/>
室中鎔為汁而室亦儼然人必謂雷當先焚草木然後<lb/>
流金石今乃金石皆爍而草木無一燬者非人情所測<lb/>
<pb n="KR3k0025_WYG_002-23b"/>
<hi>筆談</hi>
集閒人倚柱笑雷公又向深山霹怪松必若有蘇天下<lb/>
志何如驚起武侯龍<hi>韓偓</hi>陌上冬乾泣老農天留甘雨付<lb/>
春工阿香急試雷霆手莫放人間有起龍<hi>朱喬年</hi>
本朝誰將神斧破頑隂地裂山開鬼失林我願君王法<lb/>
天造早施雄斷答羣心<hi>晦庵</hi>已外浮雲更外身區區雷電<lb/>
若為神山頭只作嬰兒㸔無限人間失箸人<hi>東坡</hi>
　　　電<lb/>
<pb n="KR3k0025_WYG_002-24a"/>
子電激氣也以為鞭策<hi>淮南子</hi>隂氣伏重泉之下上通於<lb/>
天隂陽分争故為電<hi>荘子</hi>良将如收電可見不可追<hi>抱朴子</hi>
豐隆軒其震霆列缺曄其照夜注豐隆雷公列缺電也<lb/>
<hi>張平子</hi>
史王戎視日不眩目爛爛若巖中電<hi>晉史</hi>
傳記春秋公羊傳云有聲曰雷無聲曰電　電殄也乍<lb/>
見則殄滅也<hi>釋文</hi>霹靂列缺吐火施鞭<hi>揚雄</hi>魯隠公元年大<lb/>
雨震電周之三日夏之正月雷常聞於地中電未可見<lb/>
<pb n="KR3k0025_WYG_002-24b"/>
而大雨震電此陽氣之失其節<hi>公羊</hi>
集電尾燒空黒雲脚飛銀線<hi>韓偓</hi>驚電夜舒光<hi>陸士衡</hi>電光<lb/>
時掣紫金蛇<hi>東坡</hi>餘霞張錦幛輕電閃紅綃<hi>劉禹錫</hi>恐天時<lb/>
之代序兮耀靈曅而西征<hi>楚詞注云靈曅電貌</hi>
　　　霜<lb/>
經霜隂陽之氣也隂氣勝則凝而為霜<hi>禮</hi>履霜堅氷至<lb/>
<hi>易</hi>糾糾葛屨可以履霜<hi>詩</hi>霜露既降君子履之必有悽<lb/>
愴之心<hi>禮</hi>霜既降則百工休乃命有司曰寒氣總至民<lb/>
<pb n="KR3k0025_WYG_002-25a"/>
力不堪其皆入室<hi>同上</hi>
子馬蹄可以踐霜雪<hi>荘子</hi>青女出以降霜註青女霜神也<lb/>
又髙誘云青女乃青腰玉女司霜雪者<hi>淮南並註</hi>鄒衍事燕<lb/>
惠王盡其忠貞左右譛之王棄衍乃仰哭感天霜降<hi>淮南</hi>
<hi>子</hi>
史漢武帝元光四年隕霜殺草木自是征伐四夷師出<lb/>
三十餘年<hi>本紀</hi>元帝永光元年三月隕霜殺桑九月二日<lb/>
隕霜殺稼天下大饑是時石顯用事<hi>漢史</hi>琴操履霜者伯<lb/>
<pb n="KR3k0025_WYG_002-25b"/>
竒之所作也伯竒者尹吉甫之子也甫聴其後妻之言<lb/>
疑其孝子伯竒遂逐之伯竒編水荷而衣之采花而食<lb/>
之清朝履霜而自傷無罪見放逐乃援琴而鼓之<hi>琴操</hi>
傳記王者順天行誅以成肅殺之威若政令苛則夏下<lb/>
霜誅伐不行則冬霜不殺草<hi>感精符</hi>京房易傳云誅不原情<lb/>
其霜附木不下地不教而誅其霜反在草下<hi>易傳</hi>
集仲秋邊風起孤蓬捲霜垠<hi>王僧達</hi>曉霜楓葉丹夕曛嵐<lb/>
氣隂<hi>謝靈運</hi>金祇暮律盡玉女暝氛歸孕冷隨鐘徹飄華<lb/>
<pb n="KR3k0025_WYG_002-26a"/>
逐劒飛<hi>蘇味道</hi>一夜新霜著瓦輕芭蕉心折敗荷傾耐寒<lb/>
惟有東籬菊金葉初開曉更清<hi>白樂天</hi>十暑岷山葛三霜<lb/>
楚户砧<hi>杜甫</hi>原野生暮藹堦墀散夕霏徘徊總嚴氣悵望<lb/>
淪清輝平臺寒月色池水愴風威疑隂同徂夜逓鴈獨<lb/>
歸飛<hi>張率</hi>
　　　雪<lb/>
經雨雪其滂　雨雪載塗　上天同雲雨雪雰雰　雨<lb/>
雪瀌瀌見晛曰消<hi>俱詩</hi>天地積隂温則為雨寒則為雪<hi>禮</hi>
<pb n="KR3k0025_WYG_002-26b"/>
今我來思雨雪霏霏<hi>詩</hi>孟春行冬令則水潦為敗雪霜<lb/>
大摯<hi>禮</hi>
子至秋三月青女乃出以降霜雪<hi>淮南子</hi>藐姑射之山有<lb/>
神人容膚若氷雪<hi>荘子</hi>齊景公時雨雪三日公被狐白裘<lb/>
見晏子曰不寒晏子曰古之賢君飽而知饑暖而知寒<lb/>
公悟乃脱裘發粟與饑寒者<hi>晏子</hi>東郭先生衣敝履不完<lb/>
行雪中履有上無下足盡踐地<hi>世説</hi>天寒既至霜雪既降<lb/>
吾是以知松栢之茂也<hi>荘子</hi>
<pb n="KR3k0025_WYG_002-27a"/>
史唐韋斌每朝㑹不敢離立笑言㑹大雪在廷者皆振<lb/>
裾更立斌不徙足雪甚幾至没靴<hi>韋安石傳</hi>西王母進上藥<lb/>
有𤣥霜絳雪<hi>漢武帝傳</hi>漢時長安雪數尺牛馬毛寒縮如蝟<lb/>
<hi>西京雜記</hi>安居貧大雪丈餘洛陽令過安門徑無行跡謂已<lb/>
死入見安僵卧問奚不出安曰大雪人皆乏食不宜干<lb/>
人令賢之遂舉為孝亷<hi>袁安𫝊</hi>漢髙帝自将兵擊匈奴冬<lb/>
大寒雨雪士卒墮指者十二三<hi>匈奴傳</hi>蘇武使虜單于幽<lb/>
武置大窖中絶不與飲食天雨雪武卧囓雪與旃毛並<lb/>
<pb n="KR3k0025_WYG_002-27b"/>
咽之數日不死匈奴以為神<hi>西漢本傳</hi>郢善歌者始為下里<lb/>
巴人之曲和者數千中為陽阿採菱和者百人既而歌<lb/>
陽春白雪和者數人其曲彌髙其和彌寡<hi>宋玉</hi>
傳記春秋元命苞云隂凝為雪　北風雨雪天子逰黄<lb/>
臺之丘駕于苹澤日中大寒北風雨雪有凍人天子作<lb/>
黄竹詩三章<hi>穆天子</hi>河洛之神名曰宓妃髣髴兮若輕雲<lb/>
之蔽月飄颻兮若流風之迴雪又趙飛燕𫝊飛燕體輕<lb/>
宛轉如流風迴雪<hi>曹子建</hi>衛君重裘坐見路有負樵而哭<lb/>
<pb n="KR3k0025_WYG_002-28a"/>
者問之對曰雪下衣薄衛君懼見于色曰為君而不知<lb/>
民孰以君我乃捐金出粟以賑貧窮<hi>公孫子</hi>謝安冬日集<lb/>
兒女講論文義俄而雪驟公曰白雪紛紛何所似兄子<lb/>
朗兒曰撒鹽空中差可擬兄女道藴曰未若柳絮因風<lb/>
起<hi>世説</hi>
集盈尺則呈瑞于豐年踰丈則表沴于隂徳<hi>謝惠連</hi>細玉<lb/>
羅紋下碧霄杜門顔巷落偏饒巢居只恐髙柯折旅客<lb/>
愁聞去路遥撅凍野蔬和粉重掃庭松葉帶酥燒寒忩<lb/>
<pb n="KR3k0025_WYG_002-28b"/>
呵筆尋詩句一片飛來紙上銷<hi>古詩</hi>有田皆種玉無樹不<lb/>
開花班扇難裁素曹衣詎比麻鵞歸逸少宅鶴滿令威<lb/>
家寂寞門扉掩依稀履跡斜人疑迷麪市馬似困鹽車<lb/>
<hi>李義山</hi>重重玉宇三千界一一瓊干十二樓<hi>晏元憲</hi>斷蓬飄<lb/>
葉卷黄沙只有千林䰒鬆花應為王孫朝上國珠幢玉<lb/>
節與排衙<hi>東坡</hi>巧剪銀花亂輕飛玉葉狂<hi>辛寅遜</hi>
本朝宋大明中元日雪花降右将軍謝荘下殿雪集衣<lb/>
白上以為瑞賦詩<hi>宋書</hi>太祖一日大雪夜叩趙普門普出<lb/>
<pb n="KR3k0025_WYG_002-29a"/>
帝立風雪中曰已約晉王矣已而太宗至共于普堂中<lb/>
設重裀地坐熾炭燒肉普妻行酒帝以嫂呼之普從容<lb/>
問曰夜久寒甚陛下何以出帝曰吾睡不著一榻之外<lb/>
皆他人家也故來見卿普曰南征北伐今其時矣遂定<lb/>
下江南䇿<hi>邵氏聞見録</hi>㳺楊初見伊川伊川瞑目而坐二子<lb/>
侍立既覺顧謂曰賢輩尚在此乎日既晩且休矣及出<lb/>
門門外之雪深一尺<hi>語録</hi>凍合玉樓寒起粟光摇銀海眩<lb/>
生花遺蝗入地應千尺宿麥連雲有幾家老病自嗟詩<lb/>
<pb n="KR3k0025_WYG_002-29b"/>
力退空吟氷柱憶劉义<hi>東坡</hi>
　　　露<lb/>
經孟秋之月凉風至白露降<hi>禮</hi>蒹葭蒼蒼白露為霜<lb/>
湛湛露斯匪陽不晞　厭浥行露<hi>厭浥濕也</hi>英英白雲露彼<lb/>
菅茅<hi>俱詩</hi>
子天地相合以降甘露人莫之令而似均又晉書云王<lb/>
者敬養耆老則甘露降而松栢受之尊賢容衆則竹葦<lb/>
受之<hi>老子</hi>春食朝霞日始欲出赤黄氣也夏食正陽南方<lb/>
<pb n="KR3k0025_WYG_002-30a"/>
日中氣也秋食淪隂日没以後赤黄氣也冬飲沆瀣北<lb/>
方夜半之氣也并天地𤣥黄之氣是謂六氣<hi>陵陽子</hi>方諸<lb/>
取露于月注云方諸大蛤隂極者<hi>淮南子</hi>藐姑射之山有<lb/>
神人焉不食五穀吸風飲露<hi>荘子</hi>
史帝作承露銅盤上有仙人掌擎玉盃以取雲表之露<lb/>
<hi>漢武故事</hi>明帝鑄承露盤莖長十二丈立于芳林園甘露乃<lb/>
降<hi>魏志</hi>
傳記宗元得韓愈所寄詩先以薔薇露灌手然後讀<hi>柳宗</hi>
<pb n="KR3k0025_WYG_002-30b"/>
<hi>元傳</hi>夫形見者莫如髙物不朽者莫如金氣之清者莫如<lb/>
露盛之安者莫如盤乃詔有司鑄銅盤建于芳林園<hi>曹植</hi>
<hi>承露銘</hi>𢎞農鄧紹八月旦入萊山採藥見一童子執五綵<lb/>
囊求栢葉上露露皆如珠滿囊中問之答云赤松子先<lb/>
生取之明眼言終便失所在今人常以八月旦作囊相<lb/>
遺是也<hi>齊諧記</hi>
集漱朝露之清流隠柔桑之稠葉<hi>曹植</hi>朝飲木蘭之墜露<lb/>
夕餐秋菊之落英<hi>離騷</hi>玉闗寒氣早金塘秋色歸汎掌光<lb/>
<pb n="KR3k0025_WYG_002-31a"/>
逾浄添河滴尚㣲變霜凝曉液承月委圓輝别有吳臺<lb/>
上應濕楚臣衣<hi>駱賓王</hi>竊以河榮洛變授社于勛華𤣥玉<lb/>
素鱗降靈于湯武其間㣲禽弱草改状移形夜宿朝雲<lb/>
星光動色皆以照臨下土發揮帝載千祀一致隔代同<lb/>
符<hi>盧思道表</hi>滴瀝明光苑葳㽔泣竹叢玉垂丹棘上珠湛緑<lb/>
荷中夜警千年鶴朝零七月風願凝仙掌上長奉未央<lb/>
宮<hi>李嶠</hi>秋荷一滴露清夜墜𤣥天<hi>韋應物</hi>仙人掌冷三天露<lb/>
玉女忩虛五夜風<hi>李義山</hi>凝花珠錯落綴葉碧玲瓏<hi>温喬</hi>玉<lb/>
<pb n="KR3k0025_WYG_002-31b"/>
堦生白露夜久侵羅襪<hi>李白</hi>秋露白如玉團團下庭緑<hi>李白</hi>
　　　氷<lb/>
經初六履霜堅氷至象曰履霜堅氷隂始凝也<hi>易</hi>季冬<lb/>
之月氷方盛水澤腹堅是月也命取氷以入<hi>記</hi>二之日<lb/>
鑿氷沖沖三之日納于凌隂四之日其蚤獻羔祭韭<hi>詩</hi>
凌人掌氷正嵗十有二月令斬氷三其凌<hi>周禮</hi>古者日在<lb/>
北陸而藏氷西陸朝覿而出之其藏氷也深山窮谷固<lb/>
隂沍寒于是乎取之夫氷以風壮而以風出祭寒而藏<lb/>
<pb n="KR3k0025_WYG_002-32a"/>
之獻羔而啟之<hi>左傳</hi>
子行積氷之皚皚兮清泉沍而不流<hi>張平子賦</hi>巧冶不能銷<lb/>
木良工不能琢氷<hi>文中子</hi>老成子學幻于尹文先能翻校<lb/>
四時夏造氷<hi>列子</hi>葉公子髙曰吾朝受命而夕飲氷<hi>荘子</hi>覩<lb/>
瓶中之氷知天下之寒<hi>淮南子</hi>
史永徽二年十一月隂霧凝凍封樹木數日不解劉向<lb/>
以為木少陽此人将有害則隂氣脅木先寒故得雨而<lb/>
氷亦謂之樹介<hi>本紀</hi>光武南馳聞王郎兵在後至滹沱河<lb/>
<pb n="KR3k0025_WYG_002-32b"/>
候吏還曰河水流澌無船不可濟令王霸往視之霸還<lb/>
詭曰氷堅可渡官屬喜比至河河氷亦合乃令霸䕶渡<lb/>
未畢數騎而氷解光武曰王霸權以濟事殆天瑞也<hi>後王</hi>
<hi>霸傳</hi>晉慕容晃上書言躬征郭逺假陛下之精神威靈乃<lb/>
結氷凌行海中三百餘里<hi>晉史</hi>初齊文宣時周人常懼齊<lb/>
兵之西渡恒以冬月守河椎氷及武成即位朝政漸紊<lb/>
齊人椎氷懼周師之逼<hi>北史</hi>或勸進士張彖謁楊國忠曰<lb/>
見之富貴可立圖彖曰君輩倚楊右相如泰山吾以為<lb/>
<pb n="KR3k0025_WYG_002-33a"/>
氷山耳若皎日既出君輩得無失所恃乎遂隠居嵩山<lb/>
<hi>本傳</hi>晉王祥性至孝繼母朱氏嘗欲生魚時天寒氷凍祥<lb/>
釋衣将剖氷求之氷忽自解雙鯉躍出<hi>本傳</hi>
傳記積氷曰凌氷壮曰凍氷流曰凘氷解曰泮<hi>風俗通</hi>逸<lb/>
人王休居太白山每冬取溪氷琢其精瑩者煑建茗供<lb/>
賓客<hi>六帖</hi>
集碎如墜瓊方截璐粉壁生寒象筵布玉壺紈扇亦玲<lb/>
瓏坐有麗人色俱素<hi>韋應物</hi>清如玉壺氷<hi>鮑明逺</hi>簷動玉壺<lb/>
<pb n="KR3k0025_WYG_002-33b"/>
氷<hi>杜甫</hi>開氷動玉壺<hi>同/上</hi>雪後排簷挺銀竹<hi>山谷</hi>敢望君恩玉<lb/>
井氷<hi>杜</hi>渴飲月窟氷饑餐天上雪<hi>李白</hi>擔囊行採薪斧氷<lb/>
持作糜<hi>魏武帝</hi>飛雪斷道氷成梁<hi>同上</hi>
　　　霞<lb/>
集青霞起而照天<hi>楊炯</hi>望海樓明照曉霞䕶江隄白踏平<lb/>
沙<hi>白樂天</hi>晨霞朝可餐<hi>杜/</hi>桐林帶晨霞<hi>謝靈運</hi>朝霞迎白日<lb/>
<hi>選</hi>仰首漱朝霞<hi>曹/植</hi>青軒秘晩霞<hi>李/白</hi>晩霞飛處散朱暉<hi>李嶠</hi>
海風吹斷暮天霞<hi>唐人晩望</hi>樓角紅綃一縷霞<hi>古詩</hi>餘霞散成<lb/>
<pb n="KR3k0025_WYG_002-34a"/>
綺<hi>謝眺</hi>餘霞明逺川<hi>韋應/物</hi>殘霞照髙閣<hi>同/上</hi>落霞沈緑綺<hi>杜甫</hi>
丹霞夾明月<hi>選</hi>赤霞動金光<hi>李/白</hi>雲霞冠秋嶺<hi>謝混</hi>萬里洞<lb/>
中朝玉帝九光霞内宿仙壇<hi>真誥</hi>水光浮日出霞彩映江<lb/>
飛<hi>張均</hi>
　　　煙<lb/>
集凉煙兮冒江<hi>鮑昭賦</hi>煙光凝而暮山紫<hi>滕王閣記</hi>村煙對浦<lb/>
沙　汀煙輕冉冉　水煙通逕草<hi>並杜</hi>夜長簷溜寒無寝<lb/>
日晏厨煙濕未炊<hi>竇牟</hi>春風掩映千門柳曉色凄凉萬井<lb/>
<pb n="KR3k0025_WYG_002-34b"/>
煙<hi>李郢</hi>梨花千樹雪楊葉萬條煙<hi>李白</hi>
本朝午鷄聲不到蟬林栢子煙中静擁衾<hi>王安石</hi>
　　　霧<lb/>
經仲冬行夏令則氛霧㝠𡨕<hi>月令</hi>
子積水上溢則為霧<hi>荘</hi>隂陽之氣亂則為霧<hi>曽</hi>雲霧四<lb/>
起則時多隠士<hi>京房易占</hi>與善人逰如行霧中雖不濡濕潜<lb/>
自有潤<hi>抱朴子</hi>飛龍乗雲騰蛇逰霧<hi>韓</hi>
史武帝葬武陵芳香之氣異常積于墳埏之間如大霧<lb/>
<pb n="KR3k0025_WYG_002-35a"/>
<hi>漢武故事</hi>髙祖困于平城之圍大霧三日<hi>漢書</hi>河南張楷字公<lb/>
超性好道術能作五里霧學其術者填塞如市故云霧<lb/>
市時闗西人裴優亦能作三里霧自以為不如往從學<lb/>
之楷避不見<hi>漢史</hi>王肅張衡馬均俱冒重霧行一人無恙<lb/>
一人病一人死問其故無恙者曰我飲酒病者飽食死<lb/>
者空腹<hi>博物志</hi>
𫝊記黄帝與蚩尤戰于涿鹿九戰不勝黄帝歸于太山<lb/>
三日三夜大霧𡨕𡨕有一婦人人首鳥形黄帝稽首再<lb/>
<pb n="KR3k0025_WYG_002-35b"/>
拜伏不敢起婦人曰吾所謂𤣥女者子欲何問黄帝曰<lb/>
小子欲萬戰萬勝萬隠萬匿首當何從起<hi>𤣥女戰法</hi>陶答子仕<lb/>
陶三年名譽不興家産三倍其妻諫曰夫子能薄而官<lb/>
大無功而家昌是嬰害積殃也妾聞南山有𤣥豹霧雨<lb/>
七日不下食欲以澤其衣毛成其文章故藏以避害今<lb/>
君有此寧不無後患乎<hi>列女傳</hi>韓佽在桂州妖賊封盈能<lb/>
為數里霧尅期将攻桂州有紫氣者我必勝至日果紫<lb/>
氣如疋帛自山亘于州城白氣直衝之紫氣遂散天忽<lb/>
<pb n="KR3k0025_WYG_002-36a"/>
大霧至午稍開霽樹滴下同人如沐<hi>酉陽雜俎</hi>
集七條開早陌五里闇朝氛帶樓凝海氣含蓋似浮雲<lb/>
<hi>王褒</hi>秋晨海霧重職事凌晨出浩浩含元天溶溶洒明日<lb/>
纔㸔含鬢白稍見沾衣密導騎全不分郊樹都如失霏<lb/>
㣲誤噓吸膚腠生寒栗當歸飲一盃庶用蠲此疾<hi>韋應物</hi>
氤氲起洞壑遥裔匝平疇乍似含龍劍還疑映蜃樓拂<lb/>
林隨雨密度迥帶煙浮方謝公超步終從彦輔逰<hi>蘇味道</hi>
三晨生逺霧五里暗城闉從風疑細雨映日似逰塵乍<lb/>
<pb n="KR3k0025_WYG_002-36b"/>
若飛煙散時如佳氣新不妨鳴樹鳥能蔽摘花人<hi>梁元帝</hi>
曹公迷夢澤漢帝出平城涿野妖氛静丹山霽色明類<lb/>
煙飛稍重方雨散還輕倘入非熊繇寧思𤣥豹情<hi>李嶠</hi>
　　　虹<lb/>
經螮蝀在東莫之敢指<hi>詩</hi>
子天二氣則成虹<hi>淮南子</hi>
史漢靈帝時有黒氣墮北宫温明殿東庭中黒如車蓋<lb/>
騰起奮迅長十餘丈其貌似龍上問蔡邕對曰此天投<lb/>
<pb n="KR3k0025_WYG_002-37a"/>
蜺也<hi>漢五行志</hi>荆軻欲往刺秦王精誠感天白虹貫日<hi>鄒陽</hi>齊<lb/>
威公時虹貫牛山管仲諫無近妃宮<hi>雞跖集</hi>
傳記黄帝占軍决曰攻城有虹從外南方入飲城中者<lb/>
從虹攻之勝白虹遶城不匝從虹所在乃撃之　世傳<lb/>
虹能入溪澗飲水信然嘗見夕虹下澗中飲者兩頭皆<lb/>
垂澗中使人過澗隔虹對立相去數丈之間如隔綃縠<lb/>
自西望東則見立澗之東向西則為日光所爍<hi>筆談</hi>晉陵<lb/>
薛願義熙初有虹飲其釜澳噏響便竭願輦酒灌之隨<lb/>
<pb n="KR3k0025_WYG_002-37b"/>
投隨咽便吐金滿器于是灾弊日祛而豐富數臻<hi>異苑</hi>孔<lb/>
子作春秋孝經告備于天赤虹自上而下化為黄玉<hi>捜神</hi>
<hi>記</hi>
集江虹明逺飲峽雨帶餘飛<hi>杜甫</hi>安得五彩虹架天作長<lb/>
橋<hi>李白</hi>紆餘帶星渚窈窕架天潯空因壮士見還共美人<lb/>
沈逸勢含良玉神光藻瑞金獨留長劍彩終負昔賢心<lb/>
<hi>蘓味道</hi>
　　　天河<lb/>
<pb n="KR3k0025_WYG_002-38a"/>
經倬彼雲漢　維天有漢監亦有光<hi>俱詩</hi>
子河漢沍而不能寒<hi>荘</hi>天河從北極分為兩頭至于南<lb/>
極隨天而轉入地下過<hi>抱朴子</hi>
傳記天漢起東方經尾箕之間謂之漢津乃分為二道<lb/>
至天津下而合西南行至七星南而没<hi>天文志</hi>星者元氣<lb/>
之英水之精也氣發而升精華上浮宛轉隨流名曰天<lb/>
河一曰雲漢衆星出焉<hi>楊泉物理論</hi>舊説天河與海通有居<lb/>
海上者每年八月有浮槎來賫一年糧乗之奄至一處<lb/>
<pb n="KR3k0025_WYG_002-38b"/>
望見婦人織一丈夫牽牛渚次飲之此人即問何處答<lb/>
曰君可詣蜀問嚴君平此人還問君平君平曰某年月<lb/>
有客星犯斗牛即此人到天河也<hi>張華博物志</hi>有人尋河源<lb/>
見婦人浣紗問之曰此天河也乃與一石而歸問嚴君<lb/>
平君平曰此織女支機石也<hi>集林</hi>
集八月凉風天氣晶萬里無雲河漢明昏見南樓清且<lb/>
淺曉落西山縱復横洛陽城闕天中起長河夜夜千門<lb/>
裏複道連甍共敝虧畫堂瓊户特相宜雲母帳前初<lb/>
<pb n="KR3k0025_WYG_002-39a"/>
泛濫水晶簾外轉逶迤倬彼昭回如練白復出東城接<lb/>
西陌南北征人去不歸誰家今夜搗寒衣鴛鴦機上疎<lb/>
螢度烏鵲橋邊一鴈飛鴈飛螢度愁難歇坐見明河<lb/>
漸㣲没已能舒卷任浮雲不惜光輝讓明月明河可望<lb/>
不可親安得乗槎一問津更将織女支機石還訪成都<lb/>
賣卜人<hi>宋之問</hi>常時任顯晦秋至最分明縱被㣲雲掩終<lb/>
能永夜清含星動雙闕伴月落邊城牛女年年渡何曽<lb/>
風浪生<hi>杜</hi>昭昭清漢暉燦燦光天步<hi>陸士衡</hi>安得壮士挽<lb/>
<pb n="KR3k0025_WYG_002-39b"/>
天河浄洗甲兵長不用<hi>杜</hi>雲漢西流夜未央牽牛織女<lb/>
遥相望<hi>魏文帝</hi>河漢清且淺相去復幾許盈盈一水間脈<lb/>
脈不得語<hi>選詩</hi>初旭紅可染明河澹如掃<hi>杜牧之</hi>
　　嵗時部<lb/>
　　　春<lb/>
經萬物出乎震<hi>易</hi>分命羲仲宅𤾉谷平秩東作日中星<lb/>
鳥以殷仲春　每嵗孟春遒人以木鐸徇於路<hi>並書經</hi>春<lb/>
日遲遲采蘩祁祁　春日載陽有鳴倉庚<hi>詩</hi>孟春之月<lb/>
<pb n="KR3k0025_WYG_002-40a"/>
日在營室律中大簇　仲春之月日在奎律中夾鍾<lb/>
季春之月日在胃律中姑洗　其日甲乙其帝太皥其<lb/>
神勾芒其蟲鱗其音角其數八其味酸其臭羶其祀户<lb/>
祭先脾　天子迎春於東郊布徳和令行慶施惠下及<lb/>
兆民<hi>禮記</hi>春王正月<hi>春秋</hi>
子衆人熙熙如享太牢如登春臺<hi>老子</hi>斗柄東指而天下<lb/>
皆春<hi>鶡冠子</hi>春為忠萬物咸遂忠之至也<hi>尸子</hi>孟春之月君<lb/>
子聴朝論爵賞<hi>管子</hi>二月之夕女夷鼓歌以司天和　孟<lb/>
<pb n="KR3k0025_WYG_002-40b"/>
春之月天子服八風水注取露銅盤中<hi>淮南子</hi>以鳥鳴春<lb/>
<hi>韓子</hi>古之為政者非春無以布徳和令行慶施惠養幼小<lb/>
省囹圄賜貧窮禮賢者<hi>栁子</hi>
史煬帝西苑宮秋冬木凋令剪綵為花葉綴條上景若<lb/>
陽春<hi>隋史</hi>宋璟人謂其為有脚陽春言所至之處如陽春<lb/>
及物也<hi>開元遺事</hi>方春時和草木羣生皆有以自樂而吾百<lb/>
姓莫之省憂其議所以賑貸之<hi>漢史</hi>元魏黎季明曰招摇<lb/>
東指天下識其春<hi>北史</hi>方春生養萬物莩甲宜助萌陽以<lb/>
<pb n="KR3k0025_WYG_002-41a"/>
育時物<hi>漢章帝紀</hi>明皇嘗遇二月坐小殿栁杏将吐嘆曰對<lb/>
此景物豈可不與判斷之呼髙力士取羯鼔縱擊一曲<lb/>
名春光好回顧栁杏皆發笑曰不喚我作天公可乎<hi>唐史</hi>
正月者嵗之始王者則天之象因時之序宜開發徳號<lb/>
爵賢命士流寛大之澤垂仁厚之恩<hi>漢書</hi>
傳記方春東作布徳之元陽氣開發養導萬物<hi>郎顗傳</hi>春<lb/>
退貪殘進柔良卹幼孤賑不足求隠士則萬物應節而生<lb/>
<hi>京房傳</hi>嫁娶以春和也天地交通萬物始生<hi>白虎通</hi>氣在春<lb/>
<pb n="KR3k0025_WYG_002-41b"/>
佩蒼璧<hi>尚書考</hi>開嵗發春百卉含英<hi>漢書</hi>春曰芳春青春陽<lb/>
春三春九春景曰媚景和景韶景時曰良時嘉時芳時<lb/>
辰曰良辰嘉辰芳辰節曰華節芳節良節嘉節韶節淑<lb/>
節<hi>纂要</hi>仲春月令時和氣清王睢鼓翼倉庚和鳴交頸頡<lb/>
頏闗闗嚶嚶<hi>張衡傳</hi>天受二年臘将逰上苑遣詔曰明朝<lb/>
逰上苑火急報春知花須連夜發莫待曉風吹凌晨名<lb/>
花布苑<hi>卓異闕記</hi>　　秋風起愁盡人間白髪人<hi>録歌踏春曲</hi>
集聞道春還未相識走傍寒梅探消息昨夜東風入武<lb/>
<pb n="KR3k0025_WYG_002-42a"/>
陽陌頭楊栁黄金色<hi>李白</hi>紅入桃花嫩青歸栁葉新望鄉<lb/>
應未已四海尚風塵<hi>杜</hi>侵凌雪色還萱草漏泄春光有<lb/>
栁條<hi>杜</hi>春每歸兮花開花已闌兮春改嘆長河之流春<lb/>
送馳波於東海春不留兮時已失老衰颯而情逾極恨<lb/>
不得掛長繩於青天繫西飛之白日<hi>李白</hi>習習兮春風岸<lb/>
栁動兮渚花落春冉冉其将晝予何為而不樂<hi>白居易</hi>晝<lb/>
静疎簾燕語頻雙雙鬭雀動堦塵柴扉日暮隨風揜落<lb/>
盡閒花不見人<hi>元稹</hi>草樹知春不及歸百般紅紫鬬芳菲<lb/>
<pb n="KR3k0025_WYG_002-42b"/>
楊花榆筴無才思惟解漫天作雪飛<hi>退之</hi>獨倚闌干玩野<lb/>
塘俄驚節物老春光緑楊隂密鶯将懶紅杏枝空蝶不<lb/>
忙詩思謾沿芳草逺茶甌㣲帶落花香<hi>僧惠洪</hi>寒隨窮律<lb/>
變春逐鳥聲開初風飄帶栁曉雪間花梅碧林青舊竹<lb/>
緑沼翠新苔芝田初鴈去綺樹未鶯來<hi>唐太宗</hi>春風本自<lb/>
竒楊栁最相宜栁條恒著地楊花好上吹<hi>梁簡文帝</hi>風色翻<lb/>
露文雪花上空碧花蝶來未已山光曖将夕<hi>上官儀</hi>沐乗<lb/>
閑豫清晨步北林池<hi>楊師道</hi>日影飛花殿風文積草池鳳<lb/>
<pb n="KR3k0025_WYG_002-43a"/>
樓通夜敞虬輦望春移<hi>元萬頃</hi>花輕蝶亂仙人杏葉密鶯<lb/>
喧帝女桑飛雲閣上春應至明月樓中夜未央<hi>同上</hi>
本朝春雲漠漠雪欲落東風和冷驚羅幕漸看逺水緑<lb/>
生漪未放小桃紅入蕚<hi>東坡</hi>新年變物華春意已堪嘉霽<lb/>
色初含栁餘寒尚勒花風絲飛蕩漾林鳥弄交加<hi>歐陽修</hi>
輕花細葉滿林端昨夜春風晩色寒黄鳥不堪愁裏聴<lb/>
緑楊宜向雨中㸔<hi>宋齊</hi>
　　　夏<lb/>
<pb n="KR3k0025_WYG_002-43b"/>
經日月運行一寒一暑<hi>易</hi>申命羲叔宅南交平秩南訛<lb/>
敬致日永星火以正仲夏<hi>書</hi>四月維夏六月徂暑　夏<lb/>
之日<hi>詩</hi>孟夏之月日在畢律中中吕　仲夏之月日在<lb/>
東井律中㽔賓　季夏之月日在栁律中林鍾其日丙<lb/>
丁其帝炎帝其神祝融其蟲羽其音徵其數七其味苦<lb/>
其臭焦其祀竈祭先肺天子迎夏於南郊以賞封諸侯<lb/>
慶賜遂行無不欣説<hi>禮</hi>
子斗柄南指而天下皆夏<hi>鶡冠子</hi>立夏之日服𤣥氷丸或<lb/>
<pb n="KR3k0025_WYG_002-44a"/>
飛雪散及六壬六癸符則不熱<hi>抱朴子</hi>大旱金石流土山<lb/>
焦<hi>荘子</hi>九暑至時雨乃降五穀百果乃登<hi>管子</hi>陽常居大夏<lb/>
以生育長養為事<hi>董子</hi>夏政不失則時雨降<hi>文中子</hi>炎風之<lb/>
野赤帝祝融之所司<hi>淮南子</hi>
史浮甘瓜于清泉沈朱李于寒水<hi>魏史</hi>元載有紫龍髯拂<lb/>
水晶為柄拂之清泠有聲夜則蚊蚋不敢近<hi>唐史</hi>李徳裕<lb/>
為相方盛暑宴賓以金盤貯水浸白龍皮置坐凄然都<lb/>
無暑氣<hi>唐史</hi>太宗欲幸九成宫馬周上疏謂上皇留熱處<lb/>
<pb n="KR3k0025_WYG_002-44b"/>
温凊之義臣所未安太宗善其言<hi>唐史</hi>髙宗夏宴以葡萄<lb/>
賜宰相學士從行給翔鱗馬帝賦詩學士属和<hi>唐史</hi>
傳記龍見而雩<hi>左傳</hi>作迎風觀寒露臺以避暑<hi>闗中記</hi>陶潜<lb/>
夏月髙卧北忩清風颯至自謂羲皇上人<hi>本傳</hi>吳猛性至<lb/>
孝兒時父母邊卧夏多蚊蚋集身受之不敺恐蚊蚋去<lb/>
及父母也<hi>搜神記</hi>何子平事父孝年六十有孺子之慕夏<lb/>
避清凉<hi>孝子傳</hi>漢長安巧工丁緩作七輪扇連續七輪大<lb/>
皆徑丈一人運之滿堂寒<hi>西京雜記</hi>唐文宗與柳公權聨句<lb/>
<pb n="KR3k0025_WYG_002-45a"/>
文宗曰人皆苦炎熱我愛夏日長權曰薰風自南來殿<lb/>
閣生㣲凉<hi>本傳</hi>
集清江一曲抱村流長夏江村事事幽<hi>唐詩</hi>炎威不到軒<lb/>
忩外冷氣常存枕簟中<hi>王觀</hi>竹深留客處荷淨納凉時<hi>杜</hi>
我有江隂竹能令朱夏寒<hi>杜甫</hi>緑樹隂濃夏日長樓臺倒<lb/>
影入池塘水晶簾動㣲風起滿架薔薇一院香<hi>髙駢</hi>生物<lb/>
趍功日夜流園林纔夏麥先秋緑隂黄鳥北忩簟付與<lb/>
來禽安石榴<hi>山谷</hi>竹粉千腰白桃皮半纈紅<hi>太白</hi>荷翻紫蓋<lb/>
<pb n="KR3k0025_WYG_002-45b"/>
搖波面蒲蓄青刀挿水湄<hi>施肩吾</hi>和風穆而扇物麥含露<lb/>
而飛芒<hi>傅𤣥</hi>上無纎雲下無㣲風<hi>晉夏侯湛</hi>積歊蒸於簾櫳流<lb/>
煩溽於園籞陽風淟其長扇火雲赫而四舉<hi>隋盧思道</hi>節序<lb/>
遇徂炎兹宵在三伏憑軒佇凉氣中筵倦煩燠寂寞對<lb/>
空牕清疎臨夜竹蟲音亂階草螢光繞庭木簾月度斜<lb/>
輝風花起餘馥<hi>梁蕭子範</hi>髙天澄逺色秋氣入蟬聲<hi>隋薛道衡梅</hi>
出簾飛小鷰映户落殘花舞衫飄細縠歌扇掩輕紗<hi>隋魏</hi>
<hi>彦琛</hi>風還池色定月晩樹隂多<hi>耿湋夏夜</hi>
<pb n="KR3k0025_WYG_002-46a"/>
本朝白水滿塘雙鷺下緑楊深處一蟬鳴<hi>東坡</hi>院僻簾深<lb/>
晝景虛輕風時見動竿烏池中緑滿魚留子庭下隂多<lb/>
燕引雛雨後㸔兒争墜果天晴因客曝殘書幽棲未免<lb/>
牽塵界身世相忘在酒壺<hi>蘇子美</hi>雕玉押簾上輕縠籠虛<lb/>
門井汲鉛華水扇織鴛鴦文迴雪舞凉殿甘露洗空緑<lb/>
羅袖從迴翔香汗沾寳粟<hi>李賀樂辭</hi>春蒲獵獵弄輕柔欲立<lb/>
蜻蜓不自由五月臨平山下路藕花無數滿汀洲<hi>參寥</hi>河<lb/>
漢㣲明星乍稀碧蓮香濕襲人衣夜凉如水琉璃滑自<lb/>
<pb n="KR3k0025_WYG_002-46b"/>
起開牕放月歸<hi>方巨山夏夜</hi>
　　　秋<lb/>
經説言乎兊兊正秋也萬物之所説也<hi>易</hi>分命和仲宅<lb/>
西曰昧谷寅餞納日平秩西成宵中星虛以殷仲秋<hi>書</hi>
秋日凄凄百卉俱腓<hi>詩</hi>孟秋之月日在翼律中夷則<lb/>
仲秋之月日在角律中南吕　季秋之月日在房律中<lb/>
無射其日庚辛其帝少皥其神蓐收其蟲毛其音商其<lb/>
數九其味辛其臭腥其祀門祭先肝天子迎秋於西郊<lb/>
<pb n="KR3k0025_WYG_002-47a"/>
賞軍師武人入朝乃命将帥選士厲兵簡練俊傑専任<lb/>
有功以征不義以明好惡順彼逺方<hi>禮</hi>
子斗柄西指而天下皆秋<hi>鶡冠子</hi>秋者隂氣始下故萬物<lb/>
生　西成立穀謂之大秋　秋三月以庚辛之日發五<lb/>
政一曰禁博塞二曰無見五兵之刄三曰慎旅農趍聚<lb/>
收四曰補缺塞圻修垣牆謹門閭五曰敬時五穀之皆<lb/>
入也<hi>管子</hi>叢蘭欲茂秋風敗之<hi>文中子</hi>秋則萬寳告成言天<lb/>
地以萬物為寳<hi>淮南子</hi>秋肅也萬物莫不肅敬禮之至也<lb/>
<pb n="KR3k0025_WYG_002-47b"/>
<hi>尸子</hi>
史堯為天子嘗秋日夢白帝遺以烏啄子其母曰扶桑<lb/>
升髙丘白帝上有雲如虎感已乃生臯陶<hi>史</hi>秋風和則<lb/>
商聲調序移玉律氣應金商<hi>唐史</hi>朱异除中書郎時秋日<lb/>
始拜有飛蟬正集异武冠上時咸謂蟬珥之兆<hi>梁史</hi>孫寳<lb/>
為京兆尹秋日署侯文為東部督郵勅曰今鷹隼始擊<lb/>
當從王氣取姦惡以成嚴霜之誅<hi>史</hi>袁宏孤貧運租自<lb/>
業謝尚時鎮牛渚秋夜乗月泛江㑹宏在舫中諷詠遣<lb/>
<pb n="KR3k0025_WYG_002-48a"/>
問得其詠史之作尚邀至舟與談至旦不寝自此名譽<lb/>
日盛<hi>晉史</hi>李陵云窮秋九月塞外草衰胡笳互動牧馬悲<lb/>
鳴吟嘯成羣邊聲四起<hi>漢史</hi>徳宗秋日出畋有寒色顧謂<lb/>
左右曰九月猶衫十月而袍不為順時朕欲改月謂何<lb/>
左右稱善李程獨曰𤣥宗著月令十月始裘不可改帝<lb/>
矍然止<hi>唐史</hi>李適云凡天子饗㑹逰豫唯宰相及學士得<lb/>
從秋登慈恩浮圖獻菊花酒稱夀<hi>唐史</hi>
傳記駟見而隕霜火見而秋風戒寒<hi>國語</hi>少昊乗兊執矩<lb/>
<pb n="KR3k0025_WYG_002-48b"/>
司夀<hi>天文志</hi>日行白道曰西陸謂之秋<hi>律歴志</hi>秋者西方金<lb/>
行之氣<hi>西羌傳</hi>周秦秋日遣輶軒採異俗方言藏之秘府<lb/>
<hi>本紀</hi>平固縣覆笥山上有湖中有石鴈每至秋飛鳴如候<lb/>
時<hi>南康記</hi>仲秋甲戍天子東逰次雀梁蠧書羽陵<hi>穆天子傳</hi>賈<lb/>
佩蘭宫中八月四日出雕房北户竹林下圍棊勝者終<lb/>
年有福<hi>西京雜記</hi>漢武嘗以秋日泛靈鶂舟於淋池以香金<lb/>
為鈎縮紐絲為綸丹鯉為餌釣得白蛟付大官為鮓肉<lb/>
紫骨青香美無倫<hi>拾遺記</hi>唐宫人麗娟善歌嘗唱迴風曲<lb/>
<pb n="KR3k0025_WYG_002-49a"/>
庭葉翻落如秋<hi>洞𡨕記</hi>張季鷹在洛見秋風起因思蓴菜<lb/>
羮鱸魚鱠曰人生貴適志耳<hi>本傳</hi>明皇製秋風髙曲每奏<lb/>
之則清風徐來樹葉交墜<hi>史</hi>唐宫中每至秋時妃妾以<lb/>
金籠閉蟋蟀置枕函畔夜聴其聲庶民之家皆效之也<lb/>
<hi>史</hi>秋曰三秋九秋首秋上秋肇秋蘭秋暮秋末秋秒秋<lb/>
景曰朗景澄景清景時曰凄辰霜辰節曰素節商節<hi>梁元</hi>
<hi>纂妥</hi>蒲栁之質望秋先零<hi>顧顗/之𫝊</hi>壮士悲秋感隂氣也<hi>韓詩外傳</hi>
𢎞農鄧紹八月朝入華山見一童子以五色綵囊盛取<lb/>
<pb n="KR3k0025_WYG_002-49b"/>
栢葉下露云赤松先生取以明目今八月朝作眼明囊<lb/>
象此也<hi>續齊諧記</hi>
集雲髙氣静露凝衣野草變色莖葉稀鳴蜩抱木鴈南<lb/>
飛<hi>曹植集</hi>曉煙茅舍月初日棗林霜<hi>歐陽公</hi>觀四時之代序<lb/>
對三秋之爽節雲既浄而天髙潦将收而水潔凝珠露<lb/>
之凄冷鏡青山之滉澈鷰運幕而巢空鴈篤羣而行絶<lb/>
<hi>虞世南賦</hi>爽氣澄蘭沼秋風動桂林露凝千片玉菊散一叢<lb/>
金日岫髙低影雲空㸃綴隂蓬瀛不可望泉石且娛心<lb/>
<pb n="KR3k0025_WYG_002-50a"/>
　菊散金風起荷疎玉露圓将秋數行鴈離夏幾林蟬<lb/>
雲凝愁半嶺露碎纈髙天還似成都望直見蛾眉前<lb/>
秋光凝翠嶺凉吹肅離宫荷疎圓蓋缺樹冷半帷空側<lb/>
陣移鴻影圓花釘菊叢攄懐俗塵外髙眺白雲中　煙<lb/>
生遥岸隠月落半崖隂連山驚鳥亂隔岫斷猿吟　山<lb/>
亭秋已滿巖牖凉風度疎蘭尚染煙殘菊猶承露古石<lb/>
衣新苔新巢封古樹歴覽情無極只尺輪光暮<hi>並唐太宗</hi>肅<lb/>
肅簟上寒凄凄帳裏清物色延暮思霜露遍朝榮<hi>宋鮑昭</hi>
<pb n="KR3k0025_WYG_002-50b"/>
露濃山氣冷風急蟬聲哀鳥撃初移樹魚寒欲隠苔斷<lb/>
霧時通日殘雲尚作雷<hi>隋煬帝</hi>濕庭凝墜露摶風卷落槐<lb/>
日氣斜還冷雲峰晩更霾<hi>隋庾信</hi>玉樹凉風舉金塘細草<lb/>
萎葉落商飈觀鴻歸明月池迎寒桂酒熟含霧菊花垂<lb/>
<hi>袁朗應詔</hi>凄風移漢筑流水入虞琴雲飛送斷鴈月上浄疎<lb/>
林<hi>上官儀</hi>林樹千霜積山宫四序寒蟬急知秋早鶯疎覺<lb/>
夏闌怡神紫氣外凝睇白雲端<hi>同上</hi>
本朝清溪流過碧山頭空水澄鮮一色秋隔斷紅塵三<lb/>
<pb n="KR3k0025_WYG_002-51a"/>
十里白雲紅葉兩悠悠<hi>程伯簿秋詩</hi>輕風捲纎雲碧漢磨青<lb/>
銅坐久襟袖凉皎月升天東<hi>雷希顔秋夜</hi>至若金氣方勁清<lb/>
風戒寒嚴霜舉侯文之職飛蟬集朱异之冠露始滋於<lb/>
園菊風已敗於叢蘭<hi>吳淑秋賦</hi>
　　　冬<lb/>
經勞乎坎坎者水也正北方之卦也萬物之所歸也<hi>易</hi>
申命和叔宅朔方曰幽都平在朔易日短星昴以正仲<lb/>
冬<hi>書</hi>冬日烈烈飄風發發<hi>詩</hi>孟冬之月日在尾律中應<lb/>
<pb n="KR3k0025_WYG_002-51b"/>
鍾仲冬之月日在斗律中黄鍾季冬之月日在婺律中<lb/>
大呂其日壬癸其帝顓頊其神𤣥𡨕其蟲介其音羽其<lb/>
數六其味鹹其臭朽其祀行祭先腎天子迎冬於北郊<lb/>
固封疆備邊境完要塞謹闗梁塞徯徑<hi>禮</hi>辛亥朔日南<lb/>
至公視朔遂登觀臺以望<hi>春秋</hi>
子隂常居大冬<hi>董子</hi>斗柄北指而天下皆冬<hi>鶡冠子</hi>燭龍在<lb/>
鴈門北藏于委羽之山不見日其神人面龍身而無足<lb/>
<hi>淮南子</hi>以冬至之日始數四十九冬盡春始教民鑚燧墐<lb/>
<pb n="KR3k0025_WYG_002-52a"/>
竈所以夀人也<hi>管子</hi>景公時雨雪三日公衣狐白之裘謂<lb/>
晏子曰天下不寒何也晏子曰賢君飽知人饑温知人<lb/>
寒公曰善遂出衣發粟以與饑貧者<hi>晏子</hi>君子齋戒處心<lb/>
掩身身欲寧去聲色禁嗜欲安形性静以待隂陽之定<lb/>
<hi>荘子</hi>楚荘王對雪披裘當户曰我猶寒彼百姓賓客甚矣<lb/>
乃使巡國中求無居宿絶糧者賑之國人大悦<hi>尸子</hi>
史漢髙祖既定天下叔孫通定朝儀于是羣臣朝十月<lb/>
于長樂宫中尊卑次序諸侯王以下莫不震恐帝曰吾<lb/>
<pb n="KR3k0025_WYG_002-52b"/>
今知皇帝之貴也<hi>漢史</hi>鍾離意辟為大司徒掾詔部送徒<lb/>
詣河内時冬寒徒病不能行路過𢎞農輒移屬縣使作<lb/>
徒衣縣不得已與之上書言状意亦具以聞光武得奏<lb/>
以見霸曰君所使掾何乃仁於用心誠良吏也　黄香<lb/>
身執勤苦冬無袴而事親極滋味　後漢虞詡祖父經<lb/>
為郡縣獄吏案法平正寛恕冬月上囚狀嘗流涕隨之<lb/>
每稱曰東海于公髙為里門而其子定國卒至丞相吾<lb/>
决囚六十年矣雖不及于公其庶幾乎子孫何憂不為<lb/>
<pb n="KR3k0025_WYG_002-53a"/>
九卿耶故字詡曰升卿詡仕至尚書令<hi>漢史</hi>
傳記冬中也物方藏于中也陽盛則吁舒萬物而養之<lb/>
外隂盛則呼吸萬物而藏之内故曰呼吸者隂陽之交<lb/>
接萬物之始終<hi>尚書大傳</hi>東方朔年十三學讀書三冬文史<lb/>
足用<hi>本傳</hi>寳雲溪有僧舍盛冬若客至不燃薪火燒香一<lb/>
炷滿室如春人歸更收餘燼<hi>異景志</hi>京師十月朔沃酒炙<lb/>
臠肉于爐中圍坐飲啗謂之煖爐<hi>嵗時記</hi>漢代十月十五<lb/>
日以豚酒入靈女之廟撃筑奏上弦曲連臂踏地歌赤<lb/>
<pb n="KR3k0025_WYG_002-53b"/>
鳳來巫俗也<hi>捜神記</hi>董遇好學人從學者遇云當先讀書<lb/>
百遍而義自見學者云苦難無日遇曰當以三餘冬者<lb/>
嵗之餘雨者晴之餘夜者日之餘　劉殷曾祖母王氏<lb/>
盛冬思堇殷時九嵗乃往澤中慟哭忽若有人云止聲<lb/>
殷即收淚視地有堇因得斛餘歸　何鳳為建安太守<lb/>
物不敢忤伏臘每放囚還家依期而返<hi>本傳</hi>唐髙祖冬幸<lb/>
新豐歴白鹿觀上驪山賜浴湯池給香粉澤帝賦詩學<lb/>
士皆屬和<hi>李適傳</hi>邴原就師學三冬講孝經論語<hi>魏志</hi>齊孝<lb/>
<pb n="KR3k0025_WYG_002-54a"/>
子王虛之庭中楊梅樹隆冬三實又每夜所居白光如<lb/>
燭墓左樹奈一冬三實時人咸以為孝感所致<hi>本傳</hi>
集嘉南洲之炎徳兮麗桂樹之冬榮乗鄂渚而反顧兮<lb/>
欵秋冬之緒風<hi>楚詞</hi>冽冽冬日肅肅祁寒潜鱗在川歸鴈<lb/>
在軒<hi>王中初</hi>四氣迴周節慶代停萬國同休庶尹羣和奉<lb/>
爵升朝我有嘉禮式宴百寮<hi>晉張華</hi>綿邈冬霄永凜厲寒<lb/>
氣升離葉向晨落長風振條興夜静輕響起天清月暉<lb/>
澄寒氷盈渠結素霜竟欄凝<hi>晉曹毗</hi>冬深栁條落雪後桂<lb/>
<pb n="KR3k0025_WYG_002-54b"/>
枝殘星明霧色盡天白鴈行單雲飛乍想閣氷結逺疑<lb/>
紈晩橘隠重屏枯藤帶迥竿岳隂連氷氣山峯添月寒<lb/>
<hi>梁簡文帝</hi>洞庭門未掩金壺漏已催曛煙生澗曲暗色起林<lb/>
隈雪花無有蔕氷鏡不安臺<hi>同上</hi>月影含氷凍風聲凄夜<lb/>
寒江海波濤壮崤嶂坂險難<hi>同上</hi>景移風度改日至晷迴<lb/>
換眇眇負霜鶴皎皎帶雲雁長河結琅玕層氷如玉岸<lb/>
<hi>鮑昭</hi>早景煙霜面初寒鳥雀愁詩成遣誰和還是寄蘇州<lb/>
<hi>白樂天</hi>
<pb n="KR3k0025_WYG_002-55a"/>
　　節序部<lb/>
　　　元旦<lb/>
經元者善之長也先王體元以居正<hi>易</hi>旭日始旦<hi>詩</hi>天<lb/>
子乃以元日祈穀于上帝命樂正習舞<hi>禮</hi>履端于始舉<lb/>
正于中<hi>春秋傳</hi>
子邯鄲民正月旦獻鳩于趙簡子簡子賞之客問故簡<lb/>
子曰正旦放生示有恩也客曰民知君欲放之故競捕<lb/>
之傷者衆矣君欲生之不若禁民勿捕捕而放之恩過<lb/>
<pb n="KR3k0025_WYG_002-55b"/>
不相補<hi>列子</hi>春月飲酒茹葱以通五臟<hi>荘子</hi>
史元日立仗百官皆備宰相方至列燭五六百炬謂之<lb/>
火城宰相至衆皆避之<hi>國史</hi>吳隠之為牧守冬月無被乃<lb/>
披絮<hi>國史</hi>魏武帝用漢儀元日百官上夀設白獸尊於殿<lb/>
庭能獻直言者則發此尊飲酒案禮白獸尊乃北齊之<lb/>
遺失也上施白獸蓋後代所為示忌憚也<hi>典畧</hi>
傳記王羲之月儀書曰日往月來元正首祚太簇告辰<lb/>
㣲陽始布罄無不宜和神養素　正月一日天中節㑹<lb/>
<pb n="KR3k0025_WYG_002-56a"/>
之辰獻夀之日<hi>並出道書</hi>昔有人居草庵之中每嵗除夕遺<lb/>
里閭藥一貼令囊浸井中至元日取水置于酒樽名曰<lb/>
屠蘇酒合家飲之不瘟疫<hi>嵗華紀</hi>履端元日正始之初士<lb/>
于是日設禮樂榮耳目之觀<hi>臧榮</hi>漢髙長樂宫成制羣臣<lb/>
朝賀儀武帝改夏正元日慶賀始此<hi>通典</hi>玉燭寳典曰正<lb/>
月為端月　尚書大傳云夏以平明為朔殷以雞鳴為<lb/>
朔周以夜半為朔　白虎通曰正朔有三何本天有三<lb/>
統謂之三㣲月也三㣲者何謂也陽氣始施黄泉萬物<lb/>
<pb n="KR3k0025_WYG_002-56b"/>
始動㣲而未著<lb/>
集初嵗元祚吉日惟良乃為嘉㑹宴此髙堂衣裳鮮潔<lb/>
黼黻𤣥黄珍膳雜遝充溢圓方俯視文軒仰瞻華梁願<lb/>
保兹善千載為常歡笑盡娛樂哉未央皇室榮貴夀考<lb/>
無疆<hi>曹植</hi>朱庭容衛肅青天春氣明朝光動劒彩長階分<lb/>
珮聲<hi>隋煬帝</hi>和風起天露嚴氣銷氷井索索枝木柔厭厭<lb/>
漏猶永<hi>陳叔連</hi>履端初啓節長苑命髙筵肆夏喧金奏重<lb/>
潤響朱絃春光催栁色日彩照槐煙㣲臣同濫吹謬得<lb/>
<pb n="KR3k0025_WYG_002-57a"/>
仰鈞天<hi>虞世南</hi>旋穹周迴三朔肇建青陽散輝澄景載渙<lb/>
淑哉虛花爰採爰獻聖容映之永夀於萬<hi>劉臻妻獻椒花</hi>正朝<lb/>
辟惡酒新年長命盃栢葉隨銘至椒花逐頌來<hi>庾信</hi>聊開<lb/>
栢葉酒試奠五辛盤金薄圖神燕朱泥却鬼丸<hi>庾肩吾</hi>年<lb/>
光悲擲舊景色喜呈新<hi>庾亮</hi>欲曙九衢人更多千條香燭<lb/>
照星河今朝始見金吾貴車馬縱横避玉珂<hi>釋靈徹</hi>天仗<lb/>
宵嚴建羽旄春雲送色曉雞號金鑪香動螭頭暗玉佩<lb/>
聲來雉尾髙戎服上趍承北極儒冠列侍映東曹太平<lb/>
<pb n="KR3k0025_WYG_002-57b"/>
時節身難遇郎署何須歎二毛<hi>韓愈</hi>鳴佩隨鵷鷺登階見<lb/>
冕旒無能裨聖代何事别滄州間夜貧還醉浮名老漸<lb/>
羞鳯城春欲晚郎吏一同遊<hi>盧綸</hi>葦桃猶在户椒栢已稱<lb/>
觴嵗每風先應朝回日漸長　星河猶在整朝衣逺望<lb/>
天門再拜歸<hi>杜牧之</hi>
本朝堆盤紅縷細茵蔯巧與椒花兩鬬新竹馬異時寧<lb/>
信老土牛明日莫辭春<hi>東坡</hi>爆竹聲中一嵗除春風送煖<lb/>
入屠蘇千門萬户曈曈日總把新桃換舊符<hi>王介甫</hi>
<pb n="KR3k0025_WYG_002-58a"/>
　　　立春<lb/>
經先立春三日太史謁之天子曰某日立春盛徳在木<lb/>
天子乃親帥三公九卿諸侯大夫以迎春於東郊<hi>月令</hi>
史取宜陽金門竹為管河内葭草為灰以候陽氣玉泉<lb/>
記以葭莩灰實律之端氣至則灰飛<hi>續漢</hi>唐景龍四年正<lb/>
月八日立春上令侍臣迎春内出綵花樹人賜一枝令<lb/>
學士賦詩<hi>景龍記</hi>唐制立春賜三省官綵勝各有差<hi>文昌雜録</hi>
傳記立春之日士夫之家剪綵為小幡謂之春幡或懸<lb/>
<pb n="KR3k0025_WYG_002-58b"/>
于家人之頭或綴於花枝之下又剪為春蝶春錢春勝<lb/>
以為戲　立春前五日並造土牛耕夫犂具於大門之<lb/>
外是日黎明有司為壇以祭先農官吏各具綵仗環撃<lb/>
牛者三所以示勸耕之意<hi>慶華録</hi>立春前一日開封府進<lb/>
春牛入禁中鞭春開封祥符兩縣置春牛於府前至日<lb/>
絶早府僚打春府前百姓皆賣小春牛<hi>同上</hi>
集春日春盤細生菜忽憶兩京梅發時盤出髙門行白<lb/>
玉菜傳纎手送青絲<hi>杜</hi>北陸凝隂盡千門淑氣新年年<lb/>
<pb n="KR3k0025_WYG_002-59a"/>
金殿裏寳字貼宜春<hi>嵗時記</hi>春衣不用蕙蘭薰領縁無煩<lb/>
刺綉紋曽在蠶宮親織就方知縷縷盡辛勤<hi>春詞</hi>聖主終<lb/>
朝親萬幾燕居専事養希夷千門永晝春岑寂不用車<lb/>
前挿竹枝<hi>温公録</hi>朝來煮菜往鞭牛已覺江邊雪意休習<lb/>
習東風收雨脚暄暄曉日綻雲頭尊前未放梅花老鬢<lb/>
上先㸔栁帶柔及取春花時一醉莫教沈瘦更清秋<hi>侯彭</hi>
<hi>老</hi>煙添栁色㸔猶淺鳥踏梅花落已頻<hi>李相公</hi>
本朝太平興國二年冬縣司以春牛呈知府就大門外<lb/>
<pb n="KR3k0025_WYG_002-59b"/>
安排薦以香燈酒果其芒兒塐之頗精同判王洗馬晦<lb/>
伯慮有損闕移寘㕔上知府程給事之謂同判曰某雖<lb/>
不才忝為刺史且芒兒者耕墾之人不應上㕔将來恐<lb/>
村夫輩或有不揆耳至甲午果有順賊之變<hi>成都記</hi>仙家<lb/>
日月本長閑送臘迎春亦偶然翠管銀鈎傳故事金花<lb/>
綵勝作新年<hi>東坡</hi>
　　　元宵<lb/>
史隋栁彧見都邑百姓每至正月十五日作角觝戲上<lb/>
<pb n="KR3k0025_WYG_002-60a"/>
奏曰京邑爰及外州每以正月望夜充階塞陌鳴鼓聒<lb/>
天燎炬照地人帶獸面男為女服竭資破産競此一時<lb/>
請並禁斷上可其奏<hi>北史</hi>唐朝正月十五夜許三夜夜行<lb/>
其寺觀街巷燈明若晝山棚髙百餘尺神龍以後復加<lb/>
嚴飭士女無不夜逰車馬塞路有足不躡地浮行數十<lb/>
步者<hi>雍洛靈異小録</hi>隋文帝時元胄為右衛大将軍嘗正月十<lb/>
五日帝與近臣登髙時元胄下直馳詔召之及見謂曰<lb/>
公與外人登髙未若就朕也<hi>隋書</hi>唐睿宗先天二年正月<lb/>
<pb n="KR3k0025_WYG_002-60b"/>
十五十六夜於京安福門外作燈輪髙二十丈衣以錦<lb/>
綺飾以金銀燃五萬盞燈豎之如花樹宫女千數衣羅<lb/>
綺曳錦繡耀珠翠施香粉妙簡長安萬年少女婦千餘<lb/>
人衣服花釵婢子亦稱是於燈輪下踏歌三日歡樂之<lb/>
極未始有之<hi>唐書</hi>開元十八年正月朢日帝謂葉天師曰<lb/>
四方之盛此夕何處極麗對曰天下無踰於廣陵帝曰<lb/>
何術以觀之師曰可俄而虹橋起於殿前師奏橋成但<lb/>
無回顧於是帝步而上太真及髙力士黄幡綽樂官數<lb/>
<pb n="KR3k0025_WYG_002-61a"/>
人從行俄頃已到廣陵寺觀陳設之盛燈火之光照灼<lb/>
其殿士女華麗皆仰望曰仙人現於五色雲中帝大悦<lb/>
師曰請勅伶官奏霓裳羽衣一曲後數日廣陵果奏<hi>幽怪</hi>
<hi>録</hi>開元初正月朢夜𤣥宗移仗上陽宫以觀燈焉結搆<lb/>
綵樓三十餘間金翠珠玉間厠其内樓髙百五十尺㣲<lb/>
風所觸鏘然成韻以燈為龍螭豹騰擲之状葉法善曰<lb/>
影燈之盛固無比矣然西凉府今夕之燈亦亞於此𤣥<lb/>
宗欲一往曰此易耳令𤣥宗閉目已在霄漢俄而及地<lb/>
<pb n="KR3k0025_WYG_002-61b"/>
既覩影燈連亘數十里𤣥宗乃回𤣥宗於凉州以鏤鐵<lb/>
如意貰酒翌日命中使驗之非謬<hi>廣記</hi>明皇幸上陽宫夜<lb/>
新畨一曲明夕正月十五日潜逰忽聞酒樓上有笛奏<lb/>
前夕所畨曲密捕笛者詰之自云其夕於天津橋上翫<lb/>
月聞宫中奏曲愛其聲遂以𤓰畫譜記之即長安少年<lb/>
李謩也<hi>連昌詞</hi>
傳記今州里風俗朢日祭門先以楊栁枝挿門隨楊栁<lb/>
枝所指仍以酒脯飲食及豆粥揷著而祭之<hi>嵗時記</hi>正月<lb/>
<pb n="KR3k0025_WYG_002-62a"/>
十五作膏粥以祠門户<hi>玉燭寳典</hi>漢家祀太一以昏時祠到<lb/>
明<hi>史記</hi>
集火樹銀花合星橋鐵鏁開暗塵隨馬去明月逐人來<lb/>
㳺騎皆穠李行歌盡落梅金吾不禁夜玉漏莫相催<hi>蘓味</hi>
<hi>道</hi>玉漏銀壺且莫催鐵闗金鏁徹明開誰家見月能閒<lb/>
坐何處聞燈不㸔來<hi>崔顥</hi>神燈佛火百輪張刻像圖形七<lb/>
寳装影裏如聞金口訣空中似散玉毫光<hi>同上</hi>金勒銀鞍<lb/>
控紫騮玉輪朱幰駕青牛驂驔始散城東曲倐忽還逢<lb/>
<pb n="KR3k0025_WYG_002-62b"/>
南陌頭<hi>同上</hi>星回河漢月將㣲露洒煙飄燈漸稀猶惜路<lb/>
傍歌舞處踟蹰相顧不能歸<hi>同上</hi>月色燈光滿帝都香車<lb/>
寳輦隘通衢身閒不覩中興盛羞逐鄉人賽紫姑<hi>李義山</hi>
本朝雪消華月滿仙臺萬燭當樓寳扇開雙鳳雲中扶<lb/>
輦下六鼇海上駕山來鎬京春酒霑周宴汾水秋風陋<lb/>
漢才一曲升平人盡樂君王又進紫霞盃　髙列千峯<lb/>
寳炬森端門方喜翠華臨宸逰不為三元夜樂事還同<lb/>
萬衆心天上清光留此夕人間和氣閣春隂要知盡慶<lb/>
<pb n="KR3k0025_WYG_002-63a"/>
華封祝四十餘年惠愛深<hi>蔡君謨</hi>薄雪初銷野未耕賣薪<lb/>
買酒㸔升平吾君勤儉倡優拙自是豐年歌笑聲<hi>東坡</hi>天<lb/>
醉笙歌外風香羅綺餘<hi>曼卿</hi>雲歸萬年樹月滿九重城<hi>楊徽</hi>
<hi>之</hi>
　　　中和節<lb/>
史唐徳宗欲以二月名節李泌請以二月朔為中和節<lb/>
遂詔備三令節時數<hi>唐書</hi>
傳記民間以青囊成百穀瓜果種相遺號為獻生子里<lb/>
<pb n="KR3k0025_WYG_002-63b"/>
閭釀酒謂宜春酒<hi>鄴侯家傳</hi>
集殿前來日中和節連夜瓊林散舞衣傳服所司分蠟<lb/>
燭監開金鎖放人歸<hi>王建</hi>
　　　社日<lb/>
史里中社陳平為宰分肉甚均父老曰善陳孺子之為<lb/>
宰乎曰嗟乎使平得宰天下亦如是肉矣<hi>本傳</hi>
傳記天子大社以五色土為壇封諸侯者取方面土苴<lb/>
以白茅授之各以其方色以立社於其國故謂之授茅<lb/>
<pb n="KR3k0025_WYG_002-64a"/>
土<hi>漢舊儀</hi>
集社實隂祇稷惟穀先伯德方将時號共工厥有才子<lb/>
實曰勾龍陶唐救災决河疏江棄亦播殖作乂萬邦克<lb/>
配二祀以報勲庸<hi>向承天社頌</hi>鵞湖山下稻梁肥㹠穽雞棲<lb/>
對掩扉桑柘影斜春社散家家扶得醉人歸<hi>張蠙村居</hi>田家<lb/>
遭社日邀我嘗春酒<hi>杜甫</hi>幾㸃社翁雨一畨花信風<hi>陸龜䝉</hi>
社雨報年豐<hi>杜</hi>初語燕雛知社日習飛鷹隼識秋風<hi>杜</hi>
　　　寒食<lb/>
<pb n="KR3k0025_WYG_002-64b"/>
傳記冬至後一百五日有疾風甚雨謂之寒食介子推<lb/>
三月五日為火所焚國人哀之每嵗春暮為不舉火謂<lb/>
之禁煙犯之則雨雹傷田<hi>嵗時記</hi>周舉遷并州刺史初太<lb/>
原一郡舊俗以介子推焚骸有龍忌之禁至其月咸言<lb/>
神靈不樂舉火一月寒食莫敢煙爨嵗多死者舉到州<lb/>
作弔書置子推之廟言盛寒去火殘損民命非賢者意<lb/>
今則三日而已宣示愚民使還温食風俗頓革<hi>陸翽鄴中記</hi>
集初過寒食一百六店舍無煙宫樹緑念奴覔得又連<lb/>
<pb n="KR3k0025_WYG_002-65a"/>
催特勅宫中許燃燭<hi>元㣲之</hi>春城無處不飛花寒食東風<lb/>
御栁斜日暮漢宫傳蠟燭青煙散入五侯家<hi>韓翃</hi>鶯嬌燕<lb/>
黠弄風煙士女兒童滿野田草色淺深圍幄幕花枝上<lb/>
下逐鞦韆<hi>張禹錫詩</hi>雲濃雲淡半隂春禁火天時欲洒塵花<lb/>
艷有枝還怕雨栁煙無賴尚熏人畫毬輕蹴壺中地綵<lb/>
索髙飛掌上身一路緑莎東郭外也寛情抱也傷神<hi>裴説</hi>
馬上逢寒食途中屬暮春可憐江浦望不見洛橋人<hi>宋之</hi>
<hi>問</hi>
<pb n="KR3k0025_WYG_002-65b"/>
　　　清明<lb/>
傳記唐朝清明取榆栁之火以賜近臣順陽氣也<hi>嵗時記</hi>
明皇樂民間清明節鬬雞戲及即位治雞坊索長安雄<lb/>
雞金尾鐵距髙冠昻尾千數養於雞坊選六軍小兒五<lb/>
百使教飼之時賈昌為五百小兒長太子甚愛幸之金<lb/>
帛之賜日至其家又云明皇以乙酉生而喜鬬雞是兆<lb/>
亂之象也<hi>東坡</hi>京師清明之日四野如市芳樹之下園圃<lb/>
之内羅列杯盤互相酬勸都城之歌兒舞女遍亭臺抵<lb/>
<pb n="KR3k0025_WYG_002-66a"/>
暮而歸<hi>東京夢華録</hi>
集早是傷春暮雨天可堪芳草更芊芊内官初賜清明<lb/>
火上相閒分白打錢紫陌亂嘶紅叱撥緑楊髙影畫鞦<lb/>
韆逰人記得承平事暗喜風光似昔年<hi>韋荘</hi>村落清明近<lb/>
鞦韆稚女誇春隂妨栁絮月黒見梨花白鳥窺魚網青<lb/>
帘認酒家幽棲雖自適交友在京華<hi>鄭谷詩</hi>清明千萬家<lb/>
處處是年華榆栁芳辰火梧桐今日花祭祠結雲騎逰<lb/>
陌擁春車惆悵田郎去原迴煙樹斜<hi>楊巨源</hi>
<pb n="KR3k0025_WYG_002-66b"/>
　　　上已<lb/>
傳記按周禮女巫掌嵗時以祓除疾病禊者潔也故於<lb/>
水上盥潔之也已者祉也邪疾已去祈介祉也<hi>應劭</hi>上已<lb/>
於流水上洗濯祓除去宿垢謂之祓禊　鄭國之俗上<lb/>
已於溱洧之上招魂續魄秉蘭草祓除不祥華林園中<lb/>
千金堤上作兩銅龍相向吐水以注天泉池通御溝中<lb/>
池陽上巳日婦女以薺花㸃油祝而洒之水中若成龍<lb/>
鳳花卉之状則吉謂之油花卜<hi>圖經</hi>
<pb n="KR3k0025_WYG_002-67a"/>
集東出千金堰西臨鴈鶩陂㳺絲映空轉髙楊拂地垂<lb/>
緑幘文照耀紫燕光陸離清晨餞伊水薄暮宿蘭池<hi>沈約</hi>
卜洛成周地浮盃上已筵鬬雞寒食下走馬射堂前<hi>孟浩</hi>
<hi>然</hi>翠浪有聲黄繖動春風無力綵旌垂<hi>王直力</hi>三月三日<lb/>
天氣新長安水邊多麗人<hi>杜詩</hi>桃花生玉澗栁葉暗金溝<lb/>
<hi>庾肩吾</hi>帷宫對廣掖層殿邇髙岑風旗争曳影卓午共生<lb/>
隂樹花初墮蔕池荷欲吐心<hi>文帝</hi>野花飄御座河栁拂天<lb/>
杯日晩迎祥處笙鏞下帝臺<hi>同上</hi>是日也天朗氣清惠風<lb/>
<pb n="KR3k0025_WYG_002-67b"/>
和暢仰觀宇宙之大俯察品類之盛所以逰目騁懐足<lb/>
以極視聴之娛信可樂也<hi>王羲之</hi>
　　　立夏<lb/>
經是月也以立夏先立夏三日太史謁之天子曰某日<lb/>
立夏盛徳在火天子乃齋立夏之日天子親帥三公九<lb/>
卿大夫以迎夏南郊<hi>禮記</hi>
集長風始飄閣疊雲纔吐嶺<hi>韋應物</hi>麥天晨氣潤槐夏午<lb/>
隂清<hi>古詩</hi>
<pb n="KR3k0025_WYG_002-68a"/>
　　　端午<lb/>
𫝊記五月五日午時為天中節<hi>提要録</hi>五月五日為地臘<lb/>
五帝校定生人罪福外滋萬類内延年夀此日可謝罪<lb/>
求福移易官爵祭祀先祖<hi>道書</hi>朱明啟節<hi>栁宗元謝端午衣物</hi>五月<lb/>
五日以蘭湯沐浴<hi>大戴禮</hi>洛陽端午作术羮艾酒<hi>金門嵗節記</hi>
端午刻菖蒲為人或葫蘆形帶之辟邪端午以菰葉裹<lb/>
粘米謂之角黍蓋取隂陽包裹之義或云亦為屈原恐<lb/>
蛟龍奪之以五采線纒飯投水中遂襲云是日命舟楫<lb/>
<pb n="KR3k0025_WYG_002-68b"/>
拯之至今為競渡之戲又越地𫝊云起於勾踐<hi>嵗時記</hi>桃<lb/>
印本漢制以止惡氣今世端午以采繒篆符相問遺亦<lb/>
以置屏帳門户<hi>續漢書劉昭</hi>五月五日集繋五綵繒謂之辟<lb/>
兵<hi>裴𤣥新語</hi>五月五日以采絲繋臂謂之續命縷俗説能益<lb/>
人夀算一名辟兵繒一名條脱五月蓋屋令人頭秃<hi>風俗</hi>
<hi>通</hi>唐嵗時節物五月五日有百索粽子<hi>文昌雜録</hi>端午賜百<lb/>
索為夀索<hi>李華翰林志</hi>朱索懸門止惡氣<hi>禮儀志</hi>漢令郡國捕<lb/>
梟五月五日為羮賜百官以惡鳥故食之也又云止妬<lb/>
<pb n="KR3k0025_WYG_002-69a"/>
<hi>郊祀志</hi>五月五日取蟾蜍可已惡疽瘡抱朴子云蟾蜍千<lb/>
年生角項下丹書八字五月五日午時取隂乾百日以<lb/>
其足畫地即為流水<hi>崔寔月令</hi>鸜鵒人多養之五月五日去<lb/>
其舌尖則能語<hi>零陵記</hi>天寳二年諸陵常以五月五日薦<lb/>
衣扇<hi>禮儀志</hi>晉謝靈運鬚美臨刑施為南海祗洹寺維摩<lb/>
像鬚中宗朝安樂公主五日鬬百草欲廣異物令馳驛<lb/>
取之又恐為他得因翦棄其餘<hi>青箱雜記</hi>胡廣本姓黄以五<lb/>
月五日生父母惡之藏之葫蘆棄之河流人收養之長<lb/>
<pb n="KR3k0025_WYG_002-69b"/>
有盛名父母欲取之廣以為背所生則害義背所養則<lb/>
忘恩兩無所歸託葫蘆而生因姓胡名廣後登三司<hi>小説</hi>
孝女曹娥㑹稽上虞人父旴能絃歌為巫祝漢安二年<lb/>
五月五日於縣江沂濤迎神溺死不得屍娥年十四乃<lb/>
沿江號哭晝夜不絶聲旬有七日遂投江而死三日後<lb/>
與父屍俱出<hi>列女傳</hi>俗忌五月産子田文五月五日生父<lb/>
令勿舉母私舉文長啟父曰不舉五日子何父曰及户<lb/>
損父文曰受命於天豈户邪若爾何不髙之夫誰能及<lb/>
<pb n="KR3k0025_WYG_002-70a"/>
父心知其賢後封孟嘗君<hi>異苑</hi>王鳳以五月五日生<hi>又西京雜</hi>
<hi>記</hi>宫中端午造粉團角黍貯盤中以小角弓射之中者<lb/>
得食都市盛行此戲<hi>開元遺事</hi>太宗五日謂長孫無忌楊師<lb/>
道曰五日舊俗必用服翫相賀朕今各賀君飛白扇二<lb/>
枚庶動清風以揚美徳<hi>唐書要録</hi>天寳中揚州進水心鏡背<lb/>
有盤龍先有老人自稱為龍䕶之鑄鏡所三日開户已<lb/>
失所在鏡匠吕輝移爐以五月五日於揚子江心鑄之<lb/>
背龍頗異後大旱祀之乃大雨<hi>異聞集</hi>重五日午時有雨<lb/>
<pb n="KR3k0025_WYG_002-70b"/>
則急聴一竿竹節中必有神水瀝取獺肝為丸治心腹<lb/>
積聚<hi>嵗時記</hi>端午以艾為虎形至有如黒豆大者或剪綵<lb/>
為小虎粘艾葉戴之<hi>嵗時記</hi>
集宫衣亦有名端午被恩榮細葛含風軟香羅疊雪輕<lb/>
意内稱長短終身荷聖情<hi>杜甫</hi>佳辰共喜沐蘭湯毒令何<lb/>
須採艾禳但得臯陶調鼎鼐自然灾沴變休祥<hi>歐陽</hi>折花<lb/>
競鮮彩拭露染芳津含嬌起斜盼歛笑動㣲嚬獻璫依<lb/>
洛浦懐珮似江濱須待恩光接中夜奉衣巾<hi>梁王筠</hi>麥涼<lb/>
<pb n="KR3k0025_WYG_002-71a"/>
殊未畢蜩鳴早欲聞喧林尚黄鳥浮天已白雲辟兵書<lb/>
鬼字神印題靈文因想蒼梧郡兹日祀陳君<hi>北齊魏收</hi>
　　　伏日<lb/>
傳記四時代謝皆以相生立春木代水水生木立夏火<lb/>
代木木生火立冬水代金金生水至於立秋以金代火<lb/>
金畏火故至庚日必伏庚者金也秦徳公始為伏祠伏<lb/>
日進湯餅名為辟惡<hi>歴忌釋</hi>夏侯湛大暑賦曰三伏相仍<lb/>
徂暑彤彤上無纎雲下無㣲風扶桑赩以増燌大火曄<lb/>
<pb n="KR3k0025_WYG_002-71b"/>
其南升<hi>同上</hi>三伏焦暑元陽重授輕飇不扇纎雲不覆<hi>王彪</hi>
伏日詔賜從官肉太官日晏不來東方朔獨拔劒割肉<lb/>
謂同官曰伏者當蚤歸請受賜即懐肉去太官奏之朔<lb/>
入上問之朔免冠謝曰朔來受賜不待詔何無禮也拔<lb/>
劒割肉一何壮也割之不多又何亷也歸遺細君又何<lb/>
仁也上笑曰使先生自責乃反自譽復賜酒一石肉百<lb/>
斤<hi>本傳</hi>楊氏子弟每至伏中取大氷使匠琢成山周圍於<lb/>
宴席間座右雖酒酣而各有寒色亦有挾纊者其驕貴<lb/>
<pb n="KR3k0025_WYG_002-72a"/>
如此又以氷鏤鳳獸之状以送王公家氷以藥固之可<lb/>
數日不消潰<hi>天寳遺事</hi>
集南陸迎脩景朱明送末垂初伏啟新節隆暑方赫曦<lb/>
朝想慶雲興夕遲白日移揮汗辭中宇登城臨清池涼<lb/>
風自逺集輕衫隨風吹露圃曜華果通衢列髙椅<hi>潘岳</hi>
　　　立秋<lb/>
經七月流火九月授衣<hi>詩</hi>先立秋三日太史謁之天子<lb/>
曰某日立秋盛徳在金天子親帥三公九卿諸侯大夫<lb/>
<pb n="KR3k0025_WYG_002-72b"/>
以迎秋于西郊<hi>禮記</hi>
子西方之極三色之山石成金室飲氣之民不死之野<lb/>
少皥蓐收之所司者萬二千里　秋為矩矩者所以矩<lb/>
萬物也義者成成者方故為矩也　孟秋始朔仲秋始<lb/>
内　一葉落天下知秋<hi>俱淮南子</hi>壮士悲秋感隂氣也<hi>韓子</hi>
史夏盡炎氣㣲火息凉風至<hi>宋史</hi>立秋之日夜漏未盡五<lb/>
刻迎氣于西郊<hi>漢史</hi>漢家授御史多于立秋蓋以風霜始<lb/>
嚴鷹隼初撃也<hi>同上</hi>立秋日祭獸王者以此日獵獸祭宗<lb/>
<pb n="KR3k0025_WYG_002-73a"/>
廟冀州北八月朔作飲食為媵其俗曰媵獸<hi>同上</hi>
𫝊記秋為隂中萬物以成<hi>律歴志</hi>立秋之日涼風至後五<lb/>
日白露降後五日寒蜩鳴凉風不至國無嚴政白露不<lb/>
降民多欬病寒蜩不鳴人臣力争<hi>周書時訓</hi>立秋祀黄帝樂<lb/>
奏黄鍾歌西顥舞雲翹<hi>禮儀志</hi>京師立秋男女皆翦楸葉<lb/>
戴之賣者盈市<hi>夢華記</hi>
集秋風兮蕭蕭舒芳兮振條嫋嫋兮秋風洞庭兮木葉<lb/>
下皇天平分四時兮切獨悲此凜秋白露既下降百草<lb/>
<pb n="KR3k0025_WYG_002-73b"/>
兮淹離被此梧楸<hi>楚詞</hi>泬㵳兮天髙而氣清寂寥兮潦收<lb/>
而水清<hi>宋玉</hi>始驚三伏盡又遇立秋時露綵朝還冷雲峰<lb/>
晩更竒隴香禾半熟原迥草㣲衰幸好清光裒安仁謾<lb/>
起悲<hi>僧齊巳</hi>律變新秋至蕭條自此初花酣蓮報謝葉在<lb/>
栁成疎淡日非雲映清風似雨餘卷帷凉暗度迎扇暑<lb/>
先除草盡多翻燕波澄下露魚今朝散騎省作賦興何<lb/>
如<hi>司空曙</hi>秋色入林紅黯淡日光穿竹翠玲瓏<hi>蘇子美</hi>扇生<lb/>
猶泛暑片氣忽生秋<hi>王元之</hi>
<pb n="KR3k0025_WYG_002-74a"/>
本朝郊園暑退秋光滿㸃滴髙梧似漏長<hi>歐陽公</hi>風定小<lb/>
軒無落葉秋蟲相對吐青絲<hi>秦少㳺</hi>溪聲連竹韻野色混<lb/>
秋光<hi>冦準</hi>白露斯零寒蟬則鳴絡緯悲啼蟋蟀宵征　鷹<lb/>
隼方撃司裘率職見一葉而可知觀萬物之成實<hi>吳淑賦</hi>
　　　七夕<lb/>
經跂彼織女終日七襄雖則七襄不成報章晥彼牽牛<lb/>
不以服箱<hi>詩</hi>
子烏鵲填河而度織女<hi>淮南子</hi>邀而祀者幸與之巧<hi>栁子</hi>
<pb n="KR3k0025_WYG_002-74b"/>
史漢綵女常以七月七日穿針於開襟樓<hi>漢史</hi>太液池西<lb/>
有漢武帝曝衣樓七月七夕宫女出后衣曝之<hi>漢史</hi>道武<lb/>
帝七月七夕生於參合殿<hi>後魏史</hi>織染署七月七日祭杼<lb/>
<hi>唐史</hi>天寳宫中七夕以錦綵結成樓殿髙百丈可容數十<lb/>
人陳花果酒炙設坐具以祀牛女二星嬪妃各執九孔<lb/>
針五色線向月穿之過者為得巧動清商之曲宴樂達<lb/>
旦士民皆效之<hi>唐史</hi>齊武帝起層城觀七月七日宫人多<lb/>
登之穿針世謂之穿針樓<hi>齊史</hi>開元中帝與妃子每至七<lb/>
<pb n="KR3k0025_WYG_002-75a"/>
夕夜在華清宫宴時宮女各以蜘蛛内之小金盒中至<lb/>
曉開視蛛絲稀密以為得巧之多少民間效焉七夕婦<lb/>
人結綵樓七孔針陳𤓰果於庭中以乞巧有蟢子網於<lb/>
𤓰上則以為得巧<hi>史</hi>
傳記天河之西有星煌煌與參俱出謂之牽牛天河之<lb/>
東有星㣲㣲在氐之下謂之織女世謂雙星<hi>大斗記</hi>洛陽<lb/>
人間乞巧造明星酒装同心繒<hi>嵗節記</hi>七月七日西王母<lb/>
降帝庭東方朔於朱雀忩中窺之母以桃七枚獻帝曰<lb/>
<pb n="KR3k0025_WYG_002-75b"/>
此桃一千年生花一千年結實指方朔云此兒三偷桃<lb/>
矣<hi>漢武内傳</hi>王子喬見桓良曰告我家七月七日待我於緱<lb/>
氏山頭至時乗白鶴在山頂望之不得即舉手謝時人<lb/>
而去<hi>列仙傳</hi>陶安公者六安鑄冶師有朱雀止冶上曰安<lb/>
公安公冶與天通七月七日迎汝赤龍後龍至安公騎<lb/>
之上昇<hi>列仙傳</hi>蔡州蔡氏七夕乞巧忽見流星墜筵中明<lb/>
日𤓰上得金梭自是巧思益進<hi>秘閣記</hi>景帝夢髙祖謂己<lb/>
曰王美人生子可名為彘以乙酉年七月七日旦生武<lb/>
<pb n="KR3k0025_WYG_002-76a"/>
帝於猗蘭殿<hi>漢武帝傳</hi>𤣥宗與貴妃避暑驪山宮夜半妃獨<lb/>
侍上上與誓曰願世世為夫婦如牽牛織女也<hi>開元遺事</hi>郭<lb/>
子儀至銀州夜見天上軿車綉幄中有美女自空而下<lb/>
子儀拜祝云今七月七日必是織女降臨願賜長夀富<lb/>
貴女笑云大富貴亦夀考後如女言<hi>本𫝊</hi>
集雲漢有靈匹彌年闕相從遐川阻昵愛脩渚曠清容<lb/>
弄杼不成藻聳轡騖前蹤昔離秋已雨今聚夕無風傾<lb/>
河易迴幹欵情難久悰沃若靈駕旋寂寥雲幄空留情<lb/>
<pb n="KR3k0025_WYG_002-76b"/>
顧華寝遥心逐奔龍<hi>謝惠連</hi>白露含明月青雲斷絳河天<lb/>
街七襄轉闕道二神過袨服鏘環佩香筵拂綺羅年年<lb/>
今夜盡機杼别情多<hi>杜審言</hi>聞道尋源使從天北路回牽<lb/>
牛去幾許宛馬至今來<hi>杜甫</hi>青鳥西來秋院宇碧雲南度<lb/>
夜樓臺<hi>宋之問</hi>七月七日長生殿夜半無人私語時<hi>樂天</hi>此<lb/>
日六軍同駐馬當時七夕笑牽牛<hi>李商隠</hi>銀燭秋光冷畫<lb/>
屏輕羅小扇撲流螢天階夜色凉如水卧㸔牽牛織女<lb/>
星<hi>杜牧</hi>
<pb n="KR3k0025_WYG_002-77a"/>
本朝若乃雲漢靈匹見於七夕阮巷矜綈錦之衣魏宮<lb/>
愴琉璃之筆或張雲錦之帷或履𤣥瓊之舄道武則參<lb/>
合分祥漢帝則猗蘭告吉層城嬉戲開襟宴適西母則<lb/>
青鳥傍侍竇后則神光照室亦有針穿七孔燈燃九㣲<lb/>
命五龍之駕臨百子之池登舜山而騁望侍𤣥圃以裁<lb/>
詩陶安騎龍而遐騖子喬乗鶴而難追<hi>吳淑秋賦</hi>
　　　中元<lb/>
子日月㑹於鶉尾而斗建申之辰招摇指申<hi>淮南子</hi>
<pb n="KR3k0025_WYG_002-77b"/>
史代宗信浮屠七月望日宫中造盂蘭盆綴飾鏐琲設<lb/>
髙祖以下七聖位幡節衣服皆具自禁内分詣道佛祠<lb/>
兢吹鼓角奔走相属<hi>唐史</hi>開寳四年七月中元節京城張<lb/>
燈<hi>同上</hi>
𫝊記七月十五日中元之日地官校勾搜選人間分别<lb/>
善惡諸大聖衆普詣宫中簡定傳録作𤣥都大醮珍竒<lb/>
異物幢幡寳蓋精膳飲食獻諸聖衆道士於其日夜講<lb/>
誦是經<hi>出道經</hi>目連以鉢盛飯往餉其母食未入口化成<lb/>
<pb n="KR3k0025_WYG_002-78a"/>
火炭遂大呌白佛佛言汝母罪重非汝一人所禁何當<lb/>
須十方衆僧威神之力以七月十五日供養十方大徳<lb/>
佛母乃得脱<hi>孟蘭經傳</hi>
集燈前飛入玉階蟲未卧先聞半夜鐘看即中元齋日<lb/>
到白盤金線綉真容<hi>王建宫詞</hi>
本朝壬戌之秋七月既望蘇子與客泛舟遊於赤壁之<lb/>
下清風徐來水波不興誦明月之詩歌窈窕之章<hi>東坡</hi>野<lb/>
迥雲歸盡山髙日上遲暗螢依露草驚鵲遶風枝素影<lb/>
<pb n="KR3k0025_WYG_002-78b"/>
隨波逺新凉與酒宜<hi>郝子玉</hi>
　　　中秋<lb/>
經天子春朝日秋夕月朝日以朝夕月以夕<hi>禮</hi>中春晝<lb/>
撃土鼓吹豳雅以逆暑中秋夜迎寒亦如之<hi>周禮</hi>
子天子以八月之望與諸侯並往觀濤於廣陵之曲江<lb/>
<hi>枚乗</hi>
史蘇頲與李乂對掌綸誥八月十五日夜於禁中直宿<lb/>
諸學士翫月備文酒之宴時長天無雲月色如晝蘇曰<lb/>
<pb n="KR3k0025_WYG_002-79a"/>
清光可愛何用燈燭<hi>外史</hi>何中正登第卜人贈之詩云三<lb/>
字來時月正圓一麾從此出秦闗何後以八月十五日<lb/>
授知制誥言事忤㫖出秦州<hi>外史</hi>明皇與太真法静八月<lb/>
望日逰月宫少頃見龍樓雉堞金闕玉扉冷氣逼人後<lb/>
西川奏其夕有天樂過<hi>史</hi>
傳記中秋月有光則是嵗珠多<hi>傳</hi>長慶中八月十五日<lb/>
有人翫月見林中光燭天視之見一金背蝦蟇<hi>酉陽雜俎</hi>武<lb/>
夷山神號武夷君一日語村人曰汝等以八月十五日<lb/>
<pb n="KR3k0025_WYG_002-79b"/>
㑹山頂是日畢集聞空中人聲不見其形須臾樂響亦<lb/>
但見樂器<hi>諸仙傳</hi>趙知㣲有道術中秋積隂不解㣲曰可<lb/>
備酒殽登天柱峯翫月既出門天色開霽及登峯月色<lb/>
如晝比下山凄風苦雨隂晦如故<hi>三水小牘</hi>唐太和中周生<lb/>
善道術中秋客至周曰我能挈月置懐袖中因取繩梯<lb/>
駕之命閉目良久忽天黒仰視無雲俄呼曰至矣手舉<lb/>
其衣出月寸許一室盡明寒入肌骨<hi>宣室志𫝊</hi>
集待月東臨月正圓廣庭無樹草無烟中秋雲静出滄<lb/>
<pb n="KR3k0025_WYG_002-80a"/>
海半夜露寒當碧天輪影漸移金殿外鏡光猶掛玉樓<lb/>
前莫辭達曙殷勤望一墜西岩又隔年<hi>許渾</hi>桂影中秋特<lb/>
地圓况當餘閏魄澄鮮因懐勝賞初經月免使詩人嘆<lb/>
隔年<hi>趙大成</hi>滿目飛明鏡歸心折大刀轉蓬行地逺攀桂<lb/>
仰天髙水路凝霜雪林棲見羽毛此時瞻白兔直欲數<lb/>
秋毫<hi>杜子美</hi>
本朝把酒氷壺接勝逰今年喜不負中秋<hi>戴復古</hi>暮雲收<lb/>
盡溢清寒銀漢無聲轉玉盤此生此夜不常好明月明<lb/>
<pb n="KR3k0025_WYG_002-80b"/>
年何處㸔<hi>東坡</hi>長風迅掃太空雲銀漢無聲斗柄横秋到<lb/>
今朝三五半月于此夜十分明<hi>晁無咎</hi>玉露金波不可孤<lb/>
相瞻今夕定何如<hi>曽吉甫</hi>萬頃波光天上下兩山秋色月<lb/>
東南<hi>姜彦光</hi>一年明月在中秋數日隂雲不奈愁忽喜新<lb/>
晴轉書室極知清夜照歌樓<hi>韓仲止</hi>
　　　重九<lb/>
經九月肅霜<hi>詩</hi>菊有黄花<hi>禮記</hi>
子摇落肅殺<hi>韓子</hi>申嚴百刑<hi>栁子</hi>
<pb n="KR3k0025_WYG_002-81a"/>
史孟嘉為桓温參軍九月九日從温逰龍山有風吹嘉<lb/>
帽落温令孫盛作文相嘲嘉即答之其辭甚美<hi>晉史</hi>貞元<lb/>
四年詔以九月九日令百寮追賞為樂<hi>史</hi>宋武帝在彭<lb/>
城九日登項羽戲馬臺至今相承為故事<hi>史</hi>寧康三年<lb/>
重九日上講孝經謝安侍坐<hi>史</hi>
𫝊記重九日折茱萸以揷首辟除惡氣<hi>風土記</hi>重九日佩<lb/>
茱萸令人長夀<hi>西京雜記</hi>重陽尚食糕以棗為之或加以栗<lb/>
都人相遺<hi>嵗時雜記</hi>重九日採菊花與茯苓松脂久服令人<lb/>
<pb n="KR3k0025_WYG_002-81b"/>
不老<hi>太清草木方</hi>王勃重九過鍾陵都督大宴滕王閣宿命<lb/>
其壻吳子章作序因出紙筆遍請客至勃不辭少頃成<lb/>
文坐客大駭<hi>本傳</hi>陶潜九日無酒坐東籬摘菊盈把未幾<lb/>
王𢎞遣白衣送酒便即酣飲<hi>本傳</hi>袁師徳其父名髙重九<lb/>
日不忍食糕<hi>本𫝊</hi>潤州鶴林寺有杜鵑花或見女子紅裳<lb/>
艷粧逰花下人謂花神也周寳鎮浙江謂道士殷七七<lb/>
曰鶴林寺花可開到重九乎曰可乃前二日往女子來<lb/>
謂曰今為道者開之至日爛熳<hi>詩話</hi>明皇重陽日獵沙苑<lb/>
<pb n="KR3k0025_WYG_002-82a"/>
射中飛鴈帶箭西南去益州道觀有道士寄寓忽持此<lb/>
箭歸因掛於壁書云十年箭主到此付之後明皇幸蜀<lb/>
至觀乃見箭<hi>廣異記</hi>
集餐秋菊之落英<hi>楚詞</hi>時維九月序属三秋潦水盡而寒<lb/>
潭清煙光凝而暮山紫<hi>王勃</hi>九日東籬採菊英白衣遙見<lb/>
眼能明陶令自有盃中物一段風流可得成<hi>韓子蒼</hi>江涵<lb/>
秋影鴈初飛與客攜壺上翠㣲塵世難逢開口笑菊花<lb/>
須揷滿頭歸<hi>杜牧</hi>臺上霜威凌草木軍中殺氣傍旌旗為<lb/>
<pb n="KR3k0025_WYG_002-82b"/>
報使君多泛菊更将絃管醉東籬<hi>岑參</hi>羞将短髪還吹帽<lb/>
笑倩旁人為正冠　坐開桑葉酒來把菊花枝天宇清<lb/>
霜浄公堂宿霧披寒花開已盡菊蕋獨盈枝<hi>杜甫</hi>丹羽下<lb/>
髙閣黄花垂古城<hi>許用晦</hi>
本朝黄花一盃酒白髪幾重陽<hi>冦準</hi>天邊今日又重陽隴<lb/>
樹紅飛鴈呌霜來日預期扶宿酒未應籬菊減秋香<hi>李欽</hi>
<hi>用</hi>龍山戲馬賞秋光多少新詩入錦囊<hi>張敏之</hi>一持旌節<lb/>
出五見菊花開<hi>宇文虛中</hi>飇館輕霜拂曙袍糗餈花飲鬬分<lb/>
<pb n="KR3k0025_WYG_002-83a"/>
曹劉郎不敢題糕字空負詩中一世豪<hi>宋子京</hi>
　　　立冬<lb/>
經冬祁寒小民亦曰怨咨<hi>書</hi>亦以禦冬　冬之夜<hi>詩</hi>天<lb/>
氣上騰地氣下降閉塞而成冬<hi>禮</hi>魯公叔出奔衛三年<lb/>
而復之使以十月入曰良月也就盈數焉<hi>春秋傳</hi>
子冬取槐檀之火<hi>鄒子</hi>以風鳴冬<hi>韓子</hi>
史顔斐為京兆尹課民常輸租時車牛各致薪兩束為<lb/>
冬寒氷炙筆硯<hi>魏史</hi>晉武帝即位時年十三四冬天晝日<lb/>
<pb n="KR3k0025_WYG_002-83b"/>
不著複衣但著單絹衫五六重夜則累茵重蓐謝公云<lb/>
體宜令有常陛下晝過冷夜過熱非攝養之術帝曰夜<lb/>
静故也謝公嘆曰上明理不減先帝<hi>晉史</hi>宋太祖冬月坐<lb/>
朝堂著紫貂裘帽因念西征将士之寒解以遺之<hi>宋史</hi>
傳記越王念復吳讎卧則藉之以蓼足寒則漬之以水<lb/>
冬則抱氷<hi>吳越春秋</hi>范喬有盜砍其樹為柴喬知之盜者愧<lb/>
而還柴喬曰取柴故與父母相懽爾何愧乎遂不受<hi>本𫝊</hi>
第五倫母老不能迎事宦邸每至臘日嘗悲戀垂涕<hi>後漢</hi>
<pb n="KR3k0025_WYG_002-84a"/>
<hi>書傳</hi>王祥事繼母至孝母疾思食魚時冬月氷堅不可得<lb/>
祥解衣卧氷上少時氷開雙鯉躍出<hi>孝子傳</hi>
集陽和㣲弱隂氣竭海凍不流綿絮折<hi>阮籍歌</hi>倚天松骨<lb/>
冷背日海雲髙淮上人推槖闗中客贈袍<hi>胡藏之</hi>坐聞西<lb/>
牀琴凍折兩三絃<hi>賈島</hi>勁氣方凝酒清威正折綿<hi>庾肩吾</hi>髙<lb/>
吟瘦馬衝殘雪逺㸔孤鴻入斷雲<hi>潘閬</hi>長風入短袖納手<lb/>
如懐氷<hi>李白</hi>夜久雪猿啼岳嶺夢回清月上梅花<hi>惠洪</hi>長洲<lb/>
暮雪藏漁舍野市寒風颺酒旗<hi>唐詩</hi>
<pb n="KR3k0025_WYG_002-84b"/>
本朝破屋仰見星忩風冷如鎪<hi>歐陽修</hi>北風飄飄天作惡<lb/>
枯林已久葉可落<hi>山谷</hi>寒威入夜益亷纎酒甕爐牀亦戒<lb/>
嚴<hi>東坡</hi>履此𤣥英感兹陽月知盛徳之在水慨窮隂之殺<lb/>
節<hi>吳淑賦</hi>
　　　冬至<lb/>
經雷在地中復先王以至日閉闗商旅不行復其見天<lb/>
地之心乎反復其道七日來復天行也<hi>易</hi>一之日于耜<lb/>
<hi>詩</hi>僖公五年辛亥朔日南至公既視朝遂登觀臺以望<lb/>
<pb n="KR3k0025_WYG_002-85a"/>
<hi>左傳</hi>是月也日短至陰陽争諸生蕩　芸始生荔挺出蚯<lb/>
蚓結麋角解水泉動<hi>禮記</hi>
子陽氣潛萌于黃鍾之宫<hi>揚子</hi>冬至子之半<hi>邵子</hi>千嵗之日<lb/>
至可坐而致也<hi>孟子</hi>
史魏晉冬至日受萬國及百僚稱賀曹植冬至獻襪履<lb/>
所以迎福履長<hi>晉史</hi>魏武帝元豐元年十一月甲子朔旦<lb/>
冬至五星如連珠<hi>史</hi>宦者淳于陵渠覆太初歴晦朔望<lb/>
最宻五星如連珠<hi>史</hi>
<pb n="KR3k0025_WYG_002-85b"/>
傳記十一月建子周之正月冬至日南景極長隂陽日月<lb/>
萬物之始律當黄鍾其管最長故有履長之賀<hi>玉燭寳典</hi>冬<lb/>
至朝賀享祀皆如元日之儀<hi>沈約宋書</hi>冬至日陽氣起君道<lb/>
長故賀<hi>傳</hi>黄帝得寳鼎神䇿是嵗己酉朔日冬至得天<lb/>
之紀終而復始<hi>傳</hi>調律者度竹為管蘆莩為灰列之九<lb/>
閉之中漠然無動寂然無聲纎塵不形冬至夜半黄鍾<lb/>
以應<hi>太𤣥經傳</hi>漢宫中美人刺綉者率以冬至後日添一線<lb/>
<hi>漢宫書</hi>唐開元冬至大雪簷溜結為氷條妃子使侍兒敲<lb/>
<pb n="KR3k0025_WYG_002-86a"/>
二枝㸔玩帝問何物妃子笑曰妾玩氷筯<hi>摭遺記</hi>
集千載昌期一陽嘉節四方交泰萬物昭蘇<hi>曹植</hi>柔荔迎<lb/>
時萋芳筠應節馥<hi>傅亮</hi>景移風度改日至晷遷換眇眇負<lb/>
霜鶴皎皎帶雲鴈<hi>鮑昭</hi>天宫初動磬緹室已飛灰暮風吹<lb/>
竹起陽雲覆石來折氷開茘色除雪出蘭栽慙無宋玉<lb/>
辨濫吹楚王臺<hi>蕭慤</hi>依稀和氣排冬嚴已就長日辭長夜<lb/>
<hi>李賀</hi>新陽氣候未全佳尚縱寒威壓嵗華賴有椒觴供卯<lb/>
酒不妨和雪㸔梅花<hi>韓子蒼</hi>
<pb n="KR3k0025_WYG_002-86b"/>
本朝忽然夜半一聲雷萬户千門次第開　井底㣲陽<lb/>
尚未回蕭蕭寒雨濕孤荄<hi>蘇子瞻</hi>至日觀書不幾行梅梢<lb/>
横月欲昏黄漢宫紅影無人見未必能添一線長<hi>方巨山</hi>
乃若周正在候履長伊始閉蘆灰而潜應黄鍾獲寳鼎<lb/>
而自當天紀<hi>吳淑賦</hi>
　　　臘<lb/>
經二之日栗烈<hi>詩</hi>天子乃蜡百神于南郊祈年于天宗<lb/>
臘先祖<hi>禮</hi>
<pb n="KR3k0025_WYG_002-87a"/>
史秦惠文公十二年初臘始皇三十一年更名臘曰嘉<lb/>
平<hi>史</hi>沛國陳咸為廷尉監王莽簒位還家杜門不出莽<lb/>
改易漢法令及臘日咸曰我先祖何知王氏臘乎<hi>漢史</hi>蕭<lb/>
炅李林甫所引不知書嘗與嚴挺之言稱蒸嘗伏臘乃<lb/>
為伏獵挺之白九齡曰省中有伏獵侍郎乎<hi>唐史</hi>臘日賜<lb/>
北門學士口脂盛以碧縷牙筒<hi>同上</hi>
傳記陳脩家貧為吏恒食乾糒每至臘僵仆不起同僚<lb/>
飲食請不肯往其志操如此<hi>㑹稽典録</hi>韓卓陳留人臘日奴<lb/>
<pb n="KR3k0025_WYG_002-87b"/>
竊食祭其先人卓義其心即日免之<hi>後漢傳記</hi>隂子方臘日<lb/>
晨炊而竈君形見子方再拜受慶家有黄羊因以祀之<lb/>
自是暴至巨富故後世嘗以臘日祀竈<hi>捜神記</hi>鄭𤣥年十<lb/>
二隨母還家正臘宴㑹同列十餘人皆盛飾閒適𤣥獨<lb/>
漠然曰此非我志<hi>本傳</hi>東京十二月初八日作浴佛㑹並<lb/>
送七寳五味粥謂之臘八粥<hi>雜記</hi>
集解水迎流結凝溜垂簾霣人欣八蜡暢誰知嵗聿盡<lb/>
<hi>張望</hi>凝寒迫清祀有酒宴嘉平宿心何所道藉此慰中情<lb/>
<pb n="KR3k0025_WYG_002-88a"/>
<hi>魏收</hi>嚴冬慘切寒氣凛冽不用東風𤣥冥掌雪<hi>李白</hi>
本朝嘉平之節祭本伊耆索饗有戴紀之祀問賀有徐<lb/>
氏之儀鳴楚鼓以逐疫出土牛而應時景興慕子魚之<lb/>
徳魯公旌母師之禮<hi>吳淑賦</hi>
　　　嵗除<lb/>
經嵗聿云莫　日月其除<hi>詩</hi>日窮于次月窮于紀星回<lb/>
于天嵗且更始<hi>禮</hi>
子驅疫癘之鬼謂之逐除<hi>吕子</hi>蜀風俗晩嵗相餽謂之餽<lb/>
<pb n="KR3k0025_WYG_002-88b"/>
嵗酒食相邀謂别嵗除夕達旦不眠謂之守嵗<hi>蘇子</hi>
史貞觀初天下乂安時属除夜太宗盛飾宫掖明設燈<lb/>
燭大奏樂歌乃延蕭后觀之后曰隋主淫侈每除夜殿<lb/>
前設火山數十爇沈香數車火光暗則以甲煎沃之㷔<lb/>
起數丈香聞數十里<hi>外史</hi>
𫝊記立冬前臘一日大儺擊鼔用侲子百二十人逐疫<lb/>
<hi>後漢書</hi>李畋隣人為山魈所祟畋謂隣人曰汝于除夕庭<lb/>
中爆竹隣人然其言妖遂止<hi>異聞録</hi>賈島嘗以嵗除取一<lb/>
<pb n="KR3k0025_WYG_002-89a"/>
年所得詩稿祭以酒酺曰勞吾精神以是補之<hi>嵗節記</hi>漢<lb/>
武巡狩河間得美女兩手皆拳即鈎弋夫人也後人于<lb/>
除嵗為藏鈎之戲始此<hi>風土記</hi>
集故鄉今夜思千里霜鬢明朝又一年<hi>髙適</hi>嵗隂窮暮紀<lb/>
獻節啟新芳冬盡今宵促年開明日長雪消出鏡水梅<lb/>
散入風香對此懽終宴傾壺待曙光　暮景斜芳殿年<lb/>
華麗綺宮寒辭去冬雪暖帶入春風階馥舒梅素盤花<lb/>
卷燭紅共觀新故嵗迎送一宵中<hi>唐太宗</hi>四時運灰管一<lb/>
<pb n="KR3k0025_WYG_002-89b"/>
夕變冬春送寒餘雪盡迎嵗早梅新<hi>同上</hi>嵗序已云殫春<lb/>
心不自安聊開栢葉酒試薦五辛盤金薄圖神鴈朱泥<lb/>
印鬼丸梅花應可折惜為雪中㸔<hi>庾肩吾</hi>故年隨夜盡初<lb/>
春逐曉生方驗從軍樂飲至入西京<hi>道衡</hi>金吾除夜進儺<lb/>
名畫挎朱衣四隊行院院燒燈如白日沈香火裏坐吹<lb/>
笙<hi>王建</hi>一年将盡夜萬里未歸人<hi>叔倫</hi>莫辭今夕醉應是隔<lb/>
年期<hi>唐詩</hi>
本朝宦薄惟名在年華與鬢新桃符詩句好恐動徃來<lb/>
<pb n="KR3k0025_WYG_002-90a"/>
人<hi>趙仲白</hi>海内春還滿江南硯不氷題詩餞殘嵗鐘鼔報<lb/>
晨興　北風吹雪四更初嘉瑞天教及嵗除半<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>屠蘇<lb/>
猶未舉燈前小草寫桃符<hi>曽公衮除夕</hi>城中爆竹已殘更朔<lb/>
吹飜江意未平　比量舊嵗聊堪喜流轉殊方又可驚<lb/>
明日岳陽樓上去島煙湖霧㸔春生<hi>陳去非除夕</hi>漏箭更籌<lb/>
日夜催萬牛不挽白駒回梅花雪片嵗除盡萱草柳芽<lb/>
春鼎來<hi>曽吉甫除夕</hi>臘殘畫角東風裏春到梅花小雪邊<hi>王徳</hi>
<hi>卿除夜</hi>殷勤守此嵗來嵗復何如<hi>劉雲卿次東坡守嵗詩</hi>
<pb n="KR3k0025_WYG_002-90b"/>
　　測候部<lb/>
　　　測日<lb/>
經羲仲宅嵎夷曰暘谷寅賓出日和仲宅西曰昧谷寅<lb/>
餞納日<hi>書</hi>揆之以日作于楚室<hi>詩/</hi>度其夕陽<hi>同上</hi>大司徒<lb/>
以土圭之法測土深正日景以求地中日南則景短多<lb/>
暑日北則景長多寒日東則景夕多風日西則景朝多<lb/>
隂夏至日景尺有五寸謂之地中<hi>周禮</hi>典瑞土圭以致四<lb/>
時日月封國則以土地　馮相氏冬夏致日　土方氏<lb/>
<pb n="KR3k0025_WYG_002-91a"/>
掌土圭之法以致日景　玉人土圭尺有五寸以致日<lb/>
以土地　匠人建國水地以縣置𣙗以縣眡以景為規<lb/>
識日出之景與日入之景晝參諸日中之景夜考之極<lb/>
星以正朝夕<hi>並周禮</hi>
史黄帝迎日推策<hi>本紀</hi>日光道夏至至於東井北近極故<lb/>
晷短立八尺之表而晷影長尺五寸八分冬至至於牽<lb/>
牛逺極故晷長立八尺之表而晷景長丈三尺一寸四<lb/>
分春秋分日在婁角去極中而晷中立八尺之表而晷<lb/>
<pb n="KR3k0025_WYG_002-91b"/>
景長七尺三寸六分<hi>前天文志</hi>天子殿中用玉律十二靈臺<lb/>
用竹律六十候日如其厯<hi>後律厯志</hi>立表儀以校日景<hi>天文志</hi>
周禮日至之景尺有五寸謂之地中鄭𤣥説土圭之長<lb/>
尺有五寸以夏至之日立八尺之表其景與土圭等謂<lb/>
之地中今潁川陽城地也鄭𤣥云凡日景於地千里而<lb/>
差一寸景尺有五寸者南戴日下萬五千里也以此推<lb/>
之日當去其下地八萬里矣日邪射陽城則天徑之半<lb/>
也天體圓如彈丸地處天之半而陽城為中則日春秋<lb/>
<pb n="KR3k0025_WYG_002-92a"/>
冬夏昏明晝夜去陽城皆等無盈縮矣故知從日射陽<lb/>
城為天徑之半也以勾股法言之一萬五千里勾也立<lb/>
八極萬里股也從日邪射陽城弦也以勾股求弦法入<lb/>
之得八萬一千三百九十四里三十步五尺三寸六分<lb/>
天徑之半而地上去天之數也倍之得十六萬二千七<lb/>
百八十八里六十一步四尺七寸二分此天徑之數也<lb/>
以周率乗之徑率約之得五十一萬三千六百八十七<lb/>
里六十八步一尺八寸二分周天之數也<hi>晉天文志</hi>袁充奏<lb/>
<pb n="KR3k0025_WYG_002-92b"/>
隋興以後日景漸長曰周官以土圭之法正日影日至<lb/>
之影尺有五寸鄭𤣥曰冬至之影一丈三尺今十六年<lb/>
夏至之影短於舊影五分十七年冬至之影短於舊影<lb/>
三寸七分日去極近則影短而日長去極逺則影長而<lb/>
日短行内道則去極近行外道則去極逺京房别對曰<lb/>
太平日行上道中平行次道霸世行下道伏惟大隋啓<lb/>
運影短日長振古未之有也<hi>北史</hi>梁武帝天監中祖暅造<lb/>
八尺銅表揆測日景至大同十年大史令虞<graphic n="KR1184" url="https://raw.githubusercontent.com/kanripo/KR-Gaiji/master/images/KR1184.png" mimeType="image/png"/>又用九<lb/>
<pb n="KR3k0025_WYG_002-93a"/>
尺表格江左之景<hi>隋天文志</hi>太史監南宮説擇河南平地設<lb/>
水準繩墨植表而以引度之自滑臺始白馬夏至之晷<lb/>
尺五寸七分又南百九十八里餘得浚儀岳臺晷尺五<lb/>
寸三分又南百六十七里得扶溝晷尺四寸四分又南<lb/>
百六十里餘得上蔡武津晷尺三寸六分半大率五百<lb/>
二十六里餘晷差二寸餘而舊説王畿千里影差一寸<lb/>
妄矣原古人所以步圭影之意将以節宣和氣輔相物<lb/>
宜不在於辰次之周徑其所以重厯數之意将欲恭授<lb/>
<pb n="KR3k0025_WYG_002-93b"/>
人時欽若乾象不在於渾蓋之是非若乃述無稽之法<lb/>
於視聴之所不及則君子當闕疑而不議也<hi>通鑑</hi>
傳記冬至之日植八尺之表日中視其晷晷如度者嵗<lb/>
美人和不則嵗惡人惑<hi>易通卦驗</hi>僧一行造黄道游儀以進<lb/>
御製游儀銘付太史監将向靈臺上用以測候分遣太<lb/>
史官馳驛往安南朗兖等州測候日影同以二分二至<lb/>
之日午時量日影皆數年方定<hi>大唐新語</hi>
集立土圭以步厯<hi>張説封禪頌</hi>土圭酌乾坤<hi>韋蘇州</hi>
<pb n="KR3k0025_WYG_002-94a"/>
本朝周大司徒立八尺之表度夏至日中之景尺有五<lb/>
寸謂之地中地中者非地體之中乃其地得寒暑風雨<lb/>
之中凡日行黄道每嵗有差地中亦當隨而轉移故周<lb/>
在洛邑漢在潁川陽城唐在汴州浚儀<hi>程迴三器圖義</hi>日月升<lb/>
降三萬里之中此是主黄道相去逺近而言立八尺之<lb/>
表以候尺有五寸之景寸當千里則尺有五寸却是三<lb/>
萬里之半日去表有逺近故景之長短為可驗也<hi>朱文公語</hi>
測圭知日永<hi>歐陽公</hi>
<pb n="KR3k0025_WYG_002-94b"/>
　　　占天<lb/>
經觀乎天文以察時變　仰以觀於天文　天垂象見<lb/>
吉凶聖人象之　仰則觀象於天<hi>並易</hi>厯象日月星辰<hi>書</hi>
馮相氏掌十有二嵗十有二月十有二辰二十有八星<lb/>
之位辨其叙事以㑹天位　保章氏掌天星以志星辰<lb/>
日月之變動<hi>周禮</hi>孟春命太史司天日月星辰之行　天<lb/>
子有日官諸侯有日御<hi>並記</hi>
子以天占天<hi>揚子</hi>或問星有甘石如何曰在徳不在星<hi>同上</hi>
<pb n="KR3k0025_WYG_002-95a"/>
史顓帝乃命南正重司天以屬神火正黎司地以屬民<lb/>
<hi>歴書</hi>堯復遂重黎之後立羲和之官明時正度<hi>同上</hi>昔之𫝊<lb/>
天數者髙辛之前重黎於唐虞羲和有夏昆吾殷商巫<lb/>
咸周室史佚萇𢎞於宋子韋鄭則禆竈在齊甘公楚唐<lb/>
昧趙尹臯魏石申夫<hi>天官書</hi>臯唐甘石其占驗凌雜米鹽<lb/>
<hi>同上</hi>東方朔願陳泰階六符以觀天變<hi>前本傳</hi>劉向夜觀星<lb/>
宿或達旦不寐謂天文難以相曉臣雖圖上願賜清燕<lb/>
之間指圖陳狀<hi>本傳</hi>張衡善機巧尤致思於天文隂陽歴<lb/>
<pb n="KR3k0025_WYG_002-95b"/>
算<hi>後本傳</hi>張衡天文之妙冠絶一代所著靈憲渾儀畧具<lb/>
辰曜之本<hi>天文志</hi>李郃善河圖風星之學<hi>本傳</hi>郎顗父宗善<lb/>
風角星算能望氣占候吉凶顗少傳父業晝研精義夜<lb/>
占星度<hi>本𫝊</hi>裴楷善天文隂陽之術<hi>本傳</hi>髙允博通經史天<lb/>
文術數詔允集天文災異允依洪範𫝊天文志撮其事<lb/>
要畧其文辭凡為八篇<hi>北史本傳</hi>崔浩善占天文常置銅鋌<lb/>
於酢器中夜有所見即以鋌畫紙作字以記其異<hi>本傳</hi>唐<lb/>
興太史李淳風浮圖一行尤稱精博<hi>唐天文志</hi>李淳風明步<lb/>
<pb n="KR3k0025_WYG_002-96a"/>
天歴算於占候吉凶若節契<hi>唐天文志</hi>詩人所謂婚禮土功<lb/>
必候天星春秋書日食星變𫝊載諸國所占次舍伏見<lb/>
逆順周禮測景求中分星辨國妖祥察候至漢以後星<lb/>
經厯法皆出於數術之學<hi>同上</hi>
本朝南鄭有李郃得妙甘公書夜坐指流星驚倒兩使<lb/>
車<hi>東坡</hi>
　　　候氣<lb/>
經眡祲掌十煇之法以觀妖祥辨吉凶一曰祲二曰象<lb/>
<pb n="KR3k0025_WYG_002-96b"/>
三曰䥴四曰監五曰闇六曰瞢七曰彌八曰敘九曰隮<lb/>
十曰想注云祲隂陽氣相侵也象者如赤鳥也䥴謂日<lb/>
旁氣四面反向如煇狀也監雲氣臨日也闇日月食也<lb/>
瞢日月瞢瞢無光也彌者白虹彌天也敘者雲有次序<lb/>
如山在日上也隮者升氣也想者輝光也鄭𤣥謂䥴者<lb/>
日旁氣刺日也監冠弭也彌氣貫日也隮虹也想雜氣<lb/>
有似可形想也<hi>周禮</hi>僖五年日南至公登觀臺以望而書<lb/>
<hi>左傳</hi>昭二十年日南至梓慎望氛<hi>同上</hi>
<pb n="KR3k0025_WYG_002-97a"/>
史金寳上皆有氣海旁蜃氣象樓臺廣埜氣成宫闕然<lb/>
雲氣各象其山川人民所聚積<hi>前天文志</hi>秦始皇曰東南有<lb/>
天子氣於是東游以厭之<hi>漢書</hi>范増勸項羽擊沛公曰臣<lb/>
使人望其氣皆為龍成五采此天子氣也<hi>同上</hi>望氣者蘇<lb/>
伯阿至南陽望見舂陵郭曰氣佳哉鬱鬱葱葱<hi>後漢光武記</hi>
瑞氣一曰慶雲若煙非煙若雲非雲郁郁芬芬蕭索輪<lb/>
菌亦曰景雲此喜氣也太平之應二曰歸邪如星非星<lb/>
如雲非雲或曰星有兩赤上向有蓋下連見必有歸國<lb/>
<pb n="KR3k0025_WYG_002-97b"/>
者三曰昌光赤如龍状聖人起帝授終則見妖氣一曰<lb/>
虹蜺日旁氣也二曰䍧雲如狗赤色長尾<hi>晉天文志</hi>天子氣<lb/>
内赤外黄或如城門隠隠在氣霧中或如華蓋在氣霧<lb/>
中或如龍馬或雜色鬱鬱衡天者此皆帝王氣也猛将<lb/>
之氣如龍如猛獸或如火煙之状或曰如粉沸或如火<lb/>
光之状或如山林竹木或上黒下赤状如黒旌或如張<lb/>
弩或如塵埃此皆猛将之氣也凡軍勝之氣如堤如坂<lb/>
前後磨地或如火光或如山堤山上若林木将士驍勇<lb/>
<pb n="KR3k0025_WYG_002-98a"/>
或如人持斧向敵或如蛇舉首向敵或氣如覆舟雲如<lb/>
牽牛或有雲如鬬雞赤白相隨在氣中或發黄氣皆将<lb/>
士精勇凡負氣如馬肝色或如死灰色或類偃蓋或類<lb/>
偃魚或黒氣如壊山墮車上名曰營頭之氣或如羣羊<lb/>
羣猪在氣中此衰氣也或如懸依如人相隨或紛紛如<lb/>
轉蓬或如揚灰或雲如卷席如匹布亂穰者皆為敗證<lb/>
氣如擊手如人卧如雙蛇如飛鳥如决堤垣如壊屋如<lb/>
驚鹿相逐如兩雞相向此皆為敗軍之氣也　凡堅城<lb/>
<pb n="KR3k0025_WYG_002-98b"/>
之上或青雲黄雲臨城皆有大喜慶<hi>同上</hi>凡候氣之法初<lb/>
出時若雲非雲若霧非霧髣髴若可見初出森森然在<lb/>
桑榆上髙五六尺者是千五百里外平視則千里舉目<lb/>
望則五百里仰瞻中天即百里内平望桑榆間二千里<lb/>
登髙而望下属治者三千里敵在東日出候之在南日<lb/>
中候之在西日入候之在北夜半候之<hi>並同上</hi>
𫝊記帝王将興嘉氣出<hi>河圖</hi>堯祇徳匪懈萬民欣和沈璧<lb/>
於河休氣四塞<hi>尚書中候</hi>王者和隂陽序萬物則休氣充塞<lb/>
<pb n="KR3k0025_WYG_002-99a"/>
<hi>白虎通</hi>麻衣和尚善望氣李守正叛河中周太祖親征麻<lb/>
衣語趙韓王曰李侍中安得久其城下有三天子氣未<lb/>
幾城陷時周世宗與本朝太祖從行<hi>唐宋遺史</hi>山氣多男澤<lb/>
氣多女水氣多喑風氣多聾木氣多傴石氣多力險氣<lb/>
多癭暑氣多殘雲氣多夀谷氣多痺丘氣多尫衍氣多<lb/>
仁陵氣多貪<hi>酉陽雜俎</hi>
本朝醫家有五運六氣之術大則候天地之變寒暑風<lb/>
雨水旱螟蝗率家有法小則人之衆庶亦隨氣運盛衰<lb/>
<pb n="KR3k0025_WYG_002-99b"/>
今人不知所用膠於定法故其術不驗假令厥隂用事<lb/>
其嵗多風民病濕泄豈溥天之下皆多風溥天之民皆<lb/>
病濕泄耶<hi>沈存中筆談</hi>
　　　相風<lb/>
經保章氏以十有二風察天地之和乖别妖祥注云十<lb/>
有二辰皆有風吹其律以知和乖疏云風惟有八以當<lb/>
八卦八節云十二風者則乾之風漸九月坤之風漸六<lb/>
月艮之風十二月巽之風八月故清明節次云清明風<lb/>
<pb n="KR3k0025_WYG_002-100a"/>
立夏復云清明風是清明主三月復主四月則其餘四<lb/>
維之風主兩月可知<hi>周禮</hi>
子故終身𨽻於人譬若綄之從風也注云綄音緩候風<lb/>
者也世所謂五兩<hi>淮南子</hi>
史漢魏鮮候正月旦決大風風從東南來大旱西南小<lb/>
旱西方有兵西北豐成北方中嵗東北為上嵗東方大<lb/>
水東南疾疫<hi>天文志</hi>張衡造候風地動儀<hi>詳見後儀象類</hi>長沙王<lb/>
懿孫儼獻相風烏<hi>梁書</hi>
<pb n="KR3k0025_WYG_002-100b"/>
𫝊記帝與娥皇汎於海上以桂枝為表結芳茅為旍刻<lb/>
玉為鳩置於表端今之相風此遺像也<hi>拾遺記</hi>長安宫南<lb/>
靈臺上有相風烏或云此烏遇千里風乃動<hi>述征記</hi>候風<lb/>
之羽楚人曰五兩<hi>北堂書抄</hi>宫中置長竿挂五色旌綴以金<lb/>
鈴占風候謂之相風旌宫中懸碎玉片於簷間風摇為<lb/>
環佩聲謂之占風鐸<hi>開元天寳遺事</hi>
集駟馬駕相風<hi>古樂府</hi>蔟蔟淮隂市竹樓縁岸上好日起<lb/>
檣竿烏飛驚五兩<hi>劉禹錫</hi>今日轉船頭金烏指西北煙波<lb/>
<pb n="KR3k0025_WYG_002-101a"/>
與春草千里同一色<hi>同上</hi>
　　　儀象<lb/>
經在璿璣玉衡以齊七政疏云璣衡者璣為轉運衡為<lb/>
横簫運璣使動於上以衡望之示王者正天文之器漢<lb/>
謂之渾天儀者是也<hi>書</hi>
子或問渾天曰洛下閎營之鮮于妄人度之耿中丞象<lb/>
之幾幾乎莫之能違也問蓋天曰蓋哉蓋哉未幾<hi>揚子</hi>
史張衡研覈隂陽妙盡璇璣作正渾天儀著靈憲算綱<lb/>
<pb n="KR3k0025_WYG_002-101b"/>
論言甚詳<hi>漢本傳</hi>張平子作銅渾儀於密室中以漏水轉<lb/>
之令伺之者閉户而唱之其伺之者以告靈臺之觀天<lb/>
者曰璇璣所加某星始見某星已中某星今没皆如合<lb/>
符也崔子玉為其碑銘曰數術窮天地制作侔造化髙<lb/>
才偉藝與神合契　春秋文曜鈎云唐堯即位羲和立<lb/>
渾儀此則儀象之設其來逺矣暨漢太初洛下閎鮮于<lb/>
妄人耿夀昌等造圓儀以考厯度後至和帝時賈逵又<lb/>
加黄道至順帝時張衡又制渾象具内外規南北極黄<lb/>
<pb n="KR3k0025_WYG_002-102a"/>
赤道列二十四氣二十八宿中外星宫及日月五緯以<lb/>
漏水轉之星中出没與天相應又轉瑞輪蓂莢於階下<lb/>
隨月盈虛依厯開落其後陸績亦造渾象至吳時王蕃<lb/>
傳劉洪範象厯依其法而制渾儀<hi>並通鑑</hi>張衡造候風地<lb/>
動儀以精銅鑄之圓徑八尺蓋合隆起形如酒罇中有<lb/>
都柱傍施闗發機外八龍首各銜銅丸下有蟾蜍張口<lb/>
承之其牙機巧製皆隠在罇中如有地震則罇動機發<lb/>
龍吐丸而蟾蜍銜之一龍發機而七首不動尋知方面<lb/>
<pb n="KR3k0025_WYG_002-102b"/>
乃知震動之所在曽一龍發機而不動咸怪其無證數<lb/>
日驛至果地動隴西於是皆服其神妙<hi>本傳</hi>古言天者三<lb/>
家一曰蓋天二曰宣夜三曰渾天蔡邕言宣夜之學絶<lb/>
無師法周髀術數具存考驗天文多所違失惟渾天近<lb/>
得其情今候臺所用銅儀則其法也七八尺圓體而具<lb/>
天地之形以正黄道以行日月以步五緯精㣲深妙百<lb/>
代不易之道也蔡邕所謂周髀者即蓋天之説也宣夜<lb/>
之書惟漢郄萌記先師相傳云<hi>晉天文志</hi>宋髙祖克長安得<lb/>
<pb n="KR3k0025_WYG_002-103a"/>
古銅渾儀詔太史令錢樂之更鑄渾儀徑六尺八分以<lb/>
水轉之昏明中星與天相應<hi>通鑑</hi>運轉者為璣持平者為<lb/>
衡<hi>隋天文志</hi>璇璣中而星未中為急急則日過其度月不及<lb/>
其宿璇璣未中而星中為舒舒則日不及其度月過其<lb/>
宿璇璣中而星中為調調則風雨時　吳時葛衡明逹<lb/>
天官改作渾天使地居於天中以機動之天動而地止<lb/>
上應晷度則樂之所放術也<hi>並同上</hi>貞觀七年李淳風造<lb/>
候儀成其制以銅為之表裏三重下據凖基狀如十字<lb/>
<pb n="KR3k0025_WYG_002-103b"/>
末樹鼈足以張四表焉第一名曰六合儀第二名三辰<lb/>
儀第三名四遊儀<hi>舊唐書</hi>𤣥宗詔一行與梁令瓉等更鑄<lb/>
渾天銅儀圓天之象具列宿赤道及周天度數注水激<lb/>
輪令其自轉一晝夜而天運周銅鐵漸澁藏集賢院<hi>天文</hi>
<hi>志</hi>張說鑄銅為儀圓以象天上具列宿赤道周天度數<lb/>
注水激輪令其自運一日一夜天轉一周又别立一周<lb/>
輅絡在天外綴以日月令得運行每轉一匝日行一度<lb/>
月行十三度十九分度之七凡二十九轉有餘而日月<lb/>
<pb n="KR3k0025_WYG_002-104a"/>
㑹三百六十五轉而行匝仍置木櫃以為地平令儀半<lb/>
在地上半在地下又立二木人每刻擊鼓每刻擊鐘機<lb/>
械皆藏櫃中<hi>通鑑</hi>
𫝊記據璇璣以觀天運則天地之動未足怪也<hi>王弼畧例</hi>昔<lb/>
記天體者有三渾儀莫知其始書以齊七政蓋渾體也<lb/>
二曰宣夜夏殷之法也三曰周髀周人志周人所𫝊也<lb/>
近世復有四術一曰方天興於王充二曰昕天起於姚<lb/>
信三曰穹天開於虞昺皆臆斷浮説不足觀也唯渾天<lb/>
<pb n="KR3k0025_WYG_002-104b"/>
之事證驗不疑<hi>領道養渾天記</hi>璣衡即今渾儀古者以玉為之<lb/>
<hi>風土記</hi>
集爰造兹器考正星度<hi>魏鐵儀銘</hi>堯配璇璣玉衡以齊七政<lb/>
舜繼以成六徳<hi>郭得禹穴頌</hi>隋遷寳鼎唐在璣衡<hi>一行起義堂頌</hi>将<lb/>
步天路用定靈軌<hi>張衡賦</hi>部之以三門張之以八紀驗之<lb/>
以衡軸考之以樞機<hi>楊炯渾天賦</hi>三十五宫以羣生之係命<lb/>
一十二次當下土之封畿<hi>同上</hi>
本朝思訓所作渾儀起為樓閣之状數層髙丈餘以木<lb/>
<pb n="KR3k0025_WYG_002-105a"/>
偶人為七直神摇鈴撞鐘擊鼓及十二神自持時牌循<lb/>
環而出并著日月星象皆須仰視其機轉之用俱隠樓<lb/>
中觀其制畧頗有開元遺象<hi>張思訓自叙見㑹要</hi>盖天之學唯唐<lb/>
一行知其與渾天不異盖天之法如繪象止得其半渾<lb/>
天之法如塑像方得其全堯之厯象日星盖天法也舜<lb/>
之璿璣玉衡渾天法也渾法宻於盖天創意者尚畧述<lb/>
作者愈詳也宣夜人雖非之竊謂作者不為無見但論<lb/>
述者失其本㫖爾<hi>張氏説</hi>前代之論天體者曰如彈丸曰<lb/>
<pb n="KR3k0025_WYG_002-105b"/>
如雞子曰如倚盖曰如蟻磨要之皆不外夫渾天之制夫<lb/>
渾天者狀如彈丸是也所謂如雞子者謂天包地外如<lb/>
雞子之白地居天内如雞子之黄此盖論天包乎地内<lb/>
外周宻之意耳言不盡意故以雞子為喻特取其内外<lb/>
之相包未甞言天之體形如雞子之長也如倚盖者謂<lb/>
天之中央在人之北形如倚盖然此乃論北極所在為<lb/>
天之中云耳言不盡意故以倚盖為喻特取夫列宿之<lb/>
拱極如盖之張列於旁而凑其中耳未甞言天如盖之<lb/>
<pb n="KR3k0025_WYG_002-106a"/>
形北狹而南廣有北而無南也如蟻磨者謂天道西行<lb/>
而最速七政東行而最遲天運如磨七政如蟻七政東<lb/>
行以其行遲故天帶之而西没此論七政與天相運之<lb/>
意耳言不盡意故喻以蟻還磨焉蓋取其運行遲速之<lb/>
相若固未嘗言天體如磨之平旋自東而南自西而北<lb/>
也渾天之制状如彈丸以言其内外之<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>則兼取乎雞<lb/>
子以言其天中所在則兼取乎倚蓋以言其七政與天<lb/>
相運而遲速則兼取乎蟻磨可謂詳且備矣<hi>渾天辨疑</hi>
<pb n="KR3k0025_WYG_002-106b"/>
　　　刻漏<lb/>
經挈壺氏不能掌其職焉<hi>詩序</hi>挈壺氏凡軍事縣壺以序<lb/>
聚柝以水火守之分以日夜及冬則以火爨鼎水而沸<lb/>
之而沃之<hi>周禮</hi>
史立晷儀辨刻漏<hi>前天文志</hi>張衡漏水轉渾天儀制曰以銅<lb/>
為器再疊差置實以清水下各開孔以玉虬吐漏水入<lb/>
兩壺右為夜左為晝<hi>後本傳</hi>孔壺為漏浮箭為刻下漏數<lb/>
刻以考中星昏明生焉<hi>天文志</hi>太史霍融上言官刻漏率<lb/>
<pb n="KR3k0025_WYG_002-107a"/>
九日増減一刻不與天相應或時差至二刻半不如夏<lb/>
厯密乃詔用夏厯漏刻隨日南北為長短<hi>律厯志</hi>光武詔<lb/>
曰漏水以節時分定昏明<hi>同上</hi>宋何承天改刻漏用二十<lb/>
五箭<hi>南史</hi>隋文帝每雞人伺漏𫝊籖於殿中者令投籖於<lb/>
階石上鎗然有聲云吾雖得眠亦令驚覺<hi>同上</hi>隋耿詢作<lb/>
馬上刻漏世稱其妙<hi>本𫝊</hi>刻漏者測天地正儀象之本也<lb/>
<hi>隋天文志</hi>漢武帝考定星厯刻漏以追天度　隋煬帝造馬<lb/>
上刻漏以從行辨時刻揆日晷　耿詢作古敧器以漏<lb/>
<pb n="KR3k0025_WYG_002-107b"/>
水注之宇文愷作候影分箭上水方器置於東都乾陽<lb/>
殿前鼓下司辰<hi>並同上</hi>拂菻國樓中懸一大金秤以金丸<lb/>
十二枚属於衡端以候日之十二時焉為一金人立於<lb/>
側每至一時其金丸輙落鏗然發聲引唱以紀日時毫<lb/>
釐無失<hi>唐書</hi>徳宗延英召對雖大臣率漏下二三刻止韋<lb/>
渠牟每奏事輙五六刻乃罷<hi>本傳</hi>憲宗延英議論漏下率<lb/>
五六刻方退<hi>舊史</hi>
傳記漏以銅盛水刻節晝夜百刻<hi>説文</hi>刻漏之作肇於軒<lb/>
<pb n="KR3k0025_WYG_002-108a"/>
轅宣於夏商之代<hi>刻漏經</hi>殷䕫刻漏為器三重圓皆徑尺<lb/>
差立於方輿踟蹰之上為金龍口吐水轉注入踟蹰經<lb/>
緯之中盖上鑄金人為司辰具衣冠以兩手執箭<hi>殷䕫刻漏</hi>
<hi>法</hi>以銅為渇鳥以引器中水以銀龍口中吐之<hi>李蘭刻漏法</hi>
以玉壺玉管流珠馬上奔馳行漏<hi>同上</hi>掌漏官曰壺郎<hi>類説</hi>
孝武置刻漏史<hi>晉起居注</hi>越僧僧徹得蓮花漏於廬山𫝊江<lb/>
西觀察使韋丹初恵逺以山中不知更漏乃取銅葉製<lb/>
器狀如蓮華置盆水上底孔漏水半之則沉每晝夜十<lb/>
<pb n="KR3k0025_WYG_002-108b"/>
二沉為行道之節<hi>國史補</hi>釋慧要尤長巧思山中無刻漏<lb/>
乃於泉水中立十二葉芙蓉因流波轉以定十二時晷<lb/>
景無差焉<hi>髙僧𫝊</hi>燒香知夜刻燭歛更<hi>嵗時廣記</hi>
集今之官漏出自㑹稽注云舊漏本山隂令曹丕所造<lb/>
<hi>選陸倕刻漏銘序</hi>靈虬承注隂蟲吐吸倐忽往來鬼神出入㣲<lb/>
若抽繭逝若激電銅史司刻金徒抱箭<hi>刻漏銘</hi>載𫝊呼之<lb/>
節　揆景測辰　金筒方圓之制飛流吐納之規<hi>並同上</hi>
金壺啓夕鑰<hi>選詩</hi>銀箭金壺漏水多<hi>李/白</hi>靈虬𫝊夕箭<hi>同上</hi>丁<lb/>
<pb n="KR3k0025_WYG_002-109a"/>
丁暖漏滴花影催入景陽人不知<hi>温庭筠</hi>唯可瓊籖報天<lb/>
曙<hi>同上</hi>鼉鼓沈沈虬水咽<hi>李義山</hi>
本朝漏刻之法有水秤以木為衡衡上刻疏之曰天河<lb/>
其廣長容水箭箭有四以木為之長三尺有五寸著時<lb/>
刻更㸃納於天河中晝夜更用之<hi>㑹要</hi>天聖八年燕肅上<lb/>
蓮華漏法其制琢石為四分之壺剡木為四分之箭以<lb/>
測十二辰二十四氣四隅十干洎百刻分布晝夜成四<lb/>
十八箭其箭一氣一易二十四氣各有晝夜故四十八<lb/>
<pb n="KR3k0025_WYG_002-109b"/>
箭又為水匱置銅渴烏引水下注銅荷中揷石壺旁銅<lb/>
荷承水自荷茄中溜瀉入壺壺上當中為金蓮華覆之<lb/>
華心有竅容箭下揷箭首與蓮心平渴烏漏下水入壺<lb/>
一分浮箭上湧一分至于登刻盈時皆如之<hi>同上</hi>天地之<lb/>
寒暑日月之晦明渾淪旁礴於三十萬七千里之外而<lb/>
不能逃三尺之箭五斗之缾凡使為吏者如缾之受水<lb/>
不過其量如水之浮箭不失其平如箭之升降視水之<lb/>
上下降不為辱升不為榮則民将靡然心服而寄我以<lb/>
<pb n="KR3k0025_WYG_002-110a"/>
死生矣<hi>東坡</hi>午漏聲初轉<hi>歐/公</hi>風傳禁漏過<hi>同上</hi>孤城夜漏門<lb/>
　老人無睡漏聲長　夜長耿耿添漏壺　縱飲誰能<lb/>
問挈壺　特許門傳鑰那知箭起蓮<hi>並同上</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0025_WYG_002-110b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　記纂淵海卷二<lb/>
</p>
<p>
</p>
  </div>
</body>
</text>
</TEI>
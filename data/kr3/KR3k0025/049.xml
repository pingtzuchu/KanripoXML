<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>記纂淵海卷四十九</head>
    <p>
<pb n="KR3k0025_WYG_049-1a"/>
欽定四庫全書<lb/>
　記纂淵海卷四十九　　　宋　潘自牧　撰<lb/>
　　性行部<lb/>
　　　有定力<lb/>
經子文三仕為令尹無喜色三已之無愠色<hi>語</hi>
子南宫韜世清不廢世濁不洿<hi>家語</hi>富貴不能淫貧賤不<lb/>
能移威武不能屈　夭夀不貳修身以俟之所以立命<lb/>
也　君子所性雖大行不加焉雖窮居不損焉<hi>並孟</hi>舉世<lb/>
<pb n="KR3k0025_WYG_049-1b"/>
而譽之不加勸舉世而非之不加沮<hi>莊逍遥遊篇</hi>大澤焚而<lb/>
不能熱河漢沍而不能寒疾雷破山風振海而不能驚<lb/>
<hi>莊齊物</hi>死生驚懼不入乎胷中是故遻<hi>音/悟</hi>物而不懾<hi>莊至樂</hi>
揮斥八極神氣不變<hi>莊田子方</hi>孔子窮於陳蔡之間七日不<lb/>
火食藜羮不糝顔色甚憊而弦歌於室<hi>莊子</hi>鄉譽不以為<lb/>
榮國毁不以為辱<hi>列仲尼</hi>權利不能傾羣衆不能移天下<lb/>
不能蕩<hi>荀子</hi>鍾山之玉炊以爐炭三日三夜而色澤不變<lb/>
<hi>淮南子</hi>乆幽而不改其操雖隋和何以加諸<hi>揚問明</hi>謝安處<lb/>
<pb n="KR3k0025_WYG_049-2a"/>
富貴而獨退靜破苻堅而無喜色<hi>文中子</hi>
史子路曰君子死冠不免結纓而死<hi>左傳</hi>禍至不懼福至<lb/>
不喜<hi>史宋世家</hi>不牽乎卑亂之語不奪乎衆多之口<hi>史記鄒陽傳</hi>
項王使武涉徃説齊王信信謝曰夫人深親信我我背<lb/>
之不祥雖死不易幸為謝項王<hi>漢髙紀</hi>于定國飲酒至數<lb/>
石不亂<hi>西漢本傳</hi>蘇茂周建復聚兵挑戰王霸堅卧不出方<lb/>
饗士作倡樂茂兩射營中中霸前酒樽霸安坐不動<hi>漢光</hi>
<hi>武紀</hi>刺客刺來歙未死馳召蓋延延見歙因作悲哀不能<lb/>
<pb n="KR3k0025_WYG_049-2b"/>
仰視歙叱延曰今使者中刺客無以報國故呼巨卿欲<lb/>
相屬以軍事而反効兒女子涕泣乎刃雖在身不能勒<lb/>
兵斬公邪歙自書表曰臣夜人定後為何人所傷賊中<lb/>
臣要害臣不敢自惜恨奉職不稱以為朝廷羞抽刃而<lb/>
絶<hi>漢光武紀</hi>凡人富貴當使可賤<hi>馬援/傳</hi>不屑毁譽<hi>東漢馬廖傳</hi>竇<lb/>
憲將征匈奴三公九卿詣朝堂上書諫輒寢宋由懼遂<lb/>
不敢復署議而諸卿稍自引止唯袁安任隗守正不移<lb/>
至免冠朝堂固爭前後且十上衆皆為之危懼安隗正<lb/>
<pb n="KR3k0025_WYG_049-3a"/>
色自若<hi>漢和紀</hi>盧植事馬融融外戚豪家多列女倡歌舞<lb/>
於前植侍講積年未嘗轉盼<hi>東漢本傳</hi>李固死於獄中臨命<lb/>
與胡廣趙戒書曰固受國厚恩是以竭其股肱不顧死<lb/>
亡志欲扶持王室比隆文宣何圖一朝梁氏迷謬公等<lb/>
曲從以吉為凶成事為敗乎漢家衰㣲從此始矣公等<lb/>
受主厚祿顛而不扶傾覆大事後之良史豈有所私固<lb/>
身已矣於義得矣夫復何言廣戒得書悲慙皆長嘆流<lb/>
涕而已<hi>漢質紀</hi>梁冀使人脅杜喬曰早宜從妻子可得全<lb/>
<pb n="KR3k0025_WYG_049-3b"/>
喬不肯明日冀遣騎至門不聞哭者遂白太后收繫之<lb/>
死獄中<hi>同上</hi>太尉楊秉薨秉為人清白寡欲嘗稱我有三<lb/>
不惑酒色財也<hi>漢桓紀</hi>范滂至獄獄吏謂曰凡坐繫者皆<lb/>
祭臯陶滂曰臯陶古之直臣知滂無罪將理之於帝如<lb/>
有罪祭之何益<hi>同上</hi>宦者張讓以事中王允遂傳下獄㑹<lb/>
赦還為刺史旬日間復以它罪被捕揚賜不欲使更楚<lb/>
辱遣客謝之曰君以張讓之事故一月再獄凶慝難量<lb/>
幸為深計諸從事好氣節者共流涕奉藥而進之允厲<lb/>
<pb n="KR3k0025_WYG_049-4a"/>
聲曰吾為人臣獲罪於君當伏大辟以謝天下豈有乳<lb/>
藥求死乎投杯而起出就檻車既至廷尉得減死論<hi>漢靈</hi>
<hi>紀</hi>晏嬰不降志於白刃南史不曲筆以求存<hi>東漢臧洪傳</hi>袁<lb/>
閎投迹深林潜身十八年黄巾賊起攻没郡縣百姓驚<lb/>
散閎誦經不移<hi>東漢</hi>怒不變容喜不失節故最為難<hi>漢獻帝</hi>
蹈海之節千金莫移其情<hi>東漢逸民傳論</hi>宜僚臨白刃而色正<lb/>
<hi>東漢孔融傳</hi>孔融被誅二子方奕棋被收而不動左右曰父<lb/>
執而不起何也答曰安有巢毁而卵不破乎<hi>同上</hi>雖遇履<lb/>
<pb n="KR3k0025_WYG_049-4b"/>
虎神氣帖然<hi>三國名臣贊</hi>先主入益州劉璋張飛諸葛亮分<lb/>
定郡縣破璋將嚴顔生獲顔曰大軍至何不降顔曰我<lb/>
州但有㫁頭將軍無降將軍飛怒令斫頭顔色不變曰<lb/>
斫頭便斫頭何為怒耶飛壯而釋之<hi>蜀志</hi>陸遜遣親人韓<lb/>
扁奉表詣吳主邏者得之諸葛瑾聞之甚懼書與遜云<lb/>
大駕已還賊得韓扁具知吾闊狹且水乾宜當急去遜<lb/>
未答方催人種葑豆與諸將奕棋射戱如常<hi>魏明紀</hi>智者<lb/>
不為小利移目不為意似改步<hi>魏元紀</hi>賈充見夏侯統令<lb/>
<pb n="KR3k0025_WYG_049-5a"/>
妓繞其船三匝統若無聞充曰此吳兒木人石心也<hi>晉書</hi>
諸葛瞻以氣勵稱常倚柱讀書雷震其柱讀書自若<hi>曹家</hi>
<hi>之晉紀</hi>孔坦將卒庾氷省之流涕坦慨然曰大丈夫將終<lb/>
不問以濟國安民之術乃為兒女子相泣耶氷深謝之<lb/>
<hi>晉紀</hi>桓温來朝或云欲誅王謝謝安神色不變<hi>同上</hi>殷浩被<lb/>
黜談詠不輟雖家人不見其有流放之慼<hi>晉書本傳</hi>謝安嘗<lb/>
與孫綽泛海風起浪湧諸人並懼安吟嘯自若<hi>同上</hi>陶侃<lb/>
疾篤上表遜位遣右長史殷羨奉送所假節麾幢曲蓋<lb/>
<pb n="KR3k0025_WYG_049-5b"/>
侍中貂蟬大尉章荆淮雍梁交廣益寜八州刺史印傳<lb/>
棨㦸軍資器仗牛馬舟船皆有定簿尉印倉庫侃自管<lb/>
鑰以後事付右司馬王愆期<hi>晉成紀</hi>魏冉閔使常煒使燕<lb/>
燕主雋使封裕詰之積柴其旁使裕以其私誘之曰君<lb/>
更熟思無為徒取灰滅煒正色曰吾聞死者骨肉下於<lb/>
土精魄升於天蒙君之惠速益薪縱火使僕得上訴于<lb/>
帝足矣吾結髮以來尚不欺布衣況人主乎曲意茍合<lb/>
性所不能直情盡言雖沈東海不敢避也<hi>晉穆紀</hi>秘書監<lb/>
<pb n="KR3k0025_WYG_049-6a"/>
太原孫盛作晉春秋直書時事大司馬温見之怒謂盛<lb/>
子曰枋頭誠為失利何至乃如尊君所言若此史遂行<lb/>
自是關君門户事其子遽拜謝請改之時盛年老家居<lb/>
性方嚴有軌度諸子乃共號泣稽顙請為百口計盛大<lb/>
怒不許諸子遂私改之盛先已冩别本傳之外國<hi>晉海西公</hi>
<hi>紀</hi>張融為封溪令路經嶂嶮獠賊執融將殺之融神色<lb/>
不動方作洛生詠賊異之而不害浮海至交州於海中<lb/>
遇風終無懼色方詠曰乾魚自可還其本鄉肉脯復何<lb/>
<pb n="KR3k0025_WYG_049-6b"/>
為者哉<hi>宋書</hi>山隂公主淫恣悦褚彦回以白帝帝召彦回<lb/>
西上閣宿十日公主夜就之備見逼迫彦回整身而立<lb/>
從夕至曉不為移志公主謂曰君鬚髯如㦸何無丈夫<lb/>
意彦回曰雖不敏何敢首為亂階<hi>宋書本傳</hi>魏宗愛用事威<lb/>
振四海嘗倨見百官於都坐王公已上皆趨庭望拜髙<lb/>
允獨升階長揖<hi>宋武</hi>栁元景知禍至入辭其母整朝服乗<lb/>
車應召弟魚騎司馬叔仁戎服帥左右壯士欲拒命元<lb/>
景苦禁之既出巷軍士大至元景下車受戮<hi>宋太祖</hi>王景<lb/>
<pb n="KR3k0025_WYG_049-7a"/>
文賜死勅至景文正與客棊叩函看已復置局下神色<lb/>
不變乃與客更行爭刼局竟劒子納奩畢徐曰奉敕見<lb/>
賜以死方以勅示客<hi>宋明紀</hi>王惠嘗臨曲水風雨暴至坐<lb/>
者皆馳散恵徐起不異常日不以霑濡而改<hi>南史</hi>帝召允<lb/>
謂曰國書皆浩作不允曰太祖記前著作郎鄧彦海所<lb/>
撰先帝記及今記臣與浩同作然而臣多於浩帝大怒<lb/>
曰此甚於浩安有生意景穆曰天威嚴重允迷亂失次<lb/>
耳臣向問皆云浩作帝問如東宫不允曰臣罪滅族不<lb/>
<pb n="KR3k0025_WYG_049-7b"/>
敢虛妄殿下以臣侍講日乆哀臣乞命實不問臣不敢<lb/>
迷亂帝謂景穆曰直哉此亦人情所難而能臨死不移<lb/>
且對君以實貞臣也寜失一有罪宜宥之<hi>北史髙允傳</hi>魏徴<lb/>
每犯顔進諫雖逢帝甚怒神色不移議者以為賁育不<lb/>
能過<hi>唐書魏徴傳</hi>盧承慶典選考内外官有一官督漕運遭<lb/>
風失米考之曰監運損糧考中下其人容色自若無言<lb/>
而退承慶重其雅量改注曰非力所及考中中既無喜<lb/>
色又無愧詞又改曰寵辱不驚考中上<hi>唐髙宗紀</hi>徐公當雷<lb/>
<pb n="KR3k0025_WYG_049-8a"/>
霆之震而能全仁恕雖千載未見其比<hi>唐書徐有功傳有功武后時為</hi>
<hi>廷尉后多殺人</hi>劉褘之竊謂賈大隠曰太后既廢昏立明安用<lb/>
臨朝稱制不如返政大隠宻奏之太后命王本立推之<lb/>
本立宣勅案之褘之曰不經鳳閣鸞臺何名為勅太后<lb/>
大怒賜死褘之初下獄睿宗為之上疏申理中表皆賀<lb/>
之褘之曰此乃所以速吾死也臨刑沐浴神色自若自<lb/>
草謝表立成數紙<hi>唐武后</hi>張楚金魏元忠並免死流嶺南<lb/>
臨刑太后使鳯閣舎人王隠客馳騎傳聲赦之聲達於<lb/>
<pb n="KR3k0025_WYG_049-8b"/>
市當刑者皆喜躍讙呼宛轉不已元忠獨安坐自如或<lb/>
使之起元忠曰虛實未知隠客至人使起元忠曰俟宣<lb/>
勅已既宣勅乃徐起舞蹈再拜竟無憂喜之色<hi>同上</hi>李朝<lb/>
隠前後執破斜封官一千四百餘人怨謗紛然朝隠一<lb/>
無所顧<hi>唐睿宗</hi>楊國忠專國權勢薰炙或勸張巡一見且<lb/>
顯用答曰是方為國怪祥朝官不可為也<hi>唐書張巡傳</hi>令狐<lb/>
楚為太原掌書記鄭儋在鎮暴卒不及指授後事軍中<lb/>
喧譁將夜忽數十騎持刃進楚至軍門諸將環之令草<lb/>
<pb n="KR3k0025_WYG_049-9a"/>
遺表楚在白刃之中搦管立成讀示三軍無不感泣由<lb/>
是名重<hi>唐書</hi>李希烈留顔真卿不遣朱滔王武俊田悦李<lb/>
納各遣使詣希烈上表稱臣召顔真卿示之真卿叱之<lb/>
曰汝知有罵安祿山死者顔杲卿乎乃吾兄也吾年八<lb/>
十知守節死耳希烈乃使甲士十人守真卿於館舎掘<lb/>
坎於庭云欲坑之真卿怡然見希烈曰死生已定何必<lb/>
多端亟以一劒相與豈不快公心事邪希烈乃謝之<hi>唐徳</hi>
<hi>宗紀</hi>蘇檢數為韓偓經營入相且遣清吏告偓偓曰乃欲<lb/>
<pb n="KR3k0025_WYG_049-9b"/>
以此相汙<hi>唐昭宗紀</hi>
傳記劉裕次山陽聞何無忌敗績卷甲兼行將渡而風<lb/>
急衆咸難之裕曰若有天命風當自息若其天不助舟<lb/>
覆溺何足為怪即令登舟舟移而風自息<hi>三十國春秋</hi>居磨<lb/>
涅之中無緇磷之損<hi>世説中注</hi>嵇康臨死顔色不變謂其兄<lb/>
曰以琴來不兄曰已至康取調之為太平引曲成歎曰<lb/>
太平引絶於今日矣<hi>文王傳</hi>夏侯𤣥嘗倚柱作書霹靂其<lb/>
柱神色不變作書如故<hi>世説</hi>
<pb n="KR3k0025_WYG_049-10a"/>
集吞縱之強不能反蹈海之志漂鹵之威不能降西山<lb/>
之節<hi>陸士衡連珠</hi>烈火流金不能焚景沈寒凝海不能結風<lb/>
　迅風凌雨不謬晨禽之察勁隂殺節不凋寒木之心<lb/>
<hi>並同上</hi>舉世非之力行而不惑者千百年一人而已<hi>韓退之伯</hi>
<hi>夷頌</hi>金可鎔不可使為汚腐水可濁不可使為塵糞<hi>元次山</hi>
勢去未須悲時來何足喜<hi>白侍郎</hi>波濤喧衆口藜藿靜吾<lb/>
廬<hi>劉長卿</hi>飛語霜動明誠山立<hi>李義山文</hi>常經磨涅不改堅白<lb/>
<hi>杜牧之</hi>俾吾為秋毫之杪吾亦自足不見其小俾吾為泰<lb/>
<pb n="KR3k0025_WYG_049-10b"/>
山之阿吾亦無餘不見其多<hi>唐文粹</hi>踐危機不易心處横<lb/>
潰不忘國奮身拔跡於豺狼之口道不汙而磨滅<hi>同上</hi>劒<lb/>
淬愈利玉燒不燃<hi>孫可之文</hi>靈豸亷角比干獻骨合此僨烈<lb/>
在公為笏怒虎可唾笏不可挫峭華可拔笏不可折柱<lb/>
天不仄指日不蝕<hi>同上</hi>
本朝召端使髙麗遇風濤檣折舟人大恐公恬然讀書<lb/>
若在齋閤時<hi>玉壺清話</hi>舉世皆寃而語言未嘗以自及以窮<lb/>
至死而妻子不見其悲忻<hi>歐公祭尹師魯文</hi>死生之間既已能<lb/>
<pb n="KR3k0025_WYG_049-11a"/>
通於性命憂患之至宜其不累於心胷<hi>同上</hi>泰山覆於前<lb/>
而色不變麋鹿興於左而目不瞬<hi>老泉文</hi>司馬温公嘗曰<lb/>
並馳萬馬中能駐足者其王存乎<hi>王存墓志</hi>得志遂茂而不<lb/>
驕不得志瘁瘠而不辱羣居不倚獨立不懼<hi>東坡墨君堂記</hi>毁<lb/>
譽幾至於萬端夷險常持於一意<hi>臨川集</hi>確然金石心不<lb/>
畏蚊蚋觸<hi>蘇子由集</hi>金石不隨波<hi>黄魯直詩</hi>千重浪裏平安過百<lb/>
尺竿頭穏下來<hi>陳從易作王文穆罷相詩</hi>處士不生巫峽夢虛勞雲<lb/>
雨下陽臺<hi>陳希夷詩見青瑣</hi>
<pb n="KR3k0025_WYG_049-11b"/>
　　　無定力<lb/>
子性猶湍水也決諸東方則東流決諸西方則西流<hi>孟子</hi>
史子夏入聞夫子之道而樂出見紛華盛麗而悦<hi>史記孔子</hi>
<hi>弟子列傳</hi>王莽誅甄豐辭所連及便收不請時揚雄校書天<lb/>
祿閣上治獄使者來欲收雄雄恐不能免乃従閣上自<lb/>
投下幾死<hi>西漢本傳</hi>或謂讜是復慮為非不知所定<hi>漢章紀</hi>帝<lb/>
問侍中爰延朕何如主也曰陛下為漢中主帝曰何以<lb/>
言之曰尚書令陳蕃任事則治中常侍黄門與政則亂<lb/>
<pb n="KR3k0025_WYG_049-12a"/>
是以知陛下可與為善可與為非<hi>漢桓紀</hi>髯參軍短主簿<lb/>
能令公喜能令公怒<hi>晉書郄超傳</hi>帝嘗問樂運曰卿言太子<lb/>
何如人對曰中人問中人狀對曰齊桓公是也管仲相<lb/>
之則霸竪貂輔之則亂可與為善可與為惡<hi>陳宣紀</hi>一迴<lb/>
一惑在於瞬息之間自可自否變於帷房之所<hi>唐太宗</hi>
傳記有與曽子同名族者而殺人人告曽子母曰曾參<lb/>
殺人曾子之母曰吾子不殺人織自若有頃焉人又曰<lb/>
曾參殺人其母尚織自若也頃之又一人告之曰曾參<lb/>
<pb n="KR3k0025_WYG_049-12b"/>
殺人其母懼投杼踰墻而走<hi>戰國䇿</hi>
集依稀似曲纔堪聴又被風吹别調中<hi>北夢瑣言戱唐人書</hi>
　　　堅忍不㧞<lb/>
經之死矢靡它之死矢靡慝<hi>詩</hi>我心匪石不可轉也我<lb/>
心匪席不可卷也<hi>同上</hi>君子雖貧不粥祭器雖寒不衣祭<lb/>
服<hi>記曲禮</hi>君子固窮<hi>語</hi>
子良農不為水旱輟耕良賈不為折閱不市士君子不<lb/>
為貧窮怠乎道<hi>荀</hi>北山愚公年九十欲平太行王屋二<lb/>
<pb n="KR3k0025_WYG_049-13a"/>
山或笑之愚公曰我死有子子又生孫孫又生子子子<lb/>
孫孫無窮匱也而山不加増何若而不平操蛇之神聞<lb/>
之懼懼不已告之於帝帝命夸娥氏二子負二山一厝<lb/>
朔東一厝雍南<hi>列</hi>不以物挫志之謂全<hi>莊</hi>
史司馬崛節以死　晉文公曰困獸猶鬬　楚伐宋華<lb/>
元夜入楚師曰敝邑易子而食析骸而爨雖然城下之<lb/>
盟有以國斃不能從也　請收合餘燼背城借一戰<lb/>
晉文亡十九年守志彌篤<hi>並左</hi>伍子胥窘於江上道乞食<lb/>
<pb n="KR3k0025_WYG_049-13b"/>
志豈嘗須臾忘郢耶故隠忍就功名非烈丈夫孰能致<lb/>
此哉<hi>史記子胥傳</hi>豫讓事智伯智伯滅讓挾匕首刺襄子襄<lb/>
子釋之頃之漆身為癩吞炭為啞行乞於市曰所以為<lb/>
此者將以愧天下後世之為人臣懐二心以事其君者<lb/>
也頃之襄子出讓伏橋下馬驚襄子乃數讓讓曰臣固<lb/>
伏誅願請君之衣而擊之以致報讐之意則死不恨襄<lb/>
子持衣與讓拔劒三躍而擊之曰吾可以下報智伯矣<lb/>
<hi>史本傳</hi>藺相如奉趙璧於秦秦王喜傳示左右相如視秦<lb/>
<pb n="KR3k0025_WYG_049-14a"/>
王無意償趙城乃曰璧有瑕請指示王王授璧相如持<lb/>
璧却立倚柱怒髮衝冠曰臣觀大王無意償趙王城故<lb/>
取璧大王必欲急臣臣頭與璧俱碎於柱矣相如持其<lb/>
璧睨柱欲以擊柱秦王乃辭謝相如懐其璧從徑道歸<lb/>
璧于趙<hi>同上</hi>屈原曰誰能以身之察察受物之汶汶者乎<lb/>
寜赴湘流而𦵏於江魚腹中耳又安能以皓皓之白而<lb/>
蒙世之塵埃乎<hi>同上</hi>張儀謂其妻曰視吾舌尚在不其妻<lb/>
曰舌在也儀曰足矣<hi>史張儀傳</hi>髙皇帝誅項籍舉兵圍魯魯<lb/>
<pb n="KR3k0025_WYG_049-14b"/>
中諸儒尚講誦習禮樂絃歌之聲不絶<hi>史記儒林</hi>所以隠忍<lb/>
茍活幽糞土之中而不辭者恨私心有所不盡鄙没世<lb/>
而文采不表於後也<hi>西漢司馬遷傳</hi>馬援曰丈夫為志窮當益<lb/>
堅老當益壯<hi>東漢本傳</hi>梁謝舉兄子僑素貴嘗一朝無食其<lb/>
子啓欲以班史質錢答曰寜餓死豈可以此充食乎<hi>南史</hi>
張巡許逺可謂烈丈夫矣以疲卒數萬嬰孤墉抗方張<lb/>
不制之虜鯁其喉牙使不得搏食牽掣首尾豗潰梁宋<lb/>
間大小數百戰力盡乃死<hi>唐書本傳</hi>
<pb n="KR3k0025_WYG_049-15a"/>
集亦余心之所善兮雖九死其猶未悔<hi>楚辭</hi>寜溘死而流<lb/>
亡兮余不忍為此態也<hi>同上</hi>當其圍守時外無蚍蜉蟻子<lb/>
之援所欲忠者國與主耳<hi>韓文</hi>但存舌在口當冀身遂心<lb/>
<hi>賈浪仙</hi>無傷禽哀鳴之意有困獸猶鬬之心<hi>李文錢</hi>手張空<lb/>
拳力殫氣雄<hi>劉長卿</hi>
本朝金百死而不化水萬折而東流<hi>陳瑩中</hi>
　　　望風而靡<lb/>
史吳伐魯㣲虎欲攻王舎私屬徒七百人三踊於幕庭<lb/>
<pb n="KR3k0025_WYG_049-15b"/>
吳子聞之一夕三遷<hi>左</hi>從風而靡<hi>西漢韓信傳</hi>養由睇而猿<lb/>
號<hi>西漢班固叔傳</hi>范滂按部守吏自知賍汙望風解印綬去<hi>後漢</hi>
<hi>本傳</hi>苻堅敗于淝水餘衆奔潰聞風聲鶴唳皆以為王師<lb/>
至<hi>晉書謝𤣥傳</hi>應弦而倒<hi>北史李/彪傳</hi>望風輒奔<hi>新唐書房𤣥齡傳</hi>河北<lb/>
二十四郡無一忠臣耶<hi>唐書顔真卿傳</hi>
集命使西征隨流而攘風之所被罔不披靡<hi>選</hi>
傳記鄉邑望烟而奔城郭觀塵而潰<hi>典論</hi>
本朝馬尾所嚮無不望風奔潰<hi>司馬温公魏元論</hi>猛虎處於深<lb/>
<pb n="KR3k0025_WYG_049-16a"/>
山則百獸震恐而不敢出非吾則爾拒而爾則不吾抗<lb/>
也<hi>蘇子由文</hi>
　　　自負<lb/>
子子路曰由願得白羽若月赤羽若日鐘鼓之音上震<lb/>
於天旗旍繽紛下蟠于地由當一隊而敵之必也攘地<lb/>
千里搴旗執馘唯由能之<hi>家語</hi>管仲曾西之所不為也而<lb/>
子為我願之乎　夫天未欲平治天下也如欲平治天<lb/>
下當今之世舎我其誰也　以位則子君也我臣也何<lb/>
<pb n="KR3k0025_WYG_049-16b"/>
敢與君友也以徳則子事我者也奚可與我友千乗之<lb/>
君求與之友而不可得也而況可召與<hi>並孟</hi>鬻子年九十<lb/>
見文王文王曰嘻老矣鬻子曰若使臣捕虎逐鹿則老<lb/>
矣使臣䇿國事則臣年尚少因立為師<hi>鬻子</hi>在山澤而有<lb/>
廊廟之志<hi>文中</hi>
史欒武子曰不可以當吾世而失諸侯<hi>左</hi>毛遂曰使遂<lb/>
早得處囊中乃穎脱而出非特其末見而已<hi>史記平原君傳</hi>蔡澤<lb/>
從唐舉相曰富貴吾所自有不知者夀也<hi>史記</hi>趙王思復<lb/>
<pb n="KR3k0025_WYG_049-17a"/>
得㢘頗㢘頗亦思復用於趙王使使召亷頗亷頗見使<lb/>
者一飯斗米肉十斤被甲上馬以示可用<hi>秦紀</hi>先從隗始<lb/>
<hi>周紀</hi>韓信家貧𦵏母行營髙敞地令旁可置萬家堵<hi>西漢本傳</hi>
韓信曰臣多多益善<hi>前漢本傳</hi>里中社陳平為宰分肉甚均<lb/>
曰嗟乎使平得宰天下亦如此肉矣<hi>漢髙紀</hi>蒯通自序其<lb/>
説號曰雋永<hi>西漢本傳雋字兖反肥肉也永長也以其所論甚善</hi>韓安國曰死灰<lb/>
獨不復燃乎　終軍自願受長纓羈南越王致之闕下<lb/>
　終軍歩入關關吏與繻問何為吏曰為復傳還當合<lb/>
<pb n="KR3k0025_WYG_049-17b"/>
符軍曰丈夫西遊終不復傳還棄繻而去<hi>並同上</hi>士病不<lb/>
明經術經術茍明取青紫如俛拾地芥<hi>西漢夏侯勝傳</hi>郭丹曰<lb/>
丹不乗使者車終不出關去家十有一年果乗髙車出<lb/>
關<hi>東漢本傳</hi>梁竦自負其才曰大丈夫居世生當封侯死當<lb/>
廟食州縣之職徒勞人耳<hi>同上</hi>虞詡笑曰不遇盤根錯節<lb/>
無以别利器此乃吾立功之秋也<hi>漢殤紀</hi>禰衡唯善孔融<lb/>
楊脩常稱曰大兒孔文舉小兒楊徳祖餘子碌碌不足<lb/>
數<hi>東漢本傳</hi>曹操從容謂𤣥徳曰今天下英雄惟使君與操<lb/>
<pb n="KR3k0025_WYG_049-18a"/>
耳本初之徒不足數也<hi>漢獻紀</hi>韓遂請與操相見時秦胡<lb/>
觀者前後重沓操笑謂之曰爾欲觀曹公耶亦猶人也<lb/>
非有四目兩口但多智耳<hi>同上</hi>𤣥徳曰孔北海知世間有<lb/>
𤣥徳耶<hi>吳志</hi>廖化欲與宗預詣諸葛瞻預曰吾等年踰七<lb/>
十但少一死何求於年少輩而屑屑造其門耶遂不徃<lb/>
<hi>蜀志宗預傳</hi>王濬恢廓有大志嘗起宅開門前路廣十步曰<lb/>
吾欲使容長㦸幡旗數萬<hi>晉書本傳</hi>山濤布衣家貧謂妻韓<lb/>
氏曰忍饑寒我後當作三公　孫綽作天台賦示友人<lb/>
<pb n="KR3k0025_WYG_049-18b"/>
范榮期云卿試擲地當作金石聲也　謝琨曰一丘一<lb/>
壑自謂過之<hi>過庾亮也</hi>祖逖渡江擊楫而誓曰祖逖不能清<lb/>
中原而復濟者有如大江<hi>並同上</hi>石勒曰若遇光武當並<lb/>
驅中原未知鹿死誰手<hi>晉書載記</hi>周顗曰今年殺諸賊奴取<lb/>
金印如斗大繫肘<hi>本傳</hi>謝安妻見家門富貴而安獨靜退<lb/>
乃謂曰丈夫不如此也安掩鼻曰恐不免耳<hi>晉書本傳</hi>謝安<lb/>
甚敬王獻之因問曰吾書何如家君曰固不同安曰外<lb/>
論不爾曰人那得知<hi>同上</hi>涼張邕驕矜淫縱國人患之張<lb/>
<pb n="KR3k0025_WYG_049-19a"/>
天錫所親劉肅謂天錫曰正當速除之耳天錫曰安得<lb/>
其人肅曰肅即其人也肅年時未二十天錫曰汝年少<lb/>
更求其助肅曰趙白駒與肅二人足矣<hi>晉海西公傳</hi>燕主垂<lb/>
議伐西燕垂曰吾比老叩囊底智足以取之終不復留<lb/>
此賊以累子孫<hi>晉武紀</hi>王羲之自稱我書比鍾繇當抗行<lb/>
比張芝草猶當雁行也<hi>晉書本傳</hi>胡藩曰劉毅一談一詠自<lb/>
許以為雄豪<hi>晉紀</hi>崔浩纎妍潔白如美婦人常自謂才比<lb/>
張良而稽古過之<hi>宋紀</hi>王儉曰江左風流宰相唯有謝安<lb/>
<pb n="KR3k0025_WYG_049-19b"/>
蓋自況也<hi>王儉傳</hi>裴子野曰為文人皆得於手我獨得於<lb/>
心<hi>南史本傳</hi>胷中貯千卷書使人那得不畏服<hi>北史崔陵傳</hi>王侃<lb/>
不交遊親朋勸其出仕侃曰茍有良田何憂晩嵗但恨<lb/>
無其才爾<hi>北史</hi>周武謂楊素曰善自勉之勿憂不富貴應<lb/>
聲答曰臣但恐富貴來逼臣臣無心圖富貴<hi>隋書</hi>隋王羆<lb/>
曰老羆當道卧貛子安得過<hi>同上</hi>激濁揚清疾惡好善臣<lb/>
於數子有一日之長<hi>唐書王珪傳</hi>李靖常曰丈夫遭遇要當<lb/>
以功名取富貴何至作章句儒<hi>唐書本傳</hi>李晟謂所親曰吾<lb/>
<pb n="KR3k0025_WYG_049-20a"/>
生長西陲備諳虜情<hi>同上</hi>裴度辟皇甫湜為判官度修福<lb/>
先寺將立碑求文於白居易湜怒曰近捨湜而逺取居<lb/>
易請從此辭<hi>唐書韓愈傳</hi>韓愈自視遷雄至固以下不論也<lb/>
<hi>唐書賛</hi>自比孟軻以荀況揚雄為未醇<hi>唐書韓愈傳</hi>李懐逺宗<lb/>
人欲籍以髙䕃懐逺曰因人之勢髙士恥之假䕃而官<lb/>
豈吾心耶擢四科第　鄭人表常自曰天瑞有五色雲<lb/>
人瑞有鄭人表<hi>並唐書本傳</hi>
傳記婁敬過洛陽曰臣之䇿能不血刃坐羈匈奴頭着<lb/>
<pb n="KR3k0025_WYG_049-20b"/>
陛下前<hi>三輔故事</hi>李元禮髙自摽持欲以天下名教是非為<lb/>
己任<hi>世説新語</hi>張賓自謂昆弟曰吾言智䇿鑒識不後張子<lb/>
房但不遇髙祖耳<hi>崔鴻後趙錄</hi>僧支遁曰既有凌霄之姿何<lb/>
肯為人耳目玩乎<hi>世説</hi>後魏楊大眼曰若使旗鼓相望瞋<lb/>
眸奮發足以使君亡魄喪膽<hi>談藪</hi>猛虎不處卑勢勁鷹不<lb/>
立垂枝<hi>蔣子方機論</hi>司馬相如徃京師過蜀郡升僊橋題其<lb/>
柱曰不乗駟馬不復過此<hi>白氏六帖</hi>楚丘先生見孟嘗君曰<lb/>
先生老矣春秋髙矣多遺忘矣何以教文先生曰使我<lb/>
<pb n="KR3k0025_WYG_049-21a"/>
投石斥距追車赴馬逐麋鹿將虎豹吾則老矣使我操<lb/>
計謀殺精神決嫌疑出正辭尚諸侯吾乃始壯耳何老<lb/>
之有孟嘗君勃然汗出至踵曰文過耳<hi>韓詩外傳</hi>劉長卿每<lb/>
題詩不言姓但曰長卿<hi>雲溪友議</hi>皮日休傲誕自號間氣布<lb/>
衣　沙門貫休風騷之外精於筆札成中令問其筆法<lb/>
休曰此事須登壇而授安可草草而言<hi>北夢瑣言</hi>鍾子期死<lb/>
伯牙子屛琴絶絃終身不鼓以為時無足為鼓琴者<hi>劉向</hi>
<hi>説苑</hi>
<pb n="KR3k0025_WYG_049-21b"/>
集知我者希則我貴矣<hi>揚雄解嘲</hi>鳯凰集南嶽羞與燕雀羣<lb/>
<hi>劉公幹</hi>雖逍遥於廣厦實擊厲於中原<hi>選傅𤣥鷹賦</hi>生必耀華<lb/>
名於玉牒没則勒洪伐於金䇿<hi>張景陽七命</hi>懐紀燕山石思<lb/>
開函谷關<hi>徐敬業琅琊城作</hi>排朱門而獨逺昇青雲而自致匪<lb/>
偷光於隣壁寜假輝於陽燧終狥已以致能靡因人以<lb/>
成事　雖不能縱逸韻於霜臯唳野致九天之響頗亦<lb/>
蓄苛芬於露薄垂薰有十步之芳<hi>駱賓王</hi>安能與尺鷃决<lb/>
起但搶榆<hi>孟浩然</hi>人生若不能帥表朝廷即當老死山谷<lb/>
<pb n="KR3k0025_WYG_049-22a"/>
彼區區於財貨之末局局於權勢之門縱得鍾鼎亦胡<lb/>
顔受納<hi>元次山</hi>杜陵有布衣老大意轉拙許身一何愚自<lb/>
比稷與契居然成濩落白首甘契闊蓋棺事則已此志<lb/>
常覬豁窮年憂黎元嘆息腸内熱非無江海志瀟洒送<lb/>
日月　虎氣必騰上龍身寜乆藏<hi>並杜詩</hi>心藏風雲世莫<lb/>
知　騄驥本天馬素非伏櫪駒　韓信羞將絳灌比禰<lb/>
衡恥逐屠沽兒　青雲當自致何以求知音　李太白<lb/>
上裴長史書曰他人之文猶山無煙霞春無草樹白之<lb/>
<pb n="KR3k0025_WYG_049-22b"/>
文光明洞徹句句動人<hi>並李白</hi>自矜當無對<hi>韓文猛虎行</hi>當今<lb/>
盲於心者皆是若籍自謂獨盲於目爾<hi>韓文代張籍書</hi>使其道<lb/>
由愈而粗傳雖滅死萬萬無恨<hi>韓愈答孟簡書</hi>承先人後者在<lb/>
孫惟汝在子惟吾<hi>韓文</hi>自度若世無孔子不當在弟子列<lb/>
<hi>韓文與吕山人書</hi>固余異於牛馬兮寜止乎飲水而求芻　羣<lb/>
雌孤雄意態横出　誰為傾國媒自許連城價　懐竒負<lb/>
氣不隨人後　沖天鵬翅闊報國劒鋩寒　天不欲使<lb/>
兹人有知乎則吾之命不可期如使兹人有知乎非我<lb/>
<pb n="KR3k0025_WYG_049-23a"/>
其誰哉其行道其為書其化今其傳逺必有在矣<hi>並韓文</hi>
鋪張對天之閎休揚厲無前之偉績編之乎詩書之䇿<lb/>
而無愧措之乎天地之間而無虧雖使古人復生臣亦<lb/>
未肯多讓<hi>韓文潮州謝上表</hi>配圭璋而為貴豈泥滓而為儔<hi>栁文</hi>
<hi>波沙揀金賦</hi>金之為寳恥居下流<hi>同上</hi>低回且向籠間宿奮迅<lb/>
終湏天外飛　崔杜鞭齊下元常轡共驅　若不佩金<lb/>
印即合翳玉芝<hi>白樂天</hi>振臂猶堪呼一擲爭知常下不成<lb/>
盧<hi>劉賓客</hi>雲霄坐應致<hi>劉長卿</hi>老虎終開眼兒蟲㑹叩頭但<lb/>
<pb n="KR3k0025_WYG_049-23b"/>
令吾舌在何畏不封侯<hi>張家吉文</hi>肯與夫斗筲者決得失於<lb/>
一夫之目　砥名礪節易地改轍冀桑榆之未晩得雌<lb/>
雄之一決<hi>唐文粹</hi>將攜健筆干明主<hi>杜牧之</hi>
本朝萬里秋風天外意　誰言一身窮自待九鼎重<hi>歐文</hi>
枯朽猶能出菌芝<hi>坡詩</hi>海底鯤魚㑹化鵬<hi>蘇子由詩</hi>吾文如萬<lb/>
斛泉源不擇地而出在平地滔滔汨汨雖一日千里無<lb/>
難<hi>東坡</hi>
　　　自期逺到<lb/>
<pb n="KR3k0025_WYG_049-24a"/>
經士不可以不𢎞毅任重而道逺仁以為己任不亦重<lb/>
乎死而後已不亦逺乎<hi>語</hi>
史鄙没世而文采不表於後<hi>漢司馬遷書</hi>舒吾陵雲羽奮此<lb/>
千里足超邁絶塵驅倐忽誰能逐　脩翼無卑栖逺趾<lb/>
不步局<hi>東漢酈炎傳</hi>
集逸翮思拂霄駿足羨逺遊<hi>郭景純遊仙詩</hi>指蓬壺而播翰望<lb/>
崑閬而揚音<hi>鮑照鶴賦</hi>非刻金石列圖象揚𢎞懿崇耿光則<lb/>
顒然衆情孰克慰滿<hi>陳子昻集</hi>鸞陞鴻漸期紫氛兮<hi>同上</hi>逸翮<lb/>
<pb n="KR3k0025_WYG_049-24b"/>
方翥脩途兹始冀頡頏乎九霄將翺翔乎萬里<hi>李文山</hi>老<lb/>
驥思千里饑鷹待一呼<hi>杜詩</hi>願言成羽翼奮趐凌丹梯<hi>元微</hi>
<hi>之集</hi>竊攀屈宋宜方駕恐與齊梁作後塵<hi>杜詩</hi>九霄排直上<lb/>
萬里整前期<hi>元微之集</hi>那得作牛後更擬助鴻飛　迅阪㸔<lb/>
鵬舉髙音待鶴鳴所期人拭目焉肯自佯盲　鵬翼張<lb/>
風期萬里<hi>並同上</hi>駿足思長阪<hi>陸韓卿詩</hi>溪澗豈能留得住終<lb/>
歸大海作波濤<hi>唐宣東瀑布詩</hi>誰謂青雲髙鵬飛終背負<hi>劉賓客集</hi>
吾將奮鱗於太空兮奚獨慕此江湖吾將發榮於蟠桃<lb/>
<pb n="KR3k0025_WYG_049-25a"/>
兮奚獨守此蒿蔞吾將蕩其魄兮驂風軔與車軌謁帝<lb/>
於㝠㝠之天兮秉其生殺之樞<hi>皮日休集</hi>
本朝劉瑀曰騏驥一蹙自造青雲何至與駑馬爭路<hi>續説</hi>
庶幾垂後世不黙死芻豢<hi>歐公集</hi>世間萬事皆塵土留取<lb/>
功名乆逺㸔<hi>蔡君謨詩</hi>欲為天下屠龍手肯讀人間非聖書<lb/>
<hi>邵堯天詩集</hi>
　　　自信<lb/>
經孔子曰我戰則克祭則受福<hi>記</hi>考諸三王而不謬建<lb/>
<pb n="KR3k0025_WYG_049-25b"/>
諸天地而不悖質諸鬼神而無疑百世以俟聖人而不<lb/>
惑<hi>記</hi>孔子曰十室之邑必有忠信如丘者焉不如丘之<lb/>
好學也　子曰丘之禱乆矣　子曰天生徳於予桓魋<lb/>
其如予何　子畏於匡曰文王既没文不在兹乎天之<lb/>
未喪斯文也匡人其如予何<hi>並語</hi>
子聖人復起必從吾言矣　有王者起必來取法　知<lb/>
我者其惟春秋乎罪我者其惟春秋乎<hi>並孟</hi>宋桓魋欲害<lb/>
孔子孔子稱天生徳於予魯臧倉毁孟子孟子曰臧氏<lb/>
<pb n="KR3k0025_WYG_049-26a"/>
之子焉能使予不遇哉<hi>孟子序</hi>
史鄭子産曰禮義之不愆何恤人之言　晉叔向曰祁<lb/>
大夫外舉不棄讎内舉不失親其獨遺我乎<hi>並左</hi>三得相<lb/>
而不喜知其才自得之也三去相而不悔知非己之罪<lb/>
也<hi>史孫叔敖傳</hi>參聞何薨告舎人趨治行吾將入相居無何<lb/>
使者果召參始參㣲時與蕭何善及為將相有隙至何<lb/>
且死所推賢唯參<hi>漢惠紀</hi>朱邑且死囑其子曰我故為桐<lb/>
鄉嗇夫其民吏愛我必𦵏我桐鄉後世子孫奉我不如<lb/>
<pb n="KR3k0025_WYG_049-26b"/>
桐鄉民及死其子𦵏之桐鄉民果共為邑起冢立祠祭<lb/>
至今不絶<hi>西漢本傳</hi>王賀為繡衣御史逐捕魏郡盜多所縱<lb/>
捨以奉使不稱免嘆曰吾聞活人子孫有封吾所活者<lb/>
萬餘人後世其興乎<hi>漢武紀</hi>鄧禹嘗謂人曰吾將百萬之<lb/>
衆未嘗妄殺一人後世必有興者叔父陔曰嘗聞活千<lb/>
人者子孫有封兄訓為謁者使修石田河嵗活數千人<lb/>
天道可信家必蒙福<hi>漢和紀</hi>陸元方為宰相每有遷除宻<lb/>
封以進未嘗漏露臨終曰吾於人多隂徳子孫其未衰<lb/>
<pb n="KR3k0025_WYG_049-27a"/>
乎<hi>通鑑</hi>
傳記于公築治廬舎謂匠人曰為我髙門我治獄未嘗<lb/>
有所冤我後世必有封者<hi>説苑貴徳篇</hi>
集履乗石而周公不以為疑<hi>文選注乗石王所登車石也</hi>自保曾參<lb/>
不殺人<hi>元微之</hi>文書自傳道奚待史筆垂<hi>韓集</hi>昔揚子雲著<lb/>
太𤣥人皆笑之子雲言曰世不我信無害也後世復有<lb/>
揚子雲必好之矣<hi>韓集與馮宿論文書</hi>作者不祈人之知也明矣<lb/>
直百世以俟聖人而不惑質鬼神而不疑耳　人以為<lb/>
<pb n="KR3k0025_WYG_049-27b"/>
拙臣行不疑<hi>並韓集</hi>武王周公聖人也率天下之賢士與<lb/>
天下之諸侯而徃攻之未嘗聞有非之者也彼伯夷叔<lb/>
齊乃獨以為不可殷既滅矣天下宗周彼二子乃獨恥<lb/>
食其粟餓死而不顧繇是而言夫豈有為而為哉信道<lb/>
篤而自知明者也<hi>韓集伯夷頌</hi>人不易物鍾離委珠而徒為<lb/>
心茍無瑕伯夷飲泉而何爽　事直皇天在<hi>並白樂天</hi>茍吾<lb/>
道之無爽又何陋於斯土顧言行之有常雖蠻貊兮可<lb/>
處<hi>皇甫湜</hi>但教方寸無諸毒狼虎叢中也立身<hi>馮道詩見青箱雜記</hi>
<pb n="KR3k0025_WYG_049-28a"/>
本朝平生仗忠信今日任風波<hi>唐子方詩</hi>人之情諱有而不<lb/>
諱無離婁之明人謂之瞽不愠矣栁下惠之清人謂之<lb/>
汚不怍矣<hi>涑水迂書</hi>故晉國王公嘗手植三槐于庭曰吾子<lb/>
孫必有為三公者已而其子文正公相真宗於祥符景<lb/>
徳之間　夫寓物於人明日而取之有得有否而晉公<lb/>
修徳於身責報於天取必於數十年之後如持左契交<lb/>
手相付吾是以知天之果可必也<hi>並東坡三槐堂記</hi>
　　　不能自信<lb/>
<pb n="KR3k0025_WYG_049-28b"/>
史王莽誅劉棻時揚雄校書天祿閣上治使者來欲收<lb/>
雄雄恐不能免迺從閣上自投下幾死<hi>西漢本傳</hi>
傳記魯人有與曾子同名族者而殺人人告曾子母曰<lb/>
曾參殺人曽子之母曰吾子不殺人織自若有頃焉人<lb/>
又曰曾參殺人其母尚織自若頃之又一人告之曰曾<lb/>
參殺人其母懼投杼踰牆而走<hi>戰國䇿</hi>
　　　自暴<lb/>
經小人以小善為無益而弗為也<hi>易</hi>力不足者中道而<lb/>
<pb n="KR3k0025_WYG_049-29a"/>
廢今汝畫　困而不學民斯為下矣<hi>並語</hi>
子一羽之不舉為不用力焉輿薪之不見為不用明焉<lb/>
　為長者折枝語人曰我不能是不為也非不能也<lb/>
以為無益而捨之者不耘苗者也　有是四端而自謂<lb/>
不能者自賊者也　飽食暖衣逸居而無教則近於禽<lb/>
獸　自暴者不可與有言也自棄者不可與有為也言<lb/>
非禮義謂之自暴也吾身不能居仁由義謂之自棄也<lb/>
　曠安宅而弗居舎正路而弗由哀哉　徐行者豈人<lb/>
<pb n="KR3k0025_WYG_049-29b"/>
所不能哉所不為也　於不可已而已者無所不已<lb/>
不恥不若人何若人有<hi>並孟</hi>
集如彼梓材弗勤丹漆雖勞樸斵終負素質<hi>張茂先勵志詩</hi>人<lb/>
非生而知之者孰能無惑惑而不從師其為惑也終不<lb/>
解矣<hi>韓文師説</hi>
本朝班固論劇孟郭解之流皆有絶異之姿而惜其不<lb/>
入於道徳茍放縱於末流<hi>東坡集</hi>
　　　不茍合<lb/>
<pb n="KR3k0025_WYG_049-30a"/>
經衛靈公間陳於孔子孔子曰俎豆之事則嘗聞之矣<lb/>
軍旅之事未之學也<hi>語</hi>
子御者且羞與射者比<hi>孟</hi>周衰戰國縱横取士先權謀<lb/>
孟子以儒道遊於諸侯不肯枉尺直尋時君咸謂之迂<lb/>
濶於事終莫能聴納其説　衛靈公問陳於孔子孔子<lb/>
答以俎豆梁惠王問利國孟子對以仁義<hi>並孟序</hi>
史陳敬仲為齊工正飲桓公酒樂公曰以火繼之辭曰<lb/>
臣卜其晝未卜其夜不敢<hi>左</hi>梁惠王謀欲攻趙孟軻稱<lb/>
<pb n="KR3k0025_WYG_049-30b"/>
太王去邠此豈有意阿世俗茍合哉<hi>史孟軻傳</hi>叔孫通徴魯<lb/>
諸生魯兩生不肯行曰禮樂所由起積徳百年而後可<lb/>
興也吾不忍為公所為公徃矣無汚我<hi>史本傳</hi>行不茍合<lb/>
義不取容<hi>史朱建傳</hi>鳯凰翔于千仞之上兮覽徳輝而下之<lb/>
見細徳之險微兮遥增擊而去之<hi>史賈生傳</hi>鍾期死伯<lb/>
牙絶絃破琴而不肯與衆鼓獿人亡<hi>獿乃髙反古之善墍者</hi>匠<lb/>
石輟斤而不敢妄斵<hi>西漢揚雄傳</hi>任延為武威太守帝戒<lb/>
之曰善事上官無失名譽延曰忠臣不私私臣不忠<lb/>
<pb n="KR3k0025_WYG_049-31a"/>
上下和同非陛下之福善事上官不敢奉詔<hi>本傳</hi>周璆髙<lb/>
潔之士前後郡守招命莫肯至唯蕃能致焉<hi>東漢陳蕃傳</hi>禰<lb/>
衡始達潁川隂懐一刺既而無所之適至於刺字漫滅<lb/>
<hi>東漢本傳</hi>裴頠薦韋忠於張華華辟之忠辭疾不起人問其<lb/>
故忠曰張茂先華而不實裴逸民欲而無厭棄典禮而<lb/>
附賊后此豈大丈夫之所為哉逸民每有心託我我常<lb/>
恐其溺於深淵而餘波及我況可褰裳而就之哉<hi>晉傳紀</hi>
王述嘗見王遵每發言一坐莫不賛美述正色曰人非<lb/>
<pb n="KR3k0025_WYG_049-31b"/>
堯舜何得每事盡善<hi>晉書王述傳</hi>殷仲文還姑熟祖送傾朝<lb/>
桓謙要王𢎞之同行答曰凡祖離送别必在有情與殷<lb/>
風馬不接無縁陪從<hi>沈約宋書</hi>
傳記鍾子死伯牙終身不復鼓琴以為世無足為鼔琴<lb/>
者<hi>吕氏春秋</hi>
集鸞鳯循四極而回周兮見盛徳而後下<hi>楚辭</hi>連城之珍<lb/>
俟楚文而乃進崩山之操待鍾期而後發<hi>王績文</hi>莫將流<lb/>
水引空向俗人彈<hi>駱賓王</hi>儼有直道侃無媚辭<hi>張説之文</hi>嗟彼<lb/>
<pb n="KR3k0025_WYG_049-32a"/>
苦節士素於圓鑿方<hi>杜工部</hi>今所以惡衣食窮體膚麋鹿<lb/>
之與遊猿狖之與居固自以身不能與時從順俯仰故<lb/>
甘心自絶而不悔焉<hi>韓文</hi>所詣少不㑹意徑還不留雖水<lb/>
禽決起山鹿駭去之不若也<hi>陸魯望</hi>寜方為皂不圓為卿<lb/>
寜方為汙辱不圓為顯榮　性不茍合居常寡徒<hi>並唐文粹</hi>
我受狷介性立為頑鈍身平生雖寡合今即無緇磷<hi>白侍</hi>
<hi>郎</hi>
本朝當戰國時儀秦以口舌取富貴孟子與公孫丑之<lb/>
<pb n="KR3k0025_WYG_049-32b"/>
徒方且歴論養浩之説宜當時以為迂濶<hi>鳴道集</hi>棋逢敵<lb/>
手纔堪着琴少知音不願彈<hi>邵堯夫</hi>
　　　茍容<hi>附迎合</hi>
經志在隨人所執下也<hi>易</hi>鄉原徳之賊也<hi>語注云原人趨向容媚而</hi>
<hi>合之</hi>
子長君之惡其罪小逢君之惡其罪大<hi>孟</hi>偷合茍容<hi>荀子</hi>
生斯世也為斯世也善斯可矣閹然媚於世也者是鄉<lb/>
原也<hi>孟</hi>
<pb n="KR3k0025_WYG_049-33a"/>
史叔孫通儒服漢王憎之乃變其服服短衣楚製<hi>史本傳</hi>
養交安祿<hi>史記</hi>叔孫通為綿蕞野外<hi>西漢本傳師古曰蕞與蕝同應劭曰立竹</hi>
<hi>及茅索縈之習禮儀其中如淳曰以茅剪樹地為纂位尊卑之次也</hi>張湯漢武帝時為廷<lb/>
尉即上意所欲辠予監吏深刻者即上意所欲釋予監<lb/>
吏輕平者<hi>西漢書</hi>韓増代張安世領尚書事以温顔遜辭<lb/>
承上接下無所失意保身固寵不能有所建明<hi>漢書韓王信傳</hi>
公孫𢎞懐智飾詐以阿人主取容<hi>西漢汲黯傳</hi>以茍容曲從<lb/>
為賢以阿黙尸祿為智<hi>西漢鮑宣傳</hi>孔光上有所問據經法<lb/>
<pb n="KR3k0025_WYG_049-33b"/>
以心所安而對不希指茍合如不從不敢強諌爭以是<lb/>
乆而安<hi>漢成紀</hi>容回而已<hi>後/漢</hi>公卿選懦容頭過身<hi>漢殤紀</hi>䑕<lb/>
雀偷生茍此一活耳<hi>晉書王濬傳</hi>山濤為吏部尚書濤典選<lb/>
一官闕輒擇才資可為者啓擬數人得詔㫖有所向然<lb/>
後顯奏之<hi>晉世祖</hi>後楊再思在位累載屈節希㫖無所規<lb/>
弼慎畏未嘗忤物或謂再思曰公名髙位重何為屈節<lb/>
如此再思曰世路艱難直者受禍茍不如此何以全其<lb/>
身哉<hi>唐書本傳</hi>蘇味道為相未嘗有所建明脂韋自營而已<lb/>
<pb n="KR3k0025_WYG_049-34a"/>
<hi>唐書</hi>明皇將廢太子帝詔宰相謀之林甫對曰此陛下家<lb/>
事非臣等宜預帝意乃決　以安祿山兼范陽節度使<lb/>
尚書席建侯稱祿山公直李林甫裴寛皆順㫖共稱其<lb/>
美<hi>並唐書</hi>張良娣産子三日起縫戰士衣上止之對曰此<lb/>
非妾自養之時上以是益憐之<hi>唐肅宗</hi>側媚取容<hi>唐書張俾方傳</hi>
王播為相専以承迎為事未嘗言國家安危<hi>唐穆宗紀</hi>
傳記李豐依違二公之間<hi>司馬懿曹爽魏畧</hi>
集懐道以迷國佯愚而不言顛則不扶危則不能安能<lb/>
<pb n="KR3k0025_WYG_049-34b"/>
婉婉以順上逡巡以避患雖保黄耉終夀百年盖志士<lb/>
之所恥愚夫之所賤也<hi>楚辭</hi>或推迻<hi>古移/字</hi>而難容<hi>同上</hi>決耳<lb/>
目之欲以茍容為度<hi>選容</hi>變音聲以順㫖思摧翮而為庸<lb/>
<hi>張華賦</hi>惜位則偷合而不言愛身則茍容而不諫<hi>白傳集</hi>公<lb/>
卿大夫偷合茍容持祿養安<hi>皇甫湜</hi>希仕尺寸狥祿斗升<lb/>
<hi>唐文粹</hi>
　　　雷同<lb/>
史君所謂可據亦曰可君所謂否據亦曰否若以水濟<lb/>
<pb n="KR3k0025_WYG_049-35a"/>
水誰能食之若琴瑟之専壹誰能聴之同之不可也如<lb/>
是<hi>左</hi>衛侯言計非是而羣臣和者如出一口　君出言<lb/>
自以為是而卿大夫莫敢矯其非卿大夫出言亦自以<lb/>
為是而士庶人莫敢矯其非君臣既自賢矣而羣下同<lb/>
聲賢之賢之則順而有福矯之則逆而有禍如此則善<lb/>
安從生<hi>並周紀</hi>雷同相從隨聲是非<hi>劉歆/傳</hi>希指雷同<hi>馬宫傳</hi>
每有一事羣臣同聲得無非其美者<hi>漢成紀</hi>上下雷同非<lb/>
陛下之福<hi>後漢</hi>雷同容容無違而已<hi>漢靈紀</hi>若心知不可而<lb/>
<pb n="KR3k0025_WYG_049-35b"/>
順㫖雷同負臣子之義<hi>漢和紀</hi>
傳記君無諤諤之臣父無諤諤之子兄無諤諤之弟夫<lb/>
無諤諤之婦士無諤諤之友其亡可待<hi>説苑</hi>
集萬口和附并為一談　和而唱之同然一辭<hi>並韓文</hi>
　　　乗虛接響<lb/>
經胥動以浮言<hi>書</hi>道聴而塗説徳之棄也<hi>語</hi>
子聴虛而責響視空而索影<hi>劉子</hi>四面<hi>時言軒/轅四面</hi>一足<hi>䕫</hi>本<lb/>
非真實玉璞鳯凰不是定名魯人東郭空濫美稱愚谷<lb/>
<pb n="KR3k0025_WYG_049-36a"/>
黄公横受惡名由此觀之傳聞喪真翻傳名實虛信傳<lb/>
説即以定真聞野丈人<hi>藥名</hi>謂之田父河上姹女謂之婦<lb/>
人堯漿禹糧謂之飲食龍肝牛膝謂之為肉<hi>劉子</hi>
史聞諸道路<hi>左</hi>流言飛文譁於民間<hi>西漢</hi>誅名而不察實<lb/>
為善者不必免而犯惡者未必刑也<hi>漢武紀</hi>城中好髙髻<lb/>
四方髙一尺城中好廣眉四方且半額城中好大袖四<lb/>
方全疋帛<hi>東漢馬參傳</hi>
傳記訛言難信傳聞多失至於曾參殺人不疑盜嫂翟<lb/>
<pb n="KR3k0025_WYG_049-36b"/>
義不死諸葛猶存此皆得之於行路傳之於衆口<hi>史通</hi>師<lb/>
曠軒轅並世公明方朔同時堯有八眉䕫惟一足烏白<lb/>
馬角救燕丹而免禍犬吠雞鳴逐劉安以髙蹈故道聴<lb/>
塗説之違理街談巷議之損實　説鳬履登朝則云漢<lb/>
書舊記談蛇劒飛屋必曰晉典明文逆彼虛辭成兹實<lb/>
錄<hi>並上</hi>古語曰事歴終古以魚為魯<hi>白氏六帖</hi>一犬吠形百犬<lb/>
吠聲<hi>同上</hi>江南閭里間士大夫道聴塗説強事飾詞呼徴<lb/>
質為周鄭謂霍亂為博陸上荆州必稱陜西下揚都要<lb/>
<pb n="KR3k0025_WYG_049-37a"/>
云海郡言食則糊口道錢則孔方問移則楚丘論婚則<lb/>
燕爾及王則無不仲宣語劉則無不公幹凡一二百件<lb/>
傳相祖述尋問莫知源由施安時復失所<hi>顔氏家訓</hi>
集隨風靡而成行<hi>楚辭</hi>街談巷議<hi>張平子西京賦</hi>聽者不察和而<lb/>
唱之同聲一辭<hi>韓文諱辨</hi>臆決唱聲萬口和附并為一談牢<lb/>
不可破<hi>韓文平淮西碑</hi>吠聲者多辨實者寡飛語一發臚言四<lb/>
馳萌芽始發枝葉俄茂方謂語怪終成禍梯<hi>劉賓客</hi>
本朝造謗于下者初若含沙之射影但期隂以中人宣<lb/>
<pb n="KR3k0025_WYG_049-37b"/>
言于庭者遂肆鳴梟之惡音孰不聞而掩耳<hi>歐文</hi>
　　　端介<lb/>
經舎車而徒義弗乗也　君子以立不易方<hi>並易</hi>無有淫<lb/>
朋無有比徳正色率下<hi>並書</hi>君子不以色親人　姦聲亂<lb/>
色不留聰明　非時不見非義不合　儒有可親而不<lb/>
可刼也可近而不可迫也可殺而不可辱也其居處不<lb/>
淫其飲食不溽<hi>並記</hi>富與貴是人之所欲也不以其道得<lb/>
之不處也　有澹臺滅明者行不由徑非公事未嘗至<lb/>
<pb n="KR3k0025_WYG_049-38a"/>
於偃之室也<hi>並語</hi>
子伯夷非其君不事非其友不友不立於惡人之朝不<lb/>
與惡人言立於惡人之朝與惡人言如以朝衣朝冠坐<lb/>
於塗炭　端人也　一介不以與人一介不以取諸人<lb/>
　不以三公易其介<hi>並孟</hi>不取於人謂之富不辱於人謂<lb/>
之貴<hi>孔叢子</hi>葛稚川不以片言半字煩人<hi>抱樸子</hi>
史齊即墨大夫不事左右以求譽毁言日至<hi>史記齊世家</hi>未<lb/>
嘗卑節下意以求仕也<hi>西漢蒯通傳</hi>行不茍合義不取容<hi>前漢</hi>
<pb n="KR3k0025_WYG_049-38b"/>
<hi>朱建傳</hi>申屠嘉曰使君所言公事君且奏之若私吾不受<lb/>
私語<hi>西漢爰盎傳</hi>申屠嘉為人㢘直門不受私謁<hi>漢文紀</hi>尹翁<lb/>
歸之語不及私<hi>西漢本傳</hi>請謁無所行貨賄無所用<hi>漢武紀</hi>里<lb/>
名勝母曾子不入邑號朝歌墨子回車<hi>西漢鄒陽傳</hi>不可阿<lb/>
尊事貴<hi>劉向傳</hi>守經據古不阿當世<hi>貢禹傳</hi>非其服弗服非<lb/>
其食弗食<hi>同上</hi>孤立羣貴之間<hi>馬援傳</hi>交趾守張恢坐贓伏<lb/>
法以資物簿入大司農詔賜羣臣鍾離意得珠璣悉以<lb/>
委地而不拜曰此贓穢之寳誠不敢拜<hi>東漢本傳</hi>曼麗之容<lb/>
<pb n="KR3k0025_WYG_049-39a"/>
不悦於目鄭衛之聲不過於耳<hi>東漢杜篤傳</hi>井丹髙潔未嘗<lb/>
修刺謁人<hi>東漢</hi>梁鴻尚節介勢家慕其節多欲得女之鴻<lb/>
並絶不娶　楊震舉茂才王宻宻遺震金曰暮夜無知<lb/>
者震曰天知神知我知子知何謂無知乎　徐穉非其<lb/>
力不食<hi>並同上</hi>陳泰為并州京邑貴人寄寳貨因泰市奴<lb/>
婢泰皆掛之於壁不發其封<hi>三國魏志</hi>羊祜不附中朝時人<lb/>
為之語曰二王<hi>王戎王衍</hi>當國羊公無徳<hi>晉武紀</hi>方正亮直介<lb/>
然不羣<hi>晉書王基傳</hi>崔遊自少及長口未嘗語及財利　崔<lb/>
<pb n="KR3k0025_WYG_049-39b"/>
洪口不言貨財手不執珠玉<hi>並晉書</hi>顔延之子竣貴重凡<lb/>
所資供延之一無所受布衣茅屋蕭然如故常乗羸牛<lb/>
笨車逢竣之鹵簿即住道側常語竣曰吾平生不喜見<lb/>
要人今不幸見汝<hi>宋世祖</hi>劉行本為左庶子隋太子得良<lb/>
馬欲令行本乗行本正色曰至尊置臣於庶子者欲令<lb/>
輔導以正道非為佐弄臣也<hi>隋書</hi>惡木垂䕃志士不息盜<lb/>
泉飛溢亷夫不飲<hi>新唐書武皇后傳</hi>席豫太平公主欲表為諫<lb/>
官豫恥之逃去<hi>唐中宗</hi>嚴挺之拒宰相不肯見李林甫崔<lb/>
<pb n="KR3k0025_WYG_049-40a"/>
隠甫違詔不屈牛仙客信剛者乎<hi>唐書本傳</hi>李乂進吏部侍<lb/>
郎請謁不行時人語曰李下無蹊徑<hi>同上</hi>正人一心事君<lb/>
無待於助<hi>唐書李徳裕傳</hi>松柏之為木孤生勁特無所因依<hi>同上</hi>
耿介之士羞於自拔<hi>唐書</hi>
傳記平原君欲封魯仲連辭讓者三終不肯受平原君<lb/>
乃置酒酒酣起前以千金為魯仲連夀魯仲連笑曰所<lb/>
貴於天下士者為人排患釋難解紛亂而無所取也即<lb/>
有所取者是商賈之人也<hi>戰國䇿</hi>鍾離意曰志士忍渴於<lb/>
<pb n="KR3k0025_WYG_049-40b"/>
盜泉之水曾參迴車於勝母之閭惡其名也<hi>東漢紀</hi>水名<lb/>
盜泉仲尼不漱<hi>論語撰考識</hi>郝子亷一介不取諸人曽過姊<lb/>
飲錢留席下而去每行飲水常投一錢井中<hi>風俗通</hi>
集食不媮而為飽兮衣不茍而為温<hi>楚辭</hi>恥于媚而求親<lb/>
<hi>藝文曹植九愁賦</hi>義分明於霜信行直如絃<hi>袁陽源白馬篇</hi>渴飲堅氷<lb/>
漿饑待零露餐<hi>苦寒行</hi>箕子許由有髙節湘水屈原有清<lb/>
源　黄河一直青松萬仭<hi>並陳子昻</hi>松柏青青不受令於霜<lb/>
雪　張説云秀水勢恒孤<hi>張説集</hi>獨立天地間　多君秉<lb/>
<pb n="KR3k0025_WYG_049-41a"/>
古節嶽立冠人曹<hi>回李太白</hi>以兹悟生理獨恥事干謁兀兀<lb/>
遂至今忍為塵埃没<hi>杜詩</hi>物白諱受玷行髙無汚真<hi>同上</hi>馬<lb/>
蹄無入朱門跡<hi>韓集</hi>道不行於主人與之處者非其類雖<lb/>
有享之以季氏之富不一日留也<hi>同上</hi>古琴無俗韻寒松<lb/>
無妖花<hi>李太白</hi>勁葉森利劒孤莖挺端標　介潔靜専不<lb/>
交勢利<hi>並上</hi>　髙郢規矩自立不干權貴<hi>栁文</hi>見佞色諂笑<lb/>
者不忍與坐語<hi>同上</hi>潔性不可汚<hi>韋應物</hi>嶷然如㫁山絶巘<lb/>
不可以邪徑造焉<hi>穆員作鄭叔則誌</hi>獨鶴不羣孤松無柯<hi>劉長卿</hi>
<pb n="KR3k0025_WYG_049-41b"/>
靈物本特達不復相纒榮<hi>唐文粹</hi>直方不偶　孤髙比雲<lb/>
月<hi>並同上</hi>宋廣平貞姿勁質剛態毅狀鐡腸石心不解吐<lb/>
婉媚辭<hi>皮日休梅花賦</hi>
本朝冦莱公為相丁謂出其門為參政㑹食都堂羮染<lb/>
公鬚謂起拂之公正色曰身為執政而親為宰相拂鬚<lb/>
耶<hi>遺事</hi>觀弼之心鍊金鍜銕<hi>石介玉徳頌銕即鐡字</hi>李及知杭州市<lb/>
白集一部乃為終身之恨<hi>筆談</hi>王質未嘗折顔色屈語論<lb/>
以合當國者意<hi>王質墓誌</hi>人嘗與孫之翰一端硯曰此石呵<lb/>
<pb n="KR3k0025_WYG_049-42a"/>
之則水流孫曰一日呵一擔水方直三錢竟不受<hi>筆談</hi>面<lb/>
目嚴冷<hi>東坡陳公弼傳</hi>森森直榦百餘尋髙入青冥不附林<hi>臨川</hi>
<hi>集</hi>陳履常居都下逾年未嘗一至貴人之門章子厚欲<lb/>
一見終不可得<hi>東坡答李廌書</hi>天地之間物各有主茍非吾之<lb/>
所有雖一毫而莫取<hi>東坡赤壁賦</hi>堅姿映松柏直節凌榛荆<lb/>
<hi>蘇子由集</hi>
　　　不由介紹<lb/>
子孟孺子<hi>子車</hi>無介而見<hi>孔業子雜訓</hi>
<pb n="KR3k0025_WYG_049-42b"/>
史谷永曰薛宣無游説之助<hi>西漢</hi>喬幹直聳磨天自致<hi>魏鄭</hi>
<hi>公</hi>唐太宗曰觀古今用人必因媒介若行成張者朕自<lb/>
舉之無先容也<hi>唐書</hi>
集青雲當自致何必求知音<hi>李太白</hi>出身入仕並不因人<lb/>
<hi>劉禹錫表</hi>貌符心冥如舊君臣天降時雨山川出雲感激自<lb/>
致其間無因<hi>吕和叔傅巖</hi>
本朝豈因糞壤栽培力自得乾坤造化心<hi>臨川集</hi>不階尺<lb/>
木遂致青雲<hi>同上</hi>
<pb n="KR3k0025_WYG_049-43a"/>
　　　寡合<lb/>
經獨行踽踽<hi>詩經</hi>武公寡特<hi>詩序</hi>
子踽踽涼涼<hi>孟</hi>
史寡耦少徒<hi>西漢東方朔傳</hi>落落難合<hi>東漢耿弇傳</hi>至音不合衆聽<lb/>
故伯牙絶絃至寳不同衆好故卞和泣血<hi>東漢陳元傳</hi>孤音<lb/>
寡和直轡安歸<hi>東漢荀彧傳論</hi>沈懐文素不飲酒又不好戯宋<lb/>
孝武謂故欲異已謝莊嘗戒曰卿每與人異亦何可乆<lb/>
懐文曰非欲異物性之所不能耳<hi>南史</hi>夷行介特雅不與<lb/>
<pb n="KR3k0025_WYG_049-43b"/>
合<hi>唐陳夷行傳</hi>蕭瑀性狷介與同僚多不合<hi>唐太宗</hi>
集卧喜晩起而當關呼之不置一不堪也抱琴行吟弋<lb/>
釣草野而吏卒守之不得妄動二不堪也危坐一時髀<lb/>
不得摇性復多虱爬搔無已而常裹以章服揖拜上官<lb/>
三不堪也素不便書不喜作書而人間多事堆案盈几<lb/>
不相酬答則犯教傷義欲自勉強則不能及四不堪也<lb/>
不喜弔喪而人道以此為重已為不見恕者所怨至欲<lb/>
見中傷者雖戄然自責然不可化終不能獲無咎無譽<lb/>
<pb n="KR3k0025_WYG_049-44a"/>
如此五不堪也不喜俗人而當與之共事或賓客盈坐<lb/>
鳴聲聒耳囂塵臭處千變萬伎在人目前六不堪也心<lb/>
不耐煩而官事鞅掌機務纒其心世故繁其慮七不堪<lb/>
也縱逸來乆情意傲散簡與禮相背嬾與慢相成榮進<lb/>
之心日頽任實之情轉篤此由禽鹿少見馴育則服從<lb/>
教制長而見羈則狂顧頓纓赴蹈湯火雖飾以金鑣享<lb/>
以嘉殽愈思長林而志在豐草也<hi>嵇康與山濤絶交書</hi>天資木強<lb/>
不能屈節權門地隔蓬心不能買名時議<hi>駱賓王</hi>秀木勢<lb/>
<pb n="KR3k0025_WYG_049-44b"/>
恒孤<hi>張説之</hi>一生傲岸苦不諧<hi>李太白</hi>不合者雖造廬未嘗<lb/>
與之坐<hi>韓文答馮宿書</hi>今所以惡衣食窮體膚麋鹿之與處猿<lb/>
狖之與居固自以其身不能與時從順俯仰故甘心自<lb/>
絶而不悔焉<hi>韓文</hi>出門無所徃入室還獨處<hi>白侍郎</hi>孤風絶<lb/>
侣逸翮獨翔<hi>栁文</hi>性不茍合居常寡徒<hi>唐文粹</hi>
本朝惟枉尋直尺之不為故圓鑿方枘而難合<hi>歐公集</hi>古<lb/>
聲無慆淫真味有澹泊<hi>臨川集</hi>窈眇文章宜和寡崢嶸肝<lb/>
肺亦交難<hi>坡詩</hi>
<pb n="KR3k0025_WYG_049-45a"/>
　　　朋比<lb/>
經比之匪人<hi>易六三</hi>簡賢附勢寔繁有徒　協比䜛言<lb/>
朋家作仇脅權相滅<hi>並書</hi>小人比而不周<hi>語</hi>
子上偏曲則下比周比周則難知<hi>荀正論</hi>
史相引以勢相道以利<hi>史記日者傳</hi>有背公死黨之信<hi>西漢翟方</hi>
<hi>進傳</hi>阿黨所厚<hi>西漢杜/叙傳</hi>谷永黨於王氏<hi>西漢本傳</hi>公卿以下畏<lb/>
石顯重足一迹顯與中書僕射牢梁少府五鹿充宗結<lb/>
為黨友諸附倚者皆得寵位<hi>漢元紀</hi>長安令楊興與賈捐<lb/>
<pb n="KR3k0025_WYG_049-45b"/>
之相善捐之欲得召見謂興曰京兆尹缺使我得見言<lb/>
君蘭<hi>楊興字</hi>京兆尹可立得興曰君房下筆言語妙天下<lb/>
使君房為尚書令勝五鹿充宗逺甚捐之曰令我得代<lb/>
充宗君蘭為京兆京兆郡國首尚書百官本天下真大<lb/>
治士則不隔矣捐之前言平恩侯可為將軍期思侯並<lb/>
可為曹皆如言又薦滿宣立為刺史相薦之信不當如<lb/>
是乎興曰我復見言君房也捐之復短石顯興曰上信<lb/>
用之今欲進苐從我計且與合意即得入矣捐之即與<lb/>
<pb n="KR3k0025_WYG_049-46a"/>
興共為薦顯奏又共為薦興奏石顯白之上迺下興捐<lb/>
之獄<hi>西漢捐之傳</hi>牢耶石即五鹿客耶印何纍纍綬若若耶<lb/>
<hi>漢元紀</hi>共相標榜<hi>東漢黨錮傳</hi>黨同而伐異　激揚名聲互相<lb/>
題拂<hi>並同上</hi>郷人為之謡曰天下規矩房伯武因師獲印<lb/>
周仲進二家賓客互相譏揣遂各樹朋徒漸成尤隙由<lb/>
是甘陵有南北部黨人之議自此始矣<hi>漢桓紀</hi>諸葛誕鄧<lb/>
颺等相與結為黨友更相題表以散騎常侍夏侯𤣥等<lb/>
四人為四聰誕輩八人為八達合黨連羣互相褒歎以<lb/>
<pb n="KR3k0025_WYG_049-46b"/>
毁訾為罰戮用黨譽為爵賞附己者則歎之盈言不附<lb/>
者則為作瑕釁<hi>魏明紀</hi>賈謐喜延士大夫郭彰石崇陸機<lb/>
機弟雲和郁及榮陽潘岳清河崔基勃海歐陽建蘭陵<lb/>
繆徴京兆杜斌摯虞琅琊諸葛詮𢎞農王粹襄城杜育<lb/>
南陽許猛彭城劉訥中山劉輿輿弟琨皆附於謐號曰<lb/>
二十四友<hi>晉世祖</hi>王伾為左散騎常侍王叔文為起居舎<lb/>
人大抵計事叔文依伾伾依李忠言忠言依牛昭容轉<lb/>
相交結每事先下翰林使叔文可否然後宣于中書外<lb/>
<pb n="KR3k0025_WYG_049-47a"/>
黨則韓泰栁宗元劉禹錫等主采聴外事謀議唱和日<lb/>
夜汲汲如狂互相推奬曰伊曰周曰管曰葛瀟然自得<lb/>
謂天下無人<hi>唐順宗</hi>李徳裕宗閔各有朋黨互相援濟上<lb/>
曰去河北賊易去朝中朋黨難<hi>唐文宗</hi>漢朱博陳咸相為<lb/>
腹心背公死黨周福房植各以黨相傾議論相軋故朋<lb/>
黨始於甘陵二部<hi>唐書李徳裕</hi>邪人必更為黨以相欺蔽<hi>同上</hi>
徳裕宗閔各分朋黨更相傾軋垂四十年<hi>唐穆宗</hi>
集羣衆成朋上浸以惑<hi>楚辭</hi>朋曹比而黨譽<hi>同上</hi>
<pb n="KR3k0025_WYG_049-47b"/>
本朝夏侯𤣥與何晏等皆有盛名晏目𤣥以易之所謂<lb/>
深者而𤣥目晏以神及其遇禍深與神皆安在乎羣兒<lb/>
妄作名字自相刻畫類皆如此<hi>東坡書樂毅論後</hi>
　　　交結<lb/>
經皇甫卿士畨維司徒家伯冡宰仲允膳夫棸子内史<lb/>
蹶維趣馬楀維師氏豔妻煽方處<hi>詩注六人相連於朝皇甫為首</hi>
相覿以貨相賂以利<hi>記郊特牲</hi>
史宋公子鮑禮於國人年自七十以上無不饋詒時加<lb/>
<pb n="KR3k0025_WYG_049-48a"/>
羞珍異國之材人無不事也親自桓以下無不恤也<hi>左傳</hi>
灌夫所與交通無非豪傑大猾家累數千萬食客數千<lb/>
百人<hi>史本傳</hi>郭解入關中關中賢豪知與不知聞其聲爭<lb/>
交懽解<hi>史游俠傳</hi>賂遺外戚許史傾家自盡<hi>西漢陳萬年</hi>苞苴盈<lb/>
於門庭聘問交於道路書記繁於公文私務衆於官事<lb/>
<hi>漢武紀</hi>王氏方盛賓客滿門五侯各有所厚不得左右唯<lb/>
長安人樓護盡得其懽心<hi>西漢</hi>近侍並樹所親禁省起居<lb/>
纎㣲必知<hi>漢桓紀梁冀</hi>崔烈為司徒因𫝊母入錢五百萬<hi>漢靈</hi>
<pb n="KR3k0025_WYG_049-48b"/>
<hi>紀</hi>杜預在鎮數餉遺洛中貴要或問其故預曰吾但恐<lb/>
為害不求益也<hi>晉書本傳</hi>荀睎為兖州刺史多所交結每得<lb/>
珍物即遺都下親貴兗州去洛五百里恐不鮮美募得<lb/>
千里牛每遣信旦發暮還<hi>同上</hi>蕭至忠自託於太平公主<lb/>
引為刑部尚書<hi>唐紀</hi>李林甫柔佞多狡數深結宦官及妃<lb/>
嬪家伺上動靜無不知之由是每奏對常稱㫖上悦之<lb/>
<hi>唐𤣥宗</hi>李林甫常以金帛賂上左右上舉動必知之　栁<lb/>
澤上疏以為斜封官因僕妾汲引劉幽求魏知古崔湜<lb/>
<pb n="KR3k0025_WYG_049-49a"/>
陸象先同平章事皆太平公主之志也<hi>並同上</hi>饋謝四方<lb/>
有名士無不至其有口舌者率以利啖之使不得有所<lb/>
訾短<hi>唐書劉晏</hi>李聴素以賂遺得權幸心故多為助力<hi>唐書本傳</hi>
王叔文因為太子言某可為相某可為相幸異日用之<lb/>
宻結翰林學士韋執誼及當時朝士有名而求速進者<lb/>
陸淳吕温李景儉韓曄韓泰陳諫栁宗元劉禹錫等定<lb/>
為死友<hi>唐順宗</hi>王叔文依王伾伾依李忠言忠言依牛昭<lb/>
客轉相交結每事先下翰林使叔文可否然後宣于中<lb/>
<pb n="KR3k0025_WYG_049-49b"/>
書韋執誼承而行之叔文及餘黨十餘家之門晝夜車<lb/>
馬如市客候見叔文伾者至宿其坊中餅肆酒罏下一<lb/>
人得千錢乃容之<hi>唐紀</hi>楊虞卿張元夫蕭澣等善結交依<lb/>
附權要上干執政下撓有司為士求官及第無不如志<lb/>
<hi>唐文宗</hi>
　　　趨附<lb/>
經富人之屋烏所集也<hi>詩傳</hi>
子小夫之智不離苞苴竿牘<hi>莊</hi>
<pb n="KR3k0025_WYG_049-50a"/>
史成風聞成季之繇乃事之而屬僖公焉<hi>左</hi>承顔觀色<lb/>
為務<hi>史記淳于髠</hi>張湯造請諸公不避寒暑是以湯雖文深<lb/>
意忌不専平然得此聲譽而刻深吏多為爪牙用者依<lb/>
於文學之士丞相𢎞數稱其美<hi>史本傳</hi>魏勃少時欲求見<lb/>
齊相曹參家貧無以自通乃常獨早掃齊相舎人門外<lb/>
舍人怪之以為異物而司之得勃勃曰願見相君無因故<lb/>
為子掃於是舎人見勃曹參<hi>西漢</hi>追時好而取世資<hi>西漢蓋寛</hi>
<hi>饒</hi>時王氏方盛五侯兄弟爭名其客各有所厚不得左<lb/>
<pb n="KR3k0025_WYG_049-50b"/>
右唯護盡入其門咸得其懽心<hi>西漢樓護傳</hi>許伯入第丞相<lb/>
御史將軍中二千石皆賀<hi>同上</hi>追趨逐嗜<hi>西漢揚雄傳師古曰隨所趨向</hi>
<hi>愛嗜而追逐之也</hi>畢軌鄧颺李勝何晏丁謐皆有才名而急於<lb/>
富貴趨時附勢<hi>魏邵陵厲公紀</hi>慕容超時公孫五樓為侍中内<lb/>
外無不憚之王儼諂事五樓時人語曰欲得侯事五樓<lb/>
<hi>晉書</hi>朝露未晞小車盈董石之居夕陽早落皂蓋填閻竇<lb/>
之里<hi>隋書盧思道勞生論</hi>李林甫欲除不附己者求治獄吏蕭炅<lb/>
薦吉温於林甫得之大喜温常曰若遇知己南山白額<lb/>
<pb n="KR3k0025_WYG_049-51a"/>
虎不足縳也羅奭希為吏深刻皆隨林甫所欲深淺鍛<lb/>
鍊成獄無能自脫者時人謂之羅鉗吉網<hi>唐𤣥宗</hi>
集輿金輦璧輸貨權門<hi>陳琳檄</hi>融融者皆趨勢之士得其<lb/>
門而入者惟挾炭之子<hi>王沈釋時論見御覽</hi>輪蓋所遊必非夷惠<lb/>
之室苞苴所入實行張霍之家<hi>選劉孝標絶交論</hi>甲第金張管<lb/>
門庭車騎多<hi>孟浩然</hi>公卿朱門未開鎖我曹已到肩相齊<lb/>
　權門多噂沓　名利茍可取殺身旁權要<hi>並杜詩</hi>虢國<lb/>
門前閙如市<hi>元微之集</hi>大都車馬就權門<hi>元微之集</hi>權門衆所趨<lb/>
<pb n="KR3k0025_WYG_049-51b"/>
有客動百千　伺候於公卿之門奔走於形勢之途足<lb/>
將進而趦趄口將言而囁嚅<hi>並韓文</hi>所遊皆青雲之士<hi>劉賓</hi>
<hi>客集</hi>當隆赫柄用而蜂附蟻合<hi>栁文</hi>
本朝張易之兄弟嬖幸武三思等候其門庭爭執鞭轡<lb/>
<hi>續世説</hi>李輔國權盛宰相李揆見輔國執子弟之禮<hi>同上</hi>
　　　强自攀附<lb/>
經子曰非其鬼而祭之諂也<hi>語</hi>
史何昌瑀為吏部尚書有一客姓閔求官曰君是誰後<lb/>
<pb n="KR3k0025_WYG_049-52a"/>
答曰子騫後<hi>南史</hi>杜正倫為相與城南諸杜昭穆素逺求<lb/>
同譜不許<hi>唐書</hi>豆盧革韋説嘗問郭崇韜因白遭亂亡失<lb/>
譜牒嘗得聞先人言上距汾陽四世耳革曰然則固從<lb/>
祖也崇韜由是以膏梁自處<hi>後唐莊宗</hi>
集非有積素累舊之歡皆塗覯卒遇而以為親者也<hi>四子</hi>
<hi>講徳論</hi>
本朝郭崇韜哭子儀之墓<hi>筆談</hi>
　　　有守<lb/>
<pb n="KR3k0025_WYG_049-52b"/>
經確乎其不可拔　改邑不改井<hi>並易</hi>風雨思君子也亂<lb/>
世則思君子不改其度焉風雨如晦雞鳴不已<hi>詩</hi>齊大<lb/>
饑黔敖為食於路以待餓者而食之有餓者䝉袂輯屨<lb/>
貿貿然來黔敖左奉食右執飲曰嗟來食揚其目而視<lb/>
之曰予唯不食嗟來之食以至於斯也從而謝焉終不<lb/>
食而死　儒有委之以貨財淹之以樂好見利不虧其<lb/>
義刼之以衆沮之以兵見死不更其守　不隕穫於貧<lb/>
賤不充詘於富貴<hi>並記</hi>富與貴是人之所欲也不以其道<lb/>
<pb n="KR3k0025_WYG_049-53a"/>
得之不處也貧與賤是人之所惡也不以其道得之不<lb/>
去也　一簞食一瓢飲在陋巷人不堪其憂回也不改<lb/>
其樂　三軍可奪帥也匹夫不可奪志也　不曰堅乎<lb/>
磨而不磷不曰白乎涅而不緇　不降其志不辱其身<lb/>
<hi>並語</hi>
子君子修道立徳不以困窮而改節<hi>家語</hi>昔齊景公田招<lb/>
虞人以旌不至將殺之孔子奚取焉取非其招不往也<lb/>
　大匠不為拙工改廢繩墨羿不為拙射變其彀率<lb/>
<pb n="KR3k0025_WYG_049-53b"/>
堂髙數仞榱題數尺我得志弗為也食前方丈侍妾數<lb/>
百人我得志弗為也般樂飲酒驅騁田獵後車千乗我<lb/>
得志弗為也<hi>並孟</hi>不誘於譽不恐於誹率道而行端然正<lb/>
已不為物傾側<hi>荀卿子非十二子</hi>古之賢人賤為布衣貧為匹<lb/>
夫食則饘粥不足衣則裋褐不完然而非禮不進非義<lb/>
不受<hi>荀卿子大畧</hi>影不為曲物直響不為惡聲美<hi>管子五輔</hi>非其<lb/>
志不之非其心不為雖以天下譽之得其所謂謷然不<lb/>
顧以天下非之失其所謂倘然不受<hi>莊子天地</hi>與屈已以富<lb/>
<pb n="KR3k0025_WYG_049-54a"/>
貴不若抗志以貧賤屈已則制於人抗志則不愧於道<lb/>
<hi>孔叢子抗志</hi>胡毋思謂子思曰子思好大世莫能容子思曰<lb/>
大不見容命也毁大而求容罪也吾弗改矣<hi>孔叢子公義</hi>鐘<lb/>
山之玉炊以爐炭而色澤不變<hi>淮南子</hi>仲尼開跡將以自<lb/>
用也如委已而從人雖有規矩凖繩焉得而用之<hi>揚子</hi>千<lb/>
變萬化吾常守中<hi>文中子</hi>
史雖有挈缾之智守不假器<hi>挈缾汲者喻小智為人守器猶知不以借人左昭七</hi>
<hi>年</hi>孔子曰天下無行多為家臣仕於都唯季次未嘗仕<lb/>
<pb n="KR3k0025_WYG_049-54b"/>
<hi>史公哲哀傳</hi>戰國儒術既絀齊魯之間學者獨不廢<hi>史儒林傳</hi>陳<lb/>
餘謂孔鮒曰秦將滅先王之籍而子為書籍之主其危<lb/>
哉子魚曰吾為無用之學知吾者惟友秦非吾友吾何<lb/>
危哉吾將藏之以待其求至無患矣<hi>秦紀</hi>叔孫通徴魯諸<lb/>
生三十餘人魯有兩生不肯行曰吾不忍為公所為公<lb/>
所為不合古吾不行公往矣<hi>西漢本傳</hi>周亞夫曰髙皇帝約<lb/>
非劉氏不得王非有功不得侯今王信雖皇后兄無功<lb/>
侯之非約也<hi>漢景紀</hi>天不為人之惡寒而輟其冬地不為<lb/>
<pb n="KR3k0025_WYG_049-55a"/>
人之惡險而輟其廣君子不為小人之匈匈而易其行<lb/>
<hi>西漢東方朔傳</hi>丁傅董賢用事諸附離之者或起家至二千石<lb/>
時雄方草創太𤣥有以自守泊如也<hi>西漢揚雄傳</hi>不為燥濕<lb/>
寒暑變其節不為風雨暴露改其形介然有常<hi>西漢律歴志</hi>
心如金石<hi>東漢王常傳</hi>郅惲為上東城門候帝常出獵車駕<lb/>
夜還惲拒門不開帝令從者見面於門間惲曰火明遼<lb/>
逺遂不受詔帝乃迴從東中門入<hi>東漢本傳</hi>髙獲師事歐陽<lb/>
歙歙下獄獲冠鐡冠帶鐡鑕詣闕請歙帝見之謂曰欲<lb/>
<pb n="KR3k0025_WYG_049-55b"/>
用子宜改性獲對曰臣受性於父母不可改之於陛下<lb/>
<hi>東漢</hi>任延為武威太守帝戒之曰善事上官無失於和延<lb/>
曰忠臣不私私臣不忠上下雷同非陛下之福善事上<lb/>
官不敢奉詔<hi>髙峻東漢</hi>離朱不為巧眩移目師曠不為新聲<lb/>
易耳<hi>東漢范升傳</hi>志士不飲盜泉之水亷者不受嗟來之食<lb/>
<hi>東漢烈女傳</hi>孤竹長饑羞食周粟<hi>東漢逸/民傳</hi>千乗莫移其情<hi>同上</hi>
陳忠薦汝南周燮南陽馮良學行深純隠居不仕名重<lb/>
於世帝以𤣥纁羔幣聘之燮宗族更勸之曰夫修徳立<lb/>
<pb n="KR3k0025_WYG_049-56a"/>
行以為國君獨何為守東岡之陂乎燮曰夫修道者度<lb/>
其時而動動而不時焉得亨乎與良皆自載至近縣稱<lb/>
病而還<hi>漢殤紀</hi>楊震為太尉帝舅耿寳薦李閏兄於震震<lb/>
不從寳乃自往候震曰李常侍國家所重欲令公辟其<lb/>
兄寳唯傳上意耳震曰如朝廷欲令三府辟召固宜有<lb/>
尚書勅拒不許<hi>東漢書</hi>楊震為東萊太守當之郡道經昌<lb/>
邑故所舉荆州茂才王宻為昌邑令夜懐金十斤以遺<lb/>
震震曰故人知君君不知故人何也宻曰暮夜無知者<lb/>
<pb n="KR3k0025_WYG_049-56b"/>
震曰天知地知我知子知何謂無知者宻愧而出<hi>漢髙紀</hi>
范滂甥李頌素無行中常侍唐衡以屬宗資資用為吏<lb/>
滂寢而不召資還怒捶書佐朱零零曰范滂清裁今日<lb/>
寜受笞而死滂不可違資乃止<hi>漢桓紀</hi>帝愛楊喬才貌欲<lb/>
妻以公主喬固辭不聴遂閉口不食七日而死<hi>漢靈紀</hi>中<lb/>
常侍趙忠遣弟延致殷勤於傅燮延謂燮曰南容少答<lb/>
我常侍萬户侯不足得也燮正色拒之曰有功不論命<lb/>
也傅燮豈求私賞哉<hi>本傅</hi>初𤣥徳舉袁渙渙為吕布所留<lb/>
<pb n="KR3k0025_WYG_049-57a"/>
布欲使渙作書罵辱劉渙不可笑而應之曰渙它日之<lb/>
事劉將軍猶今日之事將軍也如一旦去此復罵將軍<lb/>
可乎<hi>漢獻紀</hi>曹操追念田疇功恨前聴其讓乃復以前爵<lb/>
封疇疇上疏陳誠以死自誓操不聴欲引拜之至於數<lb/>
四終不受疇素與夏侯惇善操使惇自以其情喻之惇<lb/>
就疇宿而勸之疇揣知其指不復發言惇臨去固邀疇<lb/>
疇曰疇負義逃竄之人耳䝉恩全活為幸多矣豈可買<lb/>
盧龍之塞以易賞祿哉縱國私疇疇獨不愧於心將軍<lb/>
<pb n="KR3k0025_WYG_049-57b"/>
雅知疇者猶復如此若必不得已願効死刎首於前<hi>同上</hi>
不為小利移目不為意似改步<hi>三國志</hi>中常侍郎黄皓用<lb/>
事董厥諸葛瞻不能矯正士大夫多附之唯樊建不與<lb/>
皓往來秘書令郤正乆在内職與皓比屋周旋三十餘<lb/>
年澹然自守以書自娛既不為皓所愛亦不為皓所憎<lb/>
故官不過六百石而亦不罹其禍<hi>魏元帝</hi>吳隠之為廣州<lb/>
刺史酌貪泉賦詩曰試使夷齊飲終當不易心<hi>晉書吳隠之傳</hi>
蔡謨除司徒三年不就職詔書屢下謨終不受帝臨軒<lb/>
<pb n="KR3k0025_WYG_049-58a"/>
遣侍中紀據黄門郎丁纂徴謨謨陳疾篤使主簿謝攸<lb/>
陳讓自旦至申使者十餘返而謨不至詔免謨為庶人<lb/>
<hi>漢穆紀</hi>褚淵侍山隂公主十日備見逼迫誓死不迴<hi>沈約宋書</hi>
沈慶之請老乃至稽顙泣涕上不能奪聴以始興公就<lb/>
第上復欲用慶之使何尚之往起之尚之累陳上意慶<lb/>
之笑曰沈公不効何公往而復返尚之慙乃止<hi>宋文紀</hi>豈<lb/>
可令臣曲筆<hi>魏游肇傳</hi>周處士韋夐志尚夷簡魏周之際十<lb/>
徴不屈世宗禮敬尤厚號曰逍遥公<hi>陳髙祖</hi>傅縡上書言<lb/>
<pb n="KR3k0025_WYG_049-58b"/>
後主酒色過度辭多訐直後主大怒曰我欲救卿卿能<lb/>
改過否對曰臣心如面面可改臣心可改<hi>南史</hi>劉行本性<lb/>
剛烈周武時為掌朝大夫典筆硯故事持至御坐則承<lb/>
御大夫取以進及行本將進承御欲取之行本抗聲謂<lb/>
承御曰筆不可得帝驚問之曰臣既不佩承御刀承御<lb/>
亦焉取臣筆<hi>隋書</hi>王世充以國子助教吳人陸徳明為漢<lb/>
王師令𤣥恕就其家行束脩禮徳明恥之故服巴豆散<lb/>
卧稱病𤣥恕入跪牀下對之遺利竟不與語<hi>唐髙祖</hi>太宗<lb/>
<pb n="KR3k0025_WYG_049-59a"/>
謂尉遲敬徳曰公心如山岳雖積金至斗知公不移<lb/>
上又謂尉遲敬徳曰朕欲以女妻卿何如敬徳叩頭謝<lb/>
曰臣妻雖鄙陋相與共貧賤乆矣臣雖不學聞古人富<lb/>
不易妻<hi>並同上</hi>段志𤣥與宇文士及勒兵衛章武門太宗<lb/>
夜遣使至二將軍所士及披户内使志𤣥拒曰軍門不<lb/>
夜開使者示手詔志𤣥曰夜不能辨不納比曉帝歎曰<lb/>
真將軍也周亞夫何以加<hi>唐書本傳</hi>太平公主與僧寺爭碾<lb/>
磴雍州司户李元絃判歸僧寺雍州刺史竇從一大懼<lb/>
<pb n="KR3k0025_WYG_049-59b"/>
亟命元絃改判元絃大署判後曰南山可移判不可摇<lb/>
從一不能奪<hi>唐中宗</hi>李商隠遷廣州都督及還人或褏金<lb/>
以贈商隠曰吾自性分不可易非畏人知也<hi>唐書本傳</hi>不移<lb/>
如山<hi>唐書陸贄傳</hi>栁渾與張延賞同為相怙權嫉渾守正俾<lb/>
其所厚謂渾曰相公舊徳但節言於廟堂則重位可乆<lb/>
答曰為吾謝張相公栁渾頭可㫁舌不可禁<hi>唐書</hi>秉心蹈<lb/>
義鐡心石腸<hi>唐郭子儀傳</hi>御史大夫髙元裕欲薦用韋澳諷<lb/>
澳謁已澳曰然恐無呈身御史<hi>唐書韋澳傳</hi>
<pb n="KR3k0025_WYG_049-60a"/>
傳記伯成耦耕不慕諸侯之榮原憲桑樞不易有官之<lb/>
宅<hi>世説上</hi>
集操愈堅而不衰<hi>楚辭</hi>每以清白洗心不為寒暑變節<hi>陳子</hi>
<hi>昻傳</hi>甘心苦節風雨不改<hi>同上</hi>處屯而必行其道居陋而不<lb/>
改其度<hi>張九齡文</hi>昔聞陳仲子守義辭三公身賃妻織屨樂<lb/>
亦在其中豈無貧賤苦羞與傾巧同<hi>張説之</hi>松柏雖居寒<lb/>
羞逐桃李春<hi>李太白</hi>不學蒲栁凋真心常自保<hi>同上</hi>道勝於<lb/>
内者物莫能亂徳充於外者事不能誘　寜方為皂不<lb/>
<pb n="KR3k0025_WYG_049-60b"/>
圓為卿寜方為汚辱不圓為顯榮　河漢不改色<hi>杜詩</hi>江<lb/>
流石不轉　君㸔磊落士不肯易其身<hi>唐元次山</hi>抗哉巢由<lb/>
志堯舜不可遷　金石有銷鑠肺肝無寒温　旋風四<lb/>
面起井深波不生堅氷一時合井深凍不成終年汲引<lb/>
絶不耗復不盈五月金石鑠既寒亦既清易時不易性<lb/>
改邑不改名君門客如水日夜隨勢行君㸔守心者井<lb/>
水為君盟　玉色深不變井水撓不移<hi>並元稹集</hi>若俛首帖<lb/>
耳摇尾而乞憐者非我之志也<hi>韓退之</hi>人生豈草木寒暑<lb/>
<pb n="KR3k0025_WYG_049-61a"/>
移此心<hi>韋應物</hi>志為飲堅氷　玉貞而折不能瓦合鸞鍜<lb/>
而萎不同雞羣<hi>並劉賓客</hi>金石自銷鑠玉性肯磷緇　星霜<lb/>
屢變金石彌堅<hi>並白侍郎</hi>玉立於磷緇之際雞鳴於風雨之<lb/>
中靜柯勁草在我而已<hi>李義山集</hi>直不枉尺正不由徑<hi>同上</hi>人<lb/>
或歎曰千乗之邑非無好事者家日欲擊鮮為具以飽<lb/>
君者多矣君獨閉關而不出率空腹貯古聖賢道徳言<lb/>
語何自苦如此生笑曰我幾年來忍饑誦經豈不知屠<lb/>
沽兒有酒食耶<hi>陸魯望</hi>自言嵗寒性不知露與霜　石可<lb/>
<pb n="KR3k0025_WYG_049-61b"/>
轉也不可奪其堅貞　陵谷可移隋和之徳不昧寒暑<lb/>
有遷松筠之志如一<hi>並唐文粹</hi>惟有剛腸鐡百鍊不柔虧<hi>劉文</hi>
<hi>集</hi>澹然一心獨立千仞　骨鯁知難屈鋒鋩豈易干<lb/>
青松心在任風霜<hi>並劉長卿</hi>不憚芳蘭之焚竟全孤竹之志<lb/>
<hi>李文饒</hi>松色不肯秋玉性不可柔<hi>孟東野</hi>身不以形勢屈口<lb/>
不以觀望柔<hi>皇甫湜</hi>
本朝王元之作三黜賦其卒章曰屈於身而不屈於道<lb/>
雖百謫其何虧<hi>五朝言行錄</hi>我生不有命其肯枉尺尋　飲<lb/>
<pb n="KR3k0025_WYG_049-62a"/>
風蟬至潔長吟不改調<hi>並東坡詩</hi>雖事君均於事親而奪志<lb/>
難於奪帥<hi>東坡集</hi>
　　　不屈<lb/>
子張騫蘇武之奉使執節没身不屈王命雖古之膚使<lb/>
其猶劣諸<hi>揚淵騫</hi>
史晉使解揚如宋使無降楚鄭人囚而獻之楚楚子厚<lb/>
賂之使反其言遂致其君命曰臣能承命為信信無二<lb/>
命受命以出有死無霣又可賂乎<hi>左</hi>鄭子産爭承<hi>言所出貢</hi>
<pb n="KR3k0025_WYG_049-62b"/>
<hi>賦多少之次</hi>自日中以爭至於昏晉人許之<hi>左</hi>田横客五百<lb/>
人在海上帝使使召至聞横死皆自殺<hi>史記田儋傳</hi>大將軍<lb/>
青既益尊姊為皇后黯與亢禮或説黯曰自天子欲令<lb/>
羣臣下大將軍大將軍尊貴誠重君不可不拜黯曰夫<lb/>
以大將軍有揖客反不重耶<hi>西漢汲黯傳</hi>蕭望之堂堂折而<lb/>
不撓　貢禹為河南令以職事為府官所責免冠謝禹<lb/>
曰冠一免安可復冠也遂去官<hi>並西漢本傳</hi>董宣為洛陽令<lb/>
殺湖陽公主奴帝召宣使叩頭謝主宣不從強使頓之<lb/>
<pb n="KR3k0025_WYG_049-63a"/>
宣兩手據地終不肯俯勅彊項令出<hi>東漢本傳</hi>杜伯山天子<lb/>
所不能臣諸侯所不能友<hi>東漢王良傳</hi>越騎司馬鄭衆使北<lb/>
匈奴單于欲令衆拜衆不為屈單于圍守閉之不與水<lb/>
火衆拔刀自誓單于恐而止乃更發使隨衆還京師<hi>漢明</hi>
<hi>帝</hi>曹操圍廣陵臧洪袁紹邑人陳容謂紹曰今日寜與<lb/>
臧洪同日死不與將軍同日生也<hi>東漢本傳</hi>王祥與荀顗往<lb/>
謁司馬懿顗曰便當拜也祥曰安有天子三公而輒拜<lb/>
人者獨長揖<hi>晉書王祥傳</hi>齊王冏讌㑹命侍中嵇紹操琴紹<lb/>
<pb n="KR3k0025_WYG_049-63b"/>
對曰公匡復社稷當軌物作則垂之於後紹雖虛鄙忝<lb/>
備常伯腰紱冠冕鳴玉殿省豈可操執絲竹為伶人之<lb/>
事<hi>晉書嵇紹傳</hi>武陵王晞聞戴逵善鼓琴使人召之逵對使<lb/>
者破琴曰戴安道不為王門伶人<hi>晉書戴逵傳</hi>陶潛為彭澤<lb/>
令郡遣督郵至縣吏白應束帶見之潛歎曰吾不能為<lb/>
五斗米折腰拳拳事郷里小人<hi>晉書陶潛傳</hi>卞延為上虞令<lb/>
有剛氣孟顗以令長貳之脱幘投地拂衣而去<hi>南史</hi>魏統<lb/>
軍李佐攻新野獲劉思忌問之曰今欲降未思忌曰寜<lb/>
<pb n="KR3k0025_WYG_049-64a"/>
為南鬼不為北臣乃殺之<hi>南齊明帝紀</hi>齊慕容儼曰吾狀貌<lb/>
如此行望人拜豈可拜人<hi>本傳</hi>松表嵗寒霜雪不能凋其<lb/>
節<hi>隋煬帝</hi>劉仁軌運糧失船李義府命袁異式鞠之式曰<lb/>
吾與朝廷何人為讎宜早為計仁軌曰當官不職國有<lb/>
常刑無所逃命若使自引決以快讎人竊所未甘乃具<lb/>
獄以聞除名<hi>唐髙宗</hi>蕭穎士若百鍊之剛不可屈<hi>唐書元徳秀傳</hi>
栁公綽為京兆尹公綽初赴府有神䇿小將躍馬横衝<lb/>
前導公綽駐馬杖殺之明日入對延英上色甚怒詰其<lb/>
<pb n="KR3k0025_WYG_049-64b"/>
専殺之狀對曰臣職當杖之不當奏上曰誰當奏者對<lb/>
曰本軍當奏若死於當衢金吾街使當奏在坊内左右<lb/>
巡使當奏上無以罪之退謂左右曰汝曹須作意此人<lb/>
朕亦畏之<hi>唐憲紀</hi>宰相韋貽範母喪詔還位偓當草制上<lb/>
言俟變縗而召可也學士使馬從皓迫偓求草偓曰腕<lb/>
可㫁麻不可草<hi>新唐書韓偓傳</hi>
傳記鄭衆謂匈奴曰不忍將大漢節對氊裘獨拜<hi>東觀漢紀</hi>
漢順帝徴樊英詔郡縣駕載上道英不得已到京師稱<lb/>
<pb n="KR3k0025_WYG_049-65a"/>
疾不肯赴乃強輿入殿猶不以禮屈帝怒曰朕能生君<lb/>
能殺君能貴能賤能富能貧君何慢朕英曰臣受命於<lb/>
天盡其命天也死得其命亦天也陛下焉得殺臣臣見<lb/>
暴君如見仇讎立朝猶不肯可得貴乎雖在布衣環堵<lb/>
之中晏然自得不易萬乗之尊又可得而賤乎陛下焉<lb/>
得賤臣臣非禮之祿萬鍾不受申其志雖簞食弗厭也<lb/>
陛下焉能富臣焉能貧臣帝不能屈<hi>漢樊英列傳</hi>魏世祖選<lb/>
丁邯為郎邯託疾不就詔問實病羞為郎乎對曰臣實<lb/>
<pb n="KR3k0025_WYG_049-65b"/>
不病恥以孝亷為令史耳世祖怒使虎賁杖之數十詔<lb/>
問欲為郎否對曰能殺臣者陛下不能為郎者臣也詔<lb/>
出不為郎<hi>三輔決錄</hi>李白失意遊華山過縣宰方開門決事<lb/>
白乗醉跨驢過門宰怒不知太白也引至庭下曰汝何<lb/>
輒敢無禮白乞供狀狀無姓名曰曽令龍巾拭吐御手<lb/>
調羮貴妃捧硯力士脱靴天子門前尚容吾走馬華隂<lb/>
縣裏不許我騎驢<hi>摭遺</hi>
集天資木強不能屈節權門地隔蓬心不能買名時議<lb/>
<pb n="KR3k0025_WYG_049-66a"/>
<hi>駱賓王</hi>時棄道猶存<hi>陳子/昻</hi>艱危氣益増<hi>杜詩</hi>至寳有本性精<lb/>
剛無與儔可使寸寸折不能繞指柔　泥塗不屈青雲<lb/>
心<hi>並白侍郎</hi>若見中丞忽相問為言腰折氣衝天<hi>元微之</hi>
本朝王荆公謂孫立節曰吾條例司當得開敏如子者<lb/>
孫笑曰公過矣當求勝我者若我輩人則亦不肯為條<lb/>
例司矣<hi>東坡剛説</hi>門前萬事不掛眼頭雖長低氣不屈<hi>坡公詩集</hi>
　　　無守<lb/>
子鄉為身死而不受今為宫室之美為之鄉為身死而<lb/>
<pb n="KR3k0025_WYG_049-66b"/>
不受今為妻妾之奉為之鄉為身死而不受今為所識<lb/>
窮乏者得我而為之<hi>孟</hi>如委已而從人雖有規矩凖繩<lb/>
焉得而用之<hi>揚子</hi>
史見利則逝見便則奪<hi>西漢賈誼傳</hi>素無所守持而為好言<lb/>
於下<hi>漢武紀</hi>元稹始言事峭直欲以立名中見斥廢十年<lb/>
信道不堅乃喪所守附宦官得宰相位晩節彌沮喪加<lb/>
亷節不飾<hi>唐書本傳</hi>馮道雖為首相依違兩可無所操決或<lb/>
謂帝曰馮道承平之良相今艱難之際譬如使禪僧飛<lb/>
<pb n="KR3k0025_WYG_049-67a"/>
鷹耳<hi>五代晉髙祖</hi>
傳記皇甫嵩當董卓為太師嵩中丞見卓拜卓曰可以<lb/>
服未嵩曰安知明公乃至是乎<hi>漢晉春秋</hi>
集凡一人毁之則自以為不足一人譽之則自以為有<lb/>
餘<hi>韓退之</hi>
　　　中立不倚<lb/>
經君子上交不諂下交不瀆<hi>易</hi>不剛不柔厥徳允修<hi>書</hi>
維仲山甫柔亦不茹剛亦不吐不侮鰥寡不畏彊禦<hi>詩</hi>
<pb n="KR3k0025_WYG_049-67b"/>
剛氣不怒柔氣不懾　君子中立而不倚強哉矯<hi>並記</hi>
　　　不得中道<lb/>
子欲輕之於堯舜之道者大貉小貉也欲重之於堯舜<lb/>
之道者大桀小桀也　楊子取為我拔一毛而利天下<lb/>
不為也墨子兼愛摩頂放踵利天下為之<hi>並孟</hi>負石而赴<lb/>
河是行之難為者也而申徒狄能之然而君子不貴者<lb/>
非禮義之中也<hi>荀</hi>過則失中不及則不至<hi>揚</hi>李仲元不<lb/>
夷不惠可否之間<hi>楊淵騫司馬温公注云有清和之美而無隘與不恭之失</hi>動失之<lb/>
<pb n="KR3k0025_WYG_049-68a"/>
繁靜失之寡<hi>文中子</hi>
史矯枉者過直<hi>西漢外戚傳</hi>
傳記昔聞陶潛賦歸去來即徑歸王羲之乃自誓於父<lb/>
母墳前且仕宦豈不是好事但㸔行已如何<hi>元城語錄</hi>
　　　無愧<lb/>
經相在爾室尚不愧於屋漏　對越在天<hi>並詩</hi>君子内省<lb/>
不疚無惡於志<hi>記</hi>子曰内省不疚夫何憂何懼<hi>語</hi>
子自反而忠矣其横逆由是也君子曰此亦妄人也已<lb/>
<pb n="KR3k0025_WYG_049-68b"/>
矣　仰不愧於天俯不怍於人<hi>並孟</hi>
史范武子祝史陳信於鬼神無愧辭<hi>左</hi>内省不疚何恤<lb/>
人言<hi>東漢班超傳</hi>郭子儀奪兵權朝聞命夕引道無纎芥自<lb/>
嫌<hi>唐書本傳</hi>崔斯立曰余不負丞而丞負余<hi>唐書本傳</hi>
傳記蔡伯喈為天下作碑銘多矣未嘗不有慚色唯郭<lb/>
先生碑無愧耳<hi>郭子别傳</hi>
集内自省而不慙<hi>楚辭</hi>思對上靈之心<hi>文選序</hi>仰不愧天俯<lb/>
不愧人内不愧心<hi>韓文</hi>無怍於心無愧於色<hi>栁宗元</hi>
<pb n="KR3k0025_WYG_049-69a"/>
本朝唐王義方道南海舟師持酒脯請福義方酌水誓<lb/>
曰有如忠獲戾孝見尤四維廓氛千里安流神之聴之<lb/>
無作神羞是時盛夏濤霧蒸湧既祭天雲開露人壯其<lb/>
誠<hi>孔白六帖</hi>晁無咎言司馬温公有言吾無過人者但平生<lb/>
所為未嘗有不可對人言者　性何適之不可中無愧<lb/>
之為安<hi>並東坡文</hi>
　　　無隠<lb/>
經事君有犯無隠事師無犯無隠　瑜不掩瑕瑕不掩<lb/>
<pb n="KR3k0025_WYG_049-69b"/>
瑜<hi>記</hi>子曰二三子以我為隠乎吾無隠乎爾<hi>語</hi>
子郭林宗謂仇季智曰子嘗有過否季智曰吾嘗飯牛<lb/>
牛不食搏牛一下<hi>卞子</hi>有常産者有常心<hi>孟/</hi>人有常理<hi>管子</hi>
史開心見誠無所隠伏<hi>東漢</hi>或問倫有私乎對曰昔人有<lb/>
與吾千里馬者吾雖不受每三公有所選舉心亦不能<lb/>
忘而亦終不用吾兄子病一夜十往退而安寢吾子有<lb/>
疾雖不省視而竟夕不眠若是者豈可謂無私乎<hi>東漢第五</hi>
<hi>倫傳</hi>帝召允謂曰國書浩作不允曰太祖記前著作郎鄧<lb/>
<pb n="KR3k0025_WYG_049-70a"/>
彦海所撰先帝記及今記臣與浩同作然而臣多於浩<lb/>
帝大怒曰此甚於浩安有生路景穆曰天威嚴重允迷<lb/>
亂失次耳臣向問皆云浩作帝問如東宫不允曰臣罪<lb/>
應滅族不敢虛妄殿下以臣侍講日乆哀臣乞命耳實<lb/>
不敢迷亂帝謂景穆曰直哉此亦人情所難而能臨死<lb/>
不移且對君以實貞臣也寜失一有罪宜宥之<hi>北史髙允傳</hi>
詔百官言得失常何武人馬周為條對二十餘事太宗<lb/>
怪之曰此非臣所能家客馬周教臣言之<hi>唐書馬周傳</hi>崔祐甫<lb/>
<pb n="KR3k0025_WYG_049-70b"/>
作相未二百日除官八百人上嘗謂祐甫曰人或謗卿<lb/>
所用多涉親故何也對曰茍平生未之識何以諳其才<lb/>
行而用之<hi>唐代宗</hi>元義方言李絳私其同年上以詰絳對<lb/>
曰若其人果才雖在兄弟子姪之中猶將用之況同年<lb/>
乎避嫌而棄才是乃便身非狥公也　上謂宰相曰卿<lb/>
輩當為朕惜官勿用之私親故李絳曰若避親故之嫌<lb/>
使聖朝虧多士之美此乃偷安之臣非至公之道也茍<lb/>
所用非其人則朝廷自有典刑誰敢逃之<hi>並唐憲宗</hi>
<pb n="KR3k0025_WYG_049-71a"/>
　　　有愧<lb/>
經有靦面目<hi>詩</hi>顔厚有忸怩<hi>書</hi>
子夫泚也非為人泚中心達於面目<hi>孟</hi>子貢聞漢隂丈<lb/>
人之言卑陬失色<hi>莊</hi>
史子貢過原憲憲敝衣冠見子貢子貢曰豈病乎憲曰<lb/>
貧也非病也子貢慙終身恥其言之過也<hi>史本傳</hi>項王曰<lb/>
縱江東父兄憐我我何面目見之縱彼不言籍獨不愧<lb/>
於心乎<hi>史本紀</hi>主臣<hi>文穎曰惶恐之辭也猶今言死罪漢書陳平馮唐兩傳</hi>張𤣥素<lb/>
<pb n="KR3k0025_WYG_049-71b"/>
少為刑部令使上嘗對朝臣問之𤣥素恥之出閣殆不<lb/>
能步色如死灰<hi>唐太宗</hi>愧顔何寄<hi>唐僖/宗</hi>慚恨入地<hi>吳志吕裴傳</hi>
集服藥求汗或有弗獲愧情一集渙然流離<hi>嵇叔夜養生論</hi>寄<lb/>
顔無所<hi>蔡謨表</hi>逢人多厚顔<hi>杜工部</hi>
　　　有常<lb/>
經君子以常徳行　言有物而行有恒　動靜有常剛<lb/>
柔㫁矣<hi>並易</hi>其爾典常作之師　政貴有常<hi>並書</hi>不愆不忘<lb/>
率由舊章<hi>詩</hi>得見有恒者斯可矣　子曰居處恭執事<lb/>
<pb n="KR3k0025_WYG_049-72a"/>
敬與人忠雖之夷狄不可棄也<hi>並語</hi>
子喪祭從先祖<hi>孟</hi>遵先王之法而過者未之有也　有<lb/>
恒産者有恒心<hi>並孟</hi>君子道其常　天行有常不為堯存<lb/>
不為桀亡應之以治則吉應之以亂則凶　天有常道<lb/>
地有常數君子有常體<hi>並荀</hi>人有常理<hi>管子</hi>
史天有常度地有常行君子有常行君子道其常<hi>西漢東方</hi>
<hi>朔傳</hi>銅為物之至精不為燥濕寒暑變其節不為風雨暴<lb/>
露改其形介然有常有似於士君子之行<hi>西漢律厯志</hi>雖有<lb/>
<pb n="KR3k0025_WYG_049-72b"/>
倉卒未嘗疾言<hi>東漢劉寛傳</hi>金石有一定之聲<hi>晉書律歴志</hi>或問<lb/>
盧欽徐邈當武帝之時人以為通自涼州刺史及來京<lb/>
師人以為介何也欽答曰往者毛孝先崔季珪用事貴<lb/>
清素之士時皆變易車服以求名髙而徐公不改其常<lb/>
故人以為通比來天下奢靡轉相倣傚而徐公雅尚自<lb/>
若不與俗同故前日之通乃今日之介也是世人之無<lb/>
常而徐公之有常也<hi>三國志</hi>上指殿屋謂侍臣曰治天下<lb/>
如建此屋營構既成勿數改移茍易一榱正一瓦踐履<lb/>
<pb n="KR3k0025_WYG_049-73a"/>
動摇必有所損若慕竒功變法度不恒其徳勞撓實多<lb/>
<hi>唐太宗</hi>
傳記一心可以事百君<hi>晏子春秋</hi>鸞鳯不遷甘於竹實騶虞<lb/>
不移食於生物<hi>太𤣥經</hi>
集動循定檢天有可察<hi>文選連珠</hi>迅風凌雨不謬晨禽之察<lb/>
勁隂殺節不凋寒木之心<hi>文選</hi>衣緇守白髮華守黑不為<lb/>
物遷是有常徳<hi>陸龜䝉虱賦</hi>衆木悦芳艷松獨守其貞衆耳<lb/>
喜鄭衛琴亦不改聲　面色不憂喜血氣常平和<hi>並白侍郎</hi>
<pb n="KR3k0025_WYG_049-73b"/>
不失信於兒童無惰容於暗室<hi>吕和叔文</hi>君子芳桂性春榮<lb/>
冬更繁<hi>孟東野</hi>言語舉止率有常度<hi>杜牧之</hi>外若可渾其中<lb/>
甚清外如可雜其中甚靜<hi>唐文粹</hi>
　　　無常<lb/>
經不恒其徳或承之羞　不恒其徳無所容也<hi>並易</hi>徳二<lb/>
三動罔不凶<hi>書</hi>士也罔極二三其徳<hi>詩</hi>亡而為有虛而<lb/>
為盈約而為泰難乎有恒矣南人有言曰人而無恒<lb/>
不可以作巫醫<hi>並語</hi>
<pb n="KR3k0025_WYG_049-74a"/>
子茍無恒心放僻邪侈無不為已<hi>孟</hi>趨舎無定謂之無<lb/>
常<hi>荀</hi>言無常信行無常真<hi>荀</hi>
傳記百心不可以事一君<hi>晏子春秋</hi>
　　　反常<lb/>
經夫子制義從婦凶也<hi>易</hi>反道敗徳　敗常亂俗<hi>並書</hi>
子鴟鴞夜察豪末晝出瞑目而不見丘山<hi>莊</hi>聞歌以為<lb/>
哭視白以為黒饗香以為臭嘗甘以為苦行非以為是<lb/>
<hi>列</hi>小人道其怪<hi>荀</hi>夫醉者超江津以為咫尺之溝也<lb/>
<pb n="KR3k0025_WYG_049-74b"/>
隣之母死往哭之哀妻死而不泣有所刼以然也<hi>並淮南子</hi>
史天反時為灾地反物為妖民反徳為亂亂則妖災生<lb/>
故文反正為乏<hi>左</hi>
　　　有信<lb/>
經庸言之信　厥孚交如信以發志也　有孚顒若<lb/>
行險而不失其信　信及豚魚　不言而信存乎徳行<lb/>
　人之所助者信也　中孚信也<hi>並易</hi>爾無不信朕不食<lb/>
言<hi>書</hi>大信不約<hi>記/</hi>與國人交止於信<hi>記</hi>信近於義言可<lb/>
<pb n="KR3k0025_WYG_049-75a"/>
復也　謹而信　上好信則民莫敢不用情　信則人<lb/>
任焉<hi>並語</hi>
子刑賞已諾信乎天下齊桓晉文楚莊吳闔閭越勾踐<lb/>
威動天下強殆中國無他信也<hi>並荀</hi>仲尼曰夫至信也動<lb/>
天地感鬼神横六合而無逆豈但履危嶮入火水而已<lb/>
哉<hi>列</hi>至信辟金<hi>莊/</hi>或問信曰不食其言<hi>揚重黎</hi>
史茍有明信澗溪沼沚之毛蘋蘩蕰藻之菜筐筥錡釡<lb/>
之器潢汙行潦之水可薦於鬼神可羞於王公　信者<lb/>
<pb n="KR3k0025_WYG_049-75b"/>
國之寳也民之所庇也　仗莫如信　信者言之瑞也<lb/>
　能信不為人下<hi>並左</hi>晉荀息曰使死者反生生者不愧<lb/>
乎其言則可謂信矣<hi>公羊傳</hi>衛鞅變秦法令恐民不信乃<lb/>
立三丈之木於國都南門募民有能徙置北門者予十<lb/>
金民莫敢徙復曰予五十金有一人徙之輒予五十金<lb/>
以明不欺　吳起欲伐秦恐士卒軍人不信乃埋一車<lb/>
轅於市東門書有能移此轅置西門者給土田宅百畝<lb/>
黄金百斤有一人來移即賜之於是召募人伐秦遂克<lb/>
<pb n="KR3k0025_WYG_049-76a"/>
<hi>並史記</hi>昔齊桓公不背曹沫之盟晉文公不貪伐原之利<lb/>
魏文侯不棄虞人之期秦孝公不廢徙木之賞<hi>周紀</hi>肥義<lb/>
曰死者復生生者不愧吾言已在前矣<hi>史記趙世家</hi>信如尾<lb/>
生與女子期於梁下女子不來水至不去抱柱而死<hi>史記</hi>
<hi>蘇秦傳</hi>相然信死<hi>前漢張/耳傳</hi>一邑一鄉不可以無信<hi>西晉世祖</hi>羊<lb/>
祜為鎮南每與吳人尅日戰而不為掩襲之計<hi>晉書</hi>陸羽<lb/>
與人期雨雪虎狼不避也　衛大經口無二言<hi>並唐本傳</hi>趙<lb/>
鳯曰帝王心存大信固不必刻之金石也<hi>後唐明宗</hi>
<pb n="KR3k0025_WYG_049-76b"/>
傳記吳起與故人期食不至起終日不食來乃食　踐<lb/>
言諾責<hi>並白氏帖</hi>魏文侯與虞人期獵其日飲酒樂天雨文<lb/>
侯曰雖樂豈可無一㑹期哉<hi>戰國䇿</hi>
集共秉延州信無慚仲路諾　然諾之信重於布言<lb/>
豚魚不爽<hi>並昭明文選</hi>海嶽尚可傾吐諾終不移<hi>李太白</hi>玉無<lb/>
改行金不如諾<hi>李義山</hi>
　　　無信<lb/>
經大無信也<hi>詩經</hi>桓王失信諸侯背叛<hi>詩序</hi>君子屢盟亂是<lb/>
<pb n="KR3k0025_WYG_049-77a"/>
用長<hi>詩經</hi>茍無忠信誠慤之心以涖之雖固結之民其不<lb/>
解乎<hi>記</hi>子曰人而無信不知其可也大車無輗小車無<lb/>
軏其何以行之哉　自古皆有死民無信不立<hi>並語</hi>
史君子曰茍信不繼盟無益也詩云君子屢盟亂是用<lb/>
長無信也　已則無信而殺人以逞不亦難乎　小所<lb/>
以事大信也小國無信兵亂日至亡無日矣　晉楚將<lb/>
盟楚衷甲子木曰晉楚無信乆矣茍得志焉用信太宰<lb/>
曰令尹將死矣求逞志而棄信　若可尋也亦可寒也<lb/>
<pb n="KR3k0025_WYG_049-77b"/>
　是食言多矣能無肥乎　晉楚無信我安得有信<lb/>
不實其言<hi>並左</hi>
　<lb/>
　<lb/>
　<lb/>
　<lb/>
　<lb/>
　記纂淵海卷四十九<lb/>
</p>
<p>
</p>
  </div>
</body>
</text>
</TEI>